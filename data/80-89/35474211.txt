title:การศึกษาไทย ควรเพิ่มวิชา "มารยาทและจิตสำนึก" เข้าไปในหลักสูตรค่ะ
comment:ตามหัวข้อแหละค่ะ คิดว่าทุกวันนี้ เราเน้นด้านวิชาการกันจนไม่ใส่ใจเรื่องมารยาทและจิตสำนึกพื้นฐานกันแล้ว บางทีอาจคิดว่าเรื่องเหล่านี้เป็นความรับผิดชอบของครอบครัว โดยอาจไม่ได้ฉุกคิดว่า บางครอบครัวก็ ไม่ได้มีความพร้อมที่จะอบรมในเรื่องเหล่านี้ ไม่ว่าจะเป็น ไม่ได้มีมารยาทหรือที่ดีกันอยู่แล้วซักเท่าไหร่ หรือ ครอบครัวที่ต้อง หาเช้ากินค่ำ พ่อแม่ทำงานทั้งวัน กลับบ้านลูกก็นอนไปแล้ว อะไรประมาณนี้

ที่คิดว่าควร มันเริ่มจากวันนี้ ลง BTS ที่ อนุเสาวรีย์ฯ ซึ่ง เป็นสถานีนึงที่มีคนขึ้นลงเป็นจำนวนมาก ในขณะที่คนข้างในยังลงไม่หมด ก็ปรากฏว่า คนด้านนอกก็รีบเดินสวนเข้ามา ซึ่ง กลุ่มคนที่เดินสวนเข้ามา เป็น "เด็กนักเรียน" ทั้งชายหญิง ใส่เสื้อแบบเสื้อกีฬา(ที่เป็นผ้าเหมือนเสื้อนักเรียนปกติ)สีเขียวอ่อนๆ(ถ้ามองแว้บๆไม่ผิดน่าจะปักด้วยสีแดง)  

บ่อยครั้ง ที่เห็นอะไรแบบนี้ เด็กวัยรุ่น เรากับคนอื่นๆยืนเข้าแถวกันอยู่ยาวเหยียด เด็กบางคนกับเพื่อน มาถึงก็ เดินมายืนตรงกลางเลย  เราก็เออ ทำไมเป็นกันแบบนี้นะ เป็นวัยรุ่น เป็นคนรุ่นใหม่ น่าจะคิดได้ น่าจะรู้จักเรียนรู้พัฒนาอะไรไปบ้าง มีการศึกษากันแท้ๆ แต่ก็อย่างว่า การศึกษาเรา เน้นการเรียนการสอนทางด้านวิชาการ มากกว่าเน้นให้เป็นคนดีมีมารยาท มีจิตสำนึกที่ดี 

มันไม่ใช่แค่เรื่องต่อแถวอะไรนี่หรอกนะคะ มีอีกหลายเรื่องที่ เราไม่เคารพการอยู่ร่วมกันกับสังคม เหมือนอย่างเคยเจอเด็กวัยรุ่น เลี้ยงหมา เอาหมาออกนอกบ้าน ไปเดินขี้ หน้าบ้านคนอื่น โดยที่ไม่ได้มีการเก็บแต่อย่างใด หรือการอุ้มสัตว์เลี้ยงไปในสาธารณะสถาน ร้านอาหาร ตลาดสด ตลาดนัด ยืนหน้าหม้อกับข้าว หมาในมือก็แลบลิ้นแหะๆๆๆ น้ำลายเอย เห็บมัด เหลือไร อะไรต่อมิอะไร ลงหม้อกับข้าวบ้างรึเปล่าก็ไม่รู้

หรือการเดินบน skywalk ที่ นึกเดินตีคู่กันกี่คนก็เดิน เดินช้าแต่เดินเรียงแผงกันไป ไม่นึกถึงว่า เผื่อมีคนรีบเดินตามหลัง กดโทรศัพท์ เล่นเกมส์ ยืนจับกลุ่มคุยกันโดยไม่ได้คิดว่าจะขวางใครมั้ย

สิ่งแย่ๆอีกหลายอย่าง ที่เกิดจากการที่เราขาดการอบรมมารยาทและจิตสำนึกที่ดี ที่ถูกต้องลงไป หลายอย่างที่เราว่าพี่จีน นอกจากการขับถ่ายในที่สาธารณะอย่างโจ๋งครึ่มแล้ว เราก็มีไม่ได้แพ้เขา นี่ยังเคยคิดอยู่ว่า ถ้าปริมาณประชากรมีเท่ากัน มันจะเป็นยังไง  

เพิ่มเถอะค่ะ สอนกันจริงจังเลยดีกว่า เริ่มตั้งแต่อนุบาลไปเลย ฝังหัวกันไป ถ้าเป็นจริงๆได้ อะไรๆคงดีตามมาอีกหลายอย่างทีเดียว

*ส่วนที่แก้ไข

หลายคนบอกว่า นี่เป็นเรื่องของครอบครัว ควรเริ่มจากครอบครัว

ใช่ค่ะ ควรเริ่มจากครอบครัว แต่ถ้าครอบครัวทำได้ไม่ดีล่ะ อย่างแซงคิว พ่อแม่ยังแซงเลย เด็กก็เลยแซง ทิ้งขยะไม่เป็นที่ พ่อแม่ยังทำเลย เด็กก็เลยทำ แล้วเราจะแก้ปัญหาตรงนี้ยังไง ปัญหามันไม่ได้จบแค่ในครอบครัวค่ะ คนที่ได้รับผลกระทบด้วยคือสังคม บางครอบครัวเขาไม่ได้สอนกันค่ะ หรือเราจะเพิกเฉย ก็ช่างเขาสิ คงไม่ได้หรอกค่ะ เพราะเราต่างได้รับผลกระทบจากความไร้มารยาทและจิตสำนึกเหล่านี้ ไม่ว่าทางตรง หรือทางอ้อม เพราะเหตุนี้ จึงเห็นว่า เราควรมีการเสริมเข้าไป

บางท่านบอกว่า โรงเรียนสอนไป แต่ที่บ้านไม่ทำ ก็ไม่ได้อะไร เด็กบางคน รู้จักเรียนรู้ และเลือกสิ่งดีให้ตัวเองได้ดีค่ะ เคยเจอมั้ยคะ เด็กบางคนทำเรื่องดีๆ แล้วบอกว่า คุณครูสอนมา 

อย่างบางท่านบอกว่า มันมีอยู่แล้วนี่ การสอนมารยาท ใช่ค่ะ แค่การสอนมารยาทมีอยู่แล้ว เราต้องเข้าแถว เราต้องทิ้งขยะลงถัง ไหว้ใคร มือต้องอยู่ระดับไหน ฯลฯ แต่เท่าที่เคยเรียนมา มันไม่ได้ลงลึกถึงการปลูกฝังจิตสำนึกว่า ทำไมต้องเข้าแถว ทำไมต้องทิ้งขยะลงถัง ทำไมต้องนั่นนี่ หรือ การเห็นแก่ตัว เห็นแก่ได้ของเรา จะส่งผลกระทบต่อใคร อะไรบ้าง

ไม่ได้หมายความว่า การสอนในภายในครอบครัวไม่สำคัญ หรือ ไม่จำเป็น ไม่ได้บอกว่า การสอนภายในโรงเรียนนั่นดีกว่า ทั้งสองที่ล้วนสำคัญ เพราะถ้าในเมื่อทางบ้านไม่สามารถสอนในทางที่ดีได้ เราก็ยังมีโรงเรียน ที่ช่วยสอนเด็กให้รู้จักมีมารยาทและจิตสำนึกที่ดี																																	   แก้ไขข้อความเมื่อ 10 สิงหาคม 2559 เวลา 23:35 น.
comment1:คือคุณอยากจะให้มีเป็นคาบสอนหรอครับ???
บ้าไปแล้ว แม้ว่าผมรู้สึกชอบต่อคิว ไม่เอาเปรียบใครผมยังอยากจะโดดวิชาแบบนี้เลย สิ่งที่ควรทำมากกว่าให้เป็นหลักสูตรบ้าบอคอแตกอะไรนั่น มันอยู่ที่การสั่งสอนมากกว่า ครอบครัวไหนที่ไม่พร้อมที่จะสอนลูกให้ออกมาเป็นคนดี ขอโทษนะครับ ใช้ไม่ได้ ไม่ได้บอกว่าให้สอนตลอด แค่ให้อะไรไม่ดี เตือน สอน หรือวิธีอะไรที่เหมาะสมว่ากันไป ไม่เกี่ยวกับหาเช้ากินค่ำนะครับ คนหาเช้ากินค่ำสอนลูกให้ดีก็ได้บางทีพ่อแม่หลายๆคนอาจจะคิดแบบคุณที่ที่โรงเรียนน่าจะมีสอนทุกอย่าง เราไม่ต้องทำอะไร ส่งลูกไปเรียนก็จบ
comment2:เห็นบอกว่าเราอยากเอาอย่างความมีระเบียบเหมือนญี่ปุ่น เรื่องนี้ไม่ใช่เล่นๆนะครับ
เคยดูสารคดีทางช่องไทยพีบีเอส มารยาททางสังคม ความมีระเบียบวินัย การเข้าคิว การทักทายผู้ใหญ่ ผู้ปกครองต้องไปอบรมพร้อมกับลูกที่เป็นเด็กอนุบาลและประถมที่โรงเรียนช่วงก่อนเปิดภาคเรียนเป็นภาคบังคับการสมัครเข้าศึกษาต่อ เพื่อปลูกฝังทั้งเด็กและผู้ปกครอง ให้เด็กได้เรียนรู้และผู้ปกครองที่อาจหลงลืม ได้เรียนรู้ มารยาททางสังคม ความมีระเบียบวินัย การเข้าคิว การทักทายผู้ใหญ่ ที่ถูกต้องของวัฒนธรรมญี่ปุ่น เมื่อกลับไปบ้านจะได้สอนลูกได้ และนำไปปฏิบัติตัวเข้ากับสังคม ไม่เป็นปัญหากับสังคม
comment2-1:เห็นด้วยครับ ต้องเอาผู้ใหญ่มาสอนด้วยกันครับถึงจะได้ผลครับ
comment2-2:แบบนี้ก็เวิร์คนะคะ บังคับมาเรียนรู้คู่กันไปเลย เพราะถ้าครอบครัวมีไม่พอ สอนแต่ลูก ก็อาจไม่ได้ผลเท่าไรนัก
comment3:เห็นด้วยกับจขกท.ค่ะ ว่าเด็กเมื่อไม่มีมารยาทจากการสอนว่าอะไรควรอะไรไม่ควร
เด็กไม่ได้เรียนรู้อะไรจากทางบ้านเพราะก็คงไม่ได้สอน ทั้งที่ส่วนหนึ่งพ่อแม่ควรเป็นผู้สอน
แต่ถ้าเจอพ่อแม่ที่ไม่เคยสั่งสอนเด็กก็จะไม่มีทางเป็นเด็กที่มีมารยาทและก็จะโตไปอย่างคนเห็นแก่ตัว
ที่เห็นกันดาษดื่นทุกวันนี้  ก็อยากให้มีชั่วโมงสอนแทรกเข้าไปแต่....คิดว่าคงคิดกันว่าเป็นหน้าที่ของผู้ปกครอง
เพราะครูคงบอกว่างานเขาก็เยอะมากพอแล้ว แต่ยอมรับค่ะว่าเด็กที่เราเห็นๆมามารยาทแย่จริงๆหลายๆเรื่อง

แต่เราเคยเห็นนะคะอนุบาลเข้าสอนกันเลยการอยู่ร่วมในสังคมเขามีวิธีสอนให้เด็กมีมารยาท
และให้เด็กอนุบาล3มาเดินคู่กับเด็กอนุบาล1เพื่อให้เด็กเรียนรู้การปกป้องน้อง และให้น้องฟังพี่ให้เด็กเรียนรู้หน้าที่ในสังคม
ถ้ามีเรื่องอะไรเขาจะถามค่ะว่าใครผิด ใครถูกเขาจะอธิบาย เวลามีงานอะไรเขาก็จะถามว่าใครจะ
สมัครใจช่วย เขาสอนกันตั้งแต่ข้ามทางม้าลาย ขึ้นรถเมล์ ไม่ถึงกับเข้มงวด  ก็เสียดายที่เราเห็นนี่..ไม่ใช่ที่เมืองไทย
เพราะถ้าเริ่มกันตั้งแต่เด็กเล็ก เรื่องแบบนี้พูดลำบากไม่ใช่แค่มารยาทสากล แต่จิตสำนึกว่าอะไรควรอะไรไม่ควร
และที่ควรจะสอนมีตั้งแต่เด็กแต่กลับไม่เคยถูกสอนให้มีจิตสำนึกที่ดี เมื่อโตไปเป็นผู้ใหญ่ก็จะแบบนี้ เช่น

-อยากจะถ่มนำ้ลายก็ทำไม่เคยมองว่าจะเดินหลบไปสักนิดได้ไหม! อยากจะถ่ม...ก็อุดจาดตาโดยเฉพาะผู้ชายบางคนที่แทบไม่มีจิตสำนึก

-จุดธูป จุดไฟเผาอะไรก็ไม่เคยคิดเกรงใจใคร บ้านกูทำบ้านคนอื่น กูจะทำใครจะทำไม

-อยากจะเปิดเพลงคาราโอเกะแหกปากร้องเพลงก็ไม่เคยคิดถึงคนข้างบ้านจะหลับจะนอน สนุกอยู่บ้านเดียวบ้านอื่นช่างมัน

-นึกไปหาใครก็ไปไม่เคยดูว่าเป็นเวลาอะไร เวลาอาหารนี่ไม่ควรอย่างยิ่ง  เสาร์-อาทิตย์ก็ควรถามว่าไปหาได้ไหม! ไม่ใช่นึกยากจะมาก็มา
คนมาเซอร์ไพสค่ะ แต่คนตอนรับอาจอยู่ในสภาพที่พูดไม่ออก

-เรื่องหมานี่ประมาณบ้านคนอื่นช่างมันไม่ใช่บ้านกู  บ้านกูเห่าได้ทั้งคืนไม่เป็นไร ใครนอนไม่ได้ช่างมัน ไม่รวมที่ไปปล่อยมูลบ้านอื่นนะ
เลี้ยงแล้วพอหมาป่วยเอาไปปล่อย เป็นปัญหาสังคม ไม่รักษาไม่มีจิตสำนึกว่ามันควรได้รับการรักษา(บางคน)

-วัยรุ่นจับกลุ่มกินเหล้าก็ไม่เคยใส่ใจใคร  ยิ่งเมายิ่งดัง ใครนอนไม่ได้กูไม่สน ขอดังไว้ก่อน

-การที่เด็กเล่นแล้วไปทำของคนอื่นเสียหายคนเป็นพ่อแม่ต้องรับผิดชอบ ควรสอนเรื่องไม่ทำของคนอื่นเสียหาย

คร่าวๆนะคะจขกท.เอามาจากกระทู้อื่นบ้างที่อ่านเจอ คนเราไม่มีมารยาทยังแย่ไม่พอเท่ากับไม่มีจิตสำนึกรู้ผิดถูก
ทั้งที่เรื่องแบบนี้มันไม่ต้องใช้มารยาท แค่เอาหัวคิดบ้างก็พอจะรู้ว่าใครมาทำกับเราแบบนี้จะพอใจไหม?

เพราะถ้าคุณๆสอนลูกเอาใจใส่ลูกบ้างเด็กก็จะโตมาอย่างคนที่มีคุณภาพผิดบ้างก็เรียนรู้ไป ยังไงก็ขอให้สอนให้คิดถึงใจผู้อื่น
แต่คนที่พ่อแม่ไม่เคยสอนเพราะพ่อแม่เองก็ไม่มีมารยาทเลยไม่รู้จะสอนอะไร(  ถ้าหวังทางโรงเรียนแต่ดูจะถกเถียงกันยาวค่ะ)
เพราะตัวเองก็ไม่มีจิตสำนึกที่ดีเลยสอนลูกไม่ได้  อาจด้วยไม่มีเวลาคิดไม่ถึงว่ามันสำคัญกับสังคม เพราะสังคมเรานับวันจะมีแต่คนเห็นแก่ตัว
มักง่าย โลภ ฉวยโอกาสซะเป็นส่วนมาก
comment3-1:โดนใจมากค่ะ
comment4:ต้องสอนเรื่องพวกนี้ ตั้งแต่ในบ้านครับ
ครอบครัวจะเป็นตัวอย่าง เป็นแบบอย่างที่ดีแก่เด็กๆ เยาวชนครับ

ตอนนี้เราเป็นยังไง ก็มาจากครอบครัวเป็นหลัก มาจากประสบการณ์
มาจากการศึกษาแต่ละระดับ ปู่สอนพ่อ พ่อสอนลูก ลูกสอนหลาน

จริงๆเด็กไม่ได้แย่มาแต่กำเนิดครับ ครอบครัว การอบรม การได้รับการศึกษา
ที่ดีเหมาะสมเป็นตัวแบ่งแยกเด็กครับ
(คหสต.)
comment5:อันนี้มันควรเป็นหน้าที่ของพ่อและแม่นะคะ ครูแค่สอนวิชาการก็แทบจะไม่มีเวลาเหลือแล้ว. ใจคอจะไม่ให้พ่อแม่ทำเลยหรอ โยนทุกอย่างให้ครู
comment5-1:ถ้ารอพ่อแม่ รับรองชาตินี้ก็ไม่ได้เห็นครับ มีแต่จะหนักขึ้นด้วยซ้ำ
เพราะพ่อแม่ส่วนใหญ่ก็โตมาจากเด็กที่ไม่มีระเบียบนี่แหละ...

ความคิดไม่ได้แปรผันตามอายุนะครับ...บางคนแก่แล้วยังคิดไม่ได้ก็มี เจอมาแล้ว

ปล.พ่อแม่ที่ดีๆก็มีเยอะนะครับ แต่สัดส่วนเทียบไม่ได้เลยกับพวกที่ไม่มีระเบียบ
comment6:วันก่อนพึ่งมีคนบอกว่าให้ประเทศไทยมีคาบสอนวิชาที่ใช้ประโยชน์ได้จริง เอาแต่วิทย์ ศิลปะไม่ต้อง สุขศึกษาไม่ต้อง วิทย์กายภาพไม่ต้อง
comment7:ไม่ได้คิดว่าทุกอย่างต้องโยนไปให้โรงเรียนหรือครูทั้งหมดหรอกนะคะ ก็จริงค่ะ ว่าเรื่องแบบนี้น่าจะเป็นความรับผิดชอบของครอบครัว  แต่ในเมื่อ บางครอบครัว ที่ไม่สามารถอบรมสั่งสอนในส่วนนี้ให้ดีได้ เราก็ควรมีอะไรที่ช่วยปรับมาตรฐานของทุกคนให้อยู่ในเกณฑ์ได้ มันเป็นเรื่องของการอยู่ร่วมกันค่ะ ไม่ใช่แค่ครอบครัวใดครอบครัวหนึ่ง ในเมื่อครอบครัวทำได้ไม่ดี เราก็น่าจะมีส่วนเติมเต็มเข้าไป มันก็เหมือนวิชาการแหละค่ะ ครอบครัวคนเราก็ไม่มีใครรู้และเก่งไปในทุกด้าน เราก็ออกมาหาความรู้กันที่โรงเรียน เรื่องบางเรื่อง ครอบครัวเองก็ไม่เคยรู้มาก่อน หรือมาตรฐานการวางตัวในสังคม คนเราก็มีไม่เท่ากันค่ะ จึงคิดว่า หากได้มีการ สอนเพิ่มเข้าไป เด็กอาจได้เรียนรู้ว่า อะไรควร อะไรไม่ควรมากขึ้น

และถ้าหากว่า คนในครอบครัว เป็นคนที่ไม่ได้มีมารยาทหรือจิตสำนึกที่ดี เด็กก็ย่อมรับอะไรที่ไม่ดีนั้นสืบต่อไป ทำให้ปัญหาไม่ได้หมดไป แต่หากมีการเพิ่มการเรียนเรื่องเหล่านี้เข้าไป อย่างน้อยๆ คนรุ่นใหม่ วัยรุ่น ก็จะได้เปลี่ยนแปลงแตกต่างไปจากคนในครอบครัวในทางที่ดีขึ้น ในอนาคต เราอาจจะได้มีคนที่มีมารทาทและจิตสำนึกที่ดีเพิ่มมากขึ้น

และการที่หากจะมีขึ้นจริงๆ ครูที่สอนวิชาการก็คงไม่ได้ให้มาสอนหรอกค่ะ เพราะเรื่องแบบนี้ไม่ใช่ใครก็สอนได้ ครูสอนวิชาการหลายๆคนก็ไม่ได้มีมารยาทหรือจิตสำนึกที่ดีอะไร ก็คงต้องหาคนที่มีความรู้ ความเชี่ยวชาญทางด้านนี้มาสอน
comment7-1:ขำตรงนี้
  คงต้องหาคนที่มีความรู้ ความเชี่ยวชาญทางด้านนี้มาสอน 

มันเป็นเรื่องของการปฏิบัติ ไม่ใช่ทฤษฎี
ถึงรู้แตกฉาน ถ้าคนมันไม่ทำ ก็คือไม่ทำ 

ดูอย่าง คนที่สอบใบขับขี่ได้ แต่จอดรถตรงแถบขาวแดงก็เยอะแยะไป
comment8:เราเห็นด้วยนะ เรื่องมารยาทบรรจุเข้าไปเลย เด็กอนุบาลไม่จำเป็นเรื่องเรียนมากมายหรอก แต่บ้านเราดันเน้นเรียน
เราออกข้างนอกเป็นผู้ใหญ่มารยาทแย่ก็เยอะ (มีแต่เพจลูกคุณไม่ได้น่ารัก ) ทำไมล่ะ ก็เพราะพ่อแม่เหล่านี้ไม่คิดว่ามารยาทเป็นสิ่งสำคัญ
แล้วอีกอย่างคือ บ้านบางคนก็ไม่มีความพร้อมที่จะสอน ผู้ใหญ่แก่ๆ ขาดกาละเทศะก็เยอะไป เราเคยโดนแซงคิวแบบไม่ธรรมดา เช่น ชนกระเด็น/ เดินปาดหน้าแบบทุเรศ เวลาเข้าธนาคาร ถามหน่อยว่า คนเข้าธนาคารต้องมีความรู้ในระดับนึงใช่มั้ย
เลวร้ายยิ่งกว่า เด็กเล็กๆแซงคิว
มีครั้งนึงกำลังหงุดหงิดอยู่ เลยย้อนไป แซงคิวทำไม มันบอกไม่รู้ ไม่เห็น(ธ.สีม่วง)
เข้าใจว่า เป็นผช.เลยคิดว่า อยากจะทำอะไรก็ได้ ผญ.คงไม่กล้าพูด
ส่วนสีน้ำเงิน อาเจ้แก่ๆ แซงคิวกับพนักงานคนสนิทมีให้เห็นเรื่อย เงินเยอะพนง.ไม่กล้าปฎิเสธ
comment9:ที่จริงพ่อแม่ต้องอบรมนะคะเรื่องนี้ 
แต่พอคิดดีๆ ใช่ว่าพ่อแม่ทุกคนจะมีมารยาทและเป็นคนดีและมีความสามาถในการอบรม  
 ฉะนั้นสนับสนุนให้ทาง รร สอนเรื่องมารยาทเพิ่มด้วยค่ะ อาจจะแค่ในคาบโฮมรูมก็ได้

ตัวอย่างแม่ที่ไม่มีมารยาทและคงไม่มีปัญญาสั่งสอนลูก : แม่เอาทุเรียนไปให้ลูกกินในร้านอาหารญี่ปุ่น ที่มีป้ายติดว่าห้ามนำอาหารจากภายนอกเข้ามารับประทาน แล้วคนเป็นแม่ยังมั่นหน้าถ่ายรูปโพสลงโซเชียล <<<<ไม่รู้ใครจะจำเรื่องนี้ได้บ้าง
comment9-1:จำได้ค่ะ
เรื่องไม่มีมารยาทของพ่อแม่นี่เราเจอมาเยอะนะ 
ถ้าไม่รู้ว่ามันเป็มารยาทแต่มันควรมีจิตสำนึกคิดกันบ้าง

ส่วนตัว....เคยเจอผู้หญิงเปลี่ยนแพมเพิสเด็กบนโต๊ะอาหารในห้างเซนทรัลแล้วทิ้งไว้บนโต๊ะ
ที่เรางงมากคือ ไม่มีมารยาท ไม่มีจิตสำนึกถึงว่ามันร้านอาหารคนนั่งกิน  มักง่าย ไม่คิดอะไร ไม่แคร์สายตาใคร แต่งตัวดี มีรถเข็ญเด็ก
 ขนาดเราจ้องมอง นางยังไม่รับรู้ว่าเกิดอะไร. เมื่อไม่มีสมองคิด ก็อย่าหวังว่าลูก2คนที่เลี้ยง
จะเติบโตมาแบบเด็กที่มีคุณภาพ  ที่แย่ไปกว่านั้นทางร้านไม่มีคนออกมาเตือน เป็นหน้าที่โดยตรงของร้านแต่กลับไม่กล้าพูด
ไม่อยากใช้คำว่ามารยาทอยากใช้คำว่ากำพืดมากกว่า
comment9-2:ผมเห็นด้วยเลยครับ
ว่าเรื่องมารยาทนี่อยู่ที่หน้าที่พ่อแม่ล้วนๆ
comment10:เห็นด้วยครับ
comment11:พ่อแม่ ครอบครัวต่างหากที่ควรสอน
โรงเรียนสอน แต่ที่บ้านไม่ทำ เด็กมันจะไปสนใจทำหรือคะ
เอาแค่เรื่องง่ายๆ เข้าคิว ทุกโรงเรียนน่ะสอน จนถึงขั้นบังคับก็มี แล้วเป็นไง
comment11-1:ก็ถ้าที่บ้านสอนประสบความสำเร็จ คงไม่มีคนไร้มารยาทขาดจิตสำนึกเกลื่อนเมืองหรอกค่ะ 

แล้วอย่าง สอนให้เข้าคิว กับการสอนให้มีจิตสำนึกจนรู้จักเข้าคิว มันต่างกันค่ะ 
สอนให้เข้าคิว สอนเหมือนสอนนกแก้วนกขุนทอง พูดตามได้ แต่ไม่เข้าใจความหมาย แต่การสอนให้มีจิตสำนึก ทำให้รู้ว่า ทำไมต้องเข้าคิว มันย่อมดีกว่า
comment11-2:ปัญหาคือที่บ้านไม่สอนไงคะ เราจะชี้ประเด็นให้เห็นว่าที่บ้านต้องสอน
ที่โรงเรียน ให้เข้าคิว แทบทุกอย่าง แต่พอไปกับแม่ แม่บอกให้แซงคิว เพราะรีบ หรือแม่เองก็ไปแซงคิวจ่ายเงินในเซเวน แล้วเด็กจะทำตามแม่ หรือทำตามที่โรงเรียนสอนล่ะคะ
หลายครั้งที่เราเห็น ว่าตัวเด็กเอง ก็ไม่อยากทำ แต่แม่ไม่ทำ อย่างที่เคยเจอ แม่แซงคิวจ่ายเงิน แต่ลูกบอกว่า แม่อย่าแซงคิว ลูกโดนดุซะอีก
comment11-3:แต่ถึงโรงเรียนมีสอน ก็ใช่ว่าปัจจุบันไม่มีสอนนะ แต่จะแทรกอยู่ทุกรายวิชาเลยก็ว่าได้ นิดๆหน่อยๆ เข้าสมองบ้างไม่เข้าบ้าง แต่ถึงมีสอนเป็นรายวิชา กลับบ้านมาเจอพ่อแม่ทำตัวไร้มารยาท คิดใหมคะว่า เด็กจะเป็นแบบใหนดี
comment12:ทุกอย่างเริ่มต้นที่บ้าน เด็กมีพ่อ แม่ เป็นต้นแบบ
comment13:มันไม่ควรจะไปอยู่ในหลักสูตรค่ะ เพราะมั่นใจว่าเด็กก็ไม่สนใจ
แต่มันควรจะเป็นสิ่งที่สังคมช่วยกันสอน   ช่วยกันแสดงให้เห็น
แต่เพราะบริบทในสังคมไทยส่วนใหญ่คือ หยวน ๆ กันไป 
ไม่เป็นไร ยังไงก็ได้ในแทบจะทุกเรื่อง เด็กรุ่นใหม่ก็จะมองว่า ไม่เป็นไร 
ทำแล้วไม่มีใครว่า สังคมที่เขาอยู่ไม่ว่าเขาก็อยู่ได้ไม่ต้องแก้ไขอะไร
comment14:ผมเห็นด้วยนะ ถ้าทางบ้านไม่สามารถสอนให้ดีได้ ทางโรงเรียนก็น่าจะช่วยจัดเป็นการอบรมหรือกิจกรรมเสริม

ไม่จำเป็นต้องเป็นวิชาเรียนเพิ่มขึ้น แค่ให้รู้จักคำว่า"เกรงใจ" "รู้ตัว" แค่นี้ก็ถือว่าดีแล้วครับ
comment15:***บางครอบครัวก็ ไม่ได้มีความพร้อมที่จะอบรมในเรื่องเหล่านี้***

ถ้าที่บ้านไม่พร้อมที่จะอบรมเลี้ยงดู ก็อย่าเพิ่งมีครอบครัวเลยค่ะ เป็นปัญหาต่อตัวครอบครัวเองและสังคม
comment16:ผู้ใหญ่ยังไม่ทำ ผู้ใหญ่กะโหลกกะลาแสดงนิสัยแย่ๆมีเยอะมาก และพ่อแม่เองยังไม่สอนลูก ไม่เป็นตัวอย่างให้ลูกหลาน แล้วเด็กมันจะเห็นตัวอย่างดีๆจากไหน??

สิ่งเหล่านี้มันมาจากคนรอบตัวนั่นแหละ ผู้ใหญ่ยังแสดงกิริยาแย่ๆทรามๆได้ คนเด็กกว่าไปเตือนก็หาว่าเผือก ไม่รู้จักเด็กจักแก่ แล้วทำไมเด็กจะทำตามไม่ได้ ถ้าบอกว่ามันไม่ดี แต่ทำไมผู้ใหญ่ทำได้ล่ะ??

แก้ที่ผู้ใหญ่กากๆก่อนเลย
comment17:ทำไมดิฉันได้เรียนคะ ตอนประถม มีวิชา จริยธรรม หลักสูตรคือการสอนเรื่องมารยาททั่วไป ไหว้ผู้ใหญ่กว่า ไหว้เพื่อน ยังไง เดินผ่านผู้ใหญ่ทำยังไง กินข้าวบนโต๊ะอาหารร่วมกับผู้อื่น ควรทำอย่างไร อีกเยอะแยะมากมายในวิชานี้เลยค่ะ ปัจจุบันไม่มีแล้วเหรอ ถึงว่าเด็กสมัยนี้ไม่มีมารยาททางสังคมกับผู้อื่นเลย
comment18:ตอนมัธยมเรียนได้เกรด 4 ทุกวิชา ยกเว้นวิชาพุทธศาสนาได้เกรด 2 

// กรูเลวมากเลยช่ายม๊ายยย *เสียงสูง*
comment18-1:ชี้วัดไม่ได้ครับว่าเลวหรือเปล่าครับ
 แต่อาจจะพอบอกได้ว่าคนอาจจะไม่ถนัดหรือไม่ได้ใส่ใจวิชานนี้เท่าที่ควรครับ
comment18-2:ไม่น่าจะเกี่ยวนะ ตอน ม.ปลาย เราได้ท็อปวิชาพุทธศาสนาทั้งที่ไม่ได้นับถือจริงๆ สวดมนต์แผ่เมตตาไม่เป็น ใส่บาตรยิ่งไม่ต้องพูดถึง ทุกวันนี้เป็นคนไร้ศาสนา ในบัตรประชาชนก็ไม่ได้ระบุศาสนา 555+
comment18-3:^^
บัตรปชช.ไม่ระบุศาสนาได้ด้วยหรือครับ?
โห ไม่เคยรู้เลย
comment19:สมัยประถม โรงเรียนของผม ต้องอ่านหนังสือผู้ดี วันละ ข้อ ครับ

ผมคิดว่า มันเป็นสิ่งที่ดีงามมาก สำหรับสังคมเรา

แต่ว่า สังคมเปลี่ยนเร็วมากครับ 

ผมอยู่ในวัยทำงานนะครับ ยังไม่ใช่วัยใหญ่ หรือวัยแก่ 

ยอมรับว่า มองโลก มองคน มองสังคม แตกต่างจากเพื่อนวัยเดียวกันมากครับ 

ผมถือว่าเป็นบุญด้วย ที่ผมได้อยู่ในจุดที่ดีตั้งแต่เกิด และเราก็ยังตั้งตนวางตัวเราเองดำเนินชีวิตในจุดที่ดี

แต่แวดวงเพื่อน หลีกเลี่ยงไม่พ้นครับ เลี่ยงไม่พ้นที่จะต้องพบเจอคนจากหลากหลายที่มา 

ผมสนับสนุนให้เรากลับมาทบทวน ความดีงามแบบไทยๆครับ มันเป็นสิ่งที่ดีหลายอย่าง 

ส่วนเรื่องล้าสมัย เรื่องเชย ผมว่ามันคนละเรื่องกันเลย กับความเป็นผู้ดีแบบไทย 

เวลานึกถึง ผู้ดีแบบไทยๆ อย่าไปนึกถึงละครน้ำเน่าหลังข่าวก็พอนะ 555 


คาบจริยธรรม คุณธรรม ถ้าจะให้มีคุณภาพ ก็ต้องเป็นกิจกรรมที่ทำให้คนมีจิตสำนัก รู้ซึ้ง ซาบซึ้ง อะไรก็ว่าไป 

ทำได้อยู่แล้วครับ


แก้ไขเพิ่มรูป
ไปหารูปมาครับ เล่มนี้แหละ 55555555
comment19-1:ผมก็เรียนครับ แต่ไม่ใช่ปกนี้นะ  ปกนี้เป็นรุ่นแอนทิกมากเลยยยยยยยย 555

พอเรียนปวช. ก็ไปเจอรร.สอนอีก
ของรร.ผมเป็นวิชา Ethics ครับ ตำราภาษาอังกฤษ
สอนหมดเลยเรื่องจริยธรรม คุณธรรม และมารยาท
comment20:ถาม1คำถาม ไม่ได้หาเรื่องนะคะ
"คิดว่าหลักสูตรการเรียนการสอนไทยดีมากหรือคะ?"
comment21:เดี๋ยวนี้ไม่มีวิชาจริยะศึกษาหรือคะ  จำได้ว่าเมื่อก่อนมีเรียนด้วย  

มีครูคนนึงตอนป.5 เข้าห้องมาทุกครั้งจะมีให้คัดสมบัติผู้ดีวันละข้อก่อนทำแบบฝึกหัดด้วยค่ะ  คิดถึงจัง  

ข้อที่จำได้แม่น และเพื่อนๆทุกคนหัวเราะคือ "ผู้ดีย่อมไม่ล้วง แคะ แกะ เกา ในที่สาธารณะ" 

คิดถึงจังเลยน้าาาาา
comment22:มันต้องปลูกฝังมากจากที่บ้านเป็นสำคัญก่อน ปลูกฝังเรื่องจิตสำนึก ความมีน้ำใจมีเมตตาตรงนี่ตะหากที่สำคัน ไมใช่ กรุ ก่อน กรุ ได้ คนอื่น กรุไม่สน 
ปท ขาดเรื่องความเป็นระเบียบ ทุกคนเอาตัวเองก่อนเป็นสำคัญ คนเห็นแก่ตัวมาก พอเห็นแก่ตัวพฤติกรรมมันก่อส่ออกมาหลากหลาย
รวมทั้งเรืองการไม่มีมารยาท อย่าว่าแต่เด็กเป้นเลย คนไทยหลากหลายอายุ บางส่วนก้อเป็นตรงนี้เยอะ
comment23:ทุกวันนี้ที่รร.ลูกเรามีสอนวิชา หน้าที่พลเมืองดีนะคะ คิดว่ารร.อื่นก็ต้องมีเหมือนกัน แต่ไม่รู้ว่าเค้าได้สอนสิ่งที่จขกท.ว่ามาด้วยบ้างรึเปล่า
comment24:สถาบันครอบครัวสำคัญที่สุดครับ
comment25:สวีเดนมีรายการที่ชื่อว่า " OK , Inte (not) OK " เป็นรายการที่แสดงเหตุการณ์ต่าง ๆ แล้วบอกว่า ควรทำ หรือ ไม่ควรทำ และเป็นการให้สังเกตพฤติกรรมของคนนั้นว่ามีปฎิกิริยากับเราอย่างไร  เช่น ถ้าเราเจอคนรู้จักบนรถเมล์ แล้วเขาหรือเราไม่อยากจะทักทาย เราจะหันหน้าหนีแกล้งทำเป็นไม่เห็น ส่วนคนที่คิดจะทักทาย ก็ต้องสังเกตด้วยว่า คนที่เราจะทักเขามีการแสดงออกอย่างไร  และอีกหลาย ๆ เรื่อง ที่คนคิดไม่ถึงจริง ๆ รายการนี้เหมือนจะให้เราเรียนรู้มารยาททางสังคมในการอยู่ร่วมกัน 

ส่วนครอบครัวเราว่าควรสอนเรื่อง "ความเกรงใจ ความมีเมตตาต่อเพื่อนมนุษย์" และที่เราจำได้ขึ้นใจคือ หลวงพ่อพุทธทาส บอกว่า ศีลข้อเดียวให้ถือไว้ให้มั่น "อย่าเห็นแก่ตัว"
comment26:รร. มีส่วนสำคัญ แต่ที่บ้านก็มีส่วนมากด้วย 

ลูกสาว วัย 9 ขวบ อยู่รร. ที่ขึ้นชื่อเรื่องกฎระเบียบและมารยาท 
ยอมรับ ลูกสาวได้สิ่งดีๆมาจากรร.มากมาย 
แต่บางครั้ง ก็เจอเพื่อนที่แตกต่าง 

บ้านเรา เป็นครอบครัวธรรมดา ไม่ได้ ไฮโซ อะไร ติดจะจะโลโซด้วยซ้ำ 

ครั้งหนึ่งลูกสาวถามว่า " หนูแปลกใจ คำหยาบต่างๆ ที่ไม่ดี ใครเป็นคิดขึ้นมา แล้วทำไมเพื่อนหนูบางคนถึงชอบพูด "

แม่ " แม่ไม่รู้ว่าใครคิดขึ้นมา แต่ที่แม่บอกได้ คือ การพูดดีๆ มีมารยาท จะแสดงถึงระดับการอบรม ถ้าทำสิ่งไม่ดี แปลว่า การอบรมของเด็กมีน้อย แล้วมันก็จะบอกไปถึง ว่าพ่อแม่ได้เคยสอนลูกอะไรมัง "

ลูกเราไม่เคยพูดคำหยาบ เพราะ เธอบอกว่าไม่ดี กติกา การออกนอกบ้าน คือ อย่าทำแม่ขายหน้า เพราะการกระทำที่ไม่ดีของลูก เช่นร้องไห้อาละวาด  การทำตัวให้คนอื่นเดือดร้อน รำคาญ อันนี้เค้าจะว่ามาถึงแม่ได้
comment27:เราว่าเรื่องอย่างนี่ควรเริ่มต้นที่ครอบครัวค่ะ พ่อแม่และคนในบ้านควรจะเป็นครูคนแรกๆของเด็ก เป็นตัวอย่างที่ดีให้เด็ก

กลัวแต่ว่าที่โรงเรียนสอนให้เข้าคิวแล้วเด็กเถียงว่า แม่ยังแซงเลย 

เราเคยเห็นเด็กบางคนไม่ทิ้งถังขยะ ก็เห็นแม่แหละบอกให้ทิ้งๆไป ตรงไหนก็ได้ 

ควรเริ่มที่ครอบครัวจริงๆค่ะ แล้วให้ครูที่โรงเรียนช่วยเสริม
comment27-1:อันนี้จริงเลย  ประสบการณ์ 2 อย่างนี้เราก้อเคยเจอมา  เป๊ะเป๊ะเลย
comment28:ตอนเด็กๆเราได้เรียนอยู่นะคะวิชามารยาทไทย เดี๋ยวนี้เค้าเอาออกแล้วหรือ
comment29:หลายคนบอกว่า นี่เป็นเรื่องของครอบครัว ควรเริ่มจากครอบครัว

ใช่ค่ะ ควรเริ่มจากครอบครัว แต่ถ้าครอบครัวทำได้ไม่ดีล่ะ อย่างแซงคิว พ่อแม่ยังแซงเลย เด็กก็เลยแซง ทิ้งขยะไม่เป็นที่ พ่อแม่ยังทำเลย เด็กก็เลยทำ แล้วเราจะแก้ปัญหาตรงนี้ยังไง ปัญหามันไม่ได้จบแค่ในครอบครัวค่ะ คนที่ได้รับผลกระทบด้วยคือสังคม บางครอบครัวเขาไม่ได้สอนกันค่ะ หรือเราจะเพิกเฉย ก็ช่างเขาสิ คงไม่ได้หรอกค่ะ เพราะเราต่างได้รับผลกระทบจากความไร้มารยาทและจิตสำนึกเหล่านี้ ไม่ว่าทางตรง หรือทางอ้อม เพราะเหตุนี้ จึงเห็นว่า เราควรมีการเสริมเข้าไป

บางท่านบอกว่า โรงเรียนสอนไป แต่ที่บ้านไม่ทำ ก็ไม่ได้อะไร เด็กบางคน รู้จักเรียนรู้ และเลือกสิ่งดีให้ตัวเองได้ดีค่ะ เคยเจอมั้ยคะ เด็กบางคนทำเรื่องดีๆ แล้วบอกว่า คุณครูสอนมา 

อย่างบางท่านบอกว่า มันมีอยู่แล้วนี่ การสอนมารยาท ใช่ค่ะ แค่การสอนมารยาทมีอยู่แล้ว เราต้องเข้าแถว เราต้องทิ้งขยะลงถัง ไหว้ใคร มือต้องอยู่ระดับไหน ฯลฯ แต่มันไม่ได้ลงลึกถึงการปลูกฝังจิตสำนึกว่า ทำไมต้องเข้าแถว ทำไมต้องทิ้งขยะลงถัง ทำไมต้องนั่นนี่

ไม่ได้ความว่า การสอนในภายในครอบครัวไม่สำคัญ หรือ ไม่จำเป็น ไม่ได้บอกว่า การสอนภายในโรงเรียนนั่นดีกว่า ทั้งสองที่ล้วนสำคัญ เพราะถ้าในเมื่อทางบ้านไม่สามารถสอนในทางที่ดีได้ เราก็ยังมีโรงเรียน ที่ช่วยสอนเด็กให้รู้จักมีมารยาทและจิตสำนึกที่ดี
comment29-1:รู้ได้ไงว่าโรงเรียนไม่สอน  หรือว่าครูที่ รร.เจ้าของกระทู้ไม่เคยสอน?

แล้วจะบอกอะไรให้ เรื่อง "จิตสำนึก" มันสั่งสอนด้วยปากอย่างเดียวไม่ได้  ถ้าพ่อแม่มันหยาบคายให้ลูกเห็นให้ลูกฟังทุกวัน เอาเปรียบคนอื่นให้ลูกซึมซับทุกวัน มันจะเหลืออะไร
น้อยคนนะ...ที่พ่อแม่เลว แล้วลูกจะเป็นคนดี

แล้ว รร. ไม่ใช่ โรงงานอุตสาหกรรม ที่จะผลิตคนออกมาได้หน้าตา-นิสัย-ความรู้ความสามารถ เหมือนกันเป้ะ!  มันอยู่ที่พื้นฐานต่างๆในชีวิตเด็กแต่ละคนที่มีด้วย  เข้าใจนะ?
comment29-2:^
^
คุณคห. 30-1 ไปดูคนเมนต์ที่คห.52 ความเห็นคุณนะ
คุณคือตย.ดีมากเลยว่าทำไมต้องอบรม "มารยาท" ที่รร.
comment30:เราเข้าใจจุดประสงค์ของเจ้าของกระทู้นะคะ จริงอยู่ที่เรื่องมารยาท ความเกรงใจผู้อื่น การมีจิตสาธารณะ ควรเริ่มจากที่บ้าน แต่ถ้าคนในบ้านไม่มีมารยาท เป็นคนทำแย่ ไม่รู้จักกาละเทศะ ชอบเอาเปรียบผู้อื่นซะเอง จะสอนให้เด็กมีมารยาทคงเป็นไปไม่ได้ ดังนั้นโรงเรียนเองก็ควรมีบทบาทช่วยเสริมอีกแรง อย่างน้อยก็สอนให้เด็กเกิดคำถามในใจว่า ทำไมครูสอนแบบนี้ แต่ที่บ้านทำแบบนี้ เพื่อให้เด็กได้คิดว่า สิ่งที่ครูสอน กับสิ่งที่พ่อแม่ทำ สิ่งไหนควรทำ ไม่ควรทำ ไม่ใช่รอให้สอนจากที่บ้านอย่างเดียว ก็ในเมื่อแม่ปูเดินเฉไปมา แล้วจะสอนให้ลูกเดินตรงทางได้อย่างไร ฉันใดฉันนั้น

จชโดยธรรมชาติหากเด็กเจออะไรผิดจากที่เค้าเคยได้รับการสอนมา เด็กจะสงสัย และตั้งคำถามทันที ว่าเค้าทำเพราะอะไร ทำไมถึงทำ มันไม่ดีไม่ใช่เหรอ และเค้าจะไม่แค่สงสัย จะถามเลยด้วย อย่างล่าสุด เราพาลูกสาวไปพิพิธภัณฑ์มาดามทุสโซ่  เจอครอบครัวอยู่ครอบครัวนึง ที่นึกอยากทำอะไรก็ทำ แม้มีป้ายห้ามก็จะทำไม่ใส่ใจ อย่างเค้าห้ามไม่ให้เอาเด็กขึ้นไปนั่งถ่ายรูป เพราะแท่นมันอาจจะพังลงมา แต่คนพ่อก็หาได้แคร์ไม่ อุ้มเด็กน่าจะ 9-10 ขวบขึ้นไปนั่งถ่ายรูปหน้าตาเฉย

 ลูกสาวเรา 7 ขวบหันมาถามแม่ว่า เค้าอ่านป้ายไม่ออกเหรอแม่ ว่าเค้าห้ามนั่งถ่ายรูป เรานี่พูดไม่ออก เลยตอบไปว่า คนเรามีหลายแบบค่ะ และนี่เป็นตัวอย่างนึงที่ไม่ดี อย่าทำแบบเค้านะลูก ก็ผ่านไป จากนั้นเราก็พาลูกเข้าไป ดูหนัง 4 มิติ ไอซ์เอจ เค้าประกาศชัดเจนว่า ห้ามถ่ายรูป ก็ไม่รู้โชคดีหรือร้าย ลูกเรานั่งข้างผู้ชายคนเดิมพอดี ตอนแรกก็ไม่รู้หรอก แต่ลูกสะกิดเราแล้วกระซิบถามว่า เค้าห้ามถ่ายรูปไม่ใช่เหรอแม่ ทำไมเค้าถ่ายใหญ่เลย พอเราหันไป เจอพ่อคนเดิมควักกล้องออกมาถ่ายใหญ่เลย คือเห็นแล้วก็รู้สึกว่า คนเราบางทีก็เห็นแก่ตัวจนน่ารังเกียจ นึกอยากทำอะไรก็ทำ เค้าห้ามแล้วก็ยังจะทำ ก็อดสงสัยไม่ได้ว่า ถ้าพ่อเป็นซะแบบนี้แล้วจะสอนลูกให้ดีได้อย่างไร ในเมื่อสถาบันครอบครัวพึ่งพาไม่ได้ ก็ควรต้องเป็นโรงเรียนแล้วล่ะ

แต่ถ้าให้พูดกันจริงๆ เราว่าระดับโรงเรียนมันยังน้อยไป เราอยากให้ภาครัฐเข้ามามีบทบาทโดยตรง จัดแคมเปญรณรงค์ขึ้นมาเลยว่า คนไทยควรมีวินัย เคารพกฏ มีมารยาท มีจิตสาธารณะแบบไหน สิ่งไหนควรทำ สิ่งไหนไม่ควรทำ รณรงค์เหมือนมูลนิธิเมาไม่ขับ ที่ออกโฆษณารณรงค์ทางทีวีตลอด หรือ อย่าง สสส ที่รณรงค์ให้คนออกกำลังกายลดเอวอะไรแบบนี้ เราว่ามันก็น่าจะกระตุ้นจิตสำนึกคนไทยได้ดี จะได้รู้จักละอายในการทำเลวซะบ้าง ไม่ใช่นึกอยากทำอะไรก็ทำ
comment31:เห็นด้วยค่ะ เริ่มสอนตั้งแต่ตอนนี้เลย เอาเท่าที่ทำได้ เพราะเด็กวัยนี้อนาคตเป็นพ่อแม่ในวันข้างหน้า เค้าจะได้สอนลูก ๆ ของเค้าได้

เอาเรื่องง่าย ๆ ก่อน เช่น ขอบคุณ ขอโทษ เข้าคิว แยกขยะ 

เพื่อประเทศไทย คนไทยจะพัตนาเทียบเท่าประเทศเพื่อนบ้านบางประเทศ เช่นญี่ปุ่น
comment32:เราว่าเรื่องมารยาทหลักๆ ควรอยู่ที่การอยรมเลี้ยงดูของครอบครัวมากกว่า ที่โรงเรียนเค้าก็สอนเท่าที่ทำได้ละแหละ เรื่องแบบนี้ควรปลูกฝังตั้งแต่เกิด ไปจนโตอ่ะ 

 และอยู่ที่สามัญสำนึกของบุคคลด้วย ต่อให้ใครสอนดีแค่ไหน ถ้าคนจะไม่ทำ ยังไงเค้าก็ไม่ทำ ให้ใครไปบอกก็คงไม่เชื่อ
comment33:อนุสาวรีย์  ไม่ใช่ อนุเสาวรีย์
comment34:คุณๆรู้ไหม บางโรงเรียนเอกชน หรือโรงเรียนหญิงล้วนหลายแห่ง ที่เก่าแก่ ไม่มีคาบมารยาท แต่ก็เคร่งครัดเรื่องมารยาท เช่นการเดิน การก้ม 
การพูด ก็สามารถกลืนเข้าไป เป็นวัฒนธรรมของโรงเรียนได้ เด็กออกมาจากโรงเรียนนั้นก็มีมารยาทและจิตสำนึกได้ระดับหนึ่ง แต่ก็มากกว่าโรงเรียนทั่วไปที่ครูไม่ได้สนใจเรื่องเหล่านี้เลย  แม้ไม่ใช่เปะทุกคน ไม่ใช่ออกมาเป็นบล๊อกนิสัยเดียวกันนะ แต่ภาพรวมแล้วคือใช้ได้ทีเดียว 

เพราะฉนั้นครูทุกคนในโรงเรียน ต้องมีมาตราฐานที่เท่าๆกันเรื่องนี้ เวลาอบรมเวลาเข้าแถวก็มีสอนแทรก แทรกซึมเวลาที่เด็กๆรวมตัวกันในห้องประชุม หรืออย่างไรก็แล้วแต่    เช่นตัวอย่างเล็กๆ มีโรงเรียนแห่งหนึ่ง เดินกินไม่ได้เลย ครูเห็นก็จะบอก อะไรประมาณนี้ค่ะ  ตะโกนตะคอกพูด
ก็โดนตักเตือน ประมาณนี้

เราเอาลูกเราเข้าโรงเรียนเอกชนที่หนึ่งไม่ได้เคร่งเรื่องมารยาท  เด็กๆพูดจาโวกเวกโวยวาย และภาษาหยาบคายตั้งแต่เด็ก เข้าใจว่าที่บ้านพูดยังไง
เด็กก็ได้อย่างนั้นแหละ  เด็กคนไหนสำรวมเวลาที่สมควร รู้เลยพ่อแม่สอนมายังไง พอเจอพ่อแม่ตัวจริงๆ ก็ไม่แปลกใจ   เวลาใครชมลูกเรานอกบ้าน ว่า "มารยาทดีจังเลย โรงเรียนสอนมาดีจัง" นี่จะแอบเคืองนะคะ 555 เพราะมารยาทที่ลูกมีเนี่ย ครูไม่ได้สอนเลย 

มันก็ถูก ว่าสิ่งเหล่านี้ ต้องได้รับการอบรมจากครอบครัว แต่อย่าใช้คำว่าโยนให้ครูเลยค่ะ   หรือถ้าจะรอให้สังคมสอนกัน ก็คงเป็นไปได้ยากอีก 
เพราะกว่าเขาจะเป็นคนในสังคมได้ เขาต้องเรียนรู้จากเวลาที่เขาอยู่ที่บ้าน และที่โรงเรียน เพราะเด็กครึ่งค่อนประเทศ มีสังคมในโรงเรียน อยู่โรงเรียน ที่บ้านจะมีหน้าที่สอนให้เข้าถึงชีวิตและจิตใจ เป็นตัวตนของเด็ก เป็นพื้นฐานสำคัญ แต่โรงเรียนเรียนนี่เป็นกุญแจดอกสำคัญเลย เพราะเด็กจะเรียนรู้ไปพร้อมๆกัน 

เราเชื่อว่า บางคนไม่เคยสัมผัสเลยด้วยซ้ำ ว่าโรงเรียนที่เขาสอน ก็มีนะ แม้จะไม่เป็นวิชาเลยก็ตาม  แต่สมมุตถ้าครอบครัวฐานะแตกต่างกัน 
เวลาให้ลูกมีไม่เท่ากัน และการเลี้ยงดูไม่เหมือนกันล่ะ  บางคนดีได้เพราะพ่อแม่ บางคนดีได้เพราะตัวเอง จะทำยังไงกับตรงนี้ล่ะค่ะ ก็จะปล่อยเป็น
แบบนี้ 10 ปี 100 ปีเหรอ ถ้าให้ขึ้นแต่กับสถาบันครอบครัว มันจะไม่มีทางเปลี่ยนแปลงแน่นอน เพราะคน ที่เป็นพ่อแม่เนี่ย  ปู่ย่าตายายเขาสอนมา
แบบไหน เรายังไม่รู้เลย คนไทยครึ่งต่อครึ่งก็จะไม่มีมารยาทและจิตสำนึกต่อไป เพราะเราต่างเติบโตต่างกัน มันก็จะมันก็จะเป็นการ 
เอานิสัยเด็กพวกนี้ มายำรวมมิตรกันที่โรงเรียน    

เด็กวันนี้เขาก็จะเป็นพ่อแม่ หรือใครสักคน ในวันข้างหน้า เขาจะต้องเป็นคนสอนเด็กรุ่นต่อไป  เราจะพึ่งแต่พ่อแม่ทำหน้าที่นี้ฝ่ายเดียวก็จะยาก 
เพราะมันจะไม่มีทางที่จะเป็น ไปได้ ว่าลูกของทุกๆบ้านจะออกมามีจิตสำนึกที่คล้ายกัน    ซึ่งเราก็เห็นด้วย ให้มีคาบพิเศษ 15-20 นาทีสอดแทรก เช่นวิชาแรกก่อนวิชาอื่น  หรือที่เขาเรียกว่า Homeroom แล้วตลอดเวลาที่โรงเรียนก็ค่อยๆซึมซับกันไป เห็นทำผิด จับมาสอน มาคุย มีการตักเตือน
ตำหนิบ้างตามสถานการณ์ ถ้ามีเยอะก็เน้นประชุมนักเรียนบ้าง ไรบ้าง สิ่งสำคัญ โรงเรียนต้องมีเป้าหมายที่ชัดเจนด้วย ไม่งั้นจะไม่รู้ว่าที่ทำๆเพื่ออะไร
comment35:เห็นด้วยกะจขกท.ส่วนนึงนะคะ แต่อีกส่วนคือ ผู้ใหญ่ที่ไม่ใช่พ่อแม่ ก็ทำค่ะ เรื่องมารยาทและบางทีทำมากกว่าเด็กด้วยเราเนี่ยโดนประจะ จริงๆเราว่า สอนผู้ใหญ่ดีกว่าสอนเด็กนะคะ ผู้ใหญ่ทำเด็ก็จะทำ แต่ถ้าเด็กทำไม่ได้แปลว่าผู้ใหญ่จะทำจริงไหมคะ  ส่วนใหญ่ไม่ใช่ที่มารยาทหรอกค่ะ มันเป็นนิสัยที่จิตสำนึก คิดดูซิคะ ขนาดเราเป็นผู้หญิง เรากลับลุกให้คนท้อง เด็ก คนแก่นั่ง เวลาขึ้นรถเมล์ หรือรถไฟฟ้านะคะ แต่ผู้ชายหรือคนอื่นๆที่ดูแล้วไม่ใช่เด็ก หรือ คนแก่ หรือท้อง ไม่ค่ะไม่มีใครลุก ขนาดโรงเรียนคอยปลูกฝังแต่ก็ยังไม่เข้าหัว บอกแล้วค่ะนี่มันเป็นที่สั---ร
comment36:คุณพ่อคุณแม่หลายคนยังไม่มีวินัยจราจรและมารยาทในการขับรถเลยครับ แถมยังไปจอดซ้อนเลนรับส่งคุณลูกๆไปโรงเรียนอีก จะหวังให้สถาบันครอบครัวชั่วๆแบบนี้สั่งสอนลูกปู???
comment37:เอ่อ... ทำไมหลายๆ ความเห็นค่อนข้างสุดโต่งจังเลย
เราว่าทั้งครอบครัวและโรงเรียนควรจะช่วยกันสอนมารยาทสังคมให้เด็กๆ นะคะ 
ถ้าฝ่ายหนึ่งฝ่ายใดไม่สามารถสอนได้ เด็กก็ยังได้รับความรู้เรื่องนี้จากอีกฝ่ายนึงได้อยู่ดี 

อย่างเรา เรียนมาจากโรงเรียนหญิงล้วนที่เคร่งครัดกับระเบียบวินัย 
จำได้ว่าตอนเล็กๆ กินอาหารถาดของโรงเรียนก็ต้องเข้าคิวรับอาหาร เวลากินของว่างก็ต้องเข้าคิว 
พอโตขึ้น ไปซื้ออาหารเองที่โรงอาหารก็เข้าคิว 
จนการเข้าคิวเป็นสิ่งอัตโนมัติที่ต้องทำไปเลยค่ะ
เรื่องอย่างนี้ที่บ้านไม่ได้สอนแน่ๆ เพราะที่บ้านไม่มีคิวให้เข้า  
แต่ที่บ้านสอนว่าทำอะไรให้คิดถึงผู้อื่นด้วย ให้เอาใจเขามาใส่ใจเรา  
เวลาเราทำอะไรไม่ดี แม่จะบอกว่าลองคิดดูว่าถ้าเราโดนอย่างนั้นบ้างจะเป็นยังไง 
ทำให้เรามักจะคิดถึงผู้อื่นก่อนที่จะทำอะไรลงไปค่ะ
เราถึงคิดว่าทั้งบ้านและโรงเรียนควรจะเป็นสิ่งที่เสริมกันค่ะ 

อีกส่วนนึงที่เราว่าน่าจะมีส่วนช่วยในเรื่องนี้ได้คือทุกคนในสังคม
เวลาเห็นใครทำอะไรไม่ดี ก็น่าจะบอกกันดีๆ ได้นะ 
อย่างถ้าเห็นคนแซงคิว ก็บอกเขาว่าคิวอยู่ตรงนี้นะ   
ย้ำว่าบอกดีๆ อย่าใส่อารมณ์  ไม่งั้นจะกลายเป็นเรื่องกันเปล่าๆ ค่ะ
ถ้าสุดท้ายแล้วเขายังไม่ทำจริงๆ ก็ช่วยไม่ได้ แต่อย่างน้อยก็ได้บอกให้รู้แล้วน่ะค่ะ
ทุกวันนี้เห็นส่วนใหญ่จะเอามาว่ากันในเน็ตมากกว่าที่จะเตือนไปตรงๆ 

หมายเหตุ  ถ้าดูแล้วพูดไปเราเองจะไม่ปลอดภัยก็เงียบดีกว่าค่ะ กลัวเหมือนกัน
comment37-1:ชอบความคิดเห็นนี้มากค่ะ +1ไลค์
comment37-2:ชอบคห.นี้เหมือนกันครับ...ถูกต้องเลย
comment37-3:เห็นด้วยเลยค่ะ บางคห.ก็จะเอาแต่ที่บ้านอย่างเดียวเลย

ควรจะช่วยกันสอนทั้งที่บ้านและโรงเรียน ถ้าที่บ้านไม่ได้สอน อย่างน้อยเด็กก็ได้จากที่โรงเรียน
เด็กบางคนต่อให้พื้นฐานที่บ้านมีพ่อแม่ที่ไม่มีคุณภาพ แต่ถ้าเค้าได้รับการอบรมสั่งสอนที่ดีจากโรงเรียน เค้าก็โตขึ้นอย่างมีคุณภาพได้นะคะ

แต่ถ้าบ้านก็ไม่สอน โรงเรียนก็ไม่สอน เด็กจะไปเรียนรู้จากไหนละคะ
comment38:ด้วยความเคารพคุณ จขกท

ครอบครัวคือด่านแรกครับ เป็นหลักใหญ่ใจความในการสั่งสอนบุตรหลาน และเป็นตัวอย่างที่ดี

ถ้าครอบครัวอ้างว่า ต้องหาเช้ากินค่ำ ไม่มีเวลาสั่งสอน และไม่สามารถเป็นตัวอย่างที่ดีให้ลูกได้ในรายละเอียดปลีกย่อย และจะฝากความหวังทุกอย่างไว้กับโรงเรียน

ประทานโทษครับ ถ้าอย่างนั้น อย่ามีลูกเลยดีกว่า เป็นภาระสังคมเปล่าๆ ครับ

ที่ถูกต้อง ต้องเริ่มที่ครอบครัวครับ แล้วโรงเรียนช่วยอบรมสั่งสอนเพิ่มเติม ถ้าคิดจะให้เริ่มแรกที่โรงเรียน แบบนี้ผิดแล้วครับ
comment38-1:ไม่ได้คิดว่าให้เริ่มที่โรงเรียนเลยค่ะ เจตนาคือต้องการให้โรงเรียนเป็นส่วนเสริมอยู่แล้ว ครอบครัวคือด่านแรก ถูกค่ะ แต่มาตรฐานมารยาทจิตสำนึกในแต่ละครอบครัวไม่เท่ากัน เพราะฉะนั้น จึงอยากให้มีที่โรงเรียนด้วย เพื่อเสริมเข้าไป อะไรที่ครอบครัวไม่สอน ที่โรงเรียนจะได้สอน ช่วยปลูกฝังให้กับเด็ก ไม่มากก็น้อย
ที่บอกว่า เพราะบางครอบครัวไม่มีความพร้อม บางครอบครัวต้องหาเช้ากินค่ำ เลยไม่มีเวลาสั่งสอน การพูดว่าอย่ามีลูกดีกว่า แบบนี้ พูดง่ายค่ะ แต่เราทำได้ยาก ใครจะห้ามได้คะ ถ้าคนมันจะมี เด็กที่เกิดจากความไม่ตั้งใจอีกเท่าไหร่ พ่อแม่ที่ขาดวุฒิภาวะอีกเท่าไหร่ เพราะฉะนั้น การมีการสอนในโรงเรียนด้วย จึงเป็นการเสริมสร้างมาตรฐานมารยาทและจิตสำนึกที่ทำได้ง่ายกว่าค่ะ
comment39:เห็นด้วยกับจขกท.ค่ะ
ครอบครัวมีส่วนร่วมส่วนหนึ่ง
โรงเรียนส่วนหนึ่ง สังคมอีกส่วนหนึ่ง
ถ้าครอบครัวสอนไม่ได้ อย่างน้อยยังมีที่โรงเรียนได้ขัดเกลาบ้าง ถ้าหวังแต่จะให้ครอบครัวสอน ก็คงเป็นอย่างทุกวันนี้

บางครอบครัวสอนลูกให้เห็นแก่ตัวด้วยซ้ำ สอนให้แซงคิว สอนให้ทิ้งขยะตามใจชอบ
สอนโดยการทำเป็นตัวอย่างให้เห็น

จะมาบอก ว่าถ้าสอนไม่ได้ไม่ต้องมีลูก เรื่องแบบนี้มันห้ามได้หรอ บางครอบครัวรวยๆ ที่ว่าพร้อมมีลูก ที่ว่าตัวเองเป็นผู้ดี แล้วมารยาทแย่ๆ ก็มี

เพราะฉะนั้น ถ้าโรงเรียนสอนเรื่องนี้จริงๆจังๆ บวกกับสังคมให้ความสำคัญ ก็น่าจะเปลี่ยนแปลงไปในทางที่ดีขึ้นได้บ้าง ไม่มากก็น้อย

ดีกว่าไม่ทำอะไรเลย แล้วเอาแต่บอกว่า มันเป็นปัญหาที่แก้ยาก
comment40:เห็นด้วยค่ะ ควรมีวิชามารยาทและการเข้าสังคมได้แล้ว 

เราว่าวิชามารยาทและการเข้าสังคม ควรเป็นไปในแบบที่practicalมากกว่านี้
สอนให้เข้าคิว มารยาทบนรถไฟฟ้า การอยู่ร่วมกับผู้อื่นในสังคม การไม่ส่งเสียงดัง การไม่ทำความเดือดร้อนให้ผู้อื่น

ไม่ใช่เหมือนผู้ใหญ่สมัยก่อน(มนุษย์ป้าสมัยนี้)ที่ผ่านการตัดผมเท่าติ่งหู 
การห้ามนักเรียนทำผมต่างๆ การอบรมนักเรียนท่ามกลางแดด40องศาเป็นระยะเวลานาน และอื่นๆ ที่อ้างว่าเป็นการฝึกมารยาท
แต่กับเรื่องเล็กๆน้อยๆที่เกี่ยวข้องกับผู้อื่น กับสังคม กลับละเลย เช่นการแซงคิว การยืนพิงเสารถไฟฟ้า

[Spoil] คลิกเพื่อดูข้อความที่ซ่อนไว้ของรรเรามีสอนนะวิชามารยาท แต่ถ้าพูดกันตามตรง มันไม่practicalเลยของรรเรา
สอนให้เด็กคลานเข่า ถวายบังคม กราบท่าต่างๆ ที่ทั้งชีวิตอาจแทบไม่มีโอกาสได้ใช้
แต่เรื่องง่ายๆอย่างการไม่แซงคิว มารยาทบนรถไฟฟ้า อะไรแบบนี้ไม่มีสอน
comment41:ควรมีตอนอนุบาล-ประถม พอขึ้นมัธยมไม่ควรมี เพราะจะมีการต่อต้านจากเด็กๆเอาได้ เดี๋ยวจะยิ่งห้ามยิ่งทำ
comment42:ขอยกตัวอย่างค่ะ

ที่มีโรงเรียนหนึ่ง(เราจำชื่อโรงเรียนไม่ได้) เปิดขายเครื่องเขียน ซึ่งเครื่องเขียนแต่ละชนิดจะมีราคาติดไว้ โดยที่นักเรียนเป็นคนหยิบสินค้า และคิดเงิน ทอนเงินเอง ทุกวันจะมีการพูดหน้าเสาธงว่าวันนี้เงินขาดเท่าไหร่ แรกๆก็มีไม่ครบ พูดทุกวันจนวันหนึ่งจำนวนเงินครบตามที่สินค้าได้ขายไป
คุณครูก็พูดด้วยความปลื้มใจมากว่านักเรียนมีความซื่อสัตย์ดีมาก

ที่ยกตัวอย่างนี้เราไม่ได้จะให้ทุกโรงเรียนทำแบบนี้
แต่จะให้เห็นว่า โรงเรียนก็มีส่วนสำคัญจริงๆ ที่จะปลูกฝังสิ่งดีๆกับนักเรียน

แม้มันอาจจะยุ่งยาก และเหนื่อยมาก แต่เราว่ามันคุ้มนะ ที่จะให้เด็กๆ ได้เติบโตมาเป็นคนดีในสังคม
comment43:ของเราพ่อสอนค่ะ ตั้งแต่เด็กๆ 
เวลามีขยะพ่อจะบอกให้ทิ้งในรถเรานี่แหละ อย่าไปโยนทิ้งนอกหน้าต่าง
หรือเวลาเดินอยู่ข้างนอก เวลาเราหาที่ทิ้ง พ่อจะดึงไปถือเองเลย
เราจดจำตั้งแต่เด็ก โตขึ้นเราไม่มีความคิดกระทั่งทิ้งตั๋วรถเมล์ลงพื้นรถเมล์ด้วยซ้ำ

ทุกวันนี้เห็นเด็กออกจาก 7/11 นึกจะฉีก นึกว่าโยนก็ตรงนั้นเลย
ผู้หญิงวัยทำงานยืนรอรถเมล์ล้วงทุกอย่างมาทิ้งลงพื้นหน้าตาเฉย

ทุกวันนี้คนเลือดร้อนเยอะจะเตือนจะบอกก็ไม่กล้า
comment44:ครูเราสอนนะ ไม่ได้เป็นคาบเรียน แต่สอดแทรกให้ตลอด อย่างเรื่องไม่ให้อยู่กับผู้ชายสองต่อสองในที่ลับหูลับตาคนครูยังสอนเลย อยู่ที่ทัศนคติครูด้วยแหละ ว่าจะเสียสละเวลาอบรมลูกหลานเราขนาดไหน
comment45:จริงๆก็ต้องช่วยกันทุกฝ่ายแหละเริ่มที่ครอบครัวถัดมาก็โรงเรียนแล้วก็ต่อด้วยสังคมมันถึงจะดีขึ้น 
ผมเคยงงกับเรื่องนี้ตอนไป สปป.ลาว ที่ท่ารถหลวงพระบางผมกับชาวต่างชาติยืนเพื่อต่อคิวซื้อตั๋วกันอยู่ประมาณ10คน รอนานมากเพราะคนท้องถิ่นเค้าไม่ต่อคิวกันกรูเข้าไปที่ช่องขายตั๋วคนขายเค้าก็ขายให้ด้วยนะผมและคนที่ต่อคิวกันอยู่ได้แต่มองตากันไปมาแล้วก็รอต่อไป เรื่องนี้สะท้อนได้ถึงการปลูกฝังคนในชาตินั้นๆได้เป็นอย่างดี
comment46:เห็นด้วยนะ จริงๆควรจะมีวิชาปรัชญาชีวิตด้วย มันใกล้ตัวซะยิ่งกว่าวิทย์คณิต แต่ ร.ร.ดันไม่สอน ก็แปลกดี
คนที่บอกว่า"ครอบครัวมันต้องสอน ไม่ใช่ให้แค่โรงเรียนสอน"นี่มันก็จริงนะ แต่คุณจะทำได้ยังไงล่ะ
ถามว่าความเป็นจริงครอบครัวจะสอนลูกได้ทุกครอบครัวเหรอ
บางครอบครัวอาจสอนได้ แต่ขี้เกียจ หรือไม่มีเวลา บางครอบครัวอาจอยากสอนแต่สอนไม่เป็น
จริงๆสมควรจะเอาพ่อแม่มานั่งติววิธีการเลี้ยงลูก หรือติวก่อนจะมีลูกด้วยยิ่งดี
ผมเองก็เคยสงสัยนะว่าคนเรานี่จะมีลูกทั้งที มันไม่ต้องมีการติวเพื่อเตรียมตัวในการมีลูกเลยเหรอ ทำไมเก่งจัง
มาตอนนี้ก็รู้แล้วว่ามันก็ไม่ได้เก่งหรอก แต่ใช้วิธีไปตายเอาดาบหน้ากันซะมากกว่า
เรื่องจะเอาพ่อแม่มานั่งติวมันก็ยากนะ ด้วยภาระที่มันเยอะกว่าวัยเรียน แถมเป็นไม้แก่อีก
แต่ถ้าเอาหลักสูตรไว้ในโรงเรียนเลย เด็กรุ่นต่อๆไปก็จะเป็นพ่อแม่ที่ดีในอนาคตได้
ที่ครอบครัวบางครอบครัวมีลูกแต่ไม่สอนนี่ก็เพราะว่าไม่มีใครสอนเค้าให้รู้จักสอนลูก
ถ้าคนมีความรู้ไม่แนะนำคนที่ไม่มีความรู้ คุณจะหวังให้เค้าเปลี่ยนแปลงตัวเองได้ไงในเมื่อเค้าไม่รู้ด้วยซ้ำว่าสิ่งที่ทำอยู่มันถูกหรือผิด
การที่เอาแต่บ่นว่ามันครอบครัวต้องสอนๆแค่นั้นมันก็เหมือนกับที่ไอน์สไตน์บอกว่า
"มีแต่คนบ้าเท่านั้นที่หวังผลลัพธ์ที่แตกต่างจากการทำสิ่งเดิมๆ"
เมื่อคุณบอกว่าคนเป็นพ่อแม่ควรจะรู้ว่าตัวเองต้องสอนลูก สุดท้ายมีกี่คนที่รู้และลงมือทำโดยไม่ต้องมีใครบอก?
ฉะนั้นมันควรมีการติวพ่อแม่หรือใส่หลักสูตรไว้ในโรงเรียน ไม่ใช่ว่าเอาแต่บ่นว่าพ่อแม่ที่ไม่มีความรู้แต่ไม่ให้โรงเรียนทำอะไรเลย
comment47:ไม่มีใึครสอนลูกหลานได้ดีเท่า พ่อแม่หรือผู้ปกครองหรอกครับ
comment48:ที่โรงเรียนสอนอยู่แล้วนะนะนี้ อาจจะไม่ได้บรรจุเป็นชื่อวิชาที่เจ้าของกระทู้ตั้ง
แต่สิ่งแบบนี้ ครอบครัว สิ่งแวดล้อมทางสังคมต่างๆต้องช่วยกันดูแล อบรมกันไปเนาะ
comment49:ถ้ามีวิชานี้ จะเอาใครมาเป็นคนสอนล่ะครับ
comment49-1:ก็อาจจะต้องมีระดมผู้เชี่ยวชาญมา จัดการหาหลักสูตรที่แน่นอนก่อน แล้วก็จัดอบรมบุคลากรที่จะนำมาสอน หรือครูโฮมรูมก็ได้ เพราะยังไงก็มีคาบโฮมรูมอยู่แล้ว
comment49-2:แล้วครูที่จะมาสอน มีมารยาทรึยัง
comment50:สอนกันที่บ้านดีกว่าค่ะ ให้คนในครอบครัวนั่นล่ะ อบรมสั่งสอนลูกหลานบ้าง

เราโตมากับตายาย สอนอะไรพวกนี้เยอะค่ะ

ยังมีมั้ยคะ สอนว่า เดินผ่านผู้ใหญ่ให้ก้มศีรษะ
เราเจอแบบว่า จะเหยียบหัวเรา เดิน้หยียบเท้าเดินแทรกข้ามไปหาแม่มันซะละ 
อย่าเดินกระแทกส้นเท้า โดยเฉพาะพื้นเรือนไม้  ไม่เดินเปล่า วิ่งกระแทกปึงปัง ผีบ้านผีเรือนตกใจหมด 
เวลากินห้ามพูดห้ามทำอย่างอื่น จะกินก็กิน จะเล่นก็เล่น ฉวย ipad มาเล่นพร้อมเคี้ยวข้าว

ฯลฯ
comment51:ก่อนจะถึงขั้นสอนมารยาทเด็ก สอนมารยาทให้ผู้ปกครองก่อนดีกว่าไหมนะ
ผู้ปกครองบางบ้านยังไม่รู้เลยว่ามารยาทคืออะไร ยังไง
comment52:ตั้งกระทู้อะไร ใช้สมองคิดหรือเปล่า หรือใช้แต่อารมณ์

เรื่องพวกนี้ ไม่มีคาบสอน แต่คนเป็นครูสอนนร. เรื่องพวกนี้ ตลอดอยู่แล้ว   แต่เด็กบางคนสมัยนี้ มันฟังที่ไหน?  เถียงครูฉอดๆ ชักสีหน้าสารพัด ดีไม่ดีเรียกผู้ปกครองมาด่าครูอีก

เรื่องแบบนี้ต้องปลูกฝังตั้งแต่เด็ก

ลองหาพวกกระทู้พวกที่ด่าเด็กผีที่แสนน่ารักเสมอของพ่อแม่ดู จะรู้ว่าแท้จริงแล้ว สาเหตุเกิดจากอะไร
comment52-1:ความคิดเห็นนี้ก็แสดงให้เห็นแล้วว่า การสอนมารยาทและจิตสำนึกนั้น สำคัญขนาดไหน แสดงความคิดเห็นหรือจะพูดจาอะไร ต้องรู้จักระวังปากระวังคำ พูดตรง พูดแรง กับ ปาก มันต่างกันนะคะ หรือมีปมปัญหาชีวิตอะไร หาที่ระบายรึเปล่าคะ

ถ้าผู้ใหญ่ไม่ได้แสดงความน่าเคารพนับถืออะไร ก็อย่าหวังว่าเด็กมันจะให้ความนับถือเลยค่ะ 

แค่เรื่องมารยาท ต้องไหว้ เดินผ่านผู้ใหญ่ต้องก้มหัว ถอนสายบัวทำไง ไหว้ใคร มืออยู่ตรงไหนน่ะ มันมีอยู่แล้วค่ะ แต่การถึงระดับจิตสำนึก ไม่เคยเจอ ทำไมเราต้องเข้าแถว ทำไมเราต้องทิ้งขยะให้ลงถัง ถ้าเราไม่ทำ ส่งผลอะไรบ้าง กระทบอะไรบ้าง แล้วไอ้ที่มีอยู่ ก็ไม่ได้สอนกันเป็นกิจจะลักษณะ ใครอยากสอนก็สอน ใครไม่คิดจะสอนก็ช่าง ที่อยากให้มีคือ เน้นโดยเฉพาะ

แล้วการสอนแบบสั่ง ต้องทำอย่างนี้นะ ต้องทำอย่างนั้นนะ เด็กมันย่อมมีความต่อต้านอยู่ในตัวอยู่แล้วค่ะ ไม่ต้องเด็กหรอกค่ะ ผู้ใหญ่เองก็เหมือนกัน หลายคนก็ไม่ได้ชอบให้ใครมาสั่ง เราสามารถเลือกสอนแบบ แนะนำ ได้ เราควรทำอย่างนี้ เพราะ.... เพื่อที่จะ.... อะไรก็ว่าไป มันมีค่ะ วิธีที่เราจะสอนเด็ก ให้เด็กรับอย่างเต็มใจ ปรึกษาจิตแพทย์เด็กก็ได้
comment52-2:คห.52 สงสัยที่บ้านไม่สอนเรื่องมารยาท
ดราม่ามาคุเลย
comment52-3:นี่คือตัวอย่างที่แสดงให้รู้ว่า ควรสอนมารยาทเร่งด่วน
comment52-4:เรื่องแบบนี้โรงเรียนเค้าต้องสอนตั้งแต่อนุบาลอยู่แล้วค่ะ
เด็กอนุบาลคงไม่เถียงครูฉอดๆขนาดนั้นมั้ง

คอมเม้นอะไร ใช้สมองคิดหรือเปล่า หรือใช้แต่อารมณ์
comment53:ไม่เห็นด้วยที่จะมีวิชามารยาทเข้ามาในหลักสูตรเรียน
เป็นเหมือนการพอมีปัญหานู้นนี้นั้นก็ยัดเข้าหลักสูตรเรียนอย่างเดียว
แค่ปัจจุบันวิชาเรียนของเด็กไทยมีค่อนข้างมากเกินไปแล้ว เรียนคาบเแรก 8.30 คาบสุดท้ายปล่อยกลับ 16.00 แค่นี้ก็ไม่มีเวลาว่างให้เด็กได้ทำกิจกรรมที่ชื่นชอบหรือกิจกรรมที่สร้างสรรค์แล้ว วันๆเอาแต่ทำการบ้าน ทำแบบทดสอบ ทำโปรเจค ดูแล้วเหมือนจะดูดีที่เรียนเยอะแต่เปล่าเลยการเรียนเยอะทำให้แต่ละวิชาของเด็กไม่มีคุณภาพโดยรวมแล้ว ทั้งยังไม่ทำให้เด็กที่ชอบวิชาใดวิชานึงได้สนใจวิชาที่ชอบอย่างจริงจังเพราะไม่มีเวลามากพอ
  การสอนหรือทำความเข้าใจต่อมารยาททางสังคมหรือกฎเกณฑ์พื้นฐานของสังคม ไม่ควรจะส่งเสริมแค่เด็ก แต่ควรส่งเสริมประชากรทุกวัย
โดยเฉพาะวัยทำงาน ในแง่ของชิวิตประจำวัน ผู้ใหญ่จะต้องเป็นแบบอย่างให้เด็กเห็น เกิดการกระทำที่ต่อต้านผู้ที่ฝ่าฝืนกฎหรือมารยาท ที่ทำให้บุคคลอื่นเดือดร้อน  คนไทยชอบนิ่งเฉยต่อสิ่งที่ผิดมานานแล้ว
  ควรมีการรณรงค์ทั้งการโฆษณาทางทีวีหรือทางอินเตอร์เน็ต โดยไม่ใช่แค่บอกให้ ทำตามกฎ นู่นนี่นั่น เท่านั้นพอ แต่ควรจะบอกที่มาของกฎนั้นๆว่า กฎนี้เกิดจากอะไร ประโยชน์ที่ได้รับจากกฎที่ตั้งขึ้น  และบทลงโทษต่อผู้ที่ฝ่าฝืน
  กฎที่มีเหตุผลต่ำควรละทิ้งให้หมดเช่น กฎทรงผมนักเรียน เมื่อเด็กไม่สามารถทำตามกฎได้ทุกอย่าง แล้วถูกต่อว่าเป็นเด็กไม่รักษากฎ อาจทำให้เด็กคนคิดว่าตัวเองไม่ใช่เด็กที่อยู่ในกฎอยู่แล้ว ทำให้เด็กไม่รักษากฎอื่นๆที่ดีในสังคมด้วย
comment54:เห็นด้วยครับ และควรเริ่มตั้งแต่ยังเล็กๆ ประมาณประถม ปลูกฝังสิ่งดีๆ (และมันก็ยังโดดเรียนกันไม่เป็น 55+)

ไม้อ่อนดัดง่าย ไม้แก่ดัดยาก
comment55:สมัยเรียนปริญญาตรี

มีวิชา"มนุษย์กับการใช้เหตุผลและจริยธรรม"

แต่ก็ไม่เห็นว่าคนที่ได้ A ทุกคน จะมีเหตุผล+จริยธรรม
comment56:ต้องโทษที่ครอบครัว ไม่ใช่โทษที่โรงเรียนไม่สอน 

ถ้าเพิ่มคาบเรียนวิชามารยาทเข้ามาเอาตรงๆเลยคือมันไร้สารมากๆ ตัวอย่างมีให้เห็นอยู่แล้วจากการเพิ่มวิชาหน้าที่พลเมืองที่ไม่ได้ประโยชน์อะไรเลยนอกจากสอนให้เด็กเป็นคนดีปลอมๆที่ไม่ได้มาจากข้างใน (ลองไปดูการเรียนการสอนหรือหนังสือเรียนดูแบบไม่อคิติจะรู้ว่ามันเป็นอะไรที่ไร้สาระ ไม่จำเป็น และเพิ่มภาระให้เด็ก เอาเวลาไปสอนวิชาการดักว่าเยอะ) คิดว่าถ้าเพิ่มวิชามารยาทเข้ามาก็คงสอนแต่การไหว้ การกราบ การคลานเข่า บลาๆ ซึ่งมันไม่จำเป็นเลย 

ที่จะสื่อคือถ้าเพิ่มเข้ามามันเป็นปัญหาที่ครูแต่ละคนและโครงสรางหลักสูตรมากกว่า ครูที่สอนมีทักษะการเข้าสังคมแตกต่างกัน สุดท้ายแล้วสอนเด็กก็ไม่เหมือนกัน เรื่องของมารยาทและจิตสำนึกมันไม่มีอะไรที่ตทยตัวแต่นอน เป็นปัจเจกบุคคล พื้นฐานเรื่องนี้ของทุกคนต่างกันจะให้สอนเด็กออกมาเป็นบล็อกเดียวกันได้ยังไง คิดง่ายๆขนาดวิชาเลขที่ตายตัวยังคิดได้หลายวิธีการเลย 

มารยาทในการเข้าสังคมควรเริ่มจากครอบครัวที่ปลูกฝังมาให้สามารถอยู่ร่วมกันคนอื่นได้อย่างไม่มีปัญหา แค่นี้ก็น่าจะพอแล้ว และเมื่อเด็กโตถึงวันหนึ่ง (อาจจะมัธยมต้น) ก็จะค่อยๆเรียนรู้เรื่องพวกนี้เพิ่มขึ้นด้วยตัวเอง ถ้าให้คนอื่นมาคอยกำหนดว่าต้องเป็นแบบนี้ๆตลอดอาจจะเกิดความต่อต้านในใจก็ได้ 

โดยพื้นฐานมุกคนมีความแต่ต่างทางสังคมอยู่แล้ว เพราะแต่ละคนแตกต่างกัน ถึงเรียกว่าเป็นสังคม แบบนี้ใครจะร่างหลักสูตรล่ะ คนที่เขียนหลักสูตรมาเป็นคนที่มารยาทดีจริงหรอ แล้วอะไรที่เป็นมารยาทที่ดีที่สุด ? แค่นี้ก็คิดยากแล้ว 

ปล. เรื่องคนเดินแทรกบนบีทีเอสเราเคยเจอ คิดว่าถ้า จขกท อยากให้เค้าไม่เดินแทรกก็ลองบอกเค้าแบบสุภาพเค้าก็น่าจะฟังและเอาไปปรับใช้นะครับ และทางบีทีเอสก็น่าจะประชาสัมพันธ์โดยทำเป็นอนิเมชั่นแบบ mrt ด้วย แบบนั้นจะดีกว่า
comment57:หลายคนบอกให้ครอบครัวเป็นคนสอนแต่ผมอยากให้ครูจัดคอสสอบผู้ปกครองนะครับ ค่อยมาสอนลูก
comment58:อยากให้เอา สมบัติผู้ดี มาปรับสอนให้เข้ายุคสมัยค่ะ
ทำเป็น infographic จะดีมาก

เพราะสอนมารยาทจริงๆ ที่ใช้ได้ถึงทุกวันนี้
comment59:จขกท ความคิดดีมากค่ะ เเต่เราว่าในทางปฏิบัติ เราว่าคงล้มเหลวสิ้นเชิง ไม่ใช่ไม่เชื่อในการศึกษาไทยนะคะ
เเต่เพราะเราไม่เคยเห็นว่าการศึกษาไทยได้ผล ดีเเต่วิชาการ พอปฏิบัติก็ย่ำเเย่มาหลายสิบปีเเล้ว
การจะบรรจุเรื่องนี้เข้าไป ไม่ใช่ว่าเด็กๆ จะซึมเข้าไปเป็นส่วนหนึ่งของตัวตน
เเต่มันก็เเค่เรียนเพื่อให้ได้คะเเนน ส่วนชีวิตจริงนั้นจะทำไหม เราว่ามันเป็นคนละเรื่องทีเดียว

ไม่อยากจะยกตัวอย่างนี้นะ เพราะฆ่าตัวเองชัด 
เเต่เราเป็นคนที่ทำคะเเนนพระพุทธศาสนาท็อปโรงเรียนมาเเต่ไหนเเต่ไรค่ะ
กลับกันนะ ถ้าถามว่าเราเป็นคนดีไหม เเค่ศีล 5 บางทียังผิดเลยค่ะ
ยื่งการศึกษาบ้านเราเป็นเเบบผักชีโรยหน้า เอาเเค่คะเเนนเป็นบัตรผ่าน(ที่ใช้เเค่ผ่านจริงๆ น่ะเเหละ)
การใส่เรื่องนี้ให้เรียนเพิ่ม คนที่รับกรรม รับความเครียด ก็คือเด็กน่ะเเหละค่ะ
comment60:ไอเดียดีค่ะ แต่การปฏิบัติคงล้มเหลว
อันที่จริงเขามีเข้าค่ายธรรมะของแต่ละระดับชั้นอยู่นะ 
3 วันที่กดดันและดีงามจริงๆ 

ของแบบนี้มันต้องเริ่มครอบครัวปลูกฝังค่ะ 
อาศัยครูสอนอย่างเดียวคงยาก ยากมาก 
ขนาดวิชาศาสนาเด็กยังโดดกันเป็นแถบ 
เราเป็นเด็กต่างจังหวัด เข้ามาเรียนมหาลัยที่กทม.
บ่ายวันจันทร์เราไปดูหนังกะแฟน เห็นเด็กใส่ชุดนักเรียนเดินเต็ม
และก็เดินเต็มแทบทุกครั้งที่ไป เรายกนาฬิกาดูหันไปถามแฟนซึ่งเป็นเด็กกทม.
ว่าโรงเรียนในกรุงเทพเขาเลิกเร็วหรอ ทำไมเห็นเด็กเดินเยอะแบบนี้ทุกครั้งเลย 555555

เเค่จะควบคุมให้นั่งฟังเวลาครูสอน แค่จะควบคุมไม่ให้ใช้โทรศัพท์มือถือเวลาเรียน
เท่านั้นคนเป็นครูก็เป็นโรคซึมเศร้าเป็นแถบแล้วค่ะ บอกไม่ได้ สอนไม่ได้ 
มันเป็นนิสัยส่วนตัว ตามวัยห้าวเป้ง หรือเป็นเพราะการอบรมเลี้ยงดู 
แค่ให้เด็กตั้งใจฟังสัก 5 นาทีนี้ก็ลำบากแล้วค่ะ ยิ่งเรื่องความรับผิดชอบเช่นการทำการบ้านนี้
ติดศูนย์ติดร.ไปก็เยอะ สมัยนี้ให้ศูยน์ให้ร.เยอะก็ไม่ได้อีก ลงโทษรุนแรงก็ไม่ได้ 
ข้อจำกัดเยอะมากมาย มันไม่ได้วุ่นวายแค่กับผู้เรียน กับผู้อาวุโสในโรงเรียน 
งานราชงานหลวงไปอีก ( ออกทะเลไปแล้วววว ) 

พูดง่ายๆว่า เด็ก 5 ขวบเรียกสาวประเภทสองว่า นังตุ๊ด!!
ผู้ใหญ่แทนที่จะปราม กับปรบมือหัวเราะชอบใจ 
ของแบบนี้มันปลูกฝังไม่ได้ภายในเวลาแค่ 1 ชม.ต่อสัปดาห์ค่ะ 
ต้องปลูกฝังเขาตั้งแต่เป็นเด็ก แต่ก็นั่นแหละ... สมัยนี้14-15 ก็มีลูกแล้ว
หย่าร้างเอย ต้องทำแต่งานไม่มีเวลาดูลูกเอย อยู่กับย่ายายที่สปอยหลานเอย
ก็นั้นแหละค่ะ...

ปล.มีโรงเรียนบางโรงเรียนนะคะที่ทำได้ เขารับเด็กจำกัด 
และมีการสัมภาษณ์ผู้ปกครองด้วย ไม่ใช่แค่สอบถามว่ามีเงินไหม 
แต่ถามถึงการเลี้ยงดู สอบดูคุณธรรมจริยธรรมของพ่อแม่ด้วย 
ไม่ผ่านต่อให้มีเงินก็ไม่รับ โรงเรียนแบบนี้มีอยู่จริง 
แต่ส่วนใหญ่เขาจะรับตั้งแต่อนุบาล ให้อยู่ประจำ 
คงคาดหวังให้บ้านเราเปลี่ยนเป็นแบบนี้ไม่ได้ 
เพราะยิ่งเด็กเยอะ.............................
comment61:อย่างแรกนะครับ

มันต้องมีมาตรฐานเดียวกันทั้งประเทศให้ได้ด้วยครับ

ตอนนี้เราทำอะไรตามใจคือไทยแท้.  

ผมอยุ่ทีม จขกท นะครับ. มันต้องสอนทั้งที่บ้าน และ รร 

หลายคนบอกให้พ่อแม่สอน.  ทุกวันนี้ กี่% ครับ ที่พ่อแม่สอนได้. แถมพ่อแม่มันก้หลายมาตรฐาน
บางบ้านเถื่อนแล้วเท่. บางบ้านมารยาทดีก้ว่าโง่  บางบ้านสังคมก้มหน้าอย่ายุ่งกะกรุ
comment62:อยากจะบอกว่ามีเนื้อหานี้อยู่ในบทเรียนนะคะ ที่เคยสอนคือในวิชาสังคม สาระพลเมือง ชื่อหัวข้อคือ"การปฏิบัติตัวในที่สาธารณะ" และน่าจะมีบท

เรียนพวกนี้อยู่เกือบทุกช่วงชั้นด้วย

แต่ๆช้าก่อน ในเนื้อหาวิชาสังคมเยอะมากกก เมื่อเทียบกับเวลาเรียน 3คาบต่อสัปดาห์ ต้องเเบ่งไปให้กับเนื้อหาอื่นๆอีกจำนวนมาก

เท่ากับเด็กจะได้เรียนเรื่องพวกนี้แค่คาบหรือสองคาบเท่านั้นต่อ1ปีการศึกษา

แล้วที่เหลือละเด็กๆจะได้รับการปลูกฝังที่ไหนต่อ บางครั้งก็อาจจะมีคาบมารยาทอาจจะเดือนละครั้ง หรือบางโรงเรียนที่มีนโยบายก็จะปลูกฝังเรื่อง

พวกนี้อย่างเข้มข้นหน่อย

ความเห็นของเรานะคะ สิ่งที่จะปลูกฝังจิตสำนึก ความรับผิดชอบ มารยาทได้ดีที่สุดน่าจะมาจากที่บ้าน
comment63:ผมแปลกใจคนพันทิปนะ
มีกระทู้พันทิปด่าประณามคนไทยด้วยกันเองไม่มีมารยาท 
แล้วก็เชิดชูว่าต่างชาตินั้นแสนจะมีมารยาท
แต่พอจขกท.บอกให้บรรจุเข้าการสอนอบรมในรร.เลยสิ กลับบอกว่าไม่จำเป็น
อ้าว แล้วเด็กไทยรุ่นหลังจะเปลี่ยนแปลงในทางที่ดีดั่งที่คุณต้องการได้ยังไงครับ
งง

แม้ที่บ้านจะไม่สอน เด็กก็ยังได้รับการอบรมจากรร.นะครับ  รร.มีอิทธิพลมากเลยนะ
ตัวอย่างที่ผมเจอจังๆเลยคือผมและเพื่อนๆละแวกบ้านนี่แหละ
ผมจำได้ว่าตอนเด็กๆ ได้เรียนวิชาจริยธรรมและหน้าที่พลเมืองจากรร. 
เรียนกันสัปดาห์ละ 2 คาบ ผลคือเด็กรร.ผม ต่อให้แก่นกะโหลกแบบผมยังถูกขัดเกลาให้ดีขึ้นได้เลย

ถ้าเราไม่ช่วยเด็กๆของเรา ให้เขาเติบโตตามยถากรรม เราจะมีสังคมที่เราต้องการได้ยังไงครับ? 

สังคมดีเกิดเองไม่ได้นะครับ อยากได้ก็ต้องลงทุนสร้างครับ
ใช้เวลาเป็นสิบปีเลยนะ  ถ้าไม่เริ่มตอนนี้จะเริ่มตอนไหน
comment63-1:ควรให้เพิ่มเติมเรื่องการ 'บังคับใช้' ภายในโรงเรียนด้วยครับ 
จะได้ไม่เป็นการเรียนอย่างเดียวเพื่อเอาคะแนนแต่ไม่ปฏิบัติ

อย่างโรงเรียนลูกสาว บันไดมีลูกศรให้เดินชิดขวา แต่ทั้งนักเรียนและผู้ปกครองแทบไม่มีใครทำตามเลยครับ
ขึ้นบันไดแต่ละที ผมเดินเลี้ยบหลบเป็นงูซ้ายทีขวาที ทั้งๆที่มีลูกศรบอกอยู่ว่าให้เดินทางไหน...

อย่างเรื่องเข้าคิว แค่ซื้อขนมหน้าโรงเรียนก็เจอทั้งนักเรียนและผู้ปกครองแซงคิวแล้วครับ นี่ขนาดหน้าโรงเรียนเลย
แสดงว่าโรงเรียนไม่ค่อยสอน หรือสอนแต่ไม่เน้นเรื่องการปฏิบัติจริง
comment64:เราเข้าใจเจ้าของกระทู้นะคะ สิ่งที่ต้องการคือ การปลูกฝังระดับจิตสำนึก อาจไม่ใช่การบรรจุเป็นหลักสูตรการเรียน แต่อาจทำในรูปแบบอื่นก็ได้ เช่น กำหนดให้มีการอบรม หรือ สอนเด็กๆ ในช่วงโฮมรูม เป็นการค่อยๆ สอนทีละเล็กทีละน้อยอย่างต่อเนื่อง เป็นต้น เหมือนกำหนดให้เป็นนโยบายในระดับองค์กร
comment65:ถ้าจะทำอะไรแบบนี้ต้องปลูกฝังแต่เด็กๆเลยค่ะ เพราะถ้ามาตอน มอต้นมอปลายเด็กก็จะเริ่มไม่ฟัง โอกาสเหมาะที่จะสอนคืออนุบาลกับประถม ส่วนตัวเห็นด้วยว่าเด็กสมัยนี้ไม่มีมารยาทค่ะ เคยเจอมาสมัยเรียนเป็นรุ่นน้องที่ชอบแซงคิว แบบฝากเพื่อนซื้อข้าว เป็นสิบคนเลย คนหละงๆทืต่อมาเป็นครึ่งชั่วโมงไม่มีใครได้กิน ตอนนั้นแบบ โอ้โห ทุเรศมากจริงๆค่ะ ควรถูกกลับไปอบรมใหม่ ฮึ่มมม
comment66:มันถูกบรรจุ อยู่ในทุกกระบวนรายวิชา อยู่แล้วค่ะ
ครู ผู้สอน ต้องสอดแทรก คุณธรรม จริยธรรม มารยาท ในทุก ๆ รายวิชา ทุก ๆ หน่วยการสอน
แต่ครูจะสอน นักเรียนจะรับฟังหรือไม่
ก็เป็นอีกเรื่องหนึ่ง

จริง ๆ แล้ว ทุกวันนี้ อย่าว่าแต่เด็กนักเรียนเลยค่ะ
แม้แต่ ผู้ใหญ่ ที่เป็นคุณครู
หลายคน ก็ไร้มารยาท และ น้ำใจค่ะ
comment67:สนับสนุนเรื่องดีๆค่ะ
comment68:เมื่อก่อนเราเคยมีครับ วิชาหน้าที่พลเมืองและศีลธรรม 
ส่วนหลักสูตรการศึกษาสมัยใหม่ทุกวันนี้ ยิ่งทำยิ่งเลอะเทอะ  ไม่ไหวครับ
comment69:ไร้สาระค่ะ ไม่เห็นด้วยที่จะมีคาบสอน เพราะสิ่งเหล่านี้เกิดขึ้นจากสังคมรอบตัวหล่อหลอมให้เกิดเป็นพฤติกรรมการเลียนแบบ และหากถูกสังคมตัดสินว่าสิ่งนี้ไม่ดี การกระทำนั้นก็จะถูกกำจัดไป แต่ปัจจุบันสังคมสนับสนุนและชื่นชมคนเห็นแก่ตัว คนทำความชั่ว ดังนั้นถึงแม้จะมีวิชามารยาทก็ไม่ได้หมายความว่าเด็กจะปฏิบัติตาม หากทำความดีแล้วถูกคนในสังคมย่ำยี่ สุดท้ายเด็กก็จะเลือกทำตามสังคมส่วนมากอยู่ดี ดังนั้นการบังคับใช่กฏหมายเป็นสิ่งที่สำคัญที่สุด ความกลัวจะทำให้คนเกิดการเรียนรู้และเคารพคนอื่นค่ะ

และส่วนมากหากกำหนดในหลักสูตรเชื่อว่า สิ่งที่นำมาสอนก็คงจะท่องจำ สอบผ่านจบ ไม่ได้นำมาใช้จริงหรอก เสียเวลาและงบประมาณโดยไม่มีประโยชน์
comment70:เด็กบางคนให้โรงเรียนเพิ่มวิชาอะไรไปก็ทำให้ดีไม่ได้หรอก ต้องเริ่มตั้งแต่พ่อแม่มัน
comment71:สมัยผมเรียนประถม มีวิชา สลน. เสริมสร้างลักษณะนิสัย สอนเรื่องการว่างตัว นิสัยทำนองนี้นะครับ แต่ก็มีคนตกวิชานี้นะสมัยนั้น
จริงเป็นวิชาที่สามารถดูมุมมองเด็กได้เลยว่ามีทัศนคติต่อสังคมอย่างไร จากการเลือกคำตอบเลยนะครับ
comment72:สมัยเด็กๆ โรงเรียนให้ท่องสมบัติผู้ดีทุกเช้า วันละ 5 ข้อ ตอนนั้นยังเด็ก ก็ทำตามที่ท่องนะ

ทำมาเรื่อยๆ จนโตขึ้นมา ถึงได้รู้สึกตัวว่า...

อ้าว ไม่มีใครเค้าทำกันหรอกเหรอ 555
comment73:ใช้คำว่า "วัยรุ่น" นี่มันก็ออกจะเหมารวมไปหน่อยนะคะ เราไม่เคยมีพฤติกรรมแบบที่คุณว่าซักอย่าง
ถ้าแบบนั้นเราจะเหมาว่าผู้ใหญ่ทุกคนเป็นมนุษย์ป้าก็ได้สิคะ คือเรื่องอย่างมารยาทอยู่ที่ตัวครอบครัวและตัวเด็กเองค่ะ
การเรียนการสอนไม่ได้มีผลมากนัก คือไม่จำเป็นเลยเรื่องเพิ่มวิชานี้เข้าไป

เพราะครูนี่จริงๆเค้าก็สอนอยู่ทุกวันนะ อย่าเดิน ก้มหัวผู้ใหญ่ อย่าแซงคิว ฯลฯ อยู่ที่ว่าเด็กแต่ละคนจะรับรึไม่รับ
ส่วนตัวเราว่าไร้สาระค่ะ เวลาเรียนปกติก็เยอะอยู่แล้ว ถ้าจะเพิ่ม เพิ่มวิชาการภาคปฏิบัติไปดีกว่าค่ะ
คือเด็กไทยแม่นทฤษฏี แต่ภาคปฏิบัติทำไม่ค่อยได้กันมีประโยชน์กว่าวิชามารยาทอีกค่ะ
comment73-1:เห็นตรงคำว่า "เด็กบางคน" มั้ยคะ ถ้าพูดว่า "พวกเด็กวัยรุ่น" ก็จะไม่อะไร แล้วการใช้คำว่า "เด็กวัยรุ่น" ก็เพื่อเจาะจงช่วงวัยของคนที่ทำ แล้วคำว่า "วัยรุ่น" นี่ มันเสียหายตรงไหนคะ?

จะแสดงความเห็นอะไรไม่ว่านะคะ แต่ใช้สติและทำความเข้าใจให้ดีก่อน ไม่ใช่สักว่าแต่จะ เถียง

ที่อยากให้สอน ไม่ใช่แค่​ "มารยาท" แค่มารยาทเนี่ย สอนกันมานานนมจมหูแล้วค่ะ รู้ แต่สิ่งที่อยากให้มีคือการสอน การปลูกฝังจิตสำนึกด้วย ทำไมต้องทำ ทำเพื่ออะไร ไม่ทำมีผลอย่างไร
comment74:
comment75:ถ้าสอดแทรกตามเหตุการณ์จริง อาจจะได้ผลบ้าง ถ้าเป็นคาบเรียนเด็กไม่ชอบแน่ แต่อาจจะมีแบบทดสอบให้เด็กตอบแบบสั้น ๆ ให้เด็กได้คิดฉุกคิดก็น่าจะดี 

สมัยเราเรียน ม.1 ถึง ม.6 ผอ.ผู้หญิง สอนแม้กระทั่งเข้าส้วมราดน้ำ จำได้ไม่ลืม ท่านสอนหน้าเสาธง "ก่อนออกจากห้องน้ำ ให้หันกลับไปสำรวจว่า โถส้วมสะอาดหรือเปล่า ราดน้ำแล้วหรือยัง เท้าที่เราเหยียบมีขี้ดินเหลือหรือเปล่า ถ้ายังมีขี้ดินให้ใช้น้ำราดให้สะอาด" 

" เดินไปผ่านขยะให้ช่วยเก็บขยะ ถือติดมือไปใส่ถังขยะ" 

ส่วนที่บ้านย่าจะเป็นคนสะอาดมาก เพราะฉะนั้นเราก็ต้องเก็บกวาดบ้านและห้องน้ำให้สะอาดทุกวัน พอติดนิสัยตรงนี้ ไปที่ไหนเราก็จะรักษาความสะอาดทุกที่ เห็นแล้วทนไม่ได้ เราไปยืนป้ายรถเมล์ หรือรอขึ้นรถทัวร์ เราก็เก็บขยะในบริเวณใกล้เคียงด้วย คนมองเรานะ แต่เราแกล้งทำเป็นไม่รู้ไม่ชี้ คือ มันทนไม่ได้จริง ๆ อยากจะเดินเก็บไปทั้งป้ายรถเมล์ แต่กลัวว่ามันมากเกินไป
comment76:ผมไม่เห็นด้วยกับการเพิ่มคาบเรียนอย่างยิ่ง เพราะไม่นานมานี้ทางกระทรวงก็เพิ่งให้ลดคาบเรียนจากตารางสอนที่แน่นเอียดของเด็กๆ อีกอย่างวิชาแนวจริยธรรมมักเป็นเชิงนามธรรมมันยากที่จะจูงใจเด็กในวัยนี้ที่มักมีความคิดต่อต้าน แต่สิ่งที่ผมคิดว่าควรทำคือให้ อ.สอดแทรก จากปีะสบการณ์ชีวิตที่ผ่านมาในระหว่างการเรียนการสอนแทน+กระทำให้เด็กดู แต่ควรคำนึงว่ามันยังไงมันก็ไม่เหมือนเดิม เด็กดีในยุคนี้ อาจจะไม่เหมือนกับยุคของคุณหรอกโลกมันเปลี่ยนไปคนก็เปลี่ยนน่ะครับ
comment77:ต้องย้อนไปปรับสถาบันครอบครัวและผู้ใหญ่มากกว่าครับ

จะทำอย่างไรถึงจะปรับทัศนคติคนทั้งประเทศได้

ทำอย่างไรให้คนเราไม่จอดรถริมฟุตบาทในที่ๆห้ามจอด 

ทำอย่างไรไม่ให้คนเรามาวางของขายในพื้นที่สาธารณะ

ทำอย่างไรไม่ให้คนเราแซงคิวกันเวลาเข้าแถว

เด็กเขาดูตัวอย่างมาหมดทั้งนั้นแหละครับ
comment78:เห็นด้วยในระดับนึงค่ะ ถ้ามีสอนในโรงเรียนก็ดี หวังว่าคุณครูจะเป็นตัวอย่างที่ดีด้วย

ตอนเราอยู่เมืองนอก บางเรื่องเค้าสอนกันในวิทยุค่ะ เป็นเหมือนสปอตโฆษณาแต่ไม่ได้ขายของ นำเสนอโดยดีเจ เป็นเหมือนบทบาทสมมติค่ะ ฟังแล้วไม่น่าเบื่อ ไม่วิชาการ เช่นเรื่องขับรถ ไม่พอใจแต่ก็ไม่ควรยกนิ้ว  เรื่งบันไดเลื่อน การเข้าคิว  ซึ่งแบบนี้สอนได้ทั้งเด็กและผู้ใหญ่ค่ะ ยังคิดอยู่เลยว่า เมืองไทยน่าจะมีบ้าง 

เท่าที่เห็นมา ส่วนมากผู้ใหญ่แหละตัวดี ชอบทำผิดแล้วบอกไม่เป็นไรๆ หาข้ออ้างไปเรื่อย ถึงโรงเรียนจะปลูกผังมาดี มาเจอชีวิตจริงข้างนอก แม่ใช้ให้แซงคิว เด็กก็เริ่มสับสนแล้วละค่ะ
comment79:ปัญหาเปราะบางเกินไป สังคมทุกวันนี้มันเป็นลักษณะต่างคนต่างอยู่ค่ะ ยากมากที่คนจะให้ความสนใจกับเรื่องแบบนี้ พอเราเสนอความคิดดีๆสิ่งตอบรับที่กลับมาส่วนใหญ่จะบอกว่า โอ้ยคิดมากเรื่องแค่นี้เอง ปัญหาแค่นี้เองเก็บมาคิดทำไมให้หนักสมอง งานที่ทำอยู่ก็เครียดพอละ งู้นงี้ๆบลาๆๆ มันมีสารพัดข้ออ้างมาอธิบายอาจจะคิดว่ามันเป็นปัญหาเล็กน้อย ยอมกันได้เพราะเรื่องแค่นี้เอง 

แนวคิดของจขกท.เราเห็นด้วยนะ แต่ลำพังสอนเด็กอย่างเดียวไม่พอค่ะ ต้องเรียกพ่อแม่หรือผู้ปกครองมาปรับทัศนคติด้วย คนในบ้านอ่ะสำคัญมากที่สุดเพราะอยู่ด้วยกันอาจจะตลอดชีวิตเด็กเลยแหละ ครูอาจารย์ต่อให้ดีแค่ไหนเขาก็อยู่กับเด็กได้แปบเดียว คือ 3ปี 6ปี ตามเกณฑ์นั่นแหละค่ะ พอจบหลักสูตรก็ทางใครทางมันอยู่ดี สำคัญมากก็ที่ครอบครัวแหละค่ะ ถ้าครอบครัวดี เด็กที่เป็นผลผลิตส่งต่อให้โรงเรียนมันก็ดีขึ้นกว่านั้นได้ไม่ยากค่ะ แต่ถ้ามาจากครอบครัวแย่อันนี้คือถึงเปลี่ยนได้ก็เหนื่อยมากอาจจะสาหัสอีก แล้วใช้เวลาพอสมควร 

สิ่งเหล่านี้คนใกล้ตัวเด็กต้องมารับรู้และแก้ปัญหาร่วมกันมันถึงจะไปได้สวย แต่ถ้าจะสอนเด็กได้มั้ยก็ได้ค่ะแต่เราคิดว่าเด็กจะดีให้เราเห็นเฉพาะในโรงเรียนแค่นั้นแหละ เหมือนตบตากันแต่นอกโรงเรียนคือมันยังเป็นยังไงมันก็เป็นยังงั้นอยู่เหมือนเดิม ปัญหาสังคมก็ยังจะมีอยู่ต่อไปไม่จบ
comment80:เพิ่มไม่ได้หรอกครับ 
การศึกษาไทย 
เน้นเรียนเพื่อสอบ ไม่ได้เน้นเรียนเพื่อใช้ในชีวิตประจำวัน
comment81:สอนช่วงอนุบาลดีที่สุด เพราะสร้างเป็นเกมต่างๆ กิจกรรมต่างๆได้ เด็กๆยังไม่เคร่งเครียดเรื่องวิชาการ และการทำสิ่งที่ดีๆตั้งแต่เล็กๆ จะเป็นฐานที่แข็งแรงต่อไปในอนาคต  ช่วยกันทั้งบ้านและโรงเรียน เติมสี่งที่ขาดให้กันก็จะดีนะคะ
comment82:ครูผู้สอนยังไม่มีมารยาทเลย แล้วจะไปสอนเด็กได้เหรอ
comment83:สมัยก่อนมีวิชานี้นะ สลน. สร้างเสริมลักษณะนิสัย ใครทันเรียนบ้างครับ
comment84:Yyy
comment85:สมัยเราเรียนอยู่ประถม โรงเรียนเรามีคาบจริยธรรมสอน ตั้งแต่ อ.1-ป.6
เรียนสัปดาห์ละ 1 ครั้ง สอนให้รู้จักมารยาทการเข้าสังคม การรับของจากผู้ใหญ่ การไหว้คนทุกระดับ 
ตีความหนังสือสมบัติของผู้ดีให้เด็กฟัง คือปลูกฝังกัน 8-9 ปีเลย

ตอนเช้าหน้าเสาธง ต้องอ่านหนังสือสมบัติของผู้ดี วันละ 1-3 ข้อ พร้อมคัดใส่สมุดส่ง ตั้งแต่ ป.1-ป.6 

ถึงโตมาจะไม่ค่อยใช้ แต่ก็จำได้ไม่ลืม มันเหมือนปลูกฝังมาแล้ว เป็นความเคยชิน

แต่โรงเรียนประถมเราปิดไปแล้วเป็นสิบๆ ปี และเลิกสอนจริยธรรมไปตั้งแต่เราเรียนจบ 4-5 ปี เพราะครูที่สอนมีคนเดียว พอแกลาออกไม่มีใครสอนได้

title:คนรวยจริงทำไมนิสัยดีจังครับ แต่คนที่ทอยู่ในฐานะปลานกลางหรือไม่มีทำไมหยิ่งจังครับ
comment:ผมไม่ได้เป็นคนที่รวยหรืออะไรนะครับ ก็ธรรมดาทั่วไป ไม่ได้มีฐานะทางสังคม ทำธุรกิจส่วนตัวเล็กๆ ก็ได้มีโอกาสเจอลูกค้าหลากหลายรูปแบบ จนทำให้ผมมีจุดสังเกตุที่ว่า คนที่ขับรถเบนซ์ บีเอ็ม มินิ หรือรถหรูแบรนด์อื่นๆที่เข้ามาอุดหหนุนผมเกือบทั้งหมดจะเจอแต่คนที่พูดจาดี ไม่ทำตัวหยิ่ง และไม่ดูถูกสบประมาทคน แต่ในทางกลับกันคนที่มีฐานะปลานกลางทำงานบริษัท พนักงานข้าราชการ ครู อาจารย์มหาวิทยาลัยเกือบครึ่งมักจะวางภูมิตนเอง เบ่งในเกียรติ/ยศ อวดตนเองว่างรวย แต่ตัวดูดี ใช้ของแบรนด์เนม ชอบพูดจาอวดตนเอง พูดจาไม่สุภาพ และอีกหลายอย่าง ทำไมถึงเป็นเช่นนั้นไปครับ สังคมไทยทำไมนับวันยิ่งแย่ลงครับ
comment1:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment1-1:เห็นด้วยค่ะ
comment2:เคยมีคนบอกว่า

คนรวย(ไม่จริง)
ชอบใช้ของแพง กินหรู

แต่คนรวย(จริง)
จะซื้อของในกระบะลดราคา กินธรรมดา
แบรนด์เนมมีไว้ใช้ ไม่ได้มีไว้อวด

คนที่(ยัง)ไม่รวย หรือรวย(ไม่จริง)
คงกลัวโดนดูถูก กลัวโดนจับได้
เลยสร้างเปลือกครอบไว้ด้วยวัตถุ
แต่เนื้อแท้จริงแล้วไม่มีค่ะ

แต่คนรวย(จริง)ไม่ได้มีเวลาจะมา
เฉิดฉาย ทำแต่งาน หาแต่เงิน
เวลาเป็นเงินเป็นทอง เค้าเลยไม่
มาเสียเวลาประดิษฐ์ประดอยเปลือกแล้ว

เราก็ไม่เหมาว่าจะเป็นอย่างนั้นทุกคน
แต่ที่เจอมาและสังเกต .. ก็จริงตามนั้น
comment2-1:ก็คนรวยจริงเขามีของแบรนด์เนมใช้ทุกอย่างแล้วครับ อิ่มตัว
ต่างจากคนชนชั้นกลางที่อยากจะมีบ้าง ก็ไม่เห็นแปลกอะไร
comment2-2:ไม่ทั้งหมดมั้ง เหมือนเหมารวมเกินไป
comment2-3:+1
comment2-4:ไม่จริงทั้งหมด เห็นรวยพันล้านหมื่นล้าน ไปต่างประเทศก็ซื้อของแบรนด์เนม บ้านใหญ่ยังกะวัง กินหรู อยู่สบายเหมือนปกติ โดยเฉพาะถ้าเป็นผู้หญิง จะแต่งตัวเยอะกว่าผู้ชาย
comment2-5:ผมว่าคนรวยก็ใช้ชีวิตหรูอยู่นะ  แต่มันดูเป็นธรรมชาติ  ดูเหมือนไม่ได้พยายามจะโชว์   คนไม่รวยพยายามจะโชว์มากไปคนอื่นเค้าก็จับได้  เลยดูหน้าหมันไส้แทน
comment2-6:มีคนนึงไง รวยมาก

แต่ไปนอนเต๊นท์ในป่า หาอาหารกินเอง อยู่ง่ายกินง่าย (กราโปรกเสือยังกิน)
comment2-7:คนรวยจริง  เค้ากินหรูซื้อของแพง เค้าไม่ค่อยอวดนะ 
มันจะดูเป็นเรื่องปกติจริงๆครับ สมัย ม.ต้น พ่อเพื่อนผมเอานาฬิกาแท็คให้เพื่อนใส่  เพื่อนผมมันยังไม่รู้เลย ว่าของแพง  รู้แค่ว่านาฬิกาพ่อ ใส่เล่นบาส  เตะบอล ปกติมาก
comment2-8:คนรวยจริงเวลาจะซื้อของที แลดูไม่ต้องใช้ความพยายามมาก
ส่วนคนฐานะปานกลางจะซื้อทีต้องไปสำรวจความคิดเห็น ป่าวประกาศ ถามโน่นนี่ กู้เงิน ถามดอกเบอะแยะ
comment2-9:
comment3:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment4:ร่ำรวยนิสัยดี มั่งมีนิสัยแย่ จนแท้ๆนิสัยหยิ่ง จนจริงๆนิสัยงาม

คละเคล้ากันไป เงินมันก็บอกอะไรได้หลายอย่าง แต่ก็ไม่ได้ครบถ้วนไปเสียหมด
comment5:แสดงว่ายังไม่เคยเจอคนรวยจริง จริงๆ
comment5-1:คนรวยจริงนี่ต้องระดับไหนเหรอ ?
เราเจอคนรวยที่มีธุรกิจระดับพันล้านก็เห็นเขาไม่หยิ่งและพูดสุภาพดีอยู่นะ
comment5-2:เจ้าสัวเสือดำ ถถถถถถถถถถ
ดีจนทำให้คนทั้งประเทศรุมด่า 
เรื่องนี้มันแล้วแต่คนป่าว
comment5-3:เจ้าสัวเสือดำนี่ถ้าตัดเรื่องล่าสัตว์ออกไปก็ดูแกเป็นคนธรรมดาติดดินนะ รวยหมื่นๆล้านแต่สภาพตอนไปล่าสัตว์ดูเหมือนลุงแก่ๆธรรมดา ไม่มีมาดอะไร ไม่เหมือนแบร์กิลเลย
comment6:ไม่จริงอะ ตรรกะเพี้ยนมาก
comment7:ฐานะกับนิสัย มันเป็นคนละเรื่องกัน เหมารวมไม่น่าจะได้
comment8:ถ้าด้านอาชีพการงานไปตรงกับอาชีพใครและทำให้ใครไม่พอใจก็อย่าโกรธผมนะครับ เพราะผมไม่ได้หมายถึงคุณ
การตั้งกระทู้นี้คือจุดสังเกตุจากประสบการณ์บุคคลที่ผมได้เจอมาครับ ไม่ได้ใช้หลักการหรือตรรกะอะไรครับ
แค่อยากรู้ว่ามีคนคิดเหมือนผมมั้ย มีใครเคยเจอคนประเภทนี้รึเปล่าครับ

ขอบคุณครับ
comment8-1:เข้าใจค่ะ สำหรับคนที่ว่า ตรรกะเพี้ยนอะไรเนี่ย คือ จขท เขาสันนิษฐานจากประสบการณ์ส่วนตัวค่ะ
comment8-2:เราเข้าใจและเห็นด้วยกับ จขกท นะ เพราะมีบางอาชีพใช้เหตุผลเถียงไม่ได้ ก็ให้เหตุผลง่ายๆ ชั้นเป็น อาจารย์นะ (เรื่องจริง เจอบ่อย) ขรก ตัวดีเลย เจ้ายศเจ้าอย่าง
comment8-3:รู้สึกเหมือนกันเลยครับ
จริงอยู่ที่เหมารวมไม่ได้ แต่ที่เจอมา พวก ทำงานบริษัทระดับเมเนเจอร์บริษัท เงินเดือนระดับ 2-50000 นี่ กร่างมาก ออกไปกินข้าวข้างนอก นี่ เบ่งจังกับร้านค้า แม่ค้าเนี่ย
comment8-4:จากที่เราเจอมา คนรวยจริงๆ ระดับ100ล้าน-หมื่นล้านก็มารยาทดีจริงๆนะแหละ 
ดีจนเราคุยเกรงเลยเวลาติดต่องานด้วยเนี่ย
comment9:จากประสบการณ์ที่เราเจอคือ คนรวยที่เหมือนจะดี 
คนไม่รวยแต่พยายามจะทำตัวรวย และดูถูกคนอื่น
คนรวยจริง มีจิตเมตตาจริงก็มี
คนไม่รวยแต่มีจิตใจดีก็มี
comment10:รวยแล้วทำตัวหยิ่งๆเชิดๆก็มีเยอะ 
สังคมที่ผมเจอทำตัวอย่างกับอยู่คนละโลกกับคนทั่วไป
comment11:รวยนิสัยไม่ดีก็มีค่ะ
รวยนิสัยดีก็มี เราเป็นครูสอนพิเศษ เลยเจอมาเยอะ 
แต่ตัวเรานิสัยโอเคน้า 555 คือไม่ขี้โกงกะมีน้ำใจระดับนึงอ่ะ 
อาจไม่ได้มากมาย แต่ไม่ได้ร้ายกาจแน่นอน (นอกเรื่อง) ปล.เราจนค่ะ
comment11-1:เมื่อมีผลประโยชน์ที่จะต้องแย่งชิงตกมา เมื่อถึงเวลาที่จะต้องสละประโยชน์ส่วนตน

มันจึงจะวัดความดีมีน้ำใจกันได้ ไม่ใช่ที่ฐานะที่มีมาก่อนหน้านี้
comment11-2:ไช่เลยค่ะ
comment12:เมื่อเริ่มอิ่มตัวกับสิ่งที่ตัวเองมีและต้องการแล้ว... ส่วนที่เหลือจะผันเปลี่ยนไปเป็นสิ่งที่เรียกว่า น้ำใจ
comment12-1:เจ๋งจังค่ะ ตามนี้เลย
comment13:รวยหรือจน ก็มีทั้งนิสัยดีและไม่ดีปนกัน เชื่อว่า ความรวย หรือความจน สัมพันธ์กับนิสัยไม่มาก
comment14:ทำไมคนตระกูลเดียวกับจขกท.นี่ชอบเหมารวมไปซะทุกเรื่อง?


.... เข้าใจความหมายไหม? คิดตามดูนะ
comment14-1:ก็บอกอยู่ว่าไม่ได้เหมา

เขาแค่เล่าจากประสบการณ์เท่าที่เขาเจอ
comment15:"คนที่ทอยู่ในฐานะปลานกลางหรือไม่มีทำไมหยิ่ง"..... "ผมไม่ได้เป็นคนที่รวยหรืออะไรนะครับ ก็ธรรมดาทั่วไป"


ทำไม จขกท. ถึงหยิ่งจัง?
comment16:ส่วนมากครับ ไม่ใช่ทั้งหมด คนไม่ดีก็มี แต่ผมโชคดีที่เจอคนรวยแต่นิสัยดี อย่างน้อย ๆ เพื่อนผมที่ฐานะดีแต่กินเที่ยวด้วยกันปกติ นิสัยดี ผมก็นับถือน้ำใจเขา
comment17:เหมือนเปรมชัยไง
comment18:คนรวยจริงก็มีนิสัยดีหรือแย่คละเคล้ากันไป

คนรวยไม่จริงแต่พยายามทำตัวรวย พวกนี้ร้อยทั้งร้อยไม่น่าจะนิสัยดี
comment19:คุณคงยังเจอกับผู้คนไม่หลากหลายพอครับ
จากประสบการณ์ที่ผมเจอ ก็พบว่า คนเรานั้น ไม่ว่าจะอยากดีมีจน ก็มีคนดี คนไม่ดี ปะปนกันไป

ในต่างเหตุการณ์ คน ๆ หนึ่ง ก็อาจจะเป็นคนที่จิตใจดีงามมาก กับคนกลุ่มหนึ่ง แต่ดูเป็นคนจิตใจคับแคบกับคนอีกกลุ่มหนึ่ง
มันขึ้นอยู่กับว่า ณ ตอนนั้น เรายู่ฝั่งไหนของเหตุการณ์

คนที่มีทรัพย์สินมากมาย แต่เป็นคนที่จิตใจคับแคบ ดูถูกคน ไม่ให้ความสำคัญของศักศรีความเป็นมนุษย์ (อันนี้เคยโดนมากับตัว) 

ในขณะเดียวกัน คนที่ขัดสน เพียงแค่หาเช้ากินค่ำ กลับมีใจเอื้อเฟื้อเผื่อแต่คนรอบข้าง แม่จะไม่รู้จักกันเลย ก็มีอยู่ในสังคมเราครับ

ในสังคมเราก็มีทั้งคนดี และ คนไม่ดี ปะปนไปในทุกสังคมครับ
และในขณะเดียวกัน ผมก็เชื่อว่าไม่มีใครดี 100% และ เลว 100% ครับ คนที่เรามองว่าเป็นคนดี อาจจะมีมุมที่เราไม่พอใจในบางมุมก็ได้
และในขณะเดียวกัน คนที่เราไม่พอใจ ก็อาจจะมีมุมดี ๆ ที่เราไม่เห็นก็เป็นได้ครับ
comment19-1:แล้วไปรู้เค้าได้ไงว่าเค้าเจอกับผู้คนไม่หลากหลายพอ รู้ดืกว่าเจ้าของชีวิตอีกละ
comment19-2:เพราะถ้าเจอคนหลากหลายมากพอ จะเข้าใจเองว่าสิ่งที่ความเห็น 19 กล่าวมา นั้นถูกต้อง
comment19-3:ใช่เลย คน 1 คน เป็นคนดีกับอีกคน แต่อาจเป็นคนเลวสำหรับอีกคน
แล้วเเต่เหตุการณ์.
comment19-4:เห็นด้วยร้อยเปอร์เซ็นต์ กับความเห็นนี้ คนรวยดีก็มี ไม่ดีก็มี 
คนกลางๆ ดีก็มี ไม่ดีก็มี 

แล้วก็การที่เขาดี ก็ยังต้องดูด้วยว่า ดีของใคร ดีของเราอาจจะไม่เท่ากับของคนอื่น
comment20:คนนิสัยดีมีอยู่ทั้งในสังคมคนรวยและคนจนค่ะ  แต่ถ้านิสัยดีด้วยและมีวิธีการใช้ชีวิตที่ถูกต้องก็ไม่เคยเห็นใครจนนะคะ เพราะเค้า positive พอที่จะเห็นทางออกบางอย่างเสมอ 

คุณลุงคนนึงบ้านจนแต่เรียนดีจิตใจดี ได้ทุนเรียนโทจบนอก จบมาทำงานทำธุรกิจมากมายรวยมาก  ต่อมาล้มละลายช่วง2540 มีหนี้หลายล้าน หย่าร้าง เป็นอัมพฤกษ์พิการ
 ต้องระเห็จไปอยู่กระต๊อบกลางป่ากับลูกสาวตัวเล็กๆที่เคยเรียนอนุบาลนานาชาติต้องย้ายมาอยู่ ร.ร.วัดใส่รองเท้าแตะเดินไปเรียน ผ่านไม่กี่ปีก็กลับมาสบายเหมือนเดิม ลูกนิสัยดี ตั้งใจทำงาน ได้ทุนและจบ ม.รัฐดีๆ เงินเดือนสูงทุกคนและดูแลท่านดีมากๆ    ไม่รู้ว่าความรวยนิยามอย่างไรแต่เราว่าคุณลุงท่านนี้รวยมากๆค่ะ
comment21:แต่ที่เราเคยเห็น รวยแต่ไม่เห็นหัวใคร มองแต่ประโยชน์ตนเอง บีบบังคับจิตใจลูกน้อง แค่รู้สึกไม่ชอบก็บีบออก จะซื้อของนี่เรื่องมากเรื่องเยอะจนคนขายโอดครวญ ข่มเหงจิตใจลูกจ้างสารพัด ดูถูกทุกคน ไม่ชอบใจใครก็ไล่ออกจากบ้านชื่อเสียงร่ำลือในความไร้เมตตา มักคิดแต่ว่าตัวเองทำถูก ...อันนี้จากที่เคยสัมผัสมา
comment22:เคยสอนคนรวยมาหลายคน
มีดีไม่ดีปะปนกันไปแต่ล่าสุดที่โดนมาเนี่ย คือโดนดูถูกซึ่งเขาเป็นคนมาขอเรียนกับเราเอง แต่มาพูดจาดูถูกในด้านอื่นๆ ก็ไม่รู้ว่าเขาเหงาหรืออะไรเหมือนกัน งงค่ะ
comment23:คนเราวัดกันไม่ได้ด้วยค่าเงิน คำว่ารวยของแต่ละคนไม่เท่ากัน

เป็นที่ นิสัย ส่วนบุคคล ล้วนๆ
comment24:รวยน้ำใจ สำคัญที่สุด
comment25:ขับเบนซ์ผมว่างั้น ๆ แหล่ะไม่ได้ถือว่ารวยอะไร
รวยจริง ๆ เลยเนี่ย ไม่ลงมาเสวนากับพวกเราหรอก
comment25-1:คงเหมือนที่คุณคิดแหล่ะครับ แต่ผมคิดว่าที่ผมเจอเขาน่าจะสร้างฐานะด้วยตัวเขาเอง เขาเลยไม่ได้ดูถูกหรือรังเกียจคนทั่วไปที่ทำงานสุจริต แต่กลับสร้างมิตรภาพ สร้างคอเลคชั่น ไม่วางตัวสูงกว่าใคร  แต่กลับแสดงความคิดเห็นแบบให้เกียรติกับคนอื่น ยอมรับความคิดเห็น และแสดงความคิดเห็นในทางที่ดีกับคนอื่น แทนที่จะใช้อารมณ์ส่วนตัวมากล่าวหาคนอื่น หรือพูดร้ายกับคนอื่นรึเปล่าครับ ถ้าที่รวยแบบไม่สุจริตหรือจากฐานะครอบครัวนี้ขอไม่พูดพูดละกันครับ เพราะทุกท่านคงเจอคนกลุ่มนี้วางตัวในหลากหลายรูปแบบครับ
comment26:สงสัยจขกท.ไม่รู้จัก เสี่ยเปรมชัย กับ เจ้าของ CP 555555++
comment27:จริงค่ะ ส่วนมากเป็นตามนั้นแหละค่ะ
comment28:แสดงว่าสินค้าของคุณราคาค่อนข้างสูง. แต่ก็ไม่ได้แพงมาสำหรับคนรวย เขาจึงเข้ามาซื้อด้วยความที่ไม่คาดหวังกับราคามาก เลยไม่บ่นไม่วางท่า แต่อาจเเพงสำหรับชนชั้นกลาง เขาเลยคาดหวังกับสินค้ากับบริการว่าฉันเป็นลูกค้า อะไรประมาณนี้ปล่าวครับ. อาจเพราะสินค้าคุณทำให้คุณเจอเฉพาะกลุ่มคนเหล่านี้ปล่าวครับ
comment29:ผมรู้จัก CEO บริษัทนึ่ง เค้ายิ่งใหญ่มากในวงการนึ่งของไทยอย่างมากเลยครับ ตอนนี้เค้าเป็นข่าว เค้าน่าจะเป็นคนดีนะครับ
comment30:จากปสก.ส่วนตัว คิดว่านิสัย และมารยาทเป็นเรื่องเฉพาะตัวค่ะ ไม่ได้ขึ้นอยู่กับ ฐานะ หน้าตา สีผิว อาชีพ ฯลฯ
comment31:มีทั้งคนดีและไม่ดีคะ

แต่คนรวย  ส่วนมากชีวิตจะมีความสุขกว่า  พอเรา มีความคิดบวก ก็จะดูดแต่พลังบวก เช่นเพื่อนดีๆ คนดีๆ นิสัยดีๆ เข้าตัว 

ทั้งนี้ทั้งนั้นเราก็มีเสือดำ ในหมู่เสือขาวเสมอ
comment32:แอบมีคิดเห็นคล้ายๆกับเจ้าของกระทู้ครับ แต่จะเน้นไปเรื่องความมีน้ำใจ อย่างเวลาข้ามทางม้าลายสังเกตุหลายครั้งแล้ว รถที่หยุดให้ข้ามมักจะเป็นรถที่ค่อนข้างมีราคา ส่วนรถทั่วไปแทบจะชนเรากระเด็น
comment33:คิดไปเอง คนรวยกร่างก็เยอะแยะไป คนจนมารยาทแย่ก็ไม่น้อย
comment34:เรื่องนี้แล้วแต่บุคคล เหมาไม่ได้ ใช้หลักสถิติก็ไม่ได้ เปิดร้านอาหาร เจอมาทุกชนชั้น บางทีรวยก็ดี๊ดีไม่เหย่อหยิ่ง แต่บางคนรวยแต่เยอะเหมือนมีเงินจะทำไรก็ได้ บางคนจน(จนจริง)แต่ก็มีน้ำใจพูดจาดี บางคนจน(จนจริง)แถมมารยาททราม
comment35:ถ้านิสัยดีจริงจะไม่เลี่ยงกฎหมาย
หมูแฮม  ชนคนตายไปกี่คน  จำคุกกี่ปี กว่าจะได้จำคุกกว่าจะรับโทษ ใช้เวลากี่ปี  ถ้าดีจริงคงมอบตัวตั้งนานแล้ว  แถมพ่อหมูแฮม ยังดูถูกยังดูถูกคนอื่นว่าไร้การศึกษาอีก
เปรมชัยบุกรุกป่าสงวน  แค่นี้ก็ผิดแล้ว ไม่ต้องพูดไปถึงฆ่าเสือดำ

ลูกเจ้าของกระทิงแดงชนตำรวจตาย ลากไปไกลร้อยเมตร  มามอบตัวยัง  ถ้ารวยแล้วดี  เขาจะยินดีนอนคุกโดยไม่ต้องออกหมายเรียกกันหรอก  หนีความผิดคนดีๆเขาไม่ทำกัน

คนรวยที่ไหน ยินดีรับผิด ไม่เลี่ยงกฎหมายโดยใช้อำนาจเงิน   หาคนนั้นเจอเมีอไหร่ค่อยมาคุยกันค่ะ จขกท   นะ..
comment36:เรากลับเห็นด้วยกับเจ้าของกระทู้นะ 
คนมีเงินรอบตัวเรา นิสัยดี มีน้ำใจ เอื้อเฟื้อเผื่อแผ่มาก
ในขณะที่คนฐานะปานกลาง ไม่ได้ลำบากอะไร พยายามทำตัวให้สูงตลอดเวลา อาจเพราะปมในใจเค้า ไม่มีน้ำใจ ไม่เคยหยิบยื่นสิ่งใดๆให้คนอื่น

เราเชื่อว่ายิ่งให้ยิ่งได้
ไม่แปลกที่คนที่รวยอยู่แล้ว ยิ่งรวยเอาๆ
comment36-1:ผมก็เชื่อเหมือนคุณครับ ยิ่งให้ยิ่งได้ครับ
comment37:อ่านคอมเม้นท์บางอันแล้วเพลียจิต  การที่จขกท . เค้าอธิบาย หมายถึง คนรวยและปานกลางที่เจอในภาพรวม  ไม่ได้หมายถึงคนทุกคน   ฉะนั้นคอมเม้นท์ที่บอกว่า อย่าเหมารวม....  หรือจขกท. โลกแคบ หรือนิสัยไม่เกี่ยวกะฐานะ ก็ไม่ควรจะเกิดขึ้น...
comment37-1:ห้ะ? ผมอ่านดีๆจขกท.นี้ออกแนวเหมารวมด้วยซ้ำนะครับ แล้วอีกอย่างคนอื่นเขาเข้ามาบอกว่าอย่าเหมารวมมันก็ถูกแล้ว
comment37-2:จขกท เค้าเลือกใช้คำว่า "เกือบครึ่ง" "เกือบทั้งหมด" มันเหมารวมตรงไหนกัน อ่านยังไง
comment38:เข้าใจนะว่าที่ จขกท.ว่ามามันไม่ใช่ข้อเท็จจริงหรอก แต่จากประสบการณ์เรา ก็เจอแบบที่ จขกท.เจอมาจริงๆ 

เคยทำงานเป็นมาร์เก็ตติ้งหุ้น ลูกค้าพอร์ตหลักสิบถึงร้อยล้าน พูดจาดีมีมารยาทกันทุกคน เคยมีเคสที่เราผิด เค้าก็ตำหนิพอให้รู้ แล้วก็ไม่ว่าไรอีก แต่ลูกค้า 1-2 ล้าน นี่กร่างแล้วกร่างอีก เหยียดสารพัด ด่าเรื่องไม่เป็นเรื่อง ตัวเองผิดแล้วก็ยังแถ จนเราต้องขอให้ย้ายไปที่อื่น แต่ดันไม่ยอมย้าย (เพราะกว่าจะมาถึงเรานี่ก็ย้ายมาหลายรอบละ) ลูกค้าประเภทกึ่งๆ จะมีตังค์นี่รับมือยากที่สุดละ 

ก็รู้ว่ามันไม่ใช่แบบนี้ทุกคน แต่ส่วนใหญ่เท่าที่เจอมา มันเป็นแบบนี้จริงๆ
comment39:ถ้าฐานะต่างกันเยอะๆเขาคงไม่รู้จะอวดใส่ทำไมอะค่ะ 
คิดภาพเหมือนเราฐานะปานกลาง แล้วจะไปอวดไอโฟน อวดกระเป๋าโค้ชกับขอทานมั้ย ก็คงไม่
แต่ไม่แน่ว่ากับคนฐานะใกล้ๆกันเขาคงอวดกันในมุมว่า ชั้นมีบ้านพักที่สวิตเซอร์แลนด์ เธอมียัง หรือว่า ฉันมีงานศิลปะหายาก ของเธอมียัง 

อีกอย่างเราเห็นด้วยกับคห.ข้างบน 
คนรวยเขาใช้แบรนด์เนมเพื่อใช้ซะมากกว่า หรือ ถ้ามีไว้ออกงานก็คือซื้อมาใช้ออกงานไม่ได้มีไว้ถือแล้ว "ยกระดับภาพลักษณ์ตัวเอง"
แต่คนฐานะปานกลางต้องใช้เพื่อแต่งตัว เพื่อยกระดับตัวเอง 

คนรวยใส่เสื้อยืด ก็ยังเป็นคนรวย ถือกระเป๋าก๊อปก็ยังเป็นคนรวย
แต่คนธรรมดา ใส่เสื้อยืด ถือกระเป๋าก๊อป คนจะดูถูก
comment39-1:ความเห็นนี้ถูกสุดแล้วครับ
comment40:คนไม่เคยมีไง พอได้มีขึ้นมาหน่อยก็อวดเบ่ง หรือไม่ก็ชอบดูถูกคนที่ต่ำกว่าเพื่อให้ตัวเองรู้สึกว่าสูงขึ้น

ในขณะที่คนที่รวยหรือใช้ชีวิตดีมาแต่แรก ก็จะสบายๆไม่สร้างความเดือดร้อนให้ใคร 

เราเคยคบแฟนมแล้วทั้ง  2 แบบ
คนแรก บ้านฐานะกลางๆค่อนไปทางจน สมัยเรียนรับจ๊อบติวเตอร์ ได้เดือนนึงมากกว่าพนักงานบริษัทอีก นิสัย..
- ชอบดูถูกคนอื่นว่าทำไมไม่พยายามเหมือนตัวเอง
-ไปร้านอาหารก็ชอบข่มพนักงานโดยไม่รู้ตัว 
- เราเดือดร้อนก็บอกว่าให้ช่วยเหลือตัวเอง 
- ชอบใช้คำพูดให้คนอื่นรู้สึกแย่  แบบรุ้สึกว่าตัวเองชนะงี้หรอ ?
- ด่าว่าทำไมเราไม่รับจ๊อบอะไรเสริมให้ได้เงิน ทั้งๆที่เราไม่ได้เดือดร้อนอะไร แต่พูดเหมือนแค่เราไม่หาเงินคือเราดูไม่มีคุณค่า เลยเลิก

มาเจออีกคน ฐานะดีค่อนไปทางรวย บ้านทำบริษัทส่งออก แต่มาทำงานอื่นเพื่อสร้างคอนเนคชั่นเฉยๆ นิสัย..
- ทัศนคติดี มีเหตุผล รู้จักพยายามเข้าอกเข้าใจคนอื่น มองโลกหลายมุม รู้จักอธิบาย
- พูดขอบคุณพนักงานหรือใครก็ตามที่ให้บริการตลอด
- ขนาดขับรถแล้วรถหยุดให้ไป นางยังโน้มคอในรถเลย เป็นนิสัยที่ชอบขอบคุณคนอื่นโดยอัตโนมัติ
- ชอบทำบุญ เอ็นดูสัตว์ ชวนไปทำเรื่องดีๆแบบไม่หวังอะไรที่แอบแฝง คือทำแล้วรู้สึกดีก็ทำ 
- เป็นคนสม่ำเสมอในดานความรัก ไม่หัวร้อน มีปัญหาอะไรคุย มีเหตุผล ทัศนคติเรื่องอื่นๆก็เป็นคนโอเคคนนึง
- มีความเชื่อว่าอะไรก็ผ่านไปได้ ไม่เป็นคน loser

ขนาดเลือกแฟน แม่เรายังสอนว่า “ให้เลือกคนที่รวยตั้งแต่รุ่นพ่อแม่ แต่อย่าเลือกคนที่รวยด้วยลำแข้งตัวเองหรือคนจน”   
เพราะ 2 อย่างนี้ทัศนคติต่างกันคนละขั้วเลย ซึ่งมันจริง
comment40-1:“ให้เลือกคนที่รวยตั้งแต่รุ่นพ่อแม่ แต่อย่าเลือกคนที่รวยด้วยลำแข้งตัวเองหรือคนจน”   

เป็นข้อคิดที่ แปลก น่าสนใจ
comment40-2:คนจน ๆ ไม่มีสิทธิหรอครับ มันก็ไม่ใช่อย่างงั้นทุกคนป่าว
comment40-3:อ่อ ชอบคนรวยๆ
comment41:เราเคยเจอแบบคุณนะคะ เยอะเหมือนกัน แบบเราก็เปิดบริษัทเล็กๆ ของตัวเองเหมือนกัน ทรัพย์สินเราก็กลางๆ ที่ดินอาจจะเยอะหน่อย แต่ไม่ได้มีเงินสดมาก

เราเจอลูกค้าที่ก็คนธรรมดา ระดับเดียวกับเรามาใช้บริการ แต่พูดจากับเราแบบจิกหัวมาก เหมือนวางตัวเหนือกว่า ทั้งที่เราก็สุภาพด้วยตลอด ให้เกียรติตลอด ไม่เคยวางตัวตีสนิทกับลูกค้าเกินไป 

มีลูกค้าผญ.คนนึงพี่เค้าเป็นหมอ ตัวเค้าเคยไปอเมริกา เวลาเค้าพูดคุยกับคนที่เราพาไปติดต่องานกับเค้า  หรือคุยกับเรา จะอวดมากๆ จะวางท่าว่าเหนือกว่า เราอยากบอกเค้าเหลือเกินว่าไม่ต้องอวดเบ่งหรอกค่า พี่เราก็เป็น ดร. เป็นอาจารย์มหาลัยรัฐที่มีชื่อเสียง ดังนั้นสถานะทางสังคมอะไรมันก็พอๆ กันน่ะ (แค่เราไม่เคยเอาจุดนี้ของครอบครัวไปข่มคนอื่น) และเราเคยไปบ้านเค้าครั้งนึง บ้างเก่าโทรมมาก บ้านเราดูดีกว่ามากมาย แต่เราไม่เคยไปทำหยิ่งใส่ใครแบบที่เค้าทำ

มันคงเป็นการทำตัวยกตนข่มท่าน เพื่อกลบปมด้อยในใจมั้งคะ กลัวคนคิดว่าไม่มี เลยชิงดูถูกและวางท่าใส่คนอื่นก่อน
comment42:เห็นด้วยกับ จขกท จากประสบการณ์ส่วนตัว คนรวยจริงแบบรวยเว่อร์ๆ รวยแบบตายอีกสิบชาติก็ยังใช้เงินไม่หมด ส่วนมากนิสัยดี ถ่อมตัว พวกพอมีจะกินบ้างไม่ได้รวยมากมายนี่กลับโคตรเบ่งเลย

แต่ไม่เห็นด้วยก็ตรงขับรถหรูนี่แหละ แค่มีเงินซื้อเบนซ์บางรุ่นไม่ได้ถือว่ารวยมากมายเลยนะ ที่แปลกใจมากก็คือเบนซ์นี่เค้าไม่แถมไฟเลี้ยวเหรอ ถถถถ เจอโคตรบ่อยเลยรถเบนซ์ชอบปาดแบบไม่เปิดไฟเลี้ยว คงมีคนมาเถียงแหละว่าก็มีทุกยี่ห้อ มันก็ใช่แหละคนขับรถแย่ๆ มีทุกยี่ห้อ แต่มันตลกดี ทั้งที่เบนซ์เป็นรถที่ไม่ได้มีเกลื่อนมากเท่าโตโยต้า ฮอนด้า แต่กลับเจอพวกขับรถเฮียๆ บ่อยที่สุดเลยยี่ห้อนี้
comment43:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment44:เห็นด้วยกับจขกทอีกคน เพราะส่วนมากที่เจอก็เป็นแบบนั้น
comment45:โดยปกติชีวิตทำงานของชนชั้นกลาง ก็มักมีเจ้านายหรือลูกค้า(หลายคน) ที่ต้องเป็นฝ่ายคอยบริการ ดูแลเอาใจใส่ และให้ความเคารพ 

ด้วยความกดดันสะสม ทำให้การใช้ชีวิตหลังเลิกงาน จึงมีความคาดหวังว่าตนเองก็อยากได้รับการบริการ การเอาใจใส่ การยอมรับ ความเคารพ

ยำเกรงกลับมาบ้างจาก คนรอบข้าง หรือ สินค้าและบริการที่ตนไปเป็นลูกค้า อาจมีการแสดงพฤติกรรมเพื่อเรียกร้องการเติมเต็มบางอย่างออกมา

สำหรับคนรวยที่ชีวิตได้รับการเติมเต็มแล้วในหลายๆด้าน ก็สามารถมีใจเอื้อเฟื้อเผื่อแผ่ให้คนอื่นได้มากขึ้น จึงเรียกร้องการเติมเต็มจากคนอื่นน้อยลง
comment45-1:มุมมองแนวคิดน่าสนใจมากครับ ขอบคุณนะครับ
comment45-2:เท่าที่อ่านมาเหมือนทั้ง ค.ห. นี้และ จขกท จะมีปมนะ ถึงได้มโนเป็นฉากๆ ได้ขนาดนี้
comment45-3:ขอบคุณ ความเห้นนี้มากๆเลยครับ ผมเป็นแรงงานชนชั้นกลางที่กำลังมีฟฤติกรรมแบบนี้อยู่ อ่านแล้วสะดุ้งเลยครับ คงต้องรีบไปปรับปรุงนิสัยนี้โดยด่วน....
comment45-4:มีเหตุผลครับ
comment46:น่าจะอยู่ที่สันดานนะคะ
comment47:อ่านกระทู้นี้ แล้วไม่แปลกใจที่สังคมไทยบูชาพวกไฮโซ คนรวยกันจัง

เพราะเขารวยไงคะ พอเขาพูดจาดีกับคุณ คุณก็เลยประทับใจ

กลับกัน พอเป็นคนไม่รวยพูดไม่ดีมา คุณก็คิดว่า ทีคนนั้น รวยกว่า ยังพูดจาดีกว่านี้เลย 
หรือถ้าคนไม่รวยพูดจาดี คุณก็ว่าเปนเรื่องปกติ ไม่คิดจะจดจำอะไรหรือเปล่า
comment47-1:ผมว่าทุกคนชอบคนพูดจาดีอยู่แล้วเปล่าครับ ไม่เกี่ยวว่าจะรวยหรือไม่รวย
comment48:สรุปง่ายๆ จขกท เปิดกิจการทำธุรกิจแล้วเจอลูกค้าชนชั้นกลางหยิ่งใส่ เลยต้องโหยหาความรักความเมตตาจากชนชั้น"รวยจริง" มาปกป้องตัวเองสินะ

คือ เรื่องแบบนี้ถ้าคุณครูใส่ใจหน่อย ในระดับชั้นอนุบาลหรือประถมหรือใครที่พ่อแม่มีเวลาดูแล แนะนำสิ่งดีๆตั้งแต่เด็กๆ ก็จะรู้ด้วยตัวเองอะ ว่าคนเรามีดีมีเลวปะปนกันไปทุกชนชั้น ไม่ต้องสงสัยจนต้องตั้งกระทู้ถามอะ
comment49:เราก็มีหน้าร้านและบริการลูกค้าเอง เจอคนหลากหลายมาก สังเกตแบบจขกท.เหมือนกันเป๊ะเลย
คนที่ฐานะดีๆระดับบนขึ้นไป จะมารยาทดี ขอบคุณ ขอโทษ อ่อนน้อมถ่อมตนตลอด สุภาพมาก ยิ้มแย้มอัธยาศัยดี
ได้แต่คิดว่าพ่อแม่เค้าคงฝึกเรื่องมารยาทมาเคร่งครัดดีค่ะ และส่วนมากจะง่ายๆไม่เรื่องมาก อะไรก็ได้ ชิลๆ
คนรวยจะเป็นแนวคิดบวกสุขกายสบายใจอยู่แล้ว เลยไม่ค่อยมีอะไรมาก
แต่คนที่ปานกลางทั่วไป ถ้าไม่จิกๆไปเลย ก็จะมารยาทไม่ได้ดีเท่า ไม่ยิ้มแย้ม ไม่มีขอบคุณไม่มีตอบรับอะไร ก็แปลกๆดีนะคะ
หนักๆหน่อยก็จะเรื่องเยอะใส่แบบไม่มีเหตุไปเลย ไม่ก็เจ้ายศเจ้าอย่างจนเราอดขำในใจไม่ได้ ว่าอาการหนักขนาดนั้นเลยรึ
บ้างก็คุยอวดนั่นนี่ก็เจอเยอะนะ ก็รับฟังผ่านๆหูไปไม่ติดใจอะไรค่ะ ในใจก็คิดว่าจะอวดทำไมเรื่องแค่นี้ อีกใจก็คิดเห็นใจ เค้าคงไม่เคยละมั้ง
ระดับล่างถึงกลางเค้าคงเก็บกดจากที่อื่นมาน่ะแหละ เลยแสดงออกแบบนั้น แต่ก็อยากให้เลียนแบบนิสัยคนรวยจริงๆว่าเค้าทำกันยังไงมากกว่า
ไม่ใช่ทำตัวประหนึ่งว่า... แต่จริงๆคือไม่ใช่... เพราะแค่มารยาทก็ดูแตกต่างแล้ว มันยิ่งดูตลกในสายตาของคนที่มองออกน่ะ
comment50:จริงเหรอ???
เท่าที่เห็นนะส่วนมากแค่คนรวยมากๆเค้าจะวางตัวดีแค่นั้นจากเปลือกนอก แต่คนรวยส่วนมากก็จะมองคนจนแบบเหยียดๆไม่ยุ่งไม่สุงสิงด้วย เข้าหากันเพราะหน้าตาทางสังคมหรือผลประโยชน์ ส่วนน้อยจริงๆที่จะดีแบบเฟรนลี่ไม่เหยียด อันนี้รวยระดับบ้านราคา50ล้าน มีบริษัทของตัวเอง ส่งลูกเรียนรรค่าเทอมแสนสองแสน
comment50-1:ผมก็เคยเจอสมัยเป็นลูกจ้างเขานะครับ แต่ผมไม่ได้มองว่าเขาเป็นคน ผมมองเป็น...ครับ
comment50-2:อย่างนี้ก็ยังถือว่าไม่รวย  รวยจริง ๆ เค้าไม่นับราคาบ้านกันแล้ว  มีเงินลงทุนในกองทุนส่วนบุคคลเป็นพันล้านนู่น   ผมรู้จักหลายคน  ดูภายนอกนิสัยดี   แต่จริง ๆ ก็เป็นคนที่สนิทกับเขาได้ยาก
comment51:โดยเฉลี่ยก็คิดเหมือนจขกท.นะ
ย้ำครับ โดยเฉลี่ยส่วนใหญ่เป็นแบบจขกท.บอก  เดี๋ยวจะมีคนบอกแล้วแต่คนอีก
comment52:โดยอาชีพเราจะเจอคนหลากหลาย คนที่รวยจริงนิสียดีมีก็มาก แต่ห้ามขัดใจ เพราะถ้าได้จึ่ก! จะมีร่างอวตาร แต่พอคิดได้ร่างนั้นจะหายไป เข้าทำนองโกรธง่ายหายไว เป็นกันทุกชาติไม่ว่าผมทอง ผมดำ 
ถ้าคุณเป็นเพื่อน เป็นคนรู้จักกับคนรวย ก็โอเคดี เป็นเพื่อนที่ใช้ได้คนนึง และเป็นผู้มีมารยาทกับผู้ที่ต้อยต่ำกว่า เพราะเค้าเป็นผู้ดี แต่ก็รับรู้ได้ว่ามันคือมารยาท ซึ่งถามว่าดีมั้ย เราว่าโอนะ เพราะเรารู้ว่านั่นคือมารยาท ไม่คาดหวัง เราต่างคนต่างทำหน้าที่กันไป หมดวันนี้ก็คงไม่ได้เจอกันอีก 

การรักษามารยาทเป็นสิ่งที่พึงมีไม่ว่าจะรวยหรือจน ใครจะว่าใส่หน้ากาก แต่เราว่ามันการรู้จักกาละเทศะ นิสัยบางอย่างควรเก็บไว้ใช้กับคนที่บ้าน การปล่อยของไปเรื่อย คนมีสติดีเค้าจะไม่ทำกัน 



สรุป ถามว่าอะไรนะคะ 😛😝😜
comment53:ไม่แน่ใจคำว่ารวยของ จขกท คือขนาดไหนนะคะ แต่หากเป็นคนที่พื้นฐานครอบครัวไทยแท้ คนที่มีฐานะทางการเงินสูงมากๆรวมถึงรากฐานของบรรพบุรุษที่ดี การศึกษาที่ดีจะไม่บอกว่าตัวเองเหนือกว่าใคร จะไม่พูดว่ามีเงินแค่ไหน ใช้ชีวิตปกติในแบบของเค้า คืออยากได้ก็ซื้อ อยากทานก็ทาน อยากทำอะไรก็ทำ แต่จะไม่ทำตัวเองให้เด่นในวงสังคม ที่เราเคยเจอกับตาตัวเองคือ ผู้ใหญ่ท่านหนึ่งแต่งตัวธรรมดา แต่พอดีเจอท่านกับลูกพี่ลูกน้องของเค้า เค้าโชว์บัญชีออมทรัพย์ส่วนตัวด้วยจำนวนเงินตัวเลขหลักพันล้าน แต่นั่งทานอาหารร้านธรรมดาในซอยเล็กๆที่ไม่หรูหราอะไร มีอีกหลายคนที่ขับแค่ ฟอร์จูนเนอร์ธรรมดาแต่ไม่ว่าจะทานอาหารร้านไหนทุกคนจะทราบว่าเค้าเป็นใคร เราเคยได้ยินเค้าสนทนากันว่า Money is Not issue as long as it’s genuine.

แต่หลายๆคนที่ร่ำรวยมาจากธุรกิจใหม่ๆหรือมี Title นำหน้าด้วยฐานะการงานทางสังคมกลับจะมองคนที่ มีการวางมาดหรือตัดสินบุคคลอื่นจากการแต่งตัว หน้าตา รถ หรือพวก brandname เพราะถือว่าของพวกนี้เป็น Passport ทางสังคม ยกตนข่มท่าน เราเจอมาหลายรูปแบบค่ะ แต่เราชอบคนที่ไม่ว่าจะยากดีมีจนแต่ไม่เคยลืมว่าตัวเองเป็นใครมาจากไหนที่สุด
comment54:เจอลูกค้าหลากหลาย เห็นด้วยกับข้อสังเกตที่ดูไม่สมเหตุสมผลนี้อย่างยิ่งค่ะ แปลกแต่จริง
ไม่ทุกคนนะคะ แต่กว่า 80% เลย คนมีเงินจะมีการศึกษา (มารยาท น้ำใจ ฯลฯ) มากกว่าคนไม่มีจริง
คนสมัยนี้ ประเภทที่อยากได้อยากมี มัก devalue หลายสิ่งอย่าง อาจเพื่อให้ตัวเองรู้สึกคู่ควร รู้สึกว่าได้มั่งได้มี มีหน้ามีตากับเขาบ้างกระมังคะ

คนรวยจริงจ่าย ไม่เคยมีคำถามเรื่องราคา แฮปปี้ก็คือจบ ทำงานด้วยแล้วชื่นหัวใจ เพราะรู้ว่าเขาให้คุณค่ากับงานที่เราทำและสิ่งที่เขาจ่าย

คนฐานะกลาง ๆ หรือยากจน เกี่ยงแล้วเกี่ยงอีก ต่อแล้วต่ออีก เช็กราคาหาข้อมูลจนรู้อยู่แก่ใจว่าราคาตลาด ราคาโปร ราคาพิเศษ ส่วนลดเท่าไหร่ยังไง...ยังพูดด้วยน้ำเสียงไม่พอใจ ว่าราคาที่ถูกแสนถูกแล้วนั้น แพง!
บางคนดูว่าแฮปปี้ขนาดไหน ก็ยังไม่วายพูดติ หรือแอบเหน็บ ประหนึ่งจะให้เรารู้สึกว่า "ควรจะดีได้อีกนะ"

หลัง ๆ เราแอบเลือกลูกค้า เพราะคิดว่าเราทำงานเต็มที่ไม่ว่ากับใครก็ตาม 
แล้วทำไมเราต้องทำงานกับคนที่กดให้คนอื่นต่ำ ทำให้คนอื่นรู้สึกแย่ ทั้งที่ตัวเองก็แฮปปี้ได้ของดีราคาถูกด้วย 

ปล.ทำงานทั้งกับลูกค้าคนไทยและต่างชาติค่ะ ส่วนใหญ่เป็นต่างชาติ แต่ก็เห็นว่าบรรยากาศนี้ไม่ใช่แค่คนไทยเท่านั้น

เพิ่งได้อ่านทุกความเห็นอย่างละเอียด ขอตั้งข้อสังเกตว่า
คนที่เจอความรู้สึกเดียวกันนี้ น่าจะทำงานในสายงานที่หลายครั้งต้องหยุดความรู้สึกแย่ ๆ ด้วยกฎที่ว่า "ลูกค้าคือพระเจ้า" 
แม้เจอลูกค้าเล่นไม่เป็นธรรม แต่จะเถียงไป ชนะไป ก็ไม่ได้เป็นผลบวกกับทุกฝ่าย
comment55:มันก็คงมีคนหลายประเภทปะปนกันไปในสังคม จขกท คงไม่ได้เหมารวม ก็แค่เห็นในสิ่งที่เจอมาแล้วบังเอิญไปเจอซ้ำๆไรงี้ เราก็เจอบ่อยนะเหมือนที่ จขกทเจอ เราทำงานบริการ บอกเลยว่าอาชีพที่ จขกท ว่ามาบางอาชีพคนบางส่วนนี่เขาหยิ่งจริงๆ
comment56:อันนี้จากคนใกล้ตัวเลย มีเพื่อนสนิทสมัยเรียนมัธยม บ้านทำธุรกิจเฟอนิเจอร์ มีโรงงานผลิตแบบรวยมาก มีเงินอ่ะ แต่การกินอยู่ธรรมดาสุดๆ ไม่ติดแบรนด์เนม รองเท้าเชื่อไหม ใส่ของก็อป เครื่องสำอางไม่ได้ใช้แบรนหรูในห้าง กินข้าวข้างทางได้ ขึ้นรถเมล์รถไฟฟ้าได้ น้ำหวานนี่ไม่ต้องแบรนด์หรู นางบอกมันแพงไม่กิน ยอมใจ

แต่เพื่อนที่ทำงานบางคน น้ำหวานนี่แก้วละ 50-60 แทบทุกวัน ข้าวนี้กินมื้อละ100 แทบตลอด มื้อเที่ยงนะ วันไหนไปกินข้าวด้วยแทบเป็นลม มื้อละเกือบ 200 ไม่ไหว กับเรื่องยิบย่อยอื่นๆอีก แบบเรื่องความประหยัดนี่เห็นได้ชัดเจนมาก
comment57:มันมีคนดี และไม่ดี ในทุกๆ Category ของสังคมค่ะ

ไม่จำเป็นว่ารวยแล้วต้องดีเสมอไป แล้วก็ไม่ได้จำเป็นว่าไม่รวยแล้วต้องหยิ่ง เราได้ไปเที่ยวกับคนรวย คือรวยจริงๆ เรียกว่าเงินแช่แข็งเลย เพราะชาตินี้ก็ใช้ไม่หมดหรอก คนนึงก็เป็นคนแก่ใจดีที่เอาใจใส่ทุกคนที่ไปด้วย แต่งตัวเหมือนอาแปะธรรมดา ป๋า เลี้ยงทุกอย่าง ทุกมื้อ ... อีกคนก็รวยจริงๆ เหมือนกันแต่นิสัยต่างสุดขั้ว ทองเต็มตัว นิสัยแย่ ดูถูกคนอื่น ตบหัวลูบหลัง งก เห็นแก่ตัว แค่เปิดปากพูดทุกคนก็ไม่อยากฟังละ

ขึ้นชื่อว่า คน ก็ไม่มีใครเหมือนกันแล้ว อย่า generalize ดีกว่าค่ะ
comment58:อยู่ที่นิสัยใจคอของแต่ละคนครับ
นอกจากนั้นก็การปรุงแต่งและปรับสภาพจากสังคมและสภาพแวดล้อม
comment59:พวก first impression
เจอกันแป๊ปเดียวแล้วรู้สึกดีด้วย
พวกรวยมาก รวยจริงก็เป็นแบบนี้ทั้งนั้นแหละ
comment60:ไม่ต้องดูที่ไหนไกล เจ้าของบริษัทผมนี่แหละ ไปไหนมาไหนใช้แต่รถ camry เก่าๆ บางทีก็ vios แต่งตัวธรรมดาๆ ไม่มีเครื่องประดับอะไร ไม่ออกสื่อ ไม่เผยตัว ดูเผินๆ ก็เหมือนลุงวัยกลางคนคนหนึ่ง แต่ใครจะรู้ว่าทำธุรกิจส่วนตัว ปีหนึ่งยอดขายเฉียดๆ หมื่นล้านจ้า

ตอนไปสัมภาษณ์งานยังนึกว่าเป็นหัวหน้าฝ่ายอะไรซักอย่าง ที่ไหนได้เจ้าของบริษัทมาเองซะงั้น
comment61:ก็ตามความต้องการ 5 ขั้นของมาสโลว์ละครับ คนที่รู้สึกไม่ปลอดภัยเรื่องปากท้องหรือที่อยู่อาศัย ก็ยากที่จะบรรลุขั้นต่อๆ ไปได้

ผมเคยลองถามเพื่อนและคนพอรู้จักกันว่า ถ้ามีความมั่งคั่งแบบไม่ต้องกังวลอะไรแล้ว คุณจะอยากทำอะไร

ประมาณ 7 ใน 10 คนเลยครับ ที่เลือกไม่ทำอะไรเพื่อตัวเอง บางคนอยากทำงานการกุศล บางคนอยากเป็นครูสอนเด็กด้อยโอกาส บางคนอยากช่วยเหลือสัตว์จรจัด บางคนอยากทำนุบำรุงศิลปวัฒนธรรมสร้างชื่อเสียงให้ประเทศ

ยังไม่พอกินพอใช้ ก็เลี่ยงได้ยากที่จะไม่คิดคำนึงถึงผลประโยชน์ของตัวเอง นึกถึงคนอื่นได้น้อย เห็นได้เยอะในงานที่ต้องแข่งขันกัน เช่น งานขาย

 ผมเคยรับงานนอกให้กับร้านค้าแห่งนึง เลยได้คลุกคลีเดินเข้าออกร้านอยู่เป็นเดือนๆ พนักงานขายเวลาเห็นมีลูกค้าชั้นดีเดินเข้าร้าน ถ้าปิดจ็อบได้เงินหลักพัน เงินจำนวนนี้สำหรับคนที่ลำบากนี้ก็มากพอแล้ว ที่จะตัดหน้าเพื่อนร่วมงานเข้าไปประกบลูกค้าก่อน ใช้เล่ห์เหลี่ยมไหว้วานเพื่อนไปทำอย่างอื่นหลังร้านเพื่อจะได้ลูกค้าคนนี้ ส่วนคนที่เสียรู้ก็มานินทาเพื่อนให้ฟังทีหลังว่าเห็นแก่ตัว เหลี่ยมจัด 

ในขณะที่ตอนนั้นมีเด็กจบใหม่บ้านรวยคนหนึ่งเข้ามาทำงานเพราะที่บ้านอยากให้เรียนรู้สังคม น้องไม่เข้าใจว่าทำไมพี่ๆ ต้องแย่งกันกับเงินแค่นี้ ผลประโยชน์สำคัญกว่าความสัมพันธ์หรือ เจอเด็กพูดอย่างนี้ พี่ๆ พนักงานขายเลยจุกกันครับ ไม่ได้อายที่น้องพูดให้คิด เรื่องแค่นั้นใครก็เข้าใจ แต่อายตัวเองที่มันต้องดิ้นรนอยู่ในสภาพนี้ แต่ละคนเขาก็มีภาระของเขา มันมีความเครียด ความกดดัน การแข่งขัน ไม่ได้เกิดมาบนกองเงินกองทองคิดบวกได้ทุกเรื่องอย่างน้อง แต่ยอมรับ ไอ้น้องมันนิสัยดีจริงๆ แคร์คน รักสัตว์ รักสิ่งแวดล้อม เสพงานศิลปะ เพราะมันมีเวลาให้คิดเรื่องพวกนี้ไง 5555

ส่วนตัวผมไม่ค่อยเชื่อเรื่อง คนรวยดี คนจนเลว แบบโทษที่ตัวบุคคลนะ ผมมองว่าสภาพแวดล้อม สังคม การเลี้ยงดู คุณภาพชีวิต มีส่วนปั้นให้คนโตออกมาละเอียดอ่อนหรือหยาบกระด้างได้ทั้งนั้น
comment61-1:ตรรกะนี้ใช้ไม่ได้กับพวกนักการเมือง 
เห็นรวยกันแล้วรวยกันอีกไม่มีพอ.
comment61-2:แปะเก็บ ความคิดเห็น  ^^
comment61-3:ชอบมากครับแปะๆ
comment62:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment63:ต้องถามว่า จขกท ขายอะไร ทำนองไหนด้วยครับ


เพราะกลุ่มลูกค้า ก็จะไม่เหมือนกัน และกลุ่มลูกค้าแต่ละระดับ ก็จะเป็นคนละแบบกับ สินค้าอื่นๆ ด้วย

ไม่งงนะ 555
comment64:ไม่แน่ใจว่าตอบตรงประเด็นไหมนะครับ แล้วก็ไม่รู้ว่าตนเองอยู่ในสถานะอะไรครับ 
แต่ส่วนตัวชอบทำอะไรที่เราทำแล้วรู้สึกดี ก็ทำไปเถอะ ถ้าไม่ได้ลำบากอะไร  เช่นเวลาไปรับบริการจากพนง. part time ตามร้านอาหาร แล้วน้องเขาทำออเดอร์มาให้เราผิด หรือ รอรับสินค้านานกว่าปกติ ผมก็จะบอกว่าไม่เป็นไรเสมอ แล้วก็ไม่ได้เปลี่ยนสินค้าใหม่  เพราะคิดว่า การที่น้องเขาจะต้องโดนหักเงิน เหมือนทำงานฟรีไป ผมยอมเป็นฝ่ายรับเอาสินค้านั้นมาเพื่อไม่ให้น้องเขาโดนหักเงินดีกว่า
 ชีวิตคนเราสั้นครับ อย่าไปคิดเยอะ ยิ่งคิดยิ่งทุกข์ ปล่อยวาง สบายใจดี
comment65:จริงครับ โดนส่วนใหญ่
comment66:คงจะจริง เท่าที่เจอเพื่อนที่รวยจริงๆจะเป็นคนน่ารัก ติดดินเว่อร์ ต่างกับคนที่คอยสร้างภาพจะดูถูกผู้อื่น เหยียดผู้อื่นตลอด
comment67:มันแล้วแต่คนนะผมว่า
comment68:เรื่องแบบนี้มันถูกคัดกรองจากร้านของจขกท.เองแหละครับ

คือ ร้านของจขกท.เป็นร้านที่ขายหรือให้บริการกับผู้มีรายได้ระดับ a b c และส่วนใหญ่ น่าจะเป็น b และ c

ถ้าร้านจขกท.ขายให้แต่กับพวก a หรือ a กับ b
จขกท.ก็จะเจอประสบการณ์แบบอื่น

แต่การที่ a หรือ b มาเข้าร้านที่มี c ก็แสดงว่าจขกท.จะเจอ a และ b จะพวกน้ำดี

และลองให้พวก c ไปเข้าร้าน ที่มีแต่ a หรือ a และ b เข้า พวก c จะกลายเป็นคนเจี๋ยมเจี้ยม ไม่มีปากไม่มีเสียงขึ้นมาทันที

ดังนั้นจึงไม่น่าจะแปลกใจครับ แล้วยิ่ง ถ้าเจอ a ขับเฟอรารี่มากินข้าวข้างทางที่พวก d เข้า คุณจะเห็น a ยกมือไหว้เจ้าของร้านด้วยซ้ำ

ผมเคยเจอมากับตาครับ
แถวอมตะนคร มีเฟอรารี่คันนึงมาจอดร้านข้าวแกงข้างทาง ทานเสร็จ ยกมือไหว้เจ้าของร้านเฉย ผมกับลูกน้องที่ไปส่งของแถวนั้นถึงกับสะอึกกันเป็นแถว

สืบไปสืบมา(สอ ใส่เกือกนั่นแหละ)​ ได้ความว่า ก่อนหน้านี้ ชายคนนี้ เจ้าของบริษัทแถวนั้น ขับรถ(คันอื่น)​มากินข้าวแล้วลืมมือถือไว้ เจ้าของร้าน้ก็บไว้ให้อย่างดี เจ้าของบริษัทรายนั้นซึ้งในน้ำใจมาก เลยมาทานบ่อยๆ

ทุกอย่างมันอยู่ที่ประสบการณ์ของสังคมที่จขกท.อยู่น่ะครับ
comment69:โดยส่วนตัวผมเชื่อตาม จขกท.นะครับ
เจ้านายผมเคยจัดงานเลี้ยงที่โรงงาน และเชิญแขกมาหลายระดับ ตั้งแต่ผู้ว่า เจ้าสัว ครูบาอาจารย์ ลงมาถึงข้าราชการในท้องที่
ทีนี้เจ้านายจัดที่จอดรถไว้ให้ VIP อยู่ใกล้งาน คนอื่นๆให้ไปจอดไกลหน่อย
ปรากฎว่าคนมาก่อนขับรถไปจอดที่จอด VIP หมดจนจะเต็ม แต่แขก VIP ยังไม่ค่อยมาถึงงาน

ผมก็เลยลงไปจัดคิวที่ทางเข้างาน โดยเหตุที่ไม่มีบัตรเชิญเป็นเรื่องเป็นราวเพื่อให้เราแยกแขก และไม่มีรายชื่อแขกมาให้
ผมก็เลยให้น้องที่ใกล้นาย list โดยรายชื่อแขกสำคัญๆมาให้ แล้วผมก็ดักรถที่ทางเข้างาน
โดยที่ผมไม่รู้จักใคร ผมก็โบกรถแล้วยกมือไหว้เจ้าของรถ แล้วถามรายชื่อ หากมีในโพยก็ให้เลี้ยวไปจอดที่จอด VIP คนอื่นๆให้จอดไกลหน่อย
ผมเน้นที่รายชื่อ ไม่เน้นรถยนตร์ว่าแพงหรือถูก หรืออ้างว่ารุ้จักนาย
แล้วจากการสังเกตุของผม คนรวย ที่ขับรถยนตร์แพงๆมาเอง จะไม่เรื่องมาก  จอดไกลก็ไม่บ่น 
ขากลับ หลายคนยังไหว้ผมกลับ แล้วเกือบทุกคนต้องลดกระจกมาบอกขอบคุณที่อำนวยความสะดวกให้
ผมคิดเอาเองว่าคนพวกนี้เค้าไม่ยอมติดค้างใคร เราไม่รู้จักกัน ผมไหว้เขาก่อน เค้าไหว้ผมกลับ (ผมไม่แก่นะ คนขับแก่คราวพ่อผมได้)
แต่พวกคนขับรถตู้ หรือ คนขับรถโดยปกติ จะมีอาการเวลาให้ไปจอดรถไกล
ยิ่งรถตู้ครูบาอาจารย์ ยิ่งส่งเสียงไม่พอใจ ขากลับก็ไม่ลดกระจกมาขอบคุณเกือบทุกคัน
comment70:ไม่คิดว่า เรื่องของ ฐานะ การศึกษา หรือรถยนต์ กระเป๋า โทรศัพท์ บลาๆ จะมาเป็นตัวที่ชี้วัดว่า 
คนประเภทนี้จะหยิ่ง หรือพูดจาไม่ดี หรือประเภทนี้ ดีกว่าสุภาพกว่า

คือมันเป็นที่ตัวบุคคล นิสัยส่วนตัว ทัศนคติส่วนตัว เป็นที่คนๆนั้น มากกว่านะคะ
comment71:นิสัยคน มันขึ้นอยู่อาชีพที่เขาทำด้วย ส่วนมาก
อย่างข้าราชการ บางคน อาจรับผิดชอบงานที่ตึงเครียด ต้องเป๊ะ ต้องรอบคอบ ต้องคิดเยอะ ต้องตรวจสอบจับผิด อยู่ทุกวัน..  สภาพเเวดล้อม ประเภทงาน ก็สามารถหล่อหลอมให้คนมีนิสัย แตกต่างกันไป

อย่างครู /อาจารย์​ บางคนเนี้ยบ เก่ง ฉลาดและทำอะไรต้องมีหลักการ มีหลักฐานมาสนับสนุน การเรียนสูงก็ฝึกคนให้คิดหลากหลายแบบ  คนพวกนี้เวลาคุยกับคนอื่น เขาก็จะยอมรับฟังง่ายถ้า คุณ​พูดจามีหลักการ พูดมีความเป็นไปได้  ถ้าพูดแบบแถไปเรื่อยๆ พูดวกวน คุณ​ก็จะถูกมองว่า ไม่มีความรู้​ และสิ่งที่คุณทำมันไม่ถูกต้อง

หรือนักกฎหมาย ส่วนใหญ่เขาต้องอ​ยู่​กับความมืดๆเทาๆ ดำๆ ตามอาชีพที่เขาเลือก จะคิดจะพูดอะไร มันต้องไตรตรอง มากกว่าคนปกติทั่วไป  การที่เขาจะเข้าไปใช้บริการหรือซื้อสินค้า หรือทำสัญญา​อะไร  เขาก็อาจจะมีความจุกจิกมากหน่อย  ซึ่งคนอื่นอาจจะมองว่าเรื่องมากก็ได้

นักบัญชี​ ที่ต้องตรวจสอบบัญชีตลอด อาชีพนี้ก็เครียด เวลามองอะไรก็อาจติดนิสัยจับผิด มาใช้ในชีวิตได้

ส่วนคนรวยที่นิสัยดี อย่างที่จขกทว่า ความเรื่องมากไม่มี  ต้องพิจารณา​ด้วยว่าอาชีพเขาทำอะไร บางทีอาชีพเขาไม่มีความกดดัน ไม่เครียด แค่ค้าขาย ส่งออก นำเข้า ผลิต 
แล้วยิ่งคนรวยที่เรียนไม่สูง  ยิ่งนิสัยดีมาก  ก็เพราะเขาเรียนไม่เยอะแทบไม่ต้องคิดอะไรซับซ้อนเหมือนคนที่เรียนเยอะๆเลย นิสัยก็จะเป็นอีกแบบนึงไปเลย 

ทั้งนี้ทั้งนั้น อาชีพและประสบการณ์​ชีวิต ของแต่ละบุคคล​ ก็มีผลให้คนมีนิสัยแตกต่างกันได้..
comment72:สำหรับผม ผมคิดว่า

ไม่ควร นำคนที่เคยพบเจอเพียงไม่กี่คน
มาตัดสินคนทั้งโลกครับ
comment73:ผมคิดว่า จขกท. สื่อผิดรึเปล่า?  จริงๆอยากจะสื่อว่า อัธยาศัยดี พูดจา ท่าทาง แลดู มีความสุข ไม่อมทุกข์ รึเปล่า?   

ถ้าเป็นแบบนั้น ไม่แปลกครับ  ก็คนเค้ารวยอ่ะ ไม่ว่าใครถ้ารวยมากๆก็น่าจะมีลักษณะแบบนั้นได้ไม่ยาก 
นอกจากจะมีปัญหาชีวิตครอบครัว สุขภาพส่วนตัวๆ ที่มันแย่สุดๆจริงๆ

แต่การเป็นคนดีจริงๆรึเปล่า(สมมุติง่ายๆ ว่าคนดี คือ ปฏิบัติตามศีล 5 ครบละกัน ฮ่าๆๆ) 
อันนี้ มันอีกเรื่อง ผมว่ามันไม่เกี่ยวกับฐานะอ่ะครับ   

คนพยายามโชว์รวย  ผมว่านะเค้าต้องการตอบสนองความโรคจิตของตัวเองเฉยๆอ่ะ
มันเกี่ยวกับสันดานของเค้าคนนั้น ไม่เกี่ยวกับฐานะที่แท้จริงเลยครับ  ซึ่งคนพวกนี้จะมีความโรคจิตมากๆตรงที่...
- มีนิสัยชอบดูถูกคนอื่นมากกว่าคนทั่วไปหลายเท่า
- มีความพึงพอใจจากการที่(คิดไปเอง) ว่าคนอื่นอิจฉา ทั้งๆที่ความจริงเป็นไงไม่รู้ แต่กรูมโนไปเองก็มีความสุข

ผมว่า สรุปแล้ว(ส่วนตัว)  ความรวยจริง ทำให้ไม่เครียด ทำให้คน อารมณ์ดี เปล่งปลั่ง ดูดีได้ โดยไม่ต้องอวด  มีเยอะแต่ถ่อมตัวพอประมาณคนไม่หมั่นไส้    แต่ถ้าคนจะหมั่นไส้อยู่ดี ก็ให้โทษที่คนมันอิจฉาโน่น   

ส่วนคนอวดรวยมันโรคจิต อยากยกตัวข่มผู่อื่น มีความสุขกับการมโนว่าคนอื่นอิจฉา  ไม่เกี่ยวกับฐานะแต่อย่างใดครับ
comment73-1:เห็นด้วยเลยครับ เพราะทุกฐานะชนชั้นมันมีดีและไม่ดีปนกันไป หลักๆคือพื้นฐานจิตใจของคนๆนั้นมากกว่า ซึ่งจะแสดงออกมาโดยการกระทำ
comment74:เห็นด้วยข้อสังเกตของ จขกท
แล้วก็เห็นด้วยกับการวิเคราะห์ของหลายๆ คห. ว่าทำไมถึงเป็นแบบนั้น

อย่างไรก็ตาม
คนรวยที่เราเห็นว่าถ่อมตน หรืออัธยาศัยดีนั้น
คงต้องคิดเลยไปด้วยว่า
เขาทำหน้าที่อื่นๆ ในฐานะมนุษย์คนหนึ่งและหน่วยหนึ่งในสังคมดีขนาดไหน
เช่น บริษัทของเค้ามีนโยบายยังไงกับพนักงาน เอาเปรียบหรือเปล่า
หลบภาษีหรือเปล่า 
(เผลอๆ สิ่งเหล่านี้สำคัญกว่าการแสดงออกที่คุณเห็นซะอีก)

ตัวอย่างง่ายๆ
ผู้ก่อตั้งเครื่องดื่มชูกำลังที่มีตำนานว่า ติดดินสุดๆ ขี่จักรยานตรวจโรงงานอะไรงี้
ซึ่งลูกหลาน ผมว่าก็คงติดดินไม่แพ้กัน
แต่พอมีคดีขับรถชนตำรวจที
ก็หนีคดีซะงั้น (โดยอาศัยความรวยที่มีอยู่นั่นแหละ)
comment74-1:หลายๆท่านที่เข้ามาอุดหนุนก็ทำธุรกิจส่วนตัวก็มีทั้งเจ้าของผลิตภัณท์แฮนเมดส่งออก เจ้าของกิจจากส่งสินค้าออกนอกประเทศ คนเล่นหุ้นทั่วไปก็มี แต่ละคนอัธยาสัยดีมากครับ ชวนคุยเรื่องธุรกิจ ให้เกียรติคน รอตามคิวได้ไม่มีปัญหา แต่งตัวธรรมดานะครับ แต่ทำไมเขาดูมีออรอล่านะครับ แต่คนที่รวยแล้วไม่ให้เกียรติคนผมก็เคยเจอนะครับ สมัยเคยเป็นลูกจ้างเขา หน้าบูดหน้าเบี้ยวตลอดวัน วันไหนไม่ได้ด่าคนเหมือนจะไม่มีความสุข 

สำหรับคนที่ทำงานเป็นมนุษย์เงินเดือนก็คงไม่ต่างกันครับ บางคนก็ให้เกียรติคน แต่บางคนนี้ขี้บ่นขี้ดูถูกคนมาก ทั้งๆที่ตนเองไม่ได้ดีกว่าคนอื่นเลย แต่ที่ผมโดนมาจนเข็ดก็คืออาจารย์มหาวิทยาลัยครับ บางคนแต่งตัวดูดี เหมือนจะเป็นคนดี แต่พอคุยๆด้วยเหมือนหางโผล่ เห็นแก่ตัวดูถูกคนมาก น้อยคนที่จะเจอคนที่นิสัยดีครับ

เรื่องฐานะคงเอามาวัดนิสัยคนไม่ได้จริงแหล่ะครับ แต่ผมเจอแบบนี้กันตัว เลยเอามาตั้งกระทู้เพื่อแลกเปลี่ยนครับ สำหรับทุกกระทู้ที่ให้เกียรติมาร่วมแสดงความคิดเห็นก็ขอบคุณด้วยน่ะครับ คนที่คิดดีก็ขอให้เจอแต่สิ่งดีดี คนดีดีเข้ามาในชีวิตนะครับ
comment75:มโน
comment76:จขกท. พูดจาดีทำตัวดีกับคนทั่วไปไหมล่ะ  

ทำไมเดี๋ยวนี้ถึงมีกระทู้คนจนเป็นแบบนั้น  คนดีเป็นแบบนี้  คนจนนิสัยไม่ดีมั่งล่ะ  คนรวยนิสัยดีมั่งล่ะ  

ไม่รู้ว่า จขกท. ทำธุรกิจอะไร  ถึงได้เห็นเนื้อแท้เบื้องลึกของคนอื่นขนาดนั้น
comment77:ขึ้นกับหลายอย่างครับ
comment78:การแสดงออก ไม่ได้บอก ถึงเนื้อใน 
แต่คนเรา เวลามีความสุข มักแสงออกแต่สิ่งที่ดีเสมอ ไม่ว่าจนหรือรวย
comment79:1.ฐานะ 
คนรวยขี้อวด ชอบทำตัวเว่อร์มีจริงครับ มีเยอะด้วย เวลาเจอใครพูดว่าคนรวยจริงไม่ใช้ของแพง ไม่อวด ผมโคตรเบื่อเลย ไปเอาความมั่นใจมาจากไหน
กลับกัน คนรวยที่ทำตัวธรรมดา ก็มีจริง ผสมปนเปกับคนทั่วไปในสังคมนี่แหละ

2.นิสัย
คนรวยนิสัยดีมีเยอะครับ นิสัยเฮียก็เยอะเหมือนกัน ความหยิ่งในตัวเองไม่จำเป็นต้องสะท้อนผ่านฐานะเสมอไป
ข้างบ้านผม รวยร้อยล้าน ก็ออกมาเล่นกับเด็ก ๆ ในซอยได้ ใส่เสื้อกล้ามเกงบอลเตะบอลกับเด็ก ๆ ไม่เห็นต้องถือตัว
แต่ถัดไปอีกบ้าน ไม่สนใจใคร ไม่สนใจเพื่อนบ้าน ก็มีเหมือนกัน ซอยเดียวกัน บ้านติดกันแท้ ๆ

ดังนั้น คนรวยจริง=นิสัยดี คือความจริงของคนที่ยังเจอคนไม่ครบทุกแบบนั่นแหละ
comment80:จริงๆ รถที่จขกท. กล่าวถึงก็ไม่แพงมากน่ะครับ ใครๆก็ใช้ได้
ไม่ ร้อยเปอร์เซ็นต์ ว่าการจำแนกคนแบบที่จขกท. จำแนก เป็นข้อสังเกตมากกว่าข้อเท็จจริง 
การ “สำเนียกสถานะตนเองในสังคมมากกว่า” บางคน offside บ่อยๆ จะค่อยๆสำรวม บางคนไม่รู้ตัว ไม่เกี่ยวกับฐานะ
comment80-1:ใคร ๆ ก็ใช้ได้?

สำหรับคนไทย  มีเป็นกี่% ที่ใช้ล่ะครับ
ผมว่าน้อยนะ
comment80-2:ทำไมคนในพันทิปถึงไม่ค่อยชอบเรา
comment81:รวงข้าวยิ่งแก่ยิ่งสมบูรณ์มากเท่าใด ก็ยิ่งน้อมรวงลงต่ำ เรี่ยรวงโน้มลงสู่พื้นดิน...
comment82:อยู่ใกล้คนคนปากกัดตีนถีบ ก็ต้องโดนกัดโดนถีบเป็นธรรมดา
comment82-1:ไม่ได้มีเจตนาว่าร้ายคนที่ยังไม่รวย ที่ต้องดิ้นรนทำมาหากินนะครับ
เพียงแต่คิดว่า ถ้าการดิ้นรนทำมาหากินของคุณเป็นการเอาเปรียบหรือทำร้ายคนอื่นนี่ คิดว่าไม่น่าจะถูก
comment83:คนมีกาตังค์ เขามองสิ่งที่เขามีคือสิ่งธรรมดา ที่ต้องมีอยู่แล้ว

ส่วนพวกบ่จี่ ไม่มีกาตังค์ มองว่า สิ่งที่พวกเขาไม่มี คือสิ่งที่สมควรต้องมีต้องได้ 

วิธีคิด ของคนสองกลุ่มนี้จะใช้ชีวิตไม่เหมือนกันครับ
comment84:สมัยตอนอยู่ม.1 ม.2 มีเพื่อนร่วมห้องที่เป็นทายาทมหาเศรษฐีที่ Forbes เพิ่งจัดอันดับไปว่ามีทรัพย์สินมากที่สุดเป็นอันดับ 2 ของไทยประจำปี 2560

ตอนนั้นถ้าที่บ้านไม่รู้จักครอบครัวเค้า ก็คงไม่รู้ว่าที่บ้านเค้ารวยมาก เพราะเค้าทำตัวธรรมดามาก กริยามารยาทดี เรียบร้อย ไม่ได้พยายามทำตัวเด่นในห้อง

ตอนนี้เห็นเค้าบ้างตามสื่อต่างๆ เค้าก็ยังเหมือนเดิม ดูเรียบร้อย แต่งตัวก็ใส่เสื้อยืด หิ้วกระเป๋าผ้า เราว่าเค้ารู้คุณค่าเงินนะ เพราะเค้ารับผิดชอบงานของครอบครัวด้วย ต้องทำงานหนักเพื่อให้อยู่ในจุดนี้

เราว่าคนที่เค้ามี เค้ารวยตั้งแต่เกิด เค้าไม่ต้องแสดงความรวยให้ใครดูหรอกค่ะ ยิ่งถ้ารวยระดับนี้แล้วด้วย
comment85:เคยเจอทั้งคนที่รวยมากและนิสัยดีมาก
รวยมากและเอาแต่ใจ เหยียดคนอื่น ชอบเบ่ง
ไม่รวยแต่นิสัยดี รวยน้ำใจ น่ารักมาก
ไม่รวยและเห็นแก่ตัว คิดไม่ดีกับคนอื่นตลอด

บางทีมันอาจไม่เกี่ยวกับเงิน แค่เงินทำให้นิสัยและตัวตนของคนชัดเจนขึ้น
comment86:ลูกชายกระทิงแดงรวยจริงมั้ย

ชนคนตาย ไม่หยุด หนีไปต่างประเทศ

เปรมชัยรวยจริงมั้ย กินเนื้อเสือดำ


จขกท.เจอคนรวยไม่กี่คนก็ตัดสินว่าดีซะแล้ว
comment87:แต่ที่จริงจะตัดสินคนว่าดีหรือไม่ดี ตัดสินกันตอนมีปัญหา ไม่ใช่ในภาวะปกติ
comment88:คนรวยจริงหมายถึงรวยมาก  ที่เคยเห็นมา     จากการที่ผมเคยเป็นลูกน้องของเขาทำงานที่บริษัทเขา 

  1. พ่อแม่เขาสั่งสอนมาดีมาก  ในเรื่องการวางตัว การเข้าสังคม การพูดจา  การให้เกียรติคนอื่น   การอยู่ร่วมกับคนอื่น 
         1.1 รวมไปถึงการใช้งานคน  การดูคน อื่น  ๆ 

 2.  การศึกษาจะดีมาก  
 3. คนเหล่านี้จะมีโอกาสเจอคนแทบทุกรูปแบบ ตั้งแต่คนที่รวยกว่าพวกเขา จนกว่า ฐานะเสมอกัน  คู่ค้า คู่แข่งทางธุรกิจ ทำให้เขารู้จักวางตัว
 4. เนื่องจากรวยมาก ชีวิตจึงมีของแพง รู้จักของแพง ของถูกมีเลือกใช้สอยตามปกติในชีวิต  ไม่มีความจำเป็นต้องอวดใคร  ๆ
comment89:คนดี กับคนมารยาทดี ไม่ได้อยู่ในเซทเดียวกันทั้งหมด
comment90:แล้วแต่บุคคลมากกว่า ที่เคยเจอมา คนขับรถเบนซ์ลงจากรถมาด่ารถคันหน้าว่า "จอด ไร" ในลานจอดรถโรงพยาบาล เพียงแค่คันหน้าจอดรถช้า (ที่จอดช้าเขาอาจจะไม่สบายก็ได้นะ) แต่คนขับรถซาเล้งลงจากรถมายืนกลางถนนโบกรถคันอื่น ๆ ให้หลบทางให้รถพยาบาลผ่านไปก่อน โดยไม่กลัวว่าจะโดนรถชนเลยค่ะ
comment91:รวยมากๆ นี่แหละตัวดี ดูถูกคนทุกคน
พวกข้าราชการ นี่ก็ตัวดี ดูถูกทุกคน 
เอาง่ายๆ คนมีหน้ามีตา มักจะดูถูกคน เค้าจะเป็นคนดีเฉพาะคนที่มีหน้ามีตาเหมือนกัน นอกนั้นเค้าดูถูกหมด 

ล่าสุดยืนรอรถเมล์ เจอข้าราชการแก่ๆ จูงลูกสาวรร. เซนต์โยเซฟ เดินผ่าน ไอ้แก่ที่เป็นพ่อเบะปากมองบนใส่เรา ด่าเราว่า คนจน อีนังลูกสาวก็ด่าตาม เออใช่พ่อ คนจน ไอ้ความที่เราเป็นคนปากไว เราเลยด่ากลับไป รวยจริงไม่มาเดินริมป้ายรถเมล์อย่างงี้หรอก

คือป่วยหนักมาก สังคมทุกวันนี้ จู่ๆ มากัดกูเฉย

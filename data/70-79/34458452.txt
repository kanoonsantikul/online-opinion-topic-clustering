title:สะพานเหล็ก ณ วันนี้
comment:เปลี่ยนไปเยอะมาก สบายตากว่าเดิมมาก

เปลี่ยนไปเยอะมากเลย คลองก็สะอาดขึ้นไม่มี ขยะ ถ้าจัดการเรื่องท่อระบายน้ำ ที่ปล่อยลงคลองโดยตรง เปลี่ยนเป็น ส่งเข้าท่อรวมแล้วเข้า โรงบำบัด ก่อน น่าจะดีกว่านี้ 

ที่เหลือก็บำบัดให้น้ำใส ไม่รู้จะทำได้หรือเปล่า เพราะพื้นมีแต่โคลน

และที่สำคัญ ทำอย่างไร ให้มันคงอยู่แบบนี้ ไม่ใช่อีกหน่อย เดียวพ่อค้าแม่ค้า รถเข็นขายของ ก็กลับมานะ จัดการให้เด็จขาดซะที

พวกที่ชอบใช้ที่สาธารณะ ไปทำประโยชน์ส่วนตัว



ปล. รูปภาพ จากเฟส ครับ

........................

เพิ่มรูปครับ







ที่มา https://www.facebook.com/mtodayfan/posts/1196811753668441

.........................

และจากข่าวนี้ แว่วว่า ที่ต่อไปคือ บางลำพูล

รื้อสะพานเหล็กเสร็จแล้ว เดินหน้าจัดบางลำพูต่อ

updated: 10 พ.ย. 2558 เวลา 13:34:17 น.
ประชาชาติธุรกิจออนไลน์

เมื่อวันที่ 9 พฤศจิกายน นายจุมพล สำเภาพล รองผู้ว่าราชการกรุงเทพมหานคร (กทม.) ลงพื้นที่ตรวจเยี่ยมให้กำลังใจเจ้าหน้าที่ปฏิบัติงานและติดตามผลการปฏิบัติ การรื้อถอนสิ่งปลูกสร้างรุกล้ำคลองโอ่งอ่าง โดยมี พล.อ.ภุชพงศ์ พงษ์ศิริ หัวหน้าฝ่ายอำนวยการศูนย์แก้ไขปัญหาความมั่นคงแบบบูรณาการ กระทรวงกลาโหม นายวัลลภ สุวรรณดี ประธานที่ปรึกษาของผู้ว่าราชการกรุงเทพมหานคร พล.ต.ต.วิชัย สังข์ประไพ ที่ปรึกษาของผู้ว่าราชการ กทม. และหน่วยงานที่เกี่ยวข้องร่วมลงพื้นที่ ที่ศูนย์อำนวยการร่วม สะพานดำรงสถิตย์ เขตสัมพันธวงศ์

นายจุมพลกล่าวว่า กทม.รื้อถอนสิ่งปลูกสร้างรุกล้ำคลองโอ่งอ่างทั้งหมดแล้ว 100% เหลือเพียงการขนเศษวัสดุก่อสร้างและขยะจากการรื้อถอนออกจากพื้นที่ดังกล่าว ซึ่งคาดว่าจะใช้เวลาขนเศษวัสดุแล้วเสร็จภายในวันที่ 19 พฤศจิกายน จากนั้น กทม.จะดำเนินการปรับปรุงภูมิทัศน์พัฒนาสภาพแวดล้อมโดยรอบให้เกิดความสวยงาม และเป็นระเบียบเรียบร้อย เพื่อฟื้นฟูคลองสาธารณะและคืนโบราณสถานให้แก่ประชาชนและนักท่องเที่ยวได้ใช้ ประโยชน์ร่วมกัน รวมถึงจะเร่งปรับปรุงพื้นที่บางส่วนและขุดลอกคูคลองให้เรียบร้อยเพื่อให้ ประชาชนได้ใช้ทันประเพณีลอยกระทงในวันที่ 25 พฤศจิกายนนี้

นายวัลลภ กล่าวว่า พื้นที่ที่ กทม.จะจัดระเบียบทางเท้าต่อไปคือ พื้นที่บางลำพู ซึ่งได้รับการร้องเรียนจากประชาชนในความไม่สะดวกต่อการใช้ทางเท้ามากเช่นกัน เพื่อให้เกิดประโยชน์ต่อผู้ใช้ทางเท้ามากที่สุด โดย กทม.จะเชิญผู้ค้ามาประชุมสิ้นเดือนนี้

http://www.prachachat.net/news_detail.php?newsid=1447137296

................................

เพิ่มเติมรูปครับ เปลี่ยนไปเยอะมาก สวยขึ้นผิดหูผิดตาเลย









ที่มา https://www.facebook.com/yod.roma

นี้ถ้าแบ่งทำเลนจักรยานนะ แจ่มเลย หรือทำเป็นที่ออกกำลังกาย ปลูกต้นไม้เยอะๆ ให้ครึมๆนะ แจ่มเลย																																	   แก้ไขข้อความเมื่อ 22 พฤศจิกายน 2558 เวลา 20:44 น.
comment1:ถ่ายมุมเดียวกัน?
comment2:ดีมากเลยครับ น่าจะดำเนินคดีกับคนรุกที่ด้วย
comment3:ควรทำมานานแล้ว. ถ้าคลองเป็นน้ำสะอาด กทม.จะน่าอยู่ขนาดใหน
comment4:โห มีถนน ด้วยเหรอ
comment5:เวนิชตะวันออก เริ่มแล้ว

โฮกๆๆๆๆๆๆ
comment6:ยึดที่สาธารณะขายกันมาจนร่ำรวย (เสียค่าเช่าด้วยไม่รู้จ่ายให้ใคร) ไม่นึกเลยว่ารื้อได้ รื้อแล้วควรทำให้สวยงาม
comment7:น่าจะทำแบบนี้อีกหลายๆที่นะ
comment8:บุกรุกอยู่จนคิดว่าเป็นที่ของตัวเองคิดอยู่จนชั่วลูกหลานเหลนโหลนลื้อ
comment9:เลอค่ามาก
comment10:ดูแล้วอนาคตจะกลายเป็นที่จอดรถแทน
comment11:เห็นว่าตอนนี้จะทำแค่ชั่วคราวก่อน ให้ทันวันลอยกระทง หลังจากนั้นจะมีการออกแบบใหม่ทั้งหมด ตึกแถวไหนล้ำที่สาธรณะมาโดนอีก
comment12:เราปล่อยผ่านจุดๆนั้นมาได้อย่างไร
comment12-1:เงิน มาเฟีย จนท.ปล่อยปละละเลย ผลประโยชน์ 
กทม.เละ ก็เพราะปัจจัยเหล่านี้แหละ
และก็คงอยู่ได้ไม่นานหรอก  ทหารไป ก็กลับมาเหมือนเดิม ความสุขชั่วคราว 
ตอนนี้พวกได้ผลประโยชน์เดิมอดอยากมาก รอเอาคืนอยู่ และจะหนักกว่าเดิมแน่
comment12-2:น่าเวทนา แด่น้องผู้หิวโหย ...

บ้านเมืองมีแต่ เป รต คอยสูบเลือดแบบนี้...

...
comment13:งดงาม ไม่เคยนึกว่าว่า แต่ก่อนมันเป็นมลภาวะทางสายตาจนได้เห็นภาพตอนรื้อออก
comment14:สวยครับเดียวพอ กทม.ปรับทัศนียภาพใหม่คอยดูครับจะสวยงามขนาดไหน  โดนปล้นที่ไปทำเงินกันรวยไปไม่รู้เท่าไรแล้วงานนี้คุณชายได้คะแนนไปเต็มๆ
comment15:ผมว่า งานนี้ไม่ใช่ฝืมือคุณชายนะ

ผมคิดว่าเป็นเพราะทหาร มากกว่า เรื่องมันจบตั้งหลายปีแล้ว ไม่ยอมทำ พอทหารมา จัดระเบียบ กันตรึม ตั้งแต่ชายหัด ริมฟุตบาล เรื่อยมา

ทหารไม่มา คงไม่มีใครทำ เพราะแหล่งหาเงินใต้โต๊ะทั้งนั้น ที่จ่ายๆไปเข้ากระเป๋าใครบ้างก็ไม่รู้

ฟัง พ่อค้า แม่ค้าพูดแล้วก็นะ บอกว่า กทม ให้อยู่มานานหลายปีแล้ว จะมาให้ย้ายได้ไง

พูดยังกะเขาจะให้เป็นมรดก ตกทอดไปถึงลุกถึงหลานงันแหละ

รื้อๆไปนะดีแล้ว ทำให้ดีเลย

แล้วก็ดูแลดีๆด้วยแหละ ไม่ใช่สวยงามอยู่ไม่เท่าไร รถเข็น พ่อค้าแม่ค้า หาบเร่ แพงลอย ตามมานะ
comment16:ยังมีอีกหลาย project ที่รอเวรคืน เช่น ประตูน้ำ สามย่าน
comment16-1:สามย่าน????
comment16-2:ตลาดสามย่านเก่า มีตึกเก่าบางส่วนกำลังหมดสัญญา และบางส่วนหมดสัญญาไปแล้ว
comment16-3:สามย่าน เป็นที่ของจุฬา หรือ กทม ???
comment16-4:จุฬา
comment16-5:ทางเท้าหน้าสยามอ่ะครับ ช่วยรื้อแผงหน่อยเถอะ เดินลำบากอิ๊บอ๋าย ร้านที่จ่ายเงินถูกต้องในสยามก็ถูกเอาเปรียบ เพราะร้านพวกนี้ด้วย
comment16-6:สามย่านเป็นที่จุฬาครับ
จุฬาไล่ทุบอยู่ ทุบเพื่อสร้างใหม่ แล้วเก็บค่าเซ็งใหม่ ส่วนกี่ปีไม่แน่ใจ
ที่จุฬาก็จากสยามสแควร์ จนถึง จามจุรีสแควร์ครับ ทั้งสองฝากเลยนะครับ ตลอดแนว
อีกฝากก็มาบุญครอง รวมถึงสนามศุภ จนถึง ตลาดสามย่านเก่า
comment16-7:แถวนั้นมีการจ่ายเงินครับ อยู่ดีๆ จะไปขายไม่ได้หรอกครับ
อยากรู้ว่าจ่ายให้ใคร ลองไปเดินซื้อของแล้วถามแม่ค้า พ่อค้า แถวนั้นดู
จุฬาเคยไล่ทีนึงแล้วครับ แต่ไม่สำเร็จ เส้นแม่ใหญ่มาก
comment17:เดี๋ยวรถเข็นขายของพวกต่างด้าวก็ตามมา..ใจกลางเมืองรถเข็นขายของมีแต่ต่างด้าว..แล้วสกปรกมากขยะขายตรงไหนทิ้งตรงนั่น..คนไทยรู้แต่เทศกิจไม่รู้ไม่เห็นแปลก..
comment17-1:ต้องเรียกว่า มองไม่เห็นมากกว่า
comment17-2:ไม่มอง ด้วย เพราะบางทีก็ทำเป็นไปที่อื่น
comment18:สงสัยว่าแต่ก่อนเงินที่เช่าจ่ายๆกัน ไปเข้ากระเป๋าใคร ถึงได้ปล่อยไว้ขนาดนี้  นี่ปูพื้น ปูนคล่อมคลองกันเลยเชียว   ผมก็เพิ่งรู้ว่า ที่เดินๆกันนั่นน่ะ ขอบๆคลองเลยนะ หรือเดินกันบนคลองเลย
comment18-1:ต้องถาม กทม ล่ะ
comment18-2:ดูแล้วตกใจอันตรายมากๆ
comment19:ผมนี่ นึกถึง รถไฟฟ้าสีส้ม ที่จะเวรคืนที่เก่าๆ มาสร้างให้ดูใหม่   แต่ไม่กล้าทำ เพราะ ชาวบ้านรวมกันประท้วง
comment20:คิดถึงสะพานเหล็ก
ตอนมัธยมเดินประจำ
comment21:ย่านต้นถนนนครอินทร์ พระราม 5 แถวบ้านผม พอตกเย็นร้านค้าเอาโต๊ะเก้าอี้มาวางเต็มริมฟุทบาท ลากสายไฟออกมาก็มี ตำรวจนนท์กับเทศบาลนนท์ไม่เห็นทำอะไร ปล่อยให้ประชาชนลงไปเดินบนถนนให้รถเฉี่ยวชน แถมมีร้านอาหารตรงตลาดนนท์ ร้านนี้ขายตอนเช้าถึงเย็นเอาป้ายมาแปะตรงฟุตบาทว่า ที่จอดรถลูกค้า ห้ามจอด มันจะบ้าแล้วมั้ง ร้านตึกแถว 2 คูหา ฟุตบาทกว้าง 2 เมตรกว่า  รถเขามีสิทธิจอดแวะซื้อของแถวนั้นกันทั้งนั้นในเวลาที่ไม่ใช่เวลาห้ามจอด ไม่เห็นเจ้าหน้าที่รัฐไปจัดการเลย น่าจะจับเสียภาษีป้ายซะด้วย
comment22:ขอห้วยขวางหน่อย ขายของกันเต็มฟุตบาท ยิ่งใกล้ ๆ สำนักงานเขตนี่เพียบ
comment23:สุดยอด ขอบคุณรัฐบาลมากๆครับ ชอบตั้งแต่รื้อเพิงร้านอาหารที่ลำตะคองแล้ว
comment23-1:ความสุขชั่วคราวนะครับ  รีบๆดื่มด่ำให้เต็มที่ ทหารไปก็เละ และไม่เละเท่าเดิมจะเละมากกว่าเดิม เพราะอดอยากมานาน
comment24:ที่ทำมาค้าขายทดแทนก็มีนะ เช่นเซ็นทรัลวังบูรพา เมอร์รี่คิงส์วังบูรพา เมอร์รี่คิงส์วงเวียนใหญ่ โรบินสันวงเวียนใหญ่
comment25:ทุกอย่างต้องเปลี่ยนแปลงไปตามเวลา เป็นของธรรมดา

ว่าแต่ น้ำใสๆ น่าปรับเป็นตลาดน้ำ หรือ เอาเรือกอนโดลา ล่องตามคลอง และพัฒนาเป็นแหล่งท่องเที่ยวแบบอนุรักษ์ได้นะ
comment26:ขอชมเชย ผุ้ที่กล้าทำ จนได้ผลงานที่เป็นรูปธรรมอย่างนี้
ถ้าไม่ใช่รัฐบาลทหารชุดนี้ คงทำไม่ได้ ... เพราะชุดนี้ไม่ต้องการเสียงทางการเมืองใดๆ  กล้าทำไม่เห็นแก่หน้าอิฐหน้าพรหม

เมืองไทย ไร้ระเบียบวินัย เห็นแก่ประโยชน์ส่วนตน เอาเปรียบสังคม ..มานานแสนนาน
ดีที่มี คนจริง มาจัดการ
comment26-1:เค้ามีปืนครับ
comment27:โหหห เยี่ยมมากเลย ชื่นชม

ปลูกต้นไม้เพิ่มริมคลอง มีน้ำพุ ลานกิจกรรมเล็กๆ เเบบคลองที่โซล 

จะเเจ่มไปเลย

ต่อไป ขอกำจัดพวกปลิงเเผงลอยสยาม ได้ไหม 


ชาวบ้านจะรถชนตายกันอยู่เเล้ว เพราะไม่มีที่เดิน ต้องไปเดินบนถนน
comment27-1:ใช่ๆ ที่สยาม แย่มาก จนต้องเดินลงถนนเลย
comment27-2:สยามคงทำยากครับ เนื่องจากจุฬาเป็นเจ้าของพื้นที่ ทาง กรุงเทพ พยายามเข้าไปจัดระเบียบแล้ว แต่เหมือนมีปัญหากันอยู่
comment27-3:สยามตอนนี้ก็ไม่ต่างอะไรกับ ถนนแถวรามคำแหงแล้วแหละ คนเดินบนฟุตบาทต้องลง มาเดินข้างถนน
เบียดกันยิ่งกว่าหนอน เอาชีวิตมาเสี่ยงจะโดนรถชนวันไหนก็ไม่รู้
comment27-4:สยามคงทำยากครับ เนื่องจากจุฬาเป็นเจ้าของพื้นที่ ทาง กรุงเทพ พยายามเข้าไปจัดระเบียบแล้ว แต่เหมือนมีปัญหากันอยู่ 
---------
กลับกันมั้งครับ จำได้ว่า จุฬา เคยขอความร่วมมือ ตำรวจกับ กรุงเทพ ให้ช่วยส่ง จนท มาจัดการ กลายเป้นไม่มีใคร ร่วมมือด้วย สุดท้ายจุฬาจัดการคนเดียว แต่รับมือ คนขายไม่ไหว จนต้องยอมแพ้ ไป
comment27-5:ถ้าจะทำจริง ๆ ก็ทำได้ครับ จุฬาเขาไม่ได้ใหญ่โตมาจากไหนนี่
comment27-6:จุฬาเคยเอารถ เอาคนไปตั้งสกัดที่ฟุตบาทเพื่อไม่ให้ตั้งร้าน สุดท้ายถูกไล่ตะเพิดเกือบตาย รถเกือบพัง
คนมันเห็นแก่ตัว และเงิน จนบางครั้งก็ไม่สนใจอะไรทั้งนั้นล่ะค่ะ
comment27-7:จุฬาฯ เคยเอาต้นไม้มาประดับสวยงาม เพื่อไม่ให้คนขายเอาแผงมาวาง
ต้นไม้สวยๆ อยู่ได้แต่คืนเดียว วันต่อมา พ่อค้าแม่ค้าจัดการทำลายทิ้งหมดครับ

ส่งคนไปคุมเชิง ก็โดนพลังมวลชนพ่อค้า แม่ค้า จนต้องเผ่นออกมา
comment28:มันต้องเด็ดขาดแบบนี้ อาจไม่ถูกใจของหลายคนแต่มันเป็นสิ่งที่ถูกต้องสมควรทำ(นานแล้ว)
comment29:วันนี้ก็ผ่าน นะ  แบบ โอ๊ว  โล่ง เลย
comment30:ต้องรอดูต่อไปครับ ว่าจะรักษามาตรฐานไว้ได้ตลอดไปหรือเปล่า
แถวที่ผมอยู่ แรก ๆ ก็มีการมาเคลียร์พื้นที่ ผ่านไปไม่กี่สัปดาห์ก็เหมือนเดิม
comment31:เห็นแล้วใจหายเหมือนกัน

นึกถึงป้าขายน้ำส้ม และร้านเกาเหลาเลือดหมู
comment32:ปากคลองตลาดด้วยสิ..กล้าป่าวว
comment33:เยาวราชอย่าลืมรื้อด้วย
comment34:ฝากเยาวราชด้วยครับ

ปากซอยเทกซัส ขายจนเอาโต๊ะมาตั้งถนน มีที่กั้น ยึดพื้นที่ไปแล้ว
เลนซ้ายขวา ก็ตั้งโต๊ะ รถเข็น ขายเกาลัด น้ำผลไม้ ผลไม้ ของกัน กันสบายใจมาก เดี๋ยวนี้พัฒนา มีคนพม่าและคนจีนมาร่วมขายด้วย
ไปเยาวราชทีไร ต้อง (พยายาม) เดินฟุตบาท (ส่วนน้อย) สลับกับพื้นถนน (เป็นส่วนใหญ่) มานานแล้ว  เกือบโดนรถเฉี่ยวก็หลายที

แต่ถ้าจะปรับเป็นถนนคนเดิน ก็ช่วยมาจัดระเบียบ กันทาง กางเตนท์กันเป็นกิจลักษณะ และให้ผู้ตั้งแผงช่วยรับผิดชอบความสะอาดและการกำจัดขยะให้ดีกว่านี้ด้วยครับ  เห็นเทเศษอาหาร น้ำซุป น้ำมัน ลงท่อระบายน้ำกันเป็นประจำ ท่อไม่ตันให้มันรู้ไป
comment34-1:
comment34-2:ไม่มีใครกล้าหรอก พนันกันมั้ย
comment34-3:เขากำลังจะทำต่อเลยครับ คนแถวนั้นรู้ตัวแล้ว
comment35:ทหารชุดนี้ ได้ใจผมก็ตรงนี้แหล่ะ
comment36:ถ้าทำให้น้ำใสๆ ปรับภูมิทัศน์สวยๆ ทำตลาดน้ำ นักท่องเที่ยวคงเยอะ
comment37:ถูกใจจริงๆ สะอาดตามากมาย   บ้านอยู่ข้างสะพานเหล็ก  สกปรกขึ้นทุกปี  จนหลายปีที่ผ่านมา  ไม่กล้าไปเดิน เพราะไม่ปลอดภัยและเหม็น

ตอนนี้ได้ภูมิทัศน์กลับมา  ขอขอบคุณจากใจ
comment38:นี่คือคุณสมบัติของผู้นำอย่างแท้จริง กล้าทำในสิ่งที่ถูกต้องเพื่ออนาคตของชาติ
comment39:รูปวันนั้น จะเป็นฝั่งสะพานเหล็ก รูปวันนี้จะเป็นฝั่งสะพานหัน  มันคนละฝั่งกัน
comment40:กลัวว่าพอสวยงาม  เดี๋ยวจะมีคนมาจัดพื้นที่ทำตลาดน้ำ 55
comment41:สวยงามมากเลย ถ้าทำเป็นน้ำตกไหลลงสะพาน ทำเป็นคลองเล็กๆ ให้ลงไปเดินได้นะ
ตอนเย็นๆมานั่งเล่น ปรับปรุงน้ำให้ใสหน่อย ปลูกต้นไม้เยอะๆ กลายเป็นสวนสาธารณะ
มีของเล่นให้เด็กๆมาเล่น นี่จะเพอร์เฟ็คที่ สุด
comment42:อยากได้แบบสวนสาธารณะริมคลอง แบบคลองชองเกชอน
comment43:ถ้าไม่บอกว่า ตรงนี้มันคือคลอง คงไม่มีใครรู้ คงนึกว่าเขากำลังทำถนน กันอยู่แน่ๆ







เล่นเทปูนปูกระเบื้องกันเลย

ปล. รูปจาก https://www.facebook.com/BBCThai/posts/1711287985758901

ตอนนี้เริ่มปรับปรุงแหละ จริงๆ ถ้าทำดีๆ ทำราวกั้น กันตกสวยๆ ปลูกต้นไม้ให้ครึมๆ กันแบ่งมาทำ เลนจักรยาน น่าจะสวย ส่วนตึกแถวตลอดแนว ถ้าแต่งร้านดีๆ ทำเป็นร้านกาแฟเก๋ๆ คงงามใช่น้อย
comment44:เยี่ยมครับ

ทำเป็นสวนสาธารณะ ปลูกต้นไม้ให้คนเดินเล่นพักผ่อน 

แต่บ้านข้างทางโสจังเลย เจ้าของตึกแถวข้างปรับปรุงหน้าร้านให้สวย ขายของได้นะ น่าจะขายดี แต่ห้ามล้ำเข้าเขตสวนสาธารณะนะ
comment45:เดี๊ยวก็กลับมาใหม่ครับ  แค่รอกระแสจาง

เทศกิจก็ลูบปากเตรียมเก็บค่าเช่าแล้ว 
ในตำรวจมีส่วย 

เทศกิจก็มีค่าเช่าครับ 

แค่รอเวลาให้เรื่องเงียบ
comment46:ไม่ได้ชอบรัฐบาลทหารนะ แต่เรื่องพวกนี้ก็เป็น1ในข้อดี
เห็นบอกต่อไปจะจัดการบางลำพู ช่วยจัดการไอ้พวกมาเฟียเก็บค่าจอดด้วย
เก็บตั้งแต่ฟุตบาธวัดมายันตามตรอกซอกซอย 
แล้วก็รถทัวร์ชอบมาลงตรงวงเวียนประจำ มอไซค์ขี่ย้อน ขี่เลาะ สวนเลนจักรยานตลอด ป้อมตำรวจอยู่ตรงนั้นไม่เห็นเคยเห็นตัวตำรวจ 

ถ้าจะให้ดีแก้ตรงสยามได้จะเป็นพระคุณมาก
เร่องไหนเกลียดก็บอกเกลียด เรื่องไหนดีก็บอกดีค่ะ
comment46-1:มีป้ายห้ามจอดตลอดเวลา แต่หน้าร้านขนมปังจอดได้
comment47:อนาคตน่าจะกลายเป็นที่จอดรถ?!
comment48:ดูถนนเลียบคลองทีทำใหม่แล้วกู๊ดเก๋เหมาะกับการขายของมาก They will be back... อิอิ
comment49:.....

ปรับภูมิทัศน์ให้ดี เพิ่มความสวยงาน อย่าทำแค่ลูบหน้าปะจมูก 

เดียวก็กลับมาเหมือนเดิน หรือไม่ก็เป็นที่จอดรถเข็นขายของเต็มไปหมด และกลายเป็นที่อยู่คนจรจัด

ดูอย่างคลองถมสิ ไล่ร้านเก่าออกไปตอนนี้เป็นที่จอด รถ จยย. และที่วางของ กรวยยาง ยางรถเก่ากันที่จอดรถลงของเต็มไปหมด

.....
comment50:ดีมาก เมื่อก่อนอยากขายเครื่องคิดเลข ให้ชั้นแพง
comment51:อันนี้ขอบคุณรองผู้ว่า(เน้นรองผู้ว่า) และทหาร ถ้าไม่เด็ดขาดมีอำนาจ  อาจจะต้องมีผู้ค้าแถวนั้นประท้วงปิดถนน หาว่ารังแกคนจนอีก
comment52:ตอนแรกนี่ ดงสลัมชัดๆ

คร่อมคลองขนาดนั้น ไม่กลัวอันตรายกันหรอ  สกปรกด้วย เหนือน้ำแบบปิดมิดเลย

เราว่านะ เริ่มทำก็ดีกว่าไม่ทำอะไรเลยนะ   ถึงมันจะวนลูปมาใหม่หรืออะไรก็ตาม แต่ก็ยังเห็นความพยายามที่จะทำให้มันดีขึ้น
comment53:กว่าจะกำจัด พวกคนขายกับพวกผู้มีอิทธิพล รวยไปไม่รู้กี่รุ่นแล้ว จริงๆ ไม่อยากให้รีบรื้อ อยากให้เก็บหลักฐานไว้เอาผิดกับพวกนี้ย้อนหลังก่อน 
สรุปหลักฐานไม่มีเหลือ พวกที่เคยทำผิดก็สบายตัว ได้เงินไปไม่รู้ทั้งหมดสามสิบปี รวมไปไม่รู้กี่พัน กี่หมื่นล้าน แถมยังมีคนช่วยทำลายหลักฐานฟรีอีก สบายจริง
comment54:ทางสวยแบบนี้ หวั่นใจ รถเข็นแผงลอย จะมายึดคืน แน่ ๆ รอดุกันได้เลย
comment55:ถ้าไม่ใช่ รัฐบาลทหาร ผมก็คิดว่า คงไม่รื้อหรอก

ถ้าหากใครจำได้ ตอนมีข่าวใหม่ๆ ออกข่าวถี่มาก ทั้งไปร้องผู้ว่า ไปร้องทำเนียบ บอกขอผ่อนพัน 1 ปี ไม่ได้ขอ 6 เดือน ไม่ได้ ขอ 3 เดือนก็เอา กะเอาไว้ให้เรื่องเงียบจะได้เนียนต่อ

ถ้าเป็น รัฐบาลปรกตินะ ออกข่าวขนาดนี้ น้ำตาตกออกจอขนาดนี้ ป่านนี้ นายกปรกติ คงบอกให้ กทม ไปจัดการผ่อนผัน เรียบร้อยไปแล้ว ได้หน้าตามเคย

แต่พอเจอ ลุงตู่ เข้า ไปเงิบกันเป็นแถว ไปร้องนายก + นักข่าวจี้ถามนายก เจอนายก ถามกลับ ผิดกฏหมายป่าวละ เออถ้าผิดก็ว่าไปตามผิด คุณจะมาให้ผมทำผิดกฏหมายเหรอ เขาผ่อนผันมาให้ตั้งนานหลายปีแล้วไม่ใช่เหรอ เงิบไปเลย ทั้งนักข่าวที่ชอบถามจี้ให้เกิดประเด้น + คนไปร้อง หาทางกลับกันไม่เจอ 

ไม่คิดว่า นายกลุงตู่ จะพูดแบบนี้ เจอทหารพูดตรงเข้าไป แทงใจดำ ไปไม่ถูกเลย
comment56:อีกหน่อยก็เป็นตลาดนัด เผลอ ๆ ทหารมาเก็บค่าเช่าที่เองด้วย
comment57:ถึงจะไม่ชอบรัฐบาลทหารและลุงตู่ แต่บางเรื่องทำดีก็น่าชื่นชมครับ อะไรที่เป็นของสาธารณะ มันถึงเวลาต้องเปลี่ยนแปลงแล้วครับ

ว่าแต่พวกร้านค้าแผงลอยข้างทางต่างๆ เนี้ย เลิกจัดการกันไปแล้วหรือครับ ?
comment58:ถามว่า ดีไหม ดีครับ แต่จริงๆมันมีหลายอย่าง เข้าใจว่า สักพักใหญ่ก็คงจะชัดเจน ตะก่อนไม่ทำ สมัยปี49 ,51 ก้ไม่ได้ทำ เพราะอะไร?
 ต้องดูกันไปละครับ อยู่ดีๆเกิดอยากไล่ที่บริเวณนั้นขึ้นมา เช่น คลองถม สะพานเหล็ก
ที่ดินใกล้ๆสวยๆ นั่นของใคร? 
ถ้าจะทำทั้งที อย่าลืม สำเพ็ง เยาวราช ปากคลอง บางกะปิ รามอินทรา ประตูน้ำ(เข้าใจว่าน่าจะเป้ารายต่อไป เพราะ ที่ดินตรงข้ามแพลทินั่ม มีเจ้าของใหม่แล้ว สักพัก คงมีการไล่ที่เหมือนคลองถม)
อย่างที่บอก ถามว่า ดีไหม ดีครับ แต่จัดการให้ทั่วถึงไม่ใช่ผักชีโรยหน้า หรือ ป้อนเนื้อเข้าเสือ..(นายทุน)
อีกอย่าง ที่ที่โดนทุบกัน ถามว่า จ่ายให้ใครที่ผ่านมา ถึงขายกันได้ จ่ายค่าเช่า ค่าอะไรกับใคร ควรจะจัดการด้วย ไม่ใช่แค่เอาเฮ ดูภาพลักษณ์ดี จบแค่นั้น หรือ ว่าไม่กล้าสืบมากกว่านั้น
สีลม เยาวราชริมถนน คนเยอะขนาดไหน ดูร้านซีฟู้ดหัวมุมสิ กล้าไล่ไหม ไหนจะร้านอื่นๆตั้งบนถนนเลย อย่ามาอ้างว่าเพื่อการท่องเที่ยวนะครับ แถวทองหล่อ ย่านของกิน ตลาดนัด จัดให้หมด ไม่ใช่จัดแค่ที่เดิมๆ ที่ๆมันสีเทาๆ (ที่ที่ทำไปไม่รู้เพื่อใครกันแน่)
เวลามีปัญหาเรื่องนี้ทีไร โบ๊เบ๊ รายแรกทุกครั้ง ถามว่าตรงสยามจัดการได้ไหม? ไหนจะเอาแบบนี้ก็ทำให้หมดครับ
จริงๆพวกขายของเนี่ย น่าจะให้เค้าตั้งเสาร์อาทิตย์ได้ เพื่อส่งเสริมค้าขาย รายได้ประชาชน แหล่งท่องเที่ยว เพราะเมืองไทย ที่เดินเที่ยวกลางคืนเราเยอะ ที่ฮ่องกงบางถนนปิดคืนวันเสาร์ อาทิตย์ให้ขายของข้างทางได้
ส่วนตัวถือว่าดี แต่จะดีกว่านี้ถ้าทำทุกที่หมด มีอำนาจแล้วนี่ คนที่ตั้งริมทางผิดกฏหมายแหละ
comment58-1:เห็นด้วยเลย
comment59:คลองหลอดจัดแล้ว โบ๊เบ๊จัดแล้ว คลองถมจัดแล้ว ราชดำเนินจัดแล้ว ลองย้อนกลับไปดูซิครับเป็นไง 

โบ๊เบ๊เหมือนเดิม

คลองหลอดเทศกิจยืนกาบอลชุดส่วนข้างหลังขายเหมือนเดิม

ราชดำเนินหลุดเล็ดลอดนิดๆหน่อยๆ

คลองถมเริ่มแอบวางกันบ้างละ

จะทำแล้วทำให้จริงครับอย่าผักชีโรยหน้าหรือมีไรแอบแฝง ฟันแล้วเอาให้ขาด 

คนทำก็คุณวิชัยแหล่ะครับ แล้วคุยโตว่าจัดได้ ผมเห็นด้วยครับสำหรับการยึดคืนแต่คุณต้องทำได้จริง ไม่ใช่มาคุยๆ พอเวลาผ่านไปแล้วเหมือนเดิม

จริงๆ แล้วผมอยากให้เอาผิดทุกฝ่ายที่เกี่ยวข้องด้วยซ้ำ เทศกิจ ข้าราชการที่เอื้อประโยชน์ย้อนหลังไปเลย อย่าบอกว่าไม่รู้ไม่เห็น พื้นที่คุณคุณตอบไม่รู้ได้หรือครับ ถ้าเหนื่อยอย่ามาเป็นครับข้าราชการ เทศกิจ ทหาร ตำรวจ ทุกอาชีพเหนื่อยหมดแหละครับ
comment59-1:น่าจะจัดการข้าราชการเจ้ากน้าที่ที่คอยรับผลประโยชน์ตรงนั้นให้เข็ดหลาบ ไม่งั้นนานๆไปก้เหมือนเดิม ผลประโยชน์มันเยอะ รู้ๆกันอยู่ จ่ายค่าเช่าให้ใคร
comment60:ผมชอบครับ น่าจะทำตั้งนานแล้ว ค่อยๆ ปรับปรุงไปสถานที่อื่นๆใน กทม. ด้วยยิ่งดี
comment61:บ๊าย บาย สะพานเหล็ก
comment62:ถ้าเป็นรัฐบาลปกติ โดนด่าเละแน่นอน ขอบคุนลุงตู่ มากคับ
comment63:กว่าจะมาเป็นสระพานเหล็ก สร้างได้เยอะขนาดนั้น เขาทำได้ไง อยากรู้ที่มาจริงๆ
comment63-1:ใครเป็นคนเริ่มคนแรกนะ ..สุดจริงๆ
comment64:ไม่เคยรู้  ความจริงที่เพิ่งปรากฎ   ขอบคุณลุงตู่ค่ะ
comment65:หน้าวัดหัวลำโพงไปจัดระเบียบใหม่ด้วยนะครับ เมื่อคืนนั่งรถผ่าน บรรดารถเข็นจับจองกันเต็มพื้นที่ฟุตบาท จำได้ว่าเป็นที่แรกๆที่มีการจัดระเบียบ แล้วหลังจากจัดระเบียบก็เรียบร้อยดี แต่สุดท้ายก็วนกลับมาสู่จุดเดิม รวมทั้งตรงข้ามสยามพารากอนด้วยนะครับ แผงขายเสื้อผ้าเพียบเลย แต่ละคนขับรถเก๋งขนของมาขายกัน คงจะอ้างว่าจนไม่ได้ ตรงนี้เห็นเคยจัดระเบียบไปหลายครั้งแล้ว สุดท้ายก็กลับมาเหมือนเดิม
comment66:อยากรู้จัง ไอ'คนต้นคิดไปขายของบนคลองคนแรก มันคือใคร มันคือตำนานเลยนะนั่น
comment67:ตัวเงินตัวทองที่เคยนอนอาบแดดหากินอยู่คลองนั้นเป็นสิบๆปี ออกลูกออกหลาน นั่งกินข้าวไป เหมือนได้อารมณ์ดูสวนสัตว์
สงสัยคงจะหนีไปหลบอยู่คลองอื่น ไม่ก็เจอจับเอาไปกินแล้วล่ะมั้ง เดี๋ยวไว้ไปถ่ายรูปบรรยากาศบ้างดีกว่า
comment67-1:เขาไปอยู่ในที่ๆ ถูกต้องแล้วครับ
แต่แหมกว่าจะทำให้มันถูกเขาก็อิ่มกันไปเรียบร้อยแล้วครับ
ส่งลูกเรียนนอกจบมาหลายคนแล้ว
comment68:แถวคลองถมเริ่มกลับกันมาแล้วนะครับ
ถึงแม้จะมีลูกเล่นใหม่วางขายตรงขอบๆ ทางเดินที่เป็นตึกแถวก็จริง
แต่มันต่างจากแบบเดิมตรงไหนเหรอครับยังไงมันก็คือการขายอยู่ดี
เทศกิจก็เฝ้าอยู่นะครับแต่ไม่เห็นทำอะไร นั่งชิวไปเรื่อยๆ
comment69:เอาบ้านหม้อ คลองหลอดด้วยสิครับ ไหนๆก็จะทำแล้ว
comment70:เริ่มเอาต้นไม้มาลงแล้วครับ
comment71:คสช ท่านได้ใจเต็มๆครับ

เอาภาพแบบนี้ไปโปรโมทบ้างครับ ความแตกต่างของรัฐบาลทหารชุดนี้เข้ามาทำหน้าที่ได้ดีนะครับ
comment72:สวยงาม

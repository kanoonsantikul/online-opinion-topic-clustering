title:พ่อแม่ครับ ปลูกฝังวินัยให้กับลูกเถอะนะครับ
comment:ผมทำงานอยู่ย่านอโศก ต้องขึ้นบีทีเอสทุกวัน ผมเข้าใจนะว่าในความเร่งรีบ บางทีเลยเบียดเสียดกัน
แต่สิ่งหนึ่งที่ผมไม่โอเคเลยคือเรื่องวินัยของคนไทย การขึ้นบีทีเอส ต้องต่อแถว ผมเข้าใจถูกมั้ย
แต่สิ่งที่ผมเห็นคือ ในขณะที่หลายคนต่อแถว มีบางคนไม่ต่อ พอรถมา เดินแซงทุกคนขึ้นไปเลย
บอกตรงๆ นะว่าผมเจอทุกวัน ผมกล้าพูดเลยว่าผมยืนต่อแถว ไม่แซงใคร ผมรอได้ ถ้าสายก็เพราะผมออกจากบ้านช้าเอง
ทำไมผมไม่เตือน ถ้าจะต้องเตือนจริง ผมต้องเตือนแทบตลอดสายครับ เพราะไม่ได้มีคนเดียว
บางคนก็ตีเนียน ยืนคุยโทรศัพท์ พอรถมาแซงคิวชาวบ้านขึ้นมาเลย

อีกสิ่งหนึ่งที่ผมรู้สึกไม่สบายใจคือ พ่อแม่ผู้ปกครองที่ชักนำลูกให้เสียคน ผมใช้คำว่าชักนำนะครับ
ล่าสุดผมขึ้นบีทีเอส เจอแม่ลูก แม่อายุอานามพอสมควร แต่ลูกชายคงไม่เกินสิบขวบ
ขณะที่ทุกคนยืนต่อแถว สองแม่ลูกก็เดินมายืนข้างผม ผมจึงได้ยินบทสนทนาชัดเจน
ตัวเด็กบอกแม่ว่า เค้ายืนต่อคิวกันอยู่ ต้องไปต่อคิวตรงโน้น เด็กก็ชี้ไปทางหางแถว ซึ่งยาวพอสมควร
แม่บอกเด็กว่าอยู่นี่ล่ะ เด็กก็มองหน้าแม่แบบงงๆ ผมก็หันไปมองหน้าเด็ก รอดูว่าสองคนนี้จะทำยังไง
พอบีทีเอสมา เด็กก็บอกว่า ต้องรอให้คนในบีทีเอสออกมาก่อน (เดาว่าเด็กคงถูกครูสอนมา พูดท่องกฎเป๊ะเลย)
ปรากฎว่าแม่ไม่ฟังและแม่ไม่รอครับ ดึงมือเด็กแล้วแซงคิวทุกคนเข้าไปในบีทีเอสแบบไม่แคร์ว่าจะเบียดใครบ้าง
ผมได้แต่มองหน้าเด็กแบบปลงๆ สุดท้ายแม่ลากลูกชายเข้าไปโซนด้านในได้สำเร็จ

มีอีกหลายเคสครับที่ผมเจอ บอกตรงๆ นะว่าส่วนมากพ่อแม่เป็นคนนำเด็กทั้งนั้น
จะปลูกฝังสอนลูกสอนหลานกันยังไงครับ ถ้าพ่อแม่เป็นซะแบบนี้
หลายคนมองว่า มันเป็นเรื่องเล็กน้อย ผมมองไปว่านี่ไง สาเหตุที่คนไทยส่วนนึงไร้วินัย
ผมไม่ใช่คนดี ไม่เพอร์เฟค แต่ผมคิดว่าผมเคารพกฎระเบียบของสังคม เพราะที่บ้านผมสอน
คนรุ่นเก่าเป็นไม้แก่ดัดยาก แต่เด็กๆ ยังปลูกฝังได้ทัน เริ่มตั้งแต่วันนี้ไม่สายไปครับ
comment1:คุณเป็นคนดี
เด็กน้อยเป็นคนดี
แต่ พ่อแม่ปู่ย่าตายาย ของเด็ก ไม่ได้ตามมาตรฐานสากล เลยเป็นงั้น

10 ขวบ พูดได้อย่างนั้น เขาคิดเองเป็นแล้ว แต่ยังดื้อกับแม่ไม่ได้
อีกไม่กี่ปี โตพอ เขาจะเป็นผู้ใหญ่ที่ดีเหมือนคุณ
อย่าคิดมากนะ
comment1-1:แล้วเดี๋ยวแม่เค้าก็ตายไป สบายใจหมดไปอีกคน
comment1-2:เรากับแม่ก็เป็นแบบนี้เลย เราจะเป๊ะเรื่องกฏมาตั้งแต่เด็กเลยค่ะ จำที่ครูสอน แต่แม่เราอ่ะค่อนข้างจะมนุษย์ป้า คือแหกเป็นแหก เรางี้บ่นตั้งแต่เป็นเด็กยันโตเลยล่ะ แต่พอแก่ลงเริ่มแม่เชื่อเราบ้างละ คงเพราะเราโตแล้วมั้ง ตอนนี้เราก็ยังเป๊ะเรื่องกฏเหมือนเดิม 
ของแบบนี้มันอยู่ที่จิตสำนึกแต่ละคนด้วยอ่ะนะ การสอนมันช่วยได้บ้าง แต่ถ้าสอนเรื่องดีๆมันก็คงดีกับเด็กมากกว่า เด็กเค้าจะได้ภูมิใจว่าแม่ตัวเองก็เป็นคนดีอ่ะ
comment1-3:อ่านแล้วน้ำตาจะไหล
comment2:มันมองได้หลายแง่.. แม่สมัยนี้ก็ต้องเลี้ยงดูแบบเร่งรีบปากกัดตีนถีบ
ลำพังหาเงินจนขาขวิดสนองกิเลศโลกปัจจุบันก็จะแย่อยู่แล้ว มองในฐานหัวอกคนเป็นแม่

แต่ มองในฐานะหัวอกคนทั่วไปคือ... ไม่สนใจดีกว่าปวดหมอง
comment2-1:คนละประเด็นกันครับ ถ้าให้คิดแต่หัวอกแม่(ในที่นี้) แล้วคนที่เป็นแม่อีกหลายๆคนที่ยืนต่อแถวได้ละครับ แบบนี้เรียนสันดรเสียครับ
comment2-2:โอ้วว การ์ดมนุษย์แม่
comment2-3:คือเป็นแม่ ทำ5 อะไรก็ได้สินะครับ
comment2-4:เป็นแม่ แต่ไม่คิดเอาลูกมาเป็นข้ออ้างเอาเปรียบคนอื่นค่ะ 

พ่อแม่ต้องเป็นตัวอย่างให้ลูกค่ะ
comment2-5:คนอื่นที่มาต่อคิว เค้าก็ปากกัดตีนถีบ มีลูกมีหลานต้องเลี้ยงเหมือนกันนะคะ
comment2-6:เป็นความคิด ความเข้าใจที่ไม่ถูกต้องนะคะ คิดใหม่
comment2-7:มีลูกแล้วลำบากขนาดนั้น ไม่มีปัญญาอบรมสั่งสอนก็อย่ามีเลย
สงสารเด็ก
comment2-8:แม่ งง
comment2-9:จขคห คิดใหม่นะครับ ไม่ควรเอาความเป็นแม่มาเป็นข้อต่อรองในการเอาเปรียบคนอื่นนะครับ
comment2-10:แกทเชื่อมโยงคงเกินร้อย ชักแม่น้ำกว่าพันสายมาบรรจบกันได้
comment2-11:แต่ละคนก็มีธุระนะครับ แต่เค้าต้องรอ หรือจะบอกว่าฉันลำบากกว่าคนอื่น เลยได้สิทธิ์แซงคิว แบบนี้เหรอ
comment2-12:ความคิดโคตรกระจอก 555555
comment2-13:เราก็เร่งรีบ เป็นแม่ปากกัดตีนถีบ แต่ไม่เคยสอนลูกให้แซงคิว กินขนมโดยยังไม่จ่ายตังค์ เห็นแก่ตัว และอื่นๆ
comment2-14:เพราะเป็นพ่อแม่ ไม่ต้องสอบเข้า 

คนจะเป็นพ่อแม่ต้องทบทวนคุณสมบัติตัวเอง ว่าควรเป็นพ่อแม่คนมั้ย ไม่งั้นก็จะเป็นแบบนี้

จริงๆแล้ว ถ้าเป็นพ่อแม่ที่ดีไม่ได้ ไม่ต้องเป็นก็ได้ค่ะ กม.ไม่ได้บังคับ ไม่มีลูก ไม่ถูกปรับหรือต้องเข้าคุก
comment2-15:เราว่าคิดแบบนี้ไม่น่าได้มั้งคะ ไม่ได้มีแต่พวกคุณแม่ที่ต้องเร่งรีบ ปากกัดตีนถีบนะคะ ทำงานหาเงินนะคะ ถ้าอ้างแบบนี้ใคร ๆ ก็เปิดการ์ดนี้ได้ ไม่ต้องมีคนเข้าแถว รอให้คนในรถออกก่อนพอดี
comment2-16:ดีนะเจ้าของเม้นต์ไม่ไล่คนอื่นไปอยู่ต่างประเทศด้วย
comment2-17:เราก็เป็นมนุษย์แม่คนนึงค่ะ ปากกัดตีนถีบตามยุคสมัย แต่เราก็ไม่แซงคิวและไม่สอนให้ลูกแซงคิวนะคะ เรารีบ ทุกคนก็รีบเหมือนกันค่ะ
comment2-18:2-14 
เขาคงอยากมีลูก เพื่อจะได้ให้ลูกเลี้ยงตัวเองในตอนแก่อ่ะค่ะ เขาไม่สนใจหรอกว่าอบรมสั่งสอนลูกดีหรือยัง ความคิดคนเห็นแก่ตัวก็แบบนี้แหละ
comment2-19:ไม่เกี่ยวเลยค่ะ
ทุกคนบนโลกนี้ที่บ้านไม่ได้รวย ก็ล้วนต้องปากกัดตีนถีบกันทั้งนั้นนั่นแหละค่ะ เราก็ควนเห็นใจซึ่งกันและกัน ด้วยการไม่เอาเปรียบกันถึงจะถูก
comment2-20:แล้วมีลูกกันทำไมเหรอคะ ใครบังคับ หรือว่าคุมกำเนิดไม่เป็นคะ?
มันจะเป็นเรื่องที่คนอื่นไม่ควรยุ่งให้ปวดสมองก็ต่อเมื่อไม่ระรานสิทธิ์คนอื่นค่ะ
มีลูกแต่ไม่พร้อมสอนแบบนี้ ลำบากสังคมนะ
comment2-21:งง คคห.ที่2 จัง ตรรกะป่วยนะแบบนี้
เราก็เป็นแม่นะคะ ปากกัดตีนถีบแต่เราคิดว่าการปลูกฝังความคิดที่ดีให้เด็กเป็นสิ่งสำคัญ อยากให้ลูกอยู่ในสังคมที่ดีเราควรปลูกฝังเค้าแต่เล็กให้เคารพกฎเกณฑ์ มารยาททางสังคม และจิตสำนึกต่อส่วนรวม ยิ่งผิดหวังกับคนในสังคมปัจจุบันเรายิ่งควรสอนเค้าให้มาก เป็นแบบอย่างที่ดีให้เค้าเดินตาม ไม่มีข้ออ้างใดๆในการกระทำที่เห็นแก่ตัว มักง่ายค่ะ
comment2-22:โอ้ยยยย ถึงกับต้องล็อกอินเข้ามาคอมเม้นว่ารู้สึกรังเกียจ
comment2-23:เดี๋ยวๆๆ ไม่ต้องอ้างหัวอกคนเป็นแม่
ยิ่งเป็นแม่ต้องยิ่งละอายที่สั่งสอนลูกให้มีระเบียบวินัยในสังคมไม่ได้
ไม่ใช่มาอ้างมนุษย์แม่ต้องปากกัดตีนถีบ

...มองในฐานะแม่คนนึงเหมือนกัน
comment2-24:อันนี้ตั้งใจเขียนดักพวกพ่อแม่แบบนี้ใช่ไหม

หรือเขียนเพราะเป็นโรคตรรกะสับสน

หรือคุณคือพวกแซงคิวชาวบ้าน แล้วอ้างเหตุผลนี้เพื่อเข้าข้างตัวเอง
comment2-25:ถึงกับต้องล็อคอินเข้ามากด "สยอง"  
แม่ต้องปากกัดตีนถีบ  แล้วคนอื่นเขาไม่ปากกัดตีนถีบ ไม่มีภาระ ไม่เร่งรีบเหรอ
มีคนตรรกะแบบนี้เยอะๆประเทศชาติมันถึงไม่ไปไหนไง
comment2-26:ความคิดแบบนี้ สวะสังคมดีๆเลยนะครับ คิดได้ยังไง
comment2-27:แม่แบบนี้อย่ามีลูกเลยค่ะ ไม่อบรมสั่งสอนลูก โตไปเป็นเด็กแว๊นซ์สก๊อยจะโทษใคร ต้องปากกัดตีนถีบชีวิตลำเค็ญงั้นหรือ
comment2-28:ขอโทษนะคะ ที่บ้านแม่คุณก็เป็นคนแบบนี้ใช่ไหม
ดูช้างให้ดูที่ห่าง...ดูนางให้ดูที่แม่!!
comment2-29:เลี้ยงลูกแบบปากกัดตีนถีบอะไร  เอาอะไรคิดมั้ย หรือไม่ได้คิดถึงแถ ได้แบบนี้
เห็นตัวแก่ ขาดวินัย มักง่าย แค่นั้นแหละ  มาอ้างแม่   งง อ้าง พ่อ งงง ทำซากไร คะ
comment2-30:มีแง่ไหนบ้าง.แล้วยกมาหาทางออกร่วมกันทีล่ะแง่
comment3:คิดเยอะไป ลองคิดน้อยๆ มองอะไรน้อยๆ แล้วปรับทัศนคติไปในเชิงที่ไม่สนใจเล็กๆน้อยๆดูจะเป็นสุข
comment3-1:ก็คงเป็นเพราะคนส่วนใหญ่ ของประเทศนี่ไม่คิดเยอะไงครับ มันถึงเป็นอย่างทุกวันนี้
comment3-2:วันหลังอย่าพาลูกแซงคิวอีกนะครับไม่น่ารักเลย
comment3-3:ระเบียบมีไว้ให้หย่อน กฏมีไว้ให้แหก

ประเทศไทยก็เป็นแบบนี้มาตั้งนานละ เป็นต่อๆไปอีกซัก200-300ปีจะเป็นไรเนอะ
comment3-4:อย่าไปคิดเยอะแล้วจะมีความสุข?
ผมว่าควรปรับทัศนคติคนประเภท คิดน้อยแล้วสร้างปัญหาสังคมมากกว่ามั้ง
comment3-5:แบบนี้ไม่ได้เรียกว่าคิดไม่เยอะนะครับ ไม่ได้คิดอะไรเลยมากกว่า
comment3-6:ก็จริงนะครับ ถ้าคนไม่คิดอะไรก็จะมีความสุข.. อันนี้ไม่เถียง
comment3-7:ุถ้ายอมรับ ก็ไม่มีการเปลี่ยนแปลง ถ้าจุดประเด็น ต่อก็น่าจะดีขึ้น 
ไม่ใช่คนทำดีแล้วกลายเป็นแกะดำของสังคมไป อันนั้นจะเป็นอันตรายสำหรับสังคมไทยครับ
เริ่มจากจุดน้อย ๆ ค่อยไปในคนกลุ่มใหญ่ครับ
comment3-8:ก็เพราะคิดที่จะไม่สนใจแบบนี้ไง ถึงไร้ระเบียบวินัยแบบนี้ คิดน้อยๆแล้วจะมีความสุขมันใช้กับระเบียบวินัยไม่ได้หรอกนะ
comment3-9:เคยเจอป้ามาแซงคิวแลกเหรียญบีทีเอส พอเราว่าเข้าให้ ป้าหันมาด่าเราว่า "เรื่องแค่นี้เอง ทำไมซีเรียสจัง"  

ก็ไม่รู้ว่าป้าเติบโตมายังไง

และไม่แปลกใจว่าทำไมประเทศเราถึงเป็นแบบนี้ เพราะ อะไรก็หยวนๆ น่า อะไรๆ ก็เรื่องแค่นี้เอง

ให้คิดสักนิดนะคะ ว่าการแซงคิวคนอื่น มันก็คือโขมยเวลาของคนอื่น มันไม่ใช่ "เรื่องแค่นี้เอง" หรอกค่ะ
comment3-10:ขอให้มีคนคิดแบบคุณน้อยๆ ก็ดีนะคะ หัดคิดมั่ง สังคมไทยจะได้ดีขึ้น
comment3-11:คิดเหมือนธรรมกายเลยนะเนี่ย  
เรานิ่ง เราสงบ หายใจเข้า หายใจออก
เราเดินธุดงค์กลางเมือง ปิดถนน รถติด
ไม่ต้องคิดมาก  จิตใจเราดี  เราคิดดี
คนอื่นว่าไรเรา เราไม่ต้องสนใจ
เราทำคนอื่นเค้าเดือดร้อน เรานิ่ง เราสงบ
หายใจเข้า  หายใจออก
พอลืมตามาอาตมาก็ขอบินไปต่างดาวก่อนนะโยม 

4165199 ขอให้อยู่เป็นสุขมากๆนะครับ  อย่าได้มาเบียดเบียนซึ่งกันและกันเลย
สัพเพสัพตา
comment3-12:ไม่ควรมีคนแบบความเห็นนี้เยอะเกินไป จะทำให้แผ่นดินต่ำ
comment3-13:เขาไม่ได้มีสมองน้อยแบบคุณนี่ครับเลยคิดเยอะไม่ได้
comment3-14:อย่าใช้คำว่าดูเป็นสุข แต่ควรใช้คำว่าไม่มีสามัญสำนึกดีกว่าครับ
คุณไม่คิดถึงประโยชน์ส่วนรวม แต่เอาแค่ว่า เห้ยเขาอยากทำไรก็ช่างเขา เขาจะไม่ปฏิบัติตามกฏก็เรื่องของเขา... มันใช่หรอครับ??

หรือถ้าพูดในทางเดียวกัน แต่ให้แรงขึ้น
มีวันนึงมีคนมาแทงคนในครอบครัวคุณ ตอนนั้นคุณโกรธมาก 
แต่มีคนมาบอกคุณว่า "คิดเยอะไป ลองคิดน้อยๆ มองอะไรน้อยๆ แล้วปรับทัศนคติไปในเชิงที่ไม่สนใจเล็กๆน้อยๆดูจะเป็นสุข"
คุณยังจะเป็นสุขได้ไหมครับ?????? 
(ดักไว้ก่อนว่า ถ้าคุณคิดว่ากรณีตัวอย่างนี้แรงไป สำหรับคนอื่นนั้นเขาอาจจะคิดว่ามันเป็นเรื่องยิบย่อยได้เช่นกัน ไม่ต่างอะไรกับโดนมีดบาด เลย...)
comment3-15:คิดน้อยกับไม่มีจิตสำนึกนี่คนละอย่างกันนะคุณ 
แบบนี้ไม่เรียกคิดน้อย  เขาเรียกไม่มีจิตสำนึก 
ิผิดแล้วยังไม่รู้อีกว่าผิด ยังไปโทษคนอื่นว่าเขาคิดมากไป
comment3-16:คห.3  ทรรศนคติไม่ดีเลย  ไม่ควรเอาเป็นเยี่ยงอย่างต่อเยาวชน
comment3-17:คอมเมนท์ได้ดี คนร่วมกดสยองทั้งหมดเลย
comment3-18:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment3-19:กด "สยอง" ครั้งเดียวไม่พอ 

โตมาแบบไหนนะ ถึงกล้าตอบแบบนี้
comment3-20:คิดน้อยๆ เลยเละเทะเหมือนทุกวันนี้ไง

ประเทศไม่เจริญทั้งปีทั้งชาติ อีกสิบปีร้อยปีก็เป็นแบบนี้ เพราะคนคิดแบบคุณไง
comment3-21:เค้าเรียกมีระเบียบวินัย ไม่ใช่คิดน้อยค่ะ
comment4:555 เราก็เคยเจอพวกแซงแบบเนียนๆ และไม่เนียน 
ไม่ว่าจะเข้าแถวทำไรก็ตามอะนะ
แต่เราเป็นคนไม่ชอบคนพวกแบบนี่ เมื่อก่อนตอนเด็กๆก็ได้แต่คิด บ่นๆกับตัวเอง
แต่เดี้ยวนี่พอเจอ ก็พูดออกมาเลย ไม่สนอะเรื่องอาย บางทีเค้าไม่ได้ทำกับเรา แต่ไปแซงสองสามคนข้างหน้าเรา เราก็ไม่สน พูดออกไปเลย คำเดียว แซงคิว แบบดังๆ เท่านั้นพอ เค้าก็ยอมเดินออกไป 5555

เรื่องแบบนี่เป็นเรื่องที่ยอมไม่ได้ และไม่ควรยอมนะคะ บอกเลย
comment4-1:ครับ แต่ปัญหาอย่างนึงที่ผมพบ คือคนมักจะบอกว่า ปล่อยๆ ไป ไม่ต้องไปสนใจ
ผมกลายเป็นคน "เยอะ" ไปเลย 5555 
ยังไงก็ขอบคุณนะครับที่เสนอมุมมองดีๆ
comment4-2:เรื่องแซงคิวมีให้พบเห็นบ่อยมาก โดยเฉพาะที่ๆ มีคนเยอะๆ

ถ้าเห็นง่ายสุดก็ที่งานสนามหลวง แซงกันเป็นว่าเล่น...

สำหรับตัวผมเคยมีครั้งหนึ่ง ไปเข้าคิวส่งของที่ไปรษณีย์ แต่มีมนุษย์ป้าเข้ามาแทรกจากไหนไม่รู้ 
พอผมสะกิดเขาบอกว่า แถวอยู่ตรงนี้นะครับ.. (พร้อมทั้งชี้ไปหางแถว) 
ป้าแกดันตอบว่า "ชั้นเข้าคิวมานานแล้วตรงนี้...พร้อมทั้งชี้ที่ๆ ตัวเองยืนอยู่" (ทำนองว่า ป้าสร้างแถวขึ้นมาเอง และแถวที่ป้าสร้างนั้นก็ไม่มีคนมาต่อเช่นกัน) 
ซึ่งสุดท้าย พนักงานเขาก็ยิ้มเจื่อนๆ แล้วบอกผมแทนว่า "ให้ป้าเขาก่อนนะ..."
comment4-3:เราอาจเป็นคนตรงๆมั่งเลย รู้สึกไม่ชอบเรื่องแบบนี่นะคะ5555 เราเลยพยายามที่จะรักษากฎระเบียบไว้ ถึงมันจะดูเป็นคนเยอะ แต่ เราว่ามักก็ดีกว่าคนหน้าด้านนะคะ เมื่อก่อนเราไม่รู้สึกว่าการที่ให้เพื่อนเราที่มาทีหลังมาอยู่หน้าเราเป็นสิ่งที่แย่นะคะ แต่พอโตขึ้นอยู่ในสังคมมากขึ้นก็จะเห็นว่าการให้เพื่อนอยู่หน้าเราก็เเหมือนกับเป็นการแซงคิวอีกแบบที่ดูมีเหตุผลที่ซอฟกว่านิดนึง555

แต่ในความคิดเราเราว่าเป็นคนที่ดูเยอะยังดีกว่าทำตัวผิดกฎสามัญสำนึกนะ เพราะถ้ายังทำต่อๆไปมันจะยิ่งทำให้คนสามัญสำนึกต่ำลงเหมือนคนสมัยนี้
comment5:สงสารเด็กเลย คงอายนะคะ
comment6:บางทีอาจจะเพราะมากับเด็กนี่แหละเลยกล้าทำ โดนด่าก็หงายการ์ดเด็ก คนท้อง คนชราได้

ตอนโดนแซงคิวในห้องน้ำหญิงก็เช่นกัน
comment6-1:ห้องน้ำ ถ้าเป็นคนมีอายุหน่อยหรือคนแก่ จะแซงเราให้แซงนะคะ เพราะผู้หญิงที่มีอายุมาก ผ่านการมีลูกมาแล้ว กล้ามเนื้อหูรูดไม่ค่อยดี อั้นปัสสาวะไม่ได้นาน เห็นใจเค้าค่ะ แม่เรานี่ล่ะ พอแก่มาก เดี๋ยวก็ปวดฉี่ เหมือนจะอยากจะเข้าห้องน้ำบ่อยๆ
comment6-2:คหย6-1 ก่อนคุณให้คนอื่นแซงคุณ คุณได้หันไปถามความสมัครใจของคนอื่นที่ต่อคิวต่อจากคุณหรือยังคะ
หรือถ้า ให้คิวไปแล้วโดยไม่ได้ถามคนอื่น … หลังจากนั้นคุณได้ไปต่อท้ายแถวแทนคนที่คุณให้แซงมั้ยคะ 

ถ้าไม่ …นั่นแปลว่าคุณกำลังเอาเปรียบคนอื่นๆ อยู่เช่นกันค่ะ
comment7:เห็นด้วยค่ะว่าควรปลูกฝังวินัยตั้งแต่เด็ก เพราะพ่อแม่คือต้นแบบที่ใกล้ตัวที่สุด
หลายคนมองข้ามสิ่งเล็กๆ จึงก่อตัวเป็นปัญหาใหญ่ และสังคมจึงไร้ระเบียบ
ถ้าเรามีลูก จะสอนเค้าตั้งแต่เรื่องเล็กๆน้อยๆ เพราะมันคือพื้นฐานที่ดีที่ควรจะมี
comment8:เป็นกันทุกที่ค่ะ ทั้งในกรุงเทพและต่างจังหวัด หลายครั้งที่โดนหระทำแบบนี้ก็จะบอกกับตัวเองว่าทำใจแต่บางทีก็ทำไม่ได้ค่ะต้องเตือนบ้างปละก็ได้รับกิริยาที่ไม่พึงประสงค์มาทุกครั้ง
comment9:เราก็เคยเจอค่ะ เวลายืนต่อแถวขึ้นใต้ดิน แล้วมีผู้หญิงโผล่มาจากด้านหลัง ทำมาเป็นทักเพื่อนพูดคุยอยู่กับผู้หญิงด้านหน้าเรา สักพักเลย จนรถไฟใกล้จะมา เราก็พูดไปตรงๆเลยว่า ขอโทษนะค่ะ รถไฟใกล้มาแล้ว รบกวนไปต่อท้ายแถวด้วยนะคะ....คือส่วนมากถ้าคนแซงคิวเป็นคนแก่มากๆ แบบรุ่น อาม่า อากง เราก็ปล่อยไปนะ
comment10:คนไทยขาดวินัยจริงๆน่ะแหละค่ะ
เราเจอบ่อยๆ แจกของตามงานบุญ หรืองานวันเด็ก
พ่อแม่เด็กนี่แหละตัวดีเลย แซงคิว พอแซงคิวเราก็ไม่ให้นะ
ได้แต่บอกว่า ต่อแถวด้วยค่ะ พอไม่ให้กลับไม่พอใจด่าเราอีก
แบบนี้ก็ได้ด้วยหรอ แจกฟรียังทำนิสัยแย่ๆแบบนี้

บางคนนี่เนียนมาข้างหลังขอเลย เราบอกแต่แถวด้วยค่ะ
ตะโกนด่าเราอีก ไม่กงไม่กินมันแล้ว ของแค่นี้เองซื้อแ_กเองก็ได้
โอ้ยยยยย ไหนคือสามัญสำนึกคะ เบื่อมาก
ตอนนี้ไม่อยากไปแจกแล้วค่ะ เบื่อคนพวกนี้
comment10-1:ร้ายจริงๆครับ มาขอของเค้าฟรีๆ แล้วยังทำตัวไร้มารยาท
แต่ถ้าไม่แจกเลย คนอื่นที่เป็นคนดีก็จะอดได้ไปด้วยนะครับ กลายเป็นว่า คนไม่ดีทำให้คนดีเดือดร้อน
เปลี่ยนไปแจกเด็กแทนมั้ยครับ ตามสถานสงเคราะห์เด็ก เด็กไม่มีพิษมีภัย เด็กแซงคิวก็ไม่น่าโมโหเท่าผู้ใหญ่ครับ
comment11:ขอให้เด็กยึดมั่นในความมีวินัยนี้ เราก็คุณแม่นี่ก็ไม่แซงเหมือนกันค่ะ ขึ้นรถไปถ้าไม่มีที่นั่งก็ยืน บางทีก็ก็บ่นบ้างแต่ก็บอกลูกเสมอว่าคนอื่นก็เหนื่อยเหมือนกันและเขามาก่อนด้วย
comment12:อยากให้คนไทยมีความคิดดีๆแบบคุณเยอะๆคะ ใช่คะ คนในเมืองกรุงเทพส่วนใหญ่จะอยู่เขาอยู่เรา บ้างก็เห็นแก่ตัวอย่าเพิ่งเหมารวมเลยคะ คนดีๆก็มีแต่เราก็กังวลนะไม่พยายามเบียดหรือเอาเปรียบใครเพราะต้องคำนึงถึงความปลอดภัยเป็นหลัก

แต่คุณอย่าไปสนใจใครมากคะ คุณต้องห่วงตัวเองก่อน เราว่าเสียเวลาป่าวๆนะที่จะไปมัวสนใจคนอื่นส่วนเรื่องระเบียบนั่นให้เป็นหน้าที่ของจนทเขาจัดระเบียบผู้โดยสารจะดีกว่าคะ คหสตเรานะMRTดูมีระเบียบกว่าBTSเสียอีก เจ้าหน้าที่เดินตรวจตลอด คิวยาวแค่ไหนก็ต่อกัน ไม่ค่อยมีคนแซงคิว(มีแต่น้อย)คนเต็มเข้าไม่ได้ ก็รอขบวนต่อไป แต่คนจะแน่นๆหน่อย 

แต่ที่เราผิดหวังแน่ๆบางทีที่เห็นๆคือไม่มีใครยอมเสียสละที่นั่งให้กับเด็กและคนแก่ คนท้องบ้างเลย....ไม่มีน้ำใจกันหรอ สังคมไทย
comment12-1:เข้าใจครับ ผมไม่เหมารวม คนดีไม่ดีมีทุกที่ แรกๆ ผมเสียอารมณ์มากกว่านี้เยอะ
แต่พอเจอบ่อย ผมก็รู้สึกว่าผมไม่สามารถไปจัดการอะไรกับชีวิตเค้าได้
คงทำในส่วนของตัวเองคือ ทำตามกฎระเบียบ และสอนลูก (ถ้ามีลูก)
เรื่องเสียสละที่นั่ง ผมก็เห็นบ่อย มีทั้งเคสที่แบบนั่งเล่นมือถือจนไม่เห็นคนท้อง คนแก่
และอีกเคสคือ คนแน่นมากๆ ทำให้คนท้องคนแก่ที่เข้ามาทีหลังเข้าไปไม่ถึงที่นั่ง
comment12-2:ที่ ตจว ก็มีจอดรถซ้อนคันทั้งเมือง พ่อบอกว่าหาดใหญ่เข้าไปทีหัวร้อนมาก และเยอะกว่าสมัยก่อนด้วย

โดยเฉพาะ ร.ร. คริสต์ เท่าที่สืบมาจะมีปัญหาเยอะมาก จอดซ้อน 3 ซ้อน 4 ก็มีมาแล้ว
ผปค ส่วนใหญ่ก็ฐานะดี แต่.... 

และไม่ใช่เฉพาะคนไทย ผมเคยเจอฝรั่งแซงคิวที่ Airportlink ก็มี
ผมเบียด ปัดมือไม่ให้เข้ามาเลย
comment13:555 เจอบ่อยๆค่ะในสังคมบ้านเรา และค่อนข้างไม่ชอบด้วยมากๆ เราสอนลูกให้อยู่ในกฏ และเคารพระเบียบเสมอ (เพราะเวลาว่าลูกคนอื่นว่าได้เต็มปาก และไม่อยากให้ใครมาว่าลูกตัวเองด้วยค่ะ) จนบางครั้งลูกสาวเองสงสัยถามมาดังๆเลยว่าทำไม่เค้าไม่เข้าแถวล่ะคะ เราก้อจะตอบลูกไปดังๆเช่นกันค่ะว่า ไม่รู้ค่ะลูกแต่นิสัยแบบนั้นไม่ดีอย่าไปทำนะคะ แต่เวลาไปเจอแบบนี้คนเดียวก้อจะอาศัยยเป็นคนตัวใหญ่เดินเอียงๆ (ทำเหมือนคนไม่ได้เข้าแถว แล้วก้อบังคนที่แซงไว้) เดินเข้าต่อท้ายคนที่เราต่อแถวไว้ แม้จะไม่ได้แก้ปัญหาได้ทั้งหมด (เพราะของแบบนี้มันอยู่กันลึกขุดยาก) แต่ก้อได้สบายใจว่าวันนี้ชั้นกำจัดพวกแซงคิวไปได้หนึางคน
comment13-1:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment14:เด็กๆ คือ เงาสะท้อนของ ผู้ใหญ่ที่เลี้ยงดูมาค่ะ ถ้าตัว พ่อแม่ เอง ยังไม่มีระเบียบวินัย จะเอาปัญญาที่ไหนไปสอนลูก ง่ายๆ ถ้าพ่อสูบบุหรี่ แต่ปากก็สอนลูกส่าอย่าสูบนะ มันไม่ดี คุณว่าลูกจะเชื่อไหม คนไทยก็วินัยห่วยแตกมาแต่ไหนแต่ไร ถามเรา เราก็ยังนึกภาพไม่ออกว่าจะเริ่มปลูกฝังกันยังไง ในเมื่อผู้ใหญ่มากกว่า 90% ยังขาดระเบียบวินัยเลย
comment15:คนไทยนับได้ว่าเป็นคนที่ขาดระเบียบวินัยและเห็นแก่ตัวในอันดับต้นๆเลยค่ะ
ไม่ต้องไปว่าคนชาติอื่นเลย โดยเฉพาะคนสมัยนี้  
ถือประโยชนืตวเองเป็นใหญ่โดยไม่แครื ไม่สนใจใครเลย
ความเกรงใจ  ความมีน้ำใจ  เริ่มหายไปจากคนไทยแล้ว
น่าสงสารคนรุ่นใหม่ที่กำลังได้รับการปลูกฝังสิ่งไม่ดีเหล่านี้ลงในจิตใจมากๆค่ะ
comment16:เช่นกันค่ะ เจอทุกวันกับพวกไม่ชอบต่อแถว ชอบแทรกชอบแซง เราว่ายากค่ะถ้าจะให้พ่อแม่สอนลูก เพราะว่าตัวพ่อแม่เองพวกเขายังไม่มีมารยาทเลยค่ะ
comment17:เราขอเป็นอีกหนึ่งคนค่ะที่จะสั่งสอนลูกเรื่องนี้ (ถ้ามีลูกนะคะ555)
ขอบคุณจขกท.ค่ะที่ช่วยกันเตือนสติพวกเรา
comment17-1:ยินดีครับ ผมยังไม่มีลูก ยังไม่แต่งงาน แต่ตั้งใจว่าถ้ามีลูกจะสอนเรื่องวินัยอย่างดี
ถ้าเราไม่สอน สังคมหล่อหลอมเด็กแบบไหน เด็กก็เป็นแบบนั้น
comment18:เคยเจอคุณตา พาน้องอายุน่าจะ8-9ขวบ
เดินมาจะแซงแถวแลกเหรียญของบีทีเอส
เราเลยบอกคุณตา ว่าหางแถวอยู่ทางด้านนู้นค่ะ
คุณตาพูดกับหลานว่า อื้ม เราไปต่อแถว’ก็ได้’
งงว่ามันเป็นเรื่องที่ปกติเราต้องให้เขาแซงแถวหรอ

(คุณตาไม่ได้แก่มากนะคะ เดินเหินไหวอยู่ไม่งั้นคงไม่ขึ้นบีทีเอส)
comment19:"คนไทยดั้งเดิม​เป็นคนมีน้ำใจ เอื้อเฟื้อเผื่อแผ่​ น้ำใจคนไทยไปไหนหมดแล้ว ไม่มีน้ำใจกันบ้างเลย น้ำใจมีมั๊ย แค่นี้ไม่ได้เหรอ แล้งน้ำใจกันจัง... " 
เจอเหตุผล​นี้ประจำเวลาเราทำตามกฎ
comment20:เราเป็นคนหนึ่งค่ะ ที่ชีเรียสกับเรื่องความรับผิดชอบทางสังคมมาก มีลูกแล้วก็สอนลูกค่ะ 

เคยมีหลายครั้งมากที่เรากำลังสอนลูกให้ต่อแถวอยู่ (แจ้งพาสปอร์ต, ชื้อของ, จ่ายเงิน...) แต่กลับมีผู้ใหญ่ตีเนียนมาแชงคิวเฉยเลย เราก็พูดเลยนะคะ ว่า “คุณคะ ลูกเราเป็นเด็กยังรู้ต่อแถวเลยค่ะ รบกวนไปต่อด้านหลังนะคะ” พอพูดแบบนี้บางคนก็เดินออกไปเลย แต่บางคนก็ตีเนียนทำเป็นไม่ได้ยินค่ะ เราเพลียมาก เรากำลังสอนลูกให้รู้ความรับผิดชอบในสังคม ในขณะที่ผู้ใหญ่บางคนไม่เคยคิดเรื่องนี้เลย กลับกลายเป็นว่าลูกเราโดนผู้ใหญ่เอาเปรียบ 

เด็กจะรู้สึกยังไงที่ทำตามกฎแล้วถูกคนอื่นที่แหกกฎมาเอาเปรียบเรา 

อันนี้เป็นส่วนหนึ่งที่ปลูกจิตใต้สำนึกของเด็กค่ะ
comment21:เคยโต้เถียงกับคนลัดคิวครับ แต่เขาโต้กลับด้วยคำว่า "เป็นไรมากปะ ประสาท" คือเค้ายืนยันว่าไม่ได้ลัดคิว แต่ขอโทษครับ คนที่ยืนเข้าคิวพร้อมผม พวกเค้าจะต้องรอขบวนต่อไป แต่คนที่เพิ่งมาทีหลัง กลับมายืนเถียงผมรัวๆในรถไฟฟ้า ถ้าไม่ได้เรียกว่าลัดคิว แล้วเรียกว่าอะไรครับ >.<"
comment21-1:บางคนก็เกินเยียวยาจริงๆ ครับ ส่วนนึงที่ผมไม่เตือนก็ยอมรับครับว่ากลัวมีเรื่อง
คนไม่ได้ใจเย็นเหมือนเมื่อก่อน เห็นในข่าวฆ่ากันเพราะเรื่องเล็กน้อยเยอะเลย
comment22:คนเดี๋ยวนี้วินัยไม่ค่อยมีครับ ต้องปลูกฝังตั้งแต่เด็กๆ ที่สำคัญผู้ใหญ่ต้องทำให้เด็กดูด้วย
comment23:ประเทศจะพัฒนา เราว่ามันก็อยู่ที่ปชก.ในประเทศนี่แหละค่ะ
เราก็เจอเรื่องแซงคิวแบบนี้ทุกวัน
เราเป็นเภสัช รพ. เวลาจ่ายยา เราจะเรียกชื่อคนไข้มาทีเดียว 4-5 คน ด้วยจิตใต้สำนึกที่ทุกคนควรจะมีคือ เดินเข้ามา ต่อแถวรอรับยาใช่มั้ยคะ แต่น้อยมากที่เจอ ส่วนใหญ่จะกรูกันเข้ามา เบียดกันอยู่ ในขณะที่เรายังอธิบายยาอีกคนอยู่ คนข้างหลังก็พูดแทรกขึ้นมา คือแจ้งชื่อตัวเอง พอเราไม่สนใจ ก็พูดซ้ำๆ จนเราต้องบอกให้หยุด รอก่อนสิคะ เห็นมั้ยหนูพูดกับอีกคนอยู่ จะให้ตอบยังไง พร้อมกันสองคน

แล้วที่เจอแย่สุดคือ คนอื่นเค้าต่อแถวกันอยู่ มีป้าคนนึง จูงมือหลานออกตากแถว มายืนข้างๆคนหน้าสุด แล้วก็บอกชื่อตัวเอง เฉยเลย เรานี่อึ้งมาก จะไปสอนลูกหลานยังไง ทำแบบนี้ เฮ้ออออ
comment24:อยู่อย่างขาดวินัยจนเคยตัว พอมีคนมาตำหนิก็บอกว่าหยวน ๆ มั่งล่ะ ประเทศอื่นก็ทำแบบนี้มั่งล่ะ แล้วก็ไม่แก้ไขอะไร

ประเทศถึงไม่พัฒนาซะทีไง
comment25:ผมเคยพูด ว่า "อย่าแซงคิว" กับเด็กและแม่ของเด็ก เจอสวนกับมาว่า

ทำไมพูดจาไม่ดีต่อหน้าเด็ก
พูดจาแย่มากไม่มีมารยาท
มีลูกหรือเปล่า
มีน้ำใจบ้างไหม

ผมพูดแค่ สามคำ เจอมาเป็นชุดเลย
ตอนหลังเลย ช่างหัวมัน
comment25-1:แย่ครับแบบนี้ น้ำใจด้วยการให้แซงคิวเนี่ยนะ คิดได้ยังไง
comment25-2:สงสัยมันคงเหมือนประโยคคำสั่งเกินไปน่ะครับ
ลองพูดว่า "เข้าคิวด้วยนะครับ" อาจจะดีขึ้น
comment25-3:555 เพราะมีลูกไงคะ ถึงต้องอบรมสั่งสอนให้เป็น

เราบอกเลยเมื่อก่อนเราเจออะไรประมาณนี้มักจะ "ปล่อยๆไป"

แต่ตั้งแต่มีลูก เราไม่เคยยอม และสอนลูกเสมอเรื่องการเคารพกติกา
เพราะเราเชื่อว่า ถ้าช่วยกัน สังคมจะน่าอยู่ขึ้น 
เราอยากให้ลูกเราได้โตมาในสังคมที่เคารพกติกาและมีน้ำใจ

เคยรอคิวเข้าห้องน้ำ คุณน้าคนหนึ่งเห็นลูกสาวปวด เธอก็เสียสละให้เข้าก่อน
ลูกสาวก็ขอบคุณ
เมื่อลูกสาวเข้าคิวอะไรและเห็นเด็กน้อยกว่า เค้าก็จะเสียสละให้

มันขึ้นอยู่กับการอบรมและตัวอย่างที่เด็กได้พบเจอค่ะ
comment26:เดินแซงคิวขึ้นรถ ก็ไม่ได้ต่างอะไรกับคนขับรถไปเบียดแซงเอาข้างหน้า
เฮ้อ....สังคมไทย อยากเจริญแต่ปาก แล้วก็ไม่ทำอะไร
comment27:เคยเจอเหมือนกันคะ...ตอนไปกทม.เมื่อเดือนที่แล้ว
ไปต่อแถวขึ้นMRTช่วงห้าถึงหกโมงคนเยอะมากแถวยาวมากก็ยืนต่อแถวกับคนอื่นๆเป็นชั่วโมง...จู่ๆก็มีผญ.คนนึงวิ่งมากจากไหนก็ไม่รู้กระแทกตัวเองเบียดเข้าไปในรถไฟ...ได้แต่ยืนอึ้งคนอื่นก็พากันทำหน้าเซ็ง...คิดในใจขอให้ประตูหนีบสักทีเถอะ5555
comment27-1:ไม่ถีบตูดส่งไปเลย พวกมานุดป้า
comment27-2:ผมเจอแบบนี้บ่อยครับ มาจากไหนไม่รู้ ไม่อยู่ในแถวตอนต่อคิว อยู่ๆ มาถึงเบียดเข้ามาเลย
กระแทกใคร ชนใครไม่แคร์ ผมยอมรับนะว่าผมก็แอบคิดว่าน่าจะโดนประตูหนีบสักที 5555
comment28:ผมพึ่งพาครอบครัวไปประเทศญี่ปุ่นมา และ อยากให้ทุกคนได้มีโอกาศไปสัมผัสประเทศนี้ 
เรื่องการเข้าคิว การใช้มือถือในที่สาธารณะ และ ความซื่อสัตย์ ของคนในชาติเขา ผมเชื่อว่า เมืองไทยต้องเป็นแบบนั้นได้แน่นนอน
แม้อาจจะต้องใช้เวลาราวๆ 100ปี ก็ตาม
comment28-1:ญี่ปุ่นใช่เวลาพัฒนาประเทศจนเป็นผู้นำด้านเทคโนโลยีภายในเวลาไม่กี่สิบปีจากช่วงสงครามค่ะ [Spoil] คลิกเพื่อดูข้อความที่ซ่อนไว้จริงๆอยู่ที่คนในชาติค่ะ เขามีระเบียบวินัยพอควร ซึ่งเราทำแบบนั้นไม่ได้ หรืออาจได้แต่คงใช้เวลามากกว่าหลายเท่าตัว ปล.อาจารย์ผู้เขียนวิทยานิพนธ์ระดับปริญญาโทพูดเองเลยค่ะ
comment29:คนเรามีความเห็นแก่ตัวกันทุกคน  แต่ความเห็นแก่ตัวนั้นต้องไม่ไปเบียนเบียดสิทธิ์ของคนอื่น เมื่อไหร่พวกไม่เคารพกฏของสังคมจะหมดไปสักที ผมคงต้องตายไปพร้อมกับคำถามที่ไม่มีปลายทางนี้.......ผมมีลูก ลูกผม 6 ขวบ ผมสอนตั้งแต่เด็ก ตอนนี้ไม่ว่าแถวจะยาวแค่ไหน ลูกผมก็จะรู้ว่าต้องต่อแถว........อยากให้ลูกเป็นที่รัก แค่แต่งตัวให้ลูก สวย-หล่อ ก็พอ พ่อแม่สมัยนี้ เป็นแบบนี้เยอะ .......
comment30:เจอแบบนี้ผมตบบ่าเค้าหนักนิดนึงแล้วพูดดังๆใส่เลยครับว่าไปต่อแถว แล้วชี้หางแถวให้ดู


คนเลวได้เพราะไม่เคยถูกลงโทษ การทำเลวก็ยกระดับขึ้นเรื่อยๆ หักหน้าเขาวันนี้เพื่อประโยชน์ต่อสังคมและตัวเขาเองในวันหน้าครับ

ถ้าตัวเล็ก หน้าไม่โหด เสียงไม่น่ากลัวแบบผมอาจต้องประยุกต์วิธีนิดนึงนะ XD
comment30-1:หน้าผมห่างไกลจากคำว่าโหดมากครับ 5555 
ใส่แว่นหนาเตอะ สะพายเป้ใบนึง รูปร่างธรรมดา
ไม่น่ามีใครกลัวผมแน่ๆ
comment30-2:ก็พูดดี ๆ ไปก่อนไงครับ
comment31:เดี๋ยวนี้เจอแค่ตอนเข้าขบวนรถไฟฟ้ายังไม่พอ ต้องมาเจอกับตอนออกสถานีด้วยค่ะ แซงแบบเห็น ๆ ชัด ๆ เลยทีเดียวเชียว วันไหนเราไม่รีบ เราไม่อะไรมาก แต่วันไหนรีบ ๆ เราก็จัดเลยเหมือนกันค่ะ #น่าเบื่อ #สถานีเพลินจิต
comment32:นึกถึงสมัยเรียนที่เมืองแฮมิลตัน นิวซีแลนด์ พอดีวันนั้นไปซื้อของที่ร้านค้าเอเชีย แล้วไปรอขึ้นรถกลับบ้านที่หน้าโรงเรียนมัธยม ปกติจะขึ้นที่หน้ามหาวิทยาลัย ก็พบว่า

1. ถ้าไม่เข้าแถวคนขับรถจะไม่เปิดประตู
2. น้องนักเรียนมัธยมให้เราขึ้นรถก่อนเป็นคนแรก บอกว่า This lady first. แล้วค่อยต่อแถวตาม ๆ กันไป
3. กดลงที่ป้ายไหนจะเป็นธรรมเนียมต้องกล่าวคำขอบคุณแก่คนขับรถก่อนจะลงจากรถด้วย

รู้สึกถึงความมีวินัย และ รู้สึกว่าก็น่ารักดี
comment33:แล้วเมื่อวันนึงเด็กทำอะไรผิดมา ก็พ่อแม่คนเดิมนี่แหละ ที่จะบอกว่า ฉันสั่งสอนลูกมาดี ลูกฉันไม่มีทางทำแบบนั้น ฯลฯ
comment34:ขอบคุณทุกความเห็นครับ น้อมรับฟังทั้งหมด ผมว่าวินัยเป็นพื้นฐานที่บ่งบอกคุณภาพของประชากรในประเทศนะ
ใครจะว่าโอเวอร์ แต่ผมคิดแบบนี้จริงๆ ประเทศที่มีวินัย ไม่ต้องรอกล้องวงจรปิด ไม่ต้องรอตำรวจ หรือรอสังคมด่า
ต่างคนรู้บทบาท รู้สิทธิ หน้าที่ของตัวเอง มันจะทำให้อย่างอื่นพัฒนาตามมา
ผมอาจจะดูเยอะ หรือดูโลกสวยในมุมมองของบางคน ไม่ว่ากันครับ ผมแค่ไม่อยากอยู่ในประเทศที่เละเทะ
เคสที่ประทับใจก็มี เช่นความมีน้ำใจ หลายๆ อย่าง แต่ไม่ใช่ประเด็นที่นำมาคุยกันในกระทู้นี้เท่านั้นเอง
comment35:บ่นในนี้ ก็ไม่ได้ช่วยอะไรเท่าไหร่นะคะ
ถ้าคุณอยากช่วยสังคมให้ดีขึ้น  คุณต้องกล้าพูด กล้าเตือน ณ ตอนนั้นเลยค่ะ

เรื่องแซงคิว  มีทุกเพศทุกวัยหละค่ะ 
เราไปดิสนีย์ฮ่องกง คนต่างชาติ(เอเซีย)ก็มีแซงตลอด  แต่เราไม่ให้แซงไง 
ให้รู้ว่าสิ่งที่ทำ ไม่ถูกต้อง เราไม่โอเค ไม่ให้แซง 
แต่มองหน้าคนพวกนี้ จริงแล้ว ก็พอรู้สึกตัวนะคะ 
เรายังไม่เคยเจอ แบบจะดึงดันที่จะแซงด้วยแหล่ะ

สำหรับเรา สิ่งทีควร รณรงค์ ไม่ใช่เตือนคนอื่นให้สอนลูก (รู้ๆอยู่คนพวกนี้ จะไม่ค่อยมาอ่านพวกนี้หรอก)
แต่เราควร รณรงค์ตัวเองให้กล้าที่ปกป้องสิทธิ กล้าพูด ณ เวลานั้น 

เปลี่ยนตัวเองทำได้เลย ไม่ต้องรอที่จะเปลี่ยนคนอื่น
และการสอนลูกสอนหลานที่ดีที่สุดคือ ทำเป็นตัวอย่าง ไม่ใช่พูดสอนอย่างเดียว
comment36:เราเอ็นดู(เฉพาะ)เด็กที่ได้รับการอบรมเท่านั้นค่ะ
รู้สึกดี ที่ได้ยินพ่แม่สอนลูกต่อหน้าเลย เช่นว่า เราลุกขึ้นให้ที่นั่งเด็ก คุณพ่อคุณแม่ก็จะบอกว่า ขอบคุณคุณน้าเค้าสิคะ/ครับ นึกชื่นชมพ่อแม่ที่สอนแบบนี้ เด็กก็จะค่อยๆ เรียนรู้เอง
กล่าวขอโทษทันทีที่ทำผิด เหมือนถูกสอนมาให้เป็นอัตโนมัติ  ขอบคุณ/ขอโทษ

เดี๋ยวนี้คงไม่มีแล้ว เดินผ่านผู้ใหญ่ให้ก้มศีรษะ ที่เราเจอๆ มักจะมองไม่เห็นหัวเราด้วยซ้ำไป นั่งเก้าอี้อยู่ด้านใน ผ่านแถวเราออกไป แทบจะเหยียบเท้า
ได้สอนกันมั้ย เดินอย่าลงส้นเท้าตึ่กๆ แบบนี้ มีแต่ไปวัดแล้วก็วิ่งเล่นบนพื้นกระดานสนุกสนาน ไม่สำรวม
โทษเด็กไม่ได้ ต้องโทษผู้ใหญ่ไม่อบรมสั่งสอนให้สำรวมในที่ที่เหมาะที่ควร
comment37:น่าเบื่อพวกพ่อแม่รังแกฉันพวกนี้จริงๆครับ น่าอายแทนมากขนาดลูกตัวเองชี้ให้ไปต่อแถวเจ้ยังหน้าทนแทรกมันอยู่อย่างนั้นอีก 

ต้องพูดยังไงดีละเนี่ย พ่อแม่แบบนี้ไม่สมควรจะเกิดมาดีไหม? สงสารเด็กละกันครับ หวังว่าอนาคตโตไปน้องๆจะคิดและปฎิบัติได้ตามสิ่งที่ควรจะทำร่วมกันของสังคมนะครับ อย่างเจ้ในเรื่องนี่คงเกินเยียวยาแล้วละผมว่า😂
comment38:ใช่ค่ะ เห็นด้วยค่ะ เห็นเยอะมาก ๆ ในปัจจุบันนี้ พ่อแม่รังแกฉัน คุณเจ้าของกระทู้ น่ารักมากค่ะ ภูมิใจแทนคุณพ่อคุณแม่นะคะ
comment39:ปู่ย่าตายายลุงป้าน้าอาบางคนคิดว่าเกิดก่อนต้องได้ก่อน
comment40:เคยเจอเหมือนกันคะ MRT บางซื่อตอนยังไม่เชื่อมกับสีม่วง จะต่อแถวกันยาวมากกๆๆๆ พอตอนขึ้นรถคนที่ต่อแถวกันอยู่ค่อยๆทยอยเดินเข้า จะมีตัวปริศนาที่มาจากไหนไม่รู้เดินผ่ากลางเข้าไปแบบเร็วๆ เคยเจอว่าคนที่ต่อแถวหลังเราเอง พุ่งเข้าตรงกลางไปเลย ใจ...มาก 555

ปล. ใช้คำว่าพุ่งเพราะเร่ง speed มาเต็ม
comment41:ผมขอนอกเรื่องนิดๆได้ไหม ผมเป็นคนนึงที่บางทีก็เสียสละที่นั่งให้บางที่ก็ไม่ ดูภายนอกผมแข็งแรงดีแต่ว่าผมหัวเข่าไม่ค่อยดี ผมวางตัวไม่ถูกควรทำยังไงดีครับ หรือว่าควรลุกให้เขานั่งไปเลย บางทีก้รับสายตามองค้อนไม่ไหวครับ ปล.ผมผู้ชายครับ
comment41-1:ไม่ต้องลุกเลยค่ะ คุณมีปัญหาสุขภาพ ใครจะเหวี่ยงมาก็ไม่ต้องไปสนใจ
comment41-2:ไม่ต้องลุกครับ ใครอยากค้อนก็ค้อนไป เราให้ด้วยน้ำใจ แต่ถ้าไม่สะดวกไม่ผิดเลย
อย่างผมจะลุกให้นั่งเฉพาะเด็กเล็กๆ คนพิการ คนแก่ และคนท้องเท่านั้น สาวๆ ออฟฟิศอดครับ
comment41-3:ผมมีปัญหากับรถสาย 71 มินิบัสมาก เพราะรถสายนี้ขับ .... มาก 
ปีนี้ก็ 3 ครั้งแล้วที่เกิดอุบัติเหตุ เทียบกับเมล์นรกสายอื่นถือว่าเยอะมาก
ถ้าขึ้นสายนี้ผมจะไม่ยืนเด็ดขาด
ถ้ารถเต็มไม่มีที่นั่งผมก็ไม่ขึ้น
ใครขึ้นทีหลังก็รับความเสี่ยงไป
ไม่อยากโหนสายนี้ก็มีสาย 71 ขสมก 40 หรือซูบารุให้ขึ้น
ก็ยังไม่เจอนะ เพราะผมมองนอกหน้าต่าง 5555
comment42:เราเองสอนลูกให้เข้าแถวทุกครั้ง พูดขอบคุณ ขอโทษให้เป็นนิสัย 
แต่บางทีเราก็ต้องดูคู่กรณีด้วยนะคะ ว่าต่อกรได้ไหม 
เพราะเคยเจอตอนไปโลตัส ลูกเราทักมนุษย์ป้านางหนึ่ง อายุอานามประมาณ 70 กว่า ที่มาแซงคิวให้ไปต่อแถว 
นางก็หน้าหนาทำเป็นหูทวนลมค่ะ เราเลยทักเอง ว่ารบกวนต่อแถวด้วยค่ะ นั่นคือการทักครั้งที่สอง 
พอครั้งที่สาม เราด่าเลยนะ หน้าด้านนะคะ ไม่ยอมต่อแถวน่ะ ปรากฎว่านางหันกลับมาด่าเราและลูกค่ะ 
จากนั้นมนุษย์ป้าอีกสองนาง อายุพอๆ กัน คือหัวขาวแล้ว 
สรุปว่าเราโดนรุมด่ากับลูกจนลูกร้องไห้ และตกใจกลัวค่ะ เราเถียงไม่ทันจริงๆ 
ปกติไม่ใช่คนเถียงเก่ง ด่าเก่งเลย พอเจอแบบนี้ไปก็ใบ้กินค่ะ

คนเลวๆ ที่เห็นแก่ตัวมีอยู่เยอะ แต่เราก็ควรต้องประเมินสถานการณ์ ว่าสู้ไหวไหม หรือสู้ดีหรือยอมดี 
ไม่งั้นมันจะเหมือนกระทู้ที่โดนแจกลูกปืน มันน่ากลัวนะคะ
comment42-1:เข้าใจครับ เป็นคนดีต้องมีสติปัญญาด้วย เข้าไปแบบทื่อๆ ถ้าอีกฝ่ายหัวร้อนทำร้ายเราขึ้นมาจะไม่คุ้ม
ยิ่งคุณมีลูกมาด้วย ยอมถอยดีกว่าครับ ผมยอมรับว่าไม่ค่อยอยากเตือนก็เพราะกลัวเรื่องแบบนี้ล่ะ
ถ้าแค่ด่าแล้วจบก็พอได้ แต่ถ้ามีเรื่องมีราวยาวล่ะ เสียเวลาและสุขภาพจิตครับ
สอนลูกเราให้รู้ว่าอะไรดีอะไรไม่ดี ดีกว่า^^
comment43:ชอบเจอพวกเนียนมาแซงจากด้านข้าง มีอยู่วันนึงมีคนแซงจากด้านข้างเนียนๆ พี่คนนึงเลยหันไปต่อว่าจังๆ ว่า ทำไมทำแบบนี้จ๊ะ คนเค้าต่อแถวกันตั้งนาน มาแซงได้ไง ซึ่งพอดีกะที่เรากะลังจะพูด เลยพูดสำทับพี่เค้าไปอีกที ว่าแซงคิวแบบนี้ไม่โอเค คนแซงคิวนั่นเลยเงิบไปเลย

ถ้าทุกคนร่วมใจกันตักเตือนคนที่ทำแบบนั้น มันก็น่าจะพอช่วยได้ ยกเว้นแต่เจอคนที่ด้านเกินทน หรือเสียหน้าแล้วกร่าง
comment43-1:ถูกต้องค่ะ 
ช่วยกันตักเตือนแล้วมันจะดีขึ้นเรื่อยๆทีละเล็กละน้อย
ชอบที่คุณช่วยพี่คนนั้นพูด มันเป็นการสนับสนุนกันเตือน มันจะมีพลัง
ถ้าเห้นแล้วปล่อยไป มันก็จะเป็นไปเรื่อยๆแบบเดิมๆ
comment43-2:เราคิดว่าในการเตือนครั้งแรก อาจจะต้องใช้น้ำเสียงนุ่มนวลหน่อย เช่น รบกวนต่อแถวด้วยนะคะ เค้าจะได้ไม่รู้สึกเสียหน้า จนพาลพาโล แต่ถ้าเตือนดีๆ แล้วยังไม่ฟัง อันนี้ค่อยเพิ่มเลเวลการเตือนให้แรงขึ้น
comment44:บอกดีกว่า บอกเลย ไม่บอกเดี๋ยวอ้างได้ว่าไม่รู้
comment45:บางคนเป็นตั้งแต่รุ่นปู่ รุ่นย่า รุ่นตา รุ่นยาย ตกมาถึงรุ่นพ่อ รุ่นแม่ ยากค่ะ ที่จะทำให้เด็กๆ ของบ้านเรามีระเบียบวินัยได้ อย่าพูดถึงการเข้าออก BTS เลยค่ะ แม้แต่การจะรอให้คนออกมาจากลิฟท์ตัวติ๊ดเดียว ยังไม่มีปัญญารอเลยค่ะ เอาร่างเสียบพรวดโดยที่คนในลิฟท์แน่นๆยังเจอมาแล้ว ปล.ลิฟท์ไม่ได้มีตัวเดียวนะคะ ข้างละ 4 สองข้าง 8 ตัวค่ะ ลูกเราตอนนั้นประมาณ 5 ขวบค่ะ กำลังจะเดินสวนคนอื่นเข้าไป เราเลยพูดดังๆว่า ให้คนในลิฟท์ออกมาให้หมดก่อนลูก ลิฟท์ตัวแค่นี้จะยัดเข้าไปทำไม ถ้าเต็มก็มีอีกตั้ง 8 ตัว 555++ ตอนนี้เค้า 10ขวบแล้ว ไม่ต้องให้บอกอีกเลยค่ะ
comment46:เด็กอะไร พ่อแม่ไม่สั่งสอน .
.
.
.
.
เพราะดันนิสัยดีกว่าพ่อแม่ 
เด็กสมัยนี้บอกเลยครับ ฉลาดมากๆ รู้อะไรควรไม่ควรก่อนผู้ใหญ่ คิดเป็น ไตร่ตรองได้ รู้ว่าอะไรทำให้สังคมเดือดร้อน อะไรไม่ควรทำ
ต้องขอบคุณสังคมรอบข้าง ที่สร้างกรอบดีๆ ให้เด็กได้รู้

ตอนนี้เราก็รอครับ ... รอให้พวกพ่อแม่ไร้สำนึกตายๆ ไปให้หมดก่อน แค่นี้สังคมก็จะดีเอง
comment47:กรณีนี้ไม่น่าห่วงนะ จากที่อ่าน น้องเขาคิดได้นะคะ คิดได้ดีกว่าแม่เขาอีก
เพียงแต่ด้วยความเป็นเด็ก แม่ลากก็ต้องไป 
แต่เราเชื่อว่า ถ้าแม่เขาไม่อยู่ตรงนั้น เขาจะต้องต่อคิวแน่นอน
comment48:เดี๋ยวนี้ไม่เห็นบ่นว่าคนจีนกันเท่าไหร่แล้วนี่ น้ำท่วมปากกันหมดเลย อยากให้พนักงานประจำสถานี คอยถือโทรโข่งคอยประจานคนแซงคิว คอยประกาศเตือนสติคนไม่ยอมให้คนอื่นมาแซงคิว ประกาศประจานมันทุกวันให้มันฝังอยู่ในสำนึกว่าทำไม่ได้ ชี้ให้มันอายกันบ้าง คนดีมักเกรงใจเอาแต่เงียบ คนเลวเลยได้ใจ
comment49:คุณครูคงสอนมาดี แต่แม่ไม่ไหวค่ะ สงสารเด็ก ถ้าเชื่อแม่ เค้าจะกลายเป็นคนที่คอยเอาเปรียบคนในสังคมอยู่เสมอ จากเรื่องเล็กๆพอเห็นว่าทำได้ เค้าจะเริ่มทำเรื่องเห็นแก่ตัวที่มันใหญ่ขึ้นๆ จนติดเป็นสันดานเหมือนแม่เค้าน่ะแหละค่ะ อยากให้คนที่ไร้ระเบียบวินัยแบบนี้ ฟังและอ่านเรื่องของพ่อหลวงร.9 เยอะๆหน่อยนะคะ เผื่อจะช่วยให้เริ่มมีสติปัญญา ทำเรื่องดีๆแบบคนอื่นเค้าได้บ้าง
comment50:แม่ลูกชายวัยประถม เจอที่แอร์พอร์ตลิงค์พญาไท ก็แบบนี้เช่นกัน แม่ดูดีเชียวนะแต่นั่นแหละรักลูกกลัวลำบาก เลยเอาเปรียบคนอื่นแทน ไม่รู้จะว่ายังไง เอาเป็นว่า แบบนี้มีเยอะๆ ก็ไม่ไหวเหมือนกัน
comment51:ถ่ายทอดสันดานแย่ๆจากรุ่นสู่รุ่น
comment52:ตอนที่รถไฟฟ้ามาถึง มีมนุษย์ป้าก้าวเท้าอย่างไว แทรกตรงกลางระหว่างแถวสองฝั่ง เดินไปที่ประตูขณะที่คนข้างในยังออกไม่หมด ผลปรากฎว่ามีฝรั่งตัวใหญ่ๆเดินออกมาพอดี ฝรั่งชนป้าจนตัวกระเด็นเลย อีป้าก็ด่าฝรั่งสารพัดคำหยาบ แต่ฝรั่งไม่รู้เรื่อง แกเข้ามาข้างในยังบ่นพึมพำด่าของแกคนเดียว
comment52-1:ผมเจอเคสแบบทุกวันครับ ย้ำว่าทุกวัน 5555
ประเภทว่าเค้าต่อแถวกัน แล้วเว่นช่องตรงกลางไว้สำหรับคนเดินออกจากบีทีเอส
จะมีคนบางพวกมายืนอยู่ตรงกลางแล้วแทรกตัวเข้าไปเลย
คนต่อแถวได้แต่มองตาปริบๆ ด่าไม่ทัน เพราะช่วงชุลมุน คนเร่งรีบกันทั้งนั้น
comment53:ส่วนตัวเราเจอบ่อยมากเหมือนกันค่ะ ช่วงสยามไปหมอชิตเนี่ย แต่ที่เจอบ่อยมักเป็นอารมณ์สตรีวัยกลางคนค่อนปลายมากกว่าค่ะ ป้าแกชอบเนียนมายืนกลางทางประตู คนต่อคิวก็ยืนหัวโด่เนี่ย  ไม่เตือนหรอกค่ะ โตๆกันแล้ว
comment54:ขึ้นรถไฟใต้ดินมาหลายประเทศแล้ว แออัดทุกที่ช่วงเวลาเร่งด่วน ทุกคนก็ไม่ได้ต่อคิวนะ แต่ใครมาหลังก็ไปยืนข้างหลังไม่แทรกด้านหน้า พอเวลาเดินขึ้นรถก็จะค่อย ๆ ไหลกันไป ไม่มีใครพรวดพราดกระเเทกเข้ามา เวลาเดินขึ้นก็ค่อย ๆ ไหลกันไปแบบสุภาพ ไม่ต้องรีบร้อนอะไร
comment55:เรสก็เคยเจอน่ะคนแบบนี้  ต้องอยู่ที่การอบรมของทางบ้านด้วยแหละค่ะ
comment56:เคยเจอเหมือนกันค่ะ ต่อคิวเข้าห้องน้ำในห้างยาวมาก จนใกล้จะถึงคิวแล้ว
มีแม่พาลูกสัก 10 กว่าขวบ เดินแซงไปหน้าสุดเลย ลูกสะกิดแม่บอกว่า แม่ๆเค้าต่อคิวตรงโน้น
แม่ไม่พูดอะไรเลยค่ะ เห็นสะกิดบอกตั้งหลายครั้ง พอห้องน้ำมีคนออกปุ๊บ คนแม่พุ่งพร้อมจูงลูกเข้าไปเลยจ้า
comment57:พ่อแม่สักแต่ YES, NO, OK, กัน ไม่มีความพร้อมที่จะทำให้ลูกที่เกิดมาโตไปไม่ให้กลายเป็นขยะสังคมเอาซะเลย
comment58:เจอทุกวันเลยคะ 
เราก็ต่อแถวพอรถมา คนข้างหลังวิ่งขึ้นมาตรงกลางเลยละขึ้นรถอย่างไว บางทีแน่ไปกว่านั้น เดินไปแซงตรงกลางรอ ทั้งที่ไม่มีลูกศรชี้ 

ส่วนตอนออกจากรถบางทีก็โดนดันเกิน
เข้าใจคะว่ากลัวออกไม่ทัน เพราะเวลาเราออกเราก็กลัว
แต่บางสถานีคนออกค่อนข้างเยอะมาหลายทางซึ่งบนรถค่อนข้างแน่น หลบได้ทีละฝั่ง หนำซ้ำบางทีเราก็รอออกเหมือนกันแต่ดันไม่เลิก
comment59:เคยเจอตอนต่อแถวจ่ายตังในเซเว่นค่ะ ลูกชายกับเรากำลังต่อแถวอยู่ พอถึงคิวเรา ลูกกำลังจะวางของ มีมนุษย์ลุงคนนึง ตัดหน้าลูกเรา วางของแล้วคิดตังเฉยเลย ลูกเราก็เด็กอ่ะนะซื่อๆตรงๆค่ะ พูดว่า"นิสัยไม่ดีเลย ไม่น่ารัก" แม่นี่เอามือปิดปากแทบไม่ทัน แต่ก็แอบขำนิดๆ สมน้ำหน้าโดนเด็กว่า
comment60:เคยไปยืนรอเข้าห้องน้ำในห้าง เด็กสิบขวบวิ่งมากับแม่ แม่บอกให้ไปไหว้ขอพี่เขาสิ
ใจก็อยากจะบอกว่า คิวก็มียาวเลยนะ ทุกคนก็ปวดกันหมด แต่มือไม้อ่อนอ่อนพ่อแม่บอกมา
ไม่รู้จะทำไงก็ให้เข้าไปก่อน คนที่ต่อแถวหน้าสุด หน้าเบี้ยวแล้ว สงสารก็สงสาร
พ่อแม่สอนเด็กมาแบบนี้ --* มันน่ารักหรือน่ารังเกียจ
comment61:ขนาดธนาคารมีบัตรคิวยังเคยโดนตีเนียนเลยค่ะ พนักงานเรียกเบอร์เรา (สมมุติ 123 นะ) เราก็ไปที่เคอน์เตอร์ มีลุงทำหน้ามึนๆเดินมาเบียดหน้าเคาน์เตอร์ เค้าบอกเค้านี่แหละ คิว 123 เราเลยโชว์บัตรคิวเบอร์ 123 ของเรา เค้าก็บอกของเค้าก็ 123 ต้องบริการเค้าสิ พอพนักงานขอดูบัตรคิวของเค้า 130 เลยจ้า ไม่ได้แซงแค่คิวเดียวนะ พอพนักงานบอกขอบริการเราก่อน เค้าก็โวยวายว่าเค้ารีบมากนะ ไม่ดูแลลูกค้าบ้างเลย เอิ่มมม ไม่ทราบลุงเป็นเทวดามาจากเมฆก้อนไหนคะ ถึงต้องได้รับบริการเป็นคนแรก ไม่ต้องต่อคิว 😓
comment62:ระบบคิว bts คงไม่เหมือนสมัยผมขึ้นรถเมล์ ตอนเด็กๆผมถูกสอนว่าเป็นผู้ชายเวลาขึ้นรถเมล์ให้เด็ก ผู้หญิง คนชรา และพระขึ้นก่อน
comment63:ข้อเสียของคนไทยรุ่นเก่า มนุษย์ป้า ลูกหลานอยากทำดีแต่ไม่ยอมให้ทำ โรงเรียนสอนมาดี
comment64:เด็กวันนี้คือมนุษย์ป้าในวันข้างหน้า
comment65:ล่าสุดลงไปเที่ยวจังหวัดทางภาคใต้ค่ะ นั่งรถไฟท้องถิ่น รถจอดสถานีใหญ่ประจำจังหวัด ดิฉันอุ้มลูกเล็กอีกจ้างจูงมือลูกสี่ขวบ ได้ยืนเข้าแถวรอเป็นคนแรกด้านหลังถัดจากดิฉันมีรออีกเป็นกลุ่มใหญ่ สถานีใหญ่จะมีผู้โดยสารลงค่อนข้างเยอะๆ ดิฉันก็รอให้คนลงให้หมดก่อนเพราะประตูแคบมาก สักพักผู้หญิงสาวคนหนึ่งวิ่งรีบๆมารอข้างดิฉันซึ่งเป็นฝั่งสำหรับให้คนลงจากรถและพยายามจะแทรกๆทำท่าจะขึ้นให้ได้ ดิฉันมองหน้าและพูดออกไปว่า รอให้คนลงก่อนนะคะ ไม่เช่นนั้นจะไปเบียดคนบนรถ จะทำให้ช้า เขาก็ชงักไปแวบนึง แต่เนื่องจากข้างบนคนเยอะมาก ผู้หญิงคนนั้นคงรอไม่ได้ พูดว่า กว่าจะหมด แล้วพยายามจะแทรกมาใกล้ๆทางเข้าให้ได้ เลยพูดแกล้งพูดกับลูกที่จูงอยู่ว่า เราต้องรอให้คนหมดก่อนนะคะ อย่าไปแทรก เขาก็ยังจะแทรกให้ได้ดิฉันก็พูดซ้ำๆ เขาก็ไม่หยุดไม่แคร์คนข้างหลังที่มาก่อนเขา สุดท้ายดิฉันเหลืออด ลงระเบิดไปว่า มาที่นี่แล้วมาเจอแทรกประจำ ไม่มีมารยาท(ดิฉันไปปีละครั้ง เจอทุกครั้งที่นั่งรถท้องถิ่น) เขาถึงหยุด
comment66:ใช้เด็กเป็นข้ออ้าง ว่าเราควรมีน้ำใจให้เด็ก เหอๆ 😏
comment67:ที่เจอมาอีกแบบคือไม่แซงแต่ไม่เบียดเข้า คงเห็นคนเยอะเลยกะรอขบวนต่อไป แต่คนอื่นก็อยากรีบๆไปเหมือนกันเลยแซงพวกนี้ก็มี  บางทีกลังเลหวืดไป 2-3ขบวนเพราะแถวอื่นเข้าเต็มไปแล้ว
comment68:เปลี่ยนมาเรื่องขับรถบ้าง

"วิ่งผิดเลน" อยู่เลนเลี้ยวซ้าย พอถึงแยก ก็ออกขวาไปเบียดช่องขวาที่มาปกติ เห็นประจำ มองไปในรถก็เห็นเด็กน้อยที่พ่อแม่ต้องรีบไปส่ง แล้วสงสารแทนต้องมารับรู้พฤติกรรมแบบนี้

ปล. 1. ห้ามอ้างนะว่า... เข้าขวาไม่ได้รถติด เช้าๆ ยังไม่ติดขนาดนั้น เค้าก็ต่อคิวกันได้ จงใจออกซ้ายซะส่วนมาก
      2. ห้ามอ้างนะว่า... ต้องรีบไปส่งนักเรียนเข้าเรียนแต่เช้า ตอนนี้ปิดเทอม ยังเห็นคันเดิมๆ กับพฤติกรรมเดิมๆ อยู่เลย
comment69:แค่เข้าเซเว่น ก็รำคาญคนแก่แล้วค่ะ
เดินตีมึนมาหน้าเค้าเตอร์แซงคิวตลอด

พวกวัยรุ่นไม่ค่อยทำหรอก เพราะรู้ว่าทำจะโดนตบแน่
comment70:ผมขึ้นสายพระราม 9 ไปเรียนทุกวัน
ปัญหาของคนไม่เคารพคนรอบข้างที่ผมเจอ มักจะเป็นผู้ใหญ่ครับ
ผมไม่เคยเจอ เพื่อนรุ่นเดียวกัน (ระดับมหาลัย) หรือคนเด็กกว่าผม แซงครับ

ยิ่งตอนคนเยอะๆ สิ่งที่เจอบ่อยจากผู้ใหญ่ทำ แซง ตีเนียน วิ่งเข้าไป ยืนขวางทางออก
ผมก็ไม่เข้าใจ

จากมุมมองของผม ผมมองว่า ผู้ใหญ่ อ่ะ ตัวดีเลย ไม่เคยเห็นเด็กแซง.
มารยาท ความละอาย ไปไหนหมด

มีครั้งนึง มีผู้หญิงจากไหนไม่รู้วัยทำงาน วิ่งผ่านผมเข้าไป
ผมก็ ยืนจ้องมองแรง นางก็ทำเป็นมองเพดาน... 
ไม่ละอายเลยหรอ ?
comment71:ตะโกนไปเลยครับ รบกวนต่อคิวด้วยครับ อย่าแซงครับ อย่าเอาเแรียบครับ เอาแขนกั้นทางหรือบังได้ให้ทำเลยครับ ผมทำออกบ่อยทั้ง bts และเวลาต่อคิวซื้อของ
comment72:พูดถึงแซงคิด ผมเคยเจอพนักงานขายของหลายที่ บ่อยครั้งก็ 7-11 ให้ความสำคัญเรื่องนี้ครับ

คือถ้าลูกค้าต่อแถว แล้วมีคนมาหน้าด้านแทรกเอาดื้อๆเนี่ย พนักงานบางท่าน(แถมเป็นหญิงด้วยนะเออ) บอกตรงนั้นเลยครับว่า "เชิญพี่ผู้ชายก่อนค่ะ เขามาก่อน"

้เท่านั้นล่ะ พวกเนียนๆลัดคิวนี่สลดไปต่อท้ายเลย
คือนาทีนั้นถ้าไม่ไป ผมจะไฟว้ช่วยพนักงานเองครับ เกลียดนักพวกลักไก่แบบนี้ พอดีเคสนี้พนักงานไวกว่าผม ฮ่าๆ


ก็ขอชื่นชมคนทำงานที่คอยกำกับดูแลลำดับก่อนหลัง แล้วรักษากฎนะครับ เป็นกำลังใจให้ คุณทำถูกแล้วและทำต่อไป
และผมก็เชื่อว่าถ้ามีการแซงคิวเกิดขึ้น แล้วคนแซงคิวมีข้ออ้างเยอะ หรือมาโวยวายใส่ ผมมั่นใจว่าคนที่รอต่อคิวข้างหลังจะช่วยปกป้องคุณเองครับ
comment73:เห็นด้วยเลยค่ะ เจอบ่อยมาก และมนุษย์แม่นี่ล่ะตัวดี ชอบเอาลูกมาอ้าง เจอบ่อยมากเวลาเข้าห้องน้ำ เราเองก็มนุษย์แม่เหมือนกัน พาลูกเล็กเข้าห้องน้ำเหมือนกัน ไม่เคยแซงคิวใคร ให้ลูกต่อแถวตลอด แต่ก็จะมีมนุษย์แม่บางประเภทชอบเอาลูกมายืนจ่อหวังแซงคิว โดยบอกว่าเด็กปวดมากปลูกฝังนิสัยแย่มากๆ 

ถ้ารู้ว่าเด็กจะปวดหนักขนาดนี้ ควรพาลูกเข้าห้องน้ำก่อนที่ปวดจะราดขนาดนั้นไหม ไม่ใช่มีเด็กแล้วคุณจะสามารถมีอภิสิทธิ์เหนือคนอื่นแซงคิวได้ทุกสถานการณ์ปลูกฝังเด็กแบบบผิดๆว่าเป็นเด็กต้องได้สิทธิ์เร็วกว่าคนอื่น เรามีลูกเหมือนกันเรายังทำได้แต่ทำไมคุณทำไม่ได้ ล่าสุดเจออยู่ที่ kidzania เรากับลูก 5 ขวบ ยืนต่อแถวรอเข้าห้องน้ำอยู่ มีมนุษย์แม่กับลูกน่าจะ 5 ขวบพอกัน เข้ามาปุ๊บพูดกับลูกก่อนเลยปวดจะราดแล้วเหรอคะลูกรอแป๊บนึงนะ เดี๋ยวได้เข้าแล้ว แล้วก็เดินผ่านเราไปรอหน้าห้องน้ำห้องถัดไป ทั้งที่จริงๆควรจะยืนต่อแถวหลังเรา เรานี่กะว่าถ้าห้องน้ำห้องที่เค้าไปยืนเปิดก่อน  แล้วเค้าแซงเข้าไป เราคงมีปะฉะดะกับแม่เด็กแน่ๆ เพราะเราเป็นคนเกลียดการแซงคิวมาก และไม่เคยอยู่เฉยถ้าใครจะมาแซงโดยไม่มีเหตุจำเป็น และลูกเราก็ปวดฉี่เหมือนกัน โชคดีที่ห้องฟากที่เราต่อแถวยืนอยู่เปิดก่อน เราเลยไม่ต้องไปออกโรงอะไรกับมนุษย์แม่จำพวกนี้
comment74:นอกจากเรื่องต่อคิวแล้ว ยังมีเพื่อนบ้านเราที่ชอบปล่อยหมาออกถ่ายเรี่ยราดโดยไม่สนใจเก็บ พูดหลายรอบก็ยังไม่แก้ไขหรือสำนึก จนวันหนึ่งเราเห็นพ่อของเขาสูบบุหรี่แล้วโยนก้นบุหรี่ทิ้งออกมาบนถนนหน้าบ้าน เราเลยเข้าใจเลยว่าทำไมเขาจึงมีนิสัยมักง่าย และคาดว่าลูกของเขาก็จะมีนิสัยเยี่ยงเดียวกัน
comment75:ในประเทศนี้จะตักเตือนคนแหกกฏต้องดูให้ดี
บางคนโดนเตือนทำหน้าเสียแล้วด่าเราในใจ
บางคนชักสีหน้าพูดไม่ดีสวนกลับเรา
แต่บางคนด่าทอโวยวายท้าตีท้าต่อย

เอาเป็นว่าใครที่ทำดีอยู่แล้วก็ทำไปช่วยๆ กัน
สังคมจะได้มีประชากรคุณภาพเพิ่มมากขึ้น
comment76:นอกเรื่องนะคะ 

เราเคยเจอผู้ชายคนนึงด่าผู้หญิงที่แซงคิวตั้งแต่บีทีเอสสยามถึงราชดำริ จนผู้หญิงคนนั้นต้องออกจากรถไฟ 
ก่อนลงเธอยังบอกอีกว่า "คนอื่นก็แซงกัน ทำไมต้องด่าฉันคนเดียว"
comment76-1:จริงๆคนแซงต้องโดนแบบนี้แหล่ะจะได้เข็ด 555 แต่โดนขนาดนี้ก็ยังคิดไม่ได้ อ้างคนอื่นอีกใครๆก็แซง เงียบไปยังดีกว่า
comment77:หรือตัองให้BTSออกกฏห้ามแซงคิว ปรับหรือทำโทษอะไรก็ว่าไป
ทำซักเดือน2เดือน น่าจะได้ผลอะไรบ้าง
สังคมที่ไม่มีวินัย ไม่เคารพสิทธิผู้อื่น ยากที่จะเจริญนะครับ
comment78:และต่อไปข้างหน้าลูกก็อาจจะคิดว่าความคิดของแม่ถูก แล้วก็ไปสอนให้หลานแซงคิวต่อไป จึงแก้ไม่ได้สักที
comment79:เจอบ่อยนะ เข้าแถวซื้อของเอย อะไรเอย พอบอกแล้วก็มาชักสีหน้าใส่กัน เราก็เลยทำหน้าเหยียดๆใส่ แล้วพูดลอยๆขึ้นมาว่า “คนไม่มีมารยาท ไม่มีวินัยหน้าตาแบบนี้เองหรอ” ซะใจทุกครั้งที่มีคนมองไปดูมันกันเป็นแถว แล้วก็กลับมาสาปแช่งมันต่อในใจ คนแบบนี้ต้องเจอตอกหน้า หักหน้าให้อาย ด้านได้ก็ด้านไป เราก็จะหักจนนอย จนเป็นโรคซึมเศร้า จนไม่มีที่ยืนในสังคมตรงนั้นแหละ จะเอาจนกว่าจะสำนึก
comment80:ประเทศไทยเป็นประเทศที่น่าอยู่มาก แต่จะน่าอยู่ยิ่งขึ้นกว่านี้ถ้าทุกคนในประเทศมีวินัย มีจิตสำนึกต่อส่วนรวม และสิ่งนี้เริ่มต้นจากผู้ใหญ่จากคนในครอบครัวคอยสั่งสอนคนรุ่นลูกและรุ่นหลังๆ เพราะลูกนี่แหละจะซึมซับพฤติกรรมพ่อแม่ จะรอให้ครูสั่งสอนที่โรงเรียนอย่างเดียวไม่ได้หรอกนะ 

ถ้าทุกคนมีวินัยและจิตสำนึกต่อส่วนรวม ขยะก็คงไม่ล้นแบบนี้ คงไม่มีคนขับย้อนศร ขับฝ่าไฟแดง กลับรถในที่ห้าม มอเตอร์ไซด์ปาดตอนกำลังเลี้ยว จอดรถที่สำหรับคนพิการ ไม่มีการแซงคิว ไม่ทำผิดกฏระเบียบ รู้จักหน้าที่ที่ดีของตนเอง (เช่นตำรวจคอยช่วยเหลือประชาชนไม่ว่าเรื่องเล็กหรือใหญ่) 

เราเคยอยู่ประเทศอเมริกา เราชอบที่ประเทศเค้าเอาใจใส่เรื่องความปลอดภัยมากๆ จะซ่อมอะไรทีบนถนนนี่มีทั้งรถตำรวจตั้งป้ายตั้งกรวยบอกตั้งแต่ไกล เจ้าหน้าทีใส่ชุดมีอุปกรณ์พร้อม คือไม่สะเพร่าไม่ละเลยความปลอดภัย แต่หลายๆครั้งที่เห็นเวลามีการซ่อมหรือรถบรรทุกขนของใหญ่ๆของคนไทยรวมไปถึงจนท.บางคนนี่ทำเอากลัวอุบัติเหตุจะเกิดจริงๆ
comment81:เคยยืนรอคิวจ่ายเงินในร้านขายของฝาก มีนักเรียนม.ต้นแทรกแถวเข้ามา(แต่แทรกคนอื่น) โดนคนถูกแทรกด่าลั่นร้านเลย ด่าไปถึงโรงเรียนด้วยว่าไม่รู้จักสอนเด็กรึยังไง เด็กก็มึนโดนด่าแล้วยังไม่ออกไปต่อปลายแถวให้มันถูก ยืนรอจนจ่ายเงินเสร็จ คนด่าก็ด่าไล่หลัง 

อนาคตของชาติจะเป็นยังไงในเมื่อเด็กไร้สำนึกมีมากขึ้นทุกวัน
comment82:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment83:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment84:เราเป็นคนหนึ่งที่เป็นคนค่อนข้างเคร่งครัดในเรื่องกฎ ระเบียบ และวินัยทางสังคมมากๆ จนสามีเอาเราไปเม้าท์กับเพื่อนต่อหน้าเลย 5555

เรื่องนี้เราเลยต้องส่งต่อลูกค่ะ เราจะพูดเสมอว่าเรา "เลี้ยงลูกนอกกรอบ แต่เราไม่เลี้ยงลูกนอกกฎ"

เราจะพาลูกขึ้นรถไฟฟ้าเวลาลูกไปหาหมอที่จุฬาบ่อยๆ ค่ะ อย่างน้อยเดือนละครั้งและกำชับตั้งแต่เค้ายังเล็กๆ ว่าต่อแถวนะลูก ผู้ใหญ่บางคนหันมาเห็นเด็กเล็กๆ ก็มักจะให้ขึ้นมายืนด้านหน้าเสมอ เราก็จะขอบคุณแล้วแจ้งกลับค่ะ "ขอบคุณนะคะ ไม่เป็นไรค่ะ น้องต่อแถวได้ค่ะ" ทุกวันนี้เราก็ไม่ต้องพูดกับลูกชายแล้ว 

บางทีลูกก็มีโยเย อยากแกะขนมมาทาน เราก็จะบอกน้องเสมอว่าบนรถไฟฟ้าเค้าไม่อนุญาติให้ทานอาหารนะคะ น้องก็จะถามกลับว่าทำไมไม่ได้ เราก็จะบอกว่าเป็นกฎค่ะ ที่นี้น้องก็จะถามว่ากฎคืออะไร นี่เลยได้โอกาสสอนลูกค่ะ ว่า "กฎ ระเบียบ หรือข้อบังคับ คือสิ่งที่มีมาเพื่อให้ทุกคนทำตาม เพราะถ้าทุกคนไม่ทำตามกฎแล้ว มันก็จะวุ่นวายค่ะ"

ทุกวันนี้น้องห้าขวบเศษ เราเริ่มสอนให้น้องลุกให้คนแก่นั่งค่ะ เพราะเรามองว่าลูกเราเค้าโอเคกับการเกาะขาแม่ หรือราวจับได้แล้ว แต่ก็จะถามความสมัครใจเค้าก่อนนะคะ ว่าเค้ายืนได้ไหม เพราะตัวเราเองตอนนี้ท้องอ่อนๆ อยู่ค่ะ ก็จะบอกเค้าว่าหม่าม้ายืนไม่ได้นะคะ เค้าเองก็โอเคแต่ก็เขินต้องให้หม่าม้าไปช่วยบอกให้คุณตามานั่ง

เราว่าวินัย ความมีน้ำใจเป็นสิ่งที่ปลูกฝังได้แต่เด็กค่ะ ยิ่งใส่ให้เค้าเร็วเท่าไหน เค้าก็ซึมซับไวเท่านั้น
comment85:พ่อแม่สอนไม่ดี แต่โทษโรงเรียน ทั้งที่โรงเรียนสอนวินัยดี แต่การกระทำของคนในครอบครัว เป็นตัวอย่างที่ไม่ดี นี่ไง ปัญหาสังคม เด็กก็งงสิ สอนอย่างแต่ทำให้เห็นอีกอย่าง
comment86:ผู้ใหญ่น้อยคนนะที่จะคิดได้หรือคิดเป็นเหมือน จขกท.   

ส่วนตัวอยู่เกาหลี มีเหตุจำเป็นต้องใช้บริการซับเวย์ บางทีก็หัวเสียกับมนุษย์ป้าเกาหลี  

ขนาดว่าแก่หัวหงอกแล้วนะ ยังหน้าด้านมาแทรกฉัน  แต่ฉันรักษาสิทธิ์ของฉัน ไม่ให้แทรกย่ะ 

มาก่อนต้องได้ก่อนซิ ป้ามาทีหลังก็อยู่ถัดไปซิ
comment87:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment88:อย่างกระทู้นี้ไง   พอมีคนว่าก็เป็นเดือดเป็นแค้น  ไม่ยอมรับว่าพฤติกรรมขยะโลกนี่ก็มีเยอะขึ้นทุกวัน

https://pantip.com/forum/klaibann
ปัจจุบันประเทศไทยมีดีเเค่เเผ่นดินเเต่นิสัยคนไทยทั้งสิ้นเป็นขยะโลกมากขึ้น เพิ่มขึ้นทุกวัน ไม่มีวันสิ้นสุด
comment89:งงกับคนที่บอกว่าเรื่องเล็กๆเอง ช่างมันเหอะ -.-
แค่เรื่องเล็กๆยังไม่ทำกัน ยังมองข้าม หลายๆคนทำกัน รวมกันก้อทำให้บ้านเมืองเราเป็นแบบนี้ไง
ไม่ใช่แค่มนุษย์แม่เหล่านี้อย่างเดียวหรอกค่ะ เราใช้ BTS แถวนั้นบ่อย เคยเจอเด็กมหาลัยๆนึงย่านอโศกก้อใช่ย่อย เค้าต่อแถวกันตั้งยาว มาตั้งแถวใหม่ตรงกลางเลยเกือบ 10 คน พอรถไฟมาก้อเดินเข้าไปเลย สังคมเราก็มีแต่คนเห็นแก่ตัวและไร้ระเบียบทุกๆที่นั่นแหละค่ะ บ่นไปเตือนไปก้อเท่านั้น ถ้าคนเรามันไม่มีจิตสำนึกจริงๆ
comment90:เจอพวกแซงคิวตอนขึ้นรถสาธารณะทุกชนิด ผมนี่พยายาม "หาจังหวะ" เนียนๆ ตอกส้นใส่หน้าแข้งเลยคนับ

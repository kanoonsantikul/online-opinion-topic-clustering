title:โรงเรียนเตรียมอุดม เด็กเก่ง จบมามีคุณภาพ แต่มันสะท้อนถึงความถอยหลังของการศึกษาไทย
comment:โรงเรียนเตรียมอุดม ใครรู้ว่าจบมาจากโรงเรียนนี้ก็ต้องพูดทันทีว่า อู้หู เก่งจัง

การเข้าเตรียมอุดม ไม่ใช่เรื่องง่าย (ขอพูดในส่วนของสายวิทย์นะครับ 
เพราะตอนม.4ส่วนตัวผมไปสอบสายศิลป์มา ทั้งๆที่ไม่ได้อ่านอะไรไปเลยแต่ติดเฉยเลย 
แต่ก็ปฏิเสธไป จะเอาสายวิทย์โรงเรียนเดิมน่ะ คิดว่าอาจจะไม่เข้มข้นเท่า)

การที่จะเข้าเตรียมอุดมได้ ไม่ใช่เรื่องง่าย แต่เอาเข้าจริงมันก็ไม่ได้ยากมากขนาดนั้น
เพราะถึงแม้นักเรียนจะมาสอบเข้าประมาณหมื่น รับนักเรียนเข้าประมาณพัน 
แต่จริงๆแล้วคนที่มีความรู้หรือเตรียมตัวไปสอบแบบจริงจังมีไม่ถึงครึ่ง
ผลที่ออกมาทำให้บางคนที่พอทำได้บ้าง เดาไปเยอะ แต่ฟลุคติดก็มี
ใครที่ไม่ติดแต่บ้านพอมีกะตังกับเขาหน่อยก็จ่ายเงินไปอยู่วิทย์บอตามระเบียบ
(แค่ถ้าตังล้นจริงและพอมีความรู้อยู่บ้าง วิทย์คอมวิทย์คุณก็ไม่ไกลเกินมือท่าน)
อันนี้ไม่ใช่เรื่องใหญ่อะไรหรอกครับ เพราะโรงเรียนที่มีชื่อหน่อยไม่ว่าจะในกรุงเทพหรือต่างจังหวัดล้วนมีการใช้เงิน/ใช้เส้นสายช่วยเข้ากันเยอะแยะ
เราก็ทำอะไรไม่ได้ บังเอิญไม่ได้เป็นนายกกระทรวงศึกษาธิการหรือบุคคลที่เกี่ยวข้อง ก็ได้แต่รู้ไว้และใช้ชีวิตต่อไป

ข้างบนถือว่าแค่เกริ่นครับ เนื้อหาที่ผมต้องการจะพูดถึงจริงๆอยู่ข้างล่างนี้

การศึกษาไทยทุกวันนี้ คุณครูในโรงเรียนไร้คุณภาพเกินไปแล้ว แม้ขนาดว่าโรงเรียนเตรียมอุดมที่ได้ชื่อว่าเป็นรองแค่มหิดลแค่ที่เดียวแต่กลับต้องหวังพึ่งความรู้จากที่เรียนพิเศษมากกว่าครูผู้สอนในโรงเรียน สังเกตได้จากสยาม/วรรณสรณ์หรือที่เรียนพิเศษชื่อดังต่างๆ แม้ว่าจะเป็นเวลาเรียนอยู่ แต่ก็จะเห็นเด็กใส่ชุดนักเรียนเดินไปมากันอย่างขวักไขว่เหมือนเป็นเรื่องปกติไปแล้ว คุณครูที่ได้ชื่อว่าดีอันดับต้นๆของประเทศยังไม่สามารถทดแทนคุณครูสอนพิเศษได้ เราก็ต้องเข้าใจเด็ก เพราะว่าที่เขาทำไปเพราะต้องการสอบเข้ามหาลัยในคณะที่ต้องการ ซึ่งต้องใช้ความรู้ในสิ่งที่เขาไม่สามารถหาได้ในห้องเรียน จึงต้องพึ่งที่เรียนพิเศษแทน 

เข้าใจดีว่าคุณครูหลายท่านจบครูมา แต่ครูสอนพิเศษจะมีความรู้ที่เหนือกว่าคือมีความรู้เฉพาะทางโดยตรงของจริง อย่าง วิศวะกรก็สอนฟิสิกส์ หมอก็สอนชีวะ ทำให้มีความรู้ความเข้าใจในตัววิชามากกว่าครูผู้สอน แถมยังพูดจากับเด็กรู้เรื่อง ในขณะเดียวกันกับการที่ครูบางท่าน แค่พูดคุยกับเด็กเรื่องสัพเพเหระก็คุยกันไม่ค่อยรู้เรื่องแล้ว แล้วคิดว่าจะสอนรู้เรื่องหรือ

หนังสือของกระทรวงศึกษาธิการก็เช่นกัน เข้าใจว่าตั้งใจเขียนและออกแบบมาให้ทุกคนทั้งประเทศก็เลยเนื้อหาไม่ละเอียด และยังต้องทำตามแบบแผนการเขียน ทำให้เกิดความเวิ่นเว้อในตัวเนื้อหามากๆ ไม่สามารถนำไปใช้เพื่อการสอบเข้ามหาวิทยาลัยได้เลย นอกเสียจากว่าจะท่องไปแบบนกแก้วนกขุนทองแล้วจำไปสอบ โดยทั่วไปแล้ว การศึกษาที่ดีคือการใช้ความจำและความเข้าใจควบคู่ไปด้วยกัน (ไม่ได้ใช้แค่ความเข้าใจอย่างเดียวแบบที่ผู้ใหญ่หลายคนบอก ถ้าคุณจำอะไรไม่ได้เลยคิดว่าคุณจะเข้าใจหรือ?) อันที่จริงผมว่า แยกยาก/ง่ายไปเลยดีกว่า ครึ่งเล่มแรกง่าย ครึ่งเล่มหลังเนื้อหาเดิมแต่ยากขึ้น เน้นเนื้อหา ไม่เน้นน้ำ แบบที่เตรียมอุดมพิมพ์หนังสือเป็นของตัวเองให้นักเรียนโรงเรียนตัวเอง เล่มบางเฉียบ แต่เนื้อหาอันแน่นไปด้วยคุณภาพ แต่อย่างไรก็ตามก็ไม่สามารถเพียงพอต่อความต้องการของเด็กเตรียมที่นำไปสอบฟอร์สอบซัมสอบเอ็นได้อยู่ดี จึงต้องเรียนพิเศษเพิ่ม

ข้อสอบ GAT/PAT/O-NET และอื่นๆ วัดความรู้คนได้แค่หยิบมือ ที่เหลือก็แค่ไปนั่งดิ่งคำตอบ ก ก ก ก ก ข ข ข ข ในข้อสอบ
ลองออกเป็นข้อสอบเติมคำทุกข้อสิครับ (ในวิชาเลข) หรือเป็นช้อยส์ที่ซับซ้อนเดาได้ยากกว่าเดิม คิดว่าผลจะเป็นยังไง
ผมพนันให้เลยว่าเด็กได้ศูนย์กันเกินครึ่งประเทศแน่ๆถ้าเป็นข้อสอบเติมคำในวิชาเลข 

การศึกษาไทยดีนะครับ ดีมากด้วย ดีเกินไปที่จะมายัดเยียดเนื้อหาทั้งหลายอัดแน่นในตอนมอปลาย ในสปอยคือเนื้อหาไม่ถึง 10% ที่ผมขอพูดถึงนะครับ
[Spoil] คลิกเพื่อดูข้อความที่ซ่อนไว้วิชาสังคมต้องจำทั้งโลก ภูมิศาสตร์ ประวัติศาสตร์ไทย ประวัติศาสตร์โลกทั้งแต่ยังไม่มีตัวอักษรจนถึงปัจจุบัน จำเนื้อหาตั้งแต่รัชการที่หนึ่งถึงปัจจุบัน ศาสนา พุทธ คริสถ์ อิสลาม พรามหณ์ฮินดู ภาษาอังกฤษก็มี idiom ศัพท์เฉพาะทางต่างๆ (ยากชนิดที่ว่า native speaker มาทำข้อสอบเองยังมีงงได้) แกรมม่า หาจุดผิด คณิตก็ ดิ๊บ อินทีเกรต แคลคูลัส กราฟ เส้นตรง พาราโบลา เอกโพเนนเชียล เซต ความน่าจะเป็น ฟิสิกส์ก็การเคลื่อนที่แนวตรง ฟิสิกส์นิวเคลียร์ เลขนัยสำคัญ พลังงานจลน์-กล-ศักย์-ไฟฟ้า เคมีก็รู้ตั้งแต่ระดับอะตอม ต้องจำรูปแบบธาตุ เคมีอินทรีย์ต้องจำได้ถึงระดับโครงสร้างอะตอมอย่างพวกยางพารา โปรตีนต่างๆ อมิโน การทดสอบกรด-เบส-โปรตีน หาบัฟเฟอร์ ความเข้มข้นสาร ชีวะก็ต้องรู้ตั้งแต่สิ่งมีชีวิตแรกเกิดขึ้นมาบนโลก โครงสร้างร่างกายมนุษย์ โครงสร้างกระดูก การเต้นหัวใจ ไฟลัมสัตว์ต่างๆ กล้องจุลทรรศน์ อวัยวะภายในต้องแต่ปาก จำน้ำย่อยตั้งแต่กระเพราะอาหาร ลำไส้เล็ก ตับอ่อน การดูดซึมสารอาหาร การไหลเวียนเลือด ระบบการหายใจ แค่นี้ก็ใกล้ตายแล้วครับ แต่นี่ไม่ถึงสิบเปอร์เซ็นต์ด้วยซ้ำ แต่การศึกษาไทย ถ้าคุณอยากทำข้อสอบได้ คุณก็ต้องเข้าใจเรื่องพวกนี้  ซึ่งบอกตรงๆนะครับว่าต่อให้เป็นครูที่โรงเรียนรายวิชานั้นๆไปทำข้อสอบเองก็ยังทำไม่ได้ ให้เป็นข้อสอบโอเน็ตที่ได้ชื่อว่าง่ายที่สุดในการสอบแข่งขัน ผมก็ยังมั่นใจว่าทำกันยังไม่ค่อยได้ เริ่มเห็นภาพการศึกษาไทยที่ถอยหลังอยู่รึยังครับ

สาเหตุมาจากการให้ความสำคัญกับสถาบันมัธยมแบบสุดโต่ง ผมว่าของอเมริกาน่าสนใจนะ ที่โรงเรียนมัธยมปลายทุกที่ถือว่าเท่าเทียมกันหมด ถ้าคุณย้ายบ้านทางโรงเรียนก็จะบอกว่ามีเนื้อหาอะไรบ้าง ซึ่งรายวิชาเราสามารถเลือกได้ ขอยกตัวอย่างรายละเอียดวิชาที่น่าสนใจนะครับ เช่น วิชาฝึกเขียนโปรแกรมบังคับแขนหุ่นยนต์ วิชาการเขียนหนังสือ วิชาศึกษาการเอาตัวรอดได้ในสังคม เป็นต้น หลายโรงเรียนก็มีกิจกรรมที่น่าสนใจ อย่าง ให้เงิน 100 บาทมาแล้วให้นักเรียนใช้เวลา 4 ชั่วโมงเพิ่มมูลค่าของเงินนี้ให้ได้มากที่สุด แต่ด้วยสภาพสังคมที่ต่างกัน ผมว่า บ้านเรายังต้องใช้เวลาอีกนานกว่าจะไปถึงจุดการเรียนที่เปิดแบบนั้น ถ้าจะให้เริ่มจริงๆก็คือการเริ่มให้เรียนเนื้อหาที่ตรงกับคณะที่ต้องการเข้า ไม่ใช่ว่าสอบไม่ตรงวิชาแล้วมาบอกว่าต้องการคนที่มีความสามารถรอบด้าน คุณจะนำความสามารถไปทำไมในเมื่อคุณไม่ได้ใช้ความสามารถนั้น?

ส่วนตัวเคยทำข้อสอบคณิตศาสตร์ของม.6ที่เทียบกับอเมริกาแล้ว สามารถใช้ความรู้ของเด็กป.6ตอบได้หมดเลยครับ เนื้อหาที่ยากก็คือพวกบวกลบคุณหารเศษส่วน หาปริมาตร หาพื้นที่ ไม่ได้เว่อร์วังอลังการแบบของเรา แต่ชนชาติเขากลับได้ชื่อว่าชนชาติพัฒนาแล้ว ส่วนของเราก็มุ่งเน้นพัฒนาผิดด้าน แย่ลงๆเรื่อยๆ ยกเว้นว่าเขาต้องการเรียนเนื้อหาเฉพาะรายวิชาที่ตรงกับความต้องการในการใช้ต่อในมหาลัย อันนั้นอะยากจริง ยากกว่าของบ้านเราด้วย แต่เขาเลือกลงแค่อันเดียว มันเลยได้คุณภาพมากกว่าบ้านเราที่อัดไปซะทุกอย่างจนไม่ได้อะไรเลย

ส่วนมากข้อสอบต่างๆของเด็กมอปลาย เกินกว่าครึ่ง ของเด็กไทยคือการเข้าไปมั่วข้อสอบตั้งแต่ข้อแรกถึงข้อสุดท้าย แล้วก็ออกมาดีใจกับคะแนนสอบ แค่นั้นแหละครับ ที่วัดได้จริงๆก็มีซัก 40% ที่พอจะถูๆไถๆทำได้บ้างไม่ได้บ้าง 5%หรือน้อยกว่านั้นคือคนที่ทำข้อสอบได้จริงๆ ที่พอจะไปไหวก็คือการสอบแก็ทเชื่อมโยง ชนิดที่ว่าบางคนเลิกอ่านหนังสือทุกวิชาเพื่อมาทุ่มเทกับแก็ทเชื่อมโยงวิชาเดียว เห็นแล้วก็รู้สึกเศร้าใจกับการศึกษาไทย

เด็กเก่ง เก่งจนรู้ตั้งแต่อวกาศไปจนถึงอนุภาพอะตอมเล็กๆ แต่เด็กที่ไม่เก่ง แม้แต่อ่านหนังสือภาษาไทยยังอ่านไม่ออก เป็นช่องว่างทางการศึกษาที่ส่งผลกระทบโดยตรงที่ทำให้เกิดภาวะรวยกระจุก จนกระจาย ส่งผลโดยตรงอีกครั้งที่จะทำให้ประเทศมีบุคลากรไร้คุณภาพล้นเมือง(ไร้คุณภาพในทางวิชาการนะครับ ไม่ได้หมายถึงไร้คุณภาพในเรื่องอื่น) 

วันก่อนนายกมีการให้เพิ่มเนื้อหาประวัติศาสตร์ไทยลงไปอีก อยากให้ท่านเลือกคนที่ให้ข้อมูลท่านมาอีกทีดีๆนะครับ เพราะว่า คนนั้นน่าจะรู้ไม่จริงแล้วแหละ ทุกวันนี้เนื้อหามันล้นและเยอะเกินไปมานานมาแล้ว แทนที่จะสอนเนื้อหาปริมาณปานกลางแต่ได้คุณภาพ กลับเลือกที่จะสอนเนื้อหาอันแน่นแต่ผลลัพธ์กลับโบ๋เบ๋

ล่าสุดวันนี้มีการให้เด็กทุกคนเลือกเล่นเครื่องดนตรีไทยเป็นอย่างละหนึ่งชนิดอีก ก็ดีนะครับ แต่ผมอยากให้ไปทีละนิด ตามความสมัครใจ มากกว่าการบังคับ หรือกำหนดขั้นต่ำยังจะดีซะกว่า แต่ดนตรีไทย ถ้าเป็นขลุ่ยก็น่าจะง่ายนะครับ ผมฝึกเล่นไม่กี่ชั่วโมงก็คล่องแล้ว

ตั้งใจพิมพ์บทความนี้ออกมาในระดับนึงนะ หวังว่ามันจะถึงบุคคลที่มีอำนาจในการดูแลเรื่องนี้บ้าง แต่ถ้าไม่ได้รับผลตอบรับอะไรมาก็ถือว่าเราโพสผิดที่ผิดเวลาและโชคยังไม่ข้างเราเองก็แล้วกัน
comment1:บุคคลมีอำนาจเขาไม่อยากแก้อะไรเรื่องแบบนี้จรืงจังหรอกครับ
เขามักเป็นศิษย์เก่าโรงเรียนดังๆ หรือมีลูกหลานเรียนอยู่
และต้องการให้ลูกหลานเรียนพิเศษเพื่อให้ได้เปรียบเด็กที่ด้อยโอกาสแต่มีศักยภาพมากกว่าลูกหลานตัวเอง
คนในpantipที่พอมีเงินเขาก็อยากให้ลูกหลานได้เรียนโรงเรียนดังและเรียนพิเศษเพื่อได้เปรียบเด็กอื่นเหมือนกัน
และพวกนี้มักมีเสียงดังกว่าคนด้อยโอกาสยากจน
เป็นแบบนี้แล้วคุณจะไปหวังให้พวกเขาแก้ปัญหานี้จริงจังได้ไหมครับ 
เขาจะไปแก้ให้ลูกหลานเขาลดความได้เปรียบไปทำไม
เรื่องมันก็มีแค่นี้นั่นแหละครับ
comment1-1:ความเห็นนี้เขียนได้โดนใจผมจริงๆ
comment2:สายศิลป์ข้าง่ายจริง ไม่ได้อ่านอะไรเหมือนกัน ติดเฉยเลย
comment2-1:เพื่อนผมที่ไม่ได้อ่านอะไรไปอีกคนก็ติดสายศิลป์เตรียมเหมือนกันครับ ตอนนี้เรียนบัญชีบัญชีจุฬาอยู่
จริงๆอัตราการแข่งขันอยู่ที่ 1:12 มั้ง คห.ล่างเขาบอกมา อาจจะไม่ได้ง่ายสำหรับทุกคนก็ได้ครับ
comment3:เอาอะไรกับคุณภาพคนอะ
ขนาดผู้ใหญ่ในบ้านในเมือง
 บางคนยังทำตัวไม่มีวึฒิภาวะเลย
comment4:ต่อให้จบสถาบันดีไม่ว่าระดับไหนก็ตามแต่ถ้าทำงานไม่โอเค ที่ทำงานก็ไม่โอเคกับเราอยู่ดีค่ะ ทั้งนี้ทั้งนั้นตัวเราเท่านั้นเป็นผู้กำหนดอนาคตตัวเราเอง ผลงานเท่านั้นที่จะพิสูจน์การกระทำของเรา  เกรดบอกว่าเราถนัดอะไร แต่ผลงานตอนทำงานบอกว่าเรา " รัก " งานนั้นมากแค่ไหน 😀 ตอนได้โบนัสเจ้านายเขาไม่มองค่ะ ว่าคุณจบจากไหน เกรดอะไร ฝีมือและผลงานล้วนๆ
comment5:เรื่องเกี่ยวกับประวัติศาสตร์สังคม ควรทำเป็นพวกสารคดีมีภาพประกอบเพื่อให้เข้าใจง่าย และแยกออกไปไกลๆจากระบบการศึกษาเลย
comment6:พี่ว่าไม่ทั้งหมดนะที่ต้องเรียนพิเศษ พี่กะเพื่อนก็ไม่ได้เรียน แค่ตั้งใจเรียนในห้อง ไม่ได้อ่านหนังสือเอาเป็นเอาตายนะ สบายๆ มีเวลาไปเดินเล่นสยามได้ วันเสาร์อาทิตย์ก็เที่ยวเล่นได้ไม่เครียดเหมือนเด็กสมัยนี้ แต่ต้องให้เครดิตอจ. อจ. ที่สอนเราเก่งทุกคนและตั้งใจสอนมาก ทำให้พี่กะเพื่อนๆเข้ามหาลัยติดตั้งแต่มอห้าเกือบยกห้อง แต่ไม่รู้สมัยนี้เป็นไงนะ รู้สึกว่าเด็กสมัยนี้มันจะอะไรกันนักหนาวะ กวดวิชาเยอะไปไหม สอบอะไรบ่อยขนาดนั้น รุ่นพี่มีแค่สอบมิดเทอมกะไฟนอลนะถ้าจำไม่ผิด เด็กรุ่นใหม่น่าสงสารจัง

ปล. รุ่นก่อน 60 นิดๆ
comment6-1:รหัสอะไรคับ อิอิ
comment7:เด็กไทยเรียนเยอะเกินความจำเป็น 
เลิกเรียนแทนที่จะกลับไปบ้านอยู่กับครอบครัว
กลับต้องไปเรียนกวดวิชาอีก
comment7-1:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment8:"การศึกษาไทยทุกวันนี้ คุณครูในโรงเรียนไร้คุณภาพเกินไปแล้ว แม้ขนาดว่าโรงเรียนเตรียมอุดมที่ได้ชื่อว่าเป็นรองแค่มหิดลแค่ที่เดียวแต่กลับต้องหวังพึ่งความรู้จากที่เรียนพิเศษมากกว่าครูผู้สอนในโรงเรียน"
^
[Spoil] คลิกเพื่อดูข้อความที่ซ่อนไว้คุณก็มองสุดโต่งเกินไป การเรียนพิเศษมันไม่ได้หมายความว่าครูที่สอนในรร.ไร้คุณภาพเสมอไป เจ้ายุทธจักรยังต้องฝึกวิชาจากปรมาจารย์หลายสำนัก การเรียนก็เหมือนกัน

"เข้าใจดีว่าคุณครูหลายท่านจบครูมา แต่ครูสอนพิเศษจะมีความรู้ที่เหนือกว่าคือมีความรู้เฉพาะทางโดยตรงของจริง อย่าง วิศวะกรก็สอนฟิสิกส์ หมอก็สอนชีวะ ทำให้มีความรู้ความเข้าใจในตัววิชามากกว่าครูผู้สอน แถมยังพูดจากับเด็กรู้เรื่อง"
^
[Spoil] คลิกเพื่อดูข้อความที่ซ่อนไว้คงไม่เหนือกว่าในเรื่องขององค์ความรู้ที่ใช้สอนมั้งครับ วิศวฯแต่ละสาขาก็เอาฟิสิกส์บางหัวข้อมาเจาะลึกเท่านั้นเอง มุมมองที่มีมากกว่าครูทั่วไปน่าจะเป็นเรื่องการประยุกต์ใช้ โรงเรียนกวดวิชาบางที่หมอยังมาสอนฟิสิกส์เลย แสดงว่าไม่จำเป็นต้องจบจากสายนั้น ๆ เพื่อมาสอนองค์ความรู้นั้น ๆ หรือเปล่า?

"ข้อสอบ GAT/PAT/O-NET และอื่นๆ วัดความรู้คนได้แค่หยิบมือ"
^
[Spoil] คลิกเพื่อดูข้อความที่ซ่อนไว้ไม่มีระบบไหนที่ใช้ต้นทุนน้อย แม่นยำ คอรัปชั่นยากไปกว่าระบบข้อสอบปรนัยแล้วครับ จำปี 49 ได้ไหมที่เป็นการสอบระบบใหม่ เป็นอัตนัย เป็นไงเกิดปัญหา ตอนนั้นผมเป็นนศ.ทำงานพิเศษไปนั่งกรอกข้อมูลคะแนนสอบเข้าระบบของ สทศ. ข้อสอบของน้อง ๆ เป็นล้านที่คะแนนผิด แก้ก็แก้ไม่หมดจนต้องปล่อยตามเวรตามกรรมกันไป นี่ยังมีเคสเรื่องโกงข้อสอบอีกสารพัด ผมบอกตรง ๆ ขนาดปรนัยให้ฝน ๆ กันยังมีปัญหาเลย ผมว่าระบบนี้ถึงแม้จะไม่ได้ดีที่สุดสำหรับการวัดความรู้ แต่ดีพอ เหมาะสม และรวดเร็วในการวัดประเมินผลสำหรับคนเป็นแสน ๆ 

"สาเหตุมาจากการให้ความสำคัญกับสถาบันมัธยมแบบสุดโต่ง ผมว่าของอเมริกาน่าสนใจนะ ที่โรงเรียนมัธยมปลายทุกที่ถือว่าเท่าเทียมกันหมด ถ้าคุณย้ายบ้านทางโรงเรียนก็จะบอกว่ามีเนื้อหาอะไรบ้าง"
^
[Spoil] คลิกเพื่อดูข้อความที่ซ่อนไว้โรงเรียนทางเลือกไงครับ แบบนั้นเลย ลองไปดูในหลักสูตร แต่ค่าเทอมแพงเอาเรื่อง

"ส่วนตัวเคยทำข้อสอบคณิตศาสตร์ของม.6ที่เทียบกับอเมริกา ไม่ได้เว่อร์วังอลังการแบบของเรา แต่ชนชาติเขากลับได้ชื่อว่าชนชาติพัฒนาแล้ว ส่วนของเราก็มุ่งเน้นพัฒนาผิดด้าน" 
^
[Spoil] คลิกเพื่อดูข้อความที่ซ่อนไว้ผมไม่คิดว่าการความซับซ้อนของปัญหาด้านวิชาการจะมีผลต่อการพัฒนาชาติ แต่ก็ไม่ได้หมายความว่าถ้าทำให้มันง่ายขึ้นเหมือนชาติที่พัฒนาแล้วก็จะพัฒนาตามเขา ส่วนนี้คงต้องไปนั่งคุยกับคนทีเรียนด้านรัฐศาสตร์ สังคมศาสตร์ประวัติศาสตร์ชาติอเมริกา เพราะถ้าเรื่องเนื้อหาการเรียนมีผลต่อการพัฒนาชาติจริง ป่านนี้สิงค์โปรไม่เป็นผู้นำโลกไปแล้วหรอ? 

"ส่วนมากข้อสอบต่างๆของเด็กมอปลาย เกินกว่าครึ่ง ของเด็กไทยคือการเข้าไปมั่วข้อสอบตั้งแต่ข้อแรกถึงข้อสุดท้าย แล้วก็ออกมาดีใจกับคะแนนสอบ แค่นั้นแหละครับ"
^
[Spoil] คลิกเพื่อดูข้อความที่ซ่อนไว้ลองคำนวณหาความน่าจะเป็นดู สมมติ 100 ข้อ ปรนัยมีตัวเลือก 5 ตัวเลือก ดังนั้น โอกาสเดาได้คำตอบที่ถูกคือ 1/5 คุณก็เอาไปเข้าสูตร Binomial Distribution แล้วลองหาโอกาสที่จะเดาถูกมากกว่า 50 ข้อ แล้วคุณจะเห็นว่าโอกาสมันน้อยเสียเหลือเกิน ผมว่าเด็กมันคงไม่ดีใจหรอกครับ

ส่วนตัวผมมองว่า หลักสูตรการเรียนบ้านเรามันเหมาะกับคนกลุ่มหนึ่ง ๆ เท่านั้น แต่ก็ไม่เหมาะกับคนอีกหลากหลายกลุ่ม การที่พวกเขาได้คะแนนน้อยไม่ได้หมายความว่าระบบการสอนไม่ดี แต่อาจจะไม่สอดคล้องกับแนวคิด วิถีชีวิตของเด็กลุ่มนั้นก็เป็นได้ 

การเรียนมีหลายหลักสูตร สิ่งที่ประเทศเราต้องพัฒนาคือปรับให้เหมาะกับคนทุกกลุ่ม แต่ด้วยข้อจำกัดการจะให้รัฐเอาเงินมาลงทุนด้านการศึกษาอย่างเดียวก็เป็นไปไม่ได้ มันก็ต้องค่อยเป็นค่อยไป ตอนนี้ก็มีข่าวจะรื้อระบบเอนทรานซ์ขึ้นมาใหม่ โรงเรียนทางเลือกก็เริ่มก่อตั้งขึ้นมาเยอะขึ้นเรื่อย ๆ 

ผมคิดว่าบ้านเราไม่ได้ถอยหลัง บ้านเราการศึกษาพัฒนาขึ้นหากเทียบกับสิบยี่สิบปีก่อน เพียงแต่มันดันพัฒนาได้เฉพาะกับกลุ่มคนที่มีโอกาสเข้าถึงทรัพยากรเท่านั้น มันเลยทำให้เกิดช่องว่างที่ใหญ่ขึ้นเรื่อย ๆ กลุ่มที่ไม่สามารถเข้าถึงได้ก็เพิ่มมากขึ้น เลยทำให้เรารู้สึกว่า บ้านเมืองเรากำลังถอยหลังหรือเปล่า

ปล. เกี่ยวกับโรงเรียนเตรียมตามหัวข้อตรงไหนหว่า?
comment8-1:นั่นสิครับ เกี่ยวกับรร.เตรียมตรงไหน555
comment8-2:+1
comment8-3:+ล้าน โดยเฉพาะตรงงรร.เตรียม งงมากว่าเกี่ยวยังไง
comment8-4:ในเรื่องวิศวะสอนฟิสิกส์ หมอสอนชีวะ ผมว่าที่จขกทพูดจริงครับ วิศวะ กับหมอในสถาบัน "เรียนตามใจผม" หรือหมอที่สถาบัน"ชีวะลำแสง" สอนชีวะและฟิสิกส์ "ทุกเรื่อง"และ"ตรงความต้องการของเด็ก"มากกว่าในห้องเรียนจริงๆครับ
comment8-5:เด็กไทยมั่วข้อสอบแล้วออกมาดีใจกับคะแนน เรื่องจริงครับ เด็กหลายๆโรงเรียนที่ไม่ใช่รรมีชื่อเสียง เช่น เตรียม บดิน มหิดล และอื่นๆ ผมไปสอบpat gatมา เด็กเกินกว่าครึ่งห้องหลับตั่งแต่15นาทีแรก แล้วพอคะแนนออกก็มาอวดกันว่า เห้ย กุได้60เลยนะเว้ย เห้ย กุได้80
เพราะอะไร? เพราะข้อสอบไม่ใช่300ข้อ300คะแนน อาจจะข้อละ4 6 คะแนน โอกาสมั่วให้ถูกมากกว่าค่าเฉลี่ยจึงมีเยอะ
อย่างฟิสิกส์ของวิชาสามัญ 100คะแนน เฉลี่ยประเทศอยู่ที่20 ข้อสอบข้อละ4คะแนน บางคนมั่วได้40ทั้งๆที่ผมเห็นเค้าทำข้อสอบแค่6นาที45วินาที(ดูจากนาฬิกา)
comment8-6:ความคิดผม ผมถือว่าการเรียนที่ตรงจุดประสงค์คือทำข้อสอบได้(เพราะถ้ามันทำข้อสอบไม่ได้ ใช้ไม่ได้ เรียนไปก็ไร้ความหมาย) ซึ่งการเรียนในห้อง(ถ้าไม่ใช่ห้องเรียนพอเศษ เน้น.....หรือห้องโครงการ.......) จะเพียงพอในการทำข้อสอบประมาณ10-20เปอเซ็นต์เท่านั้นคับ(เทียบกับความยากและเวลาในข้อสอบ วิธีการในห้องเรียนสอน ทำโจทย์ข้อเดียวกัน วิธีในห้องใช้5นาที วิธีในกวดวิชาใช้"บางวิธี"ใช้10-30วินาทีเท่านั้น)
comment8-7:มั่วข้อสอบอันนี้ผมก็ไม่รู้เรื่องเกณฑ์การให้คะแนนเหมือนกัน แต่โอกาสที่มั่วแล้วถูกเกิน 50% โอกาสคือ 0.000001 ตีความง่าย ๆ คือเป็นไปไม่ได้เลยที่มั่วปรนัย 5 ตัวเลือกจะถูกเกิน 50% ขึ้นไป ถ้าข้อหนึ่งให้คะแนนมากกว่า 1 คะแนนมันคงต้องมีเกณฑ์การวัดของเขามั้งครับ 

ส่วนเรื่องอาชีพไหนมาสอนวิชาอะไร อย่างที่ผมกล่าวไปข้างต้นครับว่า มันไม่เสมอไปไรหรอกที่คนที่จบสาขานั้น ๆ ต้องมาสอนพิเศษวิชานั้น ๆ ถึงจะสอนได้ดี ตามกวดวิชาก็มีติวเตอร์ดัง ๆ ที่ไม่ได้จบมาเฉพาะสายแต่มาสอนแล้วได้คุณภาพก็มี เพราะเนื้อหามันมีสโคปของมัน คนที่จบมาสายตรงจะมีประสบการณ์เรื่องการนำเรื่องที่เรียนไปประยุกต์ใช้เสียมากกว่า
comment8-8:iLLuminati Confirmed แนบข้อความในสปอยกะที่โควทข้อความเรามามันไม่ค่อยเกี่ยวกันเลยนะ

ที่ผมอ้างอิงถึงเตรียมอุดมเพราะแสดงถึงความเก่งกระจุกโง่กระจายน่ะ 
ทำไมไม่เข้าใจกันอะ หรือเราความคิดเชื่อมโยงมากไปรึปล่าว
ช่องว่างที่กว้างมากขึ้นนี่แหละที่เรามองเห็นถึงความถอยหลัง

ปล. ถ้าคะแนนเกิน 50เปอร์เซ็นในบางวิชา คุณก็เป็นอันดับหลักร้อยในเมืองไทยแล้วครับ (จากนักเรียนหลายหมื่นคน)
ส่วนมาก จาก 300 คะแนน โดยเฉลี่ยขอแค่เกิน 100 คะแนน ก็ถือว่าหรูมากๆๆแล้วนะ 

ขอบคุณสำหรับความคิดเห็นนะครับ เข้าใจว่าอาจจะใช้สิ่งที่รู้เดิมมาแสดงความคิดเห็น แต่ตอนนี้มันเปลี่ยนไปแล้วน่ะ อะไรก็ไม่เหมือนเดิม มันใช้เกณฑ์เดิมไม่ได้เสมอไปครับผม

จากข้อมูลที่ว่ามา ดูอเมริกาเขาด้อยมากเลยนะ แต่ทำไมเขายังดูเป็นประเทศที่เจริญจัง ไม่เหมือนกับไทยเราเลย
comment8-9:"การศึกษาไทยทุกวันนี้ คุณครูในโรงเรียนไร้คุณภาพเกินไปแล้ว แม้ขนาดว่าโรงเรียนเตรียมอุดมที่ได้ชื่อว่าเป็นรองแค่มหิดลแค่ที่เดียวแต่กลับต้องหวังพึ่งความรู้จากที่เรียนพิเศษมากกว่าครูผู้สอนในโรงเรียน"
^

คุณก็มองสุดโต่งเกินไป การเรียนพิเศษมันไม่ได้หมายความว่าครูที่สอนในรร.ไร้คุณภาพเสมอไป เจ้ายุทธจักรยังต้องฝึกวิชาจากปรมาจารย์หลายสำนัก การเรียนก็เหมือนกัน
^
^
คือนี่การเรียนในยุคใหม่ครับไม่ใช่หาเจ้ายุทธจักรการศึกษาที่เด็กจะได้รับนั้นต้องเท่ากันทุกคนครับไม่ใช่บางคนสอนดีมากครั้งเดียวเข้าใจบางคนเหมือนมาบ่นให้ฟัง ตอนมัธยมผมเคยเถียงกับอาจารยืในห้องเลยเพราะแกสอนผิดที่ผมอ่านเองมันไม่ใช่แบบนี้แล้วผมก็ชนะเปิดหนังสือชี้ให้ดูเลย นี่คือมีคุณภาพ?


"เข้าใจดีว่าคุณครูหลายท่านจบครูมา แต่ครูสอนพิเศษจะมีความรู้ที่เหนือกว่าคือมีความรู้เฉพาะทางโดยตรงของจริง อย่าง วิศวะกรก็สอนฟิสิกส์ หมอก็สอนชีวะ ทำให้มีความรู้ความเข้าใจในตัววิชามากกว่าครูผู้สอน แถมยังพูดจากับเด็กรู้เรื่อง"
^

คงไม่เหนือกว่าในเรื่องขององค์ความรู้ที่ใช้สอนมั้งครับ วิศวฯแต่ละสาขาก็เอาฟิสิกส์บางหัวข้อมาเจาะลึกเท่านั้นเอง มุมมองที่มีมากกว่าครูทั่วไปน่าจะเป็นเรื่องการประยุกต์ใช้ โรงเรียนกวดวิชาบางที่หมอยังมาสอนฟิสิกส์เลย แสดงว่าไม่จำเป็นต้องจบจากสายนั้น ๆ เพื่อมาสอนองค์ความรู้นั้น ๆ หรือเปล่า?
^
^
หมอต้องได้ทั้ง ฟิสิกส์ เคมี ชีวะ คณิต จะมาสอนฟิสิกส์ไม่แปลก


"ข้อสอบ GAT/PAT/O-NET และอื่นๆ วัดความรู้คนได้แค่หยิบมือ"
^

ไม่มีระบบไหนที่ใช้ต้นทุนน้อย แม่นยำ คอรัปชั่นยากไปกว่าระบบข้อสอบปรนัยแล้วครับ จำปี 49 ได้ไหมที่เป็นการสอบระบบใหม่ เป็นอัตนัย เป็นไงเกิดปัญหา ตอนนั้นผมเป็นนศ.ทำงานพิเศษไปนั่งกรอกข้อมูลคะแนนสอบเข้าระบบของ สทศ. ข้อสอบของน้อง ๆ เป็นล้านที่คะแนนผิด แก้ก็แก้ไม่หมดจนต้องปล่อยตามเวรตามกรรมกันไป นี่ยังมีเคสเรื่องโกงข้อสอบอีกสารพัด ผมบอกตรง ๆ ขนาดปรนัยให้ฝน ๆ กันยังมีปัญหาเลย ผมว่าระบบนี้ถึงแม้จะไม่ได้ดีที่สุดสำหรับการวัดความรู้ แต่ดีพอ เหมาะสม และรวดเร็วในการวัดประเมินผลสำหรับคนเป็นแสน ๆ
^
^
อันนี้ผมเห็นด้วยว่าไม่มีวิธีไหนที่เที่ยงตรงในการวัดผลเท่าอันนี้อีกแล้ว  แต่ๆ ข้อสอบนี่เนื้อหาเกินที่จะได้รับในห้องไปมากโขครับที่ออกสอบมันละเอียดยิบย่อยกว่านั้นมาก เหลมือนว่าที่เรียนๆกันนี่เพื่อไปสอบวัดผลกันอย่างเดียวเลย


อันนี้ฝากไว้ครับครับ  "การที่คุณสอนเพื่อให้ไปทำข้อสอบ นั่นเท่ากับว่าคุณไม่ได้สอนอะไรเขาเลย"  อาจารย์คณิตชาวฟินแลนด์จากคลิปๆนึงที่ผมค่อนข้างชอบ
comment9:บางคนก็คิดเหมือน จขกท.
บางคนก็คิดไม่เหมือนครับ

มีเยอะแย่ะไปที่ไม่ได้ติว หรือติวเล่นๆคือเป็นเด็กมีดีที่ตัวเอง.   เด็กพวกนี้ สอบยังไง ที่ไหนก็ติด

ไอที่ต้องไปติว เพราะว่าเขารู้ตัวว่าอ่อนกว่าเพื่อนๆ
ไหงไปโทษระบบหรือคุณครูด้านเดียวหล่ะครับ

ถ้าเด็กเรียนไม่ดี ไม่เข้าใจ ไปโทษแต่ผู้สอน หรือระบบได้ไงครับ. 
อยากให้ จขกท. เขียนถึงด้านเด็กด้วย รวมทั่งวิธีคิดของพ่อแม่เด็กด้วยนะครับ

โอเค ระบบ หรือครู มันก็มีไม่ดีด้วย เข้าใจ
แต่ตัวเด็กเองที่เอาถ่าน. เขาไม่แคร์หรอกครับว่า ข้อสอบจะแบบไหน หรือสอบเข้าด้วยระบบอะไร. มันชนะอยู่แล้ว
เด็กหลายคนส่วนใหญ่ เก่งเพราะขยัน. ไม่ได่เก่งเพราะ dna
เด็กจำนวนน้อยที่เก่งเพราะ dna มันก็มีจริงๆด้วย เด็กพวกนี้มันเด็กปราดเปรื่องสุดๆ
ผมก็เห็นเด็กดีๆ ขยันกลับมาบ้านทบทวนสิ่งที่เรียน มันก็ได้ดีเยอะแย่ะไป

กระทู้ของ จขกท. ถ้ามีการพูดไปถึงด้านเด็กด้วย. จะดีกว่านี้เลยครับ
ด้านที่พูดมา ก็น่าพิจารณาครับ
นอกนั้นอีกด้านคือ สังคมพ่อแม่ครับ
เด็กหลายคนโดนพ่อแม่ บังคับไปเรียนกวดวิชา. 
พ่อแม่ไม่ได้กระตุ้นให้อ่านหนังสือ. พ่อแม่เหมือนเชื่อว่า การกวดวิชา ทำให่เด็กได้ดี
comment10:การศึกษาไทยมันถอยหลังอยู่แล้วครับ ถ้าตราบใดที่สังคมไทยต้องมีเงิน ไม่ใช่มีความรู้ ถึงจะคุยกันรู้เรื่อง
comment11:กระทรวงศึกษาธิการ คือหน่วยงานหยุดการพัฒนาไปแล้วครับ
แค่แก้ปัญหา GAT PAT  ออกข้อสอบมีผิดทุกปี มีปัญหาทุกครั้ง
GAT PAT มีมาเป็นสิบกว่าปีแล้ว ยังมีปัญหาเดิมๆทุกปี
ระบบบริหารได้ห่วยแตกมาก พัฒนามาเป็นสิบกว่าปี 
แต่ข้อสอบก็มีปัญหาทุกปี ปรับนั้นนี่ทุกปีคืออะไร 
เวลาที่ใช้ไปสิบกว่าปี แก้ปัญหาเรื่องที่กวดวิชาก็ไม่ได้ เลยจะกลับมาเอา เอ็นทรานซ์  ไม่มีอะไรกลับมาเลย 
ระบบสอบน่ะมีปัญหา แต่ระบบบริหารวางแผนของกระทรวงศึกษาเกินจะเยียวยาแล้ว อย่าโทษใครเลย
สิบกว่าปีที่ผ่านมา ปลัดกี่คนล่ะ รัฐมนตรีกี่คน นายกยิ่งไปใหญ่มีทุกแบบแล้ว จะเปลี่ยนกี่คนหรือทั้งชุดก็ค่าเท่าเดิม
ก็เลือกคนแนวเดิม ใช้การหลักคิดเดิม สืบทอดอำนาจและหลักการเดิม มันจะมีอะไรแตกต่างไหมล่ะ
comment11-1:ผมสอบ Admission เป็นรุ่นแรก เมื่อ 11 ปีก่อน (รุ่นพี่ผมหนึ่งปีคือ Entrance ปีสุดท้าย)
ตอนนั้นไม่มี GAT-PAT นะครับ ยังมีแยกแค่ O-NET/A-NET
ดังนั้น GAT PAT คงยังมีปัญหามาไม่ถึงสิบกว่าปีนะครับ

ถ้าจะพูดเรื่องการศึกษาระดับมัธยมศึกษา กับการสอบ ต้องแยกให้ออกทีละเรื่อง

การจัดการศึกษาตามหลักสูตรแกนกลางของไทย มีวัตถุประสงค์การเรียนรู้ ผลการเรียนรู้ที่คาดหวังชัดเจน แต่ไม่เหมาะกับสภาพสังคมปัจจุบันแล้ว หนังสือเรียนของไทยเน้นเรียนรู้เนื้อหา แล้วก็ตอบโจทย์ที่ตั้งมาให้ได้คือจบ ดังนั้นผู้เรียนยากที่จะสามารถนำความรู้จากในบทเรียนมาประยุกต์ใช้ในชีวิตประจำวันได้จริง ใช้ได้มากน้อยแค่ไหนขึ้นอยู่กับการสอนของครู และไหวพริบของเด็ก มันเป็นการจัดการเรียนการสอนที่เน้นความรู้พื้นฐานแบบตรงไปตรงมาเลย

ปัญหามันเกิดตรงนี้ หน่วยงานที่ดูแลการจัดสอบของประเทศไทยคือ สทศ. การจัดสอบเด็กนักเรียนในไทยมีแบ่งเป็นสองประเภทใหญ่ๆคือ 

1. สอบประเมินผลการศึกษา ว่าได้ตรงตามที่กำหนดไว้ในหลักสูตรแค่ไหน มีแค่ทำได้กี่% ผ่านไม่ผ่าน เอามาวิเคราะห์การจัดการศึกษาโดยรวม ข้อสอบที่ใช้สอบพวกนี้แต่เดิมจะออกจากเนื้อหาตรงๆ ง่ายๆไม่มีอะไรซับซ้อนมากนัก บางวิชาท่องจำล้วนๆ ตราบใดที่ยังไม่กลายพันธุ์

2. สอบเข้าเพื่อศึกษาต่อในระดับต่างๆ อันนี้แหละปัญหา เพราะสถาบันอุดมศึกษาแต่ละแห่งมีศักยภาพในการจัดการศึกษาไม่เท่ากันทั้งในความเป็นจริงและในสายตาเด็กและผู้ปกครอง และในแต่ละที่ก็มีความสามารถในการรองรับนศ.ในสาขาต่างๆได้อย่างจำกัด มันจึงเกิดการแข่งขัน พอต้องสอบเพื่อคัดเอาคนเก่งๆให้โดดเด่นออกมาชัดเจน ข้อสอบตรงๆแบบเดิมๆมันทำไม่ได้ครับ มันต้องเป็นข้อสอบประยุกต์ เอาเนื้อหาหลายๆส่วนมารวมกัน สร้างโจทย์ที่มีความซับซ้อนสูงขึ้น ในแต่ละข้อใช้เวลานาน เพื่อจำแนกทั้งความจำ ทั้งความเข้าใจ ทั้งทักษะในการแก้ปัญหาของเด็กออกมา (คิดว่าวัตถุประสงค์ดั้งเดิมเป็นแบบนี้นะ) ทำให้ความยากของข้อสอบสูงขึ้นมาก โดยเฉพาะวิชาสายวิทย์ฯ วิชาสายสังคม ภาษา ก็ออกเนื้อหาที่ลึกมากขึ้นกว่าในบทเรียนปกติบ้าง ออกความรู้รอบตัว (ทั้งๆที่ไม่ได้มีในบทเรียน) บ้าง เพื่อให้มันยากขึ้น พอมันยาก เด็กที่มุ่งมาดปราถนาจะสอบได้ก็ต้องสอบให้ได้

นึกต่อจากนี้ออกใช่มั้ยครับ? ในขณะที่ครูในโรงเรียนสอนเด็กห้องละ 40-50 คน วิชาละ 5-10 ห้อง หลายๆวิชา ก็ต้องสอนตามบทเรียนมาตรฐานที่เตรียมไว้ ไม่สามารถลงลึกกับเรื่องใดเรื่องหนึ่ง เด็กคนในคนหนึ่งได้ ในขณะที่สถาบันกวดวิชาสอนโดยเน้นที่การเตรียมสอบโดยเฉพาะ ไม่ต้องสนใจผลการเรียนรู้ที่คาดหวัง ไม่ต้องสนใจการประเมินผลรายภาคเรียน เจาะลึกโจทย์ข้อสอบในแต่ละเรื่องแต่ละวิชาได้เต็มที่ จะประยุกต์แบบไหนก็เจาะกันไป อ.ที่มาสอนในสถาบันกวดวิชา มีหลายระดับตั้งแต่ นศ.หารายได้เสริม คนทำงาน ไปจนถึงอาจารย์หลายๆท่าน แต่ละคนสอนเฉพาะวิชา เฉพาะเรื่องที่ได้รับมอบหมายมา  คนไหนไม่เข้าใจเรื่องไหนสามารถลงไปช่วยเจาะลึกได้มากขึ้น แน่นอนว่าเด็กนักเรียนกลุ่มที่เน้นการสอบจะเลือกเน้นที่การเรียนฝั่งไหนมากกว่า 

ดังนั้นการจัดสอบในปัจจุบันจึงกลายพันธุ์ไปในแนวทางนี้ เพราะการจัดการเรียนการสอน กับการสอบ ไม่ไปในแนวทางเดียวกัน และมีวัตถุประสงค์ไม่เหมือนกัน พฤติกรรมการเรียน และบทบาทของอาจารย์ผู้สอนเลยไม่เป็นไปอย่างที่ควรจะเป็น ของแบบนี้มันเปลี่ยนที่จุดใดจุดหนึ่งไม่ได้ ถ้าจะเปลี่ยนเนื้อหา ข้อสอบก็ต้องเปลี่ยน ถ้าจะลดเนื้อหา ความต้องการที่มหาวิทยาลัยแต่ละแห่งกำหนดก็ต้องเปลี่ยน สำคัญที่สุดคือกลุ่มผู้ใหญ่ที่มีอำนาจในกำหนดต้องพร้อมที่จะเปิดกว้าง เด็กและครู รวมไปถึงผู้ปกครองต้องพร้อมรับการเปลี่ยนแปลง สุดท้ายแล้วการเปลี่ยนแปลงมักจะมีทั้งข้อดีและข้อเสียเสมอ
comment12:ในชีวิตจริงไม่มีการสอบครับ  ... ไม่ต้องไปโทษใคร  ปัญหาก็เริ่มจากการอบรมสั่งสอนในครอบครัวนี่แหละ
comment12-1:ตอนสมัครงานก็ชีวิตจริงนะครับ

ขอวุฒิการศึกษา = ต้องสอบมั้ยครับ?
ขอผลรับรองความสามารถทางภาษา = ต้องสอบมั้ยครับ?
ทดสอบความสามารถเฉพาะทาง = ต้องสอบมั้ยครับ?

ชีวิตจริงก็มีการประเมินผลครับ แม้แต่คนทำงานทั่วๆไปส่วนใหญ่ก็โดนประเมินทุกปี แค่รูปแบบลักษณะต่างกันไป ใจความไม่แตกต่างนะ
comment12-2:ใครว่าไม่มีการสอบ ทำงานแล้วจะเลื่อนระดับก็ยังต้องสอบ (ข้อเขียน/สัมภาษณ์) 
การอบรมบางหลักสูตรก็ต้องคัดเลือกโดยการสอบ เพราะจำกัดจำนวนผู้เข้าอบรม
comment13:เห็นด้วยนะครับ เรื่องการศึกษาไทยว่ามันแย่จริงๆ
เราก็ต้องพัฒนากันต่อไป

//กระทู้จะดีกว่านี้ถ้าไม่มีการพาดพิง ขอบคุณครับ
comment14:ขอเสริมเรื่องการศึกษาในอเมริกาครับ

การศึกษาสหรัฐอเมริกาแบบที่กล่าวถึงที่ว่าทุกโรงเรียนเหมือนกันหมดคือ public school ครับ 
เหมือนกัน คือ ห่วยเหมือนกันหมดครับ
เป็นมะเร็งร้ายระยะเบากว่าบ้านเรานิดเดียว ปัญหาเดิมๆ อย่างเดียวกับบ้านเรา
เลขที่ว่าง่ายๆนั่นเด็กบ้านเขาก็ทำไม่ได้เหมือนกัน ครูอาจารย์อยู่กินเงินไปวันๆ ไม่มีแรงจูงใจให้สอน ครูเก่งๆไป prep school
พวกฌรงเรียนอเมริการในหนังที่สภาพโทรมๆ เด็กแยกเป็นแกงค์ๆ เด็กเกเร นั่น public school ครับ 
มีเพื่อนเคยไปแลกเปลี่ยน เด็กที่นั่นยังคิดว่าคนไทยขี่ช้างไปโรงเรียนอยู่ครับ 

ในอเมริกา นักเรียนที่เข้ามหาวิทยาลัยดังๆท็อปๆที่เป็น public school ได้เพราะมหาลัยรัฐช่วยรับครับ เนื่องจากรัฐบาลออกเงินให้มหาวิทยาลับรัฐ แลกกับการที่ว่ามหาวิทยาลัยรัฐบาลดังๆต้องรับเด็กในท้องที่
แต่พวกมหาวิทยาลัยเอกชนดังๆ นักเรียนที่เข้าได้ล้วนมาจาก Prep school
เทียบไปแล้วเหมือนโรงเรียนนานาชาติบ้านเราครับ 
Prep school นี่ค่าเรียนแพงหูฉี่ครับ 40000-60000 ดอลต่อปี (1,200,000-1,800,000 บาทโดยประมาณ)
แลกกันกับว่าโรงเรียนประจำเหล่านี้จะออฟเฟออ.คุณภาพ กิจกรรม ความเป็นอยู่ เสริมโปรไฟล์ทุกอย่างเพื่อเตรียมเข้ามหาลัยครับ
ใน Prep school เองก็มีโรงเรียนที่เป็นเกรดเอแบบเตรียมอุดม มหิดลครับ ตัวอย่างเช่น 
Philips Exeter Academy, Philips Academy, Choate Rosemary Hall 
โรงเรียนพวกนี้คลาสหนึ่งมี 10 กว่าคนครับ อ.อ่านงานละเอียด เห็นพัฒนาการ ช่วยดูรายบุคคลครับ 
ถ้าใครเก่งวิชาไหนเป็นพิเศษบางที่จะมี direct study เรียนตัวต่อตัวกับอ.ครับ
 (อ.ใน prep school นี่บางคนระดับ Ph.D นะครับ ส่วนอ.ใน public school นี่บางคนยังหารเลขติดลบไม่เป็น)
บ่ายมีกีฬาให้เล่น เสาร์อาทิตย์มี trip ต่างๆ 

สาเหตุที่อเมริกาไม่มีปัญหาวิ่งเรียนพิเศษแบบบ้านเราเพราะเวลาเค้าเอนทรานซ์ เค้าใช้ระบบ "Hollistic Review" ครับ
Hollistic Review นี่คือดูทุกอย่างตั้งแต่ SAT,เกรด,เอสเส,กิจกรรมที่ทำ,พื้นเพที่บ้าน,จดหมายแนะนำจากอาจารย์,เชื้อชาติ
ไปจนถึง "เงินที่ผปคบริจาค" และ "ญาติศิษย์เก่า" ครับ (สองอย่างนี้อยู่ในการพิจารณาอย่างเปิดเผยนะครับ สำหรับเงินบริจาค เขาถือว่าผปคให้โอกาสนักเรียนคนอื่นที่มีขาดแคลนได้เรียนเพิ่มหลายคน จึงไม่แปลกที่จะรับบุตรหลานมาด้วย)
เพราะฉะนั้น ถ้าเก่งเลขขนาดที่ทำเลขSATได้เต็มแล้ว ไม่มีความจำเป็นที่ต้องเก่งไปกว่านั้นครับ(แต่ถ้าเก่งระดับไปแข่ง รางวัลจะไปโผล่ในแถบ honor ซึ่งจะถูกนำไปพิจารณาอยู่ดีครับ) 
แต่เลข SAT ไม่ได้ง่ายนะครับ เลขSATไม่ใช่เลขป.6แน่ๆครับ ไม่ยากเท่า PAT1 แต่ยังยากกว่า ONET บ้านเราครับ เนื้อหาก็ม.ต้น+ม.ปลายบ้านเราครับ แค่เช็คแค่คอนเซ็ปต์ ไม่ได้ผสมหลายๆอันเข้าด้วยกันแบบข้อสอบยากบ้านเรา 

ว่าด้วยเรื่องลึกกับกว้างแล้ว ที่อเมริกาเขามีความเชื่ออย่างหนึ่งครับ เรียกว่า Liberal arts education 
ตัวนี้คือโมเดลรูปตัว T
นักเรียนต้องมีความรู้กว้างและหลากหลาย เหมือนขีดด้านบนของตัว T
นักเรียนต้องมีความรู้ลึกในสาขาตัวเอง เหมือนขีดด้านล่าง
เขาเชื่อว่าการสอนให้รู้รอบด้านเป็นการเตรียมพร้อมสำหรับ Job of the future ที่ยังมาไม่ถึงครับ 
การศึกษาไทยเน้นให้รู้ลึก รู้ละเอียด ส่วนของเขาออกแนวรอบๆมากกว่า 
กระทั่งปริญญาตรีเรียนเฉพาะทางจริงๆแค่ ปี 3-4
(หลายที่ให้declare major ตอนจบปีสองครับ ระหว่างนั้นก็เทคคอร์สพื้นฐานไป ค้นหาตัวเอง)
พอนักเรียนทุนไทยมาเรียนแล้ว จากที่เดิมเป็นคนธรรมดาๆในห้องเรียน อยู่นี่จะกลายเป็น math god ไปเลยครับ เพราะการศึกษาวิทย์คณิตบ้านเราเข้มกว่ามาก บ้านเขาเรียนสบาย เนื้อหาที่รู้ก็น้อยตามไปด้วยครับ (เนื้อหาน้อย แต่คิดวิเคราะห์มาเต็มครับ)
ปัจจุบันมหาวิทยาลัยในอเมริกากลายเป็น liberat arts แล้วแทบทั้งสิ้นครับ

ปัญหาอีกอย่างที่อเมริกากำลังเผชิญเหมือนบ้านเราคือเรื่องเด็กไม่เก่งต่อมหาลัยนี่ล่ะครับ 
ของอเมริกาสกรีนไปเยอะพอมหาลัยถูกสุดก็ยังเกิน 10000 ดอลต่อปี (300000 บาท) ที่แพงๆขึ้นไป 70000 แบบ Dartmouth (ปีละสองล้าน)
คนที่ไม่ได้ถนัดวิชาการจริงๆก็ไปเรียน 2 year college แทนครับ 
ส่วนบ้านเรารับให้เต็มไว้ก่อน ไทร์ทีหลัง
comment14-1:ความจริงอันน่าปวดใจของการศึกษาอเมริกาคือการศึกษาที่นี่คือเงินครับ 
เงิน=คุณภาพการศึกษา
ค่าเรียนแพงหูฉี่ แลกกับโอกาสที่จะได้ทำนู้นทำนี่กลับมา
บางที่เช่น Dartmouth มีโปรแกรมให้นักเรียนไปเรียนเมืองนอกครับ มีศูนย์อยู่เกือบทั่วโลก 
รวมอยู่ในค่าเทอม 70000 ดอลล่าเรียบร้อย 
ค่าเรียนแพงๆนี้ไปจ้างครูเก่งๆ
ค่าเรียนแพงๆนี้ไปทำระบบไอทีเจ๋งๆ
ค่าเรียนแพงๆนี้ไปบำรุงอาคาร สนามกีฬา
อยากได้คุณภาพ ก็ต้องมีเงิน 
เตรียมฯ ค่าเรียนปีละ 2800 บาท รัฐอุดหนุนอีกราวๆปีละ 50 ล้าน => 4000 คน รวมค่าเรียนตกคนละหมื่นกว่า 
(จุฬาไม่แน่ใจ น่าจะสองสามหมื่น)
โรงเรียนเมืองนอก ปีละสองล้าน เกือบร้อยเท่าตัวครับ 
ไม่น่าแปลกใจที่คุณภาพต่างกัน...
comment14-2:จขคห.นี้ไม่น่าจะรู้จัก Stuyvesant, Brooklyn Tech, Bronx Sci, และ อีกพันล้านแปดรร.สินะครับ
comment14-3:ขอแทรกนิดนึงนะคะ พอดีตัวเองเรียนที่อเมริกาม.ต้นถึงมหาลัยค่ะ SAT เลขง่ายนะค่ะ สอบมา2รอบแล้วค่ะ ง่ายแต่ต้องมั่นใจคำตอบค่ะ ห้ามเดากามั่ว เพราะถ้าผิดจะโดนหักคะแนนค่ะ ทำไม่ได้เค้าให้ข้ามไม่ต้องตอบค่ะ แต่ง่ายระดับม.ต้น แต่คนทำต้องแน่ใจและทำเร็วค่ะ
comment14-4:อยากให้ผู้อ่านคห.14 1-2 ย่อหน้าแรก อ่านอย่างมีวิจารณญาน ด้วยนะครับ
comment15:ปักไว้ก่อนละกัน
comment16:เห็นด้วยเรื่องการเรียนพิเศษสะท้อนสังคมได้หลายแง่รวมถึงคุณภาพการสอนของครูที่โรงเรียนอาจมีไม่พอ
เด็กจึงต้องขวนขวายจากข้างนอก แต่ทั้งนี้ทั้งนั้นโรงเรียนเตรียมอุดมก็เป็นโรงเรียนรัฐบาลไม่ได้ขึ้นชื่อเป็นโรงเรียนพิเศษเกินกว่าที่ใครเข้าใจ 
ครูที่นี่ก็เป็นข้าราชการและมีการจ้างอัตราจ้างเหมือนโรงเรียนรัฐทั่วไป 
การที่คุณบอกว่ามันสะท้อนให้เห็นว่าการศึกษาไทยต่ำลงทุกวัน ความจริงแล้วมันก็ไม่ได้ต่างจากโรงเรียนรัฐทั่วไปหรอกค่ะ ถ้าจะสะท้อนสังคมมันไม่ใช่แค่โรงเรียนเตรียมอย่างเดียวที่เห็นได้ชัดในเรื่องนี้ โรงเรียนเตรียมเป็นโรงเรียนสห เด็กทั้งโรงเรียนมี4พันกว่าคน ความจริงแล้วมีจำนวนไม่น้อยที่ไม่ได้เรียนพิเศษหรือเรียนแค่บางวิชาที่มีปัญหาจริงๆ คุณอาจจะคิดว่าขนาดเด็กเก่งอย่างเตรียมอุดมยังต้องเรียนพิเศษเลย ขอเน้นย้ำว่าเด็กเตรียมก็มาจากโรงเรียนทั่วๆไป อาจจะมาจากโรงเรียนเดียวกับคุณ โรงเรียนเอกชนชื่อดังหรือโรงเรียนรัฐทั่วไป เด็กที่นี่ก็ไม่ได้มีประวัติเลิศหรูมาตั้งแต่เกิด หากคุณบอกว่าโรงเรียนทั่วไปเรียนพิเศษเป็นเรื่องธรรมดาเพราะไม่ได้ขึ้นชื่อความเก่งเท่าเตรียมอุดมขอให้รู้ไว้ด้วยค่ะว่าเด็กเตรียมทั้งหลายครั้งหนึ่งก็มาจากโรงเรียนธรรมดาเหล่านั้น ไม่ได้มาจากโรงเรียนพิเศษ หรือโรงเรียนเตรียมเข้าเตรียมอุดมหรือเป็นอัจฉริยะมาแต่กำเนิด ไม่ต้องขวนขวายอย่างคนธรรมดาทั่วไปเขาทำ 

จขกทตั้งใจจะเรียนสายวิทย์ ทำไมไม่ลองสอบเข้าสายวิทย์เตรียมอุดมดูล่ะคะ ถ้าคุณติดและสามารถเข้ามาเรียนที่นี่ได้ คุณอาจจะเปลี่ยนความคิดก็ได้ เด็กเตรียมกว่าเราจะเก่งความจริงผ่านอะไรมาเยอะมาก น้อยคนมากที่อยู่ที่นี่แล้วจะสามารถภูมิใจกับคะแนนสอบตัวเองได้  เด็กที่นี่มีคนติดศูนย์เป็นเรื่องปกตินะคะ ไม่ใช่เพราะเขาไม่ส่งงานหรือไม่มีความรับผิดชอบแต่เป็นเพราะทำข้อสอบปลายภาคที่เต็ม 40 คะแนนไม่ได้ กลางภาคคะแนนเลขยากมี 0-5 เต็ม 40 ก็มีจนเป็นเรื่องธรรมดา

ปล.เข้าใจประเด็นที่จขกทตั้งกระทู้นะคะ แต่อันนี้ขอแก้ต่างในส่วนที่จขกทพาดพิง เพราะถ้าจะสะท้อนสังคมว่าการศึกษาไทยต่ำจริง คิดว่าไม่ใช่แค่โรงเรียนเตรียมที่สะท้อนว่ามันเป็นอย่างนั้นค่ะ คิดว่ากระทู้จขกทอาจจะดีกว่านี้ถ้าไม่มีการพาดพิง
comment17:สงสารน้องม.5 และเพื่อนๆที่โรงเรียนในกระทู้นี้ที่บอร์ดแอดมิชชั่นเด็กดีนะ
เรียนถึงเกือบ 1 ทุ่มทุกวัน
http://www.dek-d.com/board/view/3679852/
comment18:โรงเรียนเจ้าของกระทู้เค้าไม่ได้สอนวิธีการเขียนหัวข้อกับเนื้อหาให้ตรงประเด็นหรอคะ น่าเสียดายนะคะ เพราะรู้มาว่าโรงเรียนเตรียมอุดมเขาสอนค่ะ จะแสดงความเห็นอะไรก็ได้ ไม่ว่า แต่อย่าเอาชื่อโรงเรียนชาวบ้านมาพาดพิงค่ะ "มัน-ไม่-งาม"
comment19:ส่วนตัวแล้วรู้จักร.ร.บางร.ร.ที่มีมายาวนาน
แต่ยอมรับขาโหดจะอยู่แถวศาลายาค่ะ เด็กที่นั่นใช้ชีวิตครบรส ค่ำมาอ่านหนังสือค้นคว้า  วันหยุดไม่ได้ออกมาเรียนพิเศษทุกคน แต่แน่นอนทุกคนของที่นี่การันตีผลงาน
comment20:คือจะด่าระบบการศึกษาไทยแล้วพูดถึงเตรียมอุดมทำไม ไม่เห็นเข้าใจ
ที่คุณบอกว่าสอบติดเตรียมุดมโดยไม่ได้เตรียมอ่านไปสอบจริงๆจังๆ มันก็ดีแล้วไม่ใช่หรอ ก็แปลว่าครูตอนม.ต้นสอนเด็กให้เก่งจนไปสอบเข้าได้โดยไม่ต้องอ่านหนังสือ แล้วก็แปลว่าข้อสอบไม่ได้คัดเอาแต่คนที่ต้องไปกวดวิชาถึงจะทำได้ ไม่ได้แปลว่าฟลุคติดซักหน่อย 

บทความเกือบดีละ ติดที่ตรงเกริ่นนำไม่ค่อยเกี่ยวกับเนื้อหาเท่าไหร่
comment21:เรามองว่าสมัยนี้ บางทีคนเราก็เรียนพิเศษเพื่อเพิ่มความมั่นใจให้ตัวเองอะค่ะ แบบเห็นคนนั้นคนนี้เรียน ถ้าเราไม่เรียนบ้างก็จะรู้สึกว่ารู้ไม่เท่าเพื่อน ไม่มั่นใจ ทั้งที่ความจริงเนื้อหาก็คล้ายๆกับที่รร.สอนเลย แค่มีโจทย์ให้ทำเยอะกว่าเท่านั้นเอง
comment22:ว่าแต่เตรียมอุดมฯเกี่ยวอะไรกับเนื้อหาทั้งหมดที่คุณพยามจะสื่อหรอคะ เอามาเรียกคนเข้ามาอ่าน?
comment22-1:เห็นด้วยครับ
comment23:ขออนุญาติค่ะ
สิ่งที่คุณเขียนมาตำหนิระบบการศึกษานี่มันเกี่ยวอะไรกับโรงเรียนเตรียมอุดมหรือคะ
รู้สึกแย่จริงๆ ที่โดนอ้างถึงอย่างงงๆแบบนี้ นับว่าปีนี้นี่เป็นปีทองของเรื่องดราม่าทีเดียวเชียว
เรื่องระบบการศึกษากับเรียนพิเศษโนคอมเม้นค่ะ มีส่วนที่เห็นด้วยกับคุณแล้วก็ไม่เห็นด้วย
อ้อ น่าเสียดายที่ลบรูปไปแล้ว ไม่อย่างนั้นจะเอารูปผลงานจากวิชาโรบอทมาโชว์ค่ะ
comment23-1:ขออนุญาต ไม่มี สระอิ นะคะ (ขออนุญาตบอกนะคะ ไม่โกรธกันนะคะ)
ปล.ส่วนตัวก็งง ๆ เหมือนกันค่ะ ว่าเกี่ยวตรงไหน -o-
comment24:ในสมัยผม อาจารย์ที่โรงเรียนเตรียม คือระดับคุณภาพสูงสุดเลยทีเดียว
ไม่จำเป็นต้องเรียนพิเศษ ก็เอ็นทรานซ์ติดมหาลัยระดับประเทศได้สบายๆ 
เรียนพิเศษก็แค่ไปทบทวนเฉยๆ อาจจะไปดูทริกบางอย่างที่สอนพิเศษแนะนำ 

ส่วนสอบติดเตรียม คุณบอกว่าง่าย มันก็แล้วแต่
อย่างไรก็ตาม คนที่สอบติด ก็คือคนที่เก่งที่สุดที่มาสอบไม่ใช่หรือ 
สมัยผมเรียน สายศิลป์คำนวณ รับนักเรียน 120 คน แต่คนมาสอบพันกว่า 
คนที่สอบได้คะแนนดีสุด 1-120 คนแรก ก็ได้เป็นนักเรียน ตามกฎกติกา 

สรุปคือที่คุณบ่นมาไม่เห็นเกี่ยวกับ เตรียมเลย
comment24-1:ผมอ้างอิงถึงโรงเรียนเตรียมเพราะแสดงถึงความเก่งกระจุกโง่กระจายได้ดีน่ะ (จริงๆก็ไม่เชิงหรอก แต่ถ้าอธิบายแบบนี้มันเห็นชัดและสั้นสุดละมั้ง)

ผมไม่อยากดูถูกเด็กไทยนะครับ แต่ส่วนมากเด็กไทยโง่มาก 
เรียนกันเยอะแยะ ความรู้มีกระจึ๋งเดียว
ส่วนมากการสอบ ถ้าประเมินเอา จาก 1,000 คน คนที่เตรียมตัวสอบไปแบบโอเคขึ้นไปบอกเลย มีไม่ถึง 400 คนหรอก ส่วนมากก็อ่านกันหนึ่งวันก่อนสอบ ไม่ก็ไม่เตรียมตัวอะไรเข้าไปเลย

ในโรงเรียนผมก็กลางๆนะ ไม่ได้เด่นอะไร อาจจะเป็นเพราะเป็นรร.เด็กเก่งมั้ง(อวยตัวเองไปอีก)

สรุป ผมไม่เก่งครับ ส่วนมากเด็กไทยไม่ค่อยมีความรู้(ในเรื่องที่ใช้สอบ)มากกว่า
comment25:โดนสรุปแล้ว พอเข้าใจว่า จขกท. อยากจะบอกว่าการศึกษาไทยตอนนี้ยัดเยียดความรู้ให้เด็กมากเกินไป และครูไม่มีคุณภาพพอที่จะสอนความรู้ให้เด็กไปสอบได้ จึงต้องพึ่งโรงเรียนพิเศษ

1. ก่อนอื่นผมอยากตำหนิก่อนว่า เรื่องที่ จขกท. จะพูดไม่เกี่ยวกับสถาบันเลยนะครับ จะสร้างประเด็นทำไม ผมเลยต้องตั้งใจอ่านเรย 5555+

2. เรื่องที่การศึกษาไทยยัดความรู้ให้เด็กไทยเยอะเกินไป อันนี้ผมเห็นด้วยครับ ผมก็อยากการศึกษาไทยมีทางเลือกให้เด็กมากกว่านี้ และอีกอย่างค่านิยมคนไทยมันก็บีบทางเลือกของเด็กด้วยแหละครับ พ่อแม่บางท่านชอบคิดว่า เรียนวิทย์คือฉลาด เรียนศิลป์มันโง่ ซึ่งมันไม่จริงเลยครับ เอาเข้าจริงๆ จะให้ผมไปเรียนแบบเด็กศิลป์ผมก็ทำไม่ได้นะ เพราะผมไม่ถนัดเรื่องพวกนั้นเลย เด็กแต่ละคนมีความถนัดต่างกัน ทำงานได้ดีในแต่ละด้านที่ต่างกันครับ การศึกษาและสังคมควรช่วยเด็กค้นหาและดึงความสามารถในด้านที่ตัวเองถนัดออกมาครับ ไม่ใช่ว่าให้เด็กถนัดด้านนึงมาเรียนอีกด้านนึง แล้วมาด่าว่าเด็กโง่ ผมว่ามันไม่ใช่ครับ

3. เรื่องที่บอกว่าครูไม่มีคุณภาพทำให้เด็กต้องไปพึ่ง รร.กวดวิชา อันนี้ผมว่าไม่จริงนะ ผมว่าเรื่องพวกนี้มันอยู่ที่ ตัวเด็กเอง+ค่านิยม+สังคม ครับ ตอนผมเรียนอยู่ชอบพูดกันว่าครูหวงวิชา ไม่ยอมสอนหมด เก็บไว้ไปสอนพิเศษ ก็เหมือนกัน ผมว่าไม่จริงเลย ผมเห็นในห้องเรียนตอนอาจารย์ ไม่เห็นมีใครยกมือถามอะไรเลยยกเว้นผม แล้วเค้าก็ไปเรียนพิเศษกัน บอกว่าครูสอนไม่พอ เอ้าถ้าสงสัยอะไรกัน ก็ถามดิครับ ไม่ถามในห้องก็ตามไปถามที่ห้องพักครูก็ได้ ครูก็ตอบทุกเรื่องแถมบางทีบอกเกินที่อยากรู้อีก แล้วมาหาว่าครูสอนไม่หมด ครูไม่มีความสามารถ ได้อย่างไรครับ
    ส่วนเรื่องโรงเรียนเรียนสอนพิเศษนี่ ผมว่าไม่เห็นมันจะดีตรงไหนเลย (ต้องยอมรับก่อนว่าผมแอนตี้ รร.กวดวิชา) ผมเคยเค้าไปเรียนประมาณ 2 ครั้งได้ ครั้งแรกไปเพราะสาวชวนไป แล้วมันเป็นคลาสฟรีแบบเปิดให้ลองเค้าไปนั่งฟังเฉยๆอะ จำไม่ได้ด้วยซ้ำว่าเข้าไปฟังอะไรมา 555+ ครั้งที่ 2 ที่ไปนี่ก็สาว(คนละคน)ชวนเหมือนกัน ไปเพราะเห็นมันเป็นฟิสิกส์ และอยากนั่งรถไปกะสาว 555+ แต่จนจบคอสผมรู้สึกไม่ค่อยได้ความรู้เชี่ยอะไรจากการเรียนพิเศษครั้งนั้นเลย เค้าสอนแต่สูตรลัด สูตรสั้น จำง่าย จำไปทำข้อสอบได้เลย แต่ผมไม่จำไง อะไรที่ผมไม่เข้าใจผมจะไม่จำ แต่คือพอไม่เข้าใจจะยกมือถามก็ไม่ได้อีกเพราะแมร่งเป็น VDO 555+
    ผมมองว่าคุณครูเองก็มีความรู้ความสามารถพอที่จะสอนอยู่นะครับ อยู่ที่เด็กจะแสวงหารึปล่าว ก็จริงอยู่ว่าผมเคยไปถามปัญหากับคุณครูบางท่านตอน ม.ต้น แล้วท่านตอบไม่ได้ หรือไม่รู้จะตอบอย่างไร เพราะมันลึกเกินไป (สมัยนั้นบ้านผมก็ยังไม่ค่อยเจริญ มีแต่เน็ต 56k มั้ง เล่นคอมเล่นเน็ตก็ไม่ค่อยเป็นเลยยังไม่รู้จะหาคำตอบอย่างไร (ไม่เกี่ยวกับเนื้อเรื่อง 555+)) แต่พอเข้า ม.ปลาย คุณครูท่านก็ตอบผมได้หมด บางทียังเอาความรู้ระดับมหาลัยมาสอนเลย ยิ่งครูมหาลัยนี่ยิ่งไม่ต้องพูดถึงครับ ผมขึ้นไปยืนเถียงกับครูหน้ากระดานดำเลย ไม่เข้าใจอะไรเขียนอธิบายเลย อาจารย์ก็อธิบายให้ฟังเป็นฉากๆครับ
   ผมว่าเด็กไทยเรียนหวังไปสอบกันอย่างเดียวเลย เพราะคิดว่าจบจากสถาบันดีๆ เกรดดีๆ แล้วจะได้งานดีๆ ผมว่ามันไม่จริงเลย ทุกวันนี้ผมสัมภาษณ์คนเข้าทำงาน ผมไม่เคยถามถึงเกรดหรือสถาบันเลยซักคน หัวหน้าผมที่ไปสัมภาษณ์ด้วยกันเค้าก็ไม่ถาม และไม่มีอยู่ในหัวข้อที่จะถามเลยด้วย เพราะผมไม่อยากรู้ว่าคุณได้เกรดอะไร ผมแค่อยากรู้ว่าคุณทำงานเป็นไหม เข้ากับคนอื่นได้รึปล่าว

   นักเรียนทุกวันนี้ดูเหมือนจะรอครูมาป้อนความรู้ให้มากไปไหมครับ อยากรู้อะไรคุณควรจะขวนขวายเองนะ เวลาทำงานจริงไม่ได้มีคนมาคอยดูแลคุณ มาคอยให้ความรู้คุณอะไรแบบนี้นะ ที่ทำงานจริงมาถึงเค้าก็โยนงานให้ พอถึงกำหนดเค้าก็จะเอาผลงานอย่างเดียว ระหว่างทางนั้นเค้าไม่สนหรอกว่าคุณจะเป็นยังไง คุณจะมาบอกว่าอันนี้ผมทำไม่ได้หรอกผมไม่เคยเรียนมา อันนี้ผมไม่อยากทำผมไม่ถนัด ไม่ได้นะครับ ถ้าคุณเรื่องมากนักเค้าก็หาคนใหม่มาทำแทนคุณเท่านั้นเอง
comment26:อ๋อ แล้วก็อยากจะเสริมว่าที่เห็นเด็กเตรียมมาเดินเล่นสยามในเวลาเรียน บางทีมันก็มาเดิน "แรด" กันเฉยๆนะ (ไม่ได้จะว่านะ มันคือเรื่องจริง) เวลาเรียนพิเศษจริงๆมันคือหลังเลิกเรียนไม่ใช่เหรอ?

แล้วสาเหตุที่เด็กเตรียมออกมาเดินแรดกันได้ก็เพราะว่ามันมีคาบ "ว่าง" เอาไว้ให้ "เรียนด้วยตัวเอง" ครับ และทางที่จะหนีออกจากโรงเรียนไม่ให้ยามเห็นก็มีเยอะแยะครับ ออกประตูหลักไม่ได้ ก็ออกประตูดำ ประตูจุฬา ออกทางสาธิต(อันนี้ไม่รู้ว่าออกได้ไหม) บางคน ม.6 ได้ทีเรียนแล้วก็โดดเรียนเป็นว่าเล่นก็มี วันศุกร์ก็เรียนแค่ครึ่งวันเพราะผู้ชายไป รด.
comment26-1:แต่พวกเราก็ติดมหาลัยดีๆมีที่เรียนนะคะ
comment27:เนื้อหาไม่เกี่ยวข้องกับโรงเรียนเตรียมอุดมเลยนะคะ  ทำไมตั้งหัวกระทู้แบบนี้ล่ะคะ เพื่อเรียกคนเข้ามาอ่าหรอคะ??
comment28:ยาวไปไม่อ่าน ยาว ยาวมันทุกคน แข่งกันยาวแข่งกันใหญ่ ยาววววววววว
comment29:เห็นด้วยกับจขกทนะคะ แต่ไม่น่าอ้างชื่อโรงเรียนค่ะ เดี๋ยวจะเป็นประเด็นเปล่าๆ
comment30:จากเด็กเตรียม นะครับ 
ผมมองว่าที่จขกท.พูดมา มันไม่ได้เป็นแค่ เตรียมนึเปล่าครับ มันเป็นกันหมด ทุกคนก็ต่างเรียนพิเศษ ก็ระบบการศึกษามันเป็นแบบนี้ อย่าถามหาความเท่าเทียมเลยครับ มันไม่มีจริงๆหรอก ระบบการศึกษาของไทย ไม่ดีจริงๆครับ และไม่มีผู้ใหญ่คิดจะทำอะไรด้วย ทุกคนมัวแต่แก้ปัญหานู่นนี่ในประเทศ ผมมองว่าถ้ามาแก้ด้านบุคคล พัฒนาครูนักเรียน พัฒนาการศึกษา ทำอะไรแบบจริงจังคงดี แต่มันก็เป็นไปไม่ได้ในตอนนี้ในประเทศนี้
ผมเห็นด้วยกับจขกท. นะครับ แต่ไม่เข้าใจว่าทำไมต้องเป็นเตรียมหรอครับ รร ใคร คนนั้นก็รักนะครับ ไม่มีใครอยากให้คนอื่นมาพูดเสียๆหายๆกับโรงเรียนตัวเองหรอกครับ
แล้วครูในรร เตรียม ก้มีทั้งดี ทั้งไม่ดี ปนกันไปตาม ปกตินะครับผมคิดว่า และผมก็คิดว่าที่นักเรียนทุกๆคนต้องไปเรียนพิเศษ ไม่ใช่แค่นักเรียนเตรียม ส่วนหนึ่งก็เพราะ เวลาในการเรียนที่โรงเรียน น้อยเกิน ไป และ เนื้อหาในการเรียน เยอะเกินไปครับ[youtube][/youtube]
comment30-1:ดีใจเถอะครับ ถ้าถูกพูดถึง แสดงว่า เราคือคุณค่าที่คู่ควรในการพูดถึง

อีกอย่างที่คุณต้องทำความเข้าใจใหม่คือ
ระบบการศึกษาที่เน้นเรียนพิเศษ คือส่วนน้อยของสังคมครับ 
ส่วนมากของสังคมคือไม่มีเงินค่าเทอมเรียน 

เห็นด้วยมากเลยครับ ว่าความยุติธรรมมันไม่มีอยู่จริง
มันก็แค่คำนิยามที่สร้างขึ้นมาเพื่อสร้างสิ่งยึดเหนี่ยวในใจ
ซึ่งผมพยายามอย่างมากในทุกอย่างที่ทำให้ความยุติธรรมในสังคมนั้นเพิ่มมากขึ้น
comment31:เป็นกระทู้ที่น่าสนใจ และอยากให้ผู้ใหญ่ทางการเมือง หรือผู้พัฒาประเทศได้อ่าน แล้วลองไปพัฒนาและปรับปรุง ที่เจ้าของกระทู้เขียนถือว่าคบถ้วนจริงๆ อยากปรบมือให้
comment32:ตอนม.3-ม.ปลายเราต้องจำใจเรียนพิเศษเลข ไม่ใช่เพราะโง่แต่เพราะรู้ว่าอาจารย์จะบอกแนวข้อสอบกับคนที่เรียนพิเศษ เลยกลายเป็นว่าถึงไม่อยากเรียนก็ต้องเรียนเกรดจะได้ไม่แพ้คนอื่น เอาเงินเก็บมาจ่ายค่าเรียนเองด้วย เหมือนเรียนเพื่อเอาเกรดแค่นั้นเอง
comment33:อยากให้เด็กทุกโรงเรียนได้ลองใช้หลักสูตรโรงเรียนนี้จัง....ไหนๆก็โรงเรียนรัฐเหมือนกัน
comment34:ถถถ เพิ่มเนื้อหาวิชาสังkuyศึกษา มันยังไม่ล้นกบาลเด็กๆอีกเหรอวะ แล้วไอ่ที่บังคับเล่ยดนตรีไทยเพื่อ?
วิชาดนตรีมันควรเปนวิชาผ่อนคลาย ไอ่สัส
บังคับทำhorkไร ไอ่ที่ข้อสอบเอ็นเฉลยผิดก้ช่วยแถซะ
ประเทศอื่นรมต.มันไม่ด้านอยุหรอก
ปรับปรุงทั้งทีปรับพวกวิชาสายวิทย์เหอะ เอาหั้ยตำราเขียนเปนภาษาคนหน่อยเหอะ เพิ่มรุปภาพที่เก่วกะเนื้อหาเยอะๆด้วย ไม่ใช่เขียนแต่ตัวอักษรมีแต่น้ำ แล้วหั้ยเด็กนั่งเทียนคิดภาพเอาเอง

ความคิดแต่ละอย่างนี่สมกะเปนผู้นำแห่งกะลานีเซียจิงๆ
พวกนักวิชาการสลิ่มว่างัยวะ ปัดโธ่!

อ่อ ลืมไป ไอ่ที่ตาแก่กะโหลกกะลา เคยเสนอนโยบายง่อยๆของมันว่าเดกที่เกรดประถมต่ำกว่า 2.5 จ่ายค่าเรียนเองนี่กุว่าเปิดช่องทางหาตังให้ครูชัดๆ พวกครูjungraiมันจะหาแดรกก้ตรงนี้แหละ บอกหั้ยนร.ไปเรียนพิเศษบ้านมัน เก็บค่าสอนแพงๆ แล้วก้บอกข้อสอบ ใครไปเรียนกะมันก้คะแนนสูง ใครไม่เรียนกะมันก้สอบตก แล้วเกรดรวมจะต่ำกว่า 2.5 เสียตังเรียนเพิ่มอีกตอนมัธยม เชื่อเหอะ เด๋วก้มีพวกสลิ่มหน้าโง่เถียงว่า 
'ถ้าเด็กมันเก่งข้อสอบออกไงมันก้ทำได้' 
gu บอกเลยว่าถ้าครูมันออกข้อสอบนอกตำราเรียน เอาเนื้อหามหาลัยมาออกโดยให้เดกที่ไปเรียนกะมันท่องมาสอบ คิดว่าเดกที่เก่ง แต่ไม่ได้เรียนกะมันจะได้เหรอ ถ้าจะวัดก้เอา o-net มาวัดไม่ดีกว่าเหรอวะ จะได้รุว่ารร.ไหนคุณภาพเปนไง
comment35:ที่ต้องเรียนพิเศษไม่ใช่ไรหรอก เพราะให้เรียนเฉยๆก็โอเคน้ะ แต่เอะอะสอบย่อยเนี่ยยย ทั้งๆที่ยังไงก็ต้องสอบมิดเทอม ไฟนอล ยังจะมีสอบย่อยแบบรัวๆ อันนี้ไม่เข้าใจเบื่ออออ ทำไมไม่ใก้ทำงานอย่างเดียวไปเลยสอบเก็บคะแนนมันลำบากต่อเกรดโครตตตต เฮ้ออออ เรียนก็ต้องมานั่งเอาใจอาจาร์ยอีก วิธีลัดห้าม นู่นห้ามทำ ต้องทำอย่างงี้เท่านั้น -______-
comment36:จากใจนักเรียน ม.ปลาย คนหนึ่งนะคะ
เหตุผลที่เรียนพิเศษนอกเหนือจากการสอนในโรงเรียน
เพราะว่าการสอบที่ต้องใช้ยื่นคะแนนเพื่อนเรียนต่อมหาวิทยาลัย ไม่ว่าจะเป็น GAT-PAT หรือ 9 วิชาสามัญ ทั้งสองสนามนี้สอบตั้งแต่ก่อนจะได้เรียนเนื้อหาเทอม 2 ของ ม.6 อีก
อ้าว แล้วทำยังไงล่ะคะทีนี้ ก็ต้องไปเรียนข้างนอกสิคะ
ในเมื่อโรงเรียนจัดหลักสูตรให้นักเรียนเรียนจบ ม.ปลาย ใน 6 เทอม
แต่ต้องสอบเข้ามหาวิทยาลัยหลังจากเรียนจบไปแค่ 5 เทอม
น่าจะเป็นผลมาจากการจัดตารางการสอบที่ไม่สอดคล้องกับการสอนในโรงเรียน ไม่ใช่หรือคะ
comment37:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment37-1:เด็กเตรียมคนไหนพูดคะ เด็กเตรียมคนเดียวพูด ไม่ได้แปลว่าเด็กทั้งโรงเรียนพูดนี่คะ

เราจบเตรียมแต่ไม่เคยมีความคิดแบบนี้นะ เน้นอ่านนอกตำรามากกว่าด้วยซ้ำเพราะมันไม่น่าเบื่อ
comment37-2:ผมว่าเราควรเอาคำว่า "เด็กเตรียม" และ "ร.ร.เตรียม" ออกจากประเด็นนะครับ มันไม่เกี่ยวกับเรื่องนี้อะคุณ เห้อ~

ผมก็เป็นอีกคนนึงนะที่เรียนแบบไม่สนเกรด และจบแบบไม่สนเกรด ผมจะศึกษาเฉพาะเรื่องที่ผมสนใจ ก่อนสอบนี่ผมแค่เอาหนังสือมากอง แล้วเปิดดูแบบให้มันผ่านตา ไม่ได้เป็นแบบที่ คห.37 พูดเลยซักนิด และผมก็สนุกกับชีวิตวัยเรียน ไม่ได้ลำบากเรื่องหน้าที่การงาน บอกเลยว่าผมไม่เคยเสียใจที่เรียนแบบไม่เคร่งเครียดอย่างนั้น กลับภูมิใจด้วยซ้ำ

อย่าเอามุมมองแคบๆ มาว่าร้ายภาพลักษณ์ของสถาบันเลยครับ
comment38:ตก GAT เชื่อมโยงเหรอครับ เลยมีชื่อโรงเรียนมาด้วย เท่าที่อ่านดูไม่เห็นเกี่ยวข้องเลยนะครับ เตรียมก็โรงเรียนปกติที่นึงแหละครับ มีเด็กอยากเข้าเยอะ สกรีนด้วยการสอบมันก็ได้เด็กคละๆ กันมา ครูเองก็คละๆ กันไปครับ มีเก่งไม่เก่งทั้งเด็กและครูเหมือนทุกที่แหละครับ

กลับมาที่ประเด็น มันเป็นปัญหาเชิงระบบของกระทรวงครับ ทั้งการเขียนหลักสูตร การวัดผลบุคลากร (ทำวิทยฐานะ ไม่ให้เด็กซ้ำชั้น ฯลฯ) แต่จริงๆ ผมมองว่าสิ่งที่ขาดมากๆ ในบ้านเรา คือ ระบบการศึกษาแบบวิชาชีพครับ คือมันก็มีแหละ แต่คุณภาพและการยอมรับมันไม่ได้ (รวมทั้งเรื่องเด็กตีกันด้วยนะ) พอมันขาดไป ก็กลายเป็นว่าเด็กที่เหมาะกับวิชาชีพส่วนนึงต้องเข้าไปกระกระสนในสายสามัญแล้วก็ไม่ค่อยเวิคแทน

ส่วนเรื่องเพิ่มวิชาเห็นด้วยว่าไร้สาระครับ เรียนประวัติศาสตร์แต่ให้ท่องจำอย่างเดียว แทนที่จะวิเคราะห์ได้ (แต่อันนี้ยาก ครูในระบบก็น่าจะศึกษาไม่ลึกพอ ไหนจะเรื่องที่ไม่ควรแตะต้องหลายเรื่องอีก) ดนตรีไทยนี่ยิ่งหนักเลย คนคิดมันเข้าใจคำว่า ความสนใจเฉพาะด้านมั้ยเนี่ย แทนที่จะเอาเงินถมให้เด็กได้เรียนดนตรีไทยทุกคน สู้เอาเงินไปช่วยกลุ่มเด็กที่สนใจและมีความสามารถเฉพาะให้เค้าสร้างผลงานได้น่าจะดีกว่า
comment39:แล้วเนื้อหาที่ จขกท. เขียนมา มันเกี่ยวกับโรงเรียนเตรียมตรงไหนครับ??? 

มันเกี่ยวกับระบบการศึกษาของไทยทั้งหมดครับ อย่าจั่วหัวเรียกตรีนอย่างนี้
comment39-1:เป็นศิษย์เตรียมเหรอ ถ้าใช่ แล้วยังรักโรงเรียนอยู่ ควรตอบว่าไม่นะ
ทำไมต้องก้าวร้าว ในเนื้อหาที่พิมพ์ไปก็ไม่ได้ใส่ร้ายอะไรกันไม่ใช่เหรอ
comment40:ผมไม่อยากโทษโรงเรียน โทษการศึกษา และเห็นด้วยกับ คห.ข้างบนว่าคุณจะเอาชื่อโรงเรียนเขามาโหนทำไม เพราะอ่านดูแล้วก็ไม่ได้มีเนื้อหาสาระที่เข้าท่าเข้าทางอะไรเท่าไหร่ 

จริงๆ จะโทษระบบการศึกษาอย่างเดียวก็ไม่ถูก ถ้ามองจริงๆ มันก็ต้องมองไปถึงระดับวิสัยทัศน์ของประเทศ การบริการประเทศ และวัฒนธรรมองค์กรหลายๆ อย่างที่ฝังรากลึกอยู่ในระบบราชการ ระบบอุปถัมภ์ของประเทศ ที่มันไม่เอื้ออำนวยให้กับคนที่มีความสามารถ แต่เอื้อให้พวกพ้อง เส้นสาย และผลประโยชน์ ซึ่งเรื่องพวกนี้ไม่มีใครแตะต้องได้หรอก 

มองแค่ระบบการศึกษาอย่างเดียว มันเป็นมุมมองที่แคบเกินไปมาก ลองไปผ่านโลกเยอะๆ กว่านี้ก่อนแล้วอีกหน่อยคุณก็จะเข้าใจเอง

Edit : แก้ไขคำพิมพ์ผิด
comment41:เรารู้สึกสิ้นหวังกับระบบการศึกษาไทยมาสักระยะแล้ว รู้สึกนับวันยิ่งดิ่งลง เรื่องโรงเรียนกวดวิชานี่ ที่เด็กต้องไปเรียนเพราะข้อสอบเวลาออกมาใน PAT นี้ เนื้อหาในห้องเรียนไม่เพียงพอค่ะ ออกโจทย์มาแต่ละข้อ เรียนแค่ในห้องมันทำไม่ได้อะ อันนี้คือประสบการณ์ตรงของเราเมื่อประมาณ6ปีที่แล้ว ถามว่าเรียนในห้องก็เข้าใจดีนะคะ แต่เนื้อหาที่ออกข้อสอบมานั้น จำนวนมากที่ไม่มีสอนในห้องเรียน เราได้มาจากที่เรียนพิเศษทั้งนั้น คนที่ไม่เรียนพิเศษแต่ทำได้ก็มี แต่คือเขาก็ขวนขวายด้วยตัวเองอย่างมาก คือหาหนังสือติวสอบอะไรๆมาอ่านทำความเข้าใจเองและฝึกทำ แต่ซึ่งศักยภาพเด็กไม่เท่ากัน บางคนเขามาอ่านเองเขาก็ไม่เข้าใจหรอก เพราะในหนังสือมันไม่ได้ละเอียดหรือตอบทุกข้อสงสัยขนาดนั้น เพราะฉะนั้นทางออกในการทำข้อสอบ PAT ได้มันก็คือ ไปเรียนพิเศษ
comment42:เข้าใจว่า ทำไม จขกท ถึงเอ่ยชื่อโรงเรียนดังนั้นเพื่อเปรียบให้เห็นความล้มเหลวของระบบการศึกษาของบ้านเรา

ก็ขนาด รร.เตรียมอุดมฯ ที่มีชื่อเสียงเรื่องนักเรียนระดับหัวกะทิของประเทศยังต้องมาพึ่งโรงเรียนกวดวิชา แล้วประสาอะไรกับโรงเรียนทั่วไปทั่วประเทศที่มีเด็กเก่งและไม่เก่งคละเคล้ากันไป ยิ่งระดับอำเภอหรือตำบลด้วยแล้ว ไม่ต้องพูดถึงโอกาสในการแข่งขันเข้าเรียนต่อสถาบันดีๆ 

เห็นด้วยว่า บ้านเราย่ำแย่เรื่องการศึกษา แถมเยาวชนของชาติส่วนใหญ่ก็ขาด EQ อย่างมากจนน่าเป็นห่วง

.
comment43:เข้าใจว่า จขกท.อ้างรร.เตรียมเพราะยกให้เป็นรร.ดีอันดับต้นๆของประเทศ แต่เด็กกลับยังต้องเรียนพิเศษกันอยู่ แล้วรร.อันดับท้ายๆของประเทศจะเหลือมาตรฐานอะไรให้เด็กบ้าง การศึกษาจะเหลื่อมล้ำกันมากขึ้น คนตจว.จะพากันส่งลูกไปเรียนเพิ่มเติมในกทม. ประชากรล้น บลาๆๆๆ

เทียบกับประเทศที่เจริญ เค้าอยากให้เด็กอยู่กับครอบครัวให้มากที่สุด ส่วนบ้านเราส่งเด็กไปกวดวิชาให้มากที่สุด
เนื้อหาการเรียนเน้นไปในการสร้างทักษะ แก้ปัญหา หาคำตอบด้วยตัวเอง ให้เด็กได้มีส่วนร่วมในการเรียนมากที่สุด แล้วจะไปเรียนแน่นอีกทีคือเข้ามหาลัยไปตามเฉพาะสาขาเลย หวังว่าวันนึงบ้านเราจะมีแนวทางแบบนี้บ้าง
comment43-1:รู้มั้ยครับคุณคห.43 คุณคือคห.ที่ตีความในสิ่งที่ผมพิมพ์ลงไปได้จากทั้งหมด 60 กว่าความคิดเห็นได้แม่นยำที่สุดแล้ว
แต่ไม่ได้รับกระทั่งถูกใจเดียว เศร้าใจจัง
รู้สึกดีใจ ตอนแรกนึกว่าเราพูดอะไรไปจะไม่มีใครรู้เรื่องซะแล้ว
comment44:ข้อมูลนี้ได้มาจากไหน? คิดเอาเอง? ทำไมคนอ่านต้องเชื่อ?

- คนที่มีความรู้หรือเตรียมตัวไปสอบแบบจริงจังมีไม่ถึงครึ่ง
- บางคนที่พอทำได้บ้าง เดาไปเยอะ แต่ฟลุคติดก็มี
-โรงเรียนเตรียมอุดมที่ได้ชื่อว่าเป็นรองแค่มหิดลแค่ที่เดียว
- คุณครูที่ได้ชื่อว่าดีอันดับต้นๆของประเทศยังไม่สามารถทดแทนคุณครูสอนพิเศษได้
- ครูสอนพิเศษจะมีความรู้ที่เหนือกว่าคือมีความรู้เฉพาะทางโดยตรงของจริง 
- ต่อให้เป็นครูที่โรงเรียนรายวิชานั้นๆไปทำข้อสอบเองก็ยังทำไม่ได้ ให้เป็นข้อสอบโอเน็ตที่ได้ชื่อว่าง่ายที่สุดในการสอบแข่งขัน ผมก็ยังมั่นใจว่าทำกันยังไม่ค่อยได้

- หนังสือของกระทรวงศึกษาธิการก็เช่นกัน ... อันที่จริงผมว่า ... << มโนเองทั้งย่อหน้า
- ส่วนตัวเคยทำข้อสอบคณิตศาสตร์ของม.6ที่เทียบกับอเมริกาแล้ว ... << ทำแค่ข้อสอบ แล้วไปพูดต่อเรื่องเรียนที่อเมริกา เคยไปเรียน?
- สอนเนื้อหาอันแน่นแต่ผลลัพธ์กลับโบ๋เบ๋ << สมมติเรื่องที่ยังไม่เกิดขึ้น

ความน่าเชื่อถือของผู้พูดลดลงได้ด้วยอะไรบ้าง

- นายกกระทรวงศึกษาธิการ

นี่พออ่านถึงท้ายๆ เริ่มขี้เกียจจับผิดแล้ว มันเยอะเกิน จริงๆ มีมากกว่านี้
ที่สำคัญ จั่วหัวมาโดยพูดเรื่องเตียมอุดม เหมือนจะหางานเข้ากระทู้ แต่ก็ไม่พาไปหาเตรียมอุดมซะที
เรียกว่า มีความพยายาม แต่ไปไม่ถึง .. เห็นในความพยายาม และรู้ด้วยว่าเจตนาจะพูดเรื่องอะไร
แต่ไม่ว่าในฐานะการเขียนเรียงความหรือบทความ ก็ไม่ผ่านนะคะ
comment44-1:อยากรู้ก็ถามสิ ทำไมต้องว่ามโนกันด้วยอะ...
comment45:ไม่ว่าระบบการศึกษาจะเป็นอย่างไร สิ่งสำคัญที่สุดอยู่ที่ผู้ปกครองจะเลือกคุยกับลูกในวิชา
ที่เขาได้คะแนนไม่ดี หรือได้คะแนนดีมาก??

คุณคิดว่าผู้ปกครองไทยจะเรียกลูกมาคุยเกี่ยวกับวิชาไหน?? ปัญหาจริงๆผมว่าอยู่ที่เราไม่ได้
สร้างค่านิยมการพัฒนาพรสวรรค์จนกลายเป็นจุดเด่นของแต่ละคน วันนี้เราคุยถึงการเรียนรู้
สิ่งที่ชอบ หรือคุยแต่เรื่องเกรด ได้งานดีๆหรือได้ไปต่างประเทศ

ไม่ต้องมาอ้าปากรอให้ระบบการศึกษาป้อนระบบที่สุดยอด เริ่มที่ตัวเองเลยครับเริ่มที่ครอบครัว
พ่อแม่เคยสังเกตลูกรึเปล่าว่าชอบเรียนอะไร เขาจดจ่อกับอะไรได้เป็นชั่วโมงๆ เรื่องอะไรที่เขา
หัวดีเป็นพิเศษ เด็กๆตั้งใจเรียนจริงๆรึเปล่า เพราะถ้ามัวรอระบบก็คงต้องรอ10ชาติหน้าครับ

ผมคนนึงที่เฝ้าถามตัวเองตั้งแต่ม.4แล้วครับว่าชอบอะไร รู้ตัวตั้งแต่ม.5 ก็ตั้งใจสอบได้คณะ อาชีพ
ที่ต้องการ ทำงานทุกวันวันละ15ชม.เหนื่อย ลำบากแต่สนุกเพราะเรามีเป้าหมาย ตอนนี้อายุ30ถึง
เป้าหมายแล้ว(แต่ก็มีเป้าหมายต่อๆไป) มีเงินมีวันหยุด ผมเคยถามคนที่ได้เกรด4.00ว่า ชอบงานที่ทำ
ไหม?ชอบงานแบบไหน?เจ้าตัวตอบไม่ได้ว่าชอบงานแบบไหน ผมเลยคิดในใจว่าแล้วจะเสียเวลา
ความเก่งไปกับสิ่งที่ไม่รู้ว่าชอบทำไม??
comment46:ระบบการศึกษาไทยในปัจจุบันย่ำแย่มากจริงๆ ทั้งเรื่องครู ผู้บริหาร วิสัยทัศน์ นโยบาย และอื่นๆอีกมากมาย คงยังต้องพัฒนากันอีกนาน

แต่สำหรับผมแล้ว ประโยชน์ของการเรียนในโรงเรียน ไม่ได้ให้แค่ความรู้
แต่ยังทำให้เราได้รู้จักตัวเอง รู้จักสังคม รู้จักการทำงานร่วมกัน รู้จักเหตุและผล
จึงไม่แปลกที่เรื่องความรู้ในโรงเรียนจะให้ได้ด้อยกว่าโรงเรียนสอนพิเศษ

ทุกวันนี้
โลกพัฒนาขึ้นมากแล้ว เราเรียนรู้อะไรได้มากมายนอกห้องเรียน
ถ้าระบบมันไม่ดี อย่าปล่อยให้มันทำร้ายเรา อย่าปล่อยให้มันฉุดรั้งเรา
เลือกเก็บแต่สิ่งดีๆที่ระบบให้เรา ให้สิ่งร้ายๆเป็นแรงผลักดัน
ที่เหลือสิ่งที่ยังขาดไป มาขวนขวายจากโลกภายนอกก็ได้

และสุดท้าย ถ้าคิดว่าไม่อยากให้ระบบปล่อยเป็นแบบนี้ต่อไป 
ไม่ว่าอยู่ในฐานะอะไร ถ้ามีโอกาส อย่าลืมช่วยกันคนละนิดเพื่อทำให้ระบบการศึกษาดีขึ้น 
คนคนหนึ่งอาจจะช่วยอะไรไม่ได้มาก แต่ถ้ามีคนที่มีใจอยากจะช่วยมากขึ้นเรื่อยๆ 
น่าจะเปลี่ยนแปลงอะไรได้บ้างไม่มากก็น้อย
comment47:การศึกษาไทย
นักการเมืองไทย
รถติด
นิสัยคนไทย (บางอย่าง บางคน)

เชื่อว่าคงเคยถกเคยบ่นปัญหาเหล่านี้มาตั้งแต่เด็กยันโต ก็ยังเหมือนเดิม
comment48:ดักดานแต่ใน กทม. รึเปล่าครับ
วนเวียนแต่กับกวดวิชา จนลืมมองโรงเรียนอื่นรึเปล่า คิดว่า เตรียมอุดมคือศูนย์กลางจักรวาลว่างั้น
มีอีกหลายโรงเรียน ที่ครูเทพมากๆ จนเด็กไม่จำเป็นต้องเรียนกวดวิชาครับ

ผมจะบอกอะไรให้นะครับ
กวดวิชา เด็กลดลง 30 เปอร์เซ็นต์ ไม่ต้องถามเพราะใคร 
ตอนแรกบอกว่าจะขึ้นค่าเรียน เพราะค่าใช้จ่ายสูง นู่น นั่น นี่ ตอนนี้เป็นไงครับ เงียบ
จะขึ้นได้ไงครับ ขึ้นไปก็เจ๊งสิครับ 

การติวเริ่มหลากหลายมากขึ้นครับ มหาวิทยาลัยก็เยอะครับ รับคนไม่พอ ก็รับแล้วรับอีก จบมาก็งั้นๆ 
เข้าไปก็งั้นๆ ออกมาก็งั้นๆ ถ้าเป็นสายวิชาชีพอันนี้ยอมรับ 

นักเรียนห้องเรียนพิเศษโรงเรียนผม ปกติเรียนพิเศษ 100 เปอร์เซ็นต์ 
ผมเป็นข้าราชการครูครับ และเป็นติวเตอร์ด้วยครับ หลังๆ ขี้เกียจติวครับ เอาเวลาไปทำผลงานดีกว่า 
ปล่อยคลิปติวให้นักเรียนเรียนเลยครับ  เอกสารโหลดฟรีครับ

นักเรียนห้องเรียนพิเศษ เรียนพิเศษจาก 100 เปอร์เซ็นต์ เหลือแค่ 50 เปอร์เซ็นต์ 
เด็กเก่งหายไปจากระบบกวดวิชาในจังหวัด 50 เปอร์เซ็นต์เนี่ย วิกฤตแล้วครับ 

ป.ล.ปีหน้าจะเอาให้เต็มรูปแบบกว่านี้ครับ กะจะเอาให้กวดวิชาเจ๊งให้หมดประเทศเลยครับ 
เดี๋ยวผมทาบทามครูเก่งๆ ที่สอนดีๆ มาปล่อยคลิปติวกันฟรีๆ ครับ

อ้อ อีกข้อนะครับ การศึกษากำลังเปลี่ยนยุคครับ ใจเย็นๆ
comment48-1:อย่าพูดจากระแทก-ดันกันเลย รู้สึกใจไม่ดี
comment49:ปัญหาคือความแตกต่างระหว่างค่าแรงครับ ใครๆก็อยากให้ลูกได้ทำงานค่าแรงแพงๆ ระบบการศึกษามันเลยออกมาเป็นแบบนี้ ที่อเมริกามีระบบการศึกษาแบบที่คุณชอบ เพราะค่าแรงในแต่ละอาชีพไม่ต่างกันมาก บ้านเราแค่ค่าแรงขั้นต่ำวันละ300 ก็มีคนเดือดร้อนจะเป็นจะตาย
comment50:คุณคือเนติวิทย์เหรองัย
ตั้งหัวกระทู้เรียกแขกซ้าาาาาา
นรเตรียมฯคงมีเคืองกันล่ะ 5555+

เอาน่ะรวมๆก็ค่อนข้างเห็นด้วย. 
แต่การสอบที่ใก้กาตัวเลือกมันก็สะดวกดีกับการคัดคนเป็นแสนๆเข้าเรียนต่อ
ซึ่งมันก็สอดคล้องกับวิธีการสอนที่ครูมาบรรยายความรู้ตามหลักสูตรแกนกลาง
แล้วนักเรียนก็นั่งฟัง จด แล้วก็ทำความเข้าใจหรือจำเพื่อไปสอบ

เอาล่ะถ้าลองคิดเล่นๆ เปลี่ยนวิธีการเรียนที่แบ่งหัวข้อเป็น ดิฟ. อินทิเกรตและเรขาคณิตเป็นการเรียนในแบบเดียวกับการทำโครงงาน เช่น มีพื้นที่นาXY ไร่ ต้องการปลูกY ต้องรดน้ำด้วยวิธีอะไร ขนาดท่อควรเป็นเท่าไร ใช้น้ำกี่ลิตร จ้างคนกี่คนหรือ จะตั้งถังยังไง
กำไรกี่บาท. อีแบบนี้ก็คงต้องใช้ความรู้แบบสหวิทยาการ อาจจะได้คำตอบที่ไม่ซ้ำกันเลย
โรงเรียนกวดวิชาคงติวให้ไม่ได้แน่

แต่ก็นั่นละทำแบบนี้เรียนแบบนี้แล้วจะสอบยังไง นั่นก็เป็นคำถามอีก
comment51:อยากเรียนสายวิทย์แล้วไปสอบสายศิลป์ทำไม
comment52:มีปมสอบไม่ติดมาหรอคะ
comment53:ถ้าจำไม่ผิด ที่ผ่านมาทุกปี 
อัตราส่วนการแข่งขันสายวิทย์ราว 10 : 1  หรือน้อยกว่านั้นนิดหน่อย

สายศิลป์ โดยเฉพาะศิลป์เยอรมัน  เกิน 12 :1  

ถ้าเจ้าของกระทู้สอบติดโดยไม่อ่านไปเลย

คุณคือ สุดยอดเทพ
comment53-1:เยอจะพอๆกับฝรั่งเศสค่ะ (บางปีมากกว่าบางปีน้อยกว่าบางปีเท่ากัน) ที่เยอะจริงคือญี่ปุ่นกับจีน
comment54:แต่ผมว่าระบบการศึกษาไทย เป็นระบบการเรียนที่ฟุ่มเฟือยเกินเหตุ
เหมือนทำมาให้เรียนเยอะๆ เพื่อให้เด็กไม่ต้องไปอยู่ไหนในช่วงเช้า
ถึงบ่าย
comment55:เคยคิดว่าเด็ก ตอ. เก่งที่สุดในปฐพีเหมือนกัน ซึ่งมันก็แน่นอนเพราะสอบกันเป็นพันเป็นหมื่นรับแค่หลายสิหลายร้อยคน แข่งกันเข้าไปเรียน
แต่สุดท้าย เด็ก ม.ปลาย ไม่ว่าจะจบมาจากไหน ตอ. หรือโรงเรียนกิ่งอำเภอ ก็ต้องมาแข่งสนามเดียวกันทั้งประเทศ เพื่อเข้ามหาวิทยาลัย

พอเอนท์ติดคณะที่คะแนนสูงระดับประเทศ ก็รู้สึกว่า ตอ. ก็เด็กธรรมดาแล้วค่ะ เพราะเราและเขาอยู่ในจุดเดียวกัน พื้นที่เดียวกัน สติปัญญาก็เท่าๆ กัน
ยังคิดอยู่ว่าถ้าไปเรียน ตอ. ก็คงต้องตื่นตีสี่ออกจากบ้านตีห้ากลับถึงบ้านดึกดื่น ไม่ก็ย้ายไปอยู่หอแถวราชเทวี

แต่เรื่องกิจกรรมนอกหลักสูตร ความหลากหลาย ตอ. ดีกว่าจริงๆค่ะ อยากให้โรงเรียนอื่นๆ เป็นบ้าง แต่ปัญหาคงเป็นที่งบหรือบุคลากร
แต่เด็กเดี๋ยวนี้เข้าถึงการศึกษาได้มากขึ้น ความรู้นอกห้องเรียนมีเยอะมาก เข้าถึงง่าย ตรงนี้คงเป็นเรื่องของที่บ้านของเด็กแล้วค่ะว่าพ่อแม่เขาจะสนับสนุนได้แค่ไหน

แต่ตัวเด็กเองนี่แหละสำคัญที่สุด ว่าจะรักดีแค่ไหน
comment56:ข้อความหรือข้อคิดลักษณะนี้ผมเคยเจอบ่อยมาก..แต่เนื้อหากลับไกล้เคียงเหมือนลอกกันมา..มีทุกยุคทุกสมัย..แต่ที่แปลกคือมันไม่ไปถึงหูถึงตาผู้มีอำนาจหรือผู้ที่เกี่ยวข้องกันบ้างเลยหรือ
comment57:ไม่อ่านได้ไหม เราจบจากโรงเรียนบ้าน โคกหนองจองจอย
comment58:
comment59:เอาตรงๆเลยนะ หนูเองก้ยังเป็นนักเรียน ม.5 แต่ ตั้งม.5แล้วแต่กลับนึกไม่ออกว่าจริงๆแล้วอยากจะเป็นอะไรหรืออะไรที่น่าสนใจน่าเรียน ตลอดที่ผ่านมาแทบไม่ค่อยได้เห็นอะไร ไม่รู้ว่าทำอาชีพนี้ต้องเป็นยังไง เอาแต่เรียนๆๆ ต้องได้หลายๆวิชาสอบตกให้ได้น้อยที่สุดหรือห้ามตกไรงี้จนไม่รู้ว่าภายนอกมันเป็นยังไง ส่วนใหญ่จะอยู่แต่ที่โรงเรียนไม่ก็บ้าน แล้วก้มักคิดนะว่าที่พยายามเรียนมาหลายวิชาเนี๊ย เรียนไปแล้วถ้าเราไปเข้าสายอื่นที่ไม่เกี่ยวกับที่เรียนมาเลยแล้วก้ไม่ได้ใช้ในชีวิตประจำวันเลย เลยคิดว่าเรียนไปทำไม แต่ก็ไม่ได้ว่ามันไร้ประโยชน์สะทีเดียว บางครั้งก็อยากเข้าใจว่าเหตุผลที่เรียนไปยากๆแต่ไม่ได้ใช้ไม่ได้ช่วยอะไร แล้วทำไปเพื่ออะไร นี้อาจความคิดเห็นส่วนบุคคลแต่มันก็เป็นเรื่องที่ไม่เข้าใจเกี่ยวกับการศึกษาไทยอย่างหนึ่ง
comment60:ก่อนอื่น รบกวนจขกท. แก้คำว่านายกกระทรวงศึกษาฯหน่อยค่ะ
comment61:ทำไมเห็นชอบไปเทียบการศึกษาบ้านเรากับอเมริกาจัง

ทำไมไม่เทียบกับประเทศที่เจริญแล้วแถบบ้านเรามั่งหรอ อย่างญี่ปุ่น เกาหลี สิงคโปร์

ผมว่าพวกนี้วัฒนธรรม รูปแบบธุรกิจ รูปแบบสังคม เค้าเหมือนบ้านเรามากกว่าอเมริกาเยอะเลยนะ อย่าน้อยก็เอเซียด้วยกัน

เผื่อจะได้ไปดูว่า คำว่ารากเลือดมันเป็นยังไง ระบบเอนทรานซ์บ้านเรานี่กระจอกไปเลย

เมกา อังกฤษ ผมว่ามันเป็นประเทศกินบุญเก่านะ อย่างเมกายังโอเคหน่อย เค้ารับสมองเข้าประเทศไปเยอะมาก อย่างคนเอเซียเก่งๆไปทำงานมีเยอะ

แต่แบบฝั่งยุโรปนี่ผมว่าน่าเป็นห่วงนะ กรีซไปแล้วประเทศนึง ก็ไม่รู้จะตามไปอีกกี่ประเทส
comment61-1:ญี่ปุ่นอย่าพูดถึงเลยครับ ผมว่าประเทศนี้ช่วงนี้กำลังอยู่ในขาลงนะ
จีนนี่ยิ่งแล้วใหญ่ วางรากฐานได้เหมือนประเทศไทยเลย เก่งกระจุก โง่กระจาย (แต่เพราะบ้านเมืองเขาใหญ่ คำว่ากระจุกของเขาก็ยังเยอะอยู่ดี)
สิงคโปร์ ก็โอเคนะ รู้ไม่เยอะ แต่รู้ว่าเขาเก่ง
ที่เก่งโดดเด่นผมว่าน่าจะเป็นวิศวะในอินเดียนะ ผลงานเขาออกมาเยอะดี
ที่ยกตัวอย่างอเมริกา เพราะเป็นที่เดียวที่รู้ละเอียดเยอะที่สุดน่ะครับ ถึงอาจจะไม่เยอะเท่าไหร่แต่มันก็เยอะที่สุดแล้ว

คนเอเชียเก่ง แต่ไม่มีความคิดสร้างสรรค์ ลองเสิร์ชดูสิครับ มันเป็นสำนวนติดปากบ้านเขาไปแล้ว ผมไม่อยากเป็นแบบนั้นด้วย
comment62:ตั้งแต่คุยเรื่องการศึกษามากี่ครั้งต่อกี่ครั้ง ไม่เคยเห็นเด็กหรือผู้ใหญ่โทษตัวเองเลย
ว่าตัวเด็กเองอ่านหนังสือไปก่อนสอบหรือป่าว ตั้งใจเรียนในห้องเรียนหรือป่าว
เพราะที่ผมผ่านการเป็นเด็กมัธยมมา เด็กส่วนใหญ่จะไม่ตั้งใจเรียนในโรงเรียน
แต่จะไปตั้งใจเรียนในสถาบันกวดวิชา เพราะเด็กคิดว่าถึงไม่ตั้งใจเรียนยังไง
ก็ยังมีสถาบันกวดวิชา ซับพอร์ต อยู่อีกชั้น 
ปัญหาการศึกษามันมีหลายๆปัญหารวมกัน มีทั้ง หลักสูตร ครูผู้สอน โรงเรียน
และรวมถึง ตัวผู้เรียนเองด้วย ครับผม จะโทษฝ่ายใดฝ่ายหนึ่งไม่ได้หลอกครับ
comment62-1:จริงๆผมว่าที่ผมโพสไปนี่ ว่าทั้งตัวเด็กและตัวผู้ใหญ่นะ แต่เข้าใจว่าคนเราตีความแตกต่างกันออกไป
comment63:"เราไม่อาจใช้ตารางเรียนที่ออกแบบมาตั้งแต่ยุคที่สหรัฐฯยังเป็นประเทศเกษตรกรรมที่พ่อแม่ต้องให้ลูกๆไปช่วยพรวนดินที่บ้านหลังเลิกเรียนได้อีก"

"ตารางเรียนแบบนั้นมันเหมาะสมกับยุคหนึ่งแต่วันนี้มันทำให้เราเสียเปรียบในการแข่งขันเด็กๆของเราใช้เวลาเรียนน้อยกว่าเด็กๆในเกาหลีใต้เป็นเดือนแบบนี้ไม่มีทางที่เราจะช่วยเตรียมตัวเด็กๆเพื่อต่อสู้ในเศรษฐกิจยุคศตวรรษที่21ได้" 

นายโอบามากล่า
comment64:ง่ายๆคับ ที่ออกสอบโอเน็ต กับที่เรียนมันหนังคนละม้วนกัน ออกสอบก็อีกแบบหนึ่ง ลึกกว่ายากกว่า ในตำราเรียนก็พูดแต่ผิวเผิน
comment65:เราอ่านทุกความคิดเห็นนะ อะไรที่ให้เราไปแก้ไข้เราคงไม่ไปแก้อะ ให้หน้าแตกไปๆ
ถ้าสงสัยอะไรลิสท์มาถามเป็นข้อได้เลย ขอสั้นๆจะดีมาก

ที่ถามกันเยอะที่สุดก็คงจะเป็น เกี่ยวกับเตรียมตรงไหนใช่ปะ โอเค สั้นๆง่ายๆละกัน
คือ เด็กเก่งกระจุก เด็กโง่กระจาย ควรปรับปรุง

เรื่องที่เราอยากสื่อในกระทู้ที่เขียนไป แบบสรุปสุดๆ คือ
1. ข้อสอบวัดผลไม่ได้ ควรปรับปรุง คนเดาถูกเยอะกว่าคนตั้งใจทำข้อสอบจริงๆมีเยอะมาก 
ปล. คะแนนสอบเฉลี่ยประเทศในหลายวิชาไม่ถึงครึ่งด้วยซ้ำ 
ปล.2 วันสอบ คนเข้าไปนั่งดิ่งไม่ถึงห้านาทีหลับมีเยอะมาก บอกทีว่านี่คือการสอบเข้ามหาวิทยาลัย
2. หนังสือกระทรวงควรปรับปรุงเนื้อหา จริงๆอยากให้ปรับปรุงเนื้อกระดาษด้วยซ้ำ มันบางชนิดที่ว่าใช้ปากกาเขียนยังขาดเลย
3. ด้วยความเคารพนะ สมัยหลายสิบปีก่อนกับสมัยนี้มันต่างกันสุดขั้ว เทียบกันตรงๆไม่ได้หรอก เรื่องการเรียนน่ะ เอามาแค่แนวทางพอ
*4. มีอะไรคุยกันด้วยเหตุผล อย่าแซะกันเลย ทำไมต้องแซะด้วยอะ แทนที่จะถามกันตรงๆ ไม่พอใจนะ แต่คุยกันดีๆดีกว่า
comment65-1:ที่ถามกันเยอะที่สุดก็คงจะเป็น เกี่ยวกับเตรียมตรงไหนใช่ปะ โอเค สั้นๆง่ายๆละกัน
คือ เด็กเก่งกระจุก เด็กโง่กระจาย ควรปรับปรุง

อ่านมาหลายรอบ ผมก็ยังไม่เห็นว่าจะเกี่ยวกันตรงไหนกับเนื้อหาที่นำเสนอ(ที่ไม่เกี่ยวกับรร.เตรียมเลย)
แล้วเก่งกระจุก มันก็ไม่ใช่กระจุกกันแค่ที่รร.เตรียมหรือรร.มหิดลวิทย์ฯ ถ้ามองกันให้ชัดๆ เก่งกระจุกมันไปกระจุกกันที่รร.ในหัวเมือง ตัวเมืองมากกว่า โดยเฉพาะพ่อแม่ผู้ปกครองที่มีตังค์ที่สามารถส่งลูกเรียนพิเศษได้ 
ถ้าให้ชัดๆ "เก่งกระจุก" ไปกระจุกกันตรงเด็กที่พ่อแม่ผู้ปกครอง (อย่างต่ำที่สุด คือ) "มีอันจะกิน"

ถ้าคุณเลือกที่จะเรียนเตรียม คุณก็จะรู้เลยว่าเด็กเตรียมประกอบไปด้วยเด็กต่างจังหวัดเยอะมาก แต่เด็กต่างจังหวัดกลุ่มนั้นคือกลุ่มที่พ่อแม่มีปัญญาหาคอนโดหรือหาเช่าคอนโดในกรุงเทพให้ลูกเรียนในเมืองได้ 3 ปี 

และหากคุณได้เข้ามาเรียนที่จุฬา คุณก็จะเห็นได้เลยว่ามีเด็กนักเรียนเก่งๆจากต่างจังหวัดอีกมากมาย และหลายคนเก่งกว่าเด็กเตรียมซะด้วยซ้ำ

ปล. และก็ไม่เข้าใจเหมือนกันว่าจะพูดถึงว่าสอบเข้าเตรียมง่ายจะตาย จขกท.ก็สอบเข้าได้ ทำไม???? เกี่ยวข้องกับเนื้อหาที่เหลือหรอ????
comment66:ยังไงคุณก็ไม่ควรไปอ้างเอาชื่อสถาบัน มาว่าอย่างนี้ คุณยังไม่เคยเข้ามาสัมพัสโรงเรียนเราคุณไม่รู้หรอกว่าโรงเรียนเราเป็นอย่างไร ถ้าจะแค่อวดว่าติดก็ดีแล้วที่คุณไม่มาเข้าเพราะที่นี่คงอยู่ยากไม่เหมาะสำหรับคุณแน่นอน จากใจ เด็กเตรียมคนหนึ่งที่รู้สึกไม่ชอบใจมากๆที่เอาชื่อตอ.มาพูดอย่างนี้
comment67:เด็กจะเรียนเก่งหรือไม่เก่ง สำคัญที่สุดคือตัวเด็กจ้า ว่ามีความใส่ใจ ใฝ่รู้มากเท่าไหร่  ทบทวนมากน้อยแค่ไหน ลองให้เด็กเก่งไม่ไปติว เรียนแค่ใน รร แล้วไปสอบสิ เชื่อว่าคะแนนก็ไม่ต่างกับเด็กที่ไปเรียนติวมาเหมือนกัน หลายคนสอบติดจุฬาโดยที่ไม่เคยไปติวเลย เรียนแค่ใน รร
comment68:
comment69:ขี้เกียจอธิบาย จขทก ไม่รู้จริง คิดเอาเอง ล้วนๆ บางคนก็ไปอ้าง ต่างประเทศ เห้ย รู้จริงๆหรือแค่เห็น ก็เดาส่งๆ
comment70:เราเห็นด้วยกับความคิดเห็นที่ 24 นะ

[Spoil] คลิกเพื่อดูข้อความที่ซ่อนไว้บุคคลมีอำนาจเขาไม่อยากแก้อะไรเรื่องแบบนี้จรืงจังหรอกครับ
เขามักเป็นศิษย์เก่าโรงเรียนดังๆ หรือมีลูกหลานเรียนอยู่
และต้องการให้ลูกหลานเรียนพิเศษเพื่อให้ได้เปรียบเด็กที่ด้อยโอกาสแต่มีศักยภาพมากกว่าลูกหลานตัวเอง
คนในpantipที่พอมีเงินเขาก็อยากให้ลูกหลานได้เรียนโรงเรียนดังและเรียนพิเศษเพื่อได้เปรียบเด็กอื่นเหมือนกัน
และพวกนี้มักมีเสียงดังกว่าคนด้อยโอกาสยากจน
เป็นแบบนี้แล้วคุณจะไปหวังให้พวกเขาแก้ปัญหานี้จริงจังได้ไหมครับ 
เขาจะไปแก้ให้ลูกหลานเขาลดความได้เปรียบไปทำไม
เรื่องมันก็มีแค่นี้นั่นแหละครับ

ความซับซ้อนของปัญหาด้านวิชาการ หรือการศึกษามีผลต่อการพัฒนาชาติทางอ้อมนะ มันคือการพัฒนาชาติระยะยาว 
เข้าใจจุดประสงค์ของจขกท. ที่เอาชื่อรร. มาอ้าง เพราะพูดตามตรงก็ถูกจัดอันดับว่าเป็นที่ 1 แต่นร. ก็ยังต้องแห่กันไปเรียนพิเศษอยู่ดี
สำหรับเรา เรามองว่า ถึงม.ปลาย ไม่ได้อยู่เตรียม แต่เรียนพิเศษในที่ที่มีครูที่สอนมีคุณภาพและตรงสเป๊กตรงจริตผู้เรียน ขยันด้วยตัวเองโดยไม่สนHeeสนTad ใดๆ ยกเว้นการสอบเข้ามหาลัย ก็สามารถสอบเข้าที่ที่อยากเรียนได้

ระบบการศึกษาไทยมันมีปัญหาถึงรากถึงโคนจริงๆ นะ ขอบคุณที่จขกท. มาตั้งกระทู้ มากๆ

โดยส่วนตัวแล้ว โรงเรียนก็คือสถานที่ที่รวมนร. และ ครูมากมาย เราเจอเพื่อนและครูมากมายหลายคน บางคนทำให้เรารู้ว่าเพื่อนแท้และครูที่สอนเด็กด้วยใจรักมีอยู่จริง แต่เพื่อนที่ไม่จริงใจTorแหล สันดานต่ำตม และครูที่ไม่ตั้งใจสอน เป็นโรคจิต และมีสันดานเสียชอบกดขี่ข่มขู่เด็ก ทำตัวต่ำๆ แต่มาเป็นครูละทำให้เด็กเก็บไปนินทากันสนุกปาก ก็มีอยู่จริงๆ

เพราะฉะนั้น ต้องเลือกนายกที่ดี ฉลาด มาบริหารประเทศแทนคน ปจบ  และในฐานะที่พวกเราเปนเยาวชน และอนาคตของชาติ จงร่วมมือกันแก้ไขสิ่งเลวๆ แย่ๆ ที่พวกไดโนเสาร์ล้านปีสร้างขึ้นมากันเถอะนะ
comment71:"คุณครูที่ได้ชื่อว่าดีอันดับต้นๆของประเทศยังไม่สามารถทดแทนคุณครูสอนพิเศษได้ เราก็ต้องเข้าใจเด็ก เพราะว่าที่เขาทำไปเพราะต้องการสอบเข้ามหาลัยในคณะที่ต้องการ ซึ่งต้องใช้ความรู้ในสิ่งที่เขาไม่สามารถหาได้ในห้องเรียน จึงต้องพึ่งที่เรียนพิเศษแทน"

เด็กเตรียมหลายคนไปเรียนพิเศษเพราะหลายสาเหตุ
1. ไปเรียนเพราะพ่อแม่บังคับให้เรียน คือพ่อแม่อยากให้ลูกได้ความรู้อัดแน่นทุกอณูสมอง
2. ไปเรียนเพราะเพื่อนไปเรียน เลยไปเรียนด้วย
3. ไปเรียนเพราะได้โอกาสออกจากบ้านเสาร์อาทิตย์ (อันนี้เพื่อนในกลุ่มผมเองเลย)
4. ไปเรียนเพราะต้องการทบทวนความรู้ หรือ recap จากห้องเรียน (ซึ่งส่วนมากก็จะเลือกเรียนกับครูเตรียมที่ออกมาประจำที่สอนพิเศษข้างนอก)
5. ไปเรียนเพราะเรียนในห้องเรียนไม่รู้เรื่อง ที่ไม่รู้เรื่องเพราะ 
5.1 อจ.สอนไม่รู้เรื่อง เพราะ อจ.สติเฟื่องสอนเร็ว สอนเยอะ สอนล้น(สมองเด็กจะรับไหวใน 1 ชม.) คุยไม่ค่อยรุเรื่อง อจ.มัวแต่เล่นมุกไม่ค่อยสอน
5.2 ขี้เกียจเรียนในห้อง เพราะเนื้อหาเวิ่นเว้อ
5.3 ไม่ชอบวิชานั้นๆมากๆ เลยเน้นเรียนเก็งข้อสอบ
ุ6. ไปเรียนเพราะอยากได้ความรู้ในระดับม.ปลายให้ครบอย่างไว เพื่อไปแข่งสอบชิงทุนทั้งหลาย
7. ไปเรียนเพราะอุปทานหมู่ คือเพื่อนๆเรียนกันหมด เหลือกรูไม่เรียนได้งัย เดี๋ยวไม่เข้าพวก เดี๋ยวสอบไม่เท่าเพื่อน ฯลฯ
ึ8. ไปเรียนเพราะอยากได้สรุปก่อนเอ็นท์ ... ก็เนื้อหาม.ปลายเยอะขนาดนั้น สอบตั้งหลายวิชา มีคนสรุปให้หน่อยก็ดีออก ไปเรียนซิ สบาย ไม่ต้องสรุปเอง
9. ไปเรียนเพราะไปกันหลายคน ได้ส่วนลด!!!!????
10. ไปเรียนเพราะว่าง ไปเจอเพื่อนๆ
ฯลฯ
ก็อยากให้เข้าใจว่าเด็กเตรียมไปเรียนพิเศษ ไม่ใช่แค่เรื่องวิชาการอย่างเดียว

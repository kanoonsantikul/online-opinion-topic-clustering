title:รวมพลังคัดค้าน การนำชื่อ "มานะ มานี ปิติ ชูใจ" ไปตั้งเป็นชื่อเหล้า
comment:เป็นอีกคนหนึ่งครับที่ขอร่วมคัดค้าน  จึงขออนุญาตแชร์ข้อมูลให้กับเพื่อน ๆ ในพันทิป  เข้ามาร่วมคัดค้านหรือแสดงความคิดเห็นต่อสิ่งที่เกิดขึ้นในสังคมไทยเราครับ





............................................................................................................................................................................
กระทู้นี้ตั้งมาเพื่อคัดค้านและแสดงเจตนารมณ์ที่ไม่เห็นด้วยอย่างรุนแรงของนักธุรกิจรายหนึ่งในจังหวัดเชียงใหม่นำชื่อเพื่อนๆ ของพวกเราในวัยเด็กไปเป็นตราสินค้าประเภทของมึนเมา (ตามรายละเอียดที่ http://www.reviewchiangmai.com/2595 
และ https://www.facebook.com/choojaiiloveyou ซึ่งขัดกับความรู้สึกของคนที่รักมานะ มานี ปิติ ชูใจอย่างยิ่ง)
1. ขอเรียกร้องให้นักธุรกิจดังกล่าวหรือผู้มีส่วนเกี่ยวข้องเปลี่ยนไปใช้ชืออื่น ทั้งนี้เพื่อรักษาไว้ซึ่งเกียรติผู้ประพันธ์ อ.รัชนี ศรีไพรวรรณ ศักดิ์ศรีและความดีงามของเพื่อนๆ ของพวกเรา มานะ มานี ปิติ ชูใจ เพราะเพื่อนๆ เหล่านี้คือความทรงจำที่สวยงามของเด็กๆ ที่ได้เรียนแบบเรียนนี้มาสมัยประถมศึกษา รวมทั้งยกเลิก หรือลบเนื้อหาที่เกี่ยวข้องกับตัวละครในความทรงจำเหล่านี้ทั้งหมดที่ทางเจ้าของสินค้าได้นำไปเผยแพร่ทั้งทางสื่อ เว็บไซต์ เฟสบุ๊ค อินสตาแกรม หรือ Social Network ใดๆ
2. เรียกร้องให้ทางเว็บไซต์ reviewchiangmai.com ลบสกู๊ปหรือเรื่องราวรีวิวดังกล่าวออกจากสารบบ เพื่อหลีกเลี่ยงการเป็นเครื่องมือโฆษณาประชาสัมพันธ์สินค้าดังกล่าว ซึ่งขัดต่อความรู้สึกของคนจำนวนมาก
3. ขอเรียกร้องให้ทุกๆ ท่าน คนที่เป็นเพื่อนมานะ มานี ปิติ ชูใจไม่สนับสนุนสินค้ายี่ห้อดังกล่าว (และโปรดบอกต่อถึงเพื่อนๆ ของคุณ)
4. เพจมานะ มานี ปิติ ชูใจ จะลบภาพหรือข้อความทั้งหมดทิ้งทันทีหากได้รับการแก้ไขหรือยืนยันจากผู้เกี่ยวข้องหรือจากนักธุรกิจดังกล่าวว่าไม่ได้ใช้ชื่อเพื่อนๆ ของพวกเรา "มานะ มานี ปิติ ชูใจ" เป็นตราสินค้าดังกล่าวแล้ว 
.
---
4 เมษายน 2558
เพื่อน มานะ มานี ปิติ ชูใจ

ต้นฉบับข่าว  จากเฟสบุ๊ค  :  มานะ มานี ปิติ ชูใจ    
https://www.facebook.com/manamaneepitichuejai/posts/474738742681920    แก้ไขข้อความเมื่อ 10 เมษายน 2558 เวลา 23:31 น.
comment1:แย่มากครับ ความทรงจำในวัยเด็ก นำมาตั้งเป็นชื่อเหล้า อย่างนี้ต้องต่อต้านให้ถึงที่สุด 
กำจัดมันๆๆๆๆๆๆๆๆๆๆๆ ไม่เอา ไม่สนับสนุนและขอร่วมคัดค้านให้ถึงที่สุด
comment1-1:ต้องกินมันให้หมดไป  (^_^  )
comment1-2:เห็นด้วยครับ กินมันให้หมด
comment1-3:ขอกินด้วยคนครับกำลังเปรี้ยวปากกกกกกกกก
comment1-4:งง
comment1-5:จัดมาเลย ผสมโซดาโค้ก ออนเดอะร๊อคคคคคค
comment2:ผมว่าไม่น่าใช่เรื่องใหญ่เลยครับ

มานะ มานี ปิติ ชูใจ ผมเรียนมาตอนป. สอง ถ้าเป็นเพื่อนกัน เป็นคนจริงๆ พวกเขาก็คงเติบโตเป็นผู้ใหญ่มีการงานทำ กินเหล้าสูบบุหรี่แต่งงานมีลูกกันไปแล้ว

มานียังไปฟาดเก้าอี้ผัวะๆ เรื่องการเมืองอยู่เลย ไปหาอ่านในเน็ตเอาครับ ผมว่าเขียนประหลาดดี 

ลูกหลานเราก็ไม่รู้จักสี่คนนี้แล้ว 
เพราะงั้นก็ไม่น่าใช่เรื่องวัฒนธรรมประเพณีอันดีจรัสตัดจริตผิดผีตีขนบตบธรรมเนียมเจียมจรรยาทท้ามารยาทตามมาตรฐานสทศ. 

ความทรงจำอันสวยงามหรือ ก็ดูไม่ค่อยมีเหตุผล ทำไมความทรงจำของเราเก็บไว้สวยงามกับตัวเองไม่ได้ ต้องบอกว่า นี่เป็นความทรงจำของฉัน เธอห้ามเปลี่ยนนะ

พวกเราเองยังเติบโตขึ้นมาเลย ทำไมเราถึงห้ามไม่ให้เขาทำนั่นนี่เพราะเราไม่ชอบใจ ผมไม่เข้าใจว่าทำไมถึงเป็นสิ่งที่ไม่ดีครับ ทำไมการที่เราเอาชื่อตัวละครมาเป็นชื่อแอลกอฮอลล์ ถึงไม่เป็นการเคารพอาจารย์รัชนีย์ครับ

ถ้าจะถกกันเรื่องลิขสิทธิ์ตามกฎหมาย ข้อนี้ผมว่าน่าสนใจ (คุณน่ะใช้วินโดว์แท้ม้ายย--เอ้ยไม่ใช่)

คือ ผมก็ไม่ได้กินเหล้า ผมไม่แคร์หรอกครับว่าเหล้าจะแบรนด์อะไร แต่ผมสงสัยอยากหาคำตอบว่าเรื่องนี้มันเป็นเรื่องใหญ่ไปได้ยังไงครับ
comment2-1:ผมก็รักตัวละครพวกนี้มากเหมือนกัน เพราะมันคือความทรงจำในวัยเด็ก

แต่ถ้าจะเอาไปทำแบบนี้จริงๆ ผมเฉยๆนะ ดีซะอีกทีนี้เราจะได้ระลึกความทรงจำบ่อยๆ ฮ่าๆๆๆๆ




***** tex *****
comment2-2:ผมจะขายรองเท้าแตะยี่ห้อ คมลิขิต อุดหนุนกันด้วยนะครับ
comment2-3:ขายให้มันจริงเหอะครับ อย่าดีแต่ปาก  จิงๆนะ
comment2-4:ผมเองก็สนใจเรื่องลิขสิทธิ์ครับ แบบ สงสัยว่ารูปภาพที่ออกแนวโน้วไปในทางผลงานของอ.รัชนี แบบนี้ต้องขอลิขสิทธิ์หรือเปล่า
 เรื่องชื่อนนั้นผมเฉยๆ เพราะอย่างไรมันก็เป็นแค่ชื่อ
comment2-5:
comment2-6:2-2 ได้เลยครับ ผมไม่ขัดข้อง ขอค่าแบรนด์ด้วยครับ ไม่งั้นเจอกันในศาล (สะบัดบ๊อบแต่พองาม)
comment2-7:ว่าแต่ รสชาติ มานะ มานี ปิติ ชูใจ เป็นไงมั้งครับ
comment2-8:รสชาติเยี่ยมยอด
comment3:เพิ่มอีกนิด
คิดว่าชื่อบางชื่อไม่สมควรจะนำตั้งเป็นชื่อเหล้า หรือที่เสียดสีการเมือง หรือเปิดเหล้าบาร์ หรืออะไรที่ไม่ดีทั้งนั้น ผมว่าตัวละครเหล่านี้มันผูกพันกับคน 17 รุ่น ระหว่างปี 2521 - 2537 หากนับก็หลายแสนหรืออาจจะเป็นล้านคน ผมว่าก็เยอะนะ หากคนคิดชื่อเหล้ามีการสำรวจหรือสอบถามก่อนคิดว่าคนคัดค้าน น่าจะมากกว่าคนไม่คัดค้าน อันนี้ความเห็นส่วนตัว 

แต่ก็คิดเหมือนกันกับคุณ คมลิขิต อยู่อย่างคือ มีเรื่องละเมิดลิขสิทธิ์หรือไม่ จำได้ว่าเอกสารหรือตำราทางวิชาการของกระทรวงศึกษาจะเอามาใช้ก็ต้องขอนะ ไม่แน่อาจจะเป็นของทายาท อ.รัชนีอันนี้ก็เป็นอีกเหตุผลหนึ่ง 

ส่วนตัวคัดค้าน ไม่เหมาะสม ควรปล่อยไว้ให้เป็นอย่างนั้นเพราะมันละเอียดอ่อนนะ แต่เรื่อง กม. อันนี้ไม่ทราบว่าผิดหรือไม่อย่างไร
comment4:นักล่าปริศนา มานี.  ขอมาค้านด้วยคน.    

ตั้งชี่อการ์ตูนได้.  ถ้าเนื้อหาไม่น่าเกลียด. 




ป.ล. ผมเองก็โตมา รุ่น มานะ มานี ชูใจ.
comment4-1:กรี๊ด มานีถือปืน รับไม่ได้ค่ะ
comment4-2:ภาพลักษณ์ของมานีไม่ควรเป็นแบบนี้ครับ ถือปืนโหดร้าน เยาวชนเห็นเข้าไม่ดีครับ
ขอคัดค้านหนังสือมานี่เล่มนี้ด้วยครัช
comment4-3:มานีมีปืนเหรอ
comment5:ผมกลับคิดว่า ผมเองก็โตมากับสี่คนนี้ แต่ละคนก็มีนิสัยอย่างเด็กๆ คิดผิดบ้าง ถูกบ้าง สอนให้เราได้รู้เรื่องราว
วันหนึ่งเขาเป็นผู้ใหญ่ ไปใช้ชีวิตของตัวเอง คุณจะห้ามปรามเขาทำไม 
มันเป็นยี่ห้อที่เขาทำมาเพื่อตลาดกลุ่มคนที่คุณคิดว่าจะค้านนะผมว่า ใช้ความรู้จัก ติดปาก นี่แหละตีตลาด 
เด็กรุ่นใหม่ๆ คงงงว่าสี่คนนี้คือใคร

คนที่ค้านคงจะมี แต่ผมสงสัยว่าค้านเพื่ออะไร อะไรจะเป็นความเสียหายที่เกิดขึ้นจากการมีสุรายี่ห้อนี้อยู่ในท้องตลาด

มันจะทำลายความทรงจำในวัยเด็กของคุณจริงหรือ ที่พบว่า ยายมะยม สาวที่คุณเคยปิ๊งรักหนักหนาสมัยประถม กำลังรักษาตัวอยู่จากมะเร็งเต้านม ไอ้วิชัยติดเหล้า ไอ้ทองบุญตกมอเตอร์ไซค์ขาหัก ยายส้มลิ้มแต่งงานลูกสองอ้วนพุงแตะเข่า ไอ้ตั๋งจอมซ่าที่เรียนไม่จบม. ปลายเปิดธุรกิจทำยกทรงกลายเป็นเศรษฐีร้อยล้าน
ก็ไม่ เวลามันเปลี่ยนแปลงไป ต่างคนก็ต่างมีชีวิตของตัวเองที่ไม่เกี่ยวกับคุณ ขนาดเพื่อนจริงๆ ยังเปลี่ยนเลย เรื่องราวจะไม่เปลี่ยนเลยหรือ

เด็กสี่คนนี้เป็นนิทาน อ่านปากคมนะครับ นิ-ทาน ครับ ไม่ใช่สิ่งศักดิ์สิทธิจุดขึ้นธูปบูชา
comment5-1:ใช่ครับ โลกนี้ไม่ได้สวยงานเหมือนที่ใครหลาย ๆ คนเคยวาดฝันตอนเด็ก ๆ 

แต่เราก็สามารถทำให้มันเป็นอย่างที่มันควรจะเป็นได้

ถ้าทุกคนมี "ความเมตตาและกล้าหาญ"

คำๆนี้ก็มาจากนิ - ทาน เหมือนกัน  
นิทาน สร้างขึ้นเพื่อให้ทุกคนมีมุมมองต่อสังคมที่ดี  และไม่ทำให้มันแย่ลงกว่าที่เป็นอยู่
เราทุกคนช่วยกันสร้างได้  และผมเชื่อว่าทุกคนมีมุมจินตนาการแบบเด็ก ๆ ที่ดีซ่อนไว้ข้างใจ ... ถ้าชีวิตไม่แย่เกินไปนะ
comment5-2:ทุกคนมีมุมจินตนาการแบบเด็ก ๆ ที่ดีซ่อนไว้ข้างใจ

ผมก็มีครับ 
แต่การที่เราจะไปเรียกร้องให้คนอื่นคิดเหมือนเราเพราะแค่เขาเอาตัวละครในนิทานมาใช้ดูออกจะไม่สมเหตุผลนะครับ

โดโรธีแห่งออซ ก็เป็นนิทานที่ดี ตัวละครของเขาถูกนำมาใช้หลายครั้งทั้งในเรื่องที่ดีและไม่ดี เพราะเป็นเอกลักษณ์ ใครก็จำได้ เราต้องเรียกร้องรึเปล่าว่าโดโรธีต้องนุ่งกระโปรงเลยเข่า ตัดผมสั้นเสมอหู พูดจาเรียบร้อยคะขา ควบกล้ำตัว R จนลิ้นกระดกเป็นมอเตอร์เรือยนต์ 

ไม่เห็นจำเป็นเลย
comment5-3:คุณมองมันแค่นิทาน  แต่หลายๆคนในยุคนั้น อ่านออก เขียนได้ ก็เพราะแบบเรียนชุดนี้ เหมือนเป็นครูด้วยซ้ำ....    

แล้วการขโมยแบรนด์ที่คนอื่นสร้างมา 20-30 ปีไปต่อยอดในทางตรงข้ามมันเหมาะสมแล้วเหรอครับ ?????
comment5-4:ผมก็เรียนภาษาอังกฤษมากับ Final Fantasy ครับ มีคนเอามาล้อนั่นนี่เยอะแยะผมยังไม่รู้สึกอะไรเลย

ความทรงจำก็เป็นความทรงจำนี่ครับ ปัจจุบันจะเป็นยังไงไม่เห็นเกี่ยวกับความทรงจำเลย
comment5-5:ส่วนเรื่องแบรนด์คนอื่น ผมก็ไม่สนับสนุนครับ มีแนวโน้มว่าจะผิดกฏหมายด้วย 
ผมแค่ถามว่า ทำไมมันเป็นเรื่องใหญ่โตในเรื่องศีลธรรมมากกว่าเรื่องลิขสิทธิ์
comment5-6:สโนไวท์ เจ้าหญิงเจ้าชายต่างๆ โดนเอาไปแต่งเป็นโจ๊กสัปดี้สีปะดนโดยฝรั่งเอง คนไทยก็เอามาเล่าต่อกันเฮฮา
ดรสลัมป์ ดราก้อนบอล นารูโตะ การ์ตูนญี่ปุ่นต่างๆก็มีคนเอาไปวาดเป็นเรื่องเซ็กซ์ทั้งจริงจังทั้งขำๆออกเกลื่อน

แต่ไม่เห็นใครจะออกมาร้องกรี๊ดๆว่าเอาไอดอลของเด็กๆไปปู้ยี่ปู้ยำ ทำเสียภาพลักษณ์ซุปเปอร์ไซย่าต่างๆ
กลับกัน เรื่องโจ๊กก็เรื่องโจ๊ก พอไปอ่านนิทานมันก็ยังเป็นแค่นิทานการ์ตูนเหมือนในวัยเด็กอยู่ดี

บางสิ่งบางอย่างสมองก็ต้องได้ใช้งานในการแยกแยะบ้าง
ควรเน้นไปเรื่องประเด็นลิขสิทธ์มากกว่า ว่าตัวคนคิดเค้ายินดีจะให้ใช้หรือไม่อะไรยังไง
ถ้าคนครีเอทตัวละครเหล่านี้จะขายลิขสิทธ์เอาไปเปิดเฟรนชายเป็นบะหมี่เกี๊ยวก็เรื่องของเค้า
comment5-7:จะว่าไป Alice in wonderland กลายร่างมาเป็น Alice in Madness นี่ถือว่าผิดไม๊ครับ
comment6:
comment6-1:ทำไมส่วนตัวผม ถึงไม่ได้รู้สึกเลยว่า มานะมานี ปิติชูใจเนี่ย เป็นไอดอลเลยครับ มันคือความทรงจำในวัยเด็กครับ

ถ้าชื่อนี้ถูกใช้ได้อย่างถูกกฎหมาย มันก็ไม่ใช่เรื่องเลวร้ายอะไรเลย อย่าดึงเด็กๆมาเกี่ยวข้องเลยครับ

การจะเป็นคนดีไม่ดี อยุ่ที่จริยธรรมและการสั่งสอน ให้เห็นมันจะเกี่ยวกับตัวละครในวัยเด็กตรงไหน
comment7:"ผมก็ดื่มและเที่ยวครับ แต่ 'เพื่อน' ของผมดื่มและเที่ยวไม่ได้ มันขัดกับจริยธรรม"

อือม์

ตรรกะวิเศษแก้ว
comment8:แล้วที่ว่าเป็นตัวอย่างไม่ดี เด็กเดี๋ยวนี้ไม่ได้อ่านแบบเรียนนี้แล้วครับ มีแต่เด็กโข่ง
comment9:แล้วเราไม่ควรเอาช้างไปตั้งชื่อด้วยมั้ย เพราะช้างเป็นสัตว์คู่บ้านคู่เมือง ร่วมสู้ปกป้อบ้านเมืองมาตั้งแต่โบราณกาล บลาๆๆๆๆ

ส่วนตัวเราเฉยๆนะ
comment9-1:เป็นประเด็นที่น่าคิด 

ในสปอยคนละเรื่องนะ
[Spoil] คลิกเพื่อดูข้อความที่ซ่อนไว้คล้ายๆกับประเด็นต้านเสื้อขนสัตว์(ตัวอะไรจำไม่ได้) แต่พอมีคนยกเรื่องผ้าไหมมา กลับมีคนบอกว่ามันคนละแบบสะงั้นอะ
comment10:คนชื่อ มานะ ปิติ เยอะแยะ ชื่อใครๆก็ตั้งได้
comment11:ผมว่าช้าง สิงห์ มันก็ไม่เข้าไปคาบเกี่ยวกับเรื่องเด็ก เยาวชนซะทีเดียวหรือเป็นเรื่องปัจเจกนะ แต่หากบอกว่าช้าง ชื่อนั้นๆๆๆๆๆๆๆๆ อยู่ในบทประพันธ์นี้ๆๆๆๆ ช้างตัวนั้นอยู่ในหนังสือเด็กและเยาวชน โดยเฉพาะสำหรับเด็กประถมใช้อ่านหรือเรียนก็ไม่สมควรเช่นเดียวกัน (ตัวอย่าง ขืนมีใครนำเจ้า ก้านกล้วย ไปตั้งเป็นชื่อเหล้า โดยสื่อหรือเจตนาให้เข้าใจว่าเป็นช้างดูสิ ผมว่าคงมีคนค้านเยอะและคิดว่าไม่สมควรอย่างแน่นอน เพราะตัวละครมันเกี่ยวข้องกับเด็กๆ และเยาวชน ไม่สมควรมาข้องแวะกับอบายมุข) นี่ยังไม่ไดัพูดถึงว่าตัวละครเหล่านั้นมีลิขสิทธิ์หรือมีเจ้าของหรือไม่ อันนี้ก็อาจจะต้องว่ากันในด้าน กม. ซึ่งเป็นอีกมุม

ส่วนชื่อคนหากนำไปตั้งมันก็ไม่ผิด ไม่ใช่เหล้า คงไม่มีใครว่าอะไร ตัวอย่างง่ายๆ หลายปีก่อนมีคนไปเปลี่ยนตัวเงินตัวทอง เป็นชื่อๆ หนึ่ง เป็นประเด็นเลย (ท่านที่เฉยๆ กับเรื่องเหล้ายี่ห้อนี้ท่านคิดว่าอย่างไร) แต่ผมว่าถ้าใครตั้งชื่อลูกเค้าเหมือนชื่อคนๆ นั้นก็คงไม่เป็นไรหากไม่มีเรื่องตัวเงินตัวทองมาเกี่ยว แต่เมื่อตอนหลังพอมีคนพยายามให้ชื่อใหม่กับตัวเงินตัวทอง ผมว่าหลายๆ คนก็คงไม่อยากตั้งชื่อลูกหลานชื่อนั้นที่เป็นชื่อเดียวกับตัวเงินตัวทองเช่นเดียวกัน และคนที่มีชื่อนั้นๆ ที่ตรงกับตัวเงินตัวทองก็คงไม่ชอบใจเหมือนกัน //// คนที่ผูกพันกับมานะ มานี ผมว่าก็คงคิดเหมือนกันหรือรู้สึกไม่ต่างจากนี้ เมื่ออยู่ๆ มีคนมาตั้งชื่อเหล้าและใช้ชื่อตัวละครเหล่านี้ 

อีกอย่างตอนนี้แบบเรียน มานะ มานี ก็มีพิมพ์ออกมาใหม่ มาเป็นแบบเรียนหรือหนังสืออ่านเพิ่มเติมสำหรับโรงเรียนประถมแล้วครับ ที่บอกว่าเด็กๆ ไม่รู้จัก ไม่น่าจะถูกต้องเสียทั้งหมด อย่างที่บอกมันละเอียดอ่อน พอดีชื่อมานะ มานี ชูใจ ปิติ มันเป็นแบบเรียนสำหรับเด็กๆ พอมาเป็นชือเหล้า หรือเสียดสีการ เมืองหรือเหล้าบาร์ ก็ไม่เหมาะเช่นเดียวกัน ความเห็นส่วนตัว
comment12:ผมก็ว่าตลกดีครับ ผมไม่ดื่ม ไม่คัดค้าน ไม่เห็นว่าเหล้าเป็นเรื่องใหญ่
เหล้าก็คือเหล้า กินกันเวลาสังสรรค์ ช่วยลดความเครียดลง ทางสังคมศาสตร์ถือเป็น Social Lubricant ประเภทหนึ่ง
ผมไม่ต้องใช้ เพราะผมไม่กังวลเวลาเข้าสังคม

คนคัดค้าน ดื่มกันเยอะจัง ปากก็ว่าเป็นอบายมุข ไม่ดี ไม่สนับสนุน ว่าแล้วก็กรึ๊บ

ก็เลยงง ว่าตกลงแทนที่จะพึ่งพานิทานให้สอนลูกหลาน ตัวเองเป็นตัวอย่างให้ลูกให้หลานไม่ดีกว่าหรือ
comment13:Dear the owner of that whisky business,

please respect our impressive childhood memory.

regards.
comment14:มานะ มานี ปิติ ชูใจ โตขึ้นมาเป็นแบบไหน ?
comment14-1:อาจารย์ท่านเขียนต่อตอนสั้นๆลงใน aday

มานีเป็นหมอ  ชูใจโกอินเตอร์ ส่วนวีระเป็นขี้เมาสติไม่ดี  คนอื่นๆจำไม่ได้แล้ว
comment15:ไม่ผิดหรอกครับ...  แต่ไม่มีเหมาะสม
comment16:ต้องว่างมากจริงๆถึงมีเวลามาทำอะไรแบบนี้ได้
comment16-1:
comment17:ใช่ครับ จะผิดไม่ผิดผมไม่รู้นะว่ามีเรื่องลิขสิทธิ์หรือไม่ หรือทางเจ้าของเหล้าได้ขอหรือไม่ (แต่คิดว่าไม่น่าได้ขอ ไม่งั้นคงไม่เกิดประเด็นขัดแย้ง แล้วเจ้าของคงแสดงให้ดูแล้วหากขอแล้ว) หากอ่านทีเพจมานะ มานี ปิติ ชูใจมีประเด็นหนึ่งน่าสนใจ บอกว่า ละครเวที หรือการ์ตูนแอนนิเมชั่น มีการขออนุญาตเจ้าของบทประพันธ์ก่อนผลิตงาน แสดงว่าน่าจะมีเรื่องลิขสิทธิ์ ดังนั้น ผิดไม่ผิดก็คงต้องรอดูกันต่อ

ส่วนความไม่เหมาะสม นี่แน่นอน แบบเรียนเด็กและเยาวชน ตัวละครที่เด็กๆ กำลังเรียนรู้เป็นชื่อของเหล้าด้วย นี่แหละความไม่เหมาะสม และไม่สมควร ที่กระทู้ http://pantip.com/topic/33496482 มีภาพเหล้า ตั้งประชันกับตัวละคร ยิ่งรับไม่ได้ (ส่วนตัว) มันขัดแย้งนะครับ ย้ำอีกว่าตอนนี้แบบเรียนมานะ มานี พิมพ์ออกมาใหม่ และนำมาใช้เรียนในโรงเรียนประถมแล้วครับเมื่อกลางๆ ปี 2557 เป็นหนังสืออ่านเพิ่มเติม 

ผมว่านี่แหละครับ เรื่องเด็กและเยาวชน มันละเอียดอ่อน ไม่ว่าจะผ่านมานานแล้วหรือเพิ่งเกิด อย่างไรก็เป็นเรื่องเด็กๆ หนังสือหรือตำรา เมื่อบอกว่าเป็นหนังสือเด็ก ต่อให้ผ่านมาแล้ว 30-40 ปี ก็ยังเป็นหนังสือสำหรับเด็ก เพราะจะมีเด็กๆ รุ่นต่อๆ ไป นำมาอ่าน มาเรียนรู้เสมอ อย่างเช่นแบบเรียนมานี มานะ ก็เป็นแบบนั้น
comment18:ไม่ซีเรียสที่เอาชื่อตัวละครในแบบเรียนไปตั้งชื่อเหล้า

แต่เห็นด้วยกับการคัดค้าน ด้วยเหตุผลว่าควรให้เกียรติเจตนาของผู้ประพันธ์ที่สร้างตัวละครเหล่านี้ขึ้นมา
comment18-1:ใช่ค่ะ เหตุผลที่ควรให้น้ำหนักที่สุดคือเรื่องนี้เจตนารมณ์ของผู้ประพันธ์และเรื่องของลิขสิทธิ์
comment19:ไร้สาระมากๆถ้าจะดราม่าในแง่ที่ว่าเอาตัวละครอันเป็นที่รักไปแปดเปื้อนกับของโลกียะแบบเหล้าเบียร์ สุดแสนจะ nonsense เลย ถ้าจะดราม่าเรื่องเอาคาแรคเตอร์ตัวละครรวมทั้งชื่อที่น่าจะมีลิขสิทธิ์ของผู้แต่งที่ชัดเจนไปหากินสร้างแบรนด์ ทำกำไรเข้าพกเข้าห่อตัวเอง อันนี้จะไม่ว่าเลย เพราะก็คิดอยู่ว่ามันน่าจะยังเทาๆในประเด็นนี้ 

อ้อ ขอบใจนะที่ให้เบาะแสเหล้าเบียร์ครีเอทน่าลองเยี่ยงนี้ จะไปลองหามากินมั่ง ดูแล้วน่ากินดี ฉลากก็สวย
comment20:เราเฉยๆนะไม่มผลต่อความรู้สึก
comment21:ของมันก็ขายในวงแคบๆ

อิพวกเสือๆ สิงห์ๆ ยังจะแพร่หลายกว่า
ถ้าจะรณรงค์ เอาให้ครอบคลุมสิ พ่อเอ้ยๆๆๆ
comment22:ประเด็นมันน่าจะเป็นเรื่องเอาชื่อตัวละคร แบบตั้งใจเลยนะ ว่าเป็นตัวละครเหล่านี้แน่ๆ มานะ มานี ปิติ ชูใจ

เออ ถ้าแค่ ชื่อเดียว อย่าง เหล้าชูใจ อะไรนี้ มันยังพอว่า

นี่พี่แกเล่นครบเซ็ต (ในรูป เห็นแต่ ปิติ มานี ชูใจ)

นี่มันการเอาตัวละครคนอื่นไปทำเพื่อการค้าหรือเปล่า

คือ ปกติ ผมก็ไม่ได้คิดอะไร กะอีแค่ชื่อแบบนี้ ใครก็คิดซ้ำกันได้

แต่นี่มันมาเป็นเซ็ตแบบเจตนาอ่ะ เจตนาว่าจะเอาชื่อจากตัวละครในแบบเรียนเลย

แบบนี้ต่อให้ไม่มีปัญหาด้านลิขสิทธิ์ แต่ผมว่ามันมักง่าย ที่เอาชื่อตัวละครที่ตัวเองไม่ได้คิดมาส่งเสริมการค้าให้ตัวเองนะ
comment22-1:แบบนี้แหละตรงจุด ไม่ใช่โวยวายว่าเอามานี ปิติ ชูใจ ที่รักของชั้นไปแปดเปื้อนกับน้ำเมาอันผิดศีลธรรมได้ยังไง
comment22-2:ถกอย่างนี้มีเหตุผลกว่ากันเยอะเลยครับ 

แบบนี้แหละตรงจุด ไม่ใช่โวยวายว่าเอามานี ปิติ ชูใจ ที่รักของชั้นไปแปดเปื้อนกับน้ำเมาอันผิดศีลธรรมได้ยังไง 

ส่วนใหญ่คนที่โวยนี่ คนกินเหล้าทั้งนั้นเลย ย้อนแย้งมากๆ ครับ
comment22-3:โวยกันหลากหลายนะ
1. ทำลายความรู้สึกดีๆ ..... อันนี้โดนโจมตีเยอะสุด แต่ในแง่คุณค่าของงาน (ซึ่งมีคนคิดสร้างสรรค์ขึ้นมา ต่างจากช้างม้าสิงห์ อะไรต่างๆ) แม้ตัวบทประพันธ์จะไม่ได้เสียคุณค่าไป แต่ไม่คิดว่า อ.คนแต่งท่านจะปลื้ม เมื่องานที่ท่านแต่งสำหรับเด็กและเยาวชน กลายเป็น เหล้ามานี, มานีมีนม หรือชื่อบาร์อะไรอีกมากมาย ขึ้นอยู่กับว่าเราให้เกียรติตัวท่าน และงานท่านแค่ไหน (ท่านเสียไปแล้ว ก็ไม่รู้ว่างานท่านจะโดนปู้ยี่ปู้ยำอีกขนาดไหน)
2. ลิขสิทธิ์ ..... มีคนเถียงนะว่าไม่ผิด แต่ผมว่าผิดเต็มๆ ถึงบอกว่าเอามาแค่ชื่อ รูปไม่เหมือน แต่ลักษณะการโปรโมทต่างๆ ตั้งใจเชื่อมโยงให้เราคิดถึงแบรนด์ดั้งเดิมชัดเจน เพื่อเอาความดังของแบรนด์ดั้งเดิมมาเป็นตัวเสริมให้สินค้าติดง่าย หรือใครจะเถียงว่าไม่ได้คิดถึงแบรนด์เดิม
3. ความเหมาะสมเกี่ยวกับการเชื่อมโยงไปถึงเด็ก ..... ถ้ายังเป็นแบบเรียนที่เด็กสมัยนี้ใช้กันอยู่ ยังไงก็ไม่เหมาะ แต่พอไม่ใช่บางคนเลยรับได้ง่ายขึ้น
comment23:ไร้สาระมาก มันเกี่ยวอะไรกับศีลธรรมอันดีเหรอ ทั้งที่ในภาพก็ไม่ได้ใช้รูปเด็ก

อันที่จริงการเรียนภาษาไทยควรจะทำให้คนมีตรรกะที่ดี มองโลกได้กว้างไกล
เข้าใจมนุษย์ ไหงได้ตรรกะวิบัติมาแทน ถ้าผมเป็นคนแต่งเรื่องนี้ผมก็คงแค่ขำๆนะ
เหมือนเห็นการ์ตูนล้อเลียนหรือโดจิน อย่างที่ คห.บนๆว่า เรามาสนใจประเด็นที่
น่าสนใจกว่าอย่างเรื่องลิขสิทธิ์ดีไหม

จขกท.ลองเข้าไปอ่าน"มานีมีนม"สิครับ จะได้หายเครียด
comment23-1:มานีมีนม เป็นเพจที่เอาพวกนี้ไปเป็นสินค้าขายหรือครับ
comment23-2:ถ้าในแง่ลิขสิทธิ์อาจจะผิดเหมือนกัน เพราะลิขสิทธิ์ แค่เอามาใช้ไม่ได้เอามาค้าขายก็ผิดแล้วครับ
comment23-3:"การละเมิดลิขสิทธิ์ หมายถึงการนำผลงานของผู้อื่นมาใช้ เผยแพร่ ดัดแปลง ทำซ้ำ 
โดยผู้เป็นเจ้าของผลงานไม่อนุญาตหรือไม่ได้รับทราบ"

ถ้าว่ากันตามนิยาม ไม่ต้องขายก็ผิดแล้วครับ แต่ในทางกฎหมายก็ไม่รู้เหมือนกันว่า
ชื่อตัวละครแค่ไหนเอามาใช้ได้หรือไม่ได้ หรือมีขอบเขตแค่ไหน ถ้าชื่อเดียวก็ว่าไปอย่าง
แต่นี่เอามาใช้หลายคนเลย
comment24:ถ้าเป็นชื่อใดชื่อหนึ่ง คงไม่มีใครว่าอะไรนะครับ
แต่เป็น มานะ มานี ปิติ ชูใจ มันจงใจเกินไปหรือเปล่า
comment25:ผมก็ว่าแค่ชื่อก็ไม่ผิดนะครับ มานะ ปิติ ชูใจ ก็ชื่อทั่วๆไป

เค้าไม่ได้ใช้รูปหน้าเด็กเหล่านั้น ผมก็โอเคแล้ว
comment26:ผมว่าเฉยๆ ครับ ขอผ่าน
comment27:ลองคิดดูนะครับ ถ้ามีคนเอาตัวละคร โดเรมอนมาเป็นพรีเซ็นเตอร์ของเบียร์  ช้างก้านกล้วยเป็นพรีเซ็นเตอร์ชองบุหรี่ ที่ดูผิวเผินเหมือนน่ารัก เก๋เท่ห์ เวลาสูบจะสนุกหรือครับ ให้นึกเห็นหน้าลูกเมียที่บ้านที่เจ็บปวดเพราะพ่อติดเหล้า บุหรี่  หรือจะบอกว่าผู้ผลิตมีเจตนาอยากให้คนเลิกเหล้าบุหรี่ ตัวเองจะได้ขาดทุน  คือนอกจากจะไม่มีกึ๋นในการตลาดแล้ว เจตนาที่แอบแฝงเพื่ออะไร  เพื่อชดเชยชีวิตด้านมืดของผู้ผลิตเอง ด้วยการทำลายความรู้สึกดีดีและทัศนคติด้านบวกที่มีต่อสังคม  ของคนดีดี อย่างนั้นหรือเปล่า  มันน่าอายนะ และไม่เท่ห์เอาซะเลย
comment27-1:ตกลงเหล้าบุหรี่มันดีไม่ดีครับ 

ให้นึกเห็นหน้าลูกเมียที่บ้านที่เจ็บปวดเพราะพ่อติดเหล้า บุหรี่ 
คือถ้าพ่อติดเหล้าติดบุหรี่ แต่ไม่คิดถึงลูกเมีย กรึ๊บๆ สูบๆ ไป ก็ไม่เป็นไรสินะครับ แมนๆ ดี

เจตนาที่แอบแฝงเพื่ออะไร  เพื่อชดเชยชีวิตด้านมืดของผู้ผลิตเอง ด้วยการทำลายความรู้สึกดีดีและทัศนคติด้านบวกที่มีต่อสังคม  ของคนดีดี
คนดีดีคือคนที่อยากกินเหล้า แต่เห็นหน้ามานีเลยเสียความรู้สึก? คนไม่กินเหล้าก็ไม่เห็นหน้ามานีใช่ไหมครับ 

ทำไมยิ่งพูด ยิ่งทำให้มีข้อสงสัยมากขึ้นทุกที อาห์ หรือว่าคุณจะเป็น The Riddler ศัตรูตัวฉกาจฉกรรจ์ของมนุษย์ค้างคาวนี่เอง
comment27-2:จะมีเด็กสักกี่คนรู้จัก มานะ มานี ปิติ ชูใจ มีแต่คนแก่ๆ ล่ะม้างงงงงงงงงงงง ไร้สาระ
comment27-3:แล้วลองดูนะครับ ขนาดตอนนี้ไม่ได้มีรูกการ์ตูนที่กล่าวมาเลย ผมก็ยังไม่เห็นมันจะเลิกสูบเลิกดื่มกันเลยนะ ต่อให้มีตัวการ์ตูนมาแปะจริงคนก็ไม่ได้สนใจตรงจุดนั้นหรอกครับ
comment27-4:เลอะเทอะ
comment27-5:ผมเป็นคอเบียร์แล้วก็เป็นแฟนโดราเอมอนด้วย ถ้ามีคนขอลิขสิทธิ์โดราเอมอนมาเป็นยี่ห้อเบียร์นี่ผมจะซื้อดื่มคนแรกเลย 55+
comment27-6:เราชอบหมีริลัคคุมะมากกกกก อยู่ที่ญี่ปุ่นมันก็มีถุงยางลายคุมะนะ ถามว่าเรารู้สึกยังไง
ตอบ รู้สึกเฉยๅ 
ถ้าวันนึงจะมีเหล้ายี่ห้อคุมะ เราก็คงรู้สึกเฉยๆ เหมือนกัน
comment27-7:กำลังคิดว่า จขกท. เป็นคนคิดมาก ลึกซึ้ง หรือ เป็นคนดันทุรังเอาชนะกันแน่
comment27-8:คิดมากกกกคับ จขกท.
comment27-9:อัลไลเนี่ยยยยยยยยยยยยยยยย55555555555555555555555555555555555555
comment28:
comment29:เราก็มองในแง่ลิขว่าอยู่ๆไปจับความคิดสร้างสรรค์ของคนอื่นมาเพื่อจุดประสงค์ทางการค้า มันไม่น่าจะถูก เหมือนรีสอร์ทคิตตี้ อะไรทำนองนี้
คนไทยไม่ค่อยแคร์อะไรแบบนี้อ่ะ อยากเอาไอเดียอะไรของใครมาใช้ก็เอามาเลย ไม่มีการขออนุญาต
comment30:เข้ามาฟัง 
เฉยๆกับเรื่องนี้ โตไม่ทันค่ะ
หนังสือโตไม่ทันเรา....
comment31:ผมว่าทำได้ ไม่เห็นจะมีอะไรต้องเดือดร้อนเลย
comment32:ขี้เกียจอธิบาย ไม่ต้องหาเหตุผลอุดมคติอะไรมากมายหรอก

มันไม่เหมาะสม 

แค่นี้แหละ
comment33:เราโอเคนะ หากพิจารณากันที่เจตนา

มองในมุมผู้ดูแลลิขสิทธิ์ 
- คงจะเป็นเรื่องที่เจ้าของลิขสิทธิ์ต้องศึกษาผลกระทบและแนวทางในการดำเนินการหรือพูดคุยกับเจ้าของผลิตภัณฑ์ต่อไป

มองในมุมของผู้บริโภคเครื่องดื่มแอลกอฮอล์และเป็นคนที่ชื่นชอบพร้อมเติบโตมากับบทเรียนชุดนี้จนครบทุกเล่ม
- เราว่ามันก็เป็นแนวคิดทางการตลาดที่ดีอย่างหนึ่งเลย เพราะทุกวันนี้พวกเราก็ปฏิเสธไม่ได้ว่าการดื่มเครื่องดื่มแอลกอฮอล์เป็น
  วัฒนธรรมที่อยู่คู่ทุกเทศกาลของสังคมไทย แต่เรากลับถูกล้อมกรอบโอกาสในการเลือกดื่มจากกลุ่มผู้ผลิตที่เป็นกระแสหลักอยู่แค่
  ไม่กี่ยี่ห้อด้วยข้อจำกัดทางตัวบทกฎหมาย การกล้าที่จะผลิตและจัดจำหน่ายสินค้าในกลุ่มนี้ของผู้ผลิตรายย่อยเราถือว่าเขากล้ามาก
  เพราะอนาคตทางการตลาดมันยากมากที่จะเข้าไปร่วมแชร์ส่วนแบ่งมาจากนายทุนใหญ่ที่เราๆ ก็รู้จักกันดี 

- หากดูจากเจตนาของผู้ผลิตแล้ว คงต้องการยกระดับเหล้าพื้นบ้านของไทย และสร้างแบรนด์สินค้าให้ดูน่าสนใจ โดยการใช้ตัวละคร
  ในความทรงจำวัยเยาว์ มันก็ดูน่าสนใจดีนะตรงที่ว่า หากวันหนึ่งเรานั่งดื่มเครื่องดื่มชนิดนี้พร้อมเพื่อนรุ่นน้องวัยใสที่ไม่ได้อยู่ในยุค ชูใจ 
  มานี และเขาถามเราว่า ฉลากพวกนี้มาจากการ์ตูนเรื่องอะไรพี่? เราคงภูมิใจไม่น้อยที่จะได้พรั่งพรูเรื่องราวของเพื่อนๆ เหล่านี้ออกมา
  อย่างรัวๆ ให้พวกเขาฟังและรับรู้ว่าครั้งหนึ่งยังเคยมีบทเรียนที่เต็มไปด้วยความสดใส บริสุทธิ์ ปะปนไปกับความทุกข์ในความเป็นจริง
  ของทุกชีวิตตัวละคร หล่อหลอมให้เด็กไทยวัยประถมในยุคนั้นได้เรียรรู้กับคำว่า "ชีวิตจริง" มันมีมากกว่าความสุขแสนหวานในนิทาน 
  ความทุกข์ ความเจ็บปวด และการพลัดพรากของตัวละครในบทเรียนเปิดโลกทัศน์ในวัยเด็กของใครหลายๆ คน (อย่างน้อยก็เรา) 
  ให้รู้จักเตรียมพร้อมและตั้งรับกับความทุกข์ที่จะเข้ามาในชีวิตอยู่เสมอ

เพราะในชีวิตปัจจุบัน หากมองดูแล้วแทบจะไม่มีจังหวะไหนของคนยุคนี้ที่จะเชิญชวนให้มาร่วมพูดคุยเรื่องของ ชูใจ มานี มานะ ปิติ เลย
แต่เราก็ยินดี และเต็มใจร่วมสนับสนุนผลิตภัณฑ์อื่นๆ นะ หากจะมี ขนมคบเขี้ยว,นม, สบู่, ยาสีฟัน หรือแป้งเด็ก ที่หยิบยกยี่ห้อสินค้านี้ออกมา
จัดจำหน่าย  ^^
comment34:นี่เป็นสิ่งที่ผมมองได้ว่า

การเรียนการศึกษาบ้านเรา
ไม่สามารถทำให้เด็กที่เรียนสามารถแยกแยะสิ่งต่าง ๆ ได้นั่นเอง


ถ้าจะไม่ชอบจริง ๆ 
ผมไม่ชอบการเอาชื่อพระวงศ์ท่านต่าง ๆ
มาตั้งเป็นชื่อถนน ชื่อซอย ชื่อเกาะมากกว่านะ
comment35:การคัดค้านด้วยเหตุผลที่ว่า "เป็นความทรงจำวัยเด็ก" หรือ "เป็นตัวอย่างที่ไม่ดีกับเยาวชน" มันไม่มีน้ำหนักเลย 
อย่างรุ่นเราก็ไม่ทันมานะ มานี ปิติ ชูใจแล้ว มีแต่ต้นกับน้องสาว
คนที่แยกความทรงจำกับความจริงไม่ได้นี่น่ากลัวนะ

ถ้าจะคัดค้านจริงๆ น่าจะมุ่งประเด็นไปที่การละเมิดลิขสิทธิ์มากกว่า
comment36:ตั้งชื่อแบบนี้ เพื่อแสดงว่าเหล้าเป็นสิ่งที่ยอมรับได้ ชื่อแบบซื่อๆใสๆ  กินเยอะๆก็คงไม่ผิดอะไรเท่าไหร่  โทษก็คงไม่มี  ผู้หลักผู้ใหญ่ที่ดูแลเรื่องทางนี้เค้าอนุญาตให้ใช้ชื่อนี้ได้นี่   ทำไมถุงยางไม่ให้ใช้ชื่อ ดันดี ละ  ชื่อฝรั่งนะ
comment36-1:เบียร์ช้าง นี่ชื่อน่าเกรงขามจริงๆ ครับ มีหูมีตาหางยาวเชียว
comment36-2:จริงด้วย สัตว์คู่บ้านคู่เมื่องเลยนะนั้น ถถถถถ
comment37:ดัด จริต
comment38:เดี๋ยวเจอมานี รัวรัว
comment39:อ่านแล้วรู้สึกเหมือน พวกโอตาคุ ปกป้องตัวละครของตัวเอง ไม่ให้เอาไปทำอย่างอื่น  5555
comment40:มากระตุ้นยอดขายเหล้าพวกนั้นชัวร์
comment41:
comment42:ผมไม่ได้มองว่าเรื่องใหญ่อะไร แต่มองว่ามันไร้รสนิยมและไม่ได้มีความสวยงามน่าหยิบแหลกเลยแม้แต่น้อย
comment43:ถ้าผมเป็นเจ้าของแบรนด์ คงขอขอบคุณที่โปรโมทให้
ปล ผมว่าเรื่องปกตินะ ไม่ได้ผิดอะไร
comment44:มาจนถึงป่านนี้แล้ว น่าจะแก่กันหมดแล้ว (40อัพ)
คงย้ายเข้ากรุง ทำการทำงานกันหมด 
คงแต่งงาน มีลูก มีปั๋ว มีเมียกันหมดแล้ว
คงต้องมีผ่านงานปาต้งปาตี้ ดื่มกิน สนุกสนาน เฮฮาปาจิงโกะ
ก็ว่าช่วงเรียนมหาลัยห่างหายกันไป ไปถ่ายแบบเป็นพรีเซนต์เตอร์นี่เอง สวยหล่อกันทุกคน
ตอนนี้แก่ละ น่าจะเข้าใจโลกกันหมดแล้วเนาะ มานี มานะ ชูใจ ปิติ
comment45:ถ้าไม่ละเมิดลิขสิทธิ์ก็ทำได้นะ

แต่จะเหมาะสมมั้ยก็อีกเรื่อง
comment46:ถ้าใช้ตรรกะแบบเจ้าของกระทู้นะครับ

ผมว่า ก็ต้องไปบอกให้เบียร์ช้างยกเลิกการใช้ชื่อผลิตภัณฑ์ว่าช้าง บนเครื่องดื่มแอลกอฮอล์
เพราะช้างเป็นสัตวย์คู่บ้านคู่เมื่อ กอบกู้บลาๆ 
(อย่าเข้าประเด็นกษัตริน์นะครับ)

คือแบบถ้าจะคัดค้านนี่ เล่นเรื่อง ลิขสิทธิ์มายังเข้าท่ากว่าเยอะ แต่นี่แบบ อะไร
ความทรงจำอันสวยงามของฉัน คนอื่นต้องสวยงามด้วย?
มันคือวัยเด็กที่แสนดีของฉัน คนอื่นต้องดีด้วย? 

เพื่อรักษาไว้ซึ่งเกียรติผู้ประพันธ์ อ.รัชนี ศรีไพรวรรณ - มันก็ไม่ได้เกี่ยวข้องกันเลย ถ้าคุณ"ด้ติดตามลงอ่านตอนหลัง หรือตอนจบของเรื่องราวชีวิตตัวละคร บางตัวลครชีวิตนั้นมืดมากๆ ยิ่งกว่าการมาเป็นชื่อของเหล้าอีก

แต่ก็นะ....

โปรดใช้จักรยานในการรับชม
comment47:ตอบผิดกระทู้ขออภัย
comment48:เราเฉยๆกับเรื่องนี้นะ  จะเป็นชือเหล้ารึอาหารหมา ก็เป็นนามสมมติ   ส่วนความประทับใจในเนื้อเรื่อง คสามสัมพันธ์ของตัวละครของหนังสือแบบเรียนก็ยังคงอยู่เช่นเดิมค่ะ
comment49:555
comment50:เดี๋ยวคงมีคนบอกว่าช้างเป็นสัตว์คู่บ้านคู่เมือง ไม่ควรเป็นยี่ห้อของมึนเมา
ตราสิงห์เป็นลายไทย ไม่ควรเป็นตรายี่ห้อของมึนเมา ขัดกับวัฒนธรรมไทยอันดีงาม

ตามความคิดผม ถ้าไม่ละเมิดลิขสิทธิ์ ไม่ละเมิดสิทธิ์ จะทำยี่ห้ออะไรก็เรื่องของเขาครับ แต่ผมจะซื้อกินหรือเปล่านี่อีกเรื่องนะ (ฮา)
อย่างในรูปนั้นก็ไม่ถือว่าละเมิดลิขสิทธิ์ด้วย เพราะรูปก็ไม่ใช่รูปจากหนังสือเรียน ชื่อก็ไม่ใช่ของจำเพาะ

ไม่งั้นเราคงไม่ได้เห็นปิติขี่ม้าเซ็กเทาว์บนหนังสือการ์ตูนบางเล่มเป็นแน่แท้
comment50-1:ผมคิดว่า ลองมีใครนำชื่อ เจ้าก้านกล้วยไปตั้งชื่อเหล้าดูสิ ผมว่ามีโวย 555 ช้างต้องบอกว่าช้างตัวไหน เกี่ยวกับเด็กมั้ย ส่วนตัวมองว่าไม่เหมาะสม  หรือสมมติมีการขอลิขสิทธิ์ใชชื่อเจ้าก้านกล้วยไปเป็นชื่อเหล้าอย่างถูกต้อง ผมว่ายังไงก็ไม่เหมาะและต้องมีคนโวยและบอกว่าไม่เหมาะสม


อีกอย่างหลานๆ ที่บ้านอ่านมานะ มานี ตอนนี้เค้าเอามาเรียนใหม่เป็นหนังสืออ่านเพิ่มเติมครับ ดังนั้นจะบอกว่าเด็กไม่รู้จัก อืมมม เราท่านคงต้องมองบ้างแล้วครับ
comment51:ไม่เห็นจะมีอะไรเสียหายเล๊ยยยยยยยยยยยยยยย นามะ มานี ปิติ ชูใจ เด็กสมัยนี่จะรู้จักกันสักกี่คนเชียว มีแค่พวกแก่ๆ ทั้งน้านนน ที่รู้จักกัน
comment52:ปัญญานิ่มมากครับ  . .คุณจะไปห้ามในข้อที่ว่าเป็นนิทาน เป็นความทรงจำอันสวยงาม เลยไม่อยากให้คนมาทำลายไม่ได้หรอก

คนผลิตเขาก็รักมากนะ กลัวลูกหลานจะไม่รู้จัก กลัวตัวเองจะลิมด้วย เลยเอามาทำแบรนด์ซะเลย คนจะได้จำได้ 

ความทรงจำ ก็คือความทรงจำ มันดีก็เก็บไว้ในใจ ไม่ต้องมาดราม่าหรอก

ถ้ารักมากก็ไปด่าอิเพจ มานี ดราม่าการเมืองนู่น แต่ละอย่างที่มันเขียน สมควรโดนด่ามากกว่านี้อีก โยงสถาบันแทบจะทุกบท

เขียนไรก็เขียนไป แต่อย่าไปกระทบเบื้องสูงได้ไหม . . . ไว้ จขกท. ไปด่าเพจมานี มีการเมือง แล้วค่อยมาดราม่าแถวนี้นะคนับ  สะดิ้งมากไปละ
comment53:ตลกดี เรื่องจิ๊บๆ แค่นี้จะใส่ใจมากมายไปทำไม ไม่เห็นจะใช่เรื่องคอขาดบาดตายอะไรซักหน่อย
comment54:ตอนแรกคนก็รู้จักไม่เยอะนะ ยังไม่ส่งผลอะไรมาก พอคัดค้านเท่านั้นหละ รู้จักเยอะขึ้นเลย แฟนเพจก็เพิ่มมากขึ้นเช่นกัน
comment55:ผมไม่เห็นด้วยเรื่องการนำชื่อ "มานะ มานี ปิติ ชูใจ" ไปตั้งเป็นชื่อเหล้า
เพราะเหล้า(ควร)เป็นสินค้าสำหรับผู้ใหญ่ ไม่ใช่สำหรับเด็ก
ไม่จำเป็นต้องเอาชื่อและลักษณะของตัวละครในหนังสือแบบเรียนสำหรับเด็กมาใช้
comment56:คิดว่าไม่ควรทำเป็นอะไรใหญ่โตหรอกครับ ใครไม่พอใจก็แสดงด้วยกระเป๋าเงินแทน อย่าไปซื้อมัน
ไม่ต้องไปป่วนเพจเขา แต่ไปทำ Pettition ที่ change.org แสดงจำนวนคนแทนก็ได้ครับ
comment57:ผมก็ได้ยินเอาไปตั้งชื่อร้านชื่อผลิตภัณฑ์อะไรเยอะแยะอยู่นะครับ เอาไปล้อเลียนในการ์ตูนในฟิคชั่นอะไรก็มีถึงขั้นเสื่อมๆ
ตอนดราม่าหน้าม้าร้าน มานีมีหม้อ ก็เคยเจอคอมเมนต์ว่าชื่อร้านลามกสองแง่สองง่ามไปนู่น 

ส่วนตัวรู้สึกเฉยๆทุกกรณีครับ ส่วนเรื่องว่าติดลิขสิทธิ์ ชื่อ/รูปภาพ อะไรไหมก็ไปว่ากันตามกฏหมายไป
comment58:เอ้อ ถ้าเอาชื่อไปติดที่ยี่ห้อเหล้า แล้วเนื้อหาในหนังสือเรียนมันเปลี่ยนไหมครับ มันก็อยู่ของมันอย่างนั้น แล้วเด็กเดี๋ยวนี้ก็ไม่ได้รู้จักมานะ มานี ปีติ ชูใจ ด้วยซ้ำ

บางทีทำอะไรทำไมต้องไปยึดติด นี่ขนาดเป็นชื่อตัวละครที่ถูกแต่งขึ้นมาโดยจินตนาการ คุณยังคลั่งกันขนาดนี้ เปิดกว้างหน่อย จิตใจความคิดทำไมมันดูคับแคบกันจัง

แล้วคุณรู้ได้ไงว่าคนผลิตเขารักมานะ มานี ปีติ ชูใจ น้อยไปกว่าคน บางคนทั้งชีวิตก็ลืมตัวละครสี่ตัวนี้ไปแล้ว กลับมาหวนคิดถึงได้เพราะเหล้ายี่ห้อนี้ด้วยซ้ำ เหล้ามันไม่ใช่สิ่งชั่วร้ายหรอกคุณ ที่ชั่วร้ายน่ะคือคน
comment59:ก็ดีแล้วนิ เหมือนที่ฝรั่งเศสห้าม sexualize เด็ก
มานะ มานี ชูไข่ ในอิมเมจก็เป็นเด็ก จะให้มาขายเหล้าก็ใช่ที่

พูดถึงแฟนฟิค ของเเบบนี้ถ้าไม่หา มันก็ไม่เจอ
comment60:จขกท.รู้ได้ยังไงว่า มานะ ปิติ ชูใจที่เป็นฉลากเครื่องดื่มนั้น เป็น มานะ ปิติ ชูใจ เดียวกันกับในหนังสือครับ???
comment60-1:
comment60-2:เพราะชีวิตไม่ได้มีด้านเดียว......มีด้านมึนเมาด้วย
comment61:น้ำแม่โขง สายน้ำแหล่งอารยธรรมร่วม อินโดจีน พม่า ไทย ลาว แหล่งน้ำต้นกำเนิดสรรพชีวิต 
กลายมาเป็นเหล้า "แม่โขง" ไปเสียแล้ว   เป็นแบบนี้ได้ไหม?

ดิฉันมองว่าเรื่องตั้งชื่อไม่ผิดนะคะ  อาจจะมีเรื่องของลิขสิทธิ์ อื่นๆ

แต่! เป็นลิขสิทธิ์แบบไหน เพราะ ถ้าจด ก็อยู่ในฐานะแบบเรียน 
แล้วเหล้ายี่ห้อ เค้าเอามาแค่ชื่อ ซึ่งไม่ได้ผิดหลักการจดทะเบียน
รูปภาพก็วาดขึ้นมาใหม่ ไม่ได้ใช้ภาพของคุณ "เตรียม ชาชุมพร" บนฉลากแบรนด์
และก็ไม่ได้นำเสนอเนื้อหาในแบบเรียน ที่เป็นลิขสิทธิ์ ของ อ.รัชนี 

ดิฉันว่าประเด็นที่กลายมาเป็นของมึนเมา แล้วรู้สึกว่าไม่เหมาะสมนี่ เป็นความรู้สึกส่วนบุคคลมาก
comment62:ไม่ได้คิดอะไรกับการเอามาทำเป็นชื่อเหล้านะ

แต่คิดว่าถ้าการเอาชื่อคาแรคเตอร์ที่มีคนรู้จักอยู่แล้วเอาไปทำการค้าอย่างนี้มันผิดอะไรหรือเปล่า เหมือนเอาชื่อคิดตี้ไปทำเป็นชื่อรีสอร์ทอะไรงี้ แต่นี่มันเป็นตัวละครในบทเรียนนี่นา

ผมสงสัยในแง่ลิขสิทธิ์มากกว่า
comment63:ถามจริง เยาวชนรู้จัก มานี ชูใจ อะไรนี่ด้วยเหรอ
comment64:#ทีมพี่เหมา
comment64-1:#ทีมพี่เหมา
comment64-2:เหมาเจ๋อตุง?
comment64-3:#ทีมน้องเหมา
comment65:ตลกอ่ะ โลกสวยไปไหน
comment66:นี่เป็นการโปรโมทย์สินค้าผ่าน social network สร้างเรื่องเป็นท๊อปปิคให้เกิดการโต้เถียงในสังคม ผลที่ได้คือคนสนใจแล้วร้านก็ดัง
comment67:เห็นด้วยครับ   

ช้างก็เหมือนกัน เป็นสัวต์คู่บ้านคู่เมือง ช่วยไทยเรากู้ชาติมาแต่ไหนแต่ไร  ถูกเอาไปเป็นชื่อเรื่องดื่มมึนเมาซะนี่ 

เราต้องประท้วงครับ แบบนี้ เราจะอยู่กันอย่างนี้ไม่ได้แล้ววว
comment68:แบบนี้แหละครับ อุตสาหกรรมบันเทิงไทยเลยไม่ไปไหนซะที

- หนังยอดมนุษย์บางเรื่อง หัวหน้าผู้ก่อการร้ายเป็นชาวตะวันออกกลาง ( คนศาสนานั้นก็มาโวย บอกว่าทำให้ศาสนานั้นถูกมองไม่ดี )

- หนังรักดราม่าเพศที่ 3 บางเรื่อง ต้องเปลี่ยนจากตำรวจเป็นนักสืบเอกชน ( เพราะถูกกดดัน บอกตำรวจเป็นเกย์ ภาพดูไม่ดี )

- หนังตลกบางเรื่อง ถูกพระออกมาโวย เพราะตัวเอกในเรื่องเป็นพระแล้วต้องวิ่งหนีผี ( พระไม่ควรต้องวิ่งหนีผี? )

- ละครบางเรื่อง สมาคมวิชาชีพออกมาโวย บอกว่าทำลายภาพลักษณ์อาชีพเขา ( อาชีพทำงานเหนือพื้นดิน สวย เริ่ด หรู มาตบตีแย่ง ผช ได้ไง )

- ซีรีส์ยอดมนุษย์บางเรื่อง ตัวร้ายประจำตอนเป็นร่างทรง แอบอ้างว่าได้รับพลังจากวีรชนในอดีตของบางจังหวัด ก็โดนคนจังหวัดนั้นโวย หาว่าลบหลู่ ( ทั้งที่เนื้อเรื่องก็บอกแล้วว่าตัวร้ายมันแอบอ้าง )

-------------------------

นี่ไม่ใช่ครั้งแรก และจะไม่ใช่ครั้งสุดท้ายครับ

ความฝันที่ผมจะเห็นวีรชน ปวศ. ไทย ในลุคส์เท่ๆ โชว์สเต็ปเทพเดินบู๊ในเกม Dynasty Warriors แบบนักรบจีนฮั่นสมัย 3 ก๊ก หรือพวกนักรบใน ปวศ. ญี่ปุ่นยุคเซ็นโกคุ คงไม่มีวันเป็นจริงอะครับ

เซ็งเหมือนกัน

ผมเกิด 2528 ได้เรียนมานีมานะครับ ถามว่าผูกพันไหม? แน่นอนผูกพัน ( และผมว่าแบบเรียนนี้มันดูง่ายอ่านง่ายกว่าแบบเรียนรุ่นหลังๆ ด้วยซ้ำ ) แต่เฉยๆ นะ ถ้าใครจะเอาชื่อตัวละครพวกนี้ไปโฆษณาเหล้า-เบียร์ หรือแม้แต่ถุงยาง

บางทีคนเราก็ยึดติดกันเกินไป หลายๆ เรื่องเลยกลายเป็นสิ่งศักดิ์สิทธิ์ที่แตะต้องไม่ได้ ซึ่งการเป็นสิ่งศักดิ์สิทธิ์นี่ดูเหมือนจะดี แต่จริงๆ มันมีผลเสียซะมากกว่า

เพราะสิ่งศักดิ์สิทธิ์ = สมบูรณ์แล้ว ไม่ต้องแก้ไขเปลี่ยนแปลงแล้ว แต่โลกหมุนไปทุกวัน ท้ายที่สุด ปุถุชนก็ต้องหันไปหาสิ่งที่เข้ากับกระแสโลกเป็นธรรมดา

ดูเถอะครับ ทำไมพระหลายๆ รูป ถึงใช้วิธีเทศน์ด้วยภาษาวัยรุ่น เพราะเทศน์แบบนี้เข้าถึงคนยุคนี้ได้มากกว่าครับ แม้จะดูไม่สำรวมไปบ้างก็ตาม

ปล.จริงๆ เหล้า-เบียร์ พวกนี้มันก็เป็นของคู่อารยธรรมมนุษย์นะครับ ไม่มีทางทำให้หายไปแบบที่พวกโลกสวยต้องการหรอก ดังนั้นมาคิดกันว่าทำยังไงถึงจะปลูกฝังนิสัย "ดื่มอย่างรับผิดชอบ" น่าจะดีกว่า
comment69:เรื่องไร้สาระ แค่นี้ยังดิ้นขนาดนี้ 
เอาหัวไปโขกเต้าหู้ตายซะเถอะครับ
อย่าอยู่ไปให้ทุกข์เลย
comment70:ผมขาเหล้าครับ...แต่ ไม่เห็นด้วยกับการนำชื่อตัวละครชุดนี้ไปใช้เช่นกัน

1. ไม่ใช่เจตนา ของท่านผู้ประพันธ์แน่ๆ ซึ่งผมถือเป็นการย่ำยีบทประพันธ์ เพราะบทประพันธ์ที่แต่งสำหรับเด็ก ไม่สมควรที่จะถูกนำส่วนใดส่วนหนึ่งมาเดี่ยวกับสุราอบายมุขต่างๆ

2. ด้านกฎหมาย การมักง่ายเอาชื่อหรือรูปภาพใดที่มีผู้อื่นสร้างขึ้นมาจนโด่งดังไปใช้เพื่อประโยชน์ของตัวเอง ถือว่าละเมิดลิขสิทธ์แน่นอน แม้จะพยายามเลี่ยง ด้วยการไม่ใช้รูปเดียวกัน แต่จากชื่อที่ออกมาในชุดเดียวกัน และการโปรโมทด้านเกี่ยวกับการระลึกความทรงจำ ผมว่าฟ้องร้องยังก็ไม่รอด (แต่ อ. เสียชีวิตไปแล้ว ผมไม่รู้ใครถือลิขสิทธิ์) กรณีนี้ ไม่ต่างอะไรกับเคสบังขายกาแฟ ที่ชาวพันทิพย์ถล่มบังเสียยับ

3. ช้าง สิงห์ ใครไม่เห็นด้วยหรือเห็นด้วยก็ว่ากันไป แต่คนละประเด็นกับเคสนี้ ไม่ต้องยกมาอ้าง

4. ไร้สาระหรือไม่ไร้สาระ แล้วแต่ใครมองมุมไหน คิดได้แค่ไหน แต่ผมมองเห็นสาระจากเรื่องนี้ คุ้นๆว่าบางที่ ห้ามการนำภาพการ์ตูนหรือภาพเด็กเข้ามาประกอบสินค้าประเภทนี้ด้วย เพื่อป้องกันการสร้างความต้องการสินค้าหรือคุ้นเคยสินค้าในคนวัยเด็ก
comment70-1:เห็นด้วยทุกประการครับ

เรื่องไร้สาระหรือไม่ อยู่ที่ความคิดของแต่ละคนจริงๆว่าเค้าคิดได้แค่ไหน
comment70-2:กระทรวงศึกษา ถือลิขสิทธิ์อยู่ครับ
comment71:ที่บ้านมี ปิติ กับ ชูใจ อยู่ 2 ขวด   

ต้องทำลาย ใช่ไหมคะ
comment72:รูปก็ไม่ใช่ เหลือแต่พ้องชื่ออย่างเดียว เหลือแต่หยิบเรื่องนามธรรมมากดดันแทน โถ
comment73:อย่าเอาเรื่องไร้สาระมาเป็นสาระเลย...
comment74:เหรยยยย คือถ้าจะต่อต้านจะแบนอะไร ก็ไปเล่นเรื่องลิขสิทธิ์เถอะ แต่นี่เอาเรื่องความทรงจำในวัยเด็กมาอ้าง ถามจริง ใครจะยอมปิดแบรนด์ตัวเองเพราะกระทบความทรงจำของคนอื่น!
comment75:อันนี้แถมให้สำหรับ คห. ประเภท เรื่องแค่นิดหน่อย จิ๊บๆ ทำไมต้องเอามาคิดด้วย ไร้สาระไปมั้บ ไม่มีไรทำหรือไง บลาๆๆ

คือ ผมตลกดี เวลาอ่านพวกกระทู้ที่บอกเล่าเรื่องราวต่างๆ ในเมืองนอก ชอบเจอ คห ว่า เออ ดีนะ เมืองนอกนี่ เรื่องเล็กๆ น้อยๆ เขาก็ใส่ใจ
บ้านเราคงไม่มาใส่ใจเรื่องเล็กๆ แบบนี้หรอก 

พอมาเห็นหลาย คห ในกระทู้นี้เลยอดขำไม่ได้
พยายามมองแง่ดี คนที่ใส่ใจในเรื่องเล็กน้อยที่เคยอ่านเจอมา อาจไม่ใช่คนในกระทู้นี้ก็ได้มั้ง
comment76:ประเด็นเดียวที่จะยกมาต่อต้านได้ คือลิขสิทธ์ครับ 

เรื่องความทรงจำวัยเด้กนั่น ไม่มีน้ำหนักพอให้สนใจครับ เก็บไว้ลึกๆก็ได้ 

เล่นประเด็นลิขสิทธิ์แค่นี้พอ แล้วคนจะเห็นด้วยกว่านี้
comment77:เลอะเทอะ
comment78:ไม่ควรเอาชื่อจริงอาตแมวมาเป็นชื่อเหล้าด้วยครับ จากสาวก
comment79:นึกถึง "แม่โขง" ขึ้นมาทันใด 

แม่น้ำที่มีพญานาคอาศัยอยู่เชียวนะ!
เรากราบไหว้มีเทศกาลศักดิ์สิทธิ์กันทุกปี

แต่เราก็โตมากับชื่อเหล้ายี่ห้อนี้ ก็ไม่เห็นมีใครไปเรียกร้องอะไร?

แม่น้ำสายสำคัญทั้งในแง่เศรษฐกิจ วัฒนธรรม และอื่นๆ เนี่ย มีค่าน้อยกว่าความเรโทรหวนหาอดีตของคนบางกลุ่มซะอีก
comment80:ผมไม่มีปัญหาถ้าเค้าจะเอาชื่อเหล่านี้มาตั้ง

แต่ผมสงสัยแค่ว่า คนตั้งชื่อคิดยังไงถึงเอาชื่อเหล่านี้มาใช้ต่างหาก มันชวนให้น่ากินขึ้น หรือยังไงกัน

เหล้ามานี อูยยยยย เห็นแล้วเปรี้ยวปาก  เหล้ามานะ อืมมมมมม มันสุขุมนุ่มลึกบาดใจ
เหล้าชูใจ กินเหมาะกับคนกตัญญู  เหล้าปิติ กินแล้วขยันขันแข็ง
comment81:ตรงๆเลยนะครับ

ไร้สาระ.......
comment82:ฮาวุ้ย..

อนุรักษ์วัฒนธรรมไทย
ด้วยการแต่งชุดไทย ไปกินอาหารแดร๊บด่วนแบบฝรั่ง ยังปลื้มซะไม่มี

นี่เขาก็อนุรักษ์ "มานะ มานี ปิติ ชูใจ"
ด้วยการเอาไปตั้งเป็นชื่อเหล้าไง

ก็ปลื้มซะซิ... เอิ๊กๆๆ..
comment82-1:โง่มาจากไหนครับ ถึงยังไม่รู้ว่าเคสนั้นเขาแค่แต่งชุดไปงานอีเวนท์แล้วแวะหาไรกินเพราะลูกหิว แต่โดนกะเทยบางคนที่จะเป็นจะตายเวลามีใครทำอะไรแนวอนุรักษ์ไทย ทะเล่อทะล่าไปจับเขาขึงพืดมั่วๆ ในเฟสตัวเอง
comment82-2:บื้อมาจากไหนครับ เจือกรู้ด้วยรึว่าพูดถึงอะไร ?

มะโนมาเสร็จสรรพ ทะเล่อทะล่าดิ้นยังกะกินปูนมาซะเอง
comment83:คนที่ชื่อ มานะ มานี ปิติ หรือชูใจ อย่ากินเหล้านะคะ เดี๋ยวความทรงจำอันงามของคนเจเนอเรชั่นหนึ่งจะหมดไป เดี๋ยวโลกอันสวยงามของเค้าจะหม่นหมอง 

จริงอ่ะ รุ่นคนที่โตมากับ มานะมานีปิติชูใจ ป่านนี้ก็ 30-40 กันแล้ว ยังไม่โตกันอีกเหรอ

(สงสารเพชร ไม่ได้เกิดกะเขามั่ง)
comment84:เด็กที่เรียนมานะมานีก็สามสิบอัพกันหมดแล้ว ถ้ายังมาวี้ดว้ายเรื่องเหล้าเรื่องเบียร์อยู่อีกก็แสดงว่าไม่ได้เติบโตเพิ่มขึ้นจากในหนังสือกันเลย
comment85:คนว่างคงเยอะ
comment86:เราก็คิดว่าเหล้าไม่ควรมีสีเหลือง-ส้ม เพราะสีดังกล่าวเป็นสีของจีวรพระ จะเสื่อมเสียศาสนาประจำชาติ ส่งผลถึงวัฒนธรรมอันดีงาม ... ฯลฯ บลา บลา บลา
comment86-1:
comment86-2:ขอบอกว่าตั้งแต่อ่านไล่ๆมา เม้นนี้
"ล้ำ" มาก
comment87:ถ้าเปลี่ยนชื่อเป็น ชูจิ๋ม ล่ะฮะ
comment88:เยี่ยมเลย ถ้ากระแสนี้มา เหล้าขายดีขึ้นแน่นอน 55

ส่วนตัวคิดว่า ไร้สาระเช่นเดียวกัน มาคัดค้านอะไร คุณกำลังดูถูกว่าคนที่กินเหล้าพวกนี้แยกแยะไม่เป็น หรือ มันไปกระทบกระเทือนวัยเด็กอันแสนหวานของคุณ? หรือกลัวเด็กจะเห็น? ก็เหล้าเค้าขายให้ผู้ใหญ่ซื้อนี่ครับ แล้วผู้ใหญ่ที่ว่าก็น่าจะแยกแยะได้ ผมไม่รู้ไอเดียในการนำชือนี้มาใช้มีที่มาจากอะไรนะ เช่น อาจจะทำให้คิดถึงรสชาติในวัยเด็กหรืออื่นๆ ซึ่งมันก็คนล่ะเรื่องกับตำราเรียนนะ แล้วถ้ามีเหล้า สุดสาคร เหล้าพระอภัยออกมานี่ จะโดนกรณีเดียวกันไหม?

แต่ถ้าเปิดประเด็นเรื่องลิขสิทธิ์อันนี้น่าสนใจนะ ว่าสามารถทำได้ไม่หรือไม่อย่างไร เพราะเป็นการนำมาใช้เพื่อการค้า ไม่ใช่การสร้างcontentที่แค่ให้อ่านกันในเน็ต แต่ถ้าสู้กันจริงๆ รูปก็ไม่ได้ใช้วัยเด็ก เหมือนเป็นการเอาชื่อมาใช้เฉยๆน่าจะดิ้นได้ ไม่โดนอะไรนะ
comment89:คห.86

เหล้าก็ไม่ควรมีสีขาวครับ เพราะนักบวชอื่นๆ ทั้งแม่ชี พราหมณ์ บาทหลวง อิหม่าม ก็สวมชุดขาวเหมือนกัน

จบเลยครับ ชีวิตนักดื่ม
comment89-1:ความใส ไม่นับเป็นสี 

ถ้าเหล้ามีสีขาว ดื่มนมดีกว่ามั้ย? หือ
comment89-2:แล้วแต่นมอะไรนะคะ เพราะบางนมก็อาจเสื่อมได้
comment90:เอ๊ะ ทำไมผมไม่รู้เรื่องนี้มาก่อนเลยครับ ช่าวก็ไม่ออก ได้ข้อมูลมาจากไหน เหล้ายี่ห้ออะไร?
comment91:ขนาดหงษ์ ขนาดสิงห์ ยังถูกเอาไปตั้งเป็นชื่อเบียร์เลย
มานะ ปิติ ชูใจ สีเทา จะอะไรก็ช่างมันเถอะครับ
มันเป็นแค่ชื่อแบรนเอง
comment92:พวกชอบเสียดสีโง่ๆมีเยอะนะ
comment93:April fool หรือเปล่า
ใครมันจะบ้าเอาชื่อมานะ มานี ไปตั้งเป็นชื่อเหล้า
comment94:เจอระทมเข้าไปไม่กรี๊ดเลยเรอะ
comment95:เยอะ

(จากใจคนหนึ่งที่โตมากับหนังสือชุดนี้)
comment96:ไร้สาระเอาเวลามำอย่างอื่นเถอะ
comment97:ป ญ อ
comment98:สุราชุมชนพวกนี้ต้องขออนุญาติ
ผลิตมาภายใต้ยี่ห้อนี่ได้แสดงว่า
ได้ใบอนุญาติมาแล้ว
ไปกดดันคนให้ใบอนุญาติแทน
comment99:มันอร่อยนะ ครับ ที่ มินิมอลอะ ชอบมากเลย ลองได้ชิมจะระทึก
comment100:100 ครั้งแรกตั้งแต่เล่นPantip 55555
comment100-1:ดีใจด้วยค่ะ อยากจะร้องไห้แทน ที่คุณมานี่ได้ เพราะมีมานะ เรารู้สึกปิติมาก ต้องขอชูใจยกให้เลย
comment101:เอะอะ ก้อประท้วง เนอะ คน
comment102:คนไทยมักให้ความสำคัญกับอะไรง่าวๆแบบนี้แหละ ไทยดี 555
comment103:ที่ระยองฮิ มีร้านเหล้าชื่อ "มานี มีบาร์" เลยนะฮิ
หนักกว่าเหล้าอีกนะฮิ คนตรีมเลยนะฮิ
comment104:เหมือนพวก ngo   ngo แปลเป็นไทยว่าอะไรน้า 5555
comment105:เหอๆ มาอีกละ ไอ่อะไรที่แตะต้องไม่ได้เนี่ย - -

คือไม่ใช่อะไรหรอกนะ แต่อยากจะให้ลองคิดดูดีๆ ครับ ลองมองไปรอบๆ ตัวเราดูสิคับ

วัฒนธรรมแบบไทยๆ อันดีงามและสูงส่ง สูงจนแตะต้อง เหี้- ไรไม่ได้เลย 
-แล้วตอนนี้ สังคมเราเป็นยังไงอ่ะ ?

ศาสนาพุทธแบบไทยๆ ที่ดีงาม และสูงส่ง สูงชิปหาย จนแตะต้องไรไม่ได้เลย
-แล้วตอนนี้ ศาสนาพุทธในไทย มันเป็นยังไงอ่ะ ?

บลา บลา บลา

นี่ไม่อยากโยงไปเข้าการเมืองนะครับ ไอ่อะไรที่มันแตะต้องๆ ไม่ได้เนี่ย 
เดี๋ยวจะโดนท่านผู้นำเรียกไปปรับทัศนะคติ ค่านิยม 12 ประการ (แบบไทยๆ) ซะก่อน

คืออยากจะบอกว่า บางที่ตัวเราก็ไม่ได้อยู่ศูนย์กลางจักวาล ที่จะสามารถเอาบรรทัดฐานทางความคิดของตัวเองมาเป็นสิ่งที่ตัดสิน ชี้นิ้วว่า สิ่งนั้นหรือสิ่งนี้ ที่คนนอื่นทำ มันถูก หรือ ผิด มันเป็นไปไม่ได้หรอก
-คือมันเหมือนเด็กเอาแต่ใจ ไปอ่ะครับ

ที่พูดมารวมๆ ก็แค่อยากจะบอกว่า ถ้าสิ่งที่คุณสู้ คุณสู้เพื่อความทรงจำ (อันสวยงาม) ของตัวคุณเองหรือของกลุ่มของคุณ
-ผมไม่เห็นด้วยอ่ะครับ ผมว่าคุณไม่ได้ ทำเพื่อ ปิติ มานะ ชูใจ ฯลฯ  หรอกครับ คุณกำลังทำเพื่อตัวเอง

แต่ถ้าสู้ในด้าน ลิขสิทธิ์ นั่นก็อีกเครื่อง -.
comment106:แค่เรื่องจิ๊บๆ ไหงเอามาเป็นประเด็น

ชีวิตยังมีอะไรต้องคิดต้องทำมากกว่านี้เยอะ
comment107:ไร้สาระมาก
comment108:ต่อต้านอันนี้ด้วยมั้ยคะ
comment109:ใช่เรื่องที่จะมาจริงจังป๊ะ ช่วยตั้งสติกันหน่อยนร้าาาาาาา
comment110:มันเป็นที่จิตใจ เหมือนคนที่รู้จักและผูกพัน 

ถ้าเอาไปเป็นยี่ห้อรู้สึกมันแปลกๆ 

ถ้าถามรับได้มั้ย รับได้ แต่มันรู้สึกลึกๆไม่ปลื้ม
comment111:ผมไม่เห็นว่าจำเป็นต้องคัดค้านอะไรเลยครับ
comment112:แหม... แบบนี้ถ้าผมมีลูกชื่อมานะ แล้วลูกผมเกกมะเหรกเกเร ผมต้องไปเปลี่ยนชื่อเพื่อไม่ให้สูญเสียความทรงจำวัยเด็กของพวกคุณไหมครับเนี่ย ฮ่าๆๆๆ
comment113:ไอ้2ตัวนี้ก็ชื่อมานะมานี!
comment113-1:ตอนแรกคิดว่ารูปแมว 2 หัว กะขอหวยแล้ว
comment114:คงจะว่างมาก  

ไม่รู้จักเลยครับ  มานะ ปีติ ชูใจ   คือใคร   ความสงสัยตอนเรียนมัธยม     รู้จักแต่กล้า  แก้ว  ตามารถไป   ไรงี้อะ

ก็อย่างว่า  ไทยแลนด์แดน   สุรายาเมา  ไม่ได้  โน่นนี่นั่น   แต่สงกรานต์กะปีใหม่  คือมหกรรมตายหมู่ดีๆนี่เอง  70 % มาจากเหล้า  เจ้าของเค้ารวยติดอันดับโลกเพราะขายเหล้าให้คนไทยนี่แหละ 555

เราพยายามสร้างประเทศเหมือนหญิงพรหมจรรย์     อ่อนต่อโลก  หรือเราจะยินยอม  ยอมรับว่า มนุษย์เราก็ขี้เหม็นดีๆนี่เอง  มีดีมีชั่ว   หรือแทนที่รณรงค์ส่งเสริมในทางที่มันสร้างสรรค์    เช่น   เมาไม่ขับ   รณรงค์เลิกเหล้าเลิกจน  เข้าแถวต่อคิว  ไม่ทิ้งขยะ   รับผิดชอบต่อส่วนรวม  ตรงต่อเวลา  

เราว่าเอาเวลาที่เหลือๆอะ  ไปทำอย่างอื่นเถอะ
comment115:คัดค้านการใช้คำว่า พวกเรา พร่ำเพรื่อครับ
comment116:อะไรๆ ก็จะเอาขึ้นหิ้งกราบไหว้ซะหมดเลย  คนไทย
comment117:มีเพื่อนมานี มานะฯ ส่งข้อมูลมาให้เพิ่มเติมครับ
ถ้าจะคัดค้านได้จริง ต้องเป็นเรื่องลิขสิทธิ์ ผิดเต็มประตู

ข้อมูลจากบล็อกโปรโมทสินค้าของเจ้าของเหล้า.... ว่านี่คือแรงบันดาลใจของเขา ที่มีเจตนานำภาพตัวละครไปโฆษณาประชาสัมพันธ์โดยไม่ได้รับอนุญาต ผิดเต็มๆ แม้ตอนหลัง หลังเกิดเรื่องจะลบออกไปแล้ว แต่ความผิดก่อแล้วก็ต้องใช้โทษ (เน้นว่า เจตนาการตั้งชื่อของเจ้าของคือ มีที่มาจากตัวละครทั้งสี่แน่นอน) แม้จะลบเนื้อหา หรือภาพที่เข้าข่ายออกจากเว็บไซต์ที่ให้สัมภาษณ์แล้ว แต่สามารถเปิดแบบ Cache จากบราวเซอร์ได้

ภาพจาก www.reviewchiangmai.com






รีวิวเชียงใหม่ | รู้จริงทุกเรื่องเมืองเชียงใหม่
www.reviewchiangmai.com

ปล. ข้อมูลและภาพจากเพจ FB มานะ มานี ปิติ ชูใจ
comment118:เราว่ามันขัดตรงที่ไปเอาชื่อตัวละครคนอื่นมาเนี่ยแหละ  
เจ้าของเองก็บอกเลยว่าไปเอาของแบบเรียนที่อ.รัชนีแต่งมา  เปลี่ยนแค่รูปว่าโตขึ้นเฉยๆ   ผิดเต็มๆเลย  

ไม่ต้องโยงไปเรื่องช้าง สิงห์  แม่โขงอะไรหรอกค่ะ  ตลก  อันนั้นก็ชื่อแบรนด์เค้า 
เรื่องนี่มันลิขสิทธิ์ของอ.รัชนีที่แต่งเป็นแบบเรียนไว้  แต่เจ้าของคนทำเหล้าไปเอาชื่อตัวละครเค้ามา  

เห็นหลายคอมเม้นแล้วรู้สึกเสียใจค่ะ  ทำไมไม่คิดถึงคนสร้างคนแต่งเลย  
เค้าทำมาเหนื่อยแค่ไหนกว่าจะมาเป็นมานะมานีปิติชูใจให้เราอ่านเรียน  อยู่ดีๆมีคนชุบมือเปิบเอาไปเป็นจุดขายฟรีๆ  

คัดค้านอีกเสียงค่ะ
comment118-1:ประเด็นอยู่ที่ ลิขสิทธิ์ครับ ถ้าหากเจ้าของลิขสิทธิ์เขาไม่ฟ้อง คนคัดค้านจะไปทำอะไรได้
comment119:เรื่องแค่นี้ยังคิดไม่ได้

ไม่อยากให้เขาใช้ชื่อ มานี มานะ ปิติ ชูใจ ก็ง่าย ๆ ติดต่ออ.รัชนี ศรีไพรวรรณ
แค่นั้นล่ะ คิดว่า อ รัชนี คงไม่เห็นด้วย และก็มีการฟ้องร้อง
เพราะเจ้าของชื่อจงใจใช้ ชื่อจากแบบเรียนภาษาไทยของ อ รัชนี แค่นั้นเอง

ไม่เห็นต้องมาลงชื่อคัดค้าน ล่าชื่ออะไรเลย ไม่จำเป็นต้องทำอะไร 
อ รัชนีอาจจะไม่รู้ว่ามีการตั้งชื่อน้ำขาว เป็นยี่ห้อเหล่านี้
comment119-1:ใช่เลยครับ ต้องบอกให้เจ้าของลิขสิทธิ์ฟ้อง ไม่ใช่ออกมาโวยวายรวมตัวเป็นนักเลงข้างถนน
comment120:ถ้ามันไม่อร่อย มันก้อ อยู่ไม่ได้เอง 

wait & watch
comment121:แล้ว วีระ ไปไหน
comment121-1:ติดคุกที่เขมร
comment122:ผมว่า ไร้สาระมากกว่า = =" 

เขาอยู่ของเขาดีๆ ก็ไม่มีเรื่องอะไรเกิดขึ้น แล้วคุณจะไปเดือดร้อนกับเขาทำไม ?
comment123:ไร้สาระมากๆครับ คุณจะคัดค้าน  จะรวมตัว จะต่อต้านแล้วยังไงครับก็ทำอะไรผู้ผลิตไม่ได้
คุณต้องส่งเรื่องให้เจ้าของลิขสิทธิ์เข้าฟ้อง ถึงจะดำเนินการทางกฏหมายได้ครับ
comment124:ยึดติดได้ทุกอย่าง คนในประเทศนี้ 

ปล คนสมัยนี้ รู้จัก ตัวละครนี้กันคน ถามจิง
ปล แล้วเอาไปตั้งชื่อเหล้า มันทำให้ขายดีขึ้นหรืออยากดิ่มมากขึ้น หรือทำให้สี่ตัวนี้ทุเรศลง?
ไม่ได้เกี่ยวกันเลย
จะเดือนร้อนทำไมงง
comment125:
comment126:ว่างหรอครับ
comment127:คงว่างมากสินะ
comment128:เฉย ๆ นะ  แต่เหล้ายี่ห้อนี้ จะขายได้เหรอครับ 

เพราะชื่อเหล่านี้ มันดูเชยเกินกว่าที่จะเอามาทำเป็นชื่อแบรนด์ สินค้า
comment129:คห.121

ทุกวันนี้แกเป็นดีเจแนว Sadism ครับ ผู้ฟังแนวๆ Masochism ชอบโทรเข้าไปหาแกให้แกด่า ไม่งั้นนอนไม่หลับกัน

-------------------------------

คห.128

ขายได้ครับ ผมว่าคงมีคนอีกเยอะอยากรำลึกความหลังนั่นแหละ 

จะว่าไปผมก็ยังไม่เคยเห็นแบบเรียนไหนถูกพูดถึงเท่ามานีมานะเลยนะครับ
comment130:ถ้าจขกท.ไปเจอมานะ มานี ปิติ ชูใจ ในเวอร์ชั่น ดาร์คๆ คงจะอกแตกตายแหงมๆ....

Cr.เพจ กาตูนร์ ระทม
comment131:อย่างนี้ตอนปิติ เอาชื่อม้านิลมังกรมาตั้งชื่อม้า ว่าเจ้านิล ก็ไม่ได้สิคะ เป็นการลบหลู่ม้าวิเศษของสุนทรภู่ สินะคะ
comment132:ความทรงจำสมัยเด็กๆ เราก็อยากจะเก็บไว้นะ แต่ความคิดของคนเราห้ามไม่ได้
comment133:ตายห่า ตั้งชื่อหมาที่บ้านว่าชูใจ สงสัยต้องฆ่ามันซะแล้ว
comment134:แล้วร้านมานีมีม้าจะโดนด้วยไหมเนี่ย
comment135:ส่วตัวผมเฉยๆนะ แถมตัวเองก้ไม่ค่อยกินเหล้ามากเท่าไร
comment136:ป่านนี้เจ้าของเหล้ายิ้มแล้ว viral media ยิ่งเป็นประเด็นอื้อฉาวมากเท่าไหร่ คนก็ยิ่งรู้จักมากขึ้นเท่านั้น ข่าวแง่ลบมักขายดีกว่าข่าวบวกเสมอ

ปล.บางคนยังไม่ทราบว่าผู้แต่งเสียชีวิตไปแล้วไม่นานนี้เอง ถ้าจะแนะไปคุยเรื่องลิขสิทธิ์กับเจ้าของโดยตรง คงไม่มีใครกล้า...

ปล.2 เรื่องมานี,มานะ,ปิติ,ชูใจ ผู้แต่งคือ อ.รัชนี ศรีไพรวรรณ จริง แต่ผู้วาดรูประกอบ คือ เตรียม ชาชุมพร ซึ่งเสียชีวิตด้วยอุบัติเหตุทางรถยนต์เมื่อราว 20 กว่าปีที่แล้ว ถ้าจะเล่นเรื่องลิขสิทธิ์กันจริงๆ ต้องถามก่อนว่า ใครคือผู้เสียหาย?
comment136-1:ถ้าจะว่ากันจริงๆ เจ้าของลิขสิทธิ์ภาพน่าจะเป็นสำนักพิมพ์ครับ เพราะในกรณีที่เป็นการว่าจ้าง ลิขสิทธิ์จะตกเป็นของผู้ว่าจ้าง ไม่ใช่ผู้วาด
comment137:หรือว่าเจ้าของกระทู้เป็นโอตาคุ มานี มานะ เลยไม่พอใจที่ตัวละครที่ตัวเองบุฮี้ ถูกเอาไปย่ำยี?
comment138:อ่านหลายๆความเห็น ได้คำตอบว่าไม่แปลกใจทำไมภาพรวมของประเทศเราจึงเป็นแบบนี้  เรื่องกฎหมายว่าไปตามกฎหมาย

สำหรับตนเองแล้วในเรื่องของความเหมาะสม ตราบใดที่หนังสือเรื่องราวของ มานี มานะ ปิติ ชูใจ สมคิด ยังถูกบรรจุในเป็นหนังสือที่ให้นักเรียนเรียนอยู่ในปัจจุบันหรือในอนาคต ในเรื่องของความเหมาะสมนั้นไม่เหมาะสมที่ส่วนใดส่วนใดหนึ่งของหนังสือจะไปอยู่บนขวดเหล้า สุดท้ายก็แล้วแต่จะคิดว่าจะให้เหล้ายกเลิกรูปแแบบที่สร้างออกมา หรือจะให้มีการปิดตายเก็บหนังสือดังกล่าวไม่ให้นักเรียนได้เรียนต่อไป สามารถทำได้ทั้ง 2 แบบ ขึ้นอยู่กับว่าคนคิดจัดการเป็นคนแบบไหน มีแนวคิดอย่างไร
comment139:ปัญญาอ่อนมากกกกก โลกสวยเกิ้นนน ดัดจริตสุดๆ ไปบวชเถอะครับ จะได้ไม่เป็นภาระสังคม ถุ้ยยยยย
comment139-1:บางครั้งรู้จักดัดจริตเสียบ้างยังดีกว่าหน้ามืดตามัวไม่ลืมหูลืมตาว่าอะไรควรกระทำอะไรไม่ควรกระทำ การมีจริตแบบแบบที่ดัดไม่ได้ เปรียบได้ดั่งสันดานที่เปลี่ยนแปลงยาก สิ่งเหล่านี้ต่างหากที่จะนำพามาสู่พฤติกรรมทางสังคมที่เสื่อมเสีย  อย่าลืมถามตัวเองบ้างว่าจริตที่มีนั้นมันแข็งกระด้างมากน้อยเพียงไรถึงได้แสดงคำเขียนผ่านตัวอักษรออกมาได้น่าสังเวชดังแสดงให้เห็นใน 139   การกระทำแบบนี้หากไม่เปลี่ยนแปลง ไม่มีใครช่วยดัดจริตให้ปล่อยทิ้งไว้นานอาจสายเกินแก้
comment140:ต่อไปอะไรที่หวงนักหวงหนา ก็เก็บขึ้นหังปิดล็อคตายไปเลย ให้คนรุ่นหลังค่อยลืมหายไปตามกาลเวลาไปเลย อย่างงี้น่าจะดีเนอะ หุหุ
comment141:อันนี้ผมมองว่าเป็นเรื่องละเมิดลิขสิทธิถ้าเจ้าของสิทธิเขาไม่ว่าอะไรผมก็ไม่เกี่ยวเพราะปกติไม่แดร๊กอยู่แล้วของมึนเมา
เว้นเอามาปรุงอาหารเท่านั้น
comment142:เยอะ
comment143:กินนมอยู่พุ่งเลยค่ะ ขรรมเลยพึ่งซื้อให้หลานด้วยเกงในแบบนี้
comment144:ดึงสติกันนะคุณๆ
comment145:ปล่อยให้เจ้าของลิขสิทธิ์เค้าไปฟ้องเองเถอะครัช
comment146:เป็นกระทู้ที่ตลกที่สุด
comment147:คัดค้าน การนำชื่อ "มานี" ไปตั้งเป็นชื่อเพจการเมือง
comment148:สมมติว่าผมมีเพื่อนขื่อ มานะ หรือ มานี ทำตัวแย่ มากๆ เลวทุกอย่าง  สร้างความเดือดร้อนให้คนอื่น

ผมคงต้องบอกเขาให้เปลี่ยนชื่อใช่ไหม เพราะว่ามันจะทำให้ชื่อ มานะหรือมานี ในหนังสือเรียนดูไม่ดี เสียชื่อเสียง

เปิดใจ รับหน่อย อย่าใจแคบกันเกินไป
comment149:จขกท ได้อ่านบทสัมภาษก์เขาครบหรือป่าวครับ หรืออ่านไม่เกินเจ็ดบรรทัด แนวคิดเขาคือ ชูใจ ปิติ มานี มานะ "ตอนโต"แล้วครับ ปิตินี่เคราให้เฟริ้มเลยครับ มานีก็ผมยาวขาวสวย ครั้นจะดื่มเหล้า หรือสูบบุหรี่ก็คงไม่แปลกอะไร เขาเรียกต่อยอดความคิดครับ มีจินตนาการครับ ด้วยความเคารพ
comment150:โลกสวยนะคะ
comment151:คือต้องขออนุญาติเจ้าของลิกขสิทธิ์ไหม แบบนี้
comment152:ผู้ผลิตน่าจะหวังผลมากกว่านั้น คือการค้นเจอชื่อยอดนิยมที่คนค้นคือ "มานะ มานี ปิดิ ชูใจ" แล้วมาเจอชื่อผลิตภัณฑ์ของตน จะได้เป็นชื่อแบรนด์ที่ติดปาก จำง่าย ได้ยอดค้นจาก Google ถ้าประเด็นนี้ ถือว่า ผู้ผลิตคิดไม่ซื่อนะคะ อีกหน่อย คำค้นว่า "มานะ มานี ปิติ ชูใจ"ที่เป็นแบบเรียนที่สวยงามของเด็กๆยุคก่อนก็จะเลือนหายไป แต่จะมีคำค้นใหม่ว่า "มานะ มานี ปิติ ชูใจ" เป็นคำติดปากที่คนจะรู้จักว่าคือ แบรนด์ผลิตภัณฑ์ของเขาเท่านั้นเอง
ถ้าแบบนี้ สมควรจะ "คัดค้าน" ไหมค่ะ?

เจ้าเล่ห์นะเนี่ย!!

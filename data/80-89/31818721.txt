title:การศึกษาไทย เรียนยังไงก็สู้เลียไม่ได้
comment:ในงานโครงการสมัชชาการศึกษา ครั้งที่ 2 จัดโดยเครือข่ายยุวทัศน์ กรุงเทพมหานครที่ได้รับการสนับสนุนจากสำนักงานส่งเสริมส­ังคมแห่งการเรียนรู้และคุณภาพเยาวชน (สสค) และกระทรวงศึกษาธิการ เมื่อวันที่ 15 มิถุนายน 2556 ณ โรงแรมบางกอกชฎา กรุงเทพมหานคร

นักเรียนคนนี้..กล่าวข้อความ "เรียนให้ตาย ก็สู้เลียไม่ได้" ซึ่งสร้างความไม่พอใจให้ผู้ใหญ่ที่มาเป็นตัวแทนของรัฐบาลเป็นอย่างยิ่ง จนขอให้เขาถอนคำพูด และเขาเองยืนยันที่จะไม่ถอนคำพูด ถือเป็นความกล้าหาญอย่างที่สุด

ขอบคุณเพจ...การศึกษาปริทัศน์ Education Review
..............................................................................

ข้อความนี้อาจบาดใจผู้ใหญ่...แต่มันเป็นการสะท้อนถึงมุมมอง สะท้อนถึงการเติบโตที่บิดเบี้ยวของสังคมไทยได้อย่างสาหัส อย่าโทษเด็กว่าก้าวร้าว..แต่คงต้องหันกลับมาดูว่า..เราปล่อยให้สิ่งที่ไม่เป็นธรรมเกิดขึ้นได้อย่างไรในบ้านเมืองของเรา
comment1:ในความรู้สึกผม (ที่ทำงานมาหลายองค์กร) มีความรู้สึกว่า 'ใช่เลย'

แต่เจ้านายดีๆ ก็ยังคงมีในปัจจุบันนี้ครับ ผมเชื่อแบบนั้น
comment1-1:มี แต่น้อย
comment2:มันก็จริงของเด็ก สังคมในที่ทำงานมันก็เป็นแบบนี้จริงๆครับ
comment3:เรียนให้เก่ง ๆ แล้วหนีไปทำงานเมืองนอกสิคะ (เดี๊ยนก็พูดง่ายเกิ๊นนนน...)

ไม่ใช่การไล่ออกนอกประเทศนะคะ กึ่งเล่นมุกกึ่งตามเนื้อผ้าค่ะ เดี๊ยนก็ไม่อยากให้สมองไหลเหมือนกัน คือถ้าไม่ชอบระบบ เปลี่ยนระบบไม่ได้ ก็หนีออกไปทำงานในระบบที่ตัวเองชอบและสามารถเข้าทำงานได้
comment3-1:ทำไมจะเปลี่ยนระบบไม่ได้ครับ
ไม่อยากเปลี่ยนกันมากกว่า เพราะผลประโยชน์มันเยอะ
แสดงว่าคุณเห็นด้วย และเริ่มยอมรับหรือชินกับระบบไปแล้ว
comment4:เป็นคนไทยมีหลายอย่างที่ต้องทน...คนไทยชอบทำอะไรที่ไม่ทำให้ตัวเองลำบาก แม้ว่าบางทีมันขาดความชอบธรรม...เฮ้อประเทศชาติ
ตัวอย่าง...จักรยานยนต์ชนรถยนต์ >>> รถใหญ่ผิดเสมอ (ไม่คิดจะสอบสวน วิเคราะห์ กันเลยใช่ไหม) นี่คือตัวอย่างเล็กๆ
ถ้าอะไรๆ มันดีกว่านี้ ป่านนี้เมืองไทยเจริญไปถึงไหนต่อไหนแล้ว...
comment4-1:จักรยานยนต์ชนรถยนต์แล้วรถใหญ่ผิด เป็น"ความเชื่อ" ที่ผิดมากๆครับ
comment4-2:ความเชื่อที่ผิด และจำต่อกันแบบผิด ๆ ครับ 

รถจะใหญ่หรือเล็กก็ว่าไปตามพยานหลักฐาน ว่าใครถูก-ผิดครับ
comment5:มันเป็นอย่างนั้นจริงๆ โดยเฉพาะในวงราชการ 

สมัยผมเป็นนักเรียนเรามีคำพูด "ลิ้นกระดาษทราย น้ำลายชะแล็ค"
comment6:มาตบมือให้ความกล้าของน้อง พูดได้โดนใจพี่จริงๆ
comment7:เด็กสมัยนี้ เรียนรู้ได้ไวกว่า ยุคก่อนเยอะมาก ด้วยความที่ มีไอที มี 3G  มี เนท มี youtube  .... 
     ทำให้พวกเขา มีความคิดเป็นของตัวเอง มองเห็นโลกในมุมที่พวกเขาเห็น ผู้ใหญ่ ทำกัน และ แชร์ ไอเดีย แสดงความคิดเห็นแบบ ตรงไป ตรงมา สะท้อน มุมมอง ที่เห็น ผู้ใหญ่ในบ้านเมืองทำกัน   ผมว่ามันก็มีทั้ง ข้อดี ข้อเสีย แหละ .... 
   หากเด็กรับสารที่เป็น แงร้าย และ ถูกบ่มเพาะ กับ เนื้อหาที่เป็นอ้นตราย ก็มีสิทธิ์ หลงทาง และ ออกไปนอกกรอบที่ดีงามของสังคมได้ง่าย เพราะวุฒิภาวะ ยังไม่มากพอ แต่ก็อีกนั้นแหละ  .... เราก็กำกับยาก ทุกวันนี้ เด็กโตความคิดเร็วเเกินกว่าที่เรา จะควบคุมพวกเขาได้จริง ๆ ครับ
comment8:จริงแท้แน่นนอนน และมีอีกคำนึงคือ "ค่าของคนอยู่ที่คนของใคร"
comment8-1:ขอเสริมอีกนิดนะครับ ผมเคยได้ยินคำว่า

'' ซื่อกินก็หมด คดกินได้นาน ''

ถึงจะเลียเก่ง แต่ก็สู้เงินไม่ได้นะครับ
comment8-2:ซื่อกินแบบอดๆ คดกินแบบอ้วนๆ
comment8-3:คำนี้ใช้ได้จริงทุกองค์กรครับ
comment9:โดนใจจริงๆ 

มีค่า ไม่เท่ามีเส้น

แต่ว่า เพราะค่าของคนอยู่ที่ผลงาน
ถึงไม่มีเส้นก็ช่าง สร้างฐานเองก็ได้
บางทีพวกมีเส้นอาจแย่กว่า เส้นสายพันกันระโยงระยาง
กระดิกตัวไม่ได้กลัวไปทับเส้นใคร

เราเกลียดระบบบริหารแบบนี้มาก แต่ต้องยอมรับว่ามันมีอยู่จริง
comment10:ขอคิดต่างหน่อย นะคะ  
คนทำงานเก่ง อย่างเดียว แต่บุคลิกลักษณะนิสัย เข้ากับใครไม่ได้ หรือ ดันทุรัง มันก็ไม่ทำไห้ผลงานออกมาดีเท่าทีควร 
อย่างน้องคนนี้ ถึงจะเก่ง แต่ก็คงไม่ค่อยมีใครอยากได้ เข้าไปทำงานด้วย เพราะคงทำงานร่วมกับคนอื่นยาก
เพราะไม่รุ้กาละเทศะ  และจะปกครองยาก

แต่คนทีเลียเก่งอย่างเดียว ผลงานมันก็ฟ้อง ใครก้คงไม่อยากได้ คนทีทำงานไม่เป็นมาร่วมงานด้วย งานออกมาก็เสียหาย
ต้องคอยตามแก้ปัญหาไห้ไม่จบไม่สิ้น งานก็ไม่เดิน 

จริงๆๆแล้ว คนทีตั้งใจทำงานมึความรับผิดชอบ และทำงาน เป้นทีมได้ เข้ากับเพือนได้ รุ้จักช่วงไหนควร อ่อน ควรแข็ง 
แค่นี้ ก็อยุ่สบาย แล้ว
comment10-1:แยกไม่ออกระหว่างคำว่าเลีย กับเข้ากับคนอื่นง่ายให้ความร่วมมือในการทำงาน
จริงๆเหรอครับ??
comment10-2:ผมคิดว่าที่เขาต้องพูดเพราะโอกาสจะมีน้อยอ่ะครับ
จะมาบ่นๆอยู่ในโซเชี่ยล ผู้ใหญ่ก็จะไม่รับรู้อ่ะครับ

ที่เค้าพูดไปผู้ใหญ่เค้าก็ได้รับรู้ ถึงแม้เค้าจะไม่ชอบก็ตาม
แต่ผู้ใหญ่ก็ควรคิดเปิดรับคำพูดจากเด็กจริงๆดูบ้างครับ
comment10-3:หากหากาลเทศะอยู่ก็คงจะไม่มีโอกาสที่จะได้พูดนะครับผมคิดแบบนี้ครับ
คหสต.
comment10-4:แล้วกาลเทศะใหนหรอครับที่สามารถแสดงความคิดเห็นได้มากกว่าเวทีเสวนา
comment10-5:เราว่าน้องเค้ารู้จักกาละเทศะนะคะ ดูจากเวทีที่น้องขึ้นไปพูดซิว่ามันเป็นเวทีอะไร ถ้าไปพูดตอนสัมภาษณ์งานก็อีกเรื่องนึง
comment10-6:น้องเป้นนักเรียน ยังไม่เคยทำงานเลย จะรุ้ได้ อย่างไร ว่า เรียนไห้ตายก็สู้เลียไม่ได้  น้องฟังคนอื่นๆๆมาแล้วเอามาพูด

แล้วพูดแรงเกินไป ไม่ควรสนับสนุน ไห้ทำ เพราะจะไม่เป้นผลดีกับตัวเด็กเองเวลาต้องไปทำงานจริงๆ 

จริงๆๆถ้าน้องถามว่า เคยได้ยินว่า เรียนไห้ตายก็สุ้เลียไม่ได้ มีจริงไหม แล้ว ถ้าเจอสถานการณ์แบบนั้นควรทำอย่างไร จะดุดีกว่าเยอะเลย
comment10-7:คุณเลียอยู่รึเปล่าล่ะ
comment11:ก็รากฐานเราสอนมาแบบนั้น สังคมเรามันเป็นแบบนั้น วิธีคัดคนมาเป็นครู จำนวนไม่น้อยก็เป็นแบบนั้น ความก้าวหน้าในหน้าที่การงานก็ใช้วิธีนั้น

เด็กเป็นภาพสะท้อนของครูเสมอครับ
comment12:ขออภัย บางทีคนเราก็ชอบนึกว่าตัวเองเก่งกว่าคนอื่น ทั้งที่จริงคนอื่นอาจเก่งกว่าเราก็เป็นได้ บางครั้งมันก็เป็นข้ออ้างของคนไม่ชนะเท่านั้นเอง
comment12-1:คนที่ชนะเวทีนึง  คงไม่ชนะในทุกเวที

ที่น้องเขาพูดคือ  บ้านเรามันมี  "เวทีที่ใช้น้ำลาย"  มากกว่า "เวทีใช้ความสามารถ"  คนชนะที่ปรับตัวได้ทุกสถานการณ์ไม่มีจริงหรอก  เจอเส้นเข้าไปก็หงายนะ  เคยเจอเวทีนึง  ต้องส่งผู้หญิงไปเซ่นนักการเมืองถึงได้งาน  คนอื่นส่งหมด  เพราะนักการเมืองรีเควซ  แล้วคุณจะชนะยังไง  ต้องเอาผู้หญิงไปเซ่นมันหรอ ??

ที่เราควรทำคือ  ถ้าอยากให้บ้านเมืองเจริญ  เวทีที่ใช้ความสามารถเป็นหลัก  ต้องมีมากกว่า  เวทีที่ใช้วิธีสินบนหรือเลีย  เพราะคนเก่งจริงเท่านั้นแหละที่จะพาบ้านเมืองรอด
comment13:การศึกษาไม่ใช่ เพื่อ จบมาไปเป็นลูกจ้างนะ
comment14:สังคมบ้านเราอยู่ในระบบนี้ ถ้าไม่อายเกินกว่าจะยอมรับ น้องเค้าก็พูดถึงสักเกินครึ่งได้
comment15:เด็กพูด. ผู้ใหญ่น่าจะเอากลับไปคิดว่าอะไรถึงทำให้เด็กคิดและพูดเช่นนั้น
comment16:เห็นด้วยกับน้องค่ะ

ประเทศเราอยากได้งานเร็วๆ อยากได้งานดีๆ ต้องมี Connection
comment17:เก่งและขยันเหมือนเดินขึ้นบันได
แต่..ถ้าเลียเมื่อไหร่ เหมือนใช้ลิฟต์!
comment17-1:ใช่เลย ครับ
comment18:
comment19:เราว่าถ้ามองยาวๆ ยังไงความสามารถก็ชนะนะคะ

เราเองไม่เคยมีปัญหาเรื่องงานเลย ด้วยโปรไฟล์ที่จบมา ใครๆก็ชมมาตลอด
จนมาได้ทำงาน part-time ที่ตปท. แรกๆก็ท้อค่ะ เจอคนที่เลียเก่งมาก เจ้านายก็ชอบเพราะวันๆไม่ค่อยทำงาน ใช้แต่ปากพูดๆๆๆเอาดีเข้าตัว
เอางานมาฝากให้เราทำบ้าง โบ้ยงานบาง บางทีงานตัวเองทำไม่เสร็จก็เอามาเหมารวมว่าเป็นงานกลุ่มที่ทำไม่เสร็จบ้าง
เราก็ท้อค่ะ เคยเกือบจะลาออกแล้วเพราะทำดีเท่าไหร่เจ้านายก็ไม่เห็นค่า เอาแต่ชมคนที่เลียเก่ง ให้งานเราก็หนัก
แต่ดีที่เรามีเพื่อนร่วมชะตากรรม บวกกับฮึดว่าเรามาแค่เอาเงิน ไม่ได้หวังก้าวหน้าเพราะชีวิตและอนาคตเราอยู่ที่ไทยไม่ใช่ที่นี่
อีกอย่าง เรากลับมองเห็นจุดอ่อนของเรา การที่เราทำงานหน้านิ่งๆ ไม่จ๊ะจ๋ากับใครเลย มันก็เป็นเรื่องที่ต้องปรับปรุงเหมือนกัน

หลังๆเหมือนเจ้านายจะรู้ค่ะว่าใครทำงานดีจริงใครทำเอาหน้า เราเริ่มได้ยินรองหัวหน้าพูดๆกัดๆคนๆนั้น
แล้วคนๆนั้นก็โดนฝรั่งตำหนิมาหลายรอบเรื่องอู้งาน จนตอนนี้เค้าโดนตำหนิเยอะมากจากหลายๆฝ่าย เพื่อนร่วมงานก็ไม่มีใครทำด้วย
จนตอนนี้มีเหลือคนที่ทำงานกับเค้าได้คนเดียว แล้วเค้าก็ต้องปรับตัว ทำงานหนักขึ้นเพื่อให้คนๆนั้นพอใจที่จะทำงานกับเค้าต่อ
ส่วนเราก็ได้งานเบาลง เจ้านายเริ่มชม ได้เพื่อนมากมายจากที่ทำงาน แถมสกิลในการเอาตัวรอดจากการต้องทำงานกับคนแบบนี้เข้าไปอีก

บางทีเราก็คิดๆนะคะ ว่าในที่สุดแล้ว เวลามันจะเป็นตัวพิสูจน์เองล่ะว่าใครเป็นยังไง (ถ้าเราอดทนมากพอ)
แต่ทั้งนี้ทั้งนั้น มันก็ต้องถามตัวเองด้วยล่ะค่ะว่าเราต้องการอะไร เราอดทนไปเพื่ออะไร
comment19-1:เห็นด้วยอย่างแรงค่ะ
คนที่ถูกคนอื่นเอารัดเอาเปรียบต้องหันกลับมาพิจารณาตนเองด้วยนะคะว่าทำอะไรอยู่
ทำไมถึงยอมให้คนอื่นเอาเปรียบ หรือใช้วิธีสกปรกในการเลื่อนขั้นเลื่อนตำแหน่ง
ยังไงคนไม่ดีก็คือไม่ดีค่ะ สังคมรู้ คนอื่นรู้ ซักวันเจ้านายก็ต้องรู้
comment19-2:อดทนส่วนนึงครับ  แต่ "เวลา" ที่ใช้ไปก็ต้องคุ้มค่าด้วย   บริษัทคุณโชคดีนะ  ที่เก่าที่ผมเคยทำ  บริษัทยังไงก็ขายได้  เจ้านายเก่งหรือไม่เก่ง บริษัทก็มีเงินเข้าทุกเดือน   เจ้านายผมเลยชอบคนเลีย

และวันนี้  ผ่านไป 10 ปีแล้ว  บริษัทผมเพิ่งเริ่มจะตระหนักว่า  บริษัทต้องใช้คนเก่ง   ถามว่า  เวลา 10 ปีที่รอ  มันคุ้มกันไหม??

ณ วันนี้  คนที่เลียเมื่อ 10 ปีก่อนยังอยู่ดีมีสุขนะครับ   ส่วนตัวมองว่า  ทำงานก็เหมือนนก  ต้องเลือกรัง  ถ้ารังมันแข็งแรง  ตัวเราก็แข็งแรงโตตามไปด้วย  ในที่นี้  ไม่ได้หมายความว่า  ให้เลือกงานสบายเงินเยอะ  แต่เลือกงานที่ได้ความรู้และเจ้านายต้องการพัฒนา
comment20:ผมกลับคิดว่าเด็กยังเด็กจัง พูดเอาเท่ห์หรือว่าเข้าใจจริงๆ
ทุกที่แหละไม่ใช่แต่ในไทยหรอก ถ้าผมเป็นผู้ใหญ่ตรงนั้นจะถาม รู้จักความพยายามไหม
คนชอบแบบนี้กันมาก อ้างๆอย่างเดียว เคยรู้ซึ้งถึงความลำบากไหม
comment21:คุณครูเข้าห้องเรียน สั่งงาน "ให้นักเรียนลอกหน้า 14-25 ทำให้เสร็จภายในชั่วโมง" แล้วก็ออกไป 
เด็กบางคนก็ดีใจทำไม่เสร็จโดนตีแค่ทีเดียวจะเป็นไร เล่นกันให้ห้อง ส่วนเด็กเรียนก็ทำ ๆ ไปอย่างเซ็ง ๆ
คุณครูมักเอาเรื่องการเมืองมาพูด และพูดอวยพรรคที่ชอบ และด่าพรรคที่ไม่ชอบ มันนอกประเด็นการสอนนะนี่
มันไม่ใช่แค่ตัวเด็ก ที่ไม่ตั้งใจเรียน แต่มีปัจจัยหลายอย่าง พอมารวม ๆ กันแล้วก็เลยแย่

*แก้คำผิด
comment22:ชอบแซวเล่นกับเพื่อนว่า 

" เอ้าๆ ขนหน้าแข้งนายติดปากแล้วหนะ " หรือไม่ก็ 
"แหม...เลียทุเรียน ซะกลายเป็นแตงโมเลยนะเมิงงง "
comment23:การเลียทำให้ก้าวหน้า แต่ไม่ยั่งยืน การมีความรู้ มีความเก่ง แม้ไม่ก้าวหน้าเท่าการเลียแต่ยั่งยืนมากกว่า และไปอยู่ที่ไหนก็ไม่ลำบาก
comment24:เรียนให้มีความรู้เพื่อได้งานครับ  หลังจากนั้นก้อแล้วแต่ความสามารถครับ  พ่อแม่ยังชอบเด็กขี้ประจบเอาใจเลยคับ เจ้านายก้อเหมือนกันแล
comment25:กด Vote ครับ <
comment26:"การศึกษาไทย เรียนยังไงก็สู้เลียไม่ได้" มันเป็นปัจจัยภายนอก แก้ไข ควบคุมไม่ได้

คำถามคือ แล้วน้องอยากเป็น คนกลวงที่เลียเก่ง หรือคนจริงที่เลียไม่เป็นล่ะ

แทนที่ผู้ใหญ่จะโมโห ทำไมไม่ตั้งคำถามให้เด็กคิดและวิเคราะห์แก้ปัญหา
comment27:พี่สาวเราอยากเป็นทหารมาก จบ ป.ตรี แล้วยังเอาวุฒิ ม. 6 ไปสมัครเป็นเสมียน นางก็เพียรสอบทหารที่เข้าเปิดให้สอบตามสาขาวิชาที่เขาต้องการ  นางบอกนางมั่นใจทุกครั้งที่สอบ นางทำข้อสอบได้ แต่นางก็สู้เส้นสาย ลูกท่านหลายเธอไม่ได้
comment27-1:จริงครับ
เอาเคสใกล้ตัว กิ๊กของเพื่อนไปสอบราชการแห่งหนึ่ง มีคนสอบแข่งกับเป็นหมื่นๆคน
ผลสอบยังไงไม่รู้ แต่เจ้าตัวก็ได้เข้าทำงาน
แล้วบอกว่าพ่อ(ขั้น C7) ฝากให้

เจอเราด่า เงิบ ไม่กล้ามองหน้า -_-
comment28:ไม่ถูกนะครับ...เรื่องเลียแล้วรุ่งเนี่ยมันเป็นเรื่องสมัย 10 ปีที่แล้วนะครับ
เดี๋ยวนี้เรียนอย่างเดียว...ก็ไม่รอด เลียอย่างเดียว...ก็ไม่รุ่ง
คุณต้องมี 3 P ด้วย
Profit : มีผลประโยชน์อะไรให้คนอื่นบ้าง ทั้งผู้ใหญ่ เพื่อนร่วมงาน ผู้ร่วมโครงการ
Patronage : นามสกุลใหญ่มั้ย, ลูกหลานผู้ถือหุ้นรึป่าว
Perform(ance) : สร้างภาพ(ว่า)เก่ง, พรีเซ้นท์เลิศ...เน้นผลงานเนื้องานให้พวกตามหลังมาเช็ดล้างเอา
comment28-1:เอาคำนี้ไปอีกคำครับ Pretent
comment28-2:Pretend : การแสร้งทำหรือการใส่หน้ากากเข้าหากันนั่นเอง
comment29:ชีวิตการทำงาน มันมีสองส่วน  
1. ความรู้เชิงวิชาการ
2. ความรู้เชิงสังคม
สองสิ่งนี้มันต้องมาคู่กัน ผมให้ความรู้เชิงวิชาการ   60%  ความรู้เชิงสังคม  40% 
ดังนั้นคำว่า เรียนยังไงก็สู้เลียไม่ได้   
ถ้าตีความตามคำที่เด็กนักเรียนคนนั้นพูด   เรียนเพื่อเอาความรู้เชิงวิชาการ มาใช้ในงาน  และการเลีย เป็นการนำความรู้เชิงสังคม มาใช้ 

ถ้าพิจารณาตามเกณฑ์ของผม
ยังไงเรียนก็สู้เลียได้ครับ    แต่ถ้าจะให้ดี ก็ต้องเรียนให้เก่งและเลียให้เป็น ชีวิตจะรุ่งเรือง
comment30:มันก็แล้วแต่นายด้วย บางคนพอนายคนนี้มาก็ไม่ก้าวหน้า เปลี่ยนนายใหม่แล้วค่อยก้าวหน้าก็มี วนไปวนมาอย่างงั้นแหละงานราชการ ถ้าอยากสบายต้องหาอาชีพเสริมหรือความสามารถพิเศษ บางอย่างก็ไม่เกี่ยวกับงาน อย่างพ่อเราเล่าให้ฟังมีข้าราชการคนนึงไม่ได้ระดับสูง แต่ว่าเขาดูหมอดูได้ คิดดูดิขนาดระดับผู้ใหญ่ยังต้องยกมือไหว้อะ รายได้ค่าดูหมอเพียบ บางคนเล่นดนตรีเสาร์อาทิตย์ได้เงินด้วย ที่เด็กพูดก็ถูกเพราะมันก็อาศัยชเลียร์จริงๆ แต่ถ้ามีความรู้กว้างขวางจริง ไม่ต้องสนใจเรื่องตำแหน่งก้าวหน้าไม่ก้าวหน้า ยังไงก็มีคนต้องการตัว
comment31:ลิขิตฟ้า หรือจะสู้มานะตน 
มานะตน หรือจะสู้คนชอบเลีย
comment32:การทำงานมันต้องประกอบด้วย hard skills กับ soft skills
Hard skills ก็ความรู้ความสามารถที่คุณร่ำเรียนกันมา ที่เขียนๆ กันใน resume
ส่วน Soft skills ก็ความมีมนุษย์สัมพันธ์ ทักษะการเจรจา การแก้ปัญหาเฉพาะหน้า การเป็นผู้นำ การพรีเซนต์ การแก้ไขความขัดแย้ง  และอื่นๆ

จะก้าวหน้าได้ มันต้องมีทั้งสองอย่าง 
ถ้าคิดว่าชั้นเรียนเก่งแล้วทำไม ไม่ก้าวหน้า ก็ลองมองว่า soft skill ที่กล่าวมาข้างต้น คุณมีหรือเปล่า

เทียบกับอีกคนนึง เก่งกลางๆ แต่ soft skills มาเต็ม 
ก็ไม่น่าแปลกใจที่คนนี้จะก้าวหน้ารวดเร็ว 

แล้วที่เรียกๆ กันว่า เลีย คืออะไร ? บางทีเราก็งงๆ เพราะคนที่ถูกข้อกล่าวหาว่าเลีย คือ 
- เข้าใจนาย เดาทางนายหรือ stakeholders ถูก  เลย proactive
- มีความคิดริเริ่ม สร้างสรร (แต่มักจะถูกมองว่าเอาหน้า)
- Can do attitude (มีงานด่วนอะไรเข้ามา ก็จัดการได้)
- Present เก่ง 

ทั้งที่พวกนี้คือ soft skills ที่คนทำงาน ควรจะ 'พัฒนา' ทั้งนั้น 

นอกจากคิดว่า ชั้นพัฒนาไม่ไหวจริงๆ งั้นคุณต้อง พัฒนา hard skills ให้เทพๆ เลย 
ก็เห็นว่าพวก expert หรือ specialist เค้าก็ก้าวหน้ากันดีนะ

ถ้ามัวนั่งคิดแต่ว่า ชั้นไม่ก้าวหน้าเพราะเลียไม่เก่ง ก็จมอยู่กับที่นั่นแหละ
เพราะทัศนคติแย่ ผลลัพธ์ก็แย่ เป็นธรรมดา
comment32-1:ตามนี้
comment32-2:สี่ข้อที่ว่ามาอ่ะมันก็ใช่ แต่จากที่เจอ

ที่เค้าว่าเลีย เพราะ วันๆงานการไม่ทำ(ทำนิดเดียว) ที่เหลือโยนให้คนอื่น แล้วคอยเอาหน้าทีหลัง

เวลา พรีเซนเสนอหน้ามาเอาหน้า ประจบประแจง

แบบนี้เรียก soft skills ป่าวครับ
comment32-3:พวกที่คุณพูดไม่นับว่าเลียหรอกครับ เลียมันต้องตาม 32-2 ซึ่งเจอบ่อยพอสมควร

แต่จริง ๆ สมัยนี้องค์กรใหญ่ เรื่องพวกนี้ก็ค่อย ๆ น้อยลงนะ เพราะในระยะยาวพวกนี้ไม่ได้ทำให้องค์กรเติบโตขึ้นได้จริง ๆ จ้างคนเก่งดีกว่า
comment32-4:เห็นด้วยอย่างยิ่งค่ะ
คนเราต้องพัฒนาทักษะทั้ง 2 ด้าน

32-2 คะ
ส่วนตัวคิดว่า แทนที่ไปสนใจคนพวกนั้น เราคิดว่าเอาเวลามาพัฒนาตัวเองดีกว่า
ถ้าเราทำงานเก่ง และเข้ากับผู้ใหญ่เก่งด้วย ไม่มีเหตุผลอะไรที่ผู้ใหญ่จะไม่รักนะคะ
comment33:มันเป็นเรื่องจริงและเห็นด้วยกับน้องที่กล้าพูดออกมา

มันเป็นสิ่งที่คนเรารู้ๆกันอยู่แต่ก็ไม่มีใครพูด  เพราะคนบางคนคิดว่าตัวเองช่างบริสุทธิ์สูงส่งเหลือเกิน

จากประสบการณ์ที่เลียไม่ค่อยจะเป็น  ก็เคยเห็นคนที่เลียได้ดิบได้ดีเร็วกว่าคนที่ขยันขันแข็งแต่ไม่ช่างเลียมาแทบทั้งนั้น

จริงๆแล้วเด็กก็แค่พูดในสิ่งที่เค้าเห็น  สังคมเป็นแบบนี้  ควรแก้ที่ผู้ใหญ่ก่อนเป็นอันดับแรก

แต่ก็นั่นแหละ....มันเป็นเรื่องที่เป็นไปไม่ได้...ดังนั้นเราก็ต้องติดอยู่ในบ่วงแบบนี้ต่อไปอยู่ดี

เอ้า !!!!! ......เตรียมลิ้นกันหน่อยยยยยยยย
comment34:อยากจะโลกสวยนะ 
แต่บังเอิญว่ามันดันเป็นความจริงซะด้วยสิ
เรียน ขยันทำงานให้ตายยังไง ก็สู้เลียกับเป่าหูไม่ได้จริงๆ
comment35:ตอนเด็กๆเชื่อว่าในสังคมมีความถูกต้อง

แต่พอถึงวัยทำงาน เก่งกล้าสามารถยังไงก็สู้พวก ประจบ เลีย ไม่ได้
comment36:ขอคิดต่างนิดนะคะ เป็นความจริงที่ว่าเด็กเส้นเหมือนได้ใช้ลิฟต์ไปถึงจุด แต่นั่นเพราะเด็กเส้นเขามีความสามารถไม่ต่างจากคนไม่มีเส้นเท่าไหร่ด้วย ในเมื่อคนมีความสามารถเท่า ๆ กัน เจ้านายก็ต้องเลือกลูกท่านหลานเธอญาติโกโหติกาพลังเงิน อยู่เเล้ว  แต่ถ้าเราเก่งจริง เส้นที่ไหนก็แซงเราไม่ได้ค่ะ ทั้งนี้ควรหันมาพัฒนาตัวเองจะดีกว่า เพราะส่วนตัวก็ประสบพบมาตลอดช่วงชีวิต แล้วก็คิดว่าเออเรากับเด็กเส้นไม่ค่อยต่างกันเท่าไรนิ เพราะงั้นเลยหันมาปรับตัวเอง
comment37:ถามตัวเองว่าถ้าเราเป็นนายเราจะชอบคนที่มาเลียมั้ย
comment37-1:ถ้าทำงานกับผู้คนหลากหลาย
จะพบว่ามันมีเจ้านายหลายประเภท

พวกที่ไม่ฟังเหตุผลแล้วเอาแต่ใจสุด ๆ มันก็มี
ไม่รู้เหมือนกันว่าคนกลุ่มนี้เติบใหญ่มาได้ยังไง

...ไม่ใช่เจ้านายของเรานะ โชคดีที่ยังไม่ได้คนแบบนั้นมาเป็นเจ้านาย
comment38:ไม่ต้องจบไปแล้วทำงานหรอก
ตอนเรียนก็มีอยู่ถมไป
ครูที่ให้เกรดดีเพราะเลือกที่รักมักที่ชัง

จริงอยู่ความสามารถมากจะไปได้กว่าการเลียในระยะยาว
แต่ความสามารถมันไม่ได้หยุดที่จุดใดจุดหนึ่ง หากเรียนรู้ได้ตลอดชีวิต
ขอเพียงแค่ความสามารถไม่ห่วยแตกเกินไปหากอยู่ในไทย ยังไงก็ได้ดีกว่าคนที่เก่งเทพแต่เลียไม่เป็นอยู่แล้ว

วงการกีฬาก็เป็น ละครหลังข่าว นักร้องไทย การประกวดในไทยก็เป็น วงการที่เกี่ยวข้องกับข้าราชการก็เป็น
แม้แต่เอกชน หากมีเป็นเจ้าของกิจการแล้วเลียนักการเมืองไม่เป็น ก็ยากที่พวกเขาจะสนับสนุนอะไรให้
พวกที่มาขัดขวางขัดแข้งขัดขาก็มีเยอะ เช่นส่งแบบแล้วต้องได้คืนไม่เกิน 30 วัน ก็จะส่งคืนมาวันที่ 30 พร้อมกับบอกว่าไม่ผ่านเพื่อให้ส่งใหม่
แต่ถ้าเลีย ถ้ามีใต้โต๊ะให้ ไม่เกินสามสี่วันก็ตอบกลับโดยการบอกว่าแบบผ่านในทันที


คนไทยที่จะอยู่รอดด้วยความสามารถ และเจริญเติบโตต่อไปได้ คือคนที่เก่งจริง ๆ และไม่อยู่ในประเทศไทยเท่านั้น

อยู่รอดในประเทศไทยโดยไม่เลียเลย... เป็นไปได้ยากมาก ๆ เลยนะ

แต่ก็นั่นแหละ สังคมโลกเปิดกว้างมากแล้ว ใครใคร่จะไปทำงานต่างประเทศก็ทำได้ง่ายขึ้น
ทว่า... โรงเรียนก็ยังเป็นปัญหาอยู่ เพราะยังมีการเลียในการให้เกรดเกิดขึ้น และการเรียนการสอนก็ไม่ได้สนับสนุนผู้เรียนให้มีความรู้อย่างแท้จริง
comment39:ลองดูสิครับว่าการสอบเข้าราชการเป็นยังไง
ทหาร  ตำรวจ  นามสกุลอะไรกันครับ?
หรือบริษัทเอกชนบางแห่ง   ชื่อสถาบันสำคัญกว่าความสามารถด้วยซ้ำ 
มีความสามารถแต่ไม่มีโอกาสก็แย่ครับ  ที่เด็กคนนี้พูด  มันน่าจะสื่ออะไรได้นะครับ
เด็กแค่นี้คิดได้  แต่ผู้ใหญ่บางคนรับไม่ได้  
พวกผู้ใหญ่แบบเรานี่แหละที่ต้องพยายามเปลี่ยนแปลงหลายๆอย่าง เพื่อให้เด็กมีความคิดและความรู้สึกดีขึ้น
comment40:ผมชอบนะลูกน้องที่ชอบเลียเนี่ย
เวลาจะใช้งานอะไรนอกเหนือจากงานปกติที่ รู้สึกว่าสั่งง่ายดี บอกอะไรทำหมด ( ดูได้จากตรงนี้แหละว่าจริงใจรึป่าว  แค่กริยาท่าทาง ความขี้เกียจก็บอกได้แล้ว คนประเภทนี้มีลักษณะบางอย่างที่เหมือนกันทุกคน)

แต่คนที่ไม่เลียก็ให้ทำงานตามหน้าที่เค้าไปถึงเวลาเลิกงานก็กลับบ้าน

ส่วนเงินเดือนก็ให้เท่ากัน  โบนัสก็เท่ากัน
ระยาวค่อยวัดกันที่ผลงาน ความรับผิดชอบ  และอีกหลายๆอย่างเป็นเรื่องของอนาคต

**อย่าคิดว่าเจ้าของธุรกิจเค้าดูไม่ออกครับบางทีเค้าแค่................
comment41:ขอความแตกต่างระหว่างขยันกับเลียครับ

บางคนหัวหน้าสั่งงานนอกแล้วลาแล้วทำ บางคนสั่งงานนอกเวลาแล้วไม่ทำ 

แล้วคนที่สั่งแล้วไม่ทำก็มาหาว่าคนที่สั่งแล้วทำเป็นคนเลีย
comment42:เลียไม่เป็น เลยต้องขยันเรียนให้เรียนเก่ง

ถ้าทั้งเรียนไม่เก่ง และเลียไม่เป็นจะยิ่งลำบาก

อีกอย่าง เรียนเก่ง ทำงานเก่ง อยู่ที่ไหนก็ได้ แต่เลียเก่งอย่างเดียว ทำงานกับคนได้ไม่กี่คน
comment43:It's not what you know...
But who you know. // เบะปาก ยักไหล่
comment44:พ่อเรารับราชการมายี่สิบกว่าปี ยศตำแหน่งชั้นผู้น้อย ยังไงก็อย่างนั้น
ขยันทำงานเป็นบ้าเป็นหลัง ไม่มีวันหยุด เงินเดือนไม่ค่อยได้ขึ้น ไม่เคยได้เข็มชูเกียรติเลย
ส่วนอิพวกโชว์พาว เดินทำเท่ไปวันๆ นายสั่งก็ครับนายเอาหน้าสลอน
ขอทุนบุตรเกรดไม่ถึง 2.00 ยังได้ เรา 3 กว่าๆ ได้นับครั้ง รายชื่อก็ล่างๆสุด
เพราะพ่อ ทำงานอย่างเดียว ไม่เคยนอกหรือในใต้โต๊ะ เลยอยู่แค่นั้น ไม่เคยได้ขึ้น ทำดีให้ตายก็ไม่ได้ขึ้น

เรานิสัยเหมือนพ่อ หรืออาจจะหนักไปกว่าด้านความตรงทื่อๆ เกลียดพวกทุจริตทุกทาง
พ่ออยากให้รับราชการเหมือนพ่อ แต่เราไม่อยากเป็น เพราะดูพ่อเป็นตัวอย่าง ผลที่ได้เป็นอย่างนี้...ท้อแทน
comment45:เป็นเรื่องปกติที่ต้องมี ดวง
ด = เด็กใคร
ว = วิ่ง(เต้น)เก่งมั้ย
ง = เงินถึงหรือป่าว

ผมต่อต้านเรื่องแบบนี้สุดๆ ครับ
คนเหล่านั้นมีชีวิตอยู่อย่างภาคภูมิและมีคุณค่าบ้างหรือไม่
comment46:มีแม่เป็นข้าราชการ  ขอยืนยันว่าจริง 
คนไหนเข้าหาเจ้านายเก่ง  เลี้ยงเหล้า เลี้ยงข้าวเจ้านายบ่อย  ได้สองขั้นตลอด หึหึ
comment47:เราว่าเมืองนอกไม่ค่อยเป็น  

  แต่ก่อนเราทำงาน Emirates เป็นลูกเรือ ทุกคนสามารถ Report หากันได้ว่า เอ่อม Purser ไฟลท์นี้ทำแบบนี้มันผิดไหม หรือว่ายังไง 
เลื่อนขั้น ก็อยู่ใน Performance ของเราน่ะ โดน Report จะต้องเข้าบริษัทไปอธิบายให้ฟัง แต่ถ้าเหตุการณ์ที่เราโดนมันไม่ได้ร้ายแรง หรือแก้ไขได้แล้วก็จะไม่มีอะไร ส่วนใหญ่บินแป๊ปก็จะได้เทรนชั้นต่อไป ถ้าทำตัวดี มีการสอบ ไม่ใช่หัวหน้ามาจี้มว่าคนนี้จะได้ขึ้น ขึ้นอยู่กับความสามารถตัวเองล้วนๆ ตำแหน่งที่ออกก็ SFS แล้ว 

  ให้ทางกลับกัน ออกจาก EK มาอยู่สายการบินหนึ่งเบสไทย ขาดทุนแล้วขาดทุนอีก เพราะคิดถึงบ้าน แม่ก็อยากให้กลับ ที่นี้ Seniority ค่อนข้างเยอะอยู่ช่วงแรกๆอึดอัดพอสมควรเลย เพราะอยู่ที่เก่าเราค่อนข้างกล้าพูดกล้าแสดง อยู่ที่นี้ก็เจี้ยมๆ ไปวันๆ เป็นมาหลายปี ก็ยังอยู่ที่เดิม อีกอย่างบ้างคนก็ลูกท่านหลานเธอ.... ไม่อยากจะพูด เข้ามาหลังเรา แต่ตอนนี้นำเราไปล่ะ ชิ.... นี่อยากกลับไปอยู่ EK จริงๆ เฮ้อออ
comment48:คำพูดนี้ เป็นคำพูดของพวกขี้แพ้ 

การทำงานไม่ใช่แค่สักแต่ว่าทำงาน แต่ต้องมีปฏิสัมพันธ์ต่อผู้อื่นด้วย 

คน 10 คนทำงานเดียวกันมาตรฐานเดียวกัน ผลงานเท่ากัน แน่นอนผลตอบแทนขั้นต่ำที่ทุกคนได้รับย่อมเท่ากัน แต่ส่วนพิเศษอยู่ที่ว่าใครจะเข้าหาผู้ใหญ่ได้ดีกว่ากัน

หัวหน้าไม่ได้ชอบลูกน้องที่ทำตามคำสั่งอย่างเดียวหรอกนะ แต่ชอบคนที่สามารถทำงานให้เขาได้โดยที่เขาไม่ต้องสั่ง
comment49:จะให้ดีต้องทำงานเก่งด้วย เลียเก่งด้วย ดีที่สุด

เคยคุยกับ MD บริษัทเอกชน เรื่องปัญหาในการทำงาน
สุดท้ายประโยคเดียวเลิกคุยดีกว่า "ก็เด็กผมแล้วคุณจะมีปัญหาอะไร"

สุดท้ายเป็นเด็กนาย ดีที่สุดของที่สุด
comment50:ผู้ใหญ่รับไม่ได้มากกว่า
comment51:อ่านหลายๆความเห็นแล้วคิดว่า
พวกคุณคงยังไม่เคยเจอ พวกเลียแล้วได้ดี ซึ่งมีถมไปในหลายๆบริษัทในบ้านเรา

ผมว่าพวกคุณโชคดีนะ ได้เจอแต่คนเก่งๆ แล้วเก่งจริง
แต่ขอให้อย่าเจอ เพราะจะประสาทเสียง่ายๆ
บางคนทำงานไม่เป็น แถมพองานตัวเองมีปัญหา โบ้ยให้คนอื่นซะงั้น
comment52:คำจริงมักแสลงหู
comment53:ทำเป็นรับไม่ได้ ไอ้พวกผู้หย่ายยยยย
comment54:ไม่ได้สะดุดใจที่น้องนักเรียนเขียนคำแบบนี้

แต่รู้สึกเศร้าที่ผู้ใหญ่รับไม่ได้จนต้องให้ลบ
comment55:ประเทศไม่ไปไหน เพราะผู้ใหญ่ ผู้มีอำนาจ มียศ มีตำแหน่ง ไม่รับฟังผู้น้อยนี่แหละ

เรานับถือเด็กคนนี้นะที่กล้าพูดในสิ่งที่ตัวเองคิด ทุกๆวันนี้เราเชื่อว่ามีคนดีในสังคมมากมายแต่เขาก็ได้แต่ทำดีเงียบๆ เพราะหากจะแก้ไขอะไรๆบางทีไปเหยียบเท้า เหยียบหางใครบ้างก็ไม่รู้ เผลอๆจะซวยเอาซะมากกว่า เรื่องเลียๆเนี่ยมันมีอยู่ทุกที่ แม้กระทั่งในโรงเรียน เด็กคนไหนเอาใจครูหน่อย เอาเกรดดีๆไป อย่างน้อยปีใหม่มีคุ้กกี้ ตรุษจีนก็ต้องมีส้มให้หน่อยล่ะ ครูชอบใหญ่ แล้วถ้ามีเด็กคนนึงโวยวายว่า ทำไมครูไม่เท่าเทียมล่ะ? รู้มั้ยอะไรจะตามมา.. ความไม่พอใจไง 1.คือจากครูคนนั้น เผลอๆอาจจะโดนหมั่นไส้ เกรดออกมาได้1งี้ ทำไงล่ะ 2.คือจากเพื่อนคนที่เลียนั่นแหละ แล้วถ้าเพื่อนนั่นมีพวกหน่อยก็โดนแบน หนักเหนื่อยก็อาจจะไปมีเรื่องกันทีหลัง แล้วแบบนี้ใครจะกล้า? ก็ได้แต่เงียบๆก้มหน้ารับกรรม ไม่ก็ต้องทำแบบเพื่อนบ้าง (ไม่ได้เหมารวมครูทุกคน แต่เรากล้ายืนยันว่ามีครูแบบนี้จริงๆ)

แล้วลองเปลี่ยนจากเรื่องในโรงเรียนเป็นระดับโตๆอย่าง ทหาร ตำรวจ นักการเมืองดีๆมีมั้ย ตอบเลยว่ามี แต่ส่วนใหญ่ไม่ค่อยได้ก้าวหน้าเท่าไหร่ เพราะไม่มีพวกหรือผู้ใหญ่สนับสนุน ถ้าอยากให้เขาสนับสนุนต้องทำไง? ก็ต้องยอมก้มหน้าก้มตา เขาสั่งอะไรมาผิดถูกก็ต้องทำ

จริงไหม?
comment56:มันตลกตรงที่ผู้ใหญ่ไม่ยอมรับความจริงนี่แหละครับ
ผมไม่ได้บอกว่าที่เด็กมันพูดนั้นถูกหรือผิด
แต่เห็นชัดว่าสังคมเราเป็นอะไรที่ไม่ยอมรับความจริง
comment57:ผู้ใหญ่คนนั้นสั่งให้ถอนคำพูดทำไม หรือมีวันนี้ได้เพราะเลียขาขึ้นมาถึงk แทงใจดำละซี่
comment58:ผู้ใหญ่หลายท่านก็ลองนึกดูสิ
จู่ๆ เด็กจะตั้งข้อความและพูดเองเออเองโดยไม่มีที่มาและที่ไป (ประวัติ) เลยน่ะเหรอ


ทุกอย่างที่เกิดขึ้นล้วนมาจากการกระทำทั้งนั้น
comment59:หวังว่าคงไม่แก้โดยการเพิ่มวิชา เลียศาสตร์
 เพื่อเตรียมความพร้อมในการแข่งขันหรอกนะ
comment60:ใครก็ได้
ช่วยบอกผมหน่อย
ผู้ใหญ่คนนั้น
ชื่อเรียงเสียงใด
มีตำแหน่งใด ของรัฐบาลนี้

พ่อ แม่ เขาเป็นใคร
ภรรยาหลวงชื่ออะไร
ภรรยาน้อยถ้ารู้ บอกหน่อยก็ได้ แต่อันนี้ไม่ซีเรียส
ลูกสาว ลูกชาย เรียนจบยัง ทำงานที่ไหน

อยากรู้ เฉยๆ
comment61:โดยธรรมชาติของคนไทยที่เป็นคนรักพวกพ้อง ก็ไม่แปลกที่การ "เลีย" หัวหน้าแล้วจะได้ดี 
แต่ถ้ามองดีๆจะมีคนอยู่ประเภทหนึ่งที่เป็น "คนเก่งคน" (พวกมนุษย์สัมพันธ์ดี อาจไม่เป็นแค่กับหัวหน้าแต่กับเพื่อนร่วมงานด้วย)
ซึ่งเป็นบุคลากรประเภทหนึ่งที่องค์กรต้องการ 

ดังนั้น! ผมจึงอยากให้คุณแยกให้ออก ระหว่าง "พวกเลีย" กับ "คนเก่งคน" ให้ออกครับ
comment62:ใช่ค่ะ

It's not what you know, it's who you know

แบบนี้จริงๆ
comment63:..กด Vote แบบ จัดหนัก ครับ <
comment64:พูดไม่เพาะ เลย 
แต่คือความจริง ไปดู ตาม อบต. ได้
comment65:อ่านแล้ว  นี่แหละ ชีวิตมนุษย์เงินเดือน

ถ้าเราสร้างงานของเราขั้นมาเอง  เราก็ไม่ต้องไปเลียใครมาก  เหมือนขายของแหละ  มีทั้งสินค้าที่ต้องเลียลูกค้าถึงซื้อ  กับที่เขาต้องการเขาก็ตื๊อจะมาซื้อเราเอง  คุณอยากทำแบบไหนล่ะ  ก็เลือกชีวิตของตัวเองไป
comment66:
comment67:เราขอเห็นต่าง คนที่คิดว่าคนอื่นได้ดีเพราะเลีย คือคนขี้แพ้
ถ้าทำงานเก่งจริง ไม่เห็นต้องง้อที่ๆ สนับสนุนคนที่ดีแต่ประจบเลย
คนเก่ง ทำงานที่ไหนก็ได้ หรือแม้แต่จะออกมาทำธุรกิจส่วนตัวก็ได้ 

ตัวเราเอง พ่อแม่จบป.4 เป็นแม่ค้าขายผักอยู่ต่างจังหวัด ไม่มีคอนเนคชั่นใดๆ จำได้ว่าตอนย้ายเข้ามากทม. ไปสอบโรงเรียนบดินทรเดชา แล้วไม่ติด มีญาติเป็นจ่าทำงานในสังกัดของพลเอกวิโรจน์ แสงสนิท ซึ่งเป็นสามีของคุณหญิงลักขณา ซึ่งเป็นผอ.ร.ร.บดินทร แม่ไปอ้อนวอน ขอร้อง ไปนั่งรอตั้งแต่เช้ายันเย็น เพื่อขอให้ฝากให้ แต่ไม่ได้ ตั้งแต่วันนั้น เราสัญญากับตัวเองว่า เราจะไม่ไหว้วานใครอีกแล้ว ทุกอย่างเราต้องทำได้ด้วยตัวเอง พอตอนเข้า ม.ปลายเราไปสอบอีกครั้งและติด ได้เรียนสมใจ หลังจากนั้น เอนท์เข้าธรรมศาสตร์ จบโทจุฬา ไม่ต้องใช้เส้นสาย

จบออกมา วิ่งไปสมัครงาน เป็นตั้งแต่มาร์เกตติ้งหุ้น ไม่เคยขอให้ใครฝากให้ ทำงานหนักมาตลอดเพื่อแลกกับความก้าวหน้าและความสำเร็จ  เงินเดือนเราขึ้นปีละ 100% ทุกปี ผ่านมา 4 ปี เราได้ไปทำงานอยู่ธนาคาร เป็นหัวหน้าส่วนงานเล็กๆ มีลูกน้องแค่ 1 คน ผ่านมา 2 ปีครึ่ง เราทำรายได้ให้ธนาคารในส่วนงานของเรา โตปีแรก 400% ปีที่ 2 อีก 200% จนตอนนี้แผนกเรามีทีมทั้งหมด 8 คน 

มีเด็กเส้นถูกฝากแกมบังคับให้มาอยู่ในทีม ขอบอกว่าเราไม่เคยคิดโปรโมทเด็กเส้นคนนี้เลย แต่เราโปรโมทลูกตาสีตาสาที่ทำงานดี มีผลงาน และไม่มีผู้ใหญ่คนไหนกล้าตำหนิเราด้วย เพราะทุกอย่างวัดกันที่ผลงานเท่านั้น แม้แต่โบนัส เราก็ให้เด็กเส้นที่ว่าแค่ 1 เดือน ในขณะที่ลูกตาสีตาสา เราให้ 4 เดือนครึ่ง เพราะเรารู้ว่าคนเก่งถ้าจ่ายไม่ดี เดี๋ยวเค้าก็ไปทำงานที่อื่น ในขณะไอ้เด็กเส้ นเนี่ย อยากให้มันยื่นใบลาออกวันละ 3 หน
comment67-1:เด็กเส้นทํางานดีรึเปล่าล่ะครับ

หรือแค่เพราะอคติ ตัวเองมีปมตอนเด็กๆเส้นไม่ได้ เพราะถ้าตอนนั้นคุณเส้นได้คุณก็เด็กเส้นเหมือนเด็กที่คุณเกลียดนั่นแหละ
comment67-2:ในสาขาที่ผมเรียน เด็กที่ไม่ได้เข้ามาด้วยความสามารถจริงๆแบบคนอื่นๆ เช่น ในคณะประเภทผมจะมีโควต้าแบบหนึ่งซึ่งเป็นโควต้าที่แทบจะมีคู่แข่งชิงที่นั่งน้อยมากๆ อาศัยหน้าที่การทำงานของผู้ปกครองอะไรแบบนั้น << ไม่ได้จะเหมารวมนะครับ แต่พอดีผมดันเจอมากับตัวเอง แล้วคนที่เข้ามาเรียนด้วยโควต้าประเภทนี้ ส่วนมากก็เป็นพวกที่ไม่เอาไหนจริงๆ 

ผมเลยกลับเชื่อว่า เด็กเส้นมักทำงานไม่ดี เพราะถ้าเขาทำได้ดีจริง เขาไม่เส้นมาหรอก
comment68:จริงครับ ที่ทำงานผม ระดับผู้ใหญ่ที่ผยองคิดว่าตัวเองเก่ง แต่สมองมีแต่ขี้เลื่อย ก็เด้งลูกน้องตัวเอง
  ออกจากตำแหน่งบริหาร แล้วเอาคนของตัวเองเสียบแทน คนที่เสียบเข้ามานี่ ขนหน้าแข้งเต็มปากแกเลย
ไอ้พวกผู้ใหญ่ดัดจริตทำรับความจริงที่เด็กพูดไม่ได้
comment69:มีเรื่องให้แปลกใจอยุ่หน่อยๆแฮะ ทีงี้มารับลูกกันใหญ่ว่าจริงอย่างน้องเค้าพูด ถ้าจะสำเร้จน่ะมันต้องเลีย เก่งอย่างเดียวไม่พอ แต่เท่าที่สังเกตุมาเวลามีคนถามเรื่องการประสบควสามสำเร้จในหน้าที่การงาน คนในห้องนี้ก็ตอบถึงความสำเร้จตัวเองกันให้ให้พรึ่บ แสดงว่าคนห้องนี้ที่ประสบความสำเร้จเนี่ยได้มาจากการเลียแข้งเลียขากันหรอคะ ไม่ได้ใช้ความสามารถตัวเองงั้นรึ?

อ่ะจบการเหมารวมในรูปแบบเดียวกับที่น้องเค้าพูด ขอพูดแบบจริงจังบ้าง ถ้าถามเราว่าที่น้องพูดมามันจริงมั้ย ใช่ค่ะมันจริง แต่นี่คืองานสัมมนา สิ่งที่เราต้องการคือความจริงจากประสบการณ์ของแต่ละคนที่เห็นข้อบกพร่องของระบบที่กำลังเสวนากันถูกมั้ยคะ การแค่จำจากปากคนอื่นมาพูด หรือเขาว่ากัน และมันคือความจริงแค่ส่วนหนึ่งของสังคมการทำงานแล้วมาพูดแบบน้องเขา ถามว่ามันก่อให้เกิดประโยชอะไรไหม ใช่คค่ะน้องเขาพูดถูก แต่มันไร้ความน่าเชื่อถือ ไม่ใช่เพราะน้องเค้ายังเด็ก แต่เพราะเคยผ่านมันมาแล้วหรือ มันใช่แบบนั้นเต็มร้อยมั้ย หลายๆคนในกระทู้นี้ตอบไปแล้วค่ะว่า สิ่งที่น้องพูดน่ะมันจริงแต่ไม่ทั้งหมด และในอีกหลายๆระบบส่วนใหญ่ ฝีมือไม่มี ก็หมาหัวเน่าดีๆนี่เอง สิ่งที่น้องเค้าพูดมันดูเหมือนจะดี แต่ที่ไม่ดีคือการพูดโดยคนที่ไม่เคยเจอเหตุการ์แบบที่ตัวเองพูดมาก่อนเลย ถ้าคุรไม่เคยเจอมาก่อนในสังคมการทำงาน งั้นสิง่ที่คุณพูดมันมาจากไหน แสดงว่าสิ่งที่คุณเห็นและพูดมันไม่ได้มาจากประสบการณ์ของคุณ และวิเคราะห์แยกแยะจนกล้าพูดออกมาว่ามันคือปัญหานะซิ คุณแค่จำมา ฟังมา 

ดังนั้นเราไม่เห็นด้วยกับสิ่งที่น้องเค้าพูดค่ะ แค่หยิบเอาประโยคแรงๆที่หลายๆคนรับรุ้ว่ามันมีอยุ่จริงในบางหน่วยงานมาพูด แต่ผู้พูดไม่ได้เคยประสบมาก่อน ไม่ามีประสบการณ์ในการเจอมาก่อน จะพูดไปทำไม ในเมื่อพูดแล้วตัวคนพูดสามารถหาทางออก หรือแนวทางที่คิดไว้ได้หรือ ไอ้เรื่องการพูดถึงปัญหาน่ะใครๆก็พูดได้ค่ะ แต่กับคนที่เคยผ่านปัญหานั้นมาก่อนแล้วพูด กับคนที่มองอยุ่แค่ด้านนอกของปัญหา แคเคยเห็นเคยได้ยิน แล้วเอามาพูด ใครจะพูดถึงปัญหานั้นได้ชัดเจนกว่ากัน นี่คือคำว่าผิดกาละเทศะของเราค่ะ

ถ้าน่องเค้าพูดถึงปัญหาของการศึกษาในปัจจุบัน เรื่องการตัดแปะรายงาน เรื่องการมีส่วนร่วมในชั้นเรียน เรื่องปัญหาการเรียนการสอนที่เรากำลังมีปัญหาอยุ่ในตอนนี้ เราจะไม่ว่าอะไรเลยค่ะ เพราะมันสิง่ที่ใกลบ้ตัวน้องเค้า น้องเค้าเจออยุ่ทุกวัน เป้นสิง่ที่นำมาพูดได้ชัดเจนกว่า เรพาะมาจากคนที่ต้องอยุ่กบัมันจริงๆ

กลายเป็นว่าคนไม่เห็นด้วยกับคำพูดน้องคนนี้ เป็นพวกรับความจริงไม่ได้ ดัดจริตไปซะงั้น ทั้งที่จริงๆแล้ว เรารุ้ค่ะว่าไอ้เรื่องแบบนี้มันมีอยุ่จริง มันแทรกซึมอยุ่ในทุกองค์กรแหละค่ะ แต่มันไม่ได้เป็นแบบนี้ไปซะหมด ดูง่ายๆ ถ้าทั้งระบบ คนที่เลียได้ดีมากกว่าคนมีความสามารถซะส่วนใหญ่ละก็ ระบบนั้นๆมันพังครืนลงมานานแล้วล่ะค่ะ ผู้ใหญ่ควรจะคิดตรงจุดนี้ได้ และเอามาถกกันซิคะ ไม่ใช่เด็กมันพูดถูกใจหน่อยก็ลืมความจริงในแง่อื่นไปแถมยังไปแขวะคนที่เค้าเห็นแย้งอีก

แต่แปลกใจผู้ใหย๋ที่ให้ถอนคำพูดต่างหาก กะอีแค่คำพูดชี้แจง เพื่อเห้นแย้งกับคำพูดเด็กยังทำไม่ได้ ต้องใช้วิธีเอาอำนาจเข้าข่มแทนโดยการสั่ง อนาถจิต
comment70:อยากเห็นรายละเอียดมากกว่านี้ครับ

ว่าเด็กคนนี้พูดรายละเอียดเป็นอย่างไร
comment71:เรียนอย่างไรก็สู้ เป็นน้องปูของพี่ ไม่ได้
comment72:เห็นด้วยมากกกกกกคค่ะ ใครเลียเก่งก็จะมีโอกาสมากกว่า
comment73:ผมว่าที่น้องเค้าพูด มันเป็นลักษณะประชดประชัน กึ่งตลกร้ายอ่ะครับ
คือในความเป็นจริง มันก็มีทั้งคนที่เลียเก่งแล้วได้ดี กับคนที่ทำงานเก่งจริงๆ แล้วได้ดี ปะปนกันไปครับ
โลกมันก็มีทั้งส่วนที่ดี และส่วนที่โหดร้าย
แต่มันที่ตัวเราแหละครับ จะเลือกมองในส่วนที่ดี ทำใจไว้บ้างในส่วนที่โหดร้าย และอยู่กับมันอย่างยอมรับความจริงได้หรือเปล่า
comment74:สังคมไทย  เรารับไม่ได้ครับ  กับการพูดตรงๆแบบนี้เพราะ  คำพูดมักส่วนทางกับการกระทำสม่ำเสมอ
comment75:ก้เอาง่ายๆอ่ะครับ ผมเจอมาแล้วสมัยเรียน ทุกคนน่าจะเคยได้ยิน "เกรดอยุ่ที่ปากกา" กับอีกอย่างก็ "ค่าของคนอยุ่ทึ่คนของใคร"
comment76:แทนที่ผู้ใหญ่จะรับฟัง แล้วเอากลับไปวิเคราะห์ว่าทำไมเด็กน้อยจึงสื่อความออกมาเช่นนั้น 
กลับขอให้เด็กถอนคำพูด ซึ่งถือว่าเป็นความน่าอับอายมากสำหรับการเป็นผู้ใหญ่ที่เป็นที่พึ่งของเด็ก

สมแล้วที่เป็นตัวแทนของรัฐบาล
comment77:อยากประจบนาย ต้องใช้ผลงานมาประจบครับ
comment78:เก่ง ไม่จริง แพ้เลียมากกว่า

ในส่วนใหญ่ที่เจอ มา  กาก เลีย ไม่เก่ง  แพ้ กาก เลีย เก่งซ่ะมากกว่า

ไม่ค่อยเจอหรอก ธรรมดา แพ้ กาก + เลีย
comment79:คือติดต่อคน สมาคมกับคน   มันก็ต้องพูดเอาใจคนล่ะคับ  
เก่ง แต่พูดจาขวานผ่าซาก  ไม่รู้จักการใช้คำพูด  มันก็โตยาก
เหมือนกับที่ขุ่นน้องประกาศเปรี้ยงแบบนั้น  
ขุ่นน้องยังเด็ก  มีพ่อแม่ส่งเสียเลี้ยงดู  ก็อาจจะไม่คิดอะไรมาก
แต่ถ้าขุ่นน้องไม่ได้เกิดมาพร้อม  ต้องทำงานหาเลี้ยงตัว ส่งตัวเองเรียน  แล้วขุ่นน้องพูดแบบนี้  
ใครจะอยากสนับสนุนช่วยเหลือขุ่นน้องละคับ
comment80:เปรียบคนมี  4  ระดับ  เหมือน
1.  ต้องแก้ไข  ไม่เก่ง
2.  พอใช้  รอดแบบคาบเส้นไปเรื่อย
3.  ดี  เก่ง
4.  ดีมาก  เก่งมาก

ถ้าเทียบกัน
พวกระดับ  2 +  เลีย  ได้ดีมีอนาคตกว่า  พวกระดับ 4  แต่ไม่เลีย
ส่วนพวกระดับ  1 +  เลีย  ก็ยังได้ดีมีอนาคตกว่าพวกพอใช้

สรุป  ไม่ต้องเก่งอะไรมาก(ระดับ 2)  +  เลีย  ก็อยู่ได้สบายๆแล้ว

ถ้าเจอพวกระดับ  3  +  เลีย  ให้คุณเก่งเทพ  อภิมหาเทพ  ก็สู้เขาไม่ได้
comment81:ในวงราชการอาจใช่แต่ในวงเอกชนคงไม่เสมอไปหรอกครับ

นายจ้างต้องการคนที่ทำงานคุ้มค่าเสมอ
comment82:มันก็ไม่ได้เป็นอย่างนั้นทุกที่นะครับ
comment83:เก่งและขยันเหมือนเดินขึ้นบันได
 แต่..ถ้าเลียเมื่อไหร่ เหมือนใช้ลิฟต์! 


ชอบประโยคนี้จัง
comment84:
comment85:แล้ว น้องยังอยู่ดีไหมอะ หรือ โดนทหารอุ้มไปแล้ว

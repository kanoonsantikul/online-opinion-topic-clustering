title:พฤติกรรม "ยืนจองที่จอดรถ" มันสมควรหรอ???
comment:คือวันนี้ เรามาห้างกะแม่ มีรถคันนึง ออกจากซองที่จอดรถตามแม่เรามา แม่เลยให้เราลงไปยืนจองที่ตรงนั้น แต่เราคิดว่ามันไม่ควรเท่าไหร่เลยลังเล แม่ก็ตะคอกว่า "เร็วๆสิ!!!" เราเลยลงไป(แบบไม่เต็มใจ) ต่อหน้าแม่เราก็ยืนจองให้เห็น พอแม่วนไปข้างหลัง เราก็เดินออกมา ไม่ยืนจองละเพราะรู้ว่ามันไม่ถูก แล้วที่จอดนั้นก็มีรถคันอื่นเข้าไปจอด พอแม่วนรถมาถึงที่ที่ให้เรายืนจอง เห็นว่ามีรถคันอื่นเข้าจอดละ แม่ก็ด่าเราใหญ่เลย ขึ้น gu mung ทีนี้เราก็ขึ้นรถ แล้วใกล้ๆที่จอดที่แม่ให้เรายืนจอง โชคดีที่มีรถออก แม่ก็เลยจอดตรงนั้น แม่ด่าเราว่า เป็นตัวซวย (คืออะไร? เราว่าเราทำสิ่งที่ถูกต้องนะ พฤติกรรมการยืนจองที่จอดเราว่ามันไม่ถูกนะ เพราะมันเป็นที่จอดรถ ไม่ใช่ที่จอดคน) เราก็อธิบายให้แม่ฟัง แม่ก็ส่ายหน้า บอกว่า รถคันนั้นไม่มีมารยาท มาแย่งที่เราทำไม เราก็อธิบายว่า "เค้ามาถึงก่อนก็ต้องได้ก่อนสิแม่ ไม่ใช่เราเห็นก่อนแล้วต้องได้ก่อน" แม่ก็บอกว่า"mungเป็นเด็ก เถียงฉอดๆๆๆเลยนะ" แล้วแม่ก็โมโหไปกรีดรถคนนั้น ถึงจะไม่เป็นรอย แต่เราว่าแม่เราทำไม่ถูกนะ ตั้งแต่บังคับให้เราไปยืนจองละ พอคันนั้นไปจอดที่ที่ให้เรายืนจอง แม่เราก็ไปโกรธเค้า ไปกรีดรถเค้าอีก ที่จริงแม่เรามีตรรกะแปลกๆอีกหลายอย่างนะที่ยังไม่ได้เล่า
comment1:คุณทำถูกแล้ว และขอให้อดทน ภาษิตโบราณสอนว่า "ดูช้างให้ดูหาง ดูนางให้ดูแม่" เพราะเขาเชื่อกันว่าลูกสาวนั้นจะมีนิสัยเหมือนแม่ คุณต้องทำลายความจริงในข้อนี้ให้ได้ และทำในสิ่งที่ถูกต้องให้ตลอด

ส่วนเรื่องอื่นๆของคุณแม่ อย่าเล่าเลย
comment2:คุณทำถูกแล้วล่ะค่ะ
การเป็นแม่..ไม่ใช่ทำอะไรก็ถูก
เชื่อมั่นในสิ่งนี้ที่ทำ...ดีแล้วค่ะ
comment3:นับถือคุณจิงๆคับที่กล้าขัดคำสั่งแม่และแม่คุณทำไม่ถูกต้องคับถ้าจอดรอไม่เป็นไรแต่ให้ยืนจองแล้ว
ไม่วนรถมานั้นไม่ควรคับคุณทำถูกต้องแล้วดีกว่าให้สังคมมาว่าเราเห็นแก่ตัว
comment4:น้องทำถูกแล้วค่ะ วันนี้เราก็เจอที่โรบินสัน ฉะเชิงเทรา มีผู้หญิงใส่แว่นตัวท้วมๆหน่อยเข้าไปยืนจอง แล้วโบกให้รถสีดำไม่ติดแผ่นป้ายทะเบียนถอยย้อนศรเข้าไปจอด เราเลยเปิดกระจกถามว่า ที่จอดรถเค้ายืนจองกันได้ด้วยเหรอค่ะ อีเจ๊นรกตะโกนกลับมาว่าได้ค่ะ เสียงดังมาก คิดแล้วเพลีย เราก็เข้าใจนะว่าคนหน้าด้านเท่านั้นที่ทำได้ ทั้งยืนจองทั้งถอยรถย้อนศร  แต่ขอหน่อยเหอะ ขอเปิดกระจกถามหน่อยเหอะ ยังกล้าตอบเนอะ นับถือใจน้องเลยค่ะที่คิดถึงความถูกต้องมาก่อน
comment4-1:เมื่อวานคนเยอะมากจริงๆ ค่ะ เรากลับจากงานศพย่าตอนเย็นจะไปซื้อของที่โรบินสันแปดริ้ว เราให้พ่อจอดให้เราลงหน้าประตูที่มีสตาบัคแทน แล้วเราก็รีบวิ่งไปซื้อของ
comment4-2:อีกอย่างที่เห็นคือ คนไม่พิการจอดตรงที่จอดรถคนพิการครับ น้องรปภ.บอกไม่ให้จอดยังลงมาด่าว่าที่มันว่างจอดไม่ได้รึไง เค้ามาใช้บริการที่นี่นะ
comment4-3:"คนหน้าด้านเท่านั้นที่ทำได้"

ประโยตนี้ถูกต้องนะครับ
comment5:แม่คุณคือ. มนุษย์ป้าตัวจริง

หนูอย่าไปโกรธแม่เลยนะ.   ที่หนูทำน่ะถูกต้องแล้ว.   บางทีพอหนูอายุเท่าแม่หนูอาจสวมวิญญาณมนุษย์ป้ายิ่งกว่าแม่เสียอีกก็เป็นได้

พยามยามรักษาความดีๆนี้ตลอดไปนะครับ
comment5-1:ไม่นะ เราคิดว่า น้องคนนี้ต้องโตไปเป็นผู้ใหญ่ที่ดี และแม่ที่ดีแน่ๆ ค่ะ
comment6:เราลงไปจองกรณีกำลังถอยเข้าซองค่ะ ถ้าผ่านไปวนเราไม่ทำ
เพราะเราเคย กำลังถอยนี่แหล่ะ มีอีกคันที่ต่อท้ายเรา ทิ่มพรวดเอาหน้าทิ่มเข้าไป แย่งเราขณะที่เราถอย เกือบชนเลย
คราวนี้ถ้าถอยเมื่อไรจะไปยืนขวางแล้วโบกให้คนขับทุกที (ไม่โบกก็ถอยได้ แต่กันท่าคนไม่มีมารยาท)
comment6-1:ระวังลงไปยืนโบก คนนิสัยไม่ดี  ยังพุ่งเข้าชน จะไม่คุ้มแลกกะได้ที่จอดรถ
comment6-2:เคยเจอแบบนี้เลยค่ะ กำลังจะถอยเข้าซอง คันหลังทิ่มหัวเข้าไปเลยค่ะ เรากำลังจะลงไปเม้งแต่สามีเราไม่ยอม กลัวมันยิงสวน 55 ได้แต่ด่าในรถ
comment7:คุณคือ "อภิชาตบุตร" ครับ..

รักษาความดีเอาไว้นะครับ..
comment8:สมัยเด็กๆ เคยลงไปยืนจองให้แม่เหมือนกัน เพราะแม่ขับไม่เก่ง ขับขึ้นไปจอดบนลานจอดรถไม่ได้ (สมัยนั้นไม่มีเกียร์ออโต้นะคะ) แต่เดี๋ยวนี้มีบริการจอดรถแล้วสบายหน่อย

แค่อยากแชร์ว่า บางคนที่เค้าจองที่จอดรถเค้าอาจจะมีความจำเป็น เช่น จอดคู่ขนานไม่เป็น หรือต้องการช่องจอดกว้างๆ อยากให้คนไทยมองโลกในแง่ดี ยกประโยชน์ให้จำเลยบ้าง ไม่อยากให้ทะเลาะกันเพราะเรื่องที่จอดรถค่ะ ชีวิตต้องเจออะไรอีกเยอะ
comment8-1:แล้วได้ใบขับขี่มาได้ไงอ่ะคะ จอดเทียบตอนสอบมันมีนะคะ ถอยเข้าซองตอนสอบก้มี ขับไม่เป็นไม่พร้อมไม่ควรขับออกจากบ้านให้เป็นภาระคนบนถนนนะคะ ไม่ใช่ไม่เห็นใจแต่มันไม่ใช่เรื่องต้องเห็นใจคะ การคมนาคมทางอื่นมีให้เลือกคะ..
comment8-2:คห.8   โดนครับ  ไม่ใช่โดนใจนะ  โดนด่า 555
comment8-3:ต้องการที่จอดกว้างๆ? เอาไว้จอดสิบล้อหรือคะ 555555
อย่าเอาตระกะไม่อยากให้ทะเลาะกันเลยค่ะ
เพราะคำพูดแบบนี้แหละ คนชอบใช้เวลาริดรอนสิทธิผู้อื่นเสมอ
comment8-4:แบบนี้เค้าเรียกเห็นแก่ตัวนะครับ
comment8-5:ยืนจอง กับ ลงไปช่วยโบก
มันคนละเรื่อง คนละอย่าง
เจตนา + การกระทำ
อย่าแถ
comment8-6:คห.8-3 ไม่ได้จอดรถสิบล้อ รถยนต์ที่ต้องการที่จอดกว้างๆเช่นรถคนพิการขับ อย่าย้อนนะว่าให้ไปจอดที่คนพิการ เพราะที่คนพิการเต็มหมดเนื่องจากคนปกติๆที่ไม่รู้ว่าเขาต้องใช้ที่กว้างเพราะอะไรเลยเห็นแก่ตัวไปจอดที่คนพิการ
comment8-7:มีประเด็นนะ ในชีวิตจริงไม่ใช่ว่าทุกคนจะขับรถเก่ง ตั้งข้อสังเกตุว่าแปลกที่คนเราฟังมุมมองคนอื่นไม่ได้ ต้อง-ดัน ได้อะไร??
comment8-8:"จอดคู่ขนานไม่เป็น" อันนี้ไม่อาจยกมาอ้างได้นะครับ ตอนสอบใบขับขี่มีการสอบนี้อยู่แล้ว
comment8-9:1. ชีวิตผู้ขับรถท่านอื่น ก็ยังต่องเจออะไรอีกเยอะเหมือนกันครับ 
ถ้าปล่อยคนขับรถที่ไม่มีความสามารถพื้นฐานออกขับบนถนน แล้วจะเกิดอะไรขึ้น 
การขับแบบกีดขวางการจราจร อุบัติเหตุบนนท้องถนน และอื่นๆเลยนะครับ

2. การขับรถคันใหญ่ไม่ใช่ข้ออ้างครับ เพราะผมขับกระบะ triton ยกสูง 
ห้างโดยมากมันพอจอดได้ครับ แต้ใช้ฝีมือ ถ้ามันแคบจริงๆคือไม่เอารถไปง่ายกว่า
ตีวงเข้าซองไม่ได้ก็ไม่จอด ไปวนเอาข้างหน้า
อย่ามาคิดแทนคนขับรถใหญ่ตัวจริงครับ

3.จอดคู่ขนานนี่ มันลักษณะเดี่ยวการจอดเทียบ นั่นคือคุณต้องผ่านมาตั้งแต่สอบใบขับขี่แล้ว
comment8-10:คห.8-6 ห้างมันมีที่จอดเฉพาะครับ อย่ามาอ้าง แล้วถึงไม่มีก็ควรหาป้ายแขวนหน้ารถหน่อยว่ารถคันนี้มีผู้พิการอยู่ ให้คนรู้ครับ
comment8-11:ชอบครับมุมมองที่แตกต่าง  555
โดนด่าไปครับ   ใช้อมองบ้างนะครัช
comment8-12:เอาจริงนะ เราเป็นคนไม่ชอบจอดซ้อนคัน  ต้องเข้าซองเท่านั้นถึงจะยอมจอด เคยวนจนต้องเปลี่ยนห้างเพราะหาที่จอดเข้าซองไม่ได้ก็เคยมาแล้ว แต่การที่เราเลือกจอดเข้าซองอย่างเดียว ไม่ได้หมายความว่าเราจะมีสิทธิ์แย่งที่จอดคนอื่น หรือ ให้ใครไปยืนจองนะคะ ตรรกะนี้ใช้ไม่ได้จริงๆค่ะ ส่วนที่เราไม่ชอบจอดซ้อนคัน ไม่ใช่เพราะขับไม่เก่ง แต่เป็นเพราะเรารักรถค่ะ ไม่ชอบให้ใครมาเข็นไปเข็นมาไปชนกับตูดคันอื่น ถ้าหาที่จอดไม่ได้ ยอมขับออกไปที่อื่นดีกว่าจอดซ้อนคัน
comment9:ทำถูกแล้วค่ะ เราก็เป็นลูกสาวที่ไม่ชอบพฤติกรรมหลายๆอย่างของแม่ แม่เราเป็นแบบแม่จขกท. โดยเฉพาะเรื่องเงินกับเรื่องขี้รำคาญ  ชี้โมโห 

แต่ เราแอบติดนิสัยเสียงดังมาจากแม่  ซึ่งพยายามปรับวิธีคิดให้ไม่แคบไม่เอาแต่ใจขนาดนั้น    ช่วงเรียนมหาวิทยาลัยบอกเลยได้แยกกับแม่ชีวิตมีความสุขมาก  ได้เรียนรู้วิธีมองโลกในแง่ดี ได้มีสติในการเลือกคู่ครอง(แม่เราแต่งงานเร็วพ่อเรากินเหล้าเจ้าชู้ยากจน) 

ทุกวันนี้แม่ชอบบอกว่าภูมิใจที่เลี้ยงเรามาดี ซึ่งเราบอกเลยที่ได้ดีคิดดีเพราะไม่ชอบสิ่งที่แม่พูดสิ่งที่แม่ทำ   

และชีวิตที่อยู่ในครอบครัวที่ทะเลาะกันทุกวันทำร้ายร่างกายกันตลอดเวลา เราเลยตั้งใจเรียนจะได้ทำงานดีๆ ไม่ขอเงินแม่ ไม่ทำให้แม่ด่าแบบตอนเด็กๆ
comment9-1:คิดว่าอ่านเรื่องตัวเองอยู่ 555ขอบคุณที่แบ่งปันครับ
comment9-2:คุณจะคิด จะทำอย่างไรแล้วแต่คุณครับ แต่ผมว่าการเอาพ่อแม่มาพูดว่าพ่อแม่ไม่ดีงั้นงี้ เป็นสิ่งที่ลูกดีดีไม่น่าทำครับ
comment9-3:คห 9-2 ก็แชร์ประสบการณ์เป็นข้อคิดให้คนอื่นไงคะ ไม่มีใครรู้ซักหน่อยว่าแม่คห.9คือใคร แล้วใครจะเสียหายล่ะคะคุณ
comment9-4:มีเงินแล้วก็อย่าลืมดูแลพ่อแม่ ของคุณด้วยนะครับ อย่างน้อยท่านก็คงมีส่วนไม่มากก็น้อยที่ทำให้คุณมีชีวิตที่ดีเช่นวันนี้ครับ
comment9-5:ขอบคุณทุกคนค่ะ เราไม่เคยบอกเรื่องนี้กับใครในชีวิตจริง เราไม่เคยทอดทิ้งแม่ด้วย แต่แม่เรายังสาวมากๆ มีแฟนใหม่แล้วด้วย   สิ่งที่เราให้แม่คือเวลาว่างพาแม่ไปทำบุญไหว้พระ นวดใผ้แม่ ทำกับข้าว พาไปชอปปิ้งตามประสา เพราะตั้งแต่เราสอบเข้ามหาวิทยาลัยได้ ก็แทบจะไม่ทีโอกาสได้ทะเลาะกัน  แล้วเราก็ไม่ค่อยพูดและทำตัวให้มีโอกาสถูกด่าด้วย  พอมาอ่านกระทู้นี่ถึงได้นึกย้อนไปตอนเด็กๆค่ะ ก็เข้าใจแม่ว่าเครียดกับปัญหาครอบครัว  แต่พอพ่อเราเสีย  แฟนใหม่ของแม่นี่กินเหล้าและยากจน มีเมียมาแล้วสามคนมีลูกติดสี่คน  หนักกว่าพ่อเราอีกค่ะ
comment9-6:เป็นกำลังใจให้ค่ะ ดีใจที่น้องรู้จักแยกแยะ คิดเป็น รู้ว่าพฤติกรรมเช่นใดควรเอาเยี่ยงอย่าง พ่อแม่ก็คนธรรมดา ไม่ได้เฟอร์เฟค สิ่งที่ไม่ดี ก็จำไว้ เราจะได้ไม่ทำ

9-2 เราอ่าน ไม่ได้รู้สึกว่าน้องเขาเอาแม่มาด่าให้ฟัง เราว่าดีเสียอีก เพราะมีเด็กมากมาย ที่มีพฤติกรรมเลียนแบบ บุคคลใกล้ชิด โดยมิได้รู้เลยว่า มันไม่ถูกไม่ควร

น้องเขาเขียนเป็นประโยชน์ต่อ เด็ก เยาวชน จะได้คิด ไตร่ตรองเป็น มิใช่ว่า คนเป็นครู เป็นญาติ ผู้ใหญ่ พ่อแม่ ผู้มีพระคุณ หรือนักบวช จะทำตัวถูกต้องไปเสียทุกคราไป ผิดบ้าง ถูกบ้าง ต้องแยกแยะให้ได้
comment9-7:9-2  ผมเข้าใจเจตนาคุณนะ ว่าคุณเจตนาดี
แต่..คุณลืมไปว่าคุณอาจมาจากครอบครัวที่ปกติ บุพการีปกติ
แต่ยังมีคนมากมายที่มาจากครอบครัวบกพร่อง บุพการีที่ไม่มีความเป็นพ่อแม่ที่ดีให้ลูกนับถือเลย
คุณไปตัดสินเขาไม่ได้ครับ

Respect must be earned , not demanded 
ความนับถือ พ่อแม่ต้องแลกด้วยการทำตัวครับ 
ไม่ใช่แค่มีตำแหน่งบุพการีแล้วผิดไม่ได้ ว่าไม่ได้
comment10:คุนทำถูกเเล้ว ต่อไปมีลูกสอนลูกเเบบนี้นะ
เพือ  ประเทศไทยจะได้มีอนาคตดีดีของชาติส่วนพวกเก่าเก่าแก่แก่ที่เน่าบูดเสียเดี๋ยวมันก็หายไปจากประเทศไทยเองค่ะตามเวลาของมัน
comment11:สุดยอด  คนแบบคุณหายากในสังคมแก่งแย่งแบบนี้
comment12:คุณทำดีแล้วคะ ส่วนแม่คุณท่าทางจะเปลี่ยนยากแล้ว รักษาความดีของคุณไว้นะคะ
comment13:น้องทำถูกต้องแล้วค่ะ  แม่อาจจะโบราณ แม่ควรจะเป็นตัวอย่างที่ดีให้กับลูก นี่เป็นการใช้ชีวิตในสังคม basic basic แล้วคุณแม่ควรจะหัดทำบ้าง ไปผูกใจเจ็บกรีดรถคนอื่น เดี๋ยวนี้มีกล้องวงจรปิดกันเยอะแยะนะคะคุณแม่. เดี๋ยวหน้าแตกเข้าสักวัน
comment13-1:ไม่ใช่โบราณแล้ว  ออกแนวมนุษย์ป้าร้ายๆแล้ว เจ้าคิดเจ้าแค้นมากแบบนี้
comment14:เอาไว้วันหลัง 
เปิดคลิปมนุษย์ป้าให้แม่ดูบ้าง(เว้นระยะแต่บ่อยๆก็ดี) อาจจะใช้คำพูดชวนสนทนา ประมานว่า ถ้าเราเป็นรถที่มาถึงก่อน เจอคนยืนแบบนี้เราคงเซ็งเนอะแม่
อย่าลืมอ่านคอมเม้นให้แม่ฟังด้วย
จริงๆวิธีนี้เอาไว้สอนเด็กนะคะ
comment15:ขอชื่นชมครับ
comment16:ครั้งนึง ต่อคิวรอเข้าจอดรถตั้งนานวนตั้งหลายรอบ พอเห็นคันนึงจะถอย เราเลยหยุดรอ พอจะเข้าไปจอด มีคนมายืนเฉยเลย แบบ เห้ย อะไรอะ ทะเลาะกันยกใหญ่ จนยามต้องมาช่วย เค้าเลยต้องยอมลา
comment17:เอาคอมเม้นในนี้ไปให้แม่อ่านนะ
comment18:ขอชืนชมครับ น้องเป็นคนดี
ส่วนแม่ คงกู่ไม่กลับแล้ว
comment19:ยกนิ้วให้ค่ะ คุณเก่งมากๆเป็นตัวอย่างที่ดีกับลูกๆอีกหลายคน
ขอชื่นชมมากๆค่ะ
comment20:มันไม่สมควรครับ คุณทำถูกเเล้วเเต่ยังไงเขาก็เป็นแม่ เงียบๆไว้ ถ้าคุณทำตามที่เเม่สั่ง เชื่อได้เลยว่า คนรุมด่าเเม่คุณแน่นอน ส่วน พฤติกรรมนี้ สามารถหยุดได้ โดยที่ คุณสอนลูกคุณให้ดี ให้การกระทำอย่างนี้ จบลงที่แม่คุณเป็น คนสุดท้ายซะ เริ่มต้นสิ่งดีๆที่รุ่นของคุณ
comment21:ชื่นชมครับ ทำดีทำถูกต้องแล้วครับ

ส่วนคุณแม่ก็คงไม่ต้องพูดอะไรมาก ลองให้คุณพ่อเป็นแนะนำคุณแม่จะเหมาะกว่าครับ
comment22:รู้สึกแปลกๆ เหมือนแต่งเรื่องไม่เนียน เหอะๆ

ยิ่งถ้าเป็นเรื่องจริง เอามาเล่าให้คนอื่นด่าแม่ตัวเอง มันก็ไม่สมควรเช่นกัน
comment22-1:จริง
comment22-2:จะแต่งหรือจะจริงก็ไม่รู้สึกว่าจะมีผลเสียอะไรนะคะ 

เรารู้สึกว่าจขกทก็คงไม่ได้ต้องการมาเล่าให้คนอื่นมาด่าแม่ตัวเอง  แต่แค่มีความรู้สึกลังเลพอสมควรที่ขัดคำสั่งแม่ไปและทำในสิ่งที่ตัวเองคิดว่าถูก จนต้องการคำยืนยันว่าสิ่งที่ทำนั้นเหมาะสมแล้วค่ะ 

ลองมองแม่ในฐานะที่เป็นคนคนหนึ่ง มีผิด มีถูก วิจารณ์ได้ เราว่านั่นคือสิ่งหนึ่งที่คนเป็นลูกจะได้เรียนรู้จากแม่ค่ะ
comment22-3:บ้านเราเก่งเรื่องเอาขยะซุกไว้ใต้พรม เอาผักชีโรยหน้า ก็เพราะมีหลักคิดเริ่มต้นแม้แต่เรื่องในครอบครัวแบบนี้แหละครับ
comment22-4:แม่อย่างเราคงชิน.. ทำไรไม่ถูกต้อง ลูกเราไม่ยอมให้ผ่านโอกาสทองไปได้ง่ายๆ
comment22-5:โบราณว่าไฟในอย่านำออก ไฟนอกอย่านำเข้า ไม่ได้ใช้แค่ในชีวิตคู่ แต่หมายรวมถึงครอบครัวด้วย

เราไม่เห็นประโยชน์ของการที่เด็กคนนึงจะเอาเรื่องในครอบครัวตนเองมาเล่า ให้คนอื่นวิจารณ์แม่เราเสียหาย อ่านดูประโยคของเด็กคือเด็กค่อนข้างอคติกับแม่ตัวเองด้วยซ้ำไป เข้าใจแหละว่าแม่ทำผิด และเด็กก็มั่นใจว่าสิ่งที่ทำไปถูกต้อง มีคำตอบในใจ ไม่เห็นจะต้องเอามาถามใคร ให้ "คนอื่นมาด่าแม่ เพียงเพื่อยืนยันว่าความคิดตัวเองถูกต้อง" ค่ะ
comment22-6:เราว่าที่คนเค้าด่า หรือวิจารณ์ เค้าด่าที่ "พฤติกรรม" นะ ไม่ใช่ตัวบุคคล

ต่อให้เป็นเรื่องแต่ง แต่มันก็พอจะมีประโยชน์ต่อสังคมอยู่นะ
อย่างน้อยก็ช่วยกระตุกต่อมจิตสำนึกของคนได้บ้าง ว่าพฤติกรรมแบบนี้ เป็นที่ยอมรับมากน้อยแค่ไหนในสังคม 
ใครที่เคยทำ หรือคิดจะทำ จะได้รู้ไว้ ว่าควรหรือไม่ควร
comment22-7:เหมือนบางคนจะโชวว่าตัวเองรู้ดีกว่าคนอื่นนะ
ผมว่าดีแล้ว ที่ทาง จขกท มาแชร์ข้อคิดวิธีคิด ที่สงสัย
และถามเพื่อเปนแนสทางการดำรงชีวิตที่ดีต่อไป
อย่าไปขี้สงสัยมากนักเลย พ่อคุณ
comment22-8:การที้เด็กสักคน  สามารถไตร่ตรองได้ว่าอะไรควรอะไรไม่ควรเป็นสิ่งที่น่าชื่นชม แต่กระทู้นี้รือความริดเห็นที่บอกว่า,จขกท.ทำถูกแแล้ว และจงยืนหยัดในความถูหต้อง  โดยต้องประยุกจ์วางตัวกับแม่ให้เหมาะสมด้วย   รือไม่ชอบก็ไม่ต้องก้าวร้าว ให้นิ่งๆไว้ใช้เหตุผลอธิบายถ้าไม่ฟังก็ไม่พูดค่ะ แต่ทำให้แม่เห็นว่าเราวิธีคิดของเราคือการตระหนักแก้ส่วนรวม
comment22-9:ไฟในอย่านำออกไฟนอกอย่านำเข้าก็เป็นเรื่องดี แต่...
1. ใช้ได้กับทุกบริบทงั้นหรือ ? กรณีที่คนในครอบครัวฆ่าคน กักขังหน่วงเหนี่ยวคนในครอบครัวแล้วให้กินแต่อาหารสุนัข เราห้ามบอกคนนอกเลยหรือไง ?
2. ถ้าจขกทไม่ถาม แล้วโดนแม่กรอกหูจนเชื่อว่าเป็นสิ่งที่ถูกจะทำไง ?
3. มีใครรู้เหรอว่าจขกทเป็นใคร แม่จขกทเป็นใคร นับว่าเป็นการนำไฟในออกอย่างนั้นหรือ ?

ถ้าจะให้ยึดไฟในไม่นำออกไฟนอกอย่านำเข้าตามความหมายตรง ๆ โดยไม่ใช่สติไตร่ตรอง
ก็ต้องตัดเน็ตตัดการติดต่อสู่ภายนอก แล้วอยู่อย่างโดดเดี่ยวหลังเขาแบบนั้นเลยครัชชช
comment23:ทำถูกแล้วล่ะครับ
ผมว่า ที่จอดรถ ถ้าจะจองได้ ก็ควรต้องเอารถมาจอดเพือจอง
ถ้าจะใช้คนยืนจอง ควรต้องไปยืนจองที่จอดคนครับ ไม่ใช่จองที่จอดรถ
เห็นด้วยอย่างยิ่ง
comment24:เคยเจอครับ เมเจอร์รัชโยธิน ยืนขวางรอเพื่อนวนกลับมาผมเข้ามาบีบแตรใส่ก็ไม่ไป ผมกดกระจกลงบอกว่าจะจอด มันบอกว่าจองแล้วครับ เพื่อนกำลังวนมา เฮ้ยยย มันอะไรวะ ยืนหน้าตาเฉย ผมจะเปิดประตูลงไปคุยแล้ว แฟนผมดึงไว้ บอกอย่าเลย เดี๋ยวมีเรื่องกัน ไม่คุ้ม ผมงี้โคตรหัวเสียเลย

แต่หลังจากออกมาจากตรงนั้นก็จริงนะ ถ้าลงไปแล้วเกิดมีเรื่องขึ้นมา ผมว่าไม่คุ้ม ไปแลกกับพวกที่ไม่มีสามัญสำนึก พวกนี้ผมว่ามันไม่มีอะไรจะเสียอยู่แล้ว ก็ต้องปล่อยๆไป หวังว่าซักวันพวกนี้คงจะไปเจอตอซะมั่ง
comment24-1:จริง อย่าเอาตัวเองไปแลกกับพวกไม่มีสามัญสำนึกเลย ดีไม่ดีตัวเองจะซวยเอาเปล่าๆ 
เคยเจอพวกขับปาดหน้า แล้วแฟนเราเอาคืนมั่ง ทีนี้มันขับตีคู่เลย ลดกระจกลงมาด้วย แต่เราไม่สน ขับไปซักพักมันก็โชว์นิ้วกลางใส่ 
คือ คนพวกนี้อ่ะ พื้นฐานจิตใจมันไม่น่าจะใช่คนดีอยู่แล้วถึงกล้าทำเรื่องอะไรแบบนั้น ถึงเราจะหงุดหงิดแค่ไหนก็อย่าไปยุ่งกับมัน ไม่งั้นอาจมีเรื่องยาว เห็นหน้าซื่อๆ อาจจะเป็นพวกมีคดีหรืออาจจะพกปืนพกดาบก็ได้ ใครจะไปรู้
comment24-2:เดินหน้าไป แล้วทำมองไม่เห็น หักพวงมาลัย ถอยหลัง ไหลรถเข้าซองไปเลยครับ อย่าลืมเบรคให้ทันนะครับ
comment24-3:เปิดไฟเลี้ยวตั้งลำจ่อไว้แบบนั้นแหละ
ระหว่างนั่งรอในรถเย็นๆ กับยืนจองร้อนๆ
ใครจะทนได้นานกว่ากัน
comment25:เป็นเพราะคุณไม่ค่อยชอบแม่คุณในหลายๆเรื่องหรือเปล่า ถึงคิดว่าไม่ถูกต้องเราก็คิดว่าให้คนไปยืนรอมันก้อไม่ได้เลวร้ายอะไรเลย
ดีกว่าพวกเอาเก้าอี้ เอากรวยไปวางจองเป็นไหนๆ
comment25-1:เลวร้ายครับ มันคือที่จอดรถ ไม่ใช่ที่จอดคน รถยังไม่มา ก็ไม่มีสิทธืเอาคนมายืนกั๊กครับ
comment25-2:มนุษย์ป้ามาเอง
comment25-3:ถึงขั้นกรีดรถคนอื่นเป็นเรา เราก็ไม่ชอบนะคะ
comment25-4:แม่น้องมาแล้วสวัสดีค่ะ^^
comment25-5:สวัสดีครับป้า
comment25-6:แม่เขากรีดรถคนอื่นเลยนะครับ!!!  ปกติหรือนั่น?
comment26:เหมือนแม่เราเลย พอคนอื่นยืนจองก็ไปว่าเค้า แต่ต้วเองก็ชอบทำเอง
comment27:อย่าน้อยใจไปเลยครับ คุณยังต้องอยู่กับแม่ไปอีกนาน ตามใจแม่ดีแล้วนะครับ แต่บางครั้งก็ต้องยอมเสียสละโดนด่า เพื่อส่วนรวม เพื่อสังคมที่น่าอยู่ครับ
comment27-1:ยอมเสียสละโดนด่าเพื่อส่วนรวม
โดนจัยมากเลยค่า
comment28:ปกติเจอพวกยืนกั๊กนี่ผมถอดรถแบบวาดเร็วๆใส่เลย หลบให้ทุกราย
comment28-1:กลับมารถมีรอยไหม
comment29:คุณทำถูกแล้ว แฟนเราก็เคยให้เราไปยืนจองแบบนั้น พอเราไม่ทำก็มาโวยวาย คือเราอายคนน่ะ ใจไม่ด้านพอที่จะไปยืนกันไม่ให้รถคนอื่นเข้า
comment30:นี้ก้เคยทำ ที่จอดด้านหน้าว่าง แต่ยามกั้นไม่ให้เข้าบอกว่ารถเต็ม เราก้บอกว่ามีที่ว่างค่ะช่วยเปิดทางหน่อย เราก้ไม่เห็นว่ามันจะไม่ยุติธรรมตรงไหน คนที่ตามหลังมาหรือคนที่เลยไปแล้วจะมาว่าก้ไม่ถูกนะ จะว่าเราทำไม่ถูกต้องเพราะตัวเองไม่ได้ที่จอดด้วย ก้ไม่ใช่นะ เออถ้าย้อนศรมา หรือ รอวนมาก้ว่าอย่าง หรือที่เคยเจอคือเราเหนที่ว่าง(จอดริมถนนในตลาด) แล้วจะเข้าไปจอดหัวรถเข้าไปจะครึ่งคันละมีมนุษย์ป้ามาวิ่งเข้ามาบอกว่าลูกชั้นจะจอดๆ แล้วทำท่าไล่เราออกไป. ซึ่งรถลูกนางอยู่หลังเราจ่ะ เราไม่ออกค่ะ นี้แหละที่ไม่ถูกต้อง เค้าเข้ามาจอดแล้ว ตัวเองมาทีหลัง. แต่บอกว่าจองแล้ว น่าตบสิ้นดี

ปล.เรื่องนี้อ่านแล้วดูงงๆ. จริงๆเล่าแค่ให้ลงไปจองก้พอทำไมต้องเอาพฤติกรรมอื่นๆมาเล่าด้วย เรื่องไม่ดควรเก็บไว้เล่าแค่กับคนสนิทนะ
comment31:เราว่ามันไม่ใช่ปัญหาระดับชาติ หรือประดับประเทศนะค่ะน้อง  คิดได้เองมันก็ดี  ไม่อยากไปยืนจองก็ไปบอกแม่เขาไปว่ามันไม่ควรจองนะแม่ มันเป็นสิ่งที่ไม่ถูกต้อง  น้องมาพิมพ์บ่นในนี้แม่จะรู้เหตุผลของน้องไหมค่ะ พิมพ์บ่นในนี้ไม่เท่าไร แต่ปล่อยให้คนอื่นมาว่าแม่ของตัวเอง น้องภูมิใจหรอค่ะที่คนอื่นชมว่าตัวน้องถูกงั้นงี้ น้องเป็นคนดีมากๆ เป็นอภิชาตบุตร แล้วให้คนอื่นว่าแม่ของน้องเสียหาย  ทำไมไม่เอาเหตุผลที่น้องพิมพ์ๆมาไปบอกแม่เขาล่ะค่ะ แม่เขาจะได้รู้ว่าเพราะอะไรที่น้องไม่อยากลงไปลงจองที่จอดรถให้แม่  ครั้งต่อไปเวลาไปไหนกับแม่ แม่เขาจะได้เข้าใจและไม่ต้องให้น้องลงไปจองที่จอดรถอีกให้
comment31-1:นี่อ่านครบยังครับว่าเค้าอธิบายให้แม่ฟังแล้ว
comment31-2:ผุ้ใหญ่บางคน อธิบายด้วยตรรกะทั่วๆไปไม่ได้ ไม่รับฟังอะไรทั้งนั้น ลูกคงอัดอั้นมานาน คุณเข้าใจความต้องการให้คนอื่นรับฟังไหม 
อ่านดีๆก่อน ดูเจตนาก็น่าจะเข้าใจได้แล้ว
comment31-3:คิดว่าแม่น้องชายะรับฟังน้องไหมคะ
น้องเค้าพูดอะไร ผลออกมาเป็นยังไง?
comment31-4:จขกท.เขาก็บอกเหตุผลให้แม่เขาแล้วนะครับ แต่แม่เขาไม่ฟัง จขกท.คงเกิดความลังเลว่าจขกท.ทำถูกหรือไม่ ก็มาแชร์ประสบการณ์ครับ ว่าทำถูกหรือไม่อย่างไร
comment31-5:ผิดแล้วครับ คุณหญิงย้ง นี้คือปัญหาระดับประเทศ และประเทศนี้กำลังเจออยู่ และมันวุ่นวายแบบนี้ เพราะพื้นฐานคนส่วนใหญ่คิดแบบนี้ครับ
comment31-6:ผมว่าวิธีคิดแบบคุณแม่จขกท.คือปัญหาระดับชาติเลยนะครับ
แถมไปทำลายทรัพย์สินคนที่เขาทำถูกต้องอีก
ใช้อารมณ์ตัวเองเป็นที่ตั้ง ระรานผู้อื่น นี่มันปัญหาคุณภาพคนในชาติเลยหละ
comment32:คุณเจ๋งมากกกกกกกกกกกก ขอชื่นชมจากใจจริงเลย ขอให้รักษาความคิดแบบนี้ไว้ตลอด
แล้วมีโอกาสก็ส่งต่อความคิดแบบนี้ให้คนอื่น 
แม้ถ้าส่งต่อมันจะได้ผลบ้างไม่ได้ผลบ้างแต่ถ้ามีคนแบบคุณเพิ่มอีกสักคนก็ยังดี 

ชื่นชมจากใจจริง
comment33:น้องทำดีแล้วครับ ชื่นชมครับ
comment34:ไม่มีใครสมบูรณ์แบบจริงๆหรอก คนเรามีข้อดีข้อเสียต่างกัน แล้วแต่ใครจะมากหรือน้อย กรณีนี้จะรับได้หรือไม่ได้ก็ตาม แต่ความจริงก็คือ ท่านคือบุพการีของเรา

...ทำไมคุณจขกท.ถึงโพสต์ประจานแม่ตัวเองในที่สาธารณะ ให้คนอื่นเข้ามาวิจารณ์ โอเคอยู่ค่ะ คนวิจารณ์ก็วิจารณ์แบบให้เกียรติเพราะนั่นคือ แม่คุณ แต่คุณก็ไม่สมควร แม่ยังไงก็แม่ค่ะ ผิดถูกก็แม่เรา พูดง่ายๆคือไม่ควรเอาพฤติกรรมของแม่มาวิจารณ์ในที่สาธารณะนะคะ เรื่องในบ้านเคลียร์กันเองเถอะค่ะ ไม่จำเป็นต้องถามความคิดเห็น เพราะจริงๆคุณก็มีคำตอบอยู่ในใจแล้ว
comment34-1:ใช่ครับ แม่ยังไงก็คือแม่ ผิดถูกก็คือแม่  แต่ความผิดนั้นจะแม่หรือไม่ใช่แม่ก็ผิดอยู่ดีครับ และความผิดถือเป็นเรื่องน่าละอาย  การปกปิด เก็บซ่อน และรักษาความผิด จะเรียกว่าถูกต้องหรอครับ  ยังมีคนอีกมากที่ไม่รู้ว่าอะไรควรไม่ควร อะไรถูกคนประณามมากน้อย  ความกลัวในความผิดก่อนกระทำ นั่นจะช่วยลดความเสียหายที่จะเกิดขึ้นในภายภาคหน้า  ออ คห.35 เขาคุยกับคุณด้วย ผมเองก็ไม่เข้าใจ พิมพ์ตอบกลับในนี้ไม่ได้หรอ เอาเป็นว่าผมช่วยลิงค์(พิมพ์บอก)ไปให้แล้วกัน
comment34-2:อ่านมาตั้งแต่บ่ายแล้ว เห็นด้วยกับเม้นท์นี้ครับ
ยังคิดเลย ว่าน้องคิดยังไง ถึงเอาพฤติกรรมของแม่ตัวเองมาบอกคนอื่น

มันแสดงให้เห็นถึงความสัมพันธ์ในครอบครัว ที่ไม่สู้ดีนัก

และน้องชอบหรือ ที่ อยากให้คนอื่นมองแม่ในแง่ลบ 
ชอบหรือ ที่ให้คนมาด่าแม่ตัวเอง

เข้าใจนะว่าน้องอึดอัด .......

อยู่ที่ใจน้องแล้ว แต่ส่วนตัว ไม่เห็นด้วยกับการนำเรื่องของคนในครอบครัวตัวเองมาเล่าให้คนอื่นฟัง
comment34-3:บางครั้งการอยู่ในสังคมกลุ่มหนึ่งมากๆ ย่อมคิดเห็นเหมือนกัน บางคน จขกท. เคยรับรู้มาตลอดว่าการกระทำเรื่องจองที่จอดรถเป็นเรื่องถูก แต่เมื่อโตมาสักพักไปเจอกลุ่มสังคมใหม่ อาจจะเป็นโรงเรียนหรือวัด สอนว่าการทำแบบนี้เป็นสิ่งผิด ซึ่งต้องเกิดความสับสนแน่นอน ว่าตกลงผิดหรือถูก แต่หากเป็นมนุษย์ที่ตรรกะไม่เพี้ยนไม่เห็นแก่ตัว ก็ต้องคิดได้ แต่ที่นี้สังคมประเทศไทยผู้ใหญ่ถูกเสมอ ทำให้บางครั้งยากต่อการที่จะแก้ไข แต่การแก้ไขมันไม่ใช่ประเด็นสำคัญเท่า การหาที่ยึดเหนี่ยวว่าสิ่งไหนถูกสิ่งไหนผิด ใช่ที่มนุษย์ไม่สมบูรณ์แบบแต่อย่าเอาโลภ ความเห็นแก่ตัวมาเป็นข้ออ้างในความไม่สมบูรณ์แบบนั้น
comment34-4:อ่าวทีเด็กทำผิด เห็นด่ากันจังว่าพ่อแม่ไม่สั่งสอน  พอแม่ทำผิดเอามาถามในบอร์ดก็หาว่าอกตัญญู

สรุปความถูกผิดมีจริง หรืออิงกับบุคคล?  ถ้าแม่ทำผิดแล้วลูกสอนไม่ได้เพราะสอนก็แปลว่าเถียง แล้วต้องทำอย่างไรครับ

การมาตั้งกระทู้ เผื่อแม่น้องเค้าเข้ามาเจอ จะได้รู้ไงครับว่าสังคมต่อต้าน สิ่งที่ทำมันผิด เผื่อแม่จะคิดได้ไงครับ มองโลกแง่ดีบ้าง
comment34-5:ถ้าจะบอกว่าแม่ยังไงก็คือแม่ ถ้าเป็นแม่ก็ควรทำตัวเป็นตัวอย่างให้ลูกรึเปล่าคะ
comment34-6:ผิดถูกก็แม่เรา... แล้วถ้าแม่ไปฆ่าคนตายก็ผิดถูกก็แม่เรา ใช่มั้ยครับ
comment35:ปัญญาอ่อนครับการที่น้องเค้าเอาเรื่องในครอบครัวมาพูดไม่ได้แปลว่าเอาแม่มาประจานหรือยังไงเพราะเค้าต้องการระบายหรือขอความเห็นแล้วไม่มีใครรู้นิว่า จขก เป็นใครและแม่เค้าเป็นใครอย่าโลกสวยให้มันมาก ถึงคห34
comment36:ถ้าไม่ใช่เรื่องแต่งเราว่าคุณทำถูกแล้ว

แต่ไม่รู้ทำไมเรารู้สึกเหมือนมันเป็นเรื่องแต่ง
comment37:เมื่อวานก็เจอ
เลยทำเป็นไม่เห็นแล้วถอยหลังเข้าไปเลย
เจ๊แกโวยวายใหญ่

งงกับมันจริงๆ
comment38:คุณทำถูกแล้ว
เรื่องที่ถ้าแม่เป็นมนุษย์ป้า มันคือปัญหาของเราครับ 
ปัญหาที่ต้องแก้ไข แก้ด้วยวิธีอย่างไรนั้นคงบอกไม่ได้ ต้องแล้วแต่คน แต่ตัวเราเองนั้นต้องอาศัย สติปัญญา ความอดทน และการให้อภัย สูงมากๆ
comment39:เคยเจอครั้งนึง ที่จอดรถเซ็นทรัลพระราม 3 กำลังจะถอยจอดเข้าซอง แค่เดินหน้าไปนิดนึงเพื่อจะตั้งลำ มีผู้ชายคนนึง หน้าตาท่าทางก็ดีหรอก มายืนจอง แล้วตะโกนบอกว่าผมจองแล้วรถกำลังวนมา เถียงกันอยู่แพ่บนึง นางทำหน้าตายมาก พอดีมีอีกคันกำลังออก เลยไม่เสียเวลาเถียงด้วย
comment40:คุณทำถูกแล้ว ที่ไม่ทำตาม แต่อย่าไปว่าเขานะคะ ยังไงเขาก็เป็นแม่
comment41:ต่อจากนี้คุณต้องเรียกแม่คุณว่า ป้า เพราะแกคือ มนุษย์ป้า อย่างสมบูรณ์แบบ
comment42:เคยเจอมนุษย์ป้าแบบนี้กับตัวเองเลยค่ะ เราจะเลี้ยวเข้าซองแล้ว เดินเข้ามายืนเฉยเลย
comment43:ที่จอดรถในห้างมีค่าดั่งทองคำ หน้าด้าน้ก่งก็เอาตัวรอดเก่ง
comment44:ทำถูกแล้วค่า
comment45:ทำดีเเล้ว ทำต่อไปครับ
comment46:คือสงสัยจริงๆ นะ บ้านที่พ่อแม่พูดกูกะลูกนี่ เค้าคิดอะไรอยู่ บ้านเราแค่ได้ยินลูกสบถว่าเอ๊ย ยังโดนตีตูดแปะๆ เลย
comment47:คืออย่าว่างั้นงี้เลยนะคะ สมัยนี้เราเหล่าลูกหลานเอง ก็ต้องรู้จักบอก รู้จักเตือน บุพการีของเราด้วยว่า สังคมสมัยนี้มันเป็นยังไง อะไรควรทำไม่ควรทำ ไม่เช่นนั้น บุพการีของเราก็จะเป็นมนุษย์ป้า มนุษย์ลุง ไป โดยไม่รู้ตัว แม้แต่ในเรื่องโซเชี่ยวเองก็ตาม เค้าจะเชื่อทุกเรื่องในนั่นเราต้องคอยดูแลสอดส่องช่วยเค้าด้วย ที่บ้านใช้วิธีเอาคลิปมนุษย์ลุงมนุษย์ป้าเปิดให้ดู อธิบายนิยามของมนุษย์ลุง มนุษย์ป้า ว่าพฤติกรรมแบบนี้มันไม่ควรทำเพราะอะไร ถ้าเค้าเห็นว่าไม่สมควรเค้าก็จะไม่ทำ (แต่บางครั้งก็มีบ้างที่เห็นว่าพฤติกรรมดังกล่าวไม่ผิด) เราก็ต้องล้อว่า จะเป็นมนุษย์ป้าเหรอ ขำๆกันไป
comment48:ทำถูกแล้วค่ะ
comment49:ทำถูกแล้วค่ะ 
เราคนนึงอ่ะโค ตะ ระ เกลียดคนพวกนี้(ไม่ได้ว่าแม่คุณนะคะ)
เราไม่สนใจนะว่ามายืนจองหรืออะไร มันคือที่จอดรถ ไม่ใช่ที่ยืนเฉยๆ
เราก็เข้าไปจอดนะ ไม่สนใจ เพราะเรามีรถ ส่วนไอคนที่ยืนจองมันไม่มีรถ ก็ไม่แคร์ค่ะ
ด่ามาด่ากลับไม่โกง ประเทศชาติจะเจริญถ้าไม่มีคนเห็นแก่ตัว
comment50:ประเทศนี้มีความหวังแล้วครับ ผมคงนอนตายตาหลับ
comment51:ปรบมือให้รัวๆๆๆๆ
comment52:น้องทำถูกแล้วครับ  พพี่เคยไปเจอยืนจองที่จอดยังไม่พอ ย้อนศรเพื่อเข้ามาจอดอีกตะหาก เอาว่าอารมณ์ตอนนั้น ขึ้นจริงนะ วนมาหลายรอบ เจอที่ว่างแล้วรีบวนไป พอบอกป้าแกก็บอกไม่ๆๆชั้นมายืนจอง  จะขับชนก็กลัวรถจะสีถลอก
comment53:วันนี้เพิ่งวนหาที่จอดรถมาเหมือนกัน แล้วก็เพิ่งสอนหลานว่า ทำแบบนี้ไม่ได้นะคะ พฤติกรรมแบบนี้คือ นิสัยไม่ดี 
เป็นกำลังใจให้จขกท. อดทนยึดมั่นในความดีต่อไปนะคะ
comment54:มาให้กำลังใจค่ะ
comment55:คุณเป็นคนดีมากค่ะ อนาคตคุณต้องเป็นแม่ที่ดีได้แน่ๆ
comment56:ทำดีครับ
comment57:แม่คุณนี่... ดัดไม่ได้แล้วล่ะ 
ขอให้คุณทำดีต่อไปค่ะ
comment58:แม่เราเคยทำนะ ตอนนั้นไปห้างไปกันทั้งครอบครัว แล้วพ่อเราเจอที่จอดว่างเลยให้แม่เราลงไปโบกรถให้ แล้วทีนี้พ่อเราเปลี่ยนใจจะไปจอดที่อื่น พ่อเราขับรถเลยไปเลย555 แม่เราเลยยืนจองแม่มเรย #พ่อทิ้งแม่ไว้กลางทาง
comment59:ดูนางให้ดูแม่  ดูแน่ๆ บางทีต้องดูที่พ่อ  จขกท. นิสัยน่าจะไปทางพ่อนะ ให้เดา
comment59-1:เราสงสัยอยู่ว่าใครเลี้ยงจขกท. พ่อ ยาย ใครที่ปลูกฝังนิสัยดีๆให้
comment60:ใช่เลยอะ  เราเจอตลอดเลย ไม่เห็นด้วยกับความคิดเค้า เค้าด่า กลายเป็นเด็กไม่เชื่อฟังในสายตาเค้าเสมอ ๆ 

หึหึหึ นึกว่าจะมีความรู้สึกนี้คนเดียวบนโลกนี้ซะอีก น้อยใจในคำด่า  เป็นกำลังใจให้กันและกันนะคะ
comment60-1:มนุษย์ลูกต้องอดทนนะคะ สู้ๆ
comment61:เคยเหมือนจขกท.ค่ะ เราคิดว่าไม่ถูกต้อง แต่พราะรู้นิสัยพ่อเลยลงไปยืนแบบแกนๆ (และละอายมาก) กว่าจะมามีรถมา เราเลยหลบให้เขาจอด

พ่อมาถึง โดนด่าสิคะรออะไร แต่ไม่ถึงขั้นกรีดรถนะคะ

ปล.พ่อเราคล้ายแม่จขกท.เลย มีความเป็นมนุษย์ลุงสูงมาก ขนาดเราเป็นลูกหลายอย่างยังเรารับไม่ได้เลยอ่ะ จนแอบคิดในใจว่าถ้าจะมีแฟนหรือแต่งงาน จะไม่เอาผู้ชายนิสัยแบบพ่อมาเป็นผัวเด็ดขาด 5555555
comment62:ตามใจแม่เจ้าเถิดหล้าแม่ผู้เลี้ยงเฮามา  สมจิตร  บ่อทองได้กล่าวไว้
comment62-1:สมจิตร ที่ไหน เฉลิมพล  ต่างหาก
comment63:เราเห็นด้วยนะที่ว่าการลงไปยืนจองที่จอดรถมันเป็นมารยาทที่ไม่ถูกต้อง ถ้าสังคมเราทำอย่างงั้นจนยอมรับว่าเป็นเรื่องปกติ ต้องมีเรื่องน่ากลัวเกิดขึ้นแน่นอน แต่ที่คุณทำมันก็ใช่ว่าจะถูกต้องซะทีเดียว ถ้าคุณเชื่อมั่นในหลักการของคุณก็ควรจะบอกแม่คุณแต่แรก นี่เหมือนการยอมรับความคิดแม่คุณไปแล้ว ถึงแม้จะแบบไม่เต็มใจก็เหอะ สุดท้ายที่คุณทำมันคือการปัดความรับผิดชอบต่อสิ่งที่ตัดสินใจลงไปแล้ว มันเป็นธรรมดาที่แม่คุณจะโมโหมากๆ นอกจากนี้คุณยังตัดโอกาสที่จะได้ที่จอดรถที่อื่นของแม่คุณอีก สรุปก็คือต่างคนต่างมีส่วนที่ถูกและผิด ถอยออกมาคนละก้าวแล้วจะได้เห็นว่าเรื่องทั้งหมดมันเป็นแค่ภาพของคุณกับแม่ที่เห็นไม่ตรงกัน
comment64:แม่เราก็เป็น แต่ของเราไม่ใช่ถอยรถ
แม่เราไปปาดหน้าคันอื่น เกือบชน 2 รอบ
เราเตือนแม่ แต่แม่ก็โวยเรา แล้วบอกว่า รู้แล้ว มองอยู่ (เสียงดูรำคาญเรา)
comment65:โห อ่านแล้วซึ้งมากเลยอะ แม่คุณโชคดีมากเลยนะได้ลูกแบบคุณอะ รักษาความดีเอาไว้นะ ส่วนเรื่องที่คห.อื่นๆมาว่าว่าเอาแม่มาประจานอะ 
ก็อ่านผ่านๆแล้วเป็นบทเรียน ว่าหลายๆเรื่องมันละเอียดอ่อน บางทีคนไม่รู้จักกันก็ชอบตัดสินกันแบบนี้แหละ ส่วนตัวเราเข้าใจว่า จขกท.อึดอัดมาก 
อยากมั่นใจด้วยว่าตัวเองถูกจริงหรือเปล่า แล้วไอ้ที่ผ่านๆมาคืออะไร ผู้ใหญ่แต่ละบ้านไม่เหมือนกัน รับฟังลูกหลายไม่เท่ากัน ดังนั้น คห.ต่างๆก็มาจากคนละครอบครัว ย่อมไม่เข้าใจทุกปัญหาระดับปลีกย่อย แต่ความอ่อนแอบอบบางของแต่ละคน .

เอาเป็นว่า ที่ทำอะ ถูกแล้ว แต่เหลือก็อาจจะต้องเรียนรู้การสื่อสารกับคนในสังคมกว้างๆที่ชอบตัดสินคนอื่นอะนะ สู้ๆ
comment66:เรากับแม่ก็มีอะไรหลาย ๆ อย่างที่คิดเห็นไม่ตรงกัน
สิ่งไหนที่เราเห็นว่าทำถูก เราก็ทำไป  ก็โดนตำหนิบ่อยนะคะ แต่เราก็ต้องยึดมั่นอ่ะ 555
จขกท.ทำดีแล้วค่ะ รักษาความดีนี้ต่อไป ^^
comment67:ผมเคยตั้งกระทู้นานแล้วเรื่องนี้ คร่าวๆคือมีมนุษย์ป้ามายืนจอง ผมไม่รู้นึกว่ายืนโบกแท็กซี่ ก็ถอยไป เสร็จแล้วเขาก็บอกว่าผมมาจอดได้ไงเขามาจองก่อน ผมเลยเถียงว่ามันทำไม่ได้ เขาอ้างว่าเขารู้กฎหมายเป็นข้าราชการ (ฮามาก ตรรกะล้มเหลวสุดๆ)

ผมเลยมาเล่าในพันทิปสรุปว่ามีคนจำนวนมากบอกว่าผมผิด งงมากเลย คือแบบนี้มันต่างอะไรกับเอากรวยวางจองอ่ะ
comment68:น้องเป็นเด็กดีมากๆเลยครับ
comment69:เจอคนจองแบบนี้ถอยไปค่ะ ถอยไปเรื่อยๆ ไม่หนีก็ชนเลยค่ะ ไม่ต้องพูดมาก นี่ทันlaneรถยนต์
comment70:ช่างแม่ อะไรที่ดีก็เก็บไว้อะไรไม่ดีก็ไม่ต้องจำ ต้องหัดแยกแยะได้แล้ว มีมนุษย์ป้าใกล้ตัวแบบนี้จะเดือดร้อน
comment71:น้องเป็นเด็กอะไรกันนี้
comment72:ปิดเทอมใช่มั้ย หนู
comment73:ชมเชยในตวามกล้ายืนหยัดต่อสิ่งที่ถูกต้องของน้องครับ
comment74:แปลกใจกับคำตอบที่เห็นด้วยที่เอาแม่มาประจาน
แปลกยิ่งๆขึ้นไปที่พอคนไม่เห็นด้วยว่า เอาแม่มาเขียน คนตอบแย้ง
แปลกที่คนส่งเสริมให้เด็กคนนึงไปเรียกแม่ตัวเองว่ามนุษย์ป้า
แปลกที่คนเข้ามาตอบเสริมว่า ใช่ๆ พ่อแม่เราก็มนุษย์ป้าลุง

เป็นกระทู้ที่แปลกแต่จริงในสังคมสมัยนี้  



สรุปว่า เดวมีคนตอบกลับเพียบบบบบบบบบบบ+กดสยอง

เพิ่ม  แล้วน้องละ มีตรรกะแปลกๆ ที่คนไม่ใช่ลูกที่ดีทำหรือเปล่า ? อย่าลืมมาโพสต์เล่านะ
comment75:แล้วเราควรหาทางแนะนำแม่ยังไงครับ ? ถ้าปล่อยไปเลยเรื่องพวกนี้ก็อาจจะเกิดขึ้นอีก
comment76:ลูกไม้หล่นไกลต้นซินะ....
comment77:แม่เราก็เคยบอกให้ลงๆไปจองนะ เราก็ลงไปไม่ได้อะไร พอพ่อไปวนรถยังไม่ถึงครึ่งพี่คนนึงก็เดินมา แล้วก็ถามเราว่า "มาจองไว้หรอคะ" เราก็บอก "ค่ะ" สรุป เราเดินไปตรงท้ายๆที่จอดเพราะคิดว่ารถพ่อจะมาแล้ว รถกระบะคันนึงเลี้ยวเข้ามาจอดเฉยเลย
comment78:ลุงว่าหนูพูดถูกต้องแล้วลูก. แต่แม่หนูทำไม่ถูกนะ
comment79:ขอบใจที่เอามาเล่าสู่กันฟัง นึกว่าจะมีแต่แม่พี่คนเดียวที่เป็นแบบนี้ เมื่อก่อนพี่เด็กๆ แกไม่เป็นนะ
แต่เดี๋ยวนี้พี่เป็นคนขับแกเป็นคนนั่ง แกมักจะอยากลงไปจองให้ลูก แต่พี่ขับช้าๆไปเรื่อยๆ ไม่ให้แกลง 555
ดีไปอย่างที่แกไม่กล้าด่าพี่ ได้แต่หัวเสียว่าได้แล้วไม่เอา หรือไม่ก็มัวเลือกที่จอดบลาๆๆ พี่ก็เข้าหูออกหู
หลายๆ อย่างที่เป็นข้อเสียของแม่พี่ก็พยายามจะไม่ทำ แม้ว่ามันอาจจะฝังอยู่ในตัว เวลาขาดสติก็มีหลุดแต่ถ้าสติอยู่พี่จะบังคับตัวเอง
แต่พี่ไม่เคยว่าแม่ให้คนอื่นฟังนะ เพราะพี่เข้าใจอย่างหนึ่งว่าแม่ก็คือคนธรรมดาคนนึงที่ย่อมมีทั้งข้อดีและข้อเสีย
comment80:เปิดไฟเลี้ยวตั้งลำจ่อไว้แบบนั้นแหละ
ระหว่างนั่งรอในรถเย็นๆ กับยืนจองร้อนๆ
ใครจะทนได้นานกว่ากัน
comment81:น้องทำถูกแล้วค่ะ สิ่งไม่ดีที่ผู้ใหญ่ ยัดเยียดให้ทำ เราสามารถแยกแยะ ปฏิเสธได้ สิ่งไหนไม่ดี เลี่ยงได้ก็เลี่ยงไปดีแล้วค่ะ 
สิ่งที่น้องทำ เป็นสิ่งที่ถูกต้อง แต่สิ่งที่น้องเอามาโพสต์มันเหมือนเอาดีเข้าตัว โยนชั่วให้คนอื่น การศึกษาเคยสอนไหมคะ
ต่อให้บุพการีเป็นคนเลวยังไง  เราก็ไม่ควรต่อว่าท่านนะคะ ไม่ใช่ว่าให้เชื่อฟังพ่อแม่ไปซะทุกอย่าง แต่แบบอย่างไหนที่ไม่ดี 
ก็อย่าปฏิบัติตามค่ะ เชื่อว่าพ่อแม่ทุกคนไม่เพอร์เฟค100% 

แต่หลายประโยคที่หนูโพสต์ พิมพ์มา มันเหมือนหนูไม่รักแม่ น่าจะมีอคติกับแม่หนู  พี่ไม่ได้อยู่ในเหตุการณ์ 
พี่ไม่รู้พื้นฐานครอบครัวหนูเป็นยังไง แต่เท่าที่หนูพิมพ์มา "ที่จริงแม่เรามีตรรกะแปลกๆอีกหลายอย่างนะที่ยังไม่ได้เล่า"
พี่ก็พอรู้ค่ะ ว่าหนูก็ไม่ได้รักแม่หนูสักนิด หนูไม่ได้เป็นเด็กดี เพราะพื้นฐานของเด็กดี ต้องรักพ่อแม่ เคารพและเลือกที่จะเชื่อฟัง 
"อย่าเป็นคนดี ที่ชี้หน้าคนอื่นว่าเลว" และคนๆนั้นเป็นแม่ผู้ให้กำเนิดหนูออกมา เลี้ยงดู ส่งเสียให้เรียน ลองกลับไปคิดใหม่ดูนะคะ 

เมื่อก่อนพ่อของพี่ก็เคยติดคุก แน่นอนค่ะ ในสายตาคนอื่น พ่อพี่ถูกมองว่าเป็นคนไม่ดีแน่นอนค่ะ แต่ในสายตาพี่ พ่อเป็นคนดี  
แต่พี่ไม่เคยโกรธพ่อ ไปเยี่ยม เขียนจดหมายให้บ่อยๆด้วยซ้ำไป  พี่สัญญากับพ่อว่า ถ้าพ่อออกมาต้องเลิกพฤติกรรมแบบนี้ให้หมด 
และท่านก็สำนึกผิด ท่านเป็นพ่อที่ดีคนนึงค่ะ ออกมาทำงาน รับเหมาก่อสร้าง จนส่งลูก3คนเรียน แต่น่าเสียดายท่านเสียไปได้3ปีแล้ว 

อยากฝากให้คิดนะคะ คำว่ากตัญญู เป็นคุณสมบัติของคนดี มันคือเรื่องจริงค่ะ เชื่อพี่คนกตัญญูได้ดีทุกคน
comment82:ในความคิดเราเราก็มองว่าน่าเกลียดนะคะ
บ้านเราก็ไม่ทำ ถ้าจอดเดินไกลหน่อยก็โอเค
ขอปรบมือให้เลยค่ะ
เราว่าคุณทำถูกแล้ว
แถมยังบอกแม่ด้วยว่ามันไม่ดี
จริงๆแล้วการที่เราเป็นลูก
ก็สามารถกล่าวเตือนพ่อแม่ได้
ถ้าพวกเขาทำผิด คุณเป็นลูกที่ดีมากค่ะ
ทำต่อไปนะคะ
comment83:คุณทำดีแล้วผมเจอบ่อยพสกชอบยืนจองช่องจอดขนาดจอดหน้ามันบียแตรก็แล้วทำเป็นไม่เห็นเซงมาก
comment84:แม่เราก็เคยพูดนะแต่ออกแนวพูดเล่นขำๆ มากกว่า เพราะเรากับพี่ไม่ชอบอะไรแบบนั้น แต่เคยทำอยู่ครั้งหนึ่งเพราะตอนนั้นไปเซ็นทรัลตอนวันหยุดแล้วหาที่จอดไม่ได้เลย ไม่ได้จริงๆ วนบนชั้นเป็นสิบรอบตั้งแต่ชั้น 1 ขึ้นไป กว่าจะมีรถออกทีนานมาก ตอนนั้นเลยเดินลงไปยืนจองเพราะไม่ไหวแล้ว วนจะเป็นชั่วโมงแล้ว ถึงจะไม่ชอบแต่พอสถานการณ์มันจำเป็นก็ต้องทำ แม้คนอื่นจะมองว่าเห็นแก่ตัวก็ตาม (เพราะเห็นคนอื่นก็ทำเหมือนกัน)
comment85:ใช่ ที่เซ็นทรัลบางนาชั้น 4 ครึ่ง รึเปล่าครับ
comment86:TT โดนเหมือนกันเลย ให้ไปยืนจอง บ้าไปแล้ววว แต่ต้องจำใจ ไม่ทำก็โดนตวาดใส่ เลยลงไปแบบซึมๆ
comment87:อภิชาติบุตร  มีศีลสูงกว่ามารดา บิดา ผู้ให้กำเนิด ...
comment88:ห้างดังเนื้อที่กว้างขวางมีอิเกียแถวบางนาเคลมว่าที่จอดเยอะมาก ยังมีพวกนิสัยแบบนี้เหมือนกัน เจอบ่อยมากบางทีเห็นขึ้นไฟเขียวใช่ว่าจะจอดได้มีเจ้าที่อยู่ #บางทีอยากถอยรถไปทับซะให้เป็นเจ้าที่อยู่ตรงนั้นจริงๆไปเลย
comment89:เมื่อวานก็ไปห้างแถวบางแคกับครอบครัวค่ะ แล้วเราส่งคนอื่นลงก่อน เหลือเรากับพ่อ วนไปวนมา 3-4 รอบก็ยังไม่มีที่จอด จนวนรอบที่ห้า มีที่ว่างแต่มีคนยืนจอง พ่อเราเลยเปิดกระจกถาม *แบบสุภาพ* ว่า "ยืนจองได้เหรอ" คนที่ยืนยองก็ยิ้มๆ ให้ แล้วพ่อก็หันไปถามยามว่า ยืนจองที่ได้เหรอ ยามบอก "ไม่รู้ครับ ไปเคลียร์กันเอาเอง" พ่อก็เริ่มหงิดละ เลยถามคนที่ยืนอีกทีว่า "จองได้เหรอ" คนที่ยืนบอกว่า "วนมารอบนึงแล้วค่ะยังไม่เจอเลย" พ่อก็เลยว่ากลับไปว่า "ผมวนมาสี่ห้ารอบแล้วยังไม่มีเหมือนกันครับ ถ้ายืนจองได้ผมยืนไปนานแล้ว" พร้อมกับขับวนไปอย่างหัวร้อน

สุดท้าย ได้ที่จอดหน้าประตูค่ะ #คือวินมาก 5555555555
comment90:แม่เราก็เป็น ตรรกะแปลกๆ เตือนไม่ฟัง นางจะรู้สึกเสียหมาเป็นอย่างยิ่งถ้าเราเตือนแล้วมันเป็นสิ่งที่ถูก หลายครั้งที่ขึ้นหยาบ แบบอย่ามา|สือกเรื่องของกรูได้มะ อ่าว แล้วเอามาเล่าให้ฟังทำไม ไม่อยากให้ออกความเห็นก็เก็บเอาไว้กับตัวเสะ

อย่างเมื่อเช้ามีข่าววัยรุ่นเมารุมปาดคอคนพิการ นางฟังแล้วก็หันไปคุยกับแฟนว่า ตัวเอง นี่นะถ้ากินเบียร์คงไม่เป็นงี้หรอก กินเหล้าเลยเป็นเรื่องเลย (เพราะตัวเองดื่มเบียร์ก็เลยอวยเบียร์) เราก็พูดขึ้นมาลอยๆว่า เบียร์กับเหล้าต่างกันยังไง? แอลกอฮอล์ทั้งคู่ คือกินไปก็เมาทั้งคู่แหละถ้ากินเยอะเกินพอดี นี่ก็เงียบ งอน ไม่คุยด้วย ประสาท กินเบียร์แล้วยังไงก็ไม่เมา เพ้อเจ้อ
comment91:เราเห็นรถคันนึงออก รีบวนไปเพราะข้างหน้าไม่มีรถ คิดว่ายังไงก็ได้จอดแน่ๆ อีป้ารถป้ายแดงวนลงมาจากชั้นบนย้อนศรพุ่งเข้าจอดต่อหน้าต่อตา ซ้ำยังเปิดประตูมายิ้มให้อีก อยากลงไปกระทืบ ถ้าคุณไม่ห้ามแม่คุณคนอื่นก็จะมองแม่คุณแบบยายป้านี่แหละ เข้าใจคุณค่ะ สู้ๆ ทำดีต้องได้ดีแหละ และการมาเล่าให้ฟังก็เป็นสิ่งดีค่ะ เพราะบางคนยังไม่รู้ว่าสิ่งที่ตัวเองทำน่ะผิด ส่วนคนที่ว่าคุณประจานแม่ตัวเองน่ะ อย่าไปสนเลย คนพวกนี้ลงไปจองที่จอดบ่อยเหมือนกัน 555
comment92:อยากเห็นหน้าคุณแม่
comment93:ของเราโดนที่เซ็นทรัลแห่งนึ่ง จำได้ไม่เคยลืม.... 
เราขับรถวนหลายรอบมากจนเจอที่ว่างอยู่หนึ่งที่ แต่มีผู้หญิงคนหนึ่งยืนเป็นแม่ย่านางจองที่จอดรถอยู่ ณ ตรงนั้น แต่เราก็ทำเป็นไม่สนใจ เพราะเราจะจอด เราก็ตั้งหลักและถอยรถเข้าไป นางก็ไม่ยอมขยับแต่โบกมือห้ามหยอย ๆ เราเลยเปิดกระจกรถลงแล้วบอกว่าจะจอดค่ะ นางบอกว่านางจองแล้ว 
เรา : ขอโทษค่ะ พอดีจะจอดค่ะ 
นาง : จองแล้วค่ะ
เรา : แล้วไหนคะรถ (กะว่าถ้ารถเค้ามันต่อจากรถเราไปซักคันสองคันเราก็จะไม่เอาก็ได้ เข้าใจว่ามันหาที่จอดยาก)
นาง : (ชี้นิ้วไปนอกตัวอาคาร ย้ำว่านอกตัวอาคาร) นู๊นนนค่ะ กำลังมา
เรา : มันจองแบบนี้ได้เหรอคะ? ( ณ ตอนนี้รถเริ่มติดละ เพราะเราจอดคาเอาก้นจะเสียบ แต่เข้าไม่ได้มันก็เลยคาแบบนั้น ทำให้รถคันอื่นไม่สามารถผ่านไปได้) 
นาง : (เงียบ)
เรา : หลีกไปค่ะ จะจอด
นาง : จองแล้ว  (สะบัดหน้าหนี เชิดหน้าไม่รู้ไม่ชี้)
จบประโยคนี้เราของขึ้นละ เราลงรถไปเลยค่ะ คือยอมรับว่าโมโหมาก ก็เปิดฉากทะเลาะกับนางเลย แฟนเรานั่งอยู่ในรถกระชากแขนเราไว้ แต่เอาไม่อยู่
เรา : หน้าด้าน เกิดมาไม่เคยพบเคยเห็น มันจองแบบนี้ได้ที่ไหน รถใครมาก่อนก็ต้องได้จอดก่อน แบบนี้รถตรูยังจอดอยู่บ้านก็ให้ผัวตรูมายืนจองไว้ก่อนก็ได้ดิ ห๊ะ... ถอยไปจะจอด!!! (จำคำพูดได้ไม่ค่อยเป๊ะนะ แต่ประมาณนี้) 

จากนั้นเราก็เดินขึ้นรถแล้วตั้งท่าจะถอยใหม่อีกครั้งพร้อมกับตะโกนบอกไปว่าถ้าไม่หลีก เราจะถอยชน นางก็ท้ามาว่าชนเลย ๆ เอาเลย เราก็เลยถอยจะชนนาง (ตั้งใจแค่จะถอยขู่แหละเผื่อนางจะหนี) แต่นางก็คว้ารถเข็นในห้างที่คนจอดไว้หลังรถแถวนั้นมากันตัวนางไว้ เราก็เลยหยุดถอยเพราะถ้าชนก็ไม่โดนนางแต่โดนรถเข็นแทน 

เราเลยลงไปใหม่ คราวนี้เราไม่ด่านางละเหนึ่อย เพราะนางไม่สน ไม่รู้ ไม่ชี้อ่ะ ในใจเราก็ไม่อยากจะจอดตรงนี้แล้วหละ เพราะจอดรถเราคงไม่ปลอดภัยเป็นแน่แท้ แต่ก็ขอประจานนางหน่อยนะ เราก็เลยตะโกนเรียกคนแถวนั้นมาดูหน้านาง ก็ตะโกนไปว่า คุณคะ ๆ มาดูคนหน้าด้านค่ะ คนไม่มีมารยาท มาจองที่จอดรถ  บลา ๆ ๆ ... คนแถวนั้นที่เค้าจอดรถเสร็จแล้วจะเดินเข้าห้างก็เดินมาเป็นกลุ่มใหญ่ก็ให้ความร่วมมือดี เดินเข้ามาถามไหนคะ ๆ เราก็ชี้ให้ดู ว่าเนี่ย ๆ ค่ะ ผู้หญิงคนนี้หน้าด้านมากเลยค่ะ มายืนจองที่จอดรถ รถก็ยังอยู่ข้างนอกนั่น พวกนั้นก็พากันหัวเราะคิกคัก ไม่รู้ว่าขำเราหรือขำอะไรนะ สุดท้ายเราก็เหนื่อยอ่ะ รถที่มันค้างสะสมตรงนั้นก็เริ่มเยอะ และเริ่มบีบแตรไล่เรา ยามก็เหมือนจะเดินมา แฟนเราก็เลยวิ่งมาคว้าแขนเราให้ไปเถอะ เราก็เลยขึ้นรถไปหาที่จอดใหม่ 

จบค่ะ..
comment93-1:ดีนะไม่โดนเขาเล่นงานกลับว่าดูหมิ่นซึ่งหน้า
comment94:ยินดีกับผู้ใหญ่ที่ดีในอนาคตข้างหน้าครับ น้องมีวามคิดและอีคิวที่ดีนะ..แต่อย่าไปโกรธแม่เค้านะ คนเรามีอุดมคติทางความคิดต่างกันได้แม้จะเป็นพ่อแม่ลูกกันครับ
comment95:ที่แฟชั่น รามอินทรา เมื่อวานก็เจอค่ะ ยืนจองหน้าตาเฉย เราเป็นคันถัดไปต่อจากคันนั้น


แต่พอดีจังหวะนั้นมีที่ว่างหลายช่องอยู่


น่าเบื่อมาก... คนแบบนี้
comment96:เรื่องแต่ง
comment97:ใช้ได้เลย นิสัยดีมารยาทดี เกิดเองฝึกเอง
comment98:อนาคตของชาติอย่างแท้จริง
comment99:หนูกลายเป็นลูกอกตัญญู
ต้องตอบแทนบุญคุณทำตามทุกอย่าง 
ไม่ว่าจะเป้นเรื่องที่ผิด ไม่ดีแค่ไหนก็ตาม 
อิอิ ล้อเล่นๆ

หนูควรสอนเขาให้แยกแยะรู้ผิดรู้ถูก ไม่ให้เขาเปนนั้นอีก หนูจะได้บุญ

หนูทำถูกต้องแล้ว
comment100:น่าสงสารจขกท.ที่มีแม่แบบนี้ คิดว่าหลายอย่างแม่ก็มีดีอยู่บ้างล่ะ

เรื่องกีดรถจขกท.น่าจะเขียนลงบนกระดาษแล้วไปแปะหน้ารถ "ฝีมือแม่หนู หากเอาเรื่องติดต่อเบอร์......."
comment101:คุณเป็นคนที่ดีมากๆเลยนะเนี่ย ถ้าคุณเอากระทู้นี้ให้ดูระหว่าง โดนด่า กับ ชื่นชม แม่คุณจะเป็นแบบไหน
comment102:คุณทำถูกแล้วครับ ถ้าผมจะจอดแล้วเจอคนยืนจองอยู่ ผมไล่เลยนะครับแล้วจะเรียก รปภ มาเคลียร์ เคยทำแบบนี้มาแล้วที่ห้างเปิดใหม่ย่านบางใหญ่

เล่าเรื่องนะครับ คือวันนั้นวันหยุด คนไปห้างนั้นกันเยอะ รถเยอะหาที่จอดลำบาก ผมวนหลายรอบแล้ว ก็เจอที่ว่าง ผมถึงที่ว่างนี้พอดี แต่มีหญิงสาวคนนึงยืนอยู่ กลางซองเลย เลยหักรถเข้าไป แล้วบีบแตร 2 ครั้ง นางเดินมาบอกว่า "ตรงนี้จองแล้วค่ะ เดี๋ยวแฟนขับวนมา" เจอผมกับเพื่อนเถียง "อะไรครับ ที่นี่ไม่มีการจอง ใครถึงก่อนได้ก่อน ถ้าผ่านไปแล้วก็ต้องหาที่ใหม่" นางหน้าเสียเลยครับ แล้วผมก็เข้าไปจอด แล้วยังไม่ออกจากรถ จนกว่ารถที่นางนั่งมาจะวนมาถึง .... โห ขับรถคันละสองล้านกว่าด้วยนะครับ
comment103:ทำดีเเล้วค่ะ ทำถูกเเล้วต่อสังคม แต่เรื่องไม่ดีของคนในบ้าน ไม่ควรมาเล่า 
พี่ให้กำลังใจนะ  พี่ว่าเเม่ด่าเราดีกว่าให้คนอื่นด่าเเม่เราเนอะ ^^
comment104:ตกลง ที่เธอมาบอก เพื่อให้คนเค้าชมเธอ แต่ด่าแม่เธอ ว่าเห็นแก่ตัว ช่างเป็นลูกที่ดี น่าได้โล่ห์นะ
comment105:พฤติกรรมของคุณแม่ จะมองว่าน่าเกลียดก็คงจะใช่
แต่ถ้ามองในมุมนึง หลายคนที่มีพฤติกรรมแบบนี้ โดยไม่คิดว่ามันเป็นเรื่องผิด
เพราะอาจเคยทำมาจนชิน อาจไม่ใช่เพราะเธอเป็นมนุษย์ป้าก็ได้นะครับ
เพียงแต่ ยุคนี้ สมัยนี้ การกระทำแบบนี้ ถือว่าเป็นสิ่งผิด ไม่สมควรทำไปแล้ว

ไม่อยากให้ จขกท เกิดความรู้สึกในแง่ไม่ดีกับคุณแม่นะครับ
บางความเคยชินที่เป็นมา มันไม่ใช่จะเพราะเป็นความเลวร้ายเสมอไป
เคยได้ยินคำว่า บาปบริสุทธิ์ มั๊ยล่ะครับ

ทีนี้ มีโอกาส มีเวลา ก็ลองหาวิธีพูดอธิบายให้คุณแม่ได้ฟัง
ว่าสมัยนี้ เรื่องแบบนี้มันทำไม่ได้แล้วนะ

เชื่อเถอะ คุณแม่ต้องฟังคุณแหละ
comment106:เราว่าการยืนจองก็ไม่เห็นเป็นไรนะ
ในเมื่อกรณีนี้ไม่ได้มีรถที่ตามหลังรถคันที่ออกจากช่องจอด
คือคุณไม่ได้ไปยืนตัดหน้ารถคันใหม่อย่างกระชั้นชิด
comment107:ระอากับคอมเมนต์ที่บอกว่าอย่าเอาเรื่องแย่ๆ ของแม่มาพูด 
แล้วถ้าน้องเขาไม่แน่ใจว่าสิ่งที่แม่ทำมันผิดรึเปล่า แต่รู้สึกว่าไม่ดี เลยเอามาเล่ามาถามเพื่อจะได้ไม่ทำตาม มันเลวร้ายมากเหรอคะ
เพราะว่าเป็นลูกไม่ควรวิจารณ์พ่อแม่ตัวเองเหรอคะ
ถ้าพ่อฆ่าคนตาย แม่ขโมยของคนอื่น ลูกไปแจ้งตำรวจคืออกตัญญูเหรอคะ
เราว่าคนเข้าใจคำว่ากตัญญูผิดไปไกลมากๆ เลยนะคะ สงสารน้องเขาอ่ะ 
อุตส่าห์เป็นเด็กดี หาที่ปรึกษา แต่คนก็ดันบอกว่าอย่าเอาเรื่องไม่ดีของแม่มาเล่า แล้วน้องเขาจะปรึกษากับใครอ่ะคะ 
ในเมื่อแม่ตัวเองก็เป็นที่พึ่งให้ไม่ได้ เป็นได้แต่ตัวอย่างแย่ๆ 
แค่ไม่ทำตามตัวอย่างแย่ๆ ก็ไม่ใช่ว่าจะทำเรื่องดีๆ ได้เสมอไปนะ บางทีมันก็เป็นสีเทาๆ 
ขอพื้นที่ให้น้องเขาได้ปรับทุกข์ ได้ระบาย หาที่ปรึกษาหน่อยเถอะค่ะ 
อย่ายึดติดกับความเป็นพ่อเป็นแม่ ทำอะไรก็แตะต้องไม่ได้เลย สงสารเด็กดีๆ แบบน้องเขาจริงๆ นะ
comment108:บางบ้านก็ใช้เด็กๆไปยืนจองให้นะคะ
comment109:น่าชื่นชมและให้กำลังใจค่ะ
comment110:ยกนิ้วให้นะคะ ทำดีแล้วค่ะ
comment111:เราไม่รู้ว่ามันผิดตรงไหน  ยืนจองมันยังดีกว่าพวกจอดรถในเลนจักรยาน
comment111-1:ตอนนี้รู้แล้วนะครับว่ามันผิด
comment112:ถ้าเป็นผมจะรีบจอดชิดข้างใดข้างหนึ่งและเปิดไฟฉุกเฉินไว้เลย ให้คันที่เพิ่งออกจากซองที่ขับตามเรามาขับแซงเราไปก่อน 

ถ้ามีคันอื่นจะมาเสียบผมก็จะบีบแตรเลยครับ 

ผมถือว่าที่จอดตรงนั้นเป็นของผม ถึงผมจะขับเลยมาแล้ว เพราะคันนั้นดันออกจากซองมาตามตูดผม ผมก็ไม่สนใจ
comment113:คุณทำดีแล้วค่ะ เราเป็นคนนึงที่ไม่ชอบตรรกะนี้
เราเคยไปหาที่จอดรถที่รพ. เห็นช่องนึงมันว่างกำลังจะจอด 
ปรากฏว่ามีมนุษย์ป้าคนนึงมาบอกว่า จอดไม่ได้ๆ ตรงนี้จองแล้ว
เราก็ของขึ้นเลยบอกว่า ที่มันสาธารณะนะคะ ใครจะจอดก็ได้ ป้ามีสิทธิ์อะไรมาจอง เราจะจอดตรงนี้เพราะเราเห็นมันว่าง
ป้าก็บอกว่าแต่ ชั้นเห็นก่อน ชั้นจองไว้แล้วแค่ลูกไปกลับรถมาจอด
เราก็ไม่ยอมค่ะ เถียงกันไปกันมาจนรปภ.มาแยก แล้วให้เราจอดรถ
ส่วนมนุษย์ป้าก็ตะโกนด่าว่าเราเห็นแก่ตัว ไม่รู้จักผู้หลักผู้ใหญ่
เราก็เดินไปบอกเลยว่า ผู้ใหญ่ที่เป็นมนุษย์ไม่ได้มีค่าพอให้เคารพนะคะ
comment114:งงๆ ทำไมคนมาสรรเสริญเยินยอซะเว่อร์แบบนี้
ผมอ่านแล้วเหมือน จขกท อายขี้เกียจไม่ทำตามที่แม่สั่ง 
น้อยใจที่ถูกแม่ด่าเลยมาตั้งกระทู้

ถ้าลูกดีจริง ก็ควรจะลงจากรถลงไปหาที่จอดรถให้แม่
comment114-1:เด็กดี ต้องไปยืนจองที่จอดรถให้ ทั้งที่มันผิดน่ะเหรอคะ?
ใช่ค่ะ มันเรื่องเล็กน้อย มันไม่มีกฎห้ามด้วยซ้ำ แต่นี่คือเนื้อร้ายของสังคม ที่จะเพาะพันธุ์เป็นความเห็นแก่ตัวในอนาคต

เม้นท์ยาวไปก็เท่านั้นค่ะ เอาที่สบายใจ เป็นเราไม่ทำนะ
comment114-2:อายเพราะมันเสียมารยาทยังไงคะ 
 ถ้าทำถูกก็ไม่เห็นต้องอาย นี่น้องเค้ารู้ว่ามันผิด เลยอาย ไม่อยากทำ
คนทำผิดแล้วไม่อายนี่สิ คนอะไร...

แต่เราว่าที่น้องเค้ามาโพสต์เพราะอารมณ์ก็น้อยใจมากกว่าค่ะ
แบบทำถูกแต่แม่เข้าใจ ไม่มีเหตุผล เราก็เคยมีอารมณ์แบบนี้นะ แม่เราประมาณนี้เลย เราเข้าใจ
comment115:ใครจะโลกสวยเป็นคนกตัญญูยังไง เราไม่ไฟว้นะ 
แต่ถ้าแม่เรา พ่อเราทำผิด เราก็ต้องบอก ไม่ใช่ว่าเป็นบุพการีแล้วทำถูกเสมออ่ะ
ไม่อย่างนั้นก็จะมีแต่คนที่ถูกสั่งสอนมาผิดๆ อีกเยอะแยะ เพราะคิดว่าสิ่งที่ทำคือความถูกต้อง

ครอบครัวคือรากฐานของสังคมนะ
ถ้าครอบครัวไม่สามารถสั่งสอนความถูกต้องได้ แล้วเราจะทำให้สังคมดีขึ้นได้อย่างไร
(นี่ก็แอบโลกสวย) แต่ก็ไม่อยากให้ความคิดแบบนี้เติบโต
เพียงแต่เราไม่ชอบที่แม่ของน้องใช้คำหยาบคาย (บางครอบครัวเป็นเรื่องปกติ) แต่เวลาพูดแล้วมันรู้สึกแย่นะ
และยังไม่รู้สึกว่าสิ่งที่ทำมันผิดอะ

บางคอมเม้นท์ที่บอกว่า ยังไงเขาก็คือพ่อแม่ ใช่ค่ะ แต่ต้องแยกแยะนะคะ 
คนละเรื่องกับการเลี้ยงดูค่ะ เราตอบแทนด้วยการเป็นคนดีของครอบครัวและสังคม ไม่ใช่การที่พ่อแม่ชี้นิ้วสั่งแล้วต้องทำตามคือคนดี 

ขึ้นอ่ะ.... ขอโทษ เม้นท์ยาว วกไปวนมา
comment116:เอิ่ม...คห.114คะ... ชีวิตจริงคุณคงเห็นแก่ตัวแบบแม่จขกท.สินะคะ  สิ่งที่แม่จขกท.ทำมันผิดก็น่าจะรู้อยู่เต็มอกนะคะ อาจไม่ได้ผิดแบบกฎหมายห้าม แต่มันเป็นพฤติกรรมที่คุณน่าจะรู้ว่าผิด มันใช่สิ่งที่ถูกต้องมั้ยอะกับการจองที่ สมมติคุณจะจอดรถแล้วก็มีคนจอง ถัดไปคนก็จอง คิดดูสิ คุณจะรู้สึกยังไง มันใช่ป่ะอะ ทั้งๆที่คุณควรจะได้ที่จอดรถแล้ว แต่กลับต้องไปหาที่จอดรถใหม่เพราะพฤติกรรมน่ารังเกียจของคนบางคน  ผู้ใหญ่แบบนี้ที่เห็นว่าเรื่องแบบนี้เป็นเรื่องเล็กน้อยทุเรศมากค่ะ อย่าคิดว่าเรื่องเล็กน้อยแบบนี้ไม่เป็นไรหรอก ไม่เป็นไรของคุณมันก็สามารถนำไปสู่การเห็นแก่ตัวในสังคมที่กว้างขวางได้ อย่าคิดเห็นแก่ตัวทำผิดแม้เป็นเรื่องเล็กๆน้อยๆก็ตามเลย อย่าไปคิดว่าเห็นเขาทำเรื่องเห็นแก่ตัวแล้วไม่เป็นไรก็ทำตาม สังคมจะแย่จะดีเริ่มจากตัวเองค่ะ
comment117:พี่ชอบน้องค่ะ
comment118:พี่เค้าเข้าใจน้องนะ พ่อแม่บางทีเค้าก็มีตรรกะแปลกๆที่เราไม่สามารถเข้าใจได้
เมื่อไหร่ที่เราเริ่มรู้สึกว่า เออ มันแปลก มันไม่ใช่นะ นั่นคือเราเริ่มโตเป็นผู้ใหญ่มากขึ้นด้วยส่วนนึง
เป็นช่วงที่เราเริ่มมีความคิดเป็นของตัวเอง สังเกตสิตอนเด็กๆเราจะไม่ค่อยได้สนใจหรอก อาจจะรู้สึกว่าไม่ดีแต่จะไม่เก็บมาเถียงเพราะกลัวโดนดุ
แล้วอาการแบบนี้ยิ่งแก่ยิ่งเป็น แม่พี่ก็เป็น แม่เพื่อนพี่หลายๆคนก็เป็น คือเป็นธรรมดาโลก เพียงแค่พ่อแม่บางคนอาจไปถึงเลเวลที่เกินจะรับได้

น้องทำดีแล้วที่เตือน ขอให้คงความคิดดีๆนี้ไว้
พี่ไม่ได้จะบอกให้น้องต่อต้านแม่นะ แต่ถ้าเตือนไปแล้วแม่ด่าจนน้องเสียใจ เสียความรู้สึก ถ้าเลี่ยงได้ก็เลี่ยงเถอะ
จะยกตัวอย่างให้

แม่พี่เคยเดินแบบไม่สนใจคนอื่น ไปชนคนอื่นแล้วไม่ขอโทษ ไม่สนใจ อารมณ์คนแก่อะเดาไม่ได้ เดี๋ยวดีเดี๋ยวร้าย
พี่ไม่ว่าแม่นะ แต่พี่หันไปขอโทษคนที่แม่พี่ชนแทน ขอโทษแบบก้มหัวเลย
แม่พี่ก็อึ้งๆ ซึ่งมันตรงกันข้ามกันถ้าพี่เตือนแม่ตอนนั้น รับรองว่าแม่ด่าต่อหน้าคนอื่นแน่ๆ
พี่เลยเลือกทำแบบนี้แทน ไม่มีใครโดนว่า แม่จะรู้สึกผิดมั้ยก็อีกเรื่อง แต่พี่ถือว่าพี่ขอโทษแทนก็ได้

อย่างกรณีน้อง ถ้าทำแม่ทำแบบนั้นบ่อยพี่ก็คงเลี่ยงไม่ไปไหนมาไหนกับแม่โดยรถยนต์
สู้ๆนะ อย่าน้อยใจไป
comment119:ผู้ใหญ่บางคนเอาความอาวุโสมาชั่งเทียบความถูกต้อง ถูกเพราะหงอกขึ้นหัว ถ้าไม่มีอุทาหรณ์แบบนี้มาให้เห็นบ้าง วัฒนธรรม Seniority ไม่ลืมหูลืมตามันก็จมอยู่ในชาติต่อไปนี่ล่ะ อย่าปกป้องบุพการีที่กระทำผิดจนเกินตัว

พ่อแม่รังแกฉันก็มี ลูกรังแกพ่อแม่แบบปล่อยๆให้เขาทำในสิ่งที่เคยตัวไป แล้วเอาความอาวุโสเข้าปกป้องตัวเอง (เปิดการ์ด ฉันเกิดก่อนแก แกจะไปรู้อะไร อย่ามาเถียง) โดยไม่ตักเตือน ไม่ค่อยๆพูดจาให้เข้าใจ ก็เหมือนกันนั่นแหละ แต่ก็นะ มันก็ยากจะพูด เพราะเขาเคยชินกับการมีอำนาจเหนือคุณมาตลอด พอคุณเริ่มคิดเอง มีความเป็นตัวของตัวเองมากขึ้น คุณก็จะกลายเป็นคนปีกกล้าขาแข็งไปโดยปริยาย

อย่าปล่อยให้คนที่บ้านคุณกลายเป็นมนุษย์ป้ามนุษย์ลุง
comment120:สิ่งที่ถูก คือ ถูก แม้ไม่มีใครทำ
สิ่งที่ผิด คือ ผิด แม้คนทั้งโลกจะทำ
comment121:ปรบมือครับ น้องเป็นเด็กดีมากครับ รักษาแนวทางนี้ไว้ครับ
comment122:แม่เราคล้ายๆกับ จขกท.เลยค่ะ ในที่สุดก็เจอเพื่อน.. ปริ่ม
คือเราก็ไม่ค่อยเข้าใจนะคะ แก่ตัวไปจะเป็นงี้กันหรอ คือว่าความแบบว่า... นั่นแหละ
แต่แม่เราไม่ถึงขนาดขึ้นกูขึ้นนะคะ แต่จะโวยวาย เสียงดัง ทั้งที่ตัวเองผิด
เถียงไปก็โดนด่ากลับอยู่ดี เลยเงียบๆ แต่แม่เราไม่ถึงขั้นกับให้ยืนจองนะคะ มีแบบบางอย่างนิดๆหน่อยๆ จำไม่ได้แล้วเหมือนกัน
เราคิดว่าเป็นเพราะนางอยู่กับบ้านมากเกินไป ขับรถตลอดเวลา เลยไม่ค่อยเจอผู้คน ไม่รู้ว่าควรจะทำตัวยังไงก็สังคม 
เราจะทำเฉยๆไปค่ะ โดนด่าทีนี้ พรุ่งนี้ก็ยังไม่จบ
comment123:อดทนคุณแม่หน่อยนะคะ ขนาดเรื่องที่จอดรถยังโดนขนาดนี้...เรื่องอื่นในชีวิตไม่อยากจะจินตนาการเลย อดทนนะคะ
comment124:ก็แล้วแต่จะเล่าเมื่อเห็นว่าแปลก
แต่เรื่องนี้คือ พฤติกรรม "ยืนจองที่จอดรถ" มันสมควรหรอ??? ฉนั้น ผมจึงไม่คิดว่าเป็นการพูดนินทาอะไรใคร มันมีที่มาของเรื่องและ จขกท ก็เล่าที่มาของเรื่องให้เราฟังครับ

ผมเองนั้นก็ไม่ทราบว่าการยืนจองที่จอดรถเป็นเรื่องที่ผิดหรือไม่ เมื่อเทียบกับการที่มีคนเอาเก้าอี้มาวางจอง หรือพวกกรวยมาวางจอง
comment125:หากเป็นเรื่องจริง

คุณคือไอดอลเลยนะนั่น

เยี่ยม.................
comment126:เคยเจอเหตุการณ์ยืนจองรถเพื่อให้ญาติโกโหติกามาจอด

เหตุการณ์แรก ที่หาดบางแสนบริเวณวงเวียน มี ญ วัย 20 กลางๆ มายืนจองให้พี่สาว ซึ่งเรามองเห็นละล่ะแต่จะจอดตรงนี้เลยเข้าไปจอด มันด่าเราใหญ่เลย บอกว่าที่มันบ้าง จองให้พี่มันมาจอดบ้าง เราเลยถามว่าที่นี่สาธารณะ ใครจะจอดก็ได้ คุณมีสิทธิ์อะไร เราเถียงกะมันซักพัก เพื่อนเราเลยบอกให้ไปจากนี่ซะ เผื่อพวกมันมาเยอะ เราเลยไปจอดดูไกลๆ นานมากกว่าพี่มันจะมาถึง

เหตุการณ์ที่สอง ณ คอนโดเรา มีหญิงดูดีมีการศึกษา 2 คน คนนึงยืนจอง คนนึงขับรถเตรียมมาจอด แต่จะมาแบบถูกต้องก็ไม่ว่า แต่ขับรถสวนทางมาเพื่อจอด!! แฟนก็งงว่าเรามาถูกทางแล้วนี่ แล้วนี่มาจากไหน ของหลังรถเราก็เยอะมาก ส่วนที่จอดนั้นสามารถเข็นรถเข็นมาขนของได้สบายไม่ต้องเบียดกะรถที่จอดอยู่ แต่เรากลับต้องมาจอดในส่วนที่ขนของลำบาก!!

สังคมสมัยนี้สอนให้รู้ว่าคนเห็นแก่ตัวย่อมชนะเสมอ!!!
comment127:อย่าว่าแต่ยืนจองที่จอดรถเลย หลายๆอย่างที่คนไทยเคยชิน มักจะเป็นเรื่องที่ถูกต้องเสมอ ถ้าเรารู้สึกมันไม่ใช่ เราจะถูกคนรอบข้างว่า "เยอะ" ซึ่งเราโดนบ่อย จนรู้สึกตัวเองแปลกประหลาดอยู่คนเดียว
comment128:บอกแม่ อยากได้ที่จอดมาก รู้จักการใช้แบงค์ 100 บ้าง จะได้ไม่ต้องใช้ให้ลูกไปยืนกั๊กที่จอด (พวกกั้นกรวยยามกั้นสำหรับแบ้ง 100 ทั้งนั้นละ ไม่ต้องกลัวโดนด่าหรอก กั้นไว้ทุกห้าง) เห้อ นึกถึงครอบครัวนึง เรากำลังรอขึ้นลิฟท์ที่ห้าง ครอบครัวนี้มารอทีหลัง แต่ตัวพ่อ พุ่งเข้าลิฟท์ไป ตัวลูกสาวต้องดึงพ่อออกจากลิฟท์ ละบอกพ่อว่า พ่อ พี่เค้ามายืนรอก่อน ตัวพ่อพูดว่าไงรุ้มะ เออออ ขี้เกียจรอ..... คารวยยยยย
comment129:คุณเป็นคนดีค่ะ ที่รู้จักผิดชอบชั่วดี 
แต่คุณควรรู้แล้วเก็บไว้เตือนใจคุณเท่านั้น
ถ้าคุณมาโพสแบบนี้ เป็นการชักจูงให้คนอื่นมาด่าแม่คุณ
ซึ่งคิดอีกนัยนึงคือ บาปค่ะ บาปหนักด้วย
comment130:ไม่เคยทำพฤติกรรมแบบนี้ครับ แต่เคยจะจอดรถแล้วมีคนมาวิ่งจองที่จอด เลยพุ่งใส่เลย พร้อมถ่ายรูปคนจองไว้ขู่ว่าถ้ารถเป็นไรจะฟ้องเอาเรื่อง พร้อมสอนว่า"ตามคิว ถ้าอยากได้ที่จอดควรมาเร็วกว่านี้"
comment131:บางทีเด็กก็สงสัยไง ว่า สิ่งที่เด็กคิดว่า ถูก แต่แม่ว่าผิด อะไรมันคือ ถูกผิดจริงๆ เขาเอามาถามก็แค่สงสัยเท่านั้น

สิ่งที่ หนูคิด มันเป็นเรื่องที่ถูกต้องแล้วจ่ะ ในสังคมการไปยืนจองที่จอดรถ มันไม่ดี เหมือนไปตัดสิทธิ์คนอื่น ที่จอดรถหาไม่ยากหรอก วนๆเดี๋ยวก็ได้

ส่วนเรื่องที่แม่มีตรรกะแปลกๆต่างจากวัยของหนู นั่นก็เพราะเขาเกิดมาด้วยสิ่งแวดล้อมที่ไม่เหมือนหนู เขาก็คิดว่าสิ่งที่เขาคิดมันถูกเหมือนกัน เราไม่สามารถไปดัดแปลงให้ใครคิดแบบเดียวเหมือนกับเรา
แต่เราต้องปรับ อะลุ่มอล่วยให้เข้ากับคนๆให้ได้ สู้ๆนะคะ
พี่เองก็เคยร้อนเป็นไฟกับแม่เหมือนกัน
ตอนนี้ แม่กับพี่ปรับเข้าหากัน จนทุกอย่างดีขึ้นอย่างเห็นได้ชัดเลย สู้ๆๆค่ะ
*ไม่มีใครอยากโดนนินทา ยิ่งถ้าเป็นคนในครอบครัวจะเจ็บเป็นที่สุด อย่าสาวไส้ให้กากินค่ะ ถามเฉพาะเรื่องที่สงสัยก็พอ
comment132:เข้ามาบอกว่า เคยมีครั้งนึงเราเห็นเหตุการณ์แบบนี้
คือมีคนลงไปจองที่จอดรถ แต่มีรถอีกคันมาถึงก่อน
คนยืนจองก็ไม่ยอม คนคันนั้นก็ไม่ยอม
แต่รีบถอยรถอย่างเร็ว จนชนคนที่ยืนจองคนนั้น
แล้วรถก็ขับหนีไปเลยค่ะ ...เรางี้วนหาที่จอดอยู่ อึ้งไปเลย...

เราว่าดีแล้วที่น้องไม่ทำตามที่แม่บอก อดทนไว้นะคะ สังคมจะดีได้ถ้าเราช่วยกัน
comment133:เคยเถียงเคยทะเลาะกับแม่หลายเรื่องเหมือนกัน จนช่วงหลัง ๆ แทบไม่ไปไหนกับแม่เลย มีน้องสาวที่ไปกับแม่มากกว่าแล้วก็ฉะกันอย่างไม่มีใครยอมใคร (แต่จำต้องไปต่างจังหวัดกับแม่พรุ่งนี้ยังเลี่ยงไม่ได้หลังจากที่ไม่ได้ไปไหนด้วยนานมาก) แต่บางทียังดีที่ส่วนไหนมันไม่มีเหตุผล ไม่ถูกต้องจริง ๆ แม่ก็ยังรับฟังและเห็นด้วย ไม่เหมือนแม่ของ จขกท.

น้องก็เลี่ยง ๆ อย่าไปกับแม่ละกัน พยายามทำตัวให้ยุ่ง ทำการบ้าน อ่านหนังสือสอบเข้าไป เค้าอาจจะไม่มายุ่งมาก

คนสมัยนี้ก็เห็นแก่ตัวเพิ่มขึ้นเรื่อย ๆ

title:เจอแก๊งค์ไถตังค์ ที่ปารีส  ขอเตือนว่า อย่าเข้าไปยุ่งเลยครับ หลีกได้ หลีก .. No No อย่างเดียว ดีสุด ...
comment:พอดี ผมได้มีโอกาส พาลูกค้า ที่ได้เป้า เดินทางไปเที่ยว สวิส และ ฝรั่งเศส 

เมื่อเข้าสู่กรุงปารีส ... 

สิ่งที่เห็น 2 ข้างทาง ยิ่งกว่าบ้านเราอีก ...  กทม. บ้านเรา คนเร่ร่อนนี่ ยังไปหาที่อยู่กันเป็นกระจุก แอบๆ ... แต่ที่ปารีสนี้  โอ้ววว....!!!

ข้างถนน ข้างทาง  นอนมันตรงนั้น อึ มันตรงนั้น ... ขยะนี้  ทั่วเลย ... ( ฝันเล็กกๆ ว่า กรุงปารีส มัน ไฮโซ สวยงาม แต่พอไปถึง ไอ้หยาาาาา     อยากย้อนกลับไป สวิส มาก... ) 

แล้ว หนำซ้ำ เจอ การไถตังค์รูปแบบใหม่ ... 



ช่วงที่ไปเดินถนน ฌอง เซลีเซ่ ... ( ชื่อยังกับคอนโด ใกล้ทางด่วน รัสิต ) 


คือ มันจะเป็น ผู้หญิง 2 คน  ลักษณะหน้าตา เหมือนพวก ซีเรีย ( อันนี้ ผมเดาเอานะ เพราะ ผมดูจากในข่าวบ่อยๆ เลยพอคุ้นๆ หน้าตาในทางเชื้อชาติ  แต่ไม่มั่นใจ ว่าใช่หม เพราะเห็นว่า ผู้อพยพชาวซียเรีย เข้ามา ปารีสเยอะ  ไกด์ ก็ บอกว่า มีพวกซียเรียเข้ามา เยอะด้วย  ) 

ทำที เดินเข้ามา มีเอกสาร ให้กรอก 

ในเอกสารเนี่ย จะมี รูป แบบ รถเข็น คนพิการ และ เป็นรูป คนแล้วชูมือที่ข้างหู เหมือนแบบ เป็นไบ้หูหนวก ... 


เขาทำที เดินมา 2 คน ให้กรอก ในเอกสาร ประมาณที่ผมเข้าใจตอนนั้นคือ เหมือน ร่วมชื่อ ส่งให้ พวก องค์กร ที่แบบ คนพิการ ประมาณนี้ ... 

ทั้ง 2 คน ตื้อมาก ... คือ พูดแต่แบบ โน พรอมแพรม ... คือ ไม่เป็นไร ไม่มีอะไร ...


ผมก็อ่ะ เขียนให้ ... แต่ เขียนเป็นชื่อผู้อื่น ... คือ เป็นชื่อ สมมุติ  ลายเซ็นต์ มั่วๆ 

พอเขียนเสร็จ ยังไม่พอนะ ... 


เขา มีเอกสารอีกใบ ประมาณว่า ให้ บริจาค ... คือ 5 ยูโร 


ผมบอก โนๆๆๆๆ ไม่มี ... มันก็ตื้อ 

ซักพัก มีมาอีก 2 คน กลายเป็น 4 คน ... ลุมล้อม หน้าหลัง คือ ขอให้ช่วยบริจาค 

ผมก็อ่ะ  เปิดกระเป๋า ออกมา  หยิบแบ๊งค์ ยี่สิบ มา 2 ใบ ( ยี่สิบ เงินไทย )  ยื่นให้ไป

เค้าถามประมาณว่า  กี่ยูโร

ผมเลย ตอ แถ บอกไปว่า แลกได้ 5 ยูโร 


ไอ้ 2 คนแรก ... พอใจนะ กำลังจะเดินออกไป แต่ อีก 2 คน ที่มาเสริม  มองดูในกระเป๋าตังค์ผม แล้ว ให้ผม บริจาคเพิ่ม 

คือ สมาธิ มันอยู่แต่ในกระเป๋าตังค์ผม  เรียกให้ผมชักเงินเพิ่ม บริจาค ... ซึ่ง มันไม่ใช่การบริจาคละ  มันคือการไถตังค์ ละ 

ซึ่ง ผมไม่ให้ ....... แล้ว 2 คนแรก ก็ ย้อนกลับมา เหมือนลุมล้อม ให้ผม ให้อีก 2 คน ... 

ยังไม่พอ ... พิเศษ ได้ 4 เพิ่มอีก 2 ปรี่มาแต่ไกล  มีกวักมือเรียกเข้ามา ... 





จังหวะนั้น ... ตำรวจ ปารีส เดินมา

ทั้ง 4 คน รีบ เดินสลายโต๋ หายไปทันที  ...


ตำรวจ มาทักถามผม ประมาณว่า  ผมเป็นคนที่ไหน    ผมก็ว่า เป็นคนไทย 

เขาถามว่า ผมโอเคมั้ย ผมว่า โอเค ... 

เขาก็ พูดอะไร มาซักอย่าง ยาวมาก ( ผมตกอังกฤษ ได้แค่บางคำ )  จนผมจับใจความได้บางคำว่า  ฮาวมัช ...  อ้อ... ประมาณว่า เท่าไร 

ผมว่า ผมให้ไป โฟร์ตี้ ... 40 บาท ... 


แล้วเขาก็ พูดอะไรมา ยาวๆ พร้อมหน้าตา ที่เป็นคำถาม  จับคำว่า ยูโร  ผมเลยบอกไปว่า  วัน ยูโร ... 


ตำรวจก็ ถามต่อว่า  ผมโอใช่มั้ย ... ผมก็ว่า ใช่  ผมโอเค ... 

เขาก็ถามอีกครั้ง  ผมก็ว่า ผมโอเคนะ ... 



แล้วเขาก็ ถามว่า ผมจะไปไหนต่อ ผมก็ว่า จะไปหา มายไกด์  มายกรุ๊ป ... 

เขาก็ ยืน ตรงนั้น แล้ว ให้ผมเดินไป ทางของผม ...




คือ ... ผมคิดว่า มันโชคดีนะ ที่มันเกิดขึ้น ตรงที่เป็นถนนหลัก ไม่ใช่ในซอย ซึ่ง จากผู้หญิง แค่ 2 คน ... กลายเป็น 4 และ จะกลายเป็น 6 คน  จนผมไม่รู้ว่า มันจะมีเพิ่มมาอีกไหม แล้ว จะกลายเป้นมาเพิ่มผู้ชายไหม ... 



ตรงที่เกิดเหตุเนี่ย จะอยู่ตรงหน้าร้านขายนาฬิกา แทคฮอยเออร์  ที่อยู่ ใกล้หัวมุม เยื้องๆ กับ  ศูนย์ หลุยส์ วิสตองค์ ...  อยู่ไม่ไกล กับ จตุรัส  ที่มี 4 เสา ตรงกลาง เป็นวงเวียน ...เพราะ รถทัวร์ จอดให้ลงตรงนั้น ( แถมมี การยึดอานิคม เก้าอี้ ไป 1 ตัว  เอาใว้นอน  พร้อมกองอึ เพียบ ) 



คนพวกนี้เนี่ย เป็นชาว ซียเรียที่ อพยพเข้าไปยุโรป แบบในข่าว ใช่หรือเปล่า ... ???

ที่ว่า มีการ รบกันใรซีเรีย แล้ว มีการอพยพเข้าไปในยุโรป ... 







ถ้าใช่ ผมว่า ประเทศไทย ดีแล้ว ที่ไม่รับพวก อุยกรูว์  พวก โรฮิงยา  เข้ามาในประเทศ ...



ปารีส ไม่ใช่เมืองในฝันอย่างที่คิดใว้ ในช่วงเวลาก่อนไป ... 



รอบต่อไป ผมคงไม่จัดเป้า ทัวร์ ฝรั่งเศส ให้ลูกค้าทำเป้าอีกละครับ ... 

ไปสวิสอย่างเดียวดีกว่า ...																																	   แก้ไขข้อความเมื่อ 19 มีนาคม 2560 เวลา 16:41 น.
comment1:กลับมาถึงไทย เช้า ตี 5  วันเสาร์ที่ 18

นอนตื่นมา หาไรกิน  ตกเย็นมา ... มีข่าว ยิงกันที่สนามบิน กรุงปารีส ... 

ลูกค้าไลน์มาหาผมกันใหญ่ว่า โชคดีมาก ที่ยิงกันหลังจาเราบินกลับไทย 1 วัน 

และ โชคดีที่เป็นอีก สนามบินนึง  เพราะ กรุ๊ป ผม บินที่ ชาล์ เดอ โกลด์
comment2:ผมก็เคยโดน โดนตั้งแต่วันแรกที่ถึงปารีสเลย บริเวณใต้หอไอเฟลซะด้วย มันมากันสองคน เอาแล้ว จะให้บริจาคเงินแถมทำท่าจะไม่ให้หนีด้วย ไอ้เรากลัวก็เลยจ่ายก็จ่ายวะ แต่จะจ่ายแค่ 10 ยูโร ประเด็นคือในกระเป๋าไม่มีเหรียญเลย มีแต่แบงค์ 20 ยูโร เลยถามไปว่าช่วยทอนได้มั้ย พวกมันดึงแบงค์จากมือผมแล้วเดินหนีไปเลย

มีอีก พูดถึงเรื่องความสกปรก ปารีสนี่สกปรกมากกเมื่อเทียบกับเมืองอื่น สถานีรถไฟใต้ดินนี่แบบโอยย เดินผ่านกลี่นฉี่กลิ่นเยี่ยวฟุ้งไปหมด คนก็ไม่ยอมซื้อตั๋วขึ้นรถไฟ พากันปีนที่ตรวจตั๋วเข้าไปในชานชาลาซะงั้น (ตอนนั้นงงมาก คนมันปีนกันแบบนี้เลยเหรอ) โฮมเลสก็มีเต็ม คนขับรถก็ไม่สนใจไฟข้ามถนนจนตูต้องมองซ้ายมองขวาก่อนข้าม จะเดินไปไหนมาไหนนี่กลัวโดนฉุดโดนกรีดกระเป๋ามาก เคยไปยุโรปมาก็หลายเมือง ไม่มีเมืองไหนน่ากลัวเท่าปารีสอีกแล้ว อยากกลับเนเธอร์แลนด์มาก

ประเภทที่ชอบโพสรูปเดินปารีสชิคๆใส่ปราด้าสะพายหลุยส์วิตตองนี่บอกเลยว่าสร้างภาพแน่ๆ ไม่โดนปาดคอตายตั้งแต่ตรงนั้นก็บุญแล้ว 55555

เทียบกับกรุงเทพแล้วกรุงเทพหรูกว่ามากอะ แย่แค่รถติดกับรถไฟที่ยังไม่ครอบคลุม แต่แค่นี้คนก็เที่ยวกรุงเทพเยอะกว่าปารีสแล้ว(จากสถิติ Master Card ปีที่แล้ว) ตอนออกจากปารีสนี่โล่งมาก ตูรอดแล้วววว

ปล. ไม่ใช่มีแค่เราที่ช็อคกับปารีสหรอก คนญี่ปุ่นช็อคกันเป็นแถบเพราะมันไม่เหมือนที่จินตนาการไว้เลย จนมีชื่อเรียกว่าโรค Paris syndrome

https://en.wikipedia.org/wiki/Paris_syndrome
comment2-1:เหมือนกันเลยครับ ... ล้อมอย่างเดียว ... กลัวเหมือนกันครับ  แม้จะเป็นผู้หญิง แต่ ต่างบ้าน ต่างเมือง ไปครั้งแรก ก็กลัวเหมือนกันครับ ...
comment2-2:ใช่ๆครับ มีโรคนี้ เคยอ่าน Article นี้อยู่ตอนอ่านตกใจมากกครับ
comment3:แว๊บแรก ผมไปถึงปารีส ก็เห็นตำรวจวิ่งไล่พวกนี้ แล้วมันก็กระโดดข้ามที่กั้นในรถ metro ไป

ทำใจชิลๆ แล้วจะสนุกเองครับ
comment3-1:เหมือนผมเลย ลงรถปุ๊ปก็เจอตำรวจจับคนร้ายในเมโทร แถมวันถัดมาก็มีเหตุยิงกันที่โรงละครอีก
comment4:อ้าว......กลุ่ม.ประเทศพัฒนาแล้ว  ไม่ใช่หรือ กรรม  อนาจแท้แบบนี้....
comment5:อยากอ่านอีก ใครมีอะไรช่วลงให้อ่านต่อด้วยนะครับ ดูมันน่ากลัวจัง
comment6:เพิ่งไปยุโรปครั้งแรกรึ ลูกไม้นี้มีมาตั้งนานแล้ว คือมีสมุดมาให้เซ็นต์ ใครนึกว่าเซ็นต์ฟรี ๆ ต้องคิดใหม่ ดีที่ตำรวจมาช่วยทัน 
จะไปประเทศไหนในยุโรปก็เจอ อิตาลีก็มี โคเปนเฮเกนก็เจอ อย่าคิดว่าสวิสจะไม่มี เคยเจอแบบตกทองจ้า พี่ขโมยคงไม่ว่ารู้ฉันมาจากประเทศไหน 
มุกตกทองประเทศฉันมันล้าสมัยแล้วจ้าหากินไม่ได้หรอก 
ยังดีนะที่ไม่เจอมุกขอดูพาสปอร์ต แล้วขอดูตรวจดูกระเป๋าตังค์เพื่อตรวจหาเงินปลอม มุกนี้น่ากลัวกว่าเยอะ ใครหลวมตัวให้ดูกระเป๋าตังค์เสร็จทกราย 

ทางที่จะหลีกเลี่ยงได้คือไม่ต้องตอบโต้อะไรทำเป็นไม่รู้ภาษาอังกฤษซะ หมดเรื่องเป็นทางที่จะเอาตัวรอด
comment6-1:ใช่ครับ เพิ่งไปมา ... และ คิดว่า ยังมีอีกหลายคน ที่ยังไม่เคยไป 

คือ ผมก็ไม่อยากยุ่งเลย No อย่างเดียว ... แต่ ดักทุกทาง แบบ ดัก ไม่ให้ไป ทั้ง 2 คนเลย ... หันซ้าย ดัก หันขวา ดัก ... 

ชู แต่กระดาษ ใบนั้น ... 

ถ้ามีข้อมูลเพิ่มเติมอะไร พิมพ์ แชร์ แบ่งปัญใว้กับกระทู้ใว้เลยครับ เผื่อบางที ใครที่จะไป แล้ว เซิสข้อมูล ขอให้เขาเจอกระทู้ผมใว้อ่านด้วยก็ดีครับ ...

แรกๆ ก็เคยคิดว่า อืม... น่าไปนะ กรุงปารีส ... พอไปปุ๊ป เอิ่มมมมมม....
comment6-2:เราว่ามีหลายคนเลยค่ะที่ไม่เคยไปยุโรป และบางคนอาจมีแพลนกำลังจะไปเป็นครั้งแรกในชีวิต ตัวเรายังเคยไปแค่ครั้งเดียวเลยค่ะ แต่โชคดีที่แบ็คแพ็คไปคนเดียว แต่ไม่เจอเหตุการณ์ไม่ดี และก็คิดว่าเป็นเรื่องที่ดีมากๆที่คุณจขกท.มาแชร์ประสบการณ์ที่ได้เจอมา เพื่อเป็นประโยชน์กับคนที่กำลังจะเดินทางหรือมีแผนว่าจะเดินทาง แต่อ่านแล้วเราขอเอาปารีสเป็นตัวเลือกท้ายๆๆดีกว่าค่ะ ^^"
comment6-3:คุณได้ไปถึงปารีสแล้วครับ ถ้าเข้าใจและรู้ทัน ก็ไม่มีอะไรต้องกลัว 
ถ้าคุณเป็น group leader ต้องทำการบ้านเยอะหน่อยครับมีคนเขียนเตือนไว้ เอาไว้บอกลูกค้าให้ระวังตัว  กลโกง มิจฉาชีพ มีเยอะ อย่าไว้ใจ 
ล่าสุดเคยอ่านเจอวางการเป๋าแบรนด์ดังไว้หน้าโรงแรมเพื่อถ้ายรูป เพื่อนวิ่งมาฉกไปต่อหน้าต่อตา  
อย่างของผมครั้งแรกก็เจอเป้สะพายหลังถูกเปิดหมดแต่ไม่ได้อะไรเพราะผมไม่ได้เอาของมีค่าอะไรไว้ 
ขึ้นรถใต้ดินก็เจอล้วงกระเป๋า ทำเปินโยนนาฬิกามาหว่างขาเราแล้วทำเป็นมาผลักเอวเราเพื่อให้หลบ นั่นแหละมันสำรวจกระเป๋ากางเกงราแล้ว
แต่เสียใจกระเป๋ากางเกงผมมีซิปรูดทุกใบ และก็ไม่ได้เก็บเงินไว้ในกระเป๋ากางเกงด้วย 555 

ฝรั่งเศสสวยมีเสน่ห์ ผมไปมาแล้วสองครั้งก็ยังจะไปอีก 
http://board.trekkingthai.com/board/show.php?forum_id=2&topic_no=746713&topic_id=763052
comment6-4:คือ ไกด์เค้าเตือนให้ระวังเกระเป๋า พวกโจรเยอะ ... พวกผมเลย ระวังกระเป๋ากัน 

แต่ ไม่คิดว่า มันจะมีพวก แบบ มิจฉาชีพ ทุกรูปแบบ

เพราะ ผมคิดว่า  ปารีส มันคือเมืองที่ น่าจะมีความปลอดภัยสูง ... 


แต่ครั้งนี้ ... ทำให้เข้าใจอะไรมากขึ้น เมื่อได้ไปถึงจริงๆ ครับ ... 


แต่ยอมเลยว่า ถ้าไปยุโรปรอบหน้า  ผมจับลูกค้าทำเป้า แล้วจัดไปแค่ สวิส ก็พอครับ ... หรือไม่ก็  อาจแว๊บ พาเข้าไปนอนปารีส รุ่งเช้า พาช๊อปปิ้งอย่างเดียว แล้วนอกอีกคืน แล้ว  อีกวัน บินกลับ...
comment6-5:ให้แบงค์ซุปเปอร์แมน จะมีปัญหาอะไรไหมครับ
comment6-6:แบ๊งค์เง็กเซียนดีกว่า มันไม่รู้จักหรอก ถ้ามันถามก็บอกไป ไทวาน ไทวาน
comment7:ถ้าพูดแบบแนวศาสนาก็กรรมชั่วที่ฝรั่งเศสเคยๆทำเอาไว้มันตามสนอง

และคิดว่าสถานการณ์คงแย่ลงไปอีกเพราะยังรับผู้อพยพต่อไปเรื่อยๆ
comment7-1:ดูแล้วเวรกรรมตกกับนักท่องเที่ยวมากกว่าครับ 5555  มิจฉาชีพพวกนี้ไม่ค่อยกล้าทำอะไรคนในพื้นที่หรอก
เพื่อนผมที่ไปด้วยกัน โดนแบบ จขกท กำลังจะควักเงินให้ แต่รอดมาได้ เพราะคนที่นั่นมาช่วยไล่นี่แหละ
ส่วนเมืองสกปรกจริง แต่แค่บางโซน
comment7-2:พี่โยงผู้อพยพได้ทุกเรื่องจริงๆ อ่านแล้วโคตรฮาเลยครับ
comment7-3:อย่าโยงมั่วจะดีกว่าไหม ดูจะออกแนวเพ้อเจ้อไปนะ
comment7-4:ออกแนวขำมากกว่าครับ 5555
ล็อกอินนี้ความรู้เยอะนะ ยกเว้นเรื่องนี้แหละ บางทีออกตัวแรงเวอร์ไปหน่อย 
แต่ส่วนมากผมจะฮามากกว่า แกโยงได้ทุกเรื่องจริงๆ
comment7-5:เอาเถอะครับ     ถ้าคุณๆทั้งหลายคิดว่าการที่ยุโรปรับผู้อพยพแล้วไม่ส่งผลเสียอะไรเลยก็ตามสบายครับ    แต่ยังไงลองลงไปดูคลิปฝีมือของผู้อพยพข้างล่างก่อนดีกว่านะ
comment7-6:ก็จริงตามนั้นนี่  โยงตรงไหน
comment7-7:กรรมชั่วที่ทำไว้ เหตุการณ์ไหน จะรู้ไม๊เนี้ย
comment7-8:7-7
เหตุการณ์ตั้งแต่สมัยล่าอาณานิคม ฝรั่งเศสไม่ได้ยึดแค่ฝั่งขวาของไทยนะครับ แอฟริกาและะวันออกกลางพวกนี้มันแบ่งชิ้นเค้กกันสนุกเลย อังกฤษ ฝรั่งเศส เบลเยียม เยอรมัน แบ่งไม่พอก่อนจากทิ้งขี้ไว้ให้จนเกิดการล้างเผ่าพันธุ์ไว้ด้วย แล้วปัจจุบันพวกนี้ก็มาทำเป็นพ่อพระแล้วเป็นไง พ่อพระในคราบคนบาป เจอเอาคืนแล้วก็มาร้องเหยงๆ ดูเถอะอังกฤษตอนนี้แทบจะมีแต่คนอินเดีย ฝรั่งเศสแทบจะมีแต่คนผิวสี
comment7-9:เห็นด้วยครับ เศษฝรั่งผลกรรมจากการล่าอาณานิคม กรรมตามสนองมันแล้ว
comment7-10:7-5

ผมว่าที่คนเขามาแย้งคุณ เพราะเรื่องที่ จขกท เล่ามันไม่ค่อยเกี่ยวกับผู้อพยพนะครับ แก๊งค์พวกนี้มันก็มีมาตั้งนานแล้ว
comment7-11:7-5 
ผมเห็นด้วยกับคุณครับ ผมเห็นด้วยว่าเหตุการณ์ไม่สงบล้วนแล้วแต่เกิดจากผู้อพยกทั้งนั้น
แต่ผมคิดว่ามันไม่เห็นจะเกี่ยวกับกรรมตามสนองตรงไหน เลยมองว่ามันฮา แค่นั้น
comment7-12:ปล่อยเค้าไปเถอะครับ คุณ zodiac พูดไปก็เสียเวลาเปล่าๆ พวกนี้เค้าไม่ฟังเหตุผลครับ อาศัยอารมณ์ความรู้สึกอย่างเดียว  เดี๋ยวนี้พวก liberal ครองเมือง มหาวิทยาลัยก็เป็นแหล่งเพาะพันธุ์แนวคิด liberal อย่างดี ผู้คนก็โดนล้างสมองโดยสื่อกระแสหลักและฮอลลีวูด โดนปิดหูปิดตาไม่ได้รับข้อมูลข่าวสารที่แท้จริง คิดว่าพวกนี้ป่านนี้คงยังไม่เข้าใจเลยว่าทำไมอังกฤษถึงโหวตออกจากอียู ทำไมโดนัลด์ ทรัมป์ถึงชนะอย่างถล่มทลาย ทำไมเกิร์ท วิลเดอส์ถึงเกือบจะได้เป็นนายกของฮอลแลนด์ ทำไมมารีน เลอเพนถึงมีโอกาสสูงที่จะได้เป็นประธานาธิบดีฝรั่งเศส 

ขอเตือนครับพวกนี้เค้าใช้ชีวิตอยู่ในโลกอุดมคติครับ อย่าพยายามเข้าไปทำลายโลกของพวกเค้า เพราะพวกเค้าอาจจะลุกขึ้นมาทำร้ายคุณได้ง่ายๆ

แถมคลิปสนุกๆ

ทีมงาน 60 minutes เข้าไปถ่ายทำสารคดีในสวีเดนเพื่อพิสูจน์ว่าผู้อพยพเป็นผู้รักความสงบไม่ได้เลวร้ายอย่างที่เค้าว่ากัน
https://www.youtube.com/watch?v=AJ1_6s5OFmM

ผู้อพยพและลิเบอรัลผู้รักความสงบร่วมแรงร่วมใจช่วยกันทำให้ปารีสกลายเป็นเมืองที่น่าอยู่ยิ่งขึ้น
https://www.youtube.com/watch?v=xF-Lof8Qiy4
comment7-13:สมน้ำหน้าฝรั่งเศสจริงๆ เจอซะบ้าง
ส่วนตัวไปลอนดอนเจอแต่ต่างชาติ(ที่เคยเป็นอาณานิคม)
เป็นเจ้าของกิจการ
ส่วนคนอังกฤษถูพื้นเหย็งๆ แก่ๆก็ไปขับแท๊กซี่
ดูๆแล้วก็น่าสงสาร
comment8:เคยไปเที่ยวปารีสสมัยยังไม่มีเรื่องISผมว่ามันก็ดูดีสมกับเป็นเมืองเก่าแก่นะ (แต่ชอบโรมมากกว่า) ขอทานไม่มากผุ้คนเป็นมิตรพอสมควร ปัจจุบันเรื่องผู้อพยบคงเป็นปัญหาหนักอกหละ
comment9:ก่อนเราไปปารีสนี่หาข้อมูลพวกมิจฉาชีพพวกนี้ไว้เยอะมากอ่ะ คราวหน้าก่อนไปไหน จขกทหาข้อมูลไว้เยอะๆนะคะ จะได้ไม่ตกเป็นเหยื่ออีก

ปารีสสกปรกก็จริง ก้นบุหรี่นี้เกลื่อนเมืองเลย เดินไปไหนก็มีแต่ควะนบุหรี่ แต่เราว่าเมืองนี้ก็ยังสวยอยู่ดี คนที่ว่ากรุงเทพสวยกว่าปารีสนี่ก็เกินไป
comment10:เพิ่งไปเมื่อปลายปีที่ผ่านมา ผมไม่โดนอะไร เพราะตอนนั้นหลับอยู่ในห้อง ส่วนเพื่อนออกไปกับแฟน โดนแบบเดียวกับคุณเป๊ะ 5 ยูโรเท่ากันอีก
แสดงว่าคงเป็นแกงค์ใหญ่อยู่เหมือนกันนะ ถ้าจะเหมือนกันเป๊ะขนาดนี้

เห็นคนที่นั่นบอกว่า แก๊งค์พวกนี้ ส่วนใหญ่ไม่ใช่ชาวซีเรียจริงๆ แต่เป็นประเทศแถวๆนั้น (ชื่ออะไรผมจำไม่ได้) เนียนเข้ามา แล้วทำทีเป็นผู้อพยพ
มาขอรับบริจาค หรืออะไรเทือกๆนั้น


------
แนะนำว่า จะเที่ยวเมืองไหนก็ช่าง อย่าทำตัวให้เหมือนนักท่องเที่ยวครับ แล้วจะไม่มีอะไร เพราะพวกนี้มันเล็งนักท่องเที่ยวเป็นหลัก
อย่าเดินเลิ่กลั่กเหมือนไม่รู้ทาง อย่าสะพายกล้อง อย่าแต่งตัวเว่อๆ
ไปมาหลายเมือง เคยโดนอย่างมากก็ โดนโฮมเลสที่นิวยอร์คขอตัง แต่ดีที่ว่าเข้าขอดีๆ ก็เลยหยิบๆเหรียญให้ไป (ตอนแรกตกใจเกือบตาย)
comment10-1:ผมว่า ที่มันมุ่งมาหาผม น่าจะเพราะ หน้าตา ที่เป็นเอเชีย แล้วไปเดินอยู่ย่านถนน ช๊อปปิ้ง ... ครับ 

ที่ผมคิด เหมือนคุณคือ มันน่าจะเป็นแก๊งค์ ... ตอนแรก ที่ มาแบบ กระดาษมีรูป คนพิการ ผมคิดว่า พวก NGO ล่าลายชื่อ เพื่อช่วยเหลือ 

แต่ พอขอตังค์ปุ๊ป แว๊บแรกคิดทันทีว่า เราเจอแก๊งไถตังค์แล้ว ...  แล้ว เราจะทำไง เราไม่รู้ว่า รอบข้าง คือใครบ้าง
comment10-2:เป็นชาว ยิบซีครับ ... ผมนึกออกแล้ว

ตามที่ #13  บอกใว้ครับ ...
comment11:อ่านแล้วสยองมาก ปารีสเป็นถึงขนาดนี้แล้วเหรอ? ถ้าไม่ได้ไปซื้อของคงไม่จำเป็นต้องถ่อไปปารีสแล้วใช่มั้ย?
อืม... สั่งอีเบย์เอาก็ได้ ยังไงไปหิ้วของกลับมา เกิน 20000 ก็โดนภาษีอยู่ดี
comment12:เคยไป 10 ปีที่แล้ว พวกโฮมเลส ผิวดำ ก็ปูฟูกอันใหญ่ๆ นอนบนเกาะกลางถนน หลายจุดเลยนะ แต่เป็นโซนนอกๆ
comment12-1:อันนี้ ในเมืองเลยครับ ... ตรงวงเวียน จตุรัส ถนน ฌอง เซ ลิ เซ่ ... นอนตรงเก้าอี้สาธารณะ  อึ นี่ ... เต็มเลย  เดินผ่าน แทบอ๊วกก !!!

แล้ว ในเมือง ตรงแถวหน้าพิพิธภัณฑ์ ก็มี ฟูกนอนครับ ... ระหว่างทาง ในเมือง ก็มีครับ ... ผมแอบถ่ายมาได้ 2-3 รูป ... ที่เหลือไม่ได้ถ่าย แต่ เยอะอยู่

บางฟูก เป็นครอบครัวเลย พ่อ แม่ ลูกสาว .... แต่ ไม่ใช่ คนผิวดำครับ เป็นหน้าตาแบบ พวก ชาวซียเรีย ประมาณนั้น ..
comment13:ปารีสไม่เหมือนเดิมมาสักพักใหญ่แล้วครับ
ที่สนง.แต่ก่อนรปภ.ไม่ติดอาวุธ    เดี๋ยวต้องติดอาวุธกันแล้ว
เดินไปไหนก็จะเจอแต่ทหาร ตำรวจ ถือปืนอยู่ตลอดเวลา

ยิบซีแต่ก่อนมีเฉพาะที่ ไม่ได้เยอะ  เดี๋ยวนี้เป็นผู้อพยพเต็มไปหมด
ปารีสที่เคยสวยงาม ตอนนี้ไปไหนต้องระวังตัว
comment13-1:ใช่ๆ .... พวกยิบซี ผมนึกออกแล้ว ... คนไทย ที่เปิดร้านขายอาหารไทย บอกว่า เป็นยิบซี ... ใช่แล้วๆ   ชาวยิบซี ส่วนใหญ่ ชาวยิบซี 

คนไทย ที่ ดิวตี้ฟรี ก็บอก ... นึกออกแล้วๆ ...

ขอบคุณครับ ...
comment14:ไปปารีสเมื่อปีที่ผ่านมา ขอบอกเลยว่า คนผิวสี คนเร่ร่อน ไม่ว่าจะเป็นแหล่งชอปปิ้งหรือ บริเวณหอไอเฟล อันตรายสุดๆค่ะ โจรมาเป็นทีม 2-4  คน กรีดกระเป๋าแล้วส่งต่อให้ทีม ส่วนตัวคนกรีดนั้น จะเดินเฉยเหมือนไม่มีอะไรเกิดขึ้น คงจะไม่ไปอีกแล้วค่ะ ปารีสน่ากลัวและอันตรายมากสำหรับผู้หญิง
comment15:ปารีสไม่น่ากลัวเท่าไหร่ รวมถึงหลายประเทศในยุโรปด้วย แต่ประเด็นสำคัญคือการหาข้อมูลล่วงหน้าต่างหาก ถ้าจขกท.รู้ข้อมูลเรื่องมิจฉาชีพในยุโรป (ซึ่งเสิร์จเนตหาได้ง่ายดายมาก) ก็จะไม่ตกเป็นเหยื่อง่ายๆเพราะพวกนี้ใช้มุกเดิมๆซ้ำซาก (แบบที่จขกท.โดน ก็เป็นลูกไม้เก่าๆตื้นๆเบสิคกระจอกๆ หากินได้เฉพาะกับนักท่องเที่ยวที่ไม่รู้เท่าทัน) ดังนั้นประเด็นไม่ได้อยู่ที่ปารีสน่ากลัว แต่อยู่ที่การไม่รู้ข้อมูล และไม่ได้เตรียมตัวรับมือมิจฉาชีพ

ถ้าเข้าใจผิดคิดว่าปารีสเลวร้าย ส่วนสวิสปลอดภัย ผมว่านั่นล่ะโคตรอันตราย เพราะตอนนี้ในยุโรปหลายประเทศรวมตัวกันเป็นประเทศเดียวคือเชงเก้น มักไม่มีด่านตม.ระหว่างประเทศสมาชิกเชงเก้นด้วยกัน การเดินทางข้ามประเทศในกลุ่มเชงเก้นทำได้อิสระเสรี เชงเก้นเลยกลายเป็นสวรรค์ของพวกมิจฉาชีพก็ว่าได้ นักท่องเที่ยวหลายชาติล้วนเจอภัยโดนโจรกรรมในสวิสกันเยอะมาก เพราะเข้าใจผิดหลงคิดว่าสวิสปลอดภัยนี่แหละ 

การเที่ยวยุโรปให้ปลอดภัยถ้ารู้วิธีจะป้องกันตัวได้ง่ายดายมาก ไม่ต้องระวังอะไรมากมาย แต่น่าเสียดายที่หลายคนไม่ทำเพราะไม่ชอบการเปลี่ยนแปลง แล้วกลับเลือกใช้วิธีที่ได้ผลน้อยที่สุดและมีความเสี่ยงสูง นั่นคือใช้การระวังตัวเพียงอย่างเดียว

การไปเที่ยวตปท.ถ้ายังใช้กระเป๋าเงินแบบเดิม ระวังตัวดีแค่ไหนก็อาจไม่รอดนะครับ เพราะคำว่าต้องมีสติตลอดเวลา มันทำไม่ได้จริง และไม่มีใครทำได้หรอกครับ จุดสำคัญมันอยู่ที่การป้องกันตัว ไม่ใช่แค่การระวังตัว เพราะไม่มีใครสามารถระวังตัวหรือมีสติได้ตลอดเวลา อีกอย่างโจรยุโรปทำงานเป็นทีมถ้าเล็งเป้าเราแล้ว รอดยากครับ เที่ยวตปท.ทุกที่ผมป้องกันตัวแบบเดียวกัน ไม่เคยไว้ใจประเทศไหนเลย เอาตัวรอดได้ทุกครั้งเที่ยวแบบสบายใจไม่ต้องคอยระวังอะไรมากมาย 

แค่ใช้กระเป๋าใส่เงินพลาสติกใบละ 20 บาท แบบมีสายคล้องคอ (กระเป๋าที่ขายช่วงสงกรานต์) ซ่อนในเสื้ออีกที ง่ายๆแค่นี้เอง เอาเงินสดและพาสปอร์ตใส่กระเป๋านี้ไว้ แล้วพกเงินสดย่อยกะบัตรเครดิตที่จะใช้ระหว่างวันใส่กระเป๋ากางเกงด้านหน้า เท่านี้จบ หมดปัญหาครับ

ข้อพึงระวัง ถ้าทำประกันภัยการเดินทางกับบริษัทในไทย เคสโดนล้วงกระเป๋าหรือโดนขโมยเนี่ย ไม่ได้รับความคุ้มครองนะครับ (คาดว่าพิสูจน์ความจริงยาก) ต้องแบบโดนปล้นชิงซึ่งหน้าและต้องมีใบแจ้งความ+เอกสารอื่นๆเพียบพร้อม ทางประกันถึงจะยอมจ่าย

บ.ประกันภัยในไทยเข้มมาก ถ้าเอกสารหลักฐานไม่ครบตามที่เค้ากำหนด อย่าหวังว่าจะเคลมอะไรได้ง่ายๆ
ตอนซื้อประกันภัยอย่าเชื่อฝ่ายขายมากนัก ชอบบอกว่าอะไรๆก็เคลมได้ ซึ่งบางทีมันไม่จริง ถ้าอยากรู้ความจริงว่าอะไรเคลมได้และต้องใช้เอกสารประกอบอะไรบ้าง ให้ติดต่อคุยกะฝ่ายเคลมเท่านั้นถึงจะได้ข้อมูลที่ถูกต้อง

-แถมอีกข้อ ตอนเดินทางอย่านำของมีค่าใส่กระเป๋าเดินทางใบใหญ่โหลดเข้าเครื่องบินเด็ดขาด เพราะมีโอกาสโดนขโมยสูง ต่อให้ใส่กุญแจก็ไม่ชัวร์ว่าจะรอด โดนกันมาแล้วทุกสายการบินและแทบทุกสนามบินทั่วโลก เงินสด,คอมพิวเตอร์,กล้องถ่ายรูป,ของใช้แบรนด์เนมและของมีค่าอื่นๆให้ใส่กระเป๋าถือขึ้นเครื่องบินไปด้วย ติดตัวไว้ปลอดภัยกว่าครับ
comment15-1:ผมไป ผมไม่ใส่สร้อยทอง ไม่ใส่เครื่องประดับไปเลยครับ ... ก็ระวังตัวระดับนึง แต่ ไม่คิดว่า มันจะเลวร้ายขนาดที่ มีทุกรูปแบบที่ ปารีส ... 

เพราะผมคิดว่า ยุโรป น่าจะมีความปลอดภัยที่สูง ... ( แต่ก็มีคิดว่า โจร มันก็ต้องมีบ้าง เราระวังเบื้องต้นได้ก็ระวัง ) 


ส่วน ที่ผมชอบสวิส เพราะว่า  ตอนเที่ยวอยู่สวิส  แค่ยืนตรงทางม้าลาย  รถจอดให้ทันที ... แต่ที่ปารีส  ยืนตรงทางม้าลาย ไม่จอดครับ ( ไม่ทุกคันนะครับ แต่ มันก็เจอบ่อย ) .. ต้องทำว่า จะเดินละ นะ   ถึงจะจอด ... ( หมายถึง ทางม้าลายที่ ไม่มีไฟครับ ) 

แล้ว ตอนที่ยวสวิส  คนสวิส ไม่เดินชนกัน มีมารยาท ในการหยุดรอกัน  แต่ ปารีส  เดินชน ไม่สนใจ  หยุดรอนิดหน่อย หงุดหงิด เดินชนทันที ... 

สวิส รถกลับรถ ช้าหนอย ก้ยังจอดรอ ชิวๆ ... ปารีส มีรถกลับรถ ช้าหน่อย บีบแตร์ใส่แล้ว ...


แล้ว ตอนข้ามพรมแดน จากสวิส มาฝรั่งเศส เพื่อจะไปขึ้นรถไฟความเร็วสูง ...  ต่างกัน หน้ามือ กับหลังมือเลย ... ความสะอาด เทียบกันไม่ได้ ... 


เลยทำให้ผม ชอบสวิสมากกว่าครับ ...


สวิสตอนผมไป ไปลงซูลิค  เที่ยว ลูเซิน ทิสลิส  มอนเทรอ ....



เฉพาะ  ตอนเข้าเบริน   ไกด์บอกว่า มีโจร ที่ จะเข้ามา จิ๊กกระเป๋าเงิน ให้ระวังใว้ ... แต่ไม่เยอะเท่า ปารีส ...
comment15-2:ที่พูดมานี่ไม่เรียกว่าน่ากลัวเหรอ โคตรน่ากลัวเลยต่างหาก ต้องระวังตัวขนาดนั้น
comment15-3:15-2 ถ้าอ่านให้ละเอียดจะพบว่าผมใช้วิธีป้องกันตัว เลยเที่ยวอย่างสบายใจไม่ต้องระแวงภัยใดๆ ใช้การระวังตัวน้อยมากครับ ไปเที่ยวมาหลายประเทศยังไม่เคยเจอปัญหาใดๆ จึงมั่นใจมากว่าการป้องกันตัวช่วยได้มากครับ ไม่ใช้แค่การระวังตัว เพราะมันทำไม่ได้จริง
comment15-4:เรื่องประกันเคลมยากนี่ของจริงครับ จะบอกว่ายากแม้กระทั่งเรื่องตรงไปตรงมาอย่างเรื่องเจ็บป่วย เอกสารที่ใช้ตามมโนสำนึกที่เราเก็บมาอย่างใบเสร็จ ใบรับรองแพทย์ นี่อาจจะไม่พอนะครับ ประกันมีแทคติคเยอะมากที่จะหาเรื่องปฏิเสธการเคลมเรา เคยเจอทั้งจะเอาซองยา ฟอล์ยห่อยา

เที่ยวบินดีเลย์ กระเป๋าหายนี่ยากถึงยากที่สุดครับ เที่ยวบินยกเลิกนี่จบกัน อ่านเงื่อนไขเหมือนจะครอบคลุมแต่จริงๆไม่เลย
comment15-5:ข้อสุดท้ายนี้เห็นด้วยสุดๆ
comment16:งงกับหลายคอมเม้นท์ อันตรายก็คืออันตรายปะ เหมือนไปสามจังหวัดชายแดนภาคใต้จะบอกว่ามันก็ปลอดภัยนะแค่เราต้องหาข้อมูลไปก่อนต้องระวังสัมภาระต้องติดตามข่าว เอ๊า อันตรายก็บอกว่าอันตรายสิ จะมาโทษนักท่องเที่ยวทำไม ความคิดแบบนี้แหละที่ทำให้คนเค้าไม่กล้ามาเที่ยวบ้านเรา โจรปล้นนักท่องเที่ยวแต่นักท่องเที่ยวผิดซะงั้น ไปดูโตเกียวไปดูฮ็อกไกโดนู่น ไม่ใช่ว่าไปแล้วไม่ต้องระวังตัวนะ ระวังตัวก็ส่วนระวังตัว แต่มันไม่น่ากลัวเหมือนปารีสอะ เมืองแบบนี้สิเขาถึงจะเรียกว่า"ปลอดภัย"

ปล.ถึงหาข้อมูลไปก่อนก็ใช่ว่าจะช่วย คนมันโดนล้อมหน้าล้อมหลังจะให้ทำยังไง มันไม่มีใครเชื่อหรอกว่าเป็นมูลนิธิมาขอเงินทำบุญ เขาก็รู้กันหมดแหละว่ามันเป็นมิจฉาชีพมาไถตังค์ ต่อให้ตะโกนให้คนช่วยแล้วพวกมันวิ่งหนีไปแล้วเป็นยังไงต่อ ยังสนุกอยู่หรือเปล่ากับปารีส คนที่โดนมันก็คงหลอนไปอีกนาน ต่อให้รอดจากการโดนไถตังค์รอดจากการโดนทำร้าย แต่มันก็คืออันตรายหรือเปล่า
comment16-1:ผมยอมรับว่า ผมไม่ได้เซิสข้อมูล เพิ่มจริงๆ ครับเพราะ ...

1. ผมพาลูกค้าไปเที่ยว ไปกรุ๊ป ไปกับ ไกด์ ... เลยไม่ได้หาข้อมูล อะไรเพิ่มครับ 

2. ผมคิดว่า ยุโรป มันคือ เมืองที่ มีความปลอดภัยสูงกว่าบ้านเรา ยังไง มันก็น่าจะปลอดภัย กว่าเยอะ  เลย ไม่ได้ หาข้อมูลเพิ่ม ...


ทำให้ผม ไม่ได้หาข้อมูลเพิ่ม... แต่ก็ระวังเบื้องต้น ด้วยการ ไม่ใส่เครื่องประดับ หรือ ของมีค่า หรือ พกเงินสดเยอะๆ ครับ ..

ไกด์ก็เตือน เมืองที่ มีโจร ...

แต่ มิจฉาชีพ มันหลากรูปแบบจริงๆ ...

อย่างที่ คุณบอก  แม้เราจะระวังแค่ไหน  ถ้าโดนเข้าจริงๆ  ต่างบ้านต่างเมือง ต่างภาษา   ผมก็กลัวครับ ... มันรู้สึกว่า ปารีส ไม่ปลอดภัยจริงๆ  ครับ   ขนาดผม คน 3 จว.  คนยะลา นะ ... 


แล้วอีกอย่าง  หลังผมบินกลับได้ 1 วัน  ดันเกิดเหตุ ยิงกันที่ สนามบินอีก  โอ้วววว !!!  ลูกค้าผมไลน์มาบอกว่า เราโชคดีมาก ...
comment16-2:ถูกใจความเห็นนี้มากครับ การเดินกลางเมืองท่องเที่ยวดังแล้วโดนไถเงินเป็นเรื่องปกติไปได้ยังไงครับ 
ลองเทียบกับฝรั่งเดินตรอกข้าวสาร คนไทยเดินในโซล หรือโตเกียว มีโดนกันจะจะแบบนั้นรึเปล่าครับถามหน่อย ... 
สรุป คงเพราะอยากแสดงภูมิว่าฉันเคยไป ฉันรู้ เชื่อฉันเถอะ ....แค่นั้นเองครับ
comment16-3:เราก็ชอบความเห็นนี้นะ มันไม่ใช่เรื่องปกติที่ยอมรับได้นะ ยังไงขอบคุณ จขกท ที่มาตั้งกระทู้ และขอบคุณคนตอบหลายๆท่านด้วย
ถึงจะตอบว่ามันเป็นเรื่องปกติ อย่างน้อยเราก็ได้รู้ว่ามันมีมากจนถูกมองว่าเป็นเรื่องปกติ ต้องระวังตัวให้มาก 
พอดีมีแพลนจะไป ตปท ด้วย เลยทำให้ได้ข้อมูลตรงนี้มาอีกหนึ่งเรื่อง
comment16-4:การท่องเที่ยว อย่างแรกที่ต้องมีให้นักท่องเที่ยวคือ ความปลอดภัยในชีวิตและทรัพย์สิน ถ้าให้สองอย่างนี้ไม่ได้ อย่างอื่นยังไม่ต้องพูดถึงครับ คิดว่าอีกไม่นาน พอนักท่องเที่ยวเริมรู้ตัวมากขึ้น คนจะไปปารีสกันน้อยลง รายได้จากการท่องเที่ยวลดลงก็จะเริ่มปรับปรุงไปเอง
comment16-5:เห็นด้วย รักความเห็นนี้มากกก คนเราบางทีว่าเตรียมตัวแน่นๆแล้ว แต่พอเจอของจริง รุมหน้าล้อมหลัง มันก็ทำอะไรไม่ถูกนะคะ
อยากให้คนที่ชอบบอกว่า หาข้อมุลสิ นี่เจอมาหมดแล้ว รอดๆ ชิลๆ มาบอกหน่อยว่าเวลาโดนล้อมหน้าหลังเป็นแก้งค์ 4-5 คน จะทำยังไงให้รอดคะ?  แล้วถ้าแยกเงินใส่หลายๆที่ พกเงินน้อยๆ ไมไ่ด้เอากล้องไป แต่ยังโดนรุมอยู่ดี ทำไงคะ?
 แล้วถ้าแหกปากเรียกให้คนช่วย แล้วมันแทงหรือกระชากของไปเลย เราจะต้องทำไงต่อคะ?  
สอนหน่อยค่ะ
comment16-6:งงอ่ะ 
เราว่าคนที่มาบอกให้ระวังตัวเขาไม่ได้บอกว่าปารีสไม่อันตรายนะ ปารีสอันตรายค่ะ แต่ละคนก่อนไปจึงควรจะหาข้อมูลให้แน่น เพื่อที่จะได้ระวังตัวตอนไปเที่ยว

คือคุณจะบอกว่าปารีสควรกำจัดโจรพวกนี้ออกไป เราว่าทางการฝรั่งเศสก็คงอยากจะทำ แต่มันทำไม่ได้ เหมือนไทยก็อยากกำจัดโจรใต้ แต่ก็ทำไม่ได้  
ในเมื่อนักท่องเที่ยวตกลงใจที่จะเดินทางไปเมืองนี้เอง ทั้งๆที่เรื่องโจรชุกชุมก็มีมานานแล้วก็ควรจะระวังตัวเองไว้ด้วยไม่ใช่เหรอ หรือมีใครบังคับให้ไป?
นักท่องเที่ยวไม่ผิด จขกทก็ไม่ผิดค่ะ ที่ไม่ได้ระวังตัว แล้วก็ไม่ค่อยรู้เรื่องโจร แต่ถามว่าพอโดนแล้วความเสียหายมันเกิดขึ้นกับใคร มันไม่ได้เกิดขึ้นกับคนอื่น มันเกิดขึ้นกับจขกทเอง
เหมือนถ้ารู้ว่าข้างหน้ามีรถเบรกแตกจะวิ่งมาชนเรา คุณจะยืนอยุ่เฉยๆให้รถชนมั้ย เพราะคุณไม่ผิด หรือจะกระโดดหลบ?
comment16-7:16-6ตอบแบบนักการเมืองหาพวกเลย
ให้ทุกฝ่ายไม่ผิด ไม่ตำหนิใคร การเมืองมากกก
 ไม่มีใครผิดได้อย่างไร ในเมื่อมันผิดปกติ
 คุณบอกว่าทางการคงอยากทำอยากแก้ แต่ทำไม่ได้
ในแง่บริบทแบบนี้ตอบแบบนี้ไม่ใช่วิธีคิดของนักบริหารที่ดีครับ นักบริหาร
ประเทศเค้าต้องคิดว่าทำได้ครับ 55โจรเยอะขนาดนี้ว่าไม่มีใครผิด

ผมว่าคนทั่วโลกด่าฝรั่งเศสกันจม แต่ที่คนยังไปเพราะบุญเก่าสมบัติเก่าครับ
ที่เขาต้องถ่อฝ่าฝูงโจรเข้าไปชม
comment17:เจอเหมือนกันที่ใกล้ๆ หอไอเฟิล กลุ่มผู้หญิงแขกขาว โพกผ้า เดินเข้ามา ขอเงิน ต้องรีบเดินหนีไปเร็วๆ
comment17-1:ผมนี่ ตอนรู้ตัวว่า เป็นแก๊งไถตังค์นี่ เดินหนีไม่ได้แล้ว ... ดักหมดเลย  ดักไม่ให้เดินเลย ...

ยอมรับว่า ตอนแรก เบาใจเกินไป  เพราะ มากัน 2 คน แล้วแบบ มีรูป เอกสาร คนพิการ  คิดว่า เป็นพวก NGO มาล่าลายชื่อ ... ช่วยคนพิการ
comment18:พยายามอย่าคุยดีที่สุดครับ ไม่คุย ไม่รับ ไม่กรอก อะไรเลย คือถ้าดูบุคลิกแบบไม่น่าไว้ใจอย่ายุ่งเดินหนี ดีที่สุดครับ 

ไปปารีสผมเจอมาสองรอบคล้ายๆกัน
1. แถวมงมาร์ท(สะกดผิดขออภัยครับ)จะเขอแกงค์คนดำเยอะมาก ไถกันหน้าด้านๆเลย มันพยายามจะคุยกับผมกับแฟน หลายครั้งมาก หลายกลุ่มมาก ผมไม่คุยด้วยซักครั้งเลย บอก โน โน แล้วเดินอย่างเดียว

2.ตอนไปดูบอลปารีส ไปซื้อผ้าพันคอ 10ยูโร จ่ายแบงค์20ไป มันทำเนียนไม่ทอน ถามก็บอกว่าขอให้มันเหอะ(ประมาณว่าไถนั่นแหละ) ผมไม่ยอมนะ ก็โวยๆมันบอกไม่งั้นเอาของคืน สรุปมันไปไถจากคนข้างๆมัน ไม่รุ้พวกเดียวกันไม๊ มาจ่ายผมแทน


พวกนี้เห็นเราเอเชีย คุยไม่ค่อยเข้าใจ ชอบมาทำข่มครับ อย่าไปสนใจมันก็พอครับ
comment18-1:ผมพลาด เบาใจไปในตอนแรกเองครับ ที่ เห็น มีเอกสาร เกี่ยวกับ คนพิการ มีรูปคนพิการ นึกว่า เป็นพวก แบบ NGO มาขอรายชื่อไปช่วยเหลือ อะไรประมาณนี้ 

แต่ผมไม่ได้เขียนชื่อจริงไปนะครับ 


พอเขียนปุ๊ป แค่นั้นล่ะ ... จาก 2 กลายเป็น 4  จาก 4 กำลังจะกลายเป็น 6  ดีที่ ตำรวจมา ...
comment19:เคยเจอเหมือนกัน หน้าหอไอเฟล มาให้เซนต์ เขียนเสร็จจะขอบริจาค เลยหยิบเหรียญแบบ 20 50 cents 1 euro ให้ เจ๊แกชี้ ๆ เนี่ยเห็นไหมเขาบริจาคกัน 20 40 ยูโร  เราก็ no no i donate only 2 euro แบบเศษ ๆ เหรียญ cents หลังซื้อของกิน (อยากขจัดพอดี มีเยอะ นับเองยังงงเองเลย พวกเหรียญเล็ก ๆ เนี่ย เวลาซื้อของ นับเหรียญ มึนมาก กลับมาไทยแลกก็ไม่ได้ ต้องเก็บไว้ทริปต่อไป) เจ๊เดินหนีไปเลย  แห่ะ ๆ ไม่เสียตัง  ไรกัน 1 euro 37 บาทบ้านเรานะ  ข้าวแกง 1 จานแน่ะ  แต่คนที่ขายพวงกุญแจแถวไอเฟล คนผิวสี อันนี้ดีนะ พอเราบอก no no thank you เขาก็จะไม่วอแว ไม่ยื้อเรา อันนี้น่ารัก  แต่ถ้าพวกที่ Montmarte ผิวสี มาผูกข้อมือ อันนี้น่ากลัว ต้องเดินทำหน้ายุ่ง ๆ เดินไว ๆ ใครทักไม่คุย หนีไปเลย  ส่วนยิบซีนี่ให้ระวังแถวใน Metro พวกมาดัน ๆ เบียด ๆ เอากระเป๋ามากอดไว้ด้านหน้าปลอดภัยสุด อย่างแต่งเว่อ พร้อพเยอะ
comment19-1:แบบเดียวกันเลยครับ ... 

ผมให้แบ๊งค์ 20 ไป 2 ใบ 

มันถามประมาณว่า กี่ยูโร  ผมบอกว่า  5 ยูโร 

มันเดินออกไป 1 คู่ แต่ เข้ามาอีก 2 คู่ ...!!!
comment19-2:ใช่ๆ ... พวก ผิวดำ จะเดินมาขาย พวงกุญแจ ผ้าพันคอ  เราส่ายหัว ไม่เอา  เขาก็ไม่ตื้อ ครับ ... 


แต่ไปเจอ ที่หน้า พระราชวัง แวร์ไซน์    

พออกมา เจอพวกผิวสี ขายพวงกุญแจ ... ขาย 7 พวง 1 ยูโร 

เห็นว่า น่าจะเอากลับไปฝากได้  เลย ลองต่อ เป็น 10 พวง ต่อ 1 ยูโร ...

เขาไม่ขาย ... ขอต่อ เป็น 9 อัน ต่อ ยูโร ... ผมก็ ยื้อ ที่ 10 อัน ต่อยูโร ...

เขายื่นเป็นถุง มาให้ผม  บอกผม 10 ยูโร  ... ในนั้น น่าจะมี มากกว่า 50 อัน ... ผมไม่เอา 

เขาก็ บอก เอาๆๆๆ ไป  7 ยูโร ...

ผมกำลัง ยื่นไปให้ 2 ยูโร  แล้วกำลัง จะควักมาอีก 5 ยูโร 


มันวิ่งหนี ...!!!

หันไปดู อ้อออ !!!  ตำรวจมา ...


สรุป ผมซื้อ พวงกุญแจ 60 อัน ในราคา 2 ยูโร ....





ปล.  คนดำ ที่ขายหน้า พระราชวัง  พูดไทยได้ด้วยนะครับ .... แปลกดีนะ ... ทั้งๆ ที่ เห็นแต่ กรุ๊ปทัวร์จีนเยอะกว่า ด้วยซ้ำ ... น่าจะพูดจีนได้มากกว่าไทย
comment19-3:คนดำพวกนั้นน่าเห็นใจครับ เค้าค้าขายพวงกุญแจราคาถูก ไม่เป็นพิษภัยอะไร ออกจะน่าสงสารด้วยซ้ำ 
ผมไม่เคยคิดจะต่อราคาเลย อยากช่วยซื้อมาก คนทำงานแลกเงินสู้ชีวิต ขายของราคาไม่แพง คนดำพวกนี้ถ้าเสิร์จเนตหาข้อมูลจะเจอบ่อยว่าเป็นแค่คนค้าขายธรรมดา รูปภายนอกอาจดูน่ากลัวแต่ไม่ทำร้ายใคร
comment19-4:คุณพูด ซะผมน้ำตาจะไหลเลย ... 

ว่าแต่ พอนึกย้อนกลับไป ... ก็น่าสงสารจริงๆ นะครับ  เขาไม่ทำตัวมาเฟีย ... ไม่ตื้อ ไม่โวยวาย  ทำมาค้าขาย 


ตอนนี้รู้สึกผิดยังไงๆ ไม่รู้ ...

ถ้าผมไม่ยื้อต่อราคาเขา  เขาคงขายของได้เยอะกว่านี้ ...ก่อนที่ตำรวจจะมา 


รู้สึก บาปแล้วเรา ...
comment19-5:พวกที่ผิวสีที่ขายพวงกุญแจน่ะ เราก็ว่าพวกเค้าไม่ค่อยอะไร เราบอกไม่เอาก็ไม่ตื๊อ เราก็คิดว่าเค้าทำมาหากินอ่ะนะ ตอนหลังเรากลับไปแถวหอไอเฟลอีก เราก็เลยอุดหนุนซื้อพวกกุญแจไป เราได้มา 20อัน 2 ยูโร แล้วก็พวกหอไอเฟลขนาดจำลองขนาดต่างๆ เค้าก็ลดราคาให้อีก

จากการสังเกตของเรานะคะ เราไปหอไอเฟลหลายครั้งในแต่ละครั้งก็ไปในช่วงเวลาที่ต่างกัน
ช่วงเช้า เป็นเวลาของพวกล่าลายเซ็นและขอเงิน
ช่วงบ่าย เป็นเวลาพวกของพวกขายของที่ระลึก ไม้เซลฟี่ 
ช่วงค่ำ เป็นเวลาของพวกขายตระกร้าแชมเปญ และดอกกุหลาบ
comment20:ผมยอมรับว่า ผม เบาใจไปเองครับ ที่ ไม่ระวังตัว เพราะ พึ่งไป ยุโรปครั้งแรก ... 

ผมคิดแค่ว่า ผมไปเที่ยว มีไกด์ แนะนำ ดี ทุกอย่างแล้ว ... ไม่ได้ แบ๊คแพคไป 


และ คิดว่า ยุโรป คือเมืองพัฒนาแล้ว น่าจะมีความปลอดภัย ที่สูง ... เลยไม่คิดอะไรที่มันไปถึงขนาดแบบ แก๊งๆ ...มิจฉาชีพ 



คิดแค่ว่า ไม่ใส่สร้อยพระไป  ให้ระวังกระเป๋า ... แค่นั้น 


เพราะ ตอนอยู่สวิส  ไม่มีอะไร ที่ ต้องกลัวเลยครับ  มีแค่ กรุงเบิร์น ที่ ไกด์บอกว่า มันมีพวกล้วงกระเป๋า ให้ระวัง  ส่วนพวก  ซูลิค  ลูเซิน  มอนเทรอ  เจนีวา  โลซาน   รู้สึก ปลอดภัย  สงบๆ  ชิวๆ  วิวสวย ...



ผมต้องขอโทษ ด้วยนะครับ หากกระทู้ผม ผิดพลาดประการใด   

ผมก็แค่ มาตั้ง สำหรับคนเพิ่งไป ที่เพิ่งเจอ และ เผื่อ วันข้างหน้า มีคน อยากไป แล้วเซิสหาข้อมูลครับ ....
comment20-1:ไม่หรอก ๆ ดีซะอีก คุณมาตั้งกระทู้ จะได้ระมัดระวังตัวกัน เห็นนักท่องเที่ยวไทย โพสภาพถ่ายไปเที่ยวแล้วกลัวแทน บางคนนี่พร้อพอย่างเยอะ แต่งตัวได้โดดเด่น สะดุดตา  เรียกว่า "สวยล่อโจร" มาก  คือ ก็ถ่ายรูปสวยนะ  ไม่เจออะไรก็โชคดีไป  แต่เจอแล้วจะพูดไม่ออก
comment20-2:ขอบคุณครับ ...
comment21:เห็น #19

นึกถึงพวกผิวสี ที่ขายพวงกุญแจ เหมือนกัน ... 


ผมเจอ ที่หอไอเฟส ผมก็ไม่ซื้อ แค่ส่ายหัว  เขาก็เดินหลบทันที ครับ ... อันนี้ เขาไม่ตื้อเลย ...



พอไป พระราชวังแวร์ไซน์ 

ออกมา เจอพวกผิวสี ขายพวงกุญแจ ... ขาย 7 พวง 1 ยูโร   

เห็นว่า น่าจะเอากลับไปฝากได้ เพราะ มันไกล้วันกลับแล้ว ไม่รู้ซื้ออะไร ( มีแต่ของแพงๆ )  เลย ลองต่อ เป็น 10 พวง ต่อ 1 ยูโร ...

เขาไม่ขาย ... ขอต่อ เป็น 9 อัน ต่อ ยูโร ... ผมก็ ยื้อ ที่ 10 อัน ต่อยูโร ...

เขายื่นเป็นถุง มาให้ผม  บอกผม 10 ยูโร  ... ในนั้น น่าจะมี มากกว่า 50 อัน ... ผมไม่เอา 

เขาก็ บอก เอาๆๆๆ ไป  7 ยูโร ...

ผมกำลัง ยื่นไปให้ 2 ยูโร  แล้วกำลัง จะควักมาอีก 5 ยูโร 


มันวิ่งหนี ...!!!

หันไปดู อ้อออ !!!  ตำรวจมา ...


สรุป ผมซื้อ พวงกุญแจ 60 อัน ในราคา 2 ยูโร ....




แล้วคนผิวสี ที่ หน้าพระราชวัง พูดภาษาไทยได้ครับ  พูดได้ไม่เยอะ แต่ พอรู้เรื่อง คือ พูดแต่แนวขายของอย่างเดียว  

แปลกใจตรงที่ คนไทยไปเยอะขนาดนั้นเลยเหรอครับ  ทั้งๆ ที่ไป เจอแต่กรุ๊ปจีนเยอะกว่า หลายเท่า ...

หรือเป็นว่า คนพวกนี้ จะไปอยู่ในโซนของพวกหลบหนีเข้าเมือง ที่ อาจมีคนไทยหลบหนีเข้าเมือง ไป อยู่ในกลุ่มด้วย
comment21-1:คนดำพวกนั้นน่าเห็นใจครับ เค้าค้าขายพวงกุญแจราคาถูก ไม่เป็นพิษภัยอะไร ออกจะน่าสงสารด้วยซ้ำ 
ผมไม่เคยคิดจะต่อราคาเลย อยากช่วยซื้อมาก คนทำงานแลกเงินสู้ชีวิต ขายของราคาไม่แพง คนดำพวกนี้ถ้าเสิร์จเนตหาข้อมูลจะเจอบ่อยว่าเป็นแค่คนค้าขายธรรมดา รูปภายนอกอาจดูน่ากลัวแต่ไม่ทำร้ายใคร
comment21-2:ที่ผมต่อ เพราะไกด์บอกว่า พวกนี้ ขายกันจริงๆ อยู่ที่ 10 อัน ต่อ 1 ยูโรครับ  

บางคนขาย 4 อันต่อยูโร 

บางคน 5 อัน ต่อยูโร 

บางที คนจีน ซื้อกันจริงๆ ขายกันจริงๆ ที่ 11-12  อัน ต่อยูโร ... 

ให้ต่อราคาไป ... 

ผมเลยต่อที่ 10 อัน ต่อยูโร ... 






แต่สงสารที่  เขาวิ่งหนีตำรวจครับ ... ได้ไปแค่ 2 ยูโร ... อันนี้คือ สงสารจริงๆ  เห็นตอนวิ่งนี้ ก็ หอบข้าว หอบของ แบบ กระเตงๆ 




ผมได้พวงกุญแจ มา 11 ถุง  (60 พวง) ... ในราคา 2 ยูโร ...
comment21-3:คุณพูด ซะผมน้ำตาจะไหลเลย ... 

ว่าแต่ พอนึกย้อนกลับไป ... ก็น่าสงสารจริงๆ นะครับ  เขาไม่ทำตัวมาเฟีย ... ไม่ตื้อ ไม่โวยวาย  ทำมาค้าขาย 


ตอนนี้รู้สึกผิดยังไงๆ ไม่รู้ ...

ถ้าผมไม่ยื้อต่อราคาเขา  เขาคงขายของได้เยอะกว่านี้ ...ก่อนที่ตำรวจจะมา 


รู้สึก บาปแล้วเรา ...
comment21-4:กรรมอยู่ที่เจตนา เมื่อไม่ได้เจตนาก็ไม่เป็นไรหรอกครับ ชีวิตนี้ผมเดินทางมาเยอะ เที่ยวตปท.โดยเฉพาะยุโรปจนชำนาญ พบเห็นวิถีชีวิตหลากหลาย คนยากจนคนลำบากมีอยู่มากมาย ต้นทุนชีวิตของคนเราไม่เท่ากัน เพราะการกระทำและความคิดต่างกัน แต่เราสามารถเสียสละทรัพย์เล็กน้อย สละแรงกาย หรือให้คำแนะนำให้ความรู้ช่วยคนอื่นได้บ้างตามสมควร (เช่นกระทู้นี้) 

หมั่นสร้างและสะสมคุณงามความดีบ่อยๆ ทำบุญให้ทาน พยายามรักษาศีล 5 จนเป็นนิสัย แล้วชีวิตจะเป็นสุข แม้ว่าอาจเจอกรรมหนักส่งผลก็ยังพอบรรเทาไม่ถึงกับยากลำบากจนเกินไปครับ
comment21-5:ตอนไปเที่ยวล่าสุดเมื่อ ตค ที่ผ่านมา พวกคนผิวสีขายของที่หอไอเฟิล เขาจะไม่ตื้อคนซื้อครับ ก็น่าเห็นใจ พวกนี้คิดว่าไม่น่ากลัว 
เป็นคนทำมาหากิน เคยดูมีคนไทยถ่ายวิดีโอตอนซื้อของที่ระลึกต่อกันแบบคนไทยซื้อของ ยังดูขำ ๆ ดี คนขายแถมพูดไทยได้อีก  

ก็มีตำรวจเดินมาตรวจตลอด แต่ตำรวจเขาก็ไม่ได้ซีเรียสอะไรกับคนพวกนี้ แค่มอง ๆ คนพวกนี้ก็เก็บของแล้วเดินหลบไป พอไม่มีตำรวจก็วางขายของใหม่
comment21-6:เรามองว่า พวกนี้ดีกว่า พวกอพยพที่ดีแต่ขอ แล้วก็พวกที่ไล่ผู้ข้อมือ 5 ยูโรเยอะเลยค่ะ

พี่อินเดีย กับพี่คนดำบางกลุ่มพวกนี้ ตั้งอกตั้งใจทำมาหากินนะคะ อากาศร้อน พี่แกก็จะควักน้ำแช่เย็นมาขาย ฝนตก ก็จะไปหอบร่ม เสื้อกันฝนที่ไหนไม่รู้มาขายทันที 

เคยต่อแถวเข้าโบสถ์อยู่ที่สเปน ตอนนั้นอเมซซิ่งมาก พี่ๆ เค้าควักของออกมาจากถังขยะ ปูพิ้นแล้วขายกันตรงหน้าโบสถ์เลย พอตำรวจมาก ก็รวบเก็บโกยใส่ถุงด้วยความเร็วแสง แล้วดึงถังขยะขึ้น เหมือนมี ซ้อนไว้ 2 ชั้น แล้วเอาของขายซ้อนไว้ข้างใน รอตำรวจไป มาควักขายใหม่ ของขายก็ของที่ระลึกทั่วไป พัดแบบเหมือนจะเป็นสเปน มีลูกไม้ไรแบบนี้ ที่สำเพ็งก็มี แต่ตอนนั้นมันร้อน 1-2 ยูโร ก็โอเคนะ 

แต่อย่างที่บอก ทุกชาติมีคนไม่ดีหมด โดนจี้ก็เคยมาแล้ว ดีว่ามีคนมาช่วยก็เลยรอดหวุดหวิด จากนั้นมา ทำตัวโลว์โปรไฟล์แบบเดิมรับรองปลอดภัย
comment22:แม่ผมไปเที่ยวมาปี 2000  1 เดือนเต็มๆ ไม่เคยเจออะไรแบบนี้เลย เดี๋ยวนี้เปลี่ยนไปเยอะ
comment23:ดิฉันกำลังจะไปยุโรป เดือนสิงหานี้ค่ะ
เลยอยากแวะไปเที่ยวปารีส สัก3-4วัน ยังไม่เคยไป ได้แต่ฝันถึง
รอบนี้เลยจัดทริป ซื้อตั๋วรถไฟจากลอนดอน ไปปารีส
และจะบินจาก สนามบิน Orly ไป อิตาลี
เคยตามอ่านรีวิวในนี้ ส่วนใหญ่ก็จะบอกข้อมูล ที่เที่ยว ที่พัก 
และ ระมัดระวังมิจฉาชีพนะคะ
แต่ ไม่เคยมีคนพูดถึงลักษณะ บ้านเมือง ความสกปรก คนจรจัด แบบนี้เลย
ดิฉันเริ่มหนักใจเสียแล้ว...ถ้าต้องไปเที่ยวเมืองที่มีมนค์เสน่ห์ โรแมนติก
แต่สกปรก ไม่น่ามองแบบนั้น..จะทำอย่างไรดีหนอ
ยังไม่ได้จองโรงแรมในปารีสเลยนะคะ หรือว่า น่าจะไปเที่ยวนอกเมืองดีกว่า
ขอบคุณที่แบ่งปัน ประสบการณ์นะคะ มีประโยชน์มากๆเลยค่ะ
comment23-1:เมื่อก่อนผมก็คิดแบบนี้เหมือน ถึงกับบอกแฟนว่ายังไงก็ไม่อยากไป แต่มีเหตุให้ได้ไป มันไม่น่ากลัวอะไรมากมายขนาดนั้นหรอก
ไปเถอะครับ แค่ระวังตัวรู้ทันเหลี่ยมมิจฉาชีพก็พอ ทำการบ้านไปดี ๆ ทั้งสถาปัตยกรรมและธรรมชาติ สวยมีเสน่ห์ ไปแล้วอยากไปอีก 
ผมไปมาแล้วสองครั้ง บังเอิญได้วีซ่า 4 ปี ปีหน้าก็วางแผนจะไปอีก เชียรให้ไป

http://board.trekkingthai.com/board/show.php?forum_id=2&topic_no=746713&topic_id=763052
comment23-2:ปารีส แต่ละคนมีมุมมองไม่เหมือนกัน หลายคนชอบเมืองนี้มากกกก บอกว่าสวยคลาสสิคสุดๆ

แต่บางคนเช่นแฟนผม เธอไม่ชอบเอามากๆ เรื่องความสกปรก กลิ่นปัสสาวะ ความอึมครึมบรรยากาศเมือง และความวุ่นวายของผู้คนในปารีสมหานครขนาดใหญ่ ทำให้เธอรู้สึกอึดอัด

ส่วนตัวผมเห็นว่าปารีสมีเสน่ห์เฉพาะตัว สิ่งก่อสร้างคลาสสิคอลังการ ล่องเรือชมเมืองสวยงาม แต่ต้องแลกด้วยมุมมืดที่ดูหดหู่ สกปรก วุ่นวายเหมือนกับมหานครใหญ่ทั่วไป ถ้าใครยอมรับด้านที่ไม่สวยงามของปารีสได้ คุณก็จะได้เสพด้านที่งดงามของมันเช่นกัน
comment23-3:ปารีสสวยครับ แต่สกปรก
คือดูในรูปนี่มันสวยมาก สถาปัตยกรรมนู่นนี่นั่น แต่ถ้าไปลองจริงต้องยอมรับกลิ่นให้ได้ พูดแล้วขมคอเลย
มีคนเคยเปรียบเปรยไว้ว่าปารีสก็เหมือนคนฝรั่งเศส คือหน้าตาดีสวยหล่อ แต่ไม่อาบน้ำกลิ่นตัวแรง 5555
comment23-4:ผมว่าทุกเมือง ทุกที่ ทุกประเทศในโลก ก็มีส่วนมืด ส่วนไม่ดีทั้งนั้นล่ะครับ เราก็มีหน้าที่ป้องกัน ระวังตัวเราเอง ไปเที่ยวก็มองหา ชื่นชม สิ่งที่ดี สิ่งที่สวยในประเทศนั้น ส่วนสิ่งที่ไม่ดี ก็มองไว้เป็นข้อเตือนใจ ข้อระวัง เอาไว้ในใจเราด้วย  ไปเที่ยวก็คงได้พบ ได้เจอ ปน ๆ กันทั้ง 2 แบบ มันถึงเป็นรสชาติของการเดินทางไงครับ  ก็เหมือนกับชีวิตของเราคงไม่ได้พบเจอแต่สิ่งดี สิ่งสวยงามตลอด ก็ต้องได้พบ ได้เจอสิ่งด้านมืด สิ่งไม่สวยงามด้วยเช่นกัน
comment23-5:ตามความรู้สึกเรา มันไม่ได้แย่ขนาดนั้นนะคะ เรายังอยากกลับไปอีกเลย แล้วแต่คนมั้งคะ เราว่าทั้งผู้คนทั้งเมืองมันมีเสน่ห์ทีเดียว เรื่องมิจฉาชีพ เราก็เจอมาหมดแล้วเกือบจะทุกรูปแบบ ที่โรม มิลาน ยิ่งหนักเลยค่ะ แต่เราหาข้อมูลเยอะ เลยพอรับมือกับพวกนี้ได้ อ่านข้อมูลเยอะๆ ค่ะ ไม่ต้องกังวล เดี๋ยวจะเที่ยวไม่สนุก
comment23-6:ผมไปปารีส ขึ้นOrly ไปลงโรมต่อเวนิสครับ 

ปารีสไปชมหอไอเฟล ลูป แวร์ซาย ชองอีลีเซ่ สักสองวันแล้วไปต่อก็ได้ครับ 

ไปเที่ยวที่สำคัญๆแต่ไม่แวะไปที่เปลี่ยวๆมืดๆก็ปลอดภัยครับ คนดำยิบซีมาก็ no no noแล้วเดินหนีไปถ้าวุ่นวายมากก็ตะโกนมันก็หนีครับ

ยังไงก็ควรไปปารีสสักครั้งหนึ่งครับ(ถ่ายรูปแล้วหนีออกมา 5555)

ปล. กระเป๋าแบรนด์ถูกกว่าไทยมากครับ Chanel ต้อง Rue cambon , LV shopแรก(จำไม่ได้)
comment23-7:เราก็ว่าไม่ได้น่ากลัวขนาดนั้น ยังมีอะไรอีกหลายๆอย่าง ที่มันทำให้เราอยากกลับไปอีกเรื่อยๆ
comment24:ถ้าเจอพวกนี้ให้ทำเป็นหยิ่งไว้ อย่าไปมอง อย่าสนใจมันครับ ระวังกระเป๋าเราด้วย หรือ ไม่ก็วิ่งหนีมันเลย 

เมื่อปีที่แล้วผมไปปารีสเจอพวกนี้อยู่2-3ครั้ง ครั้งนึงเจออยู่แถวบันไดโบสถ์ Sacre Coeur ตอนเช้าคนยังไม่เยอะ 
พี่มืดแกยืนเป็นบอยแบรนด์เลย ขวางทางเรียงหน้ากระดานอยู่6คน แฟนผมวิ่งนำไปก่อนเลยจ้า แทรกไปตรงช่องว่าง
เค้าก็ไม่ทำอะไร พอพ้นขึ้นมาก็ไม่มีอะไรแล้ว พวกนี้เค้าไม่ตื้อ

อีกครั้งเจอแถวหน้าสวน tuileries พวกที่ให้เซ็นแล้วรับบริจาคมีอยู่หลายคนเป็นกลุ่มเลย  ผมเห็นแต่ไกลล่ะ เลยเดินอ้อม
พวกมันรีบเดินเข้ามาหาเลย ยื่นใบมาจะให้เซ็น  ผมเลยได้วิ่งหนีอีกรอบ...

ปล.ผมเคยมาปารีสเมื่อสิบกว่าปีก่อน รู้สึกสภาพมันก็สกปรกเหมือนๆเดิม ไม่รู้มันเริ่มเป็นแบบนี้ตั้งแต่เมื่อไร
สมัย30-40ปีก่อนเป็นแบบนี้มั้ย ใครรู้บ้าง
comment25:คุณขา ในยุโรปโดยเฉพาะเมืองใหญ่ๆ โดยเฉพาะเมืองท่องเที่ยว มิจฉาชีพ นี่มีทุกรูปแบบค่ะ
กระทู้แบบนี้ คนเล่าเรื่องพวกนี้ก็เคยมีมาบ่อย
ทั้งกรอกแบบสอบถาม ผูกข้อมือ แจกของ แจกดอกไม้  ล้วงกระเป๋า กรีดกระเป๋า 
ที่แนะนำ หลีกเลี่ยงให้ไกล อย่าหยุด อย่าพูด อย่าหันไปคุยด้วยเลย ไม่ต่อความยาวสาวความยืดให้ภัยมาใกล้ตัว
ตอนเราเจอ นี่คือ แค่เฉียดมาใกล้ๆ เราก็เดินเลี่ยงไปทางอื่นแล้ว
ก่อนไปเราก็คิดแบบคุณแหละ ปารีส ฝรั่งเศส เมืองศิวิไลซ์ แต่พอไปแล้วนี่... ต่างกะภาพฝันสิ้นเชิง
ปารีส นี่สกปรกมากจริง ยิ่งในรถไฟฟ้าใต้ดินนะ จะอเมซิ่งกว่านี้มาก 
คนไร้บ้านเยอะมากจริงๆ ขอทานก็เยอะ
comment25-1:รถไฟใต้ดิน ผมยังไม่เคยลงไปครับ 

แต่แค่เฉียดลงไปใต้ดิน ทางเชื่อม จาก ห้าง ลาฟาแยต เดิน ไปลงทางลงไปรถไฟใต้ดิน  ไปออกอีกตึกนึง ที่ ลาฟาแยต ซื้อเอาใว้ 

เพื่อ เข้าไปทำแทครีฟัน ครับ ...

แค่ ลงไป กลิ่นฉี่ มาแต่ไกล ... ขมคอฝุดๆ ...
comment26:ปารีสสำหรับเราสวยโรแมนติคนะคะ..
เราเลือกพักย่านที่เป็นที่อยู่ของชาวปาริเซียง
เลือกเขตที่ปลอดภัยกับนทท.
แถวที่เราพักไม่มีมิจฉาชีพ  คนเร่ร่อนเลย...
มีแต่คนฝรั่งเศส
เดินชมบ้านเมืองสบายๆ 

เจอมิจฉาชีพแค่สถานที่ท่องเที่ยว
แต่ก็ทำการบ้านมาแล้วก็เที่ยวได้ปกติค่ะ


ปล...สวิสนี้ล้วงไปทั้งกระเป๋าแล้วโยนคืนเจ้าของต่อหน้า
บนจุงเฟรานั่นหล่ะค่า....
ทุกที่มีทั้งคนดีและไม่ดีค่ะ
เราว่าคุณทำการบ้านน้อยไปค่ะ
comment26-1:ผมก็บอกไปแล้ว ว่าผมยอมรับอ่ะครับ ว่า ผมไม่ได้ศึกษาข้อมูลใว้เต็มที่ 

เพราะ ไม่ได้ไปแบบแบ๊คแพค ... ไปแบบ กรุ๊บทัวร์ กับไกด์  

และคิดว่า ปารีส มันปลอดภัยสูง ... เลยไม่ได้ ไปหาข้อมูลอะไรมากมายครับ ...

คุณเลือกที่พักได้ แต่ผมเลือกไม่ได้ คุณเลือกจุดได้ แต่ผมเลือกไม่ได้  ... ผมก็ต้องไปตามทัวร์ที่เค้าจัดใว้ครับ ...


ผมก็ เที่ยวได้ ปรกติ เพียงแค่ เจอไปครั้งเดียว แต่ก็รอดออกมา เล่าสู่กันฟัง 

แต่ถามว่า ให้ไปอีกไหม  ผมก็คงไม่ไปอีกแล้วครับ ...

ดั้นด้นไปตั้งไกล แต่ไปเจอแต่สิ่งที่ ผิดหวัง ไม่ตรงกับที่คิด ที่ฝันใว้ ...

ส่วนสวิส ผมก็ ชมไปตามที่ผมเจอเท่านั้นครับ ...
comment26-2:ที่เรามาเม้นท์นี้ก็อยากให้เห็นอีกมุมมองของปารีส
คนที่ไปเที่ยวได้เจอสิ่งดีๆ สวยงามก็มีค่ะไม่ได้แย่ไปทั้งหมด..
อาจเพราะคุณไปกับทัวร์จึงไม่มีเวลาเที่ยวชมมาก
และไม่ได้พบด้านที่สวยงามของปารีส
เราไปมาหลายเมืองแม้อาจจะไม่เท่าหลายๆท่านในห้องนี้
แต่ยอมรับว่าปารีสมีความโรแมนติคในตัวเองสูง...
แค่อยากฝากไว้ถึงไปทัวร์สำหรับเราๆก็คงหาข้อมูลไปบ้าง
เวลามีปัญหาหรือหลงทางจะได้แก้ปัญหาได้ค่ะ
ปารีสยังน้อยกว่าที่เราเจอในประเทศอื่นอีกเยอะ..
comment26-3:ผมว่าไม่มีประเทศไหนที่ปลอดภัย 100% หรอกครับ 

แต่ถ้าถามผม ชาตินี้ถ้าต้องเสียเงินเพื่อไปเที่ยวปารีสเองคงไม่มีทางไปแน่ๆครับ

ผมไม่ค่อยชอบสิ่งที่มนุษย์สร้างขึ้นสักเท่าไหร่ ต่อให้สวยแค่ไหนก็ตาม

FC คาการิ








***** tex *****
comment27:เราไม่เคยเจอเลยนะ รู้ทันไง ใครมาคุยด้วยก็ตอบปฏิเสธไป non,merci ไป เหมือนเค้าจ้องแต่นักท่องเที่ยวอ่ะ เราอยู่ที่นี่ ยังไม่เจอแบบล้อมหน้าล้อมหลังเลย 
กระเป๋าก็ระวังๆ ไปไหนก็วางแผนก่อนไปดี ๆ
เจอคนเมาบ้าง ประปราย  

เราว่าปัญหาผู้อพยพไม่ใช่แค่ปารีสหรอก เมืองอื่นๆ ก็มี

เอารวมๆ เรารักปารีสนะ มีศิลปะให้ดูเยอะแยะไปหมด ถ้าชอบศิลปะ ก็จะชอบปารีสนะ ในแง่มุมประวัติศาสตร์ก็สนุก
เราอยู่นี่ รู้สึกปลอดภัยกว่าอยู่กรุงเทพนะ เอาจริงๆ
มันจะดีกว่านี้มาก ถ้าไม่สูบบุหรี่ไปทั่ว กับหมาขี้ไปทั่ว
comment27-1:ปัญญา รึ ปัญหา ?
comment27-2:ปัญหาค่ะ ฮรี่ พิมพ์ผิด
comment28:ต้องรู้ทันจริงๆค่ะ ยิ่งถ้าเป็นนักท่องเที่ยวแล้วต้องระวังตัว ระวังมากกว่าคนท้องถิ่นหลายเท่า ไปเที่ยวปารีสเราไม่ค่อยพูดอังกฤษเลย เพราะจะกลายเป็นเป้าหมายทันที เวลาเจอ do you speak english? มาเราก็ตอบแบบ คห ที่ 27 เลยค่ะ แต่เพิ่มแอ็คติ้งทำหน้าเหวี่ยงแบบ รู้นะว่าจะทำอะไร คนพวกนี้ก็ไม่ค่อยมายุ่งด้วยหรอกค่ะ เราชอบตึก ศิลปะ บรรยากาศที่ปารีสมากเพราะมันมีมนต์ขลัง แต่ไม่ชอบความวุ่นวาย ความสกปรก และต้องระวังมิจฉาชีพซักเท่าไหร่ ไปเที่ยวปารีสที อยู่ 2-3 วันก็อยากกลับแล้ว เหนื่อย ทุกอย่างรอบตัวดูเร่งรีบไปหมด อยู่บ้านนอกสบายใจกว่าเยอะเลย
comment29:อื้อหือออ ถึงขนาดกับต้องล้อคอินเข้ามาช่วยเม้าเลยคู้นนนนน ผมไปมาเมื่อกุมภา'59ครับ กระเป๋าโดนล้วงที่ฌอง เอลิเซ่นี่แหล่ะ แล้วก็เจอแบบเดียวกับจขกท.เลย แต่ผมบอกไม่สนใจ โน๊วว! ไอ ด้อน โนว อิงลิช บอกนางไปงี้ ดีที่ว่าแถวนั้นทัวร์จีนเยอะ พวกนางเลยไม่วอแวกับผมนานเท่าไหร่ เพราะไปคนเดียว หน้าตาก็ดูจ้นนนนนจน 555 เคยอ่านมา เค้าว่าพวกนี้เป็นพวกยิปซีครับ มาจากแถบโรมาเนีย อพยพเข้ามาทำอาชีพ(?)อะไรพวกนี้แหล่ะ แล้วไม่ได้ว่าทำกันแค่2-3คนเด้ออ พวกนางทำงานเป็น team work นะฮะ พลาดจากทีมนี้ อาจจะไปเจอกับทีมหน้าก็เป็นได้

ส่วนเรื่องความรฟ.ใต้ดิน เห้ออ อันนี้บอกตรงๆว่าค่อนข้างจะช้อคครับ เพราะไปครั้งแรก เห็นพวกพี่มืด พี่แขกทั้งหลาย นางโดดลังกาเกลียวม้วนหลัง 2 รอบครึ่ง ข้ามประตูกั้นในสถานี โอ้โหวววว งงมาก ทำได้ไง อยากทำบ้าง แต่เหมือนจะไม่คุ้มถ้าโดนจับได้ขึ้นมา มีอยู่เคสนึง เป็นพี่แขก .. มีมาดามกำลังจะสอดบัตรเข้าไปในสถานี พี่แขกนางเรียก มาดาม! พร้อมกับแนบตัวติดไปพร้อมมาดามนางนั้น ผ่านเข้าไปได้แบบไม่ต้องแคร์สิ่งใดทั้งสิ้น แม้กระทั่งเงินของคนที่จ่ายเงินซื้อตั๋ว อิห่อออ ส่วนเรื่องความสกปรกหรอครับ .. อืม อันนี้ถ้าเป็นในรฟ.ถือว่าสกปรกมากครับ ทั้งขยะ ทั้งหนู ทั้งกลิ่นฉี่ ทั้งขอทาน ทั้งโฮมเลส มากันชุดใหญ่ ไฟกระพริบ แต่ถ้าเป็นบ้านเมืองโดยรวม ผมว่าก็ยังสะอาดอยู่นะครับ ไม่ได้ว่า หยีแหว่ะ อะไรเบอร์นั้น 

เห้อออ จริงๆมีมากกว่านี้ แต่คิดว่าคงจะยาวเกินเบอร์ไปแล้ว 555 เนี่ยแหล่ะครับ ปสก.ไปยุโรปคนเดียว ครั้งแรก
comment30:มีคนรู้จักไปปารีส.. สรุปโดนล้วงไอโฟนไปเลยจ้า

มีแพลนว่าจะไปเที่ยวยุโรปในอีกไม่กี่ปี แต่..คงต้องตัดปารีสไปแน่นอน

ดูจากสภาพแล้วน่าจะเน่าพอสมควร เห็นคลิปใน Youtube นี่ Homeless นอนกันเกลื่อนเมือง และก็ไม่แปลกถ้าจะมีกลิ่นฉี่เต็มรถไฟฟ้า

สภาพปารีสตอนนี้น่าจะเป็นเหมือนในคลิปนี้รึเปล่าครับ
comment30-1:เราว่ามันไม่ขนาดนี้นะ ><"  ยิ่งตามสถานที่ท่องเที่ยวยิ่งไม่เจอแบบนี้เลย
comment30-2:นี่ก็เวอร์ไปครับ เหมือนพึ่งมีตลาดนัดกันไปแล้วไม่ได้เก็บกวาดดีมากกว่า
ของจริงอย่างมากก็ขยะจากขี้เมา กองขวดเบียร์สูงเท่าเอว  ขี้หมาเป็นระยะแบบกับระเบิด
แค่นั้นครับ
comment31:เดินหนีเลยจ้า ไม่ต้องสนใจซักนิด ไม่ต้องคุย ไม่ต้องอะไรทั้งสิ้น
comment32:เห็นด้วยที่ว่า คนผิวสีที่ขายของให้นักท่องเที่ยวในปารีส
ไม่น่ากลัวเหมือนพวกยิบซี

เหมือนพวกเขาตั้งใจมาทำงานจริง ๆ 
ไม่ได้ตั้งใจมาหลอกหรือลักทรัพย์นักท่องเที่ยวเหมือนพวกยิบซี
comment33:เที่ยวเมืองไทยให้หมดก่อนแล้วค่อยไปเที่ยวต่างประเทศ เมืองไทยเราน่าอยู่น่าอาศัยที่สุดแล้ว " กลับบ้านเรา.....รักรออยู่ "
comment34:หลีกเลี่ยงการสนทนากับคนแปลกหน้า
ระหว่างการเซย์โน โน เอามือกุมกระเป๋าและของมีค่าไว้ด้วย เพราะไม่ใช่คนเดียวที่มา contact เรา

รวมถึงตำรวจนอกเครื่องแบบด้วย ตำรวจนอกเครื่องแบบแท้ๆไม่มีธุระอะไรกับเราหรอก
มีแต่ตำรวจปลอมที่จะเอา passport เราไปเรียกค่าไถ่
ตำรวจในเครื่องแบบน่าจะโอเค เพราะมิจฉาชีพคงไม่เสี่ยงแต่งกายคล้ายตำรวจ

ห้ามเปิดกระเป๋าตังค์ต่อหน้าคนแปลกหน้า  บางคนเอามือหยิบตังค์ในกระเป๋าอย่างเซียนต่อหน้าต่อตา
คีบออกไปแทบไม่โดนกระเป๋า เอาแต่เงินเพราะพิสูจน์ภายหลังไม่ได้ว่าเงินใคร=รอดคุก
comment35:ต้องได้ไป อินเดียครับ อย่าง กุสินารา หรือ โกลกัตตา ครับ

ขนาดทำท่าบอกว่าให้มันคนเดียว แอบไปให้หลังรถ พอเสร็จมันไปตามพวกมาเป็นสิบครับ

จากขอทาน กลายเป็นไถตังค์  โชดคีตำรวจอินเดียมาพอดี พวกนี้เผ่นป่าราบหมด
comment36:คุณพลาดที่ไปเสียเวลากับพวกนี้ กันไปเซ็นชื่อ

บอก no อย่างเดียวแล้วเดินเร็วๆไม่ต้องสนใจ  ไม่ต้องกลัวพวกมันครับ  

มันไม่กล้าทำอะไรขนาดนั้น
comment37:ถ้าเจอแบบนี้ เราฟันศอกเลยได้ไหมครับ
comment38:โชคร้ายที่ไปเจอแบบนั้น สำหรับผมปารีสผมว่าสวยนะเป็นเมืองเก่าดูแล้วคลาสสิค  แต่พวกคนเร่ร่อนคนผิวดำเยอะมาก
comment39:ในอังกฤษก็จะมีพวกนี้เหมือนกันครับ อย่างตรงแถวบิ๊กเบน บริเวณสะพานข้ามแม่น้ำ จะมีพวกมายัดเยียดดอกไม้ประดิษฐ์

แล้วให้จ่ายเงิน เจอพวกนี้ห้ามรับของเด็ดขาด ถ้าโดนยัดเยียดโยนคืนไปเลย พูดอย่างเดียวว่าไม่เอา และไม่มีเงิน ถ้าเราดูจริงจังหน่อย

พวกนี้จะไม่ยุ่งกับเรามาก เพราะแถวนั้นตำรวจเดินตรวจตราอยู่เยอะ
comment40:ขอรูปประกอบด้วยจะดีมาก อยากเห็นว่าเน่าแค่ไหน
comment40-1:เลื่อนๆไปความเห็น30เลยฮะ
comment41:โดนมุขเดียวกันหน้าโบสถ์ notre dame โดนไป 5ยูโร
เงินที่เสียไปยังไม่เท่าเสียความรู้สึกเหอะครับ 
อยู่ปารีสแค่สองวัน เที่ยวไม่สนุกไปเต็มๆวันนึง
comment41-1:ให้ทำไม
comment42:ปารีสไปมา 2 รอบ ยังรัก Museum และสถานที่สวยๆ  แต่ต้องระวังตัวและไม่เสวนาใดๆ  เจอมาทั้งพยายามมาผูกด้ายที่นิ้ว ล่าลายชื่อแบบ จขกท 
รอบล่าสุดปีที่แล้วแวะนอน/เดินเล่นคืนเดียว เห็นด้วยว่าความน่ากลัวโดยเฉพาะในรถไฟบางสายชัดเจนจริงๆ ทั้งความสกปรกและคนที่ขึ้น 
เรานั่งกอดกระเป๋าตลอดและเตือนผู้ร่วมทริปให้ระวังสัมภาระอย่างดีค่ะ

ส่วนที่ Oslo เมืองสะอาดดูน่าไว้ใจ มีคนไทยไปยืนสูบบุหรี่หน้าร้านอาหารตอนค่ำ โดนจี้เอากระเป๋าเงินไปเฉย

สรุปทุกที่มีโอกาสค่ะ ต้องเตรียมตัวและระวังตัวเสมอค่ะ
comment43:เวลาเราไปปารีส เราจะซื้อถุง Hello Paris หรือถุงอะไรที่ถูกๆ แล้วถ้าซื้อของ Brand Name ก็จะใส่ในถุง Hello Paris ปิดๆไว้ไม่ให้ใครรู้ว่ามีของ Brand name ค่ะกลัวโดนปล้น น้องเขยเพื่อนเราเคยโดนจับกดและปล้นแย่งกระเป๋าในรถไฟฟ้าใต้ดิน โดยไม่มีใครช่วยเลยน่ากลัวมาก
comment44:ต้นแบบลิเบอรั่ลกำลังล่มสลาย
comment45:เดี๋ยวนี้ปารีสไม่เหมือนเดิมแล้วค่ะ  มิจฉาชีพเยอะกว่าเดิม  ไปไหนต้องระวังตัวแจ  เปรียบกับลอนดอนแล้ว ปลอดภัยกว่านะ  
เมืองไหน ๆ ก็มีพวกนี้  ยิ่งเมืองใหญ่ ๆ ที่มีนักท่องเที่ยวมาก  อันนี้ยิ่งดึงดูดพวกนี้ให้มาอยู่ มาหากินแบบนี้แหละค่ะ

ลอนดอนก็มีแกงค์โรมาเนีย คอยล้วงกระเป๋า หรือพวกยิปซีเหมือน ๆ กันกับปารีสนั่นแหละ  ส่วนใหญ่ก็จะมุ่งนักท่องเที่ยวเพราะยังไง ๆ ก็คาดว่าคงได้เงินหรือของมีค่าชัวร์ ๆ

ส่วนตัวคิดว่าไม่ค่อยยุติธรรมกับจขกท. นะ เรื่องว่า เขาไม่ทำการบ้านมา  สถานการณ์คนมาล้อมหน้าล้อมหลัง คุกคามขนาดนี้  เป็นใคร ใครก็กลัวนะ  ยิ่งเป็นนักท่องเที่ยว  ไม่ได้คนที่อยู่ยุโรปจนชินกับพวกนี้  (เพราะเราจะเดินผ่าน ไม่สนใจ ระวังตัวแจ ทำตาดุๆ พวกนี้ก็จะรู้ และเลิกตอแย)  หนักมาก ๆ ก็บอกว่าจะโทรเรียกตำรวจ   พยายามเดินเกาะกลุ่มคนเข้าไว้หรือไม่ก็วิ่งหนีไปตรงคนเยอะ ๆ เข้าร้านค้าไป ทำนองนี้

สวิตฯ อย่างไร ๆ ก็ปลอดภัยกว่าปารีสและลอนดอนแน่นอน  แม้จะมีพวกล้วงกระเป๋าบ้าง (อันนี้ที่ไหนที่มีนักท่องเที่ยว ก็มีมิจฉาชีพนะ)  อยุ่เบิร์นมาหลายปี  กระเป๋าสตางค์สามีทำหล่นหายบนรถไฟ  สามครั้ง ได้ของครบหนึ่งครั้ง ได้กระเป๋าคืนพร้อมบัตรสองครั้ง  ส่งมาให้ถึงบ้าน  ก็ถือว่ายังไม่แย่
มิจฉาชีพที่นั่นส่วนใหญ่เป็นพวกติดยาและพวกโฮมเลส  แต่ไม่ได้ชุกชุม  ดู ๆ ระวังตัวเอาก็พอได้

ลองไปดูเมืองใหญ่ ๆ ตอนนี้ในยุโรป  นักท่องเที่ยวต้องระวังตัวเองมากกว่าเดิม เช่น มิวนิค เวียนนา   
สถานการณ์โลกมันเปลี่ยนไป  อะไรก็เปลี่ยนไป  ข้อสำคัญ เมืองใหญ่ ๆ แบบปารีส ลอนดอน หรือมาดริด  อย่าอวดแบรนด์เนมมาก  
เคยมีคนสิงคโปร์ที่ทำงานด้วยกัน ไปประชุมที่มาดริดแล้วก็เลยไปเข้าคิวที่พิพิธภัณฑ์ที่มาดริด  นางท้องสี่เดือน  โดนกระชากกระเป๋าแบรนด์เนมในคิวนั่นแหละ  นางกระชากกลับไม่ยอมให้  โดนตบจนล้มไปกับพื้น  แล้วมันก็เอากระเป๋าไป  (เรื่องนี้เกิดขึ้นไม่ต่ำกว่าสิบปีแล้ว)  น่าสงสารมาก  ดีว่าเด็กในท้องไม่เป็นอะไร และก็จับคนร้ายไม่ได้ตามเคย
comment46:เราไปปารีสมาเมื่อพ.ค.2016 ปีที่แล้วนี่เอง ก่อนไปก็ระแวงสุดๆ  แต่แปลก เรากลับโชคดีเจอแต่คนดีๆ ไปหลงในเมโทร ก็มีคนปารีสช่วยอาสานำทางให้ เป็นคุณลุงคนหนึ่ง ส่วนอีกคนเป็นลูกครึ่งรัสเซียแอฟริกัน นางก็หลงในเมโทรกับเราไปด้วยร่วมชั่วโมง ไปแถวหอไอเฟลนั่งดูนทท.จีน โดนแกงค์เล่นเกมส์หลอก เรารู้แหละว่าหลอก เพราะเรานั่งสังเกตมาพักนึง คนขายของที่ระลึกผิวดำ เดินผ่านพร้อมกับทำท่าโบกมือบอกเราว่า no good no good เค้านึกว่าเราอยากเล่น เลยเตือนเรา
ไปลูฟว์ ก็ไปต่อราคาพวงกุญแจจากคนขายผิวดำ คุยไปคุยมา เมาท์มอยกันเพลินซะงั้น
ไปซื้อตั๋วรถไฟ ทำท่างกๆเงิ่นๆมีคนผิวสีมาถามว่าจะไปไหน จะซื้อให้ เรารีบบอกไม่เป็นไร (กลัวเป็นพวกรีดไถงัย) ปรากฎว่าพี่แกเป็นจนท.รถไฟ เพราะพอเราปฏิเสธ พี่แกก็เดินเข้าไปในออฟฟิศ เรารีบเรียกกลับมาเลย 55
เราว่า  เราเตรียมตัวให้พร้อม ไม่ใส่ของมีค่า แบรนด์เนม มีกระเป๋าตังค์น้อยห้อยคอ ใส่ไว้ในเสื้อ คนละใบ แบ่งกับแฟน เป้ก็สะพายด้านหน้าตลอดเวลา คอยสังเกตคนที่ผ่านว่ามาป้วนเปี้ยนใกล้ๆ ผิดสังเกตไหม มือถือก็ใช้แบบมีสายคล้องคอ เลยไม่เจออะไรที่โชคร้าย
สรุป สิ่งที่สำคัญสุดคือสติค่ะ
comment46-1:ในยุโรปมีมิจฉาชีพบางกลุ่มใช้กลตั้งวงเล่นเกม แล้วมีหน้าม้าแทงโชว์ หลอกว่าทายถูกแล้วได้เงินง่ายดายจริงๆ กลเก่าๆหลอกนักท่องเที่ยวแบบนี้มีมานานแล้วครับ (เสิร์จเนตเจอได้ง่ายมาก) และคาดว่าคงจะมีต่อไปอีกนาน ตราบใดที่ยังมีเหยื่อหลงกลมาให้หลอกอยู่เรื่อยๆ

อีกอย่าง คุณ violet bloom ไม่ได้โชคดีหรอกครับ เพราะทำการบ้านมาดี เตรียมตัวใช้กระเป๋าเงินแบบห้อยคอซ่อนในเสื้อ ถ้ารู้จักทำการป้องกันตัวดีแบบนี้ โอกาสพลาดท่าเสียทีน้อยครับ สามารถเที่ยวยุโรปได้อย่างสบายไร้กังวล ถ้าป้องกันตัวดีเพิ่มเติมแค่ระวังตัวตามสมควรก็เพียงพอแล้ว

ยุโรปไม่ได้น่ากลัวอะไรมากมาย ถ้าทำการบ้านมาดี ไม่เสียทีใครง่ายๆหรอกครับ เที่ยวได้สบายมาก เคสหนักๆแบบโดนจี้ปล้น ยังมีไม่เยอะ 
ค่อนข้างปลอดภัยครับ
comment46-2:ใช่เลยค่ะ หน้าม้าหลายคนด้วย ทำงานกันเป็นทีมมาก สงสารคนจีนคนนั้น พอเค้าโวยวายเดินหนี พวกมันตามจะเล่นงาน จนคนจีนต้องยอมควัก
comment47:เคยไป ปารีสแล้วเจอเหมือนกัน แถว Montmartre กำลังขึ้นเขา พวกนี้มาสองคนให้เซ็น ผมไม่เซ็นเดินหนี เขาก็ตื้อ ตื้อมากๆ เขาพุ่งชนผมเลยแล้วแกล้งทำเป็นล้ม แล้วตะโกนร้องไห้ บอกว่าผมทำร้ายเขา เรียกเพื่อนมาอีกสิบ ผมตกใจมากกำกระเป๋าแน่นมาก สุดท้านนักท่องเที่ยวฝรั่งพาผมออกจากวงล้อมหนีมาได้ 

ไอ้ไถ้ตังไม่ว่าแต่ระวังกระเป๋าตังโดนล้วงช่วงทีเผลอพวกนี้ชำนานการระวังด้วยครับ
comment47-1:มุขทำเป็นล้มแล้วร้องไห้เรียกเพื่อนมาเป็นสิบนี่น่ากลัวมากกก ดีนะคะมีคนมาช่วย
comment48:แบบนี้มีหลายที่ครับ
ผมเคยเจอที่เบอร์ลิน เป็นสาวสวยเลย มาขอให้ลงชื่อสนับสนุนกฎหมายช่วยอำนวยความสะดวกให้คนพิการ
ผมก็สนใจอยู่แล้วพวกนี้เลยลงชื่อไป 
พอลงเสร็จมีขอเงิน ผมก็บอกผมไม่มีเงินสด เขาบอกเอาเหรียญก็ได้
จุดนั้นเริ่มเอะใจแล้ว ว่าถ้าคนมาทำดีทำเพื่อส่วนรวมจริง ๆ ควรจะมีความเกรงใจมากกว่านี้
แต่ก็นิสัยคนไทยอ่ะเนอะ ขี้เกรงใจ ล้วง ๆ เหรียญมาให้
ยังพยายามจะกวาดเหรียญในมือผมไปหมด
ผมเลยต้องบอกว่าเหลือให้ฉันขึ้นรถเมล์บ้าง
สุดท้ายได้จากผมไปแค่สองออยโร
พอถัดมาอีกวันเพิ่งเห็นป้ายประกาศเตือนว่าถ้าเจอพวกลักษณะนี้ให้ลงชื่ออะไรอย่าไปสนใจ เป็นมิจฉาชีพ

สองออยโรก็กินอะไรที่ไทยได้เยอะอยู่นะ เสียดาย
comment49:คนไทย  ไปต่างประเทศ  จะเจออะไรบ้าง  

จะเจออันตรายอะไร  

ต้องมีการขยายกองทัพเรือ  หาอาวุธเพิ่ม    ให้ มีกองเรือรบลอยลำในน่านน้ำยุโรป

คอยช่วยเหลือคนไทยที่จะเจอเรื่องเลวร้ายในต่างประเทศ  โดยฌฉพาะประเทศที่อันตรายและล้าหลังแบบนี้
comment50:เคยเจอยิปซีที่รถไฟใต้ดิน เข้ามาถาม Can you speak English? เราก็ตอบชัด
ถ้อยชัดคำว่า  yes นึกว่าจะให้ช่วยอะไร ที่ไหนได้แกขอเงิน

เราเลย หา อะไรนะ พูดภาษาไทย ทำทีเป็นฟังไม่รู้เรื่อง แล้วก็เดินหนีเขาไป

ส่วนคนดำที่มาขายพวงกุญแจ ก็น่ารักดีนะ พูดไทยได้ ราคาก็ถูกนะ

พอดีไปเที่ยวสวิสมาก่อน พอข้ามมาฝรั่งเศสรู้สึกถึงความแตกต่างมากๆ
comment51:เราไปปารีสกับเพื่อนผญ กันแค่สองคน มีวันนึงแยกกันเที่ยวทุกอย่างก็ปกติ สิ่งที่ต้องระวังคือเงินค่ะ เราใส่ซองมือถือ แขวนคอไว้แล้วทับด้วยแจกเก็ต เราไม่ไปไหนนอกเส้นทางเลย ไม่นอนย่านไกลๆ ไม่ไปย่านเปลี่ยว ยอมรับว่าไปถึงปารีสวันแรกช็อคมาก ตกใจกับมารยาทคนฝรั่งเศส และความสกปรก ต่อมาปรับตัวได้ เราก็มองว่าเป็นเมืองที่น่าเที่ยว สิ่งสำคัญคือมีสติ และมั่นเข้าไว้ เจอไกด์คนไทยในสวิตชมว่าเรากับเพือนดูมั่นดี โจรน่าจะกลัว55 เราไม่ทำตัวเก้ๆกังๆเลย ไปไหนก็เปิดgoogle map ไม่รน sim cardก็สำคัญนะคะ
comment52:ยิปซีไม่เกี่ยวกับผู้อพยพที่มาจากแถวซีเรียนะ ไม่เคยไปปารีสแต่อ่านกระทู้ในนี้บ่อย ประกอบกับชอบอ่านข่าว ก็เลยไม่เคยคิดว่าปารีสหรือยุโรปจะปลอดภัย ไม่อย่างนั้นคงไม่โดนบึ้มบ่อยๆ ในช่วงหลังนี้
comment53:คนญี่ปุ่นกับคนจีนถึงกับ เป้น ปารีสซินโดรมกันเลยทีเดียว ยิ่งญี่ปุ่นที่เทิดทูนฝรั่งเศสยิ่งกว่าสิ่งใดนี่ถ้าไปคงช๊อกกันจริงๆ
comment53-1:ญี่ปุ่นเทิดทูนฝรั่งเศส ไทยเทิดทูนญี่ปุ่น เป็นทอดๆไป
comment54:ถ้าเราไม่คุย ไม่ให้ และ เดินหนี เขาก็ทำอะไรเราไม่ได้ อย่าไปเกรงใจมันครับ 
คนไทยขี้เกรงใจ เห็นคนเข้ามาคุยด้วยก็จะพยายามคุยตอบ แต่ใช้กับพวกนี้ไม่ได้ครับ 

คุณยังโชคดีไม่โดนตบกระเป๋า ทีหลังไปเที่ยว อย่าดึงกระเป๋าเงินออกมากลางถนนเด็ดขาดครับ 

แก็งค์พวกนี้มันมีทุกประเทศ
comment55:ประเทศใหญ่ๆในยุโรปล้วนบอบช้ำจากผู้อพยพมหาศาล ไม่แปลกใจเลยที่เจ้าของประเทศจะเลือกพรรคชาตินิยมขวาจัดมากขึ้นๆ
comment56:เราไม่เคยเจอเหมือนกันแฮะ ตอนนั้นไปกับแม่ 2 คนด้วย
เคยกลับดึกแบบรถใต้ดินจะปิดพอดี จากหอไอเฟลเข้ารร.ก็ไม่เจอ
มีครั้งนึงไปต่อราคาพวงกุญแจหอไอเฟลกับผิวสี แม่ยืนลุ้นอยู่นานกลัวเค้าบีบคอ
แต่พวกนี้เห็นเราเด็กๆด้วยมั้ง ก็ลดให้ ต่อไปต่อมาแม่เริ่มกล้า มาร่วมต่อด้วย 555

มีที่อิตาลี อันนี้เห็นเค้าว่าน่ากลัว
แต่เราไปกับเพื่อน พวกผิวสีเดินๆตอแยคนอื่นอยู่ (รอคิวเข้าวาติกันมิวเซียม) 
พอมาถึงตรงเราต่อ พี่แกเดินอ้อมไปเลย ... 
เพื่อนบอกว่าคงประเมินแล้วว่าเราอาจจะเป็นฝ่ายไปขอเงินเค้า
ทริปนั้นรอดปลอดภัย ไม่มีแม้แต่ใครมาชวนคุย

ที่ลอนดอนเคยเจอครั้งนึง ตอนนั้นเดินคนเดียวมืดๆเปลี่ยวๆจะไปรับที่บ้านจากสนามบิน
มีคนแก่ๆเหมือนจะมาหลอก เดินเข้ามาหา แต่เราตีมึน เดินผ่านไปเหมือนมองไม่เห็น
เค้าก็มองๆพึมพัมๆแต่ไม่ตามมาตอแยอะไร พอพ้นสายตาปุ๊ป เราวิ่งเข้าสถานีเลย

ที่สวิสนี่ไม่เคยเจอเลย เจอแต่คนน่ารัก นิสัยดี เป็นประเทศเดียวในโลกเลยที่หลงรักสุดๆ

เราว่าปกติถ้าทำมึนๆ เดินเหมือนมองไม่เห็นพวกนี้จะไม่ค่อยสนใจเท่าไหร่นะ
จำมาจากพวกไปอินเดียเล่าให้ฟัง เค้าบอกอย่าสบตา อย่าควักเงิน
มีคนบอก (20 ปีมาแล้ว) ว่าเคยมีคนไทยขี้โมโห รวยด้วย ขี้รำคาญด้วยเจอขอแล้วรำคาญ
ตาคนนี้แกควักเงิน โปรยขึ้นฟ้าเลย แบบอยากได้ก็เอาไป ปรากฎว่าโดนรุมทึ้งซะ
ส่วนคนอื่น เดินนิ่งๆ เนียนๆไป ไม่มีใครขออะไรเลย


อ้อ มีที่ตื่นเต้นนิดนึงที่สก๊อตแลนด์ เมืองที่เราอยู่เอง
ตอนนั้นไม่รู้อะไร เข้าเมือง 2 ครั้ง รอบแรกเห็นฝรั่ง 3-4 คนวิ่งไล่เด็กยิปซี
ถ้าฟังไม่ผิด เหมือนเด็กล้วงกระเป๋า ก็เลยวิ่งไล่กันเสียงดัง
อีกรอบ ฉกของในร้านหนีไปต่อหน้าต่อตา เรากำลังเข้าร้านพอดี
ขโมยปาของใส่คนขายแล้วหนีไป คนขายเอาของกลับมา ขายต่อเหมือนไม่มีไรเกิดขึ้น
เรายืนงง อะไรจะเจออาชญากรรม 2 ครั้งติดกันที่เข้าเมืองกันฟระ
comment57:เจอด้วยค่ะ พล่านหาเหยื่อเลย ดิชั้นเดินหนีก็ตาม นางมีป้ายแสดงตนว่าหูหนวกเป็นใบ้ ดิชั้นลองด่าค่ะประมาณน่ารำคาน พ่อแม่ไม่สั่งสอนให้ทำงาน บลาๆ จนนางเหลืออดด่ากลับดิชั้นอะ 
อ้าวไหนว่าเป็นใบ้ ยูตาแร๋ที่สุด !! 
พร้อมพูดดังๆชี้ๆนางให้คนอื่นๆผ่านไปมารู้ด้วย นี่ๆนางคนนี้โกหกชาวบ้านหากิน
แต่คนผ่านไปมาก็มองดิชั้นแบบอินี่ ปญอ พอกัน เออกุกลายเป็นนางยักษ์ขมูขีสะงั้น

อย่าไปจ่ายไปไร เดินหนีเลย วิ่งได้วิ่ง 555 หอไอเฟ่ว ปารีส เบอร์ลิน โรม วาติกัน แคปิตอลต่างๆนี่แหละค่ะ ข้อมูลในบอร์ด ตปท ก็มีเตือนกันเยอะเลย
comment58:เราคงโชคดีมาก ไปปารีสครั้งแรกเมื่อต้นปีไม่เจอแก๊งค์อะไรเลย 
หรืออาจจะไปหน้าหนาวไม่รู้เกี่ยวมั้ยแล้วก็รับข้อมูลไปเยอะ
อย่าไปหยุดยืนดูเค้าทำอะไร อย่าไปพูดกับคนถือเอกสารมาให้เราเซ็น
ก่อนไปเราเฉยๆกับปารีส แต่พอไปแล้วชอบ ชอบบ้านเมือง คนฝรั่งเศสที่เจอมานิสัยดี
ตอนครอบครัวเราลากกระเป๋าลงบันไดผู้ชายฝรั่งเศสก็มาช่วยแม่เรายกกระเป๋า 
ตอนสอดบัตรเมโทรไม่ผ่าน ก็มีคุณป้ามาบอกให้เดินตัวติดกับเขาผ่านที่กั้นไป
หน้าลูฟจะเป็นพวกผิวสีมาขายของแต่เหมือนจะไปรุมคนจีนมากกว่า

แต่เราเจอที่แฟรงเฟิร์ตเดินตรวมาขอเงินเลย ส่ายหัวหนีอย่างเดียว
ที่มิวนิคหน้าสถานีรถไฟค่อนข้างน่ากลัวยืนกันเป็นกลุ่ม
comment59:เจอเหมือนกัน มารุมหน้ารุมหลัง ยัดเยียดจะให้เซ็นต์ เจอทุกที่
มีครั้งหนึ่งตอบ โน แล้วเดินต่อ
มันถอดรองเท้ามาฟาดเรา แล้วก็ด่าๆๆ อะไรของมัน เด็ก 15-16 เองนะ หน้าตาแนวๆซีเรียแบบที่คุณ จขกท ว่าแหละ 
ทั้งๆที่มีตำรวจอยู่แถวนั้น

ด่ามา ด่ากลับ ไม่โกง รมณ์เสีย  ตำรวจก็ไม่เห็นทำอะไร
comment60:ป้าปุ๊เพิ่งไปปารีส 15 คืน เดือน พย 2016 ไปกัน 2 คนผู้หญิง สว ก็รอดมานะคะ ไม่มีอะไร
เงินซ่อนในกระเป๋าคาดเอว พกเงินติดตัวพอใช้แต่ละวัน  ใครมาถามว่าพูดอังกฤษมั๊ย ส่ายหน้า เดินหนี เค้าก็ไม่มายุ่งค่ะ
พักย่านไชน่าทาวน์ก็ปลอดภัยดีค่ะ  ของกินเยอะด้วย

ถ้าจะไปดูโบสถ์ที่มงมาร์ต ให้ขึ้นรถรางขึ้นไปเลย อย่าเดินขึ้นก็จะไม่เจอพวกมาผูกข้อมือค่ะ ถ้าไปกัน 2 คน ก็คอยมอง อย่าให้ใครเข้ามาใกล้ตัว

ระวังตัวหน่อย ก็ไม่มีอะไรค่ะ  ว่าจะรีวิวยังไม่ได้รีวิวเลยค่ะ
comment60-1:กระเป๋าคาดเอวแนบพุงเป็นไอเท็มล้ำค่าจริงๆครับ
comment60-2:รอรีวิวป้าปุ๊คะ
comment61:ปารีส ตามสถานที่ท่องเที่ยวดังๆ มีหมดครับ วิธีการง่ายๆ ที่จะไม่โดนตกเป็นเหยื่อพวกนี้คือ เดินก้มหน้า อย่าไปสบตา มันถาม มันยื่นอะไรให้ ก็เดินผ่านอย่าไปสนใจ ช่างหัวมัน

ตัวผมเอง ไปปารีสบ่อย (ไปทำงาน) เคยเจอในสถานีรถตรงบันไดเลื่อนยาวๆ ผมใส่เสื้อโอเวอร์โค้ช ป้าคนข้างหน้าทำของตก ผมก้มเก็บให้ ก็รู้สึกว่ามีอะไรขยุกขยุกอยู่ตรงก้น ที่ไหนได้ยัยป้าอีกคนข้างหลังกำลังเปิดเสื้อผมเพื่อจะล้วงกระเป๋าจากกระเป๋ากางเกงข้างหลังผม เห็นดังนั้น ผมก็เลยยกขายันเข้าตรงอกป้าเข้าให้ ดีที่ป้ายังไม่หงายหลังตกบันไดไป ที่ไหนได้ เค้าทำงานกันเป็นทีม

ล่าสุด พาเพื่อนๆ ไปเที่ยวปารีส ก่อนขึ้นรถไฟผมก็เตือนเพื่อนผมว่าระวังโดนล้วงกระเป๋า เพื่อนผมรูดซิบเปิดตรงหน้าอกนิดนึงเพราะร้อน แต่ตรงอกเสื้อไม่มีของมีค่านะ พอเข้ารถไฟ ผมก็ตะโกนบอกเพื่อนอีกรอบให้ระวัง ยังไม่ทันจะขาดคำ เพื่อนโดนไอ้หนุ่มน้อยเอามือมาจะล้วงเข้าไปในเสื้อตรงที่เค้ารูดเปิด เจอมือเพื่อนผมพอดี เพื่อนผมเลยผลักมัน เซมาทางผม ผมเลยผลักมันไปติดประตู (ผมไปกัน 4 คน) เท่านั้นแหล่ะ มียัยเด็กผู้หญิงวัยรุ่นอีกคน รีบเดินมา พูดภาษาฝรั่งเศสกัน ผมก็เดินเข้าไปชี้หน้า บอกจะเรียกตำรวจ มันก็พูดอะไรกันไม่รู้ พอรถถึงสถานี มันลงไปชูนิ้วกลางให้แล้วเดินไป ผมก็โผล่หน้าไปดู มันไปวิ่งขึ้นอีกตู้นึงถัดไป...

อีกเคสนึง เพื่อนผม ไปเที่ยวพระราชวังแวร์ซายน์ ใช้กระเป๋าหลุยส์ ผ่านเครื่องสแกน พอได้รับกระเป๋า ปรากฎว่ากระเป๋าเงินหาย เข้าใจว่าน่าจะโดนพวกตามมาจนถึงที่สแกนกระเป๋าแล้วเผลอตอนวางก่อนเข้าเครื่องตรวจ

อีกที่นึง ที่เห็นกับตา คือที่โคลอสเซี่ยม ที่โรม ผมถือกล้อง DSLR ผมก็ถ่ายรูป ถ่ายวิวไปเรื่อย มีพวกเดินมาเป็นวัยรุ่น ทำทีเป็นนักท่องเที่ยว ถือกล้องแบบพลาสติคราคาไม่กี่ตังค์ มาถามผมว่าอยากถ่ายรูปคู่กับโคลอสเซี่ยมมั้ย? ผมโบกมือปัดไป บอก No No....

ก็นั่งเล่นไปเรื่อยๆ มองไปเห็นนักท่องเที่ยวคู่นึงเป็นฝรั่งเค้าถือกล้องมาถ่ายรูปกัน มีคนเดินเข้าไปคุยด้วย ถือกล้องพลาสติคแบบที่ผมเห็นก่อนหน้านี้แหล่ะ ไปยื่นให้เค้าถ่ายรูปมันหน่อย นักท่องเที่ยวเค้าก็ถ่ายให้ พอถ่ายเสร็จ มันก็ทำทีว่าจะถ่ายให้เค้าบ้าง พอนักท่องเที่ยวเค้ายื่นกล้องให้เท่านั้นแหล่ะ พวกวิ่งปรู๊ดเลย...ทิ้งให้นักท่องเที่ยวคู่นั้นยืนงงกันอยู่...อันนี้ระวังให้ดีนะครับ ในปารีสตรงหอไอเฟลผมก็เคยเห็น 

สรุป ยุโรป ไปเที่ยว ไปได้ สบายใจ หาข้อมูลไว้บ้างก็ดี ไปไหน ใครทัก ไม่ต้องไปสนใจ ใครมาเสนอจะช่วย โบกมือไป ไม่ต้องไปสนใจ เที่ยวจะได้สบายใจครับ
comment62:ฝรั่งเศส กับเยอรมัน 
ตอนนี้ high alert ด้านก่อการร้ายเลยครับ
ถ้าจะไปก็ต้องระวัง
comment63:ดีนะ ที่เคยไปปารีสมาเป็นสิบๆ ครั้ง เมื่อเกือบยี่สิบปีก่อน  เลยไม่ไปอีกก็ได้  
ตอนนั้นก็ว่ามันสกปรกและดูไม่ปลอดภัยแล้ว  เราเดินถ่ายรูปเพลินๆ ไม่ได้มองทาง  เลยเหยียบอึหมาไปเต็มๆ และ เจอเหตุการณ์น่ากลัวนิดหน่อย

เดินกลับโรงแรมกับแฟนบนฟุตบาทค่อนข้างมืด   เราตามหลังผู้ชายสองคนที่เดินกอดคอกันนำหน้าเราไป  จู่ๆ สองคนนั่นก็กลับหลังหันเดินมาหาเรา  
 แฟนรีบดึงเราลงไปกลางถนน   เลยไม่มีอะไรเกิดขึ้น   คิดว่าถ้าไม่ทำ อาจเจอปล้นก็ได้  น่ากลัว 


ตอนนี้มีปัญหาผู้อพยพและอื่นๆ อีกมากมาย   ปารีสคงน่ากลัวเพิ่มขึ้นมากกว่าเดิมเป็นร้อยเท่า   อีกนานเลยนะปารีสกว่าเราจะได้เจอกันอีก
comment64:ไม่ต้องไปสนใจพวกนี้ เดินได้เดิน มันมาขวางก็ทำดุๆ เดินหนี มันไม่ให้หนีก็เดินผ่ากลางไปเลย ไม่มีไรหรอก

ระวังแค่ของมีค่าของตัวเองก็พอ อย่าไปทำทีสนใจมัน  แล้วการไปเที่ยวปารีสจะสนุกจนอยากกลับไปอีก
comment65:เราเคยมีคนรู้จักเป็นคนฝรั่งเศษ เขาบอกว่าประเทศเขาไม่ได้สวยงาม ไม่ได้ดีอะไรเลย มีแต่ชาวมุสลิมที่อพยพกันเข้ามาอยู่ แล้วก็มาแย่งสวัสดิการของบ้านเขา ประเทศเขาน่ากลัวกว่าประเทศไทย ทุกวันนี้เขาไม่กลับไปประเทศเขาอีกเลย
comment65-1:มุสลิมอพยพ ผมนี่คิดถึง ซีดาน เบนเซม่า นาสรี่
comment66:เจอเหมือนกันครับ ที่ Berlin บริเวณ  Check Point Chalie เป็นเหมือนพวกยิปซีผู้หญิง 2-3 คน

โชคดีที่เราพออ่านจาก Pantip มาบ้าง เลยพอรู้เรื่องแบบนี้

เดินออกห่างเลย มันทำท่ากวน ๆ แล้วทำเสียง ชู่ว์ ใส่เรา
comment67:พลาดตั้งแต่ไปเซ็นให้แล้วค่ะ ถึงจะลายเซ็นปลอมก็เถอะ
comment68:เคยเจอแบบนี้ตอนไปฝรั่งเศษเหมือนกันแถวไอเฟล แบบนี้เลยจำได้ชัดว่าเอกสารเป็นแบบมีแค่ภาษาฝรั่งเศษแต่อิคนที่ยื่นเอกสารให้ก็แปลๆมาให้บอกว่าเซ็นเพื่อลงชื่อช่วยเหลือเด็กด้อยโอกาสไรประมาณนี้เลย หน้าตาก็แบบจิงจังมากก เหมือนรีบเร่งกำลังหาคนช่วยอยู่อะไรประมาณนั้น (ทำบังหน้า)

ไอเราก็เมินค่ะ เมินเลย แล้วนางก็ไปหาคนใหม่แทน

อีกที่ก็อิตาลี อันนี้มาอีกรูปแบบ
แถวเมืองฟลอเรนซ์ มีคนคล้ายๆ refugee มายืนขายเมล็ดข้าวโพด (แถวนั้นเป็นลานใหญ่ มีนกเยอะ)​ เพื่อใครอยากให้อาหาร 
วิธีขายคือ เอาเมล็ดใส่ไปในมือเค้า คือขายเป็นกำมือเลย แล้วก็เดินไปรอบๆ วิธีเดินคือจะมาแบบใกล้ๆชิดๆ นักท่องเที่ยว
ถ้าเราเผลอเดินชน ผ่างงงงง เมล็ดข้าวโพดตก  พวกนางเอาเรื่องนะเออ จะให้เราจ่าย อืมมมมม
comment69:เคยเจอเหมือนกันค่ะ แต่เราทำเป็นเฉยๆ แล้วเดินผ่านไป 
ถ้าเดินมาใกล้ จะส่ายหน้าค่ะ ....ประมาณว่าปฏิเสธให้ความช่วยเหลือค่ะ
comment70:อ่านกระทู้นี้แล้ว ความฝันว่าจะไปเที่ววยุโรปเริ่มเปลี่ยนเลย คือไปเที่ยวก็อยากไปหาความสุข ไม่ใช่ไปเจออะไรแบบนี้  คงหาที่เที่ยวญี่ปุ่น เกาหลี แถวๆนี้ต่อไป 555

แปลกเนอะเวลาไปญี่ปุ่นนี่ ทำไมเราอุ่นใจสุดๆ คือแทบจะไม่ต้องคิดหรือกังวลเรื่องความปลอดภัยเลย มือถือหายก็ได้คืน สบายใจ นอกจากญี่ปุ่นที่เป็นแบบนี้แล้ว มีประเทศอื่นอีกมั้ย คือผมไปเที่ยวก็ไม่ได้อยากไปดูแค่สถานที่อย่างเดียว อยากไปเห็นวัฒนธรรม เห็นผู้คนเค้าด้วย  ถ้าไปแล้วไม่สบายใจ หวาดกลัวก็ไม่ค่อยอยากไป
comment70-1:ส่วนตัวจะรู้สึกอุ่นใจเวลาไปญี่ปุ่น สิงคโปร์ แล้วก็ตอนอยู่เกาหลีนี่ล่ะค่ะ ที่เกาหลีนี่เคยลืมมือถือไว้ในห้องน้ำ แบบวางไว้บนที่ใส่ทิชชู่ ออกจากสถานีรถไฟนั้นไป กว่าจะย้อนกลับมาก็เป็นชั่วโมงแล้ว แต่พอกลับมา พบว่ามือถือยังวางอยู่ที่เดิม ไม่มีใครหยิบไปเลยค่ะ อยู่เกาหลีนี่ออกไปมินิมาร์ทแถวบ้านคนเดียวตอนตี2ตี3ทั้งที่ซอยเปลี่ยวๆก็ไม่เคยกลัว ไม่ต้องคอยหวาดระแวงโจรผู้ร้าย หรือที่ญี่ปุ่นเพื่อนเราลืมวางกล้องโพลารอยด์ไว้ที่อ่างล้างมือในห้องน้ำที่โตเกียวสกายทรี ย้อนกลับไปหา เจ้าหน้าที่ก็ช่วยกันเข้าออก เช็คกล้อง ประสานงานไง สรุปว่าแม่บ้านเก็บไว้ให้ ก็ได้ของคืนค่ะ เลยค่อนข้างอุ่นใจเวลาอยู่ประเทศพวกนี้
comment71:ปารีสก็มีมิสฉาชีพ เยอะมาแต่ไหนแต่ไรแล้ว ก่อนจะมีปัญหาเรื่องรับผู้อพยพจากซีเรีย 
เห็นหลายคนพูดถึงชาวซีเรียกัน .... เราว่าพวกที่เห็นทำกันเป็นแกงส์ในปารีสนี่หน้าเก่าๆ อยู่กันมานาน วนเวียนย้ายไปย้ายมาในยุโรปนั่นแหละ

ไปต่างประเทศ อย่ารุงรัง 
อย่าได้แจกยิ้มไปเรื่อย ใครจะว่าเราไม่เป็นมิตร ก็ช่าง

พวกพกกล้องโตๆ เดินหลับหูหลับตาดูแต่แผนที่ แต่งตัวฉูดฉาด คือเป้าหมายหลัก

ไปยุโรป เน้นสีดำๆ สีเบสๆไว้ค่ะ ใส่แว่นตาดำ ไม่สบตาใคร ไม่ยิ้ม ถ้าไม่จำเป็น ... เจอพวกนี้มาตามวุ่นวาย ก็เอะอะเสียงดังหน่อย เป็นภาษาล้งเล้ง ไม่ค้องไปเก่งภาษาอังกฤษ ณ ตอนนั้นหรอก เด๋วก็วงแตกเองค่ะ
comment72:มุกที่ว่านี่เจอตั้งแต่สนามบิน CDG เลยครับ
ตามหอไอเฟลก็เยอะ
ออสเตรียก็มีนะ

ตรงวิหารมงมาร์ค (สถานีอังแวร์) จะมีอีกแบบ เอาด้ายบูชามาไล่คล้องแขนคนเอเชียแล้วไถตังค์ (เน้นเฉพาะคนเอเชีย) ผู้ปฏิบัติการจะเป็นกลุ่มชายผิวสี มารุมเป็นกลุ่มน่ากลัวมาก แนะนำเดินอยู่ในหูในตาตำรวจทหารที่ลาดตระเวนจะเซฟสุด
comment73:ผมว่าไอ้แก๊งค์ให้เซ็นต์เอกสารแล้วให้บริจาคเงินทั่วกรุง Paris เนี่ยยังไม่เกรียนเท่ากับแก๊งค์ผูกข้อมือที่ย่าน Montmartre ก่อนเดินขึ้นไปชมโบสถ์ด้านบนนะครับ

- แก๊งค์ให้เซ็นต์เอกสารแล้วขอเงินผมเคยเจอเกรียนที่สุดคือ ย่านโบสถ์ Notre-Dame ทางผมได้ปฏิเสธแบบสุภาพไปแล้ว (เพราะทราบดี) พอผมพูดจบทางฝ่ายนั้นรีบพูดเหมือนคุยกันเองกับเพื่อนรวมแก๊งค์อีกคนด้วยคำพูดของผมและทำท่าทางล้อเลียนและหัวเราะกัน 2 คนทันที ผมเลยถามว่า "เมื่อกี้คุณพูดว่าอะไรนะ คุณทำแบบนั้นไม่เหมาะเลยนะ" ได้รับคำตอบกลับมาว่า "ก็พูดเหมือนที่คุณบอกกับฉันเมื่อกี้ไง แล้วมีปัญหาอะไรไหม?" ผมตอบเลย "มี" กลับมาซิ ผมรีบเดินเข้าไปหาทันที ส่วนทางนั้นรีบสบถคำด่าและรีบวิ่งหนีทันที จนท.อยู่ตรงนั้นรีบตะโกนบอกผมว่า "อย่าไปวิ่งไล่ตามเลย เสียเวลาเปล่า" ผมนี่อึ้งเลยคือ คุณก็ทราบว่าแก๊งค์เหล่านี้มันทรามแต่ก็ยังปล่อยให้เดินกันทั่วเมืองเนี่ยนะ 555+ (นี่คือเหตุการณ์ความห้าวของผม ท่านอื่นโปรดอย่าได้ปฏิบัติตาม หลีกเลี่ยงได้จะดีที่สุด)

- แก๊งค์ผูกข้อมือที่ย่าน Montmartre อันนี้เกรียนสุด ยื้อสุดๆ ตอนแรกเข้ามา 1 พอเราปฏิเสธแบบสุภาพเรียกเพื่อนมาอีก 2,3,4 เราก็ปฏิเสธอีก ทางนั้นรีบบอกเลยว่า "เดินหนีแบบนี้ขึ้นไปข้างบนเจอกับกลุ่มของพวกฉันด้านบนแน่ๆ" ผมก็เดินขึ้นไปเที่ยวปกตินะไม่ได้สนใจอะไร แต่โชคดีที่มี จนท.มาเดินตรวจสอบพอดีแก๊งค์นี้สลายตัวทันที ผมนั่งเล่นอยู่ที่นั่นเกือบ 2 ชั่วโมงเจอทั้งกลุ่มคนขายของที่ระลึกและเครื่องดื่มทุกคนสุภาพมากเราปฏิเสธก็แค่เดินจากไปไม่เซ้าซี้ ส่วนแก๊งค์ผูกขอมือเนี่ยแนะนำเลยเลี่ยงได้เลี่ยงเลยครับ

- น่ารักสุดคือกลุ่มคนขายของที่ระลึกและเครื่องดื่มย่านหอ Eiffel คือเข้ามาเสนอขายของที่ระลึกเมื่อเราปฏิเสธจะถูกเสนอโปรโมชั่นที่น่าสนใจขึ้นไปอีกเรื่อยๆ ในทันที เราพอใจราคาก็อุดหนุนไปเถอะครับ (ราคาถูกกว่าร้านขายของที่ระลึกแบบถูกกฏหมายเยอะพอควรเลย อาจจะเหมือนดูแล้วไม่ถูกต้องที่ไปช่วยอุดหนุนผู้อพยพ แต่อย่างน้อยก็ยังดีกว่าไปถูกรีดไถจากแก๊งค์เกรียนด้านบนนะครับ)
comment74:ไปไหนมาไหนคนเดียวหลายประเทศใช้มุกหน้าดุไปด้วยคับ ไม่ต้องยิ้มกับคนทั่วไป  หน้าดุๆเข้าไป ถามไรมาไม่ต้องสน มองหน้ามันไว้แบบดุๆ แล้วเดินไปเลยไม่ต้องหยุด   มุกนี้ได้ผลสำหรับตัวเอง เพราะไปคนเดียวไม่จำเป็นต้องคุยกับใคร  พูดไปก็ไม่ได้จะรู้เรื่องกับเขาด้วย  แต่ใช้เฉพาะตอนเดินถนนคนเดียวนะ  แบบเดินห้างร้านทั่วไปทำหน้าเฉยๆก้อพอ 55
comment75:อ่านเรื่องของ จขกท. แล้วนึกถึงตัวเอง เคยช็อกเล็กๆกับสภาพบ้านเมืองใน Paris แดนในฝันสำหรับเราเช่นกัน อาจเป็นเพราะเราไปเที่ยวสวิตมาก่อนด้วย มันเลยดูต่างกันฟ้ากับเหว วันแรกๆนี่เครียดเลยค่ะ สภาพรถใต้ดินมันแย่กว่าบ้านเราเยอะ เราต้องสะกดจิตตัวเองว่า รถใต้ดินเค้ามีมาก่อนเราเยอะ ก้ไม่แปลกที่มันจะมีสภาพแย่ขนาดนั้น ไม่นับมิจฉาชีพรอบตัวอีก 

ก่อนจะไปเที่ยวที่นี่ เราหาข้อมูลเยอะมากๆค่ะ เพราะวางแผนเที่ยวเอง ทั้งๆที่ไม่เคยไปมาก่อน เลยได้เห็นคำเตือนจากคนไทยเยอะมาก ถึงสถานการณ์ต่างๆที่พวกเค้าเจอกัน เลยทำให้เราระแวดระวังกับสิ่งรอบตัวค่อนข้างมาก และเจอคนพวกนี้เข้าหา 2 ครั้ง ครั้งแรกที่ ทางขึ้นโบสถ์ Sacre Coeur มีคนดำจะมาผูกข้อมือให้ เราเดินอย่างเร็วเอามือแนบตัวหนีอย่างเดียวค่ะ ก็รอดมาได้ เจออีกครั้งที่สวน Tuileries เป็นผู้หญิงยิปซี ยื่นกระดาษเขียนข้อความแบบจะยัดเยียดให้เรา  เราก็รีบเดินหนีเลยค่ะ โชคดีที่เค้าไม่ตามต่อ และก็เจอเหตุการณ์น่ากลัวแปลกๆ มีขอทานยิปซีอยู่ในรถไฟใต้ดิน ร้องเพลงโหยหวนน่ากลัวมากกว่าน่าฟัง เพื่อไถตังค์คนบนรถไฟ ตอนนั้นกลัวมากค่ะ พยายามยืนห่างๆจะได้ไม่ต้องโดนเค้าเข้ามาประชิดตัว 

ถ้าไม่นับเรื่องแย่ๆพวกนี้ จริงๆ Paris ก็ยังมีมุมสวยๆให้เราประทับใจเยอะค่ะ ถามว่าถึงตอนนี้เราจะอยากกลับไปที่นั่นอีกไหม เราคิดว่าอยากกลับไปที่นั่นอีกครั้งนะคะ
comment76:ยุโรปนี่มีปัญหาผู้อพยพมากมายนี่แหล่ะ ซึ่งญี่ปุ่นโชคดี ไม่เจอปัญหานี้แบบยุโรป ไม่งั้น โตเกียวก็จะเจอพวกไถตังค์ ลักขโมยแบบที่ยุโรปเจอนี่แหล่ะ

อยากรู้ว่าคนเข้าถิ่นเจอมั้ยหรือเจอเฉพาะนทท เอเชีย ?
comment77:จากการที่อยู่ฝรั่งเศสมาสิบกว่าปี บอกได้แบบมั่นใจเลยว่าพวกนี้ไม่ใช่คนอพยพชาวซีเรียค่ะ แล้วพวกนี้ก้อเข้ามาอยู่ในยุโรปก่อนผู้อพยพซีเรียหลายปีมากๆ พวกนี้เป็นชนกลุ่มน้อยยุโรปชื่อว่าโรมานิ (Romani) เป็นชนต้นกำเนิดมาจากชมพูทวีป ปัจจุบันพบมากในโรมาเนียและบัลกาเรีย (เชื้อสายเดียวกับโรฮิงยา) พวกนี้ตระเวนทำมาหากินไปทั่วยุโรป ส่วนมากก้อขอทานมั่ง ชิงทรัพย์รีดไถนักท่องเที่ยว เนื่องจากมีสัญชาติยุโรปจึงเดินทางไปไหนมาไหนได้สะดวก เราเคยดูสารคดีพอพวกนี้โดนจับที่ฝรั่งเศสโดนส่งกลับประเทศ (รัฐบาลฝรั่งเศสออกเงินให้) พวกนี้กลับไป2-3เดือนมันก้อกลับมาใหม่ หรือไปประเทศอื่นๆเช่นสเปน เยอรมัน เนื่องจากในยุโรปไม่มีเขตแดนเลยควบคุมการเข้าออกได้ไม่ดี 

ใครมาเที่ยวต้องห้ามไปยุ่งเลยนะคะ พวกนี้สังเกตง่ายจากหน้าตาและการแต่งตัวที่จะเป็นเอกลักษณ์ โดยพวกที่ออกมาหากินโดยมากจะเป็นเด็กสาววัยรุ่นหรือเยาวชน หลีกได้ควรหลีกค่ะ แล้วถ้าโดนรุมให้ตะโกนดังๆเลยค่ะ อย่าไปกลัวค่ะ 

อ่อ ฝรั่งเศสมีพวกนี้ซึ่งเป็นคนยุโรปกลุ่มน้อย แล้วก็มีคนอพยพมาจากหลากหลายประเทศมาก เราไม่อยากให้เอะอะอะไรก็ว่าเป็นพวกซีเรียไปซะหมด เพราะคนซีเรียจริงๆนั้นมีฐานะดีกว่าพวกอพยพชาติอื่นมากๆ ส่วนมากมีเงินและหน้าที่การงานที่ดี ไม่มีมาชิงทรัพย์ไรแบบนี้ค่ะเพราะเค้ากลัวโดนจับส่งกลับประเทศกันมากๆ
comment78:น่าจะเป็นพวกยิปซี พวกโรมาเนียรึป่าวคะ ยิ่งมีพวกซิเรียอีก โอยยย เยอะแยะมาก สมัย 5 ปีที่แล้วไปทำงานที่ฝรั่งเศส 3 เดือน แต่พักและทำอยู่แถวโซน 5 เวลาเข้ามาปารีสแต่ละทีนี่ก็แอบกลัวทุกครั้ง ครั้งนึงเข้ามาเดินผ่านแถว Opera กะลังจะไปหาอาหารเกาหลีกินกับพี่ชาวเวียดนามที่โตและอาศัยที่ฝรั่งเศส เดินๆไป ตรง opera นี่ล้ะค่ะ กรูเข้ามล้อมหน้าล้อมหลัง พี่เค้าหันไปพูดฝรั่งเศสประมาณว่า อย่ามายุ่ง ไปๆๆๆ แล้วเค้าก็บอกเราว่าระวังดีๆพวกนี้คือมิจฉาชีพ ทำกันเป็นทีม เบียดๆแล้วเด่วก็ล้วงตังเราด้วยถ้าไม่ระวัง แล้วไม่ว่าจะเดินไปไหนที่เป็นจุดท่องเที่ยว คนเยอะๆ หึมมมม เจอพวกประเภทนี้เกลื่อนเลย จ้องจะเข้ามรุมตลอดเวลา 

ใครไปปารีสอย่าไปสนทนาค่ะ เดินไปเลย ตื้อก็ช่าง เราเดินไปเลย ไม่ต้องมองไม่ต้องคุยอะไรทั้งนั้น ทำเหมือนมันเป็นธาตุอากาศไปเลยค่ะ
comment79:เราเห็นด้วยกับจขกท.นะที่ว่าปารีสอันตราย แต่เราอยากให้จขกททำความเข้าใจเรื่องผู้อพยพใหม่นะคะ เราว่าพูดแบบนี้มันเป็นการกล่าวหาลอยๆใส่ชาวซีเรียเค้านะ กรุงเทพฯเอง ก็น่ากลัวไม่แพ้กันค่ะ คุณแค่อาจจะไม่ได้เจอมุมนั้นของกรุงเทพฯ
comment80:ปารีสไม่ได้น่ากลัวขนาดนั้นน้าาาา  
นี่ยังยกให้เป็นเมืองอันดับ1ในใจเหมือนเดิม

ที่จขกท.เจอเราก็เคยเจอ แต่ไม่สนใจ ส่ายหน้าเดินผ่านไปเลย โนสนโนแคร์ ด่าใส่ก้อมี 555

ไปปารีสมาห้าครั้ง แคล้วคลาดมาทุกครั้ง   ครั้งที่หกเดือน มิย นี้ เดี๋ยวจะกลับมาอัพเดท มุกของโจรพวกนี้
comment81:เรากับสามีก็โดนค่ะ แต่สามีเราเป็นฝรั่งตัวใหญ่ มารุมเรา เราก็บอกไม่ๆเพราะลูกเรา2คนวิ่งเล่นแถวไอเฟลอยู่ เราก็จะคอยมองลูกเดี๋ยวลูกหาย. สามีเราถ่ายรูปอยู่หันกลับมาเจอเราโดนพวกนี้รุมอยู่. โอ๊ยยย โดนสามีเราตวาดค่ะ เอาตังค์เหรอ ไม่ให้ กระเจิงกันหมดค่ะ เราถามสามีรู้ได้ไง เขาบอกไม่รู้หรอกแต่ไม่ให้555 อย่าให้ใครเข้าใกล้ดีที่สุด


พวกนี้เป็นพวกยิปซีค่ะ ไม่ใช่พวกซีเรียค่ะ พอดีเราถามจากพี่คนไทยที่เป็นคนขายในร้านหลุยส์วิคตองเพราะคิดว่าเป็นซีเรียเหมือนกันค่ะ พี่เขาบอกไม่ใช่พวกนี้เป็นยิปซีทำแบบนี้มานานแล้วค่ะ
comment82:เพิ่งกลับจาก สโลวาเกีย ค่ะ ล้วงกระเป๋ากลางวันแสกๆ แถมจับได้ มันโวยวายก่อน หาว่าไปล้วงกระเป๋ามัน แอคติ้งเริ่ด ดีนะไปกับกรุ๊ปทัวร์ มันนึกว่าไม่รู้จักกัน เราไม่ได้โดนนะคะ แต่คนในกลุ่มโดน พอดีเราพอรู้มาบ้างเราเลยไม่สะพายกระเป๋าค่ะ เอาไปแต่บัตรเครดิต เงินแลกไปนิดหน่อย
comment83:ความคิดเห็นนี้ถูกลบเนื่องจาก    กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

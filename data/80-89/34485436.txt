title:ผมขอเรียกร้องให้ทุกคน แบนทุกกระทู้รีวิวที่มีการ "ลอยโคม" เพื่อต่อต้านการลอยโคมครับ
comment:จากกระทู้นี้เมื่อปีที่แล้ว

บ้านผมถูกไฟไหม้เพราะโคมลอยครับ
http://pantip.com/topic/32794333

อีกกี่ครั้งกี่หน บ้านอีกกี่หลัง ที่ต้องวอดวายเพราะความบ้าเห่อเห็นแก่ความสวยงามเล็กๆน้อยๆ ของแสงไฟที่ลอยละล่องบนท้องฟ้า
และข้ออ้างที่ว่าเป็นการสืบสานประเพณีโบราณ (ที่แท้จริงแล้วเพิ่งมาทำกันเมื่อไม่นานมานี้)
แต่นำพามาซึ่งความ ship หายของชีวิตและทรัพย์สินของผู้อื่นและส่วนรวม

ผมจึงขอเรียกร้องให้ทุกคน ละ เลิก และไม่สนับสนุนการลอยโคมทุกรูปแบบ ทุกสถานที่ครับ
กระทู้รีวิวงานลอยกระทงที่มีการลอยโคม ก็ขอให้ไม่กดโหวต ไม่กดถูกใจ ไม่แสดงความชื่นชม ใดๆ ทั้งสิ้น
เพื่อเป็นการแสดงความไม่เห็นด้วยกับการลอยโคมครับ

ลอยโคม = วางเพลิง    แก้ไขข้อความเมื่อ 25 พฤศจิกายน 2558 เวลา 18:22 น.
comment1:น่ากลัวจริงๆ ลอยไปแล้ว มันต้องตกลงพื้น...........มันจะซวยตกที่ไหนละ ? บ้านใคร ทุ่งนา สนาม ในป่า ไฟไหม้หรือเปล่า ?

รบกวนการบินด้วย...........เครื่องบินต่างๆ เสี่ยงตาย

เป็นบาป มากกว่า บุญ

เทศกาลนี้ ควรยกเลิก ไม่จำเป็นต้องมี
comment2:เห็นด้วยอย่างยิ่งครับ
comment3:เราเคย อ่าน กระทู้ของคุณ ปีที่แล้ว☺
comment3-1:กระทู้นั้นไม่ใช่กระทู้ของผมครับ พอดีว่าได้อ่านมาเมื่อปีที่แล้ว และปีนี้ก็มีการแชร์กระทู้นี้กันเพื่อเป็นการเตือนใจ
comment4:ต่อต้านเช่นกันค่ะ
comment5:เลิกดัดจริตอ้างวัฒนธรรม ที่นี้ซะที

เด๋วตอนเช้า ต้องเก็บขยะอากาศหน้าบ้านอีก

หวั่นๆ กะโคมไฟตกใส่หลังคาบ้านมาก


ถ้าบ้านไม่อยู่เชียงใหม่ ก็ไม่รู้สึกหรอก
แถวบ้าน โดนไฟตกแมร่งทุกปี   !
comment6:อ่านกระทู้เมื่อปีที่แล้ว ผมก็ไม่เคยคิดปล่อยโคมลอย อีกเลยตลอดชีวิตครับ
comment7:วัฒนธรรมที่ไร้หลักคิดครับ
comment8:วันนี้ยังเห็นที่เชียงใหม่ลอยกันพรึ่บ!!
comment8-1:ไม่เห็นผู้หลักผู้ใหญ่ในเชียงใหม่ว่าไงเลย  ลอยมันทุกเวลาทั้งห้ามและไม่ห้าม คืนนี้อีก ทีวีก็ยังเอามาลงบอกสวยงามมาก สวยบ้านแกสิ
comment9:้เห็นข่าวแม่ค้าออกมาบ่นว่าปีนี้ทำไมมาบอกห้ามลอย

แม่ค้าปล่อยสต๊อกไม่ทัน

ได้ยินแล้วสะพรึง

ว่าแต่ปีนี้ไม่ได้ห้ามลอยหรอกหรือ
comment10:นักบินโพสต์ภาพชัดๆ โคมลอยเข้าใกล้เครื่องบิน

วันนี้ (16:01 น.)
(25 พ.ย.) ในโลกออนไลน์ได้มีการแชร์ภาพจากเฟซบุ๊กของนายภาณุพล วรากรพิพัฒน์ นักบินของสายการบินไทยสมายล์ ซึ่งใช้ชื่อเฟซบุ๊กว่า Panupol Varakornpipat ได้โพสต์ภาพโคมลอย ซึ่งลอยมาอยู่ใกล้กับเครื่องบิน ขณะบินอยู่เหนือท้องฟ้าของ จ.เชียงใหม่ พร้อมข้อความว่า 

"โคมลอย ที่ FL220 ใกล้กับ waypoint PANTA ใครมาเชียงใหม่วันนี้หลบให้ทันนะครับ — รู้สึกกลัว"

ทั้งนี้ จ.เชียงใหม่ ได้มีการออกประกาศเรื่องเขตห้ามปล่อยโคมลอย มี 5 อำเภอ คือ อำเภอเมืองเชียงใหม่ อำเภอหางดง อำเภอสารภี 5 ตำบล มี ต.หนองผึ้ง ต.ขัวมุง ต.ดอนแก้ว ต.สันทราย และ ต.ท่าวังตาล ส่วน อ.แม่ริม มี 4 ตำบล ต.ดอนแก้ว ต.เหมืองแก้ว ต.ริมใต้ และ ต.แม่สา และ อำเภอสันทราย ต.หนองหาร เป็นเขตห้ามปล่อยตลอด ยกเว้นวันนี้ (25 พ.ย.) และ 31 ธ.ค. ตั้งแต่เวลา 3 ทุ่ม เป็นต้นไป 

สำหรับพื้นที่อื่นที่ประกาศไปแล้ว หากจะปล่อยก็ต้องขออนุญาตวิทยุการบิน หรือการท่าอากาศยานเชียงใหม่ หรือแจ้งทางกำนันผู้ใหญ่บ้าน เพื่อควบคุมไม่ให้เกิดผลกระทบที่ร้ายแรงขึ้น 

อย่างไรก็ตาม เจ้าหน้าที่สนามบินนานาชาติเชียงใหม่ เปิดเผยว่า ในช่วงวันที่ 24 - 26 พ.ย. มีสายการบินกว่า 12 สายการบิน ทั้งสายการบินในประเทศและนานาชาติ ยกเลิกเที่ยวบินทั้งขาเข้าและขาออก 102 เที่ยวบิน เพื่อหลีกเลี่ยงเวลาปล่อยโคมยี่เป็ง

Cr.S!News
comment10-1:โคมควัน แบบนี้  เชียงใหม่ อนุญาติให้ปล่อยในวันลอยกระทง 10:00 - 12.00  น. ครับ  เป็นโคมที่ปล่อยจากวัดหรือหน่วยงานครับ สมัยก่อนเยอะกว่านี้ครับ เดี๋ยวนี้ไม่ค่อยเห็น
comment11:
comment12:จังหวัดบุรีรัมย์จำนวนโคมน้อยลงมากกกอย่างเห็นได้ชัด
เราไม่ไปไหน เดินเล่นอยู่แค่แถวบ้าน กะรับมือกะโคมลอยเต็มที่ เพราะปีที่แล้วตกที่บ้านห้าลูก
ติดสายไฟหน้าบ้านต่อหน้าต่อตาก็มี
ปีนี้ เงียบกริบ รอบๆคลองรอบเมืองไม่มีโคมขนึ้เลย ไม่เห็นแม้แต่ร้านขาย แต่ยังเห็นโคมบนฟ้าลอยที่สูงบ้าง นับได้ว่าน้อยมาก
ขอชื่นชม เจ้าหน้าที่ที่จัดการได้ดีมากกกก
comment13:ยกมืออีกเสียงค่ะ เบื่อมาก ต้องรีบลอยกระทงตั้งแต่เย็นแล้วรีบกลับบ้าน
กลัวโคมจะลอยตกใส่บ้านเหมือนกัน บ้านเรามีคนแก่ด้วย ต้องมาหวาดระแวงทุกปีเลย
comment14:สนับสนุนครับ จะได้ไม่มีข่าวโคมลอยอีกต่อไป
comment15:เห็นด้วยครับ ยกเลิกเถอะครับ เคยไปช่วยเค้าดับไฟมาบ้าง(ไหม้ทุ่งใกล้บ้านคน)
โดนเชื้อไฟหยดใส่แขน ใส่หลังมาก็มี...
ลอยทุกข์ ลอยโศก...ไปตกบ้านคนอื่น...
comment16:นี้คือ 'วัฒนธรรมอันมีมาแต่ โบราณราชประเพณี


ตื่น!  นึกว่าเป็นเจ้าหญิง ราพันเซลหรือไง
comment17:เห้นด้วยอย่างยิ่งครับ เลิกเสียเถอะ
comment18:เห็นด้วยอย่างยิ่งค่ะ    ป้าปุ๊อยู่นนท์ ก็โดนโคมลอยหล่นใส่หลังคาเหมือนกันค่ะ เมื่อหลายปีก่อน
น่ากลัวมาก ถ้าไฟยังไม่ดับ ป่านนี้ไฟไหม้บ้านไปแล้ว มาเจอเอาตอนเช้าค่ะ
comment19:ต้องรอให้ร่วงใส่บ้านคนมีอำนาจ...ไฟไหม้ย่างสดคนทั้งครอบครัวก่อนครับ...

คนมีอำนาจในประเทศนี้ไม่ชอบป้องกัน...ชอบให้เกิดเหตุก่อนค่อยมาแก้ไข
comment19-1:ให้ลมพัดย้อนกลับมาลง ใส่บ้านคนปล่อยโคมดีกว่าครับ
comment20:เข้ามาลงชื่อว่าเราไม่สนับสนุนให้มีการปล่อยโคมลอยด้วยคนค่ะ
comment21:แถวบ้านปีที่แล้วลอยกันคึกคักทั้งประทัดทั้งดอกไม้ไฟ ปีนี้ไม่มีเลยค่ะค่อยโล่งใจหน่อย
comment22:เมื่อก่อนก็ลอยค่ะ แต่มีอยู่ครั้งหนึ่งเห็นบ้านญาติๆกันเป็นบ้านไม้ เราเห็นคนแรกเลย โคมลอยมาติดหลังคาบ้านเค้า บ้านไม้สองชั้น เราแบบตายละหว่า ทำไง วิ่งไปเรียกคนแถวนั้น ช่วยกันดับเอาไม้ยาวๆเขี่ยๆ แบบป้าเจ้าของตัวสั่นเลย ดีนะไหม้ไปแถบเดียว ดิฉันเลยไม่ปล่อยอีกเลย เรื่องแบบนี้ไม่เกิดกับตัวไม่รู้ค่ะ 
   แนะนำเขียนชื่อที่อยู่ติดโคมไปด้วยค่ะ จะได้ตามคนรับผิดชอบมาชดใช้ถูก กล้าปล่อยต้องกล้าชดใช้ค่ะ ดิฉันชื่อ ที่อยู่ เบอร์โทร จริงๆนะ
comment22-1:แล้วใครมันจะกล้าเขียน โดนประหารไม๊ทำคนตายเนี่ย
comment23:ร่วมต่อต้านด้วยครับ 


อยากจะขอให้ยกเลิกประเพณีบั้งไฟ อีกอันนึง อันนี้ ตายกันมาเยอะแล้วเหมือนกัน แถมมาเร็ว และแรงกว่าโคมลอยมากด้วย
comment23-1:ประเพณีบั้งไฟ สมัยก่อนจัดขึ้นเพื่อขอฝน

แต่เดี๋ยวนี้ จัดขึ้นเพื่อประกาศศักดา และพนันขันต่อกัน
comment23-2:ยิ่งสูง ยิ่งได้เงิน ยิ่งมีโอกาสตาย เครื่องบินตก
comment23-3:ผมว่าอันนี้เลิกยากกว่าอีกครับ เพราะทุกวันนี้มันคือการพนันล้วนๆผลประโยชน์ต่อผู้มีอำนาจในพื้นที่มันมีเยอะ เคยคุยกับพวกคณะกรรมการจัดงานเค้าเล่าให้ฟังหมดว่าต้องจ่ายให้ใครบ้าง
comment23-4:คงต้องให้ คสช. ลงมือมั้งถึงจะได้
comment23-5:บั้งไฟนี่ผมก็เห็นด้วยครับ เคยเกือบตายมาแล้วด้วย
ตอนนั้นเดินๆอยู่ดีๆ ท่อเหล็กที่ใช้ทำบั้งไฟปลิวตกจากฟ้าลงมาเฉียดตัวผมประมาณเมตรนึงได้ ทั้งๆที่ผมอยู่ห่างจากจุดที่เขาจุดบั้งไฟเกือบกิโล
แล้วอีกอย่างบั้งไฟทุกวันนี้มีการพนันขันต่อกันด้วยนะ
comment23-6:แถวบ้านผมไม่ได้จัดมาเป็นสิบกว่าปีแล้วมั้ง เหตุผลคือมันเปลืองเงิน ไร้สาระ ฯลฯ
ส่วนพวกที่ยังอยากให้จัดอยู่ที่เห็นๆคือพวกพนันบั้งไฟ
comment24:การลอยโคม ณ สถานที่ดังแห่งหนึ่งของเชียงใหม่กลายเป็นพุทธพานิชย์ไปแล้วค่ะ
ก่อนเข้าสถานที่ต้องจ่ายค่าบัตรเข้างาน 3000 บาท ต่อคน
ได้โคมลอยหนึ่งอัน น้ำหนึ่งขวด ผัดไทยหนึ่งกล่อง
ไม่มีบัตร เข้าไม่ได้นะจ๊ะ
อีกหน่อยก็คงไม่มีใครไปลอยแล้วจ่ะ
comment24-1:ไม่ค่อยกล้าแตะสถานที่นี้ สาวกเยอะ ช่วยกันหาเงิน
comment24-2:บอกหน่อยซีคะ ที่ไหน?
comment24-3:ธุดงคสถานล้านนา ซึ่งน่าจะเป็นหนึ่งในสาขาของวัดจานบินครับ
comment25:ยุคสมัยมันเปลี่ยนไป อะไรที่ทำได้สมัยก่อนมันอาจทำไม่ได้แล้วในปัจจุบัน
comment26:ร่วมลงชื่อ  เห็นด้วยว่าต้องงดปล่อยโคม ครับ ...

แต่คงยาก   แหล่งใหญ่อยู่ที่งานปล่อยโคมที่ชม. 

จะมีหน่วยงานไหนหรือใครกล้าไปห้าม   เดี๋ยวโดนข้อหาทำลายประเพณี  ทำลายศาสนา ไปโน่นอีก..

เพลีย...
comment27:ร่วมด้วยช่วยกันแชร์ภาพนี้กันเยอะๆ เพื่อสะท้อนคุณภาพคนไทย
comment27-1:คนไทยโดยรวม คุณภาพต่ำจะตาย รู้ๆกันอยู่
comment27-2:สงสัยคนที่ปล่อยโคม ไม่ใช่คนไทย
comment27-3:เมื่อก่อนใช่คนไทย แต่เดี๋ยวนี้มักเป็นชาวต่างชาติทั้งประเทศใกล้ๆที่มาใช้แรงงานและต่างชาติไกลๆและชาติเดียวกันนี่แหละแต่อยู่ต่างถิ่นอยากได้รูปสวยๆ(ก็สวยจริงแต่..) ไม่ต้องกลัวว่าจะลงบ้านตัวเองเพราะมาจากที่อื่น  เค้าลอยกระทงกัน ไม๊ ไม ไม่ลอย สวยดีออก  ประเพณีลอยกระทง ไม่ใช่ประเพณีปล่อยโคม
comment27-4:จับคนขายซิครับ ใครขายโคมลอย ก็จับ ข้อหา สนับสนุนการวางเพลิง
comment28:บ้านป้าอยู่ปากเกร็ด นนทบุรี เมื่อคืนลอยกระทง มีพ่อค้าแม่ค้าวางขายโคมลอยเต็มเลย หลังลอยกระทงเดินกลับบ้านเห็นโคมลอยบนฟ้า 2 โคม ยืนมองอยู่นานนนนนน แสงดับไปทีละโคม ถอนหายใจ โล่งอก
comment29:ขอให้คนที่ทำความเดือดร้อนให้คนอื่น จงตายไวๆ
รวมถึงพวกทิ้งขยะลงแหล่งน้ำสาธารณะด้วย
comment30:อยู่ประเทศแบบคนป่า นับถือผีสาง จอมขมังเวทย์ ต้องช่วยเหลือตัวเองครับ หมายถึงกลับไปเฝ้าบ้านนะ
comment31:เราว่ามันเกิดฮิตจากที่นึงทางเหนือที่ลอยกันเป็นแพ ลอยเยอะมากๆ 


โอเค รูปน่ะมันสวยจริง คนลอยสบายใจ ได้ถ่ายรูปเท่ห์ๆ 
แต่สร้างความอิ๊บอ๋ายให้คนอื่นเท่าไหร่กรุไม่สน...เลวค่ะ


อย่าอ้างประเพณี เราอยู่เหนือมา อายุก็ไม่น้อย ตอนเด็กๆ ใช่ว่าจะลอยกันพร่ำเพรื่ออย่างนี้
และถ้าจะบอกว่าเป็นประเพณี..มันก็ไม่ได้สอดคล้องกับยุคสมัย อะไรที่มันไม่เวิร์คก็ควรหยุด


เสี่ยงเครื่องบินตก / เสี่ยงไฟไหม้ / ขยะที่ควบคุมไม่ได้ ...แค่นี้ก็เป็นเหตุผลที่น่าจะพอให้เลิกปล่อยโคมกันได้แล้วมั้ยอ่ะ



....คงต้องรอให้มันไปติดในเครื่องบินตกตายกัน หรือไฟไหม้บ้านคนดังคนสำคัญก่อน ถึงค่อยคิดทำอะไร....



ถ้าอยากแก้..ใครขายจับแมร่ง..ใครปล่อย..จับแมร่งงง จบ
(อย่าบอกว่าไม่กรุขายโคมลอยจะให้กรุไปค้ายาหรอ..สมองมี หาอะไรดีๆ ทำไปดิ่)
comment31-1:สำนวนนะ แม้..... ถูกใจ ขออีกสักสิบดอกสิ สะใจดี
comment32:สักวันนึงเหอะ...สักวันหนึ่ง
  บ้านเราเป็นเมืองอุตสาหกรรม ใกล้นิคมมีโรงงานเป็นร้อยๆ เมื่อคืนเดินสวนกับคนถือโคมลอยเตรียมไปจุด นึกโมโหทำไมมันไม่มีจิตสำนึกเลย สวยชั่วประเดี๋ยวเดียว เอาอะไร
กับธรรมชาติเกิดมีลมผลักไปถึงโรงงาน เกิด
ไฟไหม้ ลุกลามดับไม่ได้ โรงงานสารเคมีระเบิด โรงกลั่นน้ำมัน คลังน้ำมัน หายนะคงจะเกิดขึ้นแน่นอน หึ..หึ...จะรอดูหายนะ วันนึงเหอะ
comment33:นอกจากลอยไปพร้อมไฟแล้ว ถึงไฟจะดับลง ก็ไม่รู้จะลอยไปลงที่ไหน ก็ไปสร้างความลำบากให้กับบ้านนั้นๆ ต้องเก็บซากโคมลอยไปทิ้งให้อีก
ส่วนถ้าไปลงตามที่ว่างๆ ก็คาอยู่แบบนั้นน่ะเหรอ....

ลอยกระทงในน้ำ ยังว่า อย่างน้อยก็มีคนตามเก็บๆ แต่ลอยโคมนี่สิ ไปหล่นไหนก็ไม่รู้

เป็นอะไรสิ้นคิดและเห็นแก่ตัวที่สุด
comment34:ควรจัดรถดับเพลิงไว้ฉีดน้ำใส่พวกมือเพลิงครับ
comment35:ไม่ต้องทำอะไรทั้งนั้นครับ

คนบางคนความรู้ไม่เข้าหัวต้องเจอกับตัว พวกที่มีอำนาจก็ไม่สนใจอย่างจริงจัง

อยากให้หมดไปจริงๆมันต้องลงบ้านคนมีอำนาจไหม้เกรียม หรือ คลังเก็บน้ำมันครับ

เอาง่ายๆคือ ต้องกันมากๆเสียก่อนถึงจะคิดได้
comment36:เห็นด้วยคร้า.. บ้านแฟนเราเป็นปั้มน้ำมัน ในเมือง ที่มีการจัดงาน พอดี โคมลอยตกมาที่ปั๊ม หน้ากลัวมากกกกกก

ถ้าปั๊มไฟไหม้ๆคง เป็นเรื่องใหญ่แน่นอนนนน
comment37:เรื่องจุดประทัดด้วยได้มั้ยครับ ไม่รู้จุดให้ได้อะไรขึ้นมา แถมหมาเห่ากันไม้ได้หลับไม่ได้นอน ทั้งคนทั้งหมาหงุดหงิดกันหมด
comment38:ขอแถมเรื่องพลุด้วยนะ อันตรายมาก จุดแล้วมันไม่ขึ้น เลื้อยเป็นงูติดจรวดเข้าบ้านเข้าช่อง ให้ขายได้ไง โคมลอยไฟ ประทัดยักษ์ พลุ เหล้า บุหรี่ ยาบ้า เอ้าเข้ารกเข้าพงไปใหญ่ (แต่แอบจริงจังนะ)รู้ทั้งรู้ว่ามันไม่ดี ยังอนุญาต มีเก็บภาษีสรรพสามิตอีก  THAILAND
comment39:ปีนี้เจ๊ก็ งด เพราะ กลัวเกิดเหตุแบบนี้ที่บ้านใคร รึ จะลอยมาตกที่บ้านเรา หวาดๆ อยู่ เลยแค่ลอยกระทงค่ะ
comment40:ต่อต้านเช่นกันค่ะ ลอยโคมสร้างความเดือดร้อนให้คนอื่น มีข่าวไฟไหม้บ้านชาวบ้านเพราะโคมแทบทุกปี
comment41:ต่อต้าน  ด้วยการชักชวนแบบซอฟท์ๆค่ะ  เช่น จุดยากโชว์โง่นะเว๊ย  เปลืองว่ะ  โลกร้อน  
กลัวไฟไหม้  โดนเครื่องบิน  เสียเวลา  ค่าเบียร์เลยนะ  ฯลฯ  
คนที่โดนชักชวนจะรู้สึกไม่ต่อต้านมาก  ส่วนใหญ่วัยรุ่นอ่ะ  จะได้ผล
comment42:ตอนเริ่มดูสวย ตอนจบอาจไม่สวย
comment43:ห้ามขายสิครับ รออะไรอยู่ หน่วยงานที่เกี่ยวข้อ ทำไรกันอยู่

ออกกฏหมายควบคุมเลยสิครับ รอไรกันอยู่  

เห็นปล่อยกันทั่วประเทศ 

ออกกฏหมายมาเลยสิ ขายโคมลอย ผิดกฏหมาย ร่วมกันวางเพลิงได้เลย เอาเลยสิครับ เขียนก็หมายมาควบคุมสิ 

เมื่อวาน ลอยกระทง แถวมหาชัย โคมลอย ลอยกันให้ลึ่ม  ก็ยังปล่อยให้ขายให้พวกแว๊น สก๊อย เอามาลอย ลอยหาพระแสงอะไรกันคร๊าาาบบบบ

 แถวนี้ เรือประมงที่เป็นไม้เยอะด้วย เกิดไปลงเรือประมงไหม้ ซวยอีก 

อย่างชลบุรี ปีที่แล้ว ลอยกระทง ก็เห็นมีลอย  ถ้ามันไปลงโรงกลั่น ไทยออยนี่  ..... บร๊ะเจ้า  คิดสภาพสิ




แล้วมา โชว์สื่อ โชว์พาว ออกข่าว สั่งห้ามปล่อย สั่งโน่นนี่ แต่   ไม่ห้ามขาย........สมอง เหมือน จ่ายภาษี จ้างกรรมกรมาทำงาน

ต้องรอให้มันไปตกบ้านคุณ ตอนที่ ลูกคุณหลับอยู่ในบ้าน ก่อนใช่ป่ะ ถึงจะรู้สึก ...... แล้วค่อยมาออกกฏหมายควบคุม
comment44:โหวตค่ะ
comment45:อิๆ หน่วยงานรัฐให้การรับรองด้วยนะเออ

---------------------------------

ททท. ร่วมโปรโมต

2.Chiang Mai

Title : Chiang Mai Yi Peng Festival, Chiang Mai, 2015.

Date : 25 November, 2015.

Venue : Chiang Mai Municipality, Tha Phae Gate, Lanna Folklife Museum.

Activities : Contest of the hand-made Krathong with fresh banana leaves and flowers, hot-air lanterns release, show of the fireworks in honour of His Majesty the King, and Lanna folk cultural performance.  

For more Information : TAT Chiang Mai Office, Tel. 0 5327 6140-1



ที่มา : http://www.tourismthailand.org/What-news/detail/Loi-Krathong-Festival-2015--2344

-------------------------------------------

กระทรวงคมนาคม แค่จัดระเบียบแต่ไม่กวาดล้าง พร้อมประนีประนอม

นายอาคม เติมพิทยาไพสิฐ รัฐมนตรีว่าการกระทรวงคมนาคม กล่าวว่า กระทรวงคมนาคม ได้ตระหนักและให้ความสำคัญเกี่ยวกับปัญหาการเกิดอุบัติเหตุจากการปล่อยโคมลอย และโคมควันในช่วงเทศกาลลอยกระทงมาโดยตลอด ในช่วงเทศกาลลอยกระทง 2558 กระทรวงฯ ได้กำหนดมาตรการด้านความปลอดภัยในการปล่อยโคมลอยและโคมควัน เพื่อป้องกันการเกิดอุบัติเหตุจากการปล่อยโคมลอย และโคมควัน สรุปดังนี้

1. กระทรวงฯ ขอความร่วมมือประชาชนงดเว้นการปล่อยโคมควัน เนื่องจากในเวลากลางวัน  มีเครื่องบินทำการบินตามปกติ

2. กระทรวงฯ ร่วมกับสำนักงานมาตรฐานผลิตภัณฑ์อุตสาหกรรม (สมอ.) กำหนดมาตรฐานโคมลอย ดังนี้

- โคมลอย กำหนดให้ตัวโคมมีปริมาตรไม่เกิน 1 ลูกบาศก์เมตร เส้นผ่านศูนย์กลางไม่เกิน 90 เซนติเมตร สูงไม่เกิน 140 เซนติเมตร ทำจากวัสดุธรรมชาติ ส่วนที่เป็นเชื้อเพลิงให้ทำจากกระดาษชุบเทียนขี้ผึ้ง หรือพาราฟิน น้ำหนักไม่เกิน 55 กรัม ระยะเวลาการเผาไหม้ไม่เกิน 8 นาที โดยยึดติดกับตัวโคมด้วยเชือกทนไฟ เชือก หรือลวดอ่อนเบอร์ 24 (เส้นผ่านศูนย์กลางประมาณ 0.5 มิลลิเมตร) จำนวน 2 เส้น ความยาวเส้นละไม่เกิน 30 เซนติเมตร และห้ามพ่วงหรือผูกติดพลุ ดอกไม้ไฟ หรือสิ่งอื่นใดไปกับโคมขณะปล่อย



3. กำหนดช่วงเวลาปล่อยโคมลอย ขอความร่วมมือให้ประชาชนปล่อยโคมลอยในช่วงเทศกาลลอยกระทงให้ปล่อยหลังเวลา 21.00 น. เป็นต้นไป

4. การปล่อยโคมลอย และการจุดบั้งไฟ ขอให้แจ้งข้อมูล วัน เวลา สถานที่ และจำนวนการปล่อยโคมลอย และการจุดบั้งไฟให้ท่าอากาศยานหรือศูนย์ควบคุมการบินในพื้นที่ทราบล่วงหน้า 7 วัน ก่อนการปล่อยจริง และต้องมีผู้ประสานงานระหว่างการปล่อย โดยให้แจ้งข้อมูลมายังท่าอากาศยานทุกครั้ง เพื่อนำข้อมูลไปประกอบการออกประกาศแจ้งเตือนนักบิน (NOTAM : Notice To Airmen) ให้หลีกเลี่ยงการใช้ห้วงอากาศ บริเวณที่มีการกระทำดังกล่าวเท่านั้น หามิใช่เป็นการขออนุญาตกระทำการแต่อย่างใดหรือสามารถแจ้งรายละเอียดข้อมูลการปล่อยโคมลอย โคมควัน และการจุดบั้งไฟได้ที่ สำนักงานการบินพลเรือนแห่งประเทศไทย โทรศัพท์ 0 2286 092202287 0320-9 ต่อ 2852 หรือ 0 2285 9355 โทรสาร 0 2287 4060 นอกเวลาราชการหรือวันหยุด ส่งให้ NOTAM Office (NOF) โทรศัพท์ 0 2285 98320 2287 8202     หรือโทรสาร 0 2286 4695 และ 0 2287 8205

ที่มา : http://www.thaigov.go.th/index.php/th/news-ministry/2012-08-15-09-40-45/item/97459-%E0%B8%81%E0%B8%A3%E0%B8%B0%E0%B8%97%E0%B8%A3%E0%B8%A7%E0%B8%87%E0%B8%84%E0%B8%A1%E0%B8%99%E0%B8%B2%E0%B8%84%E0%B8%A1%E0%B8%81%E0%B8%B3%E0%B8%AB%E0%B8%99%E0%B8%94%E0%B8%A1%E0%B8%B2%E0%B8%95%E0%B8%A3%E0%B8%81%E0%B8%B2%E0%B8%A3%E0%B8%84%E0%B8%A7%E0%B8%B2%E0%B8%A1%E0%B8%9B%E0%B8%A5%E0%B8%AD%E0%B8%94%E0%B8%A0%E0%B8%B1%E0%B8%A2%E0%B9%80%E0%B8%81%E0%B8%B5%E0%B9%88%E0%B8%A2%E0%B8%A7%E0%B8%81%E0%B8%B1%E0%B8%9A%E0%B8%81%E0%B8%B2%E0%B8%A3%E0%B8%9B%E0%B8%A5%E0%B9%88%E0%B8%AD%E0%B8%A2%E0%B9%82%E0%B8%84%E0%B8%A1%E0%B8%A5%E0%B8%AD%E0%B8%A2%E0%B9%81%E0%B8%A5%E0%B8%B0%E0%B9%82%E0%B8%84%E0%B8%A1%E0%B8%84%E0%B8%A7%E0%B8%B1%E0%B8%99-%E0%B8%8A%E0%B9%88%E0%B8%A7%E0%B8%87%E0%B9%80%E0%B8%97%E0%B8%A8%E0%B8%81%E0%B8%B2%E0%B8%A5%E0%B8%A5%E0%B8%AD%E0%B8%A2%E0%B8%81%E0%B8%A3%E0%B8%B0%E0%B8%97%E0%B8%87-2558.html

-------------------------------------------

ท้องถิ่น ยังชอบเลย เงินสะพัดตั้งเยอะแน่ะ อนุญาตให้ปล่อยได้สักวันก็แล้วกันนะ

ที่ข่วงประตูท่าแพ จ.เชียงใหม่ นายมงคล สุกใส รองผู้ว่าราชการจังหวัดเชียงใหม่ เป็นประธานเปิดงานประเพณียี่เป็ง เชียงใหม่ ประจำปี 2558 อย่างเป็นทางการภายใต้แนวคิด "แอ่วยี่เป็งเจียงใหม่ ปลอดประทัดยักษ์ ไร้แอลกอฮอล์" ท่ามกลางนักท่องเที่ยว ทั้งชาวไทยและชาวต่างชาติ ซึ่งบรรยากาศที่ยี่เป็งปีนี้เป็นไปอย่างเรียบง่าย ตามประเพณีล้านนา ไฮไลท์ของคืนนี้อยู่ที่ขบวนแห่โคมยี่เป็ง จากข่วงประตูท่าแพ ไปยังถนนช้างสาน ย่านไนท์บาซาร์ ซึ่งมีการประดับตกแต่งอย่างสวยงาม เพื่อให้นักท่องเที่ยวได้สัมผัสความงามตลอดสองข้างทาง ส่วนเรื่องความปลอดภัย ปีนี้มีการเตรียมกำลังเจ้าหน้าที่ตำรวจ กว่า 1,500 นาย ดูแลความปลอดภัยแก่นักท่องเที่ยว นอกจากนี้ ยังมีการประกาศ ห้ามเล่นประทัดยักษ์ ห้ามปล่อยโคมลอย ยกเว้นวันที่ 25 พฤศจิกายน รวมไปถึงห้ามนำเครื่องดื่มแอลกอฮอล์เข้ามาดื่มภายในพื้นที่จัดงาน เพื่อสร้างความมั่นใจที่สำนักท่องเที่ยวและคาดว่าช่วงยี่เป็งเชียงใหม่ปีนี้ จะมีเงินสะพัดไม่ต่ำกว่า 1,000 ล้านบาท

ที่มา : http://news.sanook.com/1904854

-------------------------------------------

แถมให้ มีบางคน Anti บั้งไฟ ( ข่าวเก่า แต่ยังอ้างอิงได้ )

ททท. ดึง 4 ประเทศเข้าร่วมเทศกาลบูชาพญาแถน ในงานประเพณีบุญบั้งไฟจังหวัดยโสธร คาดเงินสะพัดกว่า 50 ล้านบาท

จังหวัดยโสธร ร่วมกับ ททท. เทศบาลเมืองยโสธร จัด “งานประเพณีบุญบั้งไฟจังหวัดยโสธร ประจำปี 2555” ระหว่างวันที่ 7-13 พฤษภาคม 2555 ณ ถนนหน้าที่ว่าการอำเภอเมืองยโสธร และสวนพญาแถน อ.เมืองยโสธร เพื่ออนุรักษ์ประเพณีการขอฝนของชาวเมืองยโสธร และส่งเสริมการท่องเที่ยวของจังหวัดยโสธร
       
โดยจังหวัดยโสธร และ ททท. ได้ชวน 4 ประเทศเพื่อนบ้าน คือ ประเทศญี่ปุ่น สาธารณรัฐเกาหลี สาธารณรัฐสังคมนิยมเวียดนาม และสาธารณรัฐประชาธิปไตยประชาชนลาว เดินทางมาร่วมงานและนำบั้งไฟมาร่วมจุดแข่งขันด้วย อนึ่ง ประเทศญี่ปุ่น ได้ลงนามในข้อตกลงเป็นเมืองคู่แฝดทางวัฒนธรรมระหว่างเมืองชิชิบุ กับจังหวัดยโสธร เมื่อวันที่ 8 พฤษภาคม 2542 โดยมีการแลกเปลี่ยนทางวัฒนธรรมระหว่างทั้ง 2 เมือง และเมืองชิชิบุมีการจัดงานประเพณีบุญบั้งไฟทุกปีในเดือนตุลาคม โดยเป็นการขอบคุณฟ้าดินที่ดลบันดาลให้พื้นที่มีความอุดมสมบูรณ์ ในขณะที่จังหวัดยโสธร เป็นการจุดบั้งไฟเพื่อขอฝนให้ตกต้องตามฤดูกาล ในการทำเกษตรกรรม
       
กิจกรรมที่สำคัญในงานประเพณีบุญบั้งไฟ จะมีในวันที่ 12 พฤษภาคม 2555 จะมีขบวนรถตกแต่งบั้งไฟที่สวยงาม พร้อมขบวนร่ายรำในชุด “เซิ้งบั้งไฟ” ของชุมชนต่างๆ ขบวนพาเหรดจาก 4 ประเทศ และในช่วงค่ำมีการแสดงศิลปวัฒนธรรม การจำหน่ายสินค้าราคาถูก และมีมหรสพสมโภชตลอดคืน ส่วนในวันที่ 13 พฤษภาคม 2555 จะมีการแข่งขันจุดบั้งไฟที่สวนพญาแถน เริ่มตั้งแต่เวลา 09.00 น. ประกอบด้วยไฟบั้งแสน บั้งไฟหมื่น บั้งไฟแฟนซี และการจุดบั้งไฟจาก 4 ประเทศ นอกจากนั้นยังมีการประกวดกองเชียร์ตกแต่งจากชุมชนคุ้มต่างๆ
       
       ผู้อำนวยการ ททท.สำนักงานอุบลราชธานี กล่าวเพิ่มเติมว่า นอกจากจะได้สัมผัสกับงานประเพณีอันยิ่งใหญ่แล้ว ยังจะได้รับความเพลิดเพลินและอิ่มอร่อยกับอาหารอันขึ้นชื่อของเมืองยโสธร โดยการนั่งรถรางทัวร์เมืองเก่า เล่าความหลังเมืองสิงห์ท่ายโสธร ในเขตเทศบาลเมืองยโสธร ชมแหล่งโบราณสถานอันเก่าแก่ วัดวาอารามคู่บ้านคู่เมือง และชิมอาหารอร่อย เช่น ปลาส้มเมืองยโส และลอดช่อง ซึ่งกล่าวกันว่า หากใครที่เดินทางมายังเมืองยโสแล้ว ถ้ายังไม่ได้รับประทานปลาส้ม และลอดช่องเมืองยโส แสดงว่าท่านยังมาไม่ถึงเมืองยโสธร
       
       สอบถามข้อมูลเพิ่มเติมได้ที่ ททท.สำนักงานอุบลราชธานี โทร. 0-4524-3770

ที่มา : http://www.holidaythai.com/board/topic/2762

--------------------------------------------

เหนื่อยไหมครับ? กับความพยายาม Anti เทศกาลต่างๆ ของบ้านเรา แต่น่าเสียดาย มันไม่มีทางยกเลิกได้หรอก ทำได้แค่จัดระเบียบในบางเรื่องเท่านั้น

http://pantip.com/topic/33056306 ยาวหน่อยแต่อยากให้อ่าน เชื่อไหมว่ายุทธศาสตร์การท่องเที่ยวแบบ "เชิงปริมาณ" เน้นความหวือหวามากๆ เพื่อดึงคนเข้าประเทศเยอะๆ เงินจะได้ไหลมาเทมา มันฝังรากลึกในบ้านเราไปแล้วครับ
comment45-1:หน่วยงานรัฐให้การรับรอง...ประชาชนที่ไม่เกี่ยวข้องต้องรองรับกับประเพณีRะยำ

ผมเองทำอะไรไม่ได้มาก แค่...

- ตอบปฏิเสธทุกครั้งที่มีคนมาเรี่ยไร (แม้จะเป็นลูกค้าที่ร้าน) ว่าผมไม่สนันสนุนเงินให้ไปจุดบั้งไฟ เล่นการพนัน โดยไม่สนใจว่ามันจะตกลงมาใส่คนหรือบ้านใคร

- อวยพรให้โชคชะตาของคนที่ปล่อยโคมลอย ตกต่ำลงเหมือนตอนที่มันตกใส่บ้านคน
comment46:เท่าที่เห็น วันวานยังมีการจุดโคมลอย และมีขายกันอยู่ในตลาดแก่งคอย และยังจุดกันอยู่ผมว่าน่าจะมีกฎหมายออกมาให้เป็นรูปธรรมนะครับ ก่อนนี้เห็นแค่ แถวภาคเหนือตอนนี้ระบาดไปทั่วไทยแล้วกระมัง กระทู้ปีที่แล้วผมเองก็ร่วมคอมเมนต์ด้วย
comment47:เห็นด้วยครับ
comment48:เห็นด้วยมากๆ แต่เชื่อมั้ย เราไม่กล้าเตือนใครเลยแม้แต่คนรู้จักกันดี เราฟังความเห็นเรื่องประเพณีอันดีงามที่เค้าแย้งมาแล้วรู้สึกว่ามันไม่มีอะไรจะพูดต่อแล้วล่ะ ไม่อยากทะเลาะด้วย อยากให้ออกเป็นกฎหมายห้ามเลยค่ะ มันคือการสุ่มวางเพลิงดีๆนี่เอง กดไปอ่านกระทู้เก่าอีกครั้งก็ยังรู้สึกเศร้าเหมือนเดิม ปีที่แล้วอ่านครั้งแรกน้ำตาไหลเลย สงสารเจ้าของกระทู้นั้นมาก สงสารคุณตา
comment49:เราว่าควรออกกฎหมายห้ามเลยดีกว่า ขอโทษนะไม่ได้แช่ง ถ้าปล่อยอย่างนี้ สักวันจะมีโศกนาฎกรรมเครื่องบินเพราะโคมลอยแน่ๆ เชื่อป่ะล่ะคืออีประเพณีอันดีงามเนี่ย พูดกันไปเลยค่ะ พูดไปเลย ดิชั้นก็คิดแบบนี้ก่อนหน้านี้ ปีที่แล้ว มันตกใส่บ้านเราค่ะ กรูเลิกคิดเลยค่ะว่ามันดี หวิดโดนย่างสดแล้วมั้ยล่ะ คือโชคดีที่แม่เราปวดฉี่กลางดึกแล้วตื่นมาพอดีน่ากลัวกว่านั้นคือไฟมันกำลังลามไปใกล้ๆกับที่เรานอนอยู่อะ ดับกันวุ่นวายแตกตื่น ไม่งั้นอะไรจะเกิดขึ้น ลองนึกภาพนะคะนอนๆอยู่ๆไม่รู้เรื่องตื่นมาไฟกำลังไหม้หลังคา บ้านเราบ้านไม้ด้วย ไม่รู้นะจะด่าเราก็ได้แต่เราขอบอกเลยว่าไอ้ปล่อยโคมเนี่ย เป็นประเพณีที่นำหายนะมาให้ ประเพณี่ดีๆอื่นๆมีเยอะแยะ ถ้าคุณไม่ประสบกับตัวคุณไม่รู้หรอก เราสาปแช่งทุกครั้งที่มีคนปล่อย โกรธมาก พูดเลย
comment50:จริงๆน่าจะมีกด - ด้วย ในเมื่อมีกด +

ถ้าหักกลบกันแล้ว ติดลบเกิน 20-30 ก็ลบกระทู้ได้เลย กับโดนแขวน ห้ามโพสต์อีก 1 เดือน
comment50-1:มันเคยมีไง พันติ๊ประบบเก่า ไฟเขียวไฟแดง 3 ไฟแดงกระทู้หาย

ช่วงนั้นมีดราม่าบ่อยมาก คือใครพวกเยอะก็ไล่ลบกระทู้ ลบ คห. ที่เห็นต่างกับตัวเองกันสนุก WM เลยเอาระบบนั้นออกไปครับ
comment51:ร่วมด้วย ทั้งโคมลอย ทั้งบั้งไฟ อยากให้เลิกไปเลย งานบั้งไฟคนตายทุกปี ไม่เห็นทำอะไร เงินพนันสะพัดเลยนะนั่น
comment52:ที่พิษณโลก ปล่อยกันน้อยลงมากค่ะ แบบเงยหน้าขึ้นสามารถนับได้ 
แต่ก็ยังมี ถ้ารณรงค์ละมีกฎหมายเพิ่มโทษรุนแรงคงจะดี
comment53:วัฒนธรรมบ้านเรา ตอนเป็นเด็ก เคยเห็นแต่วัดเท่านั้นที่ปล่อยโคม คนธรรมดาทั่วไปจะไม่ปล่อย
สมัยนั้นแถวบ้านก็มีแต่สวน แม่น้ำกว้างๆ บ้านเรือนยังไม่เยอะเท่านี้
และความเชื่อ โคมตกบ้านไหนจะโชคไม่ดีเพราะเขาปล่อยเคราะห์ปล่อยโศก...จริงด้วย ถ้าตกแล้วไฟไหม้
comment54:เข้ามาลงชื่อเห็นด้วย ควรยกเลิกได้แล้วประเพณีบางอย่างถ้ามันมีแนวโน้มจะสร้างความเดือดร้อนให้ประชาชนห็ควรจะยกเลิก
comment55:ถึงเป็นประเพณี วัฒนธรรม ก็เลิกได้  ไม่จริงหรอกที่มันเลิกไม่ได้  ก็หวังแต่เงินกันทั้งนั้น
ไม่สนใจสิ่งที่จะตามมา เพราะว่าคนจัด คนทำไม่เดือดร้อน แถมได้หน้าด้วย แนวร่วมก็เยอะ
ลอยโคม  บั้งไฟ  เลิกๆไปเถอะ ถ้าเลิกแล้วไม่รู้จะไปทำมาหากินอะไรก็ไปขอทานก็ได้
ส่วนตัวผมขนาดลอยกระทงยังไม่ลอย อธิบายให้ลูกฟังว่าไม่รู้จะลอยไปทำไม สกปรกรกแม่น้ำ
แล้วก็ต้องมาตามเก็บ อีกมุมก็สร้างงาน กระจายรายได้ คนเก็บขยะก็ได้ot ก็ยังพอไหวไม่ถึงกับ
เป็นภัยเดือดร้อนเกินไปแบบโคม+บั้งไฟ
comment55-1:ที่สกปรกเป็นเพราะวัสดุที่ทำกระทงด้วยมั้งครับ
comment56:ปีนี้เท่าที่เห็น คนทั่วไป ประชาชนส่วนใหญ่ตื่นตัว ร่วมมือกัน ไม่ค่อยเล่น ไม่ค่อยลอยโคมกันแล้ว

แต่แปลกใจ ที่หน่วยงานท่องเที่ยว แฟนเพจการท่องเที่ยวต่างๆ กลับโปรโมท โฆษณา 
กลายเป็นคนทั่วไปต้องเตือน เฮ้อ... 



เข้าไปที่นี่เลย ลอยกันเพียบ ถ่ายรูปกันสนุกสนาน เฮ้อ... https://www.facebook.com/hashtag/%E0%B8%A5%E0%B8%AD%E0%B8%A2%E0%B9%82%E0%B8%84%E0%B8%A1?fref=ts
comment57:รอเครื่องบินตก บ้านผู้ว่าฯ,ศาลากลางไฟไหม้ เดี๋ยวก็เลิกครับ ตกแถวทำเนียบฯก็ดีนะ
comment58:เครื่องฉีดน้ำแรงดันสูงเลย ลอยอยู่ในระยะที่ฉีดได้ก็สอยให้ร่วงเลยครับ
comment59:ให้มันหายไปจากประเทศไทย แต่ควรจะรู้ว่า โคมลอย กับ โคมไฟ มันคนละอย่างกันนะ

ที่ไหม้บ้านนะโคมไฟ โคมลอย นั่นใช้ควันสุม
comment60:ร่วมแบนด้วยค่ะ
comment61:แทนที่จะแบนโคมลอย ให้มหาลัยมาวิจัยโคมลอยแบบไม่ไหม้ไฟแทนดีมั้ย ปลอดภัยไ้วัฒนธรรมวิน วิน เคยอ่านว่ามีม.นึงวิจัยอยู่ไม่รู้ถึงไหนแล้ว
comment61-1:ก็โคมลอยแท้ๆทางเหนือนี่แหละไม่ไหม้ ไฟ ที่ปล่อยๆกันนั่น บ้านผมเรียกโคมไฟ
comment61-2:โคมลอยแบบเดิมๆเค้ามีอยู่แล้วค่ะ ลอยด้วยควัน  แต่คนไม่รู้จักข้อมูลจากส่วนกลางไม่ให้ความสนใจ
 คนเหนือคนท้องถิ่นที่อายุเกิน 35 ปี เค้ารู้กันหมด มีแต่คนภาคอื่นที่ชอบเหมาเอาว่า 
 โคมไฟเป็นวัฒนธรรมของชาวเหนือ 
 สรุปคือ ไม่ต้องลอยเลย โคมไฟนรกเนี่ย ลอยแล้วไม่เห็จะได้อะไรขึ้นมา มีแต่ความเสียหาย
comment61-3:ใช่ ลูกนึงถือกัน 10-20 คนปล่อยยากมาๆ บางลูกถ้าของวัด เขาใส่เงินเข้าไปด้วย เมือ่ก่อนคือ ถ้าเห็นโคมลอยคือลุ้นให้มันตกที่บ้าน อยากได้ตังค์ 55+ เดี๋ยวนี้เห็นโคมลอย ต้องภาวนาอย่าให้มันตกที่บ้าน เปลี่ยนจากหน้ามือเป็นหลังมือ
comment62:คนที่นั่นห้ามนอนในคืนวันลอยกะทงเพราะต้องเฝ้าบ้านว่าจะไหม้รึเปล่า
comment63:ขอร่วมแบนเกี่ยวกับการลอย"โคมไฟ"ทุกกรณี ( จริงๆ "โคมลอย" ก็ยังไม่อยากจะให้มีด้วยซ้ำ )
 ....แล้วที่มามั่วน่ะนะคือ
 ประเพณี "ลอยโคม" คือประเพณีเก่าแก่อันดีงามของชาวล้านา = โคมอันใหญ่ลอยด้วยควันที่สุมเข้าไป มันลอยขึ้นด้วยควันเท่านั้น
 เป็นโคมที่หาซื้อไม่ได้  เป็นโคมที่ชาวบ้านกับพระช่วยกันทำที่วัด วัดล่ะ 1- 2 โคม และ ลอยกลางวัน แถมยังเขียนชื่อวัดติดที่โคมด้วย ช่าวบ้านเห็น    โคมจะตื่นเต้นสนุกสนาน วิ่งตามดู ตามเก็บ เก็บได้ก็จะนำมาคืนสู่วัดที่เขียนบอกที่โคม ได้ของรางวัลด้วย.....อันนี้ของจริง 
 แต่แปลกใจมากที่คนไม่รู้เรื่องนี้ คนที่รู้ดีคือชาวบ้านคนท้องถิ่นเป็นเสียงจริงแต่เสียงเล็กๆ พูดไปก็ไม่มีใครฟัง

ส่วนที่ลอยลูกไฟที่ใครก็ได้ที่มีเงิน ( แต่สติปัญญา จิตสำนึกไม่มี ) ซื้อมาจุดให้มันลอยขึ้นด้วยเปลวไฟ ลอยตอนกลางคืน...และ มันเกิดมาไม่นานนะจ๊ะ เพิ่งมีราวๆปี 2540 นี่เองนะจ๊ะ ( 2540 >>2558 = 18 ปีเนาะ ) โดยสถานธุดงค์แห่งหนึ่งสาขาของลัทธิธรรมกายเค้าเป็นต้นกำเนิดจ๊ะ แล้วภาพทีถ่ายออกมามันช่างสวยงามในตอนกลางคืน....และมีข่าวไฟไหม้เพราะโคมชนิดนี้ทุกปี อันนี้เรียก "โคมไฟ"

ที่เอามามั่วคือ แอบอ้างข้อมูลการปล่อย"โคมลอย" เพื่อเอามาปล่อย"โคมไฟ"

และที่เด็ดสุด กระทรวงวัฒนธรรมดันมีข้อมูลเอื้อถือว่าให้การสนับสนุนทางอ้อมให้การปล่อยโคมไฟยังเป็นเรื่องที่ ดีงาม ( ดีพ่อง....)

เนี่ย เข้าไปอ่านเลยค่ะ ข้อมูลทางการมาแบบนี้....คงต้องไม่หลับ ไม่นอนคืนวันลอยกระทงตลอดไป

http://www.m-culture.go.th/ilovethaiculture/index.php/2013-09-03-09-34-32/km-travel/item/%E0%B8%9B%E0%B8%A3%E0%B8%B0%E0%B9%80%E0%B8%9E%E0%B8%93%E0%B8%B5%E0%B8%A5%E0%B8%AD%E0%B8%A2%E0%B9%82%E0%B8%84%E0%B8%A1
comment64:เมื่อหลายปีที่แล้วไปเสม็ด ตกใจมากที่ตอนกลางคืนมีคนลอยโคมเต็มไปหมดทั้ง ๆ ที่เมื่อก่อนไม่เคยมี แถมโคมที่ขายกันก็ทำจากพลาสติก น่าเศร้า เหมือนเอาโยนถุงพลาสติกทิ้งลงทะเล ไม่รู้ตอนนี้ยังฮิตอยู่มั้ย
comment65:แนวทางจัดการกับโคมลอยไม่น่ายากนะครับ

จุดไหนที่ห้ามเล่นโคมลอย ให้ใช้รถดับเพลิง 1 คัน กับทหาร 5-10 นาย ประจำบนรถ
หัวฉีดรถดับเพลิงดัดแปลงให้มีขนาดเล็กเพื่อสร้างแรงดันให้ฉีดได้ไกลมากๆ แต่ไม่ต้องฉีดต่อเนื่อง น่าจะทำให้ได้ระดับ 50 เมตรได้นะ

เจอใครกล้าลอย ก็ฉีดสอยไปเบาๆ แค่โคมเป็นรู ก็ลอยไม่ขึ้นแล้ว

ที่ต้องมีทหารประจำ เพื่อป้องกันพวกไม่พอใจมาโวยวาย
comment66:เราอ่านกระทู้นั้นปีก่อนค่ะ

และเกิดมา30ปีเราไม่เคยลอยโคมค่ะทั้งที่เป็นคนเชียงใหม่ แหล่งเลยล่ะ!!

เพราะเราตระหนักว่าผลเสียมันมีแน่นอน อย่างน้อยก็ขยะตกที่ไหนก็ไม่ดี หรือมากเลยคือไฟไหม้

เราไม่อยากสร้างกรรมกับใครค่ะ
comment67:เราอ่านกระทู้นั้นปีก่อนค่ะ

และเกิดมา30ปีเราไม่เคยลอยโคมค่ะทั้งที่เป็นคนเชียงใหม่ แหล่งเลยล่ะ!!

เพราะเราตระหนักว่าผลเสียมันมีแน่นอน อย่างน้อยก็ขยะตกที่ไหนก็ไม่ดี หรือมากเลยคือไฟไหม้

เราไม่อยากสร้างกรรมกับใครค่ะ
comment68:ไม่สนับสนุน ไม่เล่นเอง และไม่ไปงานที่ไหนที่สนับสนุนให้ปล่อยโคมไฟด้วย อีกคนครับ
comment69:
comment70:อะไรที่มันไม่ดี ก็ไม่รู้จะทำไปทำไม 

หาประโยชน์ไม่มี สร้างแต่ปัญหา เวลาทำแล้วมีปัญหาอะไรคนทำก็ไม่ได้รับผิดชอบ 

น่าจะออกเป็นกฎหมายไปเลยให้ยกเลิกได้แล้ว ถ้าทำจับเลย
comment71:เมื่อไหร่ "การปล่อยโคมลอย" จะถือเป็นสิ่งผิดกฏหมายเสียที  แม้โคมลอยจะดับไปด้วยตัวมันเอง แต่ก็สร้างขยะมหาศาลในแต่ละครั้งที่ผู้คนแห่กันไปปล่อยโคมลอย  และหากมันไม่ดับก็อาจไปเผาไหม้ที่พักอาศัยและทรัพย์สินผู้อื่นวายวอดได้ 

สังคมปัจจุบัน ประชากรเพิ่มจำนวนมากขึ้น ที่พักอาศัยอยู่กันอย่างแออัด  ไม่เหมือนสมัยก่อนที่บ้านเรือนอยู่ห่างกันและมีพื้นที่โล่งมากมาย 

หรือจะรอให้โคมลอยไปตกสถานที่สำคัญก่อนจนเกิดเรื่องราวใหญ่โตก่อนถึงจะเป็นวาระแห่งชาติ อย่างนี้เขาเรียก "รู้ว่าวัวหายแน่ๆ แต่จะไม่ล้อมคอกจนว่าวัวจะหายแล้วจริงๆ ถึงจะล้อมคอก"

เข้าใจว่าเป็นธีมสำคัญของเทศกาลนี้ และเป็นการส่งเสริมการท่องเที่ยว เพราะท่องเที่ยว = เงินสะพัด   แต่ควรมองความปลอดภัยของประชาชนคนไทยด้วย
comment72:คนต่างชาติอยากมาขี่ช้างก็เป็นการสนับสนุนการทรมานช้าง คนต่างชาติอยากมาปล่อยโคมลอยก็เพลิงไหม้ คนต่างชาติถ่ายรูปกับเสือก็โดนกัด ควรเลิกโฆษณาท่องเที่ยวให้ต่างชาติมาทำอะไรแบบนี้เสียที อย่าอ้างรายได้ท่องเที่ยวเลย วิธีหาเงินแบบอื่นก็มี พิพิธภัณฑ์ลูฟร์ปีๆ นึงรับนักท่องเที่ยวตั้งกี่ล้าน หาแหล่งท่องเที่ยวที่ทำให้คนในชาติฉลาดขึ้นและดึงรายได้จากต่างชาติดีกว่า
comment72-1:http://pantip.com/topic/33056306

ยาวหน่อยแต่อยากให้อ่าน 

คนไทยต้องขอบคุณนโยบายท่องเที่ยวเชิงปริมาณ ให้คนทั่วโลกมาปลดปล่อยแบบเสรีในบ้านเรา ด้วยการหลับตาให้โลกสีเทาๆ ดำเนินของมันไปครับ

หลายสิบปีมานี้ มันสร้าง GDP สูงพอๆ กับภาคอุตสาหกรรมเลยทีเดียว
comment72-2:ผมว่า ถ้าคิดได้แค่นี้ เอาแบบเทาๆ ไม่ต้องใช้สมองอะไร
ชาติไหนก็ทำได้ครับ ไม่ใช่เรื่องยาก 

ที่มันยากกว่าคือ ให้มันเจริญด้วยวิถีทางที่มันศิวิไลซ์กว่า 
ดังเช่นประเทศที่พัฒนาแล้วเขาทำกัน หารายได้ด้วยวิทยาศาสตร์ เทคโนโลยี อุตสาหกรรม หรือแม้แต่การท่องเที่ยวของประเทศอื่นๆ เขาก็สามารถทำรายได้ของเขาได้ โดยที่ไม่ต้องทำแบบเรา เราต้องถามตัวเราเองก่อนครับ ว่าทำไมเราทำให้มันสร้างสรรค์แบบเขาไม่ได้
comment73:แถวบ้านเราก็มี เห็นแล้วกลัวแทน หลายปีก่อนคนข้างบ้านปล่อยโคมในหมู่บ้าน
แล้วมันไปติดตรงระเบียงบ้านอีกหลัง โชคดีที่คนลอยยังยืนอยู่เลยดับได้ทัน 
คุณคิดว่าเป็นการลอยทุกข์ลอยโศก หรือเป็นการโยนทุกข์โศกให้คนอื่นกันแน่คะ
comment74:ให้ได้ผลก็คือการเพิ่มบทกฏหมายเข้าไบ ให้การลอยโคมผิดกฏหมาย
comment75:ยังมีอีกเหรอครับ
comment76:ต่างประเทศเค้าไปเหยียบดวงจันทร์ ส่งยานไปสำรวจดาวอังคารแล้ว บ้านกูยัง จุดบั้งไฟ เล่นโคมลอยกันอยู่เลย
comment76-1:บั้งไฟญี่ปุ่นก็มี  ลอยโคมที่จีนก็มี  คงไม่รู้ล่ะสิ   เขาเรียกอารยธรรม   ฝรั่งนอกจากไฮเทคก็ไม่มีอะไรโชว์แล้ว
ไม่งั้นคงไม่ขนศิลปะโบราณวัตถุคนอื่นไปสะสมในพิพิธภัณฑ์ตัวเอง
comment77:เพิ่งบ่นไปในความคิดเห็นต้นๆเจอเองอีกแล้ว มันหล่นบนจั่วหลังคาเลย กลางดึก โชคดีคืนนั้นมีฝนปรอยๆ ถ้าไม่มีฝนช่วยจะเกิดไรขึ้น ไม่อยากคิดเลย
หลับกันหมดทั้งบ้านแล้ว  คนปล่อยคงได้ขึ้นสวรรค์
comment78:ต่อต้านเหมือนกัน ไม่ควร คิดว่าไม่เหมาะสมและไม่ถูกกาลเทศะ
comment79:ต่อต้านด้วยอีกคน
ใครอยากปล่อย ขอให้โคมลอยย้อนไปตกบ้านมัน
comment80:การยิงปืนขึ้นฟ้า และบั้งไฟด้วย
comment81:จากที่เคยทราบมาบวกกับอ่านข้อมูลในกูเกิลเพิ่มเมื่อวาน   สรุปได้ว่า
โคมแบบนี้เป็นของใหม่    เริ่มจากงานแสงสีเสียงที่สุโขทัยก่อนแล้วลามไปเชียงใหม่
เดิมภาคเหนือมีแค่ลอยโคมควันอันใหญ่ๆตอนกลางวัน
เคยเห็นเมืองจีนมีงานลอยโคมแบบนี้แต่รูปทรงต่างกันเลยเชื่อว่าเรานำเข้ามา   ภาคอื่นเอาอย่างแต่ไม่มากเท่าภาคเหนือ
จนเดี๋ยวนี้ลอยมันทุกงาน  มั่วไปหมด

ตามที่บอกว่าเป็นของใหม่    
ภายหลังได้รับความนิยมเพราะมีคนทำเป็นตัวอย่างคือสาขาลัทธิจานผีที่เชียงใหม่  ปล่อยโคมกันมหาศาลเพียงอยากดังให้คนถ่ายรูป
เรื่องศาสนาแค่ข้ออ้าง

คนที่บอกเป็นของเก่าจึงไม่ใช่   และต้องเริ่มจัดการที่สาขาลัทธิจานผีก่อนเพื่อน
อีกมุมสงสารคนเชียงใหม่นะ  ตั้งแต่การท่องเที่ยวบูม  วัฒนธรรมถิ่นโดนทำลายเละเทะมาก
comment82:ผมก็เห็นด้วยนะ ยังคิดเลยว่าคนไทยรวยจริง โคมไม่ใช่ถูกๆ จุดลอยมันก็ไปแล้ว 

ที่จริงผมเป็นคนที่ต่อต้านการลอยกระทงด้วยซ้ำ โลกมันไปถึงไหนแล้ว ถ้าอยากจะขอขมาแม่น้ำ ช่วยดูแลรักษามันเเถอะ ไม่ใช่เอากระทงไปลอย
comment83:เห็นด้วยมานานแล้ว สงสัยต้องแช่ง ใครลอยขอให้XXX
comment84:พึ่งเจอมาเหมือนกัน ขณะที่มีโชว์บอลลูน ก็มีคนปล่อยโคมขึ้นไป ไม่ได้สนใจว่าจะเกิดอะไรตามมาเลยห่วงแต่ปล่อยทุกข์ของตัวเอง ตอนนี้แถวภาคเหนือเหมือนเป็นธุรกิจไปล่ะอยากปล่อยตอนใหนก็ปล่อย
comment85:เห็นด้วยนะ คนเราควรมีความรับผิดชอบต่อสังคมมากกว่านี้ ไม่ใช่บ้านกรุไม่เป็นไร แบบนี้ได้เรอะ - -''
comment86:เทศกายปล่อยโคมทีไร ไม่อยากหนีบ้านไปไหนเลย กลัวไฟไหม้บ้านนนน

title:[กระทู้ระบาย] ในสังคม ถูกกำหนดชนชั้นใช่มั้ยถ้ามีแค่นี้ เราจะไม่สามารถอยู่ในสังคมกับเขาได้ : Waterside Restaurant Bangkok
comment:เมื่อวานคุณยาย ที่อยู่ที่กรุงเทพ ขอให้ไปทานข้าวที่ร้านนี้ 
เราขับรถจากมหาวิทยาลัยไป ในร้านอาหารดี พนง บริการในร้านดี (โต๊ะเราเจอ....ในโถข้าว แต่ทางร้านเปลี่ยนให้ทั้งจานและข้าว)
เราขอคุณยายกลับก่อน ( 4 ทุ่ม ) เพราะพรุ่งนี้ยังต้องสอบ
เราเปิดประตู  อยู่ดีๆมีคนวิ่งมา ( เราจอดรถริมต้นไม้หน้าทางเข้ายังไม่ได้เข้าไปในลานจอดรถ) 
โอเคเรารู้มารยาทสังคมต้องให้เงิน
แต่เราไม่ได้ขอเงินคุณยาย เราใส่ชุดนิสิตมา และในกระเป๋าเรามี 100 บาทกับเศษที่เราขึ้นรถเมล์มาเรียน 
เราเลยหยิบเหรียญห้า (มันหนาๆมีเหลี่ยมๆ) ให้เขา เราให้เหรียญบาทไปมันมืดเรามองไม่เห็นว่าจะหยิบ ห้าสิบสตางค์ให้เขาด้วยมั้ย

คนโบกรถรับเงินแล้วเดินกลับไป เรารีบปิดประตูล็อครถ ถอยออก เขาก็ตะโกน "อิเี้ยเอ่ย ห้าบาท มันให้แค่ห้าบาท เตะพื้นๆลูกรัง แล้วก็ส่องไฟฉายใส่ในรถเรา ใส่หน้าต่าง ส่องหน้าเรา เราอยู่นอกตรงถนนข้างหน้าแล้วโดนเขาส่องไฟไล่ๆ ตอนนั้นรถมันติดทางออกไปรามอินทรา (เรากลัว แล้วเสียใจมาก)

เรานอนคิดจนนอนไม่หลับว่า ถ้าเราไม่มีเงิน เราจะไม่มีสิทธิ์ได้ไปทานร้านแบบนี้ ตั้งแต่จอดรถเขาก็ไม่ยอมรับแล้วใช่มั้ย
ต้องโดนเขาเอาไฟมาส่องหน้า เหมือนเราไปทำผิด แล้วถูกคนอื่นที่ไม่รู้จักไม่ให้เกียรติเรา
[Spoil] คลิกเพื่อดูข้อความที่ซ่อนไว้
ขออนุญาติสปอยนะคับมันเป็นเรื่องชีวิตของน้องเขาคับ
อธิบายเพิ่มเติม 
จริงๆที่ไป เพราะคุณยายไม่ได้เจอกันนาน เป็นวันเกิดท่านเลยอยากให้มา ปกติเราไม่ได้ต้องมากินร้านอาหารในเมือง
เรามีรถที่คุณพ่อให้โตโยต้าเก่าๆ แต่มันสามารถพาเรากลับบ้านต่างจังหวัดได้ปลอดภัย
เราสอบวันสุดท้าย ได้เงินกินข้าววันละ 100 บาทแล้วก็เตรียมกลับบ้านเลย ไม่มีเงินติดตัว เพราะเอาเงินไปจ่ายค่าฉีทข้อสอบหมดแล้ว 
ที่บอกชื่อร้านเพราะจะได้รู้ได้ว่า จริงๆร้านนี้มันเป็นร้านที่สูงอยู่แล้วใช่มั้ย แต่ก็คงไม่กล้าไปอีกละเนอะ 

เงินห้าบาทของเรามีค่ามากสำหรับเรา เพราะบางทีขาดไปแค่สองบาท เราไม่สามารถขึ้นรถเมล์ได้ เราไม่สามารถจะขอป้าเขาลดค่าข้าวให้ได้
เราเห็นคุณค่าของเงินมากๆ กับคนที่โตแล้วมองว่า ห้าบาทมันด้อยค่า ไม่เห็นคุณค่าของเงิน 
เรารู้ว่าเราไม่ได้มีคุณพ่อคุณแม่ให้เงินเยอะๆไปให้ค่าโบกรถเขา แต่เราต้องโดนทำขนาดนี้เลยใช่มั้ย
คุณพ่อบอกเสมอว่า ตอนนี้ท่านแก่แล้วหวังให้เรียนจบ ส่งเรามาเรียนไกล ท่านทำงานเหนือยมาก ตั้งแต่ตีสามกลับบ้านเที่ยงคืน เราแทบจะไม่เจอหน้าพ่อเลย 
ที่บอกเพราะอยากให้รู้ว่า พ่อเราหาเงินมาเหนือยมากๆจริงๆนะ เพื่อส่งเรามาเรียน 
เราเสียใจที่ถูกกระทำแบบนี้ 
เราก็รู้คงไม่มีคนไม่มีเงินหรือจน มาทานข้าวร้านแบบนี้หรอกเนอะ ก็ไม่รู้ว่าพื้นที่ตรงนี้เขารับเฉพาะคนมีเงินมาก มาทาน

แต่ไม่เป็นไรนะคะ ถ้าคุณค่าของคนในสังคม วัดกันที่ว่าใครจะมีมารยาทให้เงินได้มาก จะถูกยอมรับ
 เราก็เพียงแค่บอกตัวเองจะตั้งใจเรียน เพื่อให้คนที่อยู่ข้างๆเรามีความสุข เป็นทางเลือกที่ดีที่สุดของเราแล้วล่ะ

ยืมบัญชีพี่มาคะ *


ผมไม่คิดว่าจะมีคนสนใจกระทู้ที่น้องผมตั้งขนาดนี้ 
ผมขอบคุณความคิดเห็นที่สอนน้องและพูดดีๆกับน้องและน้อมรับกับความผิดพลาดการใช้ภาษาและลักษณะการเขียน

ผมไม่รู้ว่าชื่อกระทู้ น้องเขาจะถามในสิ่งที่เขาถามผมมั้ย ผมจำได้ไม่หมดนะน้องพูดเยอะมาก 
"พี่.... ถ้าหนูไม่มีเงิน ไม่มีรถขับแพงๆเหมือนคนในร้านนั้นหนูก็ไม่ควรเข้าร้านนั้น
ถ้าหนูไม่ไป คนโบกรถก็จะได้เงินจากคนที่มีรถแพงๆมาจอดแล้ว 
ไม่มีเงิน หนูก็เลยโดนคนทำไม่ดีใส่ เขามีแต่คนรวยๆ 
หนูผิดเองแหละที่ไป ไม่เจียมตัว ไม่จริงเรื่องที่แม่บอกว่าจะรวยจนเป็นคนดีก็พอแล้ว "

ถ้าใครอ่านมาถึงบรรทัดนี้ ผมเองก็เรียงคำไม่ถูกเหมือกัน ถ้ามองว่าผมปั่น ไม่ต้องแชร์ไม่กดโหวดอะไรทั้งนั้น 
ผมหวังว่าจะมีผู้ใหญ่ใจดีช่วยตอบ ผมกลัวน้องเขาจะมองว่าตนเองไร้ค่าหรือไม่มีประโยชน์ 
แล้วผมจะโทรศัพท์ไปเล่าให้น้องฟังเอง 
และถ้าทางร้านติดต่อมาจริง ผมจะอัพเดทให้นะคับ ถ้ากระทู้ไม่โดนลบหรือขัดข้องอะไร 
    แก้ไขข้อความเมื่อ 18 ธันวาคม 2559 เวลา 20:32 น.
comment1:สรุปคือคุณรู้สึกไม่ดีเพราะคนแย่ ๆ ครับ คนมันแย่ คุณจะไปรู้สึกไม่ดีทำไม ตัดออกจากใจไปซะนะครับ

เราควรเสียใจ/รู้สึกไม่ดี ตอนเราทำผิดมากกว่านะ
comment2:อยากให้ร้านรับรู้และนำไปปรับปรุง ตักเตือนพนักงานพวกนี้

ถ้าคุณอยากได้เงินก็เขียนป้ายเก็บเงินค่าที่จอดรถไปเลย
comment3:สถานที่จอดบางแห่ง พวกนี้ก็ไม่ได้ช่วยอำนวยความสะดวกอะไรขึ้นเลย
comment4:อย่าไปให้ เคยตัว  รถเราขับได้ จอดเป็น
comment5:เอาจริงๆมันไม่ได้เกี่ยวกับชนชั้นของสังคมเลยนะ  มันเป็นเรื่องของคนระดับรากหญ้า ที่ไม่เคยลำบากและได้จนเคยตัว

ส่วนที่คุณบอกไม่กล้าไปร้าน คือผมว่าร้านเค้าไม่ได้ผิดอะไรเลย คุณก็บอกเองว่าบริกรในร้านก็บริการดี เพียงแต่ขอท**หน้าร้านนิสัยไม่ดีแค่นั้นเอง
comment5-1:มันเป็นเรื่องของคนระดับรากหญ้า ที่ไม่เคยลำบากและได้จนเคยตัว

เจ็บอะประโยคนี้ พูดโดนใจมาก
comment5-2:5-1  ผมเกลียดคนที่ทำงานแนวนี้ เราแทบจะไม่ได้ประโยชน์อะไรจากคนพวกนี้เลย ที่ให้นี่ก็เพราะสงสารหรือคิดว่าช่วยๆกัน แต่ดันไม่พอใจกับเงินที่เค้าให้อีก
comment5-3:ไม่ได้เกี่ยวอะไรกับความเป็น "คนรากหญ้า" เลยคุณ 

ไอ้พวกมาเฟียรีดไถค่าโบกรถเนี่ย เขาเรียก "ขอทาน" 

กระแดะเอามาใช้เสียดสี ก็รู้จักใช้ให้มันถูก ๆ หน่อย 

อะไรคือคนรากหญ้าที่ "ไม่เคยลำบากและได้จนเคยตัว"..!?
comment5-4:5-3  ความหมายที่ผมต้องการสื่อถึงคำว่ารากหญ้า ก็ตามที่คุณเข้าใจนั่นแหละ  ไม่ผิดไปจากที่คุณเข้าใจไปแม้เพียง 0.0001องศา
comment6:คิดมากไปครับ ไม่เห็นต้องสนใจเลย

และจริงๆ ไม่ให้เลยก็ได้นะ ยิ่งเป็นร้อยแบบที่คุณคิดผมไม่เคยทำเลย (ยกเว้น valet parking)
comment7:เพิ่งเกิดกับตัวผมเมื่อวาน ร้านข้าวต้มข้างทางนี่แหละครับ พอดีไปงานเผาศพญาติผู้ใหญ่ เอาX3ไปเพราะงานใหญ่หาที่จอดง่ายดี

ขากลับเลยแวะกินข้าว เหลือเศษแค่สิบบาท ภรรยาเลยให้เด็กที่วิ่งมาโบกรถให้เหรียญสิบที่ว่าไป

ก็ทำอาการเป็นไม่สนใจอย่างว่า เคยได้ยี่สิบบาทจนเคยตัว ปกติถึงเอาคันอื่นมาผมก็ให้ตามอารมณ์ไม่ได้เจาะจงว่าต้องเป็นรถอะไรถึงจ่ายมากจ่ายน้อย

พวกนี้ส่วนใหญ่ไม่ใช่คนไทยครับ มีเพื่อนทำร้านอาหารบอกไม่ใช่คนของร้าน หากินเป็นแก๊งค์จ่ายส่วยด้วย ทางใครทางมันผมไม่อยากพูดมาก แต่อยากบอกว่าที่นี่ประเทศไทย mรึงอย่าเหิมเกริมกันมาก
comment7-1:mรึงอย่าเหิมเกริมกันมาก แต่ กรูก็จ่ายmรึง

555
comment8:พนักงานทำนิสัยแย่มาก แค่ 5 บาท ก็เงินนะ ไม่น่าทำนิสัยแบบนี้
comment9:เรื่องรกสมอง  มีเรื่องสำคัญๆ ที่จะต้องให้ใช้สมองคิดอีกมากมาย  จะไปใส่ใจทำไม?
comment10:ไม่ต้องคิดมากนะคะจขกท.
comment11:เรียนจบมาต้องเจออะไรอีกเยอะครับ
อย่าให้ใครมาตัดสินคุณครับ
comment12:ปรกติจะไม่ชอบร้านที่มีพวกนี้มาก ร้านไหนมีจะเลี่ยงๆไปเลยเพราะเราชอบเด็กที่บริการตอนกินมากกว่าและเราทริปในร้านไปแล้ว เหมือนโดนเก็บที่จอดรถเพิ่มกลายๆ

แต่พอมาทำร้านเองและไม่เอาพวกนี้ ถึงได้รู้ว่าหลายๆร้านที่มีไม่ใช่พนักงานของร้าน แต่เป็นของกลุ่มคนเจ้าของพื้นที่โดยกระจายกันแบ่งเด็กตัวเองไปลงทุกร้าน หลายร้านก็อึดอัดที่มีคนมาเก็บเงินหน้าร้านตัวเอง
comment13:ส่วนตัวผม ร้านไหน มีคนมาส่องไฟเปิดประตู ผมไม่เข้าครับ ยิ่งเป็นที่ต้องจอดบนถนนสาธารณะแล้วมาโบก ผมผ่านเลย  (ถ้าไม่มีญาติหรือใครมารอก่อนหน้าเรา) เคยไปกินข้าวแล้วไม่มีเศษเงินแบบ จขกท. นี่แหละจะให้แบงค์100ก็ใช่เรื่องไหม  เอามือตบคอกกระบะตอนจังหวะออกรถ ตบแบบรู้สึกได้ถึงห้องผู้โดยสาร ตั้งแต่นั้นผมก็เลิกเข้าร้านที่มีพนักงานโบกแบบนี้ เสียความรู้สึกมาก เหมือนไปขอที่มันจอด
comment13-1:9ใน10ครั้งมันเลือกไม่ได้อ่ะคุณ เพราะหลายๆครั้งมันเป็นงานรวมญาติ รวมเพื่อนบลาๆ เรากำหนดเองไม่ได้
ถ้าร้านกลางคืนมันก็เป็นแบบนี้แทบจะทุกร้าน
comment14:ไม่เกี่ยวว่ารวยหรือจน แต่เกี่ยวที่ว่าน้องเป็นคนไม่ทันคนและประสบการณ์น้อย ถ้าพี่ได้ยินแบบนั้นพี่จะรีบลงจากรถและเรียกผู้จัดการร้านมาคุย เผลออาจจะถ่ายคลิปมันมาประจานด้วยซ้ำ คนเพิ่งมาครั้งแรกใครจะตรัสรู้ว่าตรงนี้มันมีมาเฟียเรียกไถเงิน ไม่ได้ขอให้มันมาโบกรถให้ด้วยซ้ำ
comment15:พวกนี้เหมือนขอทาน อย่าไปใส่ใจมากครับ
comment16:อย่าไปสนใจเลยค่ะ คนนิสัยแบบนี้ ถ้าเขาไม่เปลี่ยนแปลงตัวเองคงจะเจริญได้ยาก ให้สงสารเขา และเอาเวลารู้สึกไม่ดีมาคิดเรื่องที่มีประโยชน์ดีกว่านะคะ
comment17:ไม่ต้องให้ครับ ปกติผมก็ไม่ให้
comment18:
comment18-1:ใช่เลย  จะตำหนิก็ตำหนิไป แล้วเขียนเรื่องดราม่าของตัวเองมาทำไม เวิ่นเวิ้อมาก ขอโทษที่พูดตรงๆ 
เนื้อหาสาระไม่มีเลย สรุปได้เพียงว่าให้เงินเด็กรถไปห้าบาท แล้วเด็กไม่พอใจ นอกนั้นเป็นประวัติชีวิต จขกท
comment18-2:ใจเย็นๆ จขกท ยังเด็ก ไม่ได้กร้านโลก ชั่วโมงบินสูงเหมือนคนโตแล้ว
comment18-3:21 ไม่เด็กแล้วค่ะ โตพอที่จะรู้ว่าควรตั้งกระทู้ให้ตรงประเด็น ไม่เอาเรื่องอื่นที่ไม่เกี่ยวข้องกับกระทู้มาใส่แล้วเล่าเรื่องให้มันมีดราม่าค่ะ
comment18-4:น้องผมกลับต่างจังหวัดแล้วผมขอตอบแทนนะคับ 
น้องผมตอนนี้ 19 คับ ผมจะพูดถึงความคิดนะคับ น้องเขายังเด็กอยู่ 
และที่น้องผมพิมพ์ เขาพยายามอธิบายให้เข้าใจ ว่าเงิน 5 บาท ของแต่ละคนนั้นคุณค่ามันไม่เท่ากัน. 
ก่อนเขาจะมาเล่าให้ผมฟังเขาถามหลายๆคนแล้ว เรื่องเงิน 5 บาท 
และผมไม่สามารถจะสอนเขาได้ ผมจึงยื่นแอคเค้าให้เขา ผมเชื่อว่าต้องมีหลายๆคนที่สามารถพูดถึงการแก้ปัญหา และมีคำพูดที่สามารถทำให้น้องผมมองอะไรได้ดีขึ้น แต่ผมก็ลืมคิดไปว่า พันทิปมันเป็นดาบสองคม 

และผมคิดว่าน้องผมทำถูกแล้วคับ ที่เล่าว่าตัวเองเป็นยังไง ถ้าคุณลองอ่านแค่ว่า 
เด็กคนนึง เรียนในกทม มีรถขับด้วย คุณจะไม่สงสัยหรอคับทำไมเงิน 5 บาทต้องมาตั้งกระทู้ว่ารู้สึกไม่ดี 
เพราะว่าคำว่า เด็กแล้วมีรถขับ ยังไม่มีรายได้ ใช้ชีวิตในกทม บางท่านต้องตีความแน่นอนคับว่า ฐานะทางบ้านก็คงดีพอตัว 

ผมพิมพ์ไม่ถูกใจ ก็อภัยด้วยคับ
comment18-5:เอ้า อ่านแล้วงงเลย จขกท จะดราม่า บรรยายความรู้สึกส่วนตัว มันผิดตรงไหนนี่ กระทู้ของเขานะ
รำคาญมากก็ข้ามๆไปเลิกอ่านไป ไม่มีใครว่าเลยนะ

จขกท น่าจะโทรกลับไป complain ที่ร้านนะคะ 
คนที่วิ่งมาโบกเป็นพนักงานร้านหรือไม่ ถ้าไม่ใช่.. ให้แจ้งความได้เลย
รีดไถเงินแบบนี้ หากินบนพื้นถนนสาธารณะ ผิดกฏหมาย
comment18-6:
comment18-7:18-4  ประเด็นคือ  หัวข้อกระทู้  เนื้อหาข้างต้น กับเนื้อหาข้างท้าย มันคนละเรื่องกันเลย
comment18-8:อายุ19 นี้ไม่เด็กนะคะ 
อย่าคิดแค่เค้าเป็นเด็กๆ สอนค่ะ สั่งสอนแบบคนโตๆ ไม่ใช่เอะอะเค้ายังเด็กๆ
แบบรี้25ก็คงยังไม่โตสำหรับคุณ
comment19:เป็นเรา เราไม่ให้นะ เราไม่คิดว่ามันคือมารยาททางสังคมนะ (ไอ้อยู่ดีดีก็มาเช็ดกระจกรถเรา ปืด ๆ ๆ แล้วแบมือขอตังค์ด้วย) คือไม่ได้ขอให้มายุ่งเลย อยากเข้ามาเอง ช่วยไม่ได้ มาโบก 2-3 ทีแล้วจะมาเอาตังค์เรา เป็นเราไม่ให้สักบาทแต่แรก

ไม่ต้องคิดมากคะ จขกท 
เราเจอมาเยอะเหมือนกัน แรกๆก็เฟลเหมือน จขกท แหละ แต่พอโดนเยอะเข้า เราชินละ ไม่ให้สักบาท เคยให้แล้วโดนด่า เราก็ไม่ให้เลยดีกว่า คนแบบนี้ไม่มีค่าให้เรามานั่งใส่ใจคำพูดหรอก
comment20:อย่าไปให้ค่ากับคนที่ไม่ให้คุณค่าใจเราเลยค่ะ
อย่าเก็บมาคิดจุกจิก คนเราร้อยพ่อพันธุ์แม่โตมาในสภาพแวดล้อมที่ต่างกัน
คุณมีน้ำใจให้ก็บุญของเขาแล้วเถอะ ไม่ใช่หน้าที่อะไรเลยด้วยซ้ำ
comment21:แสดงกิริยาแบบนี้มันเหมือนรีดไถกัน ร้านปล่อยคนแบบนี้ไว้ได้อย่างไงแก้ไขด่วน
comment22:ทำไมต้องมีการใช้คำว่าแบ่งชนชั้น?
ทำไมต้องเล่าประวัติว่าต้องไปทำไม?
ต้องการตั้งกระทู้เพื่อเรียกร้องความสนใจงั้นเหรอ?

จากเรื่องสั้นๆ แค่นิดเดียว ปั้นเรื่องให้ดูใหญ่โต
ทั้งๆ ที่เนื้อหามีแค่ 1 บรรทัด แต่พรรณาเป็นหน้ากระดาษ


ไม่มีก็ไม่ต้องให้ คนไม่ให้มีเยอะแยะ ผมไม่เคยเห็นว่าคนพวกนี้จะว่าอะไรเลย
แต่คุณดันให้เศษเหรียญ ทำยังกับคนพวกนี้เป็นขอทาน
คนอย่างคุณนั่นแหละที่แบ่งชนชั้นวรรณะ

ปล.อย่าคิดว่าจขกทใสซื่อบริสุทธิ์ คำแต่ละคำที่พิมพ์ลงมามีเจตนาเสี้ยมทั้งนั้น
ปล2 ถ้าเจอแบบนี้ก็ควรร้องเรียนกับทางร้านอาหาร
comment22-1:" แต่คุณดันให้เศษเหรียญ ทำยังกับคนพวกนี้เป็นขอทาน" 
   อ่อ แค่จะมาบอก 5 บาทก็เงินจ้า ถ้าจะผิดน่าจะผิดที่ระบบ พวกโบกรถพวกนี้ ส่วนมากเงินเดือนต่ำเพราะเจ้าของร้านให้กากินกับติปจอดรถ
เนี้ยเระครับ เมื่อก่อนขับเบนซ์ ให้ 20 ยังมีด่าตามหลังครับ แต่อันนี้ไม่ได้ยินกับตัวแต่เพื่อนคัยหลังมันบอก ไม่ใช่ร้านนี้นะครับ อีกเรื่องผมอาจ
เคยไปนานมาแล้ว บรรยากาศดีครับ อาหารรสชาติธรรมดาครับ
comment22-2:ขอให้คุณเจอแบบนี้กับตัวบ้าง

สงสัยว่าไปร้องเรียนร้านอาหารแล้วเค้าจะทำอะไร??
comment22-3:"แต่คุณดันให้เศษเหรียญ ทำยังกับคนพวกนี้เป็นขอทาน"

จากประโยคนี้" ไม่ "ต้องให้เงินคนโบกรถเลยดีกว่ามั้ย จะได้ไม่ถูกหาว่าให้เศษเหรียญขอทาน

ทำไมอ่ะ จะต้องให้ร้อยนึงเหรอ ถึงจะไม่โดนมองว่าไปดูถูกคนโบกรถ
บ้าว่ะ มีเท่าไหร่ก็ให้เท่านั้นแหละ มีน้อยก็ให้น้อย
comment22-4:โอยยยย ความเห็นย้อยแย้งตัวเอง

"ทำไมต้องมีการใช้คำว่าแบ่งชนชั้น?" VS "แต่คุณดันให้เศษเหรียญ ทำยังกับคนพวกนี้เป็นขอทาน"

เขาก็ออกตัวแล้วว่าเศษเหรียญที่เขาให้นั้น สำหรับเขาน่ะมีค่านะ
แต่คุณมองว่าเศษเหรียญนี้มันต่ำต้อย แถมยังไปเปรียบถึงขอทาน

ทบทวนสิ่งที่คิดแล้วพิมพ์ลงไปกับมือตัวเองใหม่นะ..ย้อนแย้งจุง
comment22-5:ไม่ให้คงโดนต่อยไปแล้ว พวกมาเฟียรีดไถประจำร้านอาหารหลายที่เด็กยังไม่รู้มั้ง
comment23:ทางร้านต้องออกมาพูดบ้างนะ
comment24:รู้คุณค่าของเงินดีแล้วครับ 
ถึงเรียนจบก็อย่าลืม...ไม่ต้องคิดมากนะ
comment25:ลงชื่อร้านเค้าเต็มๆ ที่หัวกระทู้
เท็จจริงอย่างไรก็แล้วแต่ หากทางร้านชี้แจงเข้ามา ตอบเค้าให้ได้นะ อย่าดราม่าภาคสอง แล้วอ้างว่ายังเด็ก ประสบการณ์ยังน้อยไม่ทันคนอีก
comment26:ร้านพวกมีคนมาเก็บตังจอดรถนี่ผมไม่ไปเลย
comment27:อย่าไปคิดเยอะครับ ไม่งั้นเราก็ไม่สบายใจไปตลอด ช่างเค้า
comment28:โถ่อย่าคิดมากครับคุณ คนแบบนั้นเขาก็คงคิดได้แค่นั้นล่ะครับ อย่าไปเสียเวลาสนใจเรื่องนี้ครับ คราวหน้าไม่ต้องให้เลยซักบาทครับ
comment29:เป็นการอ่านกระทู้ ที่ต้องอ่านซ้ำถึงสองรอบ ชื่อกระทู้กับเนื้อหา มันงงๆนะ

สรุปว่า ให้เงินเด็กรับรถไปห้าบาท แล้วเด็กไม่พอใจ นอกนั้นเป็นประวัติชีวิต จขกท

แล้วมันแบ่งชนชั้นยังไงอะ ใครแบ่ง จขกทแบ่งเอง หรือเด็กรับรถเป็นคนแบ่ง?
comment30:หัวข้อกระทู้ กับ เนื้อหา มันคนละเรื่องกันเลย

อยากจะบอกว่า .. ถ้ามีแค่ 5 บาท สู้ไม่ให้ดีกว่าครับ ถ้าให้เค้า 5 บาท มันเป็นความรู้สึกเหมือนดูถูกน่ะครับ
comment31:ไม่ต้องใส่ใจ ถนนของหลวงจอดได้ไม่ต้องจ่ายค่าส่วยเพราะเราจ่ายภาษีรถยนต์ไปแล้วนี่ แต่เป็นที่
มรดกของบรรพบุรุษใคร เรียกลูกหลานมาเก็บค่าที่ก้ออีกเรื่อง ถ้าได้ยินคำด่าก่อไม่ต้องรับเพราะเราไม่ใช่ถังขยะ ให้คำด่ากลับไปที่ชีวิตของคนด่านั่นแหละ
comment32:ยังเด็กอยู่ เรื่องเล็กๆอย่าไปคิดอะไรมาก ปล่อยวางบ้าง เดี๋ยวเรียนจบไป สมัครงาน มีแฟน เจอแม่สามี จะหนักกว่านี้อีก นานๆเข้าไปความเครียดมันสะสมจะเป็นมะเร็งเต้านมเอานะเอ้อ ที่บ้านมีสองคนเครียดแบบนี้หละ ตัดนมทิ้งไปสองคนแล้ว หมอเขาบอกว่าความเครียดมีส่วน ไอ้เราผู้ชายสนุกสนานรื่นเริง นมยังอยู่ครบทั้งสองข้างเลย อันนี้เรื่องจริงนา หมอที่ดูแลเขาก็เรียนรุ่นเดียวกับผม
comment33:เบื่อพวกคนแบบนี้มากเลยนะ
บริการก็ไม่ดีแต่อยากจะได้เงินมาก ๆ
แฟนเราไปงานแต่งที่โรงแรม
ให้เด็กรับรถเอารถไปจอดให้ 
ทิปไป 100 บาท กลับถึงบ้านเจอว่า
เด็กรับรถเอารถไปครูดกับอะไรไม่รู้ 
เงินก็ให้แต่ไม่ระวังเลย
comment33-1:อึ๊ย แล้วจัดการอะไรได้มั้ยคะ ลองแจ้งทางโรงแรมหรือเปล่า
comment34:เดี๋ยวได้มีฟาดหัวจนเสียชีวิตเพราะให้ทิปน้อยอีก คนเราสมัยนี้ก็เกินไป ได้เงินง่ายๆจากเขาแล้วยังจะไม่พอใจอีก
อยากให้ทางร้านมาดูแลพวกนี้ด้วยครับ ไม่งั้นลูกค้าจะเข็ดขยาดเอาได้ 

ส่วน จขกท ดราม่ามากไปครับ เวิ่นเว้อไม่สมเป็นผู้ชายเลย
comment35:ถ้าจริงยามก็เสียมารยาทมาก เรามีสิทธิ์จะให้หรือไม่ให้ก็ได้เรื่องของเรา
comment36:การปล่อยวางเป็นเรื่องที่ถือว่าง่ายที่สุดอย่างหนึ่งแล้วในการจะทำให้ชีวิตมีควาสุข หรืออย่างน้อยก็ไม่ทุกข์

จขกท.ไปมัวเก็บเรื่องนี้มาใส่ใจจนเป็นทุกข์ ถึงขั้นต้องมาตั้งกระทู้ระบาย ลองถามตัวเองว่าเเพื่ออะไร?

เพราะคำตอบต่าง ๆ จขกท.ก็คงมีอยู่ในใจแล้ว คงไม่ได้ต้องการคำตอบจริงจังหรอก

ติดแค่ว่าปล่อยวางลงไม่ได้เท่านั้น เลยเก็บไว้ในใจจนเป็นทุกข์ซะเปล่า ๆ

แค่ทิ้งมันไปซะ ไม่ต้องไปคิดมาก คนเรามีร้อยแปด ดีชั่วปนกันไป ความคิดอ่านต่างกันไป

เราไปควบคุมคนอื่นไม่ได้ ควบคุมแค่ใจเรานี่แหละ ว่าจะทำให้มันสุขหรือทุกข์ดี
comment37:จขกท น่าจะโทรกลับไป complain ที่ร้านนะคะ 
คนที่วิ่งมาโบกเป็นพนักงานร้านหรือไม่ ถ้าไม่ใช่.. ให้แจ้งความได้เลย
รีดไถเงินแบบนี้ หากินบนพื้นถนนสาธารณะ ผิดกฏหมาย
comment38:เคยทราบมาว่าคนพวกนี้จะไม่ได้เงินประจำค่ะ หรือถ้าได้ก็จะน้อยมากๆ รายได้หลักของเขาจะมากจากทิปพวกนี้แหละ คิดเสียว่าเขาคงมีความจำเป็นแหละค่ะ อย่าไปคิดมากนะคะ ไม่ชอบกิริยามารยาทก็คอมเพลนได้ค่ะถือว่าเป็นงานที่เขาเองก็ต้องทำให้ดี เพราะไม่ว่าจะได้มากหรือได้น้อยเขาก็ไม่ควรมาทำกิริยาทรามๆ ใส่คุณค่ะ
comment39:ตราบใดที่ยังมีคนใจบุญ คนขี้รำคาญ คนขึ้กลัว คอยให้เงินคนที่หากินแบบนี้
(คนที่เก็บเงินค่าจอดบนถนนหลวง คือนั่นบ้านคุณเหรอถึงมาเก็บค่าจอด) 
เราก็จะเจอปัญหานี้ไปเรื่อย ๆ ค่ะ พวกนี้ก็จะได้ใจ และไม่คิดไปหางานที่ใช้แรงใช้สมองเหมือนชาวบ้านทำ
ใครไม่เริ่มแต่เราเริ่มนานแล้วค่ะ เราไม่ให้เงินคนพวกนี้เลย อยากโกรธก็โกรธไป ด่าได้แต่อย่าให้ได้ยิน
comment40:เราเข้าใจ จขกท นะ 

แต่อย่าเก็บมาคิดเลยนะ รกสมอง คนนิสัยไม่ดีในสังคมเรายังมีอีกเยอะ

คนโบกรถนี่บางทีตอนเข้าไม่โบก มาโบกตอนออกจะเอาเงิน โบกให้ยังไม่ออกตัวได้เลย คันอื่นจะออกบ้างวิ่งหายไปแล้ว
comment41:ถ้าน้องกลับมาอ่านใหม่ด้วยใจร่มๆ
จะขออธิบายว่า หัวเรื่อง กับ เนื้อหาในกระทู้ มันไม่สัมพันธ์กัน คนอ่านหัว แล้วมาอ่านไส้ใน มันคนละเรื่อง สอบภาษาไทยเรียงความ นี้ถือว่าสอบตกนะ

เข้าใจอารมณ์ ว่าตกใจที่พนง. ทำกิริยาแบบนั้น คงไม่เคยเจอแบบนี้ เลยทำตัวไม่ถูก เกิดคำถามในใจ แล้วติดใจ มาตั้งกระทู้ถาม โดยความตกใจไม่เข้าใจ เลยตั้งกระทู้ระบายไม่ถูกจุด

ขออธิบายน้องว่า พนง. ที่จอดรถ บางร้านไม่ได้จ้าง มาอาศัยทิปจากคนจอดรถ ซึ่งจะอย่างไรก็ตาม เจ้าของร้านรู้เห็นคนพวกนี้ การที่จะให้ทิปใคร เป็นความพอใจของเรา คนพันทิปก็ยังเสียงแตกว่าควรให้หรือไม่ แต่ก็พอสรุปว่า การทิปเป็นความพอใจส่วนตัว ไม่ใช่ธรรมเนียมแบบบางประเทศ  5 บาท ที่น้องให้ไปนั้น เป็นความสะดวกใจที่จะให้ ไม่ต้องกังวล ว่าถูกหรือผิด 

และเรื่องนี้ไม่เกี่ยวอะไรกับการไปทานอาหารร้านนี้ หรือการเป็นนักศึกษาไม่มีรายได้ เพราะมันคนละส่วน แต่เรื่องนี้ถ้ามองในภาพรวม เจ้าของร้านควรรับทราบ แล้วนำไปปรังปรุงเรื่องพนง. ที่จอดรถ เพราะมันเป็นหน้าตาของร้านเช่นกัน 

ข้อแนะนำคือ แจ้งเรื่องนี้ให้เจ้าของทราบ แล้วนเองก็ปล่อยวางเถอะ คราวหน้าถ้าเจอเหตุการณ์แบบนี้ ไม่ต้องสนใจ หรือน้องกล้าจะเผชิญหน้าก็ให้จอดรถ แล้วกลับไปที่ร้านคุยกับเจ้าของร้านไม่ก็ผจก.ร้านทันที
comment42:ผมไม่ให้ครับ
comment43:นี่คุณ จขกท เจอคือเค้าสบถหลังจากเดินจากเราไปแล้วใช่ปะคะ
เราเคยไปทานข้าวแถวประชาชื่น จอดริมถนน ตอนจอดก็จอดเองนะ แต่มันก็โซนๆหน้าร้านไง
เวลาจะกลับ เขาก็เดินมาส่องไฟ จะช่วยโบก เราไม่ได้ลดกระจกให้เงินค่ะ รู้มํยคะเขาทำไง
เขาเอาตัวมาขวางรถเราไว้เลยค่ะ คือไม่ให้ไป ถ้าไปก็ต้องเหยียบทรีนมันไปเลยงี้
เราก็กดคันเร่งลงไปหน่อยนึงให้สัญญาณว่าเห้ย เราจะไป นางก็ไม่ให้ ยังไงเมิงก็ต้องจ่ายตูมางิ้
เอ้ออออออออออออออออ แบบนี้ก็ได้หรออออ 55555 เลยลดกระจกให้ไป 5 บาท ถือว่าทำบุญ

บ้านเมืองเรา บางทีอยู่ยากค่ะ ผญ ขับรถคนเดียว มันก็คิดว่าจะทำไงก็ได้
แต่เราก็คิดนะว่าถ้ามันจะทำไร กรูก็ขับรถทับเมิงเลยแหล่ะ ไส้แตกแล้วค่อยไปคุยกันที่โรงพักนะแจ๊ะ 5555
comment44:สุดจะดราม่า อ่านเนื้อกระทู้ เห็นที่พี่ของคนตั้งกระทู้เน้นตัวหนานึกว่ามีคนแขวะอะไรมากมาย 
ไม่มีเลย เม้นกันเบามาก ๆ ยิ่งเม้นที่พี่จขกทไปดราม่าต่อนี่ทำที่เขาบอกจะดีกว่าจริง ๆ เม้นก็จะเป็นแบบที่คุณบอกว่าอยากได้นั่นแหละ
ไม่ใช่ปั้นคำชนชั้น พ่อทำงานเหนื่อย รู้คุณค่าของเงินอะไร ประเด็นเลยเยอะไปหมด แถมไม่เกี่ยวอีกต่างหาก
comment45:โลกนี้มันอยู่ยากกว่าที่คิดอ้ะเนอะ
แต่กระทู้นี้ใช้ภาษาไม่ค่อยดี ไม่ได้เกี่ยวอะไรกับวรรณะหรือเงินห้าบาทหรือครอบครัวทำงานลำบากหรอก
แต่มันเกี่ยวกับการบริการห่วยๆของพนักงานห่วยๆคนนึง
แต่เจ้าของกระทู้อาจจะยังไม่เคยเจอประสบการณ์แบบนี้ + ไม่มั่นใจในตัวเอง
ถ้าเป็นเราคงบอกผู้จัดการอ้ะ พนักงานห่วยขนาดนี้
และอยากจะฝากบอกน้องว่าให้มีความมั่นใจในตัวเองให้มากกว่านี้หน่อย สู้คนมากกว่านี้หน่อย
อย่าเอาเรื่องรายได้มาเป็นปมในชีวิต มันไม่เกี่ยวกันเลย
โลกเรามีคนแย่ๆอยู่มากมาย ถ้าเราไม่สู้มันก็ไม่ควรสนใจมัน เครียดเปล่าๆ
comment46:นี่ยังไม่เข้าใจว่าโดนเด็กโบกรถด่าแล้วมันเกี่ยวกับว่าร้านริเวอร์ไซด์แบ่งแยกชนชั้นยังไง อย่างมากร้านก็ผิดที่ปล่อยให้พวกนี้มาเรียกเก็บเงินแถวที่จอดรถ จขกท.เรียนมหาลัยนี่ก็โตแล้วนะ ถ้าเป็นเด็กมัธยมจะไม่ว่าเลย โยงนั่นมั่วนี่ไปหมด พร่ำเพ้อพรรณนาหาสาระไม่ได้ เหมือนมีปมอยู่แล้วเรื่องฐานะแล้วพาลคิดเองเออเองไปหมด อ่านแล้วทั้งเพลียทั้งขำ
comment47:ก็ดีครับ น้องคุณอาจจะต้องเรียนรู้สังคมอีกนิดครับ ทั้งจากเหตุการณ์นี้แล้วก็พันทิป 

อย่างแรก เรื่องเด็กโบกรถจะให้หรือไม่ให้ก็ได้ครับ แต่ให้ห้าบาทมันไม่ค่อยมีคนทำครับ (ไม่เกี่ยวค่าของเงินหรืออะไรทั้งสิ้น มันแค่มารยาทที่สังคมเข้าใจกันเอง) เพราะฉะนั้นกรณีน้อง ไม่ให้ดีกว่า

อย่างที่สอง คุณจะกินร้านไหนได้ อยู่ที่เงินค่าอาหารไม่ใช่ทิปครับ ถ้าไม่สบายใจ โทรไปคอมเพลนที่ร้านเลย อย่าโยงไปมาแบบนี้เลยครับ มันดูไม่เป็นผู้ใหญ่เท่าไหร่
comment48:เราตอนเรา เด็กๆ 
เจอเหตุการณ์แบบนี้ก็คง ช็อคและกลับมาคิดไม่สบายใจไปหลายวัน 

คนนิสัยแย่ๆ แสดงออกแค่ หนึ่งนาทีแล้วก็ลืม
แต่คนที่เค้ายังอ่อนต่อโลกและประสบการณ์ ยากที่จะไม่คิดเลย
เราก็เคยเป็น   แต่เริ่มโต เริ่มปล่อยวาง
comment48-1:เข้าใจเค้านะ เด็กที่อยู่ในกรอบ ไม่เคยเจอคนทำท่าทางหรือคำพูดไม่ดี อยู่ในสภาวะที่ดี สิ่งแวดล้อมดี อาจไม่เคยเจอคำพูดกริยาที่แย่ๆก็เลยคิดมาก  ที่สำคัญอาจไม่รู้จักพันทิปดีเท่าไร  กำลังคิดมาก สับสน  ก็เลยระบาายออกมาค่อนข้างวกวน  ช่วยกันให้กำลังใจให้พร้อมรับกับสถานการณ์ที่อาจแย่กว่านี้อีกเยอะในโลกกว้างหลังเรียนจบเถอะ  ให้ทิ้งไปซะกับการคิดมากในสิ่งกวนใจ เลือกรับแต่สิ่งที่ดีเก็บไว้นานๆ
comment49:ให้5บาทแล้วคนโบกรถด่า

มันโยงไปเรื่องชนชั้นได้อย่างไร
comment50:ร้านนี้เคยไปกิน3ครั้ง ตอนที่ไป เราก็เป็นนิสิตนี่แหละ (ช่วง2-3ปีที่ผ่านมา)

เราขับeco carคันเล็กๆ ตอนขับเข้าไปก็ไม่เห็นมีใครสนใจ แต่ตอนกลับ เดินตามต้อยๆๆ เอาไฟส่องนู่นนี่นั่น พยายามช่วยโบก (แต่ในใจอยากจะบอกว่า พี่คะ หนูขับรถคล่อง ไม่ต้องโบกค่ะ เพราะหนูระแวงกลัวจะถอยชนพี่มากกว่า) แต่ก็ทำได้แค่คิด และสุดท้ายก็ต้องให้เงิน20บาท ทุกครั้ง ไม่ใช่เคยชินที่จะให้ตัง แต่รู้สึกสถานการณ์มันบังคับ ซึ่ง ณ วันนี้ที่อ่านคอมเม้นท์เราเพิ่งรู้ว่า มีคนที่ไม่จ่ายเยอะเหมือนกันแฮะ  😂
comment51:น้องจขกท. sensitive เกินไปค่ะ
ถ้าไม่มี หรือไม่อยากให้ ก็ไม่ต้องให้ค่ะ
ถ้าเลือกจะให้ จะให้น้อยจะให้มาก มันก็เรื่องของเรา
เขาจะพอใจ ไม่พอใจ มันก็เรื่องของเขา ไม่จำเป็นต้องเก็บมาใส่ใจเลยค่ะ

ส่วนเรื่องประวัติชีวิตที่เพิ่มเข้ามา เราเห็นด้วยกับความเห็นอื่นๆ นะคะ ว่าไม่จำเป็นต้องเล่าเลย
ไม่ได้เกี่ยวข้องกับเนื้อหากระทู้เลย

การให้ทิปคนโบกรถ เป็นเรื่องความพอใจส่วนตัวของคนให้ ไม่ได้มีกฎบังคับว่าต้องให้
น้องจขกท. แค่เจอคนทัศนคติไม่ดีก็เท่านั้นเอง
มันมองได้ทั้งสองมุมว่า ที่เค้าไม่พอใจเพราะคุณให้เค้าน้อยเกินไป
กับเค้าอาจจะคิดว่า คุณดูถูกเค้า เห็นเค้าเป็นขอทาน

แต่ทั้งนี้ทั้งนั้น ไม่ได้เกี่ยวกับการแบ่งชนชั้นเลยค่ะ
ดีไม่ดีเค้าจะคิดว่าพวกคุณเป็นพวกคนรวยแล้วขี้เหนียว มากกว่าจะแบ่งชนชั้นว่าคุณไม่มีเงินเลยให้เค้าน้อยนะคะ
comment52:การให้ตามกำลัง ไม่ว่าจะทำบุญหรืออะไรก็ตาม ที่มันไม่มีขั้นตำ่กำหนด ยังไงคุณก็ไม่ผิด
แต่จะผิดถ้าคุณให้เกินตัว ให้เกินจำเป็น 

แล้วไม่ควรมาวัดเปรียบเทียบคนอื่น 
ให้ของเรา ก็คือมาตรฐานของเรา
ถ้าเอาแต่เปรียบเทียบ คิดมากกับการให้ของคนอื่น
คุณนี่แหละ กำลังแบ่งชนชั้นตัวเอง แล้วมานอยด์ตัวเอง
ก่นโทษตัวเอง ที่มีไม่มากเท่าเขา

คิดแต่สาระชีวิตตัวเองดีกว่า คุณคงอ่อนโลกมาก เจอคนแปลกหน้าน้อย
เดวไปทำงานคุณจะเจอมนุษย์ทำงานที่เต็มไปด้วยแข่งขัน มีหน้ากากฐานะในสังคมจริงบ้างปลอมบ้าง 
 คุณต้องเผชิญเรื่องพวกนี้ คุณต้องแกร่งกว่านี้
 อย่าเอาเรื่องที่ตัวเองทำเต็มที่แล้ว จบไปแล้ว เก็บมาคิดเลยค่ะ
 ชีวิตยังไม่ขั้นเศร้า เด็กโบกรถสาดไฟฉายคนนั้นไม่ได้ยิ่งใหญ่มีอิทธิพลในชีวิตน้องเกิน5นาที ที่เสียเวลาไปค่ะ
comment53:ร้านไม่ผิดนะคะเราว่า หลายๆร้านที่เราเคยเจอเจ้าของร้านเค้าไม่รู้ด้วยซ้ำว่าเด็กร้านเค้านิสัยแย่ 
เราเองก็เคยคุยกับเจ้าของร้านอยู่2-3ร้านเมื่อเจอเด็กรับรถนิสัยแบบนี้และเค้ายินดีจะปรับปรุง (เฉพาะที่เราเคยเจอ)
ถ้าจะผิดคือผิดที่เด็กรับรถนิสัยแย่ จ้องจะเอาแต่แบงค์หรือทิปเยอะๆ
แล้วคงไม่เกี่ยวอะไรกับชนชั้นสูงอะไรด้วยหรอกค่ะ 
น้องควรคิด พิจารณาเรื่องให้ถูกนะคะว่าควรดราม่าตรงไหน
comment54:เรื่องแค่นี้ ยังดราม่าคิดเล็กคิดน้อยขนาดนี้

ใช้ชีวิตมายังไงฮะ ต่อไปจะมีชีวิตอยู่ในสังคมต่อได้ไหม เวอร์

ถ้ามีน้องมาบ่นกับผมแบบนี้ ผมก็จะสอนไปตามจริง

คงไม่ขนาดมาตั้งกระทู้ในพันทิปต่อหรอก จั่วหัวซะนึกว่าเรื่องใหญ่โต

แถมจั่วชื่อร้านเขาเต็มๆอีก โดนไรขึ้นมา อ้างอายุ 19 ยังเด็กไม่ได้นะครับ
comment55:เหมือนอ่านนิยาย
comment56:เราเคยไปร้านนี้ บริการดีนะคะ ส่วนตัวเรานั่งกินอยู่ในร้านไม่ต้องคอยดูแลรถ ไม่ต้องคอยพะวงว่า จะมีใครถอยรถมาชนหรือเปล่า คนพวกนี้เขาดูแลให้ เราเต็มใจจ่ายทุกครั้ง คนพวกนี้เขาก็หวังจากทิปนี่แหล่ะค่ะ เขาอาจจะหวังมากหน่อย เพราะเขาก็มีรายได้จากแค่ตรงนี้ เขาก็อาจจะคิดแบบบ้านๆ หรือหวังจาก จขกท ว่าอาจจะได้ สัก 10 20 อะไรงี้ พอได้ 5 บาทเลยเสียอารมณ์ เลยสบถออกมา ไม่ทันได้คิด
comment57:น้ำเยอะมาก เล่ารายละเอียดอื่นๆที่ไม่เกี่ยวกับเรื่องหลักเยอะไป เจออะไรในโถข้าว ไม่เกี่ยวกับเนื้อเรื่องหลักเลย แล้วจริงๆก็ไม่เห็นมีการแบ่งชนชั้นตรงไหน ประเด็นคือเขาด่าคุณ คุณควรต่อว่าไปทางร้าน ตั้งกระทู้คอมเพลน แต่ไม่ได้เกี่ยวกับชนชั้นอะไร ไม่ต้องดราม่าโทษตัวเองถ้าหนูไม่ไป เขาจะได้เงินจากรถแพงๆ ลามไปเรื่องรวยจนขอเป็นคนดีอีก

แล้วเราอ่านจากที่คุณน้องบรรยาย ที่คนโบกรถเขา "ส่องไฟมาที่รถ" มันอาจจะเป็นแค่การโบกรถตามปกติก็ได้รึเปล่า? เวลาเขาโบกรถเขาก็ส่องมาที่รถนี่แหละ จะให้ส่งไปไหนละ ส่วนว่าส่องมาที่หน้า อันนี้ไม่มีความเห็น 

แต่เราว่าน้องคุณคงตกใจที่โดนด่า เลยเก็บทุกอาการท่าทางของเขามาคิดมากจนเกินไป (เช่นเขาเอาไฟส่องรถเพื่อไล่ อ่าว ก็คุณจะไป เขาก็มาโบกต้องเอาไฟส่องเพื่อโบก กลายเป็นส่องไล่) มีบางความเห็นตำหนิเรื่องการใช้ภาษา และการเล่าดราม่ายืดยาวเนื้อหามีนิดเดียว คุณก็ดันไปแขวะเขา ให้ท้ายน้องตัวเอง ไปบอกพันทิปเป็นดาบสองคม คุณเป็นพี่ก็ควรสอนเขา ปลอบเขา มากกว่าให้ท้ายพากันดราม่าไป 

สรุปมันไม่เกี่ยวกับแบ่งชนชั้น ไม่เกี่ยวกับรวยจนขอเป็นคนดี ผิดที่ตัวคนโบกรถคนนั้น ไม่ใช่ร้านแบ่งชนชั้น น้องคุณไม่ต้องโทษตัวเอง ไม่ต้องรู้สึกแย่หรือต่ำต้อยด้อยค่า คนรับรถเขาสบถด่าเพราะคุณให้น้อยกว่าที่เขาต้องการ ไม่ใช่เพราะคุณจนหรือดูถูกคุณว่าไม่มีเงิน (มีเงินซื้อรถ เขาไม่มองว่าคุณจนหรอก)
comment58:ไม่มีก็ไม่ต้องให้ครับ ใส่ชุดนิสิตผมว่าเค้าไม่ว่าอะไรหรอก

ความรู้สึกน่าจะดีกว่าได้เหรียญ5นะครับ
comment59:ก็แค่ เจอคนพฤติกรรม แย่ๆ ก็แค่นั้น. ทำไม ลากไปเลยเถิด ถึงเรื่องแบ่งชนชั้น. อยากให้ขีวิต ดราม่าขนาดนั้น
comment60:" เด็กรับรถ  นิสัยไม่ดี "   


เรื่องมีเท่านี้    ถ้าเป้นพนักงานของร้าน Waterside Restaurant Bangkok  ก็ขอให้ช่วยตักเตือนพนักงานด้วย



ส่วนเรื่อง จขกท  พี่ จขกท ยิ่งมาอธิบายยิ่ง งง เยอะไปหมด   จะเอาอะไร บอกมาตรงๆ

พวกคุณก็เยอะไป  ไม่เห็นต้องมาบอกใครว่า จน หรือเรื่อง ชนชั้นอะไรเลย   ไม่เกี่ยว
comment61:มันเป็นเรื่องธรรมดาของงานแบนี้ครับ ลองค่อยๆ  นึกตามที่พี่จะบอกนะครับ

พี่เคยขับรถไปทานข้าวร้านแพง ๆ เหมือนกัน และทุก ๆ ครั้งถ้าพี่มีเหรียญ ก็จะให้
หรือถ้าไม่มีจริง ๆ พี่ก็ไม่ให้นะครับ มันขึ้นอยู่ที่เรา ไม่ได้อยู่ที่น้องคนโบกรถ
ส่วนเขาจะว่าเราอย่างไรก็เป็นเรื่องของเขา ขับรถออกมาเขาก็อาจจะว่าเราสนุกปาก
แต่ก็แค่นั้นครับ เดี๋ยวก็มีรถคันอื่นหรือคนอื่นให้ หรือไม่ให้เขาอีกเช่นกัน

มันเป็นสิ่งที่เราเลือกได้ เลือกว่าจะให้หรือไม่ให้ และเลือกที่จะเอาความรู้สึกแย่ ๆ กลับมาหรือเปล่าครับ

อีกมุมนึงพี่ก็ขับรถตู้รับส่งลูกค้าด้วย ซึ่งแน่นอนว่าพี่เคยนั่งอยู่ละแวกพวกน้องโบกรถนี่แหล่ะ
มองอีกมุมนึงงานที่เขาทำพี่มองว่าไม่สบายแต่ก็ไม่เหนื่อยครับ และเขาเองก็มีมาตรฐานในใจของเขา
มาตรฐานเหล่านั้นพี่จะบอกว่ามาจากรถและการแต่งตัว ก็คงไม่ผิดนักนะครับเพราะเท่าที่ได้ยิน
คำบ่นจะมาจากรถเก๋งมากกว่ากระบะ และมาจากรถเก๋งยี่ห้อหรูมากกว่าธรรดาทั่วไป
เวลาพี่ขับรถตู้พี่ก็ให้เขานะครับ พี่ได้ค่าจ้างอยู่แล้วซึ่งมากกว่าเงินที่เขาจะได้ในแต่ละวัน (เดาว่า)
แบ่งได้ก็แบ่งไป แต่พี่อยู่ในสถานะแบ่งได้ ถ้าแบ่งไม่ได้ พี่ก็ไม่ให้และไม่เอาความรู้สึกแย่เช้ารถครับ
comment62:คนรับรถร้านนี้ไม่น่าเป็นของร้านครับ จ้างมาอีกที
เดี๋ยวนี้ทำที่จอดรถใหม่ใหญ่ๆ ด้านข้าง มืดๆอยู่
ถ้าไปคนเดียวก็ให้เขาไปเถอะ กลัวจะโดนทำร้าย
comment63:จบค่ะ เนื้อเรื่องไม่มีอะไร 
ดราม่ากันเองทั้งพี่ทั้งน้อง
comment64:นี่หรือ กระทู้แนะนำ
comment65:เหมือนเคยอ่านจากเพจไหนซักเพจในเฟสบุค
เจ้าของเพจมีเพื่อนเป็นคนญี่ปุ่น แล้วไปกินข้าวกัน คนญี่ปุ่นก็สงสัย ว่า ....
"มันแปลกมั้ย ที่เราทิปเด็กโบกรถไป 20 บาท ทั้งๆที่เค้าแค่โบกมือ 2-3 ทีเอง
แต่พนักงานในร้านอาหาร ทั้งเสริฟน้ำ เก็บจาน บริการทุกอย่าง เดินไปเดินมาหลายรอบ แต่ให้ทิปไปแค่ 10 บาท"

แบบว่า เออ ก็จริงเนอะ ...
บางทีเราไม่ต้องการให้เค้ามาโบกด้วย เกะกะ เราจอดเองได้สบายๆ 
นี่แค่มาโบกๆไม่ได้พูดอะไร แต่เราบังคับพวงมาลัยเองนะเฟ้ย แกไม่ได้ช่วยเลย (ซึ่งปกติเราก็ไม่ให้ทิปพวกนี้อยู่แล้ว)

พวกนี้ถ้าเค้าไม่ได้จะมาเรียกเก็บค่าจอดรถ เราก็ไม่เคยให้นะ 
จริงๆบางเรื่องอ่ะ ไม่ให้เลย กลับดีกว่า ให้แล้วให้นิดเดียวอีกอ่ะ

จขกท.ใจเย็นๆ ลืมมันไปซะ ไม่ต้องคิดมาก เครียดเปล่าๆน่ะ คนนิสัยแบบนี้ก็แค่บางคนเท่านั้นแหละ
comment66:คนที่บอกว่าก็ไม่ต้องไปให้สักบาทนี่ ถ้าเขาขับรถไปจอดตามวัดดังๆแล้วทำแบบนี้นะ 
ไหว้พระเสร็จกลับมาเจอรถตัวเองนี่รู้เรื่องทุกราย!!! (เรื่องจริง ไม่โลกสวย)  ถ้ามอเตอร์ไซค์จะโดนลวดแทงล้อบ้างล่ะ ถ้ารถยนต์ก็โดนน้ำมันเบรคราดบ้างล่ะ

เราเข้าใจน้องเค้านะ คือรู้ว่าต้องให้แหล่ะ แต่พอดีมันมีแค่นั้นไง ทำไมต้องมาทำกิริยาไม่ดีใส่ด้วย.. อย่าไปคิดมากเลยค่ะ วันนึ
งเค้าคงได้รับผลจากการกระทำเค้าเองแหล่ะ
comment67:ทำไมต้องให้? ทำไมต้องมีเด็กโบกรถ?

รถก็ขับเอง ประตูก็เปิดเองได้ รูกุญแจอยู่ไหนก็เสียบเองได้ ถอยออกก็มองเองได้

รถมีรอยก็ไม่รับผิดชอบ รถหายก็ต้องตามเอง ถอยชนขับชนก็ซ่อมเอง

ถ้าที่จอดมันจอดยากมาก ทางร้านก็ควรที่ปรับปรุงนะ

เอวังเวงงงงงง
comment68:ก็เข้าใจนะ ว่าประสบการณ์ชีวิตยังน้อย และคง sensitive เลยพาลไปเรื่อย~

แนะนำว่า คราวหน้าถ้าไม่มีแบงค์ย่อยหรือเหรียญสิบ
ให้บอกคนรับรถไปตรงๆ อ้อนๆหน่อยก็ได้ 
ยิ้มบอกเค้า พี่.. วันนี้หนูไม่มีตังค์เลย วันนี้ให้แค่นี้นะคะ ขอบคุณมากค่ะ ฯลฯ
คาดว่าสถานการณ์น่าจะดีขึ้นค่ะ คงไม่ด่าไล่หลังหรอกค่ะ 

แนะนำอีกอย่าง ในรถตามช่องต่างๆ 
ควรติดเงินไว้อย่างน้อย 50 บาทนะ เผื่อไว้ขึ้นทางด่วนด้วย ไรงี้

...
comment69:จอด แล้วลงไปเคลียร์กับ ผจก ร้านครับ แบบนี้มันดูกรรโชกทรัพย์ไปนิด  ปปติแล้วร้านนี้ลูกค้าส่วนใหญ่มีเงิน ดาราก็เยอะ เป็นไปได้ว่า เด็กโบกรถเคยตัวที่ได้เงินทิปมากๆ อย่างต่ำสุดผมว่าคง 20

ที่นี้พอมาเจอเหรียญของน้องเค้า ก็เลยตบะแตก   

ทำไมผมอ่านกระทู้นี้แล้ว ก็เฉยๆนะ เรื่องอื่นๆที่เสริมเติมแต่งเข้ามา ก็ไม่ได้ใส่ใจอะไร เข้าใจถึงคำถามของ จขกท

ทำไมหลายๆคนติดใจอะไรกันจังง  #สงสารก็แต่แม่ปลาบู่
comment70:งง ว่าหลายคอมเม้นไม่พอใจเรื่องที่ จขกท อธิบายคุณค่าของเงิน ชนชั้น บลาๆๆ

ผมว่าสิ่งที่ จขกท พูด มันก็เกี่ยวข้องกับเนื้อหาหลักนะ คนในพันทิปจะโกดไรนักหนา
comment71:กับเงิน 5 บาท ถูกตีกรอบชนชันไม่สามารถอยู่ในสังคมเลยรึ 555
comment72:ก่อนที่น้องจะขับรถจากมา น้องหันไปมองกระจกหลังอีกครั้งเพื่อเป็นการส่งท้าย พนักงานคนนั้นกลายเป็นเงาตะคุ่มอยู่ในความมืด น้องรู้สึกกลัวจับใจ สองมือกำพวงมาลัยแน่น พยายามข่มน้ำตาตัวเองไว้ไม่ให้ทะลักทะลายออกมาต่อหน้าคุณยายผู้เป็นที่รัก

"กลับบ้านเราเถอะนะ วันนี้อาหารอร่อยมาก ยายชอบ"

คุณยายเอื้อมมือมาจับมือเขาไว้แผ่วเบา น้ำตาอุ่นๆไหลรินอาบสองแก้ม เขาหันไปยิ้มกับยายทั้งน้ำตา...ด้วยดวงตาที่พร่าเลือนเขาเห็นยายค่อยๆยื่นมือมาลูบหัวเขาด้วยความรัก
comment73:ขอเรือพายด้วยค้าาาาาาาา   น้ำเยอะเหลือเกิน...........
comment74:เราว่าเราเข้าใจที่น้องเค้าสื่อนะ แต่เข้าใจคนที่โกรธด้วย
คนที่ออกมาเตือนและโกรธคือโกรธที่หัวกระทู้เป็นอย่างเนื้อกระทู้เป็นอย่าง หัวกระทู้ขึ้นชื่อร้านหราเหมือนคอมเพลนร้าน แต่เข้ามาอ่านเนื้อหาก็เป็นอย่างนี้ไป มันเหมือนจงใจมาตัดพ้อให้คนโอ๋น่ะค่ะ บางคนก็เลยจะไม่พอใจได้ (คือตัวน้องอาจไม่ตั้งใจตัดพ้อให้คนโอ๋แต่ต้องเข้าใจค่ะว่ามันแค่ตัวอักษร คนอ่านตีความไม่ตรงกับคนเล่าเสมอไปหรอก)

ส่วนเรื่องที่น้องเจอ เราเข้าใจน้องนะคะ เราเป็นพวกคิดมากเหมือนกัน ปกติไม่มีใครว่าเรายังชอบบอกว่าตัวเองผิดเลย ถ้าโดนด่าจังๆแบบน้องเค้านี่คงนอยด์ไปหลายวัน แต่ที่น้องถามว่าไม่รวยไม่มีสิทธิ์กินร้านอาหารอย่างนี้เหรอ ตอบเลยว่าเปล่าค่ะ ไม่รวยแต่มีเงินพอมาจ่ายก็เข้าไปกินได้ค่ะ แต่ถ้าไม่มีเงินจ่ายแน่นอนว่าเข้าไปกินไม่ได้ค่ะ ไม่งั้นจะเอาเงินไหนจ่ายล่ะคะ(งงไหม?) ส่วนกรณีนี้คุณยายน้องมีเงินจ่ายให้ไปกินได้ค่ะน้องไม่ผิด ง่ายๆแค่นี้เองอย่าใส่ใจแค่คนคนเดียวเลยค่ะ
comment75:เคยเจอที่ร้าน อาหารเเห่งหนึ่ง ย่านรามคำแหง
ไปกินเบียร์กับแฟน เมามาก เเฟนเลยอาสาขับให้
ก็เดินไปขึ้นรถกัน เด็กมันก็มาโบกให้ออก 
แต่แฟนไม่ให้ซักบาท 
กำลังจะขับรถออกมา  เด้กตะโกนออกมา อะไรว่า ให้ซักหน่อยก็ไม่ได้หรือไง

แฟนก็ขับรถออกมา ด้วยความโมโห 
ออกมาได้ซักพัก เจอที่กลับรถ เลยกลับรถไปที่ร้าน 
จอดหน้าร้าน ปุ๊บ แฟนเดินไปบอกเจ้าของร้าน

เจ้าของร้านกับเด็กเสิร์ฟ 4-5 วิ่งไปกระทืบไอ้เด็กโบกรถ ตุ๊บตั๊บๆๆๆๆๆๆๆ
เจ้าของร้านเค้าบอกว่า มันมาขอโบกรถให้เฉยๆ ไม่ใช้พนักงานของที่ร้าน

ผมนี้ สร่างเมาเลย
comment75-1:แฟนคุณพีเป็นผู้หญิงใช่ไหมครับ แต่แมนมากๆเลย
comment75-2:ร้านอะไรเนี่ย ชอบวิธีจัดการมาก 555
comment76:ไปตะโกนด่าเขาแบบนั้น นี่ถ้าเจอคนอารมณ์ร้อนแล้วไม่ยับยั้งชั่งใจขึ้นมา คนโบกรถไม่รู้จะอยู่ในสภาพไหน

นับว่าน้อง จขกท เป็นคนดีอยู่นะ รู้จักยับยั้งชั่งใจ ออกมาเงียบๆ 

เรื่องชนชั้นวรรณะไม่สำคัญหรอก ไม่เกี่ยวว่ารวยหรือจน แต่คนเรามันวัดจากสิ่งที่แสดงออกมาทั้งทางคำพูด การกระทำมากกว่า ที่จะทำให้สูงขึ้นหรือต่ำลงน่ะ
comment77:ไม่ต้องคิดมากนะคะ
comment78:เรื่องโดนด่าอันนี้น่าโมโหจริง ควรคอมเพลนร้านไปเลย
แต่เรื่องอื่นนี่ต้องยกตำแหน่งดราม่าควีนให้เลย...
comment79:อย่าไปสนใจอย่าเก็บมาคิดเลยครับ พวกนี้มันก้แค่สีดำที่หล่นมาเปื่อนเรา

พ่อแม่กับลุงผมเคยเจอแบบนี้สมัยก่อนทิป10บาท แล้วมีพนักงานรถมาบอกว่า10บาทไม่เอาหรอก

แทนที่พ่อแม่กับลุงผมจะเลิกทิปคนพวกนี้ กลายมาเป็นเพิ่มเป็นทิปทีละ20-40บาทแทน

ผมพูดอธิบายไปว่าทำไมต้องให้ เงินตั้ง20-40บาท ผมกินได้มื้อนึงเลยนะ
comment80:ปล่อยให้มันผ่านไปอย่าไปสนใจเลยครับ 

เป็นผมไม่ให้ซักบาท
comment81:มันไม่เกี่ยวกับแบ่งชนชั้นอะไรมั้งคะ แต่เป็นเรื่องที่ร้านไม่ได้อบรมพนักงานอย่างดี ก็แค่นั้นค่ะ 

ซึ่งพนักงานก็ทำผิดจริงค่ะ เพราะการให้ tip เป็นการให้ด้วยน้ำใจส่วนบุคคล ไม่ให้ก็ได้ ไม่ผิด เพราะเรามาทานอาหาร จ่ายค่าบริการแล้ว มันรวมค่าอำนวยความสะดวกทุกอย่างเอาไว้แด้วย ทั้งค่าเสิร์ฟ ค่าสถานที่ ค่าบรรยากาศ ค่าโบกรถ

ถ้าจะแก้ปัญหา ร้องเรียนไปทางร้านให้เขาอบรมพนักงานใหม่ หรือมีมาตรการลงโทษอะไรก็ว่าไป จะตรงจุดกว่าค่ะ

จขกท ไม่ต้องไปเสียความเชื่อมั่นด้วยเรื่องแค่นี้หรอกค่ะ ถ้าเป็นเรา คงลงไปเรียกผจก. มาร้องเรียนตรงนั้น เดี๋ยวนั้น
comment82:หัวกระทู้เว่อร์วัง มากค่ะ
ใครแบ่งชนชั้นอะไรยังไงคะ
แค่โดนด่า เพราะให้เงิน 5 บาท
จริงๆไม่มีก็ไม่ต้องให้ค่ะ ด่าก็ช่างมัน จะสนใจทำไม
ไม่สตรองอยู่ไม่ได้หรอกค่ะ โลกนี้มีเรื่องให้อารมณ์เสียกว่าเรื่องนี้อีกมากมาย
comment83:ชีวิตเก็บละเอียดมากเลยน้องเอ๊ยยย ปล่อยผ่านไปเหอะ พรุ่งนี้ยังมีเรื่องสำคัญๆให้ทำอีกเยอะ
comment84:นึกว่าอ่านกระทู้ดราม่าชีวิตลำเค็ญ  อายุ19นี่ไม่เด็กนะคะบรรลุนิติภาวะเจอโลกมา19ปีแล้ว  เนื้อหากระทู้กับหัวกระทู้ไม่ไปด้วยกันเลย
เรื่องจ่ายค่าโบกรถ ถ้าบริการไม่ดีไม่อำนวยความสะดวกเราไม่จ่ายค่ะ  จะด่าจะไม่พอใจเราปล่อยเลย แต่ถ้าช่วยเหลือดีเราก็ให้
เราอยู่ตปท. เมืองที่อยู่นี่ก็มีคนที่โบกรถเก็บค่าบริการประจำการกันหน้าตม.ของเมืองที่อยู่เลย ตำรวจก็ไม่ไล่ด้วยนะ โบกละ50เซนต์-1ยูโร

บางเรื่องที่ไม่ดีต้องปล่อยผ่าน จะเก็บมาคิดเพื่อทำร้ายตัวเองทำไม  อีกฝ่ายเขาไม่ได้ทุกข์ร้อนไปกับคุณ เผลอๆลืมไปแล้วด้วยมั้ง
comment85:ไม่ต้องจ่ายก็ได้คะ คนนี้พวกนี้หยาบอยู่แล้ว เข้าใจว่ากลัว แต่ถ้าด่ากลับได้ก็ด่าคะ 
คุณยังโชคดีมีรถขับ จะเก่าก็ดีกว่าคนที่ไม่มี  ได้ไปกินร้านอาหารดีๆ ก็ไม่ถือว่าจนนะ
comment86:ควรให้สัก 20 บาท เหมือนค่าบริการที่ค่อยช่วยโบก เป็นสินน้ำใจ ถ้าคิดว่าเหมือนโดนเอาเปรียบทำให้รู้สึกไม่สบายใจ ก็คิดใหม่ว่า ทำบุญ
....ถ้าไม่ให้ก็ทำอย่างที่คนอื่นบอกๆมา ลองเลือกสักวิธี
comment87:เมื่อสองวันก่อน ไปทานอาหารก็ให้ทิปคนดูแลทีลานจอดรถบ้าง ลูกบอกว่า เขาอยากได้เงินจึงมาทำงานตรงนี้ ทั้งๆทีอาจไม่ได้เงินเดือนจากเจ้าของร้าน บางอารมณ์ก็ไม่ได้ให้ทิป ไม่มีใครว่าอะไร
comment88:น้ำท่วมทุ่ง  ผักบุ้งโหรงเหรง.....
comment89:ค่อยๆเรียนรู้กันไปเนาะ ทั้งจากที่ไปเจอมาจริงกับกระทู้นี้นะ คนเรามันก็มีหลายประเภทนั่นแหละแต่อย่าเก็บมาใส่ใจมากค่ะ ไม่งั้นจะทุกข์ใจเสียเปล่าๆ
comment90:มีร้านอร่อย หลายร้าน ที่เราเลี่ยงจะไป เพราะไม่อยากมีปัญหาเรื่องการโบกรถนี่หละคะ  บางแห่ง ที่จอดกว้างโคดๆๆ ถอยยังไงก้อจอดได้ แต่มีเด็กโบก ไปกินทีนึงหลายร้อย ทิปเด็กเสิรฟๆ 20 อันนี้มีเหตุผล แต่คนโบกได้ 20 บาท เท่ากัน อันนี้ไม่ reasonable  เบื่อ เลยเลิกกินร้านที่มีคนโบก จบ
comment91:รำคาญคนพวกนี้เช่นกัน ตอนมาจอด ไม่รู้ไปอยู่ไหน แต่พอขากลับ หูไวมาก เปิดรถปุ๊ป รีบวิ่งกระหืดกระหอบมาที่รถอย่างไว  ไม่ละอายเลยรึงัย ที่จู่ๆก็วิ่งมารอรับเงิน แย่กว่าขอทาน ก็ตรงที่หน้าด้านกว่านี่แหละ แถมให้น้อยก็ ทำนักเลงใส่อีก น่ารำคาญมาก....
comment92:จขกท ควรเรียนเสริม GAT-PAT เชื่อมโยง ตรรกะวิบัติพังพินาศ โดนเด็กรับรถด่าเพราะให้ 5 บาท มันคือการแบ่งชนชั้น??????????????????
comment93:ช่างบอบบางเหลือเกิน
comment94:โถๆ สนใจอะไรคะ เด็กรับรถ ไม่ได้สนใจหรอกว่า จขกท จะขับรถออะไรอ่ะ จะยากดีมีจน ชีวิตลำบากลำบนขนาดไหน
พวกนี้แค่อยากได้ตังค์นั่นแหละ ส่วนมากก็ให้กัน 20 บาท 
ให้เหรียญสิบเหรียญห้า จะมักมีงอแง 

เคยเจอแบบนี้ ถึงขั้นเอามือตบกระโปรงรถดังปึ้ง!!! เลวมาก
เพือนเราเป็นคนเอาเรื่องอยู่... จอดรถบีบแตรแมร่งตรงนั้นแหละ (คือพวกเราก้ ผญ ไง จะเดินลงไปด่ากันก็กลัวอันตราย) ลูกค้าอื่นก็เริ่มมุงๆ 
จนเด็กในร้านเดินออกมา เพื่อนเราเลยออกไปด่ามันนอกรถ... จน ผจก เดินออกมาเคลียร์

จะอาเรื่องก็ต้องเอามันตรงนั้นค่ะ .... จะได้ไม่ค้างคา เราไม่ได้ผิดอะไร จะมารู้สึกไม่ดีทำไม
comment95:ทำไมดูถูกตัวเองจังอ่ะค่ะ  
ต้องเศร้ามาก น้อยอกน้อยใจขนาดนี้เลยเหรอคะ
กลัวได้ เพราะพวกนี้มันอันธพาล
แต่จะมานั่งน้อยใจว่าแบ่งชนชั้นเพราะไม่ให้ตังค์ มันไม่ควรนะ
เอาเรื่องคนพาลมาคิด ตัวเองก็ทุกข์เปล่าๆ

ถ้าเป็นเวอร์ชันเรามาเขียน
คงเป็นแนวว่า มันมาส่องไฟใส่หน้า ด่าเราว่าเชี่ย เราเลยขับรถเฉียดๆมันนิดนึง
ให้รู้ว่ารถอะไรก็เหยียบตายได้เหมือนกัน
แถมรถเก่าอ่ะ ไม่ค่อยสนเรื่องสีถลอก
และโทรไปคอมเพลนละ  อะไรประมาณนี้
comment96:ทำไมเรารู้สึกว่าเจ้าของกระทู้คือคนมาโพสแต่แรก พอกระแสกลับโยนให้น้องที่กลับต่างจังหวัดไปแล้วเฉย
comment97:จริงๆ ไม่น่าเก็บมาคิดนะคำพูดของเด็กโบกรถ

การให้ คือสิ่งดี คิดแบบนี้ซิ
comment98:ตั้งกระทู้เหมือนคนเพ้อ ...

ชื่อกระทู้กับเนื้อหาไม่ค่อยเข้ากัน
เหมือนเรียกแขกให้เข้ามาด่าร้านอาหาร

แต่จริงๆแค่คนโบกรถที่นิสัยไม่ดี

ทำตัวเหมือนพวกเว็บ  click bait เลยเนาะ
comment99:เราติดเเค่ตรงว่า5บาทไม่มีค่า คือคุณจะให้เท่าไหร่ก็เรื่องของคุณ สิทธิของคุณ จะให้หรือไม่ให้ก็ได้ เเต่เรามองว่ามันอาจจะเเปลกไปหน่อยความคิดเเบบนี้ อย่างนี้คนทำงานเเลกเงินนายจ้าง จ้าง1บาท ก็ได้หรือเปล่า ไม่งั้นจะถูกมองไม่เห็นคุณค่าของเงิน      
เราว่าอยู่ในความพอเหมาะพอดีจะดีกว่า ไม่ใช่ว่าให้5บาท ให้ไม่ได้นะ
comment100:เข้าใจน้อง จขกท.นะ ที่รู้สึกเฟล คือในสังคมเรียนเรายังสามารถเลือกคบเฉพาะเพื่อนที่ถูกจริตเราได้ เลยยังไม่เคยเจอคนอีกหลายประเภท โลกก็แบบนี้แหละน้องเอ้ย  ยิ่งสังคมทำงาน เราไม่สามารถเลือกคุยเฉพาะคนได้ ทีนี้น้องจะได้เจอชนิดที่ว่า  เเทบรับไม่ได้เลยเเหละ   พวกใส่หน้ากากจอมปลอมปากหวานก้นเปรี้ยว ชิงดีชิงเด่น ขี้โม้ ดูถูกข่มคนอื่น บลาๆ สารพัดจะมี น่ารังเกียจกว่านี้อีก ***ส่วนเรื่อง พนง.ที่จอดรถ ทำกริยาไม่สุภาพ ก็คอมเพลนไปที่ร้านเลย ให้ร้านจัดการซะ คนแบบนี้ไม่ได้มีอิทธิพลอะไรกับชีวิตน้องขนาดนั้น เหมือนเรา เดินไปเจอขยะเน่า กองอยู่กับพื้น เราจะไปเก็บมาใส่กระเป๋าตัวเองไว้ทำไมล่ะคะ  ทิ้งๆๆๆไปเถอะ เหม็นมือเปล่าๆ  ไม่มีค่าอะไรให้จำด้วย
comment101:เรียน ม.เกษตร อยู๋หอราคาห้าพัน
รถจอดอยู่ข้างหอแต่โดนขูดแถมไม่ใช่โตโยต้าเก่าๆด้วย
และก็จะไป Work&Travelแต่ได้เงินไปเรียนวันละ 100 บาทนะ

สงสัยไอดีนี้จะเล่นหลายคน ฮิฮิ
comment102:แบ่งชนชั้นอะไรคะ เจอพวกนี้แจ้งร้านไม่ก็แจ้งความซะ
comment103:หัวทู้กับเนื้อหาไม่สัมพันธ์กันเลยครับ อันนี้มันแค่ เด็กโบกรถได้ติ้ปห้าบาทไม่พอใจแค่นั้นเอง
comment104:เคยไปใช้บริการหลายครั้ง ร้านเค้าบริการดีนะคะ บรรยากาศดี อาหารอร่อย ส่วนตัวได้จอดรถปกติ ไม่ได้ให้ติ๊ปอะไรเลยด้วย แต่จริงๆ ให้5 บาท ไม่ให้ยังจะดูดีกว่าค่ะ

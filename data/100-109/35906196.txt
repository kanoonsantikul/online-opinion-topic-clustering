title:กทม.เริ่มเอาจริงแล้ว !!! ไล่มอเตอร์ไซค์ คืนทางเท้าให้ปชช
comment:กทม. ฮึดเตรียมเคาะวันดีเดย์ จับปรับ-ยึดรถ-ส่งฟ้องศาล มอเตอร์ไซค์ที่มีพฤติกรรมชอนไชบนทางเท้าจนเกิดอุบัติเหตุเฉี่ยวชนคนเดินเท้าบ่อยครั้ง แต่ระหว่างรอต้องโหมประชาสัมพันธ์เรียก“จิตสำนึก”คืนทางเท้าให้ประชาชน



ชีวิตคนกรุงเทพฯ แสนจะวุ่นวาย นึกว่าท้องถนนรถราขวักไขว่ เดินข้ามถนนเสี่ยงอันตรายสุดๆ ต้องใช้สะพานลอยเดินข้าม หากไม่มีสะพานลอยก็ต้องมองซ้ายมองขวาจนแน่ใจว่าเดินข้ามทางม้าลายได้อย่างปลอดภัยแล้วต้องรีบเดินชิดทางเท้าไม่ให้รถบนท้องถนนเฉี่ยวชน...

ที่ไหนได้...จู่ๆ “มอเตอร์ไซค์” มักง่ายดันพรวดพลาดขึ้นมาขับขี่บนฟุตบาท ขนาดอยู่บนพื้นที่ส่วนตัวของคนเดินเท้า แต่ชีวิตยังแขวนไว้บนเส้นด้าย...!!

ก่อนหน้านี้เห็นผู้บริหารกทม. หลายสมัย ออกนโยบายจัดระเบียบคืนทางเท้าให้ประชาชนเพื่อความปลอดภัย ทั้งจัดระเบียบหาบเร่แผงลอย และกวดขันรถจักรยานยนต์ หรือที่เรียกกันติดปากว่า “มอเตอร์ไซค์” บางคนพาลเรียก “แมงกะไซค์” ด้วยความฉุน!! พฤติกรรมที่ชอนไชทุกที่ กระทั่งบนทางเท้า เริ่มจากเบาะๆ เบาๆ ก่อน นั่นคือ การประชาสัมพันธ์ให้ทราบข้อมูล

ตามด้วยการตักเตือนจนไปถึงปรับเงิน เนื่องจากการจอดรถหรือขับขี่รถยนต์ รถจักรยานยนต์ หรือล้อเลื่อน บนทางเท้า เป็นความผิดตาม พ.ร.บ.รักษาความสะอาดและความเป็นระเบียบเรียบร้อยของบ้านเมือง พ.ศ. 2535 มาตรา 17 (2) ผู้ฝ่าฝืนต้องระวาง โทษปรับไม่เกิน 5พันบาท



แต่ทำได้แค่ไฟไหม้ฟาง นั่นก็คือวูบวาบแล้วก็เงียบหายไป ไม่เอาจริงเอาจัง อาจด้วยกำลังเจ้าหน้าที่มีไม่พอ ต้องมีภารกิจอื่นๆ ด้วย จะให้มายืนเฝ้าจับปรับ “มอเตอร์ไซค์” อย่างเดียวก็คงไม่ได้ จน “แมงกะไชค์” เอ้ย...!! “มอเตอร์ไซค์” กลับขึ้นมาเบียดเบียนทางเท้าเช่นเดิม เนื่องจากไม่มีจิตสำนัก มักง่าย เห็นแก่ตัว ไร้ระเบียบวินัย และอาจเห็นว่าขับขี่บนทางเท้าสะดวกรวดเร็วกว่าบนท้องถนนที่ยวดยานหนาแน่น

อีกทั้งถนนหลายสายทำทางจักรยานบนทางเท้าหรือไม่ก็ทำทางลาดให้นักปั่น ทำให้ “มอเตอร์ไซค์” ใช้ทางเท้าได้สะดวกสบาย จนเกิดอุบัติเหตุเฉี่ยวชนคนเดินเท้าอยู่บ่อยครั้ง โดยเฉพาะถนนสุขุมวิท ทั้งคนไทยทั้งนักท่องเที่ยวต่างชาติเคราะห์ร้ายเลือดตกยางออก

สอดคล้องกับข้อมูลของศูนย์รับเรื่องราวร้องทุกข์ กทม.โทร.1555 ที่ระบุว่าได้รับเรื่องร้องเรียนเกี่ยวกับผู้ขับขี่จักรยานยนต์บนทางเท้า โดยถนนที่มีการร้องเรียนว่ามีรถจักรยานยนต์ขึ้นไปวิ่งมากสุดเรียงตามลำดับ คือ ถนนสุขุมวิท ถนนลาดพร้าว ถนนพระรามที่ 4 และถนนจรัญสนิทวงศ์

ล่าสุด พล.ต.อ.อัศวิน ขวัญเมือง ผู้ว่าฯ กทม. เป็นประธานการประชุมหัวหน้าหน่วยงานของ กทม. สำนักเทศกิจได้หยิบยกปัญหาความไม่ปลอดภัยของคนเดินเท้า โดยสะท้อนให้เห็นว่า ประชาชนมีการร้องเรียนอย่างต่อเนื่อง แม้ว่าตลอดปีที่ผ่านมากทม. โดยสำนักงานเขตต่างๆ ได้จับกุมและดำเนินคดีผู้กระทำผิดขับขี่รถจักรยานยนต์บนทางเท้าได้ 9,514 ราย จำนวนค่าปรับ 7,228,760 บาทก็ตาม




พร้อมกันนี้ สำนักเทศกิจได้นำเสนอแนวทางปฏิบัติเพื่อให้สำนักงานเขตทั้ง 50 เขตนำไปปฏิบัติอย่างเคร่งครัด ดังนี้ 1. ประชาสัมพันธ์ให้ประชาชนทราบ ว่าการจอดรถหรือขับขี่รถยนต์ รถจักรยานยนต์ หรือล้อเลื่อน บนทางเท้า ผิดกฎหมาย มีโทษปรับสูงถึง 5 พันบาท 2. ให้สำนักงานเขตสอดส่องและกวดขัน ไม่ให้มีการจอดรถหรือขับขี่รถยนต์ รถจักรยานยนต์ หรือล้อเลื่อนบนทางเท้า โดยเคร่งครัด

3. กรณีพบมีผู้จอดรถยนต์ รถจักรยานยนต์ หรือล้อเลื่อน บนทางเท้าแต่ไม่พบตัวเจ้าของหรือผู้ครอบครอง ให้เจ้าหน้าที่เคลื่อนย้ายไปเก็บไว้ที่สำนักงานเขต โดยให้ลงบันทึกประจำวัน ณ สน. ท้องที่ไว้เป็นหลักฐาน เมื่อผู้กระทำความผิดมาขอรับคืน ให้สำนักงานเขตเปรียบเทียบปรับ ถ้าไม่ยินยอมหรือยินยอมแล้วแต่ไม่ชำระค่าปรับภายใน 15 วันให้ดำเนินคดีเพื่อฟ้องร้องต่อไป

และ 4. กรณีพบผู้จอดหรือขับขี่รถยนต์ รถจักรยานยนต์ หรือล้อเลื่อน บนทางเท้าและพบตัวผู้กระทำความผิด ให้พนักงานเจ้าหน้าที่ตักเตือน ถ้าไม่เชื่อฟังให้จับกุมและสั่งให้เคลื่อนย้ายให้พ้นทางเท้า ถ้าผู้กระทำความผิดยินยอมปฏิบัติตามก็ให้คดีเป็นอันเลิกกัน แต่หากไม่ปฏิบัติตามก็ให้พนักงานเจ้าหน้าที่มีอำนาจนำตัวไปยัง สำนักงานเขตหรือสถานที่เปรียบเทียบปรับพร้อมของกลางให้สำนักงานเขตดำเนินการเปรียบเทียบปรับผู้กระทำผิด ถ้าไม่ยินยอมตามที่เปรียบเทียบหรือเมื่อยินยอมแล้วไม่ชำระค่าปรับภายใน 15 วัน ให้ดำเนินคดี เพื่อฟ้องร้องต่อไป



ส่วนวันเวลาที่จะเริ่มดำเนินการนั้น พล.ต.ท.อำนวย นิ่มมะโน รองผู้ว่าฯกทม. ระบุว่า “ขอตั้งคณะทำงานเพื่อกำหนดแนวทางดำเนินการให้ชัดเจนเนื่องจากเกี่ยวข้องกับความเดือดร้อนของประชาชน โดยให้มีผู้แทนจากสำนักงานกฎหมายและคดี ร่วมเป็นคณะทำงานด้วย แต่เบื้องต้นให้เน้นการประชาสัมพันธ์ ทั้งการรณรงค์ การติดตั้งป้ายประชาสัมพันธ์ รวมถึงการใช้รถประชาสัมพันธ์ จากนั้นจึงใช้กฎหมายบังคับ ต้องมีมาตรการกับทั้งเจ้าหน้าที่และผู้ฝ่าฝืนด้วย” 

เอาเป็นว่า ต้องรอคณะทำงานเคาะวันดีเดย์ใช้มาตรการจับปรับและยึดรถกรณีไม่พบผู้กระทำความผิด ซึ่งเมื่อเรียกตัวมาแจ้งข้อกล่าวหาให้ชำระค่าปรับภายใน 15 วันแล้ว หากยังดื้อแพ่งก็ต้องส่งฟ้องศาลเพื่อรับโทษหนักให้เข็ดหลาบ แต่ระหว่างนี้ กทม.จะเร่งตีปี๊บโหมประชาสัมพันธ์กันไปก่อน

ทั้งพี่วิน ทั้งคุณมอเตอร์ไซค์ เรียกจิตสำนึกด่วน !! รีบคืนทางเท้าให้คนเดิน...ก่อนถูกไล่!!

เครดิต เดลินิวส์
comment1:รอชมผลงาน
comment2:
comment3:เหอะ
comment4:อย่าเหมือนสลากกินแบ่งแล้วกันนะฮ้า
comment4-1:สลากนั้นช่างมันเถิดคนที่ได้คือคนยากคนจน
comment5:มาแถวแยกวัดเสมียนนารี ก่อนเลยนะครับท่าน  พี่เขาจอดทูกกกกกกกกกกวัน
comment5-1:อย่านี้ไม่เข้าเกรน ไม่จับ กฏหมาย สอง มาตราฐานรู้จักเปล่า
comment5-2:นีามันรถเก๋ง ไม่ใช่แมงกะไซ น่าจะจอดได้ ^^
comment5-3:รถยนต์เขาจอดเฉยๆ ไม่ได้วิ่งบนฟุทบาท จะไปจับเขาทำไมยังเหลือทางเดินตั้งกว้างนะนั่นน่ะ 2 ล้ออย่าอคติสิ
comment5-4:มันคนละประเด็น รถยนต์จอดก็จับรถยนต์ ใช่ว่ารถยนต์ทำผิด มอไซค์จะวิ่งได้เหรอ
comment5-5:ใครจอดบนทางเท้าก็ควรต้องจับ
แต่นี่เขาพูดประเด็นมอไซค์วิ่งบนทางเท้า คนละเรื่องกันเลย
จะยกมาเพื่อให้พวกมอไซค์ที่ทำผิดดูดีขึ้นเหรอครับ

ปัญหามอไซค์วิ่งบนทางเท้ามันหนักหนาหมักหมมใครๆเขาก็ทำกันมานานแล้ว
เขาสังคายนาเรื่องนี้พี่เดือดร้อน?
comment5-6:มันประเด็นเดี๊ยวกันครับ เจ้านาย
comment5-7:แม่มมม หยาบมาก คนจอดแบบนี้
comment5-8:ไม่ทราบว่า
ความคิดเห็นที่ 5-2
ความคิดเห็นที่ 5-3
ความคิดเห็นที่ 5-4
ความคิดเห็นที่ 5-5

ได้อ่านหนังสือหมดครบทุกตัวไหมครับถ้าไม่หมดผมจะขยี้ให้ดูอีกที


ตามด้วยการตักเตือนจนไปถึงปรับเงิน เนื่องจากการจอดรถหรือขับขี่รถยนต์ รถจักรยานยนต์ หรือล้อเลื่อน บนทางเท้า เป็นความผิดตาม พ.ร.บ.รักษาความสะอาดและความเป็นระเบียบเรียบร้อยของบ้านเมือง พ.ศ. 2535 มาตรา 17 (2) ผู้ฝ่าฝืนต้องระวาง โทษปรับไม่เกิน 5พันบาท



1. ประชาสัมพันธ์ให้ประชาชนทราบ ว่าการจอดรถหรือขับขี่รถยนต์ รถจักรยานยนต์ หรือล้อเลื่อน บนทางเท้า ผิดกฎหมาย มีโทษปรับสูงถึง 5 พันบาท 

2. ให้สำนักงานเขตสอดส่องและกวดขัน ไม่ให้มีการจอดรถหรือขับขี่รถยนต์ รถจักรยานยนต์ หรือล้อเลื่อนบนทางเท้า โดยเคร่งครัด

3. กรณีพบมีผู้จอดรถยนต์ รถจักรยานยนต์ หรือล้อเลื่อน บนทางเท้าแต่ไม่พบตัวเจ้าของหรือผู้ครอบครอง ให้เจ้าหน้าที่เคลื่อนย้ายไปเก็บไว้ที่สำนักงานเขต โดยให้ลงบันทึกประจำวัน ณ สน. ท้องที่ไว้เป็นหลักฐาน เมื่อผู้กระทำความผิดมาขอรับคืน ให้สำนักงานเขตเปรียบเทียบปรับ ถ้าไม่ยินยอมหรือยินยอมแล้วแต่ไม่ชำระค่าปรับภายใน 15 วันให้ดำเนินคดีเพื่อฟ้องร้องต่อไป

และ 

4. กรณีพบผู้จอดหรือขับขี่รถยนต์ รถจักรยานยนต์ หรือล้อเลื่อน บนทางเท้าและพบตัวผู้กระทำความผิด ให้พนักงานเจ้าหน้าที่ตักเตือน ถ้าไม่เชื่อฟังให้จับกุมและสั่งให้เคลื่อนย้ายให้พ้นทางเท้า ถ้าผู้กระทำความผิดยินยอมปฏิบัติตามก็ให้คดีเป็นอันเลิกกัน แต่หากไม่ปฏิบัติตามก็ให้พนักงานเจ้าหน้าที่มีอำนาจนำตัวไปยัง สำนักงานเขตหรือสถานที่เปรียบเทียบปรับพร้อมของกลางให้สำนักงานเขตดำเนินการเปรียบเทียบปรับผู้กระทำผิด ถ้าไม่ยินยอมตามที่เปรียบเทียบหรือเมื่อยินยอมแล้วไม่ชำระค่าปรับภายใน 15 วัน ให้ดำเนินคดี เพื่อฟ้องร้องต่อไป
comment5-9:โอเค ผมอ่านไม่ดีเอง
พอดีมีอคติกับพวกที่มันชอบสวนด้วยความผิดของ 4 ล้อเมื่อ 2 ล้อโดนด่าน่ะ
นึกว่าพี่เป็นไอ้พวกนั้นน่ะครับ 
ประเด็นข่าวที่ จขกท ยกมาครอบคลุมการกระทำผิดของรถเก๋งครับ ผมยอมรับ
comment5-10:ร้านตรงนี้ แย่มากๆ ถ้าจำไม่ผิดเป็นร้านจักรยาน กับร้านขนมปังอะไรสักอย่าง
comment5-11:เลยทางเท้า จะมีป้ายห้ามจอดตลอดแนว  
แต่มีป้ายเล็กๆของทางร้าน บอกว่าลูกค้าทางร้าน สามารถจอดเพื่อเลือกซื้อเลือกหาสินค้าได้
comment5-12:รถจอดเฉย ๆ บนทางเท้า ยังดีกว่ามอไซร์วิ่งบนทางเท้าน่ะ อย่างน้อยคนเดินมันหลบง่ายกว่าไง รถจอดเฉย ๆ มันไปชนใครไม่ได้ แต่มอไซร์วิ่งมันชนคนได้น่ะ เจ็บด้วย เผลอถ้ามันหนีได้นี้เราเจ็บใจด้วยน่ะ เสียทั้งเงิน เสียเวลา เสียสุขภาพจิต
comment5-13:เอาเป็นว่าผิดหมดครับ  อย่าแถ  ให้รถยนต์  เลยจะจอดจะขับ  ห้ามทั้งนั้นผิดหมด  ลุยจับเลยครับ  ทั้งมอไซค์  รถยนต์ จะจอด  จะขี่  จะขับ  จับแมร่งหมด
comment5-14:5-12 มั่นใจว่าดีกว่า เคยเห็นภาพ คนนั่งรถเข็นต้องลงไปใช้ถนนแทนที่จะวิ่งบนฟุตบาทไหม ? เบียดเบียนคนธรรดาไม่เท่าไรเบียดเบียนคนพิการหรือใช้ไม้เท้าต้องไปใส่ทางที่อันตรายและถนนรถขับเร็วด้วย  มันไม่มีอะไรดีครับทั้งงมอเตอร์ไซค์วิ่งทางเท้ากับรถยนต์จอดทางเท้า
comment5-15:เห็นร้านนี้แล้วอดไม่ได้ผมขอเม้นท์หน่อย

ผมเส้นนี้เป็นประจำเนื่องจากต้องขับรถไปทำงาน โดย จยย. ทำให้เห็นเกือบทั้งหมด
ร้านนี้ติดป้ายจองที่ด้วยซ้ำไปว่า ที่จอดรถร้านไฟ ร้านเขานั่นแหละ แล้วคุณ benz คันนี้ก็จอดทุกวันเจอทุกวันจริงๆ

ก็เลยสงสัยว่าพี่ท่าน พี่แก มีสิทธิจะยึดเอาที่แถวนั้นจอดรถสำหรับร้านเขาได้ด้วยหรอครับ ?
comment5-16:2 ล้อบางจำพวกนี่แตะไม่ได้จริง ๆ
ต้องไปหาความผิดของ 4 ล้อ มาช่วยกลบตลอด

สงสัยแทงใจดำ  เพราะทำนิสัยแบบนี้อยู่ละมั้ง
comment5-17:ความคิดเห็นที่ 5-16
   อย่าเพิ่งปล่อยไก่ หรือ โควต้า 2 บรรทัดหมด ??
comment5-18:เห็นมีบรรทัดเดียวพร้อมรูป
แล้วโควต้า 2 บรรทัดมาจากไหน ??

เวลามีกระทู้เกี่ยวกับ 2 ล้อ
แล้วจะไม่มีบางคนเอาภาพ 4 ล้อ ทำผิดมาแปะนี่คงเป็นไปไม่ได้สินะ

ผิดก็คือผิดหมดนั่นแหละ
กระทู้ก็พูดทั้งหมด  ทั้ง 2 และ 4 ล้อ

เฮ้ออออ
comment5-19:ยิ่งกว่า 2บรรทัดอีก เฮ้อ ไปอ่านเนื้อข้อความเนื้อหาแรก แล้วค่อยมาดู คห นี้ จะได้เพิ่มการอ่านตัวเองบ้าง จะๆด้ไม่ขายหน้าเวลาแขวะ คนอื่น
comment5-20:รถยนต์ควรจอดได้ ไม่เกะกะอะไร ฟุตบาธตั้งกว้าง
comment5-21:แสดงว่า คห. 5-12 จอดประจำ
comment6:เอาตามตรงนะ ทุกวันนี้เวลามีมอเตอร์ไซค์วิ่งบนทางเท้า เราไม่หลบ มันต้องหลบ เพราะไม่ใช่ที่ของมัน หากมันจะชนก็ปล่อยมัน เพราะถึงยังไงเราก็ไม่ผิด
comment6-1:มันก็จริงครับ ที่เราไม่ผิดเพราะเป็นทางของเรา แต่อย่างไรก็ดูๆ ระวังไว้ด้วยก็ดีเหมือนกันครับ

คนพวกนี้วิ่งบนทางเท้า บางทีก็บีบแตรไล่ บ่งบอกว่าจิตสำนึกหรือการตระหนักในความเหมาะสมต่ำอยู่แล้ว หลายคนก็พร้อมจะมีเรื่องตลอดเวลา จนอาจเป็นเอาพิมเสนไปแลกกับเกลือ  ไม่ได้บอกว่าอ่อนข้อให้นะครับแต่ตัวเราก็ต้องระวังตัวเราเองด้วยเหมือนกันกับคนประเภทนี้
comment6-2:แล้วจะให้ทำอย่างไรครับ ผมนี่จะแกล้งเนียนสะดุดทางเท้าแล้วกระโดดชนเลยดีไหมครับ
comment6-3:เราไม่หลบ  มันก็บีบแตรไล่  เคยโดนมาแล้ว  แถวๆสวิสโฮเต็ล  แถวถนนรัชดา
comment7:น่าจะเอาจริงตั้งนานแล้วนะ โดยปกติมอเตอร์ไซค์เราก็ซอกแซกไปได้ตลอดอยู่แล้ว
ถ้าไม่มีที่ไปจริงๆก็ควรจอดครับ ไม่ใช่ไปเบียดเบียนคนอื่นอีก แต่ของแบบนี้มันอยู่ที่สำนึก
ของแต่ละคนอีก วินัยทางด้านการจราจรของเรายังถือว่าด้อยอยู่มาก เบื้องบนต้องเอาจริง
และมีบทลงโทษอย่างหนักครับ คนถึงจะไม่ฝ่าฝืนกัน
comment8:ดีแล้วครับ ไร้ระเบียบ ฝ่าฝืนผิดระเบียบกันมานานจนเป็นความเคยชิน หนักเข้าก็กลายเป็นถูกระเบียบไปเลย พอจะเอาคืนก็ยากลำบาก เหมือนกับคืนทางเท้า ปากคลองตลาด และที่อื่น 

ก็ไม่รู้เหมือนกัน ว่าทำไมปล่อยมาได้นานเป็นทศวรรษอย่างนี้
comment9:จัดการพวกแม่ค้าขายของบนฟุตบาทก่อนเลย แล้วก็พวกเอารถยนต์จอดบนฟุตบาทหน้าร้านด้วย
comment10:ร้านขาย มอเตอร์ไซด์ วางรถเต็มหน้าร้าน บนทางเท้า ได้ สบายมาก แบบไทยๆๆ กฏหมา
comment11:รอดูผลงาน...ยาวๆไป
comment12:ถ้าผู้กระทำความผิดยินยอมปฏิบัติตามก็ให้คดีเป็นอันเลิกกัน

ขึ้นต้นเป็นลำไม้ไผ่  พอเหลาลงไปกลายเป็นบ้องกัญชา เตือนเขาก็จำใจยอม แต่จะทำอีก เพราะไม่โดนปรับ แค่เสี่ยงจิ๊บๆ กับการเจอเจ้าหน้าที่  พบเห็นต้องจับกุม+ปรับครับ  ไม่ต้องไปขอให้เอารถลงถนน
comment13:สาธุ  ทำได้กราบเลยจ้า  บางคนมันสัน...ต่ำตมจริๆ
comment14:หน้าเซนทรัลบางนา  ด้านล่างสถานีโพธินิมิตร ไปไล่หน่อยดิ
comment14-1:หมายถึง  2 ที่ ไม่ใช่ หน้าเซนทรัลบางนา  ด้านล่างสถานีโพธินิมิตร อยู่ติดๆกัน
comment15:วินกับแมสฯนี่แหละตัวดี...วิ่งประจำแล้วเก๋าเกมส์ มีบอกต่อกันด้วย..พอจนท.ไม่มาดูทางสะดวกก็วิ่งกันมาอีก

ส่วนตัวนะ คือถ้านานๆทีคุณวิ่งแบบมีความละอายและเกรงใจคนเดินถนนมันก็พอเข้าใจได้นะ แต่ที่เห็นส่วนใหญ่นะไม่ใช่...
comment15-1:มันน่าจะมีระบบที่ทำให้วินกับแมสฯทำงานได้โดยไม่ส่งผลเสียต่อคนอื่น
comment16:จัดเลยครับ ทั้งมอเตอร์ไซ และ รถยนต์ รอชมผลงานครับ
comment17:แรกๆจริงจัง  หลังๆหรือนานไปก็หย่อนยานหรือเงียบไปเลย อย่าง 5 จอม

กลัวจะเป็นแบบ..

นี้ไงครับ
comment17-1:อ๋อ... เป็นไก่ อบ ฟาง เหรอครับ
comment17-2:สื่อถึงไฟไหม้ฟางครับ
comment17-3:ผมเคยเม้นรูปแบบนี้ไป ก็มีคนอื่นมาบอกว่าไก่อบฟาง
แต่มันก็มาจากไก่อบฟางนั่นแหละ5555
comment17-4:เผาหุ่นไล่กา
comment17-5:เป็นเผาที่นาคาที่ไร่
comment17-6:ผมว่าน่าจะเป็นฟางใหม้ไฟมากกว่า
comment17-7:นี่กะจะเผาหมาเลยเหรอครับ
comment17-8:ผมเห็นปีศาจร้ายถูกเผาไหม้อย่างทุรนทุราย
comment18:จัดการไอ้พวกชอบอ้างว่า กำลังปฏิบัติหน้าที่ด้วยนะ ห่านจิก ที่ออสเตรเลีย อังกฤษ ญี่ปุ่น คนพวกนี้เค้าก็ปฏิบัติหน้าที่กันทั้งนั้น แถมทำได้มีประสิทธภาพกว่าของบ้านเราอีก ไม่เห็นเค้าต้องมาขี่รถบนทางเท้าหรือขี่ย้อนศรเลย
comment18-1:นี่ละ ทำให้คนอื่นทำตาม เป็น จนท ควรทำเป็นแบบอย่าง เริ่มจาก จนทก่อนเลยบังคับง่ายสุดละ
comment19:สนับสนุนครับ..
ตรงหนองแขมนี่เพียบเลย..วิ่งกันจนเป็นเรื่องปกติ
แต่...............รถทุกชนิดด้วยนะครับ ที่จะต้องไม่อยู่บนทางเท้า
..
..
ถ้ายังมีรถชนิดอื่นยังอยู่บนทางทางเท้า ก็อย่าหวังว่าจะห้ามรถเครื่องวิ่งบนทางเท้าได้...เอ๊ะ..ตรรกะ คุ้นๆ 555
comment20:จับมอไซค์ ทางเท้า เพราะจับง่าย แต่จับรถจอดที่ห้ามจอดนี่ เดี่ยวโดนตอ ย้ายด่วน -*-
comment21:หนึ่งในล้านปัญหาที่แก้ยากในไทยแลน
comment22:เสร็จอันนี้แล้วช่วยจัดการพวกคนขับรถจิตสำนึกต่ำๆ ด้วยเลย
เช่นขับเบียดไหล่ทาง ไม่จอดให้คนข้ามทางม้าลาย จอดรถบนฟุตบาท

เอ๊ะ... หรือไม่กล้า
comment23:ถ้าถ่ายรูปส่งไป จะมีการดำเนินการไหม

น่าจะระบุโทษความผิดให้ชัดๆ ว่าผิดโดนตักเตือนได้กี่ครั้ง  ไม่ต้องปรับก็ได้ ให้บำเพ็ญสาธารณประโยชน์แทน เช่นกวาดถนน เก็บขยะริมถนนแบบนี้
comment24:โชคดี  หวัดนนท์ไม่เกี่ยว  ย้อนศร วิ่งบนฟุตบาท  ไม่ต้องใส่หมวก  รถรับจ้างป้ายขาว  สบายยยย
comment25:ให้ประชาชนถ่ายรูปส่งไปได้รางวัลนำจับ แก้ได้ทันทีวันนี้ กล้าเปล่า ไม่กล้าหรอกเงินมันเยอะ
comment25-1:ผมถ่ายคลิปให้ฟรีเลย
ไม่เอาตังค์(เอารถเก๋งจอดบนทางเท้าด้วยก็ได้นะ ประเดี๋ยวจะหาว่าเล่นพวก)

ขออย่างเดียว ช่วยแจ้งความคืบหน้าของคดีให้ด้วย ผมออกตังค์ค่าดำเนินการบางส่วนยังได้
comment26:สงสัยต้องยุบทั้งวินแถวบ้าน
comment27:รอดูผลงานครับ
ทำต่อเนื่องซักครึ่งปีก็ยังดี
comment28:จับให้จริงนะ จับตลอดไปด้วยละ อย่าทำแต่3วันนะ อันนี้สนับสนุนให้จับ
comment29:จะเล่นตองเล่นให้หมด ทั้ง จยย ร้านค้า ตั้งป้าย ตั้งกรวย วางของขาย ต่อที่บังแดด ตั้งโต๊ะขายข้าวแกง
comment30:ดีเยี่ยมเลย ถ้าทำได้จริงเป็นกำลังใจให้
comment31:สถานีรถไฟฟ้ากรุงธน วินมอไซอยู่บนทางเท้าตรงทางลง วิ่งบนทางเท้าตลอด แถมยังมีวินรถกระป๊อจอดเรียงยาวเหยียดทุกวัน ตำรวจมาทีหายที เป็นมานานแก้ไม่ได้
comment32:อันนี้ถ้าทำได้ ขอชมเชยครับ
comment33:งงตรง บ้านเราทำไมต้องมี เอาหลอกเอาจริง 
บางเรื่องมันผิดกฎหมายเห็นๆก็จับก็ปรับสิครับนี่ไม่จับไม่ปรับ หรือหยวนๆ หรือ แล้วแต่จะอ้าง จนมันเละเทะไปหมด

นี่พอว่างๆ ก็มาออกข่าว กทม เอาจริง โน่นี่นั่น 
แล้วไงเอาจริงสัก 1-2 เดือน ก็กลับไปเหมือนเดิมอีกทุกที

ไอ้ที่ปล่อยๆกัน เราฟ้อง จนท ที่เกี่ยวข้องละเว้นการปฎิบัติหน้าที่ได้ไหมครับ
comment34:แล้วพวกวินต่างๆจะทำไงล่ะทีนี้?
จะยอมขี่ไปกลับรถเหรอ......ฝันไปเถอะ เด๋วพวกนี้ก็อ้างรังแกคนจนอีก

ความจริงถ้าพวกชอบขี่บนทางเท้า แล้วแก้นิสัยไม่ได้ ก็น่าจะให้ลงมาเข็นแทนนะ
comment35:แยกห้วยขวางส่งเข้าประกวดครับ
comment36:กี่ครั้งแล้ว ที่บอกว่าเอาจริง
comment37:รอชมเลยครับ
comment38:แหมๆ  เป็นเกือบ 8 ปีเละได้ขนาดนั้นเลยเนอะ
comment39:หน้ารามรอดูด้วยค่ะ
comment40:น่าจะเป็นคืนทางเท้าให้คนเดินดีกว่าครับ ทั้งร้านแผงลอย รถที่จอดบนทางเท้า รถที่วิ่งบนทางเท้า
comment41:ทำไม่ได้หรอกกกกก บางวินคนคุมก็ กากากากาก
comment42:เริ่มต้นที่ตำรวจจราจรก่อนเลยนะ ให้พี่เค้าไปวิ่งบนถนนก่อนเถอะ
comment43:รอชมผลงานว่าจะทำได้แค่ไหน และได้ถึงเมื่อไร
comment44:ฝากพวกย้อนศรด้วย...
comment45:อ่านๆดูแล้วเหมือนยังกล้าๆกลัวๆ เรื่องอย่างนี้ต้องใช้ยาแรง ไม่ต้องเตือนไม่ต้องประชาสัมพันธ์เห็นก็จับปรับทันทีเลย
comment46:เฮ้ออออ น่าเบื่อครับ
มีกระทู้ด่า 2 ล้อทีไร มันต้องมีคนมาด่า 4 ล้อด้วยทุกที

กระทู้นี้ เค้าคุยเรื่อง 2 ล้อวิ่งบนทางเท้า
อยากด่ารถจอดบนทางเท้า ตั้งกระทู้ใหม่ครับ เห็นขึ้นแนะนำตลอด
comment47:ขอผู้ว่าฯอัศวิน ตั้งมอบหมายให้รองปลัดฯคนหนึ่งคนใดช่วยดูแล เอาเรื่องมอไซล์ ออกจากฟุตบาทคนเดิน ดูแลให้ต่อเนื่องไปเลย 12 เดือน มันจะได้ไม่ทำๆหยุดๆเหมือนไฟไหม้ฟางตามที่ คนกรุงเทพฯกลัวกัน ได้ไหมครับท่านผู้ว่าฯ ???
comment48:จับปรับตามกฎหมาย จับทุกวัน ไม่นานน่าจะหมด
comment49:ผมเห็นตรงบีทีเอสสถานีพญาไท วินมอเตอร์ไซค์ จอดแทบจะหน้าป้อมตำรวจเลย เริ่มตรงนี้ก่อนก็ได้นะครับใกล้มือดี หรือว่ากทม.กับกรมตำรวจทำงานร่วมกันไม่ได้?
comment50:ขอพวกย้อนศรด้วยได้มั้ย
comment51:แล้วเวลาคนไปซื้อของที่ร้าน เซเวน  ก็จอหน้าร้านไม่ได้แล้วสิครับ
comment52:เห็นป้ายทวงของ กทม. แล้ว เมื่อเช้านี้

แต่พี่เขาคงอ่านไม่ออก
comment52-1:หลักฐานชัดเจนจับปรับรึยังครับ
comment52-2:ป้าย กันรถชาวบ้าน อะดิ ^^
comment52-3:จ่ายรายเดือนแล้ว จอดได้ จบนะ
comment52-4:ผมชอบอันนี้อ่ะ  มันตอบทุกคำถาม  ทุกเมนท์
comment52-5:รังแกคนจน หาเช้ากินค่ำ ลูกเมียอยู่ยังไง ถ้ามีจับปรับ คำนี้ต้องมา
comment52-6:จับเทศกิจ_ตำรวจท้องที่ก่อนเลย ข้อหาละเลยการปฎิบัตหน้าที่
comment52-7:ถ้าจะหักดิบอย่างนี้ ก็ต้องมีทางเลือกให้เข้า เช่นมีจุดสำหรับจอดรถวินรับจ้าง เขาทำเพราะเขาไม่มีทางเลือก
comment53:ขอรอดูผลงาน เกือบโดนชนหลายรอบสายลาดพร้าวบางกะปิ
comment54:กล้องจราจรจับปรับส่งใบสั่ง ยากตรงไหน
comment55:กทม น่าจะช่วยสร้างทางที่ช่วยให้มอเตอร์ไซค์สามารถใช้ได้
comment55-1:ถนนไงครับ
comment55-2:ถนน มอเตอร์ไซ จักรยาน ซาเล้ง ตุ๊ก  ๆ ได้หมดครับผม
comment56:ปักไว้
รอพิสูจน์ผลงาน
comment57:บอกตรงๆ ครับ ไม่คาดหวังว่าทำได้ ลองปรับครั้งละ หมื่นสิ (เสนอให้เอ้า!)
comment58:ตราบใดที่ถนนมันไม่เอื้อให้มอเตอร์ไซค์  ยังไงก็แก้เรื่องทางเท้าไม่ได้หรอกครับ

ที่มันขึ้นไปขี่บนทางเท้ากันมันเป็นผลมาจากสภาพต่างๆบนถนนนั้นแหละ
comment58-1:ก็เห็นมอเตอร์ไซค์หลายคันขี่บนถนนได้นะครับ ที่ขึ้นไปขี่บนทางเท้าก็เพราะเห็นแก่ตัวเท่านั้นแหละครับ
comment58-2:ไม่จริงหรอกครับ คุณมองในมุมของคุณ ถ้าคุณมองในมุมของคนที่เขาขึ้นไปใช้ทางเท้าบ้างคุณอาจจะเห็นเหตุผลของเขานะ มักง่ายมันก็มี แต่จำเป็นมันก็เยอะครับ ถ้าคิดจะแก้ปัญหาแต่ไม่เปิดใจมองในแง่มุมอื่นๆบ้างมันจะไปแก้ปัญหาได้ยังไงกัน..
comment58-3:ปญอ  คิดไปได้
comment58-4:ทำชั่ว  แล้วหาเหตุผลรองรับ  หมานุดหนอ
comment58-5:ไม่มีใครบอกว่าขี่บนทางเท้ามันถูกนะครับ.. 

และถ้าคิดกันอยู่แค่นี้ก็วนเวียนกันไปแบบนี้แหละครับ.. กี่โครงการที่ทำลักษณะนี้ทุกวันนี้ก็เหลวเหมือนเดิม 
น่าจะเริ่มปรับทัศนคติมองหาปัญหาจริงๆแล้วแก้ให้มันถูกจุดได้คงจะดีกว่านี้ 

ก็ดีครับชอบความสะใจชั่วครั้งชั่วคราวจับๆปรับๆ ซักพักเลิกเห่อก็มานั่งด่าตำรวจทำไมไม่จับ ทำไมทำซะเอง ซ้ำๆลูบเดิมๆ
ถ้าชอบแบบนั้นก็แล้วแต่เถอะครับ..
comment58-6:พูดแบบนี้แล้วจะมีคำว่าฟุตบาทไปทำหอยอะไร เห็นแก่ตัว ยังงี้คนเดินให้ไปเดินบนก้อนเมฆหรอ
comment58-7:เอ่อ ตามกฏหมาย ทางเท้ามีไว้ เดิน ครับ
มอไซ จะมีที่หรือไม่มีที่ มันก็ไม่ได้หมายความว่า จะเอารถมาวิ่งบนทางเท้า
ต่างกรรม ต่างวาระครับ
ปล ถ้ามอไซ บนทางเท้า ต้องเข็น
comment58-8:ขนาดผมขี่มอไซค์อ่านความนี้ยังขึ้นเลย
บ้าเปล่าครับอ้างแบบนี้ เวลาผมขี่มอไซค์อยู่รถติดผมก็รอ
แต่มันจะมีมอไซค์เลวๆบ้างพวกที่รอไม่ได้ แล้วก็ขึ้นไปขี่บนทางเท้า
โคตรเห็นแก่ตัว อย่าอ้างโน่นอ้างนี่เลย
comment59:ปัญหาคือตำรวจจราจรไม่ทำงาน จ้องตั้งด่านมอเตอร์ไซด์กับแท๊กซี่ บ้านเมืองเลยเป็นอย่างนี้ รถมอเตอร์ไซด์วิ่งสวนเลนในถนนใหญ่กลายเป็นเรื่องปกติ รถยนตร์จอดบนทางเท้าก็เป็นเรื่องปกติ
comment60:ผลงาน 5 จอมเมื่อเร็วๆนี้มันยังหลอนอยู่เลย นี่จะเอาอีกแล้วหรือ ขยันสร้างความผิดหวังให้ประชาชนจริง แต่คิดดีทำได้ดีต้องเชียรล่ะครับ หวังว่าซักครั้งนึงท่านจะทำได้จริงกับเค้าซักที แล้วไม่ต้องไปเริ่มที่ไหนเลย กล้องกทมมีเยอะแยะ ไอ่ที่ไม่ใช่ดัมมี่อ่ะ ส่องเจอเมื่อไรไล่ปรับเมื่อนั้น เด๋วคงหมดไปเอง กลัวไม่ทำล่ะซะมากกว่า แล้วฝากพวกมอไซด์ฝ่าไฟแดงด้วยล่ะกัน ฝั่งตัวเองแดงอยู่แท้ๆฝ่าออกมาเฉย ต่อหน้าตำรวจในป้อมนั่นแร่ะ สงสัยในหัวมีแต่ความว่างเปล่า
comment61:จากความเห็นย่อยที่ 5 นะครับ  ถ้าใครอ่านหนังสือไม่ครบ บอกว่ารถยนต์ไม่ได้วิ่งบนทางเท้า หรือคนล่ะประเด็น
ผมอยากจะขยี้ให้เห็นอีกทีว่าเขาเขียนว่าไง


ตามด้วยการตักเตือนจนไปถึงปรับเงิน เนื่องจากการจอดรถหรือขับขี่รถยนต์ รถจักรยานยนต์ หรือล้อเลื่อน บนทางเท้า เป็นความผิดตาม พ.ร.บ.รักษาความสะอาดและความเป็นระเบียบเรียบร้อยของบ้านเมือง พ.ศ. 2535 มาตรา 17 (2) ผู้ฝ่าฝืนต้องระวาง โทษปรับไม่เกิน 5พันบาท




1. ประชาสัมพันธ์ให้ประชาชนทราบ ว่าการจอดรถหรือขับขี่รถยนต์ รถจักรยานยนต์ หรือล้อเลื่อน บนทางเท้า ผิดกฎหมาย มีโทษปรับสูงถึง 5 พันบาท 

2. ให้สำนักงานเขตสอดส่องและกวดขัน ไม่ให้มีการจอดรถหรือขับขี่รถยนต์ รถจักรยานยนต์ หรือล้อเลื่อนบนทางเท้า โดยเคร่งครัด

3. กรณีพบมีผู้จอดรถยนต์ รถจักรยานยนต์ หรือล้อเลื่อน บนทางเท้าแต่ไม่พบตัวเจ้าของหรือผู้ครอบครอง ให้เจ้าหน้าที่เคลื่อนย้ายไปเก็บไว้ที่สำนักงานเขต โดยให้ลงบันทึกประจำวัน ณ สน. ท้องที่ไว้เป็นหลักฐาน เมื่อผู้กระทำความผิดมาขอรับคืน ให้สำนักงานเขตเปรียบเทียบปรับ ถ้าไม่ยินยอมหรือยินยอมแล้วแต่ไม่ชำระค่าปรับภายใน 15 วันให้ดำเนินคดีเพื่อฟ้องร้องต่อไป

และ 

4. กรณีพบผู้จอดหรือขับขี่รถยนต์ รถจักรยานยนต์ หรือล้อเลื่อน บนทางเท้าและพบตัวผู้กระทำความผิด ให้พนักงานเจ้าหน้าที่ตักเตือน ถ้าไม่เชื่อฟังให้จับกุมและสั่งให้เคลื่อนย้ายให้พ้นทางเท้า ถ้าผู้กระทำความผิดยินยอมปฏิบัติตามก็ให้คดีเป็นอันเลิกกัน แต่หากไม่ปฏิบัติตามก็ให้พนักงานเจ้าหน้าที่มีอำนาจนำตัวไปยัง สำนักงานเขตหรือสถานที่เปรียบเทียบปรับพร้อมของกลางให้สำนักงานเขตดำเนินการเปรียบเทียบปรับผู้กระทำผิด ถ้าไม่ยินยอมตามที่เปรียบเทียบหรือเมื่อยินยอมแล้วไม่ชำระค่าปรับภายใน 15 วัน ให้ดำเนินคดี เพื่อฟ้องร้องต่อไป

เขาได้พูดรวมๆว่า  การจอด ขับขี่ รถยนต์ รถจักรยานยนต์ หรือล้อเลื่อน บนทางเท้า
แสดงว่า  
รถเก๋ง กระบะ รถเข็นขายของ มอเตอร์ไซค์จอด หรือขับขี่  ผิดหมดนะครับ
ผมไม่ได้เข้าข้างมอไซค์อย่างเดียวครับ  ทุกว้นนี้ออกไปทาข้าวเที่ยง รถเข็นอาหาร โต๊ะขายอาหารขวาง
ทางเท้าแทบจะเดินกันไม่ได้เลย
เลยออกไปทางเท้าก็มีรถกระบะ จอดแช่ ขายผลไม้ ขายมะนาว ขวางทางจราจรอย่างมาก
comment62:งบประชาสัมพันธ์ครับ งบประชาสัมพันธ์
comment63:หราาาา
comment64:เพิ่งตื่น
comment65:น้ำท่วมหลังเป็ด
(แต่ก็ไม่แน่เป็ดอาจถูกจับอบฟางก่อนก็ท่วมได้)
comment66:พิกัด สามแยกพระโขนงครับ

ส่วนใหญ่ขึ้นฟุตบาททั้งนั้น 

พอไปถึงด้านหน้าสุด เตรียมฝ่าไฟแดงเลี้ยวขวาอีกกระทง
comment67:ไม่ต้องทำหรอก ทำไปก็ไม่มีใครเห็นดีด้วย
comment68:หัวมุมทางเลี้ยวเข้า Central พระราม9 ด้านรัชดา พี่วินฯเขาจอดมีเพิงพร้อมเลย
comment69:วันนี้ เวลาประมาณ 07.30 น.
ณ ถนนพหลโยธิน ขาเข้าเมือง ฝั่งตรงข้ามตลาดอมรพันธ์ แยก ม.เกษตร

ขณะที่ผมรีบเดินบนฟุตบาท เพื่อจะรีบเดินไปขึ้นรถที่หน้าเมเจอร์รัชโยธิน
มอเตอร์ไซค์คันหนึ่ง ก็ขี่ขึ้นมาบนฟุตบาท แล้วมาชนขาหลังผม

ผมหยุดเดิน หันมามอง ด้วยหน้าตาที่ไม่โอเค

คนขี่มอเตอร์ไซค์ ก็มองหน้าผม หน้าตาไม่รู้ร้อนอะไร
ประมาณ 5 วินาที ... ก่อนที่จะพูดออกมาว่า " ขอโทษ " .... ห้วนๆ สั้นๆแค่นั้น


เอาแล้วไง ... ของขึ้นปรี๊ด ทันที
นี่ยังไม่รู้สึกตัว ที่จะสำนึกขอโทษอย่างจริงใจ ซักหน่อยเหรอ
ขอโทษ แบบ ขอไปทีแบบนี้ .... อย่าพูดเลยดีกว่า


" ก็ขอโทษแล้วไง จะเอาไง " ..... ดูมัน ดูมัน ยังกล้าพูดต่ออีก


ผมไม่รับคำขอโทษ และไม่พูดต่อปากต่อคำอะไรด้วยทั้งนั้น  หันกลับไปเดินต่อ 
เพราะวันนี้ ... ยังไม่อยากมีเรื่อง 


แต่ถ้าวันไหน ผมไม่รีบ  และ หมดความอดทนกับเรื่องนี้ ... ที่เจอแทบทุกวัน 
รับรอง ได้รู้กันแน่ " จะเอาไง .... ที่ถามมาน่ะ มันเป็นยังไง "
แล้วจะอัดคลิป เอาให้เป็น " พหลโยธิน โมเดล " ไปเลย


สุดท้ายนี้ ผมขอเถอะ ... เรื่องจิตสำนึก สวยหรูที่ฝันๆน่ะ 
มันไม่มีทางเกิดขึ้นจริงหรอก ไม่ต้องพยายามสร้างมันหรอก
ณ เวลานี้ มันเกินเยียวยาแล้ว 
เอากฏหมายลงโทษอย่างเด็ดขาด ขั้นสูงสุด มาใช้เลย จะดีกว่านะ

คนเดินเท้า ทนมานานมากพอแล้วครับ
comment69-1:แต่ถ้าเป็นผม ทั้งเตะทั้งเข่าให้ฟรีๆครับ ค่าปรับฐานวิวาทมีพอจ่าย และไม่กลัวโดนด่าทางโซเชียลมีเดีย
comment70:อยากได้ยินข่าวนี้บ้าง

"ตำรวจ เริ่มเอาจริงแล้ว !!! ไล่รถที่วิ่งไหล่ทาง"

ผมก็ไม่เคยหลบมอเตอร์ไซต์บนทางเท้าเหมือนกัน วัดใจกันเลยว่าจะชนไม๊  แต่อีกใจนึงก็คิดว่า  ถ้าฟุตบาท รถเก๋งมันขึ้นมากันได้ มันก็คงขึ้นมาวิ่งเหมือนกัน  อย่าเพิ่งโจมตีแต่มอเตอร์ไซต์อย่างเดียว
comment70-1:แต่บ้างที่ตำรวจเป็นคนติดป้ายให้รถวิ่งบนไหล่ทางได้นะครับ 
อย่าเพิ่งคิดไปเองว่าเค้าทำผิด ตัวอย่างเช่นสะพานข้ามถนนลาดพร้าว
ตรงเลียบทางด่วน มีป้ายติดเลยว่าขึ้นสะพานได้ 3 เลน ทั้งๆที่ถนนมันมี 2 เลน
comment71:อยากร้องเรียน ถนนฟุตบาล วังหิน เปิดร้านกันทั้ง 2 ฝั่ง ตั้งแต่ ต้นยันท้ายถนน จอดรถกัน รถติดมากๆ
comment72:ตั้งกระทู้ เมื่อวันที่ 11 ธันวาคม 2559 เวลา 09:32 น.

แล้วผมจะกลับมาอ่านกระทู้นี้อีกครั้ง เมื่อ มอเตอร์ไซ หมดไปจากทางเท้า
comment72-1:สงสัยจะไม่ได้กลับเข้ามาอ่านแน่ๆ ครับ
comment72-2:ลาก่อนชาตนี้
comment73:ฝัน ๆ ๆ ๆ ๆ ลม ๆ ๆ ๆ แล้ง ๆ ๆ 
เหมือนลมตด เหม็นแค่วูบ เดียวครับ
comment74:อยากให้คนทั่วไปถ่ายรูปแล้วส่งตำรวจเพื่อปรับได้ จะได้ช่วยกันเป็นหูเป็นตา 
เมืองนอกบางประเทศจะมีหน่วยงานรับคลิปและรูปถ่ายการทำผิดกฎจราจรจากประชาชนแล้วส่งจดหมายไปปรับถึงบ้าน
comment75:ไปดูตรงที่ถนนจรัสเมืองทั้งเส้น ทางเท้ากว้างมาก เทศกิจไล่ผู้ค้าจากทางเท้า
เอางบปูตัวหนอนอย่างดี ตอนนี้รถจอดแทนตลอดแนว คนลงมาเดินบนพื้นเหมือนเดิม ตรงขนส่ง หน้าแฟลตรถไฟ รถที่จอด วอลโว เบนซ บีเอ็มทั้งนั้น
comment76:น่าจะทำให้ทั่วทุกจังหวัดครับ สมุทปราการนี่ก็ไม่น้อย ทั้งย้อนศร จอดบนฟุตบาท วิ่งบนฟุตบาท นี่แหละประเทศไทย
comment77:ตลาดบางแครอดไป เพราะไม่มีทางเท้าให้วิ่ง ทางเท้ายังเต็มไปด้วยแผงลอย ยังจัดระเบียบไม่ได้เลยครับ ตั้งแต่กรกฎาคมล่ะครับ ไม่เห็นเขตจะทำอะไรได้เลย
comment78:"1. ประชาสัมพันธ์ให้ประชาชนทราบ ว่าการจอดรถหรือขับขี่รถยนต์ รถจักรยานยนต์ หรือล้อเลื่อน บนทางเท้า ผิดกฎหมาย มีโทษปรับสูงถึง 5 พันบาท"

โคตรตลกครับ... คือตอนสอบใบขับขี่ไอ้เรื่องพวกนี้ต้องรู้อยู่แล้วมั้ย


ถ้าท่าน "อัศวิน" ได้มาอ่านคงตกใจแน่เลยว่าคนที่ขี่รถมอไซต์บนฟุตบาท คือเจ้าหน้าที่เขตฯ นั่นเองแหล่ะครับ อึ้ง...
comment79:ถ้าอยากปราบจริงจังแล้วอ้างเหตุผลว่า จนท ดูแลไม่เพียงพอ มีขอเสนอว่าให้ ปชช เป็นหูเป็นตา ใครขี่ขึ้นมาถ่ายรูปส่งตำรวจ ตำรวจออกใบสั่ง ให้ไปชำระ ไม่ชำระห้ามต่อทะเบียน หรือมีรางวัลนำปรับ ถ่ายส่งเยอะๆ ให้เท่าไรว่าไปค่ะ
comment80:วิธีคิดป่วยๆอย่างหนึ่งของคนไทย คือเมื่อไหร่ก็ตามที่ทางผู้มีหน้าที่จะกวดขันวินัย จะต้องมีการชี้นิ้วโบ้ยไปที่คนอีกกลุ่มที่ไม่ใช่ตัวเองหรือพวกตัวเอง 
อย่างกรณีนี้ จะเห็นได้ว่ารถยนต์ที่ขึ้นไปจอดบนทางเท้านั้นมีจริงแต่พบเห็นได้น้อยมาก ผิดกับมอไซที่ขึ้นกันจนเป็นล่ำเป็นสันจนคนเดือดร้อนและมีการร้องเรียน นับว่าง่อยเป็นอย่างยิ่ง
comment81:ขอบคุณค่ะ 
รอชมผลงาน และเป็นกำลังใจให้ ขอให้ทำสำเร็จ
คนเดินนี่ต้องระวังจริงๆ บางทีมอเตอร์ไชต์มีบีบแตรไล่เราอีก เดินก็เดินบนทางเท้า
จะลงเดินบนถนนก็อันตรายกลัวโดนเฉี่ยวไรอีก คุณภาพชีวิตแย่จริงๆค่ะ
comment82:รอมานานแล้วค่ะ 
บีบแตรไล่คนเดินทางเท้าอิก

เสนอให้ ติดกล้องวงจรปิดเลยค่ะ ตามเสา แล้วดูในกล้องเอา จากนั้นส่งบิลมาเก็บที่บ้านตามเลยทะเบียนรถ
ไม่จ่ายไม่ต้องต่อทะเบียน ไม่ต้องใช้บุคลากรเยอะด้วย ค่ากล้องคิดว่าคุ้มแน่ๆ กับค่าปรับ เพราะคนทำผิดกฎเยอะมากๆ
comment83:555 กล้าจับวินมอไซค์บนฟุตบาทป่าวล่ะ
comment84:หน้า รร.ทหารอากาศอำรุง เช้าๆ ฟุตบาท เป็นที่จอด รถจักรยานยนต์ ขายของ

เด็ก นร ต้องเดินบนถนน

ถนนเตชะวาณิช เลียบคลองง
ประปา ก็เป็นตลาดสดบนทางเท้าด้วย
comment85:เอาให้หนัก

ไม่ว่าจะรถมอไซค์วิ่งบนฟุตปาธ รถยนต์เพิ่มเลนวิ่งไหล่ทางหรือจอดบนฟุตปาธ

รวมทั้งไอ้พวกยึดถนนซอยเป็นที่จอดรถด้วย

ถ้าแก้ไม่ได้ แนะนำให้เอาไม้ทุบกระจกรถแค่ 1 บานเดี๋ยวมันก็ต้องเอาไปซ่อม ก็ไม่มาจอดขวางแล้ว อย่างน้อยก็หายไปซัก 2-3 วัน ถ้ากลับมาอีกก็ทำอีก โดนหลายทีเข้ามันคงขี้เกียจไปเปลี่ยนกระจกแล้ว
comment86:คนสนใจด้วยหรอ
comment87:จะมีใครว่าอคติ หรือทำไมสองล้อต้องไปเอาความผิดของคนอื่นมาด้วย  อีกมั้ยน้ออออ....
comment87-1:ขำภาพนี้
comment88:ไม่รู้พอจะมีหน้าที่จับพวกวิ่งย้อนศรด้วยครับ เปิดไฟสูงใส่
เพราะส่วนมากวิ่งบนทางเท้าก็ย้อนศร
ถ้าไปจับแต่บนฟุตบาท เดี่ยวก็ลงมาถนนย้อนศรกันอีกนะครับ
comment89:ยังไม่นับพวกเปิดร้านก๋วยเตี๋ยว มีตึกเป็นของตัวเอง แต่เอาโต๊ะวางล้นไปบนทางเท้า สุดท้ายคนเดินไม่ได้ต้องลงมาเดินบนถนน แล้วรถที่สัญจรไปมาบนถนน ก็ต้องหลบคนเดิน จนเลนหายไป 1 ช่อง
comment90:ต้องรวมคนที่เปิดร้านข้างทางด้วยนะ
เช่น ร้านซ่อมรถ วันก่อนผ่านร้านนึง เป็นห้องแถวนี่แหละ ข้างหน้าเป็นฟุตบาท ถัดไปเป็นถนน
เราดูแล้วเราก็สงสัยว่า ก่อนเปิดร้านไม่คิดหรือ ว่าตัวเองเปิดร้านซ่อมรถ ก็ต้องมีคนเอารถมาจอด 
ทำไมไม่หาที่จอดรถไว้สำรอง หรือ ไปเปิดที่อื่นที่มันมีพื้นที่จอดรถไหม

นี่คือเหมือนตั้งใจตั้งแต่แรกว่าจะเปิดซ่อมกันตรงฟุตบาทนี่แหละ บางวันก็ล้นมาที่ถนน ปิดไป 1 เลน
ธุรกิจแบบอื่น ยังพออ้างได้ ว่าไม่ต้องมีจอดรถ เพราะคนเดินมาได้ 
แต่ถ้าบางคนเอารถมา ร้านอาจจะห้ามไม่ได้ ก็ต้องเปิดเรื่องของเจ้าหน้าที่ตำรวจไป

แต่นี่คือร้านซ่อมรถ ยังไงคนก็ต้องเอารถมา เห็นแล้วไม่เข้าใจความคิดจริงๆ
comment91:เป็นกำลังใจให้เจ้าหน้าที่ทำให้ได้ตลอด อย่าเป็นไฟไหม้ฟาง เปลี่ยน รบ. ทีก็ทำที
comment92:ฮูเร่ ในที่สุดก็เริ่มก้าวแรกซะที
comment93:ภาพแบบนี้น่าจะลดลง/หมดไป เอาใจช่วยครับ
comment94:เห็นข่าวหลายวันก่อน ตัวเลขเส้นสุขุมวิท ค่าปรับเคสวิ่งบนทางเท้าไรนี่ น่าสนใจมาก 7 ล้านกว่าบาทต่อปี เฉลี่ย 5 แสนกว่าบาท/เดือน และมีแนวโน้มอาจเพิ่มสูงขึ้น เนื่องจากปริมาณรถจดทะเบียนมอเตอร์ไซค์ โตขึ้นทุกปี

ใครที่ติดกล้องวิ่งเส้นนั้นประจำหรือขี่มอไซค์ที่ถูกกฏหากช่วยแจ้งได้ส่วนแบ่งค่าปรับด้วย

หากคิดที่ Worst Case ของยอด 1% ต่อเดือน เท่ากับ 5,000 กว่าบาท หัก % นำส่งรัฐและตำรวจอาจได้เงินกินหนมเดือนละหลายพันเล่นๆ

สมมติปรับ 100 บาท แบ่ง 3 ก็อาจจะได้ 25 บาท แต่กล้องปกติมันไม่ได้เห็นแค่เคสเดียวอยู่แล้ว วันนึงขั้นต่ำได้ราวๆ 30-50 ต่ำๆก็ 750 บาท รายเดือนราวๆ 16,000 บาท แบบ Active-Income

สรุปเป็น Report ยิ่งถ้าหากใช้กล้องระบบ GPS ก็สามารถระบุพิกัดพร้อมภาพถ่ายหรือ VDO เป็นหลักฐานได้เลย สรุป Report รายวันไปยื่นที่ สน. หากตำรวจไม่รับแจ้งก็ผิดมาตรา 157 

จะเสียเวลาก็แค่ตอนตกเบิกซึ่งมันช้านี่ละ
comment95:สี่แยกพระราม9 หน้าโรงแรม Grand Mecure น่าจะได้วันละ 20 กว่าคันครับ.....555
comment96:สองเดือนเลิก ไม่เคยเชื่อน้ำยาเทศกิจ
comment97:คงออกกฎมาให้ขำขำมั้งครับ
comment98:ดำเนินการอย่างจริงจังซักทีเถอะครับ 

"ไม่ควรมีข้อยกเว้นสำหรับคนที่ทำผิดกฎหมาย"
comment99:มาตรการนี้จะบังคับใช้นานกี่วันเชียว

มาตรการไหนๆ ถ้าคนควบคุมไม่จริงจัง ถึงออกมาเป็นสิบ...ก็ล่ม
comment100:มาตรการแบบนี้ถ้าอยากให้ได้ผลที่แน่นอนและระยะยาว
ทางตำรวจควรเปิดเพจเพื่อให้คนเอาภาพรถที่ทำผิดลงรูปพร้อมทะเบียน
แล้วได้ส่วนแบ่งจากการปรับอาจจะ 50/50 รับรองว่า
ทำได้แบบยั่งยืนและไม่เปลืองงบไม่เปลืองตำรวจที่จะมาตามไล่จับคนพวกนี้
comment100-1:ก็จะมีคนส่งภาพตำรวจขี่บนฟุตบาทซะเองง สุดท้าย ปิดเพจ 555

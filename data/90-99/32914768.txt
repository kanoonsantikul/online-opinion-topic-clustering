title:เจอมากับตัว นั่งแท็กซี่กลางคืน อันตราย!!!!!
comment:อันนี้เราขอเล่าเพื่อให้คนนั่งรถสาธารณะดึกๆระมัดระวังตัวเองกันหน่อยน๊า
ขอแท็ก สยามสแควร์นะคะ ผู้หญิงเยอะ

เรื่องมีอยู่ว่า เมื่อวันพุธที่ 19 พฤศจิกายน ที่ผ่านมา เราได้นั่งรถแท๊กซี่จะกลับบ้านกับแฟน จากตรงข้ามม.หอการค้าไทย(ปั๊มน้ำมัน ปตท.)กลับบ้านแถวๆสะพานใหม่ 

พอขึ้นรถไป คนขับก็เล่นมุขปกติไม่มีอะไรมาก อย่างเช่น สะพานใหม่นี่มันอยู่แถวๆแครายใช่มั้ยอ่ะน้อง มันเพิ่งสร้างสะพาน (ตึ่งโป๊ะ!) เราก็ขำๆไป ไม่มีอะไร

จนพอมาถึงแถวๆเซนทรัลลาดพร้าว คนขับรถก็พูดคุย มีบทสนทนาที่จำได้คร่าวๆ ดังนี้
คนขับ : น้องไปทำไรมา กลับบ้านเอาตอนนี้
เรา : อ๋อ เข้าไปทำงานที่ม.มาค่ะ
คนขับ : น้องรู้ป่าวพี่เป็นใคร
เรา+แฟนเรา : …. (เงียบไม่พูดอะไร)
คนขับ : พี่เป็นโจร
เรา+แฟนเรา : …. (เงียบไม่พูดอะไร แอบงงๆว่าเห้ย แกล้งอะไรป่าววะเนี่ย)
คนขับ : พี่มีปืนด้วยนะ (พร้อมหยิบปืนขึ้นมาจากที่เก็บของตรงกลางระหว่างเบาะคนขับกับเบาะนั่งข้างคนขับแล้วแห่วงไปมาๆ) ปืนจริงนะเนี่ย เชื่อป่าว
เราตาค้างไปละ ตกใจ ทำไรไม่ถูก กลัวมาก
แฟนเรา : ปืนไรอะพี่ ลูกโม่หรอ (แกล้งๆใจดีสู้เสือกันไป)
คนขับ : ก็นั่นแหละ (เก็บปืนลงไป  และหยิบเครื่องช็อตไฟฟ้าขึ้นมาที่มีรูปร่างคล้ายๆไฟฉาย พร้อมกดให้เห็นว่ามันช็อตได้จริงๆนะ)
คนขับ : น้องลองจับดิ
แฟนเรา : ยื่นมือไปจับที่มือคนขับ เพราะถ้าจับอีกฝั่ง โดนช็อตชัวร์
คนขับ : น้องขี้โกงอ่ะ จับอีกฝั่งสิ
แฟนเรา : ผมจับตรงนั้น มันก้ช็อตผมสิ
คนขับ : บ่นพึมพำๆ (กดเครื่องช็อตให้ดูไปเรื่อยๆ)
คือเสียงมันดังแป๊ะๆ น่ากลัวอ่ะ เราตกใจหลายรอบมาก คนขับหัวเราะชอบใจ (อีโรคจิตตตต)
ซักพัก มันโทรหาใครซักคนนึง เรียกปลายสายว่า สารวัตร จับใจความว่า
คนขับ : สารวัตรครับ มีผู้โดยสารนั่งมาเนี่ย จะไปลงสะพานใหม่ เนี่ยไม่กลัวไรเลย เอาปืนมาขู่ก็ไม่กลัว ระเบิดก็ไม่กลัว ชักมีดมาเลยดีมั้ย และก็พูดนู่นพูดนี่ เราแอบอัดเสียงไว้ได้นิดนึง และหลังจากนั้นพอมันวางโทรศัพท์ เราก็ขอลง พอลงปุ๊บ มันก็ยังไม่ขับไปนะ ยังจอดรถมองมาอยู่

เราได้แจ้งกรมขนส่งทางบกไปแล้ว ทางนั้นบอกให้เราแจ้งความเพราะพกอาวุธเป็นคดีอาญาและได้ส่งหนังสือตักเตือนให้แล้ว
แต่เรายังไม่ได้แจ้งความนะ เพราะเราคิดว่าแจ้งคงทำไรมากไม่ได้ เราก็ไม่ได้โดนอะไร แต่ได้แจ้งทาง จส.100 ให้ระมัดระวังไปแล้วค่ะ 

ฝากเตือนๆกันด้วยนะคะ ระมัดระมังในการนั่งรถสาธารณะ แต่ก่อนนี้เราเจอแต่แท๊กซี่ดีๆ พอมาเจออย่างนี้มันใกล้ตัวมาก และรู้สึกกลัวไปเลยอ่ะ

เพิ่มเติม ทะเบียนนะคะ
แท็กซี่ เขียวเหลือง ทะเบียน มฎ 2229 รูปแสดงตัวตนของคนขับไม่ตรงกับตัวจริงค่ะ																																	   แก้ไขข้อความเมื่อ 28 พฤศจิกายน 2557 เวลา 15:04 น.
comment1:คุณน่าจะแจ้งความสักหน่อยนะ...น่ากลัวอะ =_=  มีเลขทะเบียนหรืออะไรมั้ยคะเนี่ย
comment1-1:มีค่ะ แท็กซี่ เขียวเหลือง ทะเบียน มฎ 2229 ระวังด้วยนะคะ
comment2:แจ้งเลขด้วยครับ  

แจ้งความด้วยก็ดี
comment2-1:แท็กซี่ เขียวเหลือง ทะเบียน มฎ 2229 

ไว้จะแจ้งค่ะ ขอบคุณนะคะ
comment3:น่ากลัวมากค่ะ  ทุกวันนี้ก็ไม่กล้านั่งอยู่แล้ว พอได้อ่านแล้วยิ่งไม่อยากนั่งไปกันใหญ่ น่ากลัวอ่ะ
comment3-1:นี่ขนาดเรานั่งกันไป 2 คนนะ 
ถ้าเรานั่งไปคนเดียว ตายแน่ๆอ่ะ
comment3-2:ทุกวันนี้ถ้ามีโอกาสเลือกได้ จะใช้บริการวินฯมากกว่าแท็กซี่ เร็กกว่าถูกกว่า (บอกตรงๆ ขนาดกลางวันยังกลัวแท็กซี่เลยค่ะ)
comment3-3:น่าจะมีการปรับปรุงเรื่องการป้องกัน
ระหว่างคนขับกับผู้โดยสารกันได้แล้วนะครับ
กั้นพลาสติกหนาแบบดัดแปลงไม่ได้เหมือนต่างประเทศหรืออะไรก็ได้...

เหยื่อผู้เคราะห์ร้ายที่โดนเอาเปรียบในหลายรูปแบบอาจมีแทบทุกวัน
และคงมีอีกเยอะ ที่ไม่ได้มีโอกาสมาโพสต์ในกระทู้นี้
comment4:ออกแนวโรคจิตเลยครับแบบนี้
comment5:คุณเอามาลง social สิครับ

นี่ไม่ใช่เรื่องเล่นๆนะ


ขนาดไปกับแฟนยังกล้าขนาดนี้

ถ้าไปคนเดียวขนาดไหน


ผมสงสัยอย่างเดียว เรื่องนี้คุณถือว่าไม่เป็นไรได้อย่างไร


และถ้าเป็นผมเจอแบบนี้ผมใส่เลยนะมีปืนก็ไม่กลัวจังหวะหาได้


และทำไมรายละเอียดน้อยจัง

-สีรถ

-ทะเบียน

-ชื่อคนขับ

แบบนี้ยิ่งน่าจดจำ จำแบบไม่ลืมเลย


ถ้ามีข้อมูลเพิ่มเติมเอามาลงอีกนะครับ

ถือว่าทำทานช่วยเหลือคนอื่นๆ  ไม่ให้ประสบเหตุร้าย


ปล.ผมก็พกนะ  จุดสองห้อย
comment5-1:ณ วินาทีนั้น เราแทบจะไม่กล้าขยับตัวเลยค่ะ 

แท็กซี่ เขียวเหลือง ทะเบียน มฎ 2229
เราดูแล้ว รูปที่วางไว้ ไม่ตรงกับตัวจริงค่ะ 
เราได้แจ้งกรมขนส่งไปแล้วนะ เรื่องนี้
และได้แจ้งทาง จส.100 แล้วค่ะ เพราะได้ปรึกษากับพี่ที่เป็นตำรวจแล้วว่า แจ้งตำรวจ ไม่น่าจะได้อะไร

ยังไงก็ขอบคุณนะคะ
comment5-2:ณ.จุดนั้น พูดเลยค่ะ ผู้หญิงเกือบทุกคนอยากลงจากรถมากๆ ถึงค่ามิตเตอร์ไม่ถึง100 ก็จะให้ค่ะ ถ้าได้ลง แลกกับความปลอดภัยอุ่นใจกว่า
comment6:มันแกล้งขู่เล่นรึเปล่า หรือพูดทีเล่นทีจริง ???  คนขับแท็กซี่มีโรคจิตเยอะจริงๆ  ขนาดผมเคยนั่งแท็กซี่คนเดียว  คนขับมันบอกผมว่าไปโรมแรมกันมั๊ย ไป.....กัน !!!!!!ตกใจมากส์   พูดไม่ออกเลย  ไม่นึกว่ามันจะเป็นเกย์ แถมมามุกนี้  ผมนี่พูดไม่ออกเลย  โชคดีที่ใกล้ถึงที่หมาย  ขอลงตรงนั้นเลย  
ต่อไปนี้ถ้าไม่ขับรถไปเอง  ก็จะพยายามเลี่ยงแท็กซี่ให้มากที่สุด  ไม่คุย ไม่สบตา ไม่เสวนาด้วยทั้งสิ้น
comment6-1:มันพูดแบบ ทีเล่นทีจริงอ่ะ
เรากลัวไว้ก่อน 5555
comment7:แท็กซี่คนนี้น่ากลัวจังเลย ต่อไปฉันจะกล้านั่งหรอเนี่ยยย
comment8:คล้ายๆกับที่ ผมเคยเจอ   ตอนนั้นมาเที่ยวข้าวสาร และกลับประมาณ ห้าทุ่มกว่า
แท๊กซี่ : วันนี้ไม่มีขาขาวๆมานั่งให้มองเลย ทำท่าเซ็งๆ 
แท๊กซี่ : ผญ.สมัยนี้ มีแต่แจ่มๆทั้งนั้น น่าจับมา เ...ด มากไอ้...พ หรี่..พี่แกพูดถึงผู้หญิง ที่เดินข้างถนนที่มาเที่ยวแถวนั้นแบบใช้คำพูดน่ากลัวและ หยาบคายมาก มีมากกว่านี้แต่ผมจำไม่ค่อยได้ เรื่องนี้เกิดขึ้นมาประมาณ 3 ปีที่แล้ว 
ผม: ก็คิดในใจแบบทำไมไอ้บ้านี้มันเถื่อนอะไรขนาดนี้
จากนั้นแท๊กซี่ : ก็บอกว่าเนี่ยมีอาชีพเป็นโจร พึ่งออกจากคุก  ปล้น ฆ่า ฟันแทงพี่ทำมาหมด
แล้วก็ทำท่าเหมือนจะหยิบมีดจากหน้ารถที่อยู่ด้านคนขับ

จังหวะนั้นเหมือนมีตำรวจตั้งด่านแถวนั้นพอดี แกก็ดึงมือมาจับพวงมาลัยต่อ

ตอนนั้นผมทำไรไม่ถูก คิดว่าจะโดดลงจากรถดีไหม มองความเร็วรถพยายามมีสติ เพราะช่วงนั้นกินเหล้ามาก็มึนๆเหมือนกันและก็ คิดในใจหรือว่าเขาพูดเล่น

ผมก็เลยชวนเขาคุยเรื่องอื่นทันที แล้วก็รีบพูดตามน้ำอย่างเช่น ผญสมัยนี้บลาๆๆๆ คือ ตามเขาไปเห็นด้วยกับเขาตลอด


จากนั้น พออยู่หน้าถนนใหญ่ๆก้รีบบอกเขาลงก่อนที่จะถึงแถวบ้านบอกแวะบ้านเพื่อนครับ เพราะกลัวมันมารู้จักแถวบ้าน

จนถึงวันถึงวันนี้ยังคิดเลยว่าถ้าเป็น ผญ ขึ้นรถจะอันตรายแค่ไหน  น่ากลัวจิงครับ
comment8-1:โรคจิตพอๆกันเลยนะ

อันตรายมากๆ
ปกติเราเจอแต่แท็กซี่น่ารักๆนะ เจอรายนี้ไป เข็ดเลยค่า
comment9:น่ากลัวจัง
comment10:จะบ้าไปแล้ว น่าจะยึดใบขับขี่สาธารณะเลยนะครับ
หากผู้โดยสารสาวๆไปคนเดียว มีหวังจะแปลงร่างเป็นโจรจริงๆ
ไม่ก็ล่อลวงไปข่มขืนได้เลยครับ น่ากลัวเกิน...
comment10-1:แน่ใจว่ามีใบขับขี่สาธารณะ ผมเห็นส่วนใหญ่ก็ใบขับขี่ธรรมดา เผลอๆไม่พกๆใบสั่งแทน
comment11:น่ากลัวมากๆ นี่ขนาด จขกท ไปกับผู้ชายนะยังเจอขนาดนี้
comment12:เคยนั่งไป มาบุญครอง
เราขึ้นแท็กซี่คนเดียว
นั่งสักพักก็พูดประมาณว่า  พี่ชอบผู้หญิง @  ี ใหญ่ ๆ  
เราก็นั่งอึ้ง  ของน้องเท่าไหร่  ใหญ่ ไหม 
เอ้ย เราบอกพี่จอดเลย  แล้วก็โยนเงินเท่ามิตเตอร์ ประมาณ ห้าสิบบาท แล้ว รีบลงจากรถ
comment12-1:โรคจิตอ่ะ 

อันตรายเนอะคนสมัยนี้
comment12-2:เดี๋ยวๆๆ กลับมาตอบก่อน 555
comment12-3:12-2 เราว่าไม่ตลกเลยอะ
เก็บไปถามคนที่บ้านเหอะ
comment13:ถ้าเจอแบบนี้อีกแนะนำว่า ให้กดโทรศัพท์หาญาติ หรือใครก็ได้ แล้วพูดให้คนขับได้ยินว่า
เรานั่งแท็กซี่ทะเบียนอะไร คนขับชื่ออะไร กำลังจะไปไหน
แค่นี้ก็จะทำให้เค้าไม่กล้า หรือกลัวที่จะทำอะไรเราแล้วครับ
comment13-1:พ่อเราบอก ถ้าทำแบบนี้ มันคงยิงเลยอะดิ >"<
comment13-2:เคยทำแบบนี้ มันได้ยิน หันบอกว่า ลงไปเลยๆ คุณไม่ไว้ใจผม ผมก็ไม่ไว้ใจคุณ

ป.ล. เจอเมื่อ เกือบสิบปีที่แล้ว  เราเรียกจากหน้างานกาชาด มาส่งสุขุมวิท  ช่วง เที่ยงคืนกว่า ๆ  โชคดีที่มันไล่ลงมา เป็นที่ไม่เปลี่ยวมาก เรียกแท็กซี่ต่ออีกคัยได้เลย

ป.ล.ที่ 2  ตั้งแต่นั้น เราใช้วิธี ส่ง SMS บอกคนใกล้ตัวและเพื่อนๆ น้องๆ ที่กลับพร้อมกันค่ะ โดยที่นัดกันว่า เมื่อกลับถึงบ้านหรือถึงหอแล้ว จะต้องโทรหากันทันที บอกว่า ถึงบ้านปลอดภัยแล้ว 
ตอนนี้สะดวกขึ้นค่ะ  พิมพ์ข้อมูลทะเบียนรถ คนขับ แล้วส่งขึ้น FB Ig เลยค่ะ 
ใช้วิธีนี้ สำหรับเดินทางคนเดียว เวลาไปที่เปลี่ยว หรือ ไกลๆ แถบชานเมือง,  ปริมณฑล ตอนกลางวันด้วยนะคะ 
เพราะเรามีธุระ ต้องไปเยี่ยมน้องหมา(ป่วยเอาไปฝากไว้)ที่ รพส. แถวถนนนครอินทร์บ่อยๆ ต้องขึ้น Taxi จาก BTS บางหว้า ไปประจำ
บางทีต้องไปคนเดียว กลัวโดนขับพาไปข้างทางค่ะ (ไม่คุ้นเส้นทางนั้น)
comment13-3:แกล้งเนียนๆคุยกับเพื่อนว่าขึ้นแท๊กซี่แล้ว ถึงบ้านแล้วจะโทรหาก็ได้
comment13-4:เราชอบหยิบมือถือขึ้นมาคุยคนเดียว
"เอออออออออ รู้แล้วววว รีบอยู่เนี่ย ขึ้นแท๊กซี่มาเลยเนี่ย จะถึงแล้ว อยู่หน้านั้นแล้ว ผ่านแยกนี้แล้ว สาบานเลยว่า 10 นาทีถึง รอจ่ายเงินด้วยแล้วกันตังไม่พอว่ะ ออกมารอเลยภายใน 8 นาทีแท๊กซี่คันสีนี้ทะเบียนนี้จะจอดหน้าเอ็งเลย แค่นี้แหละ บาย" 
บอกละเอียดยิบอ่ะ
comment13-5:เคยทำแล้ว ขึ้นรถ หยิบมือถือขึ้นมาเลย คุยคนเดียว 
แล้วแฟนโทรเข้ามา  หูแทบแตก ลืมปิดเสียงก่อน
comment14:น่ากลัวมาก ทุกวันนี้ ไม่อยากเสี่ยงนั่ง taxi  เลยจริงๆ  แต่บางทีก็เลี่ยงไม่ได้
กลัวดวงซวยเจอแท็กซี่เชี้ยๆ
comment15:อัดเทปตั้งแต่ประโยคช่วงที่สองที่เริ่มบอกพี่มีปืน กดอัดวีดีโอเลยเร็วดี แกล้งๆ หยิบมาแนบหูทำเป็นโทรเปนระยะๆ หันไปให้ถ่ายฝั่งคนขับ เห็นไม่เห็นหน้าก็ได้ เอาแค่รูปประพันธ์สัณฐาน ทิ้งมือถืออัดไปเรื่อยๆ พอแชร์ เอาลงเฟส พอต่อๆกันก็มีคนส่งสรยุทธ์ ....รับรองสนุก
comment15-1:เราอัดได้แค่ตอนที่บอกว่า ชักมีดมาเลยดีกว่ามั้ย

เรากลัวมาก แต่ดีที่มันไม่ทำอะไร
comment16:Uber กันดีกว่าครับ
comment17:หรือนี่จะเป็นมุกใหม่ในการไล่ผู้โดยสารลง

ปล. ความเห็นส่วนตัวครับ
comment18:เคยเจอเหมือนกัน เมื่อ ปี 53 

พอดีนั่งรถเมย์จากอนุเสาวรีย์จะมาลงซอยสวนอ้อย แต่ฝนตกหนัก บวกมองไม่เห็นทางเลยนั่งเลยป้ายไปลงที่ซี้ฮี้ 

เราเลยต้องโบกแท็กซี่กลับหอคะ

ทีนี้แท็คซี่ก็ชวนคุย

แท็คซี่ : พักหอแถวนั้นเหรอ (สวนอ้อย )

เรา : ค่ะ

แท็คซี่ : เรียนสวนดุสิต?

เรา : เปล่าคะ สวนสุนัน

แท็คซี่ : จำได้คร่าวว่า เค้าถามว่า พระนางอะไรนะ....ที่สวนสุนัน

เรา :.(ไอ้เราก็พึ่งจะมาเรียน ป.ปัณฑิตได้ อาทิตย์เดียว ก็ยังไม่รู้ข้อมูลของมหาวิทยาลัยเลยตอบไปว่า) ไม่รู้คะ ไม่แน่ใจ

แท็คซี่ : ตะคอกเสียงใส่เราแล้วพูดว่า   โกหกนิ ไม่ใช่นักศึกษานิน่า  (แล้วก็พูดอะไรไม่รู้) เยอะมาก แบบคนอารมเสีย

เรา : ช็อก สั่น กลัว ตอนนั้นเกือบๆ 4 ทุ่ม  ฝนตกหนัก  ระยะทางไม่ได้ไกลเลย แต่เรารู้สึกว่ามันนานมากกไม่ถึงหอซักที

แท็คซี่ : อยู่ๆก็พูดว่า สารภาพมา เป็นคนใช้แล้วหนีเจ้านายออกมาเที่ยวใช่ไหม แล้วก็หัวเราะ

เรา :  หัวเราะแห้งๆ ไม่ตอบอะไร  ถึงพอดี เราให้จอดไม่ถึงหอแล้วรีบเดินเลย เปียกก็เปียก ดีกว่าให้รู้จักหอ

ตอนนั้นตกใจมาก ทำอะไรไม่ถูก คิดแต่ว่าเจอโรคจิตซะแล้ว  ดีนะมันไม่ทำอะไร ดีนะที่ห่างจากหอแค่ป้ายรถเมย์เดียว นั่งไม่ถึงสิบนาทีแต่เหมือนยาวนานมาก  เข็ดเลยคะ
comment19:น่าเกลียดเกินไปครับทำแบบนี้ คิดดูครับถ้าแฟนคุณผญ(ที่เป็น ผช.) ไม่มาด้วย หรือผญ 2 คนมาด้วยกัน แล้วทำแบบนี้ มันต่างอะไรจากการข่มขู่ผู้โดยสาร ต่อให้เป็น ผู้ชายก็เถอะ เอาปืนมาโชว์ เอาอาวุธต่างๆมาโชว์ +โทรคุยนัดแนะอะไรกัน คนนั่งแท๊กซี่จะคิดยังไง มันไม่ใช่มีผลแค่ความรู้สึกแล้วจบนะครับ มันมีผลทางจิตใจอีกสักพักใหญ่ หรืออีกนาน ต่อผู้โดยสารที่โดนแบบนี้ และอาจแบนบริการแบบนี้ไปด้วย น่าสงสารพี่แท๊กซี่คนอื่น ที่ทำมาหากินอย่างสุจริต  

ป.ล เอาอย่างเมกาดีไหม พกปืนไว้ตลอดเนี่ยะ พี่โชว์ลูกโม่ ผมโชว์ดีเสิทอีเกิ้ล
comment20:ผญ กลับดึกๆ ใช้ uber taxi เถอะครับ  ถึงแม้กรมขนส่งฯ จะบอกว่าไม่ปลอดภัยก็ตาม
แน่ที่แน่ๆปลอดภัยกว่า  taxi ปกติแน่นอน
comment20-1:uber ปลอดภัยกว่าก็ยังไม่แน่หรอกครับ ตอนนี้เพิ่งเริ่ม คนขับแนวนี้ยังอาจไม่ค่อยมี

เพราะเรื่องนี้สิ่งที่เป็นปัญหา ไม่ใช่ว่าเป็นแท็กซี่แบบไหน แต่เป็นคนขับนี่แหละครับ
comment20-2:แต่ปัญหาข้อมูลกับรูปแสดงตัวตนของคนขับไม่ตรงกับตัวจริง โอกาสเกิดน่าจะน้อยว่าTAXIนะครับ อย่างน้อยก็ปรามคนขับได้บ้าง
comment20-3:ตอบ คห.20-2

จริงๆเราก็ไม่เห็นหน้าคนขับ uber แบบเรียลไทม์เหมือนกัน ถ้าเกิดให้คนอื่นขับแล้วใช้ประวัติอันเดียวกันก็ทำได้นี่ครับ
ถ้า uber มาร่วมวงทำรถแท็กซี่แบบถูกกฏหมาย แล้วทำระบบดีๆ สกรีนคนขับ แล้วคิดราคาพิเศษ ผมว่าความปลอดภัย
และความถูกต้องตามกฏหมายจะดีกว่านี้อีกมาก

เพราะจริงๆแล้วคนที่มาทำอาชีพนี้ ควรจะต้องได้รับการสกรีนมาพิเศษหน่อย ไม่ใช่ใครก็ได้แค่ขับรถเป็นแล้วมาขับ
ถ้าทุกอย่างบริการดีเหมาะสม ปลอดภัย ผมว่าราคาสูงหน่อยคนก็ยังขึ้น
comment20-4:20-3

ผมอ่านจากรีวิวในกระทู้เก่า

UBER ผู้โดยสารจะเห็นชื่อ และหน้าคนขับผ่านแอปก่อนที่รถจะมาถึงอีกนะครับ ถ้าดูแล้วหน้าไม่ตรงจะโทรไปแจ้งบริษัทหรือปฏิเสธการโดยสารก่อนขึ้นรถก็ได้ หรือจะส่งข้อมูลของรถและคนขับให้คนในครอบครัวก่อนที่รถจะมาถึงก็ยังได้

ในขณะที่taxiผู้โดยสารจะต้องขึ้นไปบนรถก่อนจึงจะสามารถเห็นส่วนนี้ได้ รูปก็ชัดบ้างไม่ชัดบ้าง โอกาศผิดพลาดจะมีเยอะกว่าครับ
comment20-5:ตอบ คห.20-4 ครับ

แต่ก็ไม่ได้เป็นรูปเรียลไทม์ใช่ไหมครับ ปกติผมว่าน้อยนะครับ ที่คนขึ้นแท็กซี่จะมองรูปกับคนขับตัวจริง
เพราะจริงๆก่อนจะขึ้นแท็กซี่ ดูรูปกับหน้าคนขับก่อนเข้ารถก็ได้ครับ เพราะเปิดประตูมองไปด้านหน้าก็ต้อง

เห็นรูปคนขับแล้ว ฉนั้นมันจึงดูไม่แตกต่างกันในทางปฏิบัตินัก เพราะเวลาจริงๆพอแท็กซี่มาถึงทุกคนก็รีบ
ขึ้นรถก่อนทั้งนั้น กว่าจะได้มองหน้าคนขับว่าตรงไหม ก็ขึ้นรถกันไปเรียบร้อยแล้ว
comment20-6:แล้ว taxi เป็นรูปrealtime ไหมครับ
ผดส uber สามารถปฏิเสธได้ตั้งแต่ก่อนขึ้นรถ แต่taxiละครับ ต้องขึ้นไปก่อนด้วยซ้ำ
แล้ว uber มีระบบreview คนไหนได้คะแนนรีวิว หรือมีข้อร้องเรียน เขาก็ไม่เก็บไว้จริงไหมครับ
comment20-7:ตอบ คห.20-6

ก็เพราะมันไม่เป็นเรียลไทม์ เหมือนกันไงครับ มันถึงดูไม่แตกต่างกัน เพราะต้องไปจนเห็นหน้าคนขับถึงจะรู้ว่าตรงไหม
คนเรียกแท็กซี่ปกติ ก็ปฏิเสธได้ตั้งแต่ก่อนขึ้นรถครับ คุณเปิดประตูมองรูปคนขับมองหน้าแล้วไม่ใช่คนเดียวกัน คุณก็ไม่
ต้องขึ้นครับ uber ก็ไม่ต่างกัน คุณก็ต้องรอจนเห็นหน้าคนขับเหมือนกันไม่ใช่หรือครับ

ถ้ามีคนทำผิดแล้วไม่เอาไว้มันเป็นเรื่องดีแล้วครับ แต่นั่นหมายความว่า มันต้องมีการกระทำผิดก่อนถูกต้องไหมครับ
เรื่องทั้งหมดในแท็กซี่บ้านเรา มันเกี่ยวแค่พฤติกรรมคนขับรถนี่แหละครับ ที่เราจะเลือกไว้วางใจได้แค่ไหน
คนขับ uber เกิดบ้า หรือโรคจิตมา ก็คงไม่ต่างจาก คนขับแท็กซี่ทั่วไปหรอกครับ

ถ้า uber มีคนมาขับจำนวนมากๆเท่ากับแท็กซี่ ในปัจจุบันคิดว่าปัญหาเรื่องที่เราเจอๆกันจะเกิดไหมครับ
เพราะ uber ก็ไม่ได้ไปขัดกรองประวัติอะไรคนขับเหมือนกัน มีพฤติกรรมอะไรอย่างไร เคยมีประวัติอะไรไหม
ถ้าทาง uber ทำให้รถถูกกฏหมายได้ เอาระบบขัดกรองคนขับเข้ามาใช้ ผมจะยินดีสนับสนุนมากกว่านี้ครับ
comment20-8:uber กับ grab taxi อย่างไหนดีกว่ากันคะ เคยนั่ง geab หลายครั่ง แต่ตอนนี้ทำไม uber มาแรงมาก เลยสงสัย
comment20-9:ตอบ คห. 20-8 ครับ

grab taxi จะเป็นแท็กซี่ปกติครับ เพียงแค่ลงทะเบียนเข้าระบบของ grab taxi ให้เรียกได้ผ่านแอป 
ส่วน uber จะเป็นลักษณะให้บุคคลทั่วไปมารับจ้างเป็นแท็กซี่ในนาม uber ครับ ซึ่งราคาค่าโดยสารจะสูงกว่า taxi ปกติครับ
comment20-10:ขอบคุณที่ตอบครับ

ที่คนส่วนมากออกมาเชียร์รวมถึงผมด้วย คงต้องมีเหตุผลครับ
ผมมองว่ามันเป็น2มาตรฐานในการบังคับใช้กฏหมายครับ

ในกรณี taxi ที่เจ้าหน้าที่หล่ะหลวม หรือออกกฏอะลุ่มอะหล่วย ไม่มีการควบคุมอู่ที่ปล่อยให้ใครก็ไม่รู้เอาบัตรปชช มาเช่ารถ (ส่วนใหญ่อาจจะไม่ แต่ผมเคยเจอกรณีหน้าไม่ตรงกับป้าย คือเช่าต่อกันมาไม่ผ่านอู่ คนไปเอารถออกมาจากอู่ อาจจะมีเงื่อนไขครบถ้วน แต่เอามาปล่อยเช่าต่อให้ใครก็ไม่รู้)

แต่ uber กลับมาเจ้ากี้เจ้าการ (เพิ่งเริ่มออกมาตรการ ก็น่าจะเริ่มจาก minimal แล้วค่อย step up ไหม) แต่นี้ปรับ max เลยทีเดียว

คืออะไร

อีกทั้งปัญหาที่ถึงขั้นทำร้ายร่างกายขู่กรรโชก ฆ่า ก็คงเกิดได้ครั้งเดียวของผู้ขับคนนั้น ทั้ง uber และ taxi เพราะโดนจับไปแล้ว

แต่ถ้าหยาบคาย โรคจิต ลวนลาม คุยการเมือง รถเหม็น ฯลฯ uber คงไม่ปล่อยให้ขับต่อหรอกครับ
เพราะมีระบบ review เข้าสู่ uber และคนขับก็รับเงินจาก uber น่าจะควบคุมได้

แต่กับ taxi คงเกิดเรื่อยๆเพราะไม่มีการจัดการอะไรที่ทำเขาได้ ดูอย่างกระทู้เก่า taxi ในตำนาน ใครทำอะไรเขาได้ไหม

กฏหมายดีแค่ช่วงเวลาหนึ่งเท่านั้นครับ
ไม่ได้บอกกฏหมายไม่ดีนะ แต่มันต้องปรับตัวตามโลกครับ
และผู้บังคับใช้กฏหมายก็ต้องเคร่งครัดเหมือนกัน
comment20-11:ตอบ คห.20-10 ครับ

เรื่องของ uber ถ้าทำให้ถูกกฏหมายได้ มันจะดีกว่านี้อีกมากครับ กิจการที่มาถึงก็พยายามเลี่ยงกฏหมายมาเลย
แบบนี้ให้มองในแง่ดีคงคิดหนักหน่อยครับ

ที่ผมมอง uber ไม่ต่างจากแท็กซี่เพราะ uber เองก็ไม่มีการสกรีนประวัติคนขับเหมือนกับแท็กซี่ปกติ uber เช็คประวัติ
ตรวจสอบเอกสารแค่ไหน ถึงมาขับ uber ได้ ถึงจะมีระบบให้คะแนน แต่นั่นไม่ได้รับประกันว่าเหตุจะไม่เกิด
ถ้าไปเจอพวกโรคจิต หรืออะไรต่างๆเหมือนที่เราเจอกับแท็กซี่ปกติ กว่า uber จะให้เลิกขับก็ต้องมีคนเป็นเหยื่อ
ก่อนเหมือนกัน เรื่องรถเหม็นมีรีวิว uber นึงก็เจอเหม็นบุหรี่นะครับ 

กฏหมายมันต้องบังคับใช้อย่างมีประสิทธิภาพด้วยครับ มันจึงจะได้ผล คนขึ้นแท็กซี่ทุกวันนี้พอเจอเหตุการณ์
ก็มักจะไม่ร้องเรียน เพราะคิดว่าทำอะไรมันไม่ได้หรอก คนขับที่ไม่ดีมันก็ลอยนวลต่อไปได้ 

รถสาธารณะสิ่งที่บ้านเราขาดคือการกรองคนครับ ว่าเหมาะสมไหมสำหรับการมาทำอาชีพแบบนี้
และการบังคับใช้กฏหมายไม่เข้มงวดพอ ปัญหาก็เกิดครับ

uber เองก็ยังทำผิดกฏหมายเรื่องรถสาธารณะบ้านเราด้วย แทนที่จะมาทำอย่างถูกกฏหมาย
ในเมื่อมันผิดกฏหมาย แล้วจะให้แก้กฏหมายเพื่อให้มันถูกก็ไม่ถูกต้องครับ เพราะกฏหมายปัจจุบัน
มันไม่ได้เป็นปัญหา กับผู้ประกอบการหน้าใหม่เลยที่จะทำให้ถูกกฏหมาย นอกจากต้นทุนที่ต้องเพิ่ม
เท่านั้นเอง uber เองยินดีหรือเปล่าที่จะทำให้ถูกกฏหมายโดยการลงทุนเพิ่มมากไปกว่านี้
comment20-12:ตอบ 20-11

ส่วนตัวผมมองว่ากฎหมายมีปัญหาครับ การจะแก้กฎหมายเพื่อให้ Uber เข้ามาได้เป้นสิ่งควรทำ ด้วยเหตุผลที่ว่ากฎหมายที่เรามีไม่ได้รองรับมาตรฐานการบริการใหม่ๆอย่าง Uber ครับ

ยกตัวอย่างเปรียบเทียบนะครับ ญี่ปุ่น(Toyota) เพิ่งออกขายรถพลังงานไฮโดรเจนในตลาดทั่วไปไปหมาดๆ  ถ้าพรุ่งนี้มีคนนำรถคันนี้เข้ามาขับในไทย ผิดกฎหมายแน่นอนครับ   แล้วแบบนี้จะบอกว่ากฎหมายดีแล้ว ที่ผิดคือรถมันไม่ปรับตัวเข้ากับเชื้อเพลิงไทยหรือครับ

จริงๆ Uber ไม่ใช่คู่แข่งโดยตรงของ Taxi เลยด้วยซ้ำ จะบังคับให้ใช้กฎเดียวกันคงไม่ได้เพราะ Uber ต้องจ่ายผ่านบัตรเท่านั้น (คนไม่มีบัตรเครดิตใช้บริการไม่ได้) และ จะไปยืนโบกก็ไม่ได้นะครับ ต้องเรียกผ่าน App อย่างเดียว (ข้อดีที่เห็นชัดเจนมากกกกกเลยคือ ไม่มีรถไปจอดป้ายขวางรถเมล์ครับ ลดปัญหารถติดได้เยอะมาก)

Uber เค้าออกแถลงการณ์ชัดเจนนิครับ ว่าพร้อมเข้าสู่ระบบกฎหมายไทย  

แต่ถ้าดูจากข่าวก็ชัดเจนอยู่แล้วครับ ว่าหน่วยงานรัฐตั้งธง ไม่เอา Uber มาก่อนเลย  

อธิบดีกรมการขนส่งให้สัมภาษณ์เองด้วยซ้ำว่า App Uber ไม่ปลอดภัย อาจจะดักข้อมูลบัตรเครดิตได้ และข้อเสียอื่นๆ (คือในความเป็นจริงมันไม่มี App ที่เกี่ยวข้องกับการเงินตัวไหนจะรอดการตรวจของ Apple จนไปอยู่บน App store ได้ครับ โอกาสที่ App จะแอบเก็บข้อมูล จะต้องรอดสายตาวิศวกร Apple ได้ และต้องเจาะระบบ SSL ได้อีกครับ โอกาสเป็นไปได้แทบไม่มี ยกเว้นแค่มือถือมีโทรจันซึ่งมันก็เป็นเรื่องของ User error)

ผมว่าจะให้ Uber เก็บเงินเท่ากฎหมายไทยกำหนดคงไม่ได้ครับ เพราะสิ่งที่เค้าทำคือการสร้างมาตรฐานใหม่   

อธิบายให้เห็นภาพง่ายๆก็คือ ถ้า Uber เป็นเครื่องบิน เค้าต้องการที่จะมีเฉพาะที่นั่ง bussiess class ขึ้นไป จะให้คิดราคาเท่า low cost มันไม่มีทางยอมรับได้ครับ ดูอย่างเครื่องบิน เส้นทางเดียวกัน เวลาเดียวกันหรือแม้แต่ที่นั่ง class เดียวกัน นั่งข้างๆกัน ยังมีโอกาสที่จะได้ราคาไม่เท่ากันเลยครับ ทั้งๆที่เป็นระบบขนส่งเหมือนกัน ราคาที่ Uber คิดคือ ค่าระยะทาง+sevice ครับ

ส่วนตัวเท่าที่ใช้งานผมว่า Uber ก็ไม่ใช่ว่าจะไม่ปฎิเสธผู้โดยสารครับ เค้าปฎิเสธเหมือนกัน ผมมองว่าการที่เรากดเรียกแล้วไม่มีคันไหนตอบรับนั่นแหละครับคือการปฎิเสธ

แต่ Uber ดีกว่าชัดเจนตรงระบบเก็บข้อมูลและรีวิวให้คะแนนจากผู้ใช้งานจริง ซึ่งแท็กซี่ทุกวันนี้ไม่มี (ผมมองว่าสำคัญมาก)
ลองคิดง่ายๆนะครับ ถ้าคุณจะซื้อรถซักคัน ระหว่างรถที่กรมขนส่งบอกว่าปลอดภัยแล้วจำหน่ายได้ กับรถที่มีรีวิวจากผู้ใช้งานจริงเป็นพันเป็นหมื่นคนว่ามันปลอดภัยจริงๆ  คุณให้น้ำหนักฝั่งไหนมากกว่ากันครับ

ความเห็นของผมขอยึดประโยชน์ผู้โดยสารเป็นที่ตั้งครับ ถ้าจะบอกให้เห็นใจคนขับแท๊กซี่(ที่จะยืนยันไม่พัฒนาตัวเอง) คงไม่ได้ครับ
เพราะถ้าใช้ตรรกะนี้ เราก็ควรเห็นใจสหภาพรถไฟด้วยการใช้รถไฟระบบเดิมๆแบบนี้ต่อไปตามที่ม๊อบสหภาพเค้าต้องการครับ
comment20-13:ตอบ คห.20-12 ครับ

จริงๆ uber สามารถมาจัดการให้ถูกกฏหมายของบ้านเราได้ครับ ตอนนี้สิ่งที่ไม่ถูกกฏหมายของ uber คือ
การทำตัวเป็นรถสาธารณะที่ไม่มีใบอนุญาติ แล้วเพราะอะไร uber ถึงไม่ทำให้เรื่องมันถูกต้องครับ

เพราะถ้าทำแบบนั้นแปลว่า ทุกคนที่จะเข้ามาขับ uber ต้องมีใบอนุญาตขับรถสาธารณะ และมีทะเบียนรถแบบรับจ้าง
ซึ่งแน่นอนว่าคนทั่วไปไม่สามารถเข้ามาขับได้ ทำให้ uber รับได้แค่คนที่ใบอนุญาต และรถที่มีทะเบียนรับจ้างเท่านั้น
ซึ่งเท่ากับ uber จะหารถมาเข้าสังกัดได้ยากขึ้นไปด้วย เพราะตอนนี้ใครก็ได้ขอแค่มีใบขับขี่กับรถก็มาทำ uber ได้หมด

เรื่องระบบในการจัดการแท็กซี่ มันควรต้องพัฒนาครับ แต่ต้องพัฒนาให้ถูกต้องตามกฏหมาย อย่าง grab taxi ก็ถือเป็น
การพัฒนาการที่ถูกกฏหมาย แล้วเพราะอะไร uber ถึงทำให้ถูกกฏหมายตั้งแต่แรกไม่ได้ครับ

ตอนนี้รถ uber มีจำนวนไม่เยอะครับ ถ้ารถ uber เยอะเท่าแท็กซี่จริงๆ หรือมีจำนวนมากกว่านี้ปัญหามันก็ตามมาเองครับ
เพระอย่าลืมว่า ปัญหานี้มันเกิดเพราะไม่มีการสกรีนคนขับรถ  ผมไม่เคยเห็นใจแท็กซี่ที่ทำผิดครับ แต่ผมก็ไม่เห็นด้วยกับ
การให้บริการที่ละเมิดกฏหมายแบบ uber 

ประชาชนต้องรวมตัวกันเพื่อแก้ปัญหาแท็กซี่แบบจริงจังครับ ของแบบนี้มีแต่ประชาชนด้วยกันที่จะกดดันรัฐให้จัดการ
กับปัญหาแท็กซี่ได้ เอาแค่ง่ายๆเขามีระบบให้แจ้งการกระทำผิดแท็กซี่ แต่คนส่วนใหญ่กลับเลือกที่จะไม่แจ้ง 
คนส่วนมากฟังๆกันมา ว่ากันว่าแจ้งไปแล้วก็เท่านั้น พอเกิดเหตุก็ไม่แจ้ง แล้วแบบนี้จะช่วยกันแก้ปัญหาได้อย่างไรครับ

อีกอย่างเรื่องแอปผมบอกได้อย่างนึงครับ ไม่ใช่ว่าแอปปลอดภัยหรือไม่เท่านั้น แต่มันอยู่ที่ผู้ให้บริการแอปจัดเก็บข้อมูลของเรา
ดีแค่ไหนด้วยครับ ในต่างประเทศก็มีประเด็นเรื่องความเป็นส่วนตัวของลูกค้าของ uber อยู่ ว่าใครบ้างที่สามารถดู
ข้อมูลของลูกค้าได้บ้าง ลองหาดูนะครับ
comment20-14:เดินเท้าก็คูลๆดีนะครับ



เอ๊ะ มันก็ไม่ปลอดภัยนี่นา บนโลกนี้ไม่มีอะไรปลอดภัย 100%หรอกครับ

เราก็ทำได้แค่ อย่าอยู่ในสถานการณ์เสียง ถ้าไม่จำเป็นแหละครับ
comment21:เมื่อ 4 ปีที่แล้ว ไปงานเลี้ยงที่โรงแรมแถวประตูน้ำ จะกลับที่พักที่รังสิต งานเลี้ยงเลิกค่อนข้างดึก เรียกแท็กซี่อยู่นานกว่าจะได้คันที่รับผู้โดยสาร เราไปกัน 4 คน สองคนแรกพักใกล้ๆ มกรุงเทพ ส่วนเรากับพี่อีกคนพักใกล้ๆ มธรรมศาสตร์  พอจะให้แวะส่งสองคนแรก แท็กซี่บอกว่าถ้าให้เข้าไปส่งในซอยขอกดมิเตอร์ใหม่นะ เพื่อนสองคนเลยบอกว่าเดี๋ยวลงหน้าปากซอยก็ได้ หลังจากเพื่อนลงแล้ว แท็กซี่ขับไปต่อ แต่เรารู้สึกแปลกๆตั้งแต่แรก เค้าพูดจาไม่ค่อยดีแล้วก็ขับรถไม่สุภาพด้วย แต่ก็คิดว่าเดี๋ยวก็ถึงที่พัก พอใกล้ถึงทางแยกเข้าข้าง ม เค้ากลับไม่เลี้ยว เราตกใจเลยถามว่าทำไม่พี่ไม่เลี้ยวตรงนี้ แท็กซี่หันมาพูดหยาบคายมาก ดูแล้วเค้าน่าจะตั้งใจขับอ้อม ม เพื่อให้ระยะทางมันไกลขึ้นไง พี่อีกคนเลยบอกว่าขอลงตรงนี้ เค้าขับรถกระชากจนเราสองคนล้มกลิ้งอยู่ข้างหลัง

ลงไปแบบงงๆปนตกใจกลัว ตอนนั้นประมาณเที่ยงคืน ยังดีที่ไปลงตรงที่มีวินมอเตอร์ไซค์ สภาพตอนนั้นยืนใส่ชุดราตรีเต็มยศอยู่ข้างถนน 555 เล่าให้พี่วินฟัง เห็นบอกว่าผู้โดยสารเจอกันบ่อย เจ็บใจตรงที่มัวแต่ตกใจจนลืมจดเลขประจำตัวเลขทะเบียนรถ สุดท้ายวันนั้นให้พี่วินขับไปส่งที่พักค่ะ

กลัวจนเลิกขึ้นแท็กซี่เป็นปีเลยค่ะ วันนั้นมีเพื่อนไปด้วยยังกล้าแบบนี้ ถ้าไปคนเดียวนี่ไม่กล้าคิดเลยค่ะ แต่แท็กซี่ดีๆยังมีอีกเยอะนะคะ เท่าที่เคยขึ้นมาเจอไม่ดีครั้งเดียว แต่ก็มากพอที่จะทำให้กลัวและรู้สึกไม่ปลอดภัย
comment22:เคยเจอมาเหมือนกัน นั่งแท๊กซี่อยู่ดีๆ มาถามว่าทำงานอาชีพอะไร ก็เลยโกหกไปว่าเป็นเภสัชกร (อย่างน้อยก็ใกล้เคียงกับอาชีพตัวเองหน่อย)
คนขับแท๊กซี่รีบถามมาเลย ว่ามียาอะไรที่ทำให้ไม่หลั่งเร็วเกินไปบ้างไหม  เอ๊า มาถามคำถามนี้กับลูกค้าได้ไงหว่า แต่ก็ตอบเค้าไปว่าให้ลองใช้ยาชาชนิดทาอะไรนี่ไปซะ (อย่างน้อยก็ถือว่าไม่ได้คุกคามอะไรเรามากนัก)
comment23:เราก็กลัวเหมือนกัน 

บางคนรู้หน้า ไม่รู้ใจ

แต่เรามีสติทุกครั้งเวลาขึ้นรถแท็กซี่  อันตรายเกิดขึ้นได้ทุกที่จริงๆ สมัยนี้
comment24:เป็นผมไม่รอให้มันถือปืนเล่นไปมาหรอก  ซัดมันตั้งแต่หยิบมาแล้ว ยอมรถเกิดอุบัติเหตุดีกว่าตายไร้ทางขัดขืน
ปืนลูกโม้ยิงได้เลยไม่ต้องปลดล็อคด้วยอันตรายครับถ้ามันมาจ่อต่อหน้าเราแล้ว
comment24-1:เราไม่กล้าอ่ะ
ในใจก็อยากต่อยหน้ามันนะ แต่ทำได้แค่คิดในใจ

พ่อเราบอกว่า เดี๋ยวมันก็ตาย ถ้ามันทำแบบนี้ เดี๋ยวก็เจอดี
comment25:อธิบดีกรมการขนส่งบอกว่า ปลอดภัยกว่า Uber 
คราวนี้จะจัดการอย่างไรดีครับ
comment26:แนะนำแท็กซี่ดีที่นี่เลยครับ

http://pantip.com/topic/32923259
comment27:เราเคยเจอประมาณนี้เหมือนกันบ้านเราอยู่ลึกมากแถววัดคลองสวน เรียกแท๊กซี่มาจากตาสิน ดึกแล้วละตี2 ได้ พอเลี้ยวเข้าป่ามาทางบ้านเรามันถามน้องเคยดูคลิปโป๊ คุณพ.....ไม เราบอกไม่ค่ะ มันบอก...ีใหญ่มากน่าเอามา ี สีชมพูน่ามาก เรางงี้หายเมาเลย ถามเราอีกขับรถเป็นไมทำเป็นสอนขับรถแกล้งเบรกแกล้งถอย เราเลยแกล้งหยิบโทรศัพมาโทรเลย คุยๆๆกะแฟนแล้วบอกเทอลืมปืนไว้ในกระเป๋าเราอ่ะตอนลงรถไม่ได้เอาทีนี้อีกแท๊กซี่เลิกพูดเลย บ้านเราอยู่ในวังกุ้ง เราเลยหลอกมันมั่งพี่นี้เก่งนะค่ะธรรมดาแท๊กซี่ไม่กล้าเข้ามานะแถวนี้เพราะเขากลัวโดนปล้นเพราะมันเปลี่ยวมาก 55555   ลองใช้วิธีนี้ดูนะค่ะเพื่อหลอกมันคืนได้บ้าง แต่แท๊กซี่ดีๆก็มีเยอะค่ะ ^^
comment28:แนะนำให้โหลดแอพ grabtaxi ติดตัวไว้ค่ะ เดินทางกลางคืน เปลี่ยวแค่ไหนก็อุ่นใจ แชร์การเดินทางได้ เห็นหน้าเห็นทะเบียนมีเบอร์โทรด้วย สาวๆ ต้องโหลดติดเครื่องไว้เลย คนขับดีๆ เยอะอยู่สังกัดนี้เลย ยิ่งถ้าเจอคนขับ VIP นี่สุดๆ ชอบมาก สังคมไทยน่าอยู่ขึ้นเยอะ
comment29:เราเคยเจอแบบช่วยตัวเอง ตรงข้ามสถานีรถไฟดอนเมืองฝั่งสนามบินพอดี ตอนนั้นนั่งรอรถอยู่คนเดียวด้วยชั่งใจนิดเดียวเองว่าจะขึ้นแล้วเพราะรอรถเมล์ไม่มาสักที แถมมันก็จอดรอแบบว่าพยายามอ้อนวอนว่าขึ้นเถอะ มันค่อยๆเหยียบรถเบาๆให้ประตูคนนั่งตรงกับเราเราก็มองดูรถเมล์แถมจังหวะนั้นฝนลงเม็ดพอดีกะว่าถ้าคันที่ผ่านมาไปใช้สายที่จะไปก็จะขึ้นตาดันเหลือบไปเห็นมันช่วยตัวเองอยู่ตกใจมากช็อคอ่ะ ทำตัวไม่ถูก ค่อยๆหยิบโทรศัพท์ออกมาจะโทรหาแฟนพอมันเห็นโทรสัพท์แค่นั้นแหละ เผ่นไปเลย 
เคยเขียนลงบันทึกในเฟสบุ๊คอยู่
6 มิถุนายน 2011 ·
โชคร้าย

เพื่อนๆๆทุกคนระวังไว้วันนี้เรารออรถเมล์กลับบ้านฝั่งตรงข้ามสถานีรถไฟดอนเมืองพอดีมีรถแท็คซี่ของสหกรณ์ภูมิพลังแท็คซี่ ทะเบียน ทว.2152 สีแดงชมพูมันจอดรอคนขึ้นแรกๆเราก้ไม่ได้คิดอะไรแต่พอดีตรงนั้นมีเราเพียงคนเดียวบังเอิญเรามองดูหน้ามันมันกำลังช่วยตัวเองอยู่พอมันเห็นเราเปิดกระเป๋ามันก็ใส่เกียร์เหยีบรถออกไปจากตรงนั้นเลย

อยากให้เพื่อนๆ ญ ทุกคนระวังตัวไว้นะ เราคงโชคดีมากที่ยังไม่คิดจะขึ้นรถคันนั้น

จนต้องมาขึ้นรถเมล์เข้าบ้านที่กิโล8แทนโชคดีจิงๆๆ
comment29-1:โหหหห อันนี้โรคจิตอะ

อันตรายจังเลย ระวังด้วยนะคะ
comment30:เฮ้ย! ตรงข้าม ม.เราพอดี.. จากหนีจะไม่นั่นแท็กซี่ตรงนั้นอีกแล้ว กลัว..
comment30-1:ใช่ ตรงข้ามม.เรา ไม่กล้านั่งแล้วอ่ะ
ขับรถส่วนตัวดีกว่าาา
comment31:กรมขนส่ง คงไก้แต่รับเรื่องและไม่ทำอะไร
comment32:ให้แฟนนั้งหลังคนขับถอดเข็มขัดรัดคอแม่ม เปิดก่อนได้เปรียบ (งานมโนมาเต็ม)
comment33:เจอใกล้เคียงแบบนี้เหมือนกันคะ เมื่อเดือนตุลาคมที่ผ่านมา [Spoil] คลิกเพื่อดูข้อความที่ซ่อนไว้แท็กซี่สีชมพู ทะเบียน ทษ 9702 มีอาการเหมือนเมายา เรานั่งไปกับเพื่ออีกคนนึง เวลาประมาน1ทุ่ม จากสะพานใหม่ไปรามอินทรา71 ซอยคู้บอน ใช้เส้นทางหลักถนนรามอินทรา เขาขับรถไวมากปาดแทบตลอดทาง จนเพื่อนเราบอกเขาว่า "พี่ขับช้าๆหน่อย" แต่เขาตอบกลับมาว่า "ผมรีบครับบ้านจน" เรานี่เงียบพูดต่อไม่ถูกเลย พอถึงช่วงประมาณ กม.4ซึ่งรถติด มีรถเก๋งขับตามและบีบแตรใส่รถแท็กซี่เรา อยู่ดีๆเขาจอดรถกลางถนนหยิบมีดในรถเปิดประตูลงไปเอามีดชี้หน้าคนขับรถเก่งคันหลังแค่นั้นไม่ได้ทำร้ายใคร ซึ่งเราตกใจมากๆเพื่อนบอกให้เปลี่ยนคัน แต่เราบอกไม่เป็นไรเพราะแถวนี้หาแท็กซี่ยาก พอเค้ากลับขึ้นรถมาเราก็พูดกับเขาดีๆ บอกเค้าว่า "พี่ค่ะขับรถไปเหอะไม่ต้องไปสนใจใคร" แต่ก็ถึงที่หมายอย่างปลอดภัยเกือบตายซะละ โทรไปร้องเรียนที่ศูนย์แล้วนะคะแต่เขากลับรับเรื่องไว้เฉยๆ ล่าสุดอาทิตที่แล้วเพื่อนเรายังเห็นคันนี้ขับอยู่คนเดิมด้ว
comment34:ประสบการณ์เจอกับตัวคะ เคยโบกแท็กซี่จากคลอง5 ไปม.กรุงเทพ คือตั้งแต่ขึ้นรถไปก็พูดนู้นพูดนี้ แล้วก็บอกว่าจริงๆแล้วพี่เพิ่งออกจากคุกมานะ คดีฆ่าคน เมื่อก่อนเป็นโจรแต่ตอนนี้ไม่ทำแล้วนะพี่เลิกแล้ว(แล้วจะบอกตรูทำไมฟ่ะ)- -* แถมยังบอกอีกว่าเนี่ยขับแท๊กซี่ใครๆก็ขับได้ง่ายมาก  แถมนะแถมยังไม่พอยังขับพาเราอ้อมจักรวาลอีก พอเราบอกพี่ทางนี้มันอ้อมนะ ก็บอกพี่มีทางลัดนู้นนี้นั้น ไอเรานิแทบจะโดดลงละม.กรุงเทพแค่นี้เมื่อไหร่จะถึง สุดท้ายก็ถึงหน้าม.กรุงเทพอย่างปลอดภัย แต่ขวัญกระเจิงจริงๆคะ

ปล.คนที่นั้งแท็กซี่บ่อยๆอย่าลืมจำสี และขึ้นรถปุ้บต้องถ่ายทะเบียนรถส่งให้เพื่อนเลยนะคะทำให้เป็นนิสัยสมมุติว่าเกิดเหตุร้ายขึ้นมาอย่างน้อยเราก็ยังมีหลังฐาน ระวังตัวด้วยนะทุกคน เป็นห่วงจุ๊บๆๆๆ
comment35:น่าเอาพล็อตแท็กซี่แบบนี้ไปให้ญี่ปุ่นทำเกมโป๊แฮะ
comment35-1:เกมพล๊อตแท๊กซี่แบบนี้ญี่ปุ่นมีนานแล้วครับ....
comment35-2:คห.35  baby_naked   เผลอคลิกดูแล้ว  "บั่นทอนปัญญาจริงๆ"  ด้วยหว่ะค่ะ

R.I.P  CG
[Spoil] คลิกเพื่อดูข้อความที่ซ่อนไว้
comment35-3:มีอะไรจะคุยกับผมเหรอวะเจ๊
comment36:ตายแล้ว น่ากลัวอะ จะไปดูคอนเร็วๆนี้ กลับแท็กซี่ด้วย โอยยยยย
comment37:Taxi ไทยถ่อย  ที่สุดในโลกแล้วครับ

อยากให้ไอพวกลูกๆผู้หญิงคนในกรมขนส่งมันมานั่ง Taxiตอนดึกๆดูมั้งนะ

Uber คือทางเลือกเดียวสำหรับผมครับตอนนี้ ไม่ต้องไปใช้บริการมันหรอกครับ Taxi 

ปล่อยให้มันรอรับฝรั่งไปเถอะ

ปลอดภัยซัดๆเลยเนอะ นั่ง10คันหน้าตรงกับป้ายหน้ารถ ไม่ถึง4คัน
comment38:อ่านแล้วไม่กล้าขึ้นแท็กซี่เลย ขอบคุณที่นำมาเตือนค่ะ
comment39:ผมเคยนี่งแท็กซี่ตอนตี 5 จะไปสอบสัมภาษณ์ที่มหาลัย
ตอนนั้นรถแทบไม่มีเลยเพื่อนที่จะไปสัมภาษณ์ด้วยก็นัดหน้าห้าง
จะไปนั่งรถเมล์ต่อ ตอนนั้นผมโบกแท็กซี่คันนึงมาตอนนั้นคนขับดูเมาๆ
ผมก็เลยไม่ไปแต่ผมรอนานแล้วก็ไม่มีคันใหม่มาซักที
สักพักนึงแท็กซี่คันนึงก็โผล่มาครับพอผมโบกก็ปรากฎว่าเป็นรถคันเดิมครับ
ผมก็แปลกใจแล้วว่าทั้งๆที่ปฏิเสธไปแล้วจะกับมาใหม่ทำไมฟะ
ในใจผมก็คิดว่าเอาไงดีวะด้วยความที่ตอนนั้นผมรีบก็เลยตัดสินใจเสี่ยงนั่งไปครับ
ซักพักนึงคนขับก็เริ่มออกอาการบอกว่า จะไปไหนดีครับ..จะไปส่งถึงที่เลย
พูดแบบเมาๆ ผมก็พูดบอกที่ๆจะไป ซักพักนึงคนขับก้ถามแบบเดิมๆซ้ำไปซ้ำมาเรื่อยๆ
แบบคุยด้วยไม่รู้เรื่อง ซักพักนึงคนขับก็ขับไปไหนไม่รู้แล้วก้เริ่มด่าผมด้วยความโมโห
บอกประมาณว่าผมไปหลอกเขา แล้วเขาจะเล่นผมเตรียมใจไว้ให้ดีๆ
ผมจำไม่ค่อยได้เท่าไหร่ว่าคนขับพูดอะไรบ้างแต่พอจับใจความได้อย่างงี้
ผมก็งงสิครับผมไปหลอกเขาตอนไหนคิดว่าเขาคงเมาแล้วจำผมผิดกับคนอื่น
ตอนนั้นนี่ผมใจเสียสุดเลยครับทำอะไรไม่ถูกเลย ตอนนั้นคิดว่าถ้าคนขับจะทำอะไร
ผมจะโดดออกรถแล้วเพราะว่ารถขับไม่เร็วมาก แต่คนขับก็พูดบอกว่าจะพาไปให้เพื่อน
ที่อู่ลุมเล่นผม ผมก็เลยคิดว่าเข้าทางละปล่อยให้มันขับไปเข้าอู่ เสร็จแล้วคนในอู่ก็ช่วยผมไว้ 
คนในอู่บอกว่าไอนี่มันบ้ามันเคยโดนคนหลอกแล้วก็เมาเหล้าเสพยา
ผมก็คิดว่าผมนั่งมากับมันได้ยังไงฟะ ทั้งๆที่ท่าทางมันก็บอกใบ้มาซะขนาดนั้นละ
ผมเกือบเอาอนาคตของผมไปทิ้งเพราะแค่ความรีบของตัวเองละ
ทำเอาเดี๋ยวนี้ผมระแวงแท็กซี่ไปเลย
comment39-1:คนที่อู่ก็รู้ว่าบ้า แล้วยังปล่อยให้ขับได้ไงคะ อันนี้งงเลย
comment40:แนะนำให้ใช้บริการ Uber/Uber-X ครับ ปลอดภัยกว่าแน่นอนครับ ราคาพอกัน
comment41:แนะนำ grab taxi ค่ะคล้าย uber แต่เป็นแทกซี่อีกแบบไม่มีดราม่าผิดกฏหมาย
ตรวจสอบได้มีแอฟส่งแจ้งให้คนสนิททราบได้
ขับค่อนข้างโอเคนะคะหลังจากลองใช้บริการหลายครั้ง
comment42:เป็นผู้ชายอวบฟขาวแก่ๆหน้าออกจีนฟหน่อยไหมคะ ถ้าใช่คนเดียวกับที่เราเคยเจอเลย ปืนอยู่ตรงที่เก็บของตรงกลางเบาะห้าแล้วก็มีเครื่องช็อตไฟฟ้าบอกว่าถ้าหมุน 14 ทีจะกลายเป็นระเบิด พอใกล้ถึงด่านก็โทรหาสารวัตรที่ไหนก็ไม่รู้เปิดลำโพงให้ฟังด้วย ถ้าใช่คนเดียวกันจะบอกว่าเราหลอนแท็กซี่ก็เพราะคนนี้แหละ
comment42-1:เห้ยยย เราว่าใช่อะ 

แล้วคุณเจออะไรมามั่งอ่ะคะ?
comment42-2:ขิงเราเอาปืนมาโชว์เอาเครื่องช็อตไฟฟ้ามากดเราก็บอกพอแล้วพี่พอหนูกลัวคนขับก็บอกกลัวทำไมผมไม่ทำอะไรนางฟ้าหรอกหอกลัวทำไมผมไม่ทำอะไรนางฟ้าหรอกหลอนตรงที่เรียกเราว่านางฟ้าด้วยบอกบ้านผมอยู่ตะเข็บชายแดน พอถึงที่หมายถามเราด้วยว่าคิดว่าจะได้เจอผมอีกไหมถ้าเจออย่าปฏิเสธผมนะ
comment42-3:เหมือนกันเลยยยย เอามากดเล่น เสียงดังด้วย

คนเดียวกันชัวร์ละ
comment42-4:ไปไกลมากอะ เราเจอเค้าที่ตลาดรถไฟ ตอนกลางคืนเหมือนกัน เดือนที่แล้วเองด้วยเราได้แต่โพสด่าในเฟซเพราะจำทะเบียนกับสีรถไม่ได้เลย ยังคุยกับตัวเองเลยว่าทนนั่งมาได้ยังไง *แก้คำผิด
comment43:จริงๆแท๊กซี่พกอาวุธในรถทุกคนน่ะนะ
อันนี้แท๊กซี่ที่เคยนั่งคันนึงบอกมา
comment44:เพื่อนเราเคย นั่งแท็กซี่คันนึง เค้าโทรมาเล่าให้ฟัง
แล้วมีรถเมล์หรือรถอะไรเราจำไม่ได้ ขับมาปาดหน้า แล้วแท็กซี่ก็โมโห หยิบปืนขึ้นมาเลยค่ะ 
ปืนจริงหรือปลอมไม่ทราบค่ะ แต่ก็น่ากลัวอยู่ดี ทำอะไรไปเผลอๆเป็นปืนจริงขึ้นมาจริงๆจะแย่
แต่รถที่ปาดก็ขับไปแล้ว เพื่อนเราตกใจมาก เลยขอลง ข้างหน้าใกล้ๆเลย
แท็กซี่ถามว่า "น้องกลัวเหรอ ไม่ต้องกลัว พี่ไม่ทำอะไรน้องหรอก"
แต่ใครจะอยู่คะ....  เพื่อนเรา ก็ขอลงค่ะ 

น่ากลัวนะคะ เดี๋ยวนี้
comment45:ของเราเป็นกรณีแบบโดนแท็กซี่ขอไลน์ กับเฟสบุ๊คค่ะ 

คือเราเรียนทางด้านศิลปะ คนขับก็ยังดูไม่แก่มากนะ 
เขาชวนเราคุยว่าเรียนที่ไหน เกี่ยวกับอะไร เราก็บอกไปพอเป็นพิธี

เขาก็ถามว่า เออนี่ อัพผลงานบ้างไหม พี่อยากติดตาม
ในใจตอนนั้นคือ ห้ะ ?? รู้จักชื่อก็ไม่รู้จัก ไม่ได้คุ้นเคยจะมาติดตามอะไร

แท็กซี่ : พี่ขอไลน์หน่อยสิ *ยืนโทรศัพท์มาเบาะหลัง* 
เราก็งง อัพผลงานจะมาอัพทางไลน์ได้ไง เราก็ไม่ยื่นมือไปรับ แล้วเหมือนฮีจะนึกได้เลยบอกว่า

แท็ก : เออ ขอเฟสดีกว่า อัพทางเฟสบ่อยใช่ไหม

เราก็ด้วยความที่ตอนนั้นอึ้ง ปน ไม่รู้จะปฏิเสธยังไง  ก็เลยรับโทรศัพท์ฮีมาแบบงง ๆ

ก็ทำเป็นจิ้มชื่อเฟสตัวเอง แล้วก็ส่งโทรศัพท์กลับคืนไป  ดีนะว่าถึงที่เรียนเราพอดี เลยมีโอกาสลงจากรถ ไม่งั้นยาวแน่ ๆ
comment46:-เปิดรายการเซ็กส์ระหว่างขับ เอิ่ม พี่รบกวนเปลี่ยนสถานีเหอะ
-โชว์ของลับ อันนี้ต้องใจดีสู้เสือ
-ขับรถเลยป้าย เลี้ยวผิดทาง บอกให้จอด ทำเฉย  เจตนาร้ายชัดเจน
comment47:จขกท. ควรแจ้งความค่ะ พกอาวุธปืนในที่สาธารณ แถมยามวิกาลอีก

อย่าลืมไปแจ้งนะคะ
comment47-1:ขอบคุณสำหรับคำแนะนำค่ะ
comment48:ส่วนเราเคยเจอมาหลายรูปแบบค่ะ แต่ส่วนใหญ่เราจะนั่งกับเพื่อนเยอะๆ
เพื่อกลับบ้านอ่ะค่ะเป็นประจำเลยสมัยม.4-5   และเพื่อนเราก็ผู้หญิงล้วนค่ะ
แล้วมีอยู่ครั้งนึง 
แท็กซี่ยื่นโทรสับมาบอก "ดูให้หน่อยสิ ว่ามีคนส่งข้อความอะไรมา "
เรากับเพื่อนก็หยิบมาดู กดดูให้แกค่ะ เห็นว่าแก่คงเล่นไรไม่ค่อยเป็น 
เข้าไปเป็นภาพโป๊ ค้า เราก็ตกใจกันละก็ยื่นคืน ละก็ไม่มีอะไรถึงบ้านปกติ
มีอีกครั้งนึง กลับบ้านกับเพื่อนเหมือนกันค่ะ เพื่อนเราก้เป็นคนกล้าละเฮฮาไง
เรียกว่ากวนตีนก็ได้ แท็กซี่ค่ะ ชวนคุยเรื่องลามกจกเปรต ทุกเรื่องเลย พูดจาแบบ Hee แ_ด ไรงี้เลยค่ะ 
ไอเพื่อนเราก็คุยกวนตีนกลับแบบไม่กลัว  ไอแท็กซี่ก็คุยต่ออย่างมีความสุข
เราเลยพูดกับเพื่อนว่า เออ ลุงทำงานเป็นไงบ้างว่ะที่เป็นตำรวจอ่ะยศอะไรนะ (ลุงเพื่อนยศสูงค่ะ) 
พอเพื่อนเราตอบคือตอบแบบรู้กันอ่ะค่ะ แท็กมันก็เลยเริ่มเงียบเลยค่ะ

ส่วนตอนนี้พวกเราไม่ค่อยขึ้นแท็กละค่ะ
comment49:อันตรายแท้
comment50:น่ากลัวอ่ะ ยังไม่เคยเจอแบบนี้แล้วก็ไม่อยากเจอด้วย
โชคดีจขกทไม่ได้ไปคนเดียวยังมีแฟนไปด้วย อันตรายจริงๆ
comment51:เนี่ยนะ !!!
แท็กซี่ที่กรมขนส่งบอกว่าปลอดภัยกว่า uber ??
เฮ้ออออ
comment52:สยองมากค่ะถ้านั้งไปคนเดียวจะเป็นยังไง
comment53:คนโรคจิตน่ะครับ ผมว่า
แจ้งความจับมันไปเลยครับ
แท็กซี่เลว
comment54:เคยไปงานเลี้ยงกับเพื่อนแล้วไปกินข้าวต้มกันต่อเวลาประมาณตีสามตีสี่ ตอนกลับก็ทยอยส่งเพื่อนๆขึ้นแท็กซี่เหลืออยู่สี่คนยืนเม้ามอยกันอยู่หน้าร้านข้าวต้ม ซึ่งไฟสว่างมากกกกก อยู่ดีๆมีแท็กซี่สีชมพูมาจอดโดนที่เราไม่ได้เรียก ก็คิดว่าเค้าคงมาจอดรอผู้โดยสารคนอื่น แต่สักพักก็ไม่ไปจอดอยู่อย่างนั้น จนพวกเราหันไปมอง เห็นคนขับมองมาที่กลุ่มเราพอดี จ้องแบบหน้าตาน่ากลัว พวกเราจึงข้ามถนนไปอีกฝั่ง มันกลับรถตามมาค่ะ  พวกเราเลยเดินหนีไปเข้าbig c ที่เปิด24ชม. อยู่ในนั้นประมาณ20นาที ถึงค่อยออกมาส่องว่ายังอยู่มั้ย ถึงแยกย้ายกันกลับ
comment55:เฮ้ยยยยย จะบอกว่าเราก็เคยเจอคนนี้ จำไม่ลืมเลย วันนั้นมากับเพื่อน 4 คน ดึกละ แบบนี้เป๊ะเลย พีคสุดตอนขับเข้าซอยแล้วพูดว่า พี่เคยเก็บผู้ชายคนนึงแถวนี้แหละ แมร่ง!!!  มันกวนตรีน เรานี่นั่งตัวแข็งเลย แต่เพื่อนเรานางไม่เก็ท เลยถามว่า พี่ทำงานร่วมกตัญญูหรอคะ ดีจัง😨😨😨
comment55-1://faceplam
comment55-2:เพื่อนนิใช้ได้เลยนะเนี่ย 
จากเครียดๆ อยู่นี่กลายเป็นฮาทันทีเลย
comment55-3:จริง ๆ แล้วเพื่อนคุณอาจจะเก็ทก็ได้นะคะ สเต็บนางนี่เทพจริง ๆ เลยค่ะ

ทำให้พวกเราคลายความหลอนได้ด้วย
comment55-4:ตอนเพื่อนถามนี่ใจหายแว๊บเลยค่ะ เรานั่งหน้าคู่คนขับ เตรียมปลดเบลล์จะโดดแระ กลัวอิแทกซี่มันเคืองหาว่าไปกวนตรีนมัน เพิ่งจะบอกอยู่ว่าเก็บคนก่อนเพราะเหตุนี้
comment55-5:แต่พอลงจากรถคุยกันปุ๊บ หัวเราะกันลั่นเลย ฮาดี
ปล.เพื่อนเรามันไม่เก็ทจริงๆ พอเราอธิบายก็ทำท่าเหรอหรา เกือบตายยกคันแระ ทุกวันนี้คิดถึงเรื่องนี้ทีไรก็ยังฮาค่ะ
comment55-6:กินน้ำอยู่ เจอเม้นต์นี้เข้าไป น้ำแทบพุ่งออกจากปาก 555
comment56:ถ้าผมเป็นแฟนคุณจะบลัฟกลับไปเลย
comment57:เขาเป็นสายสืบหรือเปล่าคะ 
(คิดในแง่ดี) เห็นมีโทรหาสารวัตรด้วย ต้องรับผู้โดยสารเผื่อไม่ให้ถูกสงสัย 
แต่ก็ใช้วิธีทำให้กลัวเพื่อให้ผดส.ลงไป 
นี่แบบคิดในแง่ดีสุดๆ
comment58:เจอมาเหมือนกัน  
พอดีจะกลับบ้านที่ลาดพร้าว 130 มาจากเซ็นลาดประมาน 4 ทุ่ม
กับน้อง แท็กซี่ ชวนคุย นู้นนี่นั่น ตอนนั้นเป็นช่วงมีม็อบ มันก็บอกว่า
"ต้องไปอีกทางนึงนะ ติดม็อบ" เราก็โอเค แล้วอยู่ดีๆ ก็พูดเรื่องว่า มีผู้โดยสารไม่ดี 
เป็นโจรจะมาปล้นแท็กซี่ เป็นผู้หญิงด้วยนะ  เราก็กลัวสิ เราจะขอลงแต่ไม่รู้ที่นั้นที่ไหน คือกลัวมาก แต่ดูแล้วใกล้ถึงบ้านเราแล้ว 
มันพาเราอ้อมโลก ที่จริงค่าแท็กซี่ ไม่ถึงร้อย วันนั้นมันพาเราอ้อมโลก เกือบ 200 เราไม่เอาตังค์ถอนเลย กลัวว
comment59:ทำไม ตำรวจถึงทำอะไรมันไม่ได้คะ พกอาวุธเห็นๆ พูดจาข่มขู่
ตำรวจทำอะไรไม่ไดั แล้วเราๆทั้งหลายจะทำยังไงละทีนี้
ต้องเสี่ยงต่อไปหรอ 
...
โหลด Uber แปบ
comment60:ผมเคยนั่งไปกับเพื่อนอีก2คน  แท็กซี่มันขับเลยทาง  เพื่อนผมนั่งข้างหน้าก็พูด  เลยๆแล้วพี่ มันก็ไม่ยอมจอด จนเพื่อนผมตะคอกไปว่า  มันเลยแล้วพี่!!! แท็กซี่เลยหยุด แล้วถอยกลับมา   เพื่อนผมเลยจัด อ้วกใส่รถเลย   พอดีเมา
comment61:สยองอ่าาา ทำไมปล่อยให้คนสติไม่ดีมาขับรถเนี่ย
ความปลาอดภันของผู้โดยสารอยู่ตรงไหน
comment62:ฟังดูแล้ว มันน่าแค่กล้าหล่ะ คงไม่ทำอะไรมากกว่านี้

ปืนจริง ไม่จริงไม่รู้(แต่พกในรถแบบนี้ผิดกฏหมายแน่ๆ )

ทำไมผมไม่เจอแบบนี้มั้งนะ นั่งหลังแบบนี้

จะเอาให้หนักเลย บอกว่าป้องกันตัว

แล้วพาไปแจ้ง ตร ซักที เจอแบบนี้


ถ้าผู้หญิงคนไหนเจอแบบนี้ หาแยกที่ติดไฟแดงคนเยอะๆ 

เปิดประตูแล้ววิ่งลงเลยดีกว่าครับ ตังไม่ต้องจ่าย หากใครถามบอกว่า

ไอ่คนขับมันขู่ทำร้าย เลยกลัวก็เลยหนีลงมาจากรถ
comment63:เพื่อนเล่นเหรอ เราลูกค้านะ
ถ้ามาแบบนี้ไม่โรคจิตก็โจรล่ครับ ชัดเจนครับ
ช่วยแจ้งด่วนเลยครับ  คิดดูนะครับรายต่อไปจะรอดเหมือนคุณ จขกท รึเปล่า
comment63-1:กำลังปรึกษากันอยู่ค่ะ ว่าจะแจ้งความ

เท่าที่อ่านมา มีคนเจอแบบเราเยอะจังเลย

ขอบคุณสำหรับคำแนะนำนะคะ
comment63-2:ผมว่าไปแจ้งเลยดีกว่าครับ


หากไม่แจ้ง เดี๋ยวก็มีคนอื่นที่ไม่รู้อิโหน่อิแหน่เดือดร้อนอีก
comment63-3:เห็นด้วยค่ะ จขกท.อาจเอาตัวรอดมาได้ แต่ถ้าไปเจอคนที่เขาไม่สามารถเอาตัวรอดได้ หรือเจออะไรที่แย่กว่านั้น สู้ตัดตอนเอาคนขับแทกซี่แบบนี้ออกไปเลยนี้ดี ถือว่าได้ช่วยเหลือคนอื่นๆ ทางอ้อมด้วย
comment64:โห จิตสุดๆเลย

น่ากลัวมากๆ  ยิ่งถ้าเป็น หญิงไปคนเดียวไม่รู้จะยังไง

ขอบคุณมากๆ นะคะ ที่เอามาแชร์เป็นอุทาหรณ์ อะคะ
comment65:มีรหัสลด Grap Taxi 50 บาทค่ะ สนใจทักมาได้ค่ะ ฟรี
comment66:นอกเรื่องแพ๊ฟฟฟ เราไม่ได้เจอแท๊กซี่ โรคจิต แต่เจอคนขับรถส่วนตัวโรคจิต ... สมัยเรียนจบใหม่ๆ เริ่มทำงานที่ดรีมเวริด คลอง3 ปี 2545 คร้าา พอเลิกงาน ข้ามสะพานลอยมารอรถเมล์อีกฝั่ง เราพักที่คลอง 6 ยื่นรอคนเดียว มันเย็นมากแล้วประมาณ 6 โมงกว่าๆ มีรถคันหนึ่งอยู่ๆก็จอดตรงที่เรายื่น แล้วเขาก็ปลดกระจกลงมา ถามว่า เราจะไปไหน 

...คือ เราด้วยความอินโนเซ้นต์  ก็ตอบกลับไปว่า ไปคลอง6 ค่ะ เขาก็เลยบอกว่า เอ่อ เขาไปทางนั้นพอดี ชวนขึ้นรถ สะงั้น เราบอกไม่ไปค่ะ เดี๋ยวรอรถเมล์ พี่แก (อายุน่าจะประมาณ 35-40 ) ลงจากรถลงมาประชิดตัว เปิดประตู แล้วบอกไปด้วยกันเหอะ พี่ไปทางนั้นพอดี เดี๋ยวไปส่ง เราจะเดินหนีขึ้นสะพานลอย เชื่อไหม พี่แกดึงแขนเรา บอกไปเหอะ ...เราก็ทำทีขึ้นรถเพราะกลัวมาก เสร็จ พอแกเปิดประตูให้เรา เราขึ้นแล้วแกเดินอ้อมไปขึ้นฝั่งคนขับ เราเปิดประตู วิ่งลงขึ้นสะพานลอย (จุดที่เรายื่นรอรถมันติดกับสะพานลอย) วิ่งข้ามกลับไปอีกฝั่งที่มีคนรอรถอยู่ แต่โชคดีที่มันไม่ตามค่ะ เราไม่ได้หันกลับไปมอง แต่พอถึงอีกฝั่ง ก็ไม่กล้าบอกใคร แต่มองมาไม่เห็นรถเขาแล้ว...เรานั่งรถเมล์ไป รังสิต แล้วค่อยขึ้นกลับที่ฝั่งตรงข้ามฟิวเจอร์....หลังจากวันนั้น ลาออกค่ะ ไม่ไปทำอีกเลย กลัวมาก...
comment67:แท๊กซี่เลวๆเยอะมากกกกกก. ให้ระวัง อย่าโลกสวย

ถ้าเจอช่วยกันแจ้งความ เพราะปล่อยไปมันจะเป็นภัยต่อผู้อื่น
comment68:คุณทำถูกแล้วที่อยู่เฉยๆ ไม่ต้องไปฟังพวกที่บอกให้ซัดให้อัดแท็กซี่นะครับ พวกนี้ดูหนังเยอะไป พอเจอจริงก็ตัวแข็งเป็นหินเหมือนกัน555
comment68-1:เราอยากทำนะ อยากต่อยหน้ามัน
แต่บอกตรงๆ ไม่กล้าอ่ะ กลัว 5555
comment69:โหววว ไทยแลนด์คะ
คนขับแท็กซี่เป็นบ้าขนาดนี้ ยังปล่อยให้มันมาขับรถส่งผู้โดยสาร อีกหลายคน
เท่าที่อ่านจาก คห บนๆ
ความปลอดภัยของหนูอยู่ที่ไหนว่ะ
comment70:คว้าปืนที่มันโชว์มาเป่าหัวแม่มเลยย
comment71:จะแก้ปัญหาแบบนี้ได้เมื่อไหร่ ขึ้นรถ2คนไปกับแฟนยังเจอแบบนี้ ถ้าขึ้นคนเดียวมันจะไปถึงไหนละเนี่ย
โชคดีที่ปลอดภัย ขอบคุณที่มาเตือยภัยนะคะ
comment72:ผมนั่ง เงียบ คนขับชวนคุย คุยไปคุยมา บอกน้องรู้เปล่า พี่เคยจะปล้นร้านทองด้วยนะ ไปกับเพื่อน สตาร์ทรถรอเพื่อน เพื่อนมีปืนจะเป็นคนปล้น วันนั้นไปดูลาดเลาแล้ว พอถึงเวลาจะปล้น ดันมาสายตรวจขับรถมาจอหน้าร้านพอดี ตอนนั้นเลยอดปล้นเลย แล้วก็ขับแทกซี่นี่แหละ สาดดดดดดดดดดดดดด จะบอกกูเพื่ออะไรเนี้ย ขู่กูหรือว่า จะชวนกูไปปล้นด้วย
comment73:ถ้าไปคนเดียวจะเจออะไรมั้ยเนี่ย น่ากลัวจังค่ะ
comment74:น้องที่ออฟฟิศ โดนมาแล้วครับ แท็กซี่ เขียว-เหลือง ดมกาวบนรถขณะขับ เป็นไงครับ ปลอดภัยมั้ย...
comment75:อธิบดีกรมการขนส่งทางบกฟันธงแล้ว Uber Taxi ผิดกฎหมาย ชี้ผิด พ.ร.บ.รถยนต์ พ.ศ. 2522 ฐานใช้รถยนต์ผิดประเภท ไม่ใช้มาตรค่าโดยสารตามที่ราชการกำหนด และผู้ขับขี่ไม่มีใบขับขี่สาธารณะ โทษปรับรวมสูงสุด 4,000 บาท เตือนประชาชนอันตราย เพราะไม่ได้อยู่ในระบบทะเบียนประวัติ ทั้งยังเสี่ยงเรื่องการทำธุรกรรมผ่านบัตรเครดิต.....ถามจริงเถอะ หน้าคนขับกับป้ายชื่อบนรถมันคนเดียวกันมั้ย ปลอดภัยพ่องมันเนยเถอะครับ
comment76:ตอนให้ทำใบขับขี่สารธารณะ ทางขนส่งน่าจะมีแบบพวกเช็คสุขภาพจิตคนขับ อะไรแบบนี้หน่อยก็ดีนะคะ

เอานักจิตวิทยามาเช็คตัวต่อตัว ข้อสอบก็ควรเข้มงวดมากๆด้วย เพราะคนเหล่านี้ต้องออกไปเจอผู้คนเยอะแยะ

ความเครียดสะสมมันมีเยอะ บางคนไม่มีอะไรก็ดีไปแต่บางคนน็อตหลุด ฟิวส์ขาดทีนี่ เป็นเรื่องให้เห็นมาไม่น้อยแล้วนะ

ไม่ใช่สักแต่ให้สอบ ให้ทำ จ่ายเงิน-รับเงินเสร็จแล้วก็ออกไปร่อนได้เลย อ่านแล้วอันตรายมากเลยค่ะน่ากลัว
comment77:
comment78:กรณีนี้อย่าไปกลัวครับ ถ้าเรานั่งหลังคนขับ จำไว้นะครับ นั่งหลังคนขับ ไม่ใช่นั่งหลังด้านซ้าย
มีปืน หรือที่ช็อต คนขับมันเอี่ยวตัวมาทำอะไรไม่ได้ 
ในกรณีนี้   ถ้าเรามีมีดก็จิ้มคอได้เลย ถ้าตุ๊กติ๊ก
comment79:ตอนนั้นเรานั่งแทกซี่ตอนเย็นๆกลับบ้านหลังเลิกงานทุกวัน 
ไอ้คนขับออกแก่ๆมีอายุ 40-50 มันเปิดวิทยุฟัง วิธีทำลูกคร๊าาาา!!!
ท่าไหนทำแล้วได้ลูกชายหญิง โอ้โห อลังการรายละเอียดเย้ออออ
รถก็ติดมากระยะทางแค่ 3 ก.ม. นี่นั่งไปเครียดไป 
แต่เห็นคนขับนั่งฟังเฉยๆหน้านิ่งมากเลยนั่งไปก่อน โชคดีถึงโดยสวัสดิภาพ 

อีกที ก็มีแบบ คนขับไม่แก่เท่าไหร่ มันนั่งไปเอามือใส่ไว้ในกระเป๋ากางเกงอะ 
ละจู่ๆมันเอามือถูขาขึ้นๆลงๆ ในกระเป๋ามันคงมีเหรียญ มีเสียงกุ้งกิ้งๆตลอดทาง ตอนแรกเราก็งง ทำไรฟระ
สักพักเริ่มฉลาด รถติดปุ้บลงทันที ไม่อยู่แล้วววว น่ากลัวมากกกอ่ะ 

มีอีกเยอะจำไม่ค่อยได้ แท็กซี่เมืองไทยน่ากลัวมากๆๆที่สุด ใครกล้าพูดว่าปลอดภัยโคตรหน้าด้านอะ
comment80:น่าจะมีการสอบ เข็มงวดเกี่ยวกับการขับแท๊กซี่น่ะครับ หรือไม่ก็ทำ ฉากกั้นเหมือนกับฝรั่งๆ ที่กั้นระหว่างคนขับ กับ ผู้โดยสาร
comment81:ถึงว่ามีคนหันไปใช้ uber เยอะขึ้นนะ
comment82:เคยนั่งแท๊กซี่นะ ช่วงนั้นสามีพี่ได้งานที่ กรุงเทพ พี่ไปหาเพื่อนแถวมหิดล พี่พักแถวราม
แท๊กซี่มองผ่านกระจกมองหลัง แล้วว่าประมาณใอ้พวกต่างด้าว ไม่เคยนั่งรถยนต์  บ้านนอก อะไรสารพัด พี่นั่งฟังตาปริบๆๆ มันอัดอั้นอะไรมากมั้ยนะ
ขับมาไกลสักพักละ (พี่ไม่สู้คนคะ มาคนเดียวด้วย  ) พี่ท้องอ่อนด้วยตอนนั้น  กะยัง งง จนทุกวันนี้ หรือว่าเราจะเหมือนคนบ้านนอกเกินไปเลยถูกด่า
 ตอนถามก็บอกไปครับไปส่ง ขึ้นเลยครับ กดมิเตอร์อย่างดีนะ
คนใช้แรงงานขับรถแท๊กซี่ เขาคุยกับผู้โดยสารแบบนี้สินะ  แถมบอกไม่ไปส่งนะไปขึ้นรถตู้เอง อ่า..... สุดท้ายได้พี่วินไปส่งขึ้นรถตู้
ในชีวิตขึ้นแท๊กซี่ไม่กี่ครั้งเพราะไม่ได้มา กทม  บ่อยมาก 
ตั้งแต่โดนว่า พี่ขึ้นรถเมล์ กับรถตู้อย่างเดียว  อยู่กรุงเทพ สองเดือน  กลัวมากกับการขึ้นแท๊กซี่
comment83:เคยนั่งแท๊กซี่ไปทำงานตอนเช้า คนขับเป็นผช.อายุน่าจะซัก 50 ได้ ช่วงแรกๆที่นั่งรถติดก็ยังไม่มีอะไร ซักพักเริ่มเห็นมือยุกยิกๆอยู่หน้าขา แถมมองเราผ่านกระจกบ่อยๆ เราก็โลกสวยนึกว่าคันขา ไม่คิดอะไร ไหนๆก็จะถึงที่ทำงานแล้ว ซักพักเสียงมาค่า โอ้วว ซี๊ดดดด แถมขับรถเป๋ออกนอกเลน เราเลยชะโงกไปมองแบบไม่ให้ลุงรู้ตัว และภาพที่เห็นคือ.......ลุงแท๊กซี่กำลังช่วยตัวเองอยู่จ้า

เราเลยนั่งนิ่งๆด้วยความตกใจ เอาไงดี ลงหรือไม่ลง อีก2ป้ายรถเมล์จะถึงที่ทำงาน จนถึงหน้าซอยที่ทำงานเราบอกให้หยุด ลุงแกเอามือข้างนั้นมารรับเงินจากเรา 
เราไม่อยากจะคิดเลยถ้านั่งตอนกลางคืนจะโดนอะไร ไม่กล้าขึ้นแท๊กซี่ไปอีกนาน อันตรายมากๆ
comment84:น่าจะมีแฟนเพจ หรือลิสต์
รายชื่อทะเบียนแท็กซี่ และพฤติกรรมที่ทำไว้ก็ดีนะครับ
เผื่อจะได้พัฒนาเป็นมาตรการต่อไป

ปล.หรือถ้ามีแล้วก็แนะนำด้วยครับ
comment85:เรานั่ง Grab taxi บ่อยค่ะ เดี๋ยวนี้รถเริ่มเยอะขึ้นแล้ว เรียกแล้วรอไม่นานค่ะแป๊บเดียว ดึกๆดื่นๆเช้ามืด เราว่าปลอดภัยดีนะ แชร์ได้ ว่าเราอยู่ตรงไหน มีรูปมีชื่อ ทะเบียนคนขับพร้อม ปลอดภัยได้ส่วนหนึ่งเลยนะ แต่ Uber อยากลองใช้บริการอยู่เหมือนกัน ไม่เคยเลย แต่เห็นเค้าว่ารอนานมาเกือบ ชม เลยนะ กว่าจะมา
comment86:ถ้านั่งแทกซี่กลางค นเราคิดว่าเรียกผ่านแอปดีกว่าค่ะ รู้ชื่อ เบอร์โทรมีการลงทะเบียน เพิ่มอีก 20 บาทคุ้วกับความปลอดภัยของเราค่ะ บางทีมีโปรใช้แล้วถูกมากเคยนั่งจาก วิภาวดี 30 ภึง 16 จ่ายเงิดเบ็ดเสร็จ 30 บาทค่ะ
comment87:พวกนี้มันมีปมด้อย เวลามันเห็นคนอื่นกลัวมันจะมีความสุข ผู้หญิงต้องระวังให้ดี อย่าประมาท
comment88:เคยเจอกับต้วเองครั้งนึง ประมาณ กลางปี 50
ตอนนั้นดึกมากแล้ว ขึ้นจากลาดกระบัง หน้าแฟมิลี่มาร์ท ปากซอย 48
ตอนนั้นน่าจะตี 1 เศษๆ มีแท็กซี่จอดเรียงราย เป็นวินแท็กซี่ 
จายส่วยถูกต้อง จึงมีสิทธิ์ทำผิดกฎหมายได้
------------
ผมต้องการเดินทางกลับต่างจังหวัด แต่ต้องไปเอารถตัวเองที่คอนโดก่อน
ผมขึ้นแท็กซี่ นั่งที่เบาะหลังพร้อมแระเป๋าเดินทาง และบอกปลายทางเขา
ด้วยความที่ผมเป็นคนเงียบๆ และมีแววตาที่จริงจัง คนขับเลยถามผมว่า

แท็กซี่ : พี่เป็นตำรวจหรอ ?
ผม : ปล่าว...ทำไมหรอครับ.
แท็กซี่ : พี่ดูเหมือนตำรวจนะ.
ผม : หรอครับ บางคนเขาก็บอกผมแบบนี้เหมือนกัน.
แท็กซี่ : พี่รู้หรือเปล่าว่าตรงนี้เป็นวินแท็กซี่ ?
ผม : ผมไม่รู้ รู้แค่ว่ามันผิดกฎหมาย.
แท็กซี่ : แต่ผมจ่ายทุกเดือนนะ พวกเราจ่ายให้ตำรวจที่นี่ทุกเดือน ไม่งั้นตั้งวินไม่ได้.
ผม : แล้วคุณจ่ายใคร ?
แท็กซี่ : ผมบอกไม่ได้...ผมว่าพี่เป็นตำรวจแน่เลย.
ผม : ผมไม่ใช่ตำรวจ.
แท็กซี่ : ทำไมพี่ไปนั่งข้างหลังล่ะ ?
ผม : ผมมีกระเป๋า และข้างหลังกว้าง.
แท็กซี่ : พี่ก็เอากระเป๋าไว้ข้างแล้วนั่งหน้าสิ.
ผม : แบบนี้แหละดีแล้ว.
แท็กซี่ : ถ้าพี่ชักมีดจี้คอผมผมจะทำไงอ่ะ.
ผม : ผมจะทำแบบนั้นไปทำไม ?
แท็กซี่ : ไม่รู้สิ เกิดพี่ไม่ใช่ตำรวจแต่เป็นโจรล่ะ ?
ผม : ผมเป็นคนธรรมดาไม่ใช่ตำรวจ ไม่ใช่โจร.
แท็กซี่ : ถ้าพี่นั่งข้างหน้าและเอามีดจี้คอผม อย่างน้อยผมก็ขับรถให้ด้านซ้ายชนยุบมาโดนพี่ได้

(ว่าแล้วแท็กซี่ก็สาธิตให้ดูด้วยการขับรถไปเฉี่ยวใกล้ๆ รถพ่วง)
ผมเริ่มหงุดหงิดกับพฤติกรรม ตอนนั้นคิดในใจว่า เป็นไงเป็นกัน ถ้ามันเลวร้ายจริงๆ 
อาจต้องแจ้งความ ผมก็เลยหยิบสมุดโน๊ตเล็กๆ ในกระเป๋ามาจดรายละเอียด เขาก็ถามว่า

แท็กซี่ : พี่จะจดไปทำไม
ผม : เผื่อว่าคุณเจตนาทำให้เกิดอุบัติเหตุ ผมจะได้มีหลักฐาน
แท็กซี่ : พี่จะแจ้งจับผมหรอ ? ผมยังไม่ทำอะไรผิดเลย และผมมีนาย
ผม : ผมไม่รู้หรอกว่าใครดูแลคุณอยู่ แต่ลองนึกภาพดูสิว่า 
       เขาจะยอมเดือดร้อนเอาตำแหน่งมาเสี่ยงช่วยแท็กซี่คันเดียว
       หรือทำเป็นไม่รู้จักคุณและปล่อยให้ผม กับนายตำรวจญาติผม
       จัดการคุณตามกฎหมาย คุณมีหน้าที่ไปส่งผมตามที่ผมจ่าย
       มันก็แค่นั้น

แล้วมันก็เงียบ พาผมไปส่งถึงปลายทางโดยสวัสดิภาพ

วิธีการนี้ค่อนข้างเสี่ยงนะครับ ใช้ไม่ได้กับทุกคน
แต่สำหรับนายคนนี้ผมดูแล้ว เป็นพวกอ่อนหัด
ชอบอ้างคนใหญ่คนโตที่คุ้มหัวมันอยู่
แปลว่าตัวมันเองน่ะ ไม่มีน้ำยาอะไรหรอก

แต่ผมก็ไม่ได้แจ้งความอะไรเพราะผมต้องรีบนอนและขับรถกลับบ้าน
ที่ต่างจังหวัดในวันรุ่งขึ้น เราต่างก็ทราบดีว่า แจ้งความไปก็เท่านั้น
ถ้ามันไม่เป็นข่าว มีหรือเขาจะมาปราบปรามจริงๆ จังๆ
สังคมเรามันก็เน่าแบบนี้แหละครับ

ปล. ผมมีญาติเป็นตำรวจจริงๆ
comment89:เท่าที่อ่านมา แท็กซี่น่ากลัวมาก ไม่ได้ไกลตัวแบบที่เราคิดไว้
เพราะก่อนหน้านี้ เราเจอแต่แท็กซี่ดีๆ จนมาจนถึงวันนั้น เราเข็ดค่ะ

ยังไงก็ระมัดระวังกันด้วยนะคะ
comment90:เคยเจอแปลกๆหลายทีค่ะ ที่จำได้ก็ขึ้นแถวเดอะมอลล์บางกะปิ ตอนนั้นรีบลืมนั่งข้างหลัง นั่งหน้าคู่กับคนขับ โอ้โห เค้าไม่พูดอะไรเลยนะ แต่เค้ากระตุกๆตลอดทางอะ สั่นไปกระตุกไป เรานี่ใจไปอยู่ตาตุ่มเลย จะถึงจุดหมายไหมเนี่ย =_="

 ครั้งที่สองจากแถวรังสิตไปหมอชิต แท็กซี่ชวนคุยละถามว่าเราซิงไหม แล้วบอกว่าเค้าเป็นน้องชายฝาแฝดฮ่องเต้จากเมืองจีน แต่เค้าอะหล่อกว่าพี่เค้าเยอะ เดี๋ยวเค้าจะแก้กฎหมายไทยด้วน คอยดูนะ บลาๆ ยาวมาก สุดท้ายขอเบอร์เรา เราเลยบอกขอเบอร์เค้าแทน -*- ทำเป็นเมม ลงรถได้นี่โคตรดีใจ 

ละครั้งที่สามนี่ เราไปเกษตร แท็กซี่ถามว่า "น้อง น้องเคยโดนปล้นมะ? " =_= คิดในใจ เอาอีกแล้วหรอ เลยยื่นหน้าไปหาคนขับ ทำเสียงเย็นยะเยือกใส่ ละถามกลับไปว่า... แล้วพี่เคยถูกผู้โดยสารปล้นไหมคะ?  (แล้วยิ้มแบบจิตๆใส่  555 ) แค่นั้นล่ะ ทางใครทางมัน ไม่คุยกันอีกเลยจนถึงที่หมาย ฮ่าๆๆ )  ทุกวันนี้มีรถแล้ว แต่ถ้าจำเป็นต้องนั่งแท็กซี่ก็ถ่ายรูปลงไลน์กลุ่มหาเพื่อนๆเลย สะดวกดี
comment91:เพิ่งเจอเมื่อวานเลยค่ะ แท็กซี่แบบเอาแต่ใจมาก ทำท่าหงุดหงิด ลุกลี้ลุกลนตลอดทางแถมใช้คำพูดกับเราแย่มากๆ สุดท้ายต้องขอลงก่อน เค้ายังพูดอีกว่านี่ขอลงเองนะช่วยไม่ได้นะไม่ได้ไล่ลง ทำหน้าทำตากวนมากๆ ทั้งๆ ที่นั่งมาเราก็ไม่ได้คุยด้วยเลย เค้าถามทางตลอด พอบอกแล้วเค้าเข้าเลนผิดก็มาโวยวายใส่ นิสัยแย่มาก ทะเบียน มช 6581 หลังจากเจอคนนี้ทำให้ตัดสินใจเลยว่าลำบากแค่ไหนก็จะไม่นั่งแท็กซี่อีกแล้ว เพราะเราไม่สามารถรู้ได้เลยว่าใครดีใครเลว
comment92:ถอดเข็มขัด มารัดคอมันเลยครับ
comment93:เอ้ย เราเคยขึ้นแท็กซี่แล้วเค้าคุยโทรศัพท์  เค้าคุยกับคนปลายสาย
เรียกว่าสารวัตเหมือนกันเลยค่ะ แต่เราฟังไม่ค่อยออก
เค้าพูดสำเนียงอีสาน แต่เราก็พอจับคำได้บางคำว่าพูดถึงเราด้วย
ประมาณว่าเป็นเด็กผู้หญิงเนี่ย กำลังไปส่ง แล้วก็พูดไรต่อไม่รู้
แล้วก็พูดว่าสองสามชั่วโมงก็ถึง เปิดห้องไว้ด้วยเมื่อยมาก
เรานี่เริ่มกลัวเลยค่ะ แต่ก็ไม่มีอะไร
จนวันนี้ก็ยังสงสัย ว่าที่เค้าเรียกปลายสายว่าสารวัตรนี่คือใคร
หรือเป็นศัพท์เฉพาะที่เค้ารู้กัน?
comment94:โคตรเกลียดเลยแท็กซี่แบบนี้ นั่งก็ไม่ได้นั่ฟรีสักหน่อยอีโรคจิต
comment95:เด๋วผมไปขับแท๊กซี่บ้างดีกว่า  สาวๆนั่งเยอะดี
comment96:เคยเจอครั้งนึงตอนสมัยวัยรุ่น

ออกเดทกับแฟนจะไป อตก. นั่งจากพระราม7. ระหว่างทางก็นั่งคุยกันตลอดทาง คุยกันเบาๆนะ สักพักได้ยินเสียงพี่แท๊กซี่พูดเบาๆว่า น่ารำคาญ  

เรากับแฟนมองหน้ากัน แต่คิดว่า เค้าคุยสมอลล์ทอล์คล่ะมั้ง

เราก็ยังคุยกันต่อ ไม่คิดอะไร

สักพักเอาอีกล่ะ คราวนี้มาชัดเจนไม่ต้องเดา........ " น้องรู้ม่ะ ว่าคุยกันยังงี้ มันรบกวนคนขับรถ"
ล
โอ้โหวววว.......อารมณ์เราพุ่งปรี้ดดดดดเลย ตอนเด็กๆเป็นพวกปรี้ดแตกเก่งมากกกกก ยอมรับ 

เราสวนไปเลยว่า " พี่มีหน้าที่ขับ พี่ก็ขับไปเหอะ หนูจะนั่งคุยหรือจะเปิดเพลง หรือตะทำอะไร มันก็สิทธิ์ของหนู หนูจ้างพี่มา หนูก็มีสิทธิ์จะทำอะไรก็ได้!!" (ไม่ดีเลยนะ อย่าเาอย่าง) 

แฟนนี่ เพิ่งคบกันได้ 3วัน ถึงขั้นผงะ 55555

ได้ผลนะ พี่แกเงียบ แล้วก็ส่งเราถึงที่ ที่เด็ดกว่านั้นคือ แฟนเราดันลืมมือถือในรถเค้า!

เรายังมีหน้าโทรเข้า ไม่คิดว่าเค้าจะรับนะ แต่เค้ารับ แล้วยังอุส่าห์วนรถกลับมาคืนเราอีกนะ ตอนนั้นรู้สึกผิดเลย


อันนี้ไม่ใช่แท๊กซี่โรคจิตเลยนะ เราว่าเราโรคจิตมากกว่า55555

title:บทเรียนราคาแพง......กับการซื้อจักรยานใน Dealfish
comment:ต้องขอบอกก่อนเลยนะครับว่า ที่โพสกระทู้นี้ไม่ได้ต้องการกล่าวโทษเว็บ Dealfish แต่อย่างใด 

แต่ต้องการบอกเล่าเป็นอุทาหรณ์และเผื่อว่าคนโกงมันยังลอยนวลอยู่ จะได้เตือนกันระวังกันไว้ จะได้ไม่ต้องเจอคนโกงแบบผม !!!

เรื่องราวคือผมได้ทำการตกลงซื้อขายจักรยานเสือหมอบครับ ตามประกาศในเว็บ



โดยได้ทำการโทรไปตกลงราคาต่อรองกันเป็นที่เรียบร้อย ตอนแรงผมตั้งใจจะไปดูของเอง ทางผู้ขายก็บอกว่าได้มาดูได้เลย

แต่เนื่องจากอยู่ไกลมากครับ กว่าจะไปกว่าจะกลับน่าจะไม่คุ้ม แต่ก็ได้พยายามหาข้อมูลกันพอสมควร จึงตกลงว่าให้ส่งของมาก่อน

โดยเมื่อได้รหัสพัสดุแล้วผมจะทำการโอนเงินให้... เมื่อผมได้รับเลขที่บัญชีเบอร์โทรและชื่อก็พยายามนำไปค้นหาในกูเกิ้ลครับ

เผื่อจะเจออะไรผิดปกติ ซึ่งก็ไม่เจออะไรผิดปกติ ไม่เคยมีการแจ้งว่าเคยโกงมากก่อน เลยไว้ใจครับ 

เมื่อรหัสพัสดุมาก็ได้ทำการตรวจเช็ค แต่คนขายบอกว่าส่งร้านไปรษณีย์เอกชนอาจจะยังไม่ขึ้นในระบบ 

แล้วผมทำการโอนเงินไป....พอตกเย็นจึงได้ทำการเช็คของในระบบไปรษณีย์ ปรากฏว่าไม่ขึ้นครับ ไม่มีของในระบบ 

จึงโทรไปสอบถามผู้ขาย ปรากฏว่าปิดเครื่องครับ พยายามโทรจนคิดว่า"โดนโกงแน่นอน" 

เลยอยากฝากเป็นอุทาหรณ์นะครับ ต่อให้เราเช็คดีแค่ไหน อันตรายก็มีอยู่รอบตัว !!!

ฝากเลขบัญชีให้ระวังไว้นะครับ 6212088933 ธ.กสิกร ชื่อสุไลมาล พรเจริญ หรือใครมีเบาะแสแจ้งได้ครับ

เพราะตอนนี้ผมแจ้งดำเนินคดีอยู่ครับ ซึ่งก็ไม่รู้ว่าจะทำได้มากน้อยแค่ไหน

ตอนนี้เครียดสุดๆ ซื้อขายของมานานไม่คิดว่าจะเจอกับตัวเอง

(อัพเดทล่าสุด มันกลับมาขายอีกแล้วนะครับ คราวนี้เป็น Bianchi ครับ

พอดีมีพี่ท่านหนึงกำลังจะตกเป็นเหยื่อ แต่ได้อ่านกระทู้นี้ก่อน แล้วพยายามติดต่อผมมา เพื่อแจ้งให้ตามจับตัวครับ

ขอขอบคุณคุณพี่ใจดีมา ณ ที่นี้ครับ)																																	   แก้ไขข้อความเมื่อ 27 กุมภาพันธ์ 2557 เวลา 23:16 น.
comment1:เสียใจด้วยครับ. ขอให้ตามเงินคืนได้นะครับ
comment2:เอาใจช่วยนะครับ และจะช่วยแชร์เผื่อจะมีเบาะแสอะไรบ้าง
comment2-1:ขอบคุณมากๆครับ
comment2-2:เจ้าของกระทู้พลาดตรงที่

เลขส่งพัสดุจะได้ก็ต่อเมื่อเข้าระบบแล้วครับ.. 

ฉะนั้นก็พลาดตรงนี้แหละครับ เชื่อคนง่ายไปนิสสสสสนึงงง
comment2-3:เราเคยส่งกับเอกชนค่ะ เค้าจะมีเลขติดหน้ากล่องเลย 
แต่เราจะยังเช็คไม่เจอ จนกว่าร้านจะส่งให้ไปรษณีย์ในวันนั้นหรือวันรุ่งขึ้นค่ะ
comment3:ขอบคุณครับ ที่มาแบ่งปันความรู้
comment4:แจ้งความหรือยังครับ
comment4-1:แจ้งความแล้วครับผม
comment5:คือ ตกลงกันว่า เมื่อเขาส่งของมาเขาจะแจ้งเลขที่มาใช่ไหมครับ แล้วเมื่อเราได้เลขที่พัสดุก็จะโอนเงินให้   แบบนี้หรอเปล่าครับ  

คือ จะยังไงก็ตามน่ะครับ  ไม่ควรโอนเงินก่อนโดดเด็ดขาด จนกว่าจะได้ของมันก็ยากอีกเพระาอีกทางเขาก็กลัวเราจะโกงเช่นกัน  

ควรจะใช้วิธี ส่งไปรษณีย์เก็บเงินปลายทางเอา  เพราะคนซื้อก็จะได้ของวันนั้น แม้จะจ่ายธนาณัติก่อนแกะของก็ตาม อย่างน้อยเราก็ได้เห็นพัสดุก่อนว่ามาจริงไหม มีขนาดไหน ได้จับได้สัมผัส  ก่อน บางแห่ง จนท.เขาก็ให้เราแกะดูได้ด้วยซ้ำไป    แถมจักรยานแบบนี้ ดูง่ายมากจะห่อมายังไงก็เห็นของก่อนละครับ   เมือ่เห็นแล้วว่าตรงก็จ่ายธณานัติ ให้เขาไป  คนขายก็ไม่ต้องกลัวว่าคนซื้อจะโกง เพราะไปรษณีเขาไม่ให้เอาอยุ๋แล้วถ้าไม่จ่ายก่อน

เสียใจด้วยครับ  เห็นใจครับเงินเราหาได้ด้วยน้ำพักน้ำแรง  พวกโจรพวกนี้เรวมาก

ปล.  บัญชีโอนอาจไม่ใช่เขานะครับ  เขาอาจจ้างตาสีตาสาไหนก็ได้ เปิดบัญชีให้
comment5-1:เนื่องจากทำธุรกิจเกี่ยวกับ ซื้อ-ขายทางอินเตอร์เน็ตครับ  

 จะเข้ามาบอกว่า ไม่มีไปรษณีย์ที่ไหนให้แกะดูของก่อนครับ 
  เพราะถ้าแกะดูก่อนชำระเงิน แล้วเกิดคนแกะไม่รับของจะทำยังไงล่ะครับ ใครจะรับผิดชอบของที่ถูกแกะมาครับ

 แต่ ถ้าเป็นจักรยาน ส่งเป็นโลจิกโพส อันนี้เราเห็นของก่อนน่ะพอได้ครับ 
 เพราะของจะไม่ได้ห่อมาครับ ไปถามหาก็น่าจะได้แล้วครับ

 จะเข้ามาเตือน ซื้อขายแบบนี้ ป้องกันอะไรแทบจะไม่ได้เลย ขนาดขอสำเนาบัตรประชาชนไว้ มันยังโกงเลยครับ
comment5-2:ทำไมจะไม่ได้ครับ  พกง นี่ปลอดภัยสุดแล้ว  

แกะไม่ได้นะ หมายถึงของเล็กๆ เขาไม่ให้แกะอยุ่แล้วครับ ผมหมายถึงจักรยาน โจรมันคงไม่ห่อซะดีแน่ะ  อย่างมากก็กลอ่ง   เราก็แค่ไปจับไปยกกดูก็รู้แล้วครับ    

จากนั้นผู้ซื้อก็ต้องไป จ่ายธณานัติให้เขา   จึงจะได้ของ  แล้วเรามาแกะตรงไปรษณ๊์นี่นแหละครับ  ถ้าใช่ไม่มีปัญหาก็ผ่าน  ถ้าโดนย้อมแมวเอาของที่ไม่ใช่มาให้   เราก็ไปแจ้งความกับ ตร.  แล้วเอาหลักฐานแจ้งความมาอายัติธนาณัติ  ก็สิ้นเรื่องแต่  จ่ายธนานัติวันนั้น  อายัติวันนั้น ของยังอยุ่ไปรษณ๊  สรุปโจรจ่ายค่าส่ง  เราจ่ายค่าธรรมเนียมธนานัติ  โจรโดนเยอะกว่าเราน่ะครับ

ที่ว่าคือ  ผมก็ส่งของให้คนซื้อแบบ พกง .  พบกันครึ่งทาง  ครับ  วินๆ
comment5-3:อ่านดูดีๆครับ ผมก็บอกอยู่ว่าถ้าเป็นจักรยาน หรือของชิ้นใหญ่ ได้ครับ เพราะของมันไม่ได้ถูกแพ็ก

 แต่ถ้าเป็นของที่ถูกแพ็กอยู่ในกล่องหมดสิทธิ์ครับ
comment5-4:อ่านดูดีๆซิครับ 5-2 ผมไม่ได้ชวนทะเลาะกันท่านน่ะครับ  แค่ไม่อยากให้คนที่อ่านเขาไขว้เขวว่า พกง.ก็ไม่ปลอดภัย   เพระาผมก็ใช้วิธีนี้กับการขายของเลิกใช้ผม กับคนที่ไม่ได้อยุ่ในเวปบอร์ด ผมว่ามันแฟร์ๆปลอดภัยทั้งสองฝ่าย่อ่ะครับ
comment6:คุณเองก็ออกจะรอบคอบ แจ้งความประสงค์ให้ผู้ขายส่งของก่อน แล้วแจ้งเลขพัสดุมา คุณถึงจะยอมโอนให้

แต่ไฉนใยจึงโอนไปให้ทันที ทั้งๆที่พัสดุยังไม่ขึ้นระบบ

อิแบบนี้ก็ไม่ค่อยจะต่างกันเลยนะ


ทางเวบดีลฟิชเป็นเพียงสื่อกลางอำนวยความสะดวกให้ทุกคนเท่านั้น เขาก็มีการเตือนเอาไว้อยู่แล้ว

ผมว่านะ เกี่ยวกับจักรยาน เวบไทยเอ็มทีบีค่อนข้างจะปลอดภัยกว่า

อย่างน้อยก็สามารถสืบค้นเบอร์โทร ประวัติการซื้อขายของแต่ละคนได้

ผมเองก็ทั้งเป็นผู้ขายและผู้ซื้อ โอนกันทันทีตั้งแต่10000บาทถึง50000บาท 

ทั้งๆที่ยังไม่เคยพบของจริง เพราะอยู่ไกล
comment6-1:พอผมผวนซื่อล็อคอินแล้วก็ปล่อยก๊ากกกกกกกกกกกกกก
(ต้องรู้จีนแต้จิ๊วจึงเก็ต)
comment6-2:4่คำ ผมผวนไม่เป็นครับ
comment6-3:ชื่อแกฮาจริงๆ
comment6-4:6-2
ผวนไม่เป็น แต่ผมเชื่อว่าคุณเคยทำครับ
comment6-5:ผมว่า thaimtb  ไม่ค่อยเสี่ยงดีนะ    ผมเคยโอนมากสุด 8 พัน โดยที่ของส่งทีหลังโอน   ยังนึกในใจ  จะรอดไหมหว้า 5555
comment6-6:เหล่านั้ง (จีนแต้จิ๋ว) เหล่า = เก่า, แก่ ; นั้ง = คน
ส่วน 2 พยางค์หลังเป็นภาษาไทยที่ผวนครับ
comment6-7:ผวนสามตลบ แล้วก้มมองของตัวเอง เออ ผมยังไม่แก่ 5555555555555
comment7:ขอบคุณครับที่แบ่งปัน....
comment8:อืม อย่างที่คนนั้นบอกเลย
ใช้วิธีเก็บเงินปลายทางน่ะดีที่สุด

เพราะตอนที่ผมซื้อคอมมือ 2 ในเว็บ
ก็ใช้วิธีเก็บเงินปลายทางเหมือนกัน เราสามารถดูได้เลยว่ามีสินค้าจริงรึปล่าว อีกทั้งได้ที่อยู่ผู้ส่งด้วย

แต่ก็ขอบคุณเจ้าของกระทู้นะครับ ที่นำเรื่องราวประสบการณ์มาแบ่งปันกัน

ผมคิดว่า เรื่องแบบนี้ ลงในพันทิป คงไม่ปล่อยหลุดไปเฉยๆ หรอก

เสียดายแทนเจ้าของกระทู้จริงๆ ครับ
comment8-1:เก็บเงินปลายทางก็ยังเสี่ยงนะคะ บางทีเอาของอย่างอื่นส่งมาให้แทน เพราะเราต้องจ่ายเงินก่อนรับของ เคยอ่านเจอเคสสั่งเฟอร์บี้ แต่ส่งตุ๊กตาเน่าๆให้แทน แจ้งความก็ไม่ได้ แม่ค้าอ้างมีหลักฐานส่งของให้แล้ว  แล้วอ้างลูกค้าตั้งใจโกงถ่ายรูปตุ๊กตาเน่าๆตัวอื่นเพื่อจะมาแบล็คเมขอเงินแม่ค้าคืน
comment8-2:ตอนไปรับของที่ไปรษณีย์ เมื่อได้รับของจากไปรษณีย์แล้วให้แกะเลยครับ
จะมี จนท.เป็นพยานว่าของที่เราได้รับ นะคืออะไร แล้วถ่ายรูปไว้ครับ
ไปรษณีย์เขาจะเป็นพยานให้ครับ
comment9:"โดยเมื่อได้รหัสพัสดุแล้วผมจะทำการโอนเงินให้"

ผิดปกติตั้งแต่ตรงนี้แล้วครับ  การทำแบบนี้มันไม่มีประโยชน์เลย  ไม่ว่าจะเป็นฝ่ายซื้อหรือฝ่ายขาย
-ฝ่ายขาย  เสี่ยงที่ส่งของแล้ว คนซื้อจะไม่โอนมาให้
-ฝ่ายซื้อ  เสี่ยงที่คนขายจะส่งก้อนหินมาให้

การซื้อขายแบบนี้โดยทั่วไป ฝ่ายที่เครดิตน้อยกว่า จะต้องเป็นคนรับความเสี่ยงเพียงฝ่ายเดียว(ส่งของ หรือ โอนเงินก่อน)
แต่ที่คุณทำนี่เสี่ยงกันทั้งคู่เลย
comment10:เค้าอยู่จังหวัดอะไรครับ...บัญชีสาขาอะไร
comment10-1:ตอนคุยกันบอกว่าอยู่ตากครับ แต่เช็คกับธนาคารล่าสุดแจ้งว่าเปิดที่นนทบุรีครับ
comment11:ขอบคุณทุกคนที่ให้กำลังใจและตักเตือนครับ ผมยอมรับผิดเองครับด้วยความใจร้อนประกอบกับประสบการณ์ในการซื้อของใหญ่ครั้งแรก ผิดเองครับ ไม่โทษใคร
comment12:ผมก็เกือบไปนะ เพราะตอนซื้อจักรยานก็หาหาอยู่ แนะนำ ใน MTB TKT OCZ ครับ ที่นั่นไม่ได้ไม่มีโจร แต่ มันตามง่าย 

อย่าง TKT จะมีคะแนนความน่าเชื่อถือและ VERTIFIED ด้วย ถ้าโกงก็ขอข้อมูลแจ้งความได้เลย
comment12-1:OCZ นี่อุปกรณ์คอมยังโกงกันบ่อยๆนะครับ ขนาดของไม่กี่ร้อยยังโกงกันเลย ส่วนใหญ่เลยเน้นรับของกับมือ หรือไม่ก็มีเครดิตดีๆ ถึงจะส่งems กัน
comment12-2:OCZ เนี่ยศูนย์รวมโจรตัวแม่เลยละครับบบบ
comment12-3:เคยโดนกะตัว OCZ ซื้อแรม ไป 500 บาท ไม่ได้ไรสักอย่าง
comment12-4:ตอนนี้ ocz ถอดระบบยืนยันตัวตนแล้วหนิคะ
comment13:621 รหัสบัญชี ธ.กสิกรไทย จ.นนทบุรี สาขาโลตัส นิชดาธานี
comment14:ขอบคุณที่เตือนภัยครับ

สงสัยเพิ่มเติมครับว่า
- ร้านเอกชนสามารถออกเลขพัสดุได้ด้วยเหรอครับ (อันนี้ไม่รู้จริงๆ)
- เลขพัสดุ(ไปรษณีย์ไทย) จะมี pattern ของมัน หากเดา pattern ได้นี่ แสดงว่าคนโกงโปรมากๆ เลยครับ น่ากลัว

เราสามารถที่จะให้คนขาย ถ่ายรูปคู่กับของที่จะส่ง + ใบรับ ใบส่ง พัสดุ  แล้วส่งมาให้เราดูก่อนได้รึเปล่าครับ ในกรณีแบบนี้ ?

ปล. กรณี คุณ madcatzz ให้ความเห็น กระจ่างมากเลยครับ ต่อไปจะได้ระวังอีกหนทาง
ปล2. พกง เป็นวิธีที่เซฟที่สุดรึเปล่าครับ ผมไม่เคยส่ง-รับ พกง เลย มีค่าใช้จ่ายยังไงบ้างครับ
comment14-1:ร้านเอกชน ออกเลขพัสดุได้ครับ คิดว่าระบบมันออนไลน์กับทางไปรษณีย์ แต่จะtrack เวปไปรษณีย์ได้เขาอาจต้องไปส่งจริงๆก่อน โดยเขาจะออกใบบันทึกรายการให้เท่านั้น ใบเสร็จจริงๆ ถ้าต้องการต้องไปเอาวันหลัง 
เคยส่งกับเอกชนบ่ายเสาร์ เลขก็ไม่ขึ้นเหมือนกัน จนถึงวันจันทร์สายๆ
comment14-2:เคยส่งร้านไปรษณีย์เอกชนอยู่ 2 ครั้ง....

ทางร้านสามารถออกเลขพัสดุได้ครับ แต่เลขที่ทางร้านออกจะยังไม่ขึ้นระบบทันที โดยจะขึ้นระบบก็ต่อเมื่อทางร้านนำพัสดุไปส่งที่ไปรษณีย์จริงๆ อีกทีนึง (คล้ายๆ กับบริการ "ฝากส่ง" นั่นแหละครับ) 

กรณีตาม จขกท. นี้ไม่แน่ใจว่าทางผู้ขายอาจส่งของจริงๆ แล้วแต่เลขพัสดุมันยังไม่อัพเดทหรือเปล่า?
comment14-3:ไปรษณีย์จะให้เล่มสติ๊กเกอร์บาร์โค้ดกับร้านไปเลย ให้ร้านไปแปะเองได้เลยครับ
แล้วพอมาส่งไปรษณีย์ เขาถึงยิงเข้าระบบตามเลขที่แปะ
comment14-4:เช็คมา 3 วันแล้วครับ ไม่มีในระบบเลย โทรติดต่อไปก็ไม่ติดปิดเครื่อง เลยคิดว่าโดนแน่ๆ 

ตัดสินใจเข้าแจ้งความเลยครับ
comment14-5:ร้านเค้าจะรับสติกเกอร์ tracking number มาเป็นเล่มเลยครับ สามารถแปะสติกเกอร์ออกเลขได้ทันที อันนี้คนปกติถ้าจะส่งเยอะๆก็สามารถไปขอเล่มเค้ามาได้เหมือนกันครับ

ส่วนเลขมั่วง่ายครับ มีแค่ checksum ตัวสุดท้ายตัวเดียว มั่วแปปเดียวก็ถูกละ
comment14-6:เคยมีคนรู้จักเล่าให้ฟังครับว่ามันโกงโดยการส่งพัสดุก่อนเพื่อเอาเลขแทรคมาให้เรา
ซึ่งถ้าเป็นร้านทั่วไปเลขจะยังไม่ขึ้นในทันที
ในระหว่างนี้มันก็ไปรับพัสดุคืน
ทำให้มีเลขแทรคให้เราแต่ไม่มีพัสดุส่งมาให้เรา
กว่าจะรู้ว่าโดนโกงอย่างน้อยๆก็วันนึงครับถึงจะรู้ตัว
comment15:พลาดไปนะครับ คราวหน้าถ้าจะซื้อของจากเน็ตต้องเช็คดีๆ

คุณควรจะตะหงิดใจตั้งแต่ของราคาเป็นหมื่นแต่พอบอกให้ส่งมาก่อนทางนั้นกลับตกลงง่ายๆแล้วล่ะครับ
comment16:ส่วนตัวไม่เคยซื้อของผ่านแบบนี้นะครับ แต่สงสัยว่า กรณีแบบนี้  น่าจะให้เค้าส่งของมาถึงมือก่อนน่าจะดี  พอได้ของแน่ๆแล้วค่อยโอนเงิน มันจะชัวร์กว่า
comment17:เตือนไว้ว่ามีอีกหลายแบบ
1. มีเลขพัสดุให้จริง เช็คขึ้นในเวปไปรษณีย์จริง หลงโอนเงินไป เงิบ เจอกล่องใส่ นมกล่อง, ปลากระป๋อง ส่งมามั่วๆ ให้มีหมายเลขพัสดุ และไม่ให้เป็นคดีอาญา (เอาผิดได้แค่ ผิดสัญญาซื้อขาย) ต้องไปฟ้องเพ่ง เสียเวลา

2. โอนเงินให้จริง แต่เจ้าของบัญชีไม่ใช่คนโกง แต่ถูกโกงอีกต่อ คือคนโกงขอซื้อของๆ เจ้าของบัญชี แล้วพอเจ้าทุกข์โอนเงินไปเข้าเจ้าของบัญชี เจ้าของบัญชี ก็ส่งของๆ เขาไปให้คนโกง หรือซับซ้อนกว่า ก็จะมีส่งของไปให้เหยื่อรายที่ 3 งานนี้ ตามยาก

มีอีกเยอะ กลโกงแบบนี้ เมื่อก่อนมียิ่งกว่านี้อีก เช่นเอาเช็คเข้าแบงค์ต่างสาขา ยอดเงินขึ้น แต่สักพักยอดหายไป เพราะเช็คเคลียร์ไม่ผ่าน เจ้าของบัญชีส่งของแล้วก็เงิบ แต่วิธีนี้ไม่ค่อยมีแล้ว มันสาวถึงตัวง่าย ยุ่งยาก เดี๋ยวนี้แบงค์ออนไลน์หมด
comment17-1:เรื่อง ข้อ 1 นี่ ถ้าผิดสัญญา นี่น่าจะหมายถึง สั่งโน้ตบุค ส่งคนละรุ่นมาให้ คนละสีแล้วไม่ยอมแก้ หรือทำงานไม่เสร็จ กันมากกว่านะครับ แต่ถ้าคนละทิศละทาง สั่งจักรยานแล้วได้ปลากระป๋อง ถ้าพนักงานสอบสวนรอบคอบหน่อยจะตีเป็น ฉ้อโกงนะครับ เพราะเจตนาใช้ช่องกฎหมาย
comment17-2:ความจริงคือ ตำรวจขี้เกียจดำเนินคดีครับ มักให้แจ้งความไว้เป็นหลักฐาน ไม่ค่อยรับแจ้งความเพื่อดำเนินคดี พอโยนไปเป็นคดีแพ่งได้ ตำรวจก็สบายแล้วครับ
comment17-3:ตาม 1. เป็นอาญา "ฉ้อโกง" ครับ เพราะเจตนาคนขายตั้งใจที่จะส่งสินค้าคนละชนิดกันตั้งแต่แรก

แต่! ตำรวจไทยทำได้ทุกอย่างจริงๆ...
comment18:พวกซื้อง่ายขายฟรีน่ากลัวครับ..
ผมเลือกจะซื้อกับเว็บสินค้าเฉพาะที่มีการจดทะเบียนถูกต้องตามกฏหมายมากกว่า.. จำแนกไปเลยว่าขายอะไร นำเข้าจากไหน เครดิตดีหรือไม่..
comment19:ติดต่อไปทางธนาคารหรือยังครับว่าช่วยอะไรได้บ้าง
comment19-1:ทางธนาคารแนะนำว่าให้ประสานกับทางตำรวจเพื่อขอหนังสือมาขอข้อมูลหรืออายัติบัญชีตามที่ตำรวจสั่งต่อไปครับ
comment20:มิจฉาชีพ เสียใจด้วยครับ 

ถ้าเจอคนดี ทำไงก็ไม่มีปัญหา

ถ้าเจอคนชั่ว ระวังเต็มที่ก็พลาดได้ครับ

ขอประนามคนไม่ดีครับ
comment21:ของแบบนี้นะ  ต่อให้ไม่โกง แต่ของจริงอาจจะมีสภาพไม่เหมือนในรูปนะครับ  ผมว่าไม่ได้นัดเจอกันหมูไปไก่มา ก็อย่าไปซื้อเลย
comment22:ไม่ชอบเว๊บซื้อขายของไทยเลยคับ  เหมือนกับว่า  เปิดๆมาเพื่อทำการค้า หาเงินกินหนม  แค่นั้นเอง
comment23:ข้อแรก 1.2ใหม่เอี่ยม ขายราคานี้ โอกาสโดนก็80เปอเซนต์ไปแล้ว เพราะเอาไปขายใน Thaimtb ได้แพงกว่านี้ ทำไมต้องมาขายราคา 1.1

ข้อ2 โจรจะเล่นมุข รถอยุ่ตจว. บัญชีอยุ่อีกที่ มาเป็นประจำ ตามไปจับเป็นบัญชีใครไม่รุ้ยิมเค้ามา คนให้ยืมบางคนก็รุ้เห็น เหมือนพวกบัญชียาเสพติดที่แยกย่อยรับจ้างเปิดบัญชีฟอกเป็นสิบๆเล่ม เบอร์โทรศัทพ์แทบช่วยอะไรไม่ได้ แต่เจ้าของบัญชีนันต่อให้ยืมมาก็ อาจจะพอรุ้จักกับคนโกงในทางใดทางหนึงครับอาจจะพี่เพื่อนหรือญาติๆ

ข้อ3 แจ้งความแล้วต้องตามเองครับ ข้ามเขตโอกาสตำรวจตามให้ยากจะได้เรื่อง ต้องทำเร็วและถึงที่เพื่ออายัติให้เร็วที่สุด แต่น่าจะภอนไปแล้ว ถ้ามันโอน ก็พยายามแจ้งอายัติต่ออีก ตำรวจไม่ใจดีจริงจะยอมช่วยหรือเปล่าไม่รุ้ แต่ขอให้อายัติทันครับ
comment24:ดีลฟิชผมว่าน่าจะทำแบบอีเบย์ไปเล๊ย เปิดให้ขายสั่วๆแบบนี้ ไม่มีฟีตแบคผู้ขาย ไม่มีความน่าเชื่อถือเลย
comment25:ไอ้พวกนี้จับได้ต้องกระทืบ ผมฝากด้วยนะ

เพราะมันทำให้คนขายของในเนต เสียหมด
comment26:ได้ชื่อและเลขบัญชีขนาดนี้แล้ว น่าจะจับคนร้ายได้ง่าย
หรือว่าไม่ง่ายครับ ผมสงสัย
comment26-1:มันก็ไม่ยากแต่ตำรวจไม่ชอบทำคดีแบบนี้ครับ  ไม่ได้หน้า ไม่มีเวลาทำบ้างงานเยอะ      กรณีแบบนี้ไม่ได้เงินคืนล้านเปอเซน ( ขนาดโอนเงินผิดบัญชียังไม่ได้คืนเลย  โยนกันไปโยนกันมา ระหว่างนายแบงค์กับ ตร. ) โจรก็ลอยนวล ยกเว้นแต่คนในงการจะช่วยกันครับ
comment27:จักรยานเวลาขาย ผมไม่ทราบเลยนะครับว่าส่งเอกชนได้ด้วย เพราะผมส่งทีไรผมส่งที่ ปณ.ไทยทุกทีต้องเข็นไปส่งให้เค้าเช็คห่อให้ที่นั้นเลยครับ

แล้วเวลาซื้อขาย ผมจะให้ถ่ายใบเสร็จก่อนตลอด ครับว่าส่งแล้วเพราะค่าส่งแพงมาก 700บาท ที่ผมส่งไปล่าสุด FUJI เนอวาด้า 2.0 ปณ.เอกชนไม่รับครับ

จขกท มีเลข  พัสดุไหมครับ
comment27-1:0830316123 เบอคนขาย เปิดใช้ซิมในภาคกลาง  ด้วยละครับ
comment27-2:มีครับ rf602456664th ครับ
comment27-3:จักรยานส่งแบบลงทะเบียน RF ไม่ได้แน่นอนครับ .. เพราะของลงทะเบียนส่งได้เฉพาะน้ำหนักไม่เกิน 2 กก.ครับ
comment27-4:ดูดี ๆ ซิครับ น่าจะเป็น LF นะครับ
comment27-5:LF ก็ไม่มีข้อมูลครับ ไปตรวจสอบมาแล้ว
comment28:วันก่อนก็มีคนเข้ามาถามในนี้แหละ  ราคา 5500  BIANCHI CIELO เว็บดีลนี่แหละ มันจะเป็นไปได้ยังไง รถเพิ่งออก ราคาขาย 18500 เน็ทแล้ว ก็คงแบบเดียวกันนี่แหละ เว็บนี้ก็โดนกันมาเยอะ ต่อให้มีของจริงแต่ส่งมาจะตามสภาพหรือเปล่าไม่รู้ เป็นผมไม่กล้าซื้อละ
comment29:ผมก็ซื้อจักรยานในดีฟิตเหมือนกันครับแต่เลือกที่ๆเราไปดูรถเองไหวไม่ไกลมาก ไม่กล้าโอนตังก่อนเห็นของเหมือนกันครับ ยังไงก็เป็นกำลังใจช่วยครับ
comment30:จข. บัญชี ชิ่อ สุไล "มาร"
comment31:รูปน่าจะไปก๊อปมาจากข้างล่างครับ เจ้าของลงขายไว้ตั้งแต่ ปีที่แล้ว...
http://www.thaibikecenter.com/item356
comment32:อีกวิธีนึงคือ เอารูปไป เสิร์จหาใน Google ก่อนเลยครับ ถ้าก๊อปจากในเว็ปอื่นมา ก็จะเจอครับ
comment33:ไม่ว่าอย่างไร ไปดูด้วยตัวเองดีที่สุดครับ ถ้าไปดูด้วยตาไม่ได้ อย่าซื้อครับ
เห็นประกาศ ราคาน่าสนใจ ต้องเห็นของจริง พกเงินสดไป อย่าไปคนเดียว พาเพื่อนไปด้วยสัก 1-2 คน
ดูของแล้ว ตกลงซื้อขายก็ของมาเงินไป ตรงนั้นเลย

แล้วนัดเจอกันตามห้างก็ดีครับ มีกล้องวงจรปิด บันทึกเป็นหลักฐานว่าหน้าตาอย่างไร
ถ้าคนไม่โกงก็ไม่ต้องกลัวเรื่องนี้แน่ๆอยู่แล้ว สบายใจทั้งสองฝ่าย
comment34:เคยเจอ impulso 15000 ถามลดได้ไหม ลดทันที 12000 นัดดูท่าน้ำนนท์ รู้สึกแปลกๆ เช็คเบอร์ไม่มีประวัติ 
แต่ไม่อยากเสียโอกาสเกือบรีบไปดูตอนกลางคืนแต่รู้สึกไม่ปลอดภัย คนขายพยายามบอกมีคนนัดดูแต่ไม่พูด
ถึงเรื่องโอนเงินนะ ก็รอเช้าโทรถามอีกมีคนเอาไปยัง บอกมาดูแต่ต่อ 10000 เลยไม่ขาย(ไม่เชื่อหรอก) 
เลยนัดจะไปดู ออกเลย พอจะถึงโทรอีกไม่รับสาย ไปรอครึ่งชั่วโมงโทรตลอดไม่รับสายจนปิดเครื่อง ไม่อยาก
คิดถ้าไปกลางคืนนี่จะโดนอะไรไหม
comment35:ของแบบนี้มันเจอกับตัวครับ ทุกเวปเค้าประกาศกันมาหลายปีแล้ว อย่าโอนเงินทุกกรณี คุณดันไมเชื่อ คราวนี้คงเข็ดนะครับ

ผมเองก็เคยโดนไปเหมือนกัน คราวนี้เข็ดเลยครับไม่ว่าของนั้นจะอยากได้แค่ไหน ถูกแค่ไหนก็ตาม
comment36:ผมก็โดนหลอกขายแมวครับโดนอีกเวปนึง แต่คนที่หลอกไปหลอกขายที่ดีลฟิชด้วยมีผู้เสียหายหลายราย
ป่านนี้ก็ยังตามจับไม่ได้ เหมือนเป้นคดีเล็ก ไม่ค่อยมีใครสนใจ

ผมคิดว่าน่าจะมีหน่วยงาน ที่ตามคนโกงแบบนี้จริงๆจังๆก็ดีครับ เพราะถ้ารวมผู้เสียหายที่โดนหลอกแล้วเยอะมากจริงๆ
comment37:ต่อให้รถเทพแค่ไหนหรือราคาเร้าใจอย่างงัย
ต้องเห็นสินค้าเห็นหน้าคนขาย ระบบซื้อขายในโลกออนไลน์
ไม่มีคำว่าไว้ใจได้หรอกครับ สถิติเป็นแค่ตัวเลข วันนี้ดี
พรุ่งนี้อาจย่ำแย่ต้องการใช้เงินด่วนก็ได้ครัช
comment38:ของมือสอง  ถ้าอยากได้  ไกลแค่ไหนก็ต้องไป  ขอไปดูตัวจริง  ลองคร่อม  ลองปั่น  ถูกใจ  รับกลับ   แม้จะเดินทางไกล  คิดยังไงก็คุ้ม
comment39:ส่วนหนึ่งของปัญหาเกิดจากตำรวจ  มิจฉาชีพมันเลยเกลื่อนบ้านเกลื่อนเมืองขนาดนี้  อย่างที่หลายคนว่ามาตำรวจมันไม่ตามให้หรอกครับ ผมเคยโดนเหมือนกันแต่ไม่ใช่ซื้อของออนไลน์   เป็นฉ้อโกง   ตำรวจโบ้ยให้ไปฟ้องแพ่งอย่างเดียว   พอผมยืนยันว่าจะให้ดำเนินคดีอาญา ตำรวจก็ทำไปงั้น บอกจะตามให้ สุดท้ายเงียบ ประชาชนเลยรับกรรมครับ เพราะไอ้พวกโจรมันก็ไปทำต่อกับคนอื่นอีก (ที่รู้เพราะเสริชเจอ มีคนโดนเหมือนกันหลังจากผม)  คนขายดีๆ ก็เดือดร้อนไปด้วย    แก้ที่ตำรวจ ระบบการซื้อขายจะได้สมบูรณ์มากขึ้น โจรมันมีอยู่ทุกวงการ หากแต่ทำผิดแล้วถูกปราบปราม ก็จะเกรงกลัว ปัญหาตรงนี้ก็จะลดลงครับ
comment40:ก็ยอมรับสภาพกันไปครับ ถือว่าเป็นบทเรียน ซื้อของเป็นหมื่นแต่ขี้เกียจไปรับของเอง เอาง่ายเข้าว่าก็โดนโกงแบบง่ายๆ
comment41:น่าจะให้ถ่ายคลิ๊บตอนกำลังส่งของ ที่ ปณ. ให้ดูเลยนะครับ ว่าส่งจริง
หรือ ไลน์ เปิดกล้องกันสดๆเลย

แบบว่า ออนไลน์ ถ้าส่งเรียบร้อยในกล้องแล้วก็โอนเงินให้ทันทีเลย

แบบนี้คงจะโกงยากหน่อยนะครับ

เวลาผมขายของ ผมจะถ่ายคลิ๊บให้ดูเลยว่า กำลังใส่ของ กำลังส่ง 
ของเป็นหมื่น ก็ไม่ต้องกลัวว่าจะโกง เราบริสุทธิ์ใจ

ใช้ 3G ให้เป็นประโยชน์ครีบ
comment42:ผมชอบ thaimtb ครับ ช่วยตามกันดียันหัวบันไดบ้าน และส่วนใหญ่อยู่ในวงการรู้จักกันหมดอะไหล่ชิ้นไหนยังรู้เลยว่าเคยซื้อขายกับใครมาก่อน
comment43:อยากให้กฎหมายบ้านเมืองไทยเราแข็งแรงกว่านี้น่ะ

เรื่องชั่วๆทั้งหลายแหล่ มันคงเกิดน้อยลง
comment44:ไม่กลัวบาปกรรมกันบ้างเลย สุดท้ายคนโกงก็ต้องได้รับกรรมจากที่ไปโกงเค้ามา ได้เงินไปวันนี้ แล้วต้องเสียไปในวันหน้า มันดีตรงไหน
comment45:รอบคอบนะครับ แต่ยังไม่สุด ..... แค่บอกว่าส่งไปรษณีย์เอกชนผมก็ไม่เอาละครับ จะให้ชัวว์ต้อง 

พัศดุ"เก็บเงินปลายทาง"เท่านั้นครับ ไม่เห็นของ ไม่จ่ายครับ
comment46:ผมว่าคนขายที่ตกลงว่า ส่งของให้แล้วค่อยโอน มันก็แปลกๆแล้วละ  คือถ้าผมเป็นคนขาย ผมก็ไม่ไว้ใจคนซื้อแน่นอน ว่าผมส่งของไปแล้ว เขาจะโอนเข้ามา
ยังไง พัสดุเก็บเงินปลายทาง ปลอดภัยกว่าเยอะ  ผมจะใช้วิธีนี้ ถ้าคนซื้อ เขาไม่เชื่อใจ เรา(คนขาย)อาจได้เงินช้าหน่อย แต่เขาสบายใต เราก็สบายใจ
comment47:DealFish ถ้าเลือกได้อย่าซื้อครับ โดนไปหลายรายแล้ว
comment48:ผมก็ซื้อ จักรยาน ใน ดีลฟิช นะ

แต่ หาคนขาย ที่อยู่ใน ละแวกบ้าน หรือ ที่ทำงาน เพื่อสะดวกในการดูสภาพ ของสินค้า และ เจอหน้าผู้ขาย แฟร์ๆกันทั้ง 2 ฝ่าย

อย่าง ผมกับคนขาย บ้านไม่ไกลกันมาก เลยนัดเจอกันที่ครึ่งทาง...

ดีลฟิช มิจฉาชีพ หากินเยอะ ถ้าไม่อยากตกเป็นเหยื่อ แนะนำให้ นัดเจอดีกว่า....


ปล.บางคน โดนไป แค่หลักร้อย ก็คิดว่าฟาดเคราะห์ เลยทำให้พวกนี้ ฮึกเหิม อยากให้ จขกท.ตามตัวเจอเร็วๆ ครับเอาใจช่วย...
comment49:ข่าวเพิ่งออกสองสามวันก่อน
ญ อายุ 17 หลอกขาย ไอโฟนทางเฟส
เธอส่งของก่อน (ขนมขบเคี้ยวจาก 7) ให้เลขพัสดุ
คนซื้อโอนเงิน
อีหนูได้เงินหมื่นไปจากลูกค้าหลายราย
comment50:dealfish ผมก็ทำการซื้อและขายอยู่นะครับ ลูกค้าบางท่านเค้ากลัวผู้ขายจะโกงมาก กว่าจะทำให้เค้าเชื่อใจได้ว่า ลูกค้าจะต้องได้สิ่งของแน่นอน

นี่เป็นเรื่องยากมาเลยครับ แต่สำหรับ จักรยาน ยังแนะนำว่าควรไปดูใน thaimtb น่าจะดีกว่าเพราะก่อนหน้านี้ผมซื้อรองเท้า ในราคา สองพันกว่าๆ

ผมโอนเงินได้อย่างสบายใจเพราะคนขายให้ติดต่อโดยตรงกันผ่าน line แทนครับ เห็นสินค้าก่อนและหลังส่งเสมอ
comment51:ขอให้ได้เงินคืนไวๆนะครับ เรื่องการซื้อของบนอินเตอร์เน็ตนี่อันตรายมากครับ เวลาซื้อขาย น่าจะต้องนัดเจอตัว ดูของกันดีที่สุด แต่อย่างว่าล่ะครับ พวกโจรมันก็มีวิธีการที่ทำให้เราอยากซื้อของของมันจนได้
comment52:น่าจะจับตัวคนร้ายได้นะคะ  ติดต่อไปทางธนาคารเจ้าของบัญชีให้ดำเนินการให้ โดยใช้หมายจับของตำรวจนี่แหละ
comment53:แบบนี้ตามคืนยากครับ 
วันนี้ก็พึ่งขายการ์ดจอผ่าน OCZ ต้องนัดไปเจอกันครับชัวร์สุดผมยอมเสียเวลากับเงินไม่กี่ร้อยค่ารถ ดีกว่ามานั่งเจ็บใจเพราะถูกโกงครับ
comment54:ซื้อ-ขาย ทางเวป ถ้าเป็นพัสดุ เก็บเงินปลายทางเป็นวิธีที่ปลอดภัยที่สุดครับ
comment55:ผมเคยโดนไอโฟนไป

ถ่ายรูปสินค้า แปะชื่อตัวเอง เบอร์โทร ชื่อในยูเซอร์ตรงกับในภาพ ก็มั่นใจว่ามีของ

แต่พอโอนเงินไปมันไม่ส่งของ   คนพวกนี้สักวันไม่ตายดี
comment56:ไกลแค่ไหนผมก็ไปครับ  เคยลงทุนขับรถไปจากกทม ไปกาฬสินธุ์ เพื่อไปเอาเฟรมจักรยาน  ราคา 8,000 บาท  อย่างน้อยผมเสียค่าแก้สไปกลับ 1000 นึง แต่ผมไม่เสีย 8,000 สูญเปล่าแน่นอนครับ
comment57:ขอแสดงความเสียใจกับเจ้าของกระทู้ครับ ปัจจุบันผมเองก็เปิดจำหน่ายสินค้าใน Dealfish 30 กว่ารายการ ส่วนใหญ่จะไม่เจอเคสแบบนี้ ลูกค้าจะโอนเงินให้ก่อนตลอด เพราะถึงโกงหรือโอนแล้วปิดเครื่องหนีเหมือนปิดช่องทางทำเงินของตนเอง ระยะยาวไม่คุ้มแน่นอน อีกอย่างสินค้าที่ผมจำหน่าย ลูกค้าส่วนมากจะเป็นพวกใจถึง โอนที่สองสามหมื่น เรียกว่าวัดใจกันไปเลย
comment57-1:คือท่านไม่ใช่มิจฉาชีพไง

ส่วนไอ่พวกโกงมันไม่ใช่คนทำมาหากิน มันจะกลัวขายของไม่ได้ไปทำไม มันโกงเสร็จก็เปลี่ยนข้อมูลตัวเองมาโกงใหม่ คนก็โอนไปให้มันใหม่
comment58:ผมว่าแปลกตั้งแต่คนขายยอมส่งให้ก่อนแล้วโอนเงินที่หลังแล้วครับ
comment58-1:ไม่แปลกหรอกครับที่คนขายจะส่งก่อน เพราะคนขายสามารถยกเลิกได้ระหว่างทาง หากยังไม่ได้รับเงิน

แต่คนโอนนี่สิ โอนเงิน 15,000 ไปให้หน้าตาเฉย ได้แค่ตัวเลขมั่วๆมา ผมละงง
comment59:ทำไมดีลฟิชไม่ใช้ระบบ paypal ล่ะครับ ปลอดภัยกว่ามาก
comment60:ไม่เคยเชื่อถือเวบไซต์นี้เลย มีแต่โจร ไม่มีอะไรรับรองว่าจะได้ของจริงหรือของดี ตลาดนัดดีๆนี่เอง
comment61:ไม่ว่าจะเว็ปไหน การสั่งซื้อทางอินเตอร์เน็ตสำหรับผม ให้เอาของมาส่งให้จ่ายสดอย่างเดียวครับ ไม่มีการโอน นอกซะจากคนที่เคยทำการ ซื้อ-ขายด้วยกันมาก่อนเท่านั้น เพราะอินเตอร์เน็ตเดียวนี้คือแหล่งรวมโจรซะส่วนใหญ่
comment62:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
comment62-1:เจริญพร ดูผิด
comment63:เก็บเงินปลายทางปลอดภัยที่สุด
ขอให้ตามได้ไวๆนะคะ
comment64:เอิ่ม คนที่ซื้อของผ่านเน็ตแล้วบอกโดนโกงบ่อยๆนี่ซื้อแนวไหนครับ Classified หรือ Marketplace ถ้าแนว Classified มันอยู่ที่ตัวคุณเองล้วนๆ พวก FB ที่ซื้อขายกันก็นับเป็นแนว Classified ซึ่งเป็นผมจะไม่ซื้ออะไรจากเว็บประเภทนี้ทั้งหมด ยกเว้นในกรณีเป็นสินค้าใหญ่ สามารถนัดพบปะเพื่อแลกเปลี่ยนได้ 

แต่ถ้าเป็นแนว Marketplace เช่น eBay, Amazon, Aliexpress, tohome, Lazada, Tarad พวกนี้ส่วนใหญ่ได้สินค้าค่อนข้าง 100% หากไม่ได้ เราสามารถตามเรื่องจากเว็บ Marketplace ได้ เปิดเคสเพื่อขอ Refund ว่าไม่ได้รับสินค้า บางที่ Refund เร็วมากเลยทีเดียว
comment65:ใช่ครับ เดี๋ยวนี้มีเก็บเงินปลายทาง เพิ่มตังอีกนิด อุ่นใจ
comment66:ขอบคุณครับ
comment67:ผมก็เป็นคนขายของเหมือนกันครับ ยอมรับเลยว่าเราเองก็กลัวลูกค้าหลอกเหมือนกันนะครับ ผมจะใช้การถ่ายรูปตอนห่อก่อนการส่ง และถ่ายรูปเมื่อไปถึงไปษณีส่งให้ลูกค้าอีกที่นะครับ เป็นการแสดงความบริสุทธิ์ใจนะครับ แต่ที่ทำมาลูกค้าหลายๆท่านดีมากครับ โอนเงินมาหลังจากดูรูปการเตรียมส่งเรียบร้อยเเล้วผมก็ทำการส่งของที่ไปษณีทันทีเลยนะครับ ยอมรับว่าไม่กล้าส่งของก่อนเหมือนกัน ยอมรอหน้าไปษณีเงินเข้าเมื่อผมส่งของให้ทันทีเลยครับ ส่วนเรื่องเก็บเงินปลายทางผมเองก็ไม่เคยส่งเหมือนกันนะครับ เลยอยากถามคนที่มีความรู้เรื่องนี้เหมือนกันว่า หากลูกค้าไปดูของแล้วไม่เอา ของถูกตีกลับส่งกลับมาหาเราๆจะต้องเป็นคนจ่างเงินค่าขนส่งเองทั้งหมดหรือป่าวครับ อยากรู้เหมือนกันนะครับ หากข้อมูลผิดก็ขออภัยทุกท่านด้วยนะครับ^^
comment67-1:ค่าส่งกลับเป็นครึ่งนึงของค่าส่งครับ และนำจ่ายตามที่อยู่ผู้ส่งด้วยครับ
comment68:ผมเจอกับตัวเช่นกัน พบว่าอากู๋ไม่สามารถกรองชื่อคนทำผิดได้อีกแล้ว พวกมิจฉาชีพมันแก้ทางอากู๋ได้แล้วครับ การจะเสิร์ชหาชื่อคนเพื่อตรวจสอบประวัติจึงมีโอกาสน้อย คงมีแต่โจรกระจอกนั่นล่ะครับ

ถ้าส่งของแล้วไม่ให้เงิน มันแจ้งความจับคนซื้อได้ง่ายกว่า กว่าคนที่ส่งเงินไปที่บัญชี ซึ่งก็ไม่รู้ว่าบัญชีใครกันด้วยครับ
comment69:คนก็เป็นคนนึงที่ซื้อ-ขายในเว็บไซต์ต่าง ๆ ครับ เรื่องราวแบบนี้ผมว่าต้องระวังตัวให้มากกว่านี้

แล้วอีกอย่างก็อยากจะให้เป็นบทเรียนด้วยครับ เพราะสมัยแรก ๆ ที่ผมซื้อ-ขายบนเว็บไซต์ผมก็โดนหลอกเหมือนกัน จนบัดนี้ไอ้ที่ผมแจ้งความไปก็ไม่เห็นจะได้เรื่องด้วยครับ
comment70:ซื้อขายผ่านเวป เดี๋ยวนี้แทบจะไม่มีความปลอดภัยเลย ขนาด thai mtb ว่าค่อนข้างปลอดภัยก็ยังมีโกงกันบ่อยๆ 
ตอนนี้ถ้าจะซื้อต้องนัดเจอเท่านั้น หรือไม่ก็ไปรษณีย์เก็บเงินปลายทางจะปลอดภัยกว่า 

ปล.ขนาดซื้อไม้แบดมูลค่าพัน 2 พัน ยังโกงกันค่ะ
comment71:น่าจะชื่อ สุไลมาน พรเจริญ

สุไลมาน เป็น ชื่อภาษาอาหรับ เพศชาย ชื่อแบบนี้ต้องเป็นคนอิสลามด้วย 

แนะนำเพิ่มเติม สำหรับการซื้อของแบบ พกง  ตอนไปรับของไห้เรา เตรียมรายละเอียดของที่จะไปรับ ปริ๊นส์ ไส่กระดาษ 
หรือ แคปหน้าจอการซื้อขายไว้
แล้วแกะสินค้าต่อหน้าเจ้าหน้าที่ครับ ถึงจะจ่ายเงินไปแล้ว แต่ถ้าแกะออกมาไม่ตรงกับที่เราจะซื้อ เช่นไม่ตรงรุ่น หรือไส่ก้อนหินมา สามารถยกเลิกได้ครับ
comment72:เวปปลานี้ ผมต้องไปดูอย่างเดียวครับถึงยอมซื้อ แต่ ก็กลัวมุกรับสายพอจะถึงแล้วปิดเครื่องหนี หรือไม่รับสาย เหมือนกัน ส่วนมาพวกนี้จะลงจังหวัดไกลๆ เอาราคาถูกๆล่อ
comment73:พี่ผมเคนโดนสมัยก่อนที่เวป pramool ซื้อโทรศัพท์มือถือ
โดนไป 4000 มั้ง

พอดีคนโกงมันใช้ธนาคารที่พี่ผมมีเพื่อนสนิทอยู่
เลยให้เพื่อนพี่ โอนเงินออกมาเลย 4000 เท่ากับจำนวนที่โดนโกง (ทำแบบนี้พนักงานธนาคารมีความผิดนะครับ )

ถ้าโจรมันกล้าแจ้งความธนาคารก็ลองดู
comment73-1:เป็นวิธีแก้เผ็ดที่ดีเลย ทำนอง หอกทมิฬแทนหอกทมิฬ  เค้าไม่กล้าแจ้งความอยู่แล้ว
comment74:500...ค่ามัดจำกับ S4
comment75:ไม่อยากซ้ำเติมนะ แต่มันมีเคสแบบนี้เป็นล้านๆเคสแล้วมั้งแต่ไม่จำกัน
comment76:เคยเลือกซื้อจักรยานใน Dealfish มา 2 คัน 
จะดูนานมาก ต้องใจแข็งถึงแม้จะถูกใจทั้งรถและราคา แต่มันอยู่ต่างจังหวัดไกลๆ ไม่เห็นของก็ไม่เอา 
เลือกแบบได้เจอของได้เจอตัวมาก่อน เคยเห็นเพื่อนหลายคนที่ชอบซื้อของตามเน็ตโดนมาแล้ว
comment77:ผมว่าอยู่ที่คนครับ
คนดีๆขายแบบซื่อสัตย์ก็มีเยอะนะครับ
แต่เชื่อเถอะครับกรรมใดใครก่อ กรรมนั้นย่อมคืนสนอง  
สักวันเขาต้องเจอหนักกว่าเจ้าของกระทู้แน่นอนครับ
comment78:มีวิธีง่ายๆครับ สามารถตรวจสอบได้เกือบ100%

1.บอกให้คนขายเอารถไปที่ไปรณีย์แล้วจะโอนเงินให้ 
2.ถ้าคนขายเล่นไลน์ เมื่อคนขายไปถึงไปรณีย์ให้เค้านำรถไปจอดจุดรับฝากและทำเรื่องจัดส่งแต่ยังไม่ต้องให้คนขายจ่ายเงิน จะได้เป็นใบ Logicpostมา1ใบ ให้เค้าส่งรูปใบ logicpostมาให้เราดูโดยที่ยังไม่ต้องจ่ายเงิน (บางครั้งคนขายก็ไม่อยากส่งของก่อนโดยที่เงินยังไม่มา)
3.โทรเข้าเบอร์พื้นฐานของไปรณีย์นั้นเพื่อเช็คว่า มีรถจักรยานไหม อะไร แบบไหน ถ้าตรงก็จบครับโอนให้เลย
comment79:ตอนนี้เปลี่ยนเป็น WWW.OLX.CO.TH แล้วนี่ครับ
ผมก็เคยซื้อขายอยู่นะครับ
ผมเลือกไปรับเอง
ขายก็ให้คนที่สะดวกมารับเอง ไม่ส่ง 
สบายใจดีครับ

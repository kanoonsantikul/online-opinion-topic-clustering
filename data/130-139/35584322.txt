title:ในมุมมองของคนต่างจังหวัด งานข้าราชการยังดูมีค่ากว่างานเอกชนมากกกกกกก
comment:เอาเรื่องจริงของตัวเองมาพูดเลยนะครับ ตอนนี้ผมอายุ 29 ปีแล้วครับ
เพิ่งได้งานใหม่ ตำแหน่งหัวหน้าแผนกบุคคล บริษัทเอกชนแห่งหนึ่งครับ
เงินเดือน 3 หมื่นนิดๆ ครับ (สำหรับผมถือว่าไม่มากไม่น้อย / ไม่ดราม่า)
ผมเรียนจบปริญญาตรี จากมหาวิทยาลัย Top 5 ของไทย 

ส่วนเพื่อนผมคนหนึ่งเรียน จบ ม.6 และไม่ได้เรียนต่อ ช่วยที่บ้านขายของ
ร้านโชว์ห่วย ล่าสุดได้ข่าวว่าสอบนักเรียนนายสิบติด และเรียนจบได้ยศ
สิบตำรวจตรี เงินเดือนเท่าไหร่ อันนี้ผมไม่ทราบ

ช่วงวันหยุด วันแม่ที่ผ่านมา ผมกลับบ้านต่างจังหวัด ทางภาคเหนือ 
ก็มีญาติของเพื่อนที่เป็นตำรวจมาพูดด้วย ตอนแรกเหมือนจะดีนะ
แต่หลังๆ เหมือนจะถูกแขวะ ประมาณว่า ผมเนี่ยอุตส่าห์ไปเรียน
มหาวิทยาลัยใหญ่โต เสียเงิไปหลายแสนเลย แต่จบมาทำไม
ไปทำงานโรงงานล่ะ ดูอย่างเพื่อนผมสิ มันหัวดี สอบเป็นตำรวจ
เป็นใหญ่เป็นโตไปแล้ว ขนาดอยู่บ้านช่วยแม่ขายของนะ

ผมไม่ได้ว่าเพื่อนผมไม่ดีนะครับ เพื่อนคนนี้ผมก้สนิทกัน
เพราะบ้านใกล้กัน และมันก็ไม่ได้มาเบ่ง มาอวดใส่ผม
แต่ญาติๆนี่ตัวดีเลย อยากให้คนแถวบ้านนอกเปลี่ยน
ทัศนคติใหม่ ว่าอาชีพทุกอาชีพมีเกียรติ ไม่ใช่แค่ข้าราขการ
อาชีพเดียวที่มีเกียรติ และเราต้องก้มหัวให้
comment1:มันเป็นความเชื่อฝังหัวที่โบร๊าณ โบราณ
อาชีพข้าราชการ เป็นอาชีพที่ดีครับ แต่ไม่ใช่อาชีพที่ดีที่สุด ที่ทุกคนจะต้องใฝ่ฝันมาเป็น
สมัยนี้อาชีพดีๆ มีเยอะครับ
ไม่อย่างนั้น คนอื่นที่ไม่ใช่ข้าราชการก็คงตายอ้องกันไปหมดแล้วล่ะนะ

ผมก็เป็นข้าราชการพลเรือนเต็มขั้น
ผมรักในอาชีพข้าราชการนะ
แต่ก็ไม่ได้มองว่าเป็นอาชีพที่เลิศเลออะไรขนาดนั้น

ถ้าเป็นข้าราชการชั้นสัญญาบัตร (ข้าราชการที่บรรจุด้วยวุฒิระดับปริญญา)
ผมยังถือว่าพอจะสูสีกับงานเอกชนมาตรฐานดีๆได้
ส่วนข้าราชการชั้นประทวน (ที่บรรจุด้วยวุฒฺต่ำกว่าปริญญา) อย่าง นายสิบ แบบนี้ คิดหนักครับ
เพราะความก้าวหน้าก็น้อยกว่าชั้นสัญญาบัตร เงินเดือน ระดับ ก็ด้อยกว่าระดับหนึ่ง

ถ้าเป็นข้าราชการในตำแหน่งหรือในองค์กร พิเศษๆ ที่มีเงินประจำตำแหน่ง เงินเพิ่มพิเศษ หรือที่เรียกอย่างอื่นให้
เช่น ศาล, ปปช., กรมสอบสวนคดีพิเศษ, รัฐสภา ฯลฯ
ที่มีรายรับรวมจะมากกว่าข้าราชการบางกลุ่ม เช่น
- พนักงานคดีปกครองปฏิบัติการ เงินเดือน 15,000 +
  ค่าตอบแทนพิเศษสำหรับตำแหน่ง 7,000 +
  เงินส่งเสริมประสิทธิภาพการปฏิบัติราชการที่ดีของข้าราชการฝ่ายศาลปกครอง 6,000
  รวม พนักงานคดีปกครองปฏิบัติการ ทำงานครบ 1 ปี รวมรายรับ/เดือน 28,000 บาท
  http://www.admincourt.go.th/00_web/08_service/08_service_center/16/1681.pdf
  http://www.admincourt.go.th/00_web/08_service/08_service_center/16/1682.pdf
เป็นต้น
อย่างนี้ ผมถือว่าเกรด A++++ ครับ สูสีกับองค์กรเอกชนชั้นแนวหน้าได้เลย

ส่วนไอ้เรื่องที่จะมาข่มกัน ว่างานไหนดีกว่ากัน (ไม่ใช่มีเกียรติกว่ากันนะ)
มันต้องดูองค์ประกอบหลายๆอย่างด้วยครับ
ไม่ใช่ว่าพอเป็นข้าราชการ ก็เหมาว่าดีกว่า เก่งกว่า เอกชนไปซะหมด
ถ้าข้อสอบระดับ นักการทูต ผู้พิพากษา อัยการ ... อย่างนี้ผมถือว่าเก่งแบบสากลนะ
เงินเดือน รายรับ ความก้าวหน้านี่ถือว่าระดับ TOPๆ ของสายงานราชการแล้ว
แต่อย่างนายสิบตำรวจเนี่ย ลองไปดูรายรับรวมสิครับ ว่าเท่าไหร่
ลองดูความก้าวหน้าในระยะยาว ว่าเป็นยังไงบ้าง
แล้วข้อสอบที่ใช้สอบเข้า เป็นความรู้ระดับไหน
คนสอบเข้าได้ก็เก่งแหละครับ แต่เก่งในระดับไหนล่ะครับ
comment1-1:การสอบ บางครั้งก็ขึ้นอยู่กับดวงนะคับ

อย่างผม เคยสอบนักวิชาการคอมพิวเตอร์ 

ตอนผมสอบเข้ามาเป็นลูกจ้าง ข้อสอบแบบเขียนโค้ดลงกระดาษ อย่างโหด

แต่พอมาข้อสอบพนักงานราชการ(ที่เดียวกัน) กลับกลายเป็นข้อกาพื้นฐาน

พอเปลี่ยนตำแหน่งมาเป็นนิติกร ข้อสอบข้อกา แต่ยากในระดับหนึ่ง ซึ่งก่อนหน้านั้น ไม่มีข้อสอบกฎหมายเลย มีแต่พิมพ์หนังสือราชการ

แล้วแต่ดวง แล้วแต่คน แล้วแต่จังหวะ

หากจะวัดความเก่ง คงวัดไม่ได้หรอก ข้อสอบข้าราชการทั่วๆ ไปก็เช่นกัน

ข้อสอบที่ได้มาตรฐานที่สุดก็เป็นอย่างที่คุณว่านั่นแหละคับ คือ นักการทูต ผู้พิพากษา อัยการ รวมถึงเนติบัณฑิตด้วย ที่ได้มาตรฐาน
comment1-2:ความเห็นนี่ตอบทุกคำถาม และพูดแทนใจเรามาก ปรบมือ!!
comment1-3:ตรงใจและครบทุกมุมเลยค่ะ
comment1-4:ตายอ้อง ....คนเหนือใช่มั้ยคะเนี้ย
comment1-5:จากที่5-6 ปีมานี้ ผมได้สัมผัส กับชีวิต บ้านนอก(บ้านนอกขนาดทางเข้ายังเป็นถนนลูกรัง) เนื่องจากผม มีพ่อตาแม่ยาย เข้าขั้นที่เจ้าของกระทู้ว่ามาเลยครับ ผมจะมาเล่าประเด็นต่อจากความเห็นที่ 1 จากที่เจอมาจริงๆเลยแล้วกัน
เมื่องานเอกชนเทียบกับข้าราชการในทัศนคติ คนบ้านนอก(ย้ำว่าอายุ 45ขึ้นไป)
- เค้าจะมองว่างานเอกชน โรงงาน บริษัท คือ อยู่ใน line ผลิต รถยนต์ ทอผ้า ยืนกับเครื่องจักร ราวๆนี้ครับ เค๊าไม่รู้หรอก ว่าตำแหน่ง asst mgr IT,marketing manager,macrotronics engineer คืออะไรเค้าไม่รู้ แต่ถ้าเป็นราชการ ทหาร ตำรวจ ครู เทศบาล รู้ แต่บางคนก็ไม่รู้ลำดับชั้นยศก็มี อธิบายไปก็ป่าวประโยชน์ครับ แนะนำ อยู่เฉยๆอย่าไปยุ่งกับใครเลยครับ
- การนับหน้าถือตาสำหรับสังคมชนบท ถ้าเป็นข้าราชการจะได้รับเกียรติมากๆ ไม่ว่าจะชั้นยศใด คือประมาณถ้าคุณมางานแต่งงานบวช คุณมีโต๊ะพิเศษที่กับข้าวเต็มๆเจ้าภาพจัดไว้ให้ ถ้าทำงานบริษัทหรอ เค๊าไม่รู้ครับ นั่งตามที่นั่งแขกอื่นๆครับ
- ความหน้าเชื่อถือ เช่น แนะนำให้หารายได้เสริมปลูกพืชอื่นปลูกอะไรอย่างอื่นนี่ปฏิเสธกันจัง ไม่คุ้มทำไม่ได้ ยาก(ทั้งๆยังไม่ได้ศึกษาหาความรู้เลย) แต่พอมีราชการ บางคน ขายตรง ปุ๋ย ยา หรือแนะนำว่าปลูกโน่นนี่สิ ทำแบบไม่คิดเลย(มันถึงได้มีกรณีคดี ยายไก่ ยายกิมเอ็ง ไงแอบอ้างราชการ ชาวบ้านเชื่อโดยไม่สงสัย)
- ถ้าเป็นราชการ กู้ได้สารพัด ใช้บัตรข้าราชการใบเดียว เช่น มีศูนย์รถเชฟฯ แถว ตจว บางศูนย์ ข้าราชการ ผ่อนยาว ดาวน์ 5 % 
ถ้าไม่อยากฟังทัศนคติแย่ๆ ของคนบ้านนอกบางคนที่ชอบนินทา ชอบเปรียบเปรย มีความคิดตกยุก แนะนำครับ อย่าไปคุยด้วยเยอะ คบคนเท่าที่จำเป็น โชว์ทรัพย์สินเข้าไว้(ยิ่งเป็นทรัพย์สินเจ๋งๆ แปลกๆนี่ยิ่งดี เช่น มอเตอร์ไซค์แพงๆ อุปกรณ์ไฮเทคเป็นต้น) ใส่ทองเยอะๆ แค่นี้ก็ไม่ค่อยจะมีคนมาเปรียบเทียบคุณแล้วล่ะครับ
comment1-6:ขอเพิ่มเติมรายได้ขององค์กรอิสระนะครับ

นอกจากรายได้ที่ จขคห.ว่ามาแล้ว 
ยังมีเงินจากรายได้อื่นอีก เช่นเบี้ยประชุม ประชุมเยอะได้เยอะประชุมน้อยได้น้อยแง้วแต่หน่วยงาน ค่าที่พัก ออกตจว.มีค่าที่พักตามลำดับชั้น ถ้าเป็นนิติกรก็มีค่านิติกรตามระเบียบ กพ.อีก ค่าสำนวนถ้าเป็นตำแหน่งที่ต้องทำสำนวนบางแห่งได้ค่าสำนวนอีก ค่าเสี่ยงภัยถ้าทำงานลงภาคใต้หรือในลักษณะที่มีความเสี่ยงก็ได้ค่าเสี่ยงภัยอีก
สรุปคร่าวๆ จบใหม่ถ้าเข้าองค์กรอย่างที่ว่าได้ รายได้ต่อเดือนบางเดือนทะลุ 30000-40000 ครับ ผมเชื่อว่าเอกชนน้อยมากที่จะยอมจ่ายเรตนี้ให้เด็กจบใหม่

และขอเสนออีกงานราชการที่ไม่ค่อยมีคนสนใจ นักทัณฑวิทยาหรือผู้คุมนักโทษ คู่แข่งค่อนข้างจำกัดเพราะแยกชาย-หญิง ถ้าคุกชายก็รับแต่ชาย ตัดคู่แข่งได้ ถ้าใช้วุฒิ ป.ตรีสอบเข้าไป เนื้องานไม่มีอะไรเลยครับ วันๆคุณจะมีหน้าที่แค่กิน นอนและเซ็นเอกสาร ง่ายๆว่าเหมือนอยู่อย่างราชา เพราะงานทั่วๆไป ปวช.เป็นคนทำหมด 

พูดถึงตัวเงิน อย่างแรกคือข้าวฟรี น้ำฟรี ไฟฟรี เครื่องแบบฟรี ตอนทำงานไม่ต้องใช้ตังค์ซักบาท เงินเดือน 15000 ค่าเสี่ยงภัย ค่าเข้าเวร ถ้าเดือนไหนขยันๆเข้าเวรเยอะถึง 25000 ได้อยู่ ข้อเสียอย่างเดียวของงานนี้คือ ต้องทำงานในคุก เหม็น อับ ชื้น ไม่น่าเข้าไปอยู่

ถ้าคุณทำราชการจริงๆจะรู้ว่างานราชการไม่ได้มีแค่ 15000 ครับ สำหรับเด็กจบใหม่ งานราชการเงินดีกว่าเอกชนอีก

ปล.เร็วๆนี้ ปปช.จะจัดสอบแข่งขันบุคคลเข้ารับราชการในตำแหน่งต่างๆ สนใจก็รอติดตามข่าวกันนะครับ
comment2:
comment3:ถ้าผมเข้าใจไม่ผิด.  ยศของตำรวจและทหารเป็นสิ่งพระราชทาน.  ผมถือว่ามีเกียรตินะ
comment3-1:ไม่ตรงประเด็นนะ  ความมีเกียรติคงไม่ใช่ที่ได้รับอะไรจากใคร  ขึ้นอยู่กับตัวตนมากกว่า
comment3-2:ใช่เลยครับ ด้วยพฤติกรรมปัจจุบัน ผมไม่ให้เกียรติข้าราชการนะครับ มันน่ารังเกียจมากกว่าเยอะครับ
comment3-3:สัมมาชีพทุกอย่างมีเกียรติหมดแหล่ะครับ
comment3-4:ข้าราชการเป็นลูกจ้างรัฐแต่วันๆไม่ทำงาน ผมถือว่าโกงผมซึ่งเป็นเจ้าของเงินภาษีที่มาจ่ายเงินเดือนครับ ผมไม่มองราชการเป็นสมัมาชีพครับ ให้เกียรติไม่ลง
comment3-5:เกียรติของคนๆนึงมันไม่ได้มาด้วยการให้จากใครครับ มันอยู่ที่ประพฤติตัวล้วนๆ
comment3-6:จิงๆก็ควรจะมีเกียรตินะ ตำรวจเนี่ยะ  ถ้าไม่ใช่ประเภท 100นึงก็เอา  M150 ขวดนึงก็เอา  ไม่มีอะไรเลย พระได้มาจากงานฝังลูกนิมิตรยังเอาเลย  โถ....   ชีวิตช่างน่าสงสาร  ขอทานยังไม่ขอของพวกนี้เลย  ชุดมีเกียรติ  ตำแหน่งมีเกียรติ  แต่คนใส่ชอบทำให้คนรังเกียจ
comment3-7:อารมณ์แบบข้าได้รับสิ่งมีเกียรติจากคนมีเกียรติ งั้นข้าทำอะไรก็ได้ไม่ผิดป่ะ ถถถถถ มิน่าล่ะสังคม
comment3-8:ทุกคนมีเกียรติถ้าทำงานสุจริตครับ

ผมให้ข้าราชการมีเกียรติเท่ากับคนเก็บขยะนั่นแหละ

ผมก็ลูกทหาร แต่ไม่เคยคิดอยากจะเป็นทหารสัก 1 วินาที

ปล. ตั้งแต่เกิดจนโต เบื่อคำว่าข้าราชการมีเกียรติ สุด ๆ ทำอย่างกับอาชีพอื่นไม่มีเลย
comment3-9:เอาจริง ๆ นะ ถ้าคุณทำผิด ไม่ใต้โต๊ะตำรวจจนเสียนิสัย 
มันจะเป็นแบบนี้เหรอ ?
comment3-10:ถ้าจะว่าอย่างนั้น คนที่ทำงานเอกชนหลายคนตอนรับปริญญาเค้าก็รับงานจากพระมหากษัตริย์ทั้งนั้นแหละครับ
comment3-11:ในหลวงแล้วไง
comment3-12:ได้รับยศพระราชทานแต่ทำตัวไม่สมกับเกียรติที่ควรได้
พวกที่รับส่วย ช่วยคนผิด มีเกียรติไหมคะ
comment3-13:ประทวนไม่ได้รับพระราชทานยศเน้อ ถ้าจะวัดงั้นก็
comment4:ถ้าเพื่อนคุณอยู่บ้านช่วยขายของ และยังสอบนายสิบตำรวจติด ก็แสดงว่าเขาเก่งพอสมควรเลยนะครับ
comment4-1:ไม่เห็นจะยากเลย คนรู้จักผมอยู่บ้านเฉยๆยังสอบติด
comment4-2:ข้อสอบความรู้ ม.6
comment4-3:ไม่ยากหรอกครับ ข้อสอบระดับ ม.6 ผมเองไม่อ่านหนังสือเลยยังสอบติด เมื่อ 3 ปีที่แล้ว แต่เลือกที่จะเรียนมหาลัยมากกว่า ที่ไปสอบเพราะไปตามเพื่อน ผมไม่ใช่คนเก่งอะไร และที่พีคกว่านั้นคือ เพื่อนที่เรียนได้แย่ที่สุดในกลุ่ม สอบมหาลัยไหนก็ไม่ติด ดันสอบติดด้วย ทุกวันนี้เพื่อนเรียนไปจะจบหลักสูตรอยู่แล้วครับ
comment4-4:ในบรรดาคน... มันคงมี...มาก...น้อย หรือไม่ก็บังเอิญกาแม่นกว่าคนอื่น
comment5:.   มันแล้วแต่ความคิดของแต่ละคนนะ      อย่าไปเครียดกับคำพูด ของ ญาติเพื่อนเลยนะ

     เขาทำงาน  เพื่อหวังจะให้ รัฐ เลี้ยงตอนแก่     แต่ถ้าหากมีเหตุให้ต้องออกจากงาน ก่อนเกษียณ   บางที  เขาอาจจะมีปัญหาได้นะ   เก ทับใส่คนอื่นไปมันก็เท่านั้น...................

     ว่าแต่ว่า   ตัว จขกท  ก็ทำหน้าที่ของตัวเอง ในตำแหน่งหัวหน้าแผนกบุคคลให้ดี ก็แล้วกันนะ     พยายาม ให้สวัสดิการแก่พนักงาน  ให้มาก ๆ เข้าไว้    สร้างผลงานให้มาก   ต่อไป อนาคต  อาจจะเป็นใหญ่เป็นโต เงินเดือน  เป็น หลักแสน นะ     ขอให้โชคดี............



ง
comment6:มันก็เหมือนกับความเชื่อของคนชนบทที่ว่า คนใส่ทองคือคนมั่งคั่งมีอันจะกินนั่นแหละ 55
comment7:ก็เงินเดือนมากกว่าเขาตั้งเท่าตัว

เป็นใครใครก็อิจฉามั้งครับ เลยยกระดับงานของหลานตัวเองให้สูง  กดเจ้าของกระทู้ให้ต่ำ

มนุษย์โบราณครับ สิ่งเดียวที่เขาถนัด คือทำแบบนี้แหละ
comment7-1:คิดว่าเขาไม่ได้อิจฉานะครับ
แต่เขามองว่างานราชการเท่านั้นที่ดีที่สุด
comment7-2:รุ่นพี่ที่เรียนนายร้อยตร. ตอนนี้เป็นพันตรี รายได้ต่อเดือนหลักแสนครับ เงินเดือน 20000
รายได้อื่นๆประมาณ 1-2 แสนบาท/เดือนครับ (ไม่ต้องเสียภาษีในส่วนนี้)
comment7-3:7-2 ตำแหน่งอะไรครับ ช่วยบอกหน่อยครับ

ผมเห็นทหาร ยศ พันตรี ยัง 50000 เอง

ถ้ากินเบี้ยเลิ้ยงทหารก็อาจจะได้
comment7-4:สีเทาเหรอ
comment7-5:ไอ้ที่บอกได้เท่านั้นเท่านี้ ฟังเค้ามาทั้งนั้น 

ที่รายได้เยอะเว่อ ๆ ก็มีจริงแต่ส่วนน้อยมาก ลองสังเกตตำรวจรอบตัวคุณเองละกันแบบไม่ต้องฟังเค้ามา ว่าตำรวจรอบตัวคุณนั้นรวยหรือป่าว
comment7-6:ทหารรวยครับ ผมสังเกตจากข่าวในทีวีทุกวัน
comment8:ตามชนบทเป็นอย่างนั้นจริงๆ ครับ เพราะเขาดูแต่ความมั่นคง 

และเกือบทั้งหมดโม้แต่ฐานเงินเดือน แต่เงินรับสุทธิในแต่ละเดือนเขาไม่บอก
comment8-1:ข้าราชการที่ผมรู้จัก  ยกเว้นครูและทหาร
ส่วนใหญ่ เงินเดือนเหลือเต็ม และลงทุนเก่งมาก เพราะเขามีเวลา ศึกษาได้เต็มที่ ไม่ต้องกดดันจากยอดขาย
comment9:คนชนบทเขาไม่ค่อยรุ้เรื่องราวไรหรอก
คุณจะไปคิดมากทำไม

ตำรวจนายสิบนี่ธรรมดามากนะ
ถ้าตำรวจสัญญาบัตรก้ว่าไปอย่าง
comment10:ต่อให้ตั้งบริษัทเเล้วเข้าตลาดหุ้นได้ ที่ชนบทเขาก็ไม่นับถือหรอกค่ะ เเค่มองว่าเอาตัวรอดได้เท่านั้น
     อย่าได้น้อยใจในวาสนาชีวิตเลย เราต้องมีพื้นที่ มีเพื่อนมีสังคมของเราอีกแบบหนึ่ง อย่าคิดจะเปลี่ยนแนวคิดใครเลยค่ะ
comment10-1:พูดถูกครับ
comment11:มีหลานสาวเพื่อนสอบบรรจุครูได้เมื่อไม่นานมานี้  เดือนก่อนไปเยี่ยมบ้านญาติ ญาติก็ถามทำงานอะไร พอบอกไป ญาติคนนั้นตอบว่าเงินเดือนมันจะได้สักเท่าไหร่ แถมบรรจุไกลบ้านอีก เมื่อไหร่จะได้ย้ายมาใกล้ๆบ้าน  

แล้วก็บอกว่าลูกเค้า2คน คนนึงทำงานได้เดือนหลายหมื่น+โบนัสปีละหลายแสน  อีกคนก็ทำธุรกิจส่วนตัว ได้เดือนแสนกว่าบาท  หลานสาวเพื่อนพอได้ฟังแล้วจะรู้สึกยังไง คงไม่ต้องอธิบาย อันนี้ก็เรื่องจริง ทางภาคเหนือด้วย


เพราะฉะนั้น ต่างคนก็ต่างมุมมอง ความคิดใครความคิดมัน อย่าเอามาใส่ใจให้มากนักเลย ที่สำคัญอย่าลืมไปแสดงความยินดีกับเพื่อนด้วย
comment12:มันอยู่ที่คนพยายามอย่าเหมารวมเลย แต่แถวบ้านเราก็มองว่าชีวิตราชการน่ะดีกว่า
เพราะงานไม่ยุ่งยากแต่มั่นคงเมื่อทำตัวไม่อวดฉลาดกว่านายตัวเอง
งานที่มีเวลาพักผ่อนอยู่กับครอบครัว ส่วนใหญ่ไม่ค่อยเกิดปัญหากันในบ้าน
เพราะหมู่บ้านเราเป็นหมู่บ้านชาวนา พ่อแม่ทำงานเก็บเงินเพื่อส่งลูกเรียนสูงๆ 
จบมาจะได้มาช่วยที่บ้าน แต่เขาก็ไม่อยากให้เราทำงานหนักจนเกินไป
เงินเดือนหลายหมื่นแต่ต้องจมอยู่กับแต่ความเครียดอันนี้เขาก็ไม่โอเค เราก็ไม่โอเค
จึงเลือกลาออกตอนนี้ก็พยายามอ่านหนังสือเตรียมสอบรับราชการเหมือนกันค่ะ
งานเดียวที่ทำคือครูฝึกสอนเด็กประถม เงินเดือนไม่กี่พันแต่สามารถอยู่ได้ทั้งเดือน
ไปทำงานก็ไม่ต้องเร่งรีบยืนเบียดกันแน่นในรถเมล์
อากาศที่บ้านเราดีมากค่ะ เป็นทุ่งนา มีต้นไม้ ตอนเช้าไม่ร้อนจนเหงื่อออก ไม่มีควันรถจนทำให้เป็นภูมิแพ้
เราทำงานที่กรุงเทพแค่ 9 เดือน ทำให้เราเป็นภูมิแพ้ได้อ่ะค่ะ เลยคิดว่าที่นั่นอาจจะไม่ใช่ที่ของเรา
อยู่บ้านออกแค่ค่าน้ำค่าไฟ แต่อาหารการกินอยากกินอะไรก็ได้กิน กินข้าวพร้อมหน้าพร้อมตากันทั้งครอบครัว
ทุกวันนี้ใช้ความรู้ด้านการออกแบบพาเด็กเรียนและทำงานไปด้วยก็พอใจแล้วค่ะ
ไม่เคยคิดว่าชีวิตจะมีความสุขได้เท่านี้

นอกเรื่องไปเยอะ
ทำไมคนบ้านนอกอย่างเราๆ ถึงได้มองว่างานข้าราชการดีกว่างานเอกชน
เพราะ 1.ความมั่งคงค่ะ 2.ความสบายใช้จ่ายสะดวก =w= 3.ไม่ค่อยตกงาน 4.สวัสดิการรัฐให้กับครอบครัว 5.เงินตอนแก่

และทำไมถึงมองว่างานเอกชนมันไม่ดีแม้ว่าจะได้เงินเดือนเยอะกว่า
เพราะ 1.ไม่ค่อยมีความมั่นคง มีโอกาสเปลี่ยนงานได้บ่อย 2.แรงกดดันในองค์กรมีเยอะ 3.เงินเก็บไม่ค่อยมี (คนส่วนมากในหมู่บ้านออกไปทำงานในเมืองหลวงจะไม่ค่อยมีเงินเก็บ เพราะค่าใช้จ่ายก็เยอะตามตัว) 4.สวัสดิการไม่ค่อยเผื่อแผ่มาถึงครอบครัว 5.นานๆ ทีกลับมาเยี่ยมบ้าน

แล้วก็บางความเห็นทำไมคนบ้านนอกถึงได้มองว่ามีทองดีกว่ามีเงิน
เพราะ 1. ราคาทอง 1 บาทมีค่ามากกว่าเงิน 1 บาทยังไงล่ะ ราคามันไม่แปรปรวนมากนัก ต่อให้ตกยังไง ทอง 1 บาทก็ยังมีค่ามากกว่า เงิน 1 บาทอยู่ดี ญาติๆ เราเก็บเงินได้ก็เอาไปซื้อทองคำแท่งมาเก็บไว้หมดเลยค่ะ คนแก่เขาพูดว่าเงินเป็นแค่กระดาษเก็บไว้ปลวกก็กิน (อันนี้หมายถึงเก็บไว้ก็เอาออกไปใช้จ่ายได้ตลอดทำให้เงินหมด) ทองแท้เก็บไว้นานแค่ไหนก็ไม่มีวันบุบสลาย (เอาไปใช้ยากหน่อยพราะต้องเอาไปขายต่อถึงจะได้เงินมาใช้ คนเก็บแก่แล้วไม่มีแรงเอาไปใช้หรอก เก็บไว้ให้ลูกให้หลาน)


*แก้คำผิดค่ะ
comment12-1:เป็นมุมมองที่ดีครับ

แต่ผมว่า เป็นมุมมองที่มองในด้านของตัวเอง ซึ่งก็ไม่ผิดอะไรครับ
- เงินเดือนไม่กี่พัน อยู่ได้ทั้งเดือน เพราะจ่ายแค่ ค่าน้ำค่าไฟ อยู่ กทม ก็ทำได้ครับ ถ้าเป็น คน กทม โดยกำเนิด มีบ้านอยู่ กทม ก็ทำได้นะ
- อย่าคิดว่าเงินเดือนหลายหมื่น แล้วต้องเครียดกันทุกคนครับ หลายๆ คนเงินเดือนเยอะ แต่ก็ชิวๆ สบายๆ ทำผลงานให้องค์กรได้ อยู่ได้สบายๆ ไม่ได้กดดันอะไร ก็มีเยอะแยะไปครับ ที่กดดัน มันคือ รับเงินมากกว่าความสามารถ มันจะกดดันมากครับ แต่มันก็ทำให้เราพัฒนาขึ้นด้วยเช่นกัน
- โอกาสเปลี่ยนงานบ่อย นี่แหละครับคือความมั่นคงของเอกชน โดนไล่ออก ก็ไปทำที่อื่นได้ วัดกันที่ผลงาน
- ทอง 1 บาท มีค่ามากว่าเงิน 1 บาท อันนี้แน่นอนครับ ผมว่ามันเป็นคำเปรียบเทียบเฉยๆ แต่เอาจริงๆ มันแปรปรวนกว่าเงินสด
  และมีสภาพคล่องต่ำกว่าเงินสดนะ ลองถามคนที่ซื้อบาทละ 26000 ดูครับ ทอง ขึ้นลงทุกวันครับ วันนึงก็หลายรอบ
  อันนี้ ผมก็บอกได้นะ หุ้น ปตท 1 หุ้น มีค่ามากกว่าเงิน 1 บาท
comment12-2:เราอยู่กรุงเทพมา 10 ปี จนเป็นภูมิแพ้หนักมาก ตอนนี้ลาออกมาอยู่ต่างจังหวัด อากาศดี หายป่วยแล้วค่ะ
comment12-3:ในส่วนของเงินเก็บ. เรามองว่าอยู่ที่ตัวบุคคลมากกว่านะคะ
 เราเองก็เป็นคนต่างจังหวัด. เริ่มทำงานในกทม. มีรายจ่ายที่ต้องเช่าห้องพัก. ...เราก็มีเงินเก็บทุกเดือน(เมื่อ 10 ปีที่แล้ว)
แต่ปัจจุบัน มีบ้าน มีรถ ไม่มีเงินเก็บค่ะ(มีแต่น้อยจนไม่กล้าเรียกว่าเงินเก็บ)
comment12-4:เห็นต่าง เรื่องงานราชการไม่ยุ่งยากนะ

ไม่จริงเลย หน่วยงานที่เราอยู่ รับ-ส่งข้อมูลแข่งกับเวลา ไม่มีเอื่อยเฉื่อยอย่างที่จินตนาการไว้ตั้งแต่แรก (คิดว่าเงินน้อย งานน่าจะไม่หนัก บอกเลยว่าไม่ใช่) ทำงานต้องทำเวลา ตรงตาม kpi เครียดกว่าเอกชนนะ ตามที่เราทำมา 5-6 แห่ง ราชการเครียดสุด

ส่วน

"ราคาทอง 1 บาทมีค่ามากกว่าเงิน 1 บาทยังไงล่ะ ราคามันไม่แปรปรวนมากนัก ต่อให้ตกยังไง ทอง 1 บาทก็ยังมีค่ามากกว่า เงิน 1 บาทอยู่ดี"

????????????????????????????????????

เดี๋ยวๆ เดี๋ยวนะ!! อันนี้มันคือการเปรียบเทียบจริงๆ เหรอ มันเอามาเทียบกันได้ด้วยเหรอ เหมือนจับแพะชนไก่

ทอง 1 บาท (บาท คือหน่วยของน้ำหนักทองคำ)
เงิน 1 บาท (บาท คือหน่วยของมาตราเงิน)

มันแค่พ้องรูปพ้องเสียงนะเราว่า คนละเรื่องเลย
comment12-5:ขอบคุณทุกความคิดเห็นค่ะ ซึ่งบางทีมันก็แล้วแต่มุมมองของแต่ละคนจริงๆ นั่นแหละค่ะ
comment12-6:หนู ได้อยู่หมู่บ้าน "อากาศที่บ้านเราดีมากค่ะ เป็นทุ่งนา มีต้นไม้"ดีมากๆครับ ชีวิตที่คุณเล่ามา สวยงามดูดีมากครับสำหรับสังคมบ้านนอกของหนู
สงสัยว่าเราจะอยู่บ้านนอก คนละประเทศกัน สังคมที่ผมอยู่
-แต่แถวบ้านเราก็มองว่าชีวิตราชการน่ะดีกว่า
เพราะงานไม่ยุ่งยากแต่มั่นคงเมื่อทำตัวไม่อวดฉลาดกว่านายตัวเอง>>> ต่อให้ทำตัวเฉยๆ ก็สบายครับ ข้าราชการ ตจว. 
- เพราะหมู่บ้านเราเป็นหมู่บ้านชาวนา พ่อแม่ทำงานเก็บเงินเพื่อส่งลูกเรียนสูงๆ 
จบมาจะได้มาช่วยที่บ้าน แต่เขาก็ไม่อยากให้เราทำงานหนักจนเกินไป>>>ครับหนูโชคดีมากที่เป็นแบบนี้ได้มีเงินส่งเรียนสูงๆ แต่สังคมบ้านนอกน้อยครับที่จะเป็นแบบนี้ ป3 ป4 อ่านหนังสือยังไม่ออกซักตัวเพียบเลยครับแถวบ้านนอกที่ผมอยู่(สงสัยเราจะอยู่คนละประเทศ) วัยรุ่นชาย ถ้าไม่ติดยา ก็เข้าไปทำงานโรงงานที่อื่น ,วัยรุ่นหญิง ถ้าไม่ท้องตอน 16 ก็ไปทำงานโรงงาน ไปค้าขาย บราๆ น้อยครับที่จะสานต่อพ่อแม่ทำนาทำไร่ต่อ 
 ทีนี้ประเด็นของ จขกท คือ อยากให้ทัศนคติคนบ้านนอกบางคน(ไม่เหมานะแต่ส่วนใหญ่เป็น) ว่าอาชีพทุกอาชีพมีเกียรติ ไม่ใช่แค่ข้าราขการ
อาชีพเดียวที่มีเกียรติ และเราต้องก้มหัวให้ >>>ผมเห็นด้วยว่าจริง
comment13:เงินเดือนต่างกันตั้งเยอะ มีเงินเหลือใช้หนี้ ธกส. ตั้งเยอะดีกว่าบางคนที่คิดว่าได้ทำงานราชการหนี้สิ้นท่วมหัวเอาเงินอนาคตมาใช้
เอกชนเขาก็มีเงินกองทุนประกันสังคมเขาเหมือนกัน และมีเงินเก็บก่อนเกษียนอีกด้วย กลับบ้านครั้งหนึ่งมีคนมาถามอยากเข้า อบต ไหม
เงินเดือนไม่ถึงหมื่น ห่า ทำงานที่กรุงเทพได้สามสี่หมื่นมีงานนอกอีก ถ้ากลับไปทำจะมีเงินใช้หนี้ ธกส ให้พ่อให้แม่ไหม
comment13-1:[youtube]ช่าย[/youtube]ช่าย
comment14:ได้อย่างเสียอย่าง ทำงานสายตำรวจบางทีก็ทำให้ที่บ้านที่ทำอาชีพขายของรู้สึกสบายใจขึ้นครับ

ไม่ดราม่านะ แต่เห็นหลายๆครั้งที่มีคดีแล้วมีคนรู้จักเป็นตำรวจนี้เดินเรื่องได้ไวมากๆ เช่น พวกหน้าม้าจับลิขสิทธ์ หรือ มือถือหาย เป็นต้น
comment14-1:
comment15:งานข้าราชการ คืองานของคนที่สวมใส่เครื่องแบบครับ ชาวบ้านนับถือบุคคลในเครื่องแบบ
การจะเข้าทำงานได้ โดยส่วนใหญ่สอบเข้า
 ไม่เหมือนเอกชน บางที่แค่ไปคุยไม่ถึงสองนาทีก็รับเข้าทำงานแล้ว
comment16:เรื่องการสอบเข้าก็น่าจะเป็นเหตุผลหนึ่ง
แต่เอกชนดังๆ เข้าไม่ง่ายเหมือนกันครับ
comment17:อย่าว่าแต่ชนบทเลยค่ะ เราอยู่แถบปริมณฑล ทั้งพ่อแม่ ญาติๆเราก็เป็น 
เขามีความเชื่อที่ว่า งานรับราชการเป็นงานที่ดี มีเกียรติ มีหน้ามีตา พ่อแม่ภูมิใจ
เขามักชอบอยู่กับความเชื่อเดิมๆ ในสิ่งที่ตัวเองประสบมา ไม่ค่อยยอมรับสิ่งใหม่ๆ 
หรือการเปลี่ยนแปลง ตอนเด็กๆ พ่อแม่เราอยากให้เป็นพยาบาล อยากให้รับราชการ
แต่เราเลือกทางของตัวเองค่ะ เรียนคณะอื่น พอจบมา ตอนว่างงาน ญาติๆกะบอกให้ไปสมัครราชการสิ
เราก็บอกเราไม่เอาค่ะ  คือ  ไม่ใช่ว่ามันไม่ดี แต่เรารู้สึกไม่ใช่ทาง เราอยากเลือกทางของเราเอง 
ถึงขนาดไปหาข้อมูลมาให้ว่าเนี่ย การท่าเรือ รับสมัครตำแหน่งนั้นนี้ ไปสมัครสิ ราชการสวัสดิการดีจะตาย
เบิกค่านั่นนี่ได้ เกษียณมาก็สบาย เอิ่มมม...คือ..เราอยากได้ใกล้บ้าน เราอยากทำงานที่เราสนใจ มันชีวิตเราป่าวว้าา
ในใจก็คิดนะ ทำไมไม่ให้ลูกป้าไปสมัครเองหล่ะ? ลูกเค้าก็ทำเอกชน เห้อออ เพลีย..
comment18:อยู่ที่ว่าถามใครครับ สมัยนี้เกียรติกินไม่ได้แล้ว
comment19:แล้วแต่จะคิดครับ ช่างเค้าเหอะ
เราอยู่ในโซนของเรา จะมีรายรับเท่าไหร่ก็ช่าง แล้วเราใช้ชีวิตมีความสุขดี
ถือว่า ok ครับ
comment20:ก็รู้ๆแก่ใจว่าใครพูด คนพูดมีลักษณะทางสังคมอย่างไร ควรเก็บมาใส่ใจมั้ย ตัวเราก็ต้องรู้ดีว่ามีความสุขกับสิ่งที่เป็นรึป่าว เหนือกว่าทางเงินแล้วก็ต้องเหนือกว่าทางใจด้วย
comment21:เราเปลี่ยนทัศนคติใครไม่ได้หรอกค่ะ
ทุกคนมีความเชื่อว่าสิ่งไหนดี สิ่งไหนไม่ดี แตกต่างกัน
คุณทำหน้าที่ของตัวเองให้ดีที่สุดก็พอ
comment22:ญาติๆที่พอหลงเหลือของเราก็เป็นค่ะ (พ่อแม่ปู่ย่าตาเสียหมดแล้ว)
ข้าราชการดีแบบนั้น ดีแบบนี้ แต่เราไม่ค่อยโดนแขวะเพราะเป็นคนปากจัด
ส่วนลับหลังเขาจะพูดก็เอาที่เขาสบายใจค่ะ เรามีงานของเรา
เราศรัทธาและภูมิใจในสิ่งที่เราทำได้ เราไม่เอาคำพูดของคนอื่นมาบั่นทอนกำลังใจค่ะ
comment23:สังคมบางแห่ง ยังไงก็คิดว่าข้าราชการก็ดีกว่าทุกอาชีพในโลกหล้า
comment24:ไม่แน่แล้วเดี๋ยวนี้ ขึ้นอยู่กับมุมมองคนจะคุย บางคนก็บอกข้าราชการดี เป็นอะไรก็ได้ขอให้ทำงานข้าราชการ บางคนเป็นลูกจ้างชั่วคราวในหน่อยงานราชการเขาก็คุยได้  บางคนก็บอกทำบริษัทดี คุมคนเป็นร้อยๆ  บางคนก็บอกทำธุรกิจดีรวยมากๆ  บางคนก็บอกเป็นภรรยาคนต่างชาติดี .......
comment25:มีไม่เกี่ยวกับเกียรติของงานอะไรหรอก

งานราชการมันดีที่สวัสดิการ โดยเฉพาะรักษาพยาบาล
comment26:เอ่อออออ
คือคนเฒ่าคนแก่ที่บ้านก็ชอบพูดอย่างนี้ครับ
แขวะลูกหลานคนอื่น อวดลูกหลานตัวเอง
ผมเลยไม่บอกว่าทำงานอะไร ได้เงินเท่าไหร่ 555
comment27:คาดหวังให้คนโง่ทำตัวฉลาด

จขกท.คิดว่ากำลังทำตัวเป็นคนฉลาดรึเปล่า?

ที่นี่ประเทศไทย  นิสัยคนไทยต่างจังหวัด(ส่วนใหญ่)ก็เป็นแบบนี้  ชินซะเถอะ
comment28:ต้องย้อนไปตั้งแต่สมัยก่อนนู้นๆๆๆเลยครับ คนไทยส่วนใหญ่ถ้าได้รับราชการ คือ ที่สุดของชีวิตแล้ว
เพราะมันมีเรื่องการ แบ่งชนชั้น ในสมัยก่อนครับ ก่อนจะเลิกทาส ไพร กระมั่ง เหมือนในละครนั้นแหละฮ่ะ คุณพระ ท่านเจ้าเมือง เจ้ากรม ท่านขุน คุณหลวง อาไรประมาณนั้น น่าจะมีแค่ ค้าขาย กะ ราชการ ที่พอจะดูดี อ่ะน่ะ ตามความคิดผม
comment29:มันไม่มีค่า ขนาดนั้นหรอ อาชีพรับราชการนี่  อื้อหื้อ  เศร้าเนอะ  
มหาลัย Top 5  นี่ใครจัดอันดับให้จัดจากอัลไล  ถึงเหยียดหยามคนอื่นขนาดนี้
[Spoil] คลิกเพื่อดูข้อความที่ซ่อนไว้ค่าของคนอยู่ที่ผลของงานจำไว้
comment29-1:เราว่า point ของ กระทู้นี้มองได้ไม่อยากเลยนะคะ 
จขกท ต้องการจะสื่อว่า 
"อยากให้คนแถวบ้านนอกเปลี่ยน
ทัศนคติใหม่ ว่าอาชีพทุกอาชีพมีเกียรติ ไม่ใช่แค่ข้าราขการ
อาชีพเดียวที่มีเกียรติ และเราต้องก้มหัวให้"

ต่อให้คุณจะเป็น ผู้อำนวยการ อธิการ กรรมกร เกษตรกร คนกวาดถนน เก็บขยะ พนักงานเอกชน รัฐวิสาหกิจ ข้าราชการ ทหาร ตำรวจ พนักงานแบงค์  คือทุกคนควรได้รับการให้เกียรติอย่างเท่าเทียมกันจากผู้อื่น เพราะทุกคนเป็นคนเหมือนกัน
comment29-2:เกียรติมันอยู่ที่ความประพฤติครับ 

ถึงจะเป็นข้าราชการแต่ทำตัว สวะสังคม โกงคนอื่น 

หาผลประโยชน์ให้ตัวเองโดยไม่ชอบธรรม เล่นเส้นสาย เล่นพรรคเล่นพวก

ผมว่าหมาข้างถนนยังมีเกียรติมากว่าครับ
comment29-3:ความคิดเห็นที่ 29 เขางงอะไรหรือเปล่า
comment29-4:เค้าไปเหยียดหยามอะไรใครตรงไหน 
เมืองนอกเค้าก็มีการจัดอันดับท้อปกันไม่เห็นจะแปลก มีตัวเปรียบเทียบจะได้พัฒนาตัวเองซะมั่ง
มีปมเรื่องสถานศึกษาเหรอไง คนเรียนไม่จบประสบความสำเร็จเยอะแยะ แค่นี้จะดิ้นทำไม
comment29-5:พูดอย่างงี้หมาก็เสียหมดซิครับ ฮา
comment30:กับดักหัวโขน ไม่ต้องสนใจ
comment31:ปักไว้อ่านแปป
comment32:จริง แต่มันก็เป็นความเชื่อของคนรุ่นเก่า หรือส่วนใหญ่คน ตจว. เพราะ
สิ่งที่เค้ารู้ : มีแต่งานราชการที่เบิกค่ารักษาพยาบาลได้ ลูกเมีย ก็สบาย มีเงินใช้ยามเกษียณ อยู่ยังไงก็ไม่โดนไล่ออก ถ้าไม่ทุจริต ไม่มีการเจ็ง ไม่มีเลิกจ้าง 
สิ่งที่เค้าไม่รู้ :บ.เอกชนใหญ่ๆ เงินเดือนยอะมาก เบิกค่ารักษาได้มากกว่าราชการ แถม รพ.ก็เป็น รพ.เอกชน ไม่ต้องเข้าคิวรอ มีสหกรณ์ให้กู้และออม มีกองทุนสำรองเลี้ยงชีพไว้ออมเก็บตอนแก่ ได้โบนัสแต่ละปีหลักแสน ถ้าอยู่ถึงเกษียณอาจได้เงินเกษียณเป็นล้าน แต่ๆๆๆๆ ก็เสี่ยงตามภาวะเศรษฐกิจ 

สำหรับเราไม่เคยมีสักวูบ หรือสักขณะจิต ที่อยากจะทำงานราชการ มั่นคงน่ะมั่นคงอยู่แหละ แต่เงินเดือนแต่ละเดือนไม่พอจ้าาา ให้รอสบายตอนแก่ เที่ยวตอนแก่ อยากซื้ออะไรก็รอปรับตำแหน่ง (เมื่อไหร่) รอเงินเดือนให้เยอะไม่ไหวนะ แล้วลักษณะ บรรยากาศการทำงานไม่ใช่สไตล์เรา

ทุกสิ่งมีข้อดีข้อเสียต่างกันไป เอาที่เราสบายใจไม่เดือดร้อนใคร ก็น่าจะพอ
comment33:ขนาดเมียตำรวจยศนายร้อยยังกล้าเรียกตัวเองว่าคุณนาย ลองมาเรียกที่กทมซิ น่าขำนัก
comment34:เอกชน .... เบิกให้พ่อ..ให้แม่ ...ไม่ได้ ...เบิกให้ลูก ..ได้ตามที่เอกชนกำหนด ....ปลดเกษียร 55 ปี .... ได้บำนาญจากประกันสังคม 4,000 บาท/เดือน
ราชการ ....เบิกให้พ่อ..ให้แม่ ...ให้ลูก ..ได้หมด ... ปลดเกษียร 60 ปี .... ได้บำนาญจากประกันสังคม 40,000 บาท/เดือน 



อยากได้แบบไหน ... จงเลิกเอา
comment34-1:ข้าราชการไม่ได้รับบำนาญจากประกันสังคมครับ  และบำนาญเดือนละ 40,000 ผมว่าตำแหน่งคงเทียบเท่าผู้ว่าราชการจังหวัด ทั้งจังหวัดไม่น่ามีเกิน100คน 

ส่วนเอกชน  ถ้าคุณเก่งจริง เค้าจ้างคุณจนคุณตาย และบริษัทส่วนมากมีกองทุนสำรองเลี้ยงชีพหลังเกษียณด้วย ส่วนบำนาญประกันสังคมนั่นแค่ค่ากาแฟครับ
comment34-2:ลุงของเราทำงานเอกชน ทำประกันแบบรับบำนาญไว้ หลังเกษียณตอนนี้กินเงินไปเดือนละเกือบ50,000 คือเราก็ไม่รู้ว่าเค้าต้องได้เงินเดือนเท่าไหร่ ต้องจ่ายปีละเท่าไหร่ ถึงได้เงินบำนาญขนาดนั้น แต่เรามองว่าจำนวนเงินเดือนไม่สำคัญ เท่ากับการจัดการเงินที่เรามี
comment34-3:ข้าราชการ ไม่ต้องทำประกันสังคมนะครับ จะไม่ได้บำนาญจากประกันสังคม

ส่วนเอกชน ได้บำบาญจากประกันสังคมตามระยะเวลาที่ส่งเงินสมทบ ตั้งแต่ 15 - 35 ปี จำนวนเงินต่ำสุดถึงสูดสุด 3000 - 7500 บาทต่อเดือน ไม่ใช่ 4000 เป๊ะๆตลอด



นอกจากนั้น ยังมีกองทุนสำรองเลี้ยงชีพอีก

ส่วนบำบาญราชการ ถ้าจะได้ 40000 บาทต่อเดือน คือต้องมีเงินเดือนเฉลี่ย 60 เดือนสุดท้าย 57142.85 บาทคิดที่อายุราชการสูงสุด 35 ปี
comment34-4:แต่ข้าราชการต้องทนรับเงินเดือนน้อยไปสามสิบปี ได้บำนาญไม่กี่ปีก็ตายแล้ว
comment34-5:แต่ถ้ามีหนี้ บำนาญเท่าไหร่ก็ไม่พอ ข้าราชการส่วนใหญ่หนี้บานทั้งนั้น
comment34-6:ประกันสุขภาพมีนะ ถ้าไม่รู้จัก
comment35:ต้องเข้าใจสภาพสังคมว่างานเอกชนที่ต่างจังหวัด ถ้าไม่ใช่จังหวัดที่เป็นนิคมหางานบริษัทดีๆ มีเงินเดือน+สวัสดิการดียาก ดังนั้นภาพบริษัทเอกชนของเขาจึงค่อนข้างไม่ดี
comment36:หึ!! โคลนติดล้อจริงๆ

ข้าราชการงานดี เงินเดือนมั่นคง ทำงานไม่ได้ใช้เงินเดือนหรอกครับ

ใช้แต่เงินกู้
comment36-1:พนักงานบริษัทผ่อนบัตรเครดิตก็เยอะนะครับ
comment36-2:ราชการ ใช้ เงินกู้ในระบบจากสหกรณ์
เอกชน ใช้ บัตรกดเงินสด บัตรเครดิต และกู้นอกระบบ 
ช่ะ
comment36-3:ไม่ครับ ไม่ใช่แค่สหกรณ์จากธนาคารด้วย เงินเดือนกู้ได้ 1,000 ละ 100,000 เลยครับ
กู้มาใช้เฉยๆ ผมงงมากเลยกู้ผ่านง่ายมาก คนนู้นค้ำคนนี้ คนนี้ค้ำคนนั้น พันกันทั้งสำนักงาน

ป.ล. ผมถามมาจากเพื่อนข้าราชการ
comment37:อย่าเอาคำพูดคนอื่นมาเป็นอารมณ์เลยครับ
comment38:สภาพแวดล้อมการทำงานราชการมันน่ารำคาญ
เด็กเส้น พรรคพวก โกง ประจบ แถมแทบจะไม่มีไล่ออก
comment39:ถามชาวบ้าน กับมาถามในนี้พอๆกันครับ
ืทำอะไรก็ได้ ให้มีเงินเก็บเยอะๆพอครับ
โรคร้ายไม่ได้เป็นทุกคน และทุกคนไม่ได้อยู่จนเกษียณ ตายก่อนมีถมไป
ระหว่างทำงานเก็บเงินให้ได่เยอะๆที่สุดก็พอครับ เงินสร้างทุกอย่างได้ เอกชนชั้นดี เงินเดือนสูงมาก .. เก็บเงินเหล่านั้นต่อยอดครับ เยอะกว่าบำนาญแน่นอนครับ ที่เหลือก็ซื้อประกันเอา หรือไม่ก็ 30 บาท สมัยนี้ดีขึ้นมากครับ

ปล. ผมไม่ได้ทำเอกชน แต้ทุกอาชีพมีเกียรติเท่ากันหมด สาเหตุที่ทำย้ายกลับบ้านได้ง่าย .. ยุคนี้ไม่ควรมีกรอบเหล่านั้นแล้วครับ
comment40:ผมว่า อาชีพราชการ ไม่ใช่ความคิดของคนหัวโบราณ หรอกนะครับ แต่ที่ทุกคนทำอยู่ มันมักจะมีเหตุผลในตัวของมันเอง 
ขอยกตัวอย่างตัวผม เองนะครับ 
จบมหาลัยชื่อดังระดับหนึ่งแถวๆท่าพระจันทร์
เคยทำงานเป็นล่าม อยู่บริษัท ท่องเที่ยว
เงินเดือน+โบนัส ปีละ2ครั้ง ก็พอสมควรครับ แต่สุดท้ายผมก็ต้องเลือกงานราชการ 
ถึงจะเป็นแค่ นายสิบ ธรรมดา แต่มันสำคัญกับผมที่ว่า พ่อแม่ผมภูมิใจ เพราะพ่อแม่ผมเขาจบแค่ ป.4 
โดยเฉพาะ" แม่ ที่เคย ผ่าตัดมดลูก 
แล้วเจ้าหน้าที่โรงพยาบาลถามว่า เบิกได้ไหม แล้วแม่ผมก็เข้าใจว่า เบิกคือ เบิกเงินธนาคารมารักษาค่าพยาบาล เลยบอกไปว่า ได้ แล้วแม่ผมก็เสียหน้า
เพราะเบิกคือ การใช้สวัสดิการของข้าราชการ  ผมเลยจำอยู่ในหัวสมองเสมอ 

ขอแค่พ่อแม่ภูมิใจ เท่านั้นครับ
comment41:คงไม่ต้องเทียบกับคนอื่นไกล เพราะที่บ้านผมก็คิดแบบนั้นครับ 
แฟนผมเป็นราชการบ่นให้ผมฟังทุกวันเรื่องงานแต่ก็ต้องทนทำไป โดยความคิดที่ว่า

งานราชการคือทั้งมั่นคงและดีเลิศ..
งานประจำคือเงินเยอะ โบนัททุกปี..
แต่..ทำธุรกิจ วิ่งวุ่น ดิ้นรน เพื่อความอยู่รอด ว่างๆนั่งหน้าคอมฯไปวันๆ ทำให้เหมือนคน ว่างงาน!

ผมเคยพูดกับที่บ้านว่าถ้าเรามีตังส์ มีกินมีใช้ไม่ต้องไปเป็นลูกจ้างเขามันดีกว่าไหม?
โดนตอกกลับมาว่า "แล้วมีไหมละ.. วันเห็นนั่งเล่นแต่คอมฯ"

..เพราะตอนนี้ผมยังทำไม่ได้และไม่สำเร็จ ยังทำให้คนในบ้านเห็นไม่ได้เลยว่าเราแจ๋มจริง
แล้วจะไปเทียบกับคนข้างนอกบ้านคงยิ่งเป็นไปไม่ได้ ดังนั้นก็คงต้องตั้งหน้าตั้งตาทำงาน
มองไปข้างหน้าที่เป้าหมายที่เราตั้งใจไว้ ไม่ได้พิสูทให้ใครเห็นหรอก แค่พิสูทตัวเองก็พอว่าไหม?

บางทีทางที่เราเดินอาจจะไม่เหมือนทางที่คนอื่นเดิน 
แต่ระหว่างทางที่เดินนั้น เราจะได้พบความหลากหลายแบบที่คนอื่นไม่เคยได้พบอย่างแน่นอน..
comment42:ข้อเสียอย่างหนึ่งของระบบราชการคือชอบเลี้ยงข้าราชการที่ไม่มีประสิทธิภาพไว้ จะไล่ออกก็ไม่ได้ถ้าไม่ได้ทำผิดระเบียบขั้นรุนแรง พวกนี้นับว่าเป็นกาฝากที่เกาะกินเงินหลวงไปวัน ๆ ปัจจุบันอาชีพข้าราชการก็มีระบบประเมินบุคคลแต่ก็เป็นแค่เสือกระดาษเพราะส่วนใหญ่ก็ประเมินให้ผ่าน ๆ ไป ส่วนเรื่องงานที่ทำบอกได้เลยว่าบางตำแหน่งทำงานพอ ๆ กับเอกชน ไม่มีเวลาไปเดินเที่ยวโน่นนี่นั่นหรอกครับ งานหนักแต่ได้เงินเดือนตามเรทข้าราชการทั่วไป และมีเยอะด้วย ที่อยู่ ๆ กันไม่ใช่เฉพาะเงินเดือน แต่เป็นสวัสดิการมากกว่า
comment42-1:เดี๋ยวนี้  เข้าสกรีน  อย่างเยอะ  เช้าชามเย็นชามก็ระดับล่าง  ประชาชนไม่ได้เจอหรอก ขรก. ส่วนมากพบลูกจ้าง
comment42-2:เห็นด้วยสุดๆ กับความเห็นนี้ค่ะ กาฝากเกาะกินเงินหลวงไปวันๆ ออฟฟิสเรานี่เยอะเลย แถมยังโกงโดยสุจริตอีก อุ้ปสสส 55555
comment42-3:เพราะไม่มีใครอยากสร้างศัตรูไง อนาคตไม่รู้จะโดนมั่งมั้ย
comment43:ค่าน้ำ
ค่าไฟ
ค่าโทรศัพท์
ค่าข้าว
ค่าเช่าห้อง
ค่าของใช้
ค่าผ่อนรถ
ค่าน้ำมัน
ค่า...อีกหลายค่า

คิดๆแล้ว ทุกอาชีพมีค่าพอๆกันค่ะ
ถ้าถูกต้องตามกฎหมายและเสียภาษีตามกฎหมาย
comment44:ขอตอบแบบคนในครอบครัวเป็นตำรวจ นะครับ  ( พ่อ น้า ลุง ระดับสัญญาบัตร หลาน เพิ่งติด รร พล ตำรวจ ) 
ครอบครัว ตจว ภาคเหนือ เหมือนกัน ( เข้าใจนิสัยคนเหนือ มากกก)

ผม จบ รร ประจำ เล่นรักบี้ เพื่อนพี่น้อง เป้นตำรวจเป้นร้อย พันคนครับ
แต่ผมไม่ชอบ มาจบ ป ตรี วิศว โท บริหาร 
สรุปคือ ทางใครทางมันครับ แต่ต้องเป้นคนเก่งในสายงานนั้นๆ

นายสิบตำรวจ การสอบเข้า       รับวุฒิ ม6 สำหรับคนจบ ม 6 สอบได้ ก้อถือว่าโอเค ถ้าคนจบ ป ตรี แบบมหาลัยมาตรฐาน ก้อจะไปสอบ สัญญาบัตร 
                   เงินเดือน           อย่ารู้เลย รู้แล้วจะตกใจ 
                   ความเป้นที่ภูมิใจ  มากๆๆ ในฐานะ พ่อแม่ ตจว

ถ้าคุณมาทางสาย HR ไม่แน่ใจว่าต่อ ป โท หรือยังครับ แนะนำให้ต่อ หรือ พัฒนาภาษาอังกฤษ TOEIC สัก 700 อัพ อนาคตจะรุ่งมากครับ
เพราะรุ่นพี่ที่รู้จักกัน เป้น HR mgr เงินเดือนทะลุแสนมานานแล้ว อายุ 50 นะครับ (จบ มธ เคยทำสายธนาคารมานาน)
comment45:ผมก็ทำเอกชนครับ  แล้วผมก็ไม่อธิบายด้วยว่างานอะไร  ขี้เกียจอธิบาย  เพราะอธิบายยังไงก็ไม่เข้าใจหรอก  ใหม่ๆก็โดนเปรียบเทียบเหมือนคุณแหละ(จะเอาอะไรกับคนที่ชอบยกลูกหลานตัวเองข่มคนอื่น  ตอนผมจบปริญญายังไม่มีคนเชื่อเลยว่าผมจบ  จนป้าผมเอารูปไปให้ดูถึงเชื่อ) แต่ทุกวันนี้ไม่พูดแล้วนะ  เงียบกริบ  กาลเวลามันพิสูจน์อะไรไปเยอะครับ  ผมมาถึงจุดที่ลูกหลานเขาน่าจะตามมายากละ  ในขณะที่ลูกหลานเขาแทบไม่ขยับออกจากจุดๆเดิมเลย
comment45-1:ของคุณยังดี เรานี่กาลเวลาไม่สามารถเปลี่ยนใจแม่เราได้ แต่พ่อเปลี่ยนได้ ขอให้รวยพอ55
ต่อให้เรามี 100 ล้าน. เค้าก็ไม่ชื่นชมและมองว่าไม่มั่นคงอยู่ดี. สังคมเค้ามีค่านิยมแบบนั้น
เพื่อนเราทำกิจการเองหลายคนรวยหลายสิบถึงร้อยล้าน. เล่าให้ฟังยังไม่ชื่นชมเลยแค่ไม่ทำงานป
ไม่เป็นข้าราชการถือว่าไม่มีคุณค่าพอ แต่มีลูกเพื่อนสอบติดราชการชมแล้วชมอีก. โครตะงง
ถ้าเรารายได้ไม่มากพอคงไม่มีเงินพาไปเที่ยวบ่อยๆ ค่าน้ำมันทีหลักพันค่ากินเป็นพันต่อครั้ง
ไหนจะของใช้ดีดี เวลาที่มีให้ที่บ้านเค้าไม่ค่อยเห็นค่าหรอก เบื่อจะอธิบาย เราว่าเราก็มาไกลแล้ว
สงสัยไกลไม่พอ. ต้องออกนอกโลกก่อนล่ะมั้ง 55 เปลี่ยนค่านิยมเปลี่ยนยากมาก
comment46:มันเป็นความเชื่อคร่ำครึ เลยยังมีการสืบทอดอำนาจ และวางกล้ามด้วยตำแหน่งที่ทำอยู่ 
ไม่ว่าจะ ผู้ใหญ่บ้าน กำนัน อบต ก็ยังวางกล้ามว่า รู้มั้ย นี่ใคร น่าสะอิดสะเอียน 
ทั้งๆที่ควรสังวรว่า ตนมีหน้าที่ ทำงานเพื่อสังคม ไม่ใช่เอายศไปข่มใคร
ป.ล. เฉพาะบางคนเท่านั้นนะ คนที่สติดี มีคุณธรรม ก็มีที่ไม่เอาตำแหน่งมาเบ่งมาอวดไปเรื่อย
comment47:ก่อนจะไปตัดสินคนอื่น มองดูตัวเองแล้วหรือยัง
ขนาดตัวคุณเองยังมีอคติกับข้าราชการเลย
ไม่แปลกที่เค้าจะมีอคติกับเอกชน
comment48:ข้าราชการเนี่ยนะมีเกียรติ???  
ทำงานด้วยปาก ยัดขยะใต้พรม เท้าราน้ำ ลอยตัวหนีปัญหา ปัญหาประเทศทุกวันนี้ก็เพราะข้าราขการไม่ทำหน้าที่ตัวเองเนี่ยแหละ มีเกียรติเหรอ น่ารังเกียจตายห่า ขยะสังคม เหลือบแผ่นดิน ปลิงประเทศชาติ โดยแท้
comment48-1:เอาไป 10 เต็ม
comment48-2:อย่ามาหายใจร่วมกับข้าราชการเลยครับ เดี๋ยวเป็นสเนียดอ๊อกซิเจน
comment48-3:*เสนียด ออกซิเจน
comment48-4:จขกท.ตั้งกระทู้นี้เพราะถูกญาติเพื่อนดูถูกเรื่องที่ตัวเองไม่ได้รับราชการ ถามว่าเค้าชอบมั้ย คงไม่ชอบ แต่กลับกันคุณเองก็ดูถูกอาชีพอื่นเช่นกัน แล้วคุณคิดว่าคนอื่นจะชอบมั้ย การจะแก้ลำที่คนอื่นดูถูกเราคือการไปดูถูกคนอื่นกลับหรือ ถามว่าเรื่องไม่ดีผิดจรรยาบรรณ มีในงานเอกชนหรืองานอิสระมั้ย มันก็มีหมด ไม่นานมานี้ ข่าวพนักงาน ais ขายข้อมูลลูกค้า ข่าวพริตตี้ขายครีม ข่าวอาชญากรรมที่เกิดขึ้นถ้าจะว่าจริงๆ ก็มาจากคนทั่วไปมากกว่าข้าราชการอีก เพียงแต่เค้าไม่ได้มาตีข่าวว่าเป็นใครทำงานอะไร

สรุปคือ การจะเป็นเสนียดหรือไม่ มันไม่ได้ขึ้นอยู่ว่าอาชีพอะไร แต่มันขึ้นอยู่กับการทำตัว จะด่าด่ารายคน ซึ่งไอการที่คุณมาเหมารวมด่าเค้าไปทั้งอาชีพแบบนี้ ผมว่าคุณเองก็น่ารังเกียจพอๆกับญาติเพื่อนจขกท.นั่นแหละ

จะด่าคนอื่นอย่างไงก็อย่าทำให้ตัวเองมีพฤติกรรมแบบนั้นครับ
comment49:คนที่เปรียบมักอยู่ในกรอบแคบๆของเค้า เอาราชการ ไปเทียบกับเอกชนทั่วไป ซึ่งด้อยกว่า .... ทั้งที่มีเอกชนมากมายที่ดีกว่าราชการ สวัสดิการเทพมาก
comment50:ถ้าข้าราชการมีเกียรติ ถามหน่อยว่า
-จะตบบ้องหูเด็กไหม?
-จะให้เด็กกราบหน้าเสาธงไหม?
-จะออกมาปกป้องคนที่ให้เด็กกราบหน้าเสาธงไหม?
-จะปล่อยให้คนที่ขับรถชนคนตายคดีหมดอายุความไหม?
-จะปล่อยให้รับน้องเสี่ยงตายไหม?
-จะออกมาปกป้องคนที่รับน้องอ้างข้างๆคูๆว่าเป็นการฝึกไหม?

ข้าราชการเนี่ยแหละเสนียดสังคมเลยครับ
comment50-1:จขกท.ตั้งกระทู้นี้เพราะถูกญาติเพื่อนดูถูกเรื่องที่ตัวเองไม่ได้รับราชการ ถามว่าเค้าชอบมั้ย คงไม่ชอบ แต่กลับกันคุณเองก็ดูถูกอาชีพอื่นเช่นกัน แล้วคุณคิดว่าคนอื่นจะชอบมั้ย การจะแก้ลำที่คนอื่นดูถูกเราคือการไปดูถูกคนอื่นกลับหรือ ถามว่าเรื่องไม่ดีผิดจรรยาบรรณทั้งหมดที่คุณ list มามีในงานเอกชนหรืองานอิสระมั้ย มันก็มีหมด ไม่นานมานี้ ข่าวพนักงาน ais ขายข้อมูลลูกค้า ข่าวพริตตี้ขายครีม ข่าวอาชญากรรมที่เกิดขึ้นถ้าจะว่าจริงๆ ก็มาจากคนทั่วไปมากกว่าข้าราชการอีก เพียงแต่เค้าไม่ได้มาตีข่าวว่าเป็นใครทำงานอะไร

สรุปคือ การจะเป็นเสนียดหรือไม่ มันไม่ได้ขึ้นอยู่ว่าอาชีพอะไร แต่มันขึ้นอยู่กับการทำตัว จะด่าด่ารายคน ซึ่งไอการที่คุณมาเหมารวมด่าเค้าไปทั้งอาชีพแบบนี้ ผมว่าคุณเองก็น่ารังเกียจพอๆกับญาติเพื่อนจขกท.นั่นแหละ

จะด่าคนอื่นอย่างไงก็อย่าทำให้ตัวเองมีพฤติกรรมแบบนั้นครับ
comment51:ด้วยความเคารพครับ ไม่ว่าจะทหารหรือตำรวจ ยศนายสิบไม่ได้ใกล้เคียงกับคำว่าเป็นใหญ่เป็นโตเลยครับ
comment51-1:ถ้าตามต่างจังหวัดมันใกญ่ด้วยการทำตัวเป็นผู้บารมีนอกรัฐธรรมนูญครับ ตำรวจทำตัวเป็นผู้มีอิทธิพล ยย
comment52:ข้าราชการและพนักงานเอกชนไม่ได้น่ารังเกียจครับ คนที่น่ารังเกียจคือญาติคนนั้น
comment53:รับราชการมีเกียรติมีศักศรี
แต่อย่าลืมทำงาน ทำตัว ให้คุ้มกับภาษีประชาชนด้วยครับ อย่าเอาแต่ เช้าชาม เย็นชาม
comment54:รับราชการครับ  มีบ้านอยู่ ตจว. ทุกอาชีพมีเกียรติเหมือนกันหมดแหละครับ  ผมส่งให้ที่บ้านเดือนล่ะ 3000 บาท พ่อ เป็นเบาหวาน มีภาวะไต  แม่เป็นโรคเกี่ยวกับกระดูกมีเบิกนอกบัญชีต้องจ่ายเองบ้าง และต้องทำกายภาพ เบิกค่ารักษาครั้งนึงบางทีเป็นหมื่น จ่ายเองเคยเยอะสุด 1200 ไม่สามารถเบิกได้  ก่อนที่จะรับราชการ ภาวนาขอให้สอบให้ได้ เพราะอีกหน่อยพ่อ แม่ ป่วยผมก็ไม่รู้ว่าจะเอาเงินตรงไหนมาจ่ายค่ารักษา  พอหลังจากที่สอบได้ 5 ปี ก็เป็นจริงดังที่คิด  ผมว่าอาชีพไหน ๆ  ก็เหมือนกันแหละครับมีเกียรติเท่ากันขึ้นอยู่กับการกระทำของเรามากกว่า  ของในบ้านผมซื้อให้เกือบทั้งหมด ล่าสุดน้ำปะปาเหลืองก็ไปติดเครื่องกรองน้ำให้  ผมไม่มีหนี้น่ะครับ  มีเงินเดือน มีเงินค่าครองชีพ มีค่าอยู่เวร มีบ้านพักราชการ  จ่ายค่าเดินทางนิดหน่อย มีเงินฝากเข้าสหกรณ์ทุกเดือน  15000 บาท   
ผมให้ที่บ้านน้อยแต่ที่บ้านก็เข้าใจนะครับ   บางทีแม่ก็บอกลูกบ้านนู้นเค้าทำเอกชน ส่งให้ แม่ใช้ 5000-6000  ผมก็บอกน่ะเอาไหมเดียวลาออกไปเอกชน ค่ารักษาเบิกไม่ได้เดียวให้เดือนล่ะ 8000 เลย  แต่ค่ารักษาออกเองน่ะ เงียบกริ๊บ  อย่าน้อยใจไปเลยครับ  เบิกไม่ได้ทำประกันสุขภาพให้แทนก็ได้ครับ  เก็บเงินให้เห็นๆ  ทุกอาชีพมันขึ้นอยู่กับความถนัดครับ  มีเกียรติเหมือนกันเสียภาษีเหมือนกัน  ผมยังอิจฉาข้างบ้านเลยส่งให้พ่อแม่ได้มากกว่าผมอีก
comment54-1:อย่าอิจฉาเลย  ผมเรียนจบมาทำงาน  ผมไม่เคยส่งให้ที่บ้านเลยนะครับ
เพราะคำหนึ่งที่แม่บอกไว้  ถ้าส่งแล้วเราไม่เหลือเงินเก็บ ต่อไปก็ต้องเดือดร้อน เอาเงินนี้ไปเก็บเผื่ออยากลงทุนอะไรสักอย่าง แล้วค่อยเอาดอกผลจากการลงทุนมาทำประโยชน์  เงินก้อนเดียวหมุนให้ได้ เจ็ดรอบ ดอกผลที่ได้ค่อยเอามาใช้  ที่สำคัญ ไม่ต้องขอเงินแม่ใช้อีก

พ่อแม่บอกมันคือหน้าที่  ไว้เรีามีลูกก็คือหน้าที่   เราไม่ต้องหวังอไร  ส่งเขาให้ถึงฝั่ง การตอบแทนไม่จำเป็นต้องมาเร็ว  เมื่อเขาสำเร็จเราแก่เขาก็ดูแล  แค่นี้ละ
comment54-2:เราว่าคุณให้พ่อกับแม่น้อยไปจริงๆค่ะ วันละร้อยเนี่ยนะ จะได้กินอะไรดีๆ กัน 
พ่อแม่อยู่กับเราไม่นานค่ะ. 6000 ให้ได้ให้เถอะค่ะ. เลี้ยงใจท่าน
เงินเก็บสหกรณ์เก็บได้น้อยหน่อยก็ไม่เป็นไรนะคะ ให้พ่อแม่อยู่ดีกินดีก่อนดีกว่ามั้ยคะ
ขอโทษนะคะที่คิดว่ามันน้อยไปจริงๆ
comment54-3:54-2 บางทีพ่อแม่ของเจ้าของคห.อาจจะยังประกอบอาชีพอยู่ก็ได้ค่ะ หรืออาจมีรายรับทางอื่นด้วย เราว่าเค้าคงคิดดีแล้วแหละค่ะ
comment54-4:แม่มีรายรับทางอื่นครับ ส่วนพ่อไม่ทำไรอยู่หน้าทีวี 24 ชม  นี้เงินสดให้ทุกเดือน ที่จริงซื้อของให้ที่บ้านอีกนะครับ  
ไม่ได้จ่ายให้เท่านี้ ไหนจะค่าน้ำ ค่าไฟ  ขาดเหลืออะไรก็ซื้อให้ต่างหาก
comment54-5:เห็นคุณ 54-2 ตอบแล้วสะอึกเลยครับ 
ผมว่ามากน้อยอยู่ที่เรื่องภายในบ้านนะครับ
บ้านผมสองคนพี่น้องส่งให้แม่คนละ 3000 ต่อเดือน
ตีเป็นว่าแม่ได้วันละ 200 สินะครับ
แต่แม่มีเงินเดือนมากกว่าผม 4 เท่า
และแม่เคยบอกเสมอว่าการให้แม่ สองร้อย หรือสองล้าน ก็ไม่ต่างกัน
คุณค่าอยู่ที่การเต็มใจให้

ขออภัยที่เข้ามาให้ความเห็นนะครับ
จขคห ทำดีแล้วครับที่ให่พ่อแม่
comment55:ตรงกันข้ามเลย บ้านเราก็คนต่างจังหวัด 
แต่.... ทำงาน รพ รัฐ รับราชการ = พ่อแม่รับไม่ได้ น้องบอกว่าจะไม่นับเป็นพี่ ไม่ต้องมาให้เห็นหน้าอีก
ถ้า.....ทำงาน รพ เอกชน เปิดคลินิค ทำธุรกิจ = ทุกคนในบ้านปลื้มมมค่ะ 
เราว่าแล้วแต่บ้านมากกว่านะคะ
comment56:ยังไงเข้าราชการได้ก็ดี พ่อแม่ลูกเมียตัวเองเจ็บป่วยไม่ลำบาก มีกินจนตาย เพื่อนๆผมเอกชนที่ว่ารวยๆตอนวัยทำงานหนุ่มสาว เงินเดือนมากกว่าราชการเกือบ 3 เท่าตัว มีโบนัส ตอนนี้เข้าวัยเลข 4 หลายคนเกือยทั้งหมดก็ว่าได้ ตกงานกลางอากาศ! เชิญออกเพื่อจ้างเด็กๆเงินน้อยกว่ามาทำ ชีวิตมึนงงตั้งตัวไม่ถูก ขายประกัน ขายของชำกันไป
comment56-1:เงินเก็บล่ะครับ???
comment56-2:เงินเก็บเค้าก็มีกันเยอะแหละครับ แต่ส่วนใหญ่ที่ฟังมันเล่าๆกันก็ไปจมหมดตอนเริ่มธุรกิจใหม่นั่นแหละทีนี่ก็แล้วแต่บุญแต่ดวงแล้ว
comment57:รอคนมาเปิดการ์ด "สอบไม่ติด เลยออกมาดิ้นสินะ"
comment58:ดีแล้วครับที่เขาไม่เข้าใจ
ไม่งั้นจะเปลี่ยนจากดูถูก มาเป็นเกาะแดรกแทน
ซึ่งมันแย่กว่าเดิม

แต่ก็มีคนแขวะอยู่เหมือนกันว่าสอบไม่ติดใช่มั้ยล่ะ เลยไปทำเอกชน  จนบางทีอยากไปลงสอบให้ติดแล้วเหวี่ยงทิ้งขำๆ อยู่เหมือนกัน  

ก็ไม่อยากเป็น จะไปสอบเพื่อ
comment58-1:เราเคยสอบติดแล้วแต่ไม่ไปทำ แต่คนอื่นก็ยังคิดอยู่ดีว่า"สอบไม่ติดแล้วมาโม้ว่าสอบติดแต่ไม่ไปทำ" 55555
comment58-2:ใช่เลยครับ ดีกว่ามาหลอกแดรกมาไถงานบุญ งานบวช งานกฐิน งานแต่ง บ้าระห่ำ
comment59:มีคนรู้จัก ทำงานบริษัทน้ำมัน เกษียณตอน 55 เกษียณออกมาได้มาหลายล้านบาท เอามาต่อยอดอยู่ดีกินดี ...  เอกชนมันมีหลายเกรดครับ ต้องเอามวยมาเทียบให้ถูกคู่
ปล. ผมสอบติดนะ 555
comment59-1:ใช่ครับเอกชนมันกว้างมาก ไม่เหมือนราชการมีฐานเงินเดือนตาม กพ
comment60:เราหนักกว่าคุณอีกค่ะ บ้านเราข้าราชการทั้งบ้านและอยู่ในสังคมต่างจังหวัด แต่เราจบป.ตรี ป.โท แต่ทำงานเอกชนที่กทม.  ที่บ้านเราแทบจะเอาปี๊บคลุมหัวอยู่แล้วเวลาไปคุยกับชาวบ้าน เพียงเพราะเราไม่ได้เป็นข้าราชการ 

พ่อแม่อยากให้เรากลับไปเป็นครูหรือข้าราชการแถวบ้าน โดยยกตัวอย่างหลายคนว่า ขนาดเค้าเรียนแค่.... จบแค่... เค้ายังได้ทำงานที่อำเภอ ได้ทำงานโรงพยาบาล(เป็นผู้ช่วยพยาบาลนะคะ ไม่ใช่พยาบาลหรือหมอ) อย่างน้อยเวลาเดินออกมาข้างนอกใครๆ ก็เรียกหมอ(คือคนต่างจังหวัด ใครทำงานที่โรงพยาบาลชาวบ้านก็เรียกคุณหมอหมด ต่อให้ทำตำแหน่งอะไรก็ตาม) หรือไม่ก็ยกตัวอย่าง เด็กแถวบ้านที่ได้เป็นครู ร.ร.อนุบาลศูนย์วัด ว่าอย่างน้อยก็มีเกียรติเพราะชาวบ้านก็เรียกคุณครู 

รู้สึกเหนื่อยใจและอยากให้ความคิดแบบนี้หมดไปจากสังคมมาก อาชีพอะไรก็มีเกียรติเหมือนกัน แต่คนตจว.บางครั้งยึดติดกับเกียรติ ที่เพียงมีคนเรียกว่าหมอ เรียกว่าครู เพียงแค่ได้ใส่เครื่องแบบ 
กลับบ้านทีไรต้องโดนที่บ้านเปรียบเทียบ พยายามพูดอยู่ตลอด ว่าอุตส่าห์มีลูกเรียนสูงแต่ก็ไม่ทำงานราชการ ลูกคนอื่นเรียนแค่... ยังได้เป็นราชการเลย .... เซ็งมาก
comment60-1:เคยคุยกับที่บ้านแล้วรึยังล่ะ ว่าทำไมเขาถึงคิดแบบนั้น

เคยลองมองมุมของพวกเขารึยังล่ะคับ ว่าทำไมเขาถึงคิดแบบนั้น

ไม่ใช่ว่าเขา "เป็นห่วง" หรือ

เขามองว่าการเป็นพนักงานบริษัทน่ะ มันไม่มั่นคงหรอก พอทำไปนานๆ แก่ตัวไปแล้วอาจจะถูกปลดออกเมื่อไหร่ก็ได้ แล้วตอนนั้นจะทำยังไง จะมีงานมั้ย จะมีรายได้มั้ย จะหาเงินจากตรงไหน

นั่นแหละ สิ่งที่พ่อแม่คุณคิด พวกผู้ใหญ่เขาเป็นห่วงมากกว่าน่ะคับ

อย่างแม่ผมนี่ แม่ผมพูดแค่คำเดียวนะคับว่าอยากทำอะไรก็ทำ ขอแค่เลี้ยงตัวเองได้ก็พอแล้ว

ถึงแม่ผมจะอยากให้เป็นผู้พิพากษาก็เถอะ (ซึ่งผมก็ตั้งใจจะเป็นอยู่แล้ว)

แม้ตอนนี้ผมจะเป็นนิติกรของหน่วยงานรัฐ เป็นเพียงพนักงานราชการ แต่ผมก็ตั้งใจจะไปเป็นทนายความเต็มตัว แล้วค่อยต่อยอดไปเป็นผู้พิพากษา(ไม่รู้จะได้เป็นตอนไหน)น่ะ

หลายคนก็พูดกับผมว่าตอนนี้ก็ดีแล้ว ค่อยๆ สอบเป็นท่านให้ได้ จะไปเป็นทนายความทำไม อดตายพอดี ซึ่งจากที่ผมฝึกงานกับลูกพี่ที่มีชื่อเสียงระดับกลางๆ ของจังหวัด ผมก็เห็นแม้งานจะเข้าไม่เยอะเท่าพวกเก๋าๆ แต่ก็สามารถส่งลูก ๒ คนเรียนเอกชนได้ มีบ้าน มีรถ มีครอบครัวที่มีความสุข ไม่มีปัญหาเรื่องเงินนะ ถึงไม่ได้มีมาก แต่ก็ไม่ได้ขัดสนอะไร

ผมก็จึงเอาเรื่องราวที่ผมได้เจอ ศึกษา เรียนรู้มาเล่าให้คนที่ไม่รู้ ไม่เข้าใจได้ฟัง ก็ทำให้ทัศนคติของพวกเขาเปลี่ยนไปได้เหมือนกันนะ

มันอยู่ที่การสื่อสารน่ะ

ถ้าพ่อแม่พูดแบบนี้ แล้วคุณก็ทำท่าไม่พอใจตลอด เขาก็ไม่เข้าใจคุณ คุณก็ไม่เข้าใจเขา 

สุดท้าย ที่คุณว่า "รู้สึกเหนื่อยใจและอยากให้ความคิดแบบนี้หมดไปจากสังคมมาก" มันก็ยังตามวนเวียนอยู่กับคุณไปตลอดนั่นแหละ

เล่าให้พ่อแม่คุณฟังก็ได้ว่าอนคตจะต่อยอดยังไง ถ้าเขาเชื่อ เขาก็จะเลิกพูดเองนั่นแหละ เพราะเขาจะมั่นใจว่า คุณอยู่รอดต่อไปได้แน่นอน ถ้าพ่อแม่คุณถึงเวลาที่จะต้องไปน่ะ

พ่อแม่ที่แก่เฒ่า ห่วงลูกเสมอคับ ว่าลูกจะสามารถใช้ชีวิตอยู่คนเดียวได้หรือ ถ้าพวกเขาจากไปแล้วน่ะ
comment60-2:"ที่บ้านเราแทบจะเอาปี๊บคลุมหัวอยู่แล้วเวลาไปคุยกับชาวบ้าน เพียงเพราะเราไม่ได้เป็นข้าราชการ "

แบบนี้ ผมไม่เรียกว่าห่วงนะ เรียกว่าอาย 

พ่อแม่บางคนอยากให้ลูกเป็นนั่นเป็นนี่ เพื่อตอบสนองความต้องการของตัวเองเท่านั้น 
ภูมิใจในสิ่งที่ต้องการให้ลูกเป็น ไม่ได้ภูมิใจในสิ่งที่ลูกต้องการเป็น
comment60-3:อะไรที่มันฝังหัวยากจะเปลี่ยนค่ะ ทำใจอย่างเดียว สมัยมาเรียนที่กรุงเทพใหม่ๆ
เราเล่าให้ที่บ้านฟัง ว่าบ้านเพื่อนทำธุรกิจรายได้เดือนเป็นหลักล้านเค้ายังไม่เชื่อเลย
มีพี่เพื่อนทำงานอายุยี่สิบกว่าเงินเดือนห้าหมื่น เมื่อยี่สิบปีนะ เค้ายังบอกเป็นไปไม่ได้
เราเลยบอกสังคมนี่มีอยู่จริง ต่างจังหวัดข้าราชการถือว่ารายได้สูง 4-5 หมื่นนี่รวยเลย
แต่พอไปเทียบกับเมืองหลวงจะจนทันที เราโดนดูถูกมาก คนที่มาทำกับเรานิสัยไม่ดีหรอก
จะอาชีพอะไรก็มีเกียรติเหมือนกัน เราไม่ได้มองคนตรงนั้น อยู่ที่ความชอบรักในอาชีพ
comment61:ข้าราชการดีๆก็มีเยอะค่ะ บางคอมเม้นก็แรงเกิน การที่จะให้คนอื่นให้เกียรติตนเองชื่นชมตนเอง ต้องเริ่มจากที่ตนเองรู้จักให้เกียรติคนอื่นและอาชีพอื่นด้วย (บางคอมเม้น) ไม่มีอาชีพไหนแย่ค่ะ  และคนที่เป็นข้าราชการก็ไม่ได้มีแต่คนแย่ๆ   ทุกอาชีพมีคนไม่ดีปะปนอยู่ทุกอาชีพ   ส่วนใครพูดข่มนินทาก็พยายามเฉยๆ เก็บไว้พัฒนาตนเองให้ดีขึ้นเรื่อยๆ แล้วเขาก็จะละอายกับคำพูดเขาเอง

ปล. คนต่างจังหวัดไม่ได้คิดแบบนี้ทุกคน ให้ดูที่รายบุคคล ไม่ใช่เหมา  ขอบคุณค่ะ
comment62:จากใจครอบครัวข้าราชการทั้งบ้าน พ่อแม่ น้องสาว มีอาชีพรับราชการ แต่เราดันออกนอกกรอบทำงานเอกชน ...ตอนแรกก็ถูกมองว่าทำงานโรงงาน เป็นสาวโรงงานทำไมไม่สอบข้าราชการจะได้สบาย..สำหรับเราไม่ว่าจะงานอะไรก็ตามที่เรารู้สนุกกับงานและรายรับ สวัสดิการดีเพียงพอที่จะสามารถกิน ใช้ ดูแลพ่อแม่ ลูกได้อย่างไม่ลำบากก็น่าจะโอเค..แต่ต้องรู้จักเก็บออมเผื่อเกษียณด้วย..เวลาโบนัสออกคนแถวบ้านมีแต่อิจฉาค่ะอยากจะให้ฝากลูกๆเขาเข้าทำงานที่บริษัทเราบ้าง...ส่วนอาชีพข้าราชการเป็นอาชีพที่มีเกียรติ มีความมั่นคง มีวันหยุดเยอะรับผิดชอบงานเฉพาะในส่วนของตัวเองแต่ความเครียดทความลำบากของงานก็มีทั้งเอกชนและข้าราชการ ค่ะ
comment63:ตึกสูงๆสวยๆน่ะนะ ตำรวจไม่ได้เป็นคนสร้าง แต่เป็นสถาปนิกสร้าง
เรือดำน้ำ เครื่องบินไอพ่น รถถัง ทหารก็ไม่ได้เป็นคนสร้าง แต่เป็นวิศกรสร้าง
.
แต่นั้นแหละ คนพวกนี้ก็ต้องลางานครึ่งวัน มาติดต่อธุระราชการอยู่ดี
comment63-1:แต่ทั้งหมดต้องจ่ายใต้โต๊ะให้ข้าราชการ ตึงโป๊ะ
comment64:สำหรับผมนั้นขอตอบ ไหน ๆ ก็จบปริญญาตรีมหาลัยชั้นนำแล้ว (ผมเองก็จบ TOP5) นะ  ขอตอบแบบที่ผมวิเคราะห์จากการที่อยู่ต่างจังหวัดและเข้าสังคมบ่อยทั้งสายเอกชน  และสายราชการ  
ขอตอบสองด้าน อาจจะแรงไปบ้างนะครับ นั่นคือ 
ด้านราชการ  ==>> หากคุณเลือกที่จะรับราชการแล้ว ก่อนการสอบบรรจุขอให้ใช้ หัวคิด ย้ำหัวคิด ในการเลือกที่จะสอบข้อมูลต่าง ๆ ค้นหาได้สบาย ๆ แล้วผลตอบแทน รายได้รวมรายเดือนของคุณ ก็จะเข้าขั้น ดังความเห็นที่ 1 ไม่ใช่แค่สูสี แต่อาจจะมากกว่าเอกชนด้วย หากอายุน้อย
หลักง่าย ๆ ของราชการก็คือ เรียนอะไรมาก็ทำงานอย่างนั้น และในองค์กรที่จัดตั้งเฉพาะคนจบด้านนั้น ฐานเงินเดือนข้าราชการเท่ากันทั่วประเทศ แต่ค่าวิชาชีพและอื่น ๆ บางตำแหน่งหากผิดกรม กระทรวงก็ไม่ได้นะครับ  และอีกสิ่งคือตำแหน่งคุณคุณไปได้ไกล  อย่างแย่ ๆ ก็ผู้อำนวยการสำนักงาน หากเก่งมากก็ไปได้ถึงปลัดกระทรวง  (อันนี้สำหรับข้าราชการสังกัด กพ. นะครับ)

ด้านเอกชน ==>> อันนี้ตอบได้ง่ายมาก คือ คุณต้องรวย  เท่านี้ครับ  การยอมรับจึงจะเกิด  และหากเป็นต่างจังหวัดด้วยแล้ว คุณต้องเป็นเถ้าแก่ หรือนักธุรกิจที่เป็นที่รู้จักของคนในพื้นที่ ต้องประสบความสำเร็จ รวย และใจบุญ ต่อสังคม ในต่างจังหวัดเขาก็ยอมรับ ว่าเราเรียนไปแล้วไม่เสียดายเงินที่ พ่อแม่ส่งเรียน 

แต่คนไทย ส่วนมากจะยอมรับกับสถานะตัวเอง และความสามารถของตัวเองไม่ได้  การบรรจุครั้งหนึ่ง ๆ รับไม่กี่คน บางทีไม่มีคนสอบได้ ถ้าไม่เจ๋งจริงก็สอบบรรจุไม่ได้นะครับ (ที่ กพ. ดูแล) ตัวผมเองเคยรับราชการ มา 2 ปีตอนนี้ลาออกแล้ว มาทำธุรกิจส่วนตัว ผมเองก็สอบได้คนเดียว ทั้งที่ตอนประกาศรับถึง 4 คน และสายงานเฉพาะทาง  รับขำๆ ก็อย่างน้อยเดือนละ 20000 ไม่รวมเบี้ยเลี้ยง และตำแหน่งไปถึงระดับ 10 พอออกมาทำธุรกิจส่วนตัวเสียงประนามก็มา  แต่ทุกอย่างจะสยบได้ เมื่อคุณรวย รายได้ตอนนี้มากกว่าราชการหลายเท่า แต่ยังไม่รวย  เมื่อรวยก็ต้องประกาศ หากไม่ประกาศ คุณก็ไม่ีการยอมรับ  นี่ละครับสังคมต่างจังหวัดบ้านเรา หากมีการศึกษาสูงย่อมมีการคาดหวังของสังคม

สิ่งหนึ่งที่บอกได้ชัดเจน คุณจะรู้ว่าคุณรู้แจ้งในสิ่งที่เรียนมาหรือไม่  สอบบรรจุให้ติดสิครับ แล้วถึงค่อยมาว่างานไหนใช้ความสามารถ  ขอท้าทายคนที่ได้อ่านเลยครับ  และอย่าลิม เข้าถูกที่ถูกตำแหน่ง  ไม่ใช่ไปเข้าที่รับ ป.ตรีทุกสาขานะ  จบวิศวะก็ไปเข้า กระทรวงพลังงาน อุตสาหกรรม ไม่ใช่ไปเป็นวิศวกรในกระทรวงอ่น แล้วจะไปได้แค่ไหนกัน  รายได้เหตุพิเศษก็ไม่มี

อีกอย่าง โอกาส ทุกคนมีสิทธิ์หานะครับ สายราชการ คุณจะทำงานใหม่คุณต้องขึ้นหัวขบวน และคุณคิดอะไรไม่ต้องกังวล เพระาสิ่งนั้นทำให้ประเทศเปลี่ยนแปลง   
ธุรกิจส่วนตัวคือการแสวงหาโอกาส บนมือตัวเอง แบบไร้ขีดจำกัด
ลูกจ้าง คือผู้สร้างโอกาสให้คนทำธุรกิจส่วนตัว แต่จะไร้ความเสี่ยงและ สบายที่สุด ไม่กดดันในชีวิต
สามอย่างนี้แล้วแต่คนชอบและเลือกครับ  พออายุ 50 ขึ้นไป  โปรดจงอย่าบ่น และอย่าอิจฉา เพราะเราผ่านเวลามาเท่ากัน
comment65:จขกท ไม่สู้แถวบ้านผมหรอก  ถ้าสอบติดนายสิบหรือข้าราชการกัน
เขาล้มวัวล้มหมูปิดซอยเลี้ยงเลยครับ จ้างหมอลำด้วย 
ผมก็อีกคนไปนั่งกิน ไม่อยากพูด อร่อยสัส
comment66:ขอตอบในประเด็น ที่ จขกท. ถามว่าทำไม คนเฒ่าคนแก่ถึงยอมรับ ข้าราชการ
บอกเลย ข้าราชการมันมีมากกว่าคำว่าเงินครับ 
ต้องยอมรับสังคมประเทศไทย มันเป็นระบบอุปถัมภ์เส้นสายเล่นพรรคเล่นพวก ยศตำแหน่งนอกจากมันหน้าเป็นตาในสังคมแล้ว
มันใช้ทำอย่างอื่นได้อีกมากครับ เอาง่ายๆนึกภาพข้าราชการกับคนทั่วไปขับรถผ่านด่านตรวจดูครับ หึหึ
บางคนตะบี้ตะบันสอบแบบไม่สนฐานเงินเดือนเลยด้วยซ้ำ บรรจุไกลแค่ไหนก็ไม่สน เพียงเพื่อขอให้เข้าไปให้ได้ก่อน
ไม่อยากจะเหลาเด่วจะยาว 555
comment67:เอาจริงๆมันก็แล้วแต่ความคิดคนน่ะ ตอนนี้ผมยังโดนเพื่อนที่ทำงานโรงงานแขวะเลยว่าเฮยจะทำอาชีพครูจริงๆเหรอวะ เงินเดือนก็น้อย จะบ้ารึป่าว
 นั้นแหละฮะมันแล้วแต่คนจะพอใจในแบบไหนเราไม่มีสิทธิที่จะไปว่าหรือตัดสินคนอื่นว่าสิ่งที่เขาทำอยู่ดีหรือไม่ดี บางทีคนที่เงินเดือนหมื่นต้นๆได้ส่งเงินให้พ่อแม่ใช้เยอะกว่าคนที่ได้สามสี่หมื่นก็ได้น่ะครับ
comment68:มันเป็นวัฒนธรรมอ่ะครับ แบบฝังรากลึกเป็นเจ้าคนนายคนก็เป็นข้าราชการนี่แหละครับ
comment69:อาชีพมันทำให้คนมีเกียรติไม่ได้หรอก แต่คนต่างหากที่เป็นตัวกำหนดว่าอาชีพนั้นมีเกียรติไหม

เป็นข้าราชการแต่ทำงานเช้าชามเย็นชาม คอรัปชั่น ก็ไม่ต่างอะไรกับสวะ
เป็นคนทำงานเอกชนแต่มีความรับผิดชอบ พัฒนาตัวเองเสมอ ไม่คดโกง ก็เป็นคนมีเกียรติได้
ในทางกลับก็เช่นเดียวกัน
comment70:บางคนเสียเงินเป็นแสนครับ ให้ลูกทำงาน อบต พนักงานราชการ อะไรแบบนี้  แค่นี้ก็เอา ขอแค่ได้ชื่อว่าทำงานราชการ
comment71:เอาจริงๆ ข้าราชการมันต่อยอดได้ครับ ยิ่งสำหรับ ตจว ด้วยเนี่ย บริษัทเอกชนใหญ่ๆ ใน ตจว มันมีไม่เยอะหรอกครับ แต่ข้าราชการ คุณอยู่ๆ ไป รู้จักคนนู่นนี่นั่น แป๊ปๆ ไปโผล่สายการเมืองล่ะ หุหุหุ
comment72:ข้าราชการบางทีเหมือนอาชีพรองนะ 
ค้าขายหรือทําอย่างอื่นไปด้วยได้ แล้วค่านิยมคือมั่นคง แก่ตัวไปก้ไม่กลัวครอบครัวยังไงก็รอด

จริงๆเอกชนก็รับจ๊อบได้
แต่พอแก่ตัวเอกชนจะดูไม่มั่นคงเลย ถ้าแก่ตัวไปไม่มีเงินเยอะจริงคนกลัวจะลําบาก
comment73:เคยโดนคนพูดกับเราว่า "แฟนพี่ทำงานอะไร?ทำไมพี่ไม่มีสามีเป็นตำรวจคะ พี่สาวหนูหน้าตาขี้เหร่กว่าพี่ตั้งเยอะยังมีสามีเป็นตำรวจได้เลย...." เราก็ได้แต่ยืนนิ่งไป แล้วยิ้มอ่อนใส่
comment73-1:ถ้ามีคนถามแบบนี้ ผมแนะนำให้ตอบไปเลยนะคับว่า...

"รู้มั้ย ตำรวจน่ะ พอมันตรวจท้องที่เสร็จแล้วมันก็ไปตรวจที่ท้องต่อน่ะ" 

หมายความว่า พอตำรวจไปตรวจท้องที่เสร็จ ก็ไปหาเมียน้อยต่อ นอกซะจากว่าถึงเวลาเข้าบ้านน่ะคับ

ประโยคนี้ผมไม่ได้คิดเองนะ แต่เป็น "อาจารย์พรชัย สุนทรพันธุ์" ท่านได้กล่าวเอาไว้

ตำรวจท่านใดมีปัญหาไปเคลียร์กับแกเองนะ แต่อาจารย์แกไม่กลัวหรอก เพราะตำรวจชั้นผู้ใหญ่ที่ดังๆ ทั้งหลายน่ะ ลูกศิษย์แกหมดนั่นแหละ
comment74:ในต่างจังหวัดมันหางานที่ทำแล้วมองเห็นอนาคตยาก ยกเว้นรับราชการ กับทำธุรกิจค้าขายของตัวเอง ถ้าเป็นลูกจ้างเอกชนมันก็ไม่ถึงใหนจริงๆ นั่นละ
comment75:ผมเรียนจบในสาขาที่เหมาะจะทำอาชีพข้าราชการโดยตรง รวมถึงที่บ้านผมก็อยากให้รับข้าราชการด้วย แต่สำหรับผมแล้วผมไม่ต้องการเพราะผมเบื้อหน่ายระบบเน่าๆที่เป็นอยู่ ทุกวันนี้ผมเลยออกมารับงานแบบฟรีแลนซ์ ถึงพวกนั้นจะมาบอกว่าผมกระจอกเป็นแค่ลูกจ้าง แต่ผมไม่สนใจหรอก เพราะสำหรับผมแล้วผมไม่ได้ยอมรับคนจากฐานะว่ารวยหรือจน หรือแต่งตัวดีแค่ไหน แต่ผมจะยอมรับตรงที่ความสามารถในการทำงานว่าแน่ซักแค่ไหน ซึ่งแน่นอนว่าในวงการฟรีแลนซ์ในสายงานของผมถ้ามันไม่เก่งไม่มีฝีมือจริงคงอยู่กันไม่รอด เป็นเสมือนสมรภูมิโคลอสเซี่ยมที่เต็มไปด้วยสัตว์ร้าย และเหล่ากลาดิเอเตอร์ที่ฆ่าฟันกันเองเพื่อความอยู่รอด ผู้อ่อนแอก็ต้องถูกกำจัดทิ้งไป เหลือแต่ผู้ที่แข็งแกร่งกว่าเท่านั้นที่คงอยู่ เส้นสาย หรือแม้แต่ใบปริญญาก็เป็นได้แค่กระดาษเช็ดก้นเท่านั้นแหละในวงการนี้ เพราะมีเพียงแค่สิ่งเดียวเท่านั้นที่เขาจะให้การยอมรับได้ นั่นก็คือ ความสามารถ เท่านั้น
comment76:อาชีพที่ มีเกียรติ คือ ไม่ดูถูก อาชีพอื่น ว่าต่ำต้อย ทุกคคนพูดถูกหมด ไม่ว่าอาชีพอะไร คุณประพฤติตัว ปฏิบัติตน อย่างมีเกียรติ คุณก้อจะเห็น คุณค่า ของอาชีพ อื่นๆ  ถารดูถูก อาชีพอื่น ยังมองได้อีกว่า คน คนนั้น มีนิสัย อย่างไร..?
comment77:ส่วนใหญ่ ที่เขาเห็นว่าข้าราชการดีกว่าเอกชนเพราะ..

จังหวัดไม่ใหญ่น่ะ งานเอกชนมันน้อยน่ะคับ เขาจึงเห็นว่างานข้าราชการมันมั่นคงกว่าก็เท่านั้น ก็เลยทำให้คิดว่าดีกว่า

ซึ่งไม่ผิดอะไร เพราะเป็นมุมมองของเขาน่ะคับ ยิ่งคนแก่ เขาเห็นอะไรมาเยอะ ผ่านอะไรมาเยอะ เขาก็ว่าไปตามมุมมองของเขา

ถ้าเป็นพนักงานบริษัทแล้วไม่คิดจะต่อยอดอะไรเลย จมปลักอยู่กับตำแหน่งนั้นจนเกษียณ ผมว่าข้าราชการมันก็ดีกว่านะ

แต่ถ้าเก็บประสบการณ์ซักหน่อย มีเงินทุน เพิ่มความรู้ให้ตัวเอง แล้วผันตัวเองเป็นเจ้าของกิจการหรือทำธุรกิจอื่น มันก็ดีกว่าข้าราชการนะ

อยู่ที่ว่า เป็นพนักงานบริษัท อนาคตคุณจะทำอะไร และเป็นข้าราชการแล้ว คุณมีแผนจะทำอะไรเพิ่มเติม

ถ้าไม่ทำอะไรเลย สุดท้าย ข้าราชการก็มั่นคงกว่า จึงทำให้พวกเขาคิดว่าข้าราชการดีกว่ายังไงล่ะคับ
comment78:เเล้วเเต่คนครับ ผมก็คนบ้านนอก 
    ไม่ได้วัดอะไรใครจากตรงนั้นเลย เเต่ผมจะดูจากนิสัยมากกว่า  
   ผมมองว่า ผลงาน+สิ่งที่ทำ+นิสัยสันดาร=วัดค่าเเละเกียรติของบุคคลนั้นได้  
  ไม่รู้สิ่ครับ  ผมวัดเกียรติของคนจากตรงนี้ ไม่ได้วัดจากหัวโขน
comment79:คนบ้านนอกคอกนาสมัยก่อนยึดติดกับเคสื่องแบบที่ดูโก้เก๋ไปไหนใครก็ไหว้ ชาวนาตาสีตาสาขึ้นไปหน่วยงานราชการตัวลีบเหลือนิดเดียว พอมีลูกหลานก็อยากให้รับราชการ ชาวบ้านไม่รู้จักหรอกครับ วิศวะโรงงานอุตสาหกราม โรงงานนุ่นนี่. แถวบ้านไม่มี ไม่รู้เงินเดือนเท่าไร่
comment80:น่าจะเป็นความคิดของคนไทยแท้ๆ (ส่วนมาก)  ที่อยู่ต่างจังหวัด คนไทยเชื้อสายจีนอย่างเรา บ้านเรา ญาติพี่น้อง หรือคนไทยเชื้อสายจีนอีกหลายๆ คน เฉยๆ กับการเป็นข้าราชการมาก แค่มองว่าข้าราชการหรือลูกจ้างเอกชนมันก็คืออาชีพนึง เรามองที่สิ่งไหนจะหาเงินให้เราได้มากกว่า แน่นอนว่าเรามองที่การได้มีธุรกิจของตัวเอง เป็นนายตัวเอง ประสบความสำเร็จกับกิจการตัวเอง เป็นสิ่งที่น่าชื่นชม
ส่วนตัวเราก็ทำงานราชการอยู่ (บังเอิญได้งานหลังเรียนจบ) และอยู่ต่างจังหวัด แต่เป็นคนกรุงเทพโดยกำเนิด รับรู้ถึงสังคมและความคิดของผู้คนใน ตจว ที่ยังมองการเป็นข้าราชการช่างมีเกียรติและสบาย สามารถเบิกนู่นนี่นั่นได้ ทุกวันนี้เราทำงานหวังเก็บเงินเพื่อได้มีธุรกิจของตัวเองในอนาคต ส่วนพี่ๆ ในออฟฟิส เกิน 80%  คิดจะอยู่ไปจนเกษียณ  มันเป็นแบบนั้นจริงๆ
comment81:ศุลกากรตามด่านสิ ได้มากกว่าเงินเดิอน+ เบี้ยเลี้ยง ตามเรท กพ. เป็นสิบๆเท่า
comment82:ทุกอาชีพมีความสำคัญหมดขึ้นอยู่กับมุมมองของแต่ละคน อาชีพรับราชการ ก็ดีตรงที่มีสวัสดิการค่ารักษาพยาบาล ค่าเล่าเรียนครอบคลุมถึงคนในครอบครัว  เงินเดือนแรกเริ่มอาจจะไม่เยอะ แต่เงินจะขึ้นไปเรื่อยๆแบบน้ำซึมบ่อทรายบั้นปลายชีวิตก็สามารถวางแผนอนาคตได้ เพราะเป็นอาชีพที่มั่นคง อาชีพพนักงานบริษัทเอกชน ดีตรงที่เงินเดือนสูง มีโบนัส มีโอกาสต้องรีบเก็บเงิน รีบกอบโกยไปไว้ในรูปแบบต่าง เช่นซื้อกองทุนรวม ซื้ออสังหา สวัสดิการอาจจะมีมากบ้างน้อยบ้างก็ขึ้นอยู่กับความมั่นคงและความมีชื่อเสียงของบริษัท ส่วนด้านการทำงานคุณต้องเจ๋งจริง ความเก่งต้องห้ามลดลงเด็ดขาดแรงกดดันอาจจะมีมากกว่าข้าราชการ ยิ่งถ้าคุณมีตำแหน่งใหญ่โตก็ต้องยิ่งระวังตัวเพราะอาจจะโดนเลิกจ้าง เพราะเงินเดือนคุณคนเดียวอาจจ้างพนักงานใหม่ๆได้3-4คน ทุกอาชีพก็ดีหมดล่ะครับขึ้นอยู่กับว่าใครจะวางแผนการใช้ชิวิตและการออมได้ดีกว่ากันก็เท่านั้นเอง
comment83:ผิดกับที่บ้านเราเลย. ต่างจังหวัดเหมือนกัน
แต่แม่เรายังห่วงเราที่สุด. รวมทั้งครอบครัว(ตา ยาย พี่ น้อง น้าๆ)
เพราะด้วยเงินเดือนข้าราชการของเรา เป็นรายได้ที่ค่อนข้างต่ำเมื่อเทียบกันพี่น้องคนอื่นๆ(วุฒิป.โท)
แถมงานราชการก็ไม่ได้สบายอย่างคนอื่นมอง งานราชการไม่มี OT. ไม่มีโบนัส
ขึ้นชื่อว่าภายใต้การรับผิดชอบของเรา. เราต้องทำให้ทันกำหนด ฯลฯ

ปล.การทำงานใดๆก็ตาม ล้วนมีความสำคัญแตกต่างกันไปตามบทบาท  อย่าเปรียบเทียบเลย
comment84:เรื่องเกียรติ
-ทุกอาชีพมีเกียรติด้วยกันทั้งนั้นแหละ มันขึ้นอยู่กับว่าจะทำให้มีเกียรติหรือจะทำให้ไร้เกียรติ

เรื่องการประพฤติปฏิบัติในหน้าที่
-ข้าราชการไม่ดีก็มีคนดีๆก็เยอะ เอกชนก็เหมือนกัน อย่าเหมารวมก็พอ

เรื่องความคิดคน ตจว.
-เขาคิดว่าเป็นอย่างนั้น แต่คุณอาจจะคิดอีกอย่างและอยากให้เขาหันมาคิดแบบคุณ ไม่ลองกลับกันบ้างล่ะ?
-เขาไม่ได้โข่งโบราณ ทุกคนมีเหตุผมทางความคิดแต่ละคนอยู่แล้ว
-เขาชอบคุณอาจไม่ชอบ คุณชอบเขาอาจไม่ชอบก็ได้นะ

เรื่องคนในกระทู้นี้
-คนให้เหตุผลก็มี คนใส่อคติก็เยอะ คนพูดเพราะมือกำหมัดก็มาก

เอมา..
comment85:สร้างบ้านหลังใหญ่ๆเดี๋ยวคนก็เลิกเม้าท์เอง
comment86:ทำไมมันตรงข้ามกับแถวบ้านเลย  แถวบ้านนี่เด็กรุ่นใหม่ใครเป็นข้าราชการ (แบบที่ไม่ได้โดดเด่น อยู่ในวงการแพทย์ หรือต่างประเทศ) 
จัดว่าเส็งเคร็งสุดๆๆๆ  ขออนุญาติใช้คำนี้น่ะ จากประสบการณ์ตรงที่พ่อแม่เป็นข้าราชการสัญญาบัตรมาทั้งชีวิต  ทำให้ตาย ก็ไม่รวย 
เหนื่อยแทบตายก็ได้แค่นั้น
ช่างเขาเถอะค่ะ จขกท. มุมมองใครมุมมองมัน  เงินเดือน 30,000 แล้วยังจะต้องแคร์นายสิบอีกหรอคะ เป็นเราขำใส่ไปแล้ว
comment87:ผมก็เป็นข้าราชการ ทำงานอยู่ส่วนกลาง ครั้งแรกที่ได้ไปงานพระราชทานเพลิงศพี่ต่างจังหวัด โดยต้องแต่งเครื่องแบบไปรับหีบเพลิง
ความที่เราเป็นผู้น้อย ก็ช่วยเจ้าภาพแจกของชำรวยแขกที่มางาน ก็ชาวบ้านแถวนั้น
ที่ทำเอาสะเทือนใจ คือ ชาวบ้านผู้เฒ่าผู้แก่ ยกมือไหว้เราท่วมหัว เราก็ตกใจไหว้กลับแทบจะลงไปกราบกันทั้งคู่ เห็นว่าเขามีความเกรงคนในเครื่องแบบ

วินาทีนั้นความคิดในหัวคือ นี้ละต้นเหตุที่ตาม ต่างจังหวัด ชาวบ้านโดนข้าราชการบางคนรังแกง่ายๆ เพราะความยำเกรงแท้ๆ ข้าราชการเองก็ควรมีจิตสำนึกของความเป็นข้ารับใช้ประชาชน เป็นโดยความสมัครใจโดนจิตสำนึกศักดิ์ศรีมันไม่หายหรอก
comment87-1:คุณเป็นคนดีมากค่ะที่มีความคิดมองโลกในความเป็นจริงแบบนี้ อยากให้มีข้าราชการแบบนี้เยอะๆ ค่ะ
comment87-2:สำหรับผม ขรก ก็เสียภาษีเหมือนกัน ผมมองว่าคุณคือผู้ให้บริการประชาชน ไม่ใช่ข้ารับใช้ประชาชนครับ
comment88:โลกใครโลกมันคุยกันคนละภาษา ระดับตำแหน่งก็วัดกันยาก อย่าเอามาเปรียบกันเลย. แต่ถ้าอยากเอาชนะก้อแนะนำให้สนิทกับผู้กำกับ ส.น.นั้น ตอนนั้นครอบครัวเพื่อนคุณก้อจะให้เกียรติคุณเอง555
comment89:ระบอบอุปถัมภ์ คือคำตอบครับ 
ไม่รวย แต่มีเส้นมีสาย คือ good  
รวย และมีเส้นสาย มีอิทธิพล คือ  Excellent   
ไม่รวย แถม ไม่มีเส้นสาย คือ fail
comment90:คับ
comment91:ผมทำงานเอกชนแค่พนักงานเขียนแบบ ออกรถปาเจโร่ได้ น้องข้างบ้านจบครูปฐมวัยยังไม่พอส่งพ่อแม่เลย แค่นี้ละครับ
comment92:คนเก่งๆที่ไหนไปสอบตำรวจ
comment93:ข้าราชการ เงินเดือนน้อยคะ สมัยนี้ก็ หมื่นต้นๆ ขึ้นไป ถ้าเที่ยบกะ รัฐวิสาหกิจ หรือ เอกชน (บางที่) ... ก็แค่ มีเกียรติ มีศักดิ์ศรี  มีอำนวจ ถ้าไม่ทำอะไรที่ผิด อย่างน้อยๆ ก็ยังทำงานได้ถึงเกษียร ไม่ต้องกลัวว่าจะต้องโดนลอยแพตอนอายุเยอะๆ  ดังนั้นสมัยนี้ จะเห็นได้ว่า เด็กสมัยนี้ที่จบใหม่ๆ จะพยายาม สอบแข่งขันกันมาก  สอบเป็นพัน แต่บรรจุ แค่ อัตรา สองอัตรา
comment94:ใช่ค่ะ คนแถวบ้านเรา โดยเฉพาะแถวชนบทมีความคิดแบบนี้กันจริงๆ ว่างานราชการยังไงก็ดีที่สุด
comment95:ไม่ต้องสนใจค่ะ
เอาตัวเองรอด!
ดูแลพ่อแม่ให้กินอิ่มหลับสบาย
เท่านั้นก็พอ...

คนเรามันไม่มานั่งอิจฉาชีวิตคนที่ด้อยกว่าหรอกค่ะ
เราเจอมาเยอะเจ็บมาเยอะ
ปากดีๆฉลาดๆทั้งนั้น...แต่ก็เอาตัวเองไม่รอดสักคน!
การตบหน้าคนเหล่านั้น คือวันที่เขาไม่มีเเล้วมาหยิบยืมเรานี่แหละ
" เอาไปเลยป้า...ไม่ต้องคืน " เป็นคำพูดที่สุภาพใจดี แต่คนฟังที่คิดร้ายกับเราเสมอๆฟังเเล้วสะเทือนตับดีนักแล

ตอนเราล้ม...มันไม่มีใครชื่นชมเราหรอกค่ะ
คนฉลาดก็มา... คนหวังดี(ประสงค์ร้ายก็เยอะ!)
แหม...  รู้สึกอบอุ่นกว่าหน้าร้อนของประเทศไทย ก็มีแต่ความหวังดีของญาติๆเรานี่แหละค่ะ 555555555555
comment96:รึสังคมบ้านเราแปลกว่าสังคมที่อื่น เพราะ
ตอนเรียนจบใหม่ๆ มีแต่คนถามว่าลูกเงินเดือนเท่าไหร่ เทียบกับลูกเค้าที่ทำงานอยู่ กรุงเทพฯ
ต้องยอมรับว่าเงินเดือนข้าราชการเงินไม่เท่าธุลีดินของเพื่อนที่ทำงานเอกชน
แถมที่ทำมา สิบห้าปี แล้วก็ยังไม่เท่า 

หลังมีลูกแล้ว หนึ่งคน กลับคิดว่าจริงๆ แล้วที่พ่อแม่อยากได้ ไม่ใช่ตัวเลขที่บอกว่าลูกเงินเดือนเท่าไหร่
แต่การรับราชการ เช่น ตำรวจ พยาบาล หรือครู เป็นตำแหน่งที่มีอยู่แทบทุก ตำบล ในประเทศไทย
และวันนึงลูกที่จากเราไปตั้งแต่จบ ม.6 จะกลับมาอยู่กับเราเหมือนเมื่อก่อนอีกครั้ง
comment97:ขอหลักฐานด้วยครับ อย่าตั้งกะทู้ล่อเป้า
comment98:ความเชื่อฝั่งหัวครับเราจะเห็นได้จากการอวยพรเด็กในโอกาสใดก้อตามจะมีข้อความว่า"ขอให้ได้เป็นเจ้าคนนายคน"
comment99:โดยส่วนตัว ไม่เคยรู้สึกว่าข้าราชการเป็นบุคลากรที่เก่งเลย
จากที่ประสบมากับตัว แต่เชื่อว่ามีคนเก่งในงานบ้างแหละ
comment100:อย่าคิดมากเลยครับ มุมมองคนเราไม่เหมือนกัน เขาคุ้นเคยกับสิ่งนั้นบ่อยๆเขาก็ต้องเชื่อสิ่งนั้นว่าดีที่สุด  สมัยมอปลายเพื่อนระแวกบ้าน เขาสอบติดนายสิบกัน3คน ผมนี่จมดินเลยเพราะไม่สนใจไปสอบกับเขาญาติๆด่าว่าโง่เรียนต่อทำไม แต่แม่เข้าใจ แต่บางครั้งก็กดดันมากๆอยากไปสอบเรียนนายร้อยตำรวจ จบมาจะได้เป็นผู้หมวด แล้วให้ลูกหลานญาติๆที่เป็นนายสิบมาตะเบ๊ะให้สะใจ  แต่ก็แค่คิดสุดท้ายเป็นพนักงานเอกชน จมดินสิจะเหลือดีอะไร โดนเหมือน จขกท ที่ว่าเรียนมาแทบตายก็เป็นขี้ข้าเขาอยุ่ดี(อ้าว ข้าราชการไม่ใช่ขี้ข้ารึ)แต่ตอนนั้นไม่คิดไรมากแล้ว ก็ทำสิ่งที่เราชอบไปเรื่อยและระวังอย่าให้พลาดเพราะมีคนรอเหยียบอยู่ หลังจากเป็นขี้ข้ามา16ปีแล้วลาออกมาลงทุนทำเองก็ล้มลุกอยู่หลายครั้งแต่ก็ผ่านมาได้ ทุกวันนี้ผมกลายมาเป็นคนเก่งคนฉลาดคนดีซ่ะงั้น นี่ล่ะครับปากคน อย่าไปใส่ใจเลย "รู้หน้าที่ตัวเอง เคารพหน้าที่คนอื่น" ชีวิตจะดีครับ
comment101:ดีที่สวัสดิการ ถึงพยายามสมัครเข้าไปกันให้ได้
comment102:จขกท อายุ 29 ปี เงินเดือน 3 หมื่นกว่าถือว่าเยอะแล้วครับ แต่อย่าแข่งกันเรื่องรายได้เลยครับ แข่งเรื่องผลงานดีกว่าไหมครับ เช่น มีการปรับปรุงงานในหน้าที่ตนเองอะไรไปแล้วบ้าง เอาไอเดียมาแชร์กันจะดีกว่าน่ะครับ
comment103:เอกชนบ้านนอก มันรายได้น้อย แถมชีวิตไม่แน่นอน อีกต่างหาก ถึงแม้จะเป็นเอกชนรายใหญ่ในจังหวัด ก็ใช่จะเงินเดือนเยอะตามองค์กร  ส่วนใหญ่ไม่ได้มองเรื่องเกียติ อะไรหรอก มองว่าอาชีพมั่นคงกว่า  เพราะเอกชนตามต่างจังหวัดส่วนมาก ก็เหมือนที่บอก  อันนี้พูดเฉพาะ การเป็นพนักงานเอกชน  กับพนักงานของรัฐ นะ  ไม่นับเจ้าของกิจการ
comment104:#เราต้องการคนแบบไหนในการทำงานเพื่อชาติ
 ข่าวเรื่องการตั้งกรรมการสอบ 3 หัวหน้าอุทยานฯ พีพี อ่าวพังงา และสิมิลัน ซึ่งทั้งพีพีและอ่าวพังงามีผมเป็นที่ปรึกษา อาจทำให้มนุษย์ที่ใจเย็นอย่างถึงที่สุด ตะโกนออกมาด้วยความโกรธ

เผอิญผมตัดสินอะไรด้วยผลลัพธ์ มิใช่ด้วยอารมณ์ความรู้สึก ผมจึงอยากนำผลลัพธ์มาให้เพื่อนธรณ์พิจารณา ดูสิว่าอุทยานที่ดำเนินการเช่นนี้ สมควรถูกตั้งกรรมการสอบไหม?

หัวหน้าพีพีและอ่าวพังงา เพิ่งมารับหน้าที่และทำงานจริงจังแค่ 1 ปี ผมจึงขอเทียบงาน 1 ปีให้พวกเราดู (ปีงบประมาณ ตุลา-กันยา)

#พีพี
 รายได้ ปีก่อน 11 เดือน 74 ล้านบาท
 รายได้ ปีนี้ 11 เดือน (ถึงสค.59) 502 ล้านบาท

เรือท่องเที่ยวในระบบ ปีก่อน 90 ลำ
 เรือท่องเที่ยวในระบบ ปีนี้ 1,600 ลำ

ทุ่นจอดเรือ ปีก่อน 8 ลูก
 ทุ่นจอดเรือ ปีนี้ 105+ ลูก (รอจากโครงการอีก 90 ลูก)

ทุ่นบอกเขต ปีก่อน แทบไม่มี
 ทุ่นบอกเขต ปีนี้ 3,000+ เมตร

เรือตรวจ ปีก่อน เรือยาง 1 ลำ
 เรือตรวจ ปีนี้ เรือยาง 2 ลำ เรือตรวจและเรือยาง 5 ลำ (กำลังจัดซื้อ)

หน่วยพิทักษ์อุทยาน ปีก่อน ไม่มีแม้กระทั่งหน่วยพิทักษ์บนพีพีดอน
 ปีนี้ จัดตั้งหน่วยพิทักษ์บนพีพีดอน จัดหน่วยตรวจบนอ่าวลิง ฯลฯ

ชาวบ้าน ปีก่อน ไม่มีกิจกรรมใด 
 ชาวบ้าน ปีนี้ จัดตั้งกลุ่มพิทักษ์พีพี วางทุ่นจอดเรือเอง ติดตั้งป้าย ประกาศเลิกขายฉลาม/ปลานกแก้ว ฯลฯ

เขตอนุรักษ์ ปีก่อน ไม่มีเรื่องอะไร
 เขตอนุรักษ์ ปีนี้ ปิดเกาะยูง เปิดพื้นที่ฟื้นฟูแนวปะการัง 3 เขต

#อ่าวพังงา
 รายได้ ปีก่อน 11 เดือน 57 ล้านบาท
 รายได้ ปีนี้ 11 เดือน (ถึงสค.59) 336 ล้านบาท

เรือท่องเที่ยวและแคนูในระบบ ปีก่อน 502 ลำ
 เรือท่องเที่ยวและแคนูในระบบ ปีนี้ 1,373 ลำ

ทุ่นบอกเขต ปีก่อน แทบไม่มี
 ทุ่นบอกเขต ปีนี้ 500+ เมตร

เรือตรวจ ปีก่อน เรือเร็วและเรือยาง 
 เรือตรวจ ปีนี้ กำลังจัดซื้อเรือตรวจและเรืออื่นๆ เพิ่ม 4 ลำ (กำลังจัดซื้อ)

ด้วยตัวเลขสรุปแค่นี้ ลองคิดเองว่าสมควรที่หัวหน้าจะถูกสอบไหม ?

ผมยังไม่กล่าวถึงหัวหน้าสิมิลัน ซึ่งคงเป็นการสอบที่พิสดารเป็นอย่างยิ่ง เพราะหัวหน้าเพิ่งมารับตำแหน่งในเดือนมิถุนายน 59 ซึ่งเป็นช่วงปิดฤดูกาลท่องเที่ยวไปแล้ว ยังไม่ได้เริ่มงานเรื่องการท่องเที่ยวและการบริการด้วยซ้ำ แล้วจะถูกร้องเรียนได้อย่างไร (เกาะสิมิลันปิดเดือนพฤษภาคม-เดือนตุลาคม)

ผมทราบดีว่าการตั้งกรรมการสอบเป็นระบบของราชการ เมื่อมีต้นเหตุและมีเหตุอันควร ก็ต้องตั้งคณะกรรมการตามระบบ 

คำถามคือ แล้วมันมี #เหตุอันควร บ้างไหม ? 

กรุณาย้อนกลับไปอ่านข้อมูลที่ผมสรุปไว้ให้ จากนั้นลองคิดพิจารณาถึงเหตุอันควร ในการตั้งกรรมการสอบหัวหน้าอุทยานที่ทำงานได้ #ผลลัพธ์ เช่นนี้

ถ้าพบว่ามี “เหตุอันควร” ในการสอบ ก็ควรจะตั้งกรรมการสอบคนที่เป็นที่ปรึกษาของทั้งสองอุทยาน (อย่างเป็นทางการ) ให้มันรู้กันไป

ให้มันรู้ว่า ตลอดหนึ่งปี ใครเป็นคนจ่ายเงินเดือนนักวิทยาศาสตร์ทางทะเลไม่รู้กี่คนต่อกี่คนที่ลงไปช่วยพีพีและพังงา ที่ปรึกษาได้เงินจากที่ไหนบ้าง ที่ปรึกษาหาเวลาจากไหนมาทำงาน ลงไปเดือนละ 2 ครั้ง แล้วลูกเมียไม่ต้องใช้เงินเหรอ ฯลฯ

อาจารย์ธรณ์เป็นคนทำอะไรก็ดูเหมือนง่ายไปหมด อาจารย์ธรณ์ไม่เคยท้อ ไม่เคยเรียกร้องขอกำลังใจ

ผมน้ำตาซึมเมื่อเขียนถึงประโยคนี้ ผมไม่เคยร้องไห้ให้ตัวเอง และมั่นใจแน่ว่าไม่มีวัน 

น้ำตาผมกำลังไหล เพราะคิดถึงพี่ๆ ที่มุ่งมั่นทำงาน เงินเดือนไม่กี่พัน เก็บเงินเข้าหลวงวันละ 2 ล้านเศษ 

พี่ๆ ที่ลอยคอเก็บขยะในน้ำ ที่ขับเรือยางฝ่าคลื่นไปพานักท่องเที่ยวที่ลอยไปกลับฝั่ง ที่คอยดูแลคนต่างชาติต่างภาษาวันละไม่รู้กี่พันต่อกี่พัน ตากแดดฝ่าลมไปห้ามคนให้อาหารลิง ไปห้ามคนให้อาหารปลา ไปจับปรับคนเก็บปะการังกลับบ้าน ฯลฯ

พี่ๆ ที่เริ่มงาน 6 โมงเช้า ไม่มีเวลาเลิกจนกว่านักท่องเที่ยวคนสุดท้ายจะไปจากเกาะ ไม่มีวันหยุด

พี่ๆ แค่ไม่กี่สิบคน ต้องดูแลนักท่องเที่ยว 1,600,000 คน (พีพี) และ 1,300,000 คน (อ่าวพังงา) (11 เดือน)

พี่ๆ ที่นอนอยู่ในเต็นท์ 1 ปี เพราะไม่มีบ้านซุกหัวนอน ไม่มีแม้สัญญาณโทรศัพท์เพื่อพูดคุยกับลูกเมียบนฝั่ง (อ่าวมาหยา)

พี่ๆ ที่ร่ำไห้เมื่อท่านรัฐมนตรีถามว่าเป็นไงบ้าง น้ำตาคลอเบ้าเมื่อมีผู้สื่อข่าวไปสัมภาษณ์

กรุณาคิดถึงคนเหล่านั้นบ้าง กรุณาคิดบ้างว่าเขาจะรู้สึกอย่างไร เมื่อหัวหน้าโดนสอบ เมื่องานที่เขาทุ่มเททำ มี “เหตุอันควร” ที่ถูกสงสัยว่าถูกต้องหรือไม่ ?

อะไรคือสิ่งที่ได้รับเมื่อ #ทำงานเพื่อยเหตุ – ผมซัดโฮใหญ่เมื่อเขียนจบประโยคสุดท้ายครับ
http://www.matichon.co.th/news/282681

ข้าราชการดีทำเงินเข้าหลวงถูกตั้งกรรมการสอบเพราะไม่ได้จ่ายนาย ตำแหน่งทางราชการยิ่งสูงยิ่งเลว ยิ่งสูงยิ่งโกงชาติครับ
comment105:ข้าราชการ ก็มีเกียรติแหละ แต่ถ้าให้ผมเลือกเป็นนะ เป็นข้าราชการตำรวจ ยศสัญญาบัตรขึ้นดีกว่า ความก้าวหน้ามันเยอะกว่า ไม่ก็เป็นอัยการ ผู้พิพากษา เงินเดือน เยอะ ขึ้นตามขั้นไม่ต้องทำผลงานไม่ต้องเลียแข้งเลียขาใคร อายุงานถึงก็ได้เลื่อนอัตโนมัติเลย ไม่เหมือนข้าราชการอื่น เช่นครู กว่าจะเลื่อนขั้นที ต้องทำผลงาน เสียเงินยัดโน่นยัดนี่ แค่เงินเดือนเริ่มต้นก็น้อยอยู่แล้ว
comment106:นี่คือปัญหาที่ทำให้ข้าราชการหลายคน
คิดว่าตัวเองเป็นเจ้านายประชาชน
comment107:คนทำราชการมีสักกี่คนที่อยากมาทำงานให้ประชาชน ร้อยละแปดสิบมาทำเพราะสวัสดิการทั้งๆนั้น เลยทำให้ข้าราชการพวกนี้ทำงานเช้าชามเย็นชามไม่เห็นหัวประชาชน
comment108:ไม่ต้องคนอื่นหรอก แม่ผมเลย ตั้งแต่ผมเรียนจบเมื่อสิบกว่าปีที่แล้ว  สมัยนั้นมีอินเตอร์เน็ตแล้ว แต่ยังไม่แพร่หลายมีแทบทุกบ้าน หรือมีแทบทุกมือถือแบบเดี๋ยวนี้  หางานข้าราชการก็เลยไม่รวดเร็วทันใจ ผมก็เลยไปสมัครงานเอกชน ปรากฎว่าแม่ผมค้านหัวชนฝาเลย แถวบ้านมีโรงเรียนเอกชนอยู่ที่นึง พอดีเขาเปิดรับสมัครครู ผมก็เลยจะไปสมัคร แม่ผมบ่นเช้าบ่นเย็น ว่าใช้งานเหมือนคนใช้ เหมือนทาส จะเข้าหาครูใหญ่ต้องคลานเข้าไปหา  จนผมต้องไม่ไปสมัคร จะไปหางานอะไรก็โดนแม่ว่าให้ จนต้องอ่านหนังสือสอบข้าราชการหนึ่งปีเต็มๆ สุดท้ายก็เลยไปสอบทหารอากาศ ตำแหน่งทหารล่าม ผมสอบไม่ได้

นั่นเป็นครั้งเดียวในชีวิตที่ผมสอบข้าราชการ ผมไม่เคยสอบ กพ ไม่เคยสอบเอาคุณสมบัติอะไรเลยที่สามารถทำให้เป็นข้าราชการได้ ใจผมไม่เคยนึกชอบงานข้าราชการ ผมชอบงานอิสระตลอดมา แต่แม่ผมปฎิเสธสิ่งที่ผมเป็นตลอด แม่เคยบ่นว่าถ้าลูกทุกคนเป็นครูได้แม่จะหายห่วง ซึ่งพี่น้องผม 3 คน ก็ไม่เคยมีใครเป็นข้าราชการเลย มีแต่น้องสาวที่อยากเป็นแต่มันสอบไม่ได้ 

ตอนนี้ผมสามสิบกว่าแล้ว ทำงานมาหลายอย่าง แต่ไม่เคยเป็นข้าราชการ แม่ไม่เคยพอใจเลย อยากให้ผมเป็นข้าราชการอยู่นั่นล่ะ จนผมไปสอบเป็นทนายได้ แม่มีความหวังว่าผมจะเรียนเนติต่อ สอบได้เป็นอัยการ หรือผู้พิพากษาบ้าง ซึ่งผมก็เคยคิดอยากจะเป็นนะ  แต่นิสัยส่วนตัวของผมไม่ชอบยุ่งกับใคร  ชอบทำงานอิสระแบบเป็นเจ้านายตัวเอง ผมไม่ค่อยมีไหวพริบ เอาาตัวรอดในองค์กรไม่เก่ง ทำงานแบบซื่อบื้อ ตรงไปตรงมา ตอนที่ผมทำงานเป็นลูกน้องคนอื่น ผมมีปัญหามาก หลายครั้งที่เดือดร้อนแทนเจ้านาย เพราะใส่เกียร์หลบไม่เป็น  ที่เลือกไปสอบทนาย เพราะเป็นงานอิสระเหมือนกัน มีความรู้กฎหมาย คุ้มครองตัวเองได้ แต่ผมก็ไม่ชอบไปยุ่งกับคนอื่นเหมือนเดิม รับคดีบ้าง คดีที่ยุ่งยากซับซ้อน โดนเอาเปรียบ ทำแล้วไม่คุ้ม ผมก็ไม่รับ  

ทุกวันนี้ ดูเหมือนผมจะพบทางของตัวเองแล้ว หลังจากลองผิดลองถูกมาหลายอย่าง ลองทำธุรกิจ ปรากฎว่าไม่เหมาะกับตัวเองอย่างแรง 
ก็เลยเปลี่ยนทิศทางหันมาสู่อาชีพนักลงทุนอย่างจริงจัง ผมเข้าสู่ตลาดหุ้นเมื่อเกือบ 3 ปีที่แล้ว ได้ๆ เสียๆ แรกๆ บอกกับใครก็ไม่ได้เพราะแม่ห้ามเอาไว้ ไม่อยากให้คนอื่นรู้เดี๋ยวเขาดูถูก คิดว่าเป็นนักการพนัน  แต่ตอนนี้ผมไม่แคร์แล้ว หลังจากเสียเงินทั้งหมดที่มีหลายแสนกับธุรกิจและหุ้น ผมก็ reset ตัวเองใหม่ ผมคิดว่าผมรู้จักว่าตัวเองควรทำอาชีพอะไรดีแล้ว ผมจะเป็นนักลงทุน (Forex, หุ้น etc ) นี่แหละ ใครจะว่า ใครจะดูถูก ใครจะไม่ชอบ ก็ทำอะไรไม่ได้แล้ว เพราะเราเปลี่ยนตัวตนของเราเองไม่ได้   ค่อยๆรวบรวมเงินขึ้นใหม่ อีกหน่อยถ้าตั้งตัวได้ อาจจะเปิดสำนักงานเล็กๆ เป็นห้องเทรดด้วย กระจายเงินลงทุนไปในแหล่งทำงานเงินต่างๆ คิดว่าน่าจะพออยู่ไหว 

ดังนั้นแล้ว ไม่ต้องไปแคร์ใครหรอกครับ ยิ่งคนนอกครอบครัวด้วย โดยเฉพาะ ตจว ยิ่งรอบนอก ชาวบ้านหลายคน ตัดสินคนแบบตื้นๆ เขาไม่รู้หรอกว่าใครมีบทบาทหน้าที่ยังไง  คนเราจะเหมือนกันหมดได้ไง  เพราะอย่างงี้ บางคนขับรถเก๋งหรูๆ แต่งตัวเท่ๆ ทำตัวเป็นพ่อเลี้ยง ไม่รู้รวยจริงรึเปล่า บางหมู่บ้านโดนหลอกให้ไปลงทุนทั้งหมู่บ้านเลยก็มี ปรากฎให้เห็นตามข่าวบ่อยๆ
comment108-1:ขนากเป็นทนายความมีวิชาชีพติดตัวยังโดนดูถูก 55 เหมือนเราเลย. มีสำนึกงานด้วย
เราตั้งมาเป็นสิบปี ส่วนใหญ่ทำแต่สัญญา งานคดีแต่ก่อนรับแต่นี้ไม่ หันมาลงทุนแทน
แม่ไม่เคยพอใจอาชีพเรา อยากให้สอบราชการ. ขนาดอัยการผู้พิพากษาเรายังไม่สอบ
ทั้งที่เรามีสิทธิสอบสนามเล็ก มารู้ตัวก็ตอนจบโทว่าไม่ชอบทางนี้จริงๆ ไม่อยากฝืนอีก
แล้วราชการทั่วไปจะสอบทำไม ไม่อยากทำอะไรที่ไม่ชอบ ชีวิตเราเองเลือกได้งานอะไรที่อยากทำ
ทำแล้วเลี้ยงตัวเองได้ก็พอ ขนาดหาเงินได้พอสมควรยังโดนเปรียบเทียบกับคนอื่นเลย
แม้แต่คนที่ทำงานประจำแต่มีหนี้ท่วมหัวไม่มีทรัพย์สินอะไรเค้ายังบอกดีกว่าเราเพราะมีงานประจำ
มุมมองแคบๆ มันคอยกดความคิดเราให้ทำอะไรไม่ก้าวหน้า บางทีก็เบื่อแต่คงเปลี่ยนเค้าไม่ได้
comment109:พล.อ.ฉัตรชัย เผยรื้อแล้วคฤหาสน์หรูนายตำรวจใหญ่ บุกรุกที่ดิน ส.ป.ก.บนเนื้อที่ 535 ไร่ พล.อ.ฉัตรชัย สาริกัลยะ รมว.เกษตรและสหกรณ์ เปิดเผยว่า ขณะนี้ได้สั่งการให้สำนักงานการปฏิรูปที่ดินเพื่อเกษตรกรรม....... อ่านต่อได้ที่ : http://www.posttoday.com/biz/gov/453871

ทำงานตำรวจมีเกียรติไหมครับ ข้าราชการมีเกียรติไหมครับ
comment110:อยากดูดีในฝูงแกะ หรือ อยากดูดีในฝูงสิงโต ครับ
comment111:เมื่อไหร่จะปรับปรุงระบบราชการให้เทียบเท่าเอกชน
โดนด่าเหมือนเป็นเหลือบไรสังคม  บางทีก็คิดนะว่าคนที่เกลียดข้าราชการเนี่ย น่าสร้างประเทศอยู่เอง จะได้ไม่ต้องมาอยู่ร่วมปะปนให้แขยงใจ
comment111-1:ระหว่างเอกชนที่ทำงานสุจริต กับราชการคอรัปชั่น ทำตัวเป็นผู้มีอิทธิพลนอกรัฐธรรมนูญเป็นมาเฟียอั้งยี่ กัดกินประเทศอยู่ทุกวัน บรรพบุรุษจะอยากไล่ใครออกนอกประเทศละครับ
comment112:เราก็โดนเปรียบเทียบประจำ. ยิ่งเป็นฟรีแลนด์มีค่าต่ำต้อยนัก. ราชการนี่ที่สุด รองมางานประจำ
อาชีพเรามันดูไม่มีค่าไม่มีเกียรติในสายตาเค้า. ทั้งที่คนจ้างเราไหว้เราทุกงาน เกรงใจมากๆ
รายได้ปีหนึ่งก็ไม่ต่ำกว่าห้าแสน บอกให้เราไปสมัครราชการเงินเดือนหมื่นกว่าบาท มีสวัสดิการ
รักษาฟรี เรามีภาระส่งคอนโดเดือนละสามหมื่น ค่าซ่อมบำรุงรักษารถปีละ 2 หมื่นกว่า ไม่เข้าโรงพยาบาลรัฐ
เราจะอยู่อย่างไงล่ะ ค่านิยมมันผิด อาชีพไหนก็มีเกียรติและมั่นคงได้อยู่ที่ตัวเองล้วนๆ แม่เราเค้ามอง
คนทำราชการเงินเดือนหมื่นกว่ากู้ซื้อบ้านซื้อรถดีกว่าเพื่อนเราที่มีธุรกิจหลายสิบล้านขับเบนซ์อีก. ตลกมาก
สมัยนี้มันเปลี่ยนไปหมดแล้ว. ทำงานประจำชีวิตไม่จำเป็นต้องดีกว่าคนทำงานอิสระ ที่รวยๆก็งานอิสระทั้งนั้น

เราเองไม่เคยดูถูกอาชีพไหน ทั้งค้าขาย  เกษตร. ข้าราชการ นักธุรกิจ ทุกอาชีพทำมาหากินได้ สร้างฐานะได้
เกียรติอยู่ที่การทำตัว ความมั่นคงอยู่ที่การวางแผนชีวิต จะรุ่งหรือร่วงเอาอะไรวัดไม่ได้ ต้องวัดที่ความเป็นอยู่
บางทีฟังก็อารมณ์เสียเหมือนกัน แต่ก็ต้องทำใจ เปลี่ยนความคิดคนอื่นไม่ได้. สังคมราชการชอบอวดลูก
บางทีแค่บอกสอบได้งานก็อวดกันแล้ว มันดูเป็นหน้าเป็นตาในต่างจังหวัด แต่พอเราเข้ากรุงเทพโดนดูถูกทันที
สมัยก่อนเพื่อนเรามองข้าราชการจนมาก คนละชนชั้นกับนักธุรกิจ โดนดูถูกมากมาย ตอนนี้เลยไม่แคร์ใคร
หาเงินใช้เองไม่ได้ขอใคร ไม่เคยโกงเอาเปรียบใครนิ ใครจะว่าก็ว่าไปชีวิตเราดีก็แล้วกัน คำคนแคร์มากไม่ได้หรอก
comment113:อาชีพเมียสิครับ ใหญ่จริงน่ากลัว น่าเกรงขาม ใช้อะไรก็ต้องทำ ถ้าไม่ทำก็โดน-หัว ไม่ว่าจะ ข้าราชการ หรือ เอกชน ก็กลัวกันทั้งนั้น
comment114:อ่านคอมเม้นแล้วสะเทือนใจ ที่บ้านไม่มีใครเป็นราชการ แต่เห็นราชการดีๆก็มีเยอะ ที่ไม่ดีก็เยอะ คนทำงานเอกชนไม่ดีกับดีก็เยอะพอกัน  เห็นคนทำงานราชการเก่งๆก็มีอยู่เยอะ ส่วนไม่เก่งก็เคยเจอมากับตัว  ส่วนคนทำงานเอกชนก็มีทั้งเก่งและไม่เก่งเหมือนกัน.....
ทำไมไม่หัดวางใจเป็นกลางบ้างค่ะ ลองคิดวิเคราะห์ดูสิ ในสังคมนี้ไม่มีใครดี 100% หรอก  คือ ไม่จำเป็นต้องใช้คำพูดเพื่อข่มให้คนอื่นเค้าด้อยกว่าเลย  จะงานไหนก็ดีเหมือนกันมั้ย ถ้าคนจะดี  บางคนเลือกทำอาชีพเพราะใจรักก็มี..   คือทุกคนเข้าใจมั้ยค่ะ ใครๆก็รักอาชีพของตนเองทั้งนั้น คนเค้ามาอ่านเค้าก็รู้สึกแย่สิค่ะ  แล้วบางคอมเม้นก็โตๆกันแล้วทั้งนั้นแต่ความคิดนั้นติดลบมาก เด็กอย่างดิฉันอ่านแล้วรู้สึกเศร้าใจค่ะ   ปล.กำลังจะเรียนจบค่ะ กำลังจะเลือกทางเดินค่ะ
comment115:บ้านผมจะนับหน้าถือตาคนมีสวนหลายร้อยไร่ กับเจ้าของธุรกิจค้าพลอยมากกว่าครับ
comment116:ทำงานรัฐวิฯมา 6 ปี คนสอบเข้าได้เก่งๆทั้งนั้นแหละครับ

แต่พอทำงานอีกเรื่องนึงไปเลย ไม่รู้ทำไม วัฒนธรรมองค์กรพาไป

ตอนนี้มาทำงานเอกชนครับ 3 ปีแล้ว ทำงานสายเดิม จากอยู่รัฐวิฯงานแบบเดียวกันทำกันเป็น เดือน มาอยู่เอกชนไม่เกิน 5 วันทำการเสร็จ
มันมาก และเหนื่อยมากๆ 555
comment117:อาจารย์ สจล copy แบบต่างชาติมารับจ้างออกแบบ 120 ล้านบาท
http://manager.co.th/Daily/ViewNews.aspx?NewsID=9590000092261

อบจ ภูเก็ตทุจริตจัดซื้อเครื่องดุริยางค์
http://manager.co.th/HotShare/ViewNews.aspx?NewsID=9590000092260
Edit: นี่ผมโพสเฉพาะข่าวใหม่เช้าวันนี้นะครับ 555 

ผมมองคนมีเกียรติที่ความดีครับ ไม่ได้มองที่เครื่องราชย์บนอก ดาวบนบ่า หัวโขนบนหัว ส่วนเรื่องความเก่งผมถือว่ามันพัฒนาได้ครับ ปัญหาหลักคือราชการยัดขยะใต้พรมไม่แก้ปัญหาครับ มันทำให้ความน่าเชื่อถือขององค์กรหมดไปครับ ลองดูกระทู้นี้ครับ http://pantip.com/topic/35583530 เรื่องทำไมคนไม่เข้าวัด ดู top comment เลยครับ ปัญหาเดียวกัน เพราะวัดวางเฉยปล่อยขยะให้อยู่ในองค์กร ความน่าเชื่อถือของวัดก็หมดไปคนก็ไม่เข้าวัดครับ
comment118:อาจเป็นเพราะกฎหมายดันเขียนไปผูกให้เอะอะอะไรก้อมีข้าราชการต้องมาเซ็นรับรอง รับรู้
ลองไปดูๆสิ หลายอย่าง เขียนไว้ เช่นเข้างานราชการ หรือ รัฐวิสาหกิจ เขียนไว้เลยว่า ต้องมีข้าราชการ เซ็นรับรอง
comment119:ข้าราชการ vs เอกชน เถียงกันจนตายก็ไม่จบค่ะ เห็นมาหลายกระทู้แล้ว
เราว่ามันขึ้นอยู่กับความคิด เหตุผล ความจำเป็น สิ่งที่พบประสบมาส่วนตัว หล่อหลอมความคิดของคนในสังคมให้เห็นต่างกัน มันก็ไม่แปลกอะไรค่ะ 
เราก็รับราชการ จบตรีโท มหาลัยท็อป 3 เลยเอ้า toeic 900+ คนรอบตัวเพื่อนฝูงก็คิดว่า ทำไมเราไม่ทำเอกชน หรือภาษาได้ ทำไมไม่เป็นแอร์ เงินเดือนแสนๆ คือก็เราทำเอกชนมาก่อน แล้วเราไม่ชอบ เราไม่ชอบการที่นายจ้างเอาเปรียบลูกค้าเกินไป แสวงหากำไร ไม่ยุติธรรมกับพนักงาน หลายอย่างค่ะ พอมาทำราชการ ได้ใช้สิ่งที่เรียนมา ก็คิดว่าตัวเองมีประโยชน์นะเว้ยกับการทำงานให้ประเทศ ถึงระบบจะช้า อะไรๆก็อาวุโสมาก่อน แต่เราก็มองข้าม ตั้งใจทำแต่หน้าที่เราไป เราก็แฮปปี้ดีค่ะ คนในที่ทำงานหลายคนก็จบนอกด้วย  
เพื่อนเรานั่งโต๊ะข้างกันเนี่ย จบมหาลัยเอกชน ค่าเทอมแสนแพงแถวบางนา แสดงว่าที่บ้านก็มีฐานะ ยังทำราชการเลย เพื่อนเล่าให้ฟังว่า เห็นพ่อแม่ (ที่ทำเอกชน) ต้องเอาเงินเก็บมารักษาคุณตาที่เป็นโรคต่างๆ แทบจะไม่เหลือ ก็เลยออกจากบริษัทมาตระเวนสอบราชการ เพราะเพื่อนเป็นลูกคนเดียว ถ้าเกิดอะไรกับพ่อแม่ขึ้นมา เพื่อนคงไม่ไหวแน่ พ่อแม่เพื่อนก็แฮปปี้สนับสนุนเพื่อนทำราชการ ไม่ได้ห้ามอะไร เป็นคนกรุงเทพด้วยค่ะ
เห็นมั้ยคะ แต่ละคน ก็ต่างความเห็น ต่างเหตุผล ไม่มีอาชีพไหนดีหรือรวยกว่าใคร ถ้าบริหารเงินเป็นค่ะ บริหารไม่ดี ทำอะไรก็ล้มเหลวทั้งนั้นแหละค่ะ
comment120:เขาก็คิดถูกแล้ว ในต่างจังหวัดลักษณะงานเอกชน(มนุษย์เงินเดือน)มันไม่หลากหลาย ความก้าวหน้าก็น้อย คนรวยๆที่ผมรู้จักถ้าลูกไม่ทำต่อที่บ้าน ส่วนใหญ่เขาก็ให้รับราชการ ส่วนใหญ่ก็ อาจารย์ ตำรวจ ไม่ก็สายปกครอง สายยุติธรรม
comment121:มันเป็นความเชื่อฝังหัวของพวกคนยุคเก่า ... ออกจะชาวบ้านสักหน่อย
comment122:ราชการไม่ได้แย่นะครับ ยิ่งอายุมากยิ่งสบาย อย่างข้าราชการทหารอายุสักห้าสิบกว่าๆ พันเอก พันเอกพิเศษ หรือระดับซีแปด ซีเก้า เงินเดือนรวมทุกอย่างเกือบแสนนะครับ แถมมาด้วยความมั่นคงแบบสุดๆ
comment123:แคร์ความรู้สึกตัวเองให้มากเข้าไว้ครับ อย่ามัวแต่ห่วงเสียงนกเสียงกาของคนรอบข้าง แล้วคุณจะใช้ชีวิตได้อย่างมีความสุขครับ
comment124:ข่าวใหม่ประจำวัน อยากทำอาชีพสุจริตไหมละครับ
ปลัดประจวบฯ น้อยใจ! คลิปเจรจาหนุ่มลาวแหกด่าน ยันไม่มีเจตนาช่วยคนผิด
อ่านข่าวต่อได้ที่: http://www.thairath.co.th/content/722958
comment125:เวาลาไปงานศพ ขึ้นบ้านใหม่ ได้เป็นประฐานจุดธุปเทียนด้วยมั้งครับ ^^
comment126:เป็น ขรก. สบายตอนแก่จริงๆ ครับ 
เงินบำนาญแม่ผมยังเยอะกว่าเงินเดือนผม ที่ทำเอกชนมา 10+ ปีซะอีก
นี่ยังไม่นับความนับหน้าถือตาในสังคมด้วยนะ แม่ผมเป็นอาจารย์ ไปไหนคนก็ยกมือไหว้
ปีใหม่ผมกลับบ้าน พื้นบ้านไม่มีที่ให้เดินน่ะครับ เต็มไปด้วยกระเช้าปีใหม่ที่คนเอามาให้
comment127:มีไอโฟน ราคา สามหมื่น เขาก็ว่ารวย
มีควายตัวละ สามหมื่น เขาก็ว่าจน

คนครับคน
comment128:เรื่องจริง.... คนแถวบ้าน (ต่างจังหวัด) สอบติดผู้ช่วยพยาบาล คนกล่าวสรรเสริญกันหัวบ้านท้ายบ้าน เล่ากันว่าเรียนเก่งมาก สอบหมอ ได้ 

แต่อีกคนสอบติด เคมี ม. ธรรมศาสตร์ ชาวบ้านเฉย ๆ เงียบกริ๊บไม่มีคนพูดถึงเลย... น้องเขาก็เลยว่าบอกว่า ตัวเองสอบเข้าโรงเรียนเดียวกับลูกเจ้าฟ้าชาย คนถึงเริ่มเก็ท
comment129:ตจว.เน้นงานที่มั่นคง
และพ่อแม่เบิกได้
ที่ฮิตมากคือครู ศักยภาพมีหรือไม่ ไม่สำคัญ 
ยังไงก็ให้เข้าไปเป็นครูให้ได้ไว้ก่อน
ชาวบ้านมองว่า งานสบาย รายได้พอสมควร และมีเกียรติ
ส่วนเรื่องอุดมการณ์ ของการเป็นครูที่มุ่งไปที่เด็ก ไม่มีการพูดถึง
อย่าแปลกใจที่มีการทุจริตสอบเข้าครูมากมาย
ส่วนมากมันเป็นตามนี้
comment130:ถ้าตำรวจมาอยู่กทม. เนี่ย มีเกียรติรึเปล่าก็ไม่รู้
ไปหลบตรงเสาไฟฟ้ามั่ง ไปหลบตู้ไปรษณีย์มั่ง 55555
ปล่อยเค้าไปเถอะ
comment131:ผมจะไม่พูดเรื่องอาชีพละกัน เพราะผมคิดว่าอาชีพทุกอาชีพมีเกียรติและศักดิ์ศรีเท่ากัน

ผมเองก็เป็นคนชนบทครับ แต่ผมไม่ได้คิดเหมือนคนโบราณเสมอไป

ความจริงแล้ว เท่าที่ผมสังเกต ได้ยินกับหู และเห็นกับตามา ร้อยละ 99.99 %

จะเป็นพวกบรรดาญาติ พี่ น้อง ระแวกบ้านนั่นแหละตัวดี ที่ชอบเอามาเปรียบเทียบกัน

ว่าคนนั้น คนนี้ สอบ อันนั้น อันนี้ ได้เป็น ครู หมอ พยาบาล

พอวันหนึ่ง มีคนสอบได้เหมือนกัน บรรดาญาติๆ ก็จะเอามาเทียบกันอีกแล้วว่า

คนไหนตำแหน่งใหญ่กว่า คนไหนเงินเดือนสูงกว่า

เท่านั้นยังไม่พอ ยังจะมีการเปปรียบเทียบว่า ใครมีรถ มีบ้านก่อน

ได้ยินแล้ว เพลียกับคนพวกนี้มากๆ


_____________________________________________________________________________________________

มีเพื่อนผมคนหนึ่งครับ เพิ่งเรียนจบมหาวิทยาลัยตอนอายุ ๓๐

เพราะก่อนหน้าเขา ออกไปทำงานก่อน

คนนี้ชอบโทรมาหาผม แล้วพูดคุยเกี่ยวกับตนเองว่า สาย อย่างนั้น อย่างนี้

เพื่อนคนอื่น ได้ดิบ ได้ดีกันหมด เหลือตนเองกำลังเรียนอยู่(ในขณะนั้น)

ผมก็ได้แต่บอกเขาว่า คนเรามีทางเดินชีวิตของตนเอง
ดูคนอื่นเป็นแบบอย่างได้ แต่อย่าเอาตนเองไปเปรียบกับคนอื่นให้มันมากนัก

อาชีพที่สุจริต มีศักดิ์ มีศรี เท่ากันหมด
comment132:อาจจะไม่เกี่ยวกับหัวข้อ ของ จขกท แต่อยากบอกค่ะ 

เราเป็นข้าราชการค่ะ อยู่จังหวัดเล็กๆ ไม่มีโรงงานหรือบริษัทใหญ่ๆ ให้เลือกงานมากนัก
สิ่งที่ดีที่สุดของการเป็นข้าราชการ สำหรับเรานะคะ คือ สามารถทำงานอยู่ในจังหวัดตัวเอง 
ได้อยู่บ้าน ได้อยู่กับพ่อแม่ทุกๆ วัน  กินข้าวด้วยกัน ไปเดินตลาดซื้อของกัน 
ยิ่งวันเทศกาลหยุดยาวๆ ยิ่งดีเลยค่ะ ไม่ต้องเหนื่อยกับเดินทางกลับบ้านอย่างคนอื่นๆ 

ขอบคุณค่ะ
comment133:อยู่เมืองใหญ่ ทำเอกชนหรือธุรกิจส่วนตัว น่าจะดีกว่า

อยู่จังหวัดเล็กๆ ทำราชการหรือธุรกิจส่วนตัว น่าจะดีกว่า
comment134:ข่าวราชการประจำวันนี้-มีเกียรติมาก
เด็กพิเศษถูกผู้อำนวยการโรงเรียนตบบ้องหูซ้าย-ขวาอย่างแรง เอาศอกสับหัว ตบปาก ตบจมูก จนเลือดกำเดาไหล เหตุเกิดที่บริเวณหน้าเสาธงของโรงเรียน ท่ามกลางสายตานักเรียนทั้งโรงเรียนที่ยืนเข้าแถวอยู่ด้านหน้าเสาธง  http://www.matichon.co.th/news/287061
comment135:คนเราไม่ว่าจะอยู่วงการเอกชน หรือ ราชการ ก็ดูถูกอาชีพคนอื่นได้หมดละคะ เพราะทุกคนก็ยึดความคิดตัวเองเป็นที่ตั้ง แล้วก็ด่าเหมารวมยกเข่ง ข้าราชการที่ทำงานดีๆก็มี คนไม่ดีก็เยอะ เอกชนก็เหมือนกัน มีทั้งคนดีและไม่ดี องค์กรที่ดี และ ไม่ดี มันขึ้นอยู่กับตัวบุคคล และกาลเวลากับประสบการณ์จะบอกเราเอง ว่าสิ่งไหนดีกับเราและครอบครัวมากที่สุด ส่วนเรื่องที่คนต่างจังหวัดมองว่ารับราชการดีมีเกียรติ เพราะเอกชนส่วนมาก(ในต่างจังหวัด)**ย้ำบางแห่ง รายได้และสวัสดิการถ้าเทียบกับราชการ มันน้อยกว่าจริงๆ ต่างกับเมืองใหญ่ๆที่เอกชน รายได้จะสูงกว่ามากๆ #อาจจะไม่เกี่ยว ^^
comment136:ดิฉันคิดว่า คนมีปากก็พูดกันไป จะดีไม่ดีอยู่ที่ตัวเราค่ะ อย่าไปเปรียบเทียบตัวเองกับใคร
ชีวิตเรา เราใช้ซะ ความสุขก็เกิดที่เรา ไม่ใช่ฟังคนอื่นมาแล้วเอามาเป็นทุกข์ของตัวเองค่ะ
เราทุกข์คนที่พูดจาแขวะเราเค้าไม่รู้หรอกค่ะ มีความสุขให้โลกรู้ไปเลยจะดีกว่าค่าาาาาา
ชีวิตนี้มีเรื่องให้แฮปปี้กว่าคำพูดคนเยอะค่ะ เอาใจช่วยนะคะ
comment137:10 พ่อค้าไม่เท่า 1 พระยา    มันใช้ได้กับสมัยโบราณยุคก่อนตะวันตกล่าอาณานิคมที่เขานิยมบูชาอำนาจกัน

พอมาสมัยนี้มันยุคบริโภควัตถุนิยม   1 พ่อค้าเผลอๆจะเทียบเท่าหรือเเนือกว่า 10 พระยาซะอีก

คุณว่า 1 บิลเกต, บัฟเฟ็ต,  สตีฟ จ็อบ, แจ็ค หม่า เทียบได้มากกว่ากี่พระยาละ     แทบจะยึดโลกไว้ได้อยู่แล้ว

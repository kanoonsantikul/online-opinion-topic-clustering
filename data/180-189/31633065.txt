title:ประสบการณ์จริงในเรือนจำ 1 ปี 5 เดือน(มันไม่สบายอย่างที่คิด)ตอน2
comment:ตอนที่1 http://pantip.com/topic/31627418
สวัสดีครับที่ติดตามอ่านกระทู้ของผมแล้วขอขอบคุณอีกครั้งครับ
**จากกระทู้ที่แล้วผมได้เล่าเรื่องราวไปแล้วส่วนหนึ่ง ว่านักโทษส่วนใหญ่ใช้ชีวิตกันยังไงอยู่กันแบบไหน
ขณะนั้นผมมีหน้าที่ตั้งเวทีคือบางครั้งจะมีคาราโอเกะสัญจรไปตามแดนต่างๆ ผมกับเพื่อนๆก็จะทำหน้าที่ หน้าที่นี้เรียกว่าชุดพิธีการ
แบ่งออกเป็นชุด 1และชุด 2 ชุด 2จะมีหน้าที่ทำงานอยู่ภายในแดน และมีอีกหน้าที่หนึ่งที่ผมต้องทำทุกวันคืองานบริการแดน
ลักษณะงานที่ผมต้องทำคือ จดรายชื่อนักโทษทั้งหมดว่าญาติซื้อของฝากให้กี่อย่าง ผมจดอย่างต่ำวันละร้อยกว่าคน
ถ้าใกล้เทศกาลวันหยุดยาวนี่สองร้อยกว่าคนได้ ซึ่งผมต้องจดให้เสร็จก่อนบ่ายโมงเพราะผมจะต้องเรียงคิวและจัดลำดับถ้าของ
น้อยๆก็อยู่ต้นๆเพื่อความไว แล้วก็ช้วยแจกของเยี่ยมให้กับนักโทษคนอื่นๆ
พูดถึงคาราโอเกะสัญจรสำหรับแดนอื่นๆถือว่าเป็นอะไรที่คึกครื้นมากๆ เพราะว่าได้ขึ้นไปร้องเพลงแล้วมีคอนเสริตวงในแดนผมไปเล่น
ผมได้ไปทุกๆแดนในเรือนจำได้พูดคุยกับนักโทษคนอื่นๆ แลกเปลี่ยนประสบการณ์ความเป็นอยู่ของแต่ละคนว่าเป็นยังไงบ้างเหมือนกันไหม
ซึ่งแต่ละคนความเป็นอยู่จะแตกต่างกัน

**ภาพคาราโอเกะสัญจรแดน 8
แดน 1จะเป็นแดนการศึกษาใครอยากเรียนก็ทำเรื่องเรียน แล้วก็ต้องมาเรียนที่แดนนี้ทุกคนส่วนใหญ่นักโทษจะมาลงชื่อเรียนเยอะตลอด
เพราะว่าทางแดนจะตัดยอดงานให้ไม่ต้องรับงานกองงาน
แดน 2แดนนี้ผมไม่ค่อยรู้รายละเอียดมากเท่าที่รู้ส่วนใหญ่จะเป็นคนที่ เข้าออกเรือนจำหลายรอบแต่คดีไม่หนักสักลายทั้งตัวบางคนสักหน้าก็มี
ภายในแดน 2ห้อง 1กับห้อง 10จะเป็นห้องนอนของนักโทษที่ทำงานในโรงครัว
แดน 3จะเป็นแดนแรกรับนักโทษใหม่ทุกคนจะต้องมาอยู่ที่นี่ก่อนเพื่อทำประวัติและจำแนกย้ายไปแดนต่างๆ

**ภาพจำแนกลักษณะผู้ต้องขังแดน3
แดน 4คือแดนที่ผมอยู่เป็นแดนกิจกรรมและชุมชนบำบัดมีกีฬา ตระก้อ มวย ดนตรีไทย ดนตรีสากล และงิ้ว แล้วทุกวันพุธ-พฤหัส จะมีกลุ่ม
คริสตจักรเข้ามาอบรม
แดน 5จะเป็นแดนวัยหนุ่มกองงานผมจำไม่ได้ว่ามีอะไรบ้างไม่ค่อยมีรายละเอียด
แดน 6เป็นแดนวัยหนุ่มเช่นกันกองงานคือขนข้าวหมู คือต้องนำเศษอะหารของแต่ละแดนไปทิ้ง
แดน 7จะเป็นกองงานไม้นักโทษส่วนใหญ่จะเป็นวัยกลางคนถึงสูงอายุ

**ภาพสินค้าของผู้ต้องขัง(กองงานไม้แดน 7)
แดน 8แดนความมั่งคงสูงเป็นแดนวัยรุ่นของกลางมาก(ปลอกเขียว) ของกลางยาบ้าตั้งแต่ 2,000เม็ดขึ้นไปยาไอซ์ตั้งแต่ 1ขีดขึ้นไปส่วนใหญ่
โทษตลอดชีวิต(25ปี)ความเป็นอยู่ไม่ค่อยแออัดมากนัก แต่แดนนี้จะเป็นแดนที่มีนักโทษมากที่สุดในบรรดาแดนความมั่นคงสูงไม่มีกองงาน
แต่ต้องใส่ชุดนักโทษ(ชุดหลวง)ตลอดเวลา เว้นเสาร์-อาทิตย์ที่ใส่ชุดธรรมดาได้

**ภาพแดน 8
แดน 9แดนความมั่นคงสูงจะเป็นแดนของกลางมาก(ปลอกแดง)ของกลางยาบ้าตั้งแต่10,000เม็ดขึ้นไปยาไอซ์ตั้งแต่ 1กิโลกรัมขึ้นไปส่วนใหญ่
โทษตลอดชีวิต(25ปี)เหมือนกันความเป็นอยู่ไม่แออัด มีพื้นที่กว้างกว่าแดนนอก(แดน พบ.-7)มีสนามฟุตบอลไม่มีกองงานแต่ต้องใส่ชุด 
นักโทษ(ชุดหลวง) ตลอดเวลาเว้นเสาร์-อาทิตย์เหมือนกัน
แดน 10แดนความมั่นคงสูงจะเป็นแดนของกลางมาก(ปลอกแดง)ของกลางยาบ้าตั้งแต่100,000เม็ดขึ้นไปยาไอซ์ตั้งแต่ 1กิโลกรัมขึ้นไป
ส่วนใหญ่โทษตลอดชีวิต(25ปี)เหมือนกันความเป็นอยู่ไม่แออัด มีพื้นที่กว้างกว่าแดน 8-9เรือนนอนเป็นตึกไม่มีกองงานใส่ชุดนักโทษ
ตลอดเวลาเช่นกัน
แดนความมั่นคงสูงไม่ได้เข้าไปง่ายๆจะมีประตูใหญ่อีกชั้นแล้วก็จะเป็นประตูแดนอีก 2ชั้นผมกับเพื่อนที่ไปจัดงานโดนค้นตัวและนับยอดว่ามากี่คนมีใครบ้างโดยการขานชื่อตั้ง 3ด่าน(หมดโอกาศหนีจริงๆ)
พูดถึงความเป็นอยู่ของนักโทษแต่ละแดนแล้ว มันก็มีมุมมืดและอิทธิพลขาใหญ่ในเรือนจำอีกมากมายทั้งการนำสิ่งผิดกฎหมายเข้ามาในเรือนจำ
เสพยาและค้ายาภายในและภายนอกเรือนจำ ผมจะเริ่มจากการนำยาเสพติดเข้ามาภายในเรือนจำก่อนวิธีที่ง่ายที่สุดและใช้บ่อยที่สุดคือจะโทรศัพท์ออกไปหาคนภายนอกให้นำยามาส่งโดยจะห่อด้วยถุงยางอนามัยเป็นก้อนกลมๆ ไปวางงานให้กองนอกเอามาแล้วนำเข้าโดยการ
ยัดก้น(เบ่อตูด)จะมีคนไปกระจายต่อตามแดนต่างๆ วิธีต่อมาคือคล้ายกับวิธีแรกแต่จะมากับของร้านค้าสวัสดิ์การในเรือนจำจะมีทั้งของ
ญาติเยี่ยมและของที่เรือนจำนำมาขายในแดนซึ่งจะตรวจสอบไม่ละเอียดเพราะว่ามีจำนวนมาก แล้วก็กระจายต่อไปแดนต่างๆ อีกวิธีไม่ค่อยทำกันคือ ติดต่อกับรถยนต์ขนอาหารเข้ามาในเรือนจำแล้วนัดกันมาประมาณกี่โมงของอยู่กับอะไรผักหรือหมูแต่วิธีนี้เลิกใช้แล้วเพราะโดนจับได้
พอนำของเข้ามาได้ต่อไปก็จะเป็นการกระจายยาไปแดนต่างๆ การกระจายยาเมื่อก่อนจะไปกับรถข้าวจะซุกไว้ในถังข้าวไปในแดนต่างๆหลังๆ
มีสายแจ้งผู้คุมเลยเกมส์ไปเยอะ แล้วการกระจายอีกแบบคือจากทางบริการแดนที่ออกไปเอาของร้านค้าสวัสดิ์การในเรือนจำแล้วซุกซ่อนมา
กับลังขนมของใช้อื่นๆแบบนี้จะไม่ค่อยตรวจเจอเท่าไหร่ การกระจายแบบรายย่อยก็มีครับโดยจะโยนข้ามกำแพงมาจากทางเดินตรงกลาง
อันนี้เสี่ยงอยู่ต้องรีบเอาเท้าเหยียบเพราะลานเอนกประสงค์จะอยู่หน้าแดน ตรงเจ้าหน้าที่นั่งอยู่พอดีต้องหาจังหวะเหมาะจริงๆแล้วไปให้ไว
ที่นี้ก็ถึงการที่จะเอาโทรศัพท์เข้ามาในเรือนจำ การที่เอาเข้ามาก็มีอยู่ไม่กี่ทางคือให้ผู้คุมถือเข้ามาและมากับบริการแดนเหมือนเอายาเข้า
ราคาค่าเข้าจะต่างกัน 1หมื่นบาทถ้าให้ผู้คุมก็จะอยู่ที่ 4-5หมื่นบาท ถ้ามากับบริการแดนค่าเข้าจะอยู่ที่ 3-4หมื่นบาทราคาไม่รวมค่าเครื่อง
แต่คนที่นำเข้ามาจะขายได้ 6-7หมื่นบาทต่อเครื่องซึ่งมันก็คุ้มอยู่ บ้างคนใช้ I-Phone 1(ตอนนั้นพึ่งออกมาใหม่) คนที่ซื้อไว้ส่วนใหญ่จะใช้
ติดต่อสั่งงานภายนอกและขายยาเสพติด อุปกรณ์โทรศัพท์ต่างๆนี่แยกชิ้นขายทั้งหมด ซิมการ์ด(หัวใจ)ราคาผมจำไม่ได้ที่ชาร์จแบต(ปั๊ม)ราคาประมาณ3-5พันบาทได้สายหูฟังอีกจำราคาไม่ได้ มันยากมากที่จะมีของเหล่านี้ถ้าไม่ใช่ขาใหญ่ การสั่งของภายในเรือนจำก็จะเป็นแบบใยแมงมุม คือจะติดต่อกันตลอดของมาเมื่อไหร่เข้าแดนไหนก่อนแล้วของอยู่ที่ไหนมาเยอะไหมประมาณนี้ ถ้าเป็นขาใหญ่ก็จะมียอดเสพอีก
**ต่อจากเมื่อวาน
ส่วนการสั่งยาภายนอกจะโทรติดต่อกับลูกน้องหรือญาติให้ไปเอายาที่ไหนกับใครเพราะว่ามักจะทำเป็นรายใหญ่กันทั่งนั้น อีกอย่างสายงานต่างๆ
ก็จะมาเจอกันในเรือนจำแล้วก็แนะนำกันต่อไปเป็นทอดๆ การใช้โทรศัพท์ในเรือนจำไม่ได้มีไว้โทรสั่งยาอย่างเดียวยังมีไว้ให้นักโทษคนอื่นๆที่
ซื้อยาไปเสพโทรหาญาติให้โอนเงินเข้าบัญชีของนักโทษที่ค้ายา การค้ายาภายในเรื่อนจำนอกจากการให้ญาติโอนเงินแล้วยังมีการจ่ายด้วยบุหรี่
อย่างยา 2เซ็น(หลอดนมไวตามิล)จ่ายเป็นบุหรี่ 40ซอง ถ้านักโทษคนไหนเบี้ยวหรือจ่ายไม่ตรงนัดก็ยังให้โอกาศถ้ายังไม่จ่ายอีกก็จะ
จ่ายยา(ตบสั่งสอน) หนักสุดตอนเช้าเปิดห้องขังก็เตรียมตัวโดนกระทืบเลย ถ้าคนในบ้านอีกฝ่ายไม่ยอมจะเอาคืนทีนี้ถึงกับเป็นเรื่อใหญ่
แล้วมีอีกกรณีที่มีปัญหามากคือเป็นหนี้แล้วมีชื่อย้ายเรือนจำ เจ้าหนี้ก็จะไปตามเก็บกับคนในบ้านก็จะมีปัญหาเรื่องใช้หนี้แทนมีเรื่องเป็นประจำ
ส่วนอุปกรณ์เสพยา(ส่วนใหญ่ยาไอซ์)ก็จะเอาขวดยานัตถุ์มาเจาะแล้วหลอดแก้วจะมาจากแดน 1และแดน 2จะสอยหลอดไฟ(หลอดตะเกียบ)
มาจากข้างกำแพงเรือนจำและนำมาขาย แล้วการเสพผงขาวก็จะดมและฉีดเข้าเส้นเลือดเข็มฉีดยาจะเอามาจากแดน พบ.ส่วนหัวเข็ม
ไม่มีเปลี่ยนคือใช้เข็มร่วมกัน การซ่อนทั่วไปจะแยกส่วนเก็บไว้ถ้าเป็นยาจะสอดไว้ที่ขอบกางเกงขอบผ้าเช็ดหน้า โทรศัพท์จะพกติดตัวพอลงมา
ก็จะซ่อนไว้ถ้าวันไหนมีตรวจค้นก่อนลงเรื่อนนอนก็ใช้จังหวะสอดผ่านลูกกรงให้เพื่อนนักโทษห้องอื่นเก็บไว้ก่อน ถ้าไม่มีธุระจำเป็นก็จะไม่เอาขึ้น
การพกโทรศัพท์ขึ้นมานั้นก็จะมากับผู้ช่วยเหลือเพราะผู้คุมจะให้กุญแจมาไขเปิดประตูเรือนนอน ผู้ช่วยเหลือจะเอาไปซ่อนไว้ก่อนเวลาขึ้นเรือนนอนผู้คุมจะตรวจค้นของผิดกฎหมาย ซึ่งตอนนั้นเป็นผมเองที่เก็บโทรศัพท์ไว้ให้นักโทษคนนึงเป็นจำนวนเกือบ 20เครื่องตอนเช้าผมต้องรีบ
ลงมาจากเรือนนอนเพื่อเก็บโทรศัพท์ไว้ก่อนที่คนอื่นมาเห็น แล้วยังมีอีก 2เครื่องที่ชุดซ่อนไว้ในพื้นปูนหน้าประตูห้องขังตรงที่ผมนอน
เรื่องที่ผมแปลกใจในตอนนั้นคือปลั๊กเสียบที่ชาร์จแบตก็ไม่มีแล้วชาร์จกันยังไง เวลาชาร์จแบตก็จะเอาสายไฟไปเกี่ยวกับสายไฟที่มีทองแดงโผล่(แอบปลอกสายไฟไว้) แค่นั้นแหละครับชาร์จได้แล้วผมเห็นครังแรกยังงงเลย และมีอีกเรื่องคือการเก็บโจทย์ในเรือนจำไม่ว่าจะเป้นแย่งแฟนกันหรือจี้จับถ้าหลุดเข้ามาแดนเดียวกันหรือไปแดนอื่นที่มีคนรู้จักคนนั้นก็อ่วมครับ โดนทั้งเตะหน้า เตะหน้าอก เฉอะมะพร้าว(ฟันซอกลงที่หัว)ครบชุด แล้วก็จะได้ตำแหน่งพิเศษคือยอดทรมาน ต้องทำทุกอย่างที่โดนใช้ไม่งั้นก็โดนตบแต่ถ้าโชคดีพอมีคนรู้จักบ้าง ก็อาจจะโดนนิดหน่อยคือยอมให้เห็นแก่คนขอ มีอยู่เรื่องนึงที่ผมเบื่อมากๆคือการจู่โจมตอนกลางคืน วันนั้นผมนอนอยู่ดีๆได้ยินเสียงผู้คุมเปิดประตูทางขึ้นเรือนนอน ชุดจู่โจมมากันประมาณ 10กว่าคนสั่งให้เก็บที่นอนให้เรียบร้อยและก็ตรวจค้น ที่ละห้องและมีผู้คุมอีกชุดเดินตรวจริมระเบียงพอมาถึงห้องผมก็ให้ยกที่นอนออกมาที่ละคนแล้วนับยอดตั้งแถว 2แถวเรียงหนึ่งการตรวจที่นอน จะเอาเครื่องตรวจวัตถุตรวจโดยการยกที่นอนขึ้นสแกนหาของผิดกฎหมายคือโทรศัพท์(ห้องผมเคยโดนไป 5เครื่อง) 

**ภาพการจู่โจม
แล้วเวลาผู้คุมเข้าไปค้นหาของผิดกฎหมายเสร็จนี่งานเข้าครับของกระจุยเต็มห้องจดหมายใครต่อใครก็ไม่รู้เกลื่อนไปหมด ถังขยะก็ลงมานอนกับพื้นเศษขยะเต็มห้อง เสื่อน้ำมันนี่พลิกหน้าพลิกหลังเลยครับแบบว่าฝุ่นฟุ้งไปหมด
**แต่ปัจจุบันเรื่องยาเสพติดและของผิดกฎหมายได้ถูกกวาดล้างไปหมดแ้ล้วครับ**

**ภาพตรวจหาของผิดกฎหมาย
**ต่อจากวันก่อน
ครั้งนึงผมได้พบกับเจ้าพ่อยาเสพติดรายใหญ่ 1ใน 2ของประเทศไทยคือ นายสยาม ทรัพย์วรสิทธิ์(ภาพ 70ไร่)หลายคนอาจจะรู้จักแล้วว่า
เขารายใหญ่ขนาดไหน(ประวัติเขายาวครับ) วันนั้นผมออกไปฟังอุธรณ์ประกันตัวชั้นต้นระหว่างเดินออกจากแดน พบ.(ใส่ตรวนออกศาล)
ผ่านประตูบานแรกไปตรงลานกว้างเพื่อนั้งรอเช็คยอดและขานชื่อ ตอนนั้นเองที่ผมได้เจอภาพ 70ไร่ แต่ยอมรับครับว่าผมยังไม่รู้ว่าเป็นใคร
ทั้งๆที่นั่งข้างๆกัน จนนับยอดเสร็จทุกคนก็เดินแถวเรียง 1ไปรับข้าว 1ถุงและกับข้าว จนมานั่งบนรถบัสเจือนจำมีคนทักว่า"พี่ภาพหวัดดีครับพี่"
ผมก็สงสัยเพราะใส่เสื่อหลวงขอบแขนสีแดง(ชุดแดนของกลางมาก) ระหว่างทางเขาก็ทักผมว่าออกมาทำอะไรผมก็ตอบเขาแล้วก็ถามกลับ
เขาบอกมาสืบพยานแล้วผมก็เงียบไป จนมาถึงศาลจึงรู้ว่าเป็นใครนักโทษที่มาถึงศาลจะต้องอยู่รวมกันที่ห้องขังและตรงประตูจะมีโต๊ะเจ้าหน้าที่
คอยดูอยู่ แต่วันนั้นกลายเป็นที่นั่งของภาพ 70ไร่กับเจ้าหน้าที่จนผมมีชื่อเรียกไปฟังอุธรณ์แต่ศาลคัดค้านปล่อยตัวเพราะของกลางค่อนข้างมาก
พอตกบ่ายผมหิวมากช่วงนั้นศาลงดฝากอาหารให้นักโทษเพราะมีการส่งยาเสพติด ผมไม่รู้จะทำยังไงเลยลองไปขอเจ้าหน้าที่แต่ไม่อนุญาติ
ภาพ 70ไร่ยืนขนมปังให้ผม1ห่อเขาบอกผมว่าเอาไปเหอะพี่ให้ ผมก็รับมาและผมก็แอบเห็นภาพ 70ไร่ก้มลงแล้วเจ้าหน้าที่ถือโทรศัพท์ให้คุย
แล้วบางทีก็เขาเท้าพาดไว้บนโต๊ะเจ้าหน้าทีผมคืดในใจนักโทษทั่วไปนี่ทำไม่ได้หรอก ผมก็อยากรู้ว่าชีวิตประจำวันเขาเป็นยังไงเหมือนกัน
แต่ไม่มีโอกาสได้รู้แค่เห็นเพียงเท่านี้ผมก็พอนึกออกนิดหน่อยแล้ว....
นี่คือเรื่องราวทั้งหมดที่ผมอยู่ในเรือนจำมา 1ปี 5เดือนฝากไว้เป็นข้อเตือนใจสำหรับทุกคนอย่าคิดทำผิดกฎหมายเพราะข้างในนั้นมันไม่มีอะไรดีครั้งนี้ผมโขคดีสู้คดีชนะออกมาได้ แต่ทุกคนคงจะไม่โชคดีเหมือนผมหรอกครับ ขอบคุณที่ติดตามอ่านครับ...    แก้ไขข้อความเมื่อ 12 กุมภาพันธ์ 2557 เวลา 23:42 น.
comment1:น่าสนใจมากกกกกก ขอกลับไปอ่านของเก่าก่อน เป็นอุทาหรแก่คนที่กำลังเดินผิดทาง
comment2:รออยู่นะครับ (ชอบอ่านเรื่องคุกๆเนี่ยเเหละ)
comment3:อยากฟังมาก เล่าเกีย่วกับขาใหญ่ในเรือนจำให้ฟังด้วยดิ
comment4:รออ่านครับ อิอิ
comment5:เพลินนโว้ยย รอๆ
comment6:รออ่านอยู่นะคะ 
http://pantip.com/topic/31627418 แอบเอาลิงค์ตอนที่ 1 มาแปะให้ค่ะ
comment6-1:ขอบคุณครับ
comment7:
comment8:จขกท ยังดีนะคะที่โดนแค่นี้
ของคนในครอบครัวเรา ตลอดชีวิตเลย
เราอยากให้เขาออกมาเร็วๆมากเลย

นับวันรอ...
comment9:ตามจากกระทู้ 1 มาปักหมุดรอแล้วคะ
comment10:
comment11:สงสัยว่าทำไมต้องสักกันด้วยคะ บ่งบอกความเป็นพวกเดียวกันหรือเปล่าคะ หรือเอาไว้ขู่ (ลูกพี่ลูกน้องผู้ชาย ออกมาก็สักเต็มตัวเหมือนกัน) เป็นกำลังใจให้นะคะ เอาประสบการณ์ญาติ พอออกมา ก็ต้องกลับไปทำอาชีพเก่า ตอนนี้ก็อยู่ในเรือนจำ รอบที่ 2 แล้ว เอาชนะใจให้ได้นะคะ คุณก็รู้ว่าการอยู่ในนั้นมันขาดอิสระภาพ
comment12:มารออานต่อค่ะ
comment13:รอค่ะ
comment14:รอค่ะรอ
comment15:รอครับรอ
comment16:ติดตามครับ
comment17:รอ
comment18:เข้ามากด F5 รอนะคะ
comment19:กดเป็นทู้โปรดและ ไว้เดี๋ยวกลับมาอ่านใหม่ครับ
comment20:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆ ด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆ โดยตรงค่ะ
comment21:ไม่มีตุ๋ยหรอคับ แบบในหนังอ่ะ แล้วสบู่ตกห้ามเก็บจริงป่าวคับ
comment21-1:รายละเอียดต่างๆอยู่ในกระทู้แรกครับ http://pantip.com/topic/31627418
comment22:คนติดเป็นสิบปี จะได้เป็นขาใหญ่ในคุกจริง้หรอ อย่างนี้พ้นโทษออกมาก็เป็นนักเลงหนักกว่าเดิมอีกสิคะ
comment22-1:ขาใหญ่ไม่ใหญ่อยู่ที่เงินด้วยครับ
comment23:F5 รัวๆ
comment24:รออ่านนะคะ
comment25:รออ่านนะครับ
comment26:มาอ่านต่อ...

ไม่จำเป็นต้องพิมพ์เสริมด้านบนก็ได้นะ ลงมาต่อที่ความคิดเห็นด้านล่างได้เลย
comment27:แล้วถ่ายรูปภายในได้ไงครับ
comment28:ได้ยินคนใกล้ตัวเคยบอกว่าในบ้านต่างๆจะมีเป็นพวกไปขอกระเทยที่เรียกว่าอะไรๆซามูนี่แหละ ผมจำไม่ได้อะ เล่าให้ฟังทีดิพี่ ผมไม่อยากถามจากคนใกล้ตัวอะ
comment29:มารออ่าน
comment30:รออ่านต่อออ
comment31:ละเอียดดีมาก  ครับ  คุณโชคดีแล้ว ที่ รอดออกมาได้  1 ใน 100 นะครับ ส่วนมาก สู้ แล้ว เงิบ
comment32:อ่านจบ2กระทู้ละมารอต่อค่ะ
comment33:ตามมาจากกระทู้ที่ 1 ครับ
comment34:ปักรอครับ
comment35:รอด้วยๆครับ
comment36:เรื่องราวน่าสนใจ
comment37:รอค่ะ
comment38:เข้ามาติดตามค่ะ
comment39:
comment40:รออ่านนะคะ เป็นความรู้ที่เราไม่เคยรู้ค่ะ และไม่อยากจะเข้าไปรู้เลยค่ะ ขอบคุณที่แบ่งปันนะคะ
comment41:ปัก
comment42:รออ่านคะ
comment43:ฉึก
comment44:จขกท.เขียนเล่าเรื่องดีมากค่ะ ไม่เยิ่นเย้อ เข้าใจง่าย รออ่านต่อนะคะ ^^
comment45:
comment46:
comment47:ขอสอบถามหน่อยนะค่ะ 

เคยมีคนบอกว่า ถ้าไม่ได้สัก แล้วเกิดติดคุก พอออกมาทุกคนจะมีลอยสัก นี่ใช่เรื่องจริงหรือป่าว ทำไมถึงเป็นแบบนั้นคะ
comment47-1:ไม่จริงครับ
comment48:ลงชื่อไว้ๆๆ
comment49:รอครับบบ
comment50:รอค่ะรอ ปูเสื่อเลย
comment51:เข้ามานั่งค่ะ
comment52:รอด้วยคนค่ะ เหตุผลที่ว่า ไม่กล้าถามคนใกล้ตัว ที่ (เคย) อยู่ในที่แบบนี้มาแล้ว
comment53:เรื่องรอยสักมันเป็นค่านิยมครับ รวมทั้งการฝังมุก การผ่าเบนท์และการทำอย่างอื่นกับอวัยวะเพศด้วย บางคนทำเ้ยอะมากจนดูน่าเกลียดน่ากลัวไปเลย 

การฝังมุก การผ่าเบนท์ ก็เป็นความเชื่อที่ว่า ฝังมุกแล้วสาวจะชอบ สาวจะติดใจ คนในนั้นก็เลยฝังมุกกันเยอะ แต่ปัจจุบันคนที่ฝังมุกไม่ใช่คนที่เคยอยู่เรือนจำเสมอไป ทุกวันนี้คลีนิคหลายๆแห่งก็รับฝังมุกกันครับ

และการสักลาย การฝังมุก การผ่าเบนท์ และอื่ีนๆ มันผิดกฏของเรือนจำ ถ้าผู้คุมพบเห็น จะโดนลงโทษทันที อีกทั้งยังเสี่ยงต่อการติดโรคเอดส์อีกด้วย เพราะเข็มไม่ได้หากันง่ายๆ เข็มเล่มนึงใช้กันเป็นสิบคน ถ้ามีใครสักคนเป็นเอดส์ก็ติดด้วยกันหมดเลย
comment53-1:ด้วยความอยากรู้อยากเห็น 
จึงไปหาหาข้อมูลในอากู๋มา

แหวะะะะ กล้าทำได้ไง อยากจะอ้วก มันเน่ามากกกกกกกกกกกกกก
comment53-2:ผ่าเบนท์ คืออะไรหรอคะ
comment53-3:ผ่าให้จู๋ มีปลายแฉก เหมือนตรารถเบนซ์ 


เค้าเรียกผ่าเบนซ์ 

ไม่ใข่เบนท์
comment53-4:กำ พวกเค้าทรมานตัวเองเพื่ออะไรนั่น
comment54:ปักหมุดรอ
comment55:รอๆๆ
comment56:เคยไปแต่บ้านเมตตา (ไปดูงานเด้อ) 
แตกต่างกันเยอะเลย คุกผู้ใหญ่ดูท่าจะโหดกว่า

ปล.ขณะอ่านกลิ่นความทรงจำในบ้านเมตตาลอยมาเลยค่ะ แอบกลั้นหายใจเป็นระยะ
comment56-1:ความรู้สึกเดียวกันเลย
เราไปหาเพื่อนเพื่อนเป็น จนท.
comment57:รอนะครับบบบบบบ
comment58:
comment59:น่าสนใจมาก รอครับ
comment60:ปัก
comment61:รอนะคะ
comment62:จำรายละเอียดได้ดีมากครับ 
น่าจะเป็นคนเก่งฉลาด ไม่น่าหลงทางผิดเลย

ไงก็เป็นกำลังใจให้ครับ อย่าหลงทางทำผิดอีกนะครับ
comment63:รอรีรอรีรอรีรอ
comment64:อ่านสนุกดี แตีชีวีคงไม่ย่างกรายเด็ดขาด น่ากลัวอะ
comment65:มาลงชื่อรอครับ
comment66:สวัสดีครับผมจะมาต่อนะครับ
comment67:
comment68:
comment69:
comment70:รออ่านด้วยคนนะค่าา า. เปิดไว้นานแล้วเพิ่งมาอ่าน อิอิ
comment71:
comment72:มารอจ้า
comment73:มาลงชื่อรอครับ
comment74:ความคิดเห็นนี้ถูกลบเนื่องจาก 
กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment75:
comment76:เรือนจำแต่ละที่ เค้าใช้อะไรตัดสินว่าต้องไปอยู่ที่ไหน เช่น บางขวางกับคลองเปรม
comment76-1:ประวัติอายุความสามารถโดย ผอ.แดนแต่ละแดนจะไปจำแนกด้วยตัวเองครับ
ถ้าของกลางมากไม่ต้องจำแนกเข้าไปวันเดียวย้ายแดนในเลยครับ
comment76-2:เรือนจำกลางบางขวาง มีความพิเศษ VIP ค่ะ  สำหรับนักโทษที่ถูกตัดสินสถานหนัก
คือ ติดคุกตลอดชีวิต กับ ประหารชีวิต นักโทษคนไหนที่ถูกประหารจะถูกส่งตัวมาที่ รจ.บางขวางแห่งนี้ที่เดียว เหอะๆ
ข้อมูลคุณ เจ้าของกระทู้เป๊ะจริงๆ อาจจะมีบ้างบางเรื่องยังไม่ครบ เหอะๆๆ
comment77:
comment78:รอเหมือนกัน
comment79:เล่าได้ดี​เลย​ครับ​ เข้า​ใจ​ง่าย​ เห็น​ภาพ​ชัด​เจน​

รอ​อ่าน​อยู่​นะ​ครับ​
comment80:ลงชื่อรออ่าน
comment81:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment81-1:ไม่เคยหรอกครับและไม่เคยทำใคร แต่ยอมรับว่ามีจริงครับในหนังมันทำมาเวอร์กว่าความเป็นจริงเยอะครับ
comment81-2:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment81-3:มีมารยาทหน่อยสิคะ
คำถามแบบนี้ทำไมกล้าถามคนไม่รู้จักกันคะ
คำถามแรกว่าแย่แล้ว
จขกท เค้าก็อุตส่าห์มาตอบดีๆ
คำถามที่สองของคุณน่าเกลียดมากค่ะ
comment81-4:ถามคำถามได้ไร้มารยาทมากเลยคุณ เขาเอาประสบการณ์มาแชร์ให้เป็นวิทยาทาน กลับสนใจถามจี้แต่เรื่องใต้สะดือ

ป.ล.เป็นกำลังใจให้ จขกท. ค่ะ
comment81-5:เพราะเป็นเว็บบอร์ด เลยไม่ต้องสนใจทางมารยาทกับการตั้งคำถามคนแปลกหน้าซินะคะ

คุณพูดด้วยความคึกสนุก แต่คุณรู้ไหมคะ คนที่เขาโดนข่มขืนโดยไม่เต็มใจน่ะ เขาเจ็บปวดแค่ไหน
เราเคยอยู่วอร์ดในโรงพยาบาลของเรือนจำ เคยมีเคสนักโทษโดน rape เข้ามา สภาพเหมือนตายทั้งเป็นค่ะ

ลองพิจารณาดูนะว่า  เรื่องแบบนี้มันใช่เรื่องควรเอามาพูดเล่นกับคนอื่นไหม 
มีแต่คนที่จิตใจต่ำเท่านั้นล่ะ ที่จะสนุกบนความทุกข์คนอื่น
comment82:วันที่ bodyslam เข้าไปเล่น มันส์โคตรๆ 

เสียดาย อยู่แดนอื่น ได้แต่โดดดึ๋งๆ อยู่สายกลาง 55555 

"มันจะดีกว่านี้ ถ้าพวกเราไปเจอกันข้างนอก" ตูน บอดี้แสลม ได้กล่าวไว้!!
comment82-1:ครับตอนนั้นผมออกมาแล้วเลยไม่ได้สำผัสบรรยากาศ
comment82-2:ออกเมื่อ 9 มี.ค. 56 นี่เองครับ ^ ^
comment82-3:
comment82-4:ก๊อปรูปมานิดหน่อย
comment82-5:พี่เสกนี่หน้าคล้ายตูนเนอะ 555+
comment82-6:พี่แกชื่อ เสกมนต์ เหรอครับ เท่จัง
comment82-7:ว้าว ๆ ๆ  พี่เสก ฮีโร่ของผม
comment83:น่าสนใจ > < ความรู้ที่ไม่ได้หาได้ง่ายๆ
comment84:รอคะ
comment85:รอ
comment86:มารออ่าน
comment87:เป็นเรื่องที่น่าสนใจ และเจ้าของกระทู้ เล่าได้ดีมากค่ะ รอติดตามนะคะ
comment88:หาอ่านยากน่ะ ประสบการณ์ตรงเรื่องนี้ ติดตามครับ
comment89:
comment90:เป็นกำลังใจให้จขกท อย่าได้กลับเข้าไปข้างในอีกนะ  จขกทเล่าเรื่องได้ดีมาก ใช้ภาษาเข้าใจง่าย รายละเอียดเยอะดี
comment91:รออ่านค่าา
comment92:รอค่ะ
comment93:
comment94:
comment95:
comment96:รอ 555+
comment97:รออยู่นะคะ
comment98:ปักหมุดรอ
comment99:มารอค่ะ
comment100:ตามมาอ่านค่ะ
comment101:ตามมาอ่านนะคะ
comment102:รอ...
comment103:
comment104:ปักมุดดดด
comment105:แปะ
comment106:
comment107:ปักไว้ๆ
comment108:ตามมาจากกระทู้แรกครับ
comment109:รอ ชั้นรอเธออยู่..
comment110:ขอบคุณครับที่เล่าประสบการณ์ให้นะครับ
comment111:
comment112:ติดตามครับ
comment113:อยากทราบว่า คนที่มากด้วยเงินตรา บารมีเมื่ออยู่ข้างนอก
เมื่อต้องเข้าไปอยู่ข้างในนั้น เค้าเข้าไปจริงๆ หรือ เข้าไปแต่ชื่อคะ
แล้วชีวิตความเป็นอยู่ เหมือน หรือ แตกต่างจากคนอื่นๆ
ขอบคุณค่ะ
comment114:กด Vote ครับ
comment115:น่าติดตามมากครับ
comment116:
comment117:รอติดตามค่ะ
comment118:
comment119:จขกท.เล่าเรื่องได้ดีมากเลยครับ เห็นภาพชัดเจน 

อ่านแล้วแอบแปลกใจเล็กๆ ว่านี่คือบุคคลที่เคยเดินผิดทางจริงๆเหรอ
comment120:ปูเสื่อรออ่านจ้า
comment121:ยังไงก็ขอบคุณนะครับ ที่ จขกท. เอามาเล่าให้ฟัง เอาไว้เป็น อุทาหรณ์สำหรับหลาย ๆ ท่าน 

แต่ผมแอบ "เซ็ง" นิดนึง .. เพราะ "คุก" หรือ "เรือนจำ" เนี่ย เขาเอาไว้ "รับโทษ และ สำนึกผิด" .. แต่ดูจากที่ จขกท. เล่ามา เหมือนจะเข้าไป "ฝึกวิชา" ให้เก่งยิ่งขึ้นยังไงไม่รู้ โดยมี "เจ้าหน้าที่" คอย Support แบบนี้ ถ้ากลับมาอยู่ในสังคมแล้ว จะกลับไปเป็น "คนที่อยู่ภายใต้กฏหมาย" ได้เหรอครับ? 

ป.ล. ผมไม่ได้ว่า จขกท. นะครับ แต่แค่วิพากษณ์ "สภาพภายในคุก" ตามที่ จขกท. เล่ามาเท่านั้นเอง ผิดพลาดประการใด กราบขออภัยไว้ ณ ที่นี้ครับ
comment121-1:ผู้คุมที่ทำผิดบางคนเท่านั้นครับอย่างในข่าวทีเห็นกัน
ส่วนเรื่องยาเสพติดในเรือนจำตอนนี้ถูกปราบปรามแล้วครับ
เท่าที่ผมได้ข่าวจากสื่อและเพื่อนที่ออมาทีหลังผมครับ
comment121-2:ดีแล้วละครับ ยังไงคุณก็ออกมาแล้ว ก็ขอให้กลับเนื้อกลับตัวนะครับ ผมเชื่อว่าสังคมไทย "ยัง" ต้อนรับคนที่สำนึกผิดครับ ^^

ยินดีด้วยครับ ที่ออกมาใช้ชีวิตข้างนอกแล้ว ยังไงรอติดตามครับ เป็นกระทู้ที่ดี เอาไว้สอนใครหลาย ๆ คน ที่คิดจะทำผิดครับ
comment122:เล่าเรื่องเก่งไม่พอ.  ยังรูปหล่ออีกต่างหาก

จะเล่าเรื่องฝังมุกให้ฟัง.   เพื่อนเป็นหมอไปทำงานตะวันออกกลาง. มีคนงานมาให้หมอฝังมุกให้หน่อย.  ใหม่ๆก็ไม่ทำ. ตอนหลังก็ทำให้ไปหลายคน

คนงานเหล่านั้นหลังกลับจากพักร้อนที่เมืองไทย.  ก็กลับไปหาหมอ  บอกชวยเอามุกออกให้หน่อย  มาพักร้อนที่เมืองไทย  เมียไม่ยอมให้ทำการบ้านเพราะมันเจ็บ.  แถมสั่งก่อนมาอีกว่า. ให้ไปเอามุกออกให้ได้.  ไม่งั้นฉันมีผัวใหม่

เจอหน้ากินข้าวในหมู่พรรคพวก. เขาเล่าให้ฟัง. ฮากันทั้งวง
comment123:
comment124:เมื่อไหร่เมืองไทยจะพัฒนาสภาพภายในเรือนจำก็ไม่รู้นะคะ...
comment124-1:จริงๆเราคิดว่า เค้าอาจจะตั้งใจให้มันเป็นแบบนั้นก็ได้ค่ะ

คือถ้ามันอยู่แบบยากลำบากหน่อย คนที่เข้าไป
จะได้เข็ดหลาบและไม่อยากกลับมาอีก
และคงบอกต่อๆกันไปว่ามันไม่น่าอภิรมณ์
ถ้าบรรยากาศดี อยู่สบายเหมือนไปปิคนิค
คนก็เข้าๆออกๆกันเป็นว่าเล่นอ่ะค่ะ
comment124-2:ไม่จำเป็นต้องอยู่สบายแบบปิกนิคก็ได้ค่ะ แต่อย่างน้อยจัดการเรื่องการสุขาภิบาลหรือจัดสภาพแวดล้อมให้ดีขึ้นก็ยังดีค่ะ เราเคยอ่านหนังสือสมัยเด็กๆ(เด็กมาก สิบกว่าปีมาแล้ว)คนเขียนเค้าเขียนเล่าสภาพในคุกสมัยนั้น(จำไม่ได้ว่าเล่าถึงบางขวางหรือคลองเปรม) พอเรามาอ่านกระทู้นี้พบว่าสภาพมันไม่ได้ต่างกันเท่าไหร่เลยทั้งๆที่เวลามันก็ผ่านมานานแล้วนะ 

อีกอย่างคอนเซปท์ของคุกในยุคสมัยใหม่มันไม่ใช่ที่สำหรับทรมาน การลงโทษตามกฎหมายคือการรอนสิทธิบางอย่าง เช่น เสรีภาพในการเดินทาง(ต้องอยู่ในที่คุมขังตลอดเวลา - อันนี้เอาเข้าจริง ถึงแม้ว่าคุกอยู่สบายแค่ไหน แต่ถ้าต้องอยู่แต่ไหนนั้น ถูกจับตามองตลอดเวลา เป็นใครก็ไม่อยากอยู่ค่ะ เป็นเราเราก็ไม่อยากอยู่) เสรีภาพในการติดต่อสื่อสาร(จำกัดการสื่อสารแลกเปลี่ยนข้อมูลกับภายนอก) ฯลฯ การลงโทษด้วยการรอนสิทธิเหล่านี้มันเป็นคนละเรื่องกับการบังคับให้เข้าไปเจอกับสภาพแบบคุกไทยปัจจุบันอ่ะค่ะ
comment124-3:พัฒนาไม่ได้หรอกค่ะ เพราะมีคนเข้าทุกวัน แต่คนออกน้อยมาก
comment124-4:ลองนึกถึงแพะบ้างสิครับ...คนที่เขาไม่ได้ทำผิดจริง แต่ต้องทนกับสภาพแบบนั้น
comment124-5:ต้องแก้ระบบศาลให้ยุติธรรมแทน แพะจะได้ไม่มี
comment124-6:จริงครับ อย่างน้อยผมว่าควรพัฒนาที่นอน ห้องน้ำอะไรให้ดีขึ้น อย่างงี้มันสกปรกเกินไปครับ กลัวติดโรค
comment125:รออีกที่
comment126:รออีกคะๆๆ มาเร็วๆนะค่ะ
comment127:รอค่ะ
comment128:ปักหมุดค่า
comment129:เข้ามารออ่านด้วยคนค่ะ
comment130:คือผ่าเบนซ์เนี่ย   มีรูปใน google ด้วยเหรอ  หาไม่เหนมี  แปลก  ผ่าเปนกลมๆ เหรอ งง
comment130-1:ผ่าเบนท์จะผ่าตรงปลายอวัยวะเพศเป็นแฉก 3แฉกครับ(ส่วนตัวผมเห็นมาเยอะมากน่าเกลียดครับ)

เอารูปนี้ไปดูแล้วกันเหอะๆ
comment130-2:ผ่าหัวเลยหรอคะ เคยถามแฟน​ แฟนบอกว่าผ่าหนัง​หุ้ม​
comment130-3:นั้นแหละครับผ่าหนังหุ้ม
comment131:ปักหมุดครับ
comment132:จขกท. จัดหน้าเสร็จยังครัส
มาม่าผมอืดแล้ว
comment132-1:อืดดีครับจะได้อิ่มๆ
comment133:ถ้าราชทัณฑ์มาเห็นกระทู้จะเป็นไงเนี่ย
comment133-1:ขอบคุณสำหรับคำเตือนครับผมแก้แล้วครับ
comment133-2:งั้นแสดงว่ามันก็ยังมีอยู่สิครับ
comment134:มารออ่านครับ
comment135:รอตอนครับๆ ขอบคุณมากๆนะครับ ได้ความรู้เยอะเลยครับ 

ปล.เจ้าของกระทู้เขียนได้น่าอ่านมากครับ แนะนำถ้าจบแล้วทำหนังสือเลยครับ
comment135-1:ขอบคุณครับ
comment136:รอออออออออออออออออออออ
comment136-1:ปักๆๆๆๆ
comment137:ปักหมุดรออออออ
comment138:จิงๆออกเป็นหนังสือได้เลยนะคะ จขกท เล่าเรื่องได้ดีค่ะ
มาให้กำลังใจ อย่ากลับเข้าไปอีกนะคะ
comment139:มายังค้าาาาาาาาาาาาาาาาาาาาาาาาาาาาาาาาาาาาาาาาาาาาาาาาาา
อยากอ่านแล้วววววววววววววววววววววววววววววววววววววววววววววววววววววววววววววววววววววววววววว
comment140:รอครัฟ
comment141:จะเล่า  เรื่องฝังมุกในนั้นให้ฟัง  อาจจะย้อนยุคนะ เพราะสมัยผมมันนานแล้ว ร่วมๆสามสิบปีแล้วละ
  อุปกรณ์ ที่พอหาได้ ทิงเจอร์ไอโอดีน , แอลกอฮอล์ , ยาเพนนิชลินหลอด , สำลีผ้าก๊อซ
  ทีนี้ที่สำคัญ ก้นขวดตันโจ( น้ำมันใส่ผม) หรือ ก้นขวดสไปร์ส ,ฝาตลับยาหม่อง , กระดาษทราย หยาบ และละเอียดสุดๆ , แปรงสีฟัน  
  คนรุ่นผมที่เคยเข้าไปในนั้นอ่านแล้วคงจะ get นะ หรือคนรุ่นใหม่ที่เคยเห็นวิธีการคงจะนึกภาพออก 
  ตอนนี้งานมาแล้วเอาไว้ก่อนนะ เด๋วจะมาเล่าต่อ ขอตัวไปประชุมก่อนครับ
  ปล.ไม่รู้จะเสียมารยาทมั้ยนะที่มาเขียนเพิ่มในกระทู้นี้ ถ้ายังไงขออภัยครับ
comment141-1:ไม่เป็นไรครับจุดประสงค์หลักของกระทู้นี้ก็เล่าเรื่องราวในเรือนจำให้คนที่
ไม่เคยได้สัมผัสรับรู้และยังให้เป็นอุทาหรณ์ของคนที่กำลังทำผิดครับ...
comment142:รอๆๆอ่าค่ะ
comment143:อ่านถึงตรงนี้แล้ว..กำลังรออ่านต่อต่อไปค่ะ..ขอบคุณ จขกท.ที่แบ่งปันเรื่องราวให้อ่านนะคะ..
comment144:เขียนหนังสือได้เลยนะคับเนี่ย ผมว่าแต่งเป็นนวนิยายแนวสืบสวน สอบสวนก็น่าสนใจ
comment145:
comment145-1:ขอบคุณครับสำหรับความคิดเห็น..
แต่เรื่องเจ้าหน้าที่ผมอยากบอกว่าเป็นบางคนเท่านั้นครับ และตอนนี้ทางเรือนจำ
ได้ปราบปรามจนหมดแล้วครับทั่งยาเสพติดและ ของผิดกฏหมายอื่นๆ
อ้างอิงจากข่าวและเพื่อนๆผมที่ออกมาทีหลังผมครับ
comment146:ต่อค่ะต่อ
comment147:ขอบคุณเจ้าของกระทู้นะครับ ที่ให้ผมแชร์ประสบการณ์ที่เคยเจอ  แม้มันจะผ่านมานาน ผมก็ยังไม่ลืมครับ  บทเรียนนอกตำราที่ใครๆก็ไม่อยากเจอ

    มาต่อกันจากความเห็นที่ 141
    การจัดเตรียมอุปกรร์หลักก็คือตัวมุกที่เราจะฝังลงไปบน ทิงนองนอยน้อยของเรา 5555555
    ก้นขวดตันโจหรือก้นขวดสไปร์ท ที่ได้มาต้องดูให้ดีนะครับว่าไม่มีฟองอากาศ  เพราะมันอาจจะแตกได้หลังจากที่เราฝังลงบนทิงนองนอยน้อยของเรา
    เราจะทำให้เศษขวดตันโจกลมได้อย่างไร สมัยนั้น ก็ใช้วิธี ค่อยๆทุบค่อยๆเล็มค่อยๆฝนด้วยอะไรก็ได้ให้มันมีความใกล้เคียงกับทรงกลมมากที่สุด  หลังจากนั้น  ก็เอากระดาษทรายใส่ที่ฝาตลับยาหม่อง แล้วครอบตลับฝาปิดเม็ดกลมที่เราทำไว้หยาบๆนี่แหละ (พื้นที่รองรับต้องเรียบนะ) แล้วก้ค่อยๆฝนไปครับ เวลาว่างๆก็คือหลังจากขึ้นเรือนนอน  ก็นั่งฝนไปโดยใช้น้ำเป้นตัวหล่อเย็น ค่อยๆฝนจนกลมได้ที่ ก็เก็บรายละเอียดเรื่องความเรียบของผิวโดยการเปลี่ยนกระดาษทรายให้ละเอียดขึ้น จนได้ที่ ความโตของเม็ดมุกที่ว่าก็แล้วแต่อยากได้โตก็ต้องหาฝาตลับที่โตขึ้น  สนนราคาก็ว่ากันไปตามความโต ความละเอียดและการต่อรอง สมัยผมอยู่ที่ประมาณ กรุงทองสั้น 5 ซองนะถ้าจำไม่ผิด
    แปรงสีฟันที่เตรียมไว้ก็เอามีดหลาวด้ามให้มีลักษณะคล้ายๆมีดสองคม   นี่ก็เหมือนกันราคาการทำมันอยู่ที่คนทำด้วยว่ามีความน่าเชื่อถือแค่ไหน  ถ้าไม่ใช้คนที่รู้จักกันมันก็จะมีค่าใช้จ่ายบ้าง
    ตอนนี้ก้จะถึงขั้นตอนสำคัญที่จะเอามุกที่เตรียมไว้มายัดใส่ ทิงนองนอยน้อยของเรา   ทุกอย่างต้องสะอาดจริงๆด้วยการฆ่าเชื่ออย่างดี ด้วยแอลกอฮอล์  หรือทิงเจอร์  เช็ดทำความสะอาดทิงนองนอยน้อย ให้ดี  รวมทั้งแปรงสีฟันด้วยนะครับ  
   นึกถึงทิงนองนอยน้อยนะครับ ตามความยาวของมัน ดึงปลายให้ยืดออก ยึดให้มั่น ตัวหมอผู้จัดการทำการผ่าตัด  มือนึงถือแปรงอีกมือนึง ดึงหนังของทิงนองนอยน้อยให้ยืดขึ้น แล้วเอาแปรงแทงหนังให้ทะลุออกไปอีกด้าน  จากน้นก็เอาเม็ดมุกยัดเข้าไปในรอยที่แทงไว้  ตอนแทงไม่ค่อยเจ็บหรอกครับเสียวๆมากกว่า  แต่ตอนเอามุกใส่นี่แหละ มันจะมีการรีดให้เม็ดมุกให้ออกห่างจากรอยแผล เพื่อป้องกันการหลุดออก  โดยจะใช้มือนี่แหละรีดเม็ดมุก ลองคิดดู มันเท่ากับชั้นของหนังโดนแยกออก  ตอนนี้ละครับโคตรรรรรรรเจ็บ ก้นลอยเลยละ หลังจากนั้นก็เอาเพนนิชลินทาไว้กันหนองกันเลือด  เสร็จสิ้นพิธีครับ
comment147-1:ขนาดเราไม่มีจ๊ะทิงจาทิงนองนอย เรายังสยองเลยอ่ะ อ่านแล้วเจ็บแทน
comment148:ต่ออีกนิด  ตอนนี้มันก็แล้วแต่บุญแต่กรรมของคนที่ฝังมุกละครับ ว่าแผลจะหายหรือจะอักเสบ 555555 ถ้าหายซึ่งต้องใช้เวลานานพอควร ก้ต้องมีเจ็บอีกซักครั้งสองครั้ง คือต้องรีดมันให้มันสามารถวิ่งไปมาได้  และต้องคอยเล่นมันไม่ให้อยู่ที่เดียวด้วยนะ เพราะไม่งั้นเดี๋ยวมันจะเป็นไตแข็งแล้วจะเจ็บต้องผ่าออก
  แต่ถ้าแผลไม่หาย งานเข้าละครับ ถ้าเอาออกได้เลย แล้วไม่มีอาการแทรกซ้อนเช่น เน่า หรืออักเสบมากๆก็จะไม่มีประเด็น  แต่ถ้ามีอาการอื่นๆเข้ามา มันจะงานเข้าต้องๆหาหมอแดน พบ. ซึ่งถ้าเจอหมอใจดีก็รักษาให้ไม่มีอะไรแถม แต่ถ้าเจ้าหน้าที่ที่บๆรู้อาจจะมี ตุ๊บตั๊บบ้าง เพราะการฝังมุก การสักร่าง
กายถือว่าผิดระเบียบครับ

  ตัวผมเองก็เคยทะลึ่งทำนะ ฝังไปสามเม็ด  แต่มาผ่าออกตอนออกมาอยู่ข้างนอกแล้ว  ตอนผ่าก็ผ่าเองเลยครับ  ไม่กล้าไปหาหมอ  ผ่าออกทีละเม็ดพอหายก็เอาอีกเม็ดไปเรื่อยๆจนหมด  วิธีผ่าออกก็ง่ายๆไม่เจ็บหรอกครับ แต่ต้องสะอาดฆ่าเชื้อดี  เอามือบีบเม็ดมุกจนหนังที่หุ้มใสแจ๋ว แล้วเอามีดโกนกรีด ลงไป  มันจะไม่ออกมาเลยนะครับ มันจะมีผังผืดหุ้มอยู่ก็ตัดออก    แล้วก็ทายาแผลสด อย่าให้โดนน้ำรักษาความสะอาดดีๆ แค่นี้ก็โอเคแล้วครับครับ
  คนที่ฝังมุกอย่าเอาไว้เลยครับ มันไม่ได้work อะไรเลย แต่ตอนอยู่ในนั้นมันดูดี เวลาไปอาบน้ำแก้ผ้ากันหมดมันจะเห็น ทิงนองนอยน้อยกันหมด เป็นตะปุ่มตะป่ำ เท่ห์ 5555555555555   มานั่งคิดตอนนี้ เออ...แฮะ.....เรานี่มันบ้าจริงๆนะเนี่ย 5555555

  เอามาแชร์ประสบการณ์กันครับ  คงไม่ว่าผมทะลึ่งนะ อิอิอิอิอิ  เด๋วว่างๆจะมาเล่าถึง รอยสักกัน นะ ขอบคุณที่อ่านครับ
comment149:อ่านแล้วนึกภาพตาม  ถึงจะ  ไม่เข้าใจดี แต่สยองมากค่ะ ฝังมุกเนี่ย
comment150:ชีวิตในกำแพง ในแต่ละวันมันไม่มีอะไรมากหรอกครับ เดี๋ยวเจ้าของกระทู้คงมาเล่าต่อ  
       จะว่าไปมันก็คือประสบการณ์ที่หายาก ควรแก่การจดจำนะครับ  แต่เป็นการจดจำเอาไว้เพื่อเตือนตัวเองและสอนลูกหลานและคนอื่นๆที่เราได้รู้จักใกล้ชิดว่า การดำเนินชีวิตของคนเรา ต้องมีสติ อย่าใช้อารมณ์หรือความอยากได้ไคร่ดี มาเป็นตัวตัดสินปัญหา ไม่เช่นนั้นชีวิตมันจะตกหล่ม จมหายไปจากที่ควรจะเป็น  ตัวผมเองโชคดีที่ตอนนั้นอายุยังไม่มาก เมือหลุดจากวังวนตรงนั้นมาได้ก็พยายามปรับตัวจนมาถึงทุกวันนี้  
      ที่โชคดีอีกอย่างหนึ่งคือ คนในครอบครัว ไม่ว่าจะเป็น พ่อแม่ พี่น้องและญาติๆที่เมื่อก่อนเราเคยคิดว่าไม่มีใครรักเรา ไม่มีใครสนใจเรา  แต่จริงๆแล้วทุกๆคนรักเรานะครับ  ไม่มีพ่อแม่ พี่น้องคนไหนหรอกที่ไม่รักเรา   เราอย่าคิดเองเออเองนะครับ มีปัญหาเข้าไปปรึกษากับเค้าเหล่านั้นเถอะครับ  เค้าพร้อมที่จะช่วยเหลือเราเสมอ  
    ผมที่มีชีวิตปกติ มีครอบครัวที่ดี มีงานที่มั่นคงมาได้จนทุกวันนี้ก็เพราะทุกๆคนที่เอ่ยถึงให้โอกาสครับ  ให้โอกาสที่เราจะพิสูจน์ตัวเราเอง ซึ่งถ้าเราทำสำเร็จมันก็จะทำให้หลุดพ้นจากคำครหา ว่าเราเป็นไอ้ขี้คุกครับ  ทุกคนมีโอกาสเสมออยู่ที่เราจะคว้ามันและใช้มันให้เกิดประโยชน์กับตัวเราหรือไม่ก็เท่านั้นเองครับ
     ขอบคุณครับ
comment151:ขอโทษนะครับ ผมไม่เชื่อว่า ยาเสพติดในคุก ถูกกำจัดหมดแล้ว คุณคงรู้ว่าเพราะอะไร
comment151-1:สมัยก่อนการจู่โจมจะมีแค่เจ้าหน้าที่ภายในเรือนจำเท่านั้น และไม่มีสุนัขมาดมกลิ่น

ปัจจุบันนี้การจู่โจมใหญ่จะมีบ่อยมากครับมีทั้งเจ้าหน้าที่ตำรวจ เจ้าหน้าที่ ปส.และผู้คุม

การปราบปรามครั้งใหญ่เกิดขึ้นก็เพราะเจ้าหน้าที่ตำรวจจับแก๊งค้ายา แล้วสืบว่าตัวการใหญ่

อยู่ในเรือนจำจึงเริ่มตรวจค้นอย่างเอาจริงเอาจัง 

ปล.ผมไม่ได้อ้างอิงจากข่าวอย่างเดียว ยังมีเพื่อนๆผมออกมาเล่าให้ฟังเป็นเสียงเดียวกัน

เหตุการณ์ที่ผมเขียนลงในกระทู้คือเหตุการณ์ ที่ผมยังอยู่ในเรือนจำครับ
comment152:น่ากลัวเนอะ ครั้งหนึ่งเคยโดนเรียกตัวไปบรรจุตำแหน่งผู้คุม  รู้ตัวว่าทำไม่ได้แน่นอนเลยสละ โชคดีที่สละ

ของผู้หญิงถึงจะไม่โหดเท่านี้แต่คงไม่ต่างกันมากแน่ๆ  เรารับไม่ได้กับความไม่เป็นระเบียบแบบนี้อ่ะ  

เจ้าของกระทู้ออกมาแล้วก็ทำตัวใหม่นะคะ เลิกยุ่งกับยาเสพติดซะคนรอบข้างจะได้ไม่เสียใจอีกนะคะ

พี่ชายของสามีโดนคดีพยายามฆ่าต้องโทษ 6 ปี แม่พี่ไปเยี่ยมทุกวันยกเว้นเสาร์อาทิตย์เพราะเค้าห้ามเยี่ยม

เราเคยไปครั้งหนึ่งกับสามี ยังกลั้นน้ำตาไม่ค่อยจะอยู่เลย   คนอยู่ในนั้นทรมาน คนอยู่ข้างนอกก็ทรมานไม่แพ้กัน

ดีใจด้วยที่ได้ออกมาอยู่ข้างนอกแล้วนะคะ
comment153:รอต่อครับ
comment154:รบกวนถามว่า   เคยเห็นแบบว่า  ผ่าออกมาแล้วเน่าไหมคะ  อยากรุ้ว่า  ถ้าเน่า  แล้วรักษาอย่างไร  งง

พวกมุก เบนซ์น่ะคะ   คือแบบว่า   งงจิงๆ ว่าผ่าแล้ว  เน่า  แล้วต้องอยุ่คุกต่อ หรือว่า นอน รพ
comment154-1:มีครับที่เน่า  ก็ต้องรักษากันไปครับ  ในนั้นมีแดนพยาบาลครับ มีหมอแต่ก็จะรักษากันได้ในระดับหนึ่งครับ  ถ้าหนักจริงๆในกทม.หรือใกล้เคียงก็จะส่งต่อมาที่โรงพยาบาลกลางราชทัณฑ์ครับ น่าจะเป็นที่เรือนจำพิเศษกรุงเทพปัจจุบันนี้หรือที่ลาดยาวนั่นแหละ ผมไม่แน่ใจนะ เพราะไม่ได้เข้าไปอยู่ในวงการนี้นานแล้ว อิอิอิ แบบว่าล้างมือครับ 5555555
   ถ้าเน่าจริงๆคงโดนตัดแน่ๆ 5555555
comment155:ยาเสพติดในเรือนจำ สมัยนี้คงดีกว่าเมื่อก่อนเยอะครับ   
  สมัยที่ผมอยู่มันมีทุกรูปแบบครับ ตั้งแต่ห้องขังในโรงพักเลยครับ  พูดง่ายๆ  เพราะคนที่โดนจับในคดีเสพส่วนใหญ่จะเป็น ผงขาวหรือเฮโรอิน  เพราะในสมัยนั้นยาบ้ายังไม่ค่อยระบาดมากนัก
  พอโดนจับมันไม่มีของจะเล่น ก็ออกอาการพวกเราจะช่วยกันครับ  จับเค้าอาบน้ำ  หรือไม่ไหวจริงๆก็บอกนาย(การเรียกตำรวจหรือผู้คุม สมัยก่อน) เพื่อขอความช่วยเหลือครับ บางทีใจดีก็ได้มาหลอดนึงพอหายอยาก  หรือไม่ก้ให้ญาติไปซื้อยาน้ำแดง ผมจำไม่ได้แล้วว่ามันเรียกว่าอะไร มากินกัน ยาทัมใจนี่อีกพกกันเป้นสิบซอง กินกันจนกลัวว่ากระดูกจะผุ  ผสมยาเส้นสูบบ้าง สารพัดเพื่อบำบัดอาการอยากยา
  บางทีมียาแต่ไม่มีเข็ม เชื่อมั้ยครับ ว่าไส้ปากาbig สมัยก่อนที่มันเป็นทองเหลือง เอามาฝนกับพื้นปูนใช้แทนเข็มได้  น้ำที่ผสมกับผงขาวอย่าคิดนะครับว่าจะมีน้ำกลั่น  น้ำในโอ่งนี่แหละครับผสมกันเข้าไป ฉีดกันเข้าไป 
 อ้ออีกอย่างนึง ทินเนอร์ ถ้ามีพรรคพวกอยู่กองงานที่มีส่วนเกี่ยวข้องกับงานสีละก็ ฟินเรยยยยยยยยยย  ได้คนละปั้นๆละหลายซองบุหรี่นะครับที่ต้องไปแลกเสียทั้งเงิน เสี่ยงกับโดนกระบอง  ไม่ได้พูดผิดนะ สมัยนั้นตีนักโทษเหมือนตีควายเลยครับ  กระบองโตเท่าแขน  หวดทีดังเป็นกลองเพลเลย สมัยผมมีผู้คุมคนนึงใช้ด้ามจอบนี่แหละ 5555 ตีทีเยี่ยวแทบเป็นเลือด ซึ่งก็เคยมีจริงๆคนที่เยี่ยวเป็นเลือด  
  ผู้คุมบางคนก็ใช้หวายครับ เส้นเล็กๆประมาณนิ้วโป้ง  แต่เท่านิ้วโป้งนี่แหละตัวแสบ  หวดหลังเราที นอนหงายไม่ได้หลายอาทิตย์  เลือดกระฉูดครับ  มิหนำซ้ำแผลเป็นติดตัวหลายปีเลย ของผมร่วมๆสามปีครับรอยถึงจะหาย 55555
   คงจำกันได้นะครับคำปฏิญาณก่อนกินข้าว
 - ข้าพเจ้ารับประทานอาหารมื้อนี้เพื่อประทังชีวิต
 - ข้าพเจ้าเป้นผู้มีกรรมเป็นของตนเองจึงต้องรับผลแห่งกรรมนั้น
- ข้าพเจ้าจะปฏิบัติตามกฏหมาย หรืออะไรนี่แหละครับ ข้อนี้ผมลืมๆไปแล้ว
  มื้อแรกของผมในเรือนจำ เกือบสองทุ่มครับ  ข้าวแดงแข็งโป๊ก  ต้มปลาทู (ข้าวมื้อเย็นในนั้นกินกันตอนสามโมงเย็น อย่าหวังว่าจะมีใครรออุ่นให้กิน)
   เหม็นคาว หินในข้าว กัดกร๊วมมมมมมมมม  น้ำตาไหลทั้งออกนอกทั้งไหลลงในอก คิดถึงบ้าน คิดถึงพ่อ แม่ ชีวิตครับ ตอนนั้นดราม่ามากกกกกกกกก
  คนที่เคยอยู่เรือนจำพิเศษที่ถนนมหาชัยคงจำได้นะ  ทุกเช้าจะมีวัยรุ่นจากแดน5 เดินแถวมาเคารพธงชาติตรงแถวเสาธงหน้าฝ่ายปกครอง 55555  สุดยอดดดดดด แดน 5 วัยรุ่นเลือดร้อนทั้งนั้น 
  ที่เล่ามามันไม่ใช่นิยาย หรือที่เห็นเหมือนในหนังนะครับ นี่คือเรื่องจริงๆ ที่ผมเจอมากับตัวเอง เมื่อประมาณ 30 ปีมาแล้ว  มาเล่าเพื่อให้คนที่กำลังหลงผิด คิดใหม่ครับ ยังทันนะครับ
 แค่นี้นะครับ ให้เจ้าของกระทู้เล่าต่อ
comment156:อีกรอบ
comment157:รอๆ ชอบมากๆเลย ขอบคุณเจ้าของกระทู้ที่มาเล่าให้ฟังนะคะ
comment158:มารอเหมือนกันครับ
comment159:ผมสงสัย เขาถ่ายรูปได้อย่างไร ครับ
comment160:
comment161:
comment162:
comment163:เจ้าของกระทู้หาย >.<
comment164:อีกรอบดีกว่า
comment165:ได้ความรู้ดีมากๆเลยค่ะ
comment166:รออยู่เด้อค่ะ..
comment167:จากภาพบางภาพนี่ผมรู้เลยว่าเรือนจำที่ไหน ความเป็นอยู่นี่ไม่อยากจะนึกเลย
comment168:
comment169:รออยู่นะครับ
comment170:ผมไม่ใช่เจ้าของกระทู้นะ แต่จะมาเล่าประสบการณ์บ้าง  เหตุเพราะความคึกคะนอง ตามเพื่อน เฮไหนเฮนั่น อะไรก็ได้ที่ทำให้สนุก เมา เอาหมด
     สมัยผมโดน ตอนนั้นผมเพิ่งอายุ 17 เอง แต่คู่คดีอายุประมาณ 19-20  คงจะสงสัยนะว่าทำไมผมไม่โดนไปอยู่คุกเด็ก  ก็ด้วยความขี้เกียจของตำรวจที่เป็นเจ้าของคดี  ขี้เกียจทำเรื่องมันเลยใส่อายุผมเป็น21 สุดยอดมั้ยครับ ตำรวจไทย  ผมเองก็ไม่มีญาตินะ  เด็กต่างจังหวัดไม่เคยเข้า กทม  หนีออกจากบ้านต่างจังหวัดมาเผชิญโชค ด้วยความคะนอง  โดนเรื่องแบบนี้เข้าทั้งเตะทั้งตบครับมีครบตั้งแต่โดนจับ จนส่งเข้าห้องขัง 5555555 เลือดกลบปาก 
     อยู่โรงพัก7 วัน มันก็แล้วแต่อารมณ์ของเค้าละครับ  บางทีอารมณ์ไม่ดีตอนดึกๆมันก็ไขกุญแจ เรียกออกไปตบเล่นซะงั้น สนองตัณหาของมัน  สมัยนี้คงไม่มีแล้วนะ  ตำรวจสมัยนี้ดีๆทั้งนั้น 5555555  บางคืนไม่ได้หลับได้นอนพวกคดีเสพมันคลั่ง อาละวาดทั้งคืน มันอยากยาแล้วบอกว่าร้อนตักน้ำในถังส้วมมาราดพื้นห้องขังเปียกหมดนอนไม่ได้  ด้วยที่เรายังเด็กมาก รู้สึกผมจะอาวุโสน้อยที่สุดในนั้นก็เลยทำอะไรไม่ได้เดี่ยวมันจะรุมยำเอา  แต่ตอนหลังมีรุ่นใหญ่เข้ามาดีหน่อยที่คุยกันไปคุยกันมากลายเป็นว่าทำเลที่อาศัยในกทม.อยู่ระแวกเดี๋ยวกัน เลยอาศัยบารมีฝากเนื้อฝากตัวพอมีขนมนมเนยกินบ้างไม่งั้นอดครับ  เพราะไม่มีญาติแปรงสีฟันผมไม่มีอะไรก็ไม่มีซักอย่าง ก็ได้พี่คนนี้แหละครับที่ช่วย ซึ่งตอนหลังก้ไปเจอกันที่เรือนจำพิเศษกรุงเทพอีก แต่พอตัดสินก้ต่างคนต่างแยกย้ายกันไป  
    สมัยนั้นฝากขังกันครั้งละ 12 วัน 4 ฝาก พอไปอยู่เรือนจำเวลาไปศาลก็ต้องไปตีตรวน   สมัยนั้นตีตรวนเป้นเรื่องที่น่าหวาดเสียวนะ เพราะใช้ค้อนปอนด์ตี  อิอิอิ ต้งพูดเพราะๆกับมันไม่งั้นมันแกล้งตีพลาดแล้วยุ่งเลย 5555
    ที่ผมเคยบอกว่าเข้าไปวันแรกกว่าจะได้กินข้าวก็มืดมากเกือบๅสองทุ่ม  ก็เพราะว่าไปจากโรงพักเช้าไปถึงศาลก็ขึ้นศาลฝากขังเสร็จแล้วก้ต้องรอจนคนอื่นๆเค้าขึ้นศาลจนเสร็จก็เย็นละครับกว่าจะได้กลับ  หิวโซครับ เพราะไม่มีญาติอาหารที่เค้าให้ก็แค่นิดหน่อย จะบูดแล้วด้วยกินไม่ได้ เฮ้อ  แม้จะผ่านมานานแต่ยังจำได้แทบทุกอย่าง จำได้แม้กระทั่งชื่อของคนที่มันตีหลังผมด้วยกระบองจนเยี่ยวแทบไม่ออก และคนที่ตีหลังผมด้วยหวายจนแผลเป็นติดตัวออกไปข้างนอกร่วมๆสามปีกว่าแผลจะหาย 
   ขอเวลาไปทำธุระก่อนนะครับ เด๋วจะกลับมาเล่าต่อ
comment170-1:รออ่านครับ   ชีวิตอีกด้าน ที่เข้มข้น
comment170-2:รอด้วยคนค่ะ..
comment170-3:เมื่อปี พ.ศ. อะไรคะเนี่ย โดนที่ สน. ไหนด้วย
ไม่น่าเชื่อเลยว่าในกรุงเทพ
comment171:มาต่ออีกหน่อย
    อย่างที่บอกนะครับ เข้าเรือนจำวันแรก ตื่นเต้นมากกกกกกก  เข้าไปก็ไปนั่งเป็นแถวๆๆๆๆ ตัดผม ตรวจทุกอย่างพื่อให้มั่นใจว่าไม่มีอะไรที่ผิดกฏ  สบูเป็นก้อนๆยังโดนหักหมดครับ บหรีแกะซองหมด ยาสีฟันบีบใส่ถุง  อบรมรายละเอียด  ก็มีตุ๊บตั้บกันบ้างสำหรับคนที่ทำท่าทางกวนๆ  คนที่กร่างๆจ๋องเป็นหมาป่วยเลยครับ จากนั้นก็ไปกินข้าว  แล้วก็แยกย้ายไปตึกแรกรับ  ตอนนั้นที่เรือนจำพิเศษน่าจะเป็น ตึก4 หรือยังไงนี่แหละ ใกล้ทางไป พบ.ตึกพยาบาล อาจจะจำผิดไม่ว่ากันนะครับเพราะมันนานแล้ว อยู่ตึกนี้ประมาณ 2-3วันก้ต้องย้ายครับไปตามตึกอื่นๆ  ตามแดนอื่นๆ ตังผมเป็นวัยรุ่นย้ายไปแดน5 ครับ
   ที่ตึกแรกรับผมเจอเหตุการณ์น่าตื่นเต้น  รุ่นผมที่เข้ามวันนั้นมีกระเทยเข้ามาด้วยคนนึง ย้ายมาตึก4 ก็อยู่ห้องเดียวกัน ไม่ได้คิดอะไรมากนะ ก็คุยกันตามประสามคนอยู่ห้องเดียวกัน  พอเข้านอนตอนเช้ามืดมีคนโวยวายจนตื่น พบกระเทยคนที่ว่าผูกคอตายครับ ผวากันหมดเลย คนผูกคอตายนี่มันน่ากลัวมาก เจ้าหน้าที่เค้าก็มาสอบถามพวกเรากัน แต่ก็ไม่ได้อะไรมาก เพราะสมัยนั้นนักโทษถ้าไม่มีเงิน หรือเส้นไม่โตพอมันไม่มีค่าอะไรหรอกครับ ดีกว่าที่วิ่งข้างถนนหน่อยนึง  ตายก็ตายไป
  การอาบน้ำในเรื่อนจำพิเศษถ้าเป็นแบบผมคือนักโทษเด็กๆ ไม่มีเส้น ไม่มีพวก ไม่มีเงิน ก็แบบแก้ผ้า เข้าแถว รอนกหวีดหรือรอสัญญาณ เป่าปรี๊ด อาบ เป่าปรีดถูสบู่ เป่าปรี๊ดเลิก 5555555 ไม่สนครับว่าเสร็จหรือไม่ ผลเหรอครับ หิดขึ้นแทบทั้งตัว ผมไม่นุ่งกางเกงใน ไม่ใส่รองเท้า ตลอดอายุการอยู่ในนั้นเลยครับ  ตอนเข้ามตอนแรกมีรองเท้าแตะครับ แต่หายในนั้น  บางที่ของของเราที่หาย  เราอาจจะไปเจอที่บรรดาพ่อค้าเร่ ที่ขายของอยู่แถวๆร้านค้าครับ 5555555 จำได้แต่ทวงไม่ได้ครับ  ไม่มีตังซื้อคืน
   ในนั้นเงินสดมีค่านะครับ  สมัยผมคูปองให้เบิกวันละ 20 แต่ถ้ามีเงินสดมูลค่าเงินสดสามารถเอาคูปองมาแลกไปได้แบบต้องใช้คูปองมากกว่ามูลค่าเงินสดนั้นๆนะครับ  สมมุตินะครับเงินสด100บาท บางที่คุณอาจต้องใช้คูปองมูลค่าเกือบสองเท่า หรือมากกว่าเลยนะครับมาแลกเพื่อให้ได้เงินสดไว้ครอบครอง
  เงินสดมีไว้ทำอะไร เยอะแยะครับ ซื้อได้สารพัด ยาเอย หมึกสักลาย ซื้อได้แทบทุกอย่าง บุหรี่ ยาทัมใจ พวกนี้เป็นของมีค่า สำหรับพ่อค้าเร่ในเรือนจำจะมีของพวกนี้ขึ้นไปบนเรือนนอน ไว้บริการคนที่ต้องการในตอนกลางคืนโดยเป็นเงินเชื่อ ซึ่งแน่นอนราคามันจะสูงกว่าร้านค้า  ไม่ต้องกลัวเรื่องดดนเบี้ยงครับ คนเบี้ยวรอดยากกกกก 55555
  แค่นี้ก่อนนะไปกินข้าวก่อนครับ
comment172:พอย้ายเข้าแดน5 ก็มีการรับน้องใหม่ละครับ  ไปตักเมล์ ก็อีนั่นแหละครับ  คนใหม่ทุกคนต้องทำ  ภ้าไม่อยากทำ 5ซองครับสมัยนั้น กรุงทองสั้น 5ซอง  ตามรูปการคือผมโดนแน่ๆ  เพราะไม่มีเงินเหมือนกับอีกหลายๆคน  ก็ผ่านไปได้ครับ อาจจะพะอืดพะอม แต่พอทำไปซักพักก็ชิน 555555 
ผมอยู่ที่นี่ไม่นานครับ  ก็ต้องย้าย  เ้พราะเรือนจำที่นี่เป้นเรื่อยจำที่ไว้รองรับผู้ต้องขังที่อยู่ระหว่างการพิจารณา พอตัดสินก็ต้องย้าย  ชีวิตในที่ใหม่ก็ไม่มีอะไรมาก เข้าไปใหม่ก็มีรับน้องใหม่เป้นปกติ แล้วก็จ่ายเข้ากองงาน หลาวหวายมั่ง เย็บอวนมั่ง ใครมีความรู้หน่อยอาจได้เป้นเสมียนมั่งอะไรพวกนี้
   สำหรับการลงโทษในเรือนจำมีหลายอย่างเหมือนกันนะ เช่นการเปิดปีก  คือการให้นักโทษนั่งคุกเข่า แล้วก็เตะที่ชายโครง  อันนี้ผมไม่เคยโดย 
   การตีด้วยกระบอง หรือหวาย  หรือการซ้อมแบบไม่มีรูปแบบ แล้วแต่อารมณ์และอุปนิสัยของบรรดาผู้คุมทั้งหลาย  ผมเคยโดนแบบกระบองและหวาย และโดนเตะต่อยบ้างนิดหน่อย 
  แต่ชืวิตของคนคุกมันเหมือนมีเวรมีกรรมนะ เพราะในนั้นก้มีการแบ่งพรรคแบ่งพวก กันเยอะ  ยกพวกตีกัน ทั้งๆที่รู้ว่าสุดท้ายแล้วมันก็โดนลงโทษทั้งสองฝ่าย แต่ก็ไม่ยอมกัย เพราะคำว่าศักดิ์ศรีนี่แหละครับ  เดี๋ยวนี้ก้น่าจะยังเหมือนเดิมนั่นแหละ
   แค่นี้พอนะ เอาแบบคร่าวๆๆ  พิมพ์ไม่เก่ง  แค่อยากจะบอกว่า ชีวิตข้างนอก กับชีวิตในกำแพง มันต่างกันนะครับ  ชีวิตในนั้นมันแทบจะไร้ค่าในสายตาของคนส่วนใหญ่  แต่ไม่ใช่ว่าทุกคนที่อยู่ในนั้นจะเป็นคนเลวไปหมดทุกคน  แต่บางคนที่เคยเจอมันก็ควรที่จะอยู่ในนั้นตลอดชีวิตนะ  แต่มันมีอะไรหลายอย่างที่บางทีเเราอาจคาดไม่ถึงว่ามันมีแบบนี้ด้วยเหรอ   แต่ไม่อยากกลับเจออีกหรอกครับ  ครั้งเดียวก็เกินพอ และไม่อยากให้ใครเข้าไปด้วยครับ
   ขอบคุณครับ
comment173:รู้ตัวอีกที  อ่านขบแล้วววอะ
comment174:ผมก็เคยได้ยินคนเล่ามา  พวกพื้นเดินนี่มีแต่น้ำลาย เสมหะ กันเกลื่อนพื้น  เชื้อโรคเต็มไปหมด
comment175:ก็โอเค เล่าละเอียดดี พอดีผมก็มีญาติกับคนรู้จักเป็นผู้คุม เล่าเรื่องพวกนี้อยู่บ่อยๆ 
เคยเข้าไปเยี่ยมอยู่บ่อยครั้ง

ยังดีที่แค่ลาดยาว  
ขาใหญ่จริงๆและพวกโหดๆ (พวกฆ่าคนตาย ฆาตรกรหลายศพ) จะอยู่ที่บางขวางครับ (หมอเสิรมก็ติดที่นี้) คุกบางขวางจะคุกที่เอาไว้ให้นักโทษที่ติดคุกเยอะๆ ถึงประหารชีวิต
ลาดยาวจะไม่มี

ภาพ 70 ไร่ ค้ายาขนาดนั้น ทำไมยังไม่ย้ายไปบางขวางอีก ?
comment176:การจะย้ายไปอยู่ลาดยาวหรือที่ไหนมันขึ้นอยู่กับจำนวนปี หรือความรุนแรงของการลงโทษครับ  รู้สึกว่าเรือนจำกลางบางขวางจะต้องมีโทษจำคุกตั้งแต่ 30 ปีขึ้นไปจนถึงประหารละครับ   
    ภาพเจ็ดสิบไร่ โดนกี่ปีละครับ  ผมก็ไม่รู้ 
    ส่วนเรือนจำอื่นๆ มันก็แล้วแต่ พวกทัณฑสถานวัยหนุ่ม ก็ประมาณไม่เกิน 5 ปีหรือยังไงนี่ละครับ ถ้าโดนฐานก่อคดีเดิมมาหลายครั้งก็อาจจะโดนกักกันสมัยนั้นก็จะย้ายไปนครปฐม  ยาเสพติดถ้าไม่ถึงขั้นค้าแค่เสพก็จะไปที่สถานบำบัดลาดยาว
     แต่บางทีโดนโทษซัก 10-15ปี ตามต่างจังหวัด พออยู่ไปซักพักก้ย้ายไปเรื่อยละครับ เคยเจอพวกๆกัน ย้ายจากเรือนจำนครศรี มานครปฐม แล้วก้มาอยู่ที่เดียวกันกับผมจนพ้นโทษ  ปล่อยตัวที่กรุงเทพครับ บางคนไม่เคยมากทม.เลย ออกมาถ้าร้องขอก็จะได้ตั๋วรถไฟฟรีให้กลับบ้าน 5555 สวัสดิการที่น่าประทับใจจากกรมราชทัณฑ์ ด้วยรักและห่วงใย อิอิอิอิอิ หวังว่าเราคงไม่ได้พบกันอีก
    แต่ก็มีบางคนครับที่ทั้งชีวิต วนเวียนอยู่กับชีวิตหลังกำแพง  บางคนพออกมาก้ใช้ชีวิตภายนอกแบบเดิมๆ ก้อยู่ได้ซักพักนึงก็โดนจับกลับไปที่เก่าอีก  ซึ่งผมเองก็เคยเจอกับคนแบบนี้  ชีวิตพวกเค้าไม่มีเป้าหมายครับ ใช้ชีวิตหมดไปวันๆ
    จริงๆแล้วชีวิตคนเรามันมีทางเลือกมากมายครับ  มันอยู่ที่คนคนนั้นเลือกที่จะเดินไปในด้านมืด  หรือด้านสว่าง  
    มีลูกสอนลูก  มีหลานสอนหลานนะครับ  คุกในบ้านเรา มันไม่เหมือนคุกของเมืองนอกที่เราเห็นกันในหนังนะครับ   ไม่ต้องอ้างถึงสิทธิมนุษยชนสำหรับคุกเมืองไทย เพราะมันไม่มีครับ นี่พูดจริงๆ มันจะมีเมื่อมีการตรวจเป็นคราวๆไป  อย่าบอกว่าให้ร้องเรียนหรือให้ญาติร้องเรียนมันทำไม่ได้หรอกครับ  เพราะถ้าตัวเรายังอยู่ในนั้น ร้องเรียนไปผลร้ายทุกอย่างจะตกมาที่คนที่อยู่ในคุกครับ จะโดนหนักกว่าเดิม  
    การอยู่ให้รอดในนั้นถ้าเงินถึง โอเคสบายให้เงินมันจัดการ แต่ถ้าไม่มีเงิน มันต้องหูตาไว อย่าทำตัวเด่น หาพวกที่พอจะมีบารมีไว้บ้างเพื่อจะได้ขอความช่วยเหลือได้บ้างในบางครั้ง ซึ่งแน่นอนอาจจะต้องยอมเป็นเบี้ยล่างบ้างนิดหน่อย  แต่อย่าแหยจนศักดิ์ศรีความเป็นคนมันหมดไป จนโดนข่มตลอดเวลาแบบนี้ก็ไม่ไหว  แต่ต้องจำไว้อย่างนึงในกรณีเราเป็นแค่ตัวเล็กๆไม่มีบารมีอะไรเวลาจะเล่นใครก็ต้องเล่นแบบทีเดียวจบ อย่าให้ยืดเยื้อจนต้องมีคนหลายคนมาร่วมวง   ถ้าทำได้มันจะทำให้คนรอบข้างรู้ว่าอย่ายุ่งกับเราจนเกินลิมิต  ซึ่งมันได้ผลจริงๆนะครับ เพราะเมื่อเรากล้าก่อเรื่อง  มันหมายถึงเราต้องยอมรับการลงโทษจากเจ้าหน้าที่ทุกรูปแบบ และพร้อมที่จะชนกับใครก็ได้ถ้ามารังแกเราจะทนไม่ไหว  เราจะได้รับการยอมรับในระดับนึงครับ  แต่อย่า  อย่าได้คิดไปชนกับบรรดาขาใหญ่เด็ดขาด  ตายลูกเดียวครับเผลอๆตายฟรีด้วย
    อย่างตัวผมที่โดนกระบองกับหวายและมือเท้าของผู้คุม  ก็เรื่องศักดิ์ศรีนี่แหละครับ  เพราะมันหมดความอดทน  จะเล่าให้ฟังนิดนึงนะไม่ใช่ว่าจะโอ้อวดอะไรนะครับ  เล่าสู่กันฟังเพราะตอนนี้ผมก็อายุเยอะอยากถ่ายทอดประสบการณ์   เด๋วมาต่อ
comment177:ต่อครับ
    ผมสมัยนั้นก้อย่างที่บอกเด็กบ้านนอก ไม่มีญาติไม่มีเงิน เข้าไปอยู่ในนั้นก็โดนข่ม เราก็ไม่อยากมีเรื่องก้ยอมตลอด จนวันนึงมันปรี๊ดสุด พอขึ้นห้องก็เดินไปคุยกับหัวหน้าห้อง บอกกับเค้าว่าวันนี้จะทำอะไรสั่งสอนคนนิดหน่อย สำคัญนะครับเรื่องนี้  ถ้าคุณไม่บอกถือว่าคุณไม่ให้ความสำคัญกับเค้า  อาจกลายเป้นเรื่องอื่นเลยเช่นคุณอาจโดนลงโทษโดยกลุ่มหัวหน้าห้องที่ถือว่าเป็นคนคุมนักโทษในห้องทั้งหมดฐานที่ผิดกฎก่อเรื่องในเรือนนอน พอบอกแล้วก็จบครับเค้าจะยอมรับถึงการตัดสินใจของเรา  และผลที่อาจเกิดกับเค้า(หัวหน้าห้องก็โดนกระบอง สองครั้งโทษฐานปล่อยให้มีการทำร้ายกัน ผมต้องขอโทษเค้าอย่างมากมายในวันนั้น)
    หลังจากที่ผมก่อเรื่องเค้าไม่มีโอกาสตอบโต้หรอกครับ ก็อย่างที่บอกจะเล่นต้องเล่นให้จบในที่เดียว แต่ไม่ถึงตายนะไม่อยากโดนต่อคดี แต่หลังจากนั้นเวลานอนผมต้องนอนแบบระแวง โดยเอาเหล็กแหลมที่ฝากให้เพื่อนที่เป็นโยธาห้องเอาเข้ามา  เอามาผูกติดมือเลยครับ นี่เป้นเรื่องจริงๆนะครับชีวิตมันแย่มากจนคู่กรณีผมย้ายห้องไปถึงจะนอนแบบปกติได้   แต่วันที่เค้าไปฟ้องนี่ ผมโดนทั้งกระบองจากพ่อบ้านหัวหน้าเรือนนอน   หวายจากพัศดี  หมัด เท้าจากบรรดาผู้คุมที่เข้าเวรคืนนั้นทุกคน  หัวหน้าห้องก็โดนหวดด้วยกระบองไปด้วยครับ กระบองโตประมาณแขนผู่ใหญ่ ยาวซักสองศอกสามศอกนี่แหละ  หวดแต่ละทีเจ้าประคุณเอ๋ย หน้าคว่ำไปทั้งๆที่นั่งยองๆนั่นแหละ
    แต่หลังจากวันนั้นแล้วผมค่อยรู้สึกดีกับตัวเองมาบ้าง ที่ทำให้เราเดินยืดอกได้แบบที่เรียกว่าไม่จ๋อง  มีการได้รับความนับถือบ้างเล็กน้อย  มีพวกเรียกให้เข้ากลุ่ม  มันก็โอเคเลยนะ
   แค่นี้ละครับ ชีวิตในคุก ทำอย่างไรให้รอดจากการถูกทำโทษ รอดจากการถูกทำร้าย  กินให้อิ่ม นอนให้หลับ เพื่อรอวันออกสู่อิสระภาพ  และที่สำคัญ อย่ากลับเข้าไปอีกครับ
   จบจริงๆครับ
comment178:เคยเข้าไปดูสภาพคุกหญิงที่ต่างจังหวัดแห่งนึง แล้วก็มีโอกาสนั่งคุยกับผู้คุมด้วย อันนี้ผู้คุมเล่าให้ฟัง...

ส่วนใหญ่เป็นนักโทษคดียาเสพติด มีทั้งซื้อ-ขาย อยู่กันค่อนข้างแออัด เพราะนักโทษเพิ่มขึ้นเรื่อยๆ แถมมีรับจากที่อื่นที่เค้าแออัดกว่าด้วย
นักโทษหลายคนค้ายาเสพติด รายได้ดีมาก ได้ตังไปซื้อที่ดินตจว.ได้มากมาย ครอบครัวมีตังใช้
พอโดนจับ อยู่ในเรือนจำ ถ้ามีเงินก็สบายหน่อย (ญาติจะเอาเงินมาให้)
ถึงเวลาก็จ้างคนข้างนอกไปซื้อข้าวข้างนอกก็ได้ (แต่ในเรือนจำที่เราไปดู คนทำอาหารเป็นนักโทษที่เคยชนะเลิศเรื่องทำอาหารเลยนะ แล้วก็มีนักโภชนาการกำกับอีกทีด้วย อาหารที่เค้าทำมาให้เรากินนี่อร่อยเลยล่ะ) หรือจ้างนักโทษคนอื่นซักผ้า หรือทำงานอื่นให้ก็ได้
นักโทษบางคนที่ความประพฤติดี ก็จะได้ลดหย่อนโทษ ก็ออกจากเรือนจำเร็วหน่อย
ที่แย่ก็คือ ผู้คุมบอกว่าบางคนได้ลดโทษ ออกไปก็ค้ายาอีก ไม่ถึงเดือนก็กลับมาใหม่  บางคนกลับมาหลายรอบด้วย เพราะถึงแม้อยู่ในเรือนจำ จะมีฝึกอาชีพ แต่บางคนก็ไม่สำนึกอยู่ดี ไปขายยาได้ตังง่ายกว่า แถมครอบครัวก็พลอยได้อยู่ดีกินดี นักโทษบางคนมองว่าคุ้ม สุดท้ายก็วนเวียนๆอยู่แบบนี้

แย่จังเลยเนอะ
comment179:เราเคยอ่านหนังสือที่รวมจดหมายของนักโทษ 6 ตุลา เล่มเก่ามากๆ เหลืองกรอบ ยืมมาจากเพื่อน
ห้องขังตอนนั้นยังเลวร้ายกว่ามาก อัดเข้าไปเป็นร้อยๆคน อาหารเป็นผักอุบาทว์ๆไม่มีเนื้อปน

แต่ที่น่าเศร้า คือปัจจุบันคนไทยก็ยังคิดแบบเดียวกับตอนนั้น ว่าคนจำนวนนึงสมควรตาย และคนทำผิดต้องได้รับประสบการณ์ที่เลวร้ายที่สุดเท่าที่จะทำได้ โทษให้มันแรงเข้าไว้ โดนไม่สนใจแพะหรือคนที่หลงผิดชั่ววูบ
ในขณะที่ฝรั่งเขาไปถึงเรื่องของการต่อต้านโทษประหาร หรืออะไรที่ผิดหลักสิทธิมนุษยชนกันแล้ว เรื่องสุขอนามัยในคุกนี่เป็นเรื่องพื้นฐานมากเลย
comment180:รบกวนสอบถามนิดนึงค่ะ
เราเคยสนใจ อยากเอาธรรมะเข้าไปในเรือนจำน่ะค่ะ
แต่เราไม่แน่ใจว่าข้างในเป็นยังไง คนจะสนใจมากน้อยแค่ไหน

คุณเจ้าของกระทู้ เคยเห็นธรรมะในเรือนจำบ้างไหมคะ
ด้วยบรรยากาศแล้ว พอจะเป็นไปได้ไหม หรือจะดีไหมนะคะ

เราเคยได้ยินว่ามีเรือนจำหลายที่ทำอยู่เหมือนกันค่ะ
เช่น ทำห้องสมุดธรรมะบ้าง หรือนิมนต์พระเข้าไปบ้าง ตามโอกาส
แต่เราก็ไม่เคยรู้ว่าผลตอบรับดีไหม เขาทำต่อเนื่องไหม น่ะค่ะ


สิ่งที่เราเคยนึกอยากทำ คือ แชร์พอเป็นแนวคิดอ่ะนะคะ เช่น

๑. เสียงตามสาย 
อยากขอให้ทางเรือนจำจัดชั่วโมง
เปิดเสียงตามสายเป็นธรรมะให้ฟังทุกวัน ๆ

โดยจะพยายามเลือกแบบที่ไม่ฟังแล้วน่าเบื่อเกินไป
คือไม่เป็นภาษาพระมากไป หรือเป็นเสียงเทศน์เกินไป
สลับเป็นเรื่องเล่าบ้าง ตอบคำถามที่น่าสนใจบ้าง 
สอนให้ปฏิบัติบ้าง ละครนิทานธรรมะบ้าง

เราเชื่ออยู่ลึก ๆ ว่า ฟังทุกวัน ๆ มันคงต้องสะกิดใจ
หรือมีใครซึมซับอะไรได้บ้าง แต่ไม่รู้ว่าการทำอะไรแบบนี้ 
ทางเรือนจำเขาจะทำให้เราได้ไหม 
ถ้าทำได้ ให้เราลงทุนติดเครื่องเสียงให้ทั้งหมด เราก็ยินดีนะ

ยิ่งถ้ามีห้องที่ฉายเป็นวีดิโอ แล้วจัดชม. ให้มานั่งฟังได้
จะยิ่งดีมากเลย แต่ไม่รู้เขามีกันหรือเปล่าน่ะค่ะ
(อาจจะแดนที่โทษเบา ๆ ?)


๒. นิมนต์พระเข้าไปสอนธรรมะ
เราคิดว่าบางที่มีทำอยู่แล้ว แต่ไม่เคยรู้ว่า 
ที่ไหนทำบ้าง ที่ทำอย่างต่อเนื่อง หรือได้รับการตอบรับดีไหม

แต่เราคิดว่า ท่ามกลางความทุกข์ ถ้าคนในนั้นได้สัมผัสกับ
กระแสของพระที่ท่านมีความสงบเย็น มันจะมีกระแสเหนี่ยวนำได้
ท่านอาจจะสอนให้ทำสมาธิง่าย ๆ บ้าง ให้ใจพอสงบเย็นเป็น
นำกล่าวสวดมนต์บ้าง นำกล่าวขอขมา นำกล่าวตั้งมั่นในความดี เป็นต้น
และทำเช่นนี้เป็นประจำ เช่น ทุกเดือน 
เราคิดว่า ถ้ามีเพียงแค่คนกลุ่มหนึ่งที่ตอบรับตรงนี้ 
ก็น่าจะพอเป็นหลักยึดให้คนในนั้นได้บ้างน่ะค่ะ


๓. จัดใส่บาตรพระทุกวันพระใหญ่/วันพระสำคัญ
ก็ไม่รู้น่ะค่ะ สถานที่เป็นยังไง ทำได้ไหม ปลอดภัยไหม
ถ้าแดนดี ๆ ที่เขาปล่อยนักโทษให้เดินได้ 
ก็อาจจะนิมนต์พระให้คนมาใส่บาตรได้ง่าย

ถ้าไม่ปลอดภัยที่จะปล่อยฟรี ก็อาจจะให้นักโทษใส่จากในห้องขังเอา
โดยมีการจัดของถวายไว้ด้านหน้ากรงขัง แล้วนิมนต์พระท่านเดินรับ
นักโทษแค่ยื่นมือออกมา ยกของ จบอธิษฐาน แล้วใส่บาตรท่านกับมือ
เรียกว่าอยู่กันคนละส่วน ไม่รู้จะทำได้ไหม หรือเหมาะไหม

เราแค่คิดว่า ในความมืด การได้ใส่บาตรกับพระบ้างเป็นระยะ
จะทำให้คนจำนวนหนึ่ง ได้มีภาพของความสว่างติดอยู่ในใจบ้าง
อย่างน้อยก็อาจนึกอธิษฐานในด้านดี เหมือนเป็นหางเสือของใจ
เป็นโอกาสเล็ก ๆ น้อย ๆ ให้เขาได้ทำบุญ เตรียมเสบียงติดตัวไว้บ้าง

ส่วนค่าอาหารจะเอามาจากไหน ถ้าไม่มีงบ ก็เปิดจัดเป็นงานบุญก็ได้
ให้คนร่วมบริจาค เราเชื่อว่ามีคนยินดีร่วมส่งเสริมอยู่แล้ว
แล้วอาจจะให้แม่ครัวทำอาหารเพิ่ม จัดเป็นชุด ซื้อดอกไม้เตรียมไว้ 
แล้วก็ทำเฉพาะวันพระสำคัญ ปีละไม่กี่ครั้งเท่านั้นเอง
ถ้าจัดใส่บาตรกลางแจ้งได้ ในนักโทษแดนดี ๆ ก็คงมีภาพน่าชื่นใจให้เห็นด้วย


๔. ห้องสมุดธรรมะ
เราว่าหลายที่ น่าจะมีอยู่แล้ว เราก็เคยส่งหนังสือไปบริจาคค่ะ
แต่คนข้างนอกอย่างเรา จะไม่ค่อยรู้รายละเอียดเลย
ว่ามีคนอ่านมากน้อยแค่ไหน 

ถ้าเป็นเรา อาจจะจัดกิจกรรมนาน ๆ ทีบ้าง เช่น
อาจจะมีกระดาษเป็นแบบฟอร์ม ให้ผู้ต้องขังที่ได้อ่านหนังสือธรรมะ
เขียนความรู้สึกบ้าง เช่นว่า ชอบเล่มไหน ได้อะไรจากหนังสือเล่มนั้นบ้าง
ได้ความตั้งใจอะไรใหม่ ๆ บ้างไหม หรืออะไรประมาณนั้น
แล้วรวบรวมออกมาเผยแพร่ข้างนอกบ้าง 
แล้วก็อาจจะมีอะไรที่ระลึกเล็ก ๆ น้อย ๆ ให้กับคนที่เขียนร่วมกิจกรรม

ผู้ต้องขังเอง การได้เขียน คือการตอกย้ำสิ่งนั้นลงในใจให้หนักแน่นขึ้น
และสำหรับคนข้างนอก ก็จะรู้สึกดีกับการให้การสนับสนุน
และให้การสนับสนุนต่อเนื่อง รวมทั้งเข้าใจจุดของพวกเขา และแนวหนังสือ
หรืออาจเป็นแรงบันดาลใจให้กับผู้ต้องขังคนอื่น ๆ 
ให้อยากจะเข้ามาอ่านบ้างด้วยก็ได้


เราเคยคิดเบื้องต้นไว้ประมาณนี้
แต่ก็ไม่รู้ว่า ในความเป็นจริง ชีวิตข้างในมันจะเอื้อหรือเปล่า
รวมทั้งเจ้าหน้าที่จะเห็นความสำคัญและทำด้วยหรือไม่ 
คือมีอะไรที่เราช่วยลงทุนได้ด้วย เราก็ยินดีน่ะค่ะ

ลองเผื่อถามเป็นความคิดเห็นนะคะ

ดีใจที่คุณได้กลับออกมาแล้ว 
จากนี้ ขอให้มีโอกาสได้สร้างแต่เหตุแห่งความสว่าง
และได้พบแต่ทางสว่างยิ่ง ๆ ขึ้นไปนะคะ
comment181:มีนิมนต์ไปบ้างครับเป็นครั้งคราว มีจัดให้สอบธรรมศึกษาแล้วแต่ใครจะสนใจ
แต่ผมว่าไม่ค่อยมีคนจะสนใจจริงๆหรอกครับ น้อยมาก วันๆเขาคิดแต่เรื่องยอดงาน ญาติเยี่ยม
วันนี้กินรัย เอายาที่ไหนเล่น นกที่ไหนบิน คดีเป็นงัย มากกว่าครับ
comment182:ขอบคุณที่นำเรื่องมาแบ่งปันให้อ่านนะคะ
comment183:ขอบคุณครับ
comment184:ขอบคุณมากค่ะ ที่เล่าเรื่องราวให้ฟัง น้องติดอยู่เรื่อนจำ ไปหาก็ได้แต่ถามไถ่ แต่ไม่รู้เยอะว่าเป็นอย่างไร
ห่วงน้องมาก อ่านแล้วทำให้เข้าใจมากขึ้น แม้จะรู้ว่าน้องจะกินนอนลำบากมากแค่ไหน ก็ยังดีกว่าไม่รู้เลย

ขอบคุณที่เสียเวลามาพิมพ์เล่าให้ฟังนะค่ะ
comment185:เรามีเรื่องขอคำปรึกษาแกหน่อย แฟนเราอยู่แดน3แรกรับ  แค่ฝากขัง 
คดีที่โดนคือ ครอบครองกัญชา ประกันไม่ได้เพราะหนีศาลคดีครอบครองยาไอซ์ (ของไม่ถึงจำหน่าย)
ถ้าศาลตัดสินแกคิดว่านานเท่าไหร่.  
แฟนเราบอกตัดมาประมาณ9เดือน  เราเครียดมากเลยเพราะอีกแค่2เดือน เราจะคลอดแล้ว
comment186:น่ากลัวมากครับ สำหรับผมนี้แหละนรกของจริง
comment187:แก้ไข แดนใน ต้องยาบ้า เกิน 1000 เม็ด หรือน้ำแข็ง 1 ขีดครัช หรือ โทษเกิน 20 ปี ส่วน แดน 10 คือ ผู้ต้องหาและผู้ต้องขังรายสำคัญ

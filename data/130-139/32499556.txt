title:พ่อแม่รังแกฉัน กับความอดทนของเด็กไทยสมัยนี้ ผิดที่ใคร ???
comment:ดูข่าวเมื่อเช้า แม่พาลูกเข้าเเจ้งความ ถูกครูตีก้นช้ำเผยทำเกินกว่าเหตุ ลูกชายบอกแม่ไม่อยากกลับไปเรียนแล้ว
คิดได้ 2 มุมนะ และนี่คือมุมมองของผม ย้ำว่ามุมมองของผม
สมัยก่อนผม ลืมเอาการบ้านไปโรงเรียนหรือไม่ส่งการบ้านครูตี 3 ที ตีจริงจังนะหน้าชั้นด้วยตีก้นลายเขียวไปเป็นสัปดาห์เลย 
ผมกลับบ้านไปบอกแม่ แม่ผมตีซ้ำนะครับ ฐานไม่มีความรับผิดชอบต่อหน้าที่ ไม่มีโอ๋โดนดุแถมให้นั่งสำนึกผิด
แต่พ่อแม่สมัยนี้ลูกชั้นใครแตะไม่ได้ ทำเกินกว่าเหตุ ห้ามตีบอกกันดีๆก้อได้ลูกชั้นเก่ง ลูกชั้นรู้ บลาๆๆๆๆ ไมีมีย้อนกลับไปมองว่าเหตุผลคืออะไร ลูกเรารับผิดชอบพอไหม ล่าสุดผมได้อ่านเรื่องที่รุ่นน้องโพสต์ในเฟซก่อนเหตุการณ์นี้ประมาณ 2 วัน ข้อความในเฟซที่เขียน
@ บทสนทนาทางโทรศัพท์ ของพนักหญิงคนนึงบนรถรับส่งพนักงาน นั่งถัดจากเราก็เลยได้ยิน ไม่ได้แอบฟังนะ คือเค้าเสียงดัง เริ่ม...
นาง : ฮาโหล ว่าไงลูก
 เด็ก : ....... ไม่ได้ยินหรอกไม่รู้ว่าพูดอะไร
 นาง : เอ๊าทำไมหนูไม่ไปโรงเรียนอ่ะลูก อีกวันเดียวเองนะคับ พรุ่งนี้ก็หยุดแล้ว เย็นนี้เจอกันนะ พรุ่งนี้แม่จะพาไปโลตัส วันนี้ไปโรงเรียนนะคับ
 เด็ก : ........น่าจะงอแงอยู่
 นาง : เป็นอะไรคับ ฮึ ครูนิดตีหรอ บอกแม่ซิ ครูนิดตีหนูหรอคับ
 เด็ก : ........น่าจะงอแงอยู่
 นาง : ไปโรงเรียนนะลูก เด๋วแม่จะโทรไปด่าครูนิดให้ (ขีดเส้นใต้คำว่าโทรไปด่าครูนิดให้) ปิดเทอมแม่จะพาไปหาคุณยาย
 กู : คิดในใจ เอ๊ะ!!มันใช่วิธีสอนลูกหรอวะแบบนี้ โทรไปด่าครู พะนะ เอ๋า
ดูการสปอยเด็กสิครับมันเกิดขึ้นจริงในสังคมไทยนะ เด็กเค้าเรียนรู้นะครับ เด็กจะสำคัญว่าตัวไม่ผิด โทษนู้น นี่ นั่น ไม่เคยมองตัวเอง 
มันเป็นแบบนี้ในสังคมไทยจริงๆ ครูเดี๋ยวนี้เลยไม่มีจิตวิญญาณความเป็นครูแตะไม่ได้ฉันก้อสอนมันไปตามหน้าที่ ได้ไม่ได้ดีไม่ดีเรื่องของเด็กมัน เพราะว่าเพราะบอกมันก้อไม่ฟัง 
ผมโดนมากับตัวครับ เด็กสมัยนี้ไร้ความอดทน ไอคิวสูงปรี๊ดแต่อีคิวต่ำเตี้ยเรี่ยดิน ทำไรเหนื่อยนิดก้อบ่น สั่งสอนก้อหาว่าดุด่า ไม่สู้งานหนัก ถูกสอนมาแบบลูกเทวดานั่งเรียนอย่างเดียว พอทำงานจริงเจอปัญหาเจอนายด่าก้อท้อแท้ ขอโทษนะครับโลกนี่โหดร้าย ยิ่งเปิดประชาคมอาเซียนเมื่อไหร่ เด็กไทยจะตายเอา เพราะประชากรประเทศใกล้เคียงเค้ามีศักยภาพและความอดทนต่องานมากกว่านะครับ 
#นี่คือความเห็นส่วนตัวนะครับ
#เลี้ยงลูกเลี้ยงให้เป็นคน อดทนต่ออุปสรรค ไม่ใช่เลี้ยงให้เป็นเทวดาลอยไปเรื่อยๆบนท้องฟ้าแต่ทำอะไรไม่เป็นซะอย่าง
#รู้ว่าลูกใคร ใครก้อรักแต่จำไว้นะคุณไม่ได้ดูแลเค้าไปตลอดชีวิต ถ้าสอนให้อดทนต่อโลกที่โหดร้ายขึ้นทุกวันไม่ได้ พอไม่มีคุณแล้วเค้าจะใช้ชีวิตยังไง
ตามไปร้องไห้ ฟ้องเรื่องที่มีปัญหาหน้าหิ้งที่มีรูปคุณตั้งไว้หรอครับ ???

เรื่องทุกเรื่องมี 2 มุมเสมอผมรู้ครับ ถ้าผมใช้คำพูดหรือมุมมองที่แคบและอคติมากไปผมขออภัยมานะที่นี้นะ
comment1:แก๊ส โซฮอ ... 

เย้ยไม่เกี่ยว ..
comment1-1:ขอ 91 นะครับ 95 แพงไปงบหมด อิอิ
comment1-2:ปกติไม่เติมน้ำมันฮ่ะ ขับรถไม่เป็น --*
comment1-3:เดี๋ยวนะคะ มุขนี้มัน ..สมัยเราอยู่ม.ต้นเลยมั้ง (ประมาณ7ปีก่อน)
comment1-4:ผมชอบผู้หญิง มุขเยอะ ครับ
comment1-5:ตอนนี้ E85 อย่างเดียวเลยครับ ประหยัดขึ้นเยอะ
comment1-6:มุขบอกอายุ
comment1-7:โทษสารตะกั่วแทนได้ไหม เฮ้ยลืมไปโดนลอยแพไปหมดจากไทยแล้ว
comment1-8:ผมชอบสโลแกนที่ออกสปอร์ตโฆษณาที่ว่า "พ่อแม่รังแกฉัน"
คนคิดนะครับ คิดได้สุดยอดมาก และต้องโหมโฆษณาถี่ ๆ หน่อยนะครับ
ให้ดีเอาในช่วงละครหัวค่ำนะ เพราะคุณแม่ "ที่รักแกลูก" จะอยู่กันพร้อมหน้าพร้อมตาดี
เดี๋ยวนี้เริ่มเป็นบวกบ้างแล้วนะครับ ถึงจะนิดหน่อยแต่ก็เริ่มบันใดขั้นแรกแล้วครับ ต่อไปขั้น 2 -3 - 4 ไปเรื่อย ๆ ครับ
comment2:เห็นด้วยมาก เด็กยุคนี้พ่อแม่ถูกปลูกฝังมีความคิดให้เลี้ยงลูกเหมือนชาวตะวันตก หยิบแต่ส่วนสบายสปอยมาใช้ เช่นห้ามใช้กำลัง ห้ามบังคับ ความคิดอิสระ  ฯลฯ แต่ลืมหยิบบางอย่างมา เช่นเด็กต้องช่วยตัวเอง พอไฮสคูล เริ่มหางานทำ หาเงินเรียนเอง เลี้ยงลูกปนไทยปนฝรั่ง เด็กมันถึงเอาข้อเสียของแต่ละชาติมารวมกัน 

แต่ละชนชาติมีความด้อยเด่นเฉพาะตัว หมาไทยฉลาด ขี้เกียจ เจ้าเล่ห์ ขี้ขโมย ให้ไปเกิดที่นั่นนิสัยก็ยังเป็นอยู่ ส่วนหมาฝรั่งฝึกง่าย มีระเบียบ ให้ไทยเอามาเลี้ยงมันก็ยังเป็นแบบเดิม เพราะฉะนั้นวิธีคิดเลี้ยงลูกแตะไม่ได้มันผิดมาเป็นสิบๆ ปีแล้ว
comment2-1:ชาวตะวันตกเค้าก็ทำงานเอง หาเงินเอง น่าจะต่างจากไทยนะครับ
comment2-2:หมามันก็เหมือนเจ้าของแหละค่ะ ถ้าเจ้าของขยันฝึกมัน มันก็ทำได้ไม่แพ้ใครหรอกค่ะ
comment2-3:จริงค่ะ ไม่เห็นด้วยเรื่องหมา หมามันสะท้อนเจ้าของค่ะ ถ้าเลี้ยงมาแล้วเป็นแบบไหน ก็นั่นแหละค่ะ คุณนั่นแหละแบบอย่างมัน

อย่าเอาหมามาเปรียบกับคนค่ะ มันซื่อสัตย์แล้วก็ตรงไปตรงมา ไม่เจ้าคิดเจ้าแค้น ไม่เห็นแก่ตัว
แล้วก็ไม่คิดหาช่องโหว่เอาเปรียบใครเหมือนคนหรอกค่ะ
comment2-4:เหมือนจะเขียนดีนะ แต่ยกตัวอย่างเป็นหมา ไม่ใช่ละ มันอยู่ที่เจ้าของตะหาก อันนี้ใช่ลักษณะสายพันธุ์
comment2-5:เก่งนะคุณ นี่ รู้กระทั่งนิสัยหมา
comment2-6:ว่าจะไม่พูดแล้ว แต่พอเข้ามาอีกที ชมรมคนรักหมา เริ่มมาเต็ม ถ้าอ่านแล้วจับประเด็นได้ ผมหมายถึง การมีเอกลักษณ์เฉพาะตัว จึงเอาหมามาเปรียบ แล้วการเปรียบเทียบหมาไทยกับหมาฝรั่ง นี่คือคุณครูสอนหมาบอกมานะครับ ว่าอุปนิสัยของหมาแต่ละสายพันธ์แต่ละประเทศต่างกันอย่างไร ไม่ได้รู้ใจหมาเอง  หมาพันธ์ไทยฝึกยากกว่าหมาต่างชาติ  ไม่ใช่บอกว่าฝึกไม่ได้ หมาไทยรู้เรื่องเข้าใจ แต่ไม่ค่อยยอมทำ ไม่ค่อยอยู่ในระเบียบ ต้องได้รับการดุเยอะกว่า ฝึกนานกว่า พูดง่าย ๆ ต้องมีการฝึกที่แตกต่าง  ก็เปรียบให้เข้าใจง่าย ว่าคนแต่ละชนชาติก็มีเอกลักษณ์เฉพาะตัว การฝึก มันจึงไม่ควรเหมือนกัน เพราะผลที่ได้รับ มันจะไม่เหมือนกัน เหมือนเด็กนั่นแหล่ะครับ ถ้าฝึกแบบเด็กอเมริกัน ญี่ปุ่น ให้อิสระ จริงอยู่มันเป็นสิ่งดีที่ไม่ปิดกั้นความคิด แต่คุณลืมไปว่าคุณไม่ฝึกให้เด็กรับผิดชอบตัวเองให้มาก ๆ เหมือนประเทศเหล่านั้น เพราะติดการสปอย แบบไทย ๆ  มันก็ได้รับผลคือ เด็กมีความอิสระ แต่ช่วยเหลือตัวเองไม่เป็น บวกกับอุปนิสัยคนไทย ขี้เกียจ มันก็เลยได้ผลผลิตมาคือ เด็กอิสระ ไม่ฟังพ่อแม่ ครูบาอาจารย์ แล้วยังขี้เกียจเป็นพื้นนิสัยอยู่แล้ว มันจะเจริญได้อย่างไร ฯลฯ ไม่ได้เหมารวมคนดี ๆ ก็มี แต่มันมีความสุ่มเสี่ยงที่จะได้ผลผลิตที่ไม่ดีมากกว่า หวังว่าคงจับประเด็นกันถูกมากขึ้น
comment3:เคยมาแบบนี้จริงๆ ควบคุมอารมณ์ไม่ค่อยอยู่ว่ากล่าวตักเตือนไม่ได้ โดนอะไรสะกิดนิดหนึ่งระเบิดทันที  พอได้ระเบิดเหตุผลหายหมดเลย คราวนี้ไม่ฟังอะไรละ ก็ไม่เข้าใจจริงๆเหมือนกันว่าเกิดจากพ่อแม่ไม่อบรมหรือจากตัวเด็กเอง ผมอยากรู้ว่าคนญี่ปุ่นเขาสั่งสอนลูกหลานกันยังไงถึงทำให้มีระเบียบมีวินัย มีเหตุผล และมีน้ำใจอย่างนั้น ผมชื่นชมประชากรของประเทศนี้จริงๆนะ
comment3-1:เค้าฝึกให้รับผิดชอบตัวเองครับ  ผมเห็นเด็กน่าจะ ป.1-2 ตัวกระเปี๊ยกเดียวปั่นจักรยานไปเที่ยวเองกลับบ้านเอง
มีกระทั่งออกไปเที่ยวกับเพื่อนนัดเจอกันที่สถานีรถไฟ  ผมเห็นยังทึ่งเลย (ตอนวัยเท่านั้นผมยังยิงลูกแก้วเล่นกันอยู่เลย ฮ่าๆๆ)
แต่ที่ญี่ปุ่นนี่มันดีตรงความปลอดภัยครับ พ่อแม่เลยปล่อยเด็กและฝึกเด็กได้ตั้งแต่เล็กๆ 
ถ้าจะโทษที่อะไรซักอย่างของไทย ที่ทำให้เด็กไทยเป็นแบบนี้ผมขอโทษที่สังคมช่างมันเถอะของไทยครับ
ถ้าแค่เราไม่ยอมปล่อยอะไรที่ผิดๆผ่านไปเช่นต้องทิ้งขยะที่ถังเท่านั้น 
ผมเชื่อว่าเรื่องเล็กน้อยหลายๆเรื่องรวมกันก็ทำให้เป็นสิ่งที่ยิ่งใหญ่ได้ครับ
comment3-2:ตอน ป.1-2 ผมก็ขี่จักรยานไปเที่ยวนะครับ ฮ่าๆ 

แต่ผิดกันตรงที่พอกลับมาโดนแม่หวดยกแก๊ง

ปล. หนีแม่เที่ยว
comment3-3:ลูกชายคนเล็กซาโจเรา ปั่นจักรยานไปโรงเรียนเองค่ะ 
ลูกชายคนโตไปเรียนที่อเมริกา ต้องทำงานเสริม เพื่อหาเงินซื้อสิ่งของที่อยากได้นอกเหนือจากสิ่งจำเป็น


นี้คือ ลูกชายคนญี่ปุ่น ที่เป็นเจ้าของโรงงานมูลค่าหลายพันล้านบาท
comment3-4:เด็กญี่ปุ่นขึ้นรถไฟเอง ปั่นจักรยานไปไหนมาไหนเองคิดว่าน่าจะตั้งแต่ ป.4 ขึ้นไปค่ะ เคยได้ยินว่ากฎหมายเขาอนุญาตตั้งแต่เด็กป.4 แต่เด็กๆหลายคนจะตัวเล็กๆเลยน่าจะดูเหมือนเด็กป.1 ป.2  บ้านเมืองเขาก็ดูปลอดภัย ถนนหนทางก็เป็นระเบียบเรียบร้อย มีไฟแดงให้ข้ามถนนแทบทุกที่
comment4:ที่สังเกตุจากคนรอบข้างผมก็คิดเหมือนกันครับว่าเด็กสมัยนี้พ่อแม่ดูสปอลย์มากกว่าเมื่อก่อนมากๆ 

ผมเองโตมาในโรงเรียนประจำ โดนตีก้นเขียวเป็นประจำ พ่อกับแม่ผมไม่เคยไม่ต่อว่าครูสักครั้ง ถ้าเป็นผมตอนนี้ผมก็ไม่นะ ฝึกให้ลูกมีความอดทน

บางครั้งโดนตบหัว โดนครูต่อยลิ้นปี่ โดนเตะ โดนสารพัดครับ ตอนนั้นผมก็ไม่ได้รู้สึกโกรธฝังลึกหรือเกลียดครูที่ทำแบบนั้น หรือว่าผมชินหว่า???
comment4-1:ผมก้อโดนตีครับบ่อยด้วย
comment4-2:เราคิดว่าตีที่มือ ตีก้น ตีขา เราไม่มีปัญหา ถึงกับระบายอารมณ์โกรธที่เด็กทำไม่ได้ดังใจโดยการตบหัว ชกลิ้นปี่แบบนี้ไม่ไหวเหมือนกันค่ะ
comment4-3:ทำไมชอบความรุนแรงกันจัง เราโดนครูบังคับวิ่งรอบสนามก็แค้นครูจะแย่ละ 555
comment4-4:ถ้าครูถึงขั้นเตะต่อยผมว่าเกินไปนะ ใจเย็นๆ สิเลิกเรียนเดี๋ยวชครูก็ได้ไปเตะบอลแล้ว
comment4-5:อ่า ถ้าถึงขั้นตบ ต่อย เตะ นี่ผมก็ไม่เอาครูไว้หรอกครับ อย่าหาว่าสปอยลูกเลย นี่มันทำร้ายร่างกายแล้วไม่ใช่ลงโทษ
comment5:สังคมเล็กๆ แต่สำคัญอย่างมากอย่าง ครอบครัว ไม่เข้มแข็ง อีกทั้งสภาพแวดล้อมทางสังคมก็เจริญเติบโตแบบไร้ทิศทาง จึงไม่แปลก ที่จะเห็นเยาวชนไทยมีความเป็น "ลูกผสม" ที่ไม่เคยลงตัว มีด้านลบมากกว่าด้านบวก 

ประเด็นนี้ ทำให้นึกถึงนิทาน แม่ปูกับลูกปู มาตะหงิดๆ ครับ

.
comment6:ผมก้อโดนตีครับบ่อยด้วย ครูมาฟ้องแม่ประจำโดนแม่ซ้ำอีก
 ไม่มีนะครับที่ผมจะมีสิทธิ์ไปฟ้องแม่ว่าครูตี
 สมัยก่อนพ่อแม่จะมองที่ลูกว่าผิดหรือป่าว
 พ่อแม่ผมยกย่องให้ครูเป็นบุคคลที่มีสิทธิ์ที่จะอบรมสั่งสอน
 ให้ลูกตัวเองเป็นคนดี สามารถตีได้ถ้าเด็กผิดจริง
แต่สมัยนี้เด็กใหญ๋กว่าครูบาอาจารย์ครับ มีสิทธิ์มีเสียง ครูว่ากล่าวตักเตือนไม่ได้
ที่สำคัญความศักสิทธิ์ของคำว่า ครู มันน้อยลง เด็กๆเดี๋ยวนี้มองครูแค่
คนที่มาให้ความรู้ ไม่รู้ฉันมีตังค์ฉันจ้างครูซื้อครูมาสอนฉันได้ ฉันจ้างมาครูมีหน้าที่สอนในสิ่งที่
ฉันอยากรู้ ที่ฉันต้องใช้สอบพอ อย่างอื่นไม่ต้องพูดอย่าบ่นรำคาญ
 ผมไม่เคยโกรธครูที่ตีผม ดุผม และทุกวันนี้ผมก้อได้ดีมี อาชีพเลี้ยงดูตัวเองได้
 ก้อเพราะมีครูสั่งสอน ผมอยากให้เด็กๆมีภูมิต้านทาน ความลำบาก
 ความผิดหวัง การถูกดูแคลน หรือปัญหาต่างๆที่จะเข้ามา
comment6-1:ผมคิดว่าวิธีตีนี่ กำลังดีๆ ที่สุดแล้วครับ

ถ้ามากเกินไปอย่าง คห.4 เตะ ต่อย ชกลิ้นปี่

แบบนั้นก็ไม่ไหวครับ ยกเว้นฝึกศิลปะการต่อสู้
comment6-2:ชอบนะคะกับประโยคที่ว่า 
"ผมอยากให้เด็กๆมีภูมิต้านทาน ความลำบากความผิดหวัง การถูกดูแคลน หรือปัญหาต่างๆที่จะเข้ามา "

เด็กสมัยนี้ความอดทนมันต่ำจริงๆ ขนาดน้องที่ทำงานโตๆกันแล้ว ทำงานผิดโดนเราว่า น้องร้องไห้ ตอนแรกเราก็ไม่รู้ว่าเป็นเพราะเรา 
จนพี่ๆมาคุยถึงได้รู้ว่าเค้าร้องไห้เพราะเรา เราบอกว่า ..."เอกสารมันยังไม่ได้เซ็นต์เอาไปส่งได้ยังไง ทำไมไม่ดูให้ดีก่อนไปหามาคืนพี่เลย" ....
คือเราว่าภูมิต้านทานเด็กสมัยนี้มันต่ำไปจริงๆ นิดหน่อยอะไรก็ไม่ทน ฟ้องแม่ 
โลกมันโหดร้ายกว่านี้อีกเยอะนะ ....
comment6-3:เราเป็นแค่ท่เวลาถูกครูตีก็จะบอกแม่นะคะ แต่แม่เราก็แค่บ่น ๆ ใส่เรานิดหน่อย เพราะเขารู้ว่าที่เราบอกเราบ่นแก้เซ็งเฉย ๆ ไม่ได้ให้แม่ไปโวยวายใส่ครู แต่ถ้าเราไม่ได้ผิดจริง เราโวยเต็มที่ค่ะ ไม่ยอมจริง ๆ ใครมาบอกนั่นครูนะยอมไปเถอะมันไม่ใช่เรื่องใหญ่ เราไม่ยอมค่ะ ถ้าเราผิดจริงทำโทษเราอย่างมากก็บ่นเล็ก ๆ น้อย ๆ แต่ถ้าเราไม่ผิด เราไม่ยอมให้ใครมาทำร้ายร่างกาย หรือลงโทษแน่ฟรี ๆ แน่
comment7:เราว่ามันเป็นดาบสองคม มีทั้งผลดีและผลเสียแก่เด็ก 
ผลดีคือการทำโทษแบบนี้เป็นการสอนให้เด็กอดทน โตขึ้นจะได้จำและไม่ทำผิดซ้ำสอง เด็กได้ดีเพราะไม้เรียวมีมากมาย บ้างโตไปเป็นครูสามารถสอนสั่งอบรมอนาคตของชาติได้ บ้างก็ไปเป็นทหารรับใช้ชาติ นั่นคือผลพลอยได้จากความอดทนและเป็นการสร้างนิสัยให้เด็กมีความรับผิดชอบมากขึ้น
แต่ข้อเสีย ที่พ่อแม่หลายคนเขารับไม่ได้ตรงที่ลูกตัวเองโดนตีจนป่วย แถมมันไม่ใช่รอยเขียวรอยไม้เรียวอย่างเดียว มันคือ"รอยช้ำเลือดซึมใต้ผิวหนัง" ที่หมอตรวจและวินิจฉัยตามรอยแผลที่เกิด  ซึ่งเชื่อว่าหัวอกคนเป็นพ่อเป็นแม่ย่อมโมโหและสงสารลูกอยู่แล้ว เราเลี้ยงลูกมาทะนุถนอมถ้าจะมีใครมาทำลูกเราขนาดนี้พ่อแม่เขาไม่ยอมมันก็เป็นธรรมดา พ่อแม่เขาก็มีสิทธิ์คิดได้ว่าทำไมครูต้องทำเกินกว่าเหตุไป (ถ้าตีแล้วขึ้นแค่แนวเขียวๆแล้วไปแจ้งความนี่เราจะโทษพ่อแม่ว่าเลี้ยงลูกโอ๋เกินไป เหมือนให้ท้ายลูก แต่นี่แผลมันช้ำจนมีเลือดซึมคือมันเกินไป) ที่ส่งผลเสียอีกอย่างคือ น้องจะเป็นคนก้าวร้าว เก็บกด เพราะบางทีเด็กเขาจะไม่สามารถแยกแยะว่าการทำโทษแบบนี้ถูกต้องหรือเป็นเพราะครูอยากตีเพื่อให้หายโมโหกันแน่ มันก็น่าคิดนะ

บางทีการทำโทษมันมีลิมิต ความเหมาะสมนะ ส่วนตัวตอนเด็กเคยโดนหมดแล้ว ทั้งไม้ขัดหม้อ ไม้แขวนเสื้อ ไม้เรียว ไม้หน้าสาม มีครั้งนึงเพื่อนขโมยหนังสือเรียนเราไปเพื่อที่จะแกล้งเอาดินสอขีดๆหนังสือเราทุกหน้า กลับมาแม่ๆม่ถามสักคำ ฟาดด้วยมือ ตบด้วย ตีด้วย จำได้ว่าตีบนที่นอนจนร้องไห้กระโดดเหยงๆด้วยความเจ็บ แต่ก็ไม่เคยโกรธแม่นะ ได้ดีมาจนทุนวันนี้ แม้แต่ครูที่สอนเรา เมื่อเราทำผิดผมยาวเกินระเบียยก็โดนไม้เรียวหวดอย่างแรง3ที เนื้อแทบแตก กลับบ้านแม่ก็ไม่เคยว่าครูยังบอกน้อยไปนะครูตีหน่ะ แต่ก็ไม่เคยโกรธเพราะเขาทำให้เราได้ดีมาจนทุนวันนี้


การทำโทษมันมีหลายรูปแบบ ยุคสมัยที่เปลี่ยนไปในปัจจุบันมันแตกต่างจากสมัยก่อนเยอะ บางทีเราจะเอาชีวิตตัวเองมาตัดสินชีวิตคนอื่นไม่ได้หรอก เพราะมันคนละยุคคนละสมัย  เราต้องดูความผิดของเด็กว่ามันรุนแรงมากน้อยแค่ไหน ควรทำโทษลักษณะใด แล้วเด็กมีเหตุผลอะไรที่กระทำความผิดแบบนี้เรียกมาคุยเวลาทำโทษพอตีเสร็จก็สอนเขาว่า ที่ทำโทษเพราะรักอยากให้จำ จะได้ไม่ทำอีก เด็กสมัยนี้ฉลาดนะ ยิ่งโลกอินเตอร์เน็ตเข้ามามีบทบาทเยอะ การสอนแทบจะไม่ต้องมีเลย เหลือแค่ควรให้เหตุผลกับเขาว่าสิ่งที่เขาทำมันไม่ดีอย่างไร มันส่งผลต่อใคร และควรสอนแนะนำสิ่งที่ถูกที่ควรทำกับเด็กๆเหล่านั้น
comment7-1:ครับ จากนี้ไป จะไม่ตี

จะให้ ตกซ้ำชั้นเลย

ใคร ไม่ผ่าน คือ ไม่ผ่าน

พ่อแม่ มากราบ ก็ไล่กลับเลย

เอา คะแนนสอบ เป็นตัววัดกันไปเลย

ผมชอบนะ ง่ายดี
comment7-2:คุณลองกลับไปอ่านความเห็นของเราให้ครบถ้วนทุกตัวอักษรนะคะ  

เราไม่เคยบอกว่าทำโทษเด็กด้วยการตีไม่ได้ แต่การทำโทษควรมีลิมิต และพิจารณาตามหลักเหตุและผลการกระทำผิดของเด็กๆครั้งนั้นว่ามันรุนแรงหรือเบาบางแค่ไหน 
การทำโทษก็ต้องพิจารณาไปตามความผิด ตามหลักความเป็นจริง และต้องสอนไปพร้อมกับลงโทษว่า 
รู้ไหม เพราะอะไรถึงตี?
แล้วรู้ไหมว่ามันผิด?
แล้วที่ถูกต้องมันคืออะไร?
ถ้าผิดแล้วควรทำอย่างไร ?(พร้อมกับแนะแนวทางแก้ไขให้เขา)
แล้วรู้ไหมว่าถ้าทำผิดครั้งต่อไปอีกมันส่งผลอย่างไร และ กับใครบ้าง?
ชี้ผิดชี้ถูกให้กับเขา และบอกถึงผลที่จะตามมา อย่างน้อยมันก็ทำให้เด็กคิดเป็นว่าถ้าครั้งต่อไปทำอีกจะเกิดอะๆรขึ้น
"สอน"ให้คิดเป็นก่อน แล้วที่เหลือเด็กจะตัดสินใจเองว่าจะทำหรือไม่ทำ เขาจะรู้ด้วยตัวเองอัตโนนมัติว่าพอทำแล้วมันดีหรือไม่ดี

"สอน" ให้เขารู้ถึงความถูกต้องด้วย ไม่ใช่ว่าตีก็ตีไปแค่นั้น แล้วการตีควรที่จะตีพอหลาบจำ ไม่ใช่ว่าตีอย่างเอาเป็นเอาตาย บางทีมันขึ้นอยู่กับอารมณ์ครูผู้สอนด้วยนะ สถานการณ์ตอนนั้นคุณไม่ได้ไปยืนอยู่ด้วยคุณรู้เหรอว่า ครูเขาทำโทษด้วยความรู้สึกอย่างไร?

การสอนตั้งแต่ยังเด็กให้เขาคิดได้มันง่ายกว่ามาสอนให้คิดตอนโต เพราะถึงโตแต่คิดได้ไปก็เท่านั้น ถ้ามันยังทำ เมื่อถือว่าโตแล้ว อะไรก็สอนยาก "ไม้แก่ดัดยาก"
สอนคนอะไม่ยากหรอก เว้นแต่ว่าจะสอนไหม หรือว่าตีอย่างเดียวแล้วจบ แล้วเด็กมันจะรู้ไหมว่าที่ตีมันมีเหตุผลที่แท้จริงคืออะไร ที่ทุกวันนี้โจรเยอะแยะเต็มบ้างเต็มเมือง ชกชิงวิ่งราว ฆ่าหึงโหด เมาเหล้าแทงเพื่อนตายเหตุเพราะมีปากเสียง  มันยังไม่สะท้อนให้เห็นอีกเหรอว่า การสอนให้ใช้หลักเหตุและผลมันไม่มี แต่จบด้วยความรุนแรงที่ยื่นให้ โดยที่ไม่เคยอธิบาย มันจึงกลายเป็นเรื่องธรรมดาไปแล้ว
comment7-3:เห็นด้วยทุกประการ แต่ แต่ แต่
มันจะมีเด็กบางคน และช่วงเวลาบางวัยของเด็ก( บางคน )
ที่เหตุผลใดๆ เอาไม่อยู๋ ไมว่าจะมีเหตุผลแค่ไหนยังไงก็ตาม
กรูไม่สนไม่เข้าหู กรูซะอย่าง แล้วควรทำไงล่ะครับ

เคยเจอคนแบบนี้ไหมล่ะครับ สมัยนี้มีเยอะซะด้วย
comment7-4:คุณบอกว่ามีเด็กบางประเภท บางช่วงบางวัยที่ไม่คิด ไม่ฟังเหตุผล ไม่เอาอะไรทั้งนั้น

คุณลองอ่านความเห็นของเราข้างต้นและคิดวิเคราะห์ไปด้วยค่ะ เราบอกว่าควรสอนตั้งแต่ตอนเขายังเล็ก ถามว่าช่วงวัยมีผลต่อความคิดเด็กไหม มีค่ะ มีมากด้วย แต่เราซึ่งเป็นผู้ใหญ่มีความรู้สึกนึกคิดมากกว่าเด็กน้อยควรจะคิดได้ว่าเราควรปลูกฝังเขาตั้งแต่ช่วงวัยไหน เมื่อไหร่ และวิธีการสอนอย่างไร
เด็กแต่ละคนพัฒนาการแต่ละคนต่างไม่เท่ากันอยู่แล้ว เด็กบางคน 4-5ขวบ เพิ่งเล่นเป็น เพิ่งจะหัดดูการ์ตูน เพิ่งจะหัดพูดหัดแสดงออก แต่เด็กบางคน 2 ขวบก็ทำได้เกือบหมดแล้ว  เพราะฉนั้นเราเป็นผู้ใหญ่ ถ้าจะเลี้ยงเด็กสักคนให้โตมาเป็นคนที่คิดเป็นและใช้เหตุผลแยกแยะผิดชอบชั่วดีเป็น คงจะสังเกตได้ว่าเด็กๆเขาอยู่ในพัฒนาการช่วงไหน

ยกตัวอย่างเช่น 
หากจะสอนเด็ก 2 ขวบที่ชอบเอามือมาเขี่ยอาหารในชามเล่น  
สิ่งที่ผิด : พ่อแม่บางคนอาจจะปลื่มปริ่มชื่นชมยินดี ดีใจจน มโน ว่าสงสัยลูกอยากจะกินข้าว ซึ่งก็ยุให้ลูกเล่นใหญ่ กินเข้า กินเข้าลูก 

สิ่งที่ถูก : ผู้ใหญ่ควรจะทำเสียดุเล็กน้อยให้เขารู้ว่าสิ่งที่ทำอยู่มันไม่ดีนะ แต่ถ้าเขายังเล่นอยู่ไม่สนใจเสียงเรา "อย่าทำเป็นปล่อยเขาหรือช่างเขา เขาอยากเล่นก็เล่นไป " เพราะเขาจะเคยตัว

สิ่งที่ผู้ใหญ่ควรทำ : หยิบมือเขาขึ้นมา แล้วแบมือเขาตีเขาสักแป๊ะสองแป๊ะ ให้เขารู้สึกว่าโดนทำโทษอยู่ ตามสัญชาติญาณเขาจะร้องไห้ เราก็ต้องดุและทำท่าจะตีจนกว่าเขาจะหยุดร้อง "หยุดร้องเลยคะลูก ไม่หยุดเหรอ ไม่หยุดคุณแม่ตีอีกนะ หยุดไหม" เขาจะกลัวและหยุดร้องแต่กลายเป็นสะอึกสะอื้นแทน 

สิ่งที่ผู้ใหญ่ควรสอน : ระหว่างตี พูดสอนเขา  พอเขาเงียบ ถามเขากลับว่า
"รู้ไหมคะแม่ตีหนูทำไม" 
"หนูทำผิดรู้ไหม" 
"เพราะอะไรหนูถึงทำผิด" (พูดเสริมค่อยๆแนะค่อยๆอธิบายกับเด็ก)
 -เพราะหนูเล่นอาหาร หนูโดนคุณแม่ตีเพราะอาหารมันไม่ใช่ของเล่นนะคะ 
"เล่นแล้วเป็นยังไง" 
 -"ก็เลาะเทอะคุณแม่ต้องมานั่งเก็บ คุณแม่เหนื่อยนะคะ ไม่ดีเลย 
 "เข้าใจไหม เข้าใจที่คุณแม่สอนไหม จะทำอีกไหมคะ อย่าทำอีกนะคะ" 

ให้ถามเขาไปเถอะ ไม่ต้องคิดว่าเด็กจะพูดได้ไม่ได้นั่นไม่ใช่ประเด็น  **ประเด็นคือเราจะได้สอนเขาแล้ว ไดปลูกฝังเขาให้เป็นเด็กมีเหตุผล และกลัวและไม่กล้าทำผิดอีก
 และถึงแม้เด็กจะยังไม่มีความคิดความอ่านเพราะด้วยอายุที่แค่2ขวบแต่จิตใต้สำนึกเด็ก เขาจะรับรู้ได้ด้วยตัวเขาเองว่าเขาผิดนะ และเขาจะกลัวถ้าคุณเริ่มทำเสียงดุใส่เขา เขาจะคิดว่าทำไมเขาถึงโดนตีมือเวลาทำสิ่งนี้ เฉพาะสิ่งที่เขาเคยทำแล้วโดนทำโทษ เด็กเขาจะไม่กล้าทำมันอีก เพราะกลัวเราจะตี

ตรรกะง่ายๆคะ มันเป็นกลไกของมนุษย์ทีเริ่มเรียนรู้ตั้งแต่เราเริ่มหัดสอน และจะจำความได้จากจิตใต้สำนึก ความกลัวจะเตือนเขาจนเขาโตและคิดเป็น แม้แต่ช่วงวัยที่เปลี่ยนเมื่อเข้าสู่วัยรุ่น เราแค่ใช้เหตุผลกับเขาว่าสิ่งไหนดี ไม่ดี เพื่อนแบบไหนที่ๆควรคบไม่คบ เขาจะเป็นเด็กที่คิดเป็นโดยที่เราไม่ต้องเฆี่ยนต้องตีเลย ซึ่งการตีนั่นคือการแก้ปัญหาที่ปลายเหตุแล้วคะ

"อย่าลืมว่าเด็กเล็กเขาก็เหมือนผ้าขาว" ที่ผู้ใหญ่จะแต่งเติมระบายอะไรลงไป ให้เขาเป็นแบบไหนก็ได้ 
ดังเช่นสุภาษิต "หว่านพืชเช่นไร ย่อมได้เช่นนั้น" ปลูกมะม่วงก็ต้องได้มะม่วง ไม่ใช่กลายเป็นแตงโม

แต่ถ้าหากจะคิดว่าควรใช้ไม้เรียวสั่งสอนเสมอไป   ก็จงจำไว้ว่า "ไม้อ่อนนะมันดัดง่าย แต่ไม้แก่ต่อให้โค่นยังไงก็โค่นยากแล้ว" ต่อให้คุณตี คุณตบ คุณต่อยเขา หรือแม้แต่กระทืบให้น่วมเพื่อที่จะสั่งสอนเขาตอนโต  ก็เปล่าประโยชน์ค่ะ 

ตัวอย่างทุกวันนี้ก็มีให้เห็นหนิคะ 
พ่อจาพนมตีซ้อมจาพนม โดยที่จาพนมก็ไม่รู้ว่าทำอะไรผิด อาจจะเพราะความหวังดีหรืออะไรก็แล้วแต่ของพ่อที่มีต่อลูก แม้ตอนสุดท้ายถึงพ่อตาย เขายังไม่มาเผาพ่อและคงยังคิดไม่ออกจนมาถึงตอนนี้ ว่าที่พ่อเขาทำเขาทำเพราะอะไร ทำเพราะรัก หรืออะไร กลายเป็นลูกที่ไม่เข้าใจพ่อ สังคมก็ประณามว่าเป็นลูกอกตัญญู เรื่องเกิดต้นเหตุมันคืออะไร เพราะไม่เคยสอนและบอกเหตุผลเขาไงว่าผิดถูกอย่างไร เพราะเหตุใด แล้วยังสงสัยกันอีกไหมคะว่าทำไใถึงต้องสอนให้เขาคิดเป็นตั้งแต่ยังเล็ก!!!
comment7-5:ไม่รู้สินะ รู้แต่ว่าได้ดีเพราะโดนตี
ผู้หลักผู้ใหญ่สมัยนี้ที่ได้ดีก็เพราะโดนตี
ไม้เรียวสร้างชาติครับ
พวกนักวิชาการก็คิดแบบนี้ ลองมาวัดผลกันอีก 100 ปี ครับ ว่าวิธีการโบราณหรือสมัยใหม่อันไหนดีกว่ากัน
comment7-6:ถ้าพื้นฐานครอบครัวเด็กไม่ใด้อยู่ในระดับการรับรู้แบบที่ คห 7-2 ว่ามา มันก็ไร้เหตุผลครับผมเคยเจอเด็กที่ต่อต้านเหตุผลที่ชี้แนะไปแบบข้างๆคูๆเยอะเลยทีเดียว เด็กก็เหมือนต้นแบบ2ด้านครับ ด้านชีวิตที่โรงเรียน และชีวิตภายในบ้าน  ถ้าเกิดว่าการใช้ชีวิตภายในบ้านพื้นฐานเด็กใด้มาดีมากจากพ่อแม่ พี่น้อง เวลาเด็กมาใช้ชีวิตอยู่ที่โรงเรียน คุณครูแทบจะไม่ใด้ติติงอะไรเลย นอกจากเด็กลืมส่งการบ้าน มันจะผิดกลับเด็กที่การใช้ชีวิตภายในบ้านที่พ่อแม่ไม่ใด้กระทำตัวเป็นตัวอย่างไม่ใด้ส่งเสริมหรือสอนให้เด็กรับรู้ เหตุผล ปัญหา ผลเสีย และการแก้ปัญหาเลย สภาพนิสัยเด็กก็จะเป็นเด็กไม่ดีภายในโรงเรียนรวมถึงเอาความรู้สึกที่ใด้รับจากที่บ้านมาใช้กับเพื่อนๆที่โรงเรียนอีกเช่น คำยาบ เอาแต่ใจ หรือชอบแบ่งแยกคนอื่น เหมือนพ่อแม่ ที่ชอบแบ่งแยก คนข้างบ้านตัวเอง ดีไม่ดีเอานิสัยที่โรงเรียนกลับไปฝากพ่อแม่ที่บ้านด้วยกลับกลายเป็นว่า พ่อแม่ ไม่พอใจว่าคุณครูไม่สังสอนอะไรเด็กเลยหรอไง เด็กถึงกลับบ้านมาพูดคุยกับพ่อแม่ด้วยคำยาบคาย แต่ทั้งนี้ผมก็ไม่ใด้คิดว่า คห 7-2กล่าวผิดแต่อย่างใดนะครับนั่นคือแนวทางที่ดีครับ แนวทางนั้นพ่อแม่ผมก็เคยใช้กับลูกๆ ยันหลานๆทุกรุ่นเช่นกันแต่ก่อนจะใด้รับคำสอนเช่นนั้นก็ใด้รับการปรับพื้นฐานความเข้าใจ เหตุผล ต่างๆก่อนอีกที หนึ่ง ทีนี้ ถ้าสำหรับคุณครูทั้งหลายคงต้องประเมินสภาพเด็กก่อนจะทำการลงโทษแล้วละครับว่า ควรเข้าหาด้วยทางใดลงโทษแบบใด หนัก เบา แค่ไหน แต่ก็ให้เด็กเขารับรู้เหตุผลนั้นด้วยว่าเขาผิดจริงไม่ เช่นนั้น จะมีตัวอย่างแบบ จขกท กล่าวมาละครับ นั่นคือเด็กไม่ใด้ยอมรับผิดจากเหตุที่ก่อขึ้น จึงมีการฟ้องพ่อแม่ ตัวเองเกิดขึ้น พ่อแม่ประเภทนี้ก็ควรระวังด้วยเช่นกันถ้าไม่ทำให้เขารับรู้ว่า ลูกเขาผิดจริงเขาก็จะเล่นงานคุณครูให้ ตกที่นั่งลำบากแน่นอน ยิ่ง คุณครูท่านใดทำหน้าที่กับโรงเรียนเอกชล แล้วย่อมเจอบทโหดจาก ผ.อ แน่นอน เพราะ ผ.อ จะเน้นรับหน้าพ่อแม่เด็กที่มีกะตัง ขอจบเท่านี้นะครับเยอะไปจะงามหน้า

ขอบคุณทุกท่านที่อ่าน  ขอบคุณครับ
comment7-7:7-1 ผมเห็นด้วย

7-5 แน่ใจเหรอครับว่าผู้หลักผู้ใหญ่สมัยนี้ของบ้านเรานี่ "ดี" แล้ว บ้านเรายังไม่พัฒนาไปไหนซักทีก็ไม่ใช่เพราะผู้ใหญ่ที่โตมาจากการตีพวกนี้ยังเป็นใหญ่กันอยู่เหรอครับ
comment7-8:ตอบคุณสมาชิกหมายเลข 1593860

ถ้าพื้นฐานครอบครัวเด็กไม่ใด้อยู่ในระดับการรับรู้แบบที่ คห 7-2 ว่ามา มันก็ไร้เหตุผลครับผม

ตอบ พื้นฐานครอบครัวแต่ละคนต่างกันอยู่แล้วค่ะ พื้นฐานครอบครัวเด็กบางคนอาจไม่ใด้อยู่ในระดับการรับรู้เท่ากัน

แต่สิ่งนึงที่ผู้ใหญ่ "ควร" มีเหมือนกัน  คือ 
การรู้ผิดชอบชั่วดี (รู้สิ่งไหนถูกสิ่งไหนผิด)
การมีเหตุผล  
ความเข้าใจโลกและมองหลักความเป็นจริงเสมอ

ที่เราบอกว่า ผู้ใหญ่ (แต่ไม่ได้หมายถึงทุกคนหรือทั้งหมดบนโลกใบนี้) เหมือนกันทั้งหมด

ก็เพราะ...

ผู้ใหญ่บางคนที่ใช้อารมณ์ตัดสินปัญหา มีคดีฆาตกรรมอยู่ให้เห็นเนืองๆ 
นั่นเขาไม่ได้เรียกผู้ใหญ่ค่ะ 
เขาเรียก"เด็ก" ในร่างผู้ใหญ่ เพราะเขาไม่มีความเป็นผู้ใหญ่อยู่ในตัวเลย ไม่มีความคิด สติปัญญา ยับยั้งชั่งใจ ไม่สามารถควบคุมอารมณ์ได้  

มีใครเคยเห็นเด็ก 2 ขวบก่อคดีฆาตกรรมเพื่อนๆ???
คำตอบคือ มันไม่มีไง

เปรียบเทียบอีกกรณีนึง   
คดีเด็ก 4 ขวบนอนร้องไห้กอดศพแม่ที่โดนผู้เป็นพ่อยิงตาย  
คำตอบคือ เห็นเกลื่อนกลาด กลายเป็นเรื่องปกติในสังคมไปแล้ว

***คุณลองคิดดีๆ อย่างไหนมันมีในสังคม ตามหลักความเป็นจริง ที่มันเกิดขึ้นจริงในสังคม??***** 

คุณบอก...
เคยเจอเด็กที่ต่อต้านเหตุผลที่ชี้แนะไปแบบข้างๆคูๆเยอะเลยทีเดียว เด็กก็เหมือนต้นแบบ2ด้านครับ ด้านชีวิตที่โรงเรียน และชีวิตภายในบ้าน  

ตอบ   ก่อนจะไปจำแนกแบ่งแยกเด็กแต่ละคนแต่ละประเภทว่าเป็นแบบไหนอย่างไร  
ทำไมไม่คิดถึง สาเหตุที่เด็กต่อต้าน ก่อนว่ามันเพราะอะไร มันเกิดขึ้นไดอย่างไร และเพราะใคร?

นั่นคือ สิ่งที่คุณคิดแบบโลกแคบๆ (โลกแคบที่มีแต่ในบ้าน ในโรงเรียน) 
แล้วในสังคมที่กว้างใหญ่บนโลกใบนี้หล่ะ?
คุณไม่คิดเหรอว่าต่อไปเขาจะต้องเผชิญอะไรบ้าง?
เจอคนหลากหลายสังคม อีกเท่าไหร?
เจอปัญหาอีกหลายประเภทมากมายแค่ไหน?
แล้วเขาจะรับมือกับมันได้อย่างไร?
...ในสังคมโลกกว้าง สังคมของความเป็นจริง...


>>ต้นตอที่แท้จริงเกิดจากเด็กมีหลายประเภท? หรือ ผู้ใหญ่ "ไม่เคย" คิดจะหาวิธีเพื่อสั่งสอนให้เด็กเป็นเหมือนประเภทเดียวกันหมด (เหมือนกันหมดในที่นี้หมายถึง คุณธรรมจริยธรรม คือ รู้ผิชอบชั่วดี ไม่ใช่เหมือนกันในด้านมีความรู้มาก iqสูง)<<

สำคัญที่ เราผู้ใหญ่ "ควร" จะมีสติ คิดหา "วิธีการ" แบบไหนที่จะ "ป้องกัน" ไม่ให้เด็กเป็นแบบหลายประเภทที่คุณพูดมา 

ซึ่งที่คุณคิด มันต่างกับที่เราคิด

เราคิดอีกอย่างว่า มันคือ 
การคิดแบบปลายเหตุ   
การคิดแบบวัวหาย ล้อมคอก
การคิดแบบ ไม่ตัดไฟตั้งแต่ต้นลม เพราะคิดว่าให้มันเกิดก่อนแล้วค่อยมานั่งแยกประเภทเด็กอย่างงั้นหรือ???
แยกเด็กดีไม่ดี ไปแล้วมันได้อะไรหรือ???

ทั้งที่มันไม่ใช่วิธีการหาต้นเหตุ  หรือหาวิธีการแก้ไขปัญหาที่เกิดขึ้นด้วยซ้ำ

เช่น
คุณบอก เด็กมีหลายแบบ แบบนู้นแบบนี้ เด็กต่อต้าน 
ใครก็จำแนกได้ค่ะ
เราก็แบ่งแยกพวกเขาได้ด้วยสายตาว่า เด็กที่หักดินสอเพื่อน  คือ เด็กไม่ดี 
เด็กที่ตั้งใจทำการบ้านไม่ห่วงเล่น คือเด็กดี

แต่...
คุณมอง"ข้าม" ต้นเหตุที่เด็กเป็นแบบนั้นแบบนี้ไปแล้ว 
เพราะ...
ตัดสินว่าเด็กมาจากสังคมอย่างนั้น อย่างนี้ 

คุณเอาอะไรมาตัดสินพวกเขาคะ? 
ตัวคุณเหรอ?
วิถีชีวิตคุณที่โตมาแบบไหนเหรอ?


แล้วคุณไม่คิดจะมองหา "วิธี" ที่จะแก้ปัญหานี้เลยหรือ

  
คุณบอกเด็กแต่ละคนใช้ชีวิตภายในบ้านพื้นฐานเด็กใด้มาดีมากจากพ่อแม่ พี่น้อง 

ตอบ ไม่จำเป็นเลย เพราะเด็กแต่ละคนมีวิธีแสดงออกที่ต่างกัน  มันเป็นลักษณะเฉพาะของเด็ก ที่เริ่มมีพัฒนาการคิด พูด  อ่าน  เขียน 
พื้นฐานจะดีไม่ดีมันอยู่ที่การสั่งสอนให้คิดเป็น 
สอนให้เขาคิดอย่างไร
สิ่งไหนดีงาม สิ่งไหนถูกต้อง สิ่งไหนผิด สิ่งไหนไม่ดี

----"ไม่ใช่" พ่อแม่ดีแล้วลูกจะดีเสมอไป----
กลับกัน
พ่อแม่ดี แต่ไม่มีเวลาอบรมสั่งสอนเด็ก แล้วเด็กมันจะดีได้อย่างไร

ชีวิตคน"ไม่ใช่" ละคร ทองเนื้อเกล้านะคะ
ที่แม่แย่ขนาดไหน ไม่มีเวลาอบรมสั่งสอนลูก แต่ลูกกลายเป็นคนดีกตัญญูเฉย!!

ในเมื่อชีวิตจริง โลกความเป็นจริงมันไม่ได้เป็นแบบนั้น

เอาเป็นว่า ยังไงการสอนให้เขาคิดเป็น ปูพื้นฐานให้เขาใช้เหตุและผลในการตัดสินใจเลือกที่จะทำว่ามันดีไม่ดีอย่างไร มันดีกว่า การตัดสินจากผู้ใหญ่ว่าเด็กดื้อต้องโดนไม้เรียว เด็กดื้อต้องโดนหวดถึงจะดี  หรือแบบไหนก็ตามที่หยิบยื่นความรุนแรงให้กับเด็ก
รังแต่จะทำให้เด็กกลายเป็นคนก้าวร้าวและอารมณ์รุนแรง หรือกลายเป็นเด็กประชดประชัน เตลิดเปิดเปิงไปซะเปล่าๆ
ยังไม่ต้องกล่าวไปถึง  ผอ. หรือบุคคลที่3456 

เอาแค่สองคนนี้ก่อน คือ "พ่อแม่" จะมีวิธีการ"สอน"ลูกเรายังไง ให้คิดเป็น
ก่อน ที่จะไปเจอและเข้าสังคมอีกสังคม
ที่เรียกว่า "โรงเรียน"
comment7-9:นี่ขนาดบอกว่าพูดถึงโลกความเป็นจริงนะ 
แต่เราอ่านแล้วเราว่ามันดูโลกสวยมากกว่า

ถ้าเป็นหนังสือมันก็น่าเบื่อมาก
เป็นหลักการและทฤษฎี ที่ดี
แต่ในทางปฏิบัติหน้างานมันดูเก้ๆกังๆค่ะ

อันนี้ไม่ได้สนับสนุนหรือเห็นด้วยกับการตีเด็กนะ
เพียงแต่อ่านแล้วรู้สึกนิยายมากกว่าทองเนื้อเกล้า
ซะอีกค่ะ
comment7-10:เวิ่นมากค่ะ
comment7-11:อยากให้เจ้าของความเห็นนี้ เป็นคุณครูหรือเจ้าหน้าที่จิตวิทยาจังครับ เพราะดูมีความอดทน มีความรัก เอาใจใส่กับเด็ก ดีมากๆเลย ถ้าประเทศเรามีคนใจเย็นๆ คิดด้วยเหตุผล อดทนในการสอนสั่งแบบนี้เยอะๆ จะดีมากๆเลยครับ
   ปล. แต่ด้วยในสังคมปัจจุบันประเทศ ผมอยากให้เจ้าของความเห็นนี้ ไปเป็นเจ้าหน้าที่หรือครู ในคุกเด็ก(ขอโทษตับจำชื่อเรียกไม่ได้อ่ะ) เพราะเด็กแบบที่จขกท.ยกมา มักจะอยู่ในนี้เยอะ เผื่อสังคมเราจะดียิ่งขึ้น
comment7-12:เห็นด้วยกับการให้เหตุผลในการทำโทษค่ะ ส่วนตัวคิดว่า ถ้าไม่ได้ทำโทษกันแบบเลือดตกยางออก เข้าโรงพยาบาล ควรให้เด็กๆ โดนทำโทษหากทำผิดค่ะ โอ๋กันไป อธิบายแต่เหตุผล เด็กๆ จะไม่เกิดความรู้สึกว่า สิ่งไหนทำได้ สิ่งไหนทำไม่ได้
อย่างเช่น เราเจอบ่อยๆ เลยคือ เด็ก4-5 ขวบที่มากับผู้ปกครอง นั่งบนรถโดยสาร เอาเท้าแกว่งๆ มาเตะโดนคนที่ยืนอยู่ พ่อแม่เตือนเท่าไหร่ก็ไม่สนใจ เพราะมันสนุกค่ะ พ่อแม่ที่เห็นแล้วชื่นชมคือ อบรมให้เด็กหยุดทำ แล้วมาขอโทษคนที่โดนเท้าด้วยค่ะ ไม่ใช่แค่ส่งเสียงมาบอกว่า อย่าทำเลยนะลูก มันไม่ดี มันไม่ได้ผลค่ะ ถ้าเด็กไม่มีพื้นฐานจิตใจที่รู้เรื่องมาก่อนบ้างแล้ว
comment8:ความรุนแรงและการใช้กำลังใช่ทางออกไหมคะ
วิธีจะสอนเด็กมีมากมายหลายรูปแบบโดยไม่ต้องใช้กำลัง
ลงโทษด้วยการตีไม่ใช่คำตอบเพราะคุณต้องสอนให้เด็กรู้จักว่าสิ่งที่เขาทำมันส่งผลยังไงบ้าง ไม่ใช่ถ้าทำหรือไม่ทำแล้วจะโดนตี
คุณกำลังสอนให้เด็กอยู่ในกรอบเพราะสังคมตีกรอบนั้นขึ้นมาโดยไม่ได้สอนถึงเหตุผลของการกระทำ ที่มาที่ไป
ไม่แปลกถ้าเด็กจะคิดเองไม่ได้เพราะเค้าไม่ได้ถูกสอนมาให้คิดแต่ถูกสอนมาให้ทำตามสิ่งที่คนบอก

ใช้เงินเยอะไม่ได้แปลว่าถูกสปอย ตราบใดที่เขารู้ว่ากำลังทำอะไรและรู้จักคุณค่าของเงิน 
สังคมเพื่อน ถ้าคุณเลือกทุกอย่างให้แล้วโดยไม่เคยเจอสิ่งไม่ดีเขาจะเลือกให้ตัวเองเป็นไหม
อื่นๆเยอะแยะ

สิ่งที่คุณต้องสอนคือการให้เขาคิดเพื่อตัวเองและคนอื่นเป็น รู้จักแยกแยะ รู้จักผิดถูก รู้จักที่จะควบคุมตัวเอง
เพราะไม่มีใครควบคุมเราได้นอกจากตัวเราเองค่ะ
้
ปล. เด็กมีพฤติกรรมเลียนแบบ บางครั้งพ่อแม่ไม่จำเป็นต้องพูดแค่ต้องทำเป็นตัวอย่างห้เด็กซึมซับ
comment8-1:มีลูกเองหรือยังครับ เรียนชั้นไหน โรงเรียนอะไร
comment8-2:เราอายุสิบเก้าค่ะ พูดจากชีวิตจริงของตัวเราเอง

การใช้กำลังทำให้เด็กต่อต้านค่ะ เราเองก็เคยผ่านจุดนั้นมาก่อน
ผู้ใหญ่ต้องเรียนรู้ที่จะสอนเด็กให้ถูกวิธีค่ะ แค่คุยกันก็แก้ปัญหาได้

พ่อแม่ต้องสอนให้ลูกคิดเองเป็นและตัดสินใจเองได้โดยใช้วิจารณญาณค่ะ นี่เป็นสิ่งที่เด็กหลายๆคนขาด

เงินไม่ใช่ข้ออ้าง เรามีใช้ไม่เคยขาดแต่เราไม่ได้ผลาญกับทุกอย่างที่เราอยากได้
สังคมดีหรือไม่ดีไม่ใช่คำตอบ ต้องเลือกคบคนและเลือกที่จะยอมเป็นคนที่แตกต่างจากหมู่คนจากความถูกต้องได้ค่ะ

ตามหลักจิตวิทยา ถ้าไม่ได้ขาด เค้าก็พร้อมที่จะให้และแบ่งปันค่ะ

ปล. เราเคยเรียนโรงเรียนไทยตอนเด็กๆและย้ายเข้านานาชาติค่ะ ผ่านมาทั้งสองแบบ
comment8-3:พี่ดีใจที่น้องคิดแบบนี้ค่ะ ผู้ใหญ่หลายคนยังคิดไม่ได้เลย ^^
พี่ก็เลี้ยงลูกแบบนี้แหละ
ถามว่ามีตีไหม มีบ้างเวลาสติหลุด 555
แต่พี่เน้นคุยหรือสอนด้วยเหตุและผล เพราะลูกของพี่ ถ้าเค้าดื้อก็เพราะเค้าต้องการเหตุผลรองรับ
สั่งเขาโดยไม่มีเหตุผลไม่ได้ ถ้าเสียเวลาอธิบายสักหน่อยเขาจะว่าง่ายทันที
พฤติกรรมเด็กจะมาจากคนที่เลี้ยงดูจริงค่ะ ถ้าเอาแต่ตี แล้วบอกว่าผิดแต่เหตุผลไม่มี เอาตามผู้ใหญ่พอใจ เด็กก็จะต่อต้าน 
กลายเป็นยิ่งดื้อยิ่งตี ยิ่งตียิ่งดื้อ จนกระทั่งกลายเป็นคนก้าวร้าวไม่มีเหตุผล ไปโน่นเลย (เมื่อมาถึงจุดนี้ ผู้ใหญ่จะโทษเด็กแต่ไม่โทษตัวเองซะงั้น ^^")

ปล. ลูกชายพี่ 6 ขวบค่ะ ถ้าเค้าพลาดทำผิด แล้วให้เหตุผลพี่ พี่ก็จะทำความเข้าใจ แล้วบอกเขาว่า คราวหน้าเขาควรทำอย่างไร คราวนี้ผิดยังไง ก็จบ
บางคนมองว่าพี่สปอล์ยลูก แต่พี่ก็มองเห็นว่าลูกพี่มีเหตุมีผล พี่ก็พอใจแล้วค่ะ ^^
comment8-4:เห็นด้วยครับ  แต่บางคนบางเหตุการณ์  ตีก็ดีครับได้ผลกว่าเยอะมากๆ  ในวิชาจิตวิทยาเค้าถึงมีลงโทษทางบวกและทางลบไงครับ
comment8-5:เลิกขอเงินพ่อแม่หรือยังครับ เมื่อไหร่เลิกแล้ว ค่อยพัฒนามาพูดเรื่องเลี้ยงลูกครับ
comment8-6:จริงค่ะ น้อง คห. 8 
การใช้กำลังแบบไม่มีเหตุผล ก็จะทำให้เด็กต่อต้าน และจำฝังใจ
ตอนพี่เป็นเด็กสัก 3-4ขวบ พ่อออกไปทำงาน พี่ก็ร้องไห้จะหาพ่อ แล้วโดนแม่ตี แล้วพูดว่า จะหยุดไหม ไม่หยุดจะตีอีก พี่ก็ไม่หยุดร้องไห้นะ
เพราะเราก็ไม่รู้ว่าตีเพราะอะไร เราร้องไห้หาพ่อเป็นความผิดตรงไหน ไม่มีคำอธิบาย ตีอย่างเดียว พี่ร้องเพราะเจ็บแล้วก็หลับไป
ตื่นมาตอนเด็กก็จำฝังใจเลยว่า ผู้หญิงคนนี้ตี ตีทำไม ไม่ชอบผู้หญิงคนนี้เลย แค่อยากหาพ่อมาตีทำไม
ต่อจากนั้นมามันก็เป็นความรู้สึกว่า อะไรที่แม่พูด แม่บ่นมันไม่มีเหตุผล แล้วพี่จะต่อต้านแม่มากๆ จนตอนนี้ก็มีความรู้สึกต่อต้านอยู่

ต่างจากพ่อที่สอนพี่ด้วยเหตุผล 
ตอนเด็กอายุพอๆกับที่โดนแม่ตี พี่เล่นสบู่ แชมพู ในห้องน้ำ คือจะเอามาล้างห้องน้ำ ห้องน้ำจะได้สะอาด หอมๆ 
พอเปิดห้องน้ำมากลิ่นฟุ้งเลย พ่อเดินมาถาม ทำอะไรตั้งนาน ก็บอกไปว่าล้างห้องน้ำ ห้องน้ำจะได้สวยๆ หอมๆ
พ่อถามอีกว่าใช้อะไรล้าง บอกไปว่า แชมพู กับสบู่ พ่อก็ดุแล้วก็บอกว่า มันไม่ใช่ที่ล้างห้องน้ำมันเอาไว้สระผมกับถูตัว
ห้ามทำแบบนี้อีก มันจะลื่น หัวแตก ตอนนี้ยังไม่ต้องล้าง ไว้โตค่อยล้างก็ได้ เดี๋ยวพ่อล้างเอง พูดประมาณนี้แค่นั้นเอง
แล้วก็เอาหลอดกาแฟมาตีเป็นการทำโทษ ตีเบามาก แต่พี่ร้องไห้ เพราะรู้สึกผิดเอาของมาใช้ผิด ต่อไปจะไม่ทำอีก

2 เหตุการณ์ในวัยเด็กมันให้ความรู้สึกแตกต่างกันมากเลย ทั้งแง่คิด การให้เหตุผล และการนำไปสอนลูกเราต่อ 
ว่าเราควรเลือกแบบไหนไปสอนลูก แบบอย่างที่ดีและไม่ดี อยู่ในตัวพ่อ แม่ อยู่ที่เด็กจะอะไรนำมาใช้ 

ปล. ที่จำได้เพราะมันเป็เหตุการณ์ที่ฝังใจ คือโดนตีครั้งแรก จาก พ่อและแม่
comment8-7:ที่ไม่อยากให้ตี แสดงว่ายังไม่เคยเจอเด็กแบบสุดจะบรรยาย

พูดห่าไม่ฟัง จิตสำนึกไม่มี เถียงครุอาจารย์ ต่อยกับเพื่อน

งานไม่ส่ง แถมพ่อแม่บอกลุกเค้าเรียบร้อย 

เปนเราก็ไม่ตี ไล่ออกเลย ให้พ่อแม่มันสอนเอง ตีก้อไม่ได้
comment8-8:ทำไมจะไม่เคยเจอเด็กดื้อคะ เราทำกิจกรรมช่วยเหลือสังคมเกี่ยวกับเด็กมาตั้งแต่สิบสี่ 
สอนหนังสือ เลี้ยงเด็กไม่ปกติ ปกติเราทำอย่างน้อยอาทิตย์ละครั้งตลอดหลายปีที่ผ่านมา
เคยสอนเด็กตั้งแต่ทำกิจวัจประจำวัน แปรงฟัน ทานข้าว ยันวิชาการ 
เด็กที่อยากลองของมีเยอะแยะ ค่อยๆแก้กันไป

คุณต้องทำให้เด็กเคารพคุณในการกระทำของคุณไม่ใช่ตามตำแหน่ง
เมื่อเขาเคารพคุณ เขาจะฟังคุณและมีความเกรงใจในการกระทำค่ะ

เมื่อก่อนเราก็เด็กดื้อคนนึง บอกได้เลยว่าการตีไม่ได้ทำให้เรากลัวแต่ทำให้เราอยากเอาชนะค่ะ ไม่ได้ทำให้รู้สึกผิด

ขอบคุณที่กังวลเรื่องการเลี้ยงตัวเองค่ะ แค่ตอนฝึกงานเรายังได้เงินเดือนเกินค่าแรงขั้นต่ำเลย 
อายุไม่สำคัญถ้ามีความสามารถมากพอที่จะทำงานได้ค่ะ
comment8-9:ผมล่ะเบื่อไอ้แบบความเห็น 8-5

ไม่ยอมรับฟังความคิดของคนอื่น เห็นความคิดของตนเป็นใหญ่

การที่โตกว่า ทำงานมีเงินเดือน ไม่จำเป็นที่จะต้องมีความคิดที่ดีกว่าเด็กเสมอไป

ถ้าคุณยังไม่พยายามเข้าใจเรื่องแค่นี้ก็ตีต่อไปเถอะครับ คิดว่าดีก็ทำต่อไป

ปล.จริงไม่ได้อยากพูดถึงประเด็นนี้นะครับ
แต่อย่าดูถูกเด็กวัยเรียนสมัยนี้ เพื่อนผมบางคนรับจ้างเป็นติวเตอร์ บางคนเล่นหุ้น เทรดหุ้น 
ได้เงินต่อเดือนเยอะกว่าพนักงานออฟฟิต "ที่มีเงินเดือน" หลายเท่านะครับ
comment9:ใช่ครับ
comment10:สอนแบบนี้มีแต่จะทำให้เหลิง เป็นบ้านผมจะโดนรอบสองด้วยซ้ำ ไม่ทำการบ้านเนี่ย
โลกมันไม่ได้หมุนตามเด็ก ต้องสอนให้เข้าใจเรื่องนี้ก่อน 
แต่เด็กบางคนพูดด้วยปากแล้วมันไม่เข้าใจ คิดแต่เรื่องสบาย สนุก ต้องใช้ความรุนแรงเข้าช่วย
comment11:พวกนี้รักลูก โอ๋ลูก แต่คิดไม่ไกล ไม่รู้จักฝึกลูกเข้าสังคม ไม่รู้จักหัดให้อดทน

The best ways don't always lead to the best results.

เข้าใจว่าอยากให้สิ่งดีๆ กับลูก
แต่สิ่งดีๆ ก็ใช่ว่าจะนำไปสู่ผลที่ดีอื่นๆ เสมอไป

นอกจากเรื่องการอดทนจากการลงโทษทางร่างกายแล้วเด็กไทยสมัยนี้ก็โดนสปอยล์ทางจิตใจด้วย

เด็กที่ไม่เคยได้รับ คำตำหนิ - โตมาจะหลงตัวเอง
เด็กที่ไม่เคยได้รับ ความเฉยเมย - โตมาจะเรียกร้องความสนใจ
เด็กที่ไม่เคยได้รับ ความอับอาย - โตมาจะไม่รู้กาลเทศะ
เด็กที่ไม่เคยได้รับ ความกลัว - โตมาจะประมาท

กำลังใจ คำยกย่อง การยอมรับนับถือ และความรัก
สิ่งเหล่านี้ฟังดูดี แต่เป็นเหมือนยาเสพติด หลายคนได้ลองแล้วตัดใจเลิกไม่ได้ ยิ่งโต ยิ่งเสียคน ยิ่งน่ารังเกียจเข้าไปใหญ่

สปอยล์เด็ก ก็เหมือนวางแผนแกล้งเด็กตั้งแต่เกิด
เลี้ยงลูกต้องให้แกร่ง ยิ่งรัก ก็ยิ่งต้องเข้มงวด
comment12:ลูกสาวผม เคยโมโห ครู ครับ ...

เรื่องของเรื่อง ลูกสาวผม ตอนปยู่ ป. 3 ไปประกวดเรียงความ 
หรือ วาดภาพ อะไรสักอย่าง โดยปกติ 
ลูกสาวผม จะประกวดอะไร ก็ อยูที่หนึ่ง หรือ ที่สอง

แต่เพราะครูพูดมาก หรืออย่างไรไม่รู้
ทำให้ลูกสาวผม ไม่ได้ ที่ 1 เลย โมโหคุณครู

ลูกสาวเลยไป พูดกับคุณครูแบบโมโห 

"เพราะคุณครู นี่แหละ ทำให้หนูไม่ชนะ"

พอครูมาเล่าให้ฟัง เราก็ปลอบใจเรื่องรางวัล บอกไม่เป็นไร
และ ให้ลูกสาวไปขอโทษครู

ตอนเช้าก่อนเข้าแถว เคารพธงชาติ ลูกสาวเดินเข้าโรงเรียน
วิ่งไปหาครู จะไปขอโทษ .... แต่ ครูวิ่งหนี

ตกเย็นเราถามลูกสาวว่า ขอโทษครูหรือยัง

ลูกสาวตอบว่า หนูวิ่งไปขอโทษครู 
แต่ครูนึกว่าหนูจะวิ่งไปทำร้ายครู ครูเลยวิ่งหนี ค่ะ
เลยไม่ได้ขอโทษคุณครูเลย

ปล. โรงเรียนนี้ สอนนักเรียนแบบลูกหลานครับ ไม่มีลงโทษด้วยการตี
เด็กส่วนใหญ่ มีอิสระ ในการคิด
comment12-1:น่ารักมากครับ ^^
comment12-2:ฮา...
เมื่อก่อน...เด็กจะวิ่งหนีกลัวครูตี
สมัยนี้...ครูวิ่งหนีกลัวนักเรียนมาทำร้าย
โลกนี้ช่างสับสนเนอะ 5555+
comment13:ผมไม่เคยสนับสนุนการใช้กำลังนะ ไม่ได้บอกว่าการใช้ไม้เรียวแล้วเด็กจะกลายเป็นคนดี
ผมรู้ว่าโลกเปลี่ยนไป ความคิดวิธีการเลี้ยงดูก้อเปลี่ยนไป ทุกอย่างมันต้องมีความพอดี
การสอนเด็กไม่จำเป็นต้องทุบตี ใช่ครับผมไม่เถียง และผมก้อชอบที่ได้อ่านทัศนคติทั้ง 2 ด้านนะ
เพราะผมก้อบอกในกระทู้ข้างต้นแล้วว่า ทุกอย่างมี 2 มุมเสมอ
ผมออกตัวก่อนแล้วผมมีทัศนคติที่แคบและอคติกับเด็กในเจเนอเรชั่นใหม่ๆนี้ค่อนข้างมาก ในเรื่องของความอดทน
และการรับมือเมื่อเจอกับปัญหา เพราะผมเจอมากับตัวเองทั้งการทำงาน และการใช้ชีวิตในสังคม
ผมอยากให้มันเป็นประเด็นที่ว่าจะสอนเด็กยังไงให้มีจิตสาธารณะมากขึ้น อดทนมากขึ้น ไม่ใช่มองแต่ความต้องการตัวเองเพียงฝ่ายเดียว

ขอบคุณล่วงหน้าสำหรับทุกความคิดเห็นที่แชร์กันครับ หากผมผิดพลาดประการใดขออภัยด้วยนะครับ
comment13-1:นอกจากครู พ่อแม่ แล้ว เพื่อนๆ สังคมด้วย ต้องรื้อความคิดกันใหม่เลย
สร้างแคเมปญอะไรก็ได้ มาเปลี่ยน mind set ที
ทุกวันนี้ เด็กไทย รวมทั้งตัวผมเองที่อายุ 28 แล้วยังเป็นอยู่ เป็นกันหมด
คือกลัวความผิด กลัวทำผิด กลัวผิดกฏ กลัวผิดหลักการ กลัวสะเหร่อ กลัวโดนหัวเราะ

นั่งเรียนพิเศษภาษาอังกฤษกับคนญี่ปุ่น อาจารย์ให้เขียน Article เกี่ยวกับ Charity
คนไทยจะค่อนข้างเก่งกับเรื่อง creativity ไอเดียบรรเจิดมาก เขียนยาวกว่า ชานบ้านเค้า
แต่พอโดนตรวจ กับกลัวผิดแกรมม่า กลัวไปต่างๆ นาๆ ใจเต้นแรงมาก เวลาอาจารย์วงๆ กระดาษที่เราเขียน
แต่กลับชาติอื่นไม่เห็นจะกลัวขนาดเรา ผิดก็ผิดไป

ผมงงมาก มันเกิดจากอะไร ตรงไหน นิสัยเราเองเหรอ แต่เพื่อนคนไทยก็เป็น
พออาจารย์วงกระดาษ ก็ "อ๊าายย แกรมม่าชั้นผิดแน่เลยแก" คนไทยเป็นกันทั้งห้อง
comment13-2:เพราะโรงเรียนบ้านราจะสอนแบบ ไม่ค่อยให้เด็กได้คิดเอง หรือมีอิสระทางความคิดเท่าไรค่ะ จะสอนแบบ ไม่ถูกก็ผิด ป้อนข้อมูลให้อย่างเดียว ไม่ค่อย มีคำถามปลายเปิด ให้เด็กได้คิดได้ตอบเองแบบไม่กลัวผิด ทำให้เด็กโตมากลายเป็น คนขี้กลัว กลัวว่าตอบแล้วจะผิด
เราเรียนมาตั้งแต่อนุบาลจนถึงป.เอก พึ่งรู้สึกว่า ตอนป.โทและเอกนี้แหละ ที่พึ่งกล้าจะแสดงความคิดเห็นอะไรกะเค้า เพราะอาจารย์จะสอนและเปิดโอกาสให้พูดโดยไม่มีถูกหรือผิด
ทั้งๆที่มันน่าจะปลูกฝังกันตั้งแต่อนุบาลแล้ว
comment14:ในบทสนทนา ผมว่า สปอยล์เด็กผิด ครับ 

"เดี๋ยวแม่จะโทรไปด่าคุณครู" 

เป็นการให้ท้ายเด็ก ที่ผิดมหันต์ เลยครับ 

และคิดว่าคุณแม่ท่านนี้ จะใช้บ่อยๆ ด้วยสิ..

แล้วนิสัยแบบนี้ จะติดตัวเด็ก จนโต และเป็นปัญหาสังคม
comment15:การใช้ไม่เรียวตีสั่งสอน คือการใช้กำลัง เหรอครับ

อืม....... คิดได้เน๊อะ

แบบนี้ เอาคะแนน เป็นตัววัดเลยก็ได้

ใคร ไม่ทำการบ้าน ก็ไม่ได้คะแนน

สอบทำไม่ได้ ก็ตก

ซ้ำชั้นกันไปเลย

จะไปจ้างอะไรใครการบ้านให้ ก็ช่าง

สงสัย ก็แค่เรียกมาถามว่า ข้อนี้ ทำมายังไง ตอบไม่ได้ ก็เอา ศูนย์ ไป

แฟร์ดีครับ ผมว่านะ
comment15-1:ใช่ เห็นด้วยทุกอย่าง และไม้เรียวนี่คือความรุนแรงนะ หรือโดนจนชินชาจนรู้สึกว่าธรรมดาไปแล้ว ก็แย่นะ
comment15-2:เห็นด้วยครับเอาคะแนนหรือผลประโยชน์บางอย่างเป็นตัววัดแทน
comment15-3:เราว่าแบบนี้แฟร์ดีค่ะ
comment15-4:บังเอิญมี นโยบายที่ว่า ห้ามเด็กตกซ้ำชั้นซะด้วยสิคะ
comment15-5:ใช่ค่ะ เดี๋ยวนี้มีมาตรการห้ามตกซ้ำชั้น  ต้องซ่อมให้หมดก่อนสอบภาคต่อไป  สอบเสร็จต้องแก้ภายในหนึ่งอาทิตย์

สรุป ครูโดนทั้งขึ้นทั้งร่องค่ะ
comment15-6:อยากบอกว่า คะแนนเด็กไม่ดี เดียวนี้ผู้ปกครองสามารถ ว่าว่าคุณุสอนยังไง เด็กถึงไม่จำ ทำไม่ได้ ไม่ได้ดูที่ตัวเด็กเลย ว่า มัน สนใจการเรียนหรือเปล่า แถมมีนโนบาย โง่ๆ ออกมา อนาคตของชาติ จะล่มจมก็คราวนี้แหละ
comment16:เด็กสมัยนี้ มันถึงไม่มีสัมมาคารวะ มารยาททราม เพราะมัวแต่สปอยกันแบบนี้
comment16-1:
comment17:แม่เราปลูกฝังน้องๆเรื่องไม่กินผักมาแต่เด็ก ไปกินข้าวนอกบ้านบอกพนักงานห้ามใส่ผักมาในอาหาร ทำกับข้าวให้น้องกินก็พวกหมู เนื้อ ไก่ ใส้กรอก
พอน้องๆโตมากินผักไม่เป็นเลยสักคน ขับถ่ายไม่ปกติกันแถมยังตดเหม็นอีก
อีกเรื่อง พ่อแม่ชอบตามใจน้องๆ อยากได้อะไรก็ซื้อให้ ใช้เงินไม่เป็นกันไม่เคยบังคับทำอะไรทั้งนั้นเลี้ยงอย่างพระเจ้าเลย
เราอ่ะทีแรกก็อิจฉาน้องที่พ่อแม่เป็นคนเลี้ยงมาแบบสบายมากๆไม่เคยทำไรสักอย่าง มาบ้านยายทีก็นั่งกันเฉยๆ รอคนอื่นหาของกินมาให้ ปูที่นอนให้นอน แต่ตอนนี้เรารู้สึกว่าเราโชคดีกว่าน้องที่ตายายเลี้ยงมาแบบดีมากๆให้ช่วยเหลือตัวเองทุกอย่าง แถมชอบกินผักมากๆด้วย
comment17-1:น่าเป็นห่วงชีวิตน้องๆคุณจังถ้าวันนึงไม่มีพ่อแม่จะเปนไงนะ
comment17-2:หลานเรา 2 ขวบ (ลูกครึ่ง) พี่สาวเราให้ทานผักผลไม้ตั้งแต่เคี้ยวได้ บล็อคโคลี่ แครอท ฟักทอง คว้าเข้าปากหมับๆ

ทานผักเก่งมากกกก  แอปเปิ้ล กล้วย คือขนมของว่างของโปรด
comment17-3:แปลกจัง ปลูกฝังให้ไม่กินผัก นึกว่าเด็กจะไม่อยากกินเองซะอีก ตลกมากเคยได้ยินแต่ว่าให้กินอาหารครบห้าหมู่ หลานเราต้องกินผักเพราะกินข้าวกับผู้ใหญ่ เขากินอะไรก็ต้องกินตาม ไม่งั้นไม่ได้กิน เลยเป็นเด็กที่กินได้ทุกอย่าง เราว่าที่เด็กบางคนไม่กินผัก เพราะว่าพ่อแม่ทำอาหารที่ไม่มีผักให้เด็ก เพราะกลัวมีผักเด็กจะไม่ยอมกิน ถ้าอยากให้กินผักก็ให้กินรวมกับผู้ใหญ่นั่นแหละ ถ้าไม่กินก็ทนหิวไปกินมื้อต่อไป เด็กก็จะยอมกินไปเอง แต่ต้องทำให้อร่อยๆ ด้วยนะ พวกผัดผักใส่หมู ใส่ไก่ ทำดีๆ ก็อร่อยมากๆ เลยนะ ไม่เผ็ดด้วย เด็กก็กินได้
comment18:เจอมากับตัวเองเหมือน เดกน้อยอยู่เตรียมอนุบาล เพิ่งจะสามขวบ ย้ำเลย เพิ่งจะสามขวบ รร.ชื่อดัง พูดเล่นกะพี่ ว่า เxี่ย xัส  คุนแม่คุนพ่อ หัวเราะชอบใจคิดว่าเป็นเรื่องตลกของเดกช่างพูด พลางบอกว่า พูดคำหยาบไม่ดีนะค่ะ แต่หัวเราะชอบใจลูก พอลูกพูดอีกก้อหัวเราะ  เอิ่มมมมมม เราคิดในใจ แล้วเด็กมันจะเข้าใจมั้ยว่าควรพูดหรือไม่ควรพูด    ไว้อาลัยให้กับอนาคตของชาติค่ะ
comment18-1:เด็กรุ่นดิฉันพูดแบบนี้โดนพ่อแม่ตบปากค่ะ ผู้ใหญ่ตบเบาๆ ไม่ได้ตบแบบหน้าหันเลย แต่ความเป็นเด็กทำให้รู้สึกเจ็บโดนแค่ครั้งเดียวจำติดตัวไปจนตายเลย แต่ต้องสอนต้องลงโทษกันตั้งแต่เล็กๆ แต่ในอายุที่เขารู้เรื่องแล้วนะคะไม้ขัดหม้อข้าวแม่คว้าง่ายที่สุด  ดิฉันและพี่น้องโดนพ่อแม่ตีสั่งสอนตั้งแต่  4 - 10 ขวบก็ไม่โดนอีกแล้วเพราะแค่พูดตักเตือนกันธรรมดาลูกก็เชื่อฟังแล้ว  แต่ถ้าเด็กโตมากๆ แล้วการลงโทษโดยการตีไม่ได้ผลแล้วค่ะที่เรียกว่าด้านไม้
comment18-2:เด็กข้างบ้านเป็นแบบนี้เลย ด่าแม่ ด่าปู่ ย่า หยาบคาย
เขาก็หัวเราะกัน เด็กก็เลยติดนิสัย
เราเดินผ่านหน้าบ้าน เขาเดินมาด่าเราว่า อีเxี้ย เราอึ้งมาก แต่ด่าไปคืนว่า อีx่า 
มันยืนอึ้ง แล้วได้ยินเสียงคนในบ้านตะโกนแว่วๆมาว่า ใครด่าลูกกรู 
เราวิ่งหนีแทบไม่ทัน
comment18-3:บ้านเรานี้แม่ตีปากนะคะ ตีตรงๆ ไม่ใช่ตบแต่เด็กจะจำเลยว่าพูดแบบนี้ไม่ได้ กับหลานเราให้เขาเอามือเขาตีเองคะแต่อาจะดูว่าตีดังแค่ไหนไม่แค่แปะๆ  แล้วเราก็จะสอนเขาด้วยว่าพูดไม่เพราะ ไม่สุภาพนี้ไม่ดีคะ ห้านทำนะคะ  พอเขาเผลอหลุดออกมาดีแค่มองเขาก็รู้ตัวแล้วก็จะตีปากตัวเองแล้วขอโทษที่พูดไม่เพราะคะ 

สมัยเด็กๆโดยครูตีกลับมา ถ้าเป็นรอยแม่ถามว่าโดยเพราะอะไร ถ้าเราโดยตีเพราะทำผิดจะโดยดุซ้ำคะ คือแม่เราไม่ค่อยตีนะ จะโดยก็เมื่อทำผิดร้ายแรง ส่วนพ่อนี้จะดุอย่างเดียวเพราะพ่อบอกว่า พ่อเป็นผู้ชายแรงเยอะไม่ควรตีลูกเพราะอาจจะยั้งแรงไม่ถูก
comment19:สำหรับผมเด็กคือผู้บริสุทธิ์ครับ อยู่ที่เราจะสร้างให้เค้าเป็นคนแบบไหน 
สถาบันครอบครัวคือพื้นฐานที่สำคัญที่สุด
ในการพัฒนาความเจริญก้าวหน้าของประเทศชาติครับ
comment20:ตอนเด็กโดนแม่ตีบ่อย...ทำผิดหรือแค่เหวี่ยงก็เป็นโดน ทำผิดตอนเช้าหรือตั้งแต่วันก่อนๆแต่ยังไม่ได้พิจรณาความอย่าหวังว่าแม่จะลืมแล้วรอด ว่างเมื่อไหร่โดนเรียกสอบ ผิดก็โดนให้ไปหยิบไม้มาเองแล้วถามว่ากี่ที?ตอบ1ที..!! โดนไป 3 จัดไป่
comment21:ปัญหาตอนนี้มันคือ พ่อแม่บางครอบครัว ยังไม่รู้ว่าสิ่งไหนควรทำหรือไม่ควรทำเลยค่ะ
ผู้ใหญ่ยังแย่ เเล้วเด็กที่อยู่ด้วย จะไม่ซึมซับไปเลยหรือ

ปกติ การสปอยล์เด็ก หรือตามใจมากเกินไป เมื่อก่อนเราคิดว่า คงเป็นครอบครัวคนฐานะปานกลางขึ้นไป 
ที่ไหนได้เดี๋ยวนี้เจอเเต่ครอบครัวหาเช้ากินค่ำ เลี้ยงลูกเเบบสปอยล์ทุกอย่าง จะทำอะไรทำ อยากพูดอะไรพูด
เนื่องด้วย เราคิดว่านะ หนังสือ หรือ สื่อ การเลี้ยงลูก มักจะจับกลุ่มพ่อเเม่ฐานะปานกลางขึ้นไป 
หนังสือ นิตยสาร เล่มละเกิน 50 บาท เกือบร้อยเเล้วมั้ง เดี๋ยวนี้

นิตรสารเเจกฟรี เรื่องอื่นน่ะมีเยอะเเล้ว ไม่ยอมทำนิตยสารเเม่เเละเด็กเเบบเเจกฟรีกันบ้างเลย
(นอกเรื่อง จขกท ไปเลย)
comment21-1:แจกฟรีให้พ่อแม่บางคนก็คงไม่อ่านค่ะ คนไทยชอบอ่านหนังสือ เห็นมีแต่ในพันทิปนี่แหละค่ะ
ปัญหาคงไม่ถูกแก้ได้ที่จุดจุดเดียว มันเป็นฟันเฟืองที่หมุนล้อไปตามกัน>>> ปัญหาสังคม ไงคะ 
เพราะเครื่องมือ(การศึกษา)มันแย่ พัฒนาคน และระบบการคิดของคนไทยไม่ได้

ปล. ก็ไม่รู้ว่าเรามองโลกในแง่ร้ายไปไหมนะ?
comment22:เด็ก พ่อแม่ควรจะเป็นผู้ดูแลเขาเป็นหลัก แต่เมื่อเข้าโรงเรียน ครูก็จะเป็นคนที่ดูแลเขาที่โรงเรียน เมื่อมีปัญหาครูและพ่อแม่ควรร่วมมือกัน ไม่ใช่โทษกันไปมา

พ่อแม่ตามใจลูกมากก็เยอะ ครูทำโทษเกินกว่าเหตุก็มาก ทำอย่างไร ถึงจะให้พ่อแม่และครูมานั่งคุยกันได้ เพื่อแก้ปัญหาของเด็ก นั้นเป็นสิ่งที่ควรทำ ไม่ใช่การโทษกันไปมา

ทุกเรื่องมีสองด้านอย่างที่ จขกท พูดมา ความรุนแรงในโรงเรียนในปัจจุบันมีเยอะมากตามที่เป็นข่าวให้ได้ยินได้ฟังกัน ไม่ว่าจะเด็กต่อเด็กหรือเด็กกับครู....ทำอย่างไร ถึงจะสร้างความมั่นใจได้ว่า โรงเรียนคือที่ปลอดภัยสำหรับเด็ก นี่ก็เป็นอีกเรื่องที่น่าคิด

เด็ก ผู้ใหญ่ที่เกี่ยวข้องกับเขา มีส่วนช่วยเขาในการเติบโตทั้งนั้น ทำอย่างไรผู้ใหญ่ทั้งหลายจะหันหน้าเข้าหากันเพื่อช่วยเขาแก้ปัญหา ไม่ใช่สร้างปัญหาใหม่ให้เขาด้วยการโทษกันไปกันมา
comment22-1:ร่วมมือกันแก้ปัญหาคือทางออกที่ดีที่สุด  พ่อแม่ก็จะได้วางใจ ครูก็จะดูแลนักเรียนเหมือนลูก พร้อมทั้งตั้งเป้าหมายให้พวกเขา เช่น ถ้านักเรียนคนไหนคิดไอเดียเจ๋งๆเกี่ยวกับการรณรงค์อันตรายจากการไม่ทานผักผลไม้ที่มีประโยชน์ จะเขียนหรือวาดรูปออกมาเป็นจินตนาการก็ตามใจเลย ใครเขียนหรือวาดภาพออกมาได้เจ๋งสุด แจกสีไม้1กล่อง แจกขนม1แพค แค่นี้เอง หรือจะพาไปทัศนศึกษาที่สวนสัตว์อะไรก็ว่าไป (เช่นถ้าเด็กวาดทรานฟอเมอร์อาละวาดคนไม่กินผัก หรือ วาดเด็กหน้านิ่วคิ้วขมวดปวดท้องแบบตลกๆ หรือเขียนอธิบายมาเป็นเรียงความว่าทานแต่ของไม่มีประโยชน์สักวันจะอ้วนเป็นหมู) จัดกิจกรรมที่เด็กๆสนใจทำร่วมกันระหว่างครู ผู้ปกครอง และเด็ก  เช่น รำไทยร้องเต้นในงานประจำปีขิงโรงเรียน เด็กก็จะได้แต่งตัวสวยแสดงออกถึงความสามารถ พ่อแม่ก็ไปดูและถ่ายรูปด้วยความภูมิใจ ครูก็ได้ฝึกซ้อมรำไทย หรือเต้นให้เด็กๆออกมาได้อย่างสวยงาม เราว่ามันสร้างความสัมพันธ์ระหว่างผู้ปกครอง เด็กและครูได้ดีนะ อย่างน้อยก็ดีกว่าการเรียกมาประชุมผู้ปกครองทุกเทอมเพียงแค่จะขอเก็บค่านมเด็กตอนกลางวันเพิ่ม หรือค่าเทอมที่ขึ้นในแต่ละปี
comment23:ถ้าพ่อแม่ให้ท้ายลูกก็เดาอนาคตลูกได้เลยว่าจบแบบไหน
comment24:เห็นด้วยค่ะ พ่อ แม่ ทำร้ายลูกจริงๆ เด็กสมัยนี้เป็นแบบนี้เพิ่มขึ้น้เรื่อยๆ
comment25:สำหรับเรา เรามองว่าการตีเด็ก ไม่ว่าจะด้วยวิธีมือหรือไม้เรียว เราถือว่าเป็นการใช้กำลังทำร้ายร่างกายค่ะ

ถึงแม้ว่ามันจะทำไปด้วยเหตุผลว่าเด็กทำผิด ต้องโดนลงโทษก็เถอะ
แต่การลงโทษก็มีหลายวิธีที่ทำแล้วสร้างสรรค์กว่าการตี
อาจจะเป็นการกักตัวให้นั่งทำการบ้านที่ลืมทำช่วงพักกลางวัน อดออกไปเล่นกับเพื่อนก็ได้ เด็กจะได้เรียนรู้ว่ายังไงๆก็ต้องทำการบ้าน หลีกเลี่ยงไม่ได้
หรือถ้าเป็นเรื่องระเบียบวินัย ก็อาจจะลงโทษด้วยการให้มาช่วยครูจัดห้องเรียน เก็บขยะรอบโรงเรียน หรือให้เด็กทำอะไรที่เกิดประโยชน์ขึ้นมา

การลงโทษด้วยการตี ไม่ได้ช่วยให้เด็กคิดเป็น
ลงโทษด้วยการตีแล้ว เด็กอาจจะไม่ทำอีก แต่ ไม่ทำเพราะกลัว ไม่ใช่ไม่ทำเพราะคิดได้ว่าตัวเองควรมีความรับผิดชอบ
เพราะฉะนั้นการลงโทษสั่งสอนเด็ก ควรจะเป็นการลงโทษที่ทำให้เด็กคิดได้ว่าเค้าต้องไม่ทำผิดอีกเพราะเหตุผลอะไร ไม่ใช่แค่ไม่ทำเพราะกลัวโดนตี

นี่คือเหตุผลว่าทำไมหลายๆประเทศที่เจริญแล้ว ต่างจากเมืองไทย เช่นเรื่องทิ้งขยะ
ถ้าเป็นเมืองไทย ตรงไหนมีป้ายห้ามทิ้ง คนก็จะไม่ทิ้ง แต่จะไปทิ้งเอาตรงที่ไม่มีป้าย แสดงถึงหัวสมองที่คิดได้แค่ว่าไม่ทำเพราะกลัวโดนปรับ 
ถ้าเป็นประเทศที่เจริญ ถึงจะไม่มีป้ายบอกว่าห้ามทิ้ง คนก็จะไม่ค่อยทิ้งขยะเรี่ยราด แสดงให้เห็นว่าเค้าไม่ทิ้งเพราะไม่อยากให้ประเทศเค้าสกปรก 

อยากได้พลเมืองดี ก็ต้องสอนให้รู้จักคิดว่าทำไมถึงไม่ควรทำ ไม่ใช่สอนให้ไม่ทำเพราะกลัวโดนลงโทษ

ที่สำคัญ การลงโทษเด็กด้วยการตี ก็จะเป็นการสอนเด็กทางอ้อมว่า เมื่อเจอปัญหาในชีวิต เมื่อไม่พอใจ เมื่อเห็นคนอื่นทำผิด ควรใช้กำลังแก้ปัญหา เด็กที่โตมากับการถูกตี ก็มักจะโตมาเป็นผู้ใหญ่ที่ใช้กำลังกับเด็กรุ่นต่อไป หรืออาจจะกลายเป็นตำรวจที่ใช้กำลังบีบบังคับให้คนรับสารภาพ เป็นผู้ใหญ่ที่เอะอะก็ใช้กำลัง แก้ปัญหาด้วยวิธีอื่นไม่เป็น กลายเป็นผู้ใหญ่ที่เห็นเรื่องการทำร้ายร่างกายเด็กเป็นเรื่องธรรมดา

คิดดูง่ายๆ ถ้าเวลาเด็กทำผิด การลงโทษด้วยการตีเป็นสิ่งที่ถูกต้องและควรทำ เด็กจะได้ไม่ทำผิดอีก

แล้วทำไมเวลาผู้ใหญทำผิดถึงไม่ถูกตีล่ะ
ถ้าคุณเข้าออฟฟิศสาย หรือส่งงานล่าช้า คุณจะรับได้มั๊ยถ้าเจ้านายถือไม้เรียวเข้ามาตีก้นคุณจนเขียวช้ำ ?

ถ้าผู้ใหญ่ทำผิดแล้วโดนทุบตี ผู้ใหญ่หลายคนก็คงไม่ยอม
แล้วทำไมถึงคิดว่ามันโอเคที่จะไปทุบตีเด็ก
comment25-1:ตรงนี้เราไม่แน่ใจนะคะ

"นี่คือเหตุผลว่าทำไมหลายๆประเทศที่เจริญแล้ว ต่างจากเมืองไทย เช่นเรื่องทิ้งขยะ
ถ้าเป็นเมืองไทย ตรงไหนมีป้ายห้ามทิ้ง คนก็จะไม่ทิ้ง แต่จะไปทิ้งเอาตรงที่ไม่มีป้าย แสดงถึงหัวสมองที่คิดได้แค่ว่าไม่ทำเพราะกลัวโดนปรับ 
ถ้าเป็นประเทศที่เจริญ ถึงจะไม่มีป้ายบอกว่าห้ามทิ้ง คนก็จะไม่ค่อยทิ้งขยะเรี่ยราด แสดงให้เห็นว่าเค้าไม่ทิ้งเพราะไม่อยากให้ประเทศเค้าสกปรก"

เท่าที่เราเจอคือ ถึงไม่มีป้ายบอกว่าห้ามทิ้ง แต่มันมีกฎว่า ทิ้งได้เฉพาะในถังขยะและเขาคอยตรวจอย่างเข้มงวด ทำให้คนไม่ทิ้งเรี่ยราดเพราะกลัวถูกจับปรับมากกว่าค่ะ
comment25-2:คุณลองเปรียบเทียบถนนในยุโรปกับถนนเมืองไทยก็ได้ค่ะ
ในยุโรปมันก็มีคนทิ้งบ้างนะ ไม่ใช่ไม่มีเลย แสดงว่าถ้าเป็นถนนทั่วไป ไม่ใช่สถานที่สำคัญหรือที่ส่วนบุคคล มันก็ไม่ได้มีกฏห้ามทิ้งขยะ เพียงแต่สามัญสำนึกของคนส่วนมากเค้าไม่ทิ้งเรี่ยราด
ถ้าเป็นเมืองไทย จำนวนคนที่ทิ้งขยะเรี่ยราดเมื่อไม่มีกฏห้ามทิ้งจะมีเยอะกว่าหลายเท่าค่ะ
comment25-3:ถูกต้องที่สุดครับ
comment25-4:เห็นด้วยมากกกกกกกกกเลยค่ะ
comment25-5:คิดแบบนี้ผมมองว่า อันตราย เพราะเด็กสักกี่คนที่จะคิดได้อย่างลึกซึ้งขนาดนั้น เด็กฝรั่งโตมาถึงไม่ได้ดีกว่าเด็กบ้านเราไง เท่าที่ไปอยู่เมืองเขามา บอกตรง ๆ รำคาญกะเด็กเขามาก
comment25-6:ความคิดเห็นที่ 25-5

เด็กไม่ดีมีทุกประเทศค่ะ แต่โดยรวมแล้วเด็กฝรั่งที่โตมาแล้วแก้ปัญหาโดยใช้กำลังนั้นมีน้อยกว่าบ้านเราเยอะ เด็กนักเรียนตบกันแย่งผู้ชาย หรือเด็กยกพวกตีกันนี่ เมืองไทยมีให้เห็นบ่อยมาก แต่เมืองนอกมีน้อยค่ะ

ที่เห็นชัดๆเลย คือพ่อแม่ฝรั่งส่วนใหญ่ ลูกทำผิดก็สั่งสอนด้วยการพูดคุยและใช้จิตวิทยา แสดงถึงความคิดความอ่านของพ่อแม่ที่สั่งสอนลูกอย่างมีความรู้
ผิดกับประเทศไทย พ่อแม่ส่วนใหญ่ ลูกทำผิดก็ตีๆๆๆ บางบ้านพูดจาหยาบคายใส่ลูกด้วย แสดงให้เห็นถึงความคิดความอ่านของพ่อแม่ว่าแก้ปัญหาไม่เป็นเลยต้องใช้กำลังเข้าช่วย

การสอนลูกด้วยการใช้เหตุผลและจิตวิทยา พ่อแม่ต้องใช้สมองใช้ความคิด ดังนั้นเอะอะอะไรก็ตีลูกเดียวย่อมเป็นทางออกที่ง่ายสำหรับพ่อแม่ เพราะลงแต่อารมณ์ได้ ไม่ต้องใช้สมองในการสั่งสอนลูกค่ะ

เด็กส่วนมากถ้าถูกสอนดีๆ ถูกสอนให้คิดก็คิดเป็นค่ะ 
แต่ส่วนใหญ่ ผู้ใหญ่ที่สนับสนุนให้ใช้วิธีการตี มักจะมีอคติและดูถูกเด็กอยู่แล้ว
มักคิดไปก่อนว่าเด็กพูดไม่รู้เรื่องสอนไม่เข้าใจหรอก ต้องตีถึงจะสอนได้
ซึ่งตัวคุณเองก็คงเป็นหนึ่งในนี้ เพราะยังไม่ทันไรคุณก็ตัดสินไปก่อนแล้วว่าเด็กคงคิดไม่ได้ขนาดนั้น

ลองเปิดใจค่ะ แล้วสอนเด็กแบบเคารพสิทธิ์ของเค้า พูดคุยโดยใช้เหตุผลเหมือนคุยกับผู้ใหญ่คนนึง คุณจะประหลาดใจค่ะ ว่าเด็กหลายคนมีความเป็นผู้ใหญ่มากกว่าที่คุณคิด
comment25-7:ก็ดีนะคับ แต่ขอเสริมนิดนึง ตรงที่ว่าวิธีการแบบนี้ไม่สามารถใช้ได้กับเด็กทุกคนครับ เพราะเด็กบางคนเขาไม่อยากเรียนไม่สนใจเรื่องคะแนน อยากสอบตกเพราะถ้าตกพ่อแม่จะให้เลิกเรียน และเด็กประเภทนี้จะไม่กลัวพ่อแม่ ต่อให้เรียกผู้ปกครองมาคุยก็เหมือนเดิม ซึ่งนั้นคือสิ่งที่เด็กต้องการ แบบนี้ควรจัดการอย่างไร 
  - เด็กประเภอสองบุคคลิก อยู่กับพ่อแม่พูดจาจ๊ะจ๋า พออยู่โรงเรียนตั้งตนเป็นหัวโจก มาเรียนแค่ให้ผ่านๆคะแนนที่ตัดไดด้คือ จิตพิสัย 10 คะแนน แต่เด็กพวกนี้อย่างที่บอกเรียนแค่ให้ผ่านๆได้เกรด 1 ก็เอา และเวลาอยู่โรงเรียนตั้งตนเป็นหัวโจก ด้วย อันนี้ควรแก้ไขยังไง (อันนี้เจอมากับตัวสมัยที่เคยเป็นครู ไปเดินห้างเจอเด็กเดินมากับคุรแม่ เด็กพูดจาเพราะมากกับแม่ จ๊ะจ๋าทุกคำ แต่พออยู่โรงเรียน กะควรยังข้ามหัวเลยเรียกพ่อแม่มา พ่อแม่ไม่เชื่อแต่บอกให้ตีไ้ถ้าดื้อ)
comment26:ขอโทษเถอะนะ

เราดูข่าวนี้ที่เด็กโดนตีเมื่อเช้า คุณเห็นก้นเด็กไหม ห้อเลือด เยอะเว่อร์ ๆ

เราโตมาในยุคไม้เรียวสอนคนเป็นคนดี แต่พอเห็นก้นเด็กคนนี้ สงสารจับใจ

คนจับไม้เรียว ไม่ได้ปรารถนา จะอบรมเด็ก แต่กระทำแบบใส่อารมณ์กับเด็กแน่นอน

รอยฟาดขนาดนั้น มันเกินทนนะ เราบอกตรง ๆ เห็นด้วยที่แม่เด็กแจ้งความ ไม่คิดว่าเกินกว่าเหตุด้วย

แล้วเข้าใจดีด้วย ถ้าเด็กไม่อยากเรียนที่นั่นอีกแล้ว โดนขนาดนี้นะคุณ
เราผู้ใหญ่เคยผ่านมา มีภูมิต้านทาน มองย้อนไป เราก็คงว่ามันเล็กน้อย
แต่ใจเด็กล่ะคุณ ลองคิดในแง่จิตวิทยา มันไม่แปลกเลย ที่เด็กจะทนไม่ได้
การที่เด็กทนเรียนต่อไปได้ นี่แหละแปลก เข้มแข็งฝุด ๆ

เราว่าเคสนี้ไม่ใช่พ่อแม่รังแกฉัน แต่ครูนั่นแหละรังแกเด็ก
comment26-1:ครับ เห็นครับ

จะว่า สมัยผม เด็กๆ ก็ห้อเลือด บ่อยๆ ครับ

ไม้ที่ตี ก็ไม้ขัดหม้อ

ทั้งๆ ที่ผม ก็เรียนเก่ง ได้ที่ 1 มาตลอด

แค่โดดเรียน หนี ฉีดยา ไปห้องรำไทย โดนซะ เลือดซิบ

นึกแล้ว ผมอยากตั้งทนาย ฟ้องศาล เหมือนกัน

แต่ตอนเด็ก ผมคิดว่า ผิด ก็คือ ผิด ไม่มีแม้แต่ น้ำตา (ตอนนั้น หยิ่ง)
comment26-2:ที่เห็นว่าโดนเยอะเพราะเด็กผิวบาง โดนอะไรนิดหน่อยก็ห้อเลือดแล้ว  แค่เราชนโต๊ะนิดเดียวยังเขียวเลย
เด็กทนเรียนต่อไม่ได้เพราะอับอายเพื่อน เสียหน้าหรือเปล่า เห็นแม่บอกว่าเป็นเด็กเรียนดี 
เป็นหัวหน้าห้อง เป็นตัวแทนไปประกวดเต้น
แต่สมัยก่อนนะ นักเรียนไม่ส่งการบ้านก็โดนตีเป็นเรื่องปกติ ตีมือบ้าง ก้นบ้าง โดนประจานให้นั่งหน้าห้องก็มี
แต่ไม่มีใครที่ทนไม่ได้ ขอลาออกเลยซักคน
comment27:ขอแสดงอีกมุมหนึ่ง ว่าเป็นคนหนึ่งที่ได้ดีด้วยครูที่ไม่ใช้ไม้เรียวครับ วิชานั้นผมมักทำคะแนนได้ดี เรียนแบบสบายใจ หากทำผิดไม่ต้องกลัวเจ็บตัว เพราะครูจะเรียกไปอบรมดีๆ อธิบายเหตุผล

ส่วนครูที่ตี ผมเรียนด้วยความหวาดกลัวครับ ทั้งลอกการบ้านเพื่อน โกหกเพื่ออาตัวรอด  ขโมยหนังสือเด็กห้องอื่นเพราะตัวเองลืมเอามาก็ต้องทำ เพราะไม่อยากถูกครูทำร้าย 

ขอเห็นต่างนะครับ เพราะมองย้อนกลับไปแล้ว ตัวเองเป็นแบบนั้น คิดแบบนั้นจริงๆ
comment27-1:ครับ เก่ง ครับ
comment27-2:ต้องการสื่อไรไม่รู้หรอกนะครับ แต่คิดว่าคุณคงไม่ชอบใจความเห็นผมสักเท่าไหร่ ดูจากที่ไล่ตอบคนที่เห็นต่างจากตัวเองแนวประชดๆ

แค่อยากแชร์ประสบการณ์ว่าคนที่มีชีวิตอีกแบบ โตมาอีกแบบ คนละสูตร มุมมองต่างกัน ก็มีอยู่ครับ
comment27-3:เราเข้าใจความรู้สึกของคุณเลยหล่ะ เราก็เป็นแบบเดียวกัน ตอนเด็กๆเราไม่เก่งเลขเลย ไม่เคยเก่งด้วย และไม่มีความมั่นใจในตัวเองกับวิชานี้โดยเฉพาะ ทุกครั้งที่เราไม่เข้าใจและยกมือถาม ครูสอนเลขพูดกับเราว่า " ทำไมคนอื่นเข้าใจแล้วเธอไม่เข้าใจ เธอโง่หรือไง " บางทีโดนเรียกให้ไปแก้โจทย์หน้าชั้น ทำไม่ได้ โดนตี เพื่อนหัวเราะเยาะใส่ แถมโดนครูด่าอีกว่าโง่ ดักดาน  ตั้งแต่นั้นมาเราจะเกลียดและอคติกับวิชาเลขมากสุดๆ ชนิดที่เรียกว่าการบ้านเลขไม่ทำ ตอนสอบคือเสร็จคนแรกของห้อง เพราะหลับตากามั่วแล้วเดินออกมาเลย  

เราเป็นแบบนั้นจนถึงม5 เราเจอครูท่านนี้ เป็นครูเลขที่ไม่เหมือนใครจริงๆ เป็นครูที่สำรวจแม้กระทั่งแววตาของนักเรียน ตอนหลังเลิกเรียนครูท่านนี้เรียกให้ไปพบ ท่านถามว่า 

" ทำไมต้องเกร็งเวลาเรียนเลข ไม่ชอบเหรอ หรือครูสอนไม่เข้าใจ อยากเรียนเพิ่มเติมกับครูมั๊ย มาเรียนพร้อมกับน้องๆได้มั๊ย ครูจะปูพื้นฐานให้ใหม่นะ ไม่ต้องกลัว ไม่มีอะไรน่าอาย ไม่มีใครเกิดมาแล้วเก่งเลย " 

เป็นครั้งแรกในชีวิตที่สอบวิชาเลขและตั้งใจทำแบบถวายวิญญาณ ทุ่มเทสุดตัว  เพราะไม่อยากใครครูท่านนี้ผิดหวัง เราก็ผ่านบ้าง ตกบ้าง แต่คะแนนดีขึ้นกว่าเดิมเยอะมาก ถึงจะตกบ้างแต่คะแนนก็ไม่เกลียด  และครูท่านไม่เคยซ้ำเติมเราเลย ทั้งๆที่สอบตก มีแต่ชมว่าเออ คะแนนดีขึ้นกว่าแต่ก่อนนะ คราวหน้าเอาให้ผ่านเลยนะ มีแต่จะช่วยแก้ไขจุดบกพร่อง ไม่เคยตีหรือทำโทษ และอดทนกับเรามาก รักคุณครูท่านนี้มากจริงๆ 

เราเองก็เคยทั้งโดนตี โดนทำโทษนะ แต่สำหรับเรา (คหสต) วิธีที่ได้ผลในการปรับพฤติกรรมของเราในตอนเรียนหนังสือ คือความเมตตา ความอดทน และ การใช้เหตุผลของครูท่านนั้น ที่ทำให้เราทั้งรัก เคารพท่านมากจริงๆ และด้วยความเมตตาของครู เราเลยพยายามมากขึ้น ตั้งใจมากขึ้น เพราะไม่อยากให้ท่านผิดหวัง
comment27-4:รุ่นผมเวลาเลี้ยงรุ่นมีแต่คนคิดถึงครูที่ดุครับ  เพื่อนผมนี้โดนตีบ่อยมาก จบมาทำงานหลายปีแล้วคิดได้มั้ง  บอกว่าถ้าครูที่ดุๆ  ไม่มางานมันก็ไม่มา  แทบทุกคนพูดแบบนี้ครับ
comment28:
comment29:ที่แน่ๆ ก็คือลงโทษด้วยไม้เรียว หรือการตี ไม่สามารถทำให้เด็กเป็นคนดีได้ทั้งหมด 

ผู้หลักผู้ใหญ่ในบ้านเมืองนี้ก็โตมาด้วยยุคไม้เรียวกันทั้งนั้น ประเทศไทยยังเป็นแบบนี้ได้


ใช่ หรือ ไม่
comment29-1:ถูกใจจริงๆครับยิ่งโดนไม้เรียวยิ่งกลายเป็นผู้ใหญ่ที่ไม่มีความอดทนเอาแต่ใจตัวเอง
comment30:ส่วนตัวแล้วผมไม่เห็นด้วยนะ กับการที่ลงโทษเด็กด้วยการตี 

เอาจริงๆ สมัยเด็กๆ ผมโครตจะดื้อเลยเเหละยายผมเลี้ยงผมด้วยไม้เรียวทุกวัน อะไรที่ห้ามผมทำมันหมดอะ

จนผมมาอยู่กับแม่ ที่เวลาผมทำผิด แม่จะคุยกับผมนะว่า ทำใมถึงทำละ พร้อมทั้งถามเหตุผล ผมดีขึ้นเยอะเลยตอนนั้น ให้ตายเถอะ

เชื่อไหมตอนขึ้น ปวช ผมเรียนจากที่ได้ สาม ตลอดพอมีช่วงนึงผมติดเกม อีกเทอมผมได้เกรด 0 ทุกตัวเพราะ

ผมเล่นไม่เข้าเรียนเลยซักกะวิชา แม่ผมมาคุยก่ะผม ถามว่า อยากเล่นเกมใช่ไหม งั้น ออกมาเล่นให้พอ จับผมลาออกซะงั้น

ผมก็คิดว่า เออก็ดี จะได้เล่นเกมแบบไม่ต้องหลบที่บ้านซะที ผลเป็นไงครับ สนุกได้ซักสามเดือน ผมก็เบื่อ พอที่บ้านให้มาเรียนอีกรอบ 

ผมก็กลับมาได้เกรดที่ 3 กว่าตลอดนะ ผมคิดว่าการสอนเด็กตีไป เด็กก็ยิ่งเจ็บ ยิ่งอยากทำอีกประชดซะมากกว่า สอนด้วยเหตุผลดีกว่าครับ

เพราะถ้าตอนนั้นแม่ตีผม บังคับให้ผมเรียน เรียนไปกี่ปีก็ไม่จบหรอก บางครั้งที่เด็กทำผิด เรามาลองยกเหตุผล มาอธิบายให้เด็กฟัง 

ถึงผลของมัน คงจะดีกว่า การตีให้เด็กกลัวนะครับ
comment30-1:อีกความแตกต่างที่คุณได้รับคือ โอกาสที่จะได้รับรู้ผลของการตัดสินใจด้วยตัวเองครับ
เมื่อคุณไม่อยากเรียนอยากเล่นแต่เกม แม่คุณก็จัดให้และให้คุณได้รับรู้ผลด้วยตัวเอง
จนการตัดสินใจกลับมาเล่นอีกครั้ง มาจากความต้องการของคุณ ไม่ใช่การบังคับ

อีกตัวแปรหนึ่ง ผมไม่รู้ว่าเดาผิดหรือเปล่าแต่ผมว่าตอนคุณติดเกมมันคงยังไม่ใช่ยุคของMMO
ไม่งั้นอาจจะยาวกว่านี้
comment31:แนวทางการดูแล อบรม สั่งสอน แต่ละคน แต่ละบ้าน มันไม่เหมือนกันหรอกครับ แต่เด็กจะออกมาเป็นคนดีได้ มันก็เป็นไปได้หลายอย่าง แต่พ่อแม่ หรือคนเลี้ยงใกล้ชิดนี่สำคัญที่สุดครับ ส่วนใหญ่คนเลี้ยงใกล้ชิดคือ "แม่" ครับ ผมว่าคำสั่งสอน การอธิบาย การดูแลต่าง ๆ ถ้าแม่ถ่ายทอดสิ่งที่ดีไปให้ลูก สิ่งเหล่านี้จะไปถึงหลาน เหลนด้วยครับ

ผมไม่ค่อยชอบการตีนะ แบบว่าผมชอบใช้การอธิบาย ยาว ๆ แทน แล้วให้ถามกลับมาด้วย ถามกันกลับไป ถามกันกลับมา ตอบกันอยู่แบบนี้จนกว่าจะเข้าใจ กินเวลานานก็ไม่เป็นไร เด็กที่ได้ฟัง ได้ถาม จะเข้าใจเลยว่า ทำไมถึงทำแบบนี้ไม่ได้ หรือแบบไหนถึงจะดีกว่า ให้เค้าคิดเอง โดยการให้ข้อมูลที่หลากหลาย ใช้ข้อมูล คำพูดดี ๆ เป็นหลัก ไม่มีอารมณ์โกรธ แบบนี้เด็กจะซึมซับความมีเหตุผลไปเต็ม ๆ ครับ ยุคก่อนใช้แนวเผด็จการครับ ผิดก็ตี ผิดก็ดี ด่า ๆ ๆ ๆ ว่า ๆ ๆๆ เหตุผลไม่ค่อยอธิบายใด ๆ ทั้งสิ้น ยิ่งเรื่องเพศ เรื่องอะไรก็ยิ่งไม่อธิบายเลย ให้เด็กค้นคว้าหาเอาเองกันส่วนใหญ่ครับ นั่นไม่ค่อยดีเท่าไหร่ใช่ไหมครับ

หลาย ๆ คนที่ชอบใช้คำว่ามนุษย์ป้า ด่าว่า คนอื่นในสังคม ที่คุณไปเจอกันในสถานที่ต่าง ๆ ถ่ายรูป เอาเรื่องมาเล่นกันสนุกปาก ด่ากันมันเลย แต่เอาจริง ๆ คนหลายคนในกลุ่มนี้ อาจจะสั่งสอนลูก หลานตัวเอง ให้เอาเปรียบผู้อื่นในสังคม ให้ท้ายอยู่ตลอด ๆ ให้เด็กเข้าใจในสิ่งผิด ในภาวะแนวมนุษย์ป้า หรือชีวิตที่มีอภิสิทธิ์ หมายถึง ญาติเราเองไม่ต้องไปว่า แต่ถ้าญาติคนอื่นด่าเข้าไป แบบนี้ก็มีเยอะนะครับ ทางออกคือ อย่าเห็นแก่พวกพ้องครับ ถูกคือถูก ผิดคือผิด ไม่ใช่ว่า นโนบายรถไฟทำไม่ได้เพราะเป็นคนฝ่ายโน้น แต่ถึงเวลาถ้าเป็นพวกเราก็ทำกันเงียบเลย รถไฟรางคู่ เอิ้ก ๆ

อีกเรื่องคือ คนให้ท้ายเด็ก บ้านทุกบ้านจะมีคนสูงอายุ ย่า ยาย หรืออะไรทำนองนี้ บางทีท่านให้ท้ายเด็ก คอยคุ้มครองเวลาหลานจะถูกดุ ถูกตี ในบางครั้งมันก็ไม่ได้เหมาะที่จะไปขัดขวาง พ่อแม่เค้าสั่งสอน ถ้าให้ท้ายบ่อย ๆ เด็กเสียคนกันได้ง่าย ๆ ครับ เวลาสอนอะไร ก็ต้องสอนร่วมกัน เป็นมติร่วมกันทั้งบ้าน พ่อ แม่ ปู่ ย่า ตา ยาย เห็นด้วยกันหมด ต่อว่าในจุดเดียว ยืนตามคำสอนที่ดีกันทุกฝ่าย เด็กจะไม่สับสน มึนงงครับ โตขึ้นเป็นคนดีแน่นอนครับ 

เรื่องพวกนี้มันละเอียดอ่อน ยึดยาว ขอจบแบบห้วน ๆ แค่นี้หล่ะครับเมื่อยมือ ฮ่า ๆๆ
comment32:ใบหน้าเดียวตอนเด็กๆที่สามารถทำได้ไม่ว่าถูกหรือผิด บางที่โดนครูทำโทษทั้งทีไม่ผิด [Spoil] คลิกเพื่อดูข้อความที่ซ่อนไว้เพื่อข้างๆมาถามว่าข้อนี่ทำยังไง เราหันไปตอบว่าไม่รู้ แค่นี้แหละโดนเรียกไม้เรียวฝาดมือเขียวม่วงระบ่มเป็นอาทติย์ อายก็อาย เจ็บก็เจ็บ 
 ไม่เห็นด้วยกับการใช้ความรุนแรงคะเพราะควรใช้เหตุผลมากกว่า แต่ก็เข้าใจค่ะมันเป็นวัฒนธรรมแบบบ้านๆที่ต้องการให้เด็กกลัวครูว่าถ้าไม่ตั้งใจเรียน หรือไม่รับผิดชอบในหน้าที่จะโดดทำโทษ แต่การทำโทษด้วยการทารุณบางครั้งเด็กอาจจะโกรธแค้นและอยากทำผิดเพื่อประชดมากขึ้น 
สมัยก่อนสอบตกต้องโทษเด็กไม่ตั้งใจเรียน สมัยนี้สอบตกด่าว่าครูสอนยังไง
comment33:จากให้ท้ายลูก กลายเป็นทำโทษด้วยการตีหรือไม่ตีแทนไปแล้วหรือ นึกว่าคุยกันเรื่องการให้ท้ายลูกในสิ่งที่ผิด แล้วลูกจะนำเอาตรรกะผิดๆจากผู้ปกครองไปใช้ในชีวิตของเค้าข้างหน้า

แต่ส่วนตัวขอพูดเรื่องตีกะเค้าบ้าง (ในฐานะที่ลูกครู)

ผมว่าตีหรือไม่ตีไม่ใช่ประเด็นเลย วิธีลงโทษมีมากมาย บางอย่างถ้าเป็นเรื่องที่ควร การตีผมว่าควรมี แต่ต้องมีลิมิต และไม่ใช่ตีเอาตาย เช่น ต่อยกัน ตบกัน พวกนี้ยังไงควรโดนลงโทษ แต่ตีไม่ใช่ตีแบบเนื้อแตก แค่จำ

ส่วนเรื่องอื่นๆ ถ้าอยากลงโทษ มีวิธีลงโทษมันๆตั้งเยอะ ขัดพื้นโรงเรียน ขัดห้องน้ำ ฯลฯ น่าจะดีกว่าลงเอยด้วยการตีทุกอย่างนะครับ

และประเด็นการสปอยด์เด็ก ผมว่าต้องให้เหตุผล โอ๋ให้ลูกสายเสียใจ แต่ต้องให้เค้าเข้าใจ ถ้าเค้าผิด ต้องให้เค้ารู้ตัว ถ้ามีการซ้ำ คงแล้วแต่ทางเลือกของแต่ละบ้านว่าอยากจะให้คนสำนึกกันยังไงแล้วครับ
comment34:ตั้งแต่ผมเกิดมาไม่เคยโดนพ่อแม่หรือ ยายตีสักครั้ง การเลี้ยงคือเลี้ยงแบบเพื่อนครับใช้ความเข้าใจการพูดคุยครับ
อิสระทางความคิด อยากทำอะไรทำ การสอนแทบไม่ได้สอนอะไรเลย แค่บอกให้เป็นคนดีเท่านั้น
อีกอย่าง พ่อผมติดบุหรี่เหล้ามีเมียน้อยครับ แม่ตกงานครับ แต่โชคดีที่มีเงินส่งเรียน แถมมี ลูก3คนอีก
การอ่านการเขียนเรียนด้วยตัวเองครับนึกแค่ว่าอยากอ่านก็อ่าน เพราะมันอ่านแล้วทำได้เลยทำให้มีความสุข
ถามว่าเคยสอบตกไหม เคยครับแต่ทางบ้านรู้ก็ไม่ได้ว่าอะไร และไม่มีรางวัลอะไรมาล่อตาล่อใจ
กลับกันเพื่อนผมอีกคนโดนบ้านด่าแหลก ผลกับแย่ลงไปอีก งานไม่ส่งครูตีไม่อยากมาอยู่บ้านแม่ตี หนีจากบ้าน..
อีกคนได้รางวัลมาล่อตา ล่อใจ เด็กพวกนี้ พ่อแม่ มักจะเขี้ยวครับโหดถ้าทำได้ จะได้รางวัล แต่ถ้าพลาดละก็ หึหึ
และอีกอย่างเรื่อง คุณครูสมัยนี้บางคนคิดว่าสอนๆไปแค่นั้นมันจริงครับ..
บางคนถึงกับเข้ามานั่งอ่านหนังสือให้นักเรียนฟังและให้ทำแบบฝึกหัด แค่นั้นเป็นอันจบพิธีก็มีครับ
นี้ผมไม่ได้หมายถึง ครูทุกคนนะครับ หมายถึงบางท่านเท่านั้น 

ท้ายสุดอยากบอกว่าถ้าหาก พ่อ แม่ ตีลูกก็ช่วยได้นะครับคือทำให้กลัวและจำ การตีควรดูด้วยว่าตีแบบใดผมไม่แนะนำให้ตีไปด่าไป
ควรตีไปสอนไปมากกว่านะครับ55 ถ้าหากหลีกเลี่ยงได้ก็ควรหลีกเลี่ยงนะครับ เดี้ยวนี้อะไรๆเปลี่ยนไปแล้วเด็กที่โตมาไม่ใช่โตแค่กับการ
เล่นม้าก้านกล้วย ซ่อนแอบ วิ่งไล่จับแล้ว เขาจับมือถือ เล่น แท็ปเล็ต ตั้งแต่ไหนแต่ไรแล้วครับและต้องยอมรับว่า
การเรียนรู้มันจะเร็วกว่ารุ่นเก่าๆจริงๆ การสอนการสั่งก็ควรปรับเปลี่ยนให้เหมาะสมด้วยนะครับ
ปล.แต่ที่สำคัญยิ่งกว่าและที่สำคัญที่สุดคือ ตัวเด็กเองครับ คนจะรักดีไม่ว่าจะอยู่ที่ไหนผมว่ามันก็ดีครับ..
comment35:นึกถึงก้อย
comment36:เราไปดู ประกวดcolor guard และ drum line (คือวงโยธวาทิต กับการสวนสนาม การเอาธงมาเล่นประกอบเพลงสวนสนาม)

ช่วงการแข่งรอบบ่าย ครอบครัวเจ้าปัญหามาแล้วค่ะ พ่อหน้าเหมือนคนงานก่อสร้าง แต่ แม่ดู ok. ประมาณคุณครูใจดี รร อนุบาล
นั่งแถวเดียวกับเรา เด็กอ้วนๆเดินเข้าออกๆๆๆ เพื่อนเราบ่น เราก็บ่น จะดูก็เดินบังไปมา
ตัวพ่อนี่ มองขาเรานะคะ คือเราใส่เดรสไปค่ะ แอบสั้น jumpsuit ที่ใส่มามันขาด เลยจำใจต้องซื้อเดรสที่เพิ่งซื้อมา
เราก็ไม่ได้ว่าอะไร คือผิดเอาที่ไม่ระวังแต่ทำอะไรไม่ได้ไง  เดินสวนเราก็เหล่ๆ แอ๊คๆ

พอช่วงเย็นครอบครัวนี้มานั่งหลังเรา เด็กก็เตะเก้าอี้เหล็ก มันสะเทือนไปถึงเพื่อนเราเลย เตะๆๆๆเป็นชั่วโมง เอาร่มเคาะ 
ทีนี้พ่อมันเลยเดินมานั่งด้วย 
น้องยังคงเตะต่อ 
เรา หันไปมองหลายรอบ จนเราพูดเสียงดังว่า "10 รอบแล้วนะน้อง" (เราห้าวๆ เสียงห้าว) 
พ่อก็เตือนลูก แต่....

สักพักก็เตะอีก 


บน floor เป็นแข่งรอบชิงเราเลยทำไรไม่ได้ รับกรรมไป
พอน้องจะออกเราเลยด่า ว่าเด็กpretนี่ บลาๆๆๆ 
พ่อมันเดินมาหาเรา 

ตัวพ่อ: คุณมีอะไรอีกมั้ย << เอาหน้ามาใกล้ๆเรา  (เรานั่งอยู่) <<< ทุกครั้งที่พุดก็เอามาใกล้ๆ
เรา:  เราก็บอกว่าน้องเตะ เป็นชั่วโมงไม่หยุด น้องเค้ายังไม่ขอโทษเลย

พ่อมันบอกแม่ ไอ้นี่มันด่าลูก เอาไง จะไปตบกันข้างนอกมั้ย <<<<<<<<<<< กะให้เมียลากเราไปตบกับข้างนอกค่ะ
ตัวแม่: ตบลูกหรอ แล้วไหว้เรา ถือว่าพี่ขอโทษแล้วกันนะคะ

ตัวพ่อ: คุณมีอะไรอีกมั้ย
เรา: ไม่มีไรและค่ะ แม่เค้าขอโทษแทนแล้ว

ตัวพ่อ ลากลูกมา  อ่าวขอโทษพี่เค้าซะ
น้อง ยกมือไหว้เรา

ตัวพ่อ: คุณมีอะไรอีกมั้ย 
เรา: ขอโทษแล้วไม่มีแล้วค่ะ

มันเลยเดินลงไป เงิบ- ทำเก่งโชว์ถ่อยหาเรื่องเราก่อน แต่ไม่มีขอโทษเรา 

เพื่อนเราก็บอก ประสาทรึเปล่า เอาลูกเอาเมียมาไหว้เราหมด แต่ทำเก่งกับผู้หญิง??
ตอนนั้น เราส่งสารพี่ผู้หญิง(มากกกก) ที่ได้สามีถ่อยๆสะถุนๆแบบนี้ คิดได้ ให้แม่มาตบเราเพราะลูกมันเอาตรีนมาเตะเก้าอี้เราเนี่ยนะ!!!!!!!!!

ตอนนั้นเรามีร่มโครงเหล็กอยู่ในมือกำแน่น เราดูแขนตัวพ่อตลอด ถ้าฟาดเราเราจะฟาดให้ร่มหักแน่นอน ตา คอ กระเดือก หลังหู ซักที คงโดนไปแล้ว
ในกระเป๋าเรามีมีดผลไม้ด้วย พกไว้ป้องกันตัว ถ้ามีไรเราก็ใส่ไม่ยั้งเหมือนกันค่ะ เคสนี้ยังโชคดีที่แม่เค้าเป็นผู้ดีจนเราเกรงใจ

PS: ผู้หญิง ต่อให้ผิดหรือถูกก็ยังอันตราย ต้องหาอะไร ป้องกันตัวไว้ดีกว่า
PS2: ขอให้น้องโดนแม่เลี้ยงบ่อยๆ อย่าได้ความถ่อยจากพ่อมามากนักแล้วกัน
comment37:เท่าที่อ่านมาหลายความเห็นว่าตีเด็กเพื่อให้เด็กจำ เด็กกลัว !!! มีตั้งหลายวิธีที่จะลงโทษเด็ก
เราเห็นว่าเป็นการใช้กำลังและการทำร้ายร่างกายค่ะ มันมีผลต่อจิตใจเด็ก 
ถ้าฆ่าได้ครูหรือพ่อแม่บางคนทำไปแล้วมั้ง บางทีผู้ใหญ่เครียด กดดันก็มาลงที่เด็ก 
บางคนก็ไม่สมควรเรียกว่าครูหรือเป็นพ่อแม่ด้วยซ้ำไป.

ตย.
เราเป็นเด็กเรียนดีมาตลอด เรียนเก่ง ตอนปอ 2 ครูมีคำถามให้เขียนหน้ากระดานเพื่อนในห้องตอบผิดทุกคน เราตอบถูกคนเดียว
ครู ผช บอกให้เราตบหน้าเพื่อนทุกคน เราไม่ทำ ผลสุดท้ายครูเอาไม้กระดาษมาเคาะเล็บเราหลายทีและหยิกที่แขนเป็นรอยช้ำเลือด
หลังวันนั้นเราไม่ไป รร เรากลัวครูคนนี้มากเป็นครูประจำชั้นด้วย พ่อ รู้เรื่องคั้นเรา พ่อบุกไป รร ค่ะและทำการย้าย รร ทันที 
ทุกวันนี้เรายังจำเหตุการณ์นี้ได้.
comment37-1:โห ครูโรคจิตมากค่ะ
comment37-2:เบื่อครูเลวๆ ทำอะไร มันฝังเป็นตราบาปเราไปชั่วชีวิต
เราเคยโดนอยู่ตอนเด็กๆ ชื่อครูแตน ครูประจำชัน้อีกห้องนึง นางพาเราย้ายห้อง จากห้องเดิมมาอยู่ห้องเค้า ตอนนั้นเรา อนุบาล สามค่ะ ร้องไห้ เพื่อนก็ไม่มี เหมือนเราเป็นตั่วเฮี่ย ทำผิดมากๆ เด็กในห้องนั้นก็มองเราแปลกๆ 
สาเหตุคือ ตอนนั้นเราชอบพูดเพ้อเจ้อค่ะ 555 ชอบคิดเพลงแปลง คิดทำนองเอง 

พอ Ent ติดวิศวะ เราเลยเข้าสันทนาการเลย ร้องเพลง เต้นอะไรบ้าๆบอๆ เออออออออออออออ ได้ปลดปล่อย มีควาามสุข
comment37-3:คห.บนๆ ที่สนับสนุนให้ครูลงโทษอย่างรุนแรงกับเด็กให้มากที่สุด  เด็กจะได้จำเป็นเด็กดี     
ถ้าได้มาอ่านเรื่องของคห.37    คงจะฟินตามประสาพวกโรคจิต   ที่เกิดจากการถูกลงโทษตอนเด็กๆ
comment37-4:เราก็เคยค่ะ แต่ไม่แย่ขนาดนี้ เจอครูอนุบาลจำได้ฝังใจเลย เขาบอกให้ระบายดอกไม้สีตามจริง เราเลยระบายดอกไม้สีฟ้า
พอครูเห็นแล้วโกรธเราค่ะ จับเราตีๆๆ แล้วด่าว่าทำไมไม่ทำตามสั่ง จำไม่ได้แล้วว่าพูดอะไรแต่เราเอ๋อเลยกลัวมากด้วย เพราะเจ๊แกหงุดหงิดมากๆ (เหมือนเขาจะบอกว่าดอกไม้สีฟ้าไม่มีในโลก)
ตอนเด็กๆเวลาเรากลับบ้าน เราจะเล่าให้พ่อแม่ฟังกิจวัตรตลอดค่ะว่าทำไรบ้าง เลยเล่าเรื่องนี้ให้พ่อฟัง
วันรุ่งขึ้นพ่อบุกไปที่ รร คุยกับ ผอ เรียนครูที่ตีเรามาด่า พร้อมกับยื่นรูปดอกไม้สีฟ้าให้ดู
comment38:ตอนเด็กผมก็ โดนครูซัดตูดเขียว ดูดแดงประจำ พ่อแม่บอกว่า ทำเราผิดจริงไม่เกินกว่าเหตุก็ยอมรับซะ ถ้าเราไม่ผิดจริงอย่าไปยอมมาบอกพ่อแม่ได้เลยจะไปเคลียร์ให้ แต่เจอครูจิตป่วนบางทีก็ไม่ไหวเหมือนกันนะครับ เกินไป ตีซะหยั่งกะเป็นเจ้าชีวิตเขา สมัยนี้เลี้ยงลูกให้เป็นเทวดาเยอะครับ สุดท้ายได้ประชากรห่วยๆ มา สอนงานให้เด็กสมัยนี้มีแต่     งานหนัก ไม่เอา งานเบาไม่สู้ แต่อยากได้ตังค์...  เจริญล่ะประเทศ สบาย เฉื่อยๆ ชิวๆ ไปล่ะกันเนอะ
comment38-1:ไม่ใช่เพราะการสอนแบบโรคจิตสมัยก่อน   ปัจจุบันเลยได้นักการเมือง  ตำรวจ  พวกเอาฟุตบาทมาขายของ   และอีกสารพัด   
ลองดูหน้าคนพวกนั้นสิ   ระดับอายุน่าจะเคยผ่านการศึกษาแบบโรคจิตสมัยก่อนมาแล้วทั้งนั้น
comment39:ที่ดูข่าวช่วงค่ำ ตอนแรกก็คิดว่าตีนิดหน่อยเองนะ
แต่พอข่าวบอกเด็กเรียนดี 3.9 เป็นหัวหน้าห้อง
และเป็นตัวแทนนำแสดงโรงเรียนอะไรซะอย่างที่กำลังจะนำแสดงด้วย เหตุการตีคือลืมเอาการบ้านมา
พอฟังข่าวแบบนี้ปุ๊ป คิดว่าต้องเป็นเด็กที่ตั้งใจเรียนแน่ๆ แต่อาจจะพลาดไปวันจัดกระเป๋าผิด ทำการบ้านเสร็จแล้วลืมใส่มากกว่า ดูแล้วไม่น่าเกเรอะไรเลย 
ผิดครั้งแรกแล้วเล่นซะเลือดซิบ อารมนั้น
ก็น่าจะเกินไปนะ ผมว่าคนตีก็น่าจะตักเตือนรึลงโทษเบาๆก่อนมากกว่า แต่ถ้าเกเรผิดหลายครั้ง ค่อยตีอันนี้โอเค
comment40:ตอนเด็ก เคยโดนครูตี เพราะไป ร.ร.สาย
ครูเอาหวายฝาดคนละ 3ที
นั่งเเทบไม่ได้
ตอนเย็นกลับบ้านเปิดดู เป็นรอยเนื้อปูด 3รอยเลย

โดนแม่ดุซ้ำ พ่อสมน้ำหน้าด้วย


แต่ก็ทำให้ผมกลัวการไปสาย เลยครัย
comment40-1:คล้ายกันเลยค่ะ

เคยโดนตี เพราะไปสายเหมือนกัน

ทั้งที่บ้าน กับ รร ห่างกัน กิโลเดียว

ที่ไปสายนี่ เพราะเกิดจาก ตอนเด็ก ชอบนอนตื่นสาย โดนตา เรียกปลุกทุกเช้า 

แต่เราขี้เกียจตื่น ครั้งแรก แค่โดนตักเตือน  ครั้งที่สอง ไปสายอีก 

เลยโดนไม้เรียวไปทีนึง

หลังจากโดนตีครั้งนั้น ก็ไม่เคย ไป รร สายอีกเลย

กลัวไม้เรียว
comment41:ถ้าสอน ถ้าพูดปกติแล้วรู้เรื่องกัน ครูที่จิตปกติที่ไหนจะอยากตี อยากด่าเด็ก ตีก็เจ็บมือ ด่าก็เจ็บคอ เสียสุขภาพจิต เด็กเกลียดอีกต่างหาก บางทีรถเป็นรอยเสียเงินทำสีอีก ก็เพราะเด็กสมัยนี้ ตัดคะแนนไม่กลัว ไม่มีสิทธิ์สอบไม่แคร์ เรียกผู้ปกครองไม่สน ไล่ออกสบายเลยกรู ไม่ต้องเรียน แล้วจะให้ทำยังไงดี ปล่อยไปไม่สนอยากทำอะไรก็เชิญเหรอ ทำไม่ได้หรอก รับเงินหลวงมา มีหน้าที่สอนก็ต้องสอน อบรมเด็กไป บางอย่าง บางบริบทคนที่ไม่ได้อยู่ไม่เข้าใจ สักแต่ด่าไปเอามันปาก คนบางคนไม่สามารถสอนได้ด้วยคำพูดอย่างเดียวหรอก ไม่งั้นคงไม่ต้องมีการตี และที่ตีบางทีมันก็ไม่ได้แค่ต้องการทำโทษให้เจ็ยปวดอย่างเดียว แต่ต้องการให้เขารู้ตัวว่าสิ่งที่เขาทำมันผิด และทำให้คนอื่นไม่กล้าทำผิดด้วย
comment42:ไม่เห็นด้วยกับการตีเด็กครับผมเคยตีลูก1-2ครั้งคิดว่าจะไม่ทำอีกเด็ดขาด ผมได้มีโอกาสอยู่ในสังคมตะวันตก ที่นี่ไม่มีการตีเด็กแล้วครับ หากพ่อแม่ครูตีเด็กถือว่าผิดกฏหมายมีบทลงโทษ ผมว่าเราอย่าโทษสิ่งไม่ดีต่างๆในสังคมเราว่ามาจากฝรั่งเลยครับในทางตรงกันข้ามผมอยากให้เราเอาอย่างนิสัยและกฏเกณฑ์แบบฝรั่งให้เยอะๆ เพราะฝรั่งเค้าผ่านการขัดเกราสังคมของเค้านานกว่าเราหลายร้อยปีมาแล้าครับ
comment43:ท่าน ว. หึๆ
comment44:ในมุมมองของครูคนหนึ่ง
การลงโทษมีหลายระดับ และหลายวิธี การเลือกมาใช้ควรจะเลือกความเหมาะสม

ใครเป็นคนเลือก ครูสิครับ
ปัญหามันมาจากครูเลือกวิธีที่เหมาะสมแล้วหรือไง

ผมเห็นครูบางคนเวลาที่จะลงโทษเด็กจะมีอารมณ์โกรธตลอดการลงโทษ
ตีทีนึงนี่ เหมือนกับว่าจะตีให้ตายกันไปเลยมั้ง

ผมก็ลงโทษด้วยการตี แต่จะตีก็ต่อเมื่อเด็กทำความผิดเดิมครบ 3 ครั้งแล้ว 
(ใช้การบันทึกความผิดด้วยลายมือของนักเรียนเอง ลงในสมุดบันทึกความผิด)

ก่อนตีต้องสอบสวน อธิบายว่าสิ่งที่ทำมันผิดเพราะอะไร เช่น 
คุยในห้องตอนครูกำลังสอน  ทำไมถึงผิด สิ่งที่ทำมันกระทบ และรบกวนคนอื่นยังไง
เมื่อเด็กยอมรับในความผิดแล้วค่อยลงโทษ

ครูที่มีปัญหามักทำด้วยอารมณ์
ครูต้องมองเด็กทุกคนด้วยความรู้สึกว่า นี่คือลูกหลาน รักเค้า สงสารอยากสอนเรื่องดีๆ ให้เค้า
"เด็กคือครูของครู" ในแง่ที่จะเรียนรู้ว่า เราจะสอนเด็กคนนี้ยังไงให้เค้าเข้าใจ ทำยังไงให้เค้าตั้งใจเรียน
ไม่ใช่สอนตามเวลา สิ้นเดือนรับเงิน

การสอนเด็กมีหลากหลายครับ งานนนี้ผมมองว่าครูผิดที่ทำเกินกว่าเหตุ และไม่รู้จักใช้ความคิดในการสอนเด็ก
comment45:ผมว่า คำตอบอยู่ในความคิดเห็นที่ 2 ครบแล้วล่ะ

นั่นคือไม่ว่าจะตีหรือไม่ตี สิ่งที่เหมือนๆ กันในการสอนเด็กให้ประสบความสำเร็จคือรู้จักอะไรผิดอะไรถูก และเลือกที่จะทำในสิ่งที่ถูกไม่ทำในสิ่งที่ผิด

เด็กๆ ย่อมมีการเอาแต่ใจ งอแง เมื่อเกิดเหตุการณ์ทำผิด ก็ต้องมีมาตรการตามมานั่นคือ "การทำโทษ" ซึ่งก็แล้วแต่ว่าจะมีการลงโทษกันอย่างไร บางสังคมตีได้ บางสังคมตีไม่ได้ ผมไม่ฟันธงก็แล้วกันว่าการลงโทษแบบไหนดีไม่ดี

แต่ที่สำคัญคือมันต้องการลงโทษเมื่อทำผิด แต่ของไทยที่ขาดหายมนขณะนี้ก็คือ "การลงโทษ" หรือกระบวนการที่ทำให้เด็กรู้ว่าสิ่งที่ทำนั้นผิด และต้องไม่ทำอีก หรือแม้จะรู้ว่าผิด แต่ก็ยังไม่รู้จักสอนให้ยับยั้งชั่งใจ ไม่สอนให้เด็กรับผิด ไม่สอนให้แก้ไขการทำผิดของตนเอง 

เมื่อก่อนสังคมไทยวิธีการนี้กระทำกันง่ายๆ ด้วยการตี ดุด่าว่ากล่าว หรืออะไรก็แล้วแต่ และมันได้ผลครับ ถึงจะมีการอ้างว่านักการเมืองเลวๆ สมัยนี้ก็มาจากการลงโทษในสมัยก่อน แต่ความจริงมันคนละเรื่อง ถ้าใครโตแล้วจะพบว่าเด็กสมัยก่อน มีสัมมาคารวะ มีความรับผิดชอบ มีความตั้งใจ มีความประพฤติที่ "ดี" กว่าเด็กสมัยครับ เด็กสมัยก่อนบางคนอาจจะโตมาเป็นนักการเมืองที่โกง แต่สมัยนี้โตไปมันจะไม่โกงหรือไง? มันมีแต่แย่ลงเรื่อยๆ อันดับการศึกษาเราก็ต่ำลงเรื่อยๆ ไม่ใช่พัฒนาขึ้น เพราะเรามาผิดทาง

เนื่องด้วยมีผู้บริหารประเทศบางคนต้องการกระแสก็เลยยกเลิกการทำโทษเด็ก ด้วยเหตุผลความล้าสมัยหรืออะไรอีกเยอะแยะ แต่ดันลืมหามาตรการรองรับ ว่าถ้าไม่ตีแล้วจะให้ทำอย่างไร ถ้าใครยังมีคนรอบตัวเรียนอยู่จะพบว่า การศึกษาปัจจุบัน อย่าว่าแต่ตีเลย เด็กไม่เอาอะไร ไม่เรียน เกเร หยาบคาย ถ่อย ทราม อย่างไร ก็ต้องเรียนจบ ไม่มีการตก ตกแล้วก็ต้องแก้ นั่งหลับทั้งวัน ติด 0 เป็นสิบ มาแก้แค่ไม่กี่วันก็จบ พูดตรงไปตรงมาคือ หัวสมองว่างเปล่า พฤติกรรมเลวทรามเหลือประมาณ มันก็ยังเรียนจบ ไม่มีมาตรการจัดการอะไรบุคคลที่มีพฤติกรรมแย่เลย

แบบนี้มันคือการปลูกฝังให้เด็กโทษคนอื่นไม่แก้ไขตนเอง ทำอะไรผิดแทนที่จะแก้แต่กลับหาวิธีการผิดๆ อื่นในการเอาตัวรอด ไม่รู้จักยับยั้งชั่งใจ ทำอะไรไม่คิดหน้าคิดหลัง วู่วาม พอทำไปแล้วค่อยหาทางแถ หาทางเอาตัวรอดอย่างอื่นอีกที นี่คือสิ่งที่เห็นได้จากเด็กยุคไหมครับ

เหมือนที่เจ้าของกระทู้อ้างมานั่นแหละ เด็กโดนทำโทษ ไปแจ้งความ ครูคงทำผิดกฎหมายจริงแหละครับเห็นเขาว่าห้ามตีเด็ดขาดไปแล้ว แต่ต้องดูพฤติกรรมเด็กกับผู้ปกครองด้วย ว่าาสั่งสอนกันดีหรือเปล่า ถ้าเด็กมันก้าวร้าวแล้วไม่ตี มีมาตรการอะไร? ไล่ออกไม่ได้ ผู้ปกครองก็ให้ท้าย โรงเรียนดัดสันดานก็ไม่มี จะให้เด็กทำกิจกรรมปรับพฤติกรรม ก็ถ้าเด็กจะดื้อไม่ยอมทำแล้วจะทำอะไรได้ล่ะ? เด็กทำผิดไม่มีมาตรการลงโทษ ทีนี้ทำผิด 1 คนมันก็มีคนเอาเป็นฮีโร่ทำตามเป็นแถว แบบนี้จะสอนกันยังไง?

พวกที่นั่งวาดวิมานในอากาศเคยมองความเป็นจริงของสังคมบ้างไหมล่ะครับว่าสังคมเราจริงๆมันเป็นยังไง
comment45-1:นี่แหละครับประเด็นที่ผมอยากจะสื่อ 
คือทำอย่างไรให้เด็กรู้จัก ถูก ผิด
comment45-2:เด็กสมัยก่อนดีกว่าเด็กสมัยนี้จริงเหรอครับ เหมือนคุณจะมั่นใจมากเลยนะ ผมไม่เห็นด้วย

แต่ส่วนที่ว่าต้องมีบทลงโทษน่ะผมเห็นด้วย แต่ต้องเป็นการลงโทษที่ให้เหตุผลประกอบ แล้วโปร่งใสคนอื่นสามารถตรวจสอบได้ด้วยว่าครูหรือพ่อแม่ลงโทษสมเหตุสมผลหรือไม่
comment46:เด็กสมัยนี้บางคนเป็นสัตว์เลี้ยงลูกด้วยเงินครับ
comment47:ตัวอย่างที่ชัดสุดๆ คือ กรณีโค้ชเช

นั่นแหละ
comment47-1:โดนใจอ่ะ
comment48:พ่อแม่สมัยนี้ส่วนใหญ่โอ๋ลูกมากมาย. แต่ก่อนเราโดนตีก้นลายกลับบ้านฟ้องพ่อแม่ ดีไม่ดีแค่โดนด่า บางทีตีซ้ำ  บางที อ.หวดแรงไปหน่อย ช้ำเป็นอาทิดเลย
comment49:เราเคยโดนครูตี ขาช้ำ เพราะไม่เอาหนังสือสอบ มาโรงเรียน
แต่เราไม่ได้ฟ้องแม่นะ แม่เราเห็นรอยที่ขา จะไปเอาเรื่องครูแม่เราไม่พอใจมาก
เราก็บอกเหตุผลแม่ไป ว่าเราผิด ครูก็ต้องลงโทษ ก็เป็นธรรมดา
แต่แม่เราไม่ยอมจะไปให้ได้ บอกว่ารู้ ลงโทษได้ แต่แบบนี้มันเกินกว่าเหตุ 
แต่ก็ไม่มีอะไร เราก็อธิบายจนแม่เราไม่ไปอะ
comment50:กระทู้เริ่มจากเรื่องของการเลี้ยงลูกเลี้ยงให้เป็นคนอดทนต่ออุปสรรค อดทนต่อโลกในชีวิตจริง แต่ส่วนใหญ่ไปออกเรื่อง ตี-ไม่ตี

เรื่องความอดทนเป็นปัญหาที่มีอยู่เยอะในสังคมไทยอิทธิพลส่วนสำคัญคือ วินัยและสำนึกหน้าที่พลเมืองที่พ่อแม่หรือรอบข้างครอบครัวเด็กเองที่ไม่มีหรือไม่ช่วยส่งเสริมให้มี
comment50-1:ประเด็นนี้และครับที่ผมอยากสื่อผมตั้งกระทู้มา
แต่ไม่ค่อยมีคนเข้าใจผมเลย สงสัยผมจะด้อยการสื่อสาร
comment50-2:ผมว่า คุณ Sarukun ก็เขียนไว้ชัดนะครับ แต่อาจจะรีบอ่านกัน ยิ่งพอเข้าประเด็นที่เป็นปมของสังคม ก็เป็นธรรมดาที่คนที่มีส่วนในการกระทำจะออกความเห็นในแนวปฏิบัติที่คาใจกันอยู่ มากกว่าจะตอบที่ประเด็นคำถามหลัก

เรื่องของการลงโทษทางกายเป็นสิ่งที่เถียงกันเยอะและคงไม่จบง่ายทั้งในบ้านเราหรือต่างประเทศก็ตาม
comment50-3:เห็นด้วยว่าตอบออกทะเลกันที้งนั้น
comment51:ลูกผมอยู่อนุบาล 3 

ลูกผมทำผิด ผมเลือกที่จะตีแล้วอบรม หรืออบรมแล้วตี แล้วแต่ความผิดครับ

ผมไม่เคยอบรมและสั่งสอนให้ลูกเรียนเก่งกว่าคนอื่น

ผมอยากให้ลูกผมเก่งในเรื่องของ อีคิว และ เอ็มคิว มากกว่า

ส่วน เอคิว ค่อยฝึกไปครับ
comment52:ตั้งแต่เรียนอนุบาลจนจบ ปวช. โดนครูตีไปยังไม่ถึงสิบครั้งได้มั้ง ส่วนมากโดนพ่อแม่ตีมากกว่า
ถ้าเราไม่ทำผิดก็ไม่มีใครที่ไหนมานั่งตีเรา เข้าใจเลยว่า "ไม้เรียวสร้างชาติ" จริง ๆ
comment53:แล้วแต่บ้านมั้งคะ เราอาจเจอมาเป็นคนละแนวกับเจ้าของกระทู้
เราถูกเลี้ยงมาโดยเหตุผลตลอด และไม่เคยถูกตีค่ะ!!! 
เราไม่เห็นด้วยกับการตี วิธีลงโทษอย่างอื่นก็มี
เราก็โตมาเป็นผู้เป็นคน หนักเอาเบาสู้ ยอมรับเหตผลอะไรได้ดีนะ 
ต่างจากเพื่อนเราที่ถูกเลี้ยงด้วย ไม้เรียว ก้านมะยม เข็มขัด ไม้แขวนเสื้อ 3ใน4คนเพื่อนเราเป็นคนอารมรุนแรง กับขี้กลัวเลยค่ะ  
เพื่อนเราคนนึงยังมีรอยแผลเป็นขีดจางๆบางๆจากการถูกฟาดแล้วเนื้อถลอกมายันทุกวันนี้ เพื่อนเรากลาย้ป็นคนขี้กลัวไม่กล้าตัดสินใจ กลัวผิดไปหมด ตัดสินใจอะไรเองไม่เป็น 

อีกคนอารมรุนแรง ถูกเลี้ยงแบบตีๆ ก็กลายเป็นคนชอบตีชอบตบ เหมือนมันเป็นอะไรลึกๆอ่ะ

น้องชายเพื่อนโดนฟาดบ่อยจน ไม่กลับบ้าน หนีออกจากบ้าน 

เอาจริง เรายังไม่เคยเห็นผลดีจากไม้เรียวเลย คือแบบมันไม่สมเหตสมผลเลย คือแบบ ทำอะไรทุกอย่างผิด ก็ใช้ความรุนแรงแก้ปัญหา ถามว่ามันดีหรอ? 

เราเคยโดนครูตี เพราะทำการบ้านคณิตแล้วผิด บอกตรงๆคือโกรธมาก คือมันไม่ช่วยอะไรเลย ตีแล้วจะทำให้แก้โจทย์ถูกหรอ มันสร้างแต่ความกลัวทำให้ไม่กล้าทำเท่านั้นแหละ วิธีอื่นก็มีเยอะแยะ ทำโจทย์ผิดด็ให้ฝึกทำโจทย์ใหม่สัก 10รอบเป็นไง จะได้จำ

คห.ต่าง แก้ปัญหาให้ถูกจุดหน่อย เราเบื่อคำว่าผู้ใหญ่อาบน้ำร้อนมาก่อน มากๆ 
กับ เป็นเด็กเป็นเล็กอย่ามาเถียงผู้ใหญ่
comment53-1:"เพื่อนเราคนนึงยังมีรอยแผลเป็นขีดจางๆบางๆจากการถูกฟาดแล้วเนื้อถลอกมายันทุกวันนี้ เพื่อนเรากลาย้ป็นคนขี้กลัวไม่กล้าตัดสินใจ กลัวผิดไปหมด ตัดสินใจอะไรเองไม่เป็น 
อีกคนอารมรุนแรง ถูกเลี้ยงแบบตีๆ ก็กลายเป็นคนชอบตีชอบตบ เหมือนมันเป็นอะไรลึกๆอ่ะ
น้องชายเพื่อนโดนฟาดบ่อยจน ไม่กลับบ้าน หนีออกจากบ้าน "

^
^
^
เราเห็นด้วยอย่างมากค่ะ 
เรามีเพื่อนสมัยเด็กๆที่ถูกพ่อแม่เลี้ยงดูแบบ พูดกรูกับลูกตลอด ตี ตบ และเตะด้วย(ที่รู้เพราะเคยเห็นแผลเขียวๆมีรอยช้ำบ่อยตอนเล่นด้วยกันตอนเด็กๆ) เขาเป็นผู้ชายนะ ตอนนี้มันแต่งงานและแยกออกไปอยู่กับแฟน ที่บ้านตายายมัน เราเป็นเพื่อนสนิทกับมัยที่สุดเพราะเป็นเพื่อนแถวบ้านระแวกเดียวกัน แฟนมันมีไรจะโทรมาปรึกษาเราตลอด แล้วรู้ไหมแฟนมันโทรมาร้องห่มร้องไห้ บอกว่าโดนเพื่อนเราซ้อม บางทีแค่ถามอะไรนิดหน่อยยังไม่ทันว่าอะไรเลยก็อาละวาดเสียงดัง ดุด่าแต่คำหยาบทั้งที่ตอนคบกันก่อนแต่งงานไม่เคยมีพฤติกรรมแบบนี้   

มีอยู่ครั้งนึงเราไปเอามะม่วงไปให้ยายมัน ก็เลยนั่งเล่นบ้านพักนึง แฟนเพื่อนมันออกมาบอกว่า แฟนมันไม่อยู่หรอก ไปทำงาน แต่สภาพแฟนมันที่เราเห็นนะ ตาเขียวช้ำบวมปูดจนจะปิดลูกกระตา แก้มบวม มีผ้าพันแผลที่ต้นขา (เราถามเขาบอกว่าที่พันเพราะต้นขาอักเสบจากการโดนเตะอะ) โหเราโคตระสงสารเลยอ่า แฟนมันมานั่งคุยร้อยไห้ปีะมาณ3ชม. เราก็ปลอบๆ บอกว่าจะเลิกก็สงสารลูก บอกเลิกหลายรอบแล้ว มันก็บอกมันขอโทษ แต่ก็เป็นอีก  เรารู้เรยว่าต้นเหตุมันเกิดจากอะไร แต่เราก็ไม่ได้เล่าให้แฟนเพื่อนเราฟังนะ

สภาพแวดล้อมและการเลี้ยงดูสำคัญมากนะ เด็กแต่ละคนโตมานิสัยจะดีจะเลวก็ขึ้นอยู่กับสภาพแว้ดล้อมและการเลี้ยงดูแบบไหน มันสะท้อนให้เห็นว่า ยิ่งใช้ความรุนแรง เด็กยิ่งก้าวร้าวอารมณ์รุนแรง แล้วพอโตขึ้นมันก็ส่งผล คนที่ซวยคือคนรอบข้างที่ต้องมานั่งรองรับอารมณ์  แย่อะ ผลเสียที่ส่งผลระยะยาวมันช่างน่ากลัวเหลือเกิน
comment54:ผมสอนอยู่ใน ร.ร. เป็นครูประจำชั้น เจอผู้ปกครองทุกรูปแบบ 

ทั้งฟังเหตุผล และไม่ฟังอะไรเลย ลูกผมไม่ผิด อยู่บ้านไม่ใช่คนแบบนั้น

จนบ้างครั้งก็โวยวายปาว ๆ ขึ้นเสียงกับครู พอเห็นหลักฐานว่าลูกตัวเองผิดจริง

ถึงได้เงียบฟัง แต่ก็ไม่มีการเอ่ยคำขอโทษแต่อย่างใด 

ปกติวิธีของผม การตี เป็นวิธีสุดท้าย เพราะว่าตัวผมเองก็ไม่ชอบการโดนตี

ผมจะให้คัดความผิด แล้วให้ผู้ปกครองเซ็นชื่อรับทราบพฤติกรรมครับ

แล้วก็อบรมกันไป

เมื่อจะตี ก็ตีแล้วสอน ให้จำว่าถ้าทำความผิดก็จะโดนทำโทษ 

ตอนนี้ลงโทษแค่นี้ โตไปอยู่ในสังคมที่ใหญ่ เมื่อทำผิดไม่ใช่แค่ถูกตีแล้วจบกันไป

ใช้เหตุผลไม่ใช่ตีโดยใช้อารมณ์

ตอนเด็กๆ ผมก็ดื้อตามวัย โดนตีเหมือนกันครับ ให้ไปเลือกเองด้วยว่าจะเอาไม้อะไร 

ก้านโมก ก้านมะยม 

แต่เคยสงสัยไหมครับ ทำไมโตมาแล้ว เราถึงไม่ถูกตีเหมือนตอนเด็กๆ 

วันนึงผมก็เข้าใจว่า เมื่อตอนเด็ก เรากำลังถูกสร้างให้เป็นคนดีอย่างที่พ่อแม่เราอยากให้เป็น

เมื่อทำผิดก็ต้องถูกทำโทษ ว่ากล่าวตักเตือนอย่างเดียวอาจจะไม่ฟัง ก็ต้องตีบ้าง

ให้เจ็บแล้วจำ เพื่อไม่ทำผิดซ้ำอีก

พอโตแล้ว ถูกอบรมสั่งสอน ถูกสร้าง มาอย่างที่ครอบครัวอยากให้เป็นแล้ว

เรียนรู้ถูกผิดมาแล้ว คิดเอง ใช้เหตุผลเป็น เมื่อทำผิดเลยเป็นการพูดคุย ตักเตือนแทน

การทำโทษด้วยการตี ความเข้าใจส่วนตัวครับ
comment54-1:เคยมีเคสเรียก พ่อแม่เด็กมา แต่ไม่ใด้บอกเด็กว่า เรียกพ่อแม่เด็กมา จากนั้นคุณครูก็เริ่ม อบรม เด็กโดยมีพ่อแม่เด็กนั่งฟังอยู่นอกห้อง
ระหว่างอบรมเด็กก็โตเถียงกับ คุณครูเป็นพักๆ พอจบการอบรม ก็เรียกพ่อแม่เด็กเข้ามา เด็กมีอาการตกใจเล็กน้อยเพราะไม่รู้ว่าพ่อแม่อยู่หน้าห้องและใด้ยินทุกอย่างแน่นอน พร้อมกับ คุณครูก็ถามพ่อแม่เด็กว่า คราวนี้ยังจะเถียงผมอีกไหมว่า อยู่ที่บ้านลูกคุณไม่เคยเป็นแบบนี้ พ่อแม่เด็กสตั้นไปหลายนาทีก่อนจะยอมรับผิดและ แสดงความรับผิดชอบด้วยการนำเด็กออกจากโรงเรียนไปหาที่เรียนใหม่ 

อันนี้ จาก ไฮสคูล ต่างประเทศนะครับ 

ปล ผมไม่ใด้มีอาชีพครูครับ แต่ช่วงนั้นไปดูงานต่างประเทศและพอดีครูปกครองคนดังกล่าวพักอยู่ในระแวกเดียวกับผม ผมก็เลยถูกขอร้องจากครูฝ่ายปกครองให้ไปช่วยติดตั่งอุปกร เพื่อที่จะให้พ่อเเม่เด็กให้รับฟัง การอบรม ระหว่างครูและเด็ก บทสนทนา ขอไม่พูดถึงนะครับ มันเยอะมากเดียวไม่ใด้เนื้อใด้แต่น้ำ

ถ้าความเห็นผมการตีก็ควรมีใว้ แต่ควรเสริมเอฟเฟคหลังการถูกตีเข้าไปด้วยว่า โดนแบบนี้เพราะอะไร? แบบไทยๆ
ส่วนต่างประเทศเท่าที่รู้จักและเคยเจอ การลงโทษถึงไม่ใด้ตีแต่ก็มีบทลงโทษให้ชีวิตกร่อยไปใด้เลยทีเดียว เช่นแกโดดเรียนอีกแล้วใช่ไหม!
งันนับตั่งแต่วันนี้ แก จะต้องเรียนเพิ่มอีก วันละ 3 ช ม หลังเลิกเรียน วันนี้เอาเอกสารไปให้ผู้ปกครองเซ็นรับทราบมาด้วย! รายละเอียดในเอกสารก็ต้องชำระค่าเรียนพิเศษ เพิ่มเอง ค่าต่างๆนาๆเพิ่มเอง เพราะเรียนปกติให้เรียนในราคาพอรับใด้แล้วไม่ชอบ ลงโทษมันด้วยการเสียเพิ่มเลยนิ เอาให้เข็ดจะใด้ไม่โดดเรียน อะไรแบบนั้นไป
comment54-2:สนับสนุนอีกเสียงจากครูเช่นกันครับ
comment55:ในฐานะที่เป็นครู ขอออกมายกมือสูงๆเลยคะ ว่าเด็กสมัยนี้ขาดภูมิคุ้มกันการใช้จริงชวิตจริงๆ
ประมาณ 80-85% ของเด็กที่เราเจอนะ (เราเป็นครูสอนเปียโน)
1. ไม่มีความพยายาม ไม่ว่าจะพยายามจดจำ พยายามเรียนรู้ อะไรๆก็รอแต่คนบอกให้ รอคนทำให้ ไม่คิดจะลองทำด้วยตัวเอง แต่ว่าใจร้อน อยากได้ผลของความสำเร็จมาเชยชมเร็วๆ
    วิธีแก้ของเราคือ : เราจะไม่ช่วยอ่านโน้ตให้ นร. ฟัง ให้อ่านเอง นับจังหวะเอง วางมือบนเปียโนเอง แล้วยังไม่บอกว่าถูกหรือผิด ให้เด็กทำไปก่อน อยากจะดูว่าเด็กทำส่งๆให้มันจบๆไปไม่สนถูกผิด หรือพยายามทำให้ถูกต้องที่สุด(แต่ยังมีบางส่วนผิดอยู่) เด็กบางคนพอปรับตัวได้เราก็ค่อยๆสอนเขาไปว่าหัดทำอะไรให้สำเร็จด้วยตัวเอง จะผิดจะถูกก็ค่อยๆแก้ไขกันไป เดี๋ยวก็เล่นได้  แต่!!!!!! ในลูกเทวดาบางราย ก็ย่ำแย่เกินเยียวยา ไม่ยอมจำสิ่งที่เราสอนซักที ไม่ว่าจะเป็นบทเรียนเปียโนหรือบทเรียนชีวิต ต้องคอยสอนซ้ำทุกครั้งที่เจอ(แล้วไม่เคยจำด้วย) หนักๆเข้าก็คือไม่ยอมทำอะไรเองเลย รอรับความสำเร็จอย่างเดียว เอ๊า!!ถ้าเธอไม่ทำ มันจะมาไหม?! ความสำเร็จอ่ะ

2. ชอบหยิบจับของๆคนอื่นโดยที่ไม่ขออนุญาติ เช่น มารื้อค้นกระเป๋าของเรา, หยิบไอแพดเราไปเล่นแล้วหันมาถามว่า "ครู รหัสไรอ่ะ?" , พยามจะดึงพวงกุญแจรูปเฟอร์บี้พูดได้ของเราออกจากหูกระเป๋า เพราะว่าอยากได้
    วิธีแก้ของเราคือ : ตีมือคะ!! ใครจะว่าโหดสัสรัสเซีย เราไม่สนใจ เรามีจุดประสงค์ในการตี แล้วเรารู้ตัวว่าเราตีด้วยเหตุผลไม่ใช่ตีระบายอารมณ์ แล้วที่สำคัญไม่ได้ตีแรงให้เด็กเจ็บแต่เน้นตีดังๆ ทีนี้เด็กมันจะติดสตั๊น อาศัยจังหวะที่กำลังติดสตั๊นและกำลังแบะปากจะร้องไห้นี่แหละสอนเลย เราบอกตลอดว่า "นี่ยังแค่ตีนะ รู้ป่าวถ้าไปหยิบของๆคนอื่นที่ไม่ใช่ของครู เขาจับส่งตำรวจเลยนะ ทำอย่างนี้ถ้าคนที่เขาไม่เข้าใจหนู ไม่รักหนู เขาจะหาว่าหนูเป็นขโมย  จำไว้! อยากจะเอาอะไร ให้ขอเจ้าของก่อน ถ้าเขาไม่ให้ก็ห้ามหยิบ ถ้าเขาให้ก็ต้อง ขอบคุณคะ/ครับ ด้วย โอเคนะ"

3. จิตใจบอบบาง แตะต้องไม่ได้ เอะอะร้องไห้ ดราม่า T-T เช่น ทำผิดแล้วโดนครูดุ = ร้องไห้ , โดนคาดโทษ/โดนทำโทษเพราะตนเองทำผิด = ร้องไห้, ไม่ได้ดั่งใจตนเอง เช่น ครูไม่ให้ของรางวัลเพราะเด็กโดนคาดโทษไว้อยู่ = ร้องไห้(ไม่เคารพกติกา)
    วิธีแก้ของเราคือ : พูดกับเด็กตรงๆคะ เหมือนเขาเป็นผู้ใหญ่คนหนึ่ง คือถามไปเลย " ไม่ชอบโดนตี/โดนทำโทษ ใช่ไหม?"  "แล้วทำไมหนูถึงโดนตี/โดนทำโทษ" เป็นการถามให้เด็กคิดทบทวนถึงสิ่งที่ตัวเองทำ บางคนคิดได้ก็ตอบ มาถึงขั้นตอนนี้ก็นั่งเคลียปัญหากันแล้ว แล้วลงท้ายให้เด็กฟังด้วยว่า "ถ้าเราทำผิดเอง แล้วโดนลงโทษ/โดนตี ก็ให้เรารู้ไว้ว่าเราทำผิด วันหลังก็อย่าทำอีก เพราะถ้าหนูทำดีเป็นเด็กดี ครูจะตี/ลงโทษ ไหม?"   แต่ๆๆๆๆๆๆ แต่ก็มีเทวดาบางองค์ ไม่สามารถเข้าใจได้ ว่าโลกมนุษย์นี้ เมื่อใครทำไม่ดี ย่อมมีการตี การลงโทษ เป็นธรรมดา นางก็คงยืนยันคำตอบเดิม ว่าจะร้องให้ต่อไป โดยที่ไม่สนใจเหตุผลว่า ที่ตนเองต้องโดนตี โดนคาดโทษ อดของรางวัล เพราะว่าอะไร เมื่อจบชั่วโมงเรียน เรามักบอกผู้ปกครองประจำเลยนะว่า วันนี้เราตีเด็กนะ ตีเพราะอะไร พ่อแม่ส่วนมากรับได้นะ(แต่ทำไมไม่เห็นจะสั่งสอนลูกกันบ้างเลยฟร่ะ) แต่จะจบประโยคสวยๆให้ครูฟังว่า "เค้าก็เป็นแบบนี้แหละค่ะ คุณครู" พร้อมกับหัวเราะใสๆตบท้าย 1 ที เฮ้ย!!!!!ก็เพราะเค้าเป็นแบบนี้ไง ขุ่นแม่ไม่เคยคิดจะแก้ไขอะไรเลยเหรออออ ขนาดเราเป็นครู เป็นคนนอกยังอยากแก้ไขให้เขาเป็นเด็กน่ารักเลย   เราก็ทำได้แค่นึกในใจเบาๆว่า "โอเค! ซึ้ง"

ปล. ร้องไห้แปป
อ่อๆๆ แถมๆ พ่อแม่ยุคนี้ไม่ค่อยปลูกฝังให้ลูกเห็นความสำคัญของการเรียน การไปโรงเรียนด้วย พอช่วงวันศุกร์ที่จะต่อกับวันหยุดยาวหรือวันศุกร์ธรรมดานี่แหละแต่เผอิญเสาร์-อาทิตย์นี้พ่อแม่ว่าง มาลาเรียนวันศุกร์แล้วพาลูกไปเที่ยว เฮ่ย! มันยังไม่ถึงวันหยุดเลยรีบเหรอ รอ รร. เลิกแล้วค่อยไปก็ได้มั้ง การเรียนเด็กขาดตอนหมด แล้วเด็กมันจะติดชิวด้วยว่า เฮ้ยหยุดเรียนเหรอ ไม่เป็นไรหรอก พ่อแม่พาหยุดเรียนไปเที่ยวประจำเลย เดาซิว่าโตขึ้นเด็กคนนี้จะเป็นอย่างไร
comment55-1:เห็นด้วยทุกข้อ เราก็เจอมา เด็กสมัยนี้นิสัยแบบนี้เยอะมาก ๆ ค่ะ
comment55-2:อาชีพเดียวกันครับ เจอปัญหาเดียวกัน

ผมสอนประจำทั้งใน รร และสถาบันดนตรีครับ
comment55-3:"ทำผิดแล้วโดนครูดุ = ร้องไห้"

เราเป็นบ่อยมากค่ะ ทำผิดแล้วโดนผู้ใหญ่ดุแล้วเราจะร้องค่ะ ไม่ใช่เพราะเป็นลูกเทวดานะคะ พ่อแม่ไม่ดุค่ะ แต่จะบอกว่าทำไมถึงทำไม่ได้ เราเข้าใจแล้วต่อไปก็ไม่ทำอีก  แต่ถ้าทำผิดครั้งแรกแล้วโดนดุเลย เราจะรู้สึกเสียใจ เสียความรู้สึก เราศรัทธาในครูที่สอนเราทุกคน แต่พอโดนดุเราจะหมดศรัทธาแล้วจะรู้สึกว่าไม่อยากเรียนกับครูคนนี้แล้ว มันจุกในอก น้ำตาไหลแต่ไม่มีเสียงร้อง จากนั้นก็วิ่งไปนั่งร้องคนเดียว
comment56:ตอนสมัยเรียนประถม เราคนนึงล่ะที่โดนครูตีบ่อยมาก โอยย สงสารตัวเอง แม่ดันให้เข้าไปเรียนโรงเรียนที่แบบมีแต่เด็กฉลาดๆ กลายเป็นเราหัวทื่อ(ฝ่ายหญิง) มีหัวทื่อฝ่ายชายเป็นคู่หูด้วย โดนตีมือบ่อยมาก จำไม่ค่อยได้ว่าสาเหตุที่โดนตีเรื่องอะไร แต่เป็นเรื่องเกี่ยวกับการเรียนเนี่ยแหล่ะ ครูสมัยก่อนโหดไม่ใช่เล่น ทั้งตีมือทั้งฟาดก้น ยิ่งแบบจับมือจีบแล้วตีบนเล็บนั่นอ่ะ น้ำตาแทบไหล

โอยยยย...เจ็บมากนะ แต่เราอดทน ชั้นจะไม่ร้องไห้ให้ใครเห็น แล้วเราไม่เคยเอาเรื่องครูตีไปเล่าให้พ่อแม่ฟังเลยนะ คือก้มหน้ารับชะตากรรมไป เออ..ชั้นเรียนอ่อนสุดในห้อง เป็น Nobody ชั้นฉลาดน้อย รับสภาพ 555 แต่พอมาขึ้นม.1 เรากลายเป็น somebody ในห้องเลยนะ ได้เป็นหัวหน้าห้อง เรียนได้เกรด 4 หลายวิชา ภาษาอังกฤษสมัยประถมที่คะแนนเกือบตกกลายมาเป็นเกรด 4 คือไม่รู้ว่ามันเกิดอะไรขึ้นบ้าไปแล้ว 555
comment57:ถ้าผู้ใหญ่มีคุณภาพ เด็กก็จะมีคุณภาพตามไปด้วย นี่คือสัจธรรม จะปฏิรูปการศึกษา ฯลฯ ต้องปฏิรูปสันดานผํ้ใหญ่ก่อน หมายรวมถึงพ่อแม่ คุณครู ปู่ย่าตายาย ลุงป้าฯลฯ ทุกคนที่เพาะบ่มให้อนาคตของชาติเป็นคนแบบไหน
comment58:เคยโดนตี แค่เล่นในห้องเอาไม้ที่เล่นฟาดที่ขาทั้งกำ ขึ้นรอยทั้งขา จนถึงทุกวันนี้ยังเกลียดครูคนนั้นไม่ลืมเลย 
เราว่าถ้าความดุของเราเพียงพอ แม้แต่ตีเบาเด็กก็กลัวจนหัวหดหมดแล้ว ซึ่งเรามั่นใจว่าปัจจุบันนี้คุณสมบัติของครูทุกคน ก็มีกันนะ 
เห็นเด็กกลัวกันทั้งนั้น ขอเพียงแต่ให้สิทธิ์ ในการสั่งสอนครูบาอาจารย์ กันซักนิด ทำใจให้กลางๆ เข้าไว้ เพราะดูจากทุกวันนี้
เค้าก็กลัวกันจะแย่อยุ่แล้วว่าผู้ปกครองจะร้องเรียนอะไรกันบ้าง  เราก็เป็นแม่ ถ้าไม่หนักจริงก็อดทนไว้ก่อน 
ถามเสมอแหละค่ะ ว่าเค้าตีเราเพราะอะไรหล่ะ  ดูลูกตัวเองด้วย ว่าดื้อแค่ไหน ทำไมเค้าถึงตี
comment59:ครูไม่ตีค่ะ แต่จะมีวิธีอื่นให้ได้อาย

เช่นพูดในห้องเรียนมาก ๆ ก็ คาบไม้บรรทัดหน้าห้องขาเดียว
โยนของใส่เพือน ครูก็ให้ไปกลางสนาม โยนลูกบอลไป วิ่งไปเก็บ โยนใหม่ ทำคนเดียว เพื่อนก็ขำ กันไป
มีคัดหนังสือสมบัติผู้ดีอีกหลายหน้าเวลาทำอะไรไม่สุภาพ

ถ้าส่วนของบ้าน โดนนับครั้งได้ คือถ้าลงไม้ลงมือกับน้อง (เวลาทะเลาะกัน) ก็จะโดนตีคู่ ก่อนโดนที่บ้านก็จะถามว่าโดนตีเรื่องอะไร สมควรโดนกี่ที 
ถ้าผิดเรื่องอื่น ๆ เช่นครูเขียนสมุดมาว่าไม่ส่งการบ้าน เกเรโน่นนี่นั่น
ป๊าเราจับเข้าห้องพระ พร้อมให้หนังสือสวดมนต์หนึ่งเล่ม นั่งสวดวนไปวนมาโน่น ครึ่งวัน นั่งร้อน นั่งเบื่อ ทั้งเหนื่อย ทั้งหิว
ถ้าผิดมาก ๆ (น้องชายเคยโดดเรียนโดนจับได้) พ่อก็จับไปไว้ห้องใต้บันได เอาหนังสือเรียนให้เข้าไปด้วย ทำล่วงหน้าบทเรียนไปเลยสามวัน ไม่เสร็จ ไม่ต้องออก ไม่ต้องกินข้าว (แต่พี่เลี้ยงเราชอบแอบเข้าลูกชิ้นลอดรูไปให้ 555+)

เราว่ามันดีมากเลย
comment60:รักวัวให้ผูก รักลูกให้ตี (อย่างมีสติ)
comment61:เด็กจะโตมาเป็นคนดีหรือไม่อยู่ที่ตัวพ่อแม่นั่นแหละ 
จะใช้ไม่เรียว ใช้คำพูด อันนั้นมันก็แค่ส่วนหนึ่ง
ประเด็นคือพ่อแม่สอนลูกยังไงมากกว่า
อย่างที่ จขกท. บอกมาอันนี้แม่ก็คิดว่าพูดไปเพื่อให้ลูกสบายใจ
หรือว่าให้ลูกไปเรียน แต่เอาจริงๆถือเป็นคำพูดที่ผิดมหันต์
นั่นคือการให้ท้าย เด็กมันไม่เข้าใจว่าหรอกว่าสิ่งที่พ่อแม่พูดนั้นถูกต้องหรือไม่
แต่เขาเอาถูกใจก็พอ ทีนี้ก็อยู่ที่เราจะสอนเขายังไง 
พ่อแม่ตัวเองก็สอนด้วยไม้เรียวแต่เกิดมาโดนตีสองครั้งเอง
ถามว่าจำมั้ย จำมากกกกและรู้ด้วยว่าจะไม่ทำอีก
แต่ไม่เข้าใจหรอกว่าเพราะอะไร? 
แต่หลังจากนั้นพ่อก็มาอธิบายถึงเหตุผลเราก็เข้าใจอย่างแท้จริงๆ

แต่ถ้าโรงเรียนตีเพราะเราโดดเรียน เพราะไปทะเลาะวิวาทอันนี้โอเค
แต่ถ้าตีเพราะทำการบ้านผิด ทำการบ้านไม่หมด ไม่ทำการบ้าน(เคยโดนตี) เราว่าแบบนี้มันไม่ใช่
ที่ไม่ทำการบ้านเพราะไม่เข้าใจจริงๆ คือบางทีมันก็โง่ไง พอโดนตียิ่งไม่อยากเรียน
อคติกับครูไปอีก อาฆาตแค้นเลย แต่ไม่กลับไปฟ้องพ่อแม่นะ
เพราะยังไงพ่อแม่ก็ต้องด่ากลับมาเพราะเราไม่ทำ 
ถ้าเป็นแบบเรื่องนี้ตัวครูเองก็มานั่งคุยกันดีๆและช่วยเด็ก ถ้าเด็กไม่โอเคก็ต้องไปเคลีย์กับพ่อแม่
comment62:ฮ่า ฮ่า ฮ่า 

รู้ใหม คำว่า Because บิคอส เพราะว่า 
ผมจำศัพท์คำนี้แม่นเลย เพราะครูเรียกไปหน้าห้อง ตีด้วยไม้เรียวที่ก้น (ไม่แรง-แต่เจ็บ)
B-E-C-A-U-S-E -บิ-คอส-เพราะ-ว่า  อักษรละ 1 ที คำละ 1 ที   3 เที่ยว
จาก ป.6  วันนี้จวนเกษียณแล้ว ยังจำได้แม่นเลย  

ขอบคุณครับคุณครู
comment63:ไอ้ บาป 14 ประการนี่  พ่อแม่ก็ทำไม่เป็น  ไม่เคยถูกสอน...จะไปสอนลูกมันได้อย่างไรเล่า...
comment64:ตอบความเห็นที่ 47 ตัวอย่างที่ชัดเจนที่สุด คือกรณีจาพนม ต่างหาก!!
comment65:[Spoil] คลิกเพื่อดูข้อความที่ซ่อนไว้แต่ก่อนเราเป็นเด็กที่ค่อนข้างสมาธิสั้น ห่วงเล่นด้วย [สมัยประถม]
ลืมทำการบ้านบ้าง ลืมเอาโน่นนี่นั่นมาโรงเรียนบ้าง เคยแม้กระทั้งแต่งชุดไปผิดวัน งานไม่เสร็จเพราะขี้เกียจล้วนๆ สารพัด
พ่อแม่เราก็ทำงาน พูดตรงๆเลยว่าไม่ค่อยมีเวลามาคอยจ้ำจี้จ้ำไชเรา [สบายเลย ทีนี้จะเกแค่ไหนก็ได้]
โดนครูตี โดนครูดุก็บ่อยครั้ง บอกได้เลยว่าพ่อแม่ไม่เคยรู้ 
เพราะเราเก็บเงียบ คลำทางได้เลยว่าถ้าเค้ารู้เราต้องโดนบ่นจนหุชาแน่
เพราะท่านมักพูดอยู่เสมอว่าขอให้เรียน พ่อกับแม่หาเงินมาอย่างยากลำบากนะ
ไม่ว่ายังไงต้องตั้งใจเรียน

จนวันนึงครูโทรไปหาผู้ปกครองเรา ทั้งหมดจึงกระจ่าง
จำได้เลย วันนั้นพ่อขับรถมารับเราตั้งแต่ครึ่งวันเลย
กลับมาถึงบ้านก็โดนซักไซร้ไล่เรียง ก่อนจะโดนไม้เรียวฟาด
ถามว่าเราโกหกมั้ย? โกหกค่ะ แม่เราใช้วิธีโทรไปถามความจริงจากครูและเพื่อน
เลยโดนหนักเป็น 2 เท่า TT
ตั้งแต่นั้นมาเลยไปกล้าเกอีกเลย อายทั้งเพื่อน อายทั้งครู

ครอบครัวเราเกลียดการโกหกมาก เลยโดนฟาดเลย

คือตอนนั้นก็มีคิดว่าทำไมหนอ? 
พ่อแม่ไม่เข้าข้างเรา แอบน้อยใจเหมือนกันนะ[เรื่องนี้แกมันผิดเต็มๆ ยังมีหน้ามาขอความเห็นใจ!??]
พอได้โตขึ้นมา ความคิดความอ่านเราก็ได้พัฒนาตามไปด้วย
ถ้าวันนั้นท่านปล่อยปะละเลยเรา เข้าข้างเรา ไม่ทำโทษเรา
ป่านนี้เราคงกลายเป็นคนเอาแต่ใจตัวเอง ทำอะไรไม่เป็นโล้เป็นพายซักอย่าง และคงขาดความรับผิดชอบ เพราะคิดว่าชั้นมีพ่อแม่คอยหนุนอยู่แน่
โลกมันไม่ได้สวยหรูเหมือนที่เคยวาดฝันไว้ตอนเด็กๆ มันเต็มไปด้วยคนหลายประเภท การแข่งขันก็สูง 
ไหนจะอุปสรรคปัญหาที่คอยมาขัดขวางเรา แต่ชนะอะไรก็ไม่เท่าชนะใจตนเอง !!
comment66:สมัยก่อนถึกๆกันทั้งนั้นวิชาเลขกับภาษาอังกฤษตอน ม2 ผมครูโหดมากไม่ทำการบ้าน ลอกการบ้านโดนหมดตูดเป็นแนว แต่สมัยนั้นไม่เห็นจะมีผู้ปกครองมาด่าครูสักเท่าไหร่ (โรงเรียนเอกชนดีเลยนะ)

ไม้เรียวสำหรับสมัยนี้มันไม่ใช่แล้ว เด็กสมัยนี้ไม่ได้ถูกสอนหรือเลี้ยงดูมาแบบสมัยก่อน สมัยนี้พ่อแม่คนไหนตีลูกบ้าง แทบไม่มี ซักผ้า ถูบ้าน งานบ้านพ่อแม่ทำให้หมด กินข้าวแม่ยังล้านจานให้ อยู่บ้านเค้ายังสบายขนาดนี้แล้วครูเป็นใครมาตีมาด่าเค้า หลานผม ม2กับ ม3 แล้วยังทำไรเองไม่เป็น แม่เดินไปซื้อข้าวให้ยังต้องเดินไปส่งให้ถึงในบ้าน ซักผ้า รีดผ้าเองไม่เป็น มารยาทตอนเข้าสังคมก็ไม่มี ในโต๊ะอาหารเคี้ยวเสียงดังยังกับหมูเคยเตือนเห็นมันก็ยังทำ ตอนนี้ผมเลือกเตือนและพ่อแม่เค้ายังไม่ว่าอะไรเลย
comment67:ตอบความคิดเห็น 53 ครับ
ในฐานนะเจ้าของกระทู้นะ ผมไม่ได้สนับสนุนความรุนแรงนะ บ้านผมก้อไม่ได้เลี้ยงผมมาด้วยความรุนแรงแบบไร้เหตุผล 
และผมก้อไม่ได้บอกว่าการตีเด็กคือวิธีที่ถูกต้องและผมก้อไม่ชอบที่จะถูกตีเหมือนกัน แต่ก่อนที่ผมจะถูกตีไม่ว่าจาก พ่อแม่ หรือครู 
มีกาชี้รแจงทุกครั้งว่าผมทำผิดอะไรไม่ได้ตีด้วยอารมณ์ 
วิธีการสอนเด็กแต่ละบ้านก้อไม่เหมือนกัน สังคมที่เด็กเจอ เพื่อนร่วมชั้น หรือปัจจัยภายในและนอกที่เด็กเรียนรู้ก้อไม่เหมือนกัน
แต่สิ่งที่ผมอยากสื่อไม่ได้อยู่ที่ตีเด็กหรือไม่แต่มันอยู่ที่ทำไมแนวโน้มเด็กรุ่นใหม่ๆเท่าที่ผมได้สัมผัสมา
การเคารพผู้อื่น การเสียสละ ความอดทน การยอมรับและขอโทษเมื่อทำผิด หรือแม้แต่การช่วยเหลือตัวเอง มันต่ำลงไปเรื่อยๆ
ผมจึงอยากจะแชร์ความคิดเห็น และอยากให้กระทู้นี้เป็นประโยชน์แก่พ่อแม่ที่มีหน้าที่ในการสร้างพลเมือง
ที่มีศักยภาพให้แก่ประเทศชาติ ไม่ใช่มุ่งแต่จะเเข็งขันสร้างพลเมืองที่เก่งวิชาการ แต่เห็นแก่ตัว และทำงานอะไรไม่เป็นซะอย่าง
comment68:เราว่าอยู่ที่ยุคสมัยคะ เเละบริบททางสังคมเราเปลี่ยนไปเเล้ว ตอนเด็กๆเราเรียนโรงเรียนคริสต์หญิงล้วน ครูกับซิสเตอร์ก็จะดุมาก เเต่ก็ใจดีมากๆเช่นกัน เวลาจะตีนี่ใช้ไม้เรียวยาวมาก เเต่ทุกครั้งที่ครูทำโทษจะมีเหตุผลเสมอ เราเองเป็นคนขยัน ทำสอบได้ดีตลอด เเต่มีอยู่วันนึง เราขี้เกียจท่องศัพท์ภาษาอังกฤษ พอสอบเขียนศัพท์ปรากฏว่าเราตก ครูโกรธมาก เราจำได้เลยว่าโดนตีก้นไปหนึ่งทีพร้อมทั้งเหตุผลว่าทำไมครูถึงตีเรา เราจำได้ว่าไม่รู้สึกเจ็บเลย เเต่ละอายใจมากกว่า หลังจากนั้นเราก็ไม่เคยเกเรอีกเลย
comment69:เดี๋ยวนี้พ่อแม่เชื่อลูกมาก ถึงแม้บางทีลูกผิด
สมัยเด็กเราก็เคยโดนครูตี เพราะไม่ทำการบ้านมา
comment70:แยกให้ออกก่อนครับ .....ทำผิด สปอล์ยเด็ก นั่นก็ส่วนหนึ่ง 
แต่ไม่ว่าอย่างไร การทำโทษด้วยการทำร้ายร่างกาย ก็ผิด ...การลงโทษในแบบสมัยก่อน มันเหมือนการให้อำนาจแก่ครู
ซึ่ง อำนาจนั้น ใครสามารถควบคุม ขอบเบตได้แค่ไหนอย่างไร ครูดีก็ลงโทษพอประมาณ ครูบ้าๆบอๆลงโทษจนเลือดตกยางออก นำไปสู่การล่วงละเมิดทางเพศก็มาก ก็มีมาก 
กฎพื้นฐานง่ายๆก็คือ ตัดความเสี่ยงออกไป ....ประเทศอื่นๆก็ทำกันแบบนี้ ไม่ใช่แค่ประเทศพัฒนาแล้ว ประเทศด้อยพัฒนาก็ทำแบบนี้ เพราะหลักสิทธิในร่างกายมันเป็นหลักสากล ที่เราควรจะหมุนตามโลกได้แล้ว  ย้ำนะครับ ว่า เด็ก ผู้ปกครองเรื่องมากนั่นก็อีกเรื่อง แต่ทำร้ายร่างกาย ยังไงก็ไม่ถูกต้องแน่นอน ไม่ว่าแรงหรือเบา
comment71:เคยฟังจากน้องสาวที่ไปเรียนที่เมืองจีนมา เล่าว่าตอนนี้เมืองจีนมีปัญหาเรื่องนี้เยอะมาก เพราะเมืองจีนเขาให้มีลูกแค่คนเดียว ลูกก็จะกลายเป็นเทวดาของพ่อแม่เลย มาเรียนไม่ทำการบ้าน ไม่เรียน ครูก็ห้ามตี ห้ามทำโทษ ไม่งั้นพ่อแม่ก็มาเอาเรื่องถึงโรงเรียน เลยกลายเป็นครูเข้ามาสอนก็สอนไป เด็กจะเรียนไม่เรียนก็ไม่รับรู้ หมดเวลาก็ออกจากห้อง กลายเป็นเด็กนั่งคุยกันในห้องไม่สนใจเรียนเลย
comment72:เคยไปสอนพิเศษเด็กคนนึง น้องอยู่ประมาณ ป.2 น้องพูดจาก้าวร้าวมากเวลาไม่อยากเรียน หรือ ไม่อยากทำแบบฝึกหัดค่ะ ฟังแล้วรับไม่ได้ เช่น เงียบปากไปเลยครู หนูไม่อยากเรียนแล้ว น่ารำคาญ อย่ามาเรื่องมากกับหนูได้ปะ ...ฯลฯ

เหตุการณ์ครั้งนึงบนรถจำไม่ลืม พ่อเด็กจะไปส่งเราที่ทางผ่านบ้านเค้าแล้วเลยไปห้างใกล้ๆนั้น

พ่อ: ไปส่งครูก่อนนะลูกแล้วไปห้างกัน
เด็ก: ทำไมต้องส่งกลับเองไม่เป็นหรอ นู๋ไม่อยากไปห้างนี้ ทำไมต้องไปห้างนี้
แม่: น้อง...(ชื่อเด็ก) ไปห้างนี้แหละเราจะได้ไปส่งครูด้วย
เด็ก: โอ๊ย น่ารำคาญ ก็บอกแล้วไงไม่อยากไปๆๆ กลับเองไม่เป็นหรอไง
แม่: น้อง...(ชื่อเด็ก) คุณครูหนูสอนมารยาทได้แย่มากเลยนะ

เรา ..... อึ้งงงงงงง ทำไมแม่พูดงี้ ทำไมแม่ไม่สอนลูก ทำไมไปโทษโรงเรียน 

ตบท้ายด้วยพ่อกล่าวว่า: ดูสิคุณครูนั่งหน้าเครียดแล้ว

จะไม่ให้เราเครียดได้ยังไง ทำไมคุณสอนลูกกันแบบนี้ ทำไมไม่ว่า ไม่ตักเตือนในสิ่งที่เค้าทำแต่กลับพูดว่าโรงเรียนสอนมารยาทได้แย่
ในหัวเรามีแต่คำว่า แล้วพ่อกับแม่ล่ะ !!!
comment73:พ่อแม่เราตีนะ  โตมาก็ไม่ได้ผิดปกติหรือเก็บกด หรือจะมีปัญหาทางจิต หรือชอบใช้ความรุนแรง  ตรงกันข้าม เราจะคิดเสมอก่อนจะทำอะไร (ซึ่งเด็กสมัยนี้ไม่มี....เรื่องความยับยั้งชั่งใจ)  แต่พ่อแม่เราก็ไม่ได้ดุตีอย่างเดียว  ตรงกันข้ามตามใจเรามาก ให้อิสระมาก  อ้อ  แต่ที่โรงเรียนเเราไม่มีการตีน่ะนะ

ขอพูดเลยว่า พ่อแม่สมัยนี้บางส่วน  เลี้ยงลูกไม่เป็น  คือฝรั่งเค้าให้อิสระ  เค้าเลี้ยงไปพร้อมกับความมีเหตุผล  สอนให้ทำอะไรเอง พยายามทำให้สุขภาพจิตลูกดี  พาไปทำกิจกรรม พาไปเที่ยว    ซึ่งที่เราเห็นพ่อแม่ไทย(บางส่วน)ไม่ใช่แบบนั้น  ตามใจ  แต่เจือกเลี้ยงลูกแบบทิ้งๆขว้างๆ  ให้ญาติเลี้ยงบ้าง ให้ไอแพดเลี้ยงบ้าง   ผลิตเด็กเปรตๆออกมามากมาย  ที่ร้ายคือ  ไม่ห้าม ไม่ดุ ไม่อะไร....คราวนี้ถ้าคนจะรังเกียจลูกคุณ อย่ามาบ่นนะ

เรื่องแบบนี้ตั้งกี่กระทู้ ก็ไม่หมด  เพราะพ่อแม่รังแกฉันจะไม่รู้ตัว   คิดว่าลูกตูนี่น่าร๊ากกกกก จนกว่าลูกมันจะไปก่อเรื่องอะไรนั่นแหละ
comment74:เรื่องควรตีหรือไม่ควรตี ผมว่าไม่ใช่ประเด็น มันเป็นแค่วิธีการสั่งสอนเด็กว่าจะใช้วิธีไหน

แต่ประเด็นคือ พ่อแม่สมัยนี้หลายๆคน แทบจะไม่สั่งสอนลูกเลยต่างหากครับ
จะตีก็ไม่ตี จะอบรมก็ไม่อบรม เอาแต่สปอยตามใจลูก และปลูกฝังแต่ความเก่งเป็นเลิศเหนือคนอื่น เอาชนะ มือยาวสาวได้สาวเอา
ซึ่งก็เป็นวิธีเลี้ยงดูเด็กที่สะท้อนได้ถึงตัวตนของคนเป็นพ่อแม่ได้เป็นอย่างดี

หรือบางทีก็อยากจะสั่งสอน แต่ก็รู้สึกเกียจคร้าน ไม่พยายามทุ่มเทอย่างเต็มที่ วันๆ ก็โยนแต่ ipad ให้ลูกเล่น 
อ้างว่าให้เด็กฝึกทักษะ แต่จริงๆ แล้วคือขี้เกียจ สุดท้ายเด็กสมัยนี้เลยบูชา ipad เป็นพ่อแม่คนที่สองไปแล้ว
พอเด็กถูกพ่อแม่เลี้ยงโดยใช้เทคโนโลยีอย่างเดียว แต่ไม่ได้ใส่ใจเข้าไปด้วย
เด็กสมัยนี้ก็เลยมีลักษณะแข็งกระด้าง ไม่รู้จักความอดทน ไม่รู้จักการรอคอย 
เพราะคิดว่าการใช้ชีวิตจริงเหมือนการกดปุ่มลากมือบน ipad ไปแล้ว
comment75:ของเราก็เหมือนจขกทอะค่ะ ส่วนใหญ่จะเป็นช่วงประถม ไม่ทำการบ้าน ไม่ส่งงาน จะโดนครูตีกี่ทีว่ากันไป แล้วครูในรร.เป็นเพื่อนกับพ่อเรา พ่อเราก็รู้เรื่อง บางทีก็ตีเพิ่มบ้าง บางทีก็โดนดุ โดนบังคับให้อ่านหนังสือกี่ชั่วโมงว่าไป
comment76:รู้สึกครูสมัยนี้ที่ตี จะตีกว่ากว่าสมัยก่อนนะครับ ที่เห็นข่าวเหมือนใช้อารมณ์มากกว่าเหตุผล
comment77:เราว่าคนรุ่นก่อนๆเรา โตขึ้นมาผ่านได้ดีเพราะไม้เรียวทั้งนั้นล่ะ

เราเองก็เคยโดนตีค่ะ  จำพวกลืมทำการบ้านบ้าง ลืมเอาไปส่งบ้าง ขี้เกียจทำบ้าง 
โดนครูที่สอนตีแล้ว ยังกลับมาโดนคุณป้าตีอีก (สมัยนั้นอยู่กับป้าที่ต่างจังหวัด)

ตื่นสายก็โดนผ้าตี  รีดผ้าไม่เรียบ ซักผ้าไม่สะอาด เขียนหนังสือไม่สวย ไม่มีเงินเหลือกลับมาหยอดกระปุก เดินขึ้นลงบันไดเสียงดัง นอนหลับตอนต้องอ่านหนังสือใกล้สอบ สมัยนั้นแค่ ประถมต้นเองนะ เราโดนป้าตีหมดแหละ 55+ แต่เราว่า มันทำให้เรากลายเป็นคนดีคนนึงในทุกวันนี้นะ (ก็มีไม่ดีบ้าง)

พอเรามาอยู่กับแม่ เราเคยโดนแม่ตีครั้งเดียว คือ ตอนป.5  เพราะเราชอบขีดเขียนในหนังสือเรียน แม่ตีเราพอๆกับจำนวนที่เราขีดเขียนนั่นแหละ >< นอกนั้นแม่ไม่เคยตีอีกเลย 

พอตอนม.ปลาย เริ่มมีกฎกระทรวง ห้ามครูตีนักเรียน แต่สายวิทย์ห้องเราก็ไม่เห็นจะรอดนะ แล้วทุกคนก็ไม่เคยต้องแจ้นกลับไปฟ้องแม่ด้วย คือ พ่อแม่เห็นดีเห็นงามกับการทำโทษของครู

แต่ทุกวันนี้ นั่นแหละ พ่อแม่รังแกฉันตัวจริง จะบ้าตาย รับไม่ได้กับเด็กสมัยนี้เลย ให้ตายเหอะ หาเด็กผญ ที่เรียบร้อย ยากมาก หาเด็กผช.ที่ซนเป็นที่เป็นทางก็ยากมาก เจอแต่เด็กลามปาม ก้าวร้าว รับไม่ได้อ่ะ บอกตรงๆ
comment78:ไม่รู้สิ่....คนส่วนใหญ่อาจเห็นด้วยที่ถ้าครูตีเด็ก พ่อแม่ต้องตีเด็กด้วยเพื่ออบรมณ์สั่งสอน ไม่ใช่ไปโอ๋ลูก
แต่เราคิดแตกต่างไป ถ้าเรามีลูก ถ้าลูกเราผิดเราอบรมณ์เขาด้วยวิธีอื่นที่ไม่จำเป็นต้องใช้กำลัง การใช้กำลังจะทำให้เด็กมีนิสัยก้าวร้าว เก็บกฎ สุดท้ายก็จะดื้อด้าน แต่เราก็เห็นนะว่าคนเด็กที่โตเป็นผู้ใหญ่ได้ดี ก็เพราะไม้เรียว แต่คืออยากจะบอกว่าการใช้กำลังเป็นเครื่องมือลงโทษเด็กนั้น ครึ่งต่อครึ่งคือระบายอารมณ์ คือโมโหใส่ลูกที่ลูกไม่มีวินัย ดื้อดึง หรืออะไรก็แล้วแต่ แล้วก็ใช้มือฟาด ก็เหมือนครูพวกนั้นที่เขามาฟาดลูกๆของเรา (สมมติว่ามีลูกอ่ะนะ) เอาคำว่า "สั่งสอนลงโทษให้เป็นเด็กดี เพราะเด็กมันดื้อ" เป็นเครื่องมือในการระบายอารมณ์ จริงอยู่ว่ามีเด็กหลายคนที่ได้ดีเพราะไม้เรียว และเด็กบางคนมันดื้อจริงๆ แต่เด็กมีหลายประเภท เด็กบางคนสอนแบบ A ได้ผล แต่เด็กบางคนสอนแบบ A ไม่ได้ผล ต้องแบบ B  

อ้อ และการตีเด็ก ไม่ว่าจะใครตี จะพ่อแม่ของเด็ก หรือคุณครู ถือเป็น mental and physical abuse เด็กเจ็บตัวและถูกสภาพจิตใจโดนกระทบด้วย (หมายถึงถ้าตีจนตัวเขียว ตัวช้ำอ่ะนะ) พ่อแม่เด็กมีนิสัยอย่างไร เด็กก็มันมีนิสัยแบบนั้น คือถ้าเราประพฤติตัวแบบไหนให้เด็กดู เด็กก็จะทำตาม ถ้าตัวคุณเองไม่มีวินัย พอเด็กลอกเลียนพฤติกรรม แล้วไปตีเขา .... มันก็ไม่เข้าท่ามั้ง ทำไมไม่ลองทำโทษเด็กแบบว่า "ถ้าหนูดื้ออีก แม่จะไม่พาไปสนามเด็กเล่น หนูอยากไปเล่นของเล่นมั้ย อ่าโอเคถ้าอยากไปทำตัวให้น่ารักแล้วแม่จะพาไป" แล้วไม่ต้องพาไปจนกว่าเด็กจะหยุดพฤติกรรมไม่พึงประสงค์นั้นๆได้ เด็กไม่ใช่ช้าง ที่จะต้องใช้ขวานปลายแหลมทำร้ายเพื่อให้เรียนรู้ ไม่ได้ว่าช้างโง่ แต่แหมายถึงมนุษย์มีความซับซ้อนทางสมองมากกว่า พูดภาษาสื่อสารกันได้ และทุกสิ่งบนโลกนี้ใช้เวลา 

ใครไม่เห็นด้วยก็แล้วไปนะ ทั้งหมดนี้คือความคิดเห็นส่วนตัว
comment78-1:วิธีการ "ตี" ที่ถูกต้องมันมีอยู่ครับ และไม่ใช่การระบายอารมณ์ด้วย
แต่พ่อแม่ส่วนใหญ่มักจะตีด้วยความโกรธ ไม่ใช่เพื่อสั่งสอน
ถ้าตีเพื่อสั่งสอน จะไม่ใช่แบบเห็นเด็กทำผิดปั๊บก็หวดทันที 
แต่เรียกเด็กมาพูดคุยก่อนว่า ที่ทำไป มันผิดตรงไหน และส่งผลร้ายต่อตนเองหรือคนอื่นในอนาคตยังไง
ถ้าเป็นความผิดครั้งแรก ก็อาจจะตักเตือนกันไป แต่ถ้าทำซ้ำอีกครั้ง คราวนี้เรียกมาอบรม และก็ต้องบอกว่า คราวนี้ต้องตีแล้วนะ
เพื่อให้เด็กรู้ว่า ทำผิดแล้วจะได้รับผลร้ายยังไง เจ็บตัวใช่ไหม ถ้าไม่อยากเจ็บตัว ก็อย่าทำอีก

แต่ คห. อื่นๆ ของคุณ ผมเห็นด้วยนะ โดยเฉพาะเรื่องที่ผู้ใหญ่ต้องทำตัวเป็นตัวอย่างที่ดีให้เด็กเห็นก่อน
ถ้าผู้ใหญ่เองยังทำดีให้เด็กเห็นไม่ได้ ก็อย่ามีหน้าไปสอนเด็กเลยครับ
comment78-2:เราเห็นด้วยว่าผู้ใหญ่ควรเป็นตัวอย่างที่ดีกับเด็ก
แต่เรื่องตีน่ะ เราว่าสามารถตีได้ แต่ว่าควรบอกเหตุผลให้เด็กรู้ว่าทำไมต้องตี
ส่วนการลงโทษแบบที่คุณว่า"ถ้าหนูดื้ออีก แม่จะไม่พาไปสนามเด็กเล่น หนูอยากไปเล่นของเล่นมั้ย 
อ่าโอเคถ้าอยากไปทำตัวให้น่ารักแล้วแม่จะพาไป" มันก็โอเค แต่ในความคิดเรา เราว่าอย่าทำบ่อย
จนเด็กจับจุดได้ เพราะมันเหมือน เป็นการให้เด็กเปลี่ยนพฤติกรรมโดยมีข้อแลกเปลี่ยน ถ้าทำวิธีนี้ซ้ำ ๆ จนเด็กรู้ทัน
ต่อไปเด็กจะทำอะไรก็ต้องมีอะไรมาหลอกล่อมาแลกเปลี่ยนตลอด
การลงโทษมันก็มีหลายวิธี แต่มันก็ต้องดูว่าสถานการณ์ไหนควรใช้วิธีแบบไหน
บางเรื่องมันจำเป็นต้องตี ก็คือต้องตี บางเรื่องไม่จำเป็นก็ใช้วิธีอื่นไป
comment78-3:จะว่าไปพ่อแม่ฝรั่งเค้าลงโทษด้วยการกักบริเวณค่ะ  ให้ไปนั่งสำนึกผิดเอาเอง   แต่ขอโทษนะคะ  วิธีนี้เราไม่แน่ใจว่าจะใช้ได้ผลกับเด็กไทยบางคน  หรือตัวพ่อแม่เองนั่นล่ะ ใช้ไม่เป็นเอง
comment79:ความเห็นคนมีลูกค่ะ  ตีเด็กได้ค่ะ แต่ต้องพอเหมาะพอควร ไม่มากเกินไปหรือใช้อารมณ์ในขณะที่ตีค่ะ
comment80:ชั้นต้องเป็นคนแก่ในทามกลางเด็กพวกนี้ที่โตเป็นผู้ใหญ่ในตอนนั้นเหรอ 
วัยชราของชั้นช่างโหดร้าย
comment81:เมื่อหลายปีก่อนมีข่าวเด้กอยากได้เสื้อผ้าใหม่หรืออะไรสักอย่างนีแหละค่ะ 
แล้วพ่อแม่ไม่ให้ เลยผูกคอตาย(ลองหาข่าวได้ เราไม่ค่อยแน่ใจ)

เราก็จับกลุ่มคุยกับเพื่อน เพื่อนเรา(ไม่ค่อยสนิท)มันก็พูดดด้วยหน้าตาชื่นบานว่ามันพูด
เรื่องข่าวนี้กับแม่มันว่า นี่เห็นป่ะลูกอยากได้อะไรแล้วไม่ให้เปนไงล่ะพ่อลูกตาก็มาเสียใจทีหลัง
แล้วมันบอกแม่มันพูดมาว่า อย่าทำแบบนี้ อยากได้อะไรให้บอกจะซื้อให้หมดเลย

เรานั่งฟังอยู้นี่คือแบบ อะไรวะ ถ้าเป็นพ่อเรานี่นะคงด่ากระจายว่า 
ถ้าเรื่องแค่นี้ยังไม่รู้จักคิด ก็ตายๆไปซะเถอะจะได้ไม่เป็นภาระ

เราไม่ชอบเลยพ่อแม่ที่สปอยลูกเกินไป มันหมั้นไส้ อะไรจะขนาดนั้น
ลูกอยากได้ก็ตามใจๆโดยไม่ได้คิดถึงความผิดถูกความจำเป็น

วิ่งตามลูกมาก ลูกก็ยิ่งวิ่งหนี ให้อิสระมากๆ ลูกมันก็ยิ่งอยากได้อะไรที่มากกว่า
comment82:สบายใจได้ครับ  ถ้าครูเก่าๆออกหมดคงไม่มีการตีแล้วครับ  เท่าที่รู้จากเพื่อนที่เป็นครูหนุ่มๆ สาวๆ  ไม่มีใครอยากมีปัญหาหรอกครับ สอนในห้อง ส่งไม่ส่งก็ตัดคะแนนไปไม่มีตีละตีไปเดี๋ยวโดนฟ้อง อยุ่เฉยๆเงินเดือนก็เท่าเดิมตีเงินเดือนก็เท่าเดิมแต่เสี่ยงถูกฟ้องเค้าเลยไม่ทำโทษกันแล้วครับ
comment83:พ่อแมรังแกฉัน ประสบพบเจออยู่เกือบทุกวัน เลี้ยงลูกแบบใครแตะไม่ได้ 
เห็นแล้วก็สงสารเด็กเหมือนกันนะ เลี้ยงอย่างกะไข่ในหิน เข้าใจว่ารัก แต่ไม่ต้องตามลูกมันทุกฝีเก้าหรอก 
และหัดมองคนอื่นบ้าง บางครั้งรักลูกมากเกินไปก็สร้างความเห็นแก่ตัวให้ตัวคุณเองโดยที่คุณก็ไม่รู้ตัวหรอก
comment84:ลองแบบประเทศเพื่อนบ้านเราดูสิครับ ประเทศสิงคโปร์

ที่นั้นคนที่จะตีเด็กได้นั้นมีแค่คนเดียวครับ อาจารย์ใหญ่ แล้วก็ตีหน้าเสาธงเลย ต่อหน้าทั้งโรงเรียน

แต่นั้นคือต้องทำผิดพอสมควรครับ ถึงจะโดนตีก้น เช่น ขโมยของ พกสิ่งของต้องห้ามมาโรงเรียน (ผมโดนไปรอบนึง)

ถ้าทำผิดเล็กๆ น้อยๆ ก็โดนให้อยู่ต่อหลังเลิกเรียนครับ นั่งคัดตัวเลข นั่งคัดชื่อ นั่งอ่านหนังสือ แล้วแต่อาจารย์ฝ่ายปกครอง

ลองโดนไปเดือนนึงสิครับ จำแน่นอน ทุกวันเห็นเพื่อนกลับบ้าน ไอ้เราต้องไปนั่งเฉยๆ หลังเลิกเรียนสองชั่วโมง เป็นเวลาเดือนนึง โห.. จะบ้าตาย

ถ้ามีเรื่องชกต่อยกัน นี่เลยครับ ให้ไปยืนจ้องตู้ปลา (anger management) จ้องเข้าไป ชั่วโมงครึ่ง -*-

คือผมว่า บางทีการทำโทษมันก็มีหลายวิธีนะครับ ไม่ใช่มีแค่การตีอย่างเดียว
comment85:คน แค่สอนแค่แนะนำ ก็เข้าใจ และ ทำตามได้

ควาย มันต้องใช้กำลัง ถึงจะเข้าใจ และ ทำตาม

สอนคน แต่ คน มันไม่ยอมฟัง ก็เลยต้องเอาวิธีสอนควาย มาใช้กับคน

แต่ที่น่าแปลก คือ พ่อแม่บางจำพวก กลับสอนคน ออกมาเป็น ควาย 

แล้วจะให้ใช้วิธีสอน คน มาใช้กับ ควาย ได้อย่างไร
comment86:ตอนเด็กๆโดนตีด้วยไม้เรียวประจำวันไหนไม่โดนนอนไม่หลับ ทั่ีรร.ถ้าใครทำผิดหนักๆจะมีไม้เรียวผูกโบว์แดงใส่พานมาเลย ตีโชว์หน้าแถว ถือว่าผิดมากๆแต่เด็กดีได้เพราะไม้เรียวจริงๆนะ พ่อแม่สมัยนี้สปอยเกิ้น
comment87:ขอบคุณกระทู้นี้ค่ะ เรากำลังอึดอัดเรื่องแบบนี้อยู่พอดี
[Spoil] คลิกเพื่อดูข้อความที่ซ่อนไว้ "ขอบคุณสำหรับความเห็นต่างทางหลังไมค์นะคะ เรายืนยันว่า เราไม่ชอบการตีเด็กเลยค่ะ 
            ไม่เห็นด้วยกับการลงโทษเกินกว่าเหตุ เพราะครั้งนึงเราก็เคยโดน โกรธทั้งครูเกลียดทั้งวิชานั้นมาจนทุกวันนี้" 

เรายอมรับว่าเราไม่ชอบวิธีการทำลงโทษด้วยการตี เพราะถือว่าเป็นการใช้กำลังทำร้ายร่างกายค่ะ
เราใช้วิธีตัดคะแนน(จนเด็กไม่มีคะแนนให้ตัดแล้ว)  ลงโทษด้วยการให้กระโดดตบ นั่งหันหน้าเข้ามุม 
นั่งสมาธิ เต้นบนเวทีต่อหน้าคนเยอะๆตอนพักกลางวัน 
ให้นั่งทำการบ้านจนกว่าจะเสร็จไม่ต้องออกไปเล่นกับเพื่อนๆ สารพัดวิธีที่จะไม่ตี

ผลเป็นยังไงเหรอคะ?? ใช้ได้ผลกับแค่คนๆเดียว มีเด็กคนเดียวที่กลัวการลงโทษแบบนั้น 
เด็กคนอื่นก็ยังไม่ทำการบ้านมาส่งเช่นเคย ขนาดให้ไปแค่ 3 ข้อ ก็ไม่มีมาส่ง  
สุดท้าย ก็เลยต้องตีมือไปคนละที (แต่ก็เบามาก จนเด็กขำ)
ผลเป็นยังไงเหรอคะ?? น่าตกใจมาก ตีเบาๆแต่เด็กมีการบ้านมาส่งค่ะ (1 ข้อ จาก 3 ==" ก็ยังดีที่มี) 
เลยลองตีแรงขึ้นในวันต่อมา (เด็กเริ่มไม่ขำ รู้ละว่าเจ็บ) 
ผลค่ะ การบ้านครบทุกข้อ ตั้งใจเรียนมากขึ้น เอาแบบฝึกหัดมานั่งทำที่โต๊ะครูเลยทีเดียว

อย่างนี้ ประเทศไทยคงไม่เจริญเพราะเด็กกลัวโดนตีกระมังคะ?? 

[Spoil] คลิกเพื่อดูข้อความที่ซ่อนไว้ใช่ว่าตีเสร็จครูจะไม่รู้สึกอะไรนะคะ ครูเองก็มานั่งซึม ตัวแค่นี้แต่ต้องโดนตี ตัวแค่นี้ริอาจไม่ส่งการบ้าน
ทั้งๆที่ตัวเองรึก็เกลียดการตีจับใจ แต่กลับทำเอง จนตอนนี้ต้องเลิกตีไป เด็กก็มาอีหรอบเดิม ไม่มี ไม่ทำ ไม่ส่ง 
เลยฝากจดหมายให้เด็กเอาไปให้ผู้ปกครอง ได้ผลดีมากค่ะ
พ่อแม่ทำการบ้านให้ ทำแบบฝึกหัดให้ล่วงหน้าทุกวิชาเลย 
ครูต้องบอกเด็กไปว่า ทีหลังหนูให้พ่อแม่สอนนะคะ อย่าให้พ่อแม่ทำให้นะคะลูก 
ทีนี้ เด็กก็ไม่มีการบ้านมาส่ง ครูก็ดุสิคะ 
แล้วพ่อแม่ก็มาหาครูที่โรงเรียน เกิดปัญหาอย่างที่น่าจะรู้กัน 
ครูก็เลยต้องปล่อยเลยตามเลย พอครูไม่ดุ ปล่อยให้เด็กทำตามที่เขาอยากทำ 
ท่านก็มาต่อว่าครู สอนหนังสือยังไง ลูกทำเลขไม่ได้เลย 
นั่นสิคะ ครูเองก็อยากรู้เหมือนกันว่าครูสอนยังไง  ครูไม่รู้จริงๆค่ะ

แต่มีสิ่งหนึ่งที่เราอยากจะบอกผู้ปกครอง คือ เราไม่ได้อยากตีหรือทำโทษเด็กในปกครองของท่านเลย 
ทุกครั้งที่ตี เราก็มานั่งซึม นั่งเศร้าเหมือนกัน มันทำให้เรารู้สึกว่า เราไม่ควรจะเป็นครูเลย 
และเราคงจะยุติบทบาทการเป็นครูอีกในไม่ช้าแล้วล่ะค่ะ ขอโทษที่ทำหน้าที่ได้ไม่ดีจริงๆ  ขอโทษค่ะ

"ขอบคุณพื้นที่สำหรับระบายความรู้สึกค่ะ มันโล่งจริงๆ"
comment87-1:ผม จขกท.นะ ดีใจที่ได้ร่วมแชร์ประสบการณ์กันครับ
เข้าใจคุณครูเลยครับ เด็กเดี๋ยวนี้มองครูคือคนที่มีหน้าที่สอนในวิชาการให้เค้า
ทำข้อสอบได้ แต่ไม่มีสิทธิ์จะไปสั่งสอนในการกระทำหรือลงโทดใดๆ
เป็นกำลังใจให้ครับ
comment88:ไม่เห็นด้วยค่ะ 
สำหรับเรา การใช้ไม้เรียวก็คือการใช้กำลังอยู่ดี
บางคนมานั่งพูดว่า ได้ดีเพราะไม้เรียว เราคิดว่าคุณได้ดีเพราะตัวคุณเองนะ
ไม้เรียวไม่ได้สอนคุณ แต่แค่ทำให้คุณกลัวเฉยๆ นั่นคือคุณคิดได้เองว่าต้องทำตัวดีๆ กลัวโดนตี
ไม้เรียวอาจเป็นแค่พร็อพนึง แต่มันมีวิธีอื่นๆอีกมากที่จะสอนเด็ก
เราเชื่อว่าคุณครูที่ดีจะมีความสามารถเพียงพอที่จะสอนให้เด็กดีได้โดยไม่ต้องใช้ไม้เรียวค่ะ

เราเคยมีประสบการณ์ที่ไม่ดีกับครูที่ใช้ไม้เรียว 
บางคนอารมณ์เสียอยู่แล้ว เด็กทำอะไรไม่พอใจนิดหน่อย เช่น หัวเราะดัง ก็ตี
ไม่สามารถทำคิดเลขเร็ว100ข้อใน6นาที ก็ตี
เด็กไม่ยอมมาทำการบ้านตอนพักกลางวัน ก็ตี
บางคนทะเลาะกับที่บ้านมา ก็มาหาเรื่องตีเด็ก
บางคนตีเด็กเพราะไม่ชอบหน้า
โดยที่คุณครูที่ทำแบบนั้นไม่เคยมานั่งทบทวนว่าทำไมจึงเกิดปัญหาเลย
ไม่เคยมาดูว่าทำไมเด็กคิดเลขเร็วไม่ได้ ไม่มาสอนเด็กเพิ่มเติม
เราไม่เคยเจอครูที่ตีเพราะหวังดี
เราเจอแต่ครูที่อยากตีเด็กมากๆ จนพอมีกฎหมายห้ามตีเด็กออกมาก็มากระแนะกระแหนว่า
"เด็กสมัยนี้มันเทวดา แตะต้องอะไรไม่ได้"
แม่เราเองเคยเล่าให้ฟังว่า แม่เป็นคนไม่เก่งวิชาการเลย เก่งพวกงานฝีมือ การแสดงรำต่างๆ
พอมาเรียนในห้องเรียนจะไม่เข้าใจ ตามไม่ทัน
ครูที่สอนจะว่าอย่างเดียวว่า ทำไมแค่นี้เธอทำไม่ได้ แล้วก็ตี
จบ ไม่มีการมาช่วยสอนเพิ่มอะไรทั้งนั้น ไม่มีโอกาสอธิบายอะไรทั้งนั้น

ที่คุณบอกคนรุ่นก่อนที่โตมาด้วยไม้เรียวน่ะดี
แล้วที่ประเทศชาติมีปัญหาอยู่ทุกวันนี้ ไม่ใช่เพราะคนรุ่นก่อนหรอกหรอ
comment88-1:ผมมองว่าเรื่องความรุนแรงที่มาจากการ "ตี" ไม่ได้เป็นปัญหาของการ "ตี" โดยตัวมันเอง
แต่เป็นปัญหาวุฒิภาวะและการใช้เหตุผลของคนที่ "ตี" มากกว่าครับ
ถ้าคน "ตี" มีวุฒิภาวะ ไม่ได้ทำไปด้วยอารมณ์ มีการพูดคุยอธิบายเหตุผลก่อนตีทุกครั้ง 
อาจจะใช้รูปแบบการทำข้อตกลงไว้ก่อนแล้วว่าถ้าทำผิดจะใช้การตักเตือนก่อน ถ้าทำผิดซ้ำอีกครั้งแล้วถึงจะตี
มันก็ไม่ได้มีปัญหาอันเนื่องมาจากการ "ตี" ครับ
เพราะสำหรับเด็กที่วัยยังไม่เดียงสา บางทีตัวเด็กเองก็ยังไม่สามารถเข้าใจหรือรู้ซึ้งถึงผลร้ายที่มาจากการทำผิดหรือละเมิดกฎของตัวเอง
การ "ตี" จึงเป็นการสอนให้ได้รับรู้ถึงผลเสียของการทำความดีได้อย่างเป็นรูปธรรมที่สุด
แต่ทั้งนี้ทั้งนั้น การลงโทษด้วยการ "ตี" ห้ามใช้อารมณ์นำเด็ดขาด และห้ามการประจาน ทำให้ได้อาย หรือจงใจทำให้บาดเจ็บร้ายแรง
ที่เรามีปัญหากันทุกวันนี้ก็เพราะเรื่อง "วุฒิภาวะ" ของคนที่ "ตี" มากกว่าครับ
comment88-2:ใช่ครับ เห็นด้วยกับ 88-1 ครับ
comment88-3:โลกสมัยเด็กคุณน่าสงสารมากครับ น่าเวทนาจริงๆ ปัญหาประเทศชาติมันเริ่มได้ทุกยุคทุกสมัยแหละครับ ยิ่งปัจจุบันนี่แหละ โคตรมีปัญหาเลยข่าวเกี่ยวกับเรื่องวัยรุ่นเนี่ย
comment89:เราจะแก้ปัญหาเรื่องนี้อย่างไรดีคะ
ดิฉันไม่อยากให้อนาคตเด็กไทยโดนคนอื่นเค้าดูถูกเลย
ยิ่งสมัยนี้ เด็กไม่มีความอดทนกับงานที่ทำ (ทำไปวันๆ) 
หวังแต่งานสบายๆ งานหนักๆฉันไม่ทำ ( แต่เด็กที่ดีก็มีนะคะแต่น้อยจริงๆ)

คหสต...ดิฉันว่าเราควรศึกษาการเลี้ยงลูกแบบคนญี่ปุ่นมั๊ยคะ ดิฉันว่าเค้ามีการเลี้ยงลูกที่ดีมากๆ อย่างเด็กๆ นี่ไม่ถึง 2 ขวบพอเดินได้เค้าจะสอนให้ลูกช่วยตัวเอง อย่างขยะเค้าก็จะบอกว่าเราต้องทิ้งตรงไหนตั้งแต่เด็ก ให้มันเป็นความเคยชิน ซึ่งมีการปลูกฝังที่ดีมากเลยค่ะ แต่ดิฉันก็ยังเชื่อว่าคนไทยก็เลี้ยงลูกดีนะคะ แต่ปัญหาตอนนี้ของสังคมไทยคือ เด็กมีลูกเร็ว พ่อแม่ยังไม่พร้อมเลี้ยงลูก จึงทำให้เด็กที่โตมาไม่ได้ถูกอบรม จึงทำให้เค้าโตมาอย่างไม่มีวัฒนธรรม เพราะฉะนั้นดิฉันคิดว่า เราควรจะต้องมาช่วยเรื่องนี้กันอย่างจริงจังค่ะ เพื่อให้อนาคตลูกหลานเราไม่เป็นขี้ปากชาวบ้านเค้าใน AEC ค่ะ
comment90:เราเกิดมาอยู่ในยุคที่ไม่มีไม้เรียวตีอีกแล้ว แต่ครูเราก็สอนและทำโทษด้วยวิธีตีที่มือ ครูจะตีมือเราซ้ำๆทุกครั้งที่ผิด บางทีก็ตีพร้อมเพื่อนเกือบทั้งห้องเพราะคุย เพราะเล่น ลอกการบ้าน ไม่ตั้งใจเรียน พอตีเสร็จ ครูจะถามว่า หนูเจ็บไหม นร ทุกคนก็บอกว่าเจ็บ
 แดงไหม ? บ้างก็ตอบแดง บ้างก็ว่าไม่ ส่วนใหญ่เงียบ เพราะมันเจ็บ แต่ก็เป็นแค่รอยชมพูจางๆ .. 2-3นาทีก็หาย 
สักพัก ครูก็ชูมือให้ดู มือครูแดงมาก แดงจนเหมือนห้อเลือด  พวกเราโดนตีคนละสามที แต่ครูต้องตี นร 50คน ก็เท่ากับมือครูต้องตี150ครั้ง ทุกจังหวะการตีครูจะลงน้ำหนักเท่ากัน ไม่มีใครโชคดีกว่าใคร  หลังจากนั้นครูก็บอกว่า ที่พวกเราคุยเล่นไม่เรียนไม่ทำงานน่ะ มันไม่ถูกนะ ต้องลงโทษ แต่คนที่สมควรถูกลงโทษที่สุดก็คือครู ที่ทำให้พวกหนูเป็นเด็กดีไม่ได้ เลยทำให้มือครูแดงกว่าใครเป็นไหนๆ  ตอนนั้นก็มีหลายคนที่รู้สึกผิดไม่น้อย บางคนก็ทำตัวดีขึ้น  ไม่ใช่เพราะเขากลัวการถูกตี แต่มันเพราะเขารู้ว่าครูจะต้องเจ็บ
comment90-1:เราก้อใช่มือตีที่หลังฝ่ามือเดก

ตอนตรวจเล็บ เล็บยาวก็เอามือเราตีไปหลังฝ่ามือ (ไม่แรงมาก)

แต่เราอ่ะ เจ็บมาก แต่หลังๆเด็กก้อตัดเล็บเรียบร้อย

สะอาดเลยย
comment91:ตอนอยู่ป.3 ครูใหญ่เคยเรียกไปพบในห้องธุรการค่ะ เรียกเข้าไปดุว่าทำไมถึงนุ่งกระโปรงยาว (ก่อนหน้านั้นมีคนโดนดุเพรานุ่งกระโปรงสั้นเหนือเข่าค่ะ)
บอกว่าตั้งใจจะยั่วยุครูเหรอ ทำประชดชั้นใช่ไหม แล้วครูก็ร้องไห้
ดีที่ยังมีครูอีกคนช่วยพูดให้แกเข้าใจว่า เราเด็กมากไม่มีเจตนาประชดประชันอะไรอยู่แล้ว
เราโดนดุก็ได้แต่งง ชี้แจงอะไรก็ไม่เป็น คิดแต่ว่าความผิดเราเองที่กระโปรงมันยาว
ความจริงคือกระโปรงเอวใหญ่กับความยาวมันแปรผันตามกัน ตอนซื้อที่ร้านบอกมาแบบนี้ค่ะ เราเป็นเด็กอ้วนกระโปรงที่ซื้อเลยถึงระดับตาตุ่ม
กลับมาบ้านก็บอกแม่เรื่องกระโปรง เรากังวลมากแต่ไม่ได้เล่าทั้งหมด บอกแค่ว่ากระโปรงยาวมันผิดกฎโรงเรียน แม่ก็เอาไปตัดออกให้
ฝังใจมาอีกหลายปีเลยค่ะ กลัวไปหมดว่าจะไปทำอะไรขัดใจใครอีกโดยที่ไม่ได้เจตนา
comment92:จำได้ว่าผมเป็นเด็กที่โตขึ้นมาในช่วงที่มีการเปลี่ยนระบบการตีพอดี ผมเกลียดชังครูมากที่ตีผมโดยการบันดาลโทสะ ทุกครั้งที่มีการตีเกิดขึ้นผมจะคิดในใจว่าในเมื่อเขายกเลิก(ห้าม)การตีแล้ว ทำไมครูยังตีอีก ผมอยากจะเอาเรื่องครูคนนี้ แต่ใครจะมาสนใจ ดังนั้นสิ่งที่ผมทำได้ก็คือการอดทน ในทางกลับกันกับครูที่ใจดีมากๆ ผมมักจะรู้สึกเกรงใจท่านเสมอ ท่านไม่เคยตี ไม่เคยด่าทอด้วยอารมณ์ มีแต่จะสอนอย่างอ่อนโยนและสุภาพ มันทำให้ผมรู้สึกโลกของครูอาจารย์มันมีหลายแบบ และนี่คือแบบอย่างที่ดีที่สุด

ตลอดการอดทนที่ผ่านมาไม่ว่าจะเป็นการตี การด่าทอทางวาจาด้วยโทสะของครูอาจารย์ ทำให้ผมคิดว่าการอดทนเป็นเพียงการหนีปัญหา ดังนั้นผมจึงมองว่าการอดทนไม่ใช่สิ่งที่ดี และทำให้ผมเกิดทัศนคติว่า ถ้าการอดทนไม่ได้ทำให้อะไรดีขึ้น ผมก็จะไม่อดทน ฉะนั้นในขณะที่คนอื่นโตขึ้นมามักจะอดทนเพื่อหลีกหนีปัญหา ผมกลับจะสู้เพื่อสิ่งที่ผมคิดว่าถูกต้อง (และถูกมองว่าก้าวร้าว) เพราะผมมองว่าถ้าเราไม่พูด ไม่แสดงความต้องการของตัวเอง  แล้วเราจะประนีประนอมเพื่อให้ได้ในสิ่งที่ทุกคนต้องการได้อย่างไร ดังนั้นการอดทนในกรณีนี้มันจึงถือเป็นต้นทุนของชีวิตที่ไร้ประโยชน์

ในอนาคตถ้าผมมีลูก ผมจะไม่ทำในสิ่งโดนทำให้เกลียดขังในสมัยเด็กๆ ถ้ามีการตีหรือการด่าทอด้วยวาจา (ทั้งที่ควรจะสอนอย่างสุภาพ) ผมก็คงจะสู้เพื่อลูกของผม แต่ผมจะคุยกับเด็กว่าการเข้าไปจัดการกับปัญหาแบบนี้ ไม่ได้แปลว่าทำให้ลูกของผมชนะจากการฟ้องพ่อแม่ เพื่อไม่เขารู้สึกเหลิงไปกับรสชาติแห่งชัยชนะ และเหิมเกริมทำแบบเดิม แต่เป็นการบอกว่าเขาควรรักษาสิทธิ์ในฐานะของมนุษย์คนหนึ่งในสังคมที่โดนละเมิดครับ
comment93:สวัสดีครับ ผมเพิ่งได้ตอบคอมเม้นยาวๆแบบนี้ อ่านยากไปหน่อยขออภัยด้วยครับ
 ครูคนในข่าวนี้เป็นครูที่เคยสอนผมสมัยอยู่ประถม แกสอนวิชาเกี่ยวกับพวกการเกษตร อาจารย์หน้านิ่งๆ แต่ใจดีมากครับ ตอนผมจบแล้วเข้าไปรับน้องๆก็คุยกันดี 
สมัยเด็กๆผมก็เคยโดนครูคนนี้ตีนะ ครูตีโหดจริงผมยอมรับ แต่เพราะผมไม่ได้ทำการบ้าน เลยโดนซะ หลังจากครั้งนั้นจำขึ้นใจเลยครับ วิชานี้ต้องขยันสุดๆ (จดเยอะมากๆแต่ต้องทำ) 
ผมว่าใช้การตีอ่ะไม่ผิดหรอกนะถ้าเกิดมัยมีเหตุผล ลองดูคลิปที่นักเรียนมันเถียงครูดิ่ ทำท่าทำทางเหมือนไม่พอใจมาๆอ่ะ สงสัยจะติดนิสัยจากที่บ้านมาพ่อแม่ตามใจเกินไป 
ผมโคตรภูมิใจเลยที่ได้เรียน รร.นี้ตอนประถม ครูดีมากๆเลย เคยมีครั้งนึงอาจารย์สอนภาษาไทยมั้ง เขาแบบเหมือนจะสอนผิดหรืออะไรสักอย่าง แกลงโทษตัวเองโดยให้นักเรียนทั้งห้องมาตีมือแก
comment94:มีอีกอย่าง ประสบการณ์ที่เจอเด็กห่าๆนะครับผมจะเล่าให้ฟังล่าสุดเลย...
 พอดีวันนั้นผมไปวังหลังจะไปกินซูชิกับแฟน ทีนี้ผมก็เดินมาเป็นคู่แหละ เดินไปเรื่อยๆเจอเด็กคนนึงอ้วนๆ มันเหมือนจะอยากได้ไรสักอย่าง แต่แม่ก็ไม่ให้มั้ง แล้วมันก็ดิ้นๆชักๆตรงทางเดินที่คนเยอะๆ ผมก็ไม่สนใจอะไรเดินผ่านไปเรื่องของคนอื่น แต่ทีนี้ ผมกับแฟนกำลังจะเลี้ยวเข้าซอย ไอ้อ้วนห่านี่ครับ วิ่งมาตบหัวแฟนผม กระโดดตบอย่างกับลูกวอลเล่บอล แฟนผมก็หันไปงงดิ่ ผมก็งงทำอะไรไม่ได้เพราะเป็นเด็กไง แม่เขาก็วิ่งมาขอโทษๆๆ แม่เขาดีนะครับ แต่ผมคิดว่าคงตามใจลูกมากๆๆแน่ เพราะไม่ดุอะไรซักคำ ถ้าเป็นลุงูกหลานผมคงหวดให้จำซักที......
 ก็อย่างว่าแหละครับ บางทีเฟตุผลมันก็ใช้ในบางสถานการณ์ไม่ได้หรอก ต้องใช้กำลังบ้างให้รู้สึกตัว ไม่งั้นอนาคตเสียคนแน่ๆ เป็นภาระคนอื่นอีก
comment94-1:เฮ้ยยยยย แรงไปนะ นี่หัวคนอื่น
ถ้าโตไปน้องก้าวร้าวขนาดนี้
ไม่จบด้วยการทำร้ายคนอื่น
ก้อโดนคนอื่นทำร้ายแหง๋ๆ
comment94-2:ผมก็เข้าใจนะเด็ก....โตขึ้นอาจจะคิดได้ แต่รู้สึกพ่อแม่แลจะตามใจเกินไป ถ้าเกิดสมมติเด็กคนนั้นเป็นผมนะ พ่อแม่ผมคงหวดกลางฟุตบาทง่ะ
comment95:
comment96:คล้ายๆกับที่ผู้ใหญ่สมัยนี้บอกกันว่า "เด็กสมัยนี้นะ อย่างโน้นอย่างนี้" อ่ะครับ
จริงๆ ที่ผิดมันก็เป็นเพราะการอบรมสั่งสอนของผู้ใหญ่สมัยนี้นั่นเเหล่ะ
เลิกโทษเด็กเสียที สังคมที่เด็กอยู่ตอนนี้ก็ผู้ใหญ่นั่นเเหล่ะที่สร้างมาให้เป็นเเบบนี้น่ะ
comment97:ทำโทษให้หลาบจำ ไม่ได้ลงโทษระบายอารมณ์

ถามว่าตีเด็กได้ไหม เราว่าตีได้นะ แต่ตีเพื่อให้สำนึกว่าเขาทำผิด 
แต่ส่วนมากที่เห็น นี่ ครูจะตีแบบ ระบายอารมณ์ ครูโกรธสามี โกรธเรื่องโน้นนี่มาระบายอารมณ์กับเด็กไม่ถูก
comment98:ขอแชร์ภาพนะคับ ชอบความคิดเห็นของ จขกท. จังเลย อย่างว่าเด็กสมัยนี้ถูกเลี้ยงเหมือนเทวดากันเยอะ แถมสังคมในปัจจุบันก็ยังเอื้อให้เกิดการเลี้ยงดูแบบนี้ อย่างกรณีที่ จขกท. กล่าวมาถ้าเกิดเป็นเรื่องราวบานปลาย ผลสุดท้ายหลายๆ คนจะเข้าข้างเด็ก โดยที่ไม่มองถึงต้นเหตุและเหตุผลว่าทำไมเด็กถึงโดนทำโทษ
comment99:เคยเจอเหตุการณ์นึงเหมือนกันค่ะ แต่เป็นเรื่องเกี่ยวกับไอแพด คือเรานั่งทานอาหารร้านเดียวกันกับครอบครัวพ่อแม่ลูก(ตัวเล็กๆน่าจะอนุบาล3) เราเห็นเด็กนั่งเล่นเกมในไอแพดอยู่ ตอนแรกมองเพลินๆเห็นเด็กหน้าตาน่ารักดี แต่พอดูไปซักพักเหมิอนเด็กเค้าเล่นเกมแพ้ แล้วเค้าทำท่าฉุนเฉียวมาก แบบโมโหมากอ่ะ ขมวดคิ้วดูหัวเสีย แล้วพยายามจะสู้ต่อ เรานึกในใจ นี่ถ้ายังขืนปล่อยให้เล่นแบบนี้ จะกลายเป็นสอนให้ลูกอารมณ์ฉุนเฉียวทางอ้อมเลยนะ เฮ้ออ พ่อแม่รังแกฉันจริงๆ
comment100:จริงเลย พ่อแม่มีส่วนมากๆ
comment101:สอนอยู่อาชีวะค่ะ มีเปอร์เซนต์น้อยมากที่จะเจอผู้ปกครองสปอยส์ลูก เผลอๆบอกให้เราช่วยอบรมลูกด้วย ตีได้ตามสบาย แฮ่!

แต่บางคนมาแนวเหมือนโยนภาระให้ครูรับผิดชอบ เหมือนเป็นพ่อแม่แค่ทำหน้าที่ให้กำเนิด ลูกเกเรเรียนหนังสือไม่ได้ โทษครูอีกว่าไม่รู้จักอบรมมัน พ่อแม่ส่งเข้าเรียนแล้ว ครูก็ต้องรับผิดชอบซิ ผมทำงานงกๆ จะเอาเวลาที่ไหนไปดูแลมัน...เอิ่ม ถ้ามีลูกแล้วลำบากมากนัก พวกคุณเอ๊งจะมาทำลูกให้มาเป็นภาระครูทำไมฟร่ะ

ครูของเราเองเคยเจอเด็กนักเรียนไปสมัครเรียนที่สถาบันอุดมศึกษาแห่งหนึ่ง แต่เผอิญมันไปเจอหน้าครูเรา เด็กมันไม่ทักโว๊ยเฮ้ย มันหยิ่ง มันคิดว่าอีกเทอมเดียวมันจะจบแล้ว เรื่องไรตรูต้องไหว้ครูเก่าที่มาเข้มงวดกะตรู ตรูไม่อยากอยู่ด้วยหรอก เลยทำเมินไม่เห็น ไม่ทัก ครูเราเห็น แต่ไม่พูดอะไรกับมันมาก...จนกระทั่งออกใบ รบ. ปรากฎว่าเด็กมันไม่ได้ เพราะมันดันติด 0 วิชาครูเราพอดี! ทีนี้เอาไงล่ะ? ค่าเทอมมอบตัวสถาบันใหม่ก็จ่ายไปแล้ว แต่นี่ไม่มีใบ รบ. แล้วตรูจะทำไงดี พ่อตรูต้องว่าแน่ๆ....อย่ากระนั้นเลย โกหกพ่อเราดีกว่า ว่าครูเราแกล้งให้เราติด 0 

พ่อมันก็เชื่อดิ มาฟ้องครูใหญ่ ครูใหญ่ก็เชื่อ...ครูเราค่ะ เพราะอยู่กันมาเป็นหลายทศวรรษ ประกอบกับพฤติกรรมการเรียนเด็ก มีหลักฐานว่าเกเร แต่ครูใหญ่ก็พยายามประนีประนอมให้ แต่พ่อมันดันพาเรื่องไปกันใหญ่ พาทนายมาจะฟ้องครูเรา ถ้าไม่ยอมแก้ 0 ให้ลูกมัน...นั้นแหละ ทำเอาครูใหญ่ยั๊วะโมโห บอกเลยว่า ถ้าไม่เกรงใจจะขึ้นโรงขึ้นศาลก็ฟ้องเอาเลย พร้อมชน แต่คิดดูให้ดีล่ะกัน ว่าลูกคุณจะได้ไปเรียนไหม เสียเวลาอีกเทอมนึงเพื่อแก้ 0 หรือจะยอมเสียเวลาทั้งปี เอาศักดิ์ศรี แต่ให้คนครหาว่าฟ้องร้องครู เพราะโกหกว่าติด 0 เพราะครูแกล้ง
comment102:อาจไม่เกี่ยวกับเนื้อหา แต่อยากบอกว่า เวลาเจอพวกเด็กสปอยล์มาสร้างความรำคาญ หรือมารยาททรามใส่เมื่อไหร่ ผมใส่ตรงนั้น เดี๋ยวนั้นเลย ด่ายันต้นตระกูลเลย เอาให้อาย ไม่กลัวด้วย คนที่ต้องอายคือเด็ก และพ่อแม่มัน สั่งสอนกันมายังไงผมไม่สน แต่อย่ามาระรานผู้อื่น เกลียดมากๆ
comment103:ขอแชร์ครับ เห็นด้วยเป็นอย่างยิ่ง.
comment104:จริง
comment105:เราจะดูเจตนาครูเป็นหลักค่ะ ถ้าทำโทษเพราะมีเหุตผลและตามสมควรเราจะขอบคุณครูด้วยซ้ำ แต่ถ้าไม่ใช่ก็จะเป็นอีกเรื่อง เมื่อเป็นผู้ใหญ่เป็นพ่อเป็นแม่คนแล้วทุกๆเรื่องล้วนต้องใช้วิจารนญาณก่อนใช้อารมณ์หรือแค่ความรู้สึกส่วนตัว 

สมัยเด็กๆรร.ที่เราเรียนมาตั้งแต่อนุบาลยันมอปลายทำโทษด้วยการตีมาโดยตลอด แน่นอนถูกตีอ่ะเจ็บ ที่รู้สึกแย่กว่าคือความอับอาย โดยเฉพาะเมื่อโตแล้ว จะอายเพศตรงข้ามมากเมื่อถูกทำโทษต่อหน้าคนเยอะๆ แต่ก็ไม่ได้โกรธเคืองอะไรครูเลย เพราะที่บ้านพ่อแม่ก็ตีเหมือนกัน เหมือนๆกลายเป็นความเคยชิยว่าทำผิดก็จะโดนตี นานไปก็เฉยๆและยอมรับน่ะ พยายามไม่ทำผิด หรือทำไม่ให้รู้ (ฮ่าๆ)

แต่ที่รร.ลูกพอดีไม่มีการลงโทษด้วยการตี จะมีก็แค่Time out ซึ่งที่รร.เห็นว่าได้ผลดีและเด็กๆเชื่อฟัง คือเด็กๆจะกลัวถูกทำโทษวิธีนี้มาก เพราะเค้าจะอดเล่น อดเข้ากลุ่ม อดร่วมกิจกรรม ถูกแยกจากเพื่อน (ซึ่งอาจะเกิดความรู้สึกแปลกแยกหรืออาย) และเด็กจะมีเวลาได้ทบทวนตัวเองว่าทำอะไรผิด ทำไมครูจึงลงโทษ อันนี้คงเป็นแบบฝรั่งน่ะ
comment105-1:ชอบวิธีทำโทษเชิงสังคมแบบนี้จังครับ
comment106:พ่อแม่สมัยนี้ตามใจเด็กมากจริงๆ บางคนจนโตแล้ว ก็ยังไม่กล้าดุกล้าว่าซักคำ สุดท้ายพอลูกออกนอกลู่นอกทาง ก็มานั่งกุมขมับ ถามว่ากรรมอะไรทำไมลูกเขาถึงเป็นแบบนี้ 

การลงโทษ ถ้าผิดจริง และลงโทษไม่เกินเลยไป เราสนับสนุนเต็มที่เลย ขอให้ลงโทษแล้วอธิบายเหตุผลด้วยว่าผิดตรงไหนยังไง

ปล.เราไม่มีลูก แต่เรามีน้อง 4 คน ที่เรารักมาก น้องคนเล็กนี่ยิ่งแล้วใหญ่เลี้ยงมาเองกับมือ มีคนถามว่าไม่อยากมีลูกเหรอ เราตอบเลย เรามีน้องเราพอละ อิอิ
ปล.2 เราทำหอพักนักศึกษา ประโยคข้างต้น มีผู้ปกครองมาบ่นให้ฟังเป็นประจำ
comment107:รักวัวให้ผูกรักลูกให้ตี แต่ ชั้นว่า ครูตีแรงเกินไปนะ ตีจนห้อเลือด หนักไปแระ ทำโทษวิธีอื่นไม่ได้เหรอ
comment108:เรามองว่าการตีเด็ก ถึงแม้ว่าจะตีด้วยเจตนาดี ยังไงมันก็ไม่ใช่การกระทำที่ดีอะ มันก็จริงที่มันมีคนที่เติบโตมาได้ดิบได้ดีจากไม้เรียว แต่เราว่าสอนแบบนี้มันเหมือนสอนวัวควายอะค่ะ อะไรไม่ดีก็ตีๆๆๆๆ สมัยเราเรียนประถมเขาก็ยังตีอยู่เหมือนกัน แล้วเรามีเพื่อนอยู่สองสามคนที่โดนตีบ่อยจนแบบ เอาสิ ตีก็ตี เดี๋ยวก็หายเจ็บ คือเขามองว่าทำอะไรก็แค่ไปแลกกับไม้ป้าบนึง เรื่องก็จบ อะไรแบบนี้ แล้วพอเราตีลูกบ่อยๆ เด็กจะมองว่า เอ๊ะ แม่ยังตีเราได้เลย อย่างงี้เราก็ไปตีคนอื่นได้มั่งสิ แล้วเขาก็จะไปทำกับเพื่อนแบบเดียวกัน เราเคยเห็นเคสแบบนี้มาแล้ว 

เราคิดว่า ถ้าจะสอนเด็ก ควรจะสอนให้เขามีเหตุผล สอนให้เขาคิดเองได้ว่า สิ่งนี้ไม่ควรทำนะ เพราะมันจะมีผลแบบนี้ๆๆตามมา มันเห็นภาพกว่า แล้วเด็กก็พร้อมจะเข้าใจเหตุผลเรามากกว่าอะ เพราะเรามองว่าข้อห้ามของผู้ใหญ่บางคนอะมันไม่เข้าท่า แล้วที่เด็กถาม หรือไม่ยอมทำ ก็เพราะว่าเขาไม่เข้าใจว่าทำไมต้องทำ เช่น ไม่ให้ไว้ผมยาว พอเด็กถามว่าทำไม ผู้ใหญ่ก็ตอบว่ามันเป็นกฎ แบบนี้คำตอบฟังไม่ขึ้นอะ มันไม่มีเหตุไม่มีผล พอเด็กไม่เข้าใจว่าทำไปแล้วได้อะไร แล้วใครมันจะทำตามกฎล่ะคะ แทนที่จะอธิบายว่ามันเป็นการรักษาความสะอาด เพราะเด็กๆไว้ผมยาวเป็นเหาเยอะ อะไรก็ว่าไป เด็กฟังก็เข้าใจ เขาก็จะยอมทำตาม

ทีนี้ ผู้ใหญ่ก็ต้องมีความอดทน เด็กเขายังอยู่ในวัยค้นหา เขาก็พอรู้อะไรบ้าง แต่เขาก็ยังรู้ไม่มากเท่าเรา มันยังมีอีกหลายสิ่งหลายอย่างบนโลกที่เขาไม่เคยเห็น เราจะมาเหมารวมว่าเขาเกิดมาแล้วเคยเห็นหมดแล้วไม่ได้ คือผู้ใหญ่เกิดมาสามสิบสี่สิบปี เด็กบางคนยังเกิดมาไม่ทันครบทศวรรษด้วยซ้ำ คนที่เกิดมาก่อนก็ต้องใจเย็น ค่อยๆอธิบาย แล้วเขาจะฟังเอง

เราเกิดมาโดนตีจนนับครั้งได้ (แล้วตีนี่คือไม้บรรทัดตีมือนิดเดียว) เราไม่เคยชอบการถูกตีหรือเวลามีใครมาเสียงดังใส่ เราไม่ต้องให้ใครมาถือไม้เรียวคุมเรา แต่เราก็เติบโตมาดี ไม่เป็นภาระสังคมอะ เพราะฉะนั้นเราถือว่าการใช้ไม้เรียวไม่ใช่การเลี้ยงลูกที่ถูกต้องอะ อย่างน้อยถ้าเรามีลูกเราจะไม่ตีลูกเด็ดขาด
comment109:เลี้ยงลูกแบบไหนก็ได้ลูกแบบนั้นครับ จะมีที่สำนึกได้ดี ๆ นั้นยาก
ก็กงกรรมกงเกวียนอยู่ดีละครับ
comment110:ระหว่างครู กะพ่อแม
ผมว่ากลุ่มหลัง รังแกเด็กมากกว่า
แค่ไม่รู้ตัว
ถ้ารู้ตัวคงใม่สปอยล์

ปล - พวกสปอยล์ลูกทั้งหลาย รอสักลูก 20 อาจจะเริ่มเห็นนรกรำไร
comment111:โดนครูตีไม่เคยบอกพ่อแม่นะ

บอกไปก็ไม่มีประโยชน์ มีแต่จะโดนบ่นซ้ำ

ยกเว้นว่า จะเจอครูงี่เง่าจริงๆ งี่เง่าในทีนี้คือไม่ใช่ว่าตีนะ แต่แบบ มาหาเรื่องทั้งๆที่เราไม่ผิด

เหมือนว่าตัวเองเป็นใหญ่อะไรงี้ แบบนี้ก็จะบอกแม่เหมือนกัน
comment112:ผมยังไม่มีลูก เพราะผมยังไม่ได้แต่งงาน ผมยังไม่แต่งงาน เพราผมไม่มีแฟน ผมยังไม่มีแฟน เพราะผมโสด

เท่าที่อ่านแต่ละความเห็นมาทั้งของ จขกท. และคห.อื่นๆ ก็ทำให้ผมเข้าใจว่า

ตอนนี้ดึกมากแล้วผมควรไปนอน เพราะพรุ่งนี้ทำงาน
comment113:
comment114:การตี ไม่ได้สอนเด็กได้ทุกคนครับ เด็กบางคนจะต่อต้าน ยืนยันเลย (จากประสบการณ์ตัวเอง) ผมไม่ทำการบ้านเลยตั้งแต่ ป.2 จนม.3 โดยเฉพาะ ป3-4 ถูกตีแทบทุกวัน จนครูไม่คุยด้วย ตอนจบป.4 โดนโรงเรียนเชิญให้ไปเรียนต่อที่อื่น โรงเรียนบอกกับแม่ผมว่า ผมเป็นเด็ก ที่โรงเรียนคุมไม่ได้ (ผมเลี่อนชั้นสอบไล่ ผ่านตลอด แต่ไม่มีคะแนนเก็บ) ตอนนั้นผมรู้สึก ถูกตีก้อแค่เจ็บแป็บเดียว อาจารย์ ไม่สามารถ เอาปืนมายิงเราได้อยู่แล้ว (ออกแนวลองของกับอาจารย์ด้วย วัดกันไปเลยใครอึดกว่ากัน) โตมาตอนนี้เลยเป็นแค่ sale ขายอุปกรณ์คอม
comment115:ผมก็ได้ดีเพราะ ครูเหี้-ยมันตีครับ 555
มันเป็นผช.สอนเลขครับ ขึ้นชื่อว่าโหดที่สุดในระดับชั้น
ทุกครั้งที่มีสอบผมก็ได้คะแนนเต็มทุกครั้ง การบ้านก็ทำเสร็จครบตลอด เรียกว่าที่ 1 ของห้องเลย
วันนึงมีคนแื่นลืมทำการบ้านมา มันลงโทษตีคนที่อยู่แถวเดียวกับคนที่ลืมทำการบ้านมาหมดทุกคน
โห ตอนนั้น งงมาก เจ็บมากกก อะไรวะ ไร้เหตุผลสุดๆ ทำไรมันไม่ได้ด้วย เพราะมันเก่ง ครูคนอื่นก็เกรงใจมัน
บอกที่บ้านไม่ได้ด้วย เพราะที่บ้านหัวเก่า พ่อเคยบอกว่าถ้าโดนครูตีมาจะโดนตีซ้ำ

จากนั้นมา  ผมก็เบนสายจากวิทยาศาสตร์มาสนใจด้านสิทธิมนุษยชนเลย
ตอนนี้ก็ได้ทุนเรียนต่อโทต่างประเทศด้านสังคมศาสตร์ สิทธิมนุษยชน
มองย้อยกลับไปต้องขอบคุณมันจริงๆ ที่ตีแบบไร้เหตุผลอย่างนั้น อิอิ
comment116:เราลูก 2 วัย 4 กับ 6 ปี ก็ตีนะ เมื่อเช้าก็ตี ใช้กิ่งไม้ตีมือคนละที เพราะ 2 คนชอบทะเลาะกัน แกล้งกัน ชนิดแหย่ให้ร้อง พอน้องร้องก็แหย่ใหญ่เลย เตือนให้หยุด นับ 1 นับ 2 นับ 3 เค้าจะหยุดแป๊ปเดียว สักพักเอาอีก วนลูปเดิม เลยจัดซะคนละที เงียบจนถึงโรงเรียน

แต่ระหว่างทางก็มีการคุยกันนะ สอนสารพัด พอไปถึงโรงเรียนก็พาไปซื้อขนม แล้วก็สอนกันระหว่างทางอีกรอบ เพราะเค้าอารมณ์ดีล่ะ

หรือบางทีก็จะบอกว่าถ้าไม่หยุดดื้อ จะนับแล้วนะ พอนับแล้ว ไม่หยุดก็จะบอกว่าจะตีแล้วนะ ไม่หยุดอีก ตีเลย แล้วก็บอกว่าแม่ให้โอกาศหนูหลายหนแล้ว ก็ยังไม่เชื่อฟัง..

แต่บางสถานการณ์ต้องใช้วิธีกาทำโทษเข้าร่วมด้วยค่ะ เรายังเชื่อว่าถ้าลูกทำผิดต้องโดนทำโทษ และให้เค้าเรียนรู้เรื่องความผิดหวังด้วย

ปล.จะตีลูก ก็กลัวลูกเป็นเด็กมีปัญหา  แต่พอเด็กเกเรก็ว่าพ่อแม่ไม่สั่งสอนอีก
ปล.2 เราเจอเพื่อนๆลูก พ่อแม่ไม่เคยตีลูก เพื่อนลูกก็ดูจะไม่เกรงใจใครเลย
comment117:เราคนหนึ่งที่พ่อแม่ตามใจมาก แต่ไม่เคยว่า ที่ครูตีเรา พ่อบอกว่าเขาดีเพราะสอนเรา
เราเป็นคนมึนค่ะโดนตีประจำ
comment118:สมัยเรียนโดนตีมากมาย ก็ไม่เคยฟ้องพ่อแม่ เพราะฟ้องไปโดนซ้ำ เดี๋ยวนี้ลูกโดนตีมาก็เฉย ๆ มีแต่อธิบายเพิ่มว่าทำไมครูถึงตี
comment119:เด็กสมัยนี้อะนะ?

------------

- ไม่อยากเป็นทหาร แต่พอเรียน รด. ฝึกตากแดดตากฝนหน่อย บ่น โวยวาย

- เรียนลูกเสือสัปดาห์ละครั้ง ตอนบ่ายแก่ๆ เรียนเสร็จก็กลับบ้าน ก็บ่น โวยวาย ร้อน เหนื่อย 

- เดินนิดเดินหน่อย ไม่กี่ร้อยเมตร บ่นร้อน เหนื่อย ไม่ไหวแล้ว ทำไมต้องเดิน

- อยู่ในห้องเรียน เขาให้ปิดมือถือ ไม่ก็เปิดสั่นแล้วปิดเสียง แต่ไม่ทำแถมนั่งแชท นั่งเล่นเกม พอครูดุ หรืออาจารย์ในคลาสแกล้งแซวให้อายเพื่อนๆ หน่อย หาว่าแกล้ง

- เดินกดมือถือบนทางสาธารณะแบบไม่เกรงใจใคร แถมพอเตือนให้หลบหน่อย มีชักสีหน้าใส่

- ฝึกงานหรือเพิ่งมาทำงานใหม่ๆ รุ่นพี่สอนงานจริงๆ จังๆ ก็บอกเขี้ยว พอไม่สอนจริงๆ จังๆ ทำไม่ได้ ก็โวยใน social media ว่ารุ่นพี่ใจร้ายไม่สอนเลย

ฯลฯ

--------------

บ้านเราไม่ได้มีปัญหาเฉพาะมนุษย์ป้า - มนุษย์ลุงหรอกครับ

ยังมีปัญหาเด็ก Gen ME อีกด้วย ( ความหมายสากลคือเด็กที่เกิดหลังปี 2000 แต่ผมขอถอยไปยันปี 1990 ละกัน จะว่าไปเห็นฝ่ายบุคคลในพันติ๊ปจะบ่นกันเยอะกับเด็กที่เกิดยุคหลัง 1990 เป็นต้นมา )

เหนื่อยนิดลำบากหน่อย บ่น โวย ทิ้งงาน ทิ้งหน้าที่ไปดื้อๆ

------------

บางทีผมก็อยากให้เอา idea ของ พล.อ.ประยุทธ์ สมัยเป็น ผบ.ทบ. ( ไหนๆ ตอนนี้ก็ได้เป็นนายกฯ + หน.คสช. แล้ว ไม่มีใครกล้าแย้งแน่ๆ ) ที่บอกว่าต่อไปถึงเรียน รด. ครบ 3 ปี ก็ยังต้องเป็นทหารเกณฑ์ แต่ละวันประจำการลง มาประยุกต์ใช้ ให้เด็กไทยต้องผ่านความลำบากเสียบ้าง

ผมไม่รู้นะ ใครมีประสบการณ์เลวร้ายกับ รด. หรือทหารเกณฑ์หรือเปล่า แต่คนรอบตัวที่ผ่านประสบการณ์นั้นมา ทุกคนบอกตรงกัน ว่า 2 เดือนของการเป็นทหารใหม่ ฝึกกันแบบไม่ได้เห็นโลกภายนอก มันเปลี่ยนแปลงพฤติกรรมได้จริงๆ

- คนที่เคยติดเกม วันๆ อยู่หน้าคอม พอผ่านการเป็นทหารปุ๊บ หันไปออกกำลังกายมากขึ้น ( ดีต่อสุขภาพไหม? )

- บางคนไม่ชอบทำงาน ไม่เคยคิดทำงาน ปลดมาแล้วอยากหางานทำ จากความเคยชิน อยู่กองร้อยมีโน่นนี่นั่นให้ทำ มีเบี้ยเลี้ยงเงินเดือน ( ลดการพึ่งพาทางบ้าน )

- บางคนเคยสูบจัด ดื่มจัด เข้าไปในนั้น ออกมายังสูบ ยังดื่ม แต่อยู่ในปริมาณที่ลดลงกว่าตอนก่อนเข้าไป ( ทั้งๆ ที่พ่อแม่ทั้งสอน ทั้งด่า แต่ไม่เคยฟัง )

----------------

ผมเปรียบเทียบเฉยๆ นะครับ การฝึกทหาร ก็คล้ายๆ กับการตีนั่นแหละ แต่มันหนักกว่า hardcore กว่า

แต่ก็ได้อะไรเยอะเหมือนกัน ในสิ่งที่พ่อแม่พยายามสอนแต่สอนไม่ได้

เหตุผลสอนได้ครับ แต่การสอนอย่างนุ่มนวลให้เห็นผลไว มันทำยาก เลยต้องมีไม้แข็งมาประกอบด้วย 

คนไทยเขาถึงได้มีคำสอนผู้ปกครอง ( ตั้งแต่ผู้นำประเทศ ลงมาถึงพ่อแม่ ญาติผู้ใหญ่ที่ปกครองบุตรหลาน ) ว่าต้องมีทั้งพระเดชและพระคุณ ซึ่งทางวิชาการ มันคือการลงโทษและการให้รางวัล หรือไม้แข็งกับไม้อ่อนนั่นแหละ

ถ้าใช้แต่พระเดช ผู้น้อยจะกลัวและเกลียด ถ้ามีแต่พระคุณ ผู้น้อยจะเหลิงและลามปาม

2 สิ่งนี้ ต้องใช้คู่กัน อย่างที่หลาย คห. บอกว่าการตีเด็กทำได้และควรทำ แต่ 1.อย่าตีด้วยอาการเกรี้ยวกราดแบบระบายอารมณ์ 2.ตีเสร็จแล้ว สอนด้วยว่าผิดอะไร 3.ใช้การตีเป็นมาตรการสุดท้าย หลังจากที่เคยตักเตือนมาแล้ว แต่บุตรหลานยังทำผิดซ้ำซาก

-------------

คนสมัยนี้ไม่เข้าใจ สบายจนเคยตัว แล้วก็พาลว่าของเก่ามันล้าหลังไปหมด

เห้อ....

ปล.ผมเกิด 1985 ผ่านยุคสมัยของไม้เรียวครับ และเข้าใจดีระหว่างคนที่เอะอะๆ ก็ตี กับคนที่ตีด้วยเหตุผล Feeling มันคนละเรื่องเลย ( พวกแรก เด็กจะต่อต้าน ถึงไม่แสดงออกแต่ก็ดื้อเงียบ และจะจำไปจนโตในทางเลวร้าย แต่พวกหลัง เด็กอาจจะไม่ต่อต้าน หรือถึงจะต่อต้านในเวลานั้น แต่พอโตขึ้นมา จะรู้สึกขอบคุณที่ผู้ใหญ่อบรมเราให้โตมามีนิสัยที่ดี )

ปล.2 ผมไม่เชื่อในแนวทาง Liberal ครับ เชื่อใน Rule & Order มากกว่า 

"อบรมคนเถื่อน ขั้นต้นจงใช้กำลังเข้ากำราบ แต่หลังจากนั้นจงใช้เหตุผลสั่งสอน" 

ผมจำไม่ได้แล้วว่าใครกล่าวคำคมนี้ แต่ผมเห็นด้วย เพราะเด็กๆ เกิดมา ก็เป็นคนเถื่อนทั้งนั้น ทำอะไรตามสัญชาตญาณ ตามความอยาก ใครอธิบายอะไรก็ไม่ฟัง

ต่อมาได้รับการอบรมสั่งสอนและการลงโทษเมื่อทำผิด จนทำตามบรรทัดฐานสังคมได้อย่างเคยชิน นั่นแหละถึงจะเปลี่ยนจากคนเถื่อน เป็นคนมีอารยะครับ
comment119-1:งั้นเริ่มที่เอาคุณไปเกณฑ์ทหารก่อนเลยครับ
comment120:เข้าใจว่า  ตี ไม่ใช่ทางออก  แต่ผมเห็นความเเตกต่างระหว่างยุด  ครูถือไม้เรียว    กับยุค  ครูถือไอแพด
คุณเห็นความแตกต่างกันบ้างไหม  ??  คุณภาพของคน 2 ยุคนี้ต่างกันมากนะ
comment121:เอาที่ผมเขียนในกระทู้เก่ามาลงดีกว่า

http://m.pantip.com/topic/32343713

--------------

[บทความพิเศษ] จาก "ริบไม้เรียว" ถึง "ดรามาเทควันโด้" เรากำลังให้เด็กไทย "สบายจนอ่อนแอ" หรือเปล่า?

By : TonyMao_NK51
E - Mail : tonymao_nk51@hotmail.com
Facebook : TonyMao Nk



เห็นกระแสน้อง ก. ( บวกด้วยพ่อแม่รังแกฉัน ) กับโค้ชสุดเขี้ยวจากเกาหลี

ทำให้ผมนึกถึงสิ่งที่ได้ยินมาบ้าง เจอกับตัวบ้าง เกี่ยวกับพฤติกรรมของเด็กที่เปลี่ยนไป หลังยุคที่ ศธ. ห้ามครูตีนักเรียน ตั้งแต่ปี 2544 เป็นต้นมา

หลายปีมานี้ ฟังจากครูเก่าๆ หรือผู้หลักผู้ใหญ่ที่ผ่านทั้ง 2 ยุคมา มักจะพูดตรงกันว่า..เด็กยุคห้ามตี 1.ความอดทนต่ำ 2.สัมมาคารวะไม่มี

พอลงโทษแบบอื่นๆ ที่ทำได้ เช่น หักคะแนน ให้ 0 ร มส ไปจนถึงไล่ออก แทนที่จะสำนึก กลับกลายเป็นวีรกรรมโห่ฮา ไปโอ้อวดในกลุ่มเพื่อนๆ ได้อีก

พ่อแม่บางคน เห็นลูกถูกลงโทษแบบนี้ ไม่เข้าใจ ก็มาโวยวาย ร.ร. บอกว่าสอนยังไง ทำไมลูกชั้นอ่านไม่ออก เขียนไม่ได้ ติด 0 ฯลฯ แล้วก็โทษครู

ใครจะว่าไงผมไม่รู้ ผมนึกถึงสมัยตัวเองยังเป็นเด็ก จำได้ว่าก่อนไปเรียน 1.ตารางเรียนต้องจัดให้เรียบร้อย หนังสือต้องครบทุกวิชาในวันนั้น 2.การบ้านต้องทำให้เสร็จ 3.บทเรียนต้องทบทวนเสมอ เช่นเขียนให้ถูก ท่องศัพท์ให้ได้

ไม่ใช่ว่าผมคิดดีทำดีแต่เกิดหรอกครับ ( ความจริงผมเป็นพวกต่อต้านสังคมนะ หลายท่านคงทราบ ) แต่เพราะสั้นๆ "ผมกลัวโดนตี" และเชื่อว่าหลายคน ตอนเป็นเด็กคงคิดแบบนี้ แต่โตมาก็เข้าใจ 

ไม่ใช่อ่านไม่ออก เขียนไม่ได้ บวกลบคูณหารเลขทั่วๆ ไปไม่เป็น แบบทุกวันนี้ ที่ไม่ว่าจะปล่อยขึ้นชั้นไประดับสูงกว่า หรือไล่ออกจากระบบ ร.ร. ก็เป็นปัญหาสังคมอยู่ดี

ตอนนั้นอึดอัดนะครับ ไม่อยากเป็นเด็กเลย เห็นผู้ใหญ่สบายจัง แต่งตัวสวยๆ หล่อๆ ไม่เห็นถูกกฏระเบียบอะไรควบคุม จนโตมาเป็นผู้ใหญ่นี่แหละ เข้าใจคำที่เขาว่า "โลกของผู้ใหญ่มันโหดร้าย" จริงๆ เลย

โลกของเด็ก ทำผิดอาจจะแค่โดนไม้เรียว ( ไม่นับพวกซาดิสต์ วิปริต เอาไม้หน้าสาม โต๊ะ เก้าอี้ ฯลฯ หวด ) แต่สักพักก็จะมีคนมาปลอบ หลายๆ ครั้งก็เป็นครู หรือพ่อแม่ที่ตีเด็กเองนั่นแหละ ทายาให้ ปลอบไปสอนไปว่าทำผิดอะไรถึงต้องถูกตี

ถ้าเป็นโลกของผู้ใหญ่ จะหาใครปลอบ? มีแต่คนจะซ้ำเติมเสียมากกว่า คุณเรียนไม่ดี ความรู้ไม่แน่น คุณไปสมัครงาน เขาก็ไม่รับ หรือถึงรับ ด้วยการแข่งขัน หรือความหมั่นไส้กันเองในองค์กร ( การเมืองในองค์กร ) ถ้าคุณทำผิดแม้เล็กน้อย นอกจากเขาจะไม่ปลอบคุณแล้ว ยังอาจใส่ไฟขยายความเพื่อบีบคุณออกด้วย

หรือถ้าไปทำผิด กม. บ้านเมือง อาจจะติดคุกติดตะราง ไม่ได้มีคนมาโอ๋แบบตอนเด็กๆ เลย

-----------------

อีกเรื่องหนึ่ง มีคนวิจารณ์ว่าโค้ชโหดมาก พอน้อง ก. จะตอบ ก็โดนตบ โดนเตะ จนหมดแรงกองกับพื้น

ทำให้นึกถึงการฝึกทหารก็ดี รด. ก็ดี ที่เอะอะๆ ก็ซ่อม ( คนที่ผ่านหลักสูตรพวกนี้มาคงนึกออก ประเภทเช้ามาเจอหน้าครูฝึก บอกขอวิดพื้น 20 ก่อน พอครูฝึกถามว่ารู้ไหมเพราะอะไร ผู้เรียนบอกไม่รู้ โดนอีก วิดพื้น 10 หรือจะปล่อยกลับบ้านแล้ว หน้าค่ายเอาซะหน่อย วิดพื้น 30 ฯลฯ ) หรือบางคนโดนครูฝึกเตะ ตบ แล้วให้วิดพื้นบ้าง ม้วนหน้าม้วนหลังบ้าง แล้วคนนอกที่ดูก็ไม่เข้าใจ หาว่าป่าเถื่อน โหดร้าย

ผมเคยถามคนที่ผ่านระบบพวกนี้มา เขาบอกว่า ที่ต้องทำเช่นนี้ "เพื่อให้กำลังพลทนความกดดันได้ทุกรูปแบบ" บางคนร่างกายแข็งแรง สุขภาพดี แต่พอเจอสภาวะถูกกดดัน ปั่นประสาท สงครามจิตวิทยาเข้าหน่อย สติแตก ไปไม่เป็น คนแบบนี้นอกจากจะเอาตัวไม่รอดในสนามรบแล้ว ยังจะพาเพื่อนร่วมหน่วยตายหมู่ด้วย

ซึ่งจะว่าไป สังคมของผู้ใหญ่ มันก็สนามรบกลายๆ นี่แหละ ถึงจะไม่ได้เอาปืนมายิงกันตรงๆ แต่สภาวะกดดัน คุมเชิง ระแวงระวัง และการถูกกระทำโดยไร้เหตุผล มีอยู่ทุกอณูในโลกของผู้ใหญ่

เคยไหม? เจอเจ้านายบ่นโดยที่ตัวเองไม่ผิด , เคยไหม? ทำผิดเล็กๆ น้อยๆ แต่ถูกเพื่อนร่วมงานใส่ไฟเสียใหญ่โต , เคยไหม? เพิ่งทำงานใหม่ๆ ยังไม่คล่อง แต่ถูกรุ่นพี่ดุด่าราวกับไปทำชั่วร้ายแรง , เคยไหม? ค้าขายเองแล้วเจอลูกค้าแย่ๆ แต่ถ้าโวยวายมันก็เอาไปใส่ร้ายป้ายสี 

ใช่! เราอาจไม่ผิด แต่บางครั้งการหักเอาซึ่งๆ หน้า ตัวเรานี่แหละจะตายก่อน บางคนบอกกลัวอะไร ถ้าที่นี่ไม่ดี ก็ออกไปทำที่อื่นสิ! ต้องบอกเลยว่า สังคมการทำงานจริงของผู้ใหญ่เป็นแบบนี้ทุกที่ "ยิ้มซ่อนมีด" เป็นเรื่องธรรมดา

ถ้านิดๆ หน่อยๆ ท้อ น้อยใจ ก็ลาออก หรือเปลี่ยนกิจการที่จะค้าขาย แล้วเมื่อไรมันจะก้าวหน้า หรืออย่างน้อยที่สุดคือยืนอยู่ได้ด้วยตัวเอง

อย่าลืมว่าอายุมากขึ้น สังขารมีแต่จะทรุดโทรมลง บางคนกว่าจะรู้ตัว ก็แก่ชราเสียแล้ง

--------------

บางคนอาจจะถามว่า เด็กเกเรก็มีทุกรุ่น การตีเด็กไม่เห็นช่วยให้หายเกเร

ตรงนี้เชื่อว่าผู้ใหญ่หลายคนที่เคยเกเรมาก่อน น่าจะเห็นอย่างที่ผมเห็น คือเมื่อจบไปแล้ว กลายเป็นบรรดา "เด็กหลังห้อง" นี่แหละ ที่มักกลับมาเยี่ยมครูที่เคยดุด่าและตีพวกเขา แล้วก็บอกว่าถ้าไม่โดนเคี่ยวเข็ญ คงไม่มีวันนี้ ( เด็กหลังห้องใช่ว่าจะต้องล้มเหลวทุกคน บางคนประสบความสำเร็จมากกว่าเด็กหน้าห้องก็มี )

ทั้งๆ ที่ตอนเรียน ก็เด็กหลังห้องนี่แหละ ลับหลังแอบนินทา ตั้งฉายา ล้อเลียนครูที่ชอบดุด่าและถือไม้เรียวไล่หวดพวกเขา 

---------------

ทั้งหมดที่เขียนมานี้ ไม่ได้เน้นไปที่กรณีที่เป็นข่าว แต่หมายความรวมถึงหลายๆ กรณีที่ผ่านๆ มา

- เรารังเกียจการสั่งสอนเด็กด้วยความรุนแรง ถามว่าตลอดชีวิต เด็กจะไม่เจอกับความรุนแรงเลยหรือเปล่า? 

- เรารังเกียจการกดดัน ปั่นประสาท ข่มขู่เด็ก ถามว่าตลอดชีวิต เด็กจะไม่ถูกกดดัน กลั่นแกล้งเลยหรือเปล่า?

- เรารังเกียจการท่องจำ ถามว่าถ้าไม่จำหลักพื้นฐาน ( Knowing Pattern ) ให้แน่น คนๆ นั้นจะมีทรัพยากรพอที่จะนำมาฝึกฝนในขั้น "ความเข้าใจ" ( Understanding ) เพื่อไปถึงขั้น "ใช้เป็น" ( Applied ) ได้หรือเปล่า?

-------------

แทนที่จะหวาดกลัวความรุนแรง ก็น่าจะให้ฝึกฝนให้คุ้นเคยกับความรุนแรง ( ในระดับที่คุมได้ ) จะดีกว่าไหม?

เพราะโลกแห่งความเป็นจริง มันมีแต่ความโหดร้ายครับ

------------

~เขียนบน S4 Zoom~ เมื่อ 19-07-2014
comment121-1:สุดยอดครับ เขียนได้กระจ่างโดนใจผมมาก
comment121-2:เห็นด้วยค่ะ โดยเฉพาะท่องจำ การเรียนภาษาที่สองที่สามถ้าไม่ท่องจำคงยาก จะให้อาศัยความเข้าใจคงไปไม่ถึงจุดนั้น ขนาดเราคนไทยแท้ๆ เข้าใจภาษาไทยยังไม่หมดทุกคำเลยค่ะ บางทียังแอบงงเลย ฮี่ๆ
comment121-3:เสียดายมากที่เป็น ความคิดเห็นท้าย ๆ ไม่เช่นนั้นต้องเป็น Top Vote แน่ ๆ  มันตอบสภาพความเป็นจริงบนโลกที่ชัดเจนที่สุด...
comment121-4:จริงที่สุด ได้มาอ่านข้อความนี้ภายหลังไปกินข้าวกับเพื่อนชั้นประถมที่ไม่ได้เจอกันมา 26 ปี มีเพื่อนคนนึงเป็นเด็กหลังห้องตัวจริง สมัยเรียน หนังสือหนังหาอ่านยังไงก็ไม่เข้าหัว ต้องสอบซ่อมหลายรอบ ครูต้องบังคับให้มาคัดลายมือต่อหน้าครูทุกวันเสาร์ พ่อแม่เป็นแรงงานก่อสร้าง พอจบ ป. 6 เพื่อนคนนี้ต่อโรงเรียนใกล้บ้านที่ได้ชื่อว่าเป็นโรงเรียนที่รวมเด็กเกย์ (แต่เชื่อมะว่าเศรษฐีเจ้าของค่ายเพลงยักษ์ใหญ่ก็จบจากที่นี่) ตอน ม.ต้นยังได้เจอกัน เพื่อนก็ไปรับจ้างเป็นกระเป๋ารถสองแถว หารายได้พิเศษ แล้วหลัง ๆ ก็ไม่ได้เจอกัน จนเราย้ายบ้าน ได้กลับไปเจอเพื่อนคนนั้นตอนนี้เป็นเถ้าแก่ รับเหมาก่อสร้าง ผ่านร้อนผ่านหนาวมาเยอะ (มีลูกสาวที่กำลังจะแต่งงาน ในขณะที่ลูกฉันเพิ่งอายุได้ขวบเดียว ก็แหงหละทำผู้หญิงท้องตั้งแต่อายุ 16) เพื่อนบอกว่าที่ได้ดีทุกวันนี้เพราะไม้เรียวของครูในวันนั้นและการเคี่ยวเข็ญให้ไปคัดลายมือ 100 จบวันเสาร์นั่นแหละ ....... เรื่องนี้มันสะท้อนสิ่งที่คุณเขียนมาก ๆ
comment122:สมัยผมเรียน ผมถูกตีบ่อยๆ แต่ไม่เคยบ่นอะไร เพราะเราทำผิดจริง  แต่มี 2 หน ที่พ่อผมไม่พอใจ เรื่องที่ถูกคุณครูทำโทษ

ครั้งที่ 1 สมัย ป.2-3 ลืมเขียนวันที่ในการบ้าน จำไม่ได้ว่า หน้าไหน แต่ที่แน่ๆ ประมาณ 100 กว่าหน้า คุณครูเลยตีมือตามจำนวนหน้าที่ลืมเขียนวันที่ในหน้านั้นๆ ตีมือร้อยกว่าที ถึงจะตีไม่แรงมาก แต่ตีซ้ำๆกัน ทำให้มือผมบวม เจ็บ จับอะไรแทบไม่ได้ กลับไปบ้านพ่อผมเห็น พ่อผมไม่พอใจ วันรุ่งขึ้นเลยไป รร.เลย ไปแจ้ง ผอ. คุณครูจึงถูกเรียกมาว่ากล่าวตักเตือน (ร้องไห้ด้วยคุณครูที่ทำโทษผม)

ครั้งที่ 2 สมัย ม.ต้น ตอนนั้นทำผิดอะไรสักอย่าง จำไม่ได้ครับ โดนเรียกไปหน้าหอประชุม โดนคุณครู เอาไม้กระบี่ กระบอง (ที่ใช้เรียนกระบี่กระบองนั่นแหล่ะครับ) ตีที่หลัง (ย้ำตีที่หลังนะครับ ไม่ใช่ก้น) ประมาณ 10 ที มันเจ็บมากกกก น้ำตาแทบไหล หลังแดงเป็นรอยจ้ำๆเลย นั่งพิงอะไรไม่ได้เลย กลับบ้านไป พ่อรู้ พ่อผมไม่พอใจ ไปที่ รร.อีก ไปบ่นครูที่ทำโทษ ว่าตีที่หลังเด็กได้ยังไง ไม้ก็ตั้งอันเบ้อเร่อ เกิดไปโดนกระดูกสันหลังขึ้นมาทำยังไง รับผิดชอบไหวไหม ทำไมไม่ตีก้น ถ้าตีก้นจะไม่ว่าเลย มีที่ไหน ทำโทษตีที่หลัง 

พ่อผมไม่ใช่คนโอ๋ลูกนะครับ ทำผิดอะไร โดนด่า โดนตีซ้ำด้วยซ้ำ แต่บางครั้งคุณครูก็ทำเกินกว่าเหตุจริงๆ 

แต่ปัจจุบันนี้ เด็กก็โดนโอ๋มากเกินไปจริงๆนั่นแหล่ะ
comment123:เราแนะนำให้ดูรายการของ kate plus 8 ค่ะ นางมีลูก 8 คน เลี้ยงลูกคนเดียว หย่ากับสามีเพราะความคิดไปคนละทางกัน
คือนางระเบียบมากค่ะ ด้วยความที่ลูก 8 ลูกแฝดคู่แรก 2 แล้วก็มีแฝด 6 ต่อมา นับถือนางเลยค่ะ
comment124:คิดว่าการตีก็อาจจะยังมีอยู่ เรามองว่าถ้าเกิดบอกก่อนว่าจะตีเพราะอะไร ให้เด็กเข้าใจเหตุผลก่อน ตีไม่ให้เจ็บตัวเกินไป เช่น ไม่ทำการบ้านไม้บรรทัดตีมือสองที คือต้องบอกไว้ก่อนว่าคราวหน้าถ้าทำผิดอีกจะตีนะ ครั้งแรกเตือนก่อน แล้วก็ไม่ตีแบบระบายอารมณ์โกรธเด็ก สมัยเรียนมีวิชาเกี่ยวกับการดูแลเด็ก อาจารย์บอกว่าเคยไปเมืองนอก ฝรั่งไม่ตีลูกจริงแต่ก็ดุลูกเหมือนกัน คือทำถลึงตาใส่แล้วลูกก็จ๋อยๆ หยุดพฤติกรรมนั้นไป เหมือนกับคนไทยเรารับเขามาแล้วเข้าใจผิดว่าไม่ตีคือไม่ลงโทษ จริงๆ แล้วไม่ใช่ฝรั่งเขาใช้วิธีอื่น
  แล้วล่าสุดคือไปอบรมกับจิตแพทย์มา คือหมอบอกว่าสิ่งที่จะมีผลต่อจิตใจของเด็กจริงๆ คือคำพูดที่ทำร้ายจิตใจมากกว่า ก็มาคิดจริงๆ ว่าเออสมัยก่อนโดนแม่ตีก็ลืมๆ ไปละ แป๊บเดียวก็วิ่งเล่นสบาย แต่โดนแม่ด่าแล้วบางทีโตเป็นผู้ใหญ่แล้วยังแอบเก็บเอามาคิดน้อยใจ คือถ้าเราเป็นแม่เด็กก็คงจะรับได้ถ้าครูตีแบบลูกเราทำผิดจริงนะ แล้วก็ไม่แรงเกิน แต่ถ้าครูมาด่าลูกเราเกินเหตุ หรือเอาปมด้อยมาทำให้ได้อับอายอันนี้คงจะต้องมีเรื่องกันแน่นอน
comment125:ครูๆ โรคจิตก็เยอะนะครับ ห้ามตีนะถูกแล้ว
comment126:เห็นด้วยค่ะ ตอนเด็กนี่ครูสอนวิชาภาษาอังกฤษ อย่างโหด
หยิกหูที แทบขาด น่ากลัวมากก
comment127:จริงค่ะพ่อแม่มีส่วนจริงๆ ขอเล่าหน่อยเป็นเรื่องของลูกพี่ที่ทำงานคนนึง พ่อแม่เค้าเลี้ยงแบบตามใจมากกกกกกกผู้ใหญ่ยอมทุกอย่าง
เล่นพ่นน้ำลายใส่ผู้ใหญ่ก็ไม่มีใครห้าม พูดจาเลียนแบบผู้ใหญ่ไม่มีใครว่า หนำซ้ำกลับเอ็นดูเด็กเห็นดีเห็นงามชอบใจซะอีก
มีแค่เราที่ไม่เอ็นดูเด็กคนนี้ ไม่ใช่ว่าไม่ชอบเด็กแต่เรามีหลานและเคยเลี้ยงหลาน
รู้ดีว่าเด็กควรได้รับการอบรมแบบไหน เราเลยไม่เคยเห็นดีเห็นงามกับเรื่องที่เด็กคนนี้โดนสปอย

มีอยู่วันนึงลูกพี่คนเดิมนี่ล่ะพูดใส่เรา(ซึ่งเราเป็นคนเจ้าเนื้อ) ว่า อีอ้วน เราอึ้งเลย
แต่อึ้งกว่าคือคนรอบข้างในนั้นดันกลับหัวเราะในสิ่งที่เด็กพูด คืออึ้งมากไม่คิดว่าไอ่ผู้ใหญ่มันจะเห็นดีเห็นงาม
เราเลยดุเด็กคนนี้ต่อหน้าแม่ว่า "หนูพูดอย่างนี้มันไม่ดีนะคะ ต่อให้พูดกับเพื่อนหรือคนอื่นๆมันไม่ดี คนอื่นเค้าจะว่าว่าหนูพูดไม่เพราะเป็นเด็กไม่ดี"
คนรอบข้างหัวเราะอีกคิดว่าเราโกรธเรื่องเด็กว่าเราอ้วน แต่เปล่าเลยเราไม่ได้คิดอะไร
แต่ที่เราดุเพราะอยากให้เด็กรู้ว่าไม่ควรพูดจาแบบนี้ใส่คนอื่น ไม่ว่าจะเพื่อนน้องเค้าหรือผู้ใหญ่คนอื่นๆ
นี่ถ้าเป็นหลานเราเราตีตายเลยนะพูดจาแบบนี้
comment128:เห็นด้วยคะ 
เพื่อนก็เลี้ยงลูกตามใจ
เวลาเด็กไม่ได้อะไรดั่งใจ ก็ร้องกรี๊ดๆ ขว้าง ปา ข้าวของ
อะไรยุใกล้มือก็ขว้าง !!! ดึงผมแม่ กัดแขนพ่อ
ร้องไห้ !!! เห็นแล้วเพลีย เข้าใจนะคะว่า รักลูก แต่ แบบนี้ก็ไม่ไหวป๊ะ

หลายครั้งที่เราบอกเพื่อนว่า อย่าตามใจ !!! เดวเสียคน ก็โดนตรอกกลับมา ว่าเรายังไม่มีลูก เราไม่รุ้หรอก

ก็คงจะจริง !!!!! 
เด็กสมัยนี้น่ากลัว !!!
comment129:เด็กสมัยก่อน กลายเป็นผู้ใหญ่สมัยนี้ ทำให้บ้านเมืองเป็นแบบนี้

ลองให้โอกาสเด็กสมัยนี้ดูบ้างว่าบ้านเมืองจะพัฒนาไปทิศทางไหน
comment130:ผมยอมให้ครูตี แม่ตีแบบมีเหตุผลรับได้
แต่มันมักจะมีครูจำพวกหนึ่ง บ้าอำนาจ ทำอะไรผิดเล็กน้อยก็ตีทำอย่างกับคนเป็นหมา ถ้าพูดจะไม่ฟังยังไงยังงั้น
อย่างเดินดูหนังสืออยู่ แล้วไม่เห็นครูก็เดินชน เขาเอาของแข็งตีหัวอย่างแรง แล้วไอ้ครูคนนี้ชอบทำอย่างงี้กับเด็กทุกคน ทำอะไรไม่พอใจเขาจะตีหัว
บางวันจะพกไม้เรียวอันใหญ่ ฟาดเด็ก วันนั้นมีเพื่อนในห้องตอบคำถามไม่ได้ เขาตั้งใจฟังแล้วแต่ยังทำไม่ได้ โดนฟาดขาลาย 
แทนที่จะโทษตัวเองว่าสอนไม่รู้เรื่อง ก็ไปทำโทษเด็กซะอย่างงั้น
comment131:ตอนประถมผมกับเพื่อลงไปเดินเล่นริมสระน้ำตอนครูไม้อยู่
พอโดนจับได้ครู้ใช้ฟุตเหล็กฟันเข้าที่มือ ผมหนักสุดบาทลึกลงไปในมือเลย
แต่ก็ไม้ด้ติดใจอะไรเพราะเราทำผิดจริง

อีกทีก็มัธยม มีอีกหลายท่าครับ ทั้งยำเล็บมือนาง กำปั้นทุบหลัง บิดหู ฟุตเหล็กเคาะหลังนิ้ว

แต่ผมก็ยังเชื่อว่าการตีทำให้เด็กมีจิตสำนึกมากขึ้น 
หมายถึงตีเพื่อลงโทษในความผิดที่สมควร บอกเหตุผลให้เด็กรู้ ก่อนลงโทษมันก็ได้ผลอยู่นะ
ปล. อยากมีลูกใจจะขาดแต่มีไม่ได้ซักที ใครใจดีมาเป็นแม่ของลูกให้หน่อย
comment132:ผู้หลักผู้ใหญ่ที่ได้ดี เป็นคนดี ในสมัยนี้ เมื่อก่อนพวกเขาก็เคยโดนตีด้วยไม้เรียวมาก่อนไม่ใช่หรือ

ก็อย่างว่าแหละ ยุคสมัยมันเปลี่ยนไป ตามกาลเวลา

"สังคมดัดจริต" ขึ้นทุกวัน
comment133:เด็กสมัยนี้ต้อง "โอ๋" จริงๆ ขาดความมุมานะ ขาดความมุ่งมั่น ขาดความเอาจริงเอาจัง ขาดความรับผิดชอบ 

ผมสอนเด็กสมัยนี้ต่างจากสมัยก่อนจริงๆ เด็กสมัยนี้ชอบอะไรที่ง่ายๆ สบายๆ เศร้าเลยครับ
comment134:สมัยก่อน วิชาคณิตศาสตร์กับภาษาอังกฤษอิฉันโดน ครูตีประจำคะ เนื่องจากอิฉันโง่มาก โดนตีเกือบทุกครั้งที่มีเรียนวิชานี้  แต่ต้องขอบคุณอาจารย์สองท่านนะคะ ที่ทำให้อิฉัน เก่งได้ แต่เลขยังโง่อยู่คะแต่คิดเลขอะไรพวกนี้แม่นอยู่ จะเล่าให้ฟังแล้วกัน เป็นเคสของเด็กแถวบ้าน ที่ลูกนางปั้นเรื่องขึ้นมาโกหก ว่าอาจารย์ สอนภาษาอังกฤษตี ไม่แจก ชีทให้(ไม่รู้เด็กๆจะเรียกว่าอะไรนะคะ) แม่นางเลยไปเอาเรื่องอาจารย์คะ นางจะเอาอาจารย์ออกให้ได้ คราวนี้ผอ เลยเรียกทั้งหมด ที่อยู่ในเหตุการณ์ มาเล่าให้ฟัง ซึ่งวันนั่น ครูฝึกสอนอยู่พอดีคะ แล้วอยู่ในเหตุการ์ณด้วย เล่าว่าน้องคนนี้ไม่สนใจอาจารย์สอนเลย คุยตลอดแกล้งเพื่อนตลอดเวลาเค้ามาสอนก็ไม่ฟัง น้องเลยโดนครูตี แต่แม่นางคะไม่เชื่อ หาว่าน้องฝึกงานคนนี้โกหก แล้วแม่นางบอกว่าลูกเค้าไม่ตอxxxคะ เจอ ผอ สวนกลับมาว่า คุณพูดมาได้ไงว่าเด็กไม่ตอxxx คุณรู้จักลูกคุณ ดีพอ เวลาอยู่ โรงเรียน หรอคับ เราได้ยินกับแม่เรา เรายังอยากหัวเราะมาก แต่ได้อมยิ้มอย่างเดียว ตกลงกันไปตกลงกันมาไม่ได้คะ สรุป นางให้ลูกนางออกจากโรงเรียนนี้  ที่เรากับแม่เราเค้าข้าง อาจารย์เพราะว่าคนในซอยบ้านรู้คะว่า นางปกป้องลูกนางทุกอย่างปกป้องแบบไม่มีเหตุผลด้วยบ้างทีนะ
comment135:หลงประเด็นเจ้าของกระทู้กันหมดแล้ว เขาคุยเรื่องการเลี้ยงลูก สปอยล์ลูก มาตอบกันแต่โดนตีไม่โดนตี

อย่าอ้างต่างประเทศมากเลยค่ะ เราก็เคยใช้ชีวิตอยู่ต่างประเทศ ไปเที่ยวต่างประเทศ เคยไปพักอยู่กับครอบครัวคนต่างชาติ
ที่นั่นกฏระเบียบ การเลี้ยงเด็กจุกจิกและจริงจังกว่าที่ไทยมาก เด็กบ้านเราไม่กี่ขวบก็มีเฟส เล่นเน็ต มีมือถือกันหมด พ่อแม่ซื้อให้
ที่นั่นก่อนพ่อแม่จะให้เขาต้องดูอายุ วุฒิภาวะ มีการทำสัญญาหรือข้อตกลงกันก่อน เล่นเน็ตหรือเฟส ถ้าอายุต่ำกว่า 12 ส่วนใหญ่พ่อแม่มีรหัสเข้าไปเช็กทั้งนั้น ถ้าเป็นในไทย เด็กไทยหรือผู้ใหญ่บางคนคงโวยวายว่าละเมิดหรือก้าวก่าย แต่ที่นั่นเขาไม่ใช่ไง คิดกันคนละแบบ
พ่อแม่คนไทยรักลูก ตามใจลูกในเรื่องที่ไม่สมควร แต่กลับบังคับในเรื่องที่เด็กควรจะได้คิด ได้ตัดสินใจเอง อย่างเช่นเรื่องการเรียน อาชีพ 
เด็กไม่กี่ขวบก็ยัดให้เรียนนู่นนี่เต็มไปหมด เด็กโตขึ้นก็อยากให้เรียนนี่ อยากให้เป็นนู่น บังคับแกมกดดันต่างๆนาๆ เอาวัตถุสิ่งของมาล่อใจ
ผู้ปกครองเด็กยังไม่รู้อันไหนควรไม่ควร จะไปหวังให้เลี้ยงเด็กให้ดีก็เป็นไปได้ยากเหมือนกันนะ

แต่ไม่ใช่มีแค่ที่ไทยที่บ่นกันเรื่องคุณภาพของเด็กรุ่นใหม่ ที่ไหนก็เป็น บ่นกันแบบนี้ทั้งนั้น สมัยนี้ปัจจัยภายนอกมันเยอะ ถึงพ่อแม่จะดี คุณครูสอนดี
แต่ถ้าเด็กไปคบเพื่อนหรือมีสังคมไม่ดีล้อมรอบ โอกาสจะเสียหรือทำนิสัยแย่ๆก็เป็นไปได้ทั้งนั้น 
ถ้าจะเอาแค่กรณีเดียวมาตัดสินก็คงไม่ได้ จะไปบอกว่าเลี้ยงแบบฝรั่งแล้วดี แต่เขาก็มีคดีเด็กฆ่าพ่อแม่ทิ้งเพื่อที่จะจัดงานปาร์ตี้ที่บ้านมาแล้ว 
อันนั้นพ่อแม่เลี้ยงอย่างดี ไม่สปอยล์ด้วย ลูกทำผิดก็ลงโทษตามแบบฉบับฝรั่งทั่วไป แต่เด็กก็ยังมีปัญหา เพราะสังคมของเด็กเองด้วย
มันต้องสอนให้เด็กรู้จักคิด แยกแยะ และรับผิดชอบตัวเอง ซึ่งก็ไม่สอดคล้องกับการเลี้ยงดูหรือหลักสูตรการศึกษาของไทยเราเท่าไหร่
comment135-1:ขอบคุณครับที่เข้าใจผม
จากจขกท.
comment136:เป็นเพราะพ่อแม่เองยังไม่รู้ว่าควรเลี้ยงลูกยังไงถึงจะเหมาะสมมากกว่าค่ะ
comment137:"พ่อแม่รังแกฉัน" อีกแบบที่คาดไม่ถึง
[Spoil] คลิกเพื่อดูข้อความที่ซ่อนไว้
http://pantip.com/topic/32557365

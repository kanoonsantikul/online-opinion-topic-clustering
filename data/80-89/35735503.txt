title:ปั้นจั่น ไม่โอเค! หลังเจอพฤติกรรมไม่เหมาะสม รอบสนามหลวง
comment:นักร้องและนักแสดงหนุ่ม ปั้นจั่น ปรมะ โพสต์ไอจีแสดงความคิดเห็นส่วนตัว หลังเจ้าตัวพบพฤติกรรมหลายๆ อย่างของประชาชนบางคนที่เดินทางมาบริเวณหน้าพระบรมมหาราชวัง หรือโดยรอบสนามหลวง ที่คิดว่าไม่เหมาะสม รายละเอียดมีดังนี้ "รอบๆ พระบรมมหาราชวังหลายวันมานี้ หลายคนมาเพราะจงรัก แต่อีกหลายคนมากมายนักก็มาเพราะของกินฟรี เดินทางมากราบพ่อแล้วกลับบ้านกลับถิ่นมากมายนัก ส่วนมากินและมาอยู่ก็มากมายนัก มาถ่ายรูปเพื่อลงโซเชียลก็มากมายนัก รู้สึกเริ่มผิดวัตถุประสงค์เจตนารมณ์ในการมาน่ะครับหลายคน ถ้าเรามองให้ลึกหน่อยใช้ความละเอียดอ่อนต่อความรู้สึกบ้าง เราจะไม่มีอารมณ์มาเดินถ่ายรูปโพสท่าไปโพสท่ามา แต่งชุดดำแต่แต่งหน้าเต็มมาถ่ายรูปกับหาอาหารฟรีทานหรือแจกของเรียก like หรอกน่ะครับ"     

"คนที่ขาดน้ำขาดข้าวปลาอาหารมีอยู่ทั่วประเทศ ตอนนี้ของมันมากจนเกินพอแล้วครับ ถ้าตั้งกองทัพสะสมเสบียงก็อยู่กันได้ถึงแล้งหน้าแล้วคับ เข้าใจถึงน้ำใจ แต่ฝากถึงคนที่มาเพื่อเที่ยวเล่นขอบอกว่ามันไม่ถูกกาลเทศะและหัดละอายและสำนึกบ้างน่ะครับ ใจใครใจมันรู้อยู่แก่ใจน่ะครับ ใครพึ่งไปหรือกลับไปอีกก็จงดูรอบๆตัวเอาเองเถิดแล้วคุณจะได้คำตอบ #ใครเค้าทำกันครับถ้าหากคุณไปงานศพญาติหรือพ่อแม่เพื่อนสนิทแล้วถ่ายรูปselfieยิ้มแป้นกันขนาดนั้น ตรรกะคืออะไรกันวัยรุ่น ได้โปรด cool กันอย่างมีสติด้วยครับ" จากนั้นก็ได้มีคนเข้ามาแสดงความคิดเห็นกันไปต่างๆ นาๆ อย่างต่อเนื่อง...

อ่านต่อ : http://gossipstar.mthai.com/gossip-content/58775
comment1:ส่วนตัวก็เห็นด้วยกับ ปั่นจั่น  ทุกคนที่มาบริเวณรอบพระบรมมหาราชวังควรระลึกไว้ในจิตใจเสมอเรามาที่นี่เพื่อจุดประสงค์อันใด จะได้แสดงออกทางพฤติกรรมที่เหมาะสม สมควรแก่งานและสถานที่
comment2:เอาจริงนะ แรก ๆ ก็ไม่ชอบหรอกเพราะไม่สำรวม แต่คิดอีกที เราจะสามารถเห็นภาพแบบนี้ได้อีกเหรอ ภาพที่ประชาชนชาวไทยมาเพื่อจุดหมายเดียวกัน จะให้โศกเศร้าตลอดเวลาคงไม่ใช่ แต่อย่าถึงกะกรี๊ดกร๊าดก้อพอ ส่วนเรื่องอาหาร ก็ยังดีกว่าเหลือจนต้องทิ้งนะคะ ในเมื่อคนเขามีน้ำใจจะให้ นะคะ
comment2-1:เราสามารถถ่ายรูปแบบสำรวมได้ค่ะ ที่เค้าว่าคือคนไม่สำรวมค่ะ
comment3:ก็จริง หลังๆชักเละ บางคนนะ กินอาหารไม่หมดแล้ววางจานอาหารมันตรงต้นไม้นั่นแหละ  ทั้งๆที่มีถุงขยะดำอยู่ข้างๆ  จนท.กทมฯก็อยู่ตรงนั้น
แถมมีคนเดินมาเชิญให้ทิ้งขยะฟรีถึงที่ตลอด เยอะแยะ แต่ทำมักง่ายแบบนี้

บางคนเซลฟี่ รื่นเริงมาก  ถ่ายไปทำไมเยอะแยะ 
ตกลงตั้งใจมาทำอะไรกัน เจตนาที่มาลืมกันแล้วเหรอ ???   บางคนเห็นดาราไม่ได้ มุงไปถ่ายรูปกันคริคริกันใหญ่  อย่างกะมางานโชว์ตัวดารางั้นแหละ  เห่อ!  เราไม่ได้คิดให้มานั่งเศร้าตลอดเวลานะ แต่ขอให้สำรวม ทำอะไรให้คิดและเอาแต่พอเหมาะพองามก็พอ
comment4:มีคนออกมาติงๆไว้มั่งก็ดี ถ้าเป็นคนทั่วไปติงก็คงไม่วายดราม่าและคงไม่ค่อยจะมีใครสนใจจะฟังเท่าไหร่ แต่พอมีดาราหรือคนมีชื่อเสียงออกมาพูดแบบนี้แล้วก็หวังว่าจะเข้าหูกันและหยุดฟังมากขึ้น ถือว่าใจมากนะที่ออกมาเตือน เพราะเดี๋ยวนี้กระแสต่างๆผันผวนมาก คนหวังดีจริงๆยังโดนด่าโดนดราม่ารัวๆก็มีมาแล้ว
comment5:มีผู้หญิงไปชูป้ายให้กอดฟรีด้วย ไม่สำรวม ผิดกาลเทศะ
comment5-1:เราเห็นแล้วรู้สึกทุเรศมากๆ ดูๆไปเหมือนอยากเลียนแบบต่างชาติแต่เอาคำว่ารักกันเพื่อพ่อหลวงมาอ้าง  คนมันจะรักและสามัคคีกันมันขึ้นอยู่กับการกอดแค่ครั้งเดียวเหรอ..มันใช่เหรอ!
comment5-2:คุณไม่เข้าใจวัฒนธรรมต่างชาติ

บางคนมันรู้สึกเศร้า fail แล้วพวกต่างชาติแบบเกาหลี ญี่ปุ่น ฝรั่งบางประเทศ
เขาเก็บตัวแบบเก็บจริง ๆ นะไม่มีเพื่อน ไม่คุยกับใคร
บางทีที่กอด แบบคุณเคยอกหักแล้วพูดกับใครไม่ได้มั้ย แล้วเวลากอดตุ๊กตาหรือหมาแมวมันรู้สึกดีขึ้น

การขี้นป้ายกอดฟรีเพราะเขาอยากปลอบคนที่เศร้า
comment5-3:5-2เราว่าเราเข้าใจนะแต่ที่ไม่เข้าใจคือผู้หญิงที่ยืนถือป้ายกอดฟรีนี่เขาจะรู้หรือเปล่าว่านี่มันเมืองไทยและงานที่ไปถือป้ายให้กอดฟรีนี่คืองานของใคร มันเป็นช่วงเวลาอกหักรักคุดเหรอ..ไม่รู้สิเราว่ามันไม่เหมาะสมแต่ถ้าคุณจะมองว่าไม่มีอะไรไม่น่าเหมาะสมเราก็คงจะไม่เถียงเพราะว่าคนเราความคิดไม่เหมือนกัน...
comment5-4:ไม่ว่าชาติไหนก็ไม่มีไปยืนถือป้ายกอดฟรีในงานศพหรอกค่ะ
comment5-5:จะกอดนังไงก็แล้วแต่ แต่ไม่ใช่ในงานศพอ่ะ คืดว่าต้องดูความเหมาะสมด้วย
comment5-6:เรายอมรับคะว่าเราไม่เข้าใจการกระทำของน้องๆพวกนั้นจริงๆ สมมุติว่า ถ้าเป็นญาติผู้ใหญ่ของน้องเขาเสีย

แล้วมีเพื่อนๆมายืนโชว์ป้ายกอดกันปลอบใจหน้างานศพญาติน้องๆเขา  น้องจะรุ้สึกดีหรือป่าว
comment6:แต่สำหรับเรา ไม่เคยรู้สึกแบบนั้นนะ ในส่วนของคนที่ไป ต่อให้เค้าไปรับของฟรีกิน แต่เรารู้จริงหรือว่าในใจเค้าไม่เสียใจ ? 
เค้าไปรับของกินฟรี เรารู้สึกดีนะ เพราะนั่นคือจุดประสงค์ของคนให้ไม่ใช่หรอ แล้วเรารู้สึกว่าทุกคนทำเพื่อพ่อ พ่อทรงเป็นสัญลักษณ์แห่งการทำความดี และความอบอุ่น เมตตากรุณา คนที่พอมี ก็ไปแจกไปแบ่งปัน
คนที่ไปร่วมงานคนอื่นๆ หรือคนที่ไม่มีฐานะ ก็ไปรับแจก เราว่าเค้าดีใจ และอบอุ่นนะ เค้าเข้ามาเขตบ้านพ่อ ก็ได้รับแต่สิ่งดีๆ ได้ทานอาหารอร่อย ชีวิตของคนบางคนเค้าทานอาหารเมนูผัก แต่หมูไก่เป็ด น้ำหวานอร่อยๆ อาจจะได้ทานได้แค่นานๆครั้ง เค้าก็ดีใจมาได้ทานที่งานนี้ พ่อทรงเห็นท่านก็ดีใจ อย่าพูดชี้นำจำกัดแบ่งประเภทคนรับเลย ว่าคนไหนมาตั้งใจมากินฟรี หรือมางานจริงๆเลย ส่วนตัวเราปัจจุบัน เรามีงานทำงานดี มีรายได้ดี เราไปงานเราก็รับของแจก เรารู้สึกว่าเป็นการรับน้ำใจจากคนไทยด้วยกัน เรารู้สึกอบอุ่นมาก จนยื้มขึ้นมาหลายๆครั้งตลอดที่เดินในงาน เรายิ้มกับการได้มาเดินอยู่ในใกล้อณาเขตบ้านพ่อที่เรารัก เรายิ้มให้กับผู้คนที่มาทำความดีเพื่อพ่อ ยิ้มให้น้องๆที่มาเก็บขยะ ยิ้มให้กับคนแจกข้าว แจกยาดม แจกน้ำ เรายิ้มเพราะเรารู้สึกภูมิใจกับความเป็นคนไทยเหลือเกิน แต่ในใจเราก็เสียใจเหลือเกิน ไม่แพ้ใคร  อย่ามาพูดเลยว่าใครยิ้มคือคนผิดครับ สุดท้ายตอนนี้เรากับเพื่อนๆที่ออฟฟิศก็จะไปแบ่งปันอาหารกันเหมือนกัน จะไปแจกไอติมกันครับ 
-ส่วนการถ่ายรูป เรากับรู้สึกว่าใครจะถ่ายก็ถ่ายเถอะครับ รูปคือการเล่าเรื่องด้วยภาพ เค้าอยากถ่ายไว้ อยากเซลฟี่  อยากเก็บไว้เป็นความทรงจำของเค้า เราก็ถ่ายเช่นเดียว
comment7:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment8:คนแบบนั้น ก็มีจริง เห็นคนรู้จักทำตัวแบบนั้น ก็บอกก็กล่าวกันบ้าง ผมเองเวลาชวนใครไปสนามหลวง จะค่อยบอกแต่งตัวเรียบร้อยหน่อย ไปกินของแจก ก็เอาแค่ตัวเองกินอิ่ม ที่ชอบกิน ไม่ใช่ไปชิมมันทุกอย่าง ของแจกเราไม่จำเป็น ก็ไม่ต้องเอา ไว้ให้คนที่จำเป็นดีกว่า จะถ่ายรูปเอาแค่ รูป2 รูปเป็นที่ระลึก ส่วนมากถ่ายรูปจะเป็นน้องนักเรียน มากันเป็นกลุ่ม ถ่ายไปสนุกไป ก็เข้าใจว่าคงตื่นเต้นได้มาร่วมงานพิธี เลยลืมกริยาไปหน่อย แต่ก็ไม่ถึงกับน่าเกียจอะไร
comment8-1:น่าเกลียด
comment9:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment10:ถ่ายรูปได้ครับ...แต่อยู่ในอาการสำรวม
กินได้ครับ...แต่กินให้หมดและทิ้งเศษอาหารลงถุงหรือถังขยะให้เรียบร้อย...อย่าลืมกล่าวคำขอบคุณผู้ให้ทุกครั้งที่รับของด้วยนะครับ😀😀😀
comment10-1:ต้องสั่งต้องสอนกันขนาดนี้ เหมือนเด็กไม่รู้จักโตกันเลย
comment11:อยู่ที่จิตสำนึกล้วนๆ
comment12:ไปหาของกิน ไม่น่าเกลียดเท่ากับรับมาทุกอย่าง  แต่กินไม่หมด กินทิ้งกินขว้าง   จะบอกว่าไม่อร่อยก็ไม่น่าจะใช่  ถ้าดูแล้วคิดว่าจะไม่ชอบ ไม่อร่อย ก็อย่ารับมาเลย
เห็นด้วยกับบางคนที่ว่าไม่ควรแจกน้ำ ควรหาไปเอง  แต่ที่จริงถ้ารับแล้วเก็บไว้  ถ้ากินหมดแล้วรับใหม่จะได้ไม่เสียของ
comment13:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment14:รับเยอะ ๆ ได้แต่ขอให้กินให้หมด นี่อะไร เห็นรูปของที่ทิ้งบางทียังเต็มจานอยู่เลย น้ำขวดอีก
ไหนจะพวกตั้งใจมาตระเวณรับของฟรีมีถุงใบเบ้อเร่อพร้อม ทั้งไทยทั้งเขมร เฮ้อออ 
ไปอ่านในบางเพจเห็นว่าตั้งกลุ่มกันมาเอาไปขายต่อด้วย
comment15:เห็นด้วยนะ

แต่เรื่องถ่ายรูป  บางทีถ้าไม่ถ่ายเป็นหลักฐานไว้ก่อน   เดี่ยวกลับบ้านแล้วใส่ชุดธรรมดาไปกินข้าว จะโดนมนุษย์กล้องถ่ายภาพมาประจานได้อีกนะ
comment15-1:แต่งเพราะกลัวสังคมประนาม?
อินเนอร์คุณที่จะแสดงความเคารพไม่มีเลยสินะ

--แก้ไขคำที่พิมพ์ผิด--
comment15-2:ผมประชดครับ  ช่วงก่อนหน้านี้มีปัญหาเรื่องล่าแม่มดเยอะ
comment15-3:15-2
รับทราบค่ะ
แต่อยากสะท้อนถึงคนที่คิดแบบนี้จริงให้ตระหนักค่ะ
comment16:เราตำหนิเรื่องโพสท่าถ่ายรูปเซลฟี่ผิดกาละเทศะ กับเรื่องทิ้งขยะไม่เป็นที่แค่นั้นค่ะ 
ถ้าถ่ายรูปเพื่อเก็บเป็นส่วนนึงในประวัติศาสตร์ด้วยกริยาสำรวม ไม่ว่ากันค่ะ
 แต่มาถ่ายรูปยิ้มแย้ม  ชูนิ้ว เซลฟี่ แต่งหน้าจัดเต็ม อันนี้ผิดกาละเทศะและไร้จิตสำนึกมาก ถ่ายรูปคู่ดาราด้วย มันใช่เวลารึเปล่า ที่จะมาบ้าดารา
รอไปถ่าย  ไปมุง ไปกรี๊ด ที่งานอีเว้นท์เถอะ. ที่สนามหลวงขอให้ไปด้วยความสำรวมหน่อยค่ะ

ส่วนเรื่องมากินของฟรีใจเราไม่ค่อยอยากไปว่าเค้ามาก. คนที่ทำของกินมาแจก เจตนาเค้าคือมาแบ่งปัน มาเป็นผู้ให้  มาทำดีเพื่อพ่อ 
เรื่องคนที่จะมากินฟรีอะไร.  เราว่าช่างเขาเถอะค่ะ.  ไม่ไปดูถูกกันดีกว่า.   บางคนเค้าอาจมาจากต่างจังหวัดจริงๆ  ตังค์น้อยแต่ใจอยากมาก็มีไม่น้อย เค้าก็คงต้องมากินมานอน   เค้าอาจจะอยากมาหาในหลวงจริงๆ. ในกรณีที่ไม่มีเงินไปพักโรงแรม หรือไม่มีญาติที่กรุงเทพก็คงต้องกินนอนที่นั่น 
คนเรามีไม่เท่ากันนะ ถ้าใจเราคิดเป็นผู้ให้ อย่าไปคิดมากเลยค่ะ ใจแน่วแน่ว่าทำดีเพื่อถวายให้ในหลวงก็พอ

//แต่ยกเว้นคนที่จ้องจะไปกินฟรีจริงๆ เตรียมถุงมาเลย รับของกินทุกอย่าง แล้วกินทิ้งกินขว้าง  อันนี้ก็แย่เกินค่ะ
comment17:อย่าต่อว่ากันเลยค่ะ คนที่ทำมาแจกก็เหมือนกับเป็นการทำบุญส่วนคนที่รับไปจะเอาไปทำอะไรก็เรื่องของเขา
comment18:คิดว่าที่ปั้นจั่นจะสื่อ ประเด็นมันอยู่ที่ประโยคนี้ "รู้สึกเริ่มผิดวัตถุประสงค์เจตนารมณ์ในการมาน่ะครับหลายคน" 
ถ้าคนที่มามีจิตสำนึกว่ามาเพื่อถวายความอาลัย มาเพื่อถวายความเคารพ ก็จะมาเพื่ือสิ่งนั้นเป็นหลัก การถ่ายรูปก็จะเป็นเรื่องรอง การกินอาหารที่แจกก็จะกินเฉพาะถ้าหิว แต่คือบางคนไม่ใช่ไง มาตามกระแส มาเพื่อถ่ายรูปไว้อวดลงโซเชียล ดังนั้นคนพวกนี้จะห่วงเรื่องเซลฟี่เรื่องหาของกินเป็นหลัก ซึ่งมันทำให้สถานที่ๆควรจะสำรวม ที่ควรจะสงบจิตสงบใจในการไว้อาลัย กลายเป็นงานรื่นเริงไปโดยปริยาย 

อันนี้ไม่ได้บอกว่าห้ามหัวเราะห้ามยิ้มนะ ไม่ใช่จะให้เศร้ากันตลอดเวลา แต่ถ้าเรารู้ว่าเราไปที่นั่นด้วยวัตุประสงค์อะไร กิริยาที่แสดงออกมันจะสำรวมโดยธรรมชาติเอง
comment19:อย่าเอาตัวเองเป็นตัวตั้ง. สอนคนอื่น.  ทุกคนเขามา ด้วยความรัก ในหลวง.ทั้งนั้น.   เมื่อมีศาลาอาหารให้ทานฟรี.  ก็ธรรมดาที่จะรับทานอาหารนั้น.  นึกภาพสนามหลวงเดินไปกว่าจะถึง.พระบรมมหาราชวัง.  เหนื่อยอ่อน. พอสมควร.  คิดว่ามองทางบวก. ไม่ติติงใคร   ดีกว่า.
comment20:ถ้าทำกันได้ขนาดที่แต่งคอสเพลย์ไปเดินให้คนมาขอถ่ายรูป ยิ้มแย้มหัวเราะเฮฮาได้แล้วหละก็ ...



cr. https://www.facebook.com/joyzzy.classic/posts/1232763906766701?pnref=story
comment20-1:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment20-2:ไม่รู้ใช้สมองส่วนไหนคิด เห็นแบบนี้แล้วเค้าจะด่าก็ไม่แปลกหรอก ถ้าจะไปทำตัวทุเรศๆไร้สามัญสำนึกแบบนี้ นอนอยู่บ้านเถอะขอร้อง
comment20-3:ผมคิดว่าน่าจะมีบทลงโทษเล็กน้อยไว้ด้วยนะครับ อย่างเช่น บำเพ็ญประโยชน์
เก็บขยะ แจกยาดม ปฐมพยาบาล ร่วมกับเหล่าจิตอาสา ตักเตือน
จะบอกว่ารู้เท่าไม่ถึงการณ์ อย่างนี้ใช้ไม่ได้นะ เพราะเป็นธรรมเนียม และประกาศทางโทรทัศน์ก็มี
comment20-4:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment20-5:TOO LATE
comment20-6:ไม่เหมาะเลย ภาพวัดหลวงข้างหลัง กับ คนข้างหน้า

มันควรเหรอ??  ถ้าเป็นงานอื่นจะไม่ว่าเลย เคารพบรมศพพระบาทสมเด็จพระเจ้าอยู่หัว บ้างก็ดี แต่นี่อยากเชลฟี่อวดภาพตัวเอง
ประเพณีมันมีของมันดีๆอยู่แล้ว
แต่กลุ่มในภาพนี้ทำให้ประเพณี มันบิดไปนะ จะบิดไปเรื่อยๆทุกครั้งมีประเพณีอะไรก็ตามแต่
มันจะบิดไปเรื่อยๆให้เป็นงานทั่วไปยังไงก็ได้งี้เหรอ .... อืม ปากก็บอกว่ารัก ปากบอกว่าจะพอเพียง การแสดงการกระทำนี่ซิ มันขัดกันอยู่อ่ะ อย่าแสดงแบบนี้เลยดีกว่า ไปงานที่อื่นเถอะ ไม่ต้องมาที่นี่ดีกว่ามั้ง บางคนมาขอข้าวขอน้ำฟรีๆก็มี แต่ไม่ไปกราบพระบรมหรอก ขอเสร็จก็กลับเลย(บางคน ส่วนคนที่ไม่มีจริงๆก็รับข้าวรับน้ำไปกินเถอะไม่ว่านะ ส่วนคนรับทุกอย่างกินทุกอย่างแต่ไม่หมดทิ้งขว้างไม่ทิ้งให้เป้นที่เป้นทาง แย่มาก)

คนมาเพื่อจะของฟรี เอาของแต่พอดี พอดีเถอะ ของจะได้เผื่อคนมาหลังๆจะได้มีกินอิ่มด้วย
คนแจกพอเพียง แต่...คนเอาๆนี่ดิไม่ยอมพอเพียง จะเอาเยอะๆ เพราะของฟรีไง ตรรกะนะ

สำนึกก็มีคงรู้แก่ใจกันนะคนที่ในภาพภาพอ่ะ  << ควรมีจิตสำนึกบ้างนะ ใครก้ตามเถอะ ในส่วนอื่นๆที่มีอีกเยอะ ไม่ใช่แค่ในภาพนี้ยังมีหลายๆที มีหลายๆคนนิสัยคิดแบบนี้
comment20-7:ไม่สมควรมาก มาก
comment20-8:ในโลกนี้ก็มีคนไร้จิตสำนึกอยู่อย่างไม่น่าเชื่อ
comment20-9:ไม่อยากเชื่อว่ามีคนไร้ความคิดขนาดนี้ ดูก็ไม่ใช่เด็กๆ แล้วนะ
ยิ่งสาวๆ ที่ไปขอถ่ายรูปด้วยนี่คือ?
comment20-10:โตมาแบบพ่อแม่ไม่สอนเรื่องกาลเทศะสินะ
comment20-11:แบบนี้ดูไม่เหมาะสมเลย
comment20-12:สมองคิดได้แค่นี้เองเหรอ  อายุก็ไม่ใช่เด็กๆ
comment20-13:คนแต่งตัวแบบนี้มาได้ ก็ว่าไม่มีความคิดแล้ว 

คนที่ไปขอถ่ายรูปด้วยนี่สิ ไม่มีความคิดยิ่งกว่า
comment21:พระราชดำรัส ของพระบาทสมเด็จพระเจ้าอยู่หัว คืออะไร ??
ท่านสอนให้เราคิด ให้เราสร้าง ให้เราเลือกด้วย ตัวของเราเอง
แต่คนไทยส่วนใหญ่ไม่เข้าใจ เรียกง่ายๆ จะแบมือขอ มันลูกเดียว

คนทำดีก็ทำดีไปครับ คนเลวไร้ความคิด ยังไงก็ไม่มีจิตสำนึกแน่นอน
ผมไม่อยากจะด่าหรอกนะ แต่มันเป็นความจริง ที่คนไทยไม่ว่ายุคสมัยไหน
ไม่เคยเปลี่ยนไปเลย ทำความดีทำไปเถอะครับ ไม่ต้องใส่ใจคนเลวหรอก
comment22:กินฟรีก็ให้เขากินไปเถอะ คนตั้งใจทำไปแจก เขารู้สึกได้บุญ คอสเพลย์ก็มองว่า เขาไปเพื่อให้คนคลายเครียด แต่คนขอถ่ายรูปคิดเอาแล้วกันว่าเหมาะไหม ถ้าคนเศร้ายังไม่คลายก็คงไม่ขอถ่าย แล้วแต่คนนะว่าจะอยู่ในอารมณ์ไหน นาทีหนึ่งอาจมีหลายอารมณ์
comment23:ต้องเข้าใจ การอบรมเลี้ยงดู 
ความคิด ไม่ได้ เท่ากัน
ถ้าเห็นอะไรไม่เหมาะสมอยากให้เตือนกันดีๆ ที่นั่น 
อย่าใช้วิธี ประจานกัน ออกสื่อแบบนี้
การด่าทอ หรือ ตบตี 
ไม่ได้ทำให้อะไรดีขึ้นมา
เราใช้ภาษาเดียวกัน ภาษาไทย
เรามีหัวใจ เดียวกัน ใช่ไหมคะ
comment23-1:ขอโทษนะใครจะกล้าเดินไปเตือนดีๆว่าคุณแต่งกายไม่เหมาะสมพฤติกรรมไม่ดี ถ้าเขาบัวพ้นนำ้ก็ยอมเชื่อ ถ้าบัวใต้น้ำละ่ คนเตือนลำบากนะ
comment23-2:ชีวิตจริงนะคะ ไม่ใช่ละคร พูดดีๆ น้ำเสียงดีๆ ขอร้องเค้าสิ อย่าคิดแค่ต้องเอาชนะกัน 
ใครล่ะ จะไม่เข้าใจ
comment23-3:ผมเข้าใจที่สื่อนะครับ  พูดด้วยเมตตา เตือนดีๆ สุภาพสิ
ไม่ใช่ของขึ้นแล้วไปว่าเขา ตำหนิเขา
comment23-4:ใช่ค่ะ ความจริงเป็นสิ่งไม่ตาย แต่คนพูด ตาย
comment24:ตอนไปผมก็รู้สึกเหมือนกันว่าคนส่วนหนึ่งโดยเฉพาะวันรุ่นมากันเป็นคู่ถ่ายเซลฟี ถ่ายไฟสวยอย่างนั้นอย่างนี้
ไม่เหมือนมาแสดงความอาลัยในหลวงท่านเลย มาเอาบรรยากาศมากกว่า 

ปล.เห็นรูป คห.20 แล้วผมอึ้งจริงๆ กับความ ^&#&$*#*#(#@
comment25:บอกตรงๆนะ ตอนนี้เหมือนกลายเป็นงานอะไรแล้วก็ไม่รู้

เหมือนโรงทาน มีอาหารแจก คนก็แห่กันมาแจก ทั้งอาหารที่ทำใส่กล่องมาแล้ว
และอาหารที่ตั้งเต้นท์ทำกันรอบๆพระบรมมหาราชวังอีก
ตอนนี้ของแจก มากกว่าคนกินอีกมั้ง ผ่านไปดึกๆ เห็นกล่องโฟมตั้งเหลือเป็นตับๆ

สภาพการจราจรหลังสองทุ่ม บนถนนรอบๆวังนี่ไม่ต้องพูดถึง
เหมือนเทศกาลแว๊นซ์อะบอกตรงๆ
ขับขี่กันได้ไร้อารยธรรมสุดๆ
comment26:" พอเพียง "
comment27:กลายเป็นงานรื่นเริงไปตั้งแต่เมื่อไหร่ แย่มากไม่รู้จักกาละเทศะ
comment28:เป็นเรื่องของจิตสำนึกสาธารณะครับ

ทางที่ดี กทม.ควรจะไปแบ่งโซนเลยว่าจุดไหนสามารถแจกอาหารได้
ให้กระทรวงสาธารณสุขออกมาควบคุมความสุขลักษณะไปด้วย
แล้วก็ห้ามนำอาหารออกจากบริเวณที่กำหนด
comment29:ความเห็นส่วนตัวเรา สิ่งที่ไม่เห็นด้วย
1. พวกที่มาส่งเสียงดังราวกับมาปาร์ตี้ สำรวมในสถานที่แบบนี้สักนิดเถอะค่ะ
2. การโพสภาพเรียกกระแสของเหล่าดารา พอประมาณเถอะ เว้นสักครั้งนะคะ
คนที่เค้ารักและเสียใจจริงๆ จะไม่มาโพสภาพอะไรพร่ำเพรื่อเหรอ บางคนมีวางท่าด้วย สวยสง่า 55
3. พวกจิตอาสา จัดระเบียบให้มากกว่านี้จะดีมาก มันอาจกลายเป็นความวุ่นวายไป
4. พวกอาหารอยากให้ปลูกจิตสำนึกสำหรับคนมารับ ว่าควรกินให้หมดและทิ้งให้เป็นที่
comment30:ปัญหาคือคนบางคนไม่สำรวม ไม่รู้กาลเทศะ
comment31:จากที่ไปลงนามมาวันที่ 22 ต.ค. สิ่งที่เห็นชัดๆคือตามที่ปั้นจั่นพูดมาทั้งหมดเลยค่ะ เห็นมากับตา เจอมากับตัวเลยคือ
- พวกไปกิน กินแต่พออิ่มก็ไม่เป็นไร เอามาก็กินให้หมดไป เราเห็นคนเยอะมาก ที่หอบจนไม่มีมือจะหอบ ซ้อนจานไม่รู้กี่ชั้น พยายามจะโกยเอาทุกเต้นท์ บางคนใส่ถุงและถุงดำก็ค่อนข้างบาง จนถุงขาดทะลุของกินร่วง เห็นแล้วก็รู้สึกเอือมระอา
- พวกอยากถ่ายรูปก็มัวแต่ถ่าย ตอนไปต่อแถวก็รู้อยู่ว่าคนเยอะมหาศาล ก็ยังมัวแต่ห่วงจะถ่าย ไม่คิดว่าตอนแถวเคลื่อนไปข้างหน้า คนข้างหลังคุณต้องมายืนรอคุณเซลฟี่เสร็จก่อน เค้าถึงจะเดินตามคุณต่อไปได้ ไม่ได้รู้กาลเทศะเลย อยากถ่ายต้องไม่ให้คนอื่นเดือดร้อน ควรเลือกสถานการณ์ และถ่ายด้วยความสำรวม
comment31-1:คิดว่าที่ปั้นจั่นจะสื่อก็คือตามนี้เลยค่ะ เราไปก็เจอหลายคนที่ไปทำแบบนี้ 
เห็นแล้วได้แต่ถอนหายใจ อีกอันคือพวกรุมถ่ายรูปดาราที่เค้าไปไหว้สักการะกัน
แอบสงสารดาราที่เค้าอยากเคารพพระองค์ท่านอย่างสงบ
comment31-2:จริงตามนี้เลยค่ะ  
เราทำงานอยู่สนามหลวงพอดี เห็นแบบนี้แทบจะทุกวัน เรื่องของกินนี่เราเองยังไม่กล้าไปต่อคิวเลย เพราะเราคิดว่าคนที่มาไกลและคนที่ขาดแคลนเค้าควรจะได้กินมากกว่า 
ขอชื่นชมคนแจกนะคะบางครั้งคนแจกก็น่ารักดีค่ะแค่เราเดินผ่านก็ตามเอามาให้ละ อย่างนี้รู้สึกดีจริงๆค่ะได้รับของโดยไม่ได้ร้องขอ มันประทับใจจริงๆ
comment32:เห็นด้วยร้อยเปอร์เซนต์กับคุณปั้นจั่นเลยค่ะ
comment33:เห็นด้วย ควรมีกาละเทศะ ความเหมาะสม
comment34:คนสมัยนี้คงไม่ได้เรียนสมบัติผู้ดีกันล่ะมั้งครับ ไปงานใหญ่ระดับสูงสุดของประเทศแต่ทำตัวแบบนี้  ตำรวจทหารมัวทำอะไรกันอยู่
comment35:นี่รู้สึกว่ามันเกินพอดี คนอยากแจกก็เอาไปแจกแต่นึกมั้ยว่ามันเกินมันล้นตอนนี้มันกลายเป็นกินทิ้งกินขว้างอันไหนไม่ชอบก็วางทิ้ง ขยะล้นไม่ด้วยของกิน 
บางคนไปเดินเซลฟี่พกพร๊อพไปถ่ายรูป บางคนไปดูดาราเจอดาราก็วิ่งกรูไปถ่าย บางคนไปเพื่อมิตติ้งแก๊ง 
เฮ้ยมันคืองานอีเว้นท์หรอ?  คือความสลดมันอยู่ที่ตรงไหนล่ะ
เดี๋ยวนี้คนที่ไปเพราะอยากไปจริงๆเค้าไม่ไปกลางวันกันแล้วนะ มันหาความสงบไม่ได้ มันผิดวัตถุประสงค์ไปหมด
เราแอบหวังไว้ในใจว่างานพระเมรุจะไม่เละเทะแบบนี้
comment35-1:งานออกพระเมรุไม่มีทางค่ะ อันนั้นทางการและเคร่งครัดมาก
comment36:เท่าที่เราไป นั่งอยู่รอบๆสนามหลวง 5-6 ชั่วโมง อาจมีบ้างที่เห็นแล้วขัดตาแต่มันเป็นส่วนน้อย ส่วนน้อยนิดจริงๆ ถ้าเทียบกับงานเทศกาลอื่นๆทั่วไป เพราะเราเห็นคนที่มาส่วนใหญ่มาด้วยใจอยากมากราบในหลวงทั้งนั้น ถึงแม้จะได้กราบแค่ข้างๆกำแพง เราคนเมืองแท้ๆก็ยังหลงจุด เดินไปนั่งพักไปเพราะมีเด็กมาด้วย นั่งตรงไหนก็ได้รับน้ำใจตรงนั้น มีคนยื่นกระดาษรองนั่ง ยื่นน้ำ ขนม ยาดม แจกกันแบบไม่หวงไม่กั๊ก ได้คุยกันบ้างกับบางคนที่มานั่ง คุยเรื่องในหลวงของเรานี่ล่ะค่ะ เรารู้สึกว่ามาด้วยใจเดียวกันจริงๆนะ

ส่วนเรื่องอาหารแต่ละคิวยาวมาก เรายังไม่เดินไปรับเลยค่ะ เราว่าคงไม่มีใครถึงขนาดเดินวนทุกเต๊นท์ไปรับหรอกมั้ง (หรืออาจมีบ้างแต่คงน้อยจนเราไม่สังเกตุเห็น) นานมากเลยนะกว่าจะได้แต่ละอย่าง ส่วนคนที่ถือมาหลายจานเท่าที่เห็นเค้าเอามาให้ญาติพี่น้องที่นั่งรอน่ะค่ะ บางคนมากับเด็ก คนแก่ ไปยืนต่อคิวนานๆจะเป็นลมเอา เรื่องขยะก็มีบางจุดที่ล้นแต่ก็ไม่นานค่ะ แป๊บเดียวเห็นมีรถมาเก็บแล้ว เราเดินรอบสนามหลวงออกไปจนถึงรร.รอยัล ไปราชดำเนิน กินตรงไหนก็แทบจะเห็นถุงขยะตรงนั้นเลยมีเยอะมาก บางคนถือถุงดำมารอรับขยะเลย 

เรื่องถ่ายรูปเราก็ถ่ายนะคะ ถ่ายรวม สำรวมค่ะ เราอยากเก็บไว้เป็นความทรงจำเลยถ่ายในจุดที่ไม่เกะกะผู้คน ส่วนพวกเซลฟี่ยิ้มร่า เรายังไม่เห็นนะ คงจะมีล่ะค่ะ แต่อย่างที่บอกเราว่าคงส่วนน้อยมาก พวกนั้นคงไม่ทันคิด ติดความเคยชิน ถ่ายรูปต้องแอ๊กท่ารึเปล่า มีออกมาเตือนก็ดีค่ะ เรื่องกาละเทศะเด็กรุ่นใหม่ขาดจริงๆ

เราเข้าใจนะคะสิ่งที่บางคนเห็นแล้วขัดหูขัดตา แต่ต้องเข้าใจว่าตรงนั้นคนไปเป็นหมื่นๆจริงๆ มันเยอะมาก ร้อยพ่อพันแม่ ต้องมีบ้างที่ทำอะไรขัดหูขัดตาไม่ถูกกาละเทศะ ตำหนิพอประมาณเถอะค่ะ เสียน้ำใจคนที่มาด้วยใจน่ะ เค้าเอาอาหารมาแจกมันน้ำใจของเค้า เอื้อเฟื้อกันไป เรื่องเหลือเฟือมันคงมีเพราะก็กะไม่ถูกหรอก เอาคำตำหนิมาเปลี่ยนเป็นคิดหาวิธีทำให้มันดูดีดีกว่า อย่างน้องๆจิตอาสาที่เห็นคนทิ้งขยะเกลื่อนก็คิดออกมารณรงค์เดินเก็บขยะกัน เดินถือถุงดำกันทั้งวัน ลดปัญหาขยะไปได้เยอะ ลงมือทำจริงได้ประโยชน์กว่าเยอะค่ะ
comment36-1:เราเข้าใจนะคะสิ่งที่บางคนเห็นแล้วขัดหูขัดตา แต่ต้องเข้าใจว่าตรงนั้นคนไปเป็นหมื่นๆจริงๆ มันเยอะมาก ร้อยพ่อพันแม่ ต้องมีบ้างที่ทำอะไรขัดหูขัดตาไม่ถูกกาละเทศะ ตำหนิพอประมาณเถอะค่ะ เสียน้ำใจคนที่มาด้วยใจน่ะ
comment37:เราเห็นด้วยกับปั่นจั่นนะ 

เรื่องที่จะมาเพื่อมารับของแจกฟรีเยอะๆ หรือมาเพื่อการนี้เราว่ามันน่าเกลียดไป เค้าแจกของเพื่อให้คนที่ไปร่วมงานกินที่นั่น เพื่ออำนวยความสะดวกสำหรับผู้ที่ไปถวายความอาลัย ไม่ใช่ให้เก็บไปตุนหรือไปขายต่อ

สำหรับการถ่ายรูป เราว่าส่วนมากก็อยู่ในอิริยาบถที่สำรวมนะ เค้าถ่ายไปเพื่อเป็นที่ระลึกในวันที่สำคัญวันหนึ่งในชีวิตพวกเค้า คงจะมีแต่บางพวกเท่านั้นที่มาเรียกยอด like อันนี้ทุเรศจริงไม่สมควรอย่างยิ่ง
comment38:ที่จังหวัดเราเพิ่งมีจัดร้องเพลงสรรเสริญเร็วๆนี้
แล้วมีซุ้มแจกข้าว แจกอาหารฟรีเยอะ
แต่!! เราเห็นบางคนเอาของแจกใส่กลับบ้านเป็นถุงๆใหญ่เลย ยังไม่ทันถึงช่วงร้องเพลงเลยด้วยซ้ำ
คือเดินไปรับของกินระหว่างรอแต่พอหายหิวหายเหนื่อยก็พอว่า
นี่บางคนเอาลูกเอาหลานลูกเด็กเล็กแดงมายั้วเยี้ย แล้วก็ไปยื้อแย่งขนมกันระหว่างแจกของเหมือนคนอดยาก.. ไม่สำรวม ไม่เหมาะกับงานอาลัยแบบนี้มากๆอ่ะ
comment39:เราเจอกลุ่มป้าๆกลุ่มนึง วางหนังสือพิมพ์ที่เป็นพระบรมฉายาลักษณ์บนพื้นที่เลอะโคลน แล้วเอากองถุงของแจกฟรีตามบูธต่างๆตั้งทับไป นี่บอกเลย คือจุกมาก กะจะมากินฟรีเราไม่ได้คิดไรเรื่องนั้นหรอก เพราะต้องเข้าใจ เหตุการณ์ช่วงนี้ทำให้หลายคนขาดรายได้ไปเยอะ แต่คือถ้าไม่รักพ่อเท่าไหร่ ก็ไม่ต้องเอาหนังสือพิมพ์ที่มีรูปท่านไปกระทำอย่างนั้นเลย จุกจริงๆ บอกตามตรง
comment40:ตัวอย่างเช่น  ข่าวนี้เป็นต้น



ไร้จิตสำนึก!! จนท.รวบกลุ่มฉวยโอกาส ตระเวนกักตุนของบริจาคที่บริเวณสนามหลวง




จะเห็นได้ว่าในปัจจุบันนั้นที่ท้องสนามหลวงมีประชาชนเดินทางไปร่วมพิธีไว้อาลัยพระบาทสมเด็จพระเจ้าอยู่หัวเป็นจำนวนมาก
ที่สำคัญก็มีผู้คนมากมายที่นำสิ่งของมาบริจาคไม่ว่าจะเป็นข้าวน้ำดื่มรวมไปถึงสิ่งของที่สามารถใช้ได้ในชีวิตประจำวัน


แต่ถึงกระนั้นก็ตามแต่ก็มีกลุ่มบุคคลอีกกลุ่มหนึ่งที่คอยตักตวงผลประโยชน์จากสิ่งที่ผู้คนนำมาบริจาค
เพื่อหวังเป็นสิ่งอำนวยความสะดวกให้กับผู้ที่มาร่วมพิธีในครั้งนี้ซึ่งล่าสุดนั้น
ในโลกออนไลน์ได้มีการแชร์ภาพ ครอบครัวหนึ่งที่ได้ตะเวนรับของบริจาคที่สนามหลวง โดยมีข้อความระบุว่า..

พวกนี้ ! อดยากมาจากไหน ตะเวน เอาของบริจาก มากักตุนไว้แล้วขนกลับบ้าน !! 
เจ้าหน้าที่เค้าจับได้ เขาขนทั้งวันๆ ละหลายรอบค่ะ



เครดิตที่มาของข่าว :    http://www.dedduang.com/10123
comment40-1:ไปเมื่อวันหยุดที่ผ่านมา มีแบบนี้เยอะจริง ๆ ค่ะ เรียกว่าแทบจะเอาถุงปุ๋ยมาใส่กลับกันเลย บางคนคือหิ้วถุงตัวเอียง
comment40-2:เห็นข่าวก็งงเหมือนกันค่ะ  
นี่เราไปสนามหลวงเพื่อถวายความอาลัยพระเจ้าอยู่หัวรัชกาลที่ ๙  กันไม่ใช่หรือ


เรายังไม่ได้ไปหรอกค่ะ
ที่บ้านห้ามไว้บอกว่าให้รอไปพร้อมๆกัน  รอคนซากว่านี้ก่อน
ตอนนี้คนเยอะดูมั่วๆ  
ไม่รู้ใครเป็นใคร
comment41:ลองงดแจกสักวัน น่าจะเห็นคน
ที่ตั้งใจมาชัดขึ้น
comment42:คนไทย คิดไรมาก
comment43:ไปกราบสักการะพระบรมศพเมื่อวันอาทิตย์ที่ผ่านมา ก็รู้สึกเช่นนั้นเหมือนกัน เข้าใจว่าคนที่นำของมาบริจาคเขาทำด้วยใจเพื่อสมเด็จพระเจ้าอยู่หัวฯ แต่เรามองนะถ้าจะบริจาคอยากให้เป็นน้ำดื่ม หรือนม ขนมปัง เล็กน้อยเผื่อคนที่มาสักการะก็น่าจะเพียงพอ ไปวันนั้นนอกจากจะของกินต่างๆมากมายแล้ว
ขยะ ถ้วย กล่องโฟม แก้วน้ำ พลาสติกห่อตะเกียบปลิวเต็มไปหมด อีกอย่างนึงที่ดูแล้วเศร้า บริเวณพื้นหญ้าโดยเฉพาะรอบวัดพระแก้ว พระบรมมหาราชวัง ตายหมดเลย เอาเป็นว่าตรงส่วนที่เป็นพื้นหญ้าบริเวณทางเข้าไปยังสนามหลวงโดนเหยียบย่ำ และคนที่ไปก็ขึ้นไปนั่ง นอน ก็เริ่มจะแย่แล้ว "ไปกันเพื่อสิ่งหนึ่งและทำลายอีกสิ่งหนึ่ง"
comment44:ปริมาณขยะเพิ่มขึ้น จนเจ้าหน้าที่เก็บแทบไม่ไหว
และกว่า 60% คือ อาหารที่ยังรับประทานไม่หมด

ที่มา : http://www.nationtv.tv/main/content/social/378521406/

จริงของปั่นจั่น นี่ก็ว่าบรรยากาศคล้ายงานกาชาดเข้าไปทุกที

แจกของเพื่ออะไร ?
แรกๆ แจกให้กับผู้ที่ยืนรอมาถวายความอาลัย ต้องต่อแถวนานๆ แดดร้อนๆ เริ่มจากแจกน้ำ แจกอาหารรองท้อง
มาหลังๆ แจกอะไรก็ได้ แห่แหนกันไปแจก ถ่ายรูป อัพลงโซเชี่ยล ทำความดีเพื่อพ่อ????
ไปถ่ายรูปดารา? 
ไปเช็คอินเก๋ๆกลัวตกเทรน?

"ผิดวัตถุประสงค์กันไปหมด"
comment45:เพี้ยนกันไปหมดจริงๆ นะ  นี่เมื่อวันจันทร์ที่ผ่านมา  จังหวัดชั้นก็จัดจุดเทียน ร้องเพลงสรรเสริญพระบารมี 

แวะร้านกาแฟ  คนก็คุยๆ กันเรื่องนี้  ไปไม๊ๆๆๆ  หลายคนอะ  ถามมาว่า มีไรกินมั่ง   มีแจกเหมือนสนามหลวงไม๊   -*- 

มันใช่เหรอ  ไปถวายความอาลัย แสดงความเคารพนะ  เพี้ยนกันไปแล้วจริงๆ
comment46:ให้เกียรติงานท่านหน่อยเหอะ 
นั่นงานศพพระมหากษัตริย์ไทยนะ! 
ไม่ใช่ตาสีตาสาที่ไหน

อาหารที่เหลือกินเหลือใช้ อย่างกับมหกรรมอะไรสักอย่าง อยากให้ตั้งเป็นจุดรับบริจาคไปเลยค่ะ ขอหน่วยงานที่น่าเชื่อถือ
comment47:อยากฝากถึงคสช.ให้เร่งปลุกจิตสำนึกคนไทยในช่วงที่ยังสามารถทำอะไรได้
คนไทยจำนวนมาก หลงผิดคิดว่าการกระทำบางอย่างแสดงว่าเป็นความกล้า และ ความฉลาด
ทั้งที่สำหรับคนที่มีจิตสำนึกที่ดีมองว่าความกล้าที่ว่าคือความไม่รู้จักแยกแยะผิดถูก ไม่ละอายใจต่อความผิด
และความฉลาดที่ว่าคือความเห็นแก่ตัว การเอาเปรียบและความไม่รู้จักกาลเทศะ
หากคสช.ไม่รณรงค์ในเรื่องนี้ ชาตินี้ผมคงไม่มีโอกาสเห็นการเปลี่ยนแปลงที่ดีในบ้านเมืองนี้อย่างเห็นได้ชัด 
เพราะหลังเลือกตั้ง นักการเมืองคงเอาแต่คำนึงถึงผลประโยชน์ตัวเองจนไม่กล้าแตะต้องชาวบ้านอีกตามเคย
comment47-1:
comment48:บางครั้ง เวลามีคนเตือน ก็อ้าง สิทธิส่วนบุคคล อ้างที่สาธารณะ จะทำอะไรก็ได้
แต่คนพวกนี้ลืม กาละเทศะ มารยาท สามัญสำนึก เรื่องที่ควรหรือไม่ควร

ของแจกฟรี แต่ไม่ได้ให้เอาไปกินทิ้งกินขว้าง 
เห็นข่าวว่าอาหารเหลือทิ้งเต็ม  แล้วรู้สึกแย่  

มาดูดารา มาถ่ายเซลฟี่ จนลืมว่านี่งานอะไร
comment49:เราไปมาหลายวันและรู้สึกแย่มาหลายวันแล้วค่ะ ไม่เข้าใจว่าคนเดี๋ยวนี้ดูอะไรด้วยตาเปล่า ซึบซาบอะไรด้วยใจเลยไม่ได้เลยเหรอ เป็นมนุษย์กล้อง มนุษย์คลิปกันไปหมด เชลฟี่กันสนุกสนาน ยังกะมางานอีเว้นท์จริงๆ ยิ่งวัยรุ่นบางคนยิ่งไม่ต้องพูดถึง เหลือจะทน

ที่เราเคืองมากๆคือตอนไปตรงประตูที่เห็นหลังคาพระที่นั่งดุสิต มีคนยืนถ่ายรูปอยู่ แบบเอามือพาดป้ายห้ามเข้าหน้าประตู โพสท่าประหนึ่งถ่ายกับป้ายน้ำตก คือมันไม่ใช่อ่ะ บางคนไหว้แล้วหันมาถามตากล้องว่ายืนไหว้ หรือนั่งไหว้ อันไหนรูปสวยกว่ากัน เฮ้ย คืออะไร ตกลงไม่ได้มาไหว้ด้วยใจเหรอ ต้องมีภาพสวยๆกลับบ้านด้วย แปลกดี 

แต่เราคิดนะ ตอนนี้กระแสแรงมาก อีกซักพักพอกระแสเงียบ ก็จะเหลือแต่คนที่จงรักภักดีจริงๆที่เค้าไปสักการะพระบรมศพ ตอนนั้นเราคงไปเคารพพระองค์ท่านอย่างสบายใจซะที
comment50:ผิดเพี้ยน ผิดวัตถุประสงค์ไปกันหมดแล้วจริงแหละ 

คือบรรยากาศแบบเป็นงานแฟร์ งานกาชาดไปแล้ว เดินชิมตามบูทต่างๆ อันไหนอร่อยกินซ้ำ อันไหนไม่ชอบกินคำ2คำแล้ววางทิ้ง หาอันอื่นกินใหม่ 

ทำกันเหมือนสมัยเราเด็กๆไปรับของแจกงานวันเด็กอ่ะ คือต่อแถวเอาทุกบูท แจกอะไรไม่รุ้ต่อแถวไว้ก่อน กินไม่หมดใส่ถุงใส่กระเป๋าหิ้วกลับบ้าน เดินมาอวดกันกับเพื่อนกับญาติอีก 

มันคึกคักสนุกสนานกันเกินไป แถมกินละทิ้งเกลื่อนมาก คนแจกเองเวลาปิดเต็นต้องมาถือถุงดำตามเก็บตามเช็ดให้คนโลภของฟรีเหล่านั้น คนพวกนี้ไม่คิดอะไรเลย ไม่รุ้จักกาละเทศะ ไม่รุ้จักเกรงใจ บางคนก็ไปหิ้วน้ำหวาน น้ำสปอนเซอร์มาเต็ม2มือ ข้างละ4ขวด ทำยังกะไม่เคยกิน 

และที่มันแย่กว่านั้นคือ เต๊นกลางสนามหญ้าที่จัดเก้าอี้เรียงไว้ให้นั่งฟังสวดกัน มีคนไปนั่งๆนอนๆเล่นเป็นหย่อมประมาณ10℅ของที่มี นอกนั้นเก้าอี้โล่ง ผู้คนไม่ไดัสนใจจะดูจอ รึจะพนมมือฟังเสียงสวดใดๆเลย ทุกคนดู enjoy กับแต่งของแจก เดินขวักไขว่สวนกันไปมาเพื่อรับของ รับข้าวกล่อง เห็นแล้วรู้สึกละเหี่ยใจ
comment51:จากที่ไปแจก ผ้านเย็น ลูกอม เมื่อวันหยุดที่ผ่านมา มันเป็นแบบที่คุณปั้นจั่นพูดจริง ๆ ค่ะ
comment52:ทุกวันนี้คำว่าความเหมาะสม, กาละเทศะ และจิตสำนึก ของแต่ละคนยากที่จะแยกแยะได้
เข้าใจว่าหลายล้านคนตั้งใจที่จะไปถวายอาลัยจริง แต่กับอีกหลายพันคนตั้งใจที่จะไปทำจิตกุศลจริง
แต่...กับอีกหลายร้อยคนกับไปแสวงหาอะไรก็ไม่รู้ ที่ไม่เหมาะสมในช่วงเวลานี้ (คนส่วนน้อยที่กลายเป็นปลาเน่า)
comment53:เห็นด้วยทุกประการกับปั้นจั่น ไม่นับเรื่องที่เคยเป็นข่าวเขาเป็นดาราที่มีความคิดดีนะ เป็นคนชัดเจนตรงไปตรงมาและคิดได้คิดเป็น รู้จักกาลเทศะรู้อะไรควรไม่ควร ขอบคุณปั้นจั่นที่ออกมาพูดเรื่องนี้ คนรุ่นใหม่ส่วนใหญ่นี่หารู้จักคำว่ากาลเทศะไม่ หรือคิดไม่เป็น ไม่มีใครคอยบอกคอยสอนก็อาจจะเป็นได้ แต่จะว่าทุกคนก็ไม่ได้เพราะเด็กรุ่นใหม่บางคนถูกปลูกฝังมาดีจากทางบ้านและทางโรงเรียนก็มีเยอะแยะ ทำตัวน่ารักสมวัยรู้จักเด็กรู้จักผู้ใหญ่ก็เยอะ
comment54:เห็นด้วยกับปั้นจั่นสุดๆ คือแค่คำว่ากาลเทศะคนไทยยังไม่รู้และไม่สามารถทำกันได้เลย
comment55:ครอบครัวเราออกเดินทางจากชลบุรีตั้งแต่ ตี 5 เพื่อที่จะไปร่วมร้องเพลงสรรเสริญพระบารมี ทั้งช่วงเช้าและบ่ายไปด้วยความสำนึกในพระมหากรุณาธิคุณ เราไปด้วยเงินที่ทำมาหากินด้วยอาชีพสุจริตในแผ่นดินของพ่อหลวง เราเช่าโรงแรมนอน ซื้ออาหารกิน ส่วนที่เอาจากการรับแจก คือน้ำ เพราะเราถือว่าเรามาด้วยใจเรามีกำลังทรัพย์พอเราจึงอยากให้ของที่จิตอาสาเอามาแจกให้กับคนที่เค้าต้องการจริงๆ  เรามีการถ่ายรูปแต่เราถ่ายไว้เก็บเป็นที่ระลึก มีการโพสลงเฟสบุ๊คแต่เราก็ถ่ายที่เป็นบรรยากาศในงานรูปที่เราถ่ายกับสถานที่สำคัญไม่มีตอนกราบเพราะสิ่งนี้เราไม่จำเป็นบอกใครเราทำด้วยใจของเรา ตอนร้องเพลงเราไม่มีโอกาสได้ถ่ายรูปหรืออัดวีดีโอเก็บไว้เพราะเราตั้งใจมาร้องเพลง เราเอาหลานตัวน้อยไปด้วยเพราะเราอยากปลูกฝังให้หลานเราจงรักภักดีกับราชวงศ์จักรี  ถึงตอนนี้หลานจะยังไม่รู้เรื่องอะไรว่ามาทำอะไรในงานที่มีคนมาเยอะแยะ แต่สิ่งหนึ่งที่เค้ารู้จัก คือเค้ารู้จักพ่อหลวง ซึ่งวันหนึ่งที่เค้าโตเค้าจะได้ภาคภูมิใจ ที่เค้าได้มาวันนี้  ครอบครัวเราไปกราบพระบรมศพครั้งนี้เป็นครั้งที่สอง ไปทุกครั้งเราก็ถ่ายรูปเก็บไว้ทุกครั้ง เราไม่รู้คนอื่นจะคิดอย่างไรแต่เราไปด้วยหัวใจแห่งความจงรักภักดี   
รูปหลานสาวที่มีพี่ช่างกล้องถ่ายไว้ เราก็โพสลง เฟสบุ๊ค เพราะรูปสวย อันนี้วันที่ 23/10/16
อีกรูปที่เราโพส เราคิดว่ารูปนี้หลานเราเค้ายังไร้เดียงสา เค้ายังไม่รู้ว่ามางานอะไรแต่วันหนึ่งเค้าโตขึ้นเค้าก็จะรู้เอง  22/10/16
comment56:ผมโพสต์เรื่องนี้ตั้งแต่วันแรกๆแล้ว พสต์ว่าผมไม่เห็นด้วยกับการแจกข้าวแจกน้ำ และมีคนมาโจมตีผม ...มาวันนี้ สถานกรารร์บนปลายเกินควบคุมแล้ว
comment56-1:^^
ไม่ถึงขั้นนั้นหรอกครับ  เขามีการจัดระเบียบอยู่
comment57:ยังเชื่อว่าส่วนใหญ่ไปกันด้วยใจ ส่วนคนที่ต่อคิวรออาหารน่าจะส่วนน้อย ไม่งั้นคงไม่เหลือเยอะแยะหรอก จำกัดคนมาแจกจะดีกว่านะ
comment58:สังคมไทยครับ  เยอะมากกกกกกกกกกกกก  นึกว่างานเทกระจาด

ไม่รู้จะขุดคำไหนมาว่า  แต่ถึงว่าไปก็ไม่สำนึกหรอกครับ
comment59:เห็นด้วยกับคุณปั้นจั่นนะคะ 

แต่อยากให้ลองมองอีกมุมของคนที่ตระเวณรับของแจก บางคนอาจจะ้อาไปแจกต่อก็ได้ค่ะ

คือ...ที่ทำงานเรารู้จักคนนึง ซึ่งเวลาจัดงาน หรือกิจกรรมอะไรที่มีงานเลี้ยงข้าวฟรี พี่เค้าห่อเยอะมาก คนนั้นคนนี้ก็ว่าลับหลังเรื่องเค้าห่อของกลับเยอะขนาดนี้  

จนเรามีโอกาสได้คุยกับเค้า. ได้รู้จักเค้า เวลามีอะไรมากินที่ทำงานก็ชวนกินตลอด แต่พี่เค้าไม่ค่อยกินเลย คือพี่เค้าไม่ค่อยสบาย ต้องควบคุมเรื่องอาหารการกิน ที่เห็นห่อเยอะๆ นั่นเอาไปแจก แม่บ้าน  รปภ ที่หอ ไม่ได้เอาไปกินเอง เหลือไว้ก็ทิ้งเปล่าๆ เสียดายของ เสียดายเงิน
comment60:เห็นบางกลุ่มเหมือนไปปิคนิค เซลฟี่ร่าเริง หรือตั้งใจถ่ายรูปโชว์เกิน ก็ได้แต่มองบนนะ
หรือรับอาหารไปตุนหรือตั้งใจไปทานฟรี คนที่หิวจริงๆ เค้ามีนะคะ อยากให้นึกถึงคนอื่นบ้าง
อย่านึกแต่จะไปเอาจนน่าเกลียด
คนที่ไปแล้วมีจิตสำนึก อาลัย ถ่ายรูปด้วยความสำรวม
ถ้าเกิดหิวก็ไปรับอาหารได้แต่พอดี ทานหมด ทิ้งขยะให้เป็นที่
คนที่รู้จักกาลเทศะนี่เห็นดีด้วยเลย
comment61:มองบวกก็มีสุข

มองลบดูทุกข์ใจ
comment62:พีคสุดของวันนี้ ผช คนนึงไปสนามหลวง เปิดกระเป๋าตังค์แล้วโยนหว่านแบงค์พันจำนวน 30,000 บ. ลงกลางสนาม!! 

ประชาชนวิ่งกรูเข้ามาแย่งเก็บเงินกันอุตลุด มีคนตะโกนให้เอาเงินไปคืนเจ้าของ แต่ไม่มีคนทำตาม ... 
คนที่เพิ่งวิ่งเข้ามาถึงเก็บไม่ทันเลยไปถามเจ้าของเงินว่า "จะมีแจกอีกไหม จะขอบ้าง"

ตำรวจทหารวิ่งไปดู ถามว่าเกิดอะไรขึ้น เค้าตอบว่าโดนให้ออกจากงาน เครียด เลยประชดชีวิต
เอาเงินมาโปรยให้เจ้าที่เจ้าทาง "ไม่คิดว่าจะมีคนวิ่งเข้ามาเก็บเงิน"

อ่ออออออ โยนแบงค์พันลงพื้น 30,000 บาทไม่คิดว่าใครจะมาเอา .... คนเป็นพันๆ ที่นั่น งานในหลวงด้วยนะ
ทำอะไรได้ทุกอย่างตามใจชอบกันเลยเนอะ



cr. ไทยรัฐ
comment62-1:คนที่หว่านเงินนี้  ถ้ามีเจตนาที่จะหว่านพระรูป เพื่อหมิ่นในหลวง มันจะบาปหนาสาหัสสากรรจ์มาก
ถ้ามันได้เข้ามาอ่าน ขอให้สังเกตตัวเองได้เลย  ต่อไป จะจน ยากจนๆๆๆๆๆๆๆๆ จนที่สุดในโลก
จนอย่างเร่าร้อนด้วย เพราะต้องไม่รู้จักคำว่าพอเพียงแน่นอน !
comment62-2:62-1 ทำไมต้องไปแช่งเค้าค่ะ เค้าอาจมีปัญหาที่เครียดสุดๆก็ได้ถึงทำแบบนั้น บางทีอาจเครียดจนสติหลุด แช่งเค้าขนาดนั้น ระวังเข้าตัวนะ .....
comment63:ประเทศจะดีได้เพราะมีประวัติศาสตร์ จารีตประเพณีเป็นของตัวเอง
แต่เดี๋ยวนี้หลายคนลืมรากเหง้าตัวเองหมดแล้ว มันถึงได้เละขนาดนี้ ไม่งั้นคงไม่มีภาพเซลฟี่ที่สนามหลวงหรอก 
เราเห็นด้วยกับปั้นจั่นนะ เพราะการกินเนี่ยเยอะมากที่ งก เอามากินเยอๆสุดท้ายกินไม่หมดก็ทิ้งเป็นภาระคนเก็บอีก
คนที่ดี ที่ตั้งใจไปเคารพพระองค์มีเยอะมาก แต่คนเสียๆนิดเดียวนี่ล่ะมันทำให้ขัดใจ 
มาแจกได้ค่ะ เอาไปกินได้ค่ะ แต่ควรพอเหมาะกับตัวเองไม่เป็นภาระ
เค้าไม่ได้ห้ามแต่ทุกอย่างไม่ควรเดือดร้อนใคร ถ่ายรูปได้เอาไว้เป็นประวัติศาสตร์ตัวเอง แต่ควรรู้ว่าถ่ายได้แค่ไหน ทุกอย่างควรพอดี มีกาละเทศะ อย่าลืมว่าคุณได้ไปอยู่ในจุดนั้นในสถานะอะไร
ถ้าจะมาแค่เช็คอิน อวดว่าข้ามาแล้ว แข่งกันทำเรื่องแปลกใหม่ประหนึ่งมีงานอีเวนท์อวดเฟส ไอจี เราว่าก็ควรเพลาๆลงบ้าง
ดาราที่เค้าไปเค้าอยากไปเคารพพระองค์ท่าน ไม่ได้ไปโชว์ตัว ก็อย่าไปกรี๊ด ขอถ่ายรูปเลยค่ะ
ส่วนดาราบางคนก็เช่นกัน ก็ควรวางตัวเป็นตัวอย่าง ของแบบนี้มันต้องเริ่มที่เราก่อน ไม่ใช่คิดว่าจะทำอะไรก็ได้อย่างเดียว
comment64:อันนี้อยากให้ทุกคนทำความเข้าใจกันหน่อยนะครับ มันคืองานสุดท้ายของคนที่รักเราและเรารักท่านที่สุดในประเทศ จะทำอะไรควรให้เกียรติท่านมากๆนะครับ ถ้าจะไปควรจะไปด้วยใจที่จะไปน้อมอาลัยท่าน ไม่ใช่ไปเพื่อเหตุผลอื่นๆ ถ้ามันไม่ใช่แบบแรกก็ไม่ต้องลำบากลำบนไปหรอกครับ
comment65:ง่ายๆคำเดียว

กาลเทศะ
comment66:ส่วนตัวคิดว่า  
มองเสื้อสีๆ ก็ใช่จะรู้ว่าเขาไม่เสียใจ
มองเขายิ้มๆ ก็ใช่จะรู้ว่าเขาไม่ได้ร้องไห้
มองเห็นเขาสบายๆ ก็ใช่จะรู้ว่าเขาไม่ทุกข์

คนเราตอนนี้ ทำตัวเอาตัวเองเป็นใหญ่ซะคิดว่าทุกคนต้องเป็นแบบตนถึงจะถูกต้อง
สู้ จำกัดอารมณ์เฉพาะตัว ไม่ติฉินนินทา ตัดสินผู้อื่นจะดีกว่า
comment66-1:เราว่าคุณตีประเด็นผิดค่ะ ในสังคมมันจะมีจารีต มีมาตรฐานที่เป็นที่ยอมรับกัน ที่มาต่อว่านี่ไม่ใช่เพราะว่าเค้าไม่ทำตามที่เราทำ แต่เป็นเพราะเค้าไม่ทำตามจารีตของสังคมค่ะ ไม่มีมาตรฐาน ไม่มีจารีต ทุกคนทำอย่างที่ตัวเองนึก ไม่ต้องคำนึงเรื่องกาละเทศะ มันก็เละซิคะ ไม่ต้องถึงระดับงานพระราชพิธีแบบนี้หรอก ในบริษัทยังมีกฏที่พนักงานต้องปฎิบัติตาม ใครไม่ทำตามก็โดนลงโทษ มันไม่เกี่ยวกับเรื่องคนอื่นไม่ทำแบบเราแล้วเค้าไม่ดีหรอกค่ะ 

มางานศพ จำเป็นต้องหัวเราะ แม้ว่ารู้สึกเศร้าเหรอคะ เราจะทำแบบนั้นไปทำไม ไม่มีใครห้ามร้องไห้ในงานศพนะคะ
comment66-2:จับประเด็นผิดไปไกลเลยค่ะ ถามหน่อยว่าจุดประสงค์ของทุกคนที่เดินทางไปที่พระบรมหาราชวังคืออะไร ไปถวายความเคารพพระองค์ท่านเป็นครั้งสุดท้าย เพื่อถวายความอาลัยให้แก่พระองค์ท่าน หรือต้องการไปกินอาหารฟรีตามซุ้มอาหารต่างๆ หรือไปร่วมเทศกาลอาหารหลากหลาย หรือ ไปร่วมถ่ายรูปเพื่อให้คนรู้กันทั่วว่าตัวเองได้ไปงานเทศกาลนี้แล้ว 

คนเราถ้ารู้จุดประสงค์ที่แท้จริงว่าจะไปเพื่อทำอะไร ก็คงไม่มีบรรยากาศน่าเกลียดแบบที่เค้าบ่นๆกัน ไม่ได้บังคับให้ใส่เสื้อสีดำ ไม่ได้ห้ามยิ้มห้ามหัวเราะ แต่ถ้าไปตรงนั้นแล้ว คนที่รู้กาลเทศะ ก็น่าจะรู้ได้ไม่ยากว่าควรอะไรไม่ให้น่าเกลียด หากไม่รู้ว่าควรทำตัวอย่างไรก็ไม่จำเป็นต้องไป ไม่ได้บังคับให้ไป  

และสิ่งที่พูดกัน ก็แค่เพื่อเตือนสติกัน ไม่ได้ติฉินนินทาอย่างที่กล่าวอ้าง คุณแยกไม่ออกหรือ ว่าการตำหนิ เตือนสติ การติฉินนินทา มันต่างกันตรงไหน
comment66-3:แล้วคุณจะมั่นใจได้ยังไงว่า คุณมองครบทุกด้านแล้ว
comment66-4:เสียใจหรือไม่เสียใจก็ต้องสำรวมไม่ใช่หรือครับ
ถ้ามีเพื่อนคนหนึ่งมางานศพพ่อผมและบอกว่าเสียใจด้วยที่พ่อตาย แต่ตอนนี้กูอยากร้องเพลงว่ะ ยืมกีตาร์ซักตัวกูจะร้องเพลงรักอยู่บ้านนี่แหละ
ผมคงต่อยปากมันครับ
comment67:บางคนอ่านแล้วตีความไม่ออกนะคะ
เค้าไม่ได้ว่าที่จะยิ้มจะมีน้ำใจหรืออะไร

ประเด็นคือ ควรรู้กาละเทศะ ต่างหาก

คนทำดีอยู่แล้วไม่ว่ากันค่ะ
แต่คนทำไม่ดีทำไม่ถูกก็มี
ควรไปด้วยความตั้งใจและสำรวมมั๊ย พูดภาษาชาวบ้านเลยนี่ก็คืองานศพนะคะ
comment68:ที่ไปมา2ครั้ง ต้องขอแบ่งเป็น 2 กลุ่ม
1. ช่วงระยะเวลาเช้าถึงเย็นที่เป็นช่วงถวายอาลัย แดดร้อน คนแบบที่ปั่นจั่นเค้าบ่นๆ จะมีไม่เยอะ ที่มีส่วนใหญ่จะเป็นคนจนที่ต้องการอาหาร และ พวกคนด้อยโอกาสในการทำมาหากิน จิตอาสาจะจริงใจและอดทนตั้งมาช่วยงาน

ส่วนเรื่องอาหารเหลือ ให้มองมุมกลับว่าไม่ใช่กินแล้วเหลือทิ้ง แต่ให้มองว่ามันมีเกินไป supply บางรายการมันเกิน demand
2.ช่วงเย็นถึงค่ำทีไม่ใช่ช่วงเข้าถวายอาลัย จะมีคนกลุ่มสร้างภาพ ที่จะมา Event สร้างFestival สร้างความสนุก ไม่สำรวม(อาจจะคิดลึกๆในใจว่า ตอนค่ำควรผ่อนคลายจากความเศร้าหรือเปล่า) เลยสร้างบรรยากาศแบบ funeral festival ขึ้นมา

คนวัยรุ่นส่วนใหญ่จะกลัวแดดและออกมาทำกิจกรรมตอนเย็นถึงค่ำ และคิดทำอย่างด้านเดียว คือคิดแต่ด้านอยากทำ ไม่ได้คิดถึงด้านผลกระทบ

แต่ว่าโดยภาพรวม งานถวายอาลัยในหลวงรัชกาลที่ 9 ก็เป็นไปตามlifestyle ของคนยุคนี้ ....เอาแต่ใจ เอาง่าย แต่มันก็ยังอยู่ในจุดของการร่วมการถวายอาลัยไม่เลยเถิดเกินงามจนมีปัญหา
comment69:รับของฟรีเคยเห็นเหมือนกัน. ช่วยกันแบกไปสามถุงใหญ่ๆตอนแรกนึกว่าเป็นคนเอามาแจกแต่พอเจอคนลงมาแจกก็ไปต่อแถวเอาอีก งง เหมือนกันไม่คิดจะมีแล้วเอาไปเยอะอะไรขนาดนั่น สงสารคนยังไม่ได้กิน
comment70:เออ ลืม ยังไม่จบ น้องที่เคยไปแจกเล่าให้ฟัง ว่าเอาข้าวกล้องไปแจก มารับ พอเปิดออกมาเป็นของที่ตัสเองไม่ชอบ ไม่กินแล้วทิ้งเลย คือเข้าใจว่ามาแจกเยอะเลือกได้แต่ไม่กินก็เอามาคืนก็ได้ มันเสียความรู้สึก
comment70-1:ว๊ายยยย    ใจร้ายจังนะคะ
ไม่อร่อยก็ทิ้งทั้งอย่างนั้นเลยหรือ


มันมีทางเลือกถนอมน้ำใจตั้งหลายอย่างนี่หน่า  
เก็บกลับมาแล้วมาให้คนแถวบ้านก็ยังได้
comment70-2:จริงค่ะ ใจร้ายมาก  คือคงมีทางเลือกเยอะ ขี้เกัยจถือมั้งค่ะ
comment71:เห็นด้วยกับปั่นจั่น  ถ้าทุกคนระลึกว่านี้คืองานศพญาติของเรา
แล้วมีคนมาทำแบบนี้ในงานศพญาติของคุณ คุณจะรู้สึกยังไง

ส่วนคนที่เอาไปแจก แจกเยอะเกินไปแล้ว เอาไปแจกตามบ้านเด็กกำพร้า
คนชรา  เด็กในถิ่นทุรกันดารดีกว่ามั้ยส่วนหนึ่ง ติดป้ายไว้เลย เพื่อพ่อ

อย่าเลี้ยงแต่ในจุดๆเดียวเลย ยังมีคนอีกหลายสิบล้านคนทั่วประเทศที่อดอยาก
น้ำท่วม ขาดแคลน
comment72:ผมก็คนในวงการเดียกวันพี่เค้า 555+
คิดเหมือนกันกับพี่เขาเลยครับ
เคยเห็นพวกหลอกลวงเยอะ 
ทำเนียนๆถ่ายรูปแล้วก็กลับ
comment73:อยากให้ปั้นจั่นพูดถึงคนอาชีพเดียวกันบ้าง บางคนมาเพื่ออะไร? เหมาะสมหรือไม่?
comment74:ตามแต่ใจจะคิดกันเนอะ
comment75:เตือนได้นะ แต่ถ้าเตือนแล้วเขาไม่ทำตามก็ต้องทำใจยอมรับ ถือว่าเป็นการทำบุญ ให้อภัย ให้คนที่คิดไม่ได้แล้วกัน และภาวนาให้ต่อไปในอนาคต เขาจะย้อนคิดได้ว่าสิ่งที่เขาทำไม่เหมาะสม จะได้ไม่เกิดอะไรแบบนี้

สันดานคน ถ้าไม่มีจิตสำนึกเอง ใครๆ ก็คงเปลี่ยนยากค่ะ เอามาคิดมากทำให้ใจหหม่นไปเปล่า ก็คิดว่าทุกสิ่งที่ทำงานให้คนอื่น ก็ทำบุญไป

เรื่องของแจก ไม่รู้ตอนนี้จัดระบบหรือยัง อยากมีส่วนกลาง ให้คนติดต่อไปว่าวันนึงจะมีใครมาบริจาคอะไรบ้าง เอาแต่พอดี คนจะได้ไม่กินทิ้งขว้าง อ่านจากความเห็นข้างบนเรื่องทิ้งข้าวทิ้งอาหารแล้วเสียดายของ
comment76:ที่มา : http://news.sanook.com/2090734/
comment76-1:ขออนุญาตนำไปแชร์ได้ไหมคะ
comment76-2:ได้เลยค่ะ
comment77:เท่าที่ดูดูในคอมเม้น คิดว่าคงมีพวกใจมืดบอดตั้งใจเข้าไปเพื่อทำลายบัญญากาศที่งดงาม
ยิ่งคนที่เข้าไปหว่ายเงิน"  มั่นใจมากว่าเป็นพวกใจมืดบอดแน่นอน  คนตกงานเอาเงินมาหว่าน เป็นไปได้ไง ?
บอกว่าเครียด ที่เครียดก็ต้องกลัวว่าจะไม่มีรายได้ แล้วเอาเงินที่มีพระรูป ของในหลวงมาหว่านลงดิน

คิดว่าต่อไปมันจะต้องจนแสนจน โคตรจน ไร้ทรัพย์ยิ่งกว่าขอทานทุกคนในโลก !
comment78:เอาตรงๆนะ ร้อยละสี่สิบได้เลยมั้งไปเพราะกระแส ไม่ไปไม่ได้ ตั้งใจไปไว้อาลัยก็ส่วนนึง บางคนอยากไปเพราะเพราะมีของกินแจกฟรี แถมได้เห็นดาราอีก เสียไปแค่ค่ารถไปงาน แล้วก็เสียเวลา
นอกนั้นเหมือนไปเที่ยว นี่ได้ยินเลยนะ บางคนบอกไปเที่ยวงานที่หน้าวังกัน ของกินฟรี ก็มี ดาราก็เยอะ แถมไม่ตกแทรนด์ด้วย แวะไปเซลฟี่ เช็คอินกัน
แล้วแต่คนอ่ะนะ สำนึกใครสำนึกมันของแบบนี้มันสอนกันไม่ได้
comment78-1:แค่อยากกินฟรีเนี่ยนะ ลงทุนเดินทางไปด้วยความยากเย็นแสนเข็ญ คห.78 เอาสมองส่วนไหนมาคิด
 ไม่ใช่จะไปถึงได้ง่าย ต้องเตรียมตัวล่วงหน้า วางแผนให้ดี แม้จะมีห้องน้ำก็ไม่ใช่จะสะดวก
คนที่ดั้นด้นไป "ถ้าไม่ใช่รักในหลวงมากๆ" ก็ต้องเป็นพวกใจมืดบอดที่ตั้งใจเข้าไปทำลายบรรณยากาศ" พวกสารเลว"
comment78-2:เอ่อ ด้านบน ความเห็น 78 เค้าหมายถึงคนอื่นนะ
comment79:เราเชื่อว่าทุกคนไปด้วยใจอาลัยรักจริงๆ 
ถ้าแค่อยากกินฟรี หรือส่องดารา ไม่คุ้มค่าเหนื่อยสักนิด
คงไม่มีใครลงทุนทำแบบนั้น แต่เรื่องกินฟรี กินทิ้งกินขว้าง
มันเป็นนิสัยเฉพาะบุคคลน่ะ คือมักง่าย เห็นแก่ได้ เห็นแก่ตัวอะไรแบบนี้
บ้างก็ไม่รู้กาลเทศะ ไม่สนใจคนอื่น เห็นไรก็อยากกินไปหมด
แต่อิ่มก็กินทิ้งกินขว้าง คนเราได้รับการอบรมมาต่างกัน
มีชีวิตแตกต่างกัน ผลมันก็ออกมาเป็นแบบนี้

เราเห็นแล้วก็อนาถใจ แต่ก็ปลงน่ะ คิดเสียว่าคนแจกก็ได้บุญ
เป็นบุญใหญ่ที่ไม่ได้ทำกันบ่อยๆ เรื่องหงุดหงิดกับคนที่ไร้มารยาท
ก็พยายามไม่โกรธ  คิดเสียว่าให้อภัยทานกับเพื่อนร่วมโลก
ถวายพระองค์ท่าน
comment80:เราไปมา 2 ครั้ง มันคือความจริง บางคนไปเพื่อหามุมถ่ายรูปสวยๆ ถ่ายอวดลงโซเชียลกันสนุกสนาน
บางทีก็ควรจะคิดได้บ้างนะ ว่ามันไม่ควร และไม่มีความสำรวมกันเลย คงคิดว่าเอาสนุกอย่างเดียว
comment80-1:รู้สึกเหมือนกันค่ะ
comment81:คิดเหมือน คห.79 พวกเลวคือส่วนน้อย มาขยายความซะใหญ่โต ในนี้จะอะไรมากมาย คอยแต่จะจับผิด ชาวบ้านที่เขามาจาก ตจว. และเงินจำกัดจริง ๆ ก้อเยอะแยะ
comment82:ไม่ค่อยโอเคกับคำว่า "กลับบ้านกลับถิ่น" นะครับ

ดูเจตนาแยกแยะและชี้เป้าไปหน่อย พฤติกรรมบางอย่างที่ปรากฏให้เห็นตามสื่อต่างๆ
"ส่วนหนึ่ง"ก็เป็นพฤติกรรมร่วมสมัยของคนที่เสพสื่อคล้ายๆกัน ไม่ได้เกี่ยวกับถิ่นที่อยู่
อะไรตรงไหนเลย
comment83:ดาราบางคนเฉพาะเจาะจงไปทำดีที่สนามหลวง อยากบอกว่าดาราหรือใครก็ตาม ทำได้ค่ะความดีทุกที่บนโลกนี้ไม่อยากบ่นยาวไม่อยากทำให้เสียบรรยากาศ
comment84:แย่งกันเอา เหมือนมาขอรับส่วนบุญเลย มารยาทการต่อแถวรับของไม่มีเลย ติดลบด้วยแซงคิว เบียด ดัน  กรูกันเข้ามาเหมือนพวกหิวโหยไม่มีอันจะกิน เอาทุกเต้นท์ มีกี่อย่างขอให้กรูได้หยิบได้เอา มีประโยชน์หรือได้ใช้ประโยชน์หรือไม่ ไม่สนใจ เอาแล้วเอาอีก วนต่อรับหลายๆรอบ เอาลูกเอาหลานมาวนรับของ ทำไปเพื่ออะไรไม่รู้ ความอยากได้อยากมีจนเกินประมาณมันครอบงำพฤติกรรมไปจนหมด
comment85:ของแจกเยอะ กินไม่อร่อยก็ทิ้ง ไปเอาอย่างอื่นมากิน 
ลูกกินแล้วไม่ชอบ พ่อบอกเอาไปทิ้ง หาอย่างอื่นกิน
comment86:เคยไปแจกของ มีไม่น้อยเลย ที่เรียกขอของ ทั้งที่ผมดูในกระเป๋าแก ก็มีของแบบเดียวกันอยู่แล้ว 4-5 อัน ซึ่งดูจากการแต่งกาย ก็หาได้เป็นคนขาดแคลนไม่ ก็เลยบอกว่า มีเยอะแล้วแบ่งให้คนอื่นบ้าง ยังบอกอีกว่า แบบนี้ยังไม่มี เอาเข้าไป

ที่บอกว่าว่าน้อยที่เป้นแบบนี้นั้น ไม่แน่ใจ เพราะจากประสบการณ์ตัวเอง ไม่ได้เรียกว่าน้อยครับ แต่คนดีๆ ก็มี ก็บอกเลยว่ามีแล้วค่ะ/ครับ 

ที่บอกว่า แจกๆ ไปเถอะทำบุญ ไม่ต้องคิด ผมว่าผิดครับ ของที่พวกผมแจก มี 1500 ชิ้น ไม่มีทางแจกครบทุกคนแน่ๆ ดังนั้น การที่คนเอาไปเกินจำเป็น ก็ทำให้คนที่จำเป็นเค้าไม่ได้
comment87:ใครกดติดตาม อินสตาแกรม เขา ช่วยบอกเขาทีว่า เลิกเติมไม้เอก ที่คำว่า "นะ" ทีเถอะ

ผมเตือนเขา เขาdagดันกลับ "น่ะ น่ะ น่ะ..." แบบรัวๆกลับมา ผมก็ไม่อะไร

เขาพิมพ์ นะ เติมไม้เอก ตลอดมา ผมไม่อยากยุ่งตัดจบ กดยกเลิกติดตามไปแล้ว

เขาเป็นคนมีเสน่ห์ มีความคิดที่ดี แต่นี่แหละ ผมขัดใจเวลาเขาพิมพ์ นะ แล้วเติมไม้เอก ทุกทีตรงนี้แหละ

พอๆ กับ พวกหญิง พิมพ์ นะคะ แล้วเติมไม้เอกที่ พยางค์ที่ 2
-----------------------------------------------------------------------------------------------------------------
ชื่นชมในแง่ดีนะครับ ขอบคุณกระทู้ครับ

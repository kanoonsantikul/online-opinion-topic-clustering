title:"สมควรตาย" สังคมไทย กับการ์ตูนญี่ปุ่นที่ผมเคยได้อ่าน
comment:ผมเคยอ่านการ์ตูนมังงะเรื่องหนึ่ง เมื่อหลายปีก่อน
เรื่องราวที่ผมพอจะจำได้ ในช่วงหนึ่งของการ์ตูนเรื่องนั้น

คือวันหนึ่ง มีคนกลุ่มหนึ่ง เอานักโทษในเรือนจำออกมาจำนวนหนึ่ง
แล้วถ่ายรูปส่งข้อความไปหาประชาชนทุกคน แล้วบอกว่า นักโทษแต่ละคนทำความผิดร้ายแรงอะไรมาบ้าง
แล้วถามกับประชาชนว่า คุณคิดว่า นักโทษคนนี้สมควรตายหรือไม่
ถ้าคุณตอบว่า "สมควรตายแล้ว" เขาจะฆ่านักโทษคนนั้น

วันนี้ผมมองเห็นสังคมไทย พิมพ์คำว่า "สมควรตาย" บ่อยครั้งมาก
ถ้าคุณลองได้อ่านการ์ตูนเรื่องนั้น คุณอาจเปลี่ยนความคิดเสียใหม่

ผมจะเล่าเรื่องราวต่อจากนั้น ว่าเกิดอะไรขึ้นในการ์ตูน

แน่นอนว่าคนจำนวนมาก กดเลือก "สมควรตาย"
แต่ในกลุ่มของพระเอกนางเอก มีผู้หญิงคนหนึ่ง ร้องห้าม !
เธอบอกเพื่อนๆ ของเธอ (ในเรื่องตัวละครหลักเป็นเด็กม.ปลาย) ว่าให้หยุดก่อน อย่าทำอย่างนั้น คิดสักนิดหนึ่งก่อน
เพื่อนๆ เริ่มมองเธอแปลก ๆ ทำไมล่ะ นักโทษพวกนี้ทำความผิดร้ายแรงอย่างไม่น่าให้อภัย ก็สมควรตายแล้วไม่ใช่เหรอ

"เราไม่มีสิทธิ์ไปตัดสินชีวิต ความเป็นตายใครหรอกนะ" นี่คือสิ่งที่เธอบอกกับเพื่อนของเธอ
สิ่งที่เธอพยายามจะบอกเพื่อนๆ ของเธอคือ
ถ้าวันนี้เราสั่งให้เขาฆ่านักโทษให้ ต่อให้เขาเป็นคนเลวอย่างไร แต่ถ้าเราเป็นคนสั่งให้ฆ่า เราจะต่างอะไรจากฆาตกรฆ่าคน

"มันจะต่างอะไรกับเขายื่นมีดให้พวกเราปาดคอนักโทษพวกนั้น ถ้าคิดว่านักโทษพวกนั้นสมควรตายจริงๆ ก็หยิบมีดไปฆ่าพวกเขาเองเลยสิ"
ถ้าเขายื่นมีดให้พวกคุณ เพื่อให้ลงมือฆ่านักโทษคนนั้น คนที่คุณบอกว่า "เขาสมควรตาย"
คุณจะลงมือไหม

"นักโทษได้รับคำตัดสินโทษโดยกฎหมายแล้ว ไม่ใช่หน้าที่ของเราที่จะเป็นผู้ตัดสินชะตาชีวิตคนเลวเหล่านั้น"

นี่คือเรื่องราวคร่าวๆ ที่ผมพอจะจำได้ส่วนหนึ่งจากการ์ตูนเรื่อง Code Breaker
เนื้อเรื่องสื่อความหมายประมาณนี้ ผมอ่านนานแล้วจำรายละเอียดไม่ค่อยได้

กลับมามองดูสังคมไทย ในปัจจุบัน
ที่ซึ่งเวลามีข่าวเกี่ยวกับผู้กระทำความผิดร้ายแรง
เรามักจะพิมพ์ไปอย่างไม่คิดอะไรว่า คนๆ นี้ สมควรตาย ควรต้องประหารชีวิต ไม่สมควรมีชีวิตอยู่

คำถามคือ ถ้าสิ่งที่คุณพิมพ์ไป กลายเป็นคำตัดสินชีวิตของคนๆ นั้นจริงๆ คุณยอมรับได้หรือเปล่า
คุณกำลังสั่งให้คนๆ หนึ่งตาย ด้วยนิ้วมือของคุณที่พิมพ์ลงไปในโลกโซเชี่ยล
คุณคิดว่าเมื่อตอนที่คุณกำลังจะนอน คุณจะสามารถอยู่กับคำตัดสินฆ่าคนของคุณได้หรือไม่
เพราะคุณจะต้องคิดถึงมันชั่วขณะหนึ่ง เหมือนกับที่คุณคิดถึงข้อความแชทของคุณกับแฟน แต่กลายเป็นข้อความของคุณที่สั่งให้คนๆ หนึ่งตาย

ทำไมเราไม่แสดงความคิดเห็นอย่างอื่น นอกเหนือจากคำว่า "สมควรตาย" "ไม่สมควรมีชีวิตอยู่"
มีความคิดเห็นอีกหลากหลายรูปแบบให้เราพิมพ์ได้ กับข่าวแบบนี้ อย่างเช่นที่หลายๆ คนทำ
คนจำนวนหนึ่งเลือกที่จะบอกให้ คนอื่นตาย อย่างง่ายดาย โดยไม่คิดอะไร ไม่คิดว่ามันเป็นเรื่องใหญ่
แต่ถ้าลองย้อนมองกลับมาดูว่าถ้าเป็นลูกหลานของเรากระทำความผิด
เราอยากให้ลูกหลานของเรา โดนสังคมสั่งให้ไปตายซะ อย่างนั้นหรือไม่
หรืออยากให้กฎหมายเป็นผู้ตัดสินเอง เราจะยอมรับคำตัดสินจากใครมากกว่ากัน

ไม่ได้หมายความว่า ผู้กระทำผิดร้ายแรงอย่างไม่น่าอภัย ไม่สมควรตาย
เพียงแต่เราควรปล่อยให้เป็นไปตามกระบวนการของกฎหมาย ให้มันทำหน้าที่ตัดสินโทษของคนๆ นั้น
ไม่ใช่เราที่จะเป็นผู้ตัดสินโทษของคนอื่นตามอำเภอใจ

แต่อย่างไรก็ตาม เรื่องราวในการ์ตูนกับสังคมไทย ก็ไม่ใช่จะเปรียบเทียบกันได้โดยสมบูรณ์
ทั้งเรื่องความยุติธรรมของกฎหมายบ้านเรา ที่หลายคนก็ไม่มั่นใจว่ามันยังดีอยู่หรือเปล่า
สังคมไทยเราอาจไม่สามารถมั่นใจในกระบวนการทางกฎหมายได้เต็มร้อย อย่างที่เราก็เห็นในข่าวอยู่บ่อยๆ
ถึงอย่างนั้น ก็ควรคิดให้ถี่ถ้วน
ว่าถ้าเขายื่นมีดให้คุณฆ่าได้ ถ้าคุณคิดว่ากฎหมายตัดสินโทษได้ไม่ดีพอ
คุณจะลงมือหรือไม่ หลังจากที่คุณพิมพ์ลงไปใน Facebook ว่าคนๆ นี้สมควรตาย

บทสรุปในการ์ตูน ผู้หญิงคนนั้นสามารถเปลี่ยนใจเพื่อนๆ ของเธอให้ไม่กดเลือก "สมควรตาย" ได้สำเร็จ
และประชาชนอีกหลายคนก็ปฏิเสธการกระทำเช่นนี้เหมือนกัน

ผมได้ข้อคิดจากการ์ตูนเรื่องนี้ หลายข้อ
หนึ่งในนั้นคือ มันง่ายกว่าที่จะพิมพ์ลงไปในโลกโซเชี่ยล
คุณตัดสินใจได้อย่างง่ายดาย เมื่อคุณแค่สั่งให้คนๆ หนึ่งตาย ด้วยการพิมพ์ลงไปบนมือถือ
แต่คุณจะทำมันได้ยากขึ้น หรืออาจไม่สามารถทำได้ ถ้าในมือคุณถือมีด และต้องเป็นผู้ลงมือด้วยตัวเอง
ทั้งที่ความจริงแล้ว ไม่ว่าคุณจะถือโทรศัพท์ หรือมีด คุณก็เป็นคนตัดสินชีวิตคนๆ นั้นเอง คุณเป็นคนฆ่าเขาเองเหมือนกัน
ดังนั้น ไม่ว่าจะพิมพ์อะไรลงไปบนโซเชี่ยล คิดให้ถี่ถ้วนว่าเหมาะสมแล้วหรือไม่ อย่าคิดว่าอยากจะพิมพ์อะไรก็พิมพ์ ทุกคำพูด ทุกข้อความของเรา มีผลกับบางอย่างเสมอ ที่แน่ๆ แล้วคือมันมีผลกับตัวคุณ เพราะมันสะท้อนความคิดของคุณออกมาให้คนอื่นเห็นว่าคุณเป็นคนอย่างไร ความคิดคุณเป็นแบบไหน

ขอบคุณครับ
comment1:แล้วในเรื่องได้มีบอกไหมครับว่า ใช้การลงคะแนนมากเท่าไหร่ถึงจะฆ่านักโทษ
หรือเพียงแค่มีคนๆเดียวลงคะแนน"สมควรตาย"ก็จะฆ่านักโทษทันที
comment1-1:จำได้ว่าน่าจะเป็นการโหวตเสียงส่วนใหญ่ ประมาณนั้นมั้งครับ
comment1-2:ยอดตายต้องถึง 80k ครับ เพราะผมพึ่งอ่านจบ !! ซึ่งยอดไว้ชีวิตไม่ถึงครึ่งด้วยละมั่ง 
ปล.นักโทษในเรื่องพวกพระเอกให้อภัยก็แล้ว อะไรก็แล้วแต่ก็เหมือนเดิม เลยโดนพระเอกเจี๋ยนซะ แต่ก็มีนักโทษคนนึงกลับใจ แต่ก็โดนตัวโกงเจี๋ยนอยู่ดี !!
comment2:ผมไม่แปลกใจนะ

ถ้าพวกฆ่าคน ข่มขืน จะโดนบอกว่าสมควรตาย


แต่คนสมัยนี้ไปไกลกว่านั้นครับ อำมหิตกว่านั้นเยอะ

สมัยนี้คนขับรถปาดหน้า สมมุติว่าคู่กรณีชักปืนมายิง คนในเน็ตก็บอกสมควรแล้ว

สมัยนี้ บีบแตรยาว โดนยิงตาย คนในนี้ก็บอกสมควรแล้ว


ไม่ต้องผิดอะไรเยอะหรอก  ไม่ต้องฆ่า ไม่ต้องข่มขืน แค่ความผิดเล็กน้อย คนในเน็ตก็พิพากษาว่าตายๆไปซะได้ก็ดี
comment3:อย่าว่าแต่ทำความผิดเล้ย เอาแค่ความเห็นทางการเมืองไม่ตรงกันก็ด่าสมควรตายแล้ว

แต่ก็ไม่แน่นะ ถ้าเป็นคนที่ทำความผิดโดยเจตนาแล้วก่อเหตุซ้ำ 2 ก็สมควรตายน่ะแหละ
comment4:อันนี้ผมเห็นด้วยครับ คนเราตัดสินชีวิตคนอื่นง่ายเกินไป 
แต่ทั้งนี้ก็แล้วแต่กรณี แล้วแต่ปัจจัย บางคนเขาก็อาจจะต้องการโอกาสจริงๆ 
แต่พวกที่ก่อเหตุซ้ำซากอย่างแท็กซี่ข่มขืน โจรอายุ17 ที่ไม่มีความรู้สึก พวกนี้ควรจะจำคุกทั้งชาติ ไม่ก็ให้ตายๆไปนะ จะได้ไม่มาก่อเหตุกับคนอื่นอีก

ถ้าเกิดวันนึงคนที่เม้นท์บอกว่า สมควรตาย เกิดทำความผิดร้ายแรงด้วยอารมณ์ชั่ววูบ แล้วโดนสังคมรุมตัดสินว่าสมควรตาย ผมก็อยากรู้เหมือนกันว่าคนเหล่านั้นจะรู้สึกยังไง
comment5:การวิพากษ์วิจารณ์ทาง social network ช่วยให้เกิดการฉุกคิดได้บ้าง...

ระหว่างมีข่าว ลุงวิศวะ VS เด็กขอซื้อปลาเก๋า
1. ปล่อยให้ศาลตัดสิน โดนไม่มีการวิพากษ์วิจารณ์
2. มีการวิพากษ์วิจารณ์ทั่วไป มีทั้งทีมวิศวะ ทีมเด็ก

คิดว่าแบบไหนส่งผลดีต่อสังคมกว่ากันครับ ?
comment6:คนส่วนใหญ่ที่กล้าพิมพ์ว่า สมควรตาย น่ะเพราะคิดว่า ตัวเองไม่ได้ไปรับผิดชอบอะไรกับสิ่งที่จะเกิดขึ้น แค่แสดงความเห็นเท่านั้น 
ถ้าเป็นการโหวต เขาก็จะคิดว่า คนเห็นด้วยกับเขามีเยอะแยะ แสดงว่าความคิดของเขาไม่ได้ผิด 
แต่ถ้าให้เขาเป็นคนกดปุ่มประหารนักโทษเองกับมือ เชื่อว่า คนไม่กล้าน่ะมีเยอะ และเยอะมากด้วย เพราะเอาเข้าจริงคนไทยกลัวบาปมากนะ 

แต่ให้ถามเรา โทษประหารก็ควรมีนะ คนที่ทำผิดซ้ำซาก เป็นภัยต่อผู้อื่น โดยไม่สำนึกทั้งที่เคยต้องโทษมาครั้งแล้วครั้งเล่า ควรยอมแลกชีวิตอื่นกับชีวิตเขาหรือเปล่า เพียงเพราะคิดว่า เขา "อาจจะ" สำนึกหรือเปลี่ยนตัวเองก็ได้
การบอกยกเลิกโทษประหารสำหรับเราอาจจะเป็นการมองมนุษย์ด้วยด้านดีเพียงด้านเดียว แต่บางครั้งมันก็ต้องมองให้รอบด้าน 
การตัดสินโทษประหารผู้อื่นก็ไม่ต่างอะไรกับฆาตกร? อยากให้ดูรอบด้านซักนิด ในบรรดาความเห็นที่บอกว่าให้โทษประหารเพื่อความสะใจนั้น มันก็มีคนที่ไม่อยากให้เรื่องแบบนี้เกิดซ้ำซากกับคนที่ตัวเองรู้จัก คนที่ตัวเองรัก หรือกับตัวเอง 
ถามว่า เขาคิดมากหรือเปล่า ต้องลองไปถามญาติของเหยื่อที่ถูกกระทำดูสิ ว่า ถ้าเกิดเขารู้ว่าคนที่ตัวเองรักต้องมาประสบกับชะตากรรมแบบนี้ ถ้าเขาโหวตได้ว่าให้ประหารผู้กระทำผิดนั้นก่อน เขาจะทำไหม ถ้าให้เราว่า มันก็คือ การป้องกันตัวเอง กฏหมายปกป้องตัวเองก็มี
ดังนั้นการสรุปว่าคนที่บอกว่า สมควรตาย ทุกคนคือ ฆาตกร ก็ไม่ใช่เรื่องที่ถูกต้องนัก เป็นการมองโลกเพียงแค่ด้านเดียวอยุ่ดี
comment6-1:ชัดเจนน
comment6-2:ปรบมือ
comment7:คล้ายๆสำนวนในนิยายจีนกำลังภายในที่ว่า " ฆ่าเพื่อระงับการฆ่า "
comment8:ที่พวกเขาวิจารณ์ว่า สมควรตาย หรือ โทษประหารชีวิตไปเลย ปล่อยมันอยู่ให้รกโลกทำไม
ดูจะเป็นการใช้อารมณ์เกินไปหน่อย
อาจจะเป็นตามที่จขกท.เขียนไว้ก็ได้
แต่กรณีที่โทษทางกฎหมายมันเบาไป นักโทษพ้นโทษมาไม่นานก็กระทำผิดซ้ำแล้วซ้ำเล่า ไม่มีความสำนึก
แบบนี้ผมว่า สมควรตายจริงๆ มันไม่ใช่การที่เราเอามีดไปฆ่าเขาอย่างที่เปรียบเปรย แต่เป็นแสดงความเห็นสำหรับการรับกรรมที่เขาก่อเอาไว้
แต่เหตุการณ์ที่ร้ายแรงแบบนี้ที่ญี่ปุ่นเขามีโทษประหารชีวิตอยู่แล้วมั้งครับ ไม่แน่ใจ
comment9:อ่อนหัด ฆ่าคน ทำสงคราม เป็นหนึ่งในการปกครอง 
คนไม่กลัวกฎหมาย แต่กลัวบทลงโทษ
หลายประเทศ ยังมีการแห่ประจานคนทำผิด ขับไล่ เนรเทศ มันเป็นกลไกสัตว์สังคม
comment10:ก็ว่าพล็อตคุ้นๆ เรื่อง code breaker นิเอง น๊าน นานนะ
comment11:เราไม่มีสิทธิ์ไปตัดสินให้ไครคนไดคนหนึ่งต้องพบจุดจบ
แต่คนที่ฆ่าคนอื่น เขามีสิทธิ์อะไรไปลงมือฆ่าคนอื่นครับ
comment11-1:ก็ถือบอกไงว่าไม่มีใครมีสิทธิ์ตัดสินจุดจบของใคร
comment12:ตัดกรณี แพะ ออก
ถ้ามีข้อมูลมากพอ ผมเองก็มีความรู้สึกให้บางคน"สมควรตาย"
 เช่นว่า ผู้เป็นแม่ทรมานลูกตนเอง เพราะจะได้ไปนอนกกกับชู้ได้ 
หรือ ยอมให้ชู้ข่มขืนลูกตนเองเพื่อที่ชู้จะได้ไม่จากไปไหน
comment13:คำว่า "สมควรตาย" เกิดออกมาจากพฤติกรรมของผู้กระทำผิด

การที่เราสงบเสงี่ยมเจียมตัวเมื่อมีคนกระทำผิด คนกระทำผิดก็ได้ใจ

ดาบมี 2 คม อยู่ที่จะเลือกใช้อย่างไร 
ไม่ว่าใคร ก็ตามที่บอกว่าดาบมันคมเลยไม่กล้าใช้ นั่นก็นำมาซึ่งปัญหามากมาย

สิ่งที่คุณว่ามานั้นก็เหมือน คนเขลาที่ไม่กล้าใช้ดาบ

แต่สิ่งที่หลายๆ กระทำ ก็เหมือนนที่มีดาบแต่ไม่เข้าใจว่าจะใช้มันยังไง ฟาดฟันเขาไปทั่ว

มันทำให้ความจริงแบ่งเป็น 2 ด้าน
ด้านที่ไม่ต้องไปยุ่งกับมันปล่อยมันไปตามยถากรรม
กับด้านที่ต้องกำจัดเพื่อดำรงไว้ซึ่งความสงบในสังคม

ผู้บริหารที่ดี จึงควรเข้าใจและกระทำตามความเหมาะสม
###########################
ข้อคิดจากการ์ตูนของท่าน มันระบุความชัดเจนด้านเดียว คือด้านที่อย่าไปตัดสิน มันคล้ายกับแค่เห็นต่างก็พอแล้ว
comment14:นึกถึง 12 angry men เลยครับ
comment15:เอาเป็นว่า ผมลงภาพคาแรคเตอร์ที่ชอบไว้ 2 คน แล้วไปคิดต่อเองละกันว่าผมคิดยังไงกับเรื่องนี้
comment15-1:คิดว่าชอบทำปากเป็นรูปตัวยูคว่ำใช่มะคับ
comment16:ที่สำคํญคือ socialnetwork คือ หน้ากากใบหนึ่ง
1. บางคนสวมหน้ากากแล้ว แสดงสันดานที่แท้จริงออกมา เพราะไม่มีใครรู้
2. อีกพวกล้มเหลวในชีวิต เลยใส่หน้ากากสร้างตัวตนใหม่อีกบุคลิกขึ้นมา  ให้สังคมยอมรับ
ถ้า จนทก.ทำผิด แล้วพ่อแม่ ด่าว่า  "น่าตายๆไปซะ ไม่รู้เกิดมาทำไม"  คุณจะไปโดดตึกหรือเปล่า
คำพูด1ประโยค วัดจิตใจคนไม่ได้     socialnetwork ก็วัดสังคมไม่ได้
comment17:มันเป็นการลงโทษทางสังคมแบบหนึ่งครับ 
เวลาเราเจอข่าวฆาตกรฆ่าโหดแล้วเราโกรธแค้นทั้งๆที่คนโดนกระทำไม่เกี่ยวกับเรา เป็นเรื่องปกติของมนุษย์
การประนามสาปแช่งถือว่าช่วยยับยั้งการกระทำผิดในอนาคตได้ เพราะคนรู้ว่าถ้าทำลงไปจะโดนประนามขนาดไหน 
ข้อเสียก็นั่นแหละถ้าเกิดการกล่าวหาลอยๆหรือจับแพะก็ซวย 
แต่ยุคนี้ยังดีที่ถึงจะโดนกล่าวหา ถ้าไม่ได้ทำจริงก้ยังมีช่องทางให้จับตัวคนกล่าวหาได้ แต่อันที่โดนประนามไปแล้วก็ทำไรไม่ได้นอกจากปล่อยไปจนคนลืมเอง
comment18:เพราะอยู่หน้าจอมันง่ายไงครับพิมพ์อะไรออกมาก็ได้.....ให้กำปืนไปยิงจริงๆประหารด้วยตัวเองสิมีสักกี่คนกล้าทำโยนให้คนอื่นหมด..ยิ่งสังคมเราเป็นแบบเก็บกดอยู่ต่อหน้าไม่กล้าพูดอะไรต้องมาระบายอารมณ์หน้าคอมมันก็ยิ่งรุนแรง
comment19:คนบางคนอย่างพวกก่อคดีฆ่าข่มขืนซ้ำซาก เข้าคุกไปแป๊บเดียวก็ได้ออกมา หลายๆครั้งเราก็คิดอยากให้มันตายๆไปซะค่ะ
เพราะกลัวว่ามันอยู่ไปก็ไปก่อเรื่องเดิมซ้ำๆ คนบางคนมันเลวโดยสันดาน จิตใจอำมหิต มองชีวิตผู้อื่นเหมือนผักปลาจริงๆ
ต่อให้เราเป็นญาติมัน ถ้ามันทำเรื่องแบบนั้นเราก็ไม่อยากจะปกป้องนะ (กรณีที่เลวจริงๆนะ ไม่ใช่แพะ)
ในเมื่อกฏหมายทำอะไรพวกนี้ไม่ค่อยได้ บางทีมันก็ต้องอดคิดอะไรแบบนั้นบ้างน่ะค่ะ อย่างอยากให้มันตายไปพ้นๆ
ไม่งั้นมันก็ไม่ยุติธรรมกับชีวิตของผู้บริสุทธิ์อีกมากที่สูญเสียไป หรืออาจต้องสูญเสียไปกับน้ำมือไอพวกนี้อีกในอนาคต
หรือไม่ตัวเราหรือญาติพี่น้องเองนั่นแหละอาจซวยเป็นเหยื่อรายถัดไปเอง
comment20:สังคมเก็บกด
comment21:แนะนำให้อ่านการ์ตูนอีกเรื่อง ที่เอามาจากเรื่องที่เกิดขึ้นจริงในประเทศญี่ปุ่นครับ
เกี่ยวกับเด็กมัธยมกลุ่มหนึ่งที่จับเพื่อนผู้หญิงอีกคนมากักขังในห้อง
เพื่อข่มขืนและทรมานอยู่หลายวัน จนเด็กผู้หญิงคนนั้นตาย
แน่นอนว่าเด็กๆ เหล่านี้โดนจับและได้รับโทษตามกฎหมาย
แต่ทุกวันนี้ก็ได้รับการปล่อยตัวและใช้ชีวิตอยู่ตามปกติ

ในโลกนี้มันมีคนที่สมควรตาย แต่เ-ือกไม่ตายอยู่จริงครับ
ถ้าฆ่าคนพวกนี้ได้โดยไม่ผิดกฎหมาย ผมไม่ลังเลที่จะฆ่าเลยครับ
ถ้าถามว่าแล้วถ้าเขาเป็นญาติ เป็นเพื่อน พ่อแม่ พี่น้องล่ะ จะเปลี่ยนความคิดมั้ย
ลองคิดกลับกัน ถ้าญาติเราเป็นคนที่ถูกคนพวกนี้กระทำล่ะ คุณจะเปลี่ยนความคิดหรือเปล่า?
comment21-1:เห็นด้วยกับ คห.นี้ มันมีบางคนที่มันสมควรตายแต่แม่มไม่ตายจริงๆ

แล้วผมขอบอกเลยว่า ผมคนนึงแหละที่ยินดีจะเป็นฆาตกรที่จะกวาดล้างพวกขยะสังคมที่มันสมควรตายให้สิ้นซาก ถ้าสิ่งที่ผมทำมันสามารถปกป้องชีวิตคนบริสุทธิ์ได้อย่างแท้จริง ไม่ใช่การฝากชีวิตผู้บริสุทธิ์ไว้กับแค่ตัวอักษรบนกระดาษที่พอถึงเวลา มันกลับกลายเป็นสิ่งที่เอื้อประโยชน์ให้พวกขยะสังคมมากกว่า

พูดแล้วก็นึกถึงเรื่องเดธโน๊ต ถ้าผมมีเดธโน๊ต ผมก็จะทำแบบเดียวกับไอ้ไลท์เหมือนกัน รับรองได้เลยว่าไอ้พวกฆาตกรคดีอุฉกรรจ์อย่างไอ้เกม ไอ้ชาตรี ไอ้หมูหยองมันจะไม่มีโอกาสได้ออกมาเห็นแสงตะวันนอกคุกอีกเป็นครั้งที่ 2 และผมจะทำให้มันตายอย่างทรมาณแสนสาหัสที่สุด ให้สาสมกับสิ่งที่พวกมันทำ
comment21-2:มันก็คือคุณเป็นฆาตกรอีกคนหนึ่งไง....ลองดูเรื่องพวกนี้สุดท้ายมักจบที่ตัวเอกต้องตายอย่างเดทโน๊ตหรือกีอัส...มันจะมีประเด็นที่พอมีอำนาจก็หลงเดินทางผิดตัดสินคนอื่นไปเรื่อย.....เพราะคนไม่ใช่พระเจ้ามันไม่ได้เที่ยงตรงเราตัดสินคนอื่นแล้วใครล่ะตัดสินว่าเราถูก....ฆาตการสมควรตายเราฆ่าฆาตกรก็ความผิดเดียวกันไม่ต้องตายหรือ.....บางคนฆ่าคนที่ต้องการแล้วก็ฆ่าตัวตายตามถ้าอันนี้ผม ok เพราะเมื่อคุณลงมือคุณก็คือคนแบบเดียวกัน...คนที่ฆ่าคนได้
comment21-3:ตอบเมนต์ 21-2

ใช่ครับ เป็นฆาตกรเหมือนกัน
แต่ฆาตกรอย่าง "โจ๋ช่างกลฆ่านักศึกษาคู่อริ" กับ "ยางามิไลท์ จากเดธโน้ต" ไม่เหมือนกันอย่างแน่นอน
เหตุผลในการฆ่ามันต่างกันไงครับ
comment21-4:"มันก็คือคุณเป็นฆาตกรอีกคนหนึ่งไง"

งั้นผมยินดีจะเป็นฆาตกรที่กำจัดพวกขยะสังคมและปกป้องคนบริสุทธิ์ได้อย่างแท้จริง ดีกว่าการเป็นพวกคนดีจอมปลอมที่สร้างวาทะกรรมสวยหรูแต่ยังคงปล่อยให้คนบริสุทธิ์ต้องมาสังเวยชีวิตกับพวกขยะสังคมครับ

โอเค มันอาจจะไม่ใช่การแก้ปัญหาที่ต้นเหตุ แต่อย่างน้อยๆมันก็เป็นการตัดไฟแต่ต้นลมเพื่อไม่ให้พวกขยะสังคมมีโอกาสออกมาสร้างความเดือดร้อนอีกในระหว่างที่เรากำลังมุ่งไปแก้ที่ต้นเหตุซึ่งไม่รู้อีกกี่ปีจะทำได้และอาจจะต้องมีผู้บริสุทธิ์สังเวยชีวิตอีกเป็นจำนวนมากกว่านี้

จะเป็นฆาตกรที่ปกป้องคนบริสุทธิ์ หรือจะเป็นคนดีจอมปลอมที่สร้างแต่วาทะกรรมสวยหรูแล้วปล่อยพวกขยะสังคมออกมาพรากชีวิตผู้บริสุทธิ์ต่อไป เลือกเอานะครับ
comment21-5:"ลองดูเรื่องพวกนี้สุดท้ายมักจบที่ตัวเอกต้องตายอย่างเดทโน๊ตหรือกีอัส"

โค้ดกีอัสนี่มันทำภาคต่อไม่ใช่เหรอ เห็นว่าพระเอกไม่ตายแล้วนี่
อีกอย่าง เรื่องที่ตัวเอกฆ่าคนเยอะๆแล้วตอนจบไม่ตาย มีมากกว่าเรื่องที่ตัวเอกตายตอนจบเยอะมากครับ
comment21-6:21-2

ตัวอย่างนึงที่จะลองยกมาให้ก็คือ

ทหารก็คือฆาตกรเหมือนกัน ฝั่งนึงเป็นฆาตรกรที่ฆ่าเพื่อไม่ให้สิ่งนั้นเข้ามาทำลายประเทศ ปกป้องประเทศและประชาชน คนปกติที่ไม่ได้ไปมีเรื่องกับใคร
กับทหารอีกฝ่ายที่เป็นฆาตกรที่ฆ่าเพื่อแย่งชิง ทำร้ายล้างผลาญชีวิตผู้อื่นเพื่อให้ได้ในสิ่งที่ไม่ใช่ของตนเอง

ทั้งสองฝั่งคือฆาตกรที่ถูกกฎหมาย
ทุกคนเป็นคนร้าย เป็นฆาตกรได้หมดครับ อยู่ที่คุณยืนข้างไหน แต่กรุณาแยกให้ออกว่าอะไรคืออะไร อย่าหน่อมแน้มเกินไปครับ
comment21-7:ต่อให้มีเดธโน๊ตในมือ
คุณจะรู้ได้ยังไงว่าใครคือคนร้ายตัวจริง ใครคือคนผิดที่แท้จริงครับ
หลายคดีที่เป็นข่าว อย่างตำรวจที่ติดคุกฟรีเพราะโดนผู้หญิงใส่ความว่าข่มขืน ผ่านไปตั้งหลายปีผู้หญิงถึงกลับใจมาสารภาพ
ถ้าคุณมีเดธโน๊ตในมือ ตำรวจคนนั้นคงได้ไปคุยกับรากมะม่วงนานแล้วกว่าอีกฝ่ายเขาจะกลับใจสารภาพ
มันถึงต้องมีกระบวนการไต่สวนเข้ามาด้วยไงครับ
comment22:ผมว่าการโหวตเป็นการมอบอำนาจ 
คนปกติไม่ได้อยากสั่งใครตาย แต่มันเป็นความที่รู้สึกดีที่มีอำนาจ
เราอยู่ในสังคมประชาธิปไตยแบบแถไปเรื่อย ว่าการโหวตคือประชาธิปไตย อำนาจอยู่ในมือผู้คน
ทั้งที่เราก็รู้ว่ามันไม่ใช่ แต่ก็ดีใจว่าตัวเองมีอำนาจชั่วขณะในสิทธิ์โหวต หรือแสดงความเห็น
ส่วนนึงผมยอมรับว่าการแบ่งอำนาจ มันลดความเครียดในสังคม 
แต่เสียงส่วนใหญ่โหวตไม่ได้แปลว่า เสียงคั่งมากคือความถูกต้อง

ก็ทำให้นึกว่าการทำดีชั่วมองจากอะไร
ตัวเองได้ดี คนอื่นได้ดี "วิญญูชนรับรอง"
พลันสำนึกขึ้นมาได้ว่า อ่อ เราขาดวิญญูชน มาตัดสิน
ประเด็นที่ขาดหายไป พร้อมคำถามใหม่ 
"ใครฟะ วิญญูชน ในโลกโซเชียล?"
comment23:เราคิดว่ามันเป็นแค่การใส่อารมณ์ในการประนามคนทำผิดมากๆ เป็นการลงโทษทางสังคมอย่างหนึ่ง ซึ่งคนทำผิดก็ควรจะได้รับโทษทางสังคมด้วยในระดับหนึ่งอยู่แล้ว เราเห็นด้วยกะบางเม้นในจุดนี้ 

เพราะคนอื่นจะได้ไม่เอาเยี่ยงอย่าง ให้คนอื่นเรียนรู้ว่าทำแบบนี้มันแย่มากนะ คนทำผิดก็ได้รับรู้ว่าทำแบบนี้น่ารังเกียจมากนะ สำนึกได้หรือไม่ก็เป็นอีกเรื่องนึง ... คนสมัยก่อนก็มีบทลงโทษทางสังคมเช่น บอยคอท ขว้างปาสิ่งของใส่เพื่อขับไล่ ด่าทอสาบแช่ง ก็มีหมดแหละ อาจจะแรงไม่น้อยไปกว่าการที่ชาวบ้านโพสคอมเม้นท์ด่าฆาตกรร้ายๆคนนึงว่า เลวมาก ไปตายซะ เลยด้วยนะ
comment24:ไม่เกี่ยวนัก
แต่กระทู้นี้สปอยcodebreakerสินะคะ
(พอดีเราอ่านไม่จบ)
ทำไมเราอ่านแล้วจำได้แต่ตุ๊กตาแมวเนี๊ยงมารุก็ไม่รู้😂
comment25:มันต่างกันครับ เขาเขียนจากสภาพแวดล้อมในประเทศเขา คนมีจิตสำนึก กฏหมายสามารถนำมาใช้ได้ หันมามองบ้านเราสิครับ อย่าให้พิมพ์บรรยายเลย เดี๋ยวโดนแบน 5555
comment25-1:ญี่ปุ่น ไปศึกษาดูดีๆ เขาก็ไม่ไช่จะยุติธรรม มากมายหรอกครับ
comment25-2:เข้าใจครับ ว่าเขาไม่ได้ยุติธรรม ทุกประเทศในโลกไม่มีบริสุทธ์ผุดผ่อง แต่ลองดูเวลาคนของเขาถ้าถูกจับได้ว่าผิด เขาทำยังไง แล้วดูสังคมเราเวลาถูกจับได้ว่าผิด เราทำยังไง
comment26:กฏหมายบ้านเราไม่ออกโซลเซียล ไม่ออกสื่อ ไม่กระเตื้องนะครับบอกเลย 555
ส่วนกฏหมายที่ญี่ปุ่นเป็นเหมือนกันรึเปล่าผมก็ไม่กล้าฟันธง แต่ก็มีอนิเมะหลายเรื่องอยู่นะที่แอบจิกกัดการทำงานของตำรวจ 
ชัดสุดที่น่าจะรู้จักกันเป็นวงกว้างก็เรื่องโคนันนี่ล่ะ หลายเคสเป็นคดีฆาตรกรรมที่ต้องการแก้แค้นเพราะกฏหมายทำอะไรคนผิดไม่ได้ แถมตำรวจในเรื่องก็ดูไร้ผีมือซะอีก จะสืบคดีก็ต้องพึ่งนักสืบ
comment27:ถ้าเนื้อเรื่องดำเนินต่อไป นักโทษฆ่าคนตายคนนึงเกิดพ้นโทษขึ้นมาด้วยสาเหตุใดก็แล้วแต่ แล้วออกมาฆ่าญาติของผู้หญิงคนนั้น
ถามว่า ญาติของผู้หญิงคนนั้น "สมควรตาย" หรือเปล่า
แน่นอน การลงโทษต้องเป็นไปตามกฎหมาย แต่โทษสูงสุดถึงตาย ต้องมี และต้องใช้สำหรับคดีที่มันโหดเหี้ยม สะเทือนขวัญ
แบบ เปาบุ้นจิ้น นี่แหละยุติธรรมที่สุด ฆ่าคนตายต้องชดใช้ ถึงตอนนี้คุณจะดีเลิศ เป็นญาติเป็นคนรัก ถ้าฆ่าคนตายก็ต้องตายตกตามกัน
บทในละครพูดอยู่หลายตอน ผู้ตายก็มีญาติพี่น้อง ถ้าวันนี้ไม่ตัดสินประหาร จะมีหน้าไปพูดกับญาติผู้ตายได้เหรอ
comment28:ในโลกนี้ไม่มีเกิดมาแล้วสมควรตายหรอกนะ เราต่างหากที่คิดแบบนั้น
เคยอ่านหนังสือพิมพ์เล่นหนึ่ง นานแล้ว ถ้าจำไม่ผิดเป็นคำพูดของสมเด็จย่า 
"ในโลกนี้ไม่มีใครเกิดมาแล้วอยากเป็นคนไม่ดี แต่เพราะสังคม รอบข้าง ที่ทำให้เขาเป็นแบบนั้น"
ถ้าจะโทษ ก็ต้องหาสาเหตุ
comment29:โคนันก็บอก ฆาตกร ก็คือ ฆาตกร ไม่ว่าด้วยเหตุผลใด ถ้าฆ่าคน ก็คือ ฆาตกร
comment30:มันคือบทลงโทษทางสังคม ยิ่งคดีน่ากลัว น่าสะพรึงขวัญแบบนี้ บทลงโทษทางสังคมก็ยิ่งรุนแรง 
เราว่ามันก็ปกตินะ ไม่ใช่แค่ในโลกโซเชียล ในโลกแห่งความจริง เจอฆาตกรโรคจิตฆ่าต่อเนื่องอะไรแบบนี้ ใครๆ ก็อยากให้กำจัดบุคคลแบบนี้ออกไปจากสังคม ไม่อยากให้มีเหตุการณ์เกิดขึ้นอีก 
ใครจะมาใจเย็น "ให้กฎหมายเป็นตัวตัดสินเถอะ" 
คิดดูนะถ้าคดีน่ากลัวๆ แบบนี้แล้วคนในสังคมแสดงอาการเฉยๆ "ว่ากันไปตามกฎหมาย" มันจะเกิดอะไรขึ้น
แล้วคิดๆ ดูนะว่ามีมากี่คดีแล้วที่ "ให้กฎหมายเป็นตัวตัดสิน" แค่อย่างเดียว ไม่ได้มีการกระตุ้นทางสังคม แล้วมันเงียบหายเข้ากลีบเมฆ ตอนนี้เป็นยังไงบ้างแล้วก็ไม่รู้
comment31:บางคนสมควร ตายตกไปตามกัน 
บางคนสมควร ได้รับโอกาสชดใช้ความผิด
บางคนสมควร ได้รับอิสรภาพ
comment32:คิดถึงตอนนึงในเรื่องไซโคเมทเลอร์ เอย์จิ (ภาคแรก)
พูดถึงสิ่งที่ทำให้คน ๆ นึง สามารถฆ่าคนได้
ไม่ใช่มีด หรือ ปืน แต่เป็นความรู้สึกผิด 

คือถ้าเป็นเรื่องแบบที่ จขกท.ว่ามา คนโหวตก็คงไม่รู้สึกผิดอะไรมากมาย
ไม่ใช่คนฆ่าเองโดยตรงนี่

เอาจริง ๆ ต่อให้เป็นคนชั่วช้าขนาดไหน
ถ้าคุณมีสิทธิ์จะฆ่าเค้าได้ โดยต้องถือปืนไปยิงเขาเอง จะกล้าทำกันมั้ยนะ
สมมติว่ากล้า ยิงไปแล้วจะรู้สึกยังไง
จะคิดว่าตัวเองเป็นฮีโร่ เป็นผู้ผดุงคุณธรรม 
หรือจะเป็นแค่ฆาตรกรธรรมดา ๆ คนนึง

ถ้าเป็นเราคงไม่กล้าทำ 
แต่ถ้าแค้นมากมายจนทำลงไป ก็คงรู้สึกแบบอย่างหลังน่ะ -_-
comment33:โซเชียลสะท้อนความรู้สึกของคนต่อกระบวนการยุติธรรมครับ

คนรู้สึกว่ามันพึ่งไม่ได้ตั้งแต่ต้นน้ำยันปลายน้ำเลย

เมื่อคนรู้สึกว่ากระบวนการยุติธรรมพึ่งไม่ได้ การตัดสินทางสังคมก็จะยิ่งรุนแรงจึ้น

ประกอบกับสมัยนี้มีสื่อสังคมออนไลน์ที่ใครๆก็เข้าถึงได้ สามารถส่งความคิดเห็นได้อย่างสาธารณะ ทำให้ประเด็นศาลออนไลน์รุนแรงขึ้น
comment34:สำหรับคนที่สมควรตายมันก็สมควรตายจริงๆ หรือจะให้ฆ่าคน ข่มขืนคน ค้ายา เข้าคุกเเล้วออกมา ทำซ้ำๆซากๆอีก

สมมติ ลูก หรือ เมียคุณ เป็นคนโดนกระทำโดยคนที่ทำผิดซ้ำๆซากที่เพิ่งออกจากคุกมาบ้างล่ะ 

โลกมันไม่ได้สวยงามเสมอไป คนเลวๆตายๆไปได้ก็ดี ถ้าโลกนี้ไม่มีการประหาร ติดคุกเเล้วเดี๋ยวก็ออกมา ลดโทษนู่นนี่ 

แล้วใครจะเกรงกลัวกฎหมาย ประเทศไทยนี่ที่ฆ่า ข่มขืนกันเป็นว่าเล่น ไม่ใช่เพราะไม่เกรงกลัวกฎหมายหรอกหรือ 

สำหรับประเทศที่เขากฎหมายเข้มงวด อาชญากรรมแทบไม่มี   ผมอ่านเเล้วรู้สึกมันโลกสวยเหมือนเด็กน้อยเกินไป ทั้งๆที่โลกเเห่งความเป็นจริงคนที่สมควรตายก็สมควรตายจริงๆ
comment35:เวลาไม่ได้รับผิดชอบอะไรคำที่พิมพ์มันเลยออกมาได้ง่ายจริงๆนะ
comment36:นอกจากเป็นการระบายอารมณ์ความโกรธ คิดว่าคนส่วนมากผิดหวังซ้ำซากกับระบบกฎหมายที่เป็นอยู่ด้วยนั่นแหละ
ถ้ากฎหมายสามารถให้ความยุติธรรมกับทุกคนได้ คนที่ออกมาเรียกร้องความยุติธรรม(ไม่ว่ามันจะเป็นแค่การระบายอารมณ์)ก็คงไม่มากขนาดนี้
comment37:คห.บนๆตอบไปหมดแล้ว ส่วนตัวผมเห็นด้วยมากๆ กับคุณ คห.ที่6 ครับ
ก็อยากจะแชร์ความคิดเห็นบ้างครับ อาจไม่เกี่ยวกับกระทู้นี้มากนัก.. 

โทษหนักๆ จะหยุดเหตุอาชญากรรมได้จริงๆรึเปล่า? ..อันนนี้น่าคิด
ความผิดฐานฆ่าคนตายโดยเจตนา โทษสูงสุดถึงขั้นประหารชีวิต ปัจจุบันยังมีการกระทำความผิดแบบนี้อยู่หรือไม่? 
ก็ที่เห็นๆกันอยู่ เช่น พวกข่าวผัวเมียฆ่าหึงโหด(อันนี้เห็นบ่อย) ฆ่า+ข่มขืน(อันนี้ก็โทษสูงสุดถึงขั้นประหาร) ปล้นฆ่า อื่นๆ
จะเห็นได้ว่า แม้โทษจะหนักถึงขั้นประหารชีวิต แต่คนก็ยังกล้าที่จะกระทำความผิดอยู่
แล้วทำไมถึงกล้า? ..อาจจะเป็นเพราะอารมณ์ชั่ววูบ หรืออีกเหตุผลคือทำแล้วคิดว่าจะรอดจากการจับกุม หรืออาจจะมีเหตุผลอื่นๆก็แล้วแต่
ถ้าหากกระทำความผิดไปแล้ว และมีโอกาศโดนตำรวจจับกุมแน่ๆ 100% คงไม่มีใครกล้าทำหรอกจริงไม่ เพราะทำไปยังไงก็ไม่รอดอยู่ดี
ดังนั้นจึงสรุปได้ว่า โทษหนัก หยุดอาชญากรรมไม่ได้นั่นเอง

ลองมาดูที่ปัญหากัน คือ กฎหมาย ทำไมบางคดี หรือหลายๆคดี ถึงไม่ค่อยมีใครได้ถูกประหารจริงๆล่ะ?
สาเหตุมันมาจาก "เหตุลดโทษ" ซึ่งก็ต้องว่ากันไปตามบทบัญญัติของกฎหมายว่ามีเหตุลดโทษอะไรบ้าง
มันเลยเป็นสาเหตุที่คดีต่างๆ มักได้รับการลดโทษ และไม่ได้รับโทษถึงขั้นสูงสุดถึงคือประหารชีวิต(ต้องดูข้อเท็จจริงไปด้วย)
หรือถึงแม้ว่าจะได้รับโทษประหารชีวิตในศาลชั้นต้น แต่ฝ่ายผู้กระทำความผิดก็ยังต่อสู้ ขึ้นไปยังศาลอุทธรณ์ และศาลฎีกาได้อีก
ดังนั้นสิ่งที่ควรจะแก้ไข คือเหตุลดโทษตรงนี้ ว่าคดีแบบไหนถึงจะสมควรได้ลดโทษแบบใด โดยหากจะแก้ว่าให้ลงโทษประหารๆ 
ต้องลงโทษให้หนักๆเข้าไว้อย่างเดียวมันก็ดูจะเป็นการแก้ปัญหาที่ไม่ตรงจุด และอาจจะมีผลกระทบตามมาได้อีกด้วย
ยกตัวอย่าง เช่น ในกรณีสมมุติคดีข่มขืนและฆ่าข่มขืน มีโทษเท่ากันคือประหาร คดีข่มขืนธรรมดา จะกลายเป็นคดี ฆ่าข่มขืน(ฆ่า+ข่มขืน) มากขึ้นกว่าเดิม เพราะผู้กระทำความผิดต้องฆ่าปิดปากเหยื่อ เพราะมีโอกาสที่จะทำให้ผู้กระทำผิดรอดมากกว่า ที่จะปล่อยเหยื่อให้รอดชีวิตกลับไปแจ้งความ แต่กลับกันหากข่มขืน และ ฆ่าข่มขืน มีอัตราโทษที่ต่างกัน เหยื่ออาจมีสิทธิที่จะรอดเพิ่มขึ้น เพราะผู้กระทำความผิดอาจจะคิดและตระหนักได้ว่า หากปล่อย ไปไม่ฆ่าเหยื่อทิ้งซะ เวลาถูกจับอย่างน้อยก็ได้รับโทษน้อยลง ดังนั้นจะเห็นถึงผลกระทบที่อาจจะเกิดขึ้นแล้วใช่ไม่ล่ะครับ..
comment37-1:เออถ้ามีเวลาคิดเรื่องจะฆ่าไม่ฆ่าเหยื่อเวลาถูกจับได้

ทำไมไม่คิดว่าไม่ทำความผิดเลยไม่ดีกว่ารึ?
ผมคิดว่าทุกอย่างคืออารมณ์เปลี่ยวพาไป หรือสถานการณ์พาไปมากกว่า ที่จะมาลังเลว่าจะฆ่าหรือไม่ฆ่า อยู่ที่โอกาส และความอำมหิตส่วนตัวแล้วแต่บุคคลมากกว่า
ไม่ได้เกี่ยวกับกฏหมายหรอกนะ คนที่คิดจะก่อเรื่องแบบนี้ คงไม่มีสมองมาคิดเรื่องกฏหมายหรอกนะ เรียกว่าพวกปัญญาทึบน่ะ 
ไม่น่าจะมานึกฉลาดเอาตอนกระทำความผิดไปแล้วหรอกจริงไหม 
ถ้ามาคิดแบบนี้ก็เข้าข่าย ไต่ตรองไว้ก่อนน่ะสิ เทาากับว่ามีการเตรียมตัวเตรียมการวางแผนมาก่อนแล้ว แผน1 แผน2
comment38:ความยุติธรรมที่ช้า = ความอยุติธรรม
comment39:ผมว่านะเรากลับมามองความจริงกันดีมั้ยครับ ถ้าคุณบอกว่าเราไม่มีสิทไปตัดสินชีวิตคนอื่นแล้วคนอื่นมีสิทอะไรมาตัดสินชีวิตเราครับ เช่นไอ้พวก ฆาตกร โจร ขมขืน คนพวกนี้มีสิทอะไรไปฆ่าเค้าไปทำให้ชีวิตเค้าพังพินาศแล้วทำไมเราจะทำมันคืนบ้างไม่ได้ มนุษย์เราอะมีความมืดกลับความสว่างอยู่ในใจทุกคนทั้งความโกรธทั้งความแค้นทุกคน ถ้าวันนึงมีคนมาฆ่าครอบครัวคุณคุณจะบอกว่าคุณไม่ โกรธแค้น เลยหรอครับ หยุดใส่หน้ากากคนดีจอมปลอมทีเถอะครับ ผมเกียดจริงๆเลยพวกชอบใส่หน้ากากคนดีจอมปลอมเนี้ย Code Breaker เนี้ยผมก็เคยอ่าน และจะบอกอะไรให้นะ นางเอกเรื่องนี้มันก็แค่คนดีจอมปลอม ที่ใส่หน้าคนดีทั้งที่มือตัวเองเปื้อนเลือด แต่ผมชอบ Light ใน death note มากว่า Light ในช่วงแรกๆของเรื่องมันมีความคิดที่เป็นมนุษย์สุดๆแล้ว
comment39-1:มันก็คือคุณเป็นฆาตกรอีกคนหนึ่งไง....ลองดูเรื่องพวกนี้สุดท้ายมักจบที่ตัวเอกต้องตายอย่างเดทโน๊ตหรือกีอัส...มันจะมีประเด็นที่พอมีอำนาจก็หลงเดินทางผิดตัดสินคนอื่นไปเรื่อย.....เพราะคนไม่ใช่พระเจ้ามันไม่ได้เที่ยงตรงเราตัดสินคนอื่นแล้วใครล่ะตัดสินว่าเราถูก....ฆาตการสมควรตายเราฆ่าฆาตกรก็ความผิดเดียวกันไม่ต้องตายหรือ.....บางคนฆ่าคนที่ต้องการแล้วก็ฆ่าตัวตายตามถ้าอันนี้ผม ok เพราะเมื่อคุณลงมือคุณก็คือคนแบบเดียวกัน...คนที่ฆ่าคนได้ ..... อย่างผมบอกฆ่ามันแล้วฆ่าตัวตายได้เพราะเรากลายเป็นคนแบบเดียวกันหรือฆ่าแล้วรอให้จับเลยก็ยังพอได้.....แต่ถ้าคิดว่าฆ่าเพราะมีสิทธิฆ่าเพราะล้างแค้นโดยไม่คิดว่าต้องรับผิด...มันคือคนแบบเดียวกัน....เดทโน๊ตก็เป็นตัวอย่างที่เขาเขียนให้ถึงจุดหนึ่งสิ่งที่คิดว่าถูกกลายเป็นผิดคนที่ตัดสินคนอื่นเริ่มเอาตัวรอดโดยใช้เอาชีวิตคนอื่นจบด้วยการกลายเป็นฆาตกรอีกคนที่ตายไป

ข่าวคนที่ล้างแค้นแล้วยอมให้จับหรือฆ่าตัวตายตามเพราะรู้ว่าผิดมีสักกี่ข่าว....ส่วนมากฆ่าแล้วหนีทั้งนั้นเพราะอะไรเพราะต้องการหนีจากการรับโทษ...ตัดสินคนว่าสมควรตายฆ่าเขาเสร็จแล้วหนีเพราะคิดว่ากูฆ่าคนเลวทำไมต้องรับผิดทั้งที่ตอนนั้นคุณก็คือคนร้ายฆ่าคนไปแล้ว ..... Light มันก็คิดแบบนี้พิพากษาคนอื่นไปทั่วแต่กลัวโดนจับไปรับโทษยอมกระทั่งฆ่าคนอื่น....ชีวิตคนอื่นมันไม่มีทางสำคัญเท่าชีวิตตัวเองหรือพวกตัวเองหรอกมันเลยต้องมีกฏหมายมาตัดสินซึ่งมันก็ไม่ได้ยุติธรรมเสมอไปแต่มันเอาไว้ควบคุมสังคมให้ดำเนินไปได้อย่างมีระเบียบไม่งั้นเราคงเห็นคนคิดแบบนี้ฆ่ากันทุกวัน
comment39-2:ฆาตกร ไม่มีสิทธิ ไปทำให้ชีวิตเค้าพังพินาศ อ่ะครับถูกต้อง แต่คุณก็ไม่ไมีสิทธิ อะไรไปทำลายชีวิตใครเหมือนกัน แม้ว่าเขาจะเป็นฆาตกรก็ตาม
ฆาตกรฆ่าคนบริสุทธิ์ คุณเลยมีสิทธิที่จะฆ่าฆาตกร แบบนี้มันถูกต้องแล้วหรือ? มันจะต่างอะไร คุณก็ฆ่าคนเหมือนกัน เราไม่ปล่อยให้กฎหมายเป็นตัวตัดสินล่ะ ในเรื่อง death note Light ผมชอบแนวคิดบางอย่าง แต่การกระทำโดยฆ่าคนบริสุทธิ์ ผมมองว่ามันผิด การฆ่าคนยังไงก็ถือว่าผิด และจะหาข้ออ้างหรือเหตุผลต่างๆนาๆเพื่อบอกว่าการฆ่าคนคือความยุติธรรมไม่ได้ครับ

คุณอาจจะบอกว่า ก็เพราะกฎหมายมันแย่ มันห่วย ..ผมจะบอกอะไรให้..
"มันไม่ใช่ความผิดของตัวกฎหมายเลย ที่ทำให้คนกล้าที่จะกระทำความผิด มันอยู่ที่สันดานและการกระทำของคนๆนั้นทั้งสิ้น"
comment39-3:แหมๆ ความคิดแต่ละคนนี้ดูเป็นคนดีจังเลยนะ งั้นเดียวผมจะเป็นคนเลวที่ทำตามสัญชาตญาณของ มนุษย์ เองแล้วกันครับ ผมบอกแล้วนะว่าผมชอบ Light ในช่วงแรกๆไม่ใช่ทั้งหมด ผมไม่มีสิทธิไปฆ่าฆาตกรนะถ้าผมยังไม่ใช้ผู้เสียงหาย แต่ถ้าผมเป็นผู้เสียหายเหมื่อไหร่ผมก็อาจมีสิทธิจะฆ่าก็ได้นะ ทุกการเเลกเปลี่ยนต้องเท่าเทียม เคยได้ยินคำนี้ไหม ทำไมไม่ปล่อยให้กฎหมายเป็นตัวตัดสินล่ะ 55555 Light ก็เคยคิดเเบบนั้นแล้วเป็นไงละคำตอบที่ได้
comment39-4:ฆาตกร ฆ่า.. > คุณเป็นผู้เสียหาย คุณเลยไปฆ่า ฆาตกร > ญาติพี่น้องของฆาตกร ก็กลายเป็นผู้เสียหาย แล้วก็จะมาฆ่าคุณ
มันก็จะไม่จบไม่สิ้นสีกที เพราะ ไอ้คำที่ว่าผู้เสียหาย กับ การเเลกเปลี่ยนที่เท่าเทียม เช่นที่คุณว่ามา ดังนั้นเราเลยต้องมี กฎหมาย ไง

ตามธรรมชาติของคน คนย่อมผิดพลาดกันได้ แล้วจะฝากคำตัดสินทุกอย่างไว้ที่คนๆเดียวมันถูกต้องแล้วหรือ?
กระบวนการยุติธรรม มีตำรวจ ทนาย อัยการ ผู้พิพากษา มีกฎหมาย มันไม่น่าเชื่อถือและมีหลักการมากกว่ารึ?
โทษนะฮะ ผมขออยู่ทีม L 555+
comment39-5:อ่าวๆ แล้ว กระบวนการยุติธรรม ตำรวจ ทนาย อัยการ ผู้พิพากษา มีสิทธิอะไรไปตัดสินชีวิตคนอื่นละ ย้อนแย้งๆ คนที่จะทำอะไรเค้าก็ต้องนึกถึงผมลับอยู่แล้วแสดงว่าเค้าต้องเตรียมใจไว้แล้วสำหรับผมลับนั้น ทีนี้มาพูดถึงความเป็นจริงกันบ้างนะ จะมีผู้เสียหายสักกี่คนที่จะไปฆ่าฆาตกรส่วนใหญ่ไม่มีใครกล้าเพราะเป็นเหตุผลต่างๆนาๆเว้นแต่เค้าจะแค้นแบบสุดๆแบบไม่มีอะไรจะเสียแล้วนั้นแหละ และถามว่าคนที่ไม่กล้าฆ่าเค้าอยากให้มันตายไหมจะมีสักกี่คนที่ตอบ ไม่ ที่เค้าอยากให้มันตายกันเนี้ยเพราะอะไรก็เพราะ กฎหมายกับกระบวนการยุติธรรม มันไม่สามารถให้ความเป็นทำแก่ผู้เสียหายได้ไง ฆาตกรฆ่าคนตายติดคุกแปปๆ ออกโดยไม่มีอะไรต้องเสียเลย แต่ผู้หายละต้องเสียคนที่เค้ารักไปตลอกการ เป็นธรรม แล้วหรอครับ สมมุติมีคนต้องเสียดวงตาเสียแขนขาไปเพราะมีคนพยายามจะฆ่าเค้าแค่ไม่สำเร็จ เค้าต้องพิการตลอกชีวิต แต่ไอ้คนที่พยายามฆ่ากลับไปติดคุกแปปๆออกมาแล้วตัวสภาพคบ 32 ออกมาใช้ชีวิตแบบชิวๆ เป็นธรรมแล้วหรอผมถามจริงๆ
comment39-6:จะว่าย้อนแย้งก็ไม่ถูกนะครับ คนเหล่านี้ความรู้ที่เรียนมายังไงล่ะครับ นิติศาสตร์ เขามีหลัการ เหตุผล และวิธีคิดอยู่มากมาย ทำไมต้องมีกฎหมายแบบนี้ ทำไมถึงต้องลงโทษแบบนี้ มันมีวิธีคิดอยู่ครับ กระบวนการยุติธรรมมีขั้นตอนอย่างไรบ้าง จะสืบพยานกันอย่างไร หาหลักฐานยังไง น่าเชื่อไหม เป็นต้น กล่าวคือ คนที่มาทำหน้าที่ในส่วนนี้ไม่ใช่คนทั่วๆไปที่ไม่มีความรู้ครับ

กฎหมายมันเป็นธรรมเท่าที่มันจะให้ได้ละครับ มันมีการชดใช้ทั้งทางแพ่งเป็นเงิน เยียวยาต่างๆนาๆ ผู้กระทำผิดก็ได้รับโทษทางอาญาตามกฎหมายอาจติดคุกนานเท่าไหนก็แล้วแต่ ออกมาก็มีประวัติ หางานทำยากอีก ตอนอยู่ในคุกก็ใช่จะสบาย แม้ว่ามุมมองจากคนภายนอกหรือสังคม มันดูอาจจะไม่เพียงพอ สาสมแก่ใจใคร แต่การฆ่ากันไปฆ่ากันมาโดยมีข้ออ้างต่างๆมันก็ไม่มีจุดสิ้นสุดหรอกครับ มีแต่การแก้แค้นไม่จบไม่สิ้น
comment39-7:ระบบชนชั้นมาแล้วๆๆ คือจะบอกว่าการที่จะมีสิทธิตัดสินคนอื่นได้ต้องมีการศึกษาเรียนสูงก่อนหรอแบบ พอมีการศึกษาแล้วก็จะ อัพเดท จาก มนุษย์ธรรมดาเป็นทูตสวรรค์ ที่สามารถลงโทษมนุษย์ได้อะหรอ (กลับไปอ่าน 39-5 แล้วตอบผมด้วยละ)
comment39-8:ผมไม่เคยกล่าวว่าชนชั้น เทพ ทูตสวรรค์อะไรเลยสักคำนะครับ อย่าเข้าใจผิด เพียงแต่คนที่มาทำหน้าที่ในกระบวนการยุติธรรม คือ คนที่ความรู้ทางกฎหมาย ที่ได้มาจากการศึกษาเล่าเรียน นี่คือสิ่งที่ผมจะบอกครับ และ วิธีการหลักการพวกนี้มันก็ถูกคิดพัตนามาตั้งแต่สมัยโรมันแล้วอ่ะครับ จนกว่าจะมาเป็นระบบกฎหมายแบบในปัจจุบัน ดังนั้นคนที่ได้ศึกษาเล่าเรียน จึงเป็นผู้ที่มีความรู้แล้ว จึงเข้ามาทำงานในส่วนนี้ครับ ที่ผมอยากจะบอก ==
comment39-9:ผมก็ไม่ได้ไม่เห็นด้วยกับคุณไปซะทุกอย่างนะครับแต่ประเทศเราในตอนนี้ผมยังหาความเป็นธรรมไม่เจอจริงๆครับผมก็ไม่รู้นะว่ามันเป็นที่ กฎหมาย หรือ ผู้บังคับใช้ กฎหมาย หรือที่อะไร ผมก็ได้แต่หวังอะครับว่าสักวันนึงประเทศเราจะ มีความเป็นธรรมจริงๆสักที
comment39-10:กฏหมายมีเพื่อให้สิทธิตัดสินลงโทษคนตามกฎไงครับ...ด้วยคนที่สังคมมีกระบวนการคัดเลือกมาเป็นอัยการ ผู้พิพากษา ด้วยกฏที่ร่างขึ้นที่คนส่วนใหญ่ในสังคมยอมรับได้..ผมถึงบอกว่าคนเราตัดสินผิดถูกด้วยตัวเองไม่ได้ยิ่งด้วยตัวเองก็ไม่ได้มันถึงมีกฏหมายคือสิ่งที่คนร่างขึ้นมาเป็นฐานให้คนในสังคมยอมรับซึ่งมันก็ไม่ได้ยุติธรรมแต่มันดีกว่าเอาความรู้สึกส่วนตัวมาตัดสินแน่ๆ...อย่างญี่ปุ่นเมื่อก่อนมีการล้างแค้นได้พอออกกฏมาคือผิดกฏหมายทันทีคนก็ต้องยอมรับแม้มันไม่ยุติธรรมถ้าคุณล้างแค้นคุณคืออาชญากรต้องรับโทษทันทีถึงแม้เขาจะมาทำก่อนก็ตามถ้าในมุมคนแค้นมันยุติธรรมเหรอก็ไม่...แต่ในมุมของสังคมเพื่อความเรียบร้อยมันต้องให้กฏหมายจัดการ

ถ้าคุณลงโทษด้วยตัวเองก็เท่ากับเป็นอาชญากรถูกมั๊ยอย่างนั้นคุณก็ต้องถูกลงโทษเหมือนกันถูกมั๊ย....ถ้าคุณฆ่าเขาล้างแค้นญาติเขาย้อนมาฆ่าครอบครัวคุณคราวนี้ก็กลับสถานะกันเขาก็มีสิทธิมาฆ่าครอบครัวคุณถูกมั๊ยเพราะคุณไปฆ่าคนของเขา...มันก็เป็นวงไม่จบไง

ความยุติธรรม 100% มันไม่มีหรอกครับเพ้อเจ้อมันทำได้แค่ใกล้เคียงโดยใช้ความคิดเห็นโดยรวมของสังคมมาร่างเป็นกฏ....ซึ่งมีก็ใกล้ความเป็นกลางมากกว่าความรู้สึกของคนที่ถูกกระทำคนเดียวแน่นอน.......อย่างที่บอกถ้าอยากล้างแค้นทำแล้วยอมให้จับหรือฆ่าตัวตายตามไปครับถ้าอยากให้สังคมยอมรับกฏเมื่อคุณแหกใช้ศาลเตี้ยก็ต้องรับโทษ
comment39-11:"บริสุทธิ์ยุติธรรม จะดำรงอยู่เคียงคู่ผองชนผู้เรียกร้อง"
เป็นท่อนเพลงนึงที่ผมชอบฮะ ก็หวังว่าความยุติธรรมจะส่งไปถึงผู้ที่สมควรที่จะได้รับมันเช่นกัน
comment39-12:คุณ 39-10 คือพวกผมคุยกันจบแล้วครับกลับไปอ่านดู และก็อย่าเอาประเทศที่เค้าพัฒนาแล้วมาเทียบกับประเทศเราครับมันคนละ.....กัน
comment39-13:คุณเรื่องแบบประเทศเราที่อื่นก็มีครับ...จริงๆ...พัฒนาขนาดไหนก็มีแต่มันไม่ดังและเราไม่รู้เพราะไม่ได้อยู่บ้านเขาหลุดมาไม่กี่ข่าว
comment40:โอ้ววว นี้ตรูเดินอยู่ท่ามกลางทุ่งลาเวนเด้อใช่ไหม หอมหวลฟุ้งเชียว 

แค่ผมอ่านความเห็นบรรทัดนัของคุณ "เราไม่มีสิทธิ์ไปตัดสินชีวิต ความเป็นตายใครหรอกนะ" 
ผมแทบจะอ่านข้ามๆ เลย รู้เลยว่าคุณจะสื่ออะไร 

แล้วคุณคิดกลับกัน โจร ผู้ร้าย ที่โดนจับเพราะฆ่าคนอื่น คุณว่า ไอพวกนี้มี "สิทธิ์ไปตัดสิน ความเป็นตายของคนอื่นได้ด้วยหรอครับ"

คิดเยอะๆ ครับ จขกท. ไม่ใช่พิมพ์เอาหล่อๆ 

แล้วที่บอกว่าให้กฏหมายดำเนินการเอง ถ้าเป็นต่างประเทศอะ ผมไม่เถียงเลยครับ กฏหมายเค้าใช้ได้จริง ผิดจริง คุกจริง

แต่ๆๆๆๆๆ คุณมองประเทศไทย กฏหมายทำไรพวกนี้ได้ไหม ถ้าคนจน ไม่รอด ถ้าคนรวย คนมีสีล่ะ ก็เห็นๆ กันอยู่ทุกวัน ข่าวก็มีพวกนี้โดนจับไหม ก็ไม่หนิ เห็นยังลอยหน้าลอยตาอยู่ทุกวัน 

ยกตัวอย่างง่ายๆ เห็นชัด 
- ตายายเก็บเห็ดในป่าสงวน โดนคุก 5 ปี  แล้วมาดูคดีล่าสุด หมูหยอง ฆ่าคนโดยเจตนา ไม่โดนคุก เพราะมันอายุ 17 หรือ ทายาทกระทิงแดง ชัดเจนพอไหม คิดดูเอาเองละกัน
comment40-1:คดีหลายๆคดี คนรู้ตื่นลึกหนาบางแค่ไหน เคยไปนั่งฟังระหว่างการสืบพยาน พิจารณาคดีไม่
เคยอ่าน คำพิพากษาศาลของศาลบ้างหรือเปล่า เคยเปิดอ่าน ประมวลกฎหมายบ้างหรือไม่

คดีเก็บเห็ด ตายายแค่ไปเก็บเห็ดจริงๆหรือ ไม่ใช่พวกลักลอบตัดไม้ บุกรุกผืนป่าใช่ไม่
คดีทายาทกระทิงแดง ศาลท่านว่าอย่างไร ตอนนี้ออกหมายจับไปแล้วใช่หรือไม่

อย่างแรกต้องถอดอรรคติออกไปเสียก่อน แล้วค่อยคิดพิจารณาให้ถี่ถ้วน 
อย่าไปฟังคนอื่นพูดมากนัก ว่าเห็นเขาพูดต่อๆกันมามันใช้ไม่ได้..
comment40-2:รายละเอียดคดีเรื่องตายาย(?)นั่นหาไม่ยากเลยนะ ลองหาอ่านดูก่อนได้

จำได้ข่าวอ้างเรื่องอาการเจ็บป่วยตอนโดนจับเลยรับสารภาพ เเต่ไปๆมาๆอาการป่วยนั่นดันเป็นหลังจากคดีเป็นปีซะงั้น
comment40-3:ความคิดเห็นที่ 40-1

คดีทายาทกระทิงแดง ถ้าต่างประเทศเค้าไม่เล่นด้วย เพจอยากดัง ไม่เล่นด้วย คดีมันคืบหน้ามั้ยถาม 
แล้วออกหมายจับ ตอนคดีผ่านไป 5 ปี

...
comment41:ถ้าการตัดสินฆ่าคนเลวๆแล้วทำให้คุณมองผมเป็นฆาตกรผมบอกเลยว่า "เรื่องของคุณครับ"
ถ้ามันผิดร้ายแรงจริง ไม่ใช่แพะด้วย "มันสมควรตาย"จริงครับ 
ถ้าผมมีคนในครอบครัวไปฆ่าใครตายโดยเจตนาที่ไม่ใช่การป้องกันตัว
ผมจะบอกว่า "ช่างหัวมัน" ครับ ถึงจะเกี่ยวข้องเป็นอะไรกับผมยังไงการฆ่าคนก็คือฆ่าคนผมไม่อาลัยคนแบบนั้นหรอก 
เพื่อแลกกับการที่คนเลวๆคนนึงจะสำนึกได้ คุณคิดว่ามันต้องแลกมาด้วยกี่ชีวิตละ?
comment41-1:จุดสำคัญอยู่ที่ คนเลวๆ ครับแบบนี้
ถ้าคนในครอบครัวไปฆ่า คนเลว ตายโดยเจตนาที่ไม่ใช่การป้องกันตัว
จะถือว่าคนในครอบครัวคนนั้นเป็น คนเลว รึเปล่า
comment42:สมควรตาย ผ่านสื่อโซเชียล เป็นเพียงการแสดงความคิดเห็นครับ ไม่ได้นับยอดไลค์ เพื่อประหารชีวิต
comment43:แล้วไง จะปล่อยให้ฆาตกรลอยนวล? หรือจะปล่อยให้ทำอะไรก็ทำ จะตายหรือจะรอดก็แล้วแต่เลย ตามสบาย?

ตัดสินใครไม่ได้ งั้นศาลก็ไม่ต้องมี กฎหมายก็ไม่ต้องมีหรอก อยากทอะไรก็ทำไปตามอำเภอใจละกัน
comment44:ประเด็นนี้พึ่งผ่านตามาจากซีรีส์ Black Mirror พอดีเลยครับ ซีซั่น 3 ตอนที่ 6 'Hated in the Nation'

พล็อตหลักๆ เกี่ยวกับประเด็นเรื่องความเกลียดชังในอินเตอร์เน็ตเลย เมื่อไอ้คำด่าทอ ไล่คนไปตายที่เราพิมพ์ลงไปเพื่อระบายความสะใจ ดันส่งผลให้คนเหล่านั้นตายจริงๆ

ซึ่งถือว่าน่าสนใจมาก เพราะหลักๆ แล้วที่คนเราเลือกที่จะแสดงออกผ่านการด่าว่าแช่งให้คนไปตายนี่ เพราะลึกๆ แล้วเราตระหนักดีว่าถ้อยคำของเรามันห่างไกลและไม่ส่งผลกระทบไปถึงตัวตนของคนๆ นั้นหรอก เราเลยรู้สึกเหมือนตัวเองเป็นเพียงคนนอกที่มือไม่ได้เปื้อนเลือดอะไรเลย

"ก็แค่พิมพ์ด่าเอง ไม่ได้ไปฆ่าใครตายที่ไหนซักหน่อย"

อันนี้ผมพูดถึงเฉพาะประเด็นเรื่อง 'การแช่งคนไปตายในอินเตอร์เน็ต' ล้วนๆ เลยนะ ไม่เกี่ยวกับเรื่องว่าใครควรตายไม่ควรตาย รวมถึงเรื่องมาตรฐานการตัดสินกฏหมายบ้านเราที่แสนจะเป็นกลางด้วย
comment44-1:ผมว่ามันน่ากลัวนะคือคุณสามารถทำลายชีวิตคนๆหนึ่งได้โดยไม่รู้สึกผิดไม่ต้องรับผิดชอบใดๆเลยในยุคนี้.....ไม่ต้องถึงตายหรอกกรณีเหยื่อโซเชียลที่โดนด่าโดนประนามแล้วสุดท้ายเรื่องนั้นไม่จริง.....แต่เสียชื่อเสียงเสียสถานะทางสังคมไปไหนโดนคนว่าต้องมาตามแก้กันเหนื่อยมันมีมาหลายทีแล้ว.....โดยที่คนกระทำไม่ต้องรับผิดชอบอะไรเลย....เขาด่ากันเราก็ด่าไปด้วยด่าเสร็จสะใจเสร็จจบเรื่องไม่จริงก็ช่างมันแต่คนโดนไม่ตายก็เหมือนตาย
comment45:สมมุติมีคนโพสคลิปรถมอเตอร์ไซค์ขับขี่ด้วยความเร็ว แล้วไปชนรถที่เค้าจอดอยู่ข้างทาง

คนสมัยนี้ก็บอกว่า สมควรตายแล้วครับ ได้ยอด like เยอะดี พอเราไปเตือนก็โดนด่ากลับมา
comment46:คนบางคนมันก็สมควรตายจริงๆ
ยิ่งถ้ามีปุ่มนี่สุดยอดเลยเเหละ
ผมจะขอเสนอตัวเป็นคนกดเองด้วย
comment47:พิมพ์ในเน็ตมันจะพิมพ์ยังไงก็ได้
เอาง่ายๆถ้าเเฟนคุณโดนฆ่าข่มขืนเเล้วถ่ายคลิปมาให้ดู
เเต่ไอ้คนนั้นมันดันเป็นเยาวชนเลยรอดตัวไปไม่ต้องโดนประหาร
อยากรู้ว่าจะเม้นเอาหล่อเหมือนเดิมได้มั้ย
มนุษย์เรานะครับ
คนบางคนเกิดมาเลวโดยสันด..น
มันเเก้ไม่หายหรอกครับ
ถ้ามีสิทธิที่จะไปตัดสินชีวิตคนอื่น
ก็ควรโดนตัดสินเอาเองมั่ง
comment47-1:ผมว่ากรณีมีนะครับที่แฟนหรือญาติโดนข่มขืนแต่คนทำไม่โดนอะไรที่สมควรอย่างที่คิด...ถามว่าโกรธแค้นไหมมันต้องโกรธล่ะครับแต่น้อยคนที่จะถึงขั้นตามไปฆ่า..คงต้องไปถามดูว่าทำไมส่วนมากทำไมไม่ล้างแค้น....แต่ก็มีนะที่เป็นข่าวล้างแค้นแต่ทำแล้วเขาก็ต้องโดนจับนะมันก็ต้องยอมรับ

ถ้าถามผมว่าจะแก้แค้นไหมถ้าจุดนี้ผมไม่รู้เพราะมันยังไม่เกิดจะบอกว่าไม่ทำแน่ๆก็คงไม่ได้เพราะผมก็คนทั่วไป..แต่ถ้าเกิดตัดสินใจล้างแค้นผมก็ต้องรับผลของมัน...เพราะปฏิเสธไม่ได้ว่ามันไม่ถูกแต่ผมเลือกแล้วที่จะทำเพื่อแก้แค้น
comment47-2:เอาจริงๆที่เค้าไม่ถึงขั้นตามไปฆ่า อาจจะเป็นเพราะเค้าบ่น+ด่าในเน็ตได้ว่าคนข่มขืนสมควรตายก็ได้

ถ้าไม่มีที่ให้บ่นให้ด่าให้ระบายว่าใครสมควรตาย มันอาจจะมีการล้างแค้นมากกว่านี้ก็ได้
comment47-3:ที่ไม่ล้างแค้นเพราะเค้ากลัวกฎหมายสิครับ คนถึงอยากให้กฎหมายลงโทษให้มันสาสมกับความผิด
comment48:เเต่ผมไม่ได้พูดถึงทุกกรณีที่สมควรตายนะ
บางคนก็ควรได้โอกาสติดคุกชดใช้ไป
comment49:ผมไม่ได้รังเกียจการใช้สิทธิแบบนั้นนะครับถ้ามีจริง

ใช่ มันไม่ได้ทำให้ผมต่างอะไรกับฆาตกร

แต่ถ้าผมมีสิทธิเลือกให้ส่งฆาตกรไปสู่ความตายได้จำนวนมากๆล่ะ สุดท้ายการกระทำผิดในสังคมในชีวิตจริงจะน้อยลงไหมล่ะครับ

สิ่งสำคัญคือผมได้ส่งฆาตกรไปสู่ความตายมากพอหรือเปล่า เรื่องความรู้สึกผิดชอบชั่วดีผมรับการตัดสินใจของผมเองได้ครับ
comment49-1:ผมว่าคุณไม่ใช่คนแรกที่คิด...แต่มันคงมีปัจจัยบางอย่างที่ทำให้ผลลัพธ์ไม่เป็นอย่างที่คาดเขาเลยไม่ได้เอามาใช้
comment50:ฟังดูน่าคิดมากๆครับ แต่สิ่งที่คุณพิพม์มามันดูย้อน
แย้งกันเองมากๆเลยครับ คุณบอกว่าเราไม่ควร 

"ตัดสินชีวิตคนอื่น" เพราะเราจะไม่ต่างจากการลงมือฆ่าเขาเอง ไช่ไหมครับ โอเคมาฟังความเห็นผมบ้าง 
ถ้าคุณคิดตรรกะแบบนี้ คุณต้องไปโทษผู้ร่างกฎหมายและผู้ตัดสินคดี ด้วยครับ 

เพราะ ผู้ร่างกฎหมายก็คือ มนุษย์กลุ่มหนึ่งเหมือนกันแล้วพวกเขาเหล่านั้น มีสิทธ์ ตัดสินชีวิตคนอื่นหรือไม่? ศาลมีสิทธ์ตัดสินชีวิตผู้อื่นหรือไม่?

  และสิ่งที่เขาแสดงออกมาคือความคิดเห็นครับ และถ้ามันมีการเปิดโพล ไห้โหวตว่านักโทษ คนนั้นสมควรตายหรือไม่ ผมเชื่อว่าคนหลายคน ต้องคิดดีแล้วล่ะครับ อย่างเช่นมี 2 กรณี

1.การฆาตกรรม ไม่ว่าจะชิงทรัพย์ หรืออะไรก็แล้วแน่ถ้าเป็นการฆาตกรรม ผมเชื่อว่าประชาชน จะต้องโหวดไห้นำไปประหารแน่นอน

2.ขโมย Iphone ผมเชื่อว่าประชาชน จะต้องโหวตไม่ประหาร แน่นอนครับ 

ลองคิดดูดีๆนะครับ คนเรามีสิทธ์แสดงความคิดเห็น แต่เราก็ไม่ต้องทำตามก็ได้ ถ้าเราไม่เห็นด้วย แต่ถึงแม้ผลจะเป็นยังไง เราต้องเคารพเสียงส่วนมากครับ 

ปล.สังคมทุกประเทศ มีการประณาม นักโทษหรือความต้องการที่จะ การุณยฆาต นักโทษแทบทั้งสิ้นครับ
comment51:นี่ขนาดเรื่องความเห็นที่ว่ากันว่าสมควรตายหรือไม่เฉยๆนะ......ถ้าเถียงกันเรื่องโทษประหารนี่ไปย้อนดูกระทู้เก่ายาววิชาการมาเต็ม
comment52:แหม่ อยากแสดงความเห็นอันดุเดือดกว่านี้ ฮ่าๆ 
แต่ผมขอยกประโยคหนึ่งของยางามิ ไลค์ จากเรื่อง Death Note มานะครับ
เป็นประโยคที่หลายคนอาจไม่สังเกตหรือลืมไปแล้ว ถึงมีความเห็นแบบว่า..
"การที่ไลค์ฆ่าคนเนี่ย ก็ไม่ต่างจากฆาตกรคนหนึ่งหรอก"
"การฆ่าคนไม่ว่ายังไงก็ไม่ใช่ความยุติธรรม ต่อให้ฆ่าคนเลวก็ตาม"

ใช่ครับ ไลค์ไม่ต่างจากฆาตกรเลย แต่ถ้าดูจากสิ่งที่เขาทำ อาชญากรรมลดลงมาก (จากเรื่องนะ)
ผู้คนไม่กล้าทำความผิด ลองนึกสังคมที่คนเลวอยู่อย่างหวาดกลัวสิครับ 
คนดีๆผู้บริสุทธิ์จะมีความสุขแค่ไหน พ่อแม่เรา น้องสาวเรา แฟนเราจะปลอดภัยขึ้นแค่ไหน
คนที่คร่าชีวิตคนอื่น  จะถูกคร่าชีวิตของตนเองเท่าเทียมกัน 
คนที่ลำลายชีวิตผู้อื่น  จะถูกทำลายชีวิตตัวเองให้ย่อยยับตามผลที่ตัวเองทำ

สุดท้ายไลค์เองก็คือฆาตกร เขาฆ่าตำรวจผู้บริสุทธิ์ที่ขวางทางเขา
ตำรวจผู้อ้างว่า "อาชญากรทุกคนต้องให้กฏหมายจัดการ"
กฏหมายที่พวกเขา"เชื่อว่า"มันศักดิ์สิทธิ์

ผมสารภาพว่า...ทั้งๆที่รู้อยู่ รู้แก่ใจว่า"ไลค์"คือฆาตกร สิ่งที่เขาทำมันผิด
แต่ภาพของสังคมที่คนเลวอยู่อย่างหวาดกลัว คนบริสุทธิ์ได้รับการปกป้อง
ภาพนั้นมันติดหัวผมจนผมโกรธผู้ชายคนนี้ไม่ลง

ในตอนท้ายของเรื่อง ไลค์พูดประโยคหนึ่งที่ยังคงติดใจผมทุกครั้ง
เขากล่าวว่า

"ฉันรู้ว่าสิ่งที่ฉันทำมันโหดร้าย...
แต่ฉันพร้อมที่จะยินดีรับบาปทั้งหมดนั้นไว้เองเพื่อเปลี่ยนแปลงโลกใบนี้"

"นั่นแหละคือคุณธรรมที่ฉันเลือก"
comment52-1:เห็นด้วยครับ ถ้าผมมีเดธโน๊ต ผมเองก็คงจะทำแบบเดียวกับไลท์เหมือนกัน 

ถ้าการเป็นฆาตกรของผมมันสามารถจัดการพวกขยะสังคมและปกป้องคนบริสุทธิ์ได้อย่างแท้จริง ผมคนนึงแหละที่ยินดีที่จะถูกตราหน้าว่าเป็นฆาตกรดีกว่าการใส่หน้ากากเป็นพวกคนดีจอมปลอมที่สร้างแต่วาทะกรรมสวยหรูแต่กลับปล่อยให้คนบริสุทธิ์ต้องตกเป็นเหยื่อของพวกขยะสังคมและต้องทนฝากชีวิตไว้กับตัวหนังสือบนกระดาษที่สุดท้ายแล้วมันกลับกลายเป็นเครื่องมือฟอกผิดให้พวกขยะสังคมโดยที่คนบริสุทธิ์แทบไม่มีโอกาสได้เรียกร้องอะไรเลย นอกจากมีแต่เสียกับเสีย
comment52-2:เข้าใจความรู้สึกคุณเลยครับ 52-1 ผมเองถ้ามีอำนาจนั้นในมือ ก็คงทำแบบนั้นเหมือนกัน
ถ้าจะถูกมองว่าเป็นฆาตกร ก็คงไม่คิดเถียงใคร เพราะเราก็ไม่ต่างจากฆาตกร

แค่คำว่าคุณธรรมที่เราเลือก แม้ถูกมองแบบนั้นมันก็ยินดี แค่นั้นเอง //ทำไมต้องทำเท่ 555
comment52-3:เพราะกระทู้นี้เลยได้อ่านเรื่องน่าสนใจมา
ในการ์ตูนอาชญากรรมลดลงมากครับแต่ความเป็นจริงมันไม่เหมือนในการ์ตูนน่ะสิ....เพราะผมไปอ่านเรื่องประหารที่เขาเถียงๆกัน(คือเห็นมันขึ้นมาในพันทิพนี่แหละ55)ว่าเขาวิจัยมาแล้วว่าคนทำผิดจะกลัวหลังจากทำความผิดแต่ไม่ได้คิดก่อนทำคือต่อให้ทำแล้วโทษตายมันก็ทำแต่ทำแล้วค่อยกลัวอาชญากรฆาตกรไม่ได้คิดเหมือนเรา ....คือโทษตายมีไว้ประหารคนทำผิดไปแล้วนี่ถูกต้องแต่ถ้าคิดว่าทำให้คนกลัวที่จะทำผิดนี่ไม่ได้ผลครับ ...เหมือนพวกค้ายาโทษหนักถึงประหารขอลดโทษก็ยากแต่คดีเพิ่มทุกปี

คือไม่ได้ค้านว่าบางคนน่าจะต้องโทษประหารเพราะมันก็น่าจะโดนและโทษนี้ควรจะมีอยู่..แต่ความคิดที่ว่าสมมุติสั่งตายคนชั่วได้แบบเดธโน๊ตแล้วสังคมจะสงบสุขได้มันไม่จริงครับบางอย่างที่เราคิดว่าน่าจะเป็นมันไม่ใช่ ......ผมคิดว่าความคิดที่จะมีคนหรือหน่วยงานที่สั่งเป็นสั่งตายได้ตามสมควรมันเคยมีคนคิดมาแล้วเพราะคนมันก็น่าจะคิดได้นานแล้วแหละเรื่องแบบนี้...และมันก็น่าจะมีใช้มาแล้วแต่มันคงไม่ประสบความสำเร็จทุกวันนี้เลยพัฒนามาในรูปแบบนี้
comment52-4:ถูกต้องครับ ฆาตกรไม่ได้คิดเหมือนเรา เพราะกฏหมายไม่ได้มีเพื่อ"ป้องกัน"อาชญากรรม 
มันมีไว้เพื่อจัดการกับอาชญากรที่ทำต่างหาก  
ในเมื่อเราควบคุมไม่ได้ว่าออกกฏแบบนี้แล้วเหล่าคนเลวจะกลัวหรือไม่
อาชญากรจะเกรงกลัวหรือเปล่านั่นก็ไม่ใช่ประเด็นแล้ว  เพราะสุดท้ายเขาก็จะทำอยู่ดี แม้โทษคือตายก็ตาม

คำถามคือ "แล้วเราจะจัดการคนที่ทำผิดนี่อย่างไรล่ะ?" คนที่สังหารคนอื่นควรถูกปล่อยลอยนวลลดโทษมั้ย
คนที่ข่มขืนแล้วฆ่า ฆ่าข่มขืนอะไรก็ตามแต่ พวกเขาควรตายเหมือนเหยื่อที่เขาทำมั้ย

ในโลกความจริงจึงมีคำที่ว่า "เราไม่มีสิทธิ์ตัดสินความเป็นความตายใคร" ออกมาครับ 
จึงน่าสงสารเหยื่อที่ตายเช่นกัน  เพราะเขาก็ไม่มีสิทธิ์จะใช้ชีวิตของตัวเองต่อไปได้เลย (เขียนแล้วเศร้า T^T)

จะหาว่าผมโหดเหี้ยมก็ได้  แต่ผมเชื่อว่าโลกนี้มีคนที่สมควรตายจริงๆครับกับความผิดที่เขาทำ
คนบางคนแม้ผ่านกระบวนการกฏหมายก็ไม่อาจทดแทนชีวิตที่เขาคร่าไปได้ 
ยังไม่นับชีวิตที่เขาอาจคร่าต่อๆไปในอนาคตอีก 
ถ้าโลกนี้มีเดธโน้ตอย่างที่ว่า  ผมเชื่อว่าแม้มันป้องกันอาชญากรรมไม่ได้ แต่มันทำให้"น้อยลง"ได้แน่ๆ

เพราะคำว่ายุติธรรมไม่มีจริงครับ  แค่ฆาตกรมีชีวิตต่อไป ก็ไม่ยุติธรรมกับเหยื่อแล้ว...
comment52-5:อะไรคือความยุติธรรม ความเท่าเทียม คุณธรรม
การที่คุณไปฆ่าฆาตกร โดยอ้างว่าเขาทำผิด ญาติของฆาตกร ก็อ้างข้อนี้เพื่อไปฆ่าคุณได้ใช่ไหม
ฆ่ากันไม่จบไม่สิ้น โดยมีแต่ข้ออ้างกัน มันจะหาความสงบในสังคมได้ยังไง
กฎหมาย มันอาจไม่ให้ความเป็นธรรมในสายตาคุณ แต่มันก็ยังทำให้คนอยู่ร่วมกันในสังคมได้
โดยไม่ปล่อยให้คนไล่ฆ่ากัน เพราะอ้างว่า เขาทำกูก่อน เราเป็นผู้เสียหาย สุดท้ายเหตุการณ์จริงๆ
มันเป็นไงใครจะไปรู้ เพราะ ต่างฝ่ายต่างก็มีข้ออ้าง ฆ่าวน แก้แค้นกันไป วนลูปไม่จบไม่สิ้น

คนที่กระทำความผิด ควรจะมีสิทธิได้พูดได้โต้เถียงอะไรบ้าง ไม่เช่นนั้นจะรู้ได้ไงว่าเขากระทำผิดจริงๆ
เราจึงต้องมีกระบวนการยุติธรรม ซึ่งเปิดให้มีการถกเถียง มีการสืบพยาน หาหลักฐานต่างๆมายันกัน
สมมุติ ว่า นาย ก. เป็นผู้ต้องหา คุณก็จะฆ่าเขาทันทีเลยหรอ ซึ่งหากต่อมาในชั้นศาลปรากฎว่าเขา
ไม่ได้กระทำความผิด คุณจะรับผิดชอบเขาอย่างไร ในเมื่อฆ่าเขาไปแล้ว

อาชญากร ต่อให้กฎหมายแรงแค่ไหน เขาก็ยังกล้าที่จะกระทำอยู่ดี เพราะ คนมักจะทำก่อนคิดเสมอ
ความกลัวจึงไม่สามารถ ทำอะไรคนเหล่านี้ได้หรอก อาจจะทำให้มีเหตุอาชญากรรมที่มีซับซ้อนมากขึ้นกว่าเดิมซะอีก
เพราะ ยังไงผู้กระทำความผิด ก็คิดว่าตนเองอาจจะรอด อาชญากร ตอนทำผิดมักไม่คิดไม่กลัว แต่เมื่อลงมือทำไปแล้ว
ดันรู้สึกกล้วขึ้นมา นี่ล่ะที่มันเป็นปัญหา
comment52-6:โว้วๆ ใจเย็นพ่อหนุ่ม ผมไม่ได้บอกสักคำว่าฆ่าทันทีนะครับ 
เอ้อผมตอบที่ถามก่อน ถ้าสมมติผมฆ่าฆาตกรโดยอ้างว่าเขาทำผิด ญาติเขาจะอ้างข้อนี้มาฆ่าผม
ก็ได้ครับ ผมโอเคมากเลย ฆ่าผมได้เลยนะแบบนั้นผมยินดี ผมถึงเขียนประโยคที่ไลค์กล่าวไว้ข้างบน

"ฉันรู้ว่าสิ่งที่ฉันทำมันโหดร้าย...
แต่ฉันพร้อมที่จะยินดีรับบาปทั้งหมดนั้นไว้เองเพื่อเปลี่ยนแปลงโลกใบนี้"

"นั่นแหละคือคุณธรรมที่ฉันเลือก"

ใช่ครับ กฏหมายแรงแค่ไหนก็ทำให้คนเลิกทำความผิดไม่ได้ เพราะคนทำจะทำอยู่ดี
ผมเขียนไว้ชัดเจนหมดแล้วใน 52-4 (ถ้าคุณอ่านนะ) ลองอ่านอีกทีก็ได้ครับที่ผมถาม เริ่มย่อหน้าที่ 2
comment52-7:^
^
แต่ไลท์ฆ่าคนไปเป็นพันๆหมื่นๆคนนะ แลกกับแค่ชีวิตของไลท์ชีวิตเดียว มันจะถือว่า "ยุติธรรม" ได้เหรอ?
สมมติคุณเจอคนที่คุณรู้สึกว่า "สมควรตาย" อยู่สองคน แล้วฆ่าทั้งสองคน ญาติของคนแรกมาฆ่าคุณ คุณถือว่ายุติธรรมแล้ว
แล้วถ้าญาติอีกคนที่คุณฆ่าอยากล้างแค้นเหมือนกัน แต่ทำไม่ได้ เพราะคุณโดนคนอื่นฆ่าไปแล้ว
แล้วอย่างนั้นมันยุติธรรมสำหรับญาติคนที่สองเหรอ?

เรื่องเดทโน้ทนี่ ผมไม่เห็นด้วยกับไลท์เพราะวิธีการที่มันใช้มันพลาดง่ายมาก 
แฮคเข้าไปในเพจของกรมตำรวจแล้วจดๆชื่อมาเพื่อฆ่าทิ้งวันละเป็นร้อยคน

ในเรื่องที่เด็กแค่ม.ปลาย สามารถแฮคเข้าไปใน database ของตำรวจได้ 
ก็ไม่แปลกถ้าแฮคเกอร์เทพๆจะแฮคเข้าไปเปลี่ยนข้อมูลได้เนียนๆเหมือนกัน

แล้วถ้ามันมีคนแฮคเข้าไป เอารายชื่อผู้บริสุทธิ์มาใส่แทนพวกที่สมควรตาย ไลท์จะรู้เหรอ

การที่คนๆเดียวจะตัดสินเป็นตายคนหลายๆคนได้ เอาจริงๆปัญหาหลักมันไม่ได้อยู่ที่ว่าคนๆนึงมีอำนาจมากไปหรอก
มันอยู่ที่ว่าคนๆเดียวมันไม่แม่นยำ ตรวจสอบไม่ได้ ถ้าทำอะไรพลาดก็ไม่มีอะไรมารองรับชดเชยได้มากนักต่างหาก
comment52-8:อ่านความเห็นของทุกคน แปลกใจตัวเองที่เราเห็นด้วยหมดเลย บางทีก็อยากให้มีคนแบบคิระกำจัดคนชั่วซะ แต่ก็คิดเหมือนคุณคห.52-7 ว่าถ้าล้างแค้นกันไปเรื่อยๆแบบนี้ เมื่อไหร่มันจะจบ

เราขอแย้งคห.เรื่อง ในเรื่องที่เด็กแค่ม.ปลาย สามารถแฮคเข้าไปใน database ของตำรวจได้ ก็ไม่แปลกถ้าแฮคเกอร์เทพๆจะแฮคเข้าไปเปลี่ยนข้อมูลได้เนียนๆเหมือนกัน เรื่องแฮกเกอร์เทพๆแฮกไปเปลี่ยนข้อมูล ไลท์ก็คงไม่รู้ก็จริง แต่เราว่าเอาไลท์ไปเทียบกับเด็กม.ปลายทั่วๆไปก็ไม่ได้อีก ต้องอยากลืมว่าในโปรไฟล์ของไลท์ อิเด็กม.ปลายที่ว่าเนี่ย ระดับไอคิวสูงลิบ ระดับ genius เลยนะ แถมพ่อเป็นตำรวจระดับสูงอีก การที่ไลท์แฮกข้อมูลตำรวจได้ง่ายๆเราว่าเราไม่แปลกใจประเด็นนี้ในเรื่องเท่าไหร่ (แต่เด็กดีๆปกติทั่วไปก็คงไม่มีใครทำ)
comment52-9:เมื่อเราหรือสมาชิกในครอบครัว ยังไม่ได้เป็นเหยื่อฆาตกร  เราอาจคิดๆๆๆๆๆๆๆๆได้108 ประการ  แต่เมื่อใดที่เราคือผู้โศกเศร้า  เราจะเหลือมุมใดให้มอง
comment52-10:ไลท์อยู่ในที่มืด ถึงคนอยากจะแก้แค้นก็ไม่รู้หรอกว่าเป็นใคร 
สิ่งที่คิระทำจึงเป็นการสร้างความหวาดกลัวต่อการทำชั่วอย่างได้ผลที่สุด
ในฐานะของสภาพตอนนี้ที่คนทั่วๆ ไปต้องมาคอยระแวดระวังความปลอดภัยในชีวิต  คนผิดถูกปล่อยตัวมาทำผิดซ้ำแล้วซ้ำอีก การมีอยู่ของคิระเหมาะสมมาก และเมื่อใดที่การทำผิดน้อยลงไป ก็อาจจะลดบทบาทคิระลง 

คิดว่ามันก็เหมือนการปกครองแบบคอมมิวนิส ประชาธิปไตย แต่ละแบบมีข้อดี ข้อเสีย และมีความเหมาะสมกับแต่ละสภาพที่ต่างกัน
comment53:ออกจากหัวกระทู้มาพอสมควร..แต่พูดถึงเรื่องพิพากษาอย่างกรณีเดธโน๊ตแล้วมันมีมุมให้คิดเยอะดีหลายครั้งเวลามีคดีสะเทือนขวัญเดธโน๊ตมักถูกหยิบมาพูด.....อย่างหลายคนว่าอยากมีเดธโน๊ตถ้าเกิดกรณีตามนี้ลองคิดเล่นๆ

-ได้เดธโน๊ตมา
-พิพากษาอาชญากรที่ทำร้ายคนบริสุทธิ์เพื่อความยุติธรรม
-ศพสองศพสามผ่านไป(555)..สมมุติหวดไปสัก 300 ศพ
-มีหลักฐานว่าคนที่ตายไปบริสุทธิ์คุณพิพากษาผิดเขาตายไปแล้ว

คำถามคือใครจะพิพากษาเราตอนนี้เราเข้าคุณสมบัติคือเป็นอาชญากร(ที่ยอมรับกันแต่แรก)และ...เป็นภัยกับคนบริสุทธิ์...ทีนี้โทษของเราคือ?? .....ผมว่านี่อาจเป็นส่วนหนึ่งที่แนวคิดการพิพากษาแบบเดธโน๊ตไม่ถูกใช้ทั้งที่มันง่ายไม่ต้องมีกฏหมายไม่ต้องมีศาลให้มันยุ่งยาก.....ภาระคุณมันโหดมากนะถ้าคุณพลาดพังทันทีทุกอย่างย้อนเข้าตัวทุกคนจะตั้งคำถามต่อทุกสิ่งที่ทำมาถ้าไม่พิพากษาตัวเองคราวนี้ล่มจมเลย....พิพากษา 1 คน 10 ผมว่าไม่ยากแต่ถ้าร้อยคนพันคนหมื่นคน....เป็นผมผมไม่มั่นใจว่าจะถูกตลอดล่ะแล้วถึงคุณจะพิพาษาตัวเองตายจริงคนบริสุทธิ์ก็ไม่ฟื้นอีกครอบครัวเขาก็ไม่ได้อะไรเลยจากการตายของคุณเรียกว่าไม่มีค่าเลยด้วยซ้ำ......เอ้อซับซ้อนปวดหัวเนอะ 5555 พวกการ์ตูน hero เลยชอบเอาประเด็นนี้มาเล่น
comment54:ปัญหาคือ แล้วเราจะทำยังไงกับคนแบบหมูหยองดีครับ 
ขังคุก = ฝึกวิชา รอวันออกมาโบยบิน?
comment54-1:อันนี้ง่ายครับเพราะเห็นกันอยู่ไม่ซับซ้อนขังตลอดชีวิตไม่ลดโทษ....ประหารชีวิต
comment55:จ.ข.ก.ท ลองไปหา  series Black Mirror ss3 ตอน Hated In The Nation มาดูนะครัชชชลล
comment56:คนที่ทำลายชีวิตคนอื่นโดยเจตนาหรือมีสาเหตุแอบแฝงคือคนที่สมควรตายครับ
comment56-1:ถ้าโหวตให้ตาย (โดยที่รู้ว่ามีผลทำให้ตาย) นี่เข้าข่าย โดยเจตนา ที่ทำลายชีวิตคนอื่น
สาเหตุแอบแฝง นี่ก็อันตรายมาก จะเอาอะไร/ใคร มาตัดสินว่าแอบแฝง
ยิ่งใช้ "หรือ" ก็หมายความว่า แค่เข้าข่ายข้อใดข้อหนึ่งก็พอเพียงแล้วที่จะสมควรตาย
ก็จะกลายเป็นว่า ถ้าโหวตให้ใครตายคนโหวตก็สมควรตายด้วย
comment56-2:มันคือ"หน้าที่" ที่ต้องกระทำหรือเเค่เปิดให้ใครก็ได้มาโหวตหรือไม่โหวตก็ได้ ละครับ

ถ้าอย่างเเรกไม่ถือว่าเข้าข่ายเเต่ถ้าอย่างหลังก็สมควรตายด้วยละครับ
comment56-3:ตามเงื่อนไขที่ยกขึ้นมาต่อให้เป็นหน้าที่แต่ถ้าเงื่อนไขคือทำลายชีวิตคนอื่นโดยเจตนามันก็เข้าข่าย
คือถ้าจะเพิ่มข้อยกเว้นเรื่องหน้าที่ให้คนโหวตก็อีกเรื่องหนึ่ง

ที่นี้ถ้าจะเปลี่ยนมาพูดในกรณีที่เป็นหน้าที่
คุณสมบัติที่จะทำให้มีสิทธิได้รับหน้าที่นี้ก็ควรจะต้องมี
ให้ใครก็ได้มาโหวต อย่างนั้นก็จะมีปํญหาอื่นตามมาอีก
เพราะถ้าสามารถเจตนาทำลายชีวิตคนอื่นได้โดยที่รู้ว่าจะไม่ต้องรับโทษ
จะพิศูจน์ได้ยังไงว่าคนโหวตให้ตายมีหรือไม่มีสาเหตุแอบแฝง
comment57:ลองไปอ่าน Happy People ตอนขยะสังคมก่อน ดีไหมครับ!!!!!!

การ์ตูนที่คุณยกขึ้นมามันการ์ตูนโลกสวย

ลองคิดดูละกันครับ ว่า ถ้าแม่คุณ โดนข่มขืน จนกลายเป็นบ้า พ่อโดนฆ่าตายต่อหน้าต่อตา
คุณจะยังห้ามไม่ให้มีโทษประหารหรือไม่?

สำหรับผม ผมบอกตามตรงว่า "ได้" ถ้าข้อเสนอของผมต่อไปนี้ผ่าน
ประหาร มันตายเร็วไป

ผมเสนอให้เอาไอ้คนพวกนี้ ไปตัดมือตัดเท้า ตัดขากรรไกรให้มันเคี้ยวไม่ได้ให้หมด แล้วส่งไปรับการทดลองทางการแพทย์ พวกวิธีการรักษาหรือยาใหม่ๆที่ยังไม่ผ่านออกมาเพราะยังไม่ได้ทดลองกับคนเป็นๆนี่แหละ
comment58:Code Breaker เรื่องนี้จะสนุกกว่านี้ ถ้านางเอกไม่โลกสวยจนน่ารำคาญขนาดนั้น
comment59:นางเอกเรื่องนี้มันคิดจะแหกกฏธรรมชาติชัดๆ
comment60:อ่านกระทู้นี้แล้วนึกถึงเดธโน๊ต
ประโยคที่ว่า "เราไม่มีสิทธิตัดสินความตายของคนอื่น" มันเป็นประโยคที่ถูกเพียงครึ่งเดียวเท่านั้น
ใช่ ถ้าเราฆ่าฆาตกรเราก็เป็นฆาตกรเหมือนกัน
ทีนี้ก็ต้องแยกประเด็น
อย่างแรกเลยคือกระบวนการยุติธรรม ซึ่งกระบวนการยุติธรรมในประเทศไทยเป็นอย่างไรก็รู้ๆอยู่
มีข่าวจับแพะ ข่าวคนรวยหนีคดีออกมาจำนวนมาก เรื่องราวเหล่านี้ทำให้คนไทยไม่เชื่อความยุติธรรมอีกต่อไป
แล้วพวกเขาเหล่านี้ก็แสดงออกมาทางความคิด การคอมเม้นท์ในโซลเชี่ยล
"คนนี้เลวมาก น่าจับฆ่าให้ตาย" "น่าทำปืนลั่นใส่" "จะเก็บไว้ทำไม ฆ่าๆมันไปเถอะ รกโลก"
มันแสดงถึงความไม่เชื่อใจต่อกระบวนการยุติธรรม
ทั้งนี้คนที่พิมพ์แบบนี้คือคนที่ไม่มีส่วนได้ส่วนเสียถ้าฆาตกรคนนั้นตาย แต่เป็นการระบายความรู้สึกเจ็บแค้นที่มีต่อความอยุติธรรมในสังคม
เขาแค่พูดแค่พิมพ์ ไม่ได้เป็นคนเหนี่ยวไก 
แต่กระนั้นในจำนวนคนที่มีความคิดแบบนี้อาจจะเจอประสบการณ์เลวร้ายบางอย่างจนก่อให้เกิดแนวคิดแบบนี้ก็ได้
ส่วนคนที่พูดว่า "เราไม่มีสิทธิตัดสินความตายคนอื่น" ก็เช่นกัน คนที่พูดประโยคนี้จะมีซักกี่คนที่ถ้าเกิดมีคนมาฆ่าพ่อแม่ตัวเองอย่างโหดเหี้ยมแล้วจะให้อภัยจริงๆปล่อยให้เป็นหน้าที่ตำรวจจริงๆ ถ้าฆาตกรคนนั้นหลุดคดีทั้งๆที่ทุกคนก็รู้ว่ามันทำแน่ๆแหละ ยังคิดแบบนี้หรือเปล่า
เพราะฉะนั้นแนวคิดนี้มันอยู่ที่มุมมองแต่ละคนมากกว่า
comment60-1:สิ่งที่เราคิด  เราตัดสินใจ  ว่าสมควรตาย เพราะเราเอาใจเราไปใส่ในในหัวใจของคนเป็นเหยื่อ   เอาหัวใจเราไปใส่ในสถานะของคนเป็นพ่อแม่เหยื่อ  มันมองมุมอื่นไม่ได้นอกจาก ตายตกไปตามกัน
comment61:อีกหนึ่งการสื่อถึงความเป็นด้านขาวด้านดำของมนุษย์ ที่บางคนอ้างความดีในตัวกับความยุติธรรมในการใช้สิทธิ์ในการฆ่าคนเลวได้โดยไม่ต้องสนใจความเป็นมนุษย์ด้วยกัน ทำตัวเองเป็นศาลเตี้ยอีก กับบางคนที่เห็นคนดีคนเลวเป็นมนุษย์เหมือนกันเลยช่วยหมดโดยที่ลืมถึงความเป็นศีลธรรมของแต่ละคนที่ไม่เหมือนกันกับลืมกระบวนการยุติธรรมทางกฎหมายกับการให้โอกาส+เวลาในการเปลี่ยนคนเลวให้เป็นคนดีด้วยการปรับความคิด สติของคนๆนั้น
comment62:ถ้าลูกหลานเราทำผิด เราคงไม่อยากให้ใครมาบอกว่าเค้าสมควรตาย แต่หากเป็นลูกหลานเราโดนกระทำ เราคงจะบอกว่าไอ้หมอนั่นสมควรตาย

อันนี้เป็นตรรกความคิดทั่วไป99% ครับ

หรือจขกท จะบอกว่า หากลูกหลานคุณถูกกระทำแล้วจะบอกว่า อยู่นิ่งๆไม่โกรธแค้นอะไรเอาไว้ให้ศาลตัดสิน

คนที่บอกว่าสมควรตายส่วนมากแล้วไปเข้าข้างฝ่ายถูกกระทำ จนคิดว่าหากเป็นลูกหลานตัวเองโดนจะเป็นอย่างไร เป็นอารมณ์ประมาณว่าหากไอ้หมอนี่ยังอยู่อาจมาทำอัตรายกับลูกหลายเค้าได้

ประมาณนี้มั้งครับ^^
comment63:- หากเราฆ่าคนที่เราเคลมว่า 'สมควรตาย' ทิ้งไป จะมีคนใหม่เกิดขึ้นมาหรือไม่? ลองจินตนาการเมื่อเวลาผ่านไป 2 ปี คน'สมควรตาย' จะน้อยลงหรือเพิ่มขึ้น เป็นแบบไหนกันแน่

- ถ้าเพิ่มขึ้น เพราะเหตุใด และการที่มีคน 'สมควรตาย' มากมายในประเทศเรา(โดยเฉพาะเยาวชน)เมื่อเทียบกับประเทศอื่น อัตราส่วนคดีอาชญกรรมในประเทศอื่นเป็นเท่าไหร่กันบ้าง ทำไมจึงเป็นเช่นนั้น สาเหตุคืออะไร?

- มีผู้กระทำความผิดหลายคนสารภาพว่า ตอนกระทำความผิดนั้นเขา 'ไม่ได้คิดถึงเรื่องที่จะถูกประหารชีวิต' เลยแม้แต่น้อย ยกตัวอย่างเรื่องการข่มขืน
 อารมณ์ทางเพศที่ระเบิดออกมาอย่างหยุดไม่อยู่ เพราะเหตุใดอารมณ์ทางเพศถึงระเบิดออกมาราวกับภูเขาไฟ การแก้ปัญหาเรื่องนี้ควรทำอย่างไรจึงจะจัดการกับอารมณ์ทางเพศ? (ที่รู้ๆ คือไม่ใช่ไปเตะบอลแน่ๆ)

- เพราะเหตุใดประเทศที่มีกฏหมายประหารชีวิต จึงมีแนวโน้มว่าเหยื่อที่ถูกข่มขืนจะถูกฆ่าหลังข่มขืน เป็นแค่ความบังเอิญหรือมีเหตุผลใดเบื้องหลัง?

- หากมองภาพรวม การจัดการ 'สมควรตาย' เป็นการแก้ปัญหาที่ตรงจุดหรือไม่? ในเมื่อดูเหมือนจะมีจำนวนเยอะเหลือเกินจนน่าตกใจ

- การฆ่าคนที่ 'สมควรตาย' มีผลเสียหรือเปล่า ในแง่มุมที่กว้างขึ้น เป็นแค่อารมณ์ชั่ววูบหรือไม่ มีใครได้รับผลกระทบจากการตัดสินเช่นนี้บ้าง ความหรือในแง่ของกระบวนการยุติธรรมเป็นไปได้หรือเปล่าว่าจะเกิดการฆ่าผิดตัว และเคยมีกรณีตัวอย่างเรื่องการจับแพะหรือไม่?

- ถ้าเช่นนั้น คนที่ 'สมควรตาย' เกิดขึ้นจากอะไรบ้าง เป็นการตัดสินใจของคนนั้นล้วนๆ100%หรือเปล่า หรือเกิดจากปัจจัยทางสังคมอื่นด้วย หากมีแนวโน้มว่าจะเกี่ยวข้องกับปัจจัยเรื่องสภาพแวดล้อม การเลี้ยงดู การศึกษา ความรู้เรื่องเพศศึกษา แต่ละปัจจัยส่งผลคิดเป็นกี่เปอร์เซนต์ เพื่อที่จะได้แก้ได้ตรงจุด

- การแก้ปัญหาต้นเหตุ เทียบกับปลายเหตุ แต่ละอย่างมีต้นทุนและค่าใช้จ่ายเทียบกันเป้นอย่างไร? ที่จริงปัญหานี้ควรจะแก้อย่างไร? การฆ่าการันตีหรือว่าจะไม่เกิดเรื่องเหล่านี้ซ้ำอีก และหากใช่ เป็นการแก้ปัญหาที่ตรงจุด จะต้องฆ่าคน'สมควรตาย'ไปจนถึงเมื่อไหร่กันถึงจะหมด และจะใช้เวลาฆ่าทั้งหมดกี่ปีตัวเลขจึงลดลงจนน่าพอใจ?

- มีกรณีศึกษาจากประเทศที่สามารถลดจำนวนคน 'สมควรตาย' ได้อย่างมีประสิทธิภาพ เขาใช้วิธีอย่างไร ใช่การฆ่าคน'สมควรตาย'หรือไม่ ถ้าไม่ใช่
 เราจะนำวิธีการเหล่านั้นมาปรับปรุงต่อยอดใช้ได้หรือไม่? เหตุผลที่เขาทำสำเร็จเพราะมีหลักการในเชิงจิตวิทยาสังคม จิตวิทยาเด็กเป็นอย่างไร? นำมาใช้ในสังคมไทยได้หรือไม่?

- ถ้ามีหลักการที่นำมาใช้ได้ ทำไมถึงไม่มีใครสนใจจะทำ? อะไรคืออุปสรรคของการพัฒนาแนวความคิดนั้นๆ เป็นที่รัฐบาลไม่บังคับใช้วิธีใหม่ๆ หรือมีความเป็นไปได้ว่าคนในสังคมไม่ต้องการจะใช้? (เท่าที่เห็นไม่มีใครพูดถึงการแก้ปัญหานอกจาก ฆ่ามัน ฆ่ามัน เหมือนกันนะ)

- เพราะเหตุใดจึงนิยมการแก้ปัญหาเฉพาะหน้ามากกว่า เพียงเพราะมันยากกว่างั้นหรือ? หรือเพราะว่าการแก้ไขใช้เวลานาน เลยไม่แก้มันเลยง่ายกว่า?

- การฆ่าหรือไม่ฆ่าเกี่ยวข้องกับวิธีคนของคนในสังคม สะท้อนมุมมองอะไรได้บ้าง? เป็นไปได้หรือไม่ว่าที่เราเรียกร้องให้ฆ่าคน 'สมควรตาย' มีนัยยะทางศีลธรรมของสังคมโดยรวม และมีนัยยะในเรื่องความเชื่อมั่นในระบบยุติธรรมของสังคมโดยรวม กล่าวคือเพราะเชื่อว่า 'ฆ่าคนชั่ว = เป็นสิ่งที่ดีและเหมาะสม' ความคิดนี้มีอันตรายหรือเปล่า ก่อให้เกิดผลเสียหรือไม่?

- ระบบยุติธรรมมีแผนปรับปรุงเรื่องผู้กระทำผิดซ้ำที่ชัดเจนหรือไม่? ทำไมบางคนเรียกร้องให้ใช้ศาลเตี้ย(ถ้าเจอจะฆ่าทิ้ง จ้างคนไปฆ่ามันกันเถอะ) จากคำกล่าวนี้แปลว่าคนไม่เชื่อถือกระบวนการยุติธรรมหรือไม่?

- พอดูตัวเลขผู้กระทำผิดซ้ำแล้วพบว่าสูงมาก (อยู่ที่ 80%อะไรทำนองนี้) เทียบกับประเทศอื่นๆ เหตุใดผู้กระทำผิดซ้ำจึงสูง และเรามีทางลดลงได้ไหม? หากทำได้ จะต้องทำอย่างไร? ใครต้องเป็นคนเปลี่ยนแปลงปรับปรุงเรื่องเหล่านี้บ้าง เฉพาะองค์กรยุติธรรมหรือเปล่า?
comment64:ถึงนักโทษคนนั้นเลวจริง ไม่สำนึก แล้วกลับไปทำแบบเดิมซ้ำ สร้างความเดือดร้อนให้ผู้อื่นอีกเช่นเดิม เราก็ไม่ควรไปติดสินว่าเขา  "สมควรตาย" ปล่อยให้มีคนรับเคราะห์เพิ่ม แบบนี้ดีกว่าสินะ^^
comment65:ขอให้โชคดี
comment66:คนวาดเคียวเหรอ?

มันการ์ตูนแนวเก๊กเท่โลกสวยนี่

เอาการ์ตูนเรื่องนี้เป็นบรรทัดฐาน มันก็เหมือนมองโลกด้านเดียว 

โทษประหาร ศาลเป็นผู้ตัดสิน ศาลใช้อำนาจจากประชาชน

เราคือผู้ให้อำนาจในการกักขังหน่วงเหนี่ยวนักโทษและประหาร (ถ้ามี) อยู่ตลอดเวลาอยู่แล้วครับ

เจ้าของกระทู้และคนอื่นๆ รู้มั้ยนั่น
comment67:คำว่า "สมควรตาย" อยู่ที่น้ำหนักการกระทำและสันดานของคนนั้นด้วย
ถ้าเป็นผลกระทบต่อสังคมจนคนบริสุทธ์เสียชีวิตโดยไม่รู้สึกรู้สา ก็ไม่แปลกที่จะบอก "สมควรตาย"

แต่สังคมไทย หัวร้อนในเกมแล้วตัดสินให้ "สมควรตาย" ก็มี
comment68:ส่วนตัวนะ... เวลาใครทำผิดกฏสังคมต่างๆ สิทธิตรงนั้นก็จะสิ้นสุดลงใช่มั้ย...
เช่น ถ้าไม่เคารพสิทธิ์คนอื่นเวลาดูหนัง ก็ต้องถูกเชิญออก โดนตัดสิทธิ์นั้น
ถูกตัดสิทธิ์นั้นไปเป็นการลงโทษ
การทำให้ผู้อื่นต้องตายโดยเจตนาฆ่าแกง... ละเมิดสิทธิ์ในชีวิตผู้อื่น
คนผู้นั้นยังสมควรได้สิทธิ์ในการคุ้มครองชีวิตเสมอเท่าเทียมกับพวกเราอยู่มั้ย...
comment69:เราอยู่กันเป็นสัตว์สังคม
การฆ่า โดยการเห็นพ้องต้องกัน
มันก็สมเหตุสมผลแล้วนี่ 
นี่แหละ ถึงได้มีกฏหมายประหาร
มันก็คือ กฏที่มาจากการเห็นพ้อง
ว่ามีบางคน สมควรตายนั่นแหละ

การมีระบบ ระเบียบ 
ทำให้ การประหารต่างจากฆาตรกรแน่นอน
ถ้าคิดว่าสังคมไหน ประการง่ายไป 
คุณจะต่อต้านก็ได้
แต่ถ้าสังคมไม่เห็นด้วย ก็คงไม่แปลกนะ
เพราะในความจริง สวะมีจริง
และ ชีวิตคน มีค่าไม่เท่ากันจริงๆ
comment70:กลุ่มคนที่เห็นด้วยกับการชี้เป็นชี้ตายโดยที่ไม่รู้ตื้นลึกหนาบาง พวกนี้น่ากลัวกว่าฆาตกรต่อเนื่องซะอีก
comment71:ความยุติธรรมสากลไม่มีอยู่จริง เพราะความยุติธรรมของคนแต่ละคนไม่เหมือนกัน เถียงกันให้ตายก็ไม่มีวันจบ

กฎหมายก็มีไว้กลั่นกรองเบื้องต้นเท่านั้น สุดท้าย คนที่ตัดสินก็คือมนุษย์ ไม่ใช่กฎหมาย

เพราะฉะนั้น ถ้าคุณจะเรียกร้องหาความยุติธรรม ก็อย่าไปเรียกร้องกับกฎหมายครับ ขนาดกฎหมายแต่ละประเทศยังไม่เหมือนกันเลย
comment72:คำว่า "สมควรตาย"

น่าจะเหมาะกับพวกที่เกินเยียวยาแล้วจริงๆ เช่น ทำผิดร้ายแรงติดคุกเกิน 3 ครั้ง ไม่ควรให้ออกมาก่อเรื่องอีกแล้วนะ ติดคุกไปตลอดชีวิตเถอะ
ถ้าเกิน 5 ครั้ง ควรประหารเถอะ คนพวกนี้ไม่สำนึกเดินเข้าออกคุกเป็นว่าเล่น และการออกมาทุกครั้ง เหยื่อตายไปอีกกี่รายจึงจะพอใจกับผู้ตัดสิน?

บางทีคิดแต่ว่าให้โอกาส การให้โอกาสถ้ามากกว่า 3 ครั้ง มันดูไร้ค่ามากๆสำหรับคนบางคน แถมไม่ศักดิ์สิทธิ์อะไรอีกแล้วนะ
อยากถามคนให้โอกาสนักโทษ แล้วเคยถามเหยื่อที่เสียชีวิตไปบ้างไหมว่า ทำไมไม่ให้โอกาสฉันบ้าง
ให้โอกาสโจรผู้ร้ายมาก่อคดีซ้ำๆซากๆ อ้างว่าล้นคุก ก็ประหารไปบ้างสิครับคดีทำร้ายฆ่าคนตายอ่ะ ที่ทำซ้ำซากเกิน 3 ครั้งน่ะ 
ยังจะเก็บไว้ทำพันธุ์เพื่อ????

ปล.ข่าวฆ่าคนตายทุกวันนี้ไปดูสิ จับได้ปุ๊บเช๊คประวัติ พึ่งพ้นโทษออกมาทั้งนั้น แล้วก็วนเวียน 3-7 ปี ปล่อยตัวออกมาก่อเรื่องแบบเดิมๆเพื่อ???
comment73:เรื่องที่อยากพูด คนอื่นก็พูดหมดแล้ว

แค่อยากบอกว่าคำถามที่ว่าถ้าให้กดสวิทซ์ฆ่ามันเองจะกล้าไหม....

ถ้าเป็นคนประเภทที่ผมพิมพ์ว่าสมควรตายล่ะก็ ให้เดินไปนั่งยอง ๆ ข้าง ๆ แล้วจ้องตามันแล้วกดปุ่มย้ำ 2 ครั้ง จ้องตามันจนกว่าตามันจะปิดพร้อมฮัมเพลงไปด้วยยังได้เลยครับ

title:เงิน 100ล้านที่เสียไป กับเด็ก 13 ชีวิต ได้อะไรกลับคืน
comment:สวัสดีครับเพื่อนๆ ก่อนอื่นต้องขอแสดงความยินดีกับครอบครัว เจ้าหน้าที่ที่เกี่ยวข้องทั้งหมด 
รวมถึงขาวไทยและชาวต่างชาติที่คอยให้กำลังใจทุกๆฝ่าย 

แต่เนื่องจากมีคนบางกลุ่มตั้งคำถามขึ้นมาว่า 
"คุ้มมั้ย กับเงินที่สูญเสียไป ประมาณ 100ล้าน แลกกับเด็ก 13 ชีวิต" 

      ผมบอกตรงนี้เลยว่ามันคุ้มมาก ประเทศไทยได้อะไร คนไทยได้อะไร
ประเทศไทยตอนนี้เป็นข่าวดังไปทั่วโลกทำให้คนรู้จักประเทศไทยมากขึ้นผลดีคือ
การท่องเที่ยวนักท่องเที่ยวจะหลั่งไหลเข้ามาไม่ขาดสายเงินที่จะเข้าประเทศย่อมมีมากมายมหาศาล
รอดูตัวเลขนักท่องเที่ยวประจำปีนี้นะครับแล้วจะตกใจ นอกจากนั้นประเทศไทยยังได้หน้าเรื่องการกู้ภัย
การจัดการในภาคต่างๆอย่างมีประสิทธิภาพให้ทั่วโลกได้เห็น 

คนไทยได้อะไร เหมือนทุกครั้งที่ผ่านมาในกรณีซึนามิทุกชาติได้ชื่นชมน้ำใจของคนไทยในครั้งนั้นแล้ว
แน่นอนว่าครั้งนี้ต่างชาติก็จะเห็นเหมือนกัน ความสามัคคีความมีน้ำใจต่างๆที่หลั่งไหลกันมาช่วย ภาคประชาชน
ที่เข้ามาช่วยแน่นอนว่าชื่อของท่านย่อมได้จารึกลงในประวัติที่ท่านผู้ว่าได้สั่งการให้ลงชื่อเอาไว้เป็นหลักฐาน
ผมเห็นถึงความสามัคคีนั้นอีกครั้งในเหตุการณ์ครั้งนี้

และยังมีอีกหลายอย่างที่ผมไม่อาจจะกล่าวหมด
เนื่องจากผมขอไปเสพข่าวร่วมแสดงความยินดีกับน้องและครอบครัวของน้องๆก่อนนะครับ

คลิปล่าสุดนะครับที่หน่วยซิลเข้าไปเจอน้องๆ 
https://www.facebook.com/ThaiSEAL/videos/1631228493667210/UzpfSTEzOTMxMzYyODQxNDMxMDA6Vks6MTYzMTIyODQ5MzY2NzIxMA/    แก้ไขข้อความเมื่อ 3 กรกฎาคม เวลา 03:20 น.
comment1:ได้สิ่งนี้
comment1-1:ภาพเก่า ปี 60 ค่ะ
comment1-2:ภาพนี้เป็นภาพเก่าเมื่อปีที่แล้วครับ
comment2:ภาพนี้ไม่ใช่ภาพล่าสุดนะ เป็นภาพเก่าครับปีที่แล้ว
comment2-1:อันนี้ภาพจากคลิปเมื่อสามทุ่มค่ะ
comment2-2:ภาพจริงล่าสุดตอนนักดำน้ำอังกฤษไปเจอค่ะ เราดูจากในคลิปมีบทสนทนาด้วย น้องๆบอกว่าหิว
คลิปนี้ค่ะ https://www.facebook.com/ThaiSEAL/videos/1631228493667210
comment3:1 ในนี้อาจพาไทยไปบอลโลกก็ได้ ใครจะรู้ 555
comment4:100 ล้าน
ข่าวดังไปทั่วโลก ไทยดังทั่วโลก
 แลกกันพอไหม
comment4-1:เงิน 100 ล้าน จ้างสำนักข่าวต่างประเทศให้ออกข่าว ทุกสำนักผมว่า ไม่พอหรอกครับ
comment5:คุ้ม ได้เห็นความสามัคคีจากคนไทย ได้เห็นความสุขของคนไทยทั้งเทศ ที่ได้เห็นทั้ง 13 ชีวิต ปลอดภัย
comment5-1:เห็นด้วย ผมไม่เคยรู้จักกับ 13คน ยังนั่งลุ้นเป็นห่วงกับทั้งหมดทุกคน ที่เข้าไปช่วยเหลือภาวนาเสมอว่าขอให้ผ่านไปด้วยดี
comment6:นั่นชีวิตเด็ก 13 คนนะ
มากกว่านี้ก็คุ้ม
comment7:ชีวิตคนประเมินค่า ไม่ได้ค่ะ...
คิดว่าเป็นชีวิตตัวเอง เท่าไหร่ก็คงยอม...
comment7-1:น้ำใจของทุกๆคน ทุกๆภาคส่วน ทุกๆประเทศ ที่ให้ความช่วย ก้อเป็นสิ่งที่ประเมินค่าไม่ได้เช่นกัน
comment8:ได้ออกข่าว เป็นหัวข้อใหญ่ทั้ง cnn bbc fox channel news asia nhk

นานๆครั้งที่ประเทศไทยจะโด่งดังไปทั่วโลกขนาดนี้ (ตั้งแต่ตอนม็อบเสื้อสีกับรัฐประหารก็แทบไม่มีอีกเลย)
comment8-1:อัลจาซิล่า ยังมา
comment8-2:abc news
comment9:- ได้เห็นความร่วมมือร่วมใจของทุกฝ่าย

- ได้เห็นรูปแบบการทำงาน ทั้งไทยและต่างชาติ ได้รู้จักเครึ่องมือล้ำๆ ที่ต่างชาติเอามา หรือของไทยเอง หรือแม้แต่วัสดุอุปกรณ์ที่เรียกใช้ในครั้งนี้
   อาจจุดประกายอะไรบางอย่างให้นักวิทย์ฯ บางคนเอาไปต่อยอดได้

- ชีวิตมนุษย์มีค่า ยิ่งเป็นเยาวชนด้วยแล้ว เขายังสร้างประโยชน์ให้กับสังคมได้อีกเยอะ
   1 ใน 12 อาจมีสักคนที่อนาคตไปไกลสดใสเหมือนชนาธิป เหมือนโรนัลโดก็ได้

- หน่วยงานภาครัฐที่มีหน้าที่ดูแลพื้นที่โดยตรง ในสถานที่ท่องเที่ยวหลายแห่งก็ยังบกพร่องในการทำงานอยู่
  มันเป็นเรื่องปกติรึเปล่าที่นักท่องเที่ยว ผู้ที่เคยเข้าไป รู้จักสถานที่ดีกว่า จนท.รัฐที่รับผิดชอบดูแลพื้นที่อยู่

- เป็นเคสตัวอย่าง สำหรับการท่องเที่ยวทางธรรมชาติ ถึงป้ายจะปักไว้ว่า มันอันตรายช่วงเดือน ก.ค.
  แต่หากเดือน มิ.ย. เริ่มมีฝนตกหนักแล้ว จะเข้าหน้าฝนหรือยังไม่เข้า ก็ไม่ควรไป หรือถ้าไปก็ไม่ควรไปลึกนัก
  ธรรมชาติเป็นสิ่งเหนือการควบคุม หากมันเป็นสัญญาณเตือน เราก็ไม่ควรประมาทมองข้ามมัน

- ด้วยความที่เรื่องมันดังไปทั่วโลก ในอนาคตอาจมีคำจั่วหัวว่า
   "ภาพยนตร์เรื่องนี้สร้างจากเรื่องจริง เหตุการณ์นักฟุตบอลเยาวชนและโค้ชทั้ง 13 ชีวิตติดถ้ำในไทย " ก็ได้
comment10:ได้เรียนรู้ว่า การจะกระทำความดีโดยการช่วยชีวิตคนนั้น มันต้องมีใบอนุญาต
comment10-1:ใช่ครับทำให้เราได้รู้ว่าบางคนแก่เพราะกินข้าว เฒ่าเพราะอยู่นาน
comment10-2:ทำถูกแล้ว ระบบจัดการ ไม่งั้นสุ่นวาย
comment11:คุ้มสิ ทรัพยากรบุคคล และ จิตใจของประชาชนมีค่ามากกว่านั้น
เด็กคืออนาคตของชาตินะ

ถ้านี้คือการซ้อมรบ ซ้อมบรรเทาสาธารณภัย
นั่นก็ใช้เงินเป็นร้อยล้านพันล้านเหมือนกัน
comment12:เป็นประสบการณ์ที่มีค่ามากจริงๆ ของประเทศไทยเรา
comment13:จริงด้วย ถือเป็นค่าประสบการณ์ของประเทศได้เลย พันล้านผมว่าก็ยังคุ้ม เหตุผลเหมือนข้างบน เพราะตปทได้เห็นศักยภาพหลายๆด้านของเราโดยเฉพาะความสามัคคีและน้ำใจต่างๆที่หลั่งไหลมายังที่นั่น ไม่คุ้มก็ไม่รู้จะว่ายังไงละ
comment14:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment15:ชีวิตคนมีค่าในทุกแง่มุม
และหากไม่มีเหตุการณ์นี้ เราจะไม่มีวันได้เห็นศักยภาพของหน่วยซีลประเทศเราเลย เราเองก็เพิ่งรู้ว่า อ๋อ กองทัพเรือเค้ามีหน่วยนี้เอาไว้ทำเรื่องแบบนี้นี่เอง ไหนจะทีมนักขุดเนาะน้ำบาดาลที่มีส่วนช่วยอย่างมากในการระบายน้ำออกจากถ้ำ ทีมกู้ภัยต่างๆ ทีมเก็บรังนก บุคคลเหล่านี้ หากไม่มีเหตุการณ์นี้ เราก็ไม่มีวันรู้ศักยภาพของพวกเค้าเลย ว่าทุกคนเก่งมากๆ ในทางของตัวเอง
comment16:ได้ทุกสิ่งทุกอย่าง เด็กก็รอดชีวิต 
เพอร์แฟกจ๊อบ
comment17:ได้เห็นเด็กไทยโคตรแข็งแรง ติดอยู่10วันยังคุยจ้อเลย ผิดคาดมากนึกว่าจะอ่อนระโหยโรยแรงกันหมด
comment17-1:จากชาวบ้านบอกว่าน้องๆตุนขนมและน้ำไปเยอะอยู่ครับ และข้างบนที่น้องอยู่ เป็นตาน้ำน้ำใสกินได้ครับ(คำบอกเล่าจากอดีตปลัด อ.แม่สาย) และตรงนั้นไม่เปียกชื้นเหมือนหน้าถ้ำ
comment18:เด็กๆจะรู้มั้ย ว่าโลกข้างนอกมันวุ่นวายขนาดไหน ออกมาจะเป็นคนดังระดับโลกขนาดไหน จะต้องออกทีวีกี่ช่อง เงินค่าตัวจะได้เท่าไหร่ ทีมฟุตบอลจะต้องออกอีเว้นไปแข่งกับทีมโน้นทีมนี้อีกกี่ครั้ง 5555
comment19:ได้คน กลับคืนมา 13 ชีวิต 
ได้ความเป็นมนุษย์ กลับคืนมาจากคนมากมาย 
ได้เห็นน้ำใจ ความสามัคคี จากผู้ไปให้ความช่วยเหลือทั้งหลาย
ได้ความเห็นอกเห็นใจ ความเป็นน้ำหนึ่งใจเดียวกันจากคนอีกทั่วโลก ในการส่งใจไปช่วย
... แค่นี้ก็คุ้มแล้ว
comment20:คนทั่วโลกจะทยอยมาเที่ยวที่ภ้ำแห่งนี้.....หนึ่งล้านสองล้านคน.....

ใช้จ่ายคนละพันสองพันบาท......จะมีเงินเข้าประเทศพันล้านถึงสี่พันล้านเลยนะ.....
comment21:ไม่ได้นึกถึงความคุ้มหรือไม่  แต่คิดว่าถึงเราเป็นประเทศเล็กๆ  แต่คุณค่าทางจิตใจเราสูงกว่าประเทศใหญ่ๆเยอะ
ถึงจะเป็นชีวิตที่หลายคนคงบอกไม่มีคุณค่า  ไม่คุ้มในการเสียไป  แต่นี่แหละคือความเป็นมนุษย์ที่มีจิตใจดี
เงินทองไม่ตายก็หาใหม่  ให้บริจาคคนล่ะเล็กน้อยเดี๋ยวก็ได้คืน  แต่ความรักความเมตตาต่อกันมันปลูกฝังถึง
ชั่วลูกชั่วหลาน  ยังดีใจที่คนไทยยังมีน้ำใจกันล้นเหลือ   เพราะจากหลายๆข่าวกลัวเหลือเกินจิตใจคนรุ่นใหม่
ที่คิดถึงแต่ตัวเอง
comment22:ไม่ได้เป็นตัวเงินกลับมาแต่ได้บทเรียนและประสบการณ์ที่ล้ำค่าที่คนไทยทั้งประเทศได้รับมาแบบไม่คาดคิด ได้เห็นน้ำใจของคนไทยและต่างชาติ ได้เห็นศักยภาพของทีมงานและเจ้าหน้าที่ทั้งรัฐและเอกชนที่มาช่วยกัน ทำให้รู้สึกว่าไม่สิ้นหวังสำหรับประเทศไทยยังมีคนดีคนเก่งอีกมากมายในประเทศเรา ได้เห็นประโยชน์ของการเปนนักกีฬา ที่ฝึกให้น้องๆเข็มแข็งและมีสติในสถานการณ์ที่ต้องอยู่ในความยากลำบาก ทำให้รู้ว่า ชีวิตไม่สิ้นหวัง ถ้าเราไมท้อถอยหมดกำลังใจ สิ่งเหล่านี้ไม่ใช่ประสบการณ์ที่จู่ๆจะใช้เงินซื้อมาได้ ทุกอย่างที่เกิดขึ้นล้วนมีเหตุมีผลอันสมควรให้เกิด บางทีภัยธรรมชาติกำลังให้บทเรียนเพื่อบอกเพื่อเตือนเพื่อให้เรียนรู้และเปนประโยชน์ในภายภาคหน้าสำหรับมนุษย์ ถือว่าเคสนี้ธรรมชาติยังปรานีที่ไม่มีใครต้องสูญเสียชีวิต
comment22-1:คุณได้คะแนนสุดท้ายของผมไปเลยครับ

ตอนนี้หมดตัวแร้ว
comment23:1 เทคโนโลยีกู้ภัยต่างๆถูกคิดมาเพื่อการนี้ ถ้ามัวประเมินความคุ้มค่า ของพวกนั้นจะถูกคิดค้นมาทำไม

2.ความน่าเชื่อถือและศักยภาพของรัฐบาลต่อสายตาประชาคมโลก ถ้าเด็ก 13 คนถูกทิ้งให้ตายในถ้ำหรือยุติความช่วยเหลือตั้งแต่กลางทาง นั่นหมายถึงหลายหน่วยงานไม่มีประสิทธิภาพ ไม่มีกำลังคน ไม่มีเทคโนโลยี บ่งบอกถึงความด้อยความล้าหลังในหลายๆอย่าง การเดินหน้าปฏิบัติภารกิจจนสำเร็จ มันสื่อถึงความมุ่งมั่นที่จะคุ้มครองทุกชีวิตอย่างเต็มกำลังสามารถ 

3.เราว่ามีกรณีศึกษาหลายอย่างจากเคสนี้ เด็กตัวเท่านั้น อายุแค่นั้น เอาตัวรอดในถ้ำได้ยังไงเกือบสิบวัน การแก้ไขปัญหาเฉพาะหน้าในสถานการณ์ที่ไม่ได้เจอบ่อยๆ รวมถึงการทบทวนมาตรการความปลอดภัยหลายๆอย่างในสถานที่ท่องเที่ยว ซึ่งเท่าที่เห็นก็เริ่มตื่นตัวกันแล้ว

ของพวกนี้บางที่มันวัดเป็นตัวเงินอย่างเดียวไม่ได้หรอกเราว่า
comment23-1:เห็นด้วยล้าน% คิดแบบนี้เลย แต่เรียบเรียงเป็นคำพูดไม่ถูก เจอคอมเมนท์คุณ เหมือน ยูเรก้า!
comment24:ได้ภาพลักษณ์การช่วยเหลือส่งเสริมการท่องเที่ยวว่า ถ้าคุณมาเที่ยวเมืองไทยแล้วประสบอุบัติเหตุ เราพร้อมจะช่วยคุณเต็มที่
comment25:ได้ทุกๆอย่างเลยคะ ความช่วยเหลือ ความมีน้ำใจ ความสามัคคีพร้อมแรงพร้อมใจกันจากทั่วโลก และของไทยเราเอง กับชีวิตเด็กๆทั้ง 13 คน พร้อมกับมิตรภาพอันน่ารักของชาวพันทิปคะ
comment26:คนคิดถึงเรื่องจำนวนเงิน เทียบกับชีวิตคน ว่าคุ้มกันมั้ย???  คิดได้ไง ถามมาได้ไงอ่ะ!!!!
ชีวิตคนสำคัญกว่าสิ่งใด  หมาแมวหรือสัตว์อื่นๆ เกิดอันตราย เขายังต้องระดมคนช่วย นี่คนนะ 13 ชีวิต
comment27:คุ้มสุดๆ ก็ตอนที่ได้เห็นความสามัคคีกันในยามคับขันนี่แหละ
ใครเป็นยังไงก็ได้รู้เช่นเห็นชาติกันหน้างานนี่แหละ
comment28:ความสามัคคีและความรักของคนไทย
อยากให้คนไทยรักและสามัคคีอย่างนี้ตลอดไป👌💛💚💑💑💑
comment28-1:
comment29:ในประเทศที่ประชาชนพัฒนาแล้ว​ จะไม่มีคําถามหรือข้อสงสัยในลักษณะแบบนี้แน่นอนครับ
comment29-1:คำถามหรือข้อสงสัยแบบนี้ จะประเทศที่พัฒนาแล้ว หรือกำลังพัฒนา ก็มีเกิดขึ้นได้ 
คนทำผิดกฎหมายก็มีได้ทั้งประเทศพัฒนาหรือกำลังพัฒนา
การแสดงความคิดเห็นที่เกิดประโยชน์และไม่เกิดประโยชน์ในโซเชี่ยล ก็มีได้ทั้งประเทศพัฒนาหรือกำลังพัฒนา
ไม่มีอะไรแน่นอนครับ
comment30:ชีวิตคน ,การทำงานจนเหน็ดเหนื่อนของเจ้าหน้าที่ทุกคน , ความสามัคคีที่เกิดขึ้นในทุกๆภาคส่วนมันตีค่าเป็นราคาไม่ได้หรอก 

คำว่ามนุษยธรรม มันทำให้เราต้องช่วยเหลือ
comment31:-ได้เห็นคุณค่าของความเป็นมนุษย์  คุณค่าที่เป็นคนไทย
  ได้ภูมิใจที่เกิดเป็นคนไทย อยู่บนแผ่นดินไทย
  ได้เห็นน้ำใจของมนุษย์ที่เป็นสัตว์ประเสริฐช่วยเหลือกันไม่ว่าจะเป็นใคร คนชาติไหน อาชีพอะไร ศาสนาอะไร 
  ตระหนักน้ำใจคนไทยที่คนทั่วโลกต่างชื่นชม คนไทยไม่ทิ้งกันจริงๆ 
  ได้ความมั่นใจว่าเมื่อคนไทยร่วมมือกันเราสามารถฟันฝ่าอุปสรรคต่างๆได้ 
  ได้ความสามัคคี ความเป็นน้ำหนึ่งใจเดียวของคนในชาติ 
  ได้เรียนรู้ และถอดบทเรียนจากเหตุการณ์ที่เกิดขึ้นสอนลูกหลานต่อไป 
  ได้รู้และปรับปรุง แก้ไข เตรียมความพร้อม หากเกิดอุบัติภัยในอนาคต
  ได้เรียนรู้มนุษย์เป็นเพียงส่วนเล็กนิดเดียวของธรรมชาติที่ยิ่งใหญ่ 
   ฯลฯ สิ่งเหล่านี้ เงินกี่แสนล้านก็ซื้อไม่ได้ค่ะ  ขอบคุณทุกภาคส่วน ทุกคน ที่มีส่วนช่วย ให้คนไทยมีความสุขได้มากมายขนาดนี้
comment32:ประเมินค่าไม่ได้
comment33:คุ้มน้ำตาไหลเลย วันนี้มีความสุขที่รู้ข่าวว่าเจอเด็กแล้ว
 อย่าประเมินค่าด้วยชีวิตคนเลย  ถ้าเราติดอยู่ในถ้ำเราก็ต้องการความช่วยเหลือเหมือนเด็ก 13 คนนั้นแหล่ะ
เงินมันของนอกกายค่ะ ไม่ตายก็หาใหม่ได้

ชีวิตสำคัญกว่า วันนี้ดีใจมากๆ เลย ^^
comment34:ประเมินค่าไม่ได้ตาม ความคิดเห็นที่ 32 ค่ะ
comment35:เอาเป็นว่าหากเป็นลูกคุณติดในถ้ำ เพียงคนเดียว แล้วใช้งบขนาดนี้ ผมก็ยังว่าคุ้มครับ
comment36:ได้เห็นความสามัคคีคนไทย
เห็นน้ำใจชาวโลก
เห็นเทคโนโลยีใหม่ๆ ทั้งในและต่างประเทศ
เห็นว่าคนไทยเราเก๋งแค่ไหน เห็นภาวะความเป็นผู้นำ การวางแผน 
และเห็นว่านอกประเทศไทยมีคนเก่งแค่ไหนด้วยค่ะ
comment37:1 ชีวิตก็คุ้มครับ แต่นี่คือตั้ง 13 ชีวิต ได้เป็นข่าวดังไปทั่วโลก และ แน่นอนว่า ถ้ำนี้ จะดึงดูดนักท่องเที่ยว นักสำรวจได้อีกมากมาย ให้เข้ามาเยือนประเทศไทย

ปล... การช่วยเหลือชีวิตคน ไม่สามารถตีมูลค่าเป็นตัวเงิน ออกมาได้นะครับ
comment38:มันคือสิ่งที่ต้องทำอยู่แล้วค่ะการช่วยชีวิตคน ต่อให้ 1คน 2คน คนไทย หรือต่างชาติก็ตามที่เข้าไปติดแบบนั้น

สิ่งที่ได้มันตีเป็นตัวเงินไม่ได้หรอก เมื่อสิ่งที่ได้กลับมาคือชีวิตของคนจริงๆ ชีวิตของมนุษย์มีค่าทั้งนั้นค่ะ

แต่สิ่งที่ได้จริงๆ คือได้เห็นการระดมกำลังจากภาคส่วนต่างๆ ในประเทศและนอกประเทศ

ทำให้คนที่อยู่ๆ อย่างเราอุ่นใจว่าถ้าเกิดเหตุอะไรข้างหน้าเรายังมีหวัง 

อีกอย่างไม่อยากใช่คำว่าเป็น case study เลย แต่มันคือเรื่องจริงที่เราได้จากตรงนี้

ตอนนี้ภาครัฐเราคงมีการฉุกคิด เตรียมการ วางแผนอะไรไว้บ้างเผื่อเหตุเหล่านี้ในอนาคต

**แก้ไขคำผิด
comment39:ชีวิตของคนที่คุณรักตีเป็นมูลค่าได้เท่าไหร่  แล้วอีก 13 ครอบครัวละ
การช่วยชีวิตอย่าคิดเป็นมูลค่าเลยนะ
comment40:100ล้านก็เว่อร์เกินไป  ขอดูรายละเอียดด้วย  อดคิดไม่ได้ว่ามีพวกฉวยโอกาสรึเปล่า
comment41:คุ้มสิ เหตุการณ์ครั้งนี้ถือเป็นศาสตร์ ห้องเรียนที่ทรงคุณค่าที่เปิดโลกให้หลายๆคน
ได้เห็นเครื่องไม้ เครื่องมือทันสมัยที่นำมาใช้ และเครื่องมือ นวัตกรรมแบบไทยๆ อย่างเครื่องสูบน้ำพญานาค
ให้เห็นความสามัคคีและน้ำใจของคนไทยในยามวิกฤติ 
เห็นศักยาภาพของผู้ควบคุมภาระกิจ และทีมเวิร์คของหน่วยงานไทยและต่างชาติที่มาร่วมช่วย
เห็นน้ำใจจากประเทศต่างๆที่หยิบยื่นน้ำใจและกำลังใจมาให้ประเทศไทยเรา


เป็นปรากฏการณ์ที่ทั้งโลกต้องจดจำ

แค่นี้ก็คุ้มแล้ว
comment42:"องค์ความรู้ กรณีศึกษา" ....เงินเท่าไหร่ก็ชื้อ ไม่ได้
comment43:รู้สึกตื้นตันอีกครั้งที่เห็นน้ำใจคนไทย รักกันสามัคคีกัน ดีใจน้ำตาซึมในหลายๆ เหตุการณ์ ตั้งแต่มีการช่วยเหลือ
comment44:ได้ชีวิตมนุษย์ 13 คน  ที่มีพ่อแม่ญาติพี่น้องรอคอยด้วยความห่วงสุดหัวใจ  กลับคืน
ได้เห็นคนไทยรักกัน ช่วยเหลือกันยามทุกข์
ได้เห็นชาวต่างชาติที่อยู่ร่วมโลก ไม่ทิ้งคนไทยในยามทุกข์
และได้เห็นบางอย่างที่ไม่เคยคิดว่าจะเห็น
comment45:เงินจากภาษีประชาชนก็เอามาใช้ในยามฉุกเฉินแบบนี้ล่ะค่ะ
comment46:ลองกลับด้านคิดเล่นๆตามประสาเรานะคะ 
ถ้าไม่ช่วยอาจเสียมากกว่า 100 ล้านค่ะ 
อย่างภาพลักษณ์ประเทศติดลบแน่นอน 
โดยเฉพาะการท่องเที่ยว ฯลฯ 

จากเหตุการณ์นี้ถ้าต่อยอดให้ดี ได้คุ้มเกิน 100 ล้านค่ะ
comment47:ตามแถลงของผู้ว่าเลยค่ะ

มันเป็นบทเรียนที่มีค่าและสำเร็จด้วยดี
comment48:สำหรับเราคุ้มมากกว่าคุ้ม ชีวิตคนทั้งคน ถ้าเงินมันสามารถช่วยได้ก็ต้องช่วยจนถึงที่สุด ถ้ามองในแง่ประชาชนคนธรรมดา เราประทับใจการกู้ชีพและการทำงานของรัฐในครั้งนี้นะ มันทำให้เรามั่นใจ เชื่อมั่นในรัฐได้ว่า ถ้าซักวันนึงมีเหตุไม่คาดฝันเกิดขึ้นกับเรา เกิดขึ้นกับคนในครอบครัวเรา แบบนี้ รัฐจะไม่ทอดทิ้งเรา เพราะเหตุการณ์แบบนี้ไม่ใครอยากประสบพบเจออยู่แล้ว แต่ถ้าสุดวิสัยจริงๆ เราก็ยังมั่นใจได้ว่า คนไทยไม่ทิ้งกัน...
comment49:เหตุการณ์นี้คิดมูลค่าแล้วแม้จะไม่เจอเด็ก ๆ เราก็คิดว่าคุ้มนะ มันได้มากกว่านั้นอีก ภาพลักษณ์ของคนไทยที่มีน้ำใจ สำนักข่าว ABC ของอ้มริกาพูดย้ำหลายรอบว่าคนไทยนั้นเป็นกลุ่มคนมหัศจรรย์มากเรื่องความช่วยเหลือกัน มันคุ้มที่ความพยายาม และเราชื่นชมคนทำงานทุกคนที่ไม่เน้นเอาหน้า แต่เน้นให้ได้ผลงานมากกว่า ชื่นชมหน่วนงานรัฐที่ทุ่มทันทีที่รู้ว่ามันไม่ใช่เรื่องเล็ก ๆ แล้ว เราอยู่เชียงรายมองไปทางดอยนางนอนเห็นเมฆคลุมหนา ๆ เกือบทุกวันด้วยความรู้สึกหม่น ๆ แต่ไม่เคยหมดกำลังใจ เพราะผู้ว่าที่ควบคุมภาพรวมแกเด็ดขาดจริงจัง และแกยอมถูกด่า โดนดราม่า แต่ไม่ยอมให้งานขาดประสิทธิภาพ

งานนี้คือเคสที่เราจะจำไปอีกนานว่าถ้าไม่ยอมแพ้แต่แรก ความหวังมันมีเสมอ
comment50:ได้ปลดปล่อยวิญญาณสัมภเวสีที่สถิตย์อยู่ที่นั้นกว่า300 ปี 555
comment51:ถ้ามองแบบง่าย ๆ ตามตัวเลข
ตกชีวิตละ 7,700,000 กว่า ๆ

ไม่ต้องมองถึงผลประโยชน์อื่น ๆ อย่างกล่าวมาข้างต้น
ผมคิดว่า มันยังน้อยไปด้วยซ้ำ คุณค่าของชีวิตมีมากกว่าเงินจำนวนนั้นอีกครับ
comment52:สิ่งที่ได้กลับมา คือ
1. ชีวิต 13 ชีวิต
2. ได้เรียนรู้ว่า เทคโนโลยีหลายอย่างที่ยกยอปอปั้นกัน หลายสิ่งเกินจริง ต่างชาติมีเทคโนโลยีอะไรที่เราไม่มี (เท่าที่เขาส่งมาและใช้งานได้จริง)
3. มีหลายคน ได้รู้จักงานในสาขาอื่นๆ เช่น นักธรณีวิทยา นักภูมิสารสนเทศ นักสำรวจและดำน้ำในถ้ำ ฯลฯ
4. หุ่นยนต์กู้ภัย มีข้อจำกัดในการใช้งาน 
5. การปฏิบัติงาน ต้องมีการวางระบบงานอย่างชัดเจนมีแผนหลัก แผนสำรอง การซ้อมก่อนถึงสถานการณ์จริง เพื่อแก้ไขปัญหา/อุปสรรค การมีผู้บัญชาการดี ทีมงานมีคุณภาพ ทำงานตามแผนที่วางไว้ ช่วยกันระดมสมองเมื่อเกิดปัญหา 
6. ความรู้ด้านการขุดเจาะ การสูบน้ำในถ้ำ การใช้เครื่องมืออุปกรณ์ที่เหมาะสม การวางท่อในพื้นที่ที่ไม่ใช่ที่ราบ และทำไมถึงไม่ควรระเบิดถ้ำ 
7. ภัยธรรมชาติ น่ากลัว และไม่ควรฝ่าฝืนคำเตือน ฝนตก ทำไมน้ำป่าถึงไม่หลากในทันที
8. ความเชื่อสามารถมีได้ แต่อย่างงมงาย
9. การทำงานของสื่อไทย
ฯลฯ 
แปลกจัง.....ทำไมเขาถึงตั้งคำถามนี้ จากปฏิบัติการนี้ เห็นได้ว่า เราได้ความรู้มากมายที่ไม่มีในห้องเรียนทั่วไป ทำไมถึงจะไม่คุ้ม!!!
comment53:ได้ทำให้คนไทยเกือบทั้งประเทศ และ คนอีหลายล้านคนทั่วโลก รู้สึกโล่งใจ ดีใจ ที่พวกเค้าไม่เป็นอะไร
comment54:ได้พบผู้นำดีๆเห็นๆ1คน ได้พบสิ่งมีชีวิตที่ไม่รุไปทำไม 1 คน ได้เห็นเทคโนโลยีและการระดมสรรพกำลังเพื่อเอาชนะธรรมชาติในระดับที่น่าพอใจ ได้เจอแรงบันดาลใจในการมีชีวิตอยู่เพื่ออะไร ในอีกหลายๆชีวิต ได้ดูวาไรตี้ทอลค์ กะ หนังฟอร์มใหญ่ในอีก1-2ปีข้างหน้า สร้างมูลค่าทางเศรษฐกิจได้อีกหลายร้อยล้านบาท ไม่รวมกะที่ทุกคนๆกล่าวมาก็คงคุ้มแล้วมั่ง
comment55:คุ้มยิ่งกว่าคุ้ม
comment56:แล้วทีคนไทยโกงกินงบประมาณกันมากกว่าร้อยล้านล่ะ  มีอะไรที่มันได้กลับมาแล้วเรียกว่าคุ้มบ้าง
comment57:มันจะคุ้ม ถ้าเป็นลูกหลานตัวเอง มันจะไม่คุ้มถ้าเป็นลูกหลานคนอื่น โดยเฉพาะคนที่ทีคำถามแบบนี้  13 ชีวิตที่ได้คืนมา มันมีค่ามากกว่านั้น แม้แต่ลมหายใจเดียวก็คุ้ม ที่ได้ช่วยเหลือ
comment58:ผมมองไม่เห็นข้อเสีย หรือการเสียประโยชน์อะไรจากการกู้ภัยครั้งนี้เลย  ผมเชื่อว่าเงินงบประมาณคือเงินภาษีของคนไทย และเวลานี้ไม่มีใครปฏิเสธหรือเสียดายเงินภาษีที่หมดกับการช่วยเหลือเด็กทั้ง 13 คนแน่นอนครับ
comment59:คนไทยเสียภาษี ส่วนนึงคือการซื้อประกันภัยหมู่ ของคนทั้งประเทศ
ถ้ามีภัย ก็ต้องไปช่วย ... เสียเท่าไรก็ต้องไปช่วย
มันคือการเรียกขวัญและกำลังใจ ให้คนไทยทั้งประเทศ  ว่า..
 มีภัยแล้วไม่ทิ้งกัน  ..ทุกประเทศในโลก ต้องทำแบบนี้

ไม่นับประโยชน์อีกมหาศาล นับไม่ถ้วน
comment60:เห็นความสำคัญของทุกอาชีพ
ใครจะไปรู้ว่าช่างที่เจาะบ่อบาดาล แม่ครัวทำกับข้าว หมอนวดฝ่าเท้า ช่างไฟฟ้า คนประดิษฐ์เครื่องสูบน้ำ
คนที่เล่นโดรน คนเก็บรังนกนางแอ่น เจ้าของร้านซักรีด ชาวนาที่ยอมให้ผันน้ำลงนาตัวเองจะมีส่วนร่วมใน
การช่วยชีวิตในเคสที่ยากขนาดนี้ถึงจะไม่ได้เข้าไปในถ้ำแต่มีอะไรที่พอจะทำได้ก็มาทำ สิ่งที่ดีที่สุดในเวลา
ที่เกิดวิกฤตคือการแสดงน้ำใจจริงๆและที่สำคัญคือ ประเทศไทยยังมีข้าราชการเก่งๆแบบผู้ว่าเชียงรายอยู่
เป็นคนที่มีภาวะผู้นำดีจริงๆ 

ส่วนที่ตัวเราได้จริงๆจากแค่ตามผ่านหน้าจอคือ การมีวิจารณญาณในการเสพข่าวค่ะ ข่าวปลอมข่าวมั่ว
เรื่องงมงายเยอะไปหมด ได้ยินอะไรมาอย่าเพิ่งเชื่อ ต้องรอการยืนยันให้แน่ชัดก่อนค่อยเชื่อ
comment61:มีคนไม่กี่จำพวกหรอกที่ไม่มีความสุขกับการที่ช่วยคนสิบกว่าคนได้
comment62:คนทั้งโลกที่รู้ข่าวนี้ ได้เห็นตัวอย่างได้บทเรียน ได้รู้ว่า ต้องป้องกันตัวเองอย่างไร จึงจะไม่พบภัยเช่นนี้
comment63:ลองเทียบดูกับเงิน 100 ล้านที่นักการเมืองหรือข้าราชการช่วยกันโกงไปจากภาษีประชาชนไปสิครับ แล้วจะพบว่าเงินที่ีจ่ายไปกับการช่วยเหลือชีวิตเด็กนี่คุ้มค่าจริงๆ ไม่ได้สูญเปล่าอะไรเลย มีสิ่งดีๆกลับคืนมาสู่ประเทศไทยเยอะแยะมาก

หลายหน่วยงาน/หลายบริษัท/หลายคน/แม้กระทั่งพ่อค้าแม่ขายคนหาเช้ากินค่ำ ยังยอมควักกระเป๋าตัวเองจ่ายเพื่อช่วยเหลือโดยไม่เรียกร้องเงินจากใครเลย น้ำใจงดงามยิ่งนัก
comment64:กู้ภัยก็คือกู้ภัยนะ เราต้องการชีวิตเค้ากลับมา ใช้งบเยอะก็จริง ถ้ามีการรับบริจาค รับรองได้เกินที่เสีย(ซึ่งเค้าไม่ทำ)

มีหลายสิ่งที่ได้กลับมา ได้เห็นน้ำใจเพื่อนมนุษย์ ได้รู้ว่ามีคนเก่งๆเยอะเลย ทหารหน่วยซีลคือจำเป็นต่อประเทศ

เด็กถึงไม่รู้จักกันแต่ก็ควรยินดีที่เค้าได้กลับบ้าน เค้าเคยมีคนช่วยชีวิต วันข้างหน้าเค้าอาจพยายามสร้างประโยชน์เพื่อสังคมบ้าง

ส่วนคนที่บ่นเรื่องงบคือคนที่ไม่มีประโยชน์อะไรเลยต่อสังคม
comment65:ถ้าขอรับบริจาคเพื่อรับเงินไปช่วยเด็กกลุ่มนี้ ผมว่าได้เยอะกว่า 100 ล้านนะครับ
comment66:หมาตัวหนึ่ง ซื้อมาไม่เกิน 2000 บาท  เวลาจะรักษาหรือช่วยเหลือ เท่าไหร่เราก็ยอม 
อย่าเอาราคา เงิน มาวัด เลย
comment67:เกินร้อยล้านไปหลายเท่าถ้าคิด ค่าเสียโอกาสของคนทำงานหลายๆคน

แต่หลายคนมาด้วยใจไม่ได้เงินแถมเสียเงิน แต่ก็มาช่วยด้วยใจ
comment68:100 ล้านแลกชีวิตได้ 13 ชีวิต

แค่นั้นก็คุ้มแล้ว
comment69:เอาเงินร้อยล้านไปคิดกลับกันนะครับ
ถ้าเรามีเงิน 100 ล้าน แล้วกำลังจะสิ้นลม
แล้วหมอบอกว่าค่ารักษา 100 ล้าน
เราจะอยากเสียชิวิต หรือ อยากเสียเงิน


เงิน 100 ล้าน อาจจะไม่น้อย
แต่มันจะไม่มีทางมีค่ามากกว่า ชิวิตคน
comment70:คุ้มยิ่งกว่าคุ้ม แค่นี้ยังเทียบไม่ได้เลยกับที่ให้นักการเมืองหรือข้าราชการบางคนเอาไปถลุงเล่น
comment71:ได้อะไรกลับมาเยอะกว่าที่ภาครัฐและเอกชนรวมไปถึงจิตอาสาทุกๆท่านได้ทุ่มเทอรงกายแรงใจแรงเงินลงไปแน่นอน ที่แน่ๆ ได้แม่แบบ แนวทาง ในการทำ Working Method สำหรับงานกู้ภัยที่มีความยากลำบาก ความเสี่ยงสูง รวมไปถึงด้านการจัดการในงานกู้ภัยที่ครั้งนี้สื่อต่างชาติยังชมเชยว่าทางเรามีการจัดการที่ดี ได้เห้นพลังความสามัคคีของพี่น้องชาวไทยที่ส่งแรงใจแรงกายและแรงทรัพย์(ข้าวของบริจาค) ได้สถานที่ ที่จะสามารถพัฒนาไปสู่แหล่งท่องเที่ยวระดับสากลได้เลยหากภาครัฐรู้จักทำ รุ้จักทำการโปรโมท สร้างการจัดการที่ดี เพราะถ้ำหลวงมีสตอรี่มีตำนานของตัวเองบวกสตอรี่ของน้องๆทั้ง 13 คนเข้าไป ถ้ารู้จักทำการตลาดดีๆ มีสิทธิ์เป้นถ้ำสำหรับนักผจญภัยระดับโลกได้เลย และสิ่งสำคัญที่สุดคือได้ ชีวิตทั้ง 13 ชีวิตกลับคืนมา เราไม่สามารถรู้ได้ว่าน้องๆจะโตขึ้นมาเป้นผุ้ใหญ่แบบไหน หนึ่งในนั้นอาจจะกลายเป้น นายก ผบ.ทบ. ผบ.หน่วยซีล นักเตะทีมชาติ หรืออาจจะใช้ชีวิตแบบคนธรรมดาๆ แต่อย่าน้อย น้องๆก้ยังได้มีชีวิต มีโอกาสใช้ชีวิตกันต่อไป
comment72:มองในส่วนขององค์ความรู้ เป็น OJT ที่ดีที่สุดเคสหนึ่งเลย 
การบริหารจัดการและกู้ภัยในสถานการฉุกเฉินนี่เป็นอะไรที่ หาเคสเรียนรู้ยากมากที่สุดครับ
comment73:ได้ชีวิตทั้ง 13 คนกลับืนครอบครัว  ได้รู้จักถ้ำหลวง  ขุนนำ้ นางนอน  ได้รู้ว่าคนไทยมีความสามารถ น้ำใจ  ได้รู้ว่าถ้ำอันตราย เมืองไทยดังไปทั่วโลก  เป็นโชคดีในโชคร้ายได้ไหม  ขอให้การกลัยออกมาิย่างราบรื่นและปลอดภัยทุกคน
comment74:ชีวิตคนตีค่าเป็นราคาเงินตรานี่คือความคิดของชาวกะลาแลนด์หรือ?
comment74-1:คนในโลกทุนนิยม ตีมูลค่าทุกอย่างให้จับต้องได้
ก็ไม่ผิดนะที่เขาคิดแบบนี้
comment75:ได้รู้ว่า ปทท มีคนดีคนเก่งไม่แพ้ใครในโลกจริงๆ และได้รู้ว่าน้ำใจคนไทยยังคงมีต่อพี่น้องร่วมชาติเสมอ

ที่สำคัญเราได้เห็นว่าคนไทยยังรักกัน มันคุ้มเงินกี่ร้อยล้านก็ซื้อไม่ได้
comment76:ได้สถานที่ดำน้ำที่ท้าทายแห่งใหม่สำหรับนักดำน้ำทั่วโลก
comment77:- ได้เห็นความสามัคคีของคนในชาติ 
- ได้เห็นความเป็นภาวะผู้นำของคนในชาติ
comment78:ใช้ไป 100 ล้าน ก็ไม่ได้ใช้ไป หรือเสียไปโดยเปล่าประโยชน์ (ทุกบาท ทุกสตางค์มีค่ามากมาย)
comment79:ใช่ๆฝรั่งบางคน(ประเทศที่เพิ่งเปิด)ที่ภูเก็ตบอกว่าถ้าเป็นแถบบ้านเขานี่ต้องรอกระบอกเสียงก่อนว่าจะช่วยหรือปล่อย
เขาเห็นได้เลยว่านอกจากปลื้มใจที่เห็นน้ำใจคนมาข่วยเหลือกันและกันแล้ว ยังนับถือผู้นำของจังหวัดและนายกด้วย
comment80:การเมือง การปกครอง ความขัดแย้ง มันไม่สำคัญเท่าความสามัคคีที่เรามีอยู่ ณ วันนี้ ทั่วโลกเขาก็เห็นแล้วจนปล่อยวางความขัดแย้งในบ้านเรา
comment81:ก็ดีกว่าเอาไปซื้อนาฬิกาอ่ะนะ
comment82:ความคิดเห็นนี้ถูกลบเนื่องจาก มีเนื้อหาซํ้าค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment83:ความคิดเห็นนี้ถูกลบเนื่องจาก มีเนื้อหาซํ้าค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment84:เห็นด้วยกับ คห นี้นะคะ เหตุการณ์นี้เราได้อะไรมากกว่าที่คิดค่ะ

ที่เหลืออ่านต่อจาก link นะคะ รูปใหญ่เกรงใจค่ะ
https://twitter.com/nidthanuch/status/1014513930285137921

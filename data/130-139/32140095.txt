title:ถ้าเมืองไทยอาชีพครู อาจารย์ เงินเดือนสูงที่สุด ขั้นต่ำ 100,000 บาทต่อเดือน
comment:จะเกิดผลดีผลเสียอย่างไร แล้วครูไทยที่จะเหมาะสมกับเงินเดือนแสนบาท ต้องมีคุณสมบัติอย่างไรคะ																																	   แก้ไขข้อความเมื่อ 2 มิถุนายน 2557 เวลา 21:18 น.
comment1:ผลเสียคือ  ค่าครองชืพขึ้น    และไม่คุ้มเพราะคนที่ทุ่มจริงๆ   ดีจริงๆ มันครึ่งๆ  ของประชากร  เอาง่ายๆก็เปลือง !
comment1-1:เห็นด้วยค่ะ
ครูอยากได้เงินเพิ่ม
แต่ไม่อยาก ทำงานเพิ่ม
comment1-2:ยังต้องเพิ่มตรงไหนอีกเหรอคะ แค่นี้งานก็ท่วมหัวแล้ว ถ้าเพิ่มอีกจะไม่ได้สอนแล้วค่ะ
comment1-3:คุณเป็นคนคิดลบใช้ได้เลยครับ  ชักอยากให้คุณมาเป็นผู้บริหารโรงเรียนซะแล้วสิ
comment1-4:เมื่อเพิ่มเงินเดือนแล้วก็ต้องคั้นหัวกะทิมา เอาคนเก่งๆ เหมาะกับเงินเดือนมาค่ะ
ค่าครองชีพสูงก็ไม่เป็นไร ยอมจ่ายเพื่ออนาคตของประเทศ
บุคลากรครูคือคนที่จะสร้างคนมาพัฒนาประเทศต่อไป
เมืองนอก คนเป็นครูรวยจะตาย
(เงินเป็นแสนอาจจะเวอร์ไปหน่อย เราคิดว่า 5 หมื่นอ่ะกำลังดีค่ะ)
comment1-5:รู้ไหมว่างานครูคืออะไร
เคยสนใจบ้างไหมว่า ครูทำงานอะไรบ้าง
เคยคิดบ้างไหมว่า นอกจากสอนแล้วเขาต้องทำอะไร

งานพิเศษเบียดเบียนงานสอนไปหมดแล้ว เคยคิดบ้างไหม
comment2:ทุกวันนี้ ก็ใช้ได้นิครับ  ตั้งแต่ออกกฎให้เอาเกรดในห้องเรียน ไปคำนวณสอบเข้ามหาลัย    ครูมีเงินได้สองทาง เงินเดือนกับค่าเรียนพิเศษ  เพราะถ้าเด็กไม่เรียน เกรดจะไม่สวย   เห็นตามบ้านครูโรงเรียน ก็รถญี่ปุ่นใหม่ๆสองคันเป็นอย่างต่ำนาะครับ
comment2-1:ถ้าเราเป็นครูเราจะมีรายได้สามทางค่ะแบบนี้

เงินเดือน
ค่าเรียนพิเศษ

แล้วก็ค่าเกรดสวยค่ะ อันนี้น่าจะรับเน้นๆนะ 55+
comment2-2:..ตามบ้านครูโรงเรียน ก็รถญี่ปุ่นใหม่ๆสองคัน..
พวกขายรถชอบเอามาให้ผ่อน
แบบดาวน์ถูก+ผ่อนน้อย+ดอกต่ำ+ส่งยาว
บางคันส่งถูกกว่ามอเตอร์ไซค์อีก
comment2-3:จริงครับบ้านครูผมเห็นเยอะมากรถญี่ปุ่นสองคัน + รถป็อปเอาไว้จ่ายตลาดอีกคันนึง
comment2-4:สมัยเรียน ม.ปลาย อ.สอนฟิสิกส์เปิดสอนพิเศษที่บ้าน เพื่อนๆที่ไปเรียนไม่มีใครสอบตกสักคน แต่ตัดสินใจไม่เรียนกับอ.คนนี้ค่ะ ถือเป็นการหยามเกียรติตัวเอง
comment2-5:แม่เราก็เป็นครูเอกชนนะคะ สอนพิเศษก็จริงแต่เงินต๊อกต๋อยมากค่ะ สอนเพราะสงสารเด็กๆไม่ได้หวังกำไร

ครูดีดีก็มีนะคะ
comment2-6:แม่เราเป็นครู ไม่ได้สอนพิเศษ ไอ้ที่ใช้ๆอยู่ ก็ผ่อน ไฟแนนซ์ทั้งนั้น
comment2-7:เพราะเงินเดือนครูน้อยไงล่ะ
เลยดิ้นรนสอนพิเศษกัน
ไม่ได้มีค่าเวร ค่าสอนรายชั่วโมง ค่าบริการบลาๆ ให้
ยิบย่อยเหมือนสายแพทย์นิคุณ
comment3:ผมว่าตอนนี้ยังไม่พร้อมครับ เพราะเท่าที่ได้ตอนนี้ก็แข่งกันจะเป็นจะตามแล้ว ส่วนคุณสมบัติเท่าที่นึกออกตอนนี้ขออย่างเดียว ทำให้เด็กที่สอนเป็นได้แบบที่เขียนไว้ในงานวิชาการ ที่ส่งเพื่อเอายศเอาตำแหน่งก็พอ
comment4:ผมพร้อมเเล้ว 55555555555555555555555555

กระทู้ภาษาอังกฤษอาจารย์ต้น Update เเล้ว

วันที่ 4 มิถุนายน 57 รับรองว่าเข้มสุดๆ ตรงสุดๆ ตามเนื้อผ้า ไม่ White lie 

สนับสนุนเเละส่งเสริมคนไทยเก่งภาษาจริงๆ ไม่ใช่มโนเเบบวันนี้ครับ
comment5:ลืมบอก ผมพร้อมรับเงินเเสนเเล้ว เเต่ยังไม่มีใครให้ 555555
comment6:เงินเดือนแสน ชาติเจริญแน่ครับ

แต่ระบบการคัดเลือกต้องเข้มข้น คั้นหัวกะทิ

และที่ทำได้ยากคือต้องโปร่งใส ไร้เส้น

ไม่งั้นเด็กเส้น รวยแต่ไร้สมอง จะมาเป็นครูเพียบ

แบบนั้นไม่ต้องถามนะครับว่าชาติจะเป็นอย่างไร
comment6-1:ที่กลัวก็เรื่องเส้นสายนี่แหล่ะครับ บ้านเราถ้าตัดเรื่องเส้นสาย เรื่องลูกท่าน หลานเธอออกไปได้
ประเทศคงเจริญขึ้นอีกเยอะ
comment6-2:ต้องมีการประเมินผลงานทุกๆ 6 เดือนครับ ตรวจสอบให้เหมือนเอกชน ถ้าไม่ผ่านการประเมินก็เปิดโอกาศให้คนที่มีประสิทธิภาพกว่ามาทำแทน
comment6-3:โปร่งใสไร้เส้นนี่แหละครับ ที่หวังไม่ได้เลยในสังคมบ้านเรา
comment6-4:ความคิดเห็นนี้ถูกลบเนื่องจาก เพื่อเป็นการรักษาบรรยากาศการสนทนาของเพื่อนสมาชิกทีมงานจึงได้ลบความคิดเห็นนี้ออกไปเนื่องจากมีการลงเนื้อหาซ้ำๆ กันในปริมาณมากค่ะ
comment6-5:ใช่ๆ เราว่าถ้าเงินเดือนดี คัดคนคุณภาพมาได้จริงๆ ชาติเจริญแน่ๆค่ะ เราว่าครูเงินเดือนน้อยไป เมื่อเทียบกับภาระงาน งานหนักมากค่ะ ทั้งเตรียมการสอน ไหนจะผู้ปกครองบางคนน่าปวดหัวมาก ใครไม่ทำไม่รู้หรอก แล้วครูก็ไม่ได้อยากสอนพิเศษหรอกค่ะ เอาเวลาไปพัฒนาสมอง ไปพักผ่อนดีกว่า ถ้าเงินเดือนมันพอกินพอใช้กว่านี้^^
comment6-6:ขนาดตอนนี้เงินเดือนน้อยยังโกงเลย เงินเดือนเป็นแสนนี้ไม่ต้องพูดถึง หุหุ
comment7:ให้เด็กไทยได้เรียนพิเศษฟรีดีกว่าครับ
comment7-1:เรียนพิเศษฟรีไปก็เท่านั้น เพราะเดี๋ยวก็จะมีผู้ปกครองกลุ่มหนึ่งให้ลูกไป "เรียนพิเศษกว่า" เพื่อที่ว่าจะได้เกรดที่ดีขึ้น

ผมก็ไม่เข้าใจเหมือนกันว่าเรียนคำเดียวให้มันจบ ๆ ไปไม่ได้หรือไงทำไมต้องมีพิเศษด้วย เรียน 5 วันต่อสัปดาห์ไม่พอหรือ?

เอาเวลานอกเหนือจากเรียนไปหาตัวตน เล่นกีฬา กิจกรรมเพื่อสังคม ทำงานระหว่างเรียน หาประสบการณ์ชีวิตอะไรพวกนี้ดีกว่ามั้ย?

เหมือนสังคมไทยคลั่งกับการเรียนและการสอบ เรียนกันไม่จบไม่สิ้นเรียนแล้วเรียนอีกเพิ่ม ๆ เข้าไปเรื่อย ๆ
comment7-2:ความคิดเห็นที่ 7-1

ก็เอางบมาให้เรียน"พิเศษกว่า"ฟรีด้วยซิครับ
comment7-3:ความคิดเห็นนี้ถูกลบเนื่องจาก เพื่อเป็นการรักษาบรรยากาศการสนทนาของเพื่อนสมาชิกทีมงานจึงได้ลบความคิดเห็นนี้ออกไปเนื่องจากมีการลงเนื้อหาซ้ำๆ กันในปริมาณมากค่ะ
comment7-4:ที่ผมพิมพ์ไปล้อขำๆนะ
แต่สาเหตุมาจากการที่โรงเรียนมัธยมที่ผมเรียน พูดตรงๆว่าหลายๆวิชา ครูสอนได้ไม่ดีพอ ครูบางคนนี่สอนได้ ขอโทษนะครับ ไม่ได้เรื่อง

ถ้าผมไม่ได้เรียนพิเศษละก็ ตอนสอบเข้ามหาลัยนี่หมดหวังแน่ๆ
ผมมีเพื่อนหลายคนที่ขยัน เรียบร้อย ตั้งใจเรียน แต่ไม่ค่อยได้เรียนพิเศษเท่าไหร่ เกรดออกมาก็สวยงาม3.9กว่ากันถ้วนหน้า

แต่คะแนนสอบเข้ามหาลัยนี่คนละเรื่องกับพวกเด็กกรุงเทพเลยครับ

นี่ขนาดโรงเรียนผมเป็นโรงเรียนอันดับแรกๆของจังหวัดนะ 

ผมว่าระบบการศึกษาไทยมันยังไม่ค่อยดี และครูจำนวนมากก็ยังไม่มีความสามารถในการสอนที่ดีพอ

แต่ผมก็ไม่โทษครูอย่างเดียวหรอกนะ โรงเรียนผมคนตั้งใจเรียนมีไม่ถึงเสี้ยว(แม้ว่าจำนวนมากจะไม่ตั้งใจเรียนเพราะครูสอนได้ไม่ดีก็ตาม) ตอนสอบo-netบางคนกามั่วเสร็จก่อนเปิดกระดาษคำถามอีก
พวกนี้ก็คงเป็นส่วนนึงที่ทำให้ครูหมดความพยายามจะสอนให้ดี ขนาดเรื่องง่ายๆพื้นฐานยังไม่เข้าใจ ก็ไม่มีประโยชน์จะสอนเนื้อหายากๆที่เค้าสอบกันหรอกมั้ง

ผมว่านะ ถ้าโรงเรียนสอนได้มีคุณภาพเหมือนอาจารย์กวดวิชาที่ดังๆได้เนี่ย เด็กที่ตั้งใจพอสามารถเรียนเนื้อหาม.4 5 6 ได้ในเวลาปีเดียวด้วยซ้ำ
โดยไม่ต้องเอาเวลาทั้งวันไปทิ้งกับโรงเรียนที่สอนไม่ได้เรื่อง และไม่ต้องเอาเงินมากมายเป็นหมื่นเป็นแสนไปทิ้งกับที่เรียนพิเศษ

ว่าแต่มันจะมีวันทำได้ไหม
comment8:ดี
ครูเป็นอาชีพที่สำคัญมาก นอกจากเงินเดือนต้องดีแล้วต้องสร้างค่านิยมให้ครูเป็นอาชีพที่มีหน้ามีตาเที่ยบเท่าหมอ วิศวกร และอาชีพยอดนิยมอื่นๆด้วย 

พอทุกคนอยากเป็นครู คนเก่งๆก็จะกรูกันเข้ามาแข่งขัน เราจะได้ครูที่คุณภาพดี เพื่อผลิตเด็กที่มีคุณภาพดีต่อไป
comment8-1:ให้ผมพูดจริงๆนะครับ เหมือนคุณช่างแอร์ในตำนาน เขียน 

ถ้าเป็นได้อย่างคุณDequardo คิดได้ ประเทศไทยเจริญกว่านี้เเน่นอน 1000% 

เเต่นี่ไม่ครับ พ่อเเม่ทุกคนรักลูกครับ ทำทุกอย่างเพื่อลูกครับ ส่วนรวมมาทีหลังครับ 

ผมเป็นทั้งครูประจำเเละติวเตอร์ ผมรู้เลยครับ ทุกคนบ่นครูห่วยหมด เเต่พอผมพูด หลายๆคนเลิกให้ผมสอนเลยนะ 

คือพ่อเเม่ไทยรักลูก หวงครูด้วย ถ้าครูเก่ง ไม่บอกใครหรอก กลัวลูกคนอื่นได้ดี หรือกลัวสอนลูกเขาไม่เต็มที่
comment9:คิดว่าดี ผลตอบแทนสูงดึงดูดให้คนเก่งๆมาเป็นครู

จะได้ผลิตเด็กที่มีคุณภาพต่อๆไปค่ะ
comment10:ไปดูโรงเรียน หรือ สถาบันการศึกษา ตาม ตจวได้
ใคร จบมาไม่มีงานทำ หรือ ทำงานบริษัท ไม่ได้ ก้อไปเป็นครู
แล้วปล่อยให้พวกหัวกะทิ มันไปทำงาน เอกชน ใหญ่โตเงินเดือนสูง
จิงๆ เราต้องเอาคนเก่งๆ มาสอนเด็กมิใช่หรือ ผมงง
comment10-1:ก็ไม่ถึงขนาดนั้นค่ะ  อย่างน้อยคุณต้องมีใบประกอบวิชาชีพ ถึงจะสอบครูได้
comment10-2:ยอมรับค่ะว่าที่เลือกเป็นครูไม่ใช่เพราะชอบ และไม่ได้เป็นคนเรียนเก่งได้เกรดดีทุกเทอม
แต่เมื่อเข้ามาเป็นครูแล้ว เราต้องมีความรับผิดชอบมากขึ้นจริงๆ นอกจากรับผิดชอบในหน้าที่การงานแล้ว
ยังต้องรับผิดชอบดูแลนักเรียนที่ไม่ใช่ลูกหลานของตัวเองด้วย ยอมรับว่าเราอายุยังน้อยสำหรับอาชีพครู
เป็นครูโรงเรียนเอกชนมา 2 ปีแล้วค่ะ และก็เพิ่งได้รับใบประกอบวิชาชีพครูนี่ล่ะ
ต้องขวนขวายหาทางเพื่อให้ได้ใบประกอบวิชาชีพมาให้ได้ เพื่อให้เป็นครูที่มีคุณภาพกว่าที่เคยเป็น
การเป็นครูไม่ใช่เรื่องง่ายนะคะ
comment10-3:ความคิดเห็นที่ 10-1 ตอนนี้คนมีใบวิชาชีพ ส่วนใหญ่คือ คนที่สอบเข้ามหาวิทยาลัยไม่ได้ ต้องไปเรียนราชพัฒ โครงการสควค ก็ส่งเด็กได้ทุนเก่งๆ ไปเรียนราชพัฎ จบมาแล้วความรู้อ่อนว่าเพื่อนผมที่ไม่ได้ทุนอีก ไม่รู้สอนมายังไง ทำงานก็ไม่ผ่านโปร
comment11:ตาย 10 ชาติจะมีไหม เงินเดือน เป็นแสนๆ
comment12:
comment13:สิบชาติ ตายเลย

อย่างนี้ประเทศไทยที่รักของผมก็ไม่มีทางพัฒนาไปกว่านี้สิครับ 

ตายเเล้ว หลงมาเป็นครูตั้ง 20 ปีคิดว่า ครูไทยจะรวยนะเนี่ย 55555555555555
comment14:บางทีจะมองภาพตัวเองให้ชัดต้องมีกระจกครับ 
คือมองประเทศอื่นที่ใกล้เคียงเรา เค้ามีเศรษฐกิจและคุณภาพคนยังไง
comment15:ค่าเทอม เท่าไหร่ดีหละ
comment15-1:ภาษีอีกเท่าไหร่ดีล่ะ
comment16:ดีครับ แต่ขอคัดเน้นๆแบบ สควค นะ
โครงการนี้นำร่องเรื่องยกระดับวิชาชีพครูแล้ว

เปลี่ยนค่านิยมของคนไทย เอาคนเก่งมาสอนหนังสือ เพิ่มแรงจูงใจ
แต่การยกระดับการศึกษาด้วยวิธีการนี้มันก็เป็นเพียงแค่ส่วนหนึ่งเท่านั้น

ถ้าบ้านเรายังยึดหลักแค่เรียนไห้จบเกรดดีๆ แทนที่จะเป็นเรียนไห้ได้ความรู้มากๆ โดยใช้เกรดเป็นตัววัด
ติวเตอไม่ไช่แค่สอนทำข้อสอบให้ได้เกรดเยอะ แต่สอนความรู้ ระดับรากฐานไห้แน่นเพื่อต่อยอดได้
ประเทศไทยจะเจริญกว่านีเยอะ
comment16-1:สควค เบื้องต้นคัดเกรด อย่างต่ำ 2.7 คิดว่าดีหรือครับ

บางคน 2.5 จบมอดังๆ เก่งพอตัวแต่สมัครไม่ได้ เสียโอกาสไปเลย

ราชภัฎคว้าไปเพียบ ไม่ได้ดูถูกราชภัฏนะครับ แน่จริง เปิดทั่วไปสิ
comment16-2:มันเหมือนเป็นการประเมิณคุณภาพ ในตัวล่ะนะผมว่า
แล้ว มรภ ไม่เก่งจริง ก็สอบไม่ได้หรอก
อย่าง มอเก่าผม อยู่ภาคอิสานตอนบน สอบเมื่อกี้
เขาเปิดโควต้าไว้สิบห้าเก้าอี้ ประกาศรอบแรกสิบเก้าคน
สิบเจ็ดคนเป็นเพื่อนภาคผม คิดว่า มรภ คงไฝว้ด้วยยากอยู่แหละ
เพราะสาขาฟิสิก เขาก็ให้โอกาศวิศวะบางสาขามาสอบด้วย

แล้วมันก็มีเกณผ่าน ของมันอยู่ อย่างสอบภาษาอังกฤษ หรือเกณผ่าน วิชาหลัก
คือถ้าไม่ผ่านก็เข้าไม่ได้อยู่ดี แล้วมันก็มีระบบตัวสำรองของ มอ ดังๆอยู่ด้วยมั้ง
แบบว่า ถ้าความสามารถถึงก็ได้อยู่แล้ว
comment16-3:เพราะอย่างนี้แหละ เขาถึงให้มี U-NET จะได้เลิกเถียงกันว่า ม ไหนเป็นยังไง
comment16-4:สควค. ตอนนี้ระยะที่ 3 ในระดับปริญญาโท ต้องผ่านการทดสอบ โทเฟล 450 หรือ ไอเอล ด้วยนะครับ แล้วต้องสอบข้อสอบส่วนกลางของ สสวท. ให้ผ่านเกณฑ์ ถึงจะมีสิทธิ์สอบสัมภาษณ์ แล้วศูนย์มหาวิทยาลัย ไม่ได้มีเยอะเหมือนทุกๆปี มีแค่ 12 -13 ศุนย์มหาวิทยาลัยเท่านั้น ปี 2557 นี้ รุ่นที่ 2 แล้ว รุ่นแรก ทั้งประเทศ มีโควต้า 450 คน แต่ผ่านการคัดเลือก แค่ 340+ เท่านั้น ดังนั้นถ้ายังคิดว่า สควค. สอบเข้าง่ายเหมือนเก่า คิดใหม่ครับ ถ้าไม่ถึงเกณฑ์ สสวท. ตัดโควต้าทิ้งแน่นอน
comment16-5:ไม่เข้าใจว่าทำไม่ต้องเอาไปเรียนราชภัฏ มีเพื่อนสองคนเรียนที่เดียวกัน สาขาเคมี คนหนึ่งได้ สควค ไปเรียนราชภัฎ อีกคนได้มหาลัย
จบออกมา ระหว่างรอบรรจุ ไปสมัครงานได้ที่เดียวกัน คนเรียนมหาลัยผ่านโปรสบายๆ คนได้ทุนไม่ผ่านโปร โดนด่าเหมือนซื้อเกรดมา

เท่าที่ฟังมาคือใช้เครื่องมืออะไรไม่เป็น
comment17:ให้เยอะเท่าใหร่ ก็คงไม่พอ(ใจ)หรอก
comment18:ครูปัจจุบันเงินเดือนน้อย หนี้เยอะ!
แต่สอบบรรจุที รับ 100 สมัครเป็นหมื่น อภิมหาทุจริต ยอมจ่ายเป็นแสนๆ

ถ้ารายได้ขั้นต่ำ 1 แสน สอบบรรจุครูจะเป็นยังไงหว่า
comment19:ครูจะต้องพูดภาษาต่างประเทศได้3ภาษาอย่างต่ำ ครูวิทย์ต้องทำให้เด็กแข่งขันชนะหุ่นยนต์จาก3พระจอมและจุฬา รับรางวัลไปดูงานเยอรมัน
ครูพละต้องนำเด็กเก็บตัวทีมชาติ อันดับโรงเรียนจะต้องติด1ในร้อยของเอเชีย ครูทุกคนสามารถผลัดเปลี่ยนขึ้นมาบริหารงานแทนผอ.ได้ยามที่ท่านไปดูงานต่างประเทศ งานพัสดุ งาน5เหวอะไรอีกมากมาย กิจกรรมโรงเรียน แถมเพิ่มชั่วโมงทำงานจากวันละแปดชั่วโมงเป็นเข้า7โมง เลิก1ทุ่ม ประชุมอีก2ชั่วโมง เสาร์-อาทิตย์อบรมคอมพิวเตอร์และจริยธรรม กรรมฐาน ทุกปลายเดือนมีสอบวัดเกณฑ์ประสิทธิภาพจากส่วนกลาง ได้ไม่ถึง70% คัดออก

ผล...ครูจะเออลี่เพิ่มขึ้นอีก25%  เพราะแค่นี้ก็หัวหงอกตั้งแต่อายุ40แล้ว
comment20:กรณีเกิดขึ้นทันทีในปัจจุบัน ส่งผลเสียเยอะแน่นอน
1.ค่าเทอมเท่าไหร่ละพี่งานนี้  
2. เกิดข้อเปรียบเทียบเงินเดือนครู รร.รัฐ  กับรร.เอกชน  ในกรณีที่มันใกล้เคียงกันมาก
3.ระบบรับคนเข้าเป็นครู ทุจริตกันวอด แน่  และยากที่จะคัดเลือกอย่างเป็นธรรม ผู้มีจรรยาบรรณแท้จริงคงไม่มีโอกาสเป็นครูเข้าไปอีก
4.อาชีพครูจะกลายเป็นธุรกิจ 
5.อีกหลายอาชีพราชการและเอกชน ออกมาโวยก่อม๊อป แน่นอนนนนนนนนนนนนนนนนนนนนนน
comment21:ทุกวันนี้ก็ไม่ใช่น้อยนะครับ ยิ่งพวกอาจารย์ 3 ซี 8-9 ได้ 6 หมื่นสบายๆ
นอกจากประเด็นเรื่องเงินแล้ว ต้องดูด้วยว่าทำงานคุ้มทุนหรือเปล่า
ต้องคิดเรื่องรูปแบบการคัดเลือกด้วยว่า ต้องได้คนที่ถ่ายทอดเก่ง (วัดยากมาก เพราะเป็นศิลปะ) บางคนเก่ง แต่ถ่ายทอดไม่เป็นก็มี
comment22:หลงทางจริงๆ  อ.มหาลัย ดังๆ  จบนอก จบยูนอกติดอันดับชื่อดังของโลก จัดเป็นยอดหัวกะทิ  พอมาสอนนักศึกษาเคี่ยวกันจริงๆ  นักศึกษาบอกว่าโหด ไม่ไหว ติด F กันระนาว    

 เพราะงั้นครู ไม่จำเป็นต้องเป็นคนเก่ง หรือไปยกระดับวิชาชีพอะไรครับ  มันเหมือนๆกันทั้งโลก  น้องชายพาเพื่อนฝรั่งเมกันมาเที่ยวเมืองไทย นอนบ้านผมอยู่วีคนึง  ตอนนั้นเรียนวิดวะอยู่ปี 3  ว่างๆมันก็มานั่งเปิดเท๊กซ์บุ๊คที่ผมใช้4-5 เล่มดู  แล้วทำหน้าตกใจ(ฝรั่ง)  ถามว่าเอ็งเรียนรู้เรื่องเหรอ ก็ตอบมันว่าถ้าไม่รู้ก็โดน F ซิวะ(หนังสือธรรมดา เค้าใช้กันทั้งชั้นเรียน)       
  
ก็เลยถามมันกลับไปว่า แล้วคุณเอ็งเรียนอะไรอยู่ที่บ้านเอ็งว่ะ  มันบอกเรียนครู  ครูฝรั่งบ้านมันนี่แหล่ะ  
ถามว่าที่ไหน มันตอบ คอลเลจในเมืองบ้านมันเอง 
ถามมันว่าทำไม ไม่เรียนพวกวิศวะ วิทยาศาตร์ เป็นฝรั่งแท้ๆ บ้านมันโอกาส อาชีพ ได้เจอเทคโนสูงๆมากมาย   มันส่ายหัวบอกไม่เอา ยากกส์ เรียนไม่ไหว  เป็นครูแหล่ะดีแล้วววว !!!!  
      
 ดังนั้นไม่ต้องมโนเอาว่า ครูเมืองฝรั่ง มันเป็นคนหัวดีอะไร  มันก็ครือๆกับบ้านเรา  ถ้ามันคิดว่ามันเก่งจริง พวกมันจะเลือกเรียน วิศวะ ทนาย หมอ  นั่นคืออาชีพดังของฝรั่งมัน  ครูคือคนที่ไม่ต้องเก่ง ของบ้านมันเหมือนกัน

  อย่าเข้าใจสับสน ระหว่างครู รร.ไฮสกูล กับโปรเฟสเซอร์ในมหาลัยน่ะ  ความเก่งคนละระดับ  และถือว่าคนละอาชีพกัน
comment22-1:อันนี้จริงค่ะ
ที่ต่างประเทศคนเก่งจริงๆไม่ได้อยากเป็นครูสอนในโรงเรียน
แต่คนที่เป็นครูสอนในรร.คือคนที่อยากเป็นครูจริงๆ
ส่วนคนเก่งจริงๆที่เป็นครูส่วนใหญ่สอนในมหาวิทยาลัย
comment22-2:ที่อเมริกามีปํญหาเรื่องครูได้รับค่าตอบแทนต่ำมากจนไม่สามารถดึงดูดคนมาช่วยทำงานได้ครับ
comment22-3:ที่ญี่ปุ่น รายได้ของครูระดับประถมศึกษาจะน้อยกว่ามัธยมอยู่นิดหน่อย และน้อยกว่าอาจารย์มหาลัยอยู่ไม่มากครับ 
เฉลี่ยอาชีพครูในญี่ปุ่น รายได้สูงติด 1 ใน 10 อาชีพที่รายได้เฉลี่ยสูงที่สุดครับ (ถ้าจำไม่ผิด อาจารย์มหาลัยได้อันดับที่ 4)
comment22-4:นึกถึงคำที่หนัง School of Rock เอามาล้อ


Those that can't do, teach, and those that can't teach... teach gym.
พวกที่ทำไม่ได้ก็สอน พวกที่สอนไม่ได้ สอนพละแล้วกัน
comment23:ปัญหาของครู คือ การกีดกัน ครับ ตอนนี้ คนที่จะเป็นครูได้ ต้องมีใบประกอบวิชาชีพครู แต่มันกั๊ก คือสงวนให้คนที่เรียนมหาวิทยาลัยราชฎัช เท่านั้น เรียน ห้าปีได้ใบเลย สามารถเป็นครูได้ ส่วนคนที่จบที่อื่น ถ้าอยากเป็น ต้องไปสอบอะไรสักอย่างที่เขาเรียก ความถนัดเก้าอย่างต้องสอบให้ผ่านหมด หรือไปลงเรียนสมทบสองปี เพื่อเอาไอ้ใบประกาศนี่ เงินเดือนครูทุกวันนี้ผมว่าแพงนะครับ 


ความเป็นจริงของชีวิตที่โหดร้าย คือ คนที่มาเรียนราชฎัช คือผมไม่ได้ว่านะ แต่มันเป็นความจริง คือคนที่เอ็นฯ ไม่ติด ไม่มีที่เรียน ถึงมีคนที่ตั้งใจมาเรียน แต่ความจริงไม่มีที่ไหนจะรับเข้าทำงานถ้ามีคนจบจากมหาลัยอื่นมาเทียบด้วย เพราะมาตราฐานมหาลัยราชฎัช มันไม่ได้  อย่างน้อย บ.ผมที่หนึ่งละ ที่ไม่รับเลย แต่ถ้าสมัครมาจะเอามาเทียบกับคนจาก ม.อื่น  ว่าเลือกจากผู้สมัครสองสามคนว่าไป เพราะรับมากี่รุ่นๆ ก็ทำงานไม่ได้ อันนี้จะว่าผมก็ได้นะครับ แต่ผมไม่โลกสวย ผมพูดความจริง 


ความจริงถ้าจะให้ดี และยุติธรรม มันควรจะ ให้ออกใบอนุญาติจากส่วนกลาง ให้โอกาส คนที่เก่ง มีความรู้จริงๆ มาสอบวัดเอาเลย ใครเก่งจริงก็ได้ไป บางคนมีประสบการณ์ มีความรู้ อยากเป็นครูก็เป็นไม่ได้ เพราะไม่มีใบ


ปล. ไม่ได้อยากเป็นครู เพราะไม่ชอบ แค่พูดตามที่เห็น
comment23-1:คือ ประเทศไทย บางทีก็ติดเรื่อง เก่งแต่ถ่ายทอดไม่เป็นแหละฮะ เลยต้องมีใบวิชาชีพครู
แถมยังทำไห้ได้รับตังเพิ่มขึ้นด้วย แค่อบรม นิดหน่อย สอบ และฝึกสอนไห้ผ่าน เท่านั้นก็จบแล้วครับ
ถ้ามีความสามารถและอยากเป็นครูจริงก็ใช้เวลาไม่ถึงปีเอง

ถ้าเอาแต่คนเก่งอย่างเดียวแต่ถ่ายทอดไม่ได้ หับตาก็จะนึกถึงด๊อกเตอร์เกียรตินิยมจบใหม่จากเยรมันมาสอนวิศวะ
ผมเชื่อ่ากับอาจารอย่างงั้นถึงจะเก่งกว่า แต่ดีไม่สู้ ครูเก่าจบแค่ ปโท แต่สอนไห้เด็กเข้าใจได้
comment23-2:อันนี้ขอแย้งนะครับว่า ทุก ม. ที่เรียน 5 ปี ได้ใบประกอบวิชาชีพหมดครับ เป็นข้อบังคับที่รู้ๆ กัน และที่สำคัญเวลาสอบรับราชการ ไม่ว่าจะจบจาก ม. ใหนก็ใช้ข้อสอบชุดเดียวกันครับ ผมว่านั้นไม่ใช่ปัญหา ปัญหามันเกิดจากพวกที่เรียนไปเอาใหนทำงานอะไรก็ไม่ได้สุดท้ายอยากมาเป็นครู แต่ระเบียบเขากันไว้แล้วจึงมาโวยวายกัน ทั้งทีตัวเองจริงๆ แล้วก็ไม่ได้อยากเป็นแค่คิดว่าเป็นแล้วมันจะสบาย
comment23-3:ผมว่าคุณกำลังเข้าใจอะไรคลาดเคลื่อนไปนะครับ คือคนที่จบครูแล้วได้ใบอนุญาติไม่ใช่เฉพาะเรียนราชฎัชครับ มหาวิทยาลัยทั่วไปก็ได้เหมือนกันถ้าหลักสูตรผ่านการรับรอง และการออกใบอนุญาติก็ออกจากส่วนกลางครับ การได้ใบพิจารณาประสบการณ์ด้วยไม่ใช่อ่านหนังสือมาสอบก็ได้ แบบนี้เราจะได้ครูที่เก่งสอนเป็นได้อย่างไร ทำให้การเรียนครูจึงเป็น 5 ปี (ฝึกงาน 1 ปีเต็มครับ)

เรื่องการกั๊กผมเห็นด้วยนะ เหตุผลคือกันสายงานอื่นมาแย่งงานจากครูเช่น สายมนุษยศาสตร์ ไทย อังกฤษ จีน สังคม สายวิทย์ คณิต เคมี ชีวะ สายศิลปะ ดนตรี นาฏศิลป์  ซึ่งสิ่งเหล่านี้มีหลักสูตรเปิดสายในสายครูอยู่แล้วและคนที่จบมาก็แทบขี่คอกันทำงานอยู่แล้ว ซึ่งมันไม่ยุติธรรมถ้าเปิดให้หมด เพราะต้องย้อนไปดูตอนสมัครเข้าเรียนคุณมีเป้าหมายชีวิตว่าอย่างไร พอไม่ได้อย่างที่หวังก็ไม่แย้งสายอื่น แล้วมาตีโพยตีพาย ว่ากีดกันฉันก็มีความสามารถอย่างนั้น

ถามว่าสายครูเรียนง่ายว่าไหม? คำตอบคือไม่ครับ คือในโครงสร้างหลักสูตร เช่น มนุษยศาสตร์ ไทย กับ ศึกษาศาสตร์ ไทย วิชาเอกที่เรียนไม่ต่างกันเลย แต่ในสายครูจะเพิ่มวิชาชีพครูเข้ามาเท่านั้นเอง (ทั้งความรู้และประสบการณ์) สิ่งนี้ละครับที่คนสายอื่นต้องมาเรียนเพิ่มเพื่อให้ได้ตามมาตรฐานที่จะได้ใบได้
comment23-4:ขอเห็นต่างครับ ไม่เห็นด้วยกับการกั๊ก เพราะมีแต่ทำให้มาตรฐานครูตกลงไป เพราะไม่รู้จักพัฒนาตัวเอง
อีกอย่างอาชีพครู ไม่ใช่วิชาชีพควบคุม ที่จะต้องใช้คนจบเฉพาะทางมาอย่างวิศวกร แพทย์ ทนาย นักบัญชี ฯลฯ

มีเพื่อนเรียนครุศาสตร์อยู่ม.ชื่อดังด้วย.... แต่ถามมัน แทบไม่รู้เรื่องอะไรในเนื้อหาเลย (ดังนั้นขอ assume เลยว่าในคุณภาพคนที่จะมาเป็นครูในอนาคตที่จบจากราชภัฎอาจจะไม่ต่างกันมากหรืออาจจะแย่กว่า)  
ในกรณีครูสายวิทยาศาสตร์ ผมคิดว่าคนจบจากครุศาสตร์ ความรู้แทบจะสู้เด็กสายวิทยาศาสตร์/วิศวะ ไม่ได้เลยครับ
ส่วนถ้าสายภาษา ผมก็เจอคนจบพวกอักษรโดยตรงเก่งเยอะกว่าจบครุอีก 
ไม่เถียงว่าในคณะครุเอง ก็น่าจะมีคนเก่งๆอยู่ แต่พอเทียบสัดส่วนออกมาแล้ว มันเทียบไม่ได้เลยกับคณะที่เปิดสอนสายตรงครับ
ผมมองว่าตรงนี้เป็นการเสียโอกาสของเด็กที่จะได้เรียนกับครูเก่งๆด้วย 

เรื่องการถ่ายทอด ผมมองว่าคนจบครุศาสตร์ก็ไม่ได้ถ่ายทอดเก่งไปกว่าคนไม่ได้จบครูเลยครับ บางทีคนจบครุมาก็ชอบอ้างประเด็นนี้ หรือไม่ก็เรื่องจิตวิทยาของเด็กอีก
ในฐานะที่ผมเคยสอนตั้งแต่เด็กประถมยันมหาลัย ยังไม่เคยมีเด็กบอกผมถ่ายทอดไม่รู้เรื่องครับ หรือมีเด็กคนไหนเข้ากับผมไม่ได้เลย
comment23-5:ขออนุญาตินะคะ ราชภัฏ เขียนแบบนี้ค่ะ
comment23-6:แต่เราคิดต่างนิดนึง คือ ถ้าให้คนสาขาอื่น เช่น วิทยาศาสตร์ที่เค้าเรียนลึกกว่าครุศาสตร์เวลาทำข้อสอบเค้าก็ต้องทำได้มากกว่าสิ แล้วทักษะด้านการถ่ายทอดความรู้ให้เด็กหล่ะ จริงๆ สำหรับเราไม่ได้ต้องการครูระดับเมพเลย  ขอแค่ให้มีความรู้ในสิ่งที่ตัวเองสอน สอนให้เด็กสามารถเข้าใจได้ ไม่น่าเบื่อ แค่นี้เราว่ามันก็ดีแล้ว
comment23-7:อนุญาต  เขียนแบบนี้ ครับ
comment23-8:ขอโทษนะครับขอเล่าเรื่องของผมนิดนึงกับไอ้ระบบเฮงซวยของประเทศไทยนี้ครับ
ผมเรียนครุศาสตร์อุตสาหกรรมบางมดจบรุ่นเรียนต่อเนื่อง2ปีรุ่นสุดท้ายครับเรียนคาบเกี่ยวกับพวกเรียน5ปี
พอเรียนจบมากระทรวงดันไม่รับรอง ไม่ออกใบประกอบวิชาชีพให้ผมบอกว่าต้องไปเรียนวิชาเพิ่มอีก1วิชาที่มหาลัยอื่น
หรือไปเรียนอีกเพิ่มอีก1ปี หรือไปทำงานเกี่ยวกับการสอน1ปี เพื่อที่จะมาขอใบประกอบวิชาชีพ
พวกคุณเชื่อมั๊ยผมไปสมัครงานสอนตามโรงเรียน หรือวิทยาลัยเทคนิคต่างๆไม่มีที่ไหนรับเลยเพราะไม่มีใบประกอบวิชชีพครู
เมื่อไม่รับแล้วจะเอาใบรับรองที่เกี่ยวกับการสอน1ปีมาจากไหนวะ แถมชื่อสาขาที่เรียนก็บอกว่าครุ แต่ดันไม่ได้ใบประกอบวิชาชีพ
คนตั้งใจจะเป็นครูดันไม่ได้เป็นพวกคุณคิดดูสิ ระบบราชการไทยห่วยไหม
comment23-9:ผมว่ามันก็ถูกต้องแล้วนิครับ คนที่มีจุดมุ่งหมายมีความตั้งใจมาตั้งแต่แรกว่าจะเป็นครู เค้าก็เข้าคณะครุศาสตร์ เราก็ให้เครดิตเค้าก่อน เพราะเค้าตั้งใจจะมาเป็นครูจริงๆ เรียนมาโดยตรงทั้งจิตวิทยาการสอน การอยู่กับนักเรียน เค้าเรียนกันห้าปี ก็ถูกแล้วที่เค้าจะได้สิทธิ์สอบบรรจุก่อน...........ทีนี้ประเด็นมันอยู่ที่อาชีพครูเพิ่งประกาศเป็นวิชาชีพชั้นสูง เงินเดือนระดับเจ็ดตันอยู่ที่ประมาณห้าหมื่นถ้าจำไม่ผิด บวกกับสวัสดิการณ์ต่างๆ ยังไม่รวมระดับชำนาญการณ์หรือเชี่ยวชาญพิเศษที่จะได้บวกเงินประจำตำแหน่ง แล้วยังได้ปิดเทอมอีก.......ทีนี้พวกที่เรียนสาขาอื่นมาเกิดอยากเป็นครูขึ้นมา  คือเอากันตรงๆเลยคือไม่รู้จะทำงานไรดีแล้ว เป็นครูดีกว่า มันมั่นคง เช่นเรียนเคมีมาก็ฝันหวานอยากเป็นครูเคมี มันไม่ง่ายน่ะสิครับ เพราะครุศาสตร์สาขาเคมีเค้าก็มี คิดดูว่าคนที่ตั้งใจจะเป็นครูเคมีตั้งแต่แรกเรียนห้าปี กับคนที่จบเคมีมาแล้วมาอย่างเป็นครูทีหลัง เราควรพิจรณาใครก่อน......แต่เค้าก็เปิดโอกาศอยู่น่ะเมื่อก่อน ป.บัณฑิต แต่ตอนนี้ไม่รู้ยังเปิดรึเปล่า แล้วก็มีฝึกสอนด้วย...ถ้าตั้งใจจริงๆก็ต้องทำได้ อย่าไปโทษอย่างอื่นเลยครับ....

     อีกอย่างเรื่องสถาบัน จะราชภัฏมหาลัยเปิดมหาลัยปิดมันไม่เกี่ยวครับ เลิกยึดติดได้แล้วค่านิยมแบบนี้ ไม่ติดม.ดังต้องเรียนราม เรียนราชภัฏ ลองหาข้อมูลดูน่ะครับบุคคลากรทางกฎหมาย ผู้พิพากษาอัยการ ส่วนใหญ่จบจากไหนกัน ไม่ก็ลองดูรายการครูพันธ์ใหม่ ว่าครูเก่งๆที่เค้าได้รางวัลเค้าเรียนกันที่ไหน...ที่สำคัญจริงคือคุณอยากเป็นครูจริงรึเปล่า หรือแค่เห็นว่างานสบาย มั่นคง  ขอโทษถ้าคำถามคำตอบแรงไป แต่ส่วนใหญ่เจอมาแบบนี้.....
comment23-10:มหาวิทยาลัยราชภัฏปัจจุบันนี้ เคยเป็น "วิทยาลัยครู" มาก่อน
อิพวกมอดังๆนะแหละ เพิ่งเปิดใหม่ โดยบุญเก่าเป็นอานิสงค์การมีชื่อเสียง

และอย่ามาทำแอนตี้ คุณจบมัธบมยม คุณไม่ได้เรียนกับครูที่จบราชภัฏเลยหรือ
คือไม่รู้เกี่ยวกับแวดวงนี้ อย่าโบ้ยใบ้มั่วๆนะครับ
comment23-11:เค้าไม่ได้กีดกัน คนที่จบสาขาอื่นหรอกครับ  แต่จะให้ใบอนุญาตกันง่ายๆก็ไม่เป็นธรรมกับคนที่เรียนสาขาคุรุศาสตร์โดยตรงครับ เค้าถึงให้คนที่ไม่ได้จบครู ต้องเรียนเพิ่ม เพื่อขอรับใบอนุญาตเอา หรือสอบให้ผ่านวิชาชีพเอา คนที่เรียนครูเค้าสอบแล้วในรายวิชาเรียนไงครับ ถึงจบแล้วได้ใบอนุญาตเลย  อีกอย่าง เด็กสมัยนี่โง่ เพราะครู หรือเพราะ สังคมที่เปลี่ยนไป ปัญหามันรอบด้านครับ
comment23-12:คห. 23  รู้ไม่จริงอย่าเอามาพูดค่ะ  เรียนครูนะไม่ได้เรียนแต่ในราชภัฏนะคะ  มหาลัยก็มีคณะศึกษาศาสตร์ และถ้าตอนนี้ไม่เรียนครู 5 ปี จบจากสาขาอื่นต้องสอบเทียบโอนมาตรฐาน  เพื่อขอใบอนุญาต  และให้โอกาสไปเรียนวุฒิครูเพิ่มหลังจากบรรจุแล้วก็มี และเร็วๆนี้ยังเห็นประกาศจาก ม.กรุงเทพธนบุรี รับป.บัณฑิตได้อีกอยู่เลยค่ะ 
ปล. จบป.ตรี จากราชภัฏค่ะ  แต่ป.โท ป.เอก เรียนมหาลัย  อยากบอกว่าสอบบรรจุเข้ามาทำงาน ไม่มีเส้นสาย มีความแกร่ง  ความอดทนในการทำงานเพราะตอนเรียนก็เจอคนมีทัศนคติ ดูถูก แบบคุณนี่แหละ  สุดท้ายตอนนี้เป็นหัวหน้างานของหน่วยงานนะ  อย่าวัดคนที่สถาบันค่ะ
comment23-13:23 มั่วมากครับ งงมากว่าคุณประกอบอาชีพอะไร เกี่ยวกับเรื่องการศึกษาส่วนไหนบ้าง ถึงนั่งเทียนเขียนมาได้ขนาดนี้
comment23-14:คนจบราชภัฏส่วนใหญ่เป็น"ข้าราชการครู"เพราะสอบบรรจุได้ครับ ไม่ได้อยู่ๆจะเดินมาสมัครได้เลย แล้วอีกอย่างใบประกอบวิชาชีพต้องได้รับอนุญาตจากส่วนกลางคือ คุรุสภาครับ กรุณาหาข้อมูลอย่ามโนเอาเอง
comment24:ไม่ต้องถึงขนาดนั้น แต่จะสอนระดับประถม มัธยม ขั้นต่ำก็ ป.โท ไปเลย

ตอนเรียนครูมีทุนให้ จบมาบรรจุ ก็สอบวัด เอาไม่โกง คัดเน้นๆจริงๆ แล้วจ่ายให้งามๆก็โอเคนะ

มโนไปงั้นแหละ อิอิ

แต่ก็เข้าใจนะ จารย์หลายๆคนที่สอนผมดีมากๆ สอนจนเกษียร ผมผ่านมาได้เพราะจารย์เหล่านี้ทั้งนั้น แต่บางท่านเงินเดือนกลับน้อยกว่า จบ ป.ตรี สมัยนี้เยอะแยะเลย
comment24-1:กว่าจะจบ ป.โทได้ บางสาขาลากเลือดนะครับ เพื่อนผมเรียน ตรี จบต่อโทเลย เพิ่งจบโทจะ 30 แล้ว 
30 นี้เริ่มหางานยากแล้วนะครับ ยิ่งไม่มีประสบการณ์ จบเลย
แถมจบมาก็ใช้ว่าจะสอนได้ เพราะไม่เคยเรียนครูมา จะให้ทำไง ??
comment25:ปัจจุบันครูระดับอาจารย์สามหลายๆท่านเงินเดือนบวกค่าสอนพิเศษตอนเย็นและเสาร์อาทิตย์ก็รับประมาณนี้
comment26:อาจารย์มหาลัยนี่ก็เกินแสนกันหมดนิครับ

ส่วนครูตามโรงเรียนนี่จะเอาเกินแสนเลยหรอ ได้ครูเก่งๆมาก็จริง แต่ก็ต้องดูศักยภาพเด็กด้วยว่ารับไหวป่าว
comment26-1:.... เงินเดือนเริ่มต้นส่วนใหญ่อยู่ราวๆ 2 หมื่น(พนักงานมหาวิทยาลัย)
ส่วนคนที่เป็นข้าราชการ ก็เหมือนกับข้าราชการอื่นๆ
comment26-2:ไม่จริง อาจารย์ผมที่สอน ม ชื่อดัง มาสิบกว่าปีแล้ว ยังได้ไม่ถึงห้าหมื่นเลย เงินเดือนพอๆกับเมื่อสิบกว่าปีที่แล้วตอนที่ทำงานเอกชนก่อนที่จะตัดสินใจมาเป็น อ.มหาวิทยาลัย โดนที่บ้านแซวบ่อยๆเรื่องนี้
comment26-3:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment26-4:ไม่จริงเลย เพิ่งปรับฐานมาแถวๆสองหมื่นนิดๆเอง เหอๆ
comment26-5:ถ้าเอาฐานก็ประมาณนั้นล่ะครับ แต่ถ้ารวมค่าอื่นๆไปอีก ไม่ถึงแสนก็ลำบากนะครับ เพราะส่วนใหญ่ก็จบ ป.เอก กัน

อย่างที่ผมเห็น สอนปริญญาโทภาคพิเศษ ได้ชั่วโมงละ 3500 ก็ประมาณวันละหมื่นล่ะ
comment26-6:มหาวิทยาลัยเราฐาน อ. อยู่ที่ 37000 บาท ค่ะ
comment26-7:นั่นสอนภาคพิเศษครับ ไม่ใช่ อ. ทุกคนจะมีสอนภาคพิเศษ และไม่ใช่ทุกคณะจะมีภาคพิเศษ
comment26-8:ที่ไหนน้อ เงินเดือนเกินแสน จะไปสมัครบ้าง นี่เงินเดือนรวมทั้งปีสามแสน
comment27:100,000 บาท ผมไปจ้างผู้ที่ประกอบอาชีพตรงๆ ที่มีความก้าวหน้ามาพูดคุย สอนนักเรียน/นักศึกษาแบบแนะแนวดี เพราะภาคสนามสามารถบอกเล่าได้สำคัญกว่า ส่วนอาจารย์ก็จ้างตามปกติ ดูแลในส่วนการให้ความเข้าใจ สอนการเรียนรู้ตรงกับสายอาจารย์ที่จ้าง อังกฤษ คณิตศาสตร์ วิทยาศาสตร์ เรื่องการบ้านผมไม่ให้เน้น ให้อ่านหนังสือสอบตามบท ฝึกสอบย่อยเยอะๆ เพื่อสร้างความจำตอนปลายภาค การศึกษาบางอาชีพมีไม่กี่ประเภทที่ต้องดูแลในความใกล้ชิด เช่น สายวิทยาศาสตร์ที่ต้องแตกแขนงไปหลายสาย สายศิลปะที่ต้องมีอาจารย์ผู้สอน คอยให้คำแนะนำ การให้คะแนนของอาจารย์ผมจะไม่ให้เกิดจากการบ้าน การประเมิณโดยส่วนตัว เพราะจะประเมิณด้วยอารมณ์ส่วนตัว ความพอใจ ความไม่พอใจของตัวเองล้วนๆ เน้นสอบ การออกข้อสอบที่ทำให้นักศึกษาต้องค้นคว้า / เรียนอย่างเดียวเสียเวลา จบมา ก็ต้องหาประสบการณ์เพื่อเป็นลูกน้องฝึกหัด ก่อนจะเป็นหัวหน้าได้ เรียน 4 ปี ทำงาน 1-2 ปี เพื่อเก็บประสบการณ์รอเลื่อนตำแหน่ง ใช้เวลาพัฒนาตนช้ามาก โอกาสของแต่ละคนยิ่งไม่เท่ากันอยู่แล้ว ระบบสังคมยิ่งไม่เอื้ออำนวยอีก

การเลือกสถานศึกษาก็เป็นการลงทุนอย่างหนึ่ง เรียนที่ดีๆ ก็อยากจบมาทำงานจนเกิดกำไร

เรียนที่ปานกลาง ขยันหน่อย ทำงาน+เรียน ไปไกลแน่นอนครับ
comment27-1:คำตอบผมนอกเรื่องไปมาก แต่นั่นคือว่าทำไม การจ้างผู้เชี่ยวชาญโดยตรงมาให้คำแนะนำเรื่อยๆย่อมดีกว่า นักทฤษฎีล้วนๆ ด้วยค่าตัวแสนแพง เหมือนอาหารหยดแค่น้ำปลาอาจได้แค่รสเดียว ปรุงเพิ่มหลายๆอย่าง จะได้กลมกล่อม อร่อย มีคุณภาพ
comment28:จะเงินเดือนเท่าไรสอนดีแค่ไหนผมว่ายังไม่พอการปลูกฝังจิตสำนึกด้วย

ไม่ใช่เจอครูประเภทการเมืองเข้าเส้นงี๋ ปลูกฝังให้เด็กเกลียดกันตั้งแต่ยังเด็ก แย่ๆๆ

ยิ่งครูแก่ๆนะฮึ่ม ตัวดีเลย
comment29:สังคมมันเป็นแบบ demand&supply หากเราไปแทรกแซงระบบ ระบบมันจะพยายามกลับเข้าสู่ภาวะสมดุล  นานๆไปมันก็มาอยู่ที่เดิม  เช่นเราไปกำหนดให้ข้าวตันละหมื่นห้า อยู่ได้ไ่ม่นานหรอก ชาวนาไม่รวยหรอก เดี๋ยวธรรมชาติมันก็กลับมาที่ภาวะสมดุล

ครูก็เช่นกัน หากให้เงินเดือนเป็นแสนเป็นล้าน ซึ่งปัจจุบันก็มีครูที่ได้อย่างนั้นอยู่  แต่ถ้าหมายถึงครูโรงเรียนประชาบาล บ้านนอกละก็  หากเราตั้งเงินเดือนครูสูงไป แล้วอาชีพอื่นล่ะ  อาชีพอื่น(ที่รับราชการในระนาบเดียวกัน)ก็จะมาสอบครูกันมากขึ้น ทำให้หมอ วิศวะ บัญชี นักกฎหมาย หันมาเป็นครูกันหมด แล้วเราจะหาคนเก่งในอาชีพอื่นๆด้ยาก  ทีนี้ไปโครงสร้างสังคมอีก ถ้าครูเงินเดือนแสน คิดว่าผู้พิพากษาเงินเดือนเท่าไหร่ล่ะ  แล้วหมอจะยังยอมอยู่ในระบบราชการเหรอ   ดูอย่างค่าแรงสามร้อยซิ สินค้าก็ขึ้นราคาหมด

เอาว่าให้ราคาน้ำมันลดลงมาสักลิตรละสิบบาทยี่สิบบาทดีกว่า อันนั้นกระชากค่าครองชีพลงได้จริงๆ ทั้งรัฐบาลมาร์คและปูก็เคยหาเสียงว่าจะลด แต่เอาเข้าจริงก็ไม่ได้ลด  รอดูรัฐบาลทหารบ้างว่าจะเป็นอย่างไร
comment29-1:ใช่ครับ มันเป็นเรื่อง Demand Supply งั้นถามว่า Demand ตอนนี้อยู่ระดับไหนล่ะครับ

หากลองคำนวณค่าใช้จ่ายในการศึกษา โดยเฉพาะพวกค่าเรียนพิเศษเข้าไปด้วย Demand ทั้งประเทศถือว่าเยอะเลยทีเดียวนะครับ ส่วนหนึ่งมาจากการแข่งขันในการเข้าศึกษาที่สูง 

แล้วถ้าเราโยกความต้องการ จากค่าเรียนพิเศษ มาเป็น เงินสนับสนุนการศึกษาหลักดู สามารถยกระดับให้สูงขึ้นมากเลยทีเดียว

แต่ปัญหาคือ คุณภาพของครู ในส่วนการศึกษาหลักนั้นมีปัญหา อาจจะเกิดจากหลายๆปัจจัย แต่หนึ่งปัญหากลัก คือการทุรจริต คอรัปชั่น ในวงการการศึกษาเอง ทั้งการทุจริตสอบครู ทรจริตงบประมาณ ครูเส้น เงินใต้โต๊ะ ค่าแป๊ะเจี่ย และอื่นๆ อีกมากมาย

ซึ่งทำให้เงินสนับสนุนครู น้อยลง การแข่งขันของคุณภาพครูน้อยลง การศึกษาแย่ลง เงินก็น้อยลงไปอีก วนลูปกันไปเรื่อยๆ
comment30:ครู ในปัจจุบัน มีความตั้งใจ มีคุณภาพ เยอะนะคะ
แต่ปัญหาการพัฒนาของเด็ก ที่ครู กลืนไม่เข้าคายไม่ออก 
ส่วนหนึ่งเกิดมาจาก  งานนโยบายค่ะ...
โดยเฉพาะครูของ รร.รัฐบาล
งานนโยบายเยอะมาก ประเมินโรงเรียนบ่อยมาก  อบรมบ่อยมาก
                        สอนนน้อยมาก
โครงการต่างๆเพื่อพัฒนาเด็ก พัฒนาครู  ประเมินเพื่อคุณภาพด้านต่างๆ
  สร้างภาพกันทั้งนั้น  อบรมงบประมาณมากมาย เอามาใช้จริงบางส่วน
    จากใจครูคนหนึ่งเลยนะคะ ขอเวลาอยู่กับเด็ก ได้สอนจริงๆเถอะ
  ประถม 1พื้นฐานสำคัญ ไทย คณิต พื้นฐานอังกฤษ ให้คล่องก่อนได้ไหม
เด็กเรียนวิทย์ ประวัติศาสตร์ สังคม พระพุทธ สุขศึกษา บลาๆๆๆๆ แต่อ่านไม่ออก
คุณเชื่อไหม  เด็ก อ่านหนังสือไม่ออกจนป5-ป6 ก็ยังมี  ม2ทีองสูตรคูณไม่ได้ยังมี
  อ้อ   ประสบการณ์จากโรงเรียน รัฐบาล นะคะ 
คิดว่าเอกชน ครูมีงานหน้าหลักหน้าเดียวคืองานสอน เด็กเลยไม่ได้อ่อนแบบที่เราเจอ
comment30-1:เห้นด้วย งานประเมินคุณภาพ ที่เป็นเอกสารนะ
แย่งเวลามาก
comment30-2:จากใจนักเรียนโรงเรียนรัฐ
ครูสอนน้อยจริงๆ ค่ะ สัปดาห์นึงเจอไม่กี่ครั้ง
ส่วนมากครูไปอบรม ทำเอกสารบ่อยมาก
แต่ครูบางคนไม่สอนเพราะทำแต่เรื่องเลื่อนขั้นก็มี
comment30-3:อบรมนี่ก็เกลือเกน ปิดเทอมไม่อบนะ แต่พอเปิดเทอมล่ะเรียกไปอบ

อบทีครูเกือบหมดโรงเรียน - -
comment30-4:เป็นแบบนี้จริงๆค่ะ 
อบรมนั่น อบรมนี่ พัฒานาศักยภาพครู ประเมินผลอะไรต่อมิอะไรบ้างไม่รู้  มีแต่ทฤษฎีสวยหรู

ขอเวลาให้ได้ทุ่มเทการสอนบ้างเถอะ!
จากใจคนแม่เป็นครู ตัวเองก็กำลังจะเป็น
comment31:ครูเอกชน บางแห่ง   รับ แค่  6000  แต่เซ็นรับ   15000  
ไม่งั้น  ตกงาน

ส่วนมาก  100 %   จบจาก  มอกระเทย
comment31-1:ม.กระเทย เป็นแบบไหนหรอครับ 55 อยากรู้
comment31-2:อยากรู้ด้วย มอกระเทย คืออะไร
comment32:เงินเดือนอาจารย์มหาวิทยาลัยทำจนเกษียณยังไม่ถึงเลย
comment33:ถ้ายังมีนโยบายโลกสวย ไม่ให้เด็กตกซ้ำชั้น ก็แค่นั้น
comment33-1:เด็กจะไม่ตกซ้ำชั้นเลย ถ้าเราเลิกใช้มาตรฐานเดียววัดคนทุกคน
comment34:ถ้าคำนวนตามเงินเฟ้อ ซักวันหนึ่งมันก็เป็นไปได้ครับ
comment35:คิดถึงสิงคโปร์   เค้าก็ใช้ระบบนี้แหละค่ะ  


ให้ความสำคัญกับการศึกษา  คัดหัวกะทิมาเป็นครู   แล้วก็มีสอนวิธีการสอน  เทคนิคการสอนหนังสือก่อนจะไปเป็นครูจริงๆ
comment36:พอมีข่าวว่าเงินเดือนครูขึ้นปุ๊บ ของแพงทันที โดยที่เงินยังไม่ทันเข้าด้วยซ้ำ แค่มีข่าวเฉยๆ - -!!!a ผมว่าหน่วยงานที่ควรเร่งปรับปรุงคือ หน่วยงานที่ช่วยคุ้มครองผู้บริโภคมากกว่า ไม่เคยคุ้มครองอะไรได้เลย ใครอยากขึ้นราคาก็ขึ้น
comment37:ครูควรจะได้เงินเดือนเริ่มต้น หนึ่งแสนบาท
สอนเด็กต้องไม่เกินวันละสองชั่วโมง
บ้านประจำตำแหน่ง 1 หลัง
รถยนต์ประจำคำแหน่ง 1 คัน
โทรศัพท์และอินเตอร์เนตฟรี
คนรับใช้ประจำตำแหน่ง 1 คน
งดการเก็บภาษีเงินได้
บุคคลในครอบครัวได้รับการดูแลรักษาฟรีทั้งหมด
มีบำนาญบำเหน็จ
comment38:ครูทุกคนต้องจบปริญญาเอก
comment39:ไม่ต้องกำหนดเงินเดือนขนาดนั้นหรอกค่ะ

ครูเดี๋ยวนี้แจกนามบัตรให้เด็กในห้องเรียน ด้วยเหตุผลว่า "เธอทำงานช้านะ ไปเรียนพิเศษกับครูตอนเย็น จะได้ทำได้ไวขึ้น" (ลูกชายดิฉันโดนมาสด ๆ ร้อน ๆ) 

ใน ชม.เรียน ไม่สอนมาก สอนพอสังเขป อยากเข้าใจมากกว่านี้ เธอไปเรียนพิเศษกับครูตอนเย็น

จรรยาบรรณไม่ต้องเอ่ยถึงค่ะ..... ดิฉันสอนลูกให้เป็นตัวของตัวเอง เจอครูแบบนี้เครียดแทน
comment40:เกรงว่าจะเป็นการเพิ่มแรงกดดันในอาชีพครูมากไป หรือไม่ครับ และมันจะเป็นการปลูกฝังค่านิยมที่ผิดๆ หรือไม่ครับ เอาเงินแสนจ้างครู ไปพัฒนาระบบการศึกษาให้ดีขึ้น จะดีกว่า หรือไม่ครับ

แต่ถ้าจะตอบให้ตรงคำถาม ผมว่าครูคนนั้นต้องเป็นผู้อุทิศตนมากๆ และทำงานใน 3 จังหวัดชายแดนใต้ ไม่ต้องเงินเดือนแสนก็ได้ แต่ค่าคุ้มครอง และชีวิตความเป็นอยู่ เอาให้ดี ให้ปลอดภัย
comment41:ประเทศไทยที่เดียวในอาเซียน ที่เด็กเรียนพิเศษกันตั้งแต่ อนุบาลยัน มัธยมปลาย ให้มันได้ยังงี้สิ ประเทศที่อื่น เช่นอเมริกา  เรียนพิเศษมีน้อยมาก
จีน เวียดนามจะเรียนกันทีนู่น ชั้นประถมต้นยันมัธยมปลาย ค่อยเรียนกันรู้เรื่องหน่อย  อนุบาลมุมานะเรียนพิเศษ จ่ายเงินเพิ่ม ปิดเทอมก็ต้องไปเรียน
เออถ้าเป็นแนวพวก กีฬา ศิลปะ วิศวะกรรมหม้อแกง ก็ว่าไปอย่าง แต่ถ้าเรียนพวกวิชาการ เลข คณิตศาสตร์ อังกฤษ จะเรียนไปทำซากอะไรหนอ 
ทั้งๆที่ตอนโต ประถม นี่ สามารถเรียนรู้ได้เร็วกว่า อนุบาลเยอะ
comment41-1:จริงค่ะ เราเองเห็นเด็กสมัยนี้เรียนพิเศษกันแล้วอยากจะเป็นลม
comment41-2:ที่เด็กไทยต้องเรียนพิเศษเยอะกว่าประเทศอื่น มันเกิดจากอะไรคะ ระบบการศึกษารึเปล่าที่ผลักดันให้เป็นอย่างนี้
เด็กเล็ก ๆ อนุบาล - ประถม คนที่ตื่นตัวกับระบบการศึกษาคงไม่ใช่ใครอื่น พ่อแม่ของเขานั่นแหละค่ะ
อยากให้ได้ดี อยากให้ลูกเก่งกว่าคนอื่นก็เลยส่งลูกไปเรียนพิเศษเพิ่มเติม
ถามว่าผิดมั้ย ไม่ผิดหรอกค่ะ ใคร ๆ ก็อยากให้ลูกเป็นคนเก่ง จะไปว่าเขาก็ไม่ใช่
แล้วเด็กจะทำอะไรได้นอกจากเรียนตามใจพ่อแม่ เป็นในสิ่งที่พวกท่านคาดหวัง อยากให้เป็น
ส่วนเด็กมัธยมก็ต้องตื่นตัว ผลักดันตัวเองให้เข้ามหาวิทยาลัยได้ ต้องเรียนเพื่อให้ตามทันข้อสอบที่คนออกไม่ใช่ครูผู้สอน
สิ่งที่เด็กใช้สอบเข้ามหาลัยทุกวันนี้ต่างกับที่ได้เรียนในห้องเรียนค่อนข้างมาก เพราะแบบนี้ไงคะถึงต้องไปเรียนพิเศษ ถ้าไม่เรียนก็กลัวจะสอบไม่ได้ กลัวจะตามใครเขาไม่ทันไงล่ะ
comment42:อย่าเลย แค่นี้อัตราเงินเดือนครูก็เกินหน้าข้าราชการอื่นๆ ไปเยอะอยู่ แต่ภาระงาน.....

แต่ถ้าจากเงินเดือนครูตามความรู้ความสามารถและภาระงานผมเห็นด้วย
แต่ความรู้ความสามารถ ให้องค์กรกลาง จัดสอบ Teacher Net ดีไหมนะ
ลองเอาครูมาวัดบ้างดีไหม ใครสอบไม่ผ่าน ก็เป็นครูต่อไม่ได้ หรือต้องไปพัฒนาใหม่..
comment43:การขึ้นเงินเดือนไม่ได้เพิ่มประสิทธิภาพให้ครูหรอกค่ะ  และไม่ได้เป็นกรแก้ปัญหาด้วย
ปัญหาการศึกษาไม่ได้อยู่ที่ตัวครูเท่านั้น  แต่อยู่ที่ค่านิยมของคน  นโยบายและรูปแบบการศึกษามากกว่า
(แค่ครูฝึกสอนนิ)
comment44:กลัวค่าเทอมจะเป็นล้านน่ะซิ
comment45:สนับสนุนอย่างแรง

1. เด็กเก่งๆๆเริ่มเข้ามาเรียนเพื่อเป็นครูมากขึ้น
2. คณะแพทย์จะไม่ใช่คณะยอดฮิตของเด็กเก่งแต่เพียงผู้เดียว
3. เด็กไทยมีการศึกษาที่ดีขึ้นเพราะจากบุคคลากรที่ดีขึ้น

แต่ทั้งนี้ทั้งนั้น ควรผ่าตัดรักษาโรค ระบบการศึกษาไทยก่อน
ถ้าทำไม่ได้เราว่าไปก๊อปแถวสแกนดิเวเนียนไรมาเลยก็ได้
เค้าไม่ได้เรียนเยอะเลย เด้กไทยเรียนเยอะ แต่คุณภาพแย่มาก
comment46:ถามว่าครูอยากได้เงินเดือนสูง ๆ หรือไม่ บอกได้เลยว่า อยากได้มาก 
ครูที่เป็น ๆ กันอยู่ก็เชื่อว่าเกิน 95 % เก่งทุกคน แต่ที่ครูอยากได้มากกว่า 
คือ เอาเวลาของครูกลับคืนมาดีกว่า เลิกประเมินมาก ๆ ซักทีเลือกเอาเฉพาะ
ที่สำคัญซักอย่างก็พอ ครูจะได้มีเวลา เตรียมการสอน ทำสื่อประกอบการเรียนการสอน
แก้ปัญหาเด็กเรียนไม่เข้าใจ  เอาคนมาทำงานธุรการเพิ่มด้วยก็ดีเพราะครูนอกจากสอนแล้ว
ยังเป็นเจ้าหน้าที่ธุรการทำโน้น นี่ นั่นด้วย
ปล. ครูสายอาชีพ สอนพิเศษน้อยมากส่วนใหญ่ (เท่าที่เจอ) คือนัดมาสอนเสริม
ไม่เสียตัง
comment47:ให้ไปดู พรบ. วิชาชีพครู
และจรรยาบรรณวิชาชีพครับ
comment48:เราเคยสอยมหาวิทยาลัยของรัฐ เงินเดือนน้อยกว่าสอนมัธยมในเอกชนอีก
ยิ่งช่วงแรก กว่าเงินจะออกนี่ รอไปเลย 3 เดือน
ประมาณว่าไม่รวยมาสอนไม่ได้นะเนี่ย 555+

ทนสอนได้ 2 ปี  กลับมาสอนเด็กมัธยมต่อดีกว่า
มันสนุกกว่ากันเยอะมาก ทั้งนักเรียน ทั้งวิธีการสอน ทั้งการใช้ชีวิต

ถ้าเงินเดือนครูเป็นแสน มันก็ดีค่ะ จะดึงดูดคนเก่ง ๆ เข้ามาเป็นครูได้มากเลย
แล้วก็ต้องมีการสอบวัดระดับกันบ่อย ๆ หน่อย ความรู้จะได้ไม่ตก
ครูบางท่านความรู้ ฟรีซมาตั้งแต่เรียนจบ ผ่านมาเป็น 10 ปี ก็ยังสอนความรู้เดิม ๆ อีก ...อันนี้น่าเบื่อมาก

แต่เงินมาก เงินน้อยยังไง เราก็ชอบเป็นครูอยู่ดี
เคยออกไปทำงานเอกชนอยู่ 3 ปี ยังกลับมาเป็นครู
มันเป็นความสนุกอันลึกล้ำ ที่คนไม่เคยเป็นจะนึกไม่ออก 55+
comment49:ฝันที่ไม่มีทางเป็นจริงเลยนะครับ นั่น ถ้าจะแก้ปัญหาการศึกษา ควรแก้ที่ นโยบาย กับ ระบบ ครับ 

ยกเลิกการประเมิน ต่าง ๆ ออกไปก่อน หรือไม่ก็หาวิธีใหม่ 

สมศ.นี่ ควรยกเลิกอย่างเร่งด่วนเลยครับ ทุกคนก็รู้ ทุกโรงเรียนก็รู้ ว่ามันไม่เกิดประโยชน์เลยจริง ๆ แถมเบียดบังการเรียนการสอนอย่างยิ่งยวด
comment50:ไม่ได้ดูถูกอาชีพครูนะ แต่วัฒนะธรรม ข้าราชการไทย เช้าชามเย็นชาม ไม่เน้นผลงาน เน้นเงินที่เข้ากระเป๋าครับ
comment50-1:เว้นแม่เราไว้คนนะ ตั้งแต่เล็กจนโต เราเห็นแม่สอนหนังสือหนักมาก อยู่โรงเรียนมากกว่าบ้านตัวเองอีก ผลงานก็เยอะ ทำหามรุ่งหามค่ำ
กว่าจะได้ขั้น เลือดตาแทบกระเด็น แล้วเป็นครู ไม่ได้แค่สักแต่สอนเด็กอย่างเดียว งานอื่นในโรงเรียนก็ต้องทำ ผ.อ ใช้ให้ทำอะไร ก็ต้องทำ บางทีก็ใช้แต่แม่เรา เพราะทำงานดี ไม่เกี่ยง จนตอนนี้ ก็ยังทำเหมือนเดิม เด็กห้องอื่นไม่กลับบ้าน แม่เราก็ต้องไปช่วยตามหา เด็กกลับบ้านไม่ได้ ก็ไปส่ง สารพัดอ่ะ เราว่าครูดีๆ ที่มีใจรักในการเป็นครูยังมีอยู่เยอะนะ อ้อ เงินเดือนก็น้อย ถึงบ้านเราจะมีรถ 2 คัน แต่ก็เก่าแล้ว ของแม่ยังผ่อนไม่หมด ส่วนของเรามือ 2 ประหยัดกันไป
comment50-2:ครูเหมือนกันค่ะ...กำลังจะเป็นแบบนี้เหมือนกัน..ถ้าไม่รักเด็ก  รักในอาชีพครู  ทำไม่ได้หรอก เรื่องเงินเดือน วิทยฐานะเรื่องรอง...
comment51:ผลดีคือ การศึกษาไทยจะดีขึ้นแน่นอน ส่วนข้อเสียคือ อาชีพอื่น จะออกมาโวยวาย เพราะ
ไม่ได้อย่างเขาบ้าง

เมืองที่การศึกษาดีๆ เด็กนักเรียนห้องหนึ่งประมาณ ๒๐ คนเท่านั้นครับ พร้อมครูสองสามคน
ขึ้นในชั้นเรียนต่อการสอนตลอดเวลาครับ พร้อมกับค่าตัวครูต่อเดือนราวๆ ๑ แสนนั่นแหละครับ

ส่วนบ้านเรา เด็กนักเรียนชั้นหนึ่ง ๕๐ คน หรือน้อยกว่านั้นนิดหน่อย ครู ๑ คน กับเงินเดือน
ที่รัฐพยายามหาให้ที่ ๑๕,๐๐๐ บาทครับ

ไม่ต้องตกใจที่การศึกษาบ้านเราเป็นอย่างที่เห็น ให้เงินน้อยกว่า และ รับผิดชอบเด็กมากกว่า
เอาดีไม่ได้หรอกครับ คนเหมือนกัน ไม่ใช่เทวดา
comment52:อย่าเยอะขนาดนั้นเลยคะ ทุกวันนี้เงินเดือนครูก็เยอะเกินหน้าที่ครูแล้ว บางคนทำหน้าที่ครูไม่คุ้มกับเงินเดือนด้วยซ้ำ อย่าคิดว่าครูเงินเดือยน้อยนะคะ ถ้ารวมค่าตำแหน่ง สวัสดิการ เงินคุมสอบ โอ้ยก็มหาศาลแล้ว อาเราเป็นครูประถมบ้านนอกยังได้เดือนละ 30000 กว่าๆ ถ้าเยอะกว่านี้กลัวว่าคนจะอยากมาเป็นแต่ครู อาจจะกลายเป็นครูเยอะแต่ไม่มีประสิทธิภาพ การศึกษาจะยิ่งไม่พัฒนาอีกด้วย
comment52-1:ทำกี่ปีเขาถึงจะได้คะสามหมื่นที่ว่า
เริ่มต้นไม่กี่พัน ทำมาจะสี่สิบปี ได้สามหมื่นก็ไม่แปลก
กว่าจะได้ตำแหน่ง วิทยฐานะ ก็เลือดตาแทบกระเด็นเหมือนกัน
แล้วรู้ไหมว่า กว่าจะได้สอนแต่ละครั้งต้องเตรียมตัวยังไง
แค่สามหมื่นนี่ มันคุ้มใช่ไหมที่ต้องโดนพ่อแม่ผู้ปกครองต่อว่า
ดูแลลูกหลานคนอื่นไม่ให้เลวไปกว่าเดิม 
เรียนม่ดี เกรดไม่สวยก็โทษครู ทั้งๆที่พ่อแม่มันไม่เอาใจใส่เอง
ลองมาเป็นครูดูสิ 
คิดว่าคนที่มาจากที่ต่างๆกันเนี่ย 
พฤติกรรมมันเหมือนกันหมดรึไง
comment53:ปฏิรูปการศึกษา........สิจ๊ะ
comment54:จะโกรธเราไหม เราว่าลองรื้อหลักสูตรการศึกษาดูก่อน  แล้วระบบคัดกรองครูจะมาเอง
บางครูที่เรียนจบมา ก็คงมีความรู้พอตัวที่สอนอยู่แล้ว แต่อยู่ที่ว่าจะสอนได้ในระดับไหน  ประถม อนุบาลหรือ มัธยม 
และครูบางคนที่ตำแหน่งใหญ่ๆ แทบจะไม่สอนเด็กเลยด้วย อาศัยตำแหน่งพาเด็กไปแข่งนู่นนี่นั่น
พอจะประเมินเลื่อนซีก็ค่อยมาทำเอกสารวิชาการ  สุดท้ายได้เลื่อนขั้นเพิ่มขึ้นๆ  
แต่พอถึงวิชา  ก็ในเด็กไปค้น google ทำเล่มรายงานมาส่ง แล้วจะให้เด็กเอาความรู้จากไหนมาสอบ
บางทีนะให้หัวข้อเด็กอ่ะไปทำ เพาเวอร์พอยมารายงานหน้าชั้นอาทิตล่ะบทนะ
ครูไม่ต้องสอนกว่าจะรายงานหมดทุกกลุ่ม แถมเอาเพาเวอร์พอยเด็กไปใช้ต่ออีก
ควรรื้อหลักสูตรใหม่มาไม่ใช่อัดแน่นจนครูสอนไม่ทันบอกอ่านเองนะ ครูออกเท่านี้ถึงเท่านี้ๆ
comment55:ผมว่า ระบบการศึกษาไทย มีปัญหากว่า บุคคลากรอีกนะครับ
บุคลากร สามารถพัฒนาฝึกฝนกันได้ แต่ถ้านโยบาย กับระบบการศึกษาไทย ยังเป็นแบบทุกวันนี้ 
ยังไง ครูก็ต้องหารายได้จากการสอนพิเศษเพิ่มอยู่ดีครับ ไม่ว่าครูจะมีเงินเดือนหลักแสนหรือไม่ก็ตาม
comment56:จริงค่ะ ถ้าค่าตอบแทนสูง คนเก่งๆก็อยากจะมาเป็นครูกัน 
อยากให้มีการคัดครูที่เข้มงวด พวกงูๆปลาๆนี่ไม่เอา
เพื่อนเราบางคนนี่คือเรียนอ่อนเลยนะ แต่ตอนนี้เป็นครูสอน ม.ปลาย
สอนมาผิดๆถูกๆ โดยเฉพาะวิชาภาษาอังกฤษ
มันทำให้เราไม่เชื่อถือในระบบการศึกษาไทย 
ถ้าเรามีลูก เราคงต้องสอนลูกเองเยอะๆ เราไม่มั่นใจในตัวครูและระบบ
comment56-1:เห็นด้วยครับ ขนาดเล่าประวัติศาสตร์ ยังเล่าไม่ถูกเลยครับว่ายุคไหนก่อนยุคไหนหลัง เซ็งกับครูสมัยนี้จริงๆ ผมว่านะเงินเดือนครูเดี๋นวนี้เยอะนะครับ แต่ว่าอยู่อย่างฟุ้งเฟ้อเลยไม่พอ
comment57:ผมคิดว่า สิ่งที่นักเรียนต้องการ คือ ได้เรียนกับ ครู ที่ไม่มีหนี้สิน ครับ

จะเป็นไปได้มั้ยนะ
comment57-1:คงยากมากค่ะ เดี๋ยวก็บ้าน เดี๋ยวก็รถ เดี๋ยวก็ลูก - -"
comment58:เหมือนเดิม  ถ้ายังไม่เอาครูเก่าออก
comment59:ครูไม่ได้เป็นอาชีพเดียวที่สร้างชาติได้........... อาชีพอื่นเขาลำบากลำบนกว่าเยอะแยะ เอะอะอะไรก็อ้างแต่งานหนักทำเพื่อชาติ หนี้สินเยอะ บางคนทุ่มเทจริงยอมรับ แต่ก็อีกเยอะอยู่แบบกาฝากสังคมเรียกร้องแต่จะเอาอย่างเดียว ได้ตำแหน่งใหญ่โต ทำอาจารย์ 3 จ้างหมดไปเท่าไหร่ ได้มาเด็กนักเรียนได้ไร ได้ครู.....มาเพิ่มอีกคน
comment60:อาจาร์ลิลลี่ อาจารย์ปิง เงินเดือนมากกว่าแสนอีกครับ
comment60-1:มีสวัสดิการอะไรไหม?
comment61:เงินเดือนมันสำคัญกว่าคุณค่าความเป็นครูหรอครับ
อยากได้แต่ไม่พัฒนามันก็ไม่สมควรจะได้หรอกนะครับ
comment62:ถ้าครูได้ทำหน้าที่ครูเต็มที่ ได้แสนนึงมันก็คงคุ้ม

แต่การที่เด็กจะเก่งได้ ไม่ใช่เพราะครูเก่ง มันอยู่ที่ตัวเด็ก และครอบครัว ที่จะใส่ใจการศึกษาเด็กด้วย เด็กเป็นมนุษย์ที่มีความแตกต่างหลายหลาย ต่างคนต่างที่มาค่ะ เคยป็นครูสอนพิเศษอยู่หลายปี เด็กที่เก่งมักมาจากครอบครัวที่สนันสนุนค่ะ ไม่ใช่เรื่องเงินอย่างเดียวนะคะ แต่เป็นเรื่องเวลา

และจากประสบการณ์ สอนในโรงเรียนเอกชนอยู่พักนึง เป็นช่วงที่เครียดค่ะ จบสาขาเอกอังกฤษ โทญี่ปุ่น แต่ไม่มีป.ครู ไปเรียนต่อปีที่เปิดปีสุดท้ายไม่ทัน เค้าให้เราสอนเด็กประถม แล้วเราก็พบปัญหาที่แก้ยากมากคือ ป.6 มี 2 ห้องห้องละ 30 กว่าคน มีคนที่ท่องA-Z ไม่ได้มากกว่า 10 คนรวมอยู่ในห้องเดียว ที่น่าทึ่งไปกว่านั้น ก-ฮ ก็เขียนไม่ได้ ส่วนที่เหลือง่อนแง่นมากค่ะ ตอนมาสอนใหม่ๆก็สงสัยว่าเวลาเราสอนทำไมเค้าไม่ฟัง ทำไมเล่นกัน ต้นเหตุคือ เค้าไม่รู้เรื่องแม้กระทั่ง ก-ฮ A-Z เราไปสอนใหม่ไม่รู้จะทำยังไงเลยค่ะ แผนสอนเขียนส่งไปให้ดูดีตามหลักสูตร แต่เวลาสอนนี้โอโห้ เอาของเด็กอนุบาลมาสอนเลยค่ะ เครียดมากทำไมเค้าปล่อยเด็กขึ้นชั้นมาทั้งที่เป็นแบบนี้ คาดว่าถ้าไม่ปล่อยเลื่อนชั้นหรือปล่อยเกรดต่ำ จะแสดงถึงความไม่เอาไหนของผู้สอน มีผลต่อตัวครู เลยให้เกรดดีๆ แล้วปล่อยเลื่อนชั้นมาได้ยัน ป.6


นอกจากงานสอนแล้วยังต้องเขียนรายงาน ส่ง ผอ.เจ้าของโรงเรียน พร้อมกับคุณครูคนอื่นๆทุกอาทิตย์ งานเอาใจผอ.นี่สำคัญไม่แพ้งานสอน สำหรับครูเก่าๆ วันหยุดเสาร์อาทิตย์ ยังต้องมีเวรมาเฝ้าโรงเรียน แถมยังมีเวรมานอนเฝ้าโรงเรียนทุกเดือนไม่มีข้อแม้ไม่ว่าจะชายหรือหญิง บางท่านแย่หน่อย โดนผอ.เรียกมาเก็บอึหมาที่ ผอ. เลี้ยงไว้   เป็นครูแล้วเป็นได้ทุกอย่างจริงๆค่ะ อยู่ได้ไม่กี่เดือนก็ออกค่ะ เนื่องจากเรื่องสอนด้วย แล้วก็เรื่องเคว้างคว้างเรื่องต่อป.ครูไม่ได้เนื่องจากปิดไปด้วย เลยออกมาทำอย่างอื่นค่ะ แล้วก็สอนพิเศษเสาร์อาทิตย์เอาคะ 

จากประสบการณ์ที่พบมากับตัว ทำให้เรามีทัศนะคติต่อระบบการศึกษาแย่ไปเลยค่ะ ครูก็ห่วงแต่เลียขาผอ. เขียนแผนการสอนสวยหรู เขียนผลงานดีเลิศ เพื่อที่จะอัพตัวเอง แต่เด็กออกมา ก-ฮ ป6. แล้วยังเขียนไม่ได้ ถ้าหากมันยังเป็นแบบนี้ แบบที่ดิฉันพบเจอมาจ้าง10000ก็แพงค่ะ
comment62-1:ถูกต้องที่สุดค่ะ เรื่องคุณภาพเด็กมาจากครอบครัวและโรงเรียน
ปล. ผอ.นี่ สุดๆไปเลย
comment63:ไม่ควรลืม ว่า ทุก ๆ คน ที่มีวันนี้ได้ ก็เพราะ เล่าเรียนจาก ครู
comment63-1:ความคิดนี้เป็นความคิดที่ดีนะคะ แต่เราขอเห็นต่างเพราะครูทุกคนไม่ได้ดีเท่ากัน เราเคยเจอประสบการณ์ไม่ดี เพราะเขาถือคติ ครูคือผู้มีพระคุณมาข่มเด็ก มีวันนี้ได้เพราะเล่าเรียกจากครู เพราะครูมีหน้าที่สอนไงคะ ครูคืออาชีพค่ะ ขอโทษด้วยนะคะ ครูดีๆก็มีมากมาย แต่เวลาเห็นความคิดคติแบบนี้ทีไรอดแย้งไม่ได้ค่ะ
comment64:ถ้าบรรดาครู ไม่เลิกค่านิยม รถยนต์ใหม่ โทรศัพท์ใหม่ กระเป๋าใหม่ รองเท้าใหม่ 
และอื่นๆอีกมากมายที่เอามาอวดกันในโรงเรียน โดยเฉพาะโรงเรียนใหญ่ๆในตัวเมือง แต่ละจังหวัด 
ถึงได้เงินเดือนเป็นแสนบาท ก็ไม่พอใช้หรอกครับ
พวกอาจารย์ 3 ทั้งหลายแหล่ เงินเดือน 6 หมื่น UP แต่ขอโทษเถอะ 
หัก ออมทรัพย์ครู/ชพค./กบข./ฌสอ./ออมสิน และประกันอีกมากมายที่พ่วงกับพวกเงินกู้เหล่านี้
สุดท้าย เงินคงเหลือไม่ถึง 1พันบาทต่อเดือน

เฮ้อ!!! เห็นแล้วอนาถใจครับ
comment64-1:ไอ้ค่านิยมแบบที่ว่ามามันก็ไม่ได้มีแต่อาชีพครูนิครับ มันมีทุกอาชีพนั่นล่ะ แล้วครูก็ไม่ใช่จะเป็นแบบที่คุณว่าทุกคนด้วยครับ มันก็คงมีบ้างแบบที่คุณว่ามา แต่ไม่ทั้งหมดหรอก อย่าเหมารวมเลยครับ
comment64-2:อาชีพครูก็อยากได้ อยากมีเหมือนอาชีพอื่นๆ
จะให้ครูทนขับรถเก่าๆ ควันดำๆ โทรศัพท์จอเหลือง กินข้าวมื้อละ 20 บาทงี้หรอ
แล้วที่ว่าระดับ 3 นั่น คุณรู้ต้องใช้เวลากี่ปีกว่าจะได้ เวลาก็ควรจะใช้หนี้ที่เคยก่อ 55555
comment65:งั้นฝันว่ามนุษย์ไปอยู่บนดาวนาเม๊ก ด้วยเลยซิครับ 
ครู แสนนึง อืม................
comment66:เงินเดือนสูง ไม่ได้หมายความว่างานสอนจะดีเสมอไป

ระดับนี้ ก็เป็นผู้ชำนาญการพิเศษ หรือศาสตราจารย์ งานสอนคงไม่ต้องทำแล้วกระมัง ? คงคิดทำอะไรแปลกๆ เช่นสอบ U net เป็นต้น

แล้วก็ค่าเล่าเรียนพิเศษก็สูงขึ้น เด็กมัวแต่ไปเรียนพิเศษกันหมด จนหลักสูตรปกติไม่มีใครสนใจเรียนกัน

ตอนสอบเข้าเป็นครู คงจะมีการทุจริตหลายเท่า เพราะเงินเดือนสูงล่อใจนี่แหละ
comment67:สนับสนุนเต็มที่เลย เอาแบบไม่เพ้อเจ้อนะ เริ่มที่ 3 หมื่น ก้อได้
เราจะได้คนเก่ง อยากมาเป็นครู ต่อยอดความเจริญประเทศซะที
เมืองไทยจะพัฒนาอย่างก้าวกระโดดเลย
คนที่มาเป็นครูก้อจะแข่งขันกันอย่างสูงมากที่จะมาเป็นครู
ขอแต่อย่าให้มีการโกงการสอบได้เชียว
comment68:ตอนนี้ ครู รร อินเตอร์ในเมืองไทย ​ก็เงินเดือน หลักแสน อยู่แล้วนี่ครับ
คุณสมบัติ ต้องเป็น Native มีวุฒิ มี ปสก
comment69:สิ่งที่จะเกิดขึ้นอย่างแน่นอนคือ ค่าทุจริตสอบครูจะสูงขึ้นเป็น 10 เท่าตัว

เงินเดือนครูปัจจุบัน ยังมีข่าวยัดเงินกันเป็นแสน ถ้าเงินเดือนแสนสงสัยต้องยัดกันหลายล้าน
comment70:ดีไม่ดีไม่รุ้ รู้แต่คนเรียนเก่งๆ ไม่อ่านเอง ก็ไปเรียนพิเศษ
comment71:องค์กรอิสระเราก็เงินเดือนเกินแสนทั้งนั้น ดูเอาเป็นตัวอย่างได้นี่ ว่าเงินเดือนเยอะแล้วดีอย่างไร
comment72:เห็นด้วยนะครับที่จะให้เงินเดือนครูสูงๆ ไม่ต้องถึงแสนก็ได้ ขั้นต่ำเริ่มต้น 20000 ก็พอ ทั้งนี้ก็เพื่อสร้างแรงจูงใจให้เด็กอยากเป็นครูมากขึ้น เด็กเก่งๆ ก็จะมีทางเลือกนอกจาก สายแพทย์ ที่ได้เงินเยอะๆ อีกอาชีพหนึ่ง  

แล้วก็นโนบายการศึกษาควรปรับเปลี่ยนให้ครูมีเวลาอยู่กับเด็กมากขึ้น ไม่ใช่มัวแต่อบรม ประเมิน อะไรต่อมิอะไรเยอะแยะไปหมด  สงสารทั้งครูทั้งเด็กที่ต้องแบกภาระหนักๆ เพราะนโยบายการศึกษาไทย
comment73:เห็นแท็กเรื่องลึกลับเลยจะเล่าเรื่องลึกลับให้ฟัง

สมัยนี้เปลี่ยนไปแล้วนะ คนแย่งกันเป็นครู เพราะเป็นงานมั่นคง สวัสดิการเพียบ
เด็ก ม.6 แย่งกันสอบครู 5 ปี ส่วนใครที่จบ ป.ตรี แต่ไม่มีใบประกอบก็ไปสอบ 9 มาตรฐานแล้วขอฝึกงาน 1 ปี ทำเรื่องยื่นขอใบประกอบวิชาชีพ ตอนนี้บัณฑิตที่มีใบประกอบวิชาชีพไม่ใช่น้อยๆ แต่คนที่จะสอบบรรจุเป็นครูได้นั้นมีไม่กี่คน
แรกบรรจุเงินเดือนน้อยก็จริง ตอนนี้น่าจะประมาณ 12XXX + ค่าครองชีพให้เพิ่มเป็น 15000
เรื่องลึกลับของคนอื่นแต่ไม่ใช่เรื่องลึกลับของข้าราชการคือมีการ ขึ้นเงินเดือน 2 ครั้งใน 1 ปี เดือนเมษากับเดือนตุลา
ได้มากได้น้อยแล้วแต่ขั้นเงินเดือน และไม่กี่ปีมานี้เพิ่งมีการให้โบนัส คนละไม่กี่พันก็จริง แต่คูณจำนวนครูทั่วประเทศเข้าไปแล้วจะขำไม่ออก ไม่รู้ว่ารัฐเอาอะไรไปคำนวนว่างานบริการพื้นฐานเช่นการศึกษาทำแล้วมีกำไรตรงไหน
จึงได้จ่ายโบนัสให้ครู 555555 
แล้วมีการทำวิทยฐานะ ชำนาญการ ชำนาญการพิเศษ เชี่ยวชาญ บลาๆ  เพิ่มเงินเข้าไปอีกเยอะนะ 
ไปหาดูเอาเองว่าวิทยฐานะละเท่าไหร่ 
จะบอกว่าครูอายุประมาณ 50 กว่าๆ ที่อยู่ต่างจังหวัดค่าครองชีพไม่แรง รวมรายรับประมาณ 6XXXX 
ที่เค้าบ่นกันว่าครูเงินเดือนน้อยเพราะเค้าไม่มีเงินให้หักหนี้ค่ะ ครูกู้ทุกอย่างยกเว้นกู้ระเบิด 5555555

[Spoil] คลิกเพื่อดูข้อความที่ซ่อนไว้แม่เราเป็นครู เรียนจบได้เพราะแม่กู้สหกรณ์ 

อย่าไปเพิ่มเป็นหลักแสนเลยค่ะ แค่นี้ก็มีคอรัปชั่นเยอะแล้ว แถมประกาศจะขึ้นเงินเดือนทีข้าวของก็ขึ้นราคารอไว้ก่อนอีกต่างหาก ทุกวันนี้ปัญหาด้านการศึกษาไม่รู้เป็นเพราะอะไร มีการประเมิน สมศ แต่เราว่ายังไม่เห็นภาพว่าพัฒนาจริงๆ
เพราะพอถึงรอบประเมินทางโรงเรียนก็ผักชีโรยหน้าไว้เรียบร้อยแล้ว
comment74:เงินเดือนครูควรเริ่มต้นที่ 100,000 บาท แล้วประเมินทุกเทอม / ทุก 6 เดือน
มีตัวชี้วัดที่ชัดเจน ตัวชี้วัดไหนบกพร่อง ตัด % เงินเดือน 

งานธุรการ  ไม่ต้องทำ  มุ่งงานสอน และสร้างองค์ความรู้และสื่อการเรียนรู้ก็พอ
comment75:ตอบ คห.1 ม 1-1

อันนี้รู้ได้ไงคะ 555 ก็เอามาตรฐานเดิมๆมาตัดสิน เราเรียนครู จบแล้ว อาชีพครูจริงๆนี่ มันคนละโลกกับที่คนภายนอกมองค่ะ 

ทุกอาชีพอยากได้ค่าตอบแทนเยอะๆ ให้สมกับที่ตัวเองเหนื่อยหรือลงแรง

ครู ก็วิศวะ สร้างคน ให้มาหล่อเลี้ยงประเทศให้เดินหน้า 
วิศวะสร้างตึก ทุกคนดูตื่นเต้น ให้ค่าตอบแทนสูงๆ  เพราะอยากได้คนดีๆ เก่งๆมาสร้างตึก สร้างสิ่งก่อสร้าง 
แต่.. ไม่กลัวชีวิตคนพัง แบบนั้นหรอคะ 

ถ้าจะมีคนเถียงว่า แล้วเงินเกี่ยวอะไร 
.. ใครเคยเป็นครู "จริงๆ" จะรู้ว่า ทั้งเวลา แรงกาย แรงใจ หมดตัวนะคะ กับอาชีพนี้ 
จะมีสักกี่คนที่ยอมสละทุกสิ่ง เพื่อค่าตอบแทนที่ไม่พอนำมาดูแลครอบครัว คนเก่งๆ เหนื่อยมามากๆ ส่วนมากเขาก็อยากได้ผลตอบแทนสูงๆกันทั้งนั้น


มัวคิดเรื่องคอรัปชั่นที่ หน่วยงาน "อื่น" ไม่เคยแก้ไขให้ได้ สำเร็จ
ก็ปล่อยให้คนที่พร้อมพัฒนา คน หลุดมือต่อไป เพราะกำลังใจไม่มี

แล้วส่วนมาก ที่บอกครูรวย บ้านหลายหลัง รถญี่ปุ่นหลายคัน 
ลองมาเป็นไหมคะ อิอิ จะได้รู้ว่า รายได้นี่มาจากไหน จากเงินเดือนครู จากคอรัปหรือจากน้ำพักน้ำแรงทางอื่น...

เพิ่มเติมนะคะ  
เรื่อง การบ้าน เนื้อหาบทเรียน เวลาเรียน ..ในโลกของความเป็นจริงนี่ ครู แทบไม่มีสิทธิ์ปรับเปลี่ยนหรือเกี่ยวข้องเลยนะคะ ถ้าจะโทษกันคงเอามาเหมารวมไม่ได้ เพราะคนที่เป็นคนคิด วางแผน สั่งการนี่ก็เป็นพวกเงินเดือนสูงๆ กันทั้งนั้นแหละค่ะ อิอิ

ไม่ได้โลกสวย หรือหมองอะไรทั้งนั้นนะคะ 
แค่เอาความจริงมาให้ลองมองกันมากกว่า
comment75-1:สนับสนุนความเห็นนี้ค่ะ
โดนใจเลย
comment76:ไม่มีทางพัฒนาครับ ให้เงินเดือนครู 1 แสนหวังให้คนเก่งๆมาเป็นครู
การศึกษาไทยมันพิกลพิการมาแต่ใหนๆ เพราะพวกเรา ดัดจริต  ดัดจริตอย่างไรมาดูกัน
วัดจากทั้งประเทศนะครับไม่ใช่ในเฉพาะเมืองหลวง เอาแค่เฉพาะการศึกษาขั้นต้น
เด็กจบ ป.6 จำนวน 10 % อ่านไม่ออก เขียนไม่ได้ , 50 % อ่านเขียนไม่คล่อง, 30 %  อ่านเขียนคล่อง ,10 % เก่ง
แต่ต้องให้ผ่านหมดเพราะเดี่ยวไม่ผานเกณฑ์ประเมินผู้เรียน 100 % 
คนตรวจก็มาตรวจแต่เอกสาร  ตามแต่ที่ รร.เตรียมมาให้ตรวจ แต่ไม่ลงไปเจอเด็กจริงๆ ไม่ได้ลงไปคุยกับเด็ก มา 1 วัน ตรวจครึ่งวัน
อีกครึ่งวันไปกินข้าวร้านอาหาร(รร.เลี้ยง)
เอกสารที่ รร. เตรียมมาให้ก็ เมกขึ้นมาก่อนหน้าวันตรวจ 3 วัน  ทำจริงหรือเปล่าไปสืบเอาเอง
ทุกอย่างมัน ดัดจริต ตั้งแต่ 
นักเรียน     -แทนที่จะได้เรียนจริงๆจังๆ ในวิชาของสาขาที่เลือก  เคยเห็นเด็ก นร. เรียนสูงสุด 16 วิชา/เทอม บ้าไปแล้ว
                แถมมีกิจกรรม นู่น นี่ นั่น คอยดึงเวลา
สอบบรรจุ   -แทนที่จะวัดเอาคนเก่งๆในสายงานดันสอบเรื่องกฏหมายก่อน  คนเก่งๆในสายงานที่ไม่ได้อ่าน พรบ. อานกฏหมาย สอบไม่ได้
                 แย่สุดคือเส้นทั้งดุ้น
มาทำงาน  -เป็นครู แทนที่จะเน้นสอน เปล่า เอาครูไปทำนู่น ทำนี่ ทำนั่น งานอื่นมาก่อน  งานสอนเอาไว้ทีหลัง 
                ทิ้งเด็กไว้กับห้องเรียน  ตำรา  ชุดการสอน
ทำผลงาน  -สร้างนวัตกรรมการสอน  ยกเมฆทั้งเพ  ไม่ได้สอนจริงทั้งนั้นทำเอกสารกับถ่ายรูปอย่างเดียว 
                ดีหน่อยก็เมกเอกสารเอง   ชั่วหน่อยก็จ้างเขาทำมาทั้งดุ้น
เลื่อนขั้น   -ไม่เคยวัดจากการสอน ครูที่สอนเด็กได้ดีไม่ได้เลื่อนขั้น(เพราะเอาแต่ใส่ใจสอนไม่ได้ถ่ายรูปทำผลงาน)  
                ครูที่ถ่ายรูปเก่ง ทำเอกสารเก่ง ขั้นขึ้นแบบเขย่งก้าวกระโดด
                
เล่าเรื่องจริงให้ฟัง 2 - 3 เรื่อง
คนรู้จัก สอบบรรจุได้เป็นครูคอมวุฒ ป.ตรี แต่ประกอบเครื่อง+ลงวินโดว์ ยังไม่เป็น มันสอบมาได้ใง
แฟนเพื่อน สอบบรรจุได้เป็นครูคอมวุฒ ป.โท ทำระบบเครือข่ายไม่ได้ ลง Server ไม่เป็น  สอบมาได้ใง
ครูอาวุโส  ได้รางวัลครูแสนดี ทั้งเทอมสอนเด็กครั้งเดียว เด็กมันยังพูดได้มาได้ใง
ทำไมไม่ออกกฏว่า
สายงานที่จะสอบบรรจุครูต้องทำงานในสายตรงมาก่อนอย่างน้อย 5 ปี
เช่นครู บัญชี ต้องทำงานบัญชีกับบริษัทใหญ่ๆมาก่อน 5 ปีจึงมีสิทธิ์สอบบรรจุ สอบได้แล้วมาอบรมเรื่อง พรบ ระเบียบกระทรวง
ครู คอม ต้องทำงานเขียนโปรแกรม  หรือวางระบบเครือข่าย กับบริษัทใหญ่ๆมาก่อน 5 ปีจึงมีสิทธิ์สอบบรรจุ สอบได้แล้วค่อยมาอบรม
ครูที่ทำงานเกิน 10 ปี ให้ครูเข้าสอบในรายวิชาที่ตัวเองสอน ถ้าสอบไม่ผ่านให้สำรองราชการไว้ก่อนไปทำงานข้างนอกเก็บประสบการณ์ 2 ปี 
ค่อยกลับมาสอบ
ห้องเรียนใดมีเด็กไม่ผ่านเกณฑ์ 10 % ลดขั้นวิทยฐานะครูลง 1 ระดับ
โรงเรียนใดมีเด็กไม่ผ่านเกณฑ์  5 % สำรองราชการ ผอ.
เขตการศึกษาใดมีโรงเรียนไม่ผ่านเกณฑ์ 3 % สำรองราชการ ผอ.เขต 
ถ้าทำได้ประเทศไทย เจริญแน่
แต่ผมว่าทำไม่ได้หรอก ดังนั้นก็จงก้มหน้ารับไป  ผลผลิตของ รร. เหล่านี้ไม่ใช่หรือที่จะออกมาเป็นผู้หลักผู้ใหญ่ในอนาคต
เด็กเหล่านี้ 1 % ก็จะออกมาเป็นนักการเมืองแล้วก็.......เข้าอีหรอบเดิม  
ดูงาน ตปท.,สั่งเปลี่ยน,ติดตามงานที่มันไม่ได้ผล,แก้ไข     -    ดูงาน ตปท ,สั่งเปลี่ยน,ติดตามงานที่มันไม่ได้ผล,แก้ไข......
สุดท้ายนี้เอากลอนมาฝาก ตรงกับชีวิตครูปัจจุบันเป๊ะๆ
comment76-1:จริงที่สุด โดยเฉพาะเรื่องปล่อยเด็กผ่านเกณฑ์มาแบบไม่รู้อะไรเลย เด็กโรงเรียนในตัวอำเภอ โดยส่วนมากแล้วไม่มีพื้นฐานในการเรียนเลย  เคยมีโอกาศได้ลองไปสอนพิเศษเด็กนักเรียนชั้น ม.5 แก้โจทย์ปัญหาบวกลบเลข(พวกติดลบ 5-8=-3 เป็นต้น) หรือ เศษส่วน. ไม่ได้เลยทั้งๆ ที่อยู่ ม. ปลาย แล้ว การศึกษาไทยมันเรื้อรัง ประเมิณกันแบบผักชี ไม่ได้เข้าถึงที่ตัวเด็กนักเรียน ครูก็โฟกัสไปที่การผลงานเพื่อเลื่อนขั้นได้เงินเดือนเพิ่ม โดยการสร้างสถานะการณ์แลัผลลัพธ์ทางบวกข้ึนมาบนกระดาษเท่านั้น
comment76-2:ยุบ  สมศ. สำนักงานรับรองมาตรฐานและประเมินคุณภาพการศึกษา(ให้ต่ำลง)
comment77:ดีมากค่ะ  เราจะได้กลับไปสอนเด็กที่ไทย ไม่ต้องมาดิ้นรนสอนที่นี่
comment78:การเพิ่มเป็น 1 แสนบาท ในอนาคตอีก 10-20 ปี มีโอกาสเป็นไปได้ครับ
เมื่อ 30 กว่าปีที่แล้ว พ่อผมรับเงินเดือนที่ 1080 บาท 
ตอนนี้รับที่ เกือบ 60k (คศ 3 เงินเดือนตันได้ประมาณนี้ครับ 59 กว่า ๆ)

แต่ปัจจุบันปริญญาทางการศึกษา 5 ปี เงินเดือนเริ่มต้น 15,800 บาท 
(4 ปี 15,xxx บาท กับ 6 ปี 16,xxx ต่างกันไม่มากครับ ตัวเลข 6 ปีผิดขออภัยล่วงหน้าครับ)

เงินเดือนครูที่ว่ามาก ๆ จากค่าวิทยฐานะ 3,500  /  5,600+5,600  /  11,xxx+11,xxx พึ่งจะมีมาไม่ถึงสิบปีครับ
แต่ก่อนนี้เงินเดือนครูถือว่าน้อยมาก ๆ ถามว่าทำไม ครูชอบกู้ ครูเป็นหนี้มาก บ้านผมก็ไม่ได้มีรถหลายคัน(คันเดียว) ไม่ได้มีบ้านหลายหลัง(หลังเดียว)
ใช้ชีวิตปกติธรรมดานี้แหละ แต่หนี้มันก็ตามมาเรื่อย ๆ ส่งลูกเรียน ใช้จ่ายในการดำรงชีวิตทั่วไป เพราะเงินเดือนนั้นน้อยจริง ๆ ครับ 
ค่าครองชีพสูง ฐานเงินเดือนเองก็พึ่งมาขึ้นเอา 10-15 ปีให้หลังมานี้เอง จากเมื่อก่อน หมื่นปลาย ๆ สองหมื่น ต้น ๆ
(ที่ว่าเงินเดือน 50-60k อายุครู 50+ แล้วครับ ไม่เกิน 10 ปีเกษียณ อายุราชการ 30+)

ส่วนเรื่องการสอบเข้า บอกตรง ๆ ว่าการสอบนั้นยากมากครับ 
หากไม่ได้เรียนครูมาสายตรง ต้องสอบ 9 มาตรฐาน (ปัจจุบันยกเลิกแล้ว เปลี่ยนเป็น 11 มาตรฐาน )
ถ้าใครเคยสอบจะรู้ว่ามันยาก ไม่ใช่ง่าย ๆ ไม่ใช่ใครก็จะมีใบประกอบวิชาชีพได้
และไม่ใช่ใครก็ตามจะไปหาฝึกสอนตามโรงเรียนรัฐทั่วไปได้ นอกจากจะไปสมัครสอนที่โรงเรียนเอกชน

และในส่วนการสอบบรรจุเอง ก็ยากเช่นเดียวกันครับ ผมเองก็ผ่านการสอบบรรจุมา ไม่ได้มาแบบตรงสาย(ไม่ได้เรียนครู)
ใช้เวลานานมาก กว่าจะได้เรียน ป.บัญฑิต(สอบเพื่อได้เรียน) กว่าจะได้ใบประกอบวิชาชีพครู กว่าจะได้รอบเปิดสอบบรรจุ 
อัตราการแข่งขันก็สูงมาก(เอกคอม) และการรอเรียกบรรจุก็นานเช่นกัน(สอบได้ที่เลขหลักเดียวครับ)

สำหรับตัวผมครูโกงได้แค่เวลาครับ แต่จะมีสักกี่คนที่จะโกงเวลาเด็กนักเรียนของตัวเอง (ปล่อยก่อน 5 นาที)
comment78-1:เห็นด้วยคะ บรรยายแบบไม่ต้องบรรยายต่อเลย พ่อแม่เราก็ครู
comment79:ระดับ แสนบาท ต่อเดือนผมว่าตัวเงินเดือนไม่ถึงแต่ ถ้านับค่าต่ำแหน่ง ค่าหลายอย่างก็เกือบถึง
คำนวณภาษีประจำปีพวกอาจารย์มหาวิทยาลัย ศ. รศ. ผศ. บางคน 1-3 ล้านแบบนี้
ผมว่าคนเก่งจริงเค้ามีช่องทางหาเงินกันอยู่ เห็นรับงานวิจัยบริษัทเอกชนทั้งในไทยและต่างประเทศกันมากมาย 
รับเชิญไปบรรยายต่างประเทศทีก็หลายบาท

แต่ถ้าหมายถึงครูที่สอนหนังสือตาม รร. คงจะถึงยาก
ต้องยอมรับว่าเงิน มันมักแปรผันตามงานและความสามารถคนที่มีความสามารถมากก็ย่อมได้มากเป็นเรื่องธรรมดา
ไม่ว่าวิชาชีพใด
comment80:ค่าครองชัพต่อเดือนคงปาเข้าไป9หมื่นละครับ
comment81:ขำตรง จขกท แท็ก "เรื่องลึกลับ" 5555
comment82:เงินเดือน 100000 คงไม่มีผลดีครับ
เพราะแค่ขึ้น 15000 ค่าของ ค่ากับข้าว ขึ้นตามหมด
เงินเดือนขึ้นคนเดียว แต่รายจ่ายต้องจ่ายให้คนทั้งบ้าน
ไม่ไหวหรอก 

และความคาดหวังมันก็จะเยอะขึ้น
เพราะแค่นี้ก็มีคนหลายๆคนดูถูก ดูแคลน สารพัด 
ทั้งที่จริงตนเองก็ได้ความรู้ ได้หลายๆอย่างมาจากครู


(พิมพ์ตอบกระทู้ได้ก็เพราะครู ยังจะแขวะเขาอีก 
มีเงิน มีงาน ก็เพราะเรียนมา ก็ยังดูถูกอีก สำหรับบางคนนะ)
comment83:ถ้าครูเงินเดือนเป็น แสน รับรอง ลูกชาวไร่ ชาวนา คนต่างจังหวัด  หมดสิทธิ์จะเป็นครู

จะมีแต่ครู ลูก หลาน พวกนักการเมือง ลูกหลานท่านๆใหญ่ๆโตๆ ทั้งนั้น 

แล้วลองคิดดูสภาพการเรียน การสอน จะออกมาแบบไหน

เรียนจบอยากเป็นครู ต้องขายนา ขายไร่ เพื่อดำเนินการให้ลูกได้เป็นครู
comment84:เงินเดือน ของครูแต่ละคนแต่ละท่าน 

ไม่ใช้ตัววัดระดับการศึกษาครับ 

ไม่ใช่ว่าเงินเดือนสูงแล้ว ครูจะสอนดี

ในทางกลับกัน ใช่ว่าเงินเดือนน้อยแล้วครูจะสอนไม่ดี
comment85:ครูที่ดีไม่ใช่จะต้องเป็นคนที่เคยเรียนเก่งเสมอไป บางคนเก่งเพราะหัวไว บางคนเคยเรียนอ่อนแต่สามารถเก่งขึ้นได้เพราะขยัน ตั้งใจอ่านหนังสือ
โดยส่วนตัวคิดว่าบุคคลประเภทหลังน่าจะสามารถเป็นครูที่ดีได้ เพราะจะมีวิธีการ เทคนิคการเข้าใจ สามารถอธิบายในส่วนที่ยากๆ ให้เข้าใจได้

ครูที่ดีจะต้องใช้คำพูดสื่อสารให้นักเรียนเข้าใจ ยกตัวอย่างประกอบเพื่อให้เห็นภาพ 
รู้จักให้นักเรียนวิเคราะห์ว่ามันสามารถเป็นไปได้หรือไม่ 

เคยสอนการบ้านน้องตัวเอง ม.3 น้องมีความรู้ปานกลาง เรื่องเกี่ยวกับการหาพื้นที่ ปริมาตร รูปทรงต่างๆ ยกตัวอย่างเช่น บอกปริมาตรของปลากระป๋องมา ให้หาความสูงของกระป๋อง ตอนแรกเราให้น้องลองทำด้วยตัวเองก่อน ปรากฏว่าน้องหาความสูงได้เกือบ 40 ซม. (แม่เจ้า!! ปลากระป๋องสูงตั้ง 40 ซม.) เราก็ถามน้องว่า "ปลากระป๋องสูง 40 ซม. มันมีความเป็นไปได้ไหม" "มันเป็นไปไม่ได้" เราจึงดูวิธีการคิดของน้อง สรุปคือน้องย้ายข้างผิดค่ะ แล้วก็สอนให้น้องรู้จักที่มาของสูตรว่ามายังไง เพราะเด็กส่วนมากชอบจำสูตร พอไปเจอรูปร่างแบบอื่นก็จะทำไม่ค่อยได้
comment86:ลองดูอาชีพแพทย์สิ รายได้รวมตอนนี้ก็ราวๆที่ จขกท.ว่านี่แหละ แล้วเป็นไงล่ะ ก็ยังมีแพทย์ที่ไม่มีจรรยาบรรณ อยู่ดี ประเภทรับคอนแทคจากบริษัทยา
หรือให้บริการแบบไม่เต็มอกเต็มใจ มาทำงานสาย ออกตรวจช้า เพราะมัวแต่ทำคลีนิคส่วนตัวอยู่
ครูได้เงินเดือนแสน ก็คงไม่ต่างกัน คงมีรับสอนพิเศษตามบ้านให้ลูกคนรวย มีสอนหนังสือแบบเช้าชามเย็นชามไม่พัฒนาตัวเอง รับจ๊อบส่งเด็กไปเรียนพิเศษกินหัวคิว อยู่ดี
ของแบบนี้มันไม่ได้แก้ปัญหาด้วยเงินเดือนหรอก
comment87:ขอโทษนะครับขอเล่าเรื่องของผมนิดนึงกับไอ้ระบบเฮงซวยของประเทศไทยนี้ครับ
ผมเรียนครุศาสตร์อุตสาหกรรมบางมดจบรุ่นเรียนต่อเนื่อง2ปีรุ่นสุดท้ายครับเรียนคาบเกี่ยวกับพวกเรียน5ปี
พอเรียนจบมากระทรวงดันไม่รับรอง ไม่ออกใบประกอบวิชาชีพให้ผมบอกว่าต้องไปเรียนวิชาเพิ่มอีก1วิชาที่มหาลัยอื่น
หรือไปเรียนอีกเพิ่มอีก1ปี หรือไปทำงานเกี่ยวกับการสอน1ปี เพื่อที่จะมาขอใบประกอบวิชาชีพ
พวกคุณเชื่อมั๊ยผมไปสมัครงานสอนตามโรงเรียน หรือวิทยาลัยเทคนิคต่างๆไม่มีที่ไหนรับเลยเพราะไม่มีใบประกอบวิชชีพครู
เมื่อไม่รับแล้วจะเอาใบรับรองที่เกี่ยวกับการสอน1ปีมาจากไหนวะ แถมชื่อสาขาที่เรียนก็บอกว่าครุ แต่ดันไม่ได้ใบประกอบวิชาชีพ
คนตั้งใจจะเป็นครูดันไม่ได้เป็นพวกคุณคิดดูสิ ระบบราชการไทยห่วยไหม
comment88:ไม่ต้องแสนหรอกครับ
ขอแค่สตาร์ทให้ดีหน่อย ก็ดีใจแล้วครับ
เมื่อก่อนเริ่มต้นหลักพันเอง ตอนนี้หมื่นห้าค่อยพออยู่ได้ ถ้าเยอะกว่านี้ได้อีกหน่อยก็ดี

ณ ตอนนี้ อาชีพนี้อาจไม่ได้ต้องการความรู้ที่ลึกมากนัก โดยเฉพาะระดับประถม-ม.ต้น
การเพิ่มเงินเดือนถึงหลักแสนเลยดูจะเป็นไปได้ยาก แต่อาจทำได้กับระดับสูงๆ
แต่จริงแล้วอาชีพราชการนี้ต้องการคนดีมากกว่าครับ คอนเฟิร์มจริงๆ
comment89:สมัยก่อนครูเงินเดือน 400 บาท
เป็นยุคสุดท้าย ที่ว่าคัดหัวกระทิเข้าไป 
ตอนนี้เกษียญไปเยอะแล้ว เหลือติดติ่งเป็นผู้บริหารไม่กี่คน

ยุคต่อมาเป็นยุคที่ วิทยาลัยครูคือพวกที่สอบที่ไหนไม่ติด หรือไม่มีทางเลือกอื่นเข้ามาเรียน
เลยมีครูคุณภาพแย่ๆ จำนวนเยอะ และแถมตอนนี้ส่วนใหญ่ก็เป็น ผอ. หรือเป็นครูผู้ยิ่งใหญ่ในตำนาน

ต่อมาเมื่อรับการเปลี่ยนชื่อเป็น สถาบันราชภัฎเมื่อกว่า 20 ปี ก็เริ่มมีการพัฒนาดีขึ้นเรื่อยอีกครั้ง
แต่ก็มีปะปนกันไป ครึ่งๆ
comment90:เอาแค่ทุกวันนี้ประเมินครูแบบจริงๆจังๆสักที มาตรวจทีก็เห็นผักชีโรยหน้า 
ครูที่ตั้งใจก็มี 

แล้วก็อีกอย่าง อัตราครูต่อนักเรียนเยอะเกินไปครับ
comment91:เงินเดือนที่ว่า ไม่เกี่ยวหรอกคะ ว่าจะดีหรือไม่ 
มันอยู่ที่ จรรยาบรรณความเป็นครูค่ะ รายได้ครูในเมืองส่วนใหญ่ สอนในห้องไม่เยอะ
เอาไว้สอนที่สถาบันกวดวิชามากกว่า อันนี้เจอมากับตัวล้วนๆ 

แตกต่างกับครูที่อยู่บ้านนอก สอนจริง ทุ่มจริง นี่ก็เห็นมากับตัวอีก
comment92:ก่อนจะพูดถึงเงินเดือน ควรพูดถึงตัวครูก่อน เพราะครูดีดี ก็มีน้อย...จากประสบการณ์ตรงของนักเรียน .
comment93:ครูสอนพิเศษดังๆปีๆนึงน่าจะได้เงินเยอะกว่านี้
ถ้าสอนเก่งสอนเข้าใจยังไงก็มีคนขวนขวายไปเรียน
comment94:จากคำถามของ จขกท นะคะ
- ครูไทยที่จะเหมาะสมกับเงินเดือนแสนบาท ต้องมีคุณสมบัติอย่างไร                                                                                                                                            
เราได้ไปถามป้า ซึ่งเป็นครูมา นานมาก ตำแหน่งครูชำนาญการพิเศษ อีก 5 ปีก็จะเกษียณค่ะ ได้คำตอบมาว่า

"ครูแบบชั้นนี่แหล่ะ" ตอบปุ๊ปขำกันทั้งบ้านเลยค่ะ คุณป้ามั่นใจมากกับคุณสมบัติตัวเอง ฮ่าๆๆ
comment95:การจัดสอบ หรือประเมินคุณภาพครูเป็นระยะๆ เราเห็นด้วยนะคะ

แต่ช่วยกรุณาเอาภาระงานอย่างอื่นที่ไม่ใช่งานสอน
ออกไปจากครูด้วยยเถอะค่ะ คุณครูจะได้มีเวลาทุ่มเทกับการสอนและการพัฒนาตนเองให้มากขึ้น

คนเป็นครูก็อยากทุ่มเทให้กับการสอนอย่างจริงจัง แต่ต้องมาเจอกับประเมิน จัดโครงการ งานนอกเหนือภาระงานสอน
บางทีมันท้อนะคะ   คนเป็นครูจะรู้ดีค่ะ ว่างานครู ไม่ใช่งานที่ทำแล้วจบในวันต่อวันได้  เป็นครูต้องเป็นตลอดเวลาจริงๆ

และสิ่งสำคัญอีกอย่างคือ ครู ต้องสอนได้มากกว่าสอนหนังสือค่ะ จะสอนนักเรียนอย่างไรให้เขารู้จักผิดชอบชั่วดี ให้มีระเบียบวินัย
กับนักเรียนที่มาจากร้อยพ่อพันแม่ การเลี้ยงดูจากทางบ้านที่แตกต่างกัน แล้วเด็กนักเรียนเดี๋ยวนี้ ไม่ได้เคารพครูเหมือนเมื่อก่อนแล้วนะคะ

จะเล่าประสบการณ์ส่วนตัวให้ฟัง เราสอนนักเรียนมัธยมต้นในโรงเรียนแห่งหนึ่งในภาคเหนือค่ะ
นักเรียนเคยชี้หน้าว่าเราตอนที่เราเตือนเค้าให้เข้าห้องเรียน ว่า  "ครูอย่ามายุ่งกับชีวิตผม ผมจะเอาครูออกเมื่อไหร่ก็ได้ ถ้าไม่มีผมครูก็ไม่มีเงินเดือนกินหรอก" นาทีนั้น เราอึ้งมากค่ะ   มันไม่ใช่แค่งานสอนหรอกนะคะ ที่ครูอย่างเราๆต้องรับผิดชอบ แต่มันคือการประคับคองนักเรียนให้ไปถึงฝั่งด้วย มันเป็นภาระที่หนักอึ้งมากนะคะ
comment96:..
comment97:ดีสิคะ คนจะได้อยากมาเป็นครู ทีนี้ก็จะคัดเลือกคนได้มากขึ้น ^^ แต่ถึงจะได้เงินเดือนไม่ถึงหลักแสน ก็ภูมิใจในวิชาชีพครูนะคะ ความรู้มีติดตัวแต่ไม่ได้ถ่ายทอด ก็ตายไปกับกาลเวลาคะ แบ่งปันให้นักเรียนดีกว่าไหนๆคะ
comment98:ไม่ต้องเพิ่มเงินเดือนหรอกครับ ขอแค่ค่าแรงขั้นต่ำ แต่มีสวัสดิการ 

ลดภาระงานประเมิน อะไรที่ไม่ได้สาระแก่นักเรียน หรือเอาเงินที่จะไอ้เพิ่มเงินเดือนครูไปจ้างอะไรที่มันเฉพาะกิจมาทำพวกประเมิณ(1.จะได้มีคุณภาพ 2.สร้างงาน )เป็นผลดีงาม แค่นี้น้ำตาก็จะไหลแล้ว
comment99:ขอ50,000พอ
comment100:ต้องขอกราบขอบพระคุณ คุณครูทุกท่านที่คอยสั่งสอน อบรมนักเรียนมานะครับ คำว่าปากเปียกปากแฉะนี่ดูจะให้คำจำกัดความได้ระดับหนี่งเลย และไม่ใช่แค่ที่ไทย ที่อังกฤษก้็เป็นเหมือนกัน อังกฤษเข้มกว่าที่อเมริกามากในห้องเรียน พอดีมีSeries Tough young teachers ของ BBC มาแนะนำครับ เป็นเรื่องราวจริงของเด็กจบใหม่อยากเป็นครูทั้งหมดหกคนในโรงเรียนที่ลันดัน(ลอนดอน) มีความฝันอยากเป็นคุณครู มาดูกันว่าพวกเขาเจอปัญหาแบบที่ไทยหรือเปล๋า เงินจ่ายดีกว่าอาชีพอื่นไหม ครอบครัวสนับสนุนไหม การเรียนการสอนแบบอังกฤาเป็นอย่างไร นักเรียนที่โน่นจะเฮี้ยวสู้ไทยได้ไหม (ต้องดู) ใครที่อยากเป็นครูดูแล้วก็ดีมากๆเลยครับมีหกตอน บทสรุปของแต่ละคนพร้อมทั้งนักเรียน เป็นสำเนียงอังกฤษล้วน
comment101:ทุกวันนี้ที่เห็นเด่นชัดเลยคือคะแนนสอบระดับชาติ ที่ทำได้ต่ำกว่าเฉลี่ยของประเทศ คือระหว่างหลักสูตรการสอนกับข้อสอบและก็มาตรฐานครูมันคน ต่างกันคนละโยดเลย
 หลายๆอย่างในหนังสือเรียนมีไม่ถึงขั้นที่ข้อสอบมีด้วยซ้ำมิหนำซ้ำคุณภาพการสอนของครูที่สอนแบบขอไปทีไม่ได้สำนึกถึงสถานการณ์ของนักเรียนเลย
comment101-1:ไม่ทุกโรงเรียนนะคะ ที่โรงเรียนได้สูงกว่าระดับประเทศคะ
comment102:ต้องออกกฏไม่ให้มีการเรียนหรือสอนพิเศษด้วย
ครูจะได้ใช้ความสามารถในการสอนในห้องเรียนเต็มที่
ว่าเเต่ ต้องโละครูเก่าๆ  ออกก่อนด้วยนะ
คัดเอาแต่คนที่เก่งจริงๆ  คุณภาพเหมาะกับเงินเดือนแสนไว้พอ
comment103:ถ้าเงินเดือนถึงที่ว่าจริง ก็ดีค่ะ เพราะครูคือคนที่สอนผู้อื่น แต่การคัดกรองต้องทำให้โปร่งใส และเข้มค้นในการคัดเลือกมากๆ บอกตรงๆค่ะ สมัยนี้ ถ้าไม่มีเส้นสาย ก็ยากเหลือเกินที่จะเข้าบรรจุได้
comment104:ไม่จำเป็นต้องถึงแสนหรอก แค่ทำให้ได้หมื่นห้าเท่ากันทั้งประเทศ ทั้งโรงเรียนรัฐบาลและเอกชนก่อนเถอะค่ะ
คนส่วนใหญ่ที่มาตอบ คาดว่าคงไม่ได้เป็นครูกันทุกคนหรอก(ดูจากคำตอบที่พูดเหมือนว่าเงินเดือนครูมากกกกกกกเลยเกิน) 
บอกว่าไม่ต้องขึ้นเงินเดือน ขอเถอะคะ เห็นใจกันบ้าง 

ครูเอกชนนี่เงินเดือนยังไม่ถึงหมื่นห้าเลย แต่ค่าภาษีสังคมที่ต้องจ่ายในโรงเรียน(งานศพ งานแต่ง งานบุญ ผ้าป่า งาน รร.นู่นนี้ที่บังคับจ่าย)มโหฬาร
อยู่ในตำแหน่งลูกจ้างดีๆนี่แหละ คุณค่าของครูในรร. อยู่ในเลเวลต่ำสุดๆ ไม่มีสิทธิคุ้มครองความปลอดภัยใดๆถ้าเกิดปัญหา รร.พร้อมปล่อยแล้วหาครูใหม่เสมอเพื่อเอาใจผู้ปกครอง เพราะเด็กจบใหม่ต้องการหางานทุกปี ถ้านักเรียน ผู้ปกครองไม่พอใจจะจิกด่าแบบให้เห็นหัวกันเลย ครูในรร.มีค่าน้อยกว่าครูตามกวดวิชาอีก (เพราะเด็กและผู้ปกครองคิดว่าครูในรร.ไม่เก่งเท่าครูกวดวิชา) 

ไม่ใช่ว่าครูไม่ทุ่มเทนะ แต่มีข้อจำกัดของระบบการศึกษาที่มาบีบรร. และรร.มาบีบครูอีกต่อ 
การที่รร.ต้องผ่านเกณฑ์นั้นนี่ ส่งผลให้คะแนนของเด็กต้องได้ไม่ต่ำกว่าเกณฑ์ที่รร. กำหนด ซึ่งในความเป็นจริงเด็กไม่สามารถทำได้ ครูก็ต้องนั่งเทียนเขียนไม่งั้นรร.จะไม่ผ่านเกณฑ์ทำให้เสียภาพ
ไม่มีระบบเด็กซ้ำชั้น เด็กไม่ผ่านเกณฑ์ เรียนแย่แค่ไหนก็ลอยผ่านข้ามชั้นไปเรื่อย (ปัญหาที่ว่าป.5-6 ยังอ่านหนังสือไม่ออก สะกดผผิดสะกดถูก ไม่ต้องหวังภาษาอังกฤษมุ่งสู่อาเซียน)
วิชาที่เด็กต้องเรียนเยอะจนชั่วโมงเรียนไม่พอต่อเนื้อหา (เพราะโดนซอยชั่วโมงเหลือคาบ45นาที) ครูต้องรีบอัดให้เด็กไม่งั้นสอนไม่ทัน  
งานสอน งานรร. งานเอกสาร กิจกรรมรับเละ กลับบ้าน6โมงเกือบทุกวัน เสาร์-อาทิตย์เรียกมาทำงาน อบรม อื่นๆจิปาถะโดยเฉพาะครูเด็กชั่วโมงบินน้อย ครูแก่จะไม่ทำแล้วจึงมีเวลาหางานเสริม (มีกิจการหอพัก สอนพิเศษ)

ส่วนตัวเป็นครูสอนภาษาอังกฤษจบใหม่ ไฟแรง(มาก) ให้เกรดตามจริงตกเกินครึ่งห้อง ได้เกรด4 แค่ 4-5 เรื่องถึงผอ.เลย ผู้ปกครองก็รับเกรดลูกตัวเองไม่ได้ 
ทุกวันนี้วันไหนที่ไม่ได้ไปทำงาน ไม่อยากจะกระดุกกระดิกตัวไปไหน แค่อยากอยู่บ้านพักผ่อนนอนเฉยๆ
ไม่มีความจำเป็น ไม่สอนหรอกค่ะ พิเศษนะ 
ไม่มีความจำเป็นหรอกค่ะว่าเรียนพิเศษกะครูคนนั้นแล้วจะผ่านวิชาที่ครูคนนั้นสอน เพราะงัยเด็กก็ผ่านอยู่แล้ว(ตามระบบ)
เหนื่อยใจกะระบบการศีกษา การเมืองในรร. สังคมครูที่มีแต่การแก่งแย่ง และสิทธิอันน้อยนิด
งานหนักเงินน้อย แม้แต่คนที่จบครูโดยตรงจบมายังไม่ค่อยอยากจะเป็นครูเลย 
แล้วไอ้คนที่ไม่ได้จบครู แต่จบสายตรงวิชามา เช่น ภาษาอังกฤษ ภาษาไทย ดุริยศิลป์ และอื่นๆ จะเอาแรงไหนมาสู้ เพราะไหนจะต้องไปเรียนเพิ่มเอาใบประกอบ
ห้าหมื่น หกหมื่นมีแต่ในครูรํฐบาลเท่านั้นแต่ต้องทำงานกี่สิบปีกว่าจะได้ เอกชน(เห็นจากครูที่เลี้ยงเกษียณ)สองถึงสามหมื่นเอง 

ปล. ส่วนตัวยังไม่เคยเห็นครูที่รวยด้วยเงินเดือนตัวเอง นอกจากว่าเค้ามีกิจการที่บ้าน สามีหน้าที่การงานดี หรือเปิดกวดวิชาแล้วดัง
คนที่เป็นครูอย่างเดียวเช่น แม่ของเรา(ไม่ได้มีรายได้จากทางอื่น ไม่ได้แม้แต่สอนพิเศษ)ก็จะเป็นหนึ้ตลอดชีวิต เพราะเงินเดือนน้อยจะซื้ออะไรทีก็ต้องกู้ รถ1 บ้าน1 ผ่อนกันจนแก่ ส่งลูกเรียนจบหนี้กระจาย ไม่เคยเห็นแม่สบาย แต่แกมีความภาคภูมิใจกะชีวิตที่เดินๆตลาดแล้วมีลูกศิษย์เข้ามาไหว้เข้ามากอด
ปล. สิทธิประโยชน์ที่กล่าวมาใน ปล.แรก ทั้งการกู้และความเคารพจากเด็กเป็นไปได้ยากในครูเอกชน(ต่างจังหวัดที่เราอยู่) 
ปล. จบมาเกียรตินิยมก็ไม่มีความสำคัญถ้าไม่มีที่ให้แสดงความสามารถ (เจอกะตัวเนื่องจากระบบการศึกษา สปอยเด็กผู้ปกครองและการเมืองภายใน)
ปล. ครูที่วันๆไม่สอน ฝากคาบ หากินกะสอนพิเศษ เข้าช้าเป็นครึ่งชั่วโมง แวบไปนู้นนี่เพราะเส้นใหญ่มีอยู่จริง ปรับตัวกะระบบการศีกษาและการเมืองภายในได้ทุกแบบ และมักจะอยู่นาน 
ปล. เงินเดือนเป็นกำลังใจให้สู้จริงๆ ถ้าเป็นคุณเงินที่ได้ไม่คุ้มกะงานที่ทำ คุณก็ลาออกแล้วหางานบริษัทอื่น ถ้าครูคิดแบบนี้บ้างแล้วลาออกกันหมด ใครจะสอนลูกคุณ หรือจะฝากอนาคตไว้จะครูปล.ข้างบน
comment105:ครูแถวบ้านแกก็บ่นว่ารายได้ไม่ค่อยพอใช้ เพราะรายจ่ายค่อนข้างเยอะ ถ้าขืนมั่วให้ภาครัฐมาช่วยมีหวังตายตายกันซะก่อน หวังพึ่งรัฐบาลก็คงเอาตัวไม่รอด แกก็เลยหาทางออกทั้งผัวทั้งเมีย รายได้น่าจะเยอะกว่าแสนนะครับ ทั้งผัวทั้งเมียเป็นคนไไม่ชอบรัฐบาลมาแต่ไหน แต่ไรแล้วครับ แกเลยทำอาชีพเสริมเปิดรับแทงหวยใต้ดินรายได้ดีมากครับกับอาชีพนี้  เพราะผมก็เป็นลูกค้าหลักแกมานานแล้วครับ อิอิอิอิ
comment106:ทุกวันนี้คนสอบครูยากขึ้นมากบางคน 40 กว่า แล้วก็ยังสอบไม่ได้ สอบมาจะ 10 ครั้งแล้วก็ยังไม่ได้ แต่ ม.ที่เด็กมีคุณภาพ เรียนครูสายตรงมา เรียนจิตวิทยาเด็กมา จะสอนดีมากเข้าใจเด็ก และ เด็กที่จบจาก ม. ที่เข้มๆ เรียนสายตรง ส่วนมาก สอบติดกันหมดแทบยกรุ่นในการสอบครั้งแรก และบอกได้เลยเด็กพวกนี้ เก่ง สอนเป็น มีจิตวิทยาเด็ก เขียนแผนเป็น แต่ที่บัดซบสุดๆ ครูประจำประเภทอยู่มานานกินเงินเดือนชอบใช้เด็กใหม่เขียนแผน ทำนู้นทำนี้ให้ ตัวเองสบายเสือนอนกิน เด็กมีไอเดีย อะไรก็โดนขัดตลอด อย่าทับเส้นคนมาก่อน จบ ข่าว ก้มหน้าก้มตาต่อไป
comment107:เกี่ยวกับคุณครู อยากจะขอร้องอย่างนึงคะ อย่ายัดเยียดเรื่องการเมืองใส่หัวเด็ก ไม่ว่าตัวเองจะอยู่ฝั่งไหน มีแนวคิดอย่างไร เพราะเด็กบริสุทธ์ โตขึ้นมาเขาจะคิดเองว่าควรมีจุดยืนหรือมีแนวคิดอย่างไร เคยเจอมากับตัว ล่าสุดน้องชายเพิ่งเข้าม.1 กลับบ้านมาเล่าให้ฟัง จะเรียนก็ไม่ได้เรียน
 ป.ล. นอกเรื่องนิดนึงนะคะ แหะๆ
comment108:ไม่มีทางเป็นไปได้ ในเมืองไทย  เพราะครูคืออาชีพที่ทำทุกอย่างได้ยกเว้นการสอนได้เต็มที่  จะมีงานมาตลอด คอยขัดขวางไม่ให้สอน ระบบการประเมิน ครูที่ไร้สาระ ขอแค่ 50000 แล้วให้ครูทำหน้าที่สอนอย่างเดียว  ไม่ต้องไปทำงานอื่น เต็กเราจะเก่งมากขึ้น แน่ๆ
comment109:เอาเงินเดือนนักการเมืองมาให้ครูดีกว่ามั้ย
comment110:จริงที่สุดเลยค่ะ เรียนจบศึกษาศาสตร์ เคยเป็นครูระดับประถมอยู่พักนึง โรงเรียนเอกชนย่านฝั่งธน
มุ่งมั่นตั้งใจสอนลูกศิษย์ แต่เบื่อครูใหญ่มาก สรรหาแต่ให่เหล่าครูทำผลงานให้โรงเรียน
จริงๆรู้สึกเหมือน อยากอัพเกรดโรงเรียนเพื่อแข่งกับคู่แข่งย่านใกล้กัน
เพื่อยกระดับและที่สำคัญ เพื่อปรับค่าเทอม ค่านั่นนี่มากกว่า เพราะครอบครัวครูใหญ่เป็นเจ้าของกิจการโรงเรียนนี้
ดิฉันออกไปเรียนภาษาอังกฤษเพิ่ม เพื่อพัฒนาตัวเอง แม้จะไม่ได้เป็นครูสอนภาษาอังกฤษ
ดิฉันขอออกไปรับใบประกาศจบระดับแรกแค่15นาที วันศุกร์หลังโรงเรียนเลิกเวลา16.00 แล้วจะกลับถึงโรงเรียนเวลา 16.15 
เพราะอยู่ใกล้มาก เพื่อกลับมารอประชุม 16.30 ครูใหญ่ถามดิฉันว่าการเรียนภาษาอังกฤษมันสำคัญกับคุณมากหรอ 
ดิฉันอึ้งค่ะ เพราะตลอดที่ทำงานมา ทั้งงานสอน งานกิจกรรม เต็มที่ทุ่มเทสุดๆทุกอย่าง 
บางงานออกไปซื้อของให้โรงเรียนเองตั้งแต่เช้ามืด ไม่เคยปฏิเสธสักครั้ง อะไรที่โรงเรียนไม่เคยมีไม่เคยสอน
ดิฉันก็ครีเอทสรรหามาสอนมาให้กับลูกศิษย์ เพราะดิฉันอยากเป็นครูยุคใหม่กับเด็กยุคใหม่
ตอนนั้นดิฉันอยากถามครูใหญ่กลับว่าแล้วที่ให้เหล่าครูทุกคนมาทำงานวิจัยประเมินสารพัดทุกวันเสาร์ 
แต่ตัวเองออกไปเรียนปริญญาโท มันสำคัญแค่ไหน เหมือนที่ครูใหญ่ถามดิฉัน

และอีกเรื่องที่สุดจะทน โรงเรียนมีการแบ่งแยกระดับเด็กมีเงิน เด็กธรรมดา (ตอนหลังได้ยินว่าแยกระดับค่าเทอมกับตึกพัดลมกับตึกแอร์ด้วย)
สิ่งที่อนาถใจดิฉันมาก วันนึงเด็กมีเงินแกล้งเด็กธรรมดา ดิฉันเลยดุไป แล้วเล่าให้หัวหน้าหมวดดิฉันฟัง หัวหน้าหมวดบอกว่า
รอดูนะ เดี๋ยวมีจดหมายพ่อแม่เด็ก(มีเงิน)มา และแล้วก็จริง ครูใหญ่เรียกดิฉันไปต่อว่า ดิฉันนึกในใจมันยุติธรรมตรงไหน 
ดิฉันเลยตอบครูใหญ่ว่า หากเด็กคนนั้นเป็นลูกเรา เราจะรู้สึกยังไง ครูใหญ่เงียบไม่ตอบ ไม่แปลกใจทำไมเด็กในกรุงเทพสมัยนี้เห็นเกือบทั้งหมดเห็นเงินเป็นพระเจ้า ก็เพราะผู้ใหญ่ปลูกฝังกันมาตั้งแต่เด็กนี่แหละ

สุดท้ายทำงาน8เดือน ดิฉันก็ลาออก เพราะทนระบบข้างในไม่ไหว 
แล้วกลับไปทำงานสายโรงแรมที่ดิฉันเคยมีประสบการณ์ และรุ่งเรืองต่อมาเรื่อยๆ
เพราะหัวหน้าเห็นผลงาน โปรโมทปรับเงินเดือนให้ตลอดทุกปี
comment111:ในความเห็นผม สำหรับในระดับโรงเรียน ผมไม่ให้เห็นด้วยกับการรับครูโดยดูจากความเก่ง

ในรับดับโรงเรียน เราต้องการครูที่สอนรู้เรื่อง สอนเก่ง มีเทคนิคสามารถจูงใจให้เด็กสนใจและตั้งใจเรียนได้

คนเป็นครูไม่ใช้เอาคนเก่งมีความรู้ๆ แต่สอนใครไม่ได้ แต่ต้องเอาคนที่มีทักษะการถ่ายทอดให้คนอื้นเข้าใจได้ถึงจะถูก

และสามารถชักชูงและควบคุมเด็กให้ถูกทางได้ แต่ทั้งหมดนี้ความรู้ความสามารถก็ต้องมี อย่างน้อยก็ผ่านเกณฑ์ความรู้และทักษะการสอนมาระดับนึง

ส่วนถ้าจะเอาพวกครูเก่งๆ ความรู้มาก ค่อยไปสอนในระดับมหาวิทยาลัยจะดีกว่า 

โดยทั้งหมดที่พูดมาก็ต้องมีมาตรฐานในการคัดเลือกครูที่เหมาะสม แตกต่างกัน เช่น 

ครูระดับถมต้น ควรเป็นอย่างไร

ครูระดับประถมปลาย ควรเป็นอย่าง

ครูระดับ มัธยมต้นและปลายควรเป็นอย่างไร 

เพราะเด็กในแต่ละช่วงอายุ ก็จะต้องการการดู การชักจูงที่แตกต่างกัน

สำหรับเรื่องเงินเดือนแสน ถ้าเงินเดือนตันที่ 1 แสนเห็นด้วย แต่ถ้าเริ่มที่แสน ไม่เห็นด้วย
comment112:เหมือนเป็นเรื่องตลกที่ประเทศไทยให้คุณค่าความสำคัญกับครูที่เป็นผู้ปลูกฝังอนาคตของชาติน้อย
ในขณะที่ประเทศอื่นที่เค้าพัฒนาไปถึงไหนแล้ว เค้ามองการศึกษาเป็นอันดับต้นๆ เป็นพื้นฐานการสร้างชาติก็ว่าได้

ขอยกตัวอย่างเงินเดือนครูที่ไต้หวัน start ก็ หกหมื่นแล้ว ที่เกาหลีนี่หลักแสน
และการจะมาเป็นครูของเค้าไม่ใช่ใครอยากเป็นก็เป็นได้ หรือไม่รู้จะทำอาชีพอะไรเลยมาเป็นครู
คนจะเป็นครูต้องมีความสามารถถึงเค้าถึงจะได้เป็น ครูในประเทศเค้าเป็นอาชีพที่มีเกียรติ

ถ้าประเทศไทยของเราให้ความสำคัญกับอาชีพครูมากกว่านี้ เชื่อว่าคงมีบุคคลากรดีดีเพิ่มขึ้นอีกมาก
ส่วนตัวพบเจอคนหลายคนที่ความสามารถสูง มีใจรักการสอน อยากเป็นครู 
แต่ต้องล้มเลิกความฝันเพราะเงินเดือนในความเป็นจริงมันไม่พอปากท้อง 
ความสามารถของเค้าตรงนี้เอาไปทำอย่างอื่นมันสร้างรายได้ได้มากกว่าการเป็นครูมากจึงยอมทิ้งความฝันตัวเอง 
น่าเสียดายจริงๆ
comment113:
comment114:เงินเป็นหนึ่งในหลายปัจจัยที่ส่งผล แต่อย่าลืมเกียรติ ศักดิ์ศรีในอาชีพและความภาคภูมิใจ อยากให้อาชีพนี้เป็นอาชีพของคนที่รักและชอบสอนชอบถ่ายทอดความรู้และช่างคิดมีวิธีนำเสนอความรู้แนวสนุกเน้นให้เด็กลองเองมากกว่าครูอัดความรู้ให้ฝ่ายเดียว อยากให้คนที่จะทำอาชีพครูสอนสนุกได้แบบติวเตอร์ดังๆ ทั้งหลายที่เน้นหลักจำง่าย+สนุก มากกว่าตำราที่เป็นอยู่
comment114-1:ติวเตอร์ดังๆ ถ้าเจอนักเรียนที่ไม่สมัครใจไปเรียน พร้อมตัวชี้วัดจากกระทรวง จะไม่เป็น
เหมือนที่ท่านเคยเห็น เคยรู้สึกครับ
comment115:ถ้าเงินเดือนครู 1 แสน จะเป็นภาระหนี้น้อยลง
comment116:ก็จะวิจารณ์อะไรอยากให้ท่านทั้งหลายได้ศึกษาอย่างท่องแท้และเข้าใจในอาชีพครูเสียก่อนนะครับ @@
comment117:เอ เดี๋ยวนี้ คนเก่งๆก็ไปเป็นครูเยอะนะครับ  คิดดูนะครับ  วันหยุดเยอะ ขั้นขึ้นทุกปี มีเงินกู้ดอกถูก สวัสดิการดี เลิกงานมีเวลาไปรับงานอื่น เงินเดือนครูเดี๋ยวนี้ก็ไม่น้อยเลย มั่นคงมากด้วย พวกคุณที่เก่งทำงานหาเงิน ไม่มีวันหยุด ไม่เหนื่อยกันเหรอครับ  อิอิ
comment118:ไม่พ้นเด็กเส้นจริงๆ เด็กเส้น ไม่ใช่ไม่มีสมอง นะคะ ลูกคนมีเงินทั้งนั้นส่งลูกเรียนดีดีเก่งๆซะด้วย แต่นิสัย ส่วนใหญ่คือ กาก
comment119:เวลาจะปฏิรูปการศึกษาไม่เห็นเค้าปฏิรูปการเรียนการสอนเด็กให้มีคุณภาพ แต่ปฏิรูปแต่เงินเดือนค่าตอบแทนครู นี่คือข้อเท็จจริง การสึกษาบ้านเราจึงเป็นอย่างทุกวันนี้ ครูได้เงินเท่าไหร่ก็ไม่พอเพราะสังคมครูเค้าแข่งขันวัตถุกัน
comment120:ดีค่ะ 
แสนนึงอาจจะเวอร์ไป สัก4-5หมื่นอ่ะกำลังดี สำหรับครูทั่วไปนะคะ 
แต่ต้องมีการคัดบุคลากรมาอย่างดีด้วย
คนเก่าๆ ที่เคยมีก็จับมาสอบ สอบไม่ผ่านก็ออกไปเลย ถ้าสอบผ่านก็สอนต่อ แล้วได้รับเงินเดือนแบบใหม่
(ข้อสอบต้องมีมาตรฐานด้วยนะคะ)
ส่วนคนใหม่ ก็ต้องเปลี่ยนระบบคัดกรอง เอาให้เข้ม คัดมาแต่หัวกะทิ
แต่จริงๆ คนจะแข่งขันกันเอง เราก็จะได้คนหัวดีมาค่ะ

นอกจากหัวดีแล้ว ครูที่ได้มาก็จะมีกำลังใจสอนเด็กด้วยค่ะ
ทุกวันนี้นอกจากเงินเดือนน้อย ยังต้องเจอเด็กเกรียน (ที่โดนพ่อแม่สปอยล์มา) ทำอะไรเด็กก็ไม่ได้
เจอนโยบายห้ามให้เด็กสอบตก ห้ามเด็กซ้ำชั้น 
ถ้าเด็กสอบตก เท่ากับครูห่วย
และอีกหลายอย่าง

เราไม่สนับสนุนให้เรียนพิเศษนะ 
คุณเห็นไหม จำนวนเด็กที่เรียนพิเศษ คือตัวชี้ความล้มเหลวของการศึกษาไทย
เรียนในระบบไม่สามารถแข่งขันกับใครได้ใช่ไหม ไม่มีคุณภาพพอ
แล้วที่เรียนพิเศษใช่ว่าจะดีเสมอไป ก็สอน ก็ติวเฉพาะที่สอบมหาลัย เด็กก็เก่งแต่ทำข้อสอบ
การเอาตัวรอดในชีวิตประจำวัน การคิดวิเคราะห์ ศีลธรรม ก็ด้อยเหมือนเดิม (ซึ่งอันนี้ การศึกษาในระบบเองก็ต้องเปลี่ยนด้วยค่ะ)


เมืองไทยมีทัศนคติเกี่ยวกับอาชีพต่างๆแปลกมาก
อาชีพที่ควรยกย่องกลับเหยียดหยาม มองคนที่เงิน อาชีพไหนรวยอันนั้นดี 
ครูเป็นอาชีพที่ควรยกย่องส่งเสริม แต่ตอนนี้กลับเป็นอาชีพที่นักเรียนเกลียด ไม่มีใครอยากเป็น
comment121:อยากจะบอกครูว่า รักษาจรรยาบรรณในอาชีพของตัวเองให้ดีก่อนเถอะ ย้อนถามว่าทุกวันนี้ ทำงานคุ้มกับเงินหรือยัง ถ้าคิดว่าทำดีและเยอะกว่าเงินเดือน เห็นด้วย ว่าควรเพิ่มเงินเดือนอีก แต่ปัจจุบันนี้ เด็กที่เขียนหนังสือผิดๆ หรือไม่เป็น หรืออ่านหนังสือผิดๆ อายุเฉลี่ยเพิ่มขึ้นตลอด พิจารณาตัวเองด้วยจ๊ะ คุณครูทั้งหลาย
comment122:ตอนนี้ก็เกือบแล้วนะคะ ผู้อำนวยการโรงเรียน ชำนาญการพิเศษ เงินเดือนก็ปาเข้าไป ห้าหมื่นกว่าแล้วค่ะ อีกไม่นานค่ะ หลักแสนแน่ๆ
comment123:แค่เงินเดือนหลักหมื่อก็เป็นหนี้หลักล้านแล้วครับ  พอถึงวันครูแห่งชาติทีไรก็ขอให้ไปปลดหนี้ให้ครู ครูจะได้มีชีวิตที่สบายขึ้นตั้งใจกับการสอนมากขึ้น (เรื่องจริงน่ะ น่าจะได้ยินข่าวอยู่ ช่วงใกล้ๆวันครูของแต่ละปี)  แต่.... ถ้าเงินเดือนหลักแสนๆๆๆๆๆ หนี้คงหลักสิบล้านหน่ะสิ พอจะใกล้วันครูก็จะเข้าระบบเดิม
comment124:ในสายงานอาชีพครูก็สามารถที่จะมีเงินเดือนเป็นแสนได้ ด้วยการพัฒนาคุณวุฒิให้สูงขึ้น เรียนป.โท เรียนป.เอก
และมีการทำตำแหน่งทางวิชาการ (ผศ. รศ. ศ.) ก็จะได้เงินเดือนเพิ่มมากขึ้นตามตำแหน่ง
เมื่อคุณมีคุณวุฒิที่สูงมีศักยภาพเพียงพอ เงินเดือนแสนรออยู่เห็นๆ ถ้าคุณดีพอ  

คนทำงานวิศวะ หรืออาชีพใดๆ ก็เริ่มต้นที่เงินเดือนน้อยเหมือนกันหมด หากต้องการมีเงินเดือนเยอะ ภาษาต้องได้ คุณวุฒิต้องพร้อมเหมือนกัน อาชีพอะไรก็ไม่ต่างหรอกค่ะ

หากอยากได้เงินแสน ครูต้องเก่งกว่านี้นะค่ะ
comment125:เราทำมาหลายอาชีพ อาชีพครูไม่เคยอยู่ในความคิด จนวันหนึ่งมาได้เป็นครูจริงจังจึงพบว่าสนุกมาก มีความสุขอย่างเหลือเชื่อ ลองเป็นครูทุกรูปแบบ ทั้งติวเตอร์ สอนเสริมเพิ่มคะแนน สอนทำการบ้าน สอนในสถาบันภาษา ในมหาวิทยาลัย แต่สุดท้ายมาสอนโรงเรียนมัธยม การค้นหาจบลง สอนมัธยมปลายสนุกที่สุด ไม่กี่วัน เด็กเล็กเด็กโตตามเราเป็นฝูงมด รอถาม รอฟังเรื่องราวแปลกใหม่  บางครั้งเราก็ใช้ประสบการณ์ตัวเองและคนรอบข้างสอนเด็ก ให้เขาคิดเองว่าควรจะทำตามหรือไม่ ^^  เด็กหลังห้องขยับตัวเองมานั่งแถวหน้า ตั้งใจเรียนรู้ ตั้งใจตอบ ตั้งใจทำการบ้าน  เราได้การบ้านจากเด็กที่ไม่เคยส่งการบ้านครูคนไหน เรายอมรับว่าตัวเองเป็นครูที่ไม่เหมือนใคร ชอบนั่งทานข้าวกับเด็กๆโดยเฉพาะเด็กเล็กๆ สนุกดี ร้อนก็ใส่แขนกุด กระโปรงสั้น  ใส่แว่นกันแดด ในห้องกินลูกอมขนมน้ำได้นิดหน่อย ไปห้องน้ำได้ไม่ต้องขอ มีปัญหาอะไรปรึกษาได้ เราเข้มเป็นบางเรื่องโดยตกลงกันในวันแรก เราไม่มีวุฒิครู มีเพียงใจที่อยากสอน อยากให้เขารักการหาคำตอบ คิดในสิ่งที่สงสัย เรียบเรียงเป็นระบบได้ รักการอ่าน ใฝ่หาความรู้รอบตัว เราสอนวิชาภาษา วรรณคดีและประวัติศาสตร์ที่ใครๆว่าน่าเบื่อให้น่าสนใจได้ โดยใช้สื่อต่างๆ และทุกกลยุทธ์ที่คิดได้ ที่สำคัญคือเราเข้าใจเด็กและรับฟัง บางครั้งต้องทำความสะอาดตะกอนในใจ เรื่องส่วนตัวที่รบกวนการเรียนของเขา ตรวจการบ้านอย่างตั้งใจ ไวกับปัญหาของเด็ก คุณเชื่อไหมคะ ว่าเงินเป็นแสนๆนั้นไม่ยากเลย ทำได้แล้ว สบายมาก ถ้ารับหมดทั้งเจ็ดวันทำทั้งเดือนคงเป็นล้าน แต่เราเลือกที่จะมีเวลาพัก มีเวลาเติมอาหารสมอง เตรียมการสอนให้ดี หาเวลาอบรม ค้นหาเรื่องที่สนใจ พัฒนาตัวเองตลอดแม้จะไม่มีวุฒิครู  เราบอกเด็กว่า มีเพียงความมุ่งมั่นตั้งใจเท่านั้น ที่จะพาเราไปสู่ความสำเร็จ และความฝันจะไม่เป็นเพียงความฝันอีกต่อไป เค้าไฟแรงและมีความสุขกับการเรีบนมากค่ะ
comment126:คงต้องเป็นครูที่จบอย่างน้อย ป.เอก จากมหาลัยในระดับท็อป ของประเทศไทยเท่านั้น หรือต้องเป็นครูที่จบ ป.ตรี จากมหาลัย Top 10 ของโลก หรือเป็นครูที่จบ ป.โท จากมหาลัยที่ได้รับมาตรฐาน หรือติดอันดับจากการจัดอันดับทั่วโลก ถึงจะเข้ามาทำได้ ถ้าให้ครูที่จบแค่ ตรี ในไทยมาทำหน้าที่นี้ คงไม่ไหว
comment127:สำหรับผมนะ ไม่ต้องถึงแสนหลอก เอาแค่สามสี่หมื่นพอ แต่ตอนนี้ที่เห็นว่าเขามีรถขับมีเงิน ต้องดูด้วยสิครับ บางคนเขาก็มีอายุแล้ว ทำงานเงินเดือนก็ต้องขึ้นเรื่อยๆ ครูใหม่ๆตอนนี้ บางคน 8900 เองด้วยซ้ำ และอีกอย่างถือเป็นช่องว่างของสังคมของกฎหมายคือ ไม่จบครู ก็เป็นครูได้ "ครู" ไม่ใช่แค่คนที่สอนได้นะครับ 
"การเป็นครูนั้นไซร้ไม่ลำบาก 
แต่สอนดีนั้นยากเป็นนักหนา 
เพราะต้องใช้ศิลปวิทยา 
อีกมีความเมตตาอยู่ในใจ"
(หม่อมหลวงปิ่น มาลากุล)
*อีกอย่างถ้าเก่งๆกันก็น่าจะมาเป็นครูกันบ้างนะครับ หรือกลัวเงินเดือนน้อย....
comment128:เงินเดือนตอนนี้ก็โออยู่น่ะครับ...แต่กรุณาอย่าผลักภาระอื่นที่ไม่เกี่ยวกับการจัดการเรียนการสอนมาให้ครูเลยครับ  เพราะครูไทยเป็นครูประเทศเดียวในโลก(มั้ง) ที่ต้องเป็นครูธุรการ ครูการเงิน ครูพัสดุ ครูทะเบียน ....หรือ แม้กระทั้ง ยามเฝ้าโรงเรียน ทั้งกลางคืนและเสาร์อาทิตย์ ใครที่คิดว่าเป็นครูดีจัง มีปิดเทอมด้วย...ขอบอกเลยครับ ว่าคุณคิดผิด....ไม่เชื่อถามครูที่เคยสอนคุณซิ!!!!
comment129:ถ้าจับประเด็นแค่ ถ้าครูเป็นอาชีพที่เงินเดือนสูงที่สุดนะครับ (เพราะต่ำสุด 100,000 บาท หมายถึงเริ่มที่ 100,000 เลย กับจำนวนโรงเรียนที่เป็นอยู่คงเป็นไปไม่ได้)

ก่อนจะแสดงความเห็น ดูจากจำนวนความเห็นที่ผ่านมาแล้วคาดว่ามีข้อคิดดีๆ ไม่น้อย

ประเด็นเรื่องเงินเป็นแค่ส่วนเดียวครับ การคัดเลือกคนที่จะมาเป็นครู และการบริหารจัดการเรื่องอื่นๆ ในการเรียนการสอนต่างหากที่สำคัญ

การจะทำให้ระบบการศึกษาไทยดีขึ้นต้องทำพร้อมกันทั้งระบบ สามารถเอาอย่างจาก ตปท ได้บางส่วน เช่น

1.มีหลักสูตรกลาง เพียงบางส่วน เช่น(อีกที) ภาษาไทย เลข สังคม(อันนี้อยากให้สอนหน้าที่พลเมือง ความรับผิดชอบ สมบัติผู้ดี และอื่นๆ ที่ "ควร" ครับ)   นอกนั้นให้เป็นหลักสูตรท้องถิ่น อย่างพื้นที่ภาคใต้ เรียนศิลป์อย่างการรำมโนราห์ การดูแลต้นยาง อะไรประมาณนี้

2.ควบคุมคุณภาพการศึกษาของโรงเรียน อย่างพอเหมาะพอสม ไม่ใช่ตะบี้ตะบันจะให้ทำวิชาการเพื่อให้ผ่านเกณฑ์คุณภาพ จนต้องละเลยการสอนเด็ก

3.เข้าใจพัฒนาการของเด็ก เพื่อจัดหลักสูตรให้เหมาะกับวัย หรือความสามารถพิเศษ

4.และอื่นๆ ที่ผมคิดไปไม่ถึงอีก

สังคมที่เปลี่ยนไป จาก "คนที่เก่งอันดับ 1 ของจังหวัดเลือกที่จะเป็นครู เพื่อเป็นตัวอย่างให้รุ่นหลัง" กลายเป็น "คนที่ไม่รู้จะทำอาชีพอะไร เลยเลือกจะเป็นครู" ครูคือผู้ที่จะสอนและเป็นตัวอย่างให้คนรุ่นหลัง
การที่มีคนส่วนนึงที่ "เหลือ" จากอาชีพอื่นมาเป็นครู จะเป็นครูที่ดีได้หรือไม่? แล้วระบบการคัดเลือกครูจะทำอย่างไร

ก็เป็นเรื่องที่ต้องติดตามกันต่อไป
comment130:น่าเศร้าใจที่เราอยู่ในยุคที่ต้องเอาเงินมาดึงดูดคนเก่ง ๆ ให้อยากเป็นครู ให้มาสอนหนังสือเด็ก
แน่นอนคนอยากเป็นครูจะมากขึ้น เมื่อสอบวัดระดับความรู้อย่างโปร่งใสเพื่อเป็นครูเงินเดือนแสน ก็จะได้แต่ครูเก่ง ๆ มาเป็นครู
มันอยู่ที่เจตนาของเขาเหล่านั้นรึเปล่าคะ ว่าสอบมาเพื่อเงินแสน หรือเพื่อมาเป็นครู
ครูไม่ใช่คนที่ให้ความรู้แค่ในตำรา เข้ามาสอนให้เด็กเก่ง หมดชั่วโมงก็ไปนะคะ
เราต้องสอนให้เขาเป็นคนดี มีมนุษยธรรม เอาความรู้ที่มีไปใช้ในทางที่ถูก คนเก่งแต่ขี้โกงก็ดีจะบั่นทอนประเทศชาติ
ผู้เขียนความเห็นนี้กลับมองว่า จิตวิญญาณ จรรยาบรรณของคนเป็นครูสำคัญกว่าเงินแสนเสียอีกค่ะ

เวลาถามว่าทำไมถึงอยากเป็นหมอ ยังอยากได้ยินคำตอบที่ว่า อยากรักษาคนไข้
เวลาถามว่าทำไมถึงอยากเป็นครู ก็ยังอยากได้ยินคำตอบว่า อยากสอนคนให้เป็นคน อยู่ดีค่ะ
comment131:คือก่อนอื่นต้องแยกระหว่าง คนสอนเก่ง กับ คนเรียนเก่ง ให้ออกก่อนค่ะ
เด็กจะเก่งได้ เพราะครูสอนเก่ง ไม่ใช่ เพราะได้คนเก่งสอน
เงินเดือนสูงน่ะดีเเน่ ได้คนเก่งมาเป็นครูน่ะดีเเน่
เเต่ต้องเป็นคนที่สอนเด็กเก่งด้วย ไม่ใช่เรียนเองเก่ง
คนเก่งดี หัวกะทิดี เเต่ไม่ใช่ว่าจะมาเป็นครูเเล้วดีค่ะ

งานของครู คือสร้างเด็ก สร้างคน ไม่ใช่เน้นทำผลงานด้วยตัวของตัวเอง
เเละอย่างที่ คห บนๆ ว่าไปเเล้ว คือนโยบายเอง หลักสูตรเอง ยังไม่ได้เรื่องได้ราว
เราไม่ได้บ้าฝรั่งจนอยากให้ไทยเปลี่ยนหลักสูตรตามต่างชาติ
เเต่เราเชื่อว่า คนไทย สร้างหลักสูตรการเรียนการสอนของไทยเองได้
ที่ไม่ได้ให้เด็กมานั่งท่องจำเป็นนกเเก้วนกขุนทอง เเล้วพอทำงานก็เริ่มเรียนอีกครั้ง

การเรียนการสอนของเราทุกวันนี้ เป็นการยัดเยียดข้อมูลให้เด็ก 
เเละไม่ได้เป็นการเตรียมความพร้อมเพื่อออกมาทำงานอย่างเเท้จริง
ดังนั้น ถ้าจะขึ้นเงินเดือนให้ครู สิ่งเเรกที่ต้องทำ คือคัดครูจาก ศีลธรรม จริยธรรม จรรยาบรรณก่อนเลย
เเล้วจะหมดปัญหาเรื่องคอรัปชั่น คนโกง ต่างๆนาๆไปได้ 
จากนั้นก็ดูที่วิธีการสอน ไม่จำเป็นต้องสอนในห้อง สอนในตำรา สอนในหลักสูตร 
ตราบใดที่ครูสอนด้วยวิธีของครู เเล้วเด็กได้อะไรไป ได้ความรู้ ได้ประสบการณ์ ได้ประโยชน์อื่นๆ
เเล้วจากนั้นก็ให้ครู ช่วยกันเขียนหลักสูตรการเรียนการสอนเเบบของประเทศไทยขึ้นมา 

เด็กไทย ภาษาต้องได้ ความรู้ต้องมี เเต่ที่สำคัญเหนือสิ่งอื่นใด ต้องเป็นคนดีค่ะ

ฝากไว้นะคะ เพราะเราไม่ได้เป็นครู ถึงจะอยากเป็นก็เถอะ
ให้สอนเด็กฟรีๆ ยังเอา เเต่ถ้าสอนตามหลักสูตรตอนนี้ เราก็ขอทำงานอย่างอื่นเถอะ
comment132:นั่นคงเป็นแค่ความฝันครับ ปัจจุบันนี้ อาชีพครู เงินเดือนน้อยมากครับ

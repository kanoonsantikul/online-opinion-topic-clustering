title:เพราะเหตุใด คนจึงนิยมทำบัตรเครดิต กัน ทำไมไม่อดทนกิเลส เก็บเงินสดซื้อของจะได้ไม่เสียดอกเบี้ย
comment:เห็นช่วงนี้เป็นหนี้บัตรเครคิตกันเยอะมาก
comment1:ความไม่มีหนี้ เป็นลาภอันประเสริฐ
comment2:คิดในแง่คนไม่มีตังค์ คนมีตังค์เขาจ่ายได้ ไม่ต้องการถือเงินสด
comment3:ผ่อนแบบไม่เสียดอกสิครับ 0% มีเยอะแยะไป
บางคนจำเป็นต้องใช้เงินในด้านอื่นๆที่มันผ่อน 0% ไม่ได้ หรือผ่อนไม่ได้เลย
ถ้ารู้จักใช้บัตรเครดิตก็ไม่เป็นหนี้ครับ แถมบัตรจะเป็นตัวสร้างกำไรให้กับเราอีกด้วย
comment4:แล้วแต่คนด้วยครับ ผมสมัครเพราะจำเป็นจริงๆ
มีค่าสอบต่างประเทศที่ต้องจ่ายด้วยบัตรเครดิตเท่านั้น หรือสินค้าบางอย่างที่จำเป็นเอาไว้ทำงาน
comment5:ด้านหนี้ ก็ ok ครับ
แต่ด้านดี  หลายร้าน หลายแคมเปญ จ่ายเงินด้วยบัตร ได้ส่งนลดมากกว่า (ยกเว้นร้านอาหาร)

ง่ายๆ scb family มี cash back คืน 1% เท่ากับว่า ได้ส่วนลดเพิ่มมา 1 %

หรือพวกสะสมคะแนน ก็สาระพัด ที่จะใฃ้ประโยชน์ เอาคะแนนที่ได้มาฟรี ไปแลกคูปองแทนเงินสด หรือ ทานอาหาร ได้สบาย

แต่ขอให้มีวินัยและซื้อตรงในการชำระหนี้
comment6:ผมทำบัตรเครดิตเพื่อเอาส่วนลด และผ่อนไปเรื่อยๆ เงินสดฝากแบงค์ไว้กินดอกเบี้ย คนที่บริหารเงินเป็นสมควรทำบัตรเครดิตอย่างยิ่ง จ่ายช้าได้ดอกเบี้ยไม่เสียสักบาทเดียว ส่วนลดก็ได้มากกว่าจ่ายเงินสด แถมได้คะแนนไว้แลกของฟรีอีก
comment6-1:ผมไม่ได้ทำหรอกนะบัตร แต่มีเจอแนวคิดในแง่นี้ เยี่ยมครับ
comment6-2:ไม่เสียดอกมีเยอะแยะ แล้วได้คะแนนด้วย นี่สิคุ้ม 
ของญี่ปุ่น คะแนนบัตรเครดิต เอามาโปะเป็นแต้มใส่เวบขายของก็ได้ เราก็ใช้แต้มนั้นซื้อของในเวบได้เลย เช่น เวบ rakuten  แป๊บๆ ได้เป็นหมื่นเลยนะคะ คุ้มสุดๆ
comment6-3:เราก็ทำบัตรเพราะได้ของแจก  เลือกได้สารพัด  ทำ 1 ใบ ได้อะไร  พร้อมกัน 2-3-4 ใบของแถมเพียบ
บางอันพอเปิดใช้บัตรก็มีของแถมเพิ่มอีก

เดี๋ยวนี้ผ่อน 0 % ไม่พอ ยังมีเงินคืน หรือ ส่วนลดอีก  พวกร้านอาหาร ปั๊มน้ำมัน สถานที่ท่องเที่ยว   อุ้ยไม่หวาดไม่ไหว
อย่างคนชอบชอปที่ impact เนี่ย  กรุงศรีทำไปเลย   มีโปรตลอด  เราก็เพิ่งได้บัตรที่พักฟรีที่ปราณบุรี  จากการรูดบัตร และชิงโชคกรุงศรีนี่แหละ  รูดผ่อนได้ของแถม  รูดครบที่กำหนดได้ของ แลกคูปอง มาชิงโชค โชคดีก็ได้รางวัล
แต้มก็สะสมแลกของได้อีก   ถึงของที่แลกมาเราจะไม่ได้ใช้ประโยชน์  นำไปบริจาคก็ได้ไม่เสียหลาย

คนที่ไม่มีวินัยทางการเงิน  ไม่ว่าจะมีบัตรเครดิต  หรือใช้เงินสดซื้อ  ถ้าเค้าจะซื้อจริง ๆ เค้าก็ยอมเสียดอกเบี้ยอยู่ดี
ไม่ทางใดก็ทางหนึ่งแหละ
comment6-4:บัตรเครดิตเมืองไทยเจ๋งอะ มีส่วนลดในการใช้จ่ายผ่านบัตรด้วย...

เมืองนอกนี่ จ่ายด้วยบัตรเครดิตบางทีเจอชาร์จค่าธรรมเนียมอีก
comment6-5:ทำตามนี้แหละ  รูดเอา จ่ายเต็ม  ได้แต้ม  
ค่าโทรศัพท์ ค่าน้ำมัน ค่าไฟฟ้า  ตัดบัตรโลด  แต้มทั้งนั้น
ไปห้างก็คอยดูสิทธิ์ประโยชน์ ว่ามีอะไรให้ใช้
สบายแฮ
comment6-6:ถ้าบริหารดีๆมันก็มีประโยชน์แหละ แต่ปัญหาคือคนส่วนใหญ่เค้ายังมีกิเลสไงคะ เห็นอะไรก็อยากได้ อยากได้ก็ซื้อ พออดทนไม่ซื้อก็เป็นทุกข์อีก มีเงินเก็บเยอะแต่ใจอยากได้ยังไงก็ไม่มีความสุข ถ้าเป็นแบบนี้แนะนำแยกบัญชีทำบัตรเดบิตดีกว่าค่ะ
comment6-7:จริงครับ ผมอยู่ฟิลิปปินส์ บัตรเครดิตที่นี่ผมยังไม่เจอข้อดีสักอย่าง ที่มีแบบบ้านเราก็ cash back, ผ่อน 0% จองตั๋วนั่นนี่ แบบทั่ว ๆ ไป แถมถ้าผ่อนของโดยใช้บัตรที่นี่ยังจ่ายแพงกว่าเงินสด แถมค่าธรรมเนียมก็แพง คือประเทศนี้รู้ background อยู่ว่าจนขนาดไหน ใครถือบัตรเครดิตนี่คอยาวอย่างกะยีราฟ

แต่บัตรเครดิตไทย เวลาซื้อของหลายครั้ง จ่ายผ่านบัตรเครดิตยังถูกกว่าซื้อเงินสดอีก แถมได้แต้มอีกต่างหาก เอาสิ แถมบัตรเครดิตไทยนี่ได้มาง่ายมาก สิทธินั่น นี่ โน่น ส่วนลดตามร้านค้าที่คนมักจะไปกิน ไปช๊อปกัน ผมใช้ของฟิลิปินส์นี่ร้านส่วนลดนี่น้อยมาก หลายร้านนี่ผมยังไม่เคยเจอ ไม่รู้ร้านมันไปซุกอยู่ตรงไหน คิดในใจ ไม่ต้องให้มาก็ได้นะ กรูไม่เคยไป
comment7:ผมเอาไว้จ่าย  ค่าน้ำมัน กับกินข้าวนอกบ้าน ซื้อของเข้าบ้าน ไม่ต้องพกเงินสด  ขี้เกียจพกเหรียญ  

สิ้นเดือนจ่ายหมดจบ .. สะดวกดี
comment8:บัตรเครดิตผมมองเป็นข้อดีครับ จะบอกว่า ผมไม่เคยซื้อของด้วยเงินสดเลยครับ และผมไม่ซื้อของอะไรพร่ำเพรื่อด้วย และไม่เคยเป็นหนี้แม้แต่เดือนเดียวครับ ที่ใช้เพราะได้คะแนนบัตรเครดิตด้วยครับ ของที่บ้าน ไมโครเวฟเอย ที่ปิ้งขนมปัง และ Volcher ต่างๆ ก็ได้จากบัตรเครดิต ที่บ้านมีบัตรหลายใบครับ เอาไว้ลดตามที่ต่างๆ เช่นเติมน้ำมัน ห้าง จริงๆ ก็ซื้อของเฉพาะจำเป็นเท่านั้น แม้กระทั่ง 22 บาท ผมก็รูดบัตรครับ ได้ลด 5% มันก็เงินนะครับ เคยรูดซื้อดินสอที่เดอะมอลล์ 8 บาท ลด 5% ก็รูดมาแล้วครับ ไม่สนใจด้วย มันลดได้ก็ใช้สิทธิ์ซิครับ แล้วจ่ายให้มันตรงเวลา ได้เงินคืน ลดไปด้วยซ้ำ เช่นคุณต้องซื้อประกัน ยังไงก็ต้องซื้อ ใช้บัตรดีกว่าครับ ได้คะแนน *10 เอาไปแลกเป็น Volcher เดอะมอลล์ เอามาเป็นไมโครเวฟดีกว่า ตอนแรกแม่ก็กลัวแบบคุณพูดแหละครับ แต่เรารู้จักประหยัดเงินใช้จ่ายให้ดีตัว ถ้าไม่จำเป็นไม่เคยซื้ออะไรพร่ำเพรื่อเลยครับ บัตรไหนมีค่าธรรมเนียม ผมไม่ใช้เลยครับ ถ้าถือฟรี ถึงใช้ครับ แล้วก็ใช้อย่างประหยัด ไม่เคยซื้อของอะไรพร่ำเพรื่อ Ipad Iphone นี่ไม่เคยซื้อ รอให้ได้เป็นคะแนนก่อนค่อยเอามาแลกครับ ถ้าใช้ให้เป็นมีประโยชน์มากๆๆ ครับ แต่ถ้าใช้ไม่เป็น มีโทษมากเช่นกันครับ
comment8-1:จะบอกว่าของเราได้ หม้อทอดของ ที่ปิ้งหนมปัง เตาแก๊ส ฟรีมาหลายอันมากจนต้องเอาไปแจกญาติ ๆ 
เวลาแลกเราก็นิยมแลกเป็นคูปองตามห้างเหมือนกัน

แต่ก็ต้องเทียบคะแนนก่อนว่าอันไหนคุ้มสุด   แบบว่าไม่ค่อยงกเท่าไหร่ อิอิ
comment8-2:เห็นด้วยกับความเห็นนี้ค่ะ ถ้าบริหารเงินเป็นบัตรเครดิตจะเป็นข้อดี ต้องจ่ายเต็มตลอด อย่าจ่ายแต่ขั้นต่ำ ไม่อย่างนั้นดอกเบี้ยบานค่ะ เรามองบัตรเครดิตเป็นการใช้จ่ายเงินในอนาคต แถมสะสม Frequent Flyer Point ได้อีก 
ปล. Voucher สะกดแบบนี้นะคะ
comment9:หลายคนเขาก็จ่ายเต็มนะครับ สมัครใช้โปรโมชั่นตามบัตรครับ

หรือบางชิ้นผ่อน 0% เขาก็ใช้กันเพราะไม่เสียหายอะไร

ของอย่างงี้ขึ้นกับคนใช้ครับว่า ใช้เป็นไม่เป็น
comment10:แต่ก็มี พวกที่ว่า ต้องมีเงินในกระเป๋า ก่อนเพื่อที่จะซื้อนะครับ

เช่น ของราคา iMac ราคา 58,500บ (App Store) ใช้บัตรเครดิตซื้อ ซื้อในไทยแพงๆ 61,990บ

แต่ซื้อ 58,500บ ดันได้โปร SCB รอบก่อนที่ได้ Cash Back 4% ไม่เกิน 2,000 ได้เต็ม ราคาเลยเหลือ 56,500บ ผมว่าข้อดีมันก็มีนะครับ
comment11:ใช้บัตรสำหรับสินค้าและบริการที่ปกติก็ต้องใช้อยู่แล้วและชำระเต็มจำนวนตรงเวลา  ก็ไม่ได้มีข้อเสียอะไร  ผมใช้บัตรในการเติมน้ำมัน, ทานอาหาร, ซื้อของใช้ต่าง ๆ ที่จำเป็น ... ที่ดีกว่าเงินสดคือไม่ต้องพกเงินติดตัวมาก สามารถใช้เป็นส่วนลดได้เมื่อมีโปรแกรมส่งเสริมการขาย สามารถแลกแต้มเพือรับของต่าง ๆ ได้ ... ที่สะดวกอีกอย่างคือใช้จองห้องพักและบริการต่าง ๆ ที่อยู่ต่างประเทศ หรือต้องทำธุรกรรมผ่าน website ซึ่งจะมีค่าใช้จ่ายต่ำกว่าและสวกกว่าการใช้เงินสด ... ยอมรับว่าโปรโมชั่นต่าง ๆ ของบัตรล่อใจให้ผ่อนสินค้าฟุ่มเฟือยได้เช่นกัน แต่ทั้งนี้คงต้องแล้วแต่วินัยทางการเงินด้วยครับ เพราะถึงไม่มีบัตรแต่ขาดวินัยทางการเงินก็ไม่เหลือเงินเก็บอยู่ดี
comment12:คำตอบอยู่ในคำถามครับ ส่วนใหญ่ ไม่อดทนต่อกิเลส
comment13:คนมีบัตรจำเป็นต้องเป็นหนี้ทุกคนด้วยเหรอครับตรรกกะแบบนี้ฟังแล้วขำดี บางคนจ่ายเงินสด 10000 ไม่ได้คืนสักบาท จ่ายผ่านบัตรได้คืน 100 บาท บางคนเดือนร้อนไปยืมตังค์เพื่อน 10000 หามาใช้ไม่ทันทะเลอะกันเสียเพื่อนเลิกคบกัน ถ้ามีบัตรไปกดออกมาใช้เสียดอก 300 ไม่เสียเพื่อนคบกันดีต่อไป ขอดีของมันก็มีเยอะแยะครับ คนเป็นหนี้ก็เป็นหนี้หักห้ามใจตัวเองไม่ได้พูดแบบนี้ถึงจะถูกครับ
comment14:ถ้ามีวินัยก็จะได้ประโยชน์เยอะนะ
comment15:ถ้าใช้ให้ถูกทาง มีแต่ประโยชน์ครับ

แต่ถ้าใช้แล้ว ต้องไปหาเอาดาบหน้า มีแต่ทุกข์
comment16:ตามหลักการ แรกๆ ที่มีการคิดระบบ credit ขึ้นมา เรียกว่าดีครับ

แต่หลังจากนั้น สินค้าทุกอย่างถูกบวกค่าการตลาดสำหรับ credit จนเป็นมาตรฐานหมดเลยครับ
แถมพ่อค้ายังมีหลักการที่ว่า ใครไม่ต่อซื้อแพงไปครับ ดันไม่มีบัตรเองช่วยไม่ได้
แน่นอนหลายๆ คนบอกว่าก็ต่อสิครับ

เจอค่าคอมมิชชั่นเข้าไปอีก ลูกจ้างประจำร้านไม่อยากลดราคาบอกว่าลดไม่ได้แล้วครับราคานี้แหล่ะ ถ้าลดมากกว่านี้ต้องมีบัตร!!!
และ เศรษกิจมหาภาค คงเข้าไปแก้ไขอะไรไม่ได้แล้ว เพราะไม่มีทางที่คนบางส่วนจะเลิกใช้บัตรเครดิต ดังนั้นใช้ๆ ไปเหอะ เพื่อรักษาผลประโยชน์ของเรา รักษาส่วนลด % ของเรา
comment17:ถ้าใช้ประโยชน์กับบัตรได้ถูกทาง  คุ้มมากค่ะ
คะแนนสะสม แลกเครื่องใช้ไฟฟ้า  เติมน้ำมัน ได้เงินคืน
ไม่ต้องพกเงินสดเยอะๆ เสี่ยงหาย.....
สำหรับตัวเอง..คำนวนค่าใช้จ่ายไว้แล้วค่ะ ว่าในหนึ่งเดือน ต้องใช้เท่าไหร่
ขาด-เกิน ได้บ้าง.....ที่สำคัญต้องมีวินัยสูง........

ตั้งแต่มีบัตรเครดิตพกเงินไม่เกิน 500บาทค่ะ  มีวันหนึ่งเจอด่าน มีเงินสดอยู่150บาท
ยังเอาเลยคะ  ....T^^T
comment18:ไปต่างประเทศจะให้ถือเงินสดไปกี่หมื่นกี่แสนหละคะ
บางคนที่ใช้บัตรเครดิตเพราะมันมีโปรโมชั่น มีส่วนลด สะสมแต้ม จ่ายหมดก็ไม่เสียดอกเบี้ย (ซึ่งดีกว่าถือเงินสดไปซื้อของในจำนวนมากมาก) ประโยชน์มันก็มี ไม่ใช่ไม่มี
comment19:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment20:ใครไม่อยากพกเงินสดเยอะๆ เป็นหมื่นเป็นแสน ก็ใช้บัตร เดบิต โดยหักเงินสดในบัญชีได้เลย สบายใจด้วย
comment20-1:เดบิตน่าจะไม่ได้แต้มสะสมนะ. สำหรับคนใช้เยอะๆ ปีนึงแต้มจากบัตรแลกไอโฟนได้เลยนะครับ.  แต่ถ้าใช้เงินสดหรือบัตรเดบิตก็ไม่ได้ ซึ่งเสียประโยชน์ไปมาก

คุณกำลังมองแง่ร้ายของคนที่ใช้บัตรเครดิตไม่ถูกทาง จนลืมมองข้อดีของมันมากกว่า.  

คนเป็นหนี้บัตรเครดิตเป็นเพราะใช้จ่ายไม่มีวินัย ก็เหมือนกับคนที่เอามีดทำอาหารไปฆ่าคนตาย แล้วมาโทษว่าเป็นความผิดของมีด. ถ้าคิดแบบนี้ต่อไปทุกคนก็ไม่ต้องมีมีดทำอาหารไว้ติดบ้านเลยสิ
comment20-2:ผิดแล้วครับ บัตรเดบิต โดนโกงทีโอกาสได้คืนแทบเป็นศูนย์ เพราะเป็นเงินของเรา
ใช้บัตรเครดิต ถ้าไม่ได้ใช้โทรไปปฏิเสธได้ ธ ก็ไล่เบี้ยเอาเองเพราะเป็นเงินของแบงค์
comment20-3:บัตรเดบิททำให้คนสูญเงินจากมิจฉาชีพไปเยอะแล้วยิ่งใส่มากล่อโจรมาก
comment20-4:ไม่สบายใจหรอกค่ะ โดนโกงทีไม่มีโอกาสเรียกคืน ถ้าเป็นบัตรเครดิตยังพอมีหวัง
แต้มสะสมหรือส่วนลดจากบัตรเดบิต ไม่มีนะคะ
comment20-5:มีของกสิกรครับที่สะสมแต้มได้
comment20-6:โว๊ะ คุณไม่อยากทำ ไม่อยากมี ก็ไม่ต้องไปสนใจมันหรอกค่ะ บัตรเครดิตเนี่ย

เอาไว้ให้คนที่เค้ารู้จักใช้ ใช้แล้วได้ประโยชน์ ใช้แล้วเกิดกำไรจากมันเค้าใช้ดีกว่านะคะ

เห็นตั้งหลายความเห็นเค้าอธิบาย คุณก็ยังไม่เข้าใจอีก

ยังจะดึงดันให้มีแต่บัตรเดบิต อันนี้ชีวิตใครชีวิตมันแล้วจ้าาาา
comment20-7:เดบิตกสิกรสะสมแต้มและแคชแบ็กเหมือนกันครับ
comment21:ธรรมชาติ คือ อดใจไม่ไหว ถ้าจะเก็บเงินสดซื้อ ของบางอย่างจำเป็น เช่น รถ 99 % เลือกผ่อน เพราะได้ใช้งานเลย เสียดอกก็เอา
comment22:ความคิดแบบ MASS ครับ สำหรับคนอยากมีบัตรเครดิต เขาก็จะหาเหตุผลมาเพื่อสนับสนุนตัวเอง เช่น ไม่มีเงินสด เงินมีไว้ใช้ หาความสุขใส่ตัวบ้าง บลาๆ
comment23:จ่ายผ่านบัตรเดบิต ตัดเงินเราทันที

จ่ายผ่านบัตรเครดิต ระยะปลอดดอกเบี้ยประมาณ 45 วัน --> ตรงนี้เงินที่เราต้องจ่ายทันทีเรากลับได้ดอกเบี้ยถ้าหากยังอยู่ในมือเรา

จ่ายผ่านบัตรเครดิต หาก transaction มีปัญหา โดนโขมยบัตร ก็ไม่ต้องจ่าย แต่เดบิต ตัดแล้วตัดเลย กว่าจะได้ตังค์คืน นาน + เสียสุขภาพจิตอีก (สบายใจตรงไหน)

จ่ายผ่านบัตรเครดิต ได้ cash back คืน 1% หรือมากกว่า ซื้อ 100 จ่ายแค่ 99 บาท

ผ่อน 0% 10 เดือนเยอะแยะไป อันไหนไม่มีผ่อน ก็จ่ายเต็ม เหมือนซื้อเงินสด แค่ยืดระยะเวลาจ่ายออกไปอีกเดือนนึง ได้เปรียบจะตาย

ผมใช้จ่ายบัตรเครดิต ในสิ่งที่ผมต้องจ่ายเป็นค่าใช้จ่ายประจำอยู่แล้ว ดังนั้น เรื่องกิเลสจึงไม่มีผล

แบงค์ไหนจ่ายตังค์ยาก เสียค่าธรรมเนียม ผมยกเลิกหมด ไม่เคยต้องเสียดอกเบี้ยซักบาท

วันก่อนเพิ่งสมัครบัตร BBL Rabbit ไป เพราะจะเอาบัตร Rabbit และ Cashback 20% ในรอบบิลแรก และ ไม่ต้องทำบัตรเอทีเอ็มไว้กดเงินสดจากบัญชีเงินเดือนตัวเอง ค่าธรรมเนียมก็ไม่ต้องเสีย ดีจะตายไป
comment24:ใช้ให้เป็น ก็ไม่เป็นหนี้ค่ะ เราว่าดีด้วย ถ้าใช้เกินตัวก็สมควรเป็นหนี้หัวโต
comment25:ได้แต้ม ได้ส่วนลดพิเศษ ซื้อของหลักแสนไม่ต้องหอบเงินสด จ่ายในรอบปกติไม่ต้องเสียดอกซักกะบาท
comment26:คนใช้บัตรเครดิต ไม่ได้แปลว่าเขาไม่มีเงินสด แต่เขาไม่อยากพกเงินสดติดตัวเยอะ ๆ 

ใช้บัตรเดบิตหักเงินสดทันที ใช้บัตรเครดิต มีเวลา 30-50 วันแล้วแต่บัตร เงินอยู่ในธนาคารได้ดอกเบี้ยทุกวัน

คนใช้บัตรเครดิตแล้วเป็นหนี้ เพราะไม่มีวินัยในการใช้เงิน ไม่เกี่ยวกับบัตรเครดิต ต่อให้ไม่มีบัตรเครดิต คนพวกนี้ก็ไปทำบัตรเงินสด กดเงินสดมาใช้อยู่ดี

คนใช้เงินเป็น ใช้บัตรเครดิต คุ้มกว่าใช้เงินสดหรือบัตรเดบิต อย่างเห็นได้ชัด
comment27:คุณคิดว่าการซื้อของด้วยบัตรเครดิตทุกอย่างเป็นการซื้อด้วยกิเลศและความอยากได้อย่างเดียวเหรอ

เราว่าตรรกะนี้แปลกๆนะ
comment27-1:เค้ามองโลกแค่ด้านเดียวค่ะ หรือไม่ก็แกล้งมองด้านเดียว

พูดมากไปเด๋วคนหาว่าเป็นหนึ่งในพวกติดอยู่ในวงจรบัตรเครดิตอีก อิ อิ

เอาเป็นว่าช่างเค้าเถอะค่ะ
comment28:รูดวันนี้  จ่ายวันหน้า

พอครบ จ่ายเต็มตลอด  ได้คะแนน สะสมเอาไปแลกของได้อีก

คุ้มมากๆครับ
comment29:ผมว่าดีนะปลอดดอกเบี้ย
จ่ายทีนึงได้บินฟรีบ้าง คืนเงินบ้าง
comment30:บัตรเครดิตสำหรับผม จำเป็นมาก ครับ เพราะบ้านผมเป็นร้านค้า ต้องไปซื้อของเข้าร้านจาก makro เป็นประจำ บางทีก็ Big-C หรือ Lotus ถ้ามี promotion แรงๆ
1. ไม่ต้องพกเงินสดเกือบแสนไปซื้อของ ไม่เสี่ยง
2. ตอนเลือกของ เลือกได้ตาม list ที่จดมาได้เลย ไม่ต้องมานั่งคำนวณว่าจะเกินกว่าเงินสดที่เตรียมมาหรือเปล่า (เมื่อก่อนหยิบอะไรต้องคอยบวกตามไว้ตลอดกลัวเกินกว่าเงินที่เตรียมมา)
3. ระยะเวลาจ่ายเงิน 45 วัน (ปลอดดอกเบี้ย) ซึ่งของที่ซื้อมาขายหมดตั้งแต่ไม่เกิน 30 วันแล้ว ผมก็ค่อยเอาเงินที่ขายของได้ไปจ่ายค่าบัตรเต็มจำนวน เท่ากับผมไม่ต้องควักเงินทุนเราจ่ายค่าของเลยหรือถ้ายังขายไม่หมดก็ควักทุนน้อยมาก และเรายังได้กำไรเงินสดจากของที่ซื้อมาขาย (จากการ credit) ด้วย และได้แต้มสะสมไว้แลกของจากการซื้อของผ่านบัตรเครดิตอีกต่อนึงด้วย

ผมว่าถ้าใช้บัตรเครดิตเป็น มันมีข้อดีของมันหลายอย่างครับ แต่ต้องมีวินัยทางการเงินดีๆ น่ะครับ คนทำธุรกิจซื้อมาขายไปส่วนใหญ่ อยากได้ credit การจ่ายเงินค่าสินค้านานๆ ทั้งนั้นครับ ยิ่งยืดระยะเวลาการจ่ายเงินได้มากแค่ไหนยิ่งดีครับ
comment31:บางเรือ่งไม่ใช่กิเลส เช่น การเจ็บป่วย คงรอเก็บเงินสดแล้วค่อยป่วย คงทำไม่ได้ครับ
comment32:ใช้กับงานบริษัทครับ
ใช้ซื้อตั๋วเครื่องบิน มีประกัน 200 000 USD ครับ
จ่ายค่าโรงแรมเวลาไปต่างประเทศ ไม่ต้องแลกเงินไปเยอะๆ
เอนเตอร์เทน ลูกค้าแล้วมาเบิกบริษัท ไม่ต้องออกเงินไปก่อน
เวลาใช้ส่วนตัว ก็ใช้เท่าที่วางแผนไว้
ดูให้ดีๆ มันก็มีหลายแง่นะครับ
comment33:ก็เปรียบเหมือนคนใช้มีดแหล่ะครับ 
ใช้หั่นหมู หั่นผัก ทำกับข้าวกิน ก็มีประโยชน์
แต่ถ้าใช้ไม่ระวังก็ทำมีดบาดมือ ก็อันตราย

แล้วจะโทษใครหล่ะ ถ้าไม่ใช่ตัวเราเอง
ทำมีดบาดมือ แล้วไปโทษมีด ว่าไม่ดีเหรอครับ 555555555+
comment33-1:O ถูกต้อง นะคร๊าบบบ

ตอนมีเงินจ่ายตรงเวลา             บัตรเครดิตเหมือนเทวดาดีไปโหมด ซื้อสนุก ใช้สบาย กินอร่อย
ตอนเงินขาดมือจ่ายไม่ตรงเวลา  บัตรเครดิเหมือนปีศาจหลอกหลอนทุกเวลานาที  
                                           โดนเ็ต็มเม็ด   ค่าปรับ ค่าดอกเบี้ย ค่าภาษี 7 %  จัดหนักนะน้า
comment34:ของผมจ่ายค่าน้ำมันด้วยบัตรเครดิต  เวลาไปอบรมต่างประเทศ ก็ออกค่าโรงแรมเองก่อน ก็จ่ายด้วยบัตรเครดิต

แล้วออฟฟิสจ่ายคืนให้  เราก็ได้กำไรเป็นคะแนนสะสม กับ cash back
comment35:ถามจริงเหอะ
คนที่ทำบัตรส่วนใหญ่ บริหารการเงินเป็นเหมือนคนในห้องนี้หรือเปล่า
ปีที่แล้ว มีการสำรวจ พบกว่าคนไทยผ่อนบัตรเครดิตขั้นต่ำถึง 26%
โดนดอก 20-22% รอวันล้มละลายได้เลย
ไม่นับรวมที่ผ่อนปกตินะ
ถ้าส่วนใหญ๋ สมัคเพื่อเอาแต้มแลกรางวัล
บริษัทบัตรเครดิตคงไม่มีพอร์ตในเชื่อโตเอาๆทุกปีอย่างนี้หรอก

บัตรเครดิต เหมือนคนถือจะมีเครดิต แต่จริงๆคนมีหนี้ จะมีเครดิตดีได้อย่างไร
comment35-1:555555 ตอบแบบนี้รู้เลยว่าไม่เคยมีบัตรเครดิตกับเค้าแหงๆ อิอิ ^^
comment35-2:คุณพ่อคุณแม่เรากู้เงินธนาคาร15ล้าน และธนาคารทำบัตรเครดิตให้ทันทีค่ะ คนมีหนี้ก็มีเครดิตดีได้ ทุกวันนี้ทำธุรกิจ ไม่มีทั้งหนี้ธนาคารและหนี้บัตร จ่ายเต็มทุกครั้งค่ะ รู้ความสามารถในการหาเงินของตัวเอง รู้ว่าตอนนี้ตัวเองใช้ได้เท่าไหร่ มีวินัยในการใช้บัตรเหมือนกับมีวินัยใช้หนี้ค่ะ
comment35-3:ใครบอก เครดิตได้มาจากความสามารถในการชำระหนี้ค่ะ ยิ่งยอดซื้อเยอะแต่จ่ายเต็มตลอดนี่ธนาคารแทบจะมากราบให้ทำบัตรเพิ่ม ยื่นกู้ก็ง่ายกว่าคนไม่มีบัตร
comment35-4:คุณอ่านอะไรตกไปรึเปล่า เค้าก็สรุปกันหมดแล้วว่าบัตรเครดิตน่ะดีมีประโยชน์มาก แต่เหมาะสำหรับคนที่มีวินัยทางการเงินเท่านั้น

บัตรเครดิตเหมือนดาบสองคม ต้องอยู่กับคนที่รู้จักใช้จึงจะเกิดประโยชน์

เรื่องที่คนส่วนใหญ่เป็นหนี้บัตรเพราะไม่มีวินัย ทำให้บริษัทบัตรโตเอาๆ นั่นก็จริง แต่จะไปสรุปฟันธงว่า บัตรมันไม่ดี ไม่ควรทำ ไม่ควรมี คุณก็ผิดแล้วล่ะ

ก่อนมีบัตรก็ถามตัวเองก่อนว่า วินัยทางการเงินโอเคมั้ย
comment35-5:คนในห้องนี้  เป็นคนมีเงินที่ถือบัตรน่ะ  มาสอนพวกเค้าไม่ได้หรอก  พวกเขาขั้นเทพแล้ว

จริงๆ  ไม่ต้องมีบัตรเครดิต  ก็เป็นหนี้ได้.................
comment36:ใช้แบบมีสติข้อดีมีมากมาย
  1.ไม่ต้องพกเงินหลายๆหมื่นไปห้างซื้อของ
  2.พกเงินสดไป ตปท.ไม่ต้องมากถ้าไม่พอบัตรช่วยได้
     2.1.ใช้บัตรจองตัวเครื่องบินหรือจองโรงแรม มีประกันกระเป๋า เครื่องช้า อุบัติเหตุให้
     2.2.บางบัตรมีห้องรับรองที่สนามบินให้
  3.บางที่ใช้บัตรมีส่วนลดตามโปรเงินสดไม่ลด ผ่อน 0% ก็มี
  4.มีแต้มให้สะสมเพื่อแลกของรางวัล
  5.ใช้บัตรเท่าไหร่ถึงเวลาจ่าย ก็จ่ายเต็มจำนวนไม่มีปัญหา
ใช้แบบขาดสติก็หนี้ท่วมหัว
  1.อยากได้ของตามแฟชั่นเกินกำลัง
  2.กดเงินสดแล้วจ่ายแต่ขั้นต่ำ(ดอกรายวันเลย)
  3.ผ่อนของมากเสียจนไม่มีเงินเก็บยามฉุกเฉินพอไม่มีเงินเก็บ ก็ต้องกดเงินสดออกมาใช้ จึงเป็นวัฏจักร

ปล.ทุกคนมีความจำเป็นและต้องการแตกต่างกันออกไปถ้าเลือกได้คงไม่มีใครอยากเป็นหนี้อย่าไปว่าเค้าเลยครับ
comment37:ใช้ มา 10 ปี ซื้อของวันนี้ อีก30วันไปจ่ายตังค์ 
บัตรที่ใช้ ไม่มีค่ารายปี
comment38:บัตรเครดิต คือกลยุทธ์การหารายได้เข้าแบงค์ ของแบงค์นั้นๆ
โปรโมชั่นต่างๆ ค่าธรรมเนียมต่างๆ คือกลยุทธ์ทางการทำธุรกิจบริหารเงินของแบงค์

หนี้เสีย 26% ที่กล่าวมา นั่นหมายความว่า ใน 100 คน มี26 คนไม่สามารถชำระเงินได้ตามปกติ

แบงค์เขาทำมาหากินเพื่อหารายได้เข้าแบงค์เพื่อเลี้ยงพนักงาน เพราะฉะนั้นกลยุทธ์อะไรที่แบงค์สามารถเรียกจากลูกค้าได้เขาทำหมดแหละค่ะ

ถ้าทุกคนทำบัตรเครดิตและมีวินัยในการใช้จ่ายทุกคน แบงค์ก็ได้รายได้จากค่าธรรมเนียมจากร้านค้าอยู่ดี
กระบวนการนี้เอื้อประโยชน์ทุกฝ่ายค่ะ

ยกตัวอย่าง เมื่อปีที่แล้ว ป่วยเข้ารับการผ่าตัด ไปนอนรพ. จ่ายค่ารักษา 3.5 แสน ใช้บัตรรูดปรื๊ดกันข้างเตียงเลยทีเดียว แสนสะดวก
รพ.ก็ไม่ต้องกลัวลูกค้าไม่มีจ่าย ลูกค้าก็สบายไม่ต้องหอบเงินสดไปนอนรพ. มาวันนี้ได้แต้มมาเพียบ แลกคืนเป็นเงินสดกลับมาอีก เท่ากับได้ส่วนลดอีกหลายพัน

วิน วินกันทุกฝ่ายค่ะ
comment39:ใช้บัตรเครดิตเพราะได้ Cash back 1%ครับ 
ผมจ่ายครบตรงเวลาเสมอเลยไม่เคยต้องดอกเบี้ยปรับ
มันไม่ใช่ว่าไม่มีปัญญาจ่ายเลยต้องใช้บัตรเครดิตเสมอไปนะครับ 
เพราะใช้แล้วได้ประโยชน์มากกว่าใช้เงินสด ครับ
comment40:คนที่ทำบัตรเครดิต ไม่ใช่ว่าเค้าไปซื้อของแบบที่เค้าไม่มีเงินหรอกนะ เงินสดหน่ะมี จ่ายได้ แต่ถ้าซื้อผ่านบัตรมันได้แต้ม ได้ส่วนลดมากกว่า พอถึงตอนบิลมาเก็บเงิน ก็จ่ายเต็มจำนวนไป ก็ไม่ต้องเสียดอกเบี้ยอะไร แถมยังได้วจ่ายเงินช้าลงอีก แล้วทำไมต้องกำเงินเยอะ ไปซื้อของด้วยหล่ะ
comment41:หึหึ
comment42:สำหรับเรา บัตรเครดิตมีประโยชน์มากนะคะ ใช้มานานหลายปี จ่ายตรงเวลาตลอด ธนาคารไม่เคยได้กินดอกเบี้ยค่ะ

1.ได้ cash back 1% เช่น เดือนนี้รูดใช้ไป 10,000 บาท ได้ cash back ไปสำหรับเดือนหน้า 100 บาท

2. สะดวกในการใช้ซื้อตั๋วเครื่องบิน, สินค้าอื่นๆทาง internet (หลา่ยๆเว็บ ไม่รับบัตรเดบิตนะคะ) แล้วบางบัตร ถ้าซื้อตั๋วเครื่องบิน ก็จะแถมประกันการเดินทาง กรณีเสียชีวิต เกิดอุบัติเหตุ กระเป๋าหาย ไฟลต์ดีเลย์ ฯลฯ

3. สะดวกเวลาเดินทางไปต่างประเทศ แทนที่จะพกเงินสดเยอะๆ ก็ใช้บัตรเครดิตแทน เข้าใจว่าบัตรเดบิตน่าจะใช้ที่ต่างประเทศไม่ได้รึเปล่า)

4. บางบัตรสะสมแต้ม เอาไปแลกนู่นนี่นั่นได้ เช่น แลกตั๋วดูหนัง แลกตั๋วเครื่องบิน เอา point ไปจ่ายเป็นค่าอาหาร ค่าขนม

5. ผ่อน 0% 

6. จ่ายค่าน้ำค่าไฟผ่านทางบัตรเครดิต

7. ซื้อสินค้าได้ส่วนลด เช่น บัตรเครดิต central ก็ได้ลด 5-10% ไม่แน่ใจ บัตรเครดิตของ king power ใช้ซื้อของใน duty free ลด 5-15%

8. ได้สิทธิพิเศษต่างๆ เช่น ที่จอดรถตามห้าง ใช้บริการ lounge ที่สนามบิน

ที่คิดออกก็ประมาณนี้แหล่ะค่ะ
comment43:ผมก็ถามอีกครั้งนะครับว่า
ถ้าคนส่วนใหญ่เป็นแบบคนที่โพสต์กันหมด
ทำไม มีผ่อนขั้นต่ำตั้ง 26%
ทำไมสินเชื่อบัตรเครดิต โตทุกปี เยอะด้วย
ถ้าเอาแต้มกันหมด จะมีพอร์ตพวกนี้ได้ไง
บริษัทบัตรจะเอาเงินมาให้แลกแต้มจากไหน

ผมเชื่อว่ามีคนควบคุมความโลภ ความต้องการได้
 แต่ส่วนใหญ่ล่ะ
comment43-1:26% จ่ายขั้นต่ำ แสดงว่าอีก 74% จ่ายเต็มยอด

แบบไหนส่วนใหญ่ แบบไหนส่วนน้อยครับ
comment43-2:ต่อให้ทุกคนจ่ายครบหมด บริษัทบัตรเครดิตก็ยอดโตได้ครับ เค้าได้ประโยชน์จากค่าธรรมเนียมของร้านค้าที่ต้องเสียให้ทางบัตร คิดแล้วประมาณ2-3 % ในขณะที่แต้มแลกของรางวัลจะตกที่ 1% เท่านั้น ยังไงบริษัทเค้ากฌกำไรได้ครับ ไม่เกี่ยวว่าต้องหาเงินจากคนที่จ่ายขั้นต่ำอย่างเดียว
comment43-3:คือ ความคิดคุณเนี่ยจะสรุปให้ได้เลยใช่ป่ะครับว่าบัตรเครดิตมันเลว มันชั่วร้าย มันทำให้คนเป็นหนี้...

โอเคครับ ถ้าคิดแบบนั้นแล้วสบายใจก็ทำไป 

แต่หัดเปิดโลกออกมาดูมุมมองใหม่ๆบ้างก็ดีนะ
comment43-4:เราตอบแต่มุมของตัวเรา ของคนอื่นไม่ทราบเค้าเหมือนกันค่ะ
เพราะเราไม่เคยมีหนี้ที่เิกิดจากบัตรเครดิตซักกะที ใช้มา 17 ปีแระเนี่ย

ว่าแต่คุณนี่ก้อจะสรุปให้ได้เลยเนอะ ว่าคนมีบัตรเครดิตเนี่ย มันโลภมาก อยากได้ของทั้งๆที่ไม่มีตังค์
comment43-5:หลายธนาคารออกบัตรมาให้ถือเพิ่มเฉยเลย
SCBเคยถือบัตรชื่อเดียว4ใบ
เขาขอร้องมาจะเพิ่มยอดบัตรไม่เสียรายปี
แฟนเราก็ใจอ่อน
แต่มันก็มีข้อดีของแต่ละบัตรต่างกันไป
ไปทานข้าว จองตั๋วเครื่องบิน จองร.ร. จองรถเช่า เดินทาง จอดรถ ดูหนัง เติมน้ำมัน หักค่าสาธารณูปโภค
มีบัตรเกือบทุกธนาคาร
ได้ใช้ประโยชน์จริง
อย่าอคติกับอะไรจนไม่รับฟังความคิดคนอื่น
หรือไม่มีโอกาสได้เปิดบัตรจึงรู้สึกลบกับบัตรขนาดนี้
comment44:มีบัตรเครดิตทำให้ไม่ต้องพกเงินสดจำนวนมากๆซึ่งเป็นอันตราย (โดยเฉพาะหากคุณต้องเดินทางข้ามประเทศบ่อยๆ)

การมีบัตรเครดิตทำให้ซื้อของซื้อตั๋วเครื่องบินจองโรงแรมผ่านอินเตอร์เน็ทได้

...เมื่อสิบห้าปีก่อนพ่อแม่ดิฉันก็เคยบ่นและปรามไม่ให้ดิฉันใช้บัตรเครดิตเพราะเห็นญาติเป็นหนี้บัตรเครดิต

แต่ตอนนั้นพ่อแม่ไม่เข้าใจว่าการใช้บัตรเครดิตของแต่ละคนไม่เหมือนกัน

ดิฉันใช้บัตรเครดิต "แทน"เงินสด คือ รู้ว่าแต่ละเดือนตัวเองมีรายได้แค่ไหนก็ใช้แค่นั้น

จะซื้อของชิ้นใหญ่ๆที่ใช้เงินเยอะๆก็ต้องซื้อตอนที่ตัวเองมีเงินสดในบัญชีมากพอที่จะซื้อ

ไม่ใช่ว่าไม่มีเงินสดในบัญชีแล้วใช้บัตรเครดิตจ่ายไปก่อน แบบนั้นไม่เคยทำ
comment45:เงินสดน่ะมีค่ะ....ไม่ใช่ปัญหาแม้แต่น้อย แต่ใช้บัตรไม่ต้องถือเงินสดค่ะ
แม่เราต้องซื้อของทีเดือนละ 4-5 หมื่น (ทำธุรกิจ)....เงินสดมีแน่ๆแต่ใช้บัตรแทน ก็ได้แต้มสะสมคะแนน....  ได้ของใช้ในบ้านฟรีเยอะมากกก จนต้ิงเอาไปขายบ้างง ได้เงินมาอีก...
ของ citibank แลกเงินเงินสดคืนเข้าบัญชี สามเดือนก็แลกได้ทีละ1000 บาทแล้วค่ะ (10,000 คะแนน)....โถ เอาเงินก้อนไปฝากแบงค์เดี่ยวนี้ไม่รู้จะได้ถึงมั้ง
นอกนั้นก็มีบัตรกรุงศรี ที่แลกเป็น voucher เงิสดซื้อของที่โลตัสได้ค่ะ อยากได้ไรก็ไปหยิบในโลตัสเลยค่ะ 5555

ไม่ได้เป็นหนี้นะคะ ไม่เคยได้เสียดอกเบึ้ยค่ะ เพราะรู้ลิมิตที่จะใช้ต่อเดือนค่ะ. นอกนั้นถ้าเดินทางบ่อย/ปต่างประเทศบ่อยใช้บัตรสะดวกกว่ามากก
comment46:เท่าที่ดูบัตรเครดิตใช่ว่าจะเสียดอกเบี้ยครับแต่มันทำให้สะดวกขึ้นในการจ่ายเงิน(ไม่ต้องกลัวโดนปล้น)

ส่วนตัวผมเองไม่มีครับ ไม่ชอบข้อจุกจิก บางทีจำเป็นต้องใช้ ก็ใช้ของน้องๆนั่นล่ะ แล้วจ่ายเงินสดให้เขาเอา
comment47:เราและที่บ้านไม่นิยมบัตรเครดิต
สำหรับเรามันน่ารำคาญอ่ะ ต้องคอยจำอะไรเยอะแยะ
จ่ายสดสบายใจกว่า
อย่างดีก็บัตรเดบิตอ่ะ ถ้าขี้เกียจพกเงิน
และไม่ชอบของผ่อนด้วย 0%ก็เหอะ จะจ่ายวันไหนก็ต้องจ่ายอยู่ดี
แต่บางอย่างก็ต้องผ่อนนะ รถ หรือ   บ้าน ไรเงี้ย
เรื่องอย่างนี้มันขึ้นอยู่กับรสนิยมของแต่ละคน

ปล.  กลัวพวกโจรกรรมทางอิเล็กทรอนิกส์อ่ะค่ะ   เนี่ยแหละเหตุผลสำคัญ
comment48:มีแต่คนที่ไม่เคยมีบัตรเครดิต ถึงคิดว่าคนใช้บัตรเครดิต ต้องผ่อน เอา 555

ไปทำงานหาเงิน ให้มีเครดิต พอที่จะมีบัตรเครดิต ดูก่อน ค่อยมาวิจารณ์ เ้น้อ 555
comment48-1:ไม่รู้พาดพิงผมหรือเปล่า
แต่อ่านที่โพสต์ไป ไม่เคยเขียนเลยว่าใช้บัตรแล้วต้องผ่อน
อ่านในห้องนี้มีแต่โพสต์บอกว่าไม่เคยผ่อน
แต่ตัวเลขพอร์ตสินเชื่อของบริษัทเครดิตเป็นแสนล้าน มาจากไหน
พอร์ตพวกนี้ไม่ผ่อนดอกหรือ
มีมันสะดวก ถ้าอดใจไหว
แต่เชื่อเหอะ ส่วนใหญ่ ไม่ไหว ดูจากตัวเลขก็ชัดเจน

กรุณาอย่าเสียดสี ดูถูกคนอื่นเลยครับ
ผมยอมรับว่ามีแค่บัตรเสริม
แต่พอร์ตหุ้นน่ะ ผมมีเยอะแน่
ไม่เชื่อลองเสริจกระทู้ของผมซิ
comment48-2:อย่าคิดว่าคนอื่นเค้าควบคุมความโลภกันไม่ได้ทั้งหมดสิครับ คนควบคุมไม่ได้มันก็มี แต่คนที่เค้าควบคุมได้และใช้ให้เกิดประโยชน์ก็ไม่น้อย

การสรุปเอาว่าบัตรเครดิตทำให้คนส่วนใหญ่เป็นหนี้ เราทุกคนจึงไม่ควรใช้มัน มันผิดป่ะครับ
comment48-3:ถ้าอดใจไม่ไหว ยังไงก็เป็นหนี้อยู่ดี  ไม่มีบัตรก็กู้หนี้ยืมสิน ดิ้นรนจนได้เป็นหนี้แหละ
อีกอย่างนึง ระะบบบัตรเครดิตมันทำให้หนี้อยู่ในระบบ มองเห็นได้ง่าย เลยดูว่าจ่ายขั้นต่ำเยอะ
เมื่อก่อนกู้กันเอง ไม่มีหลักฐานข้อมูล ส่งไม่ส่ง เราก็เลยนึกว่ามันไม่มีหรือมีไม่มาก
แม่ค้าในตลาด ใครบ้างไม่กู้ ผมว่าไม่ถึง 10 % แต่มันไม่มีระบบไปจับ เราเลยไม่เห็น
comment49:อดใจไม่ไหว
comment50:มันก็สะดวกดีนะคะ ถ้ารู้จักใช้ รู้จักวางแผนดีๆ

ตั้งแต่ใช้มายังไม่เคยมานั่งจ่ายดอกเลยอ่ะค่ะ พอรูดแล้วก็แค่เตรียมเงินให้พร้อมจ่ายเวลามันเรียกเก็บก็แค่นั้น

เงินน่ะมีค่ะ แต่บางทีบัตรที่ใช้รูดมันได้สิทธิอะไรเสริมมากมาย ส่วนลดบ้างอะไรบ้าง มันก็ดีนะคะ
comment51:ผมไม่เคยเสียดอกเบี้ยหรือค่าชาจ ให้กับบัตรเครดิตเลยนะครับ  ไม่ต้องพกเงินสดติดตัวไว้เยอะๆตลอดเวลา ไปเจอของราคาสูงที่ถูกใจ ก็สามารถรูดซื้อได้ทันที ไม่ต้องเสียเงินก้อนในครั้งเดียว แล้วก็ได้แต้มไปแลกของ ได้ cash back คืนมาอีก

ขอถามกลับบ้างดีกว่า ทำไมถึงไม่ยอมใช้บัตรกัน
comment52:บัตรใช้เป็นคุณค่าสิคะ ส่วนลดเยอะได้cash back  เงินสดเอาไปซื้อหุ้น พันธบัตร กองทุน หรือฝากกินดอก
มันคือการฝึกวินัยใช้เงินอย่างดี
comment53:ใช้บัตรเครดิตมาร่วม 20 ปีแล้ว   ยังไม่เคยเห็นโทษของมันเลยค่ะ   ขอเพียงเรามีวินัย  บริหารเงินให้เป็นมันมีแต่ประโยชน์ค่ะ   ใช้แต้มแลกของใช้มาเพียบ   ไปต่างประเทศก็ไม่ต้องพกเงินมากอันตรายค่ะ
comment54:ให้เราเป็นนายมัน ไม่ใช้ให้มันเป็นนายเรา

ผมใช้จ่าย ค่า net ค่า โทร ศัพท์ ค่า เคเบิล ต่างๆ แถมไม่ต้อง ต่อแถวจ่าย บิลอะไรแล้ว สะดวกดี ไม่มี ค่าทำเนียม

ใช้แบบ คืนเงิน 1% ก็ได้คืน มา 100-200 บาท ทุกเดือน

ไม่เคยเป็นหนี เพราะ ผมจะไม่ใช้ให้เกินเงินที่มี ในบัญชีหมุนเวียนค่าใช้จ่ายเด็จขาด พอครอบรอบ ก็ ทำรายการจ่ายเงินค่าบัตรทิ้งไว้ใน e-bank ถึงเวลามันก็ตัดไปเอง สบายๆ

หลักสำคัญคือ ไม่ใช้ให้เกินเงินที่มี แล้ว บัตรเคดิตจะเป็น บัตรอำนวยความสะดวก อำนวยโชคให้คุณ
comment55:ลืมเรื่องสำคัญอีกเรื่องเลย วิธีการเก็บเงินที่ดีให้ได้มูลค่าเพิ่มด้วยการใช้บัตรเครดิตครับ อย่างเช่น การปิดรอบบิล สมมติว่า วันที่ 10 กว่าบัตรจะให้เราจ่ายก็คือวันที่ 25-30 (แล้วแต่บัตร) สมมติว่าเงินเดือนออกวันที่ 10 เราก็กันเงินออกมาทันที เสร็จแล้ว ผมก็เอาไปเก็บใน Money Market Fund ไว้ก่อน เรารู้ว่าบัตรเราจะตัดเงินวันที่ 25 (ปกติผมจะ set ให้ตัดผ่าน Auto บัญชีธนาคารทุกบัตรเลย) แล้วเราก็ไปตั้งค่าขายหน่วยลงทุนวันที่ 23 หรือ 24 ในพวก Internet banking ให้เงินเข้าทันออมทรัพย์วันที่ 25 -> แค่นี้ เท่ากับว่าเงินของคุณจะไปปั่นอย่างต่ำก็ 2 สัปดาห์แล้วครับ ได้ดอกเพิ่มด้วย อย่างต่ำก็ 2.5% ของเงินที่คุณต้องจ่ายบัตรเครดิต ผมทำแบบนี้ประจำครับ
comment56:เพราะเอาคะแนนสะสมมาแลกขอกกิน ได้ครับ
comment56-1:โหว บัตรอะไรค่ะนั้น จะไปสมัครบ้าง 
ดิชั้นมีแพลตตินั่ม ยังไม่มีวาไรตี้เยอะดังรูปเลยค่ะ
comment57:กระเป๋าตังเล็กเกินไปที่จะใส่เงินสด
comment58:ไม่เคยเสียดอกสักบาท ทุกปี จะได้พ้อยแลกบิซิเนสคาส ไปเดินเล่นยุโรป ได้พอดี เสียแค่ภาษี หมื่นนิดๆ ดีออกกกกกกกกกกกกกกกกก 
คุณ จขกท ไปเดินเล่นยุโรปด้วยวิธีใหน เสียเงินไปเท่าใหร่ละ
comment59:ผมทำแบบฝากเงินนะครับ เพราะเอาไว้ใช้ซื้อของออนไลน์ เช่นตั๋วที่พัก ที่บางครั้งเดบิตมันใช้ไม่ได้ แต่การผ่อน 0% ผมว่าต้องมีวินัยด้วยนะครับ ถ้าไม่เหนือกว่าแรงมาก หรือมีเงินกจ่ายไปเลย เพราะผ่อนนาน บอกมีออกอาการงกหนี้ 555
comment60:ใช้ ไม่เคยเสียดอก
มีแต้ม มีส่วนลด
มีโปรผ่อนสินค้า 

กำเงินสด ไปขอซื้อผ่อน ไม่ได้นะครับ
comment61:ได้แต้มเวลาซื้อ ได้ส่วนลดกว่าปกติ ได้สิทธิพิเศษอื่นๆ เช่น ของแถม ที่จอดรถ และก็ส่วนลดเวลาเติมน้ำมันด้วยค่ะ ของบางอย่างใช้บัตรประหยัดกว่าเยอะนะคะ
comment62:เราว่าแล้วแต่วินัยคนค่ะ
ส่วนใหญ่เราใช้บัตรตลอด เพราะเราเป็นคนขี้เกียจทำบัญชีอ่ะ  พอใช้บัตรเครดิตเราจะรวมสลิปของแต่ละเดือนไว้
รู้ตลอดว่าเดือนนี้ใช้อะไรไปเท่าไหร่ ส่วนน้อยที่จะจ่ายสด มีแต่พวกค่าข้าวเล็กๆน้อยๆ
ส่วนเวลาจะผ่อนอะไร เราเลือก 0% เท่านั้นค่ะ ไม่งั้นก็เก็บเงินจ่ายสด

เราว่าบัตรเครดิตมันมีประโยชน์มากนะ ถ้าเราเป็นนายมัน และสามารถควบคุมตัวเองได้
comment63:สำหรับตัวเองคิดว่าจำเป็นน่ะ เพราะไปต่างประเทศต้องจองตั๋วล่วงหน้าและต้องจ่ายผ่านบัตรก็จะได้แต้มสะสมไมลล์เพิ่ม และที่สำคัญจองโรงแรม ที่พักก็ต้องใช้บัตรเครดิต แต่ถ้าจะใช้แทนเงินทุกอย่างคงไม่ไหวเห็นบางคนรูดๆแม้แต่ของกินเล็กๆน้อยๆ ถ้าใช้ให้เกิดประโยชน์มันก็มีข้อดีค่ะ แต่ถ้าใช้ในสิ่งที่ไม่จำเป็น และชำระคืนไม่หมดมันก็มีปัญหาตามมา ส่วนตัวคิดว่า ขึ้นอยู่กับตัวบุคคล ไม่ได้ขึ้นกับบัตรค่ะ
comment64:ข้อดีเยอะแยะครับ อย่างผมเคยเป็นคนที่ไม่ใช้บัตรเครดิตเลย มีแต่คนบอกว่าถือว่าประเสริฐละ
แต่พอวันนึงต้องจ่ายค่าดาวน์บ้านเกือบ3แสนเงินสด อาทิตย์ต่อมาเห็นโปรโมชั่นบัตรนึง ใน3เดือนถ้าใช้ถึง2.5แสน ได้ Iphone5s
คุณคิดดูผมเสียโอกาสขนาดไหน ถ้าเอาไปขายก็ได้ 2หมื่นละ มันขึ้นอยู่กับวินัยการใช้เงินครับ ถ้าค่าใช้จ่ายต่อเดือนไม่เกินรายได้อย่างผม จะกลายเป็นข้อดีครับ
comment65:ผมทนกิเลสอยากได้ของไม่ได้

แต่ผมทนกิเลสที่จะควักเงินวันนี้ได้
comment66:ถ้าชีวิตนี้ไม่ต้องการซื้อของออนไลน์ ซื้อตั๋วเครื่องบินออนไลน์ หรือจองโรงแรมออนไลน์ก็ไม่ต้องทำหรอกบัตรน่ะ
อยู่บ้านเถอะ
comment67:ยกประเด็นกิเลส มาถามคนห้องสินธร เหอๆๆ

ขอโทษทีนะครับ คนในนี้บางคนถือบัตรเป็นสิบใบ ใช้แต่ละบัตรเป็นแสนๆ ยังไม่เคยเสียดอกให้ธนาคารสักบาท เพราะใช้เท่าไหร่จ่ายเต็มตลอด แถมได้แต้มแลกนู่นนี่ได้อีก (แลกบินฟรียังได้เลย)
ลองคิดดูว่าเขามีรายได้กันเท่าไหร่

บัตรเครดิตมันอยู่ที่คนใช้ครับ ก่อนจะมีผมก็กลัว แต่พอใช้แล้วมันได้ประโยชน์จริงๆ

ซื้อของ 100 จ่ายสด 100 จบ

กับซื้อของ 100 รูดบัตร 100 ได้แต้ม 4-5 แต้ม / เครดิตเงินคืน / ส่วนลด / ดอกเบี้ยเงินฝากจากการเอาเงินที่ต้องจ่ายไปฝากกินดอก

อะไรได้ประโยชน์กว่าล่ะ

ใช้บัตรเครดิตให้ได้ประโยชน์ คุณต้อง 
"จ่ายเต็ม จ่ายตรง ห้ามกดเงินสด" แค่นี้คุณก็ได้ประโยชน์แล้วครับ
comment68:เราก็ใช้บัตรเครดิตบ่อยๆ รู้จักใช้รู้จักวางแผนที่ดี ก็ไม่เห็นจำเป็นต้องเสียดอกเบี้ย
comment69:ตอนที่ทำทำเพราะธนาคารโทรมาให้ทำ เราก็เห็นว่าพกไว้ก็ไม่เสียหายก็ทำไป
พอตอนนี้ติดเที่ยวรู้เลยว่าบัตรเครดิตสำคัญ จะจองตั๋วเครื่องบิน จองโรงแรมผ่านเนต ก็ต้องใช้บัตรเครดิต
บางเว็บไม่รับบัตรเดบิต หรือบัตรเครดิตจากเว็บ (ของKBank) ก็จำเป็นต้องใช้บัตรเครดิต
บางทีเพื่อนยืมรูดผ่อนของ 0% (ต้องไว้ใจว่าจะเก็บจากเพื่อนได้ด้วย) เราก็ได้แต้มไปฟรีๆ ไม่เสียตังค์
ได้แต้มมาก็เอามาแลกส่วนลด หรือดูหนังฟรี หรือแลกของฟรีได้อีก เรายังไม่เคยเสียดอกให้บัตรเครดิตเลย
เพราะจ่ายเต็มตลอดค่ะ
comment70:กบในกะลาครอบ ....เพราะคุณใช้ชีวิต อยู่ในมุมของคนที่มีเงินไม่พอใช้น่ะค่ะ

บัตรเครดิต  เริ่มแรก ออกแบบให้คนมีเงินเหลือเฟือใช้จ่ายค่ะ เอาไว้ซื้อของแพงๆ ไม่ใช่หิ้วเงินก้อนไปซื้อเพชร
แต่ยุคปัจจุบัน  กลับกลายเป็น  คนไม่พอใช้ เอาบัตรมาสร้างหนี้  ฟุ้งเฟ้อ ...แต่ก็มีการใช้ยามจำเป็น เช่นเจ็บป่วย ลงทุน

บัตรใบแรก  เราเป็นบัตรเสริม ตอนไปเรียนต่างประเทศ ....นอกจากเงินสด  ก็ควรมีบัตรเครดิตเผื่อฉุกเฉิน (คิดว่า จำเป็นไหมคะ)
บัตรเครดิต ช่วยบันทึกการใช้จ่ายเงิน โดยเราไม่ต้องจด เสียเวลา  (แค่บวกกับเงินสดที่ถอน atm  ก็รู้ว่า ใช้จ่ายเท่าไร)
บัตรเครดิต ช่วยให้เราสั่งซื้อของจากต่างประเทศทั่วโลก  มาขาย  (ถ้าไม่ใช้บัตร  ก็ไม่รู้จะซื้อยังไงเลยนะเนี่ย)
บัตรเครดิต มีแต้มสะสมมากมาย ...ปีนึง  เราได้สิทธิประโยชน์จากการใช้บัตร เป็นหลักหมื่นเลยทีเดียว
ที่สำคัญ ...เราไม่เคยจ่ายไม่ครบ ไม่ตรงเวลา เพราะตัดบัญชีอัตโนมัติ  ...ไม่เคยไม่มีเงินจ่าย  ไม่มีค่าใช้จ่ายจากมันเลย
comment71:ไม่อยากพกเงินสดค่ะ 
อีกอย่าง จ่ายเต็มค่ะ ไม่เคยเสียเครดิต
ใช้ประโยชน์จากการสะสมแต้ม แลกคะแนน โปรโมชั่น 
เราว่ามันมีประโยชน์มากนะคะ ถ้าใช้อย่างถูกวิธี
comment72:แค่ใช้บัตรครั้งเดวคุนก้อเปนหนี้แร้วคับเพาะคุนต้องค้างชำระคนมีเงินเยอะกว่าหนี้กู้เค้ามายังไม่จ่ายก้อหนี้ทั้งนั้นแหละคับ
comment72-1:เอ่อ...รู้จัก หนี้ที่ก่อให้เกิดรายได้ มั้ยครับ
comment72-2:เป็นหนี้จริง แต่เป็นหนี้ที่ไม่มีดอกเบี้ย จนกว่าคุณจะผิดนัดชำระ
comment72-3:เอ่อ...เฮ้อ...

มันมีระยะปลอดดอกเบี้ย แถมใช้บัตรเครดิตโดยมีเงินสดสำรองรอจ่ายอยู่แล้ว ไม่ได้ติดหนี้นะคะ

แต่ช่างเถอะค่ะ แล้วแต่คุณ
comment73:บัตรเครดิตมีข้อดีมากกว่าเสียนะ ถ้ารู้ทันใช้เป็น ไม่ได้รูดปรื๊ดรูดปรื๊ดแบบไม่ยั้ง 
ไม่จำเป็นต้องใช้เต็มวงเงิน ให้ใช้เท่าที่เราจำเป็นและคิดว่าถึงรอบบิลเราจ่ายไหวก็พอ อย่าคิดว่าเงินที่ได้คือเงินฟรี ให้คิดว่ามันคือเงินของเราในอนาคต ซื้ออะไรไปใหเ้เก็บเงินเท่าที่ซื้อเพื่อนำไปจ่าย

ซื้อของออนไลน์ซื้อของต่างประเทศก็ได้ด้วย ถ้าไม่มีบัตรเครดิตก็ต้องอดตรงนี้ไปเจออะไรที่อยากได้ก็ต้องซื้อพรีซ์อหิ้ว เสียเพิ่มขึ้นไปอีก

สะสมแต้มใช้คะแนนแทนเงินนู่นนี่อีกเยอะ ถ้าใช้ดีๆนี่คุ้มมาก
comment74:ขอตอบท่าน จขทก. นะคะ ความเห็นส่วนตัว หนูว่า พอร์ต มันโตได้ เพราะกลุ่มอาชีพ สินค้าและบริการ อาชีพ จากกลุ่มซับพลายเออร์ ทุกระดับตำแหน่งทางการค้า เพราะ ซับจะต้องแบ่ง GP กับ ช่องทางการจัดจำหน่าย และ ตำแหน่งเชลส์ต่างๆ .... ซึ่ง GP ซับจะต้องแบ่งเชลส์แล้ว  เชลส์บางแห่งจะเข้าร่วมกับสถาบันการเงิน ออกโปรโมชั่นต่างๆ ให้คนจับจ่ายถึงปลอดดอกเบี้ยก็ตาม เพื่อเป็นแรงกระตุ้นให้มีการจับจ่าย เชลส์ก็ต้องแบ่ง GP กับสถาบันการเงินอยู่ดี ซึ่งทั้งหมดก็ได้จากซับ เพราะฉนั้น ซับ ต้องหาสินค้า และบริการแบบเจ๋งๆ มาดึงดูด ร่วมกับสถาบันการเงินออกโปร ร่วมด้วยช่วยกัน ยังไงคนที่จับจ่ายไป ผ่อนไม่มีดอก ร่วมกับโปรต่างๆ ทั้งส่วนลด ซับก็ต้องมีกำไรอยู่ได้พร้อมแบ่ง GP กับสถาบันการเงิน.....
      กลุ่มซับต้องเหนื่อย เพื่อหาสินค้าและบริการ มาเสนอให้คนจับจ่าย เป็นเงินหมุนเวียนในระบบให้ทุกคนมีงานทำ......
comment75:คำถามแบบนี้คนบริหารเงินเป็นเค้าไม่ถามกัน
comment76:แม่ผมไม่เคยให้Citibankได้กินดอกเบี้ยเลยสักครั้งเดียว แถมได้ดูหนังฟรีด้วยสบายใจ
comment76-1:เหมือนกันเลย แต้นครบหมื่น เราแลกเป็นเงินกลับคืน 1000 บาท เราครบหมื่น 6 ครั้งแล้ว 
สรุปไม่เสียดอก แถมได้ตังค์ 6000
comment77:ทำไม จขกท ไม่คิดถึงว่า เราสามารถเสียเงินช้ากว่าเดิมเดือนถึงเดือนครึ่ง (หมายถึงว่าเราชำระบัตรเครดิตครบยอดเงิน) ดอกเบี้ยตรงนั้นก็เกิดขึ้นถ้าเงินส่วนนั้นเราอยู่ในธนาคารถึงแม่ว่าดอกเบี้ยจะน้อยเหลือเกิน อีกทั้งสิทธิประโยชน์ต่างๆที่แต่ละบัตรมีให้ ทั้งเรื่องจอดรถ ส่วนลดพิเศษ ผ่อน0% 10เดือน ทำให้เราไม่ต้องจ่ายเงินก้อน ได้ของมาใช้ก่อนทั้งๆที่ยังจ่ายไม่หมด เอาเงินอีก9เดือนไปทำอย่างอื่นก่อนก็ได้ อีกทั้งเรื่องคะแนนสะสม เอาไปแลกใช้ตามไลฟสไตล์ หรือของต่างๆที่แต่ละธนาคารให้เลือก (ส่วนใหญ่ผมเอาไปดูหนังฟรี) 
จริงๆผมมองว่าถ้าเราใช้บัตรเครดิตให้เป็น จะเป็นผลดีและมีผลประโยชน์แก่เรามากกว่า ส่วนคนที่มีปัญหาตามที่ จขกท ว่านั้น ผมว่าเป็นคนที่ไม่มีวินัยในการเงิน รวมถึงการใช้จ่ายเงินตัวมากกว่า
comment78:ฉลาดผ่อน ฉลาดซื้อก็ไม่เป็นหนี้หรอก แต่คนเราที่มันเป็นหนี้เพราะมันเริ่มหัดเป็นตั้งแต่นักเรียนนักศึกษากันแล้ว ใช้เงินไม่คิดหน้าคิดหลัง
แต่ผมก็ต้งยอมเป็นหนี้ เพราะของบางอย่าง ซื้อไปแล้วตอนนี้ราคามันยังถูก ต่อไปมันต้องแพงขึ้น(พวกอสังหาฯ) แต่บางคนเล่นผ่อนทุกอย่างที่ซื้อก็ไม่ไหววะครับ
comment79:เพราะโง่ ใช้เงินเกินตัว อวดร่ำอวดรวย กิเลสเยอะ จบ
comment80:บางอย่างใช้บัตรผ่อนไม่มีดอกเบี้ย แถมบางทีถ้าใช้บัตรผ่อนจ่ายมีส่วนลดให้อีก
จขกท. ต้องเปิดใจมองโลกให้กว้างกว่านี้ครับ
comment81:ผมรูดแล้วจ่ายตรงเวลาตลอด ไม่เคยเกินเวลา แถมได้แต้มแลกของรางวัลอีก

บางทีราคาสินค้าเท่ากัน แต่บัตรผ่อน 0% ผมก็ผ่อน เพราะเอาเงินไปหมุนใช้อย่างอื่นจะดีกว่า
comment82:กระทู้นี้เหมือนคนเล่นหุ้น
บอกแต่ว่ากำไรทุกคน
คนตายไม่ได้พูด
แปลกแต่จริง ไม่มีคนเป็นหนี้มาโพสต์เลย


ถ้าไม่ต้องผ่อนดอกกัน
บริษัทบัตรเครดิตคงเจ็งกันหมดทั้งประเทศ (แต่นี่เจริญเอาๆ)
ไม่มีชมรมหนี้บัตรเครดิตอันโด่งดัง
จากตัวเลข คนจ่ายดอก มากกว่าคนที่ไม่จ่ายชัดเจน
เป็นระบบที่สร้างหนี้ มากกว่า

ส่วนผมมีบัตรเสริม
และไม่ค่อยใช้
ชีวิตนี้แทบไม่เคยผ่อนอะไร
ยุ่งยาก เสียเวลา ต้องเซ็นเอกสารวุ่นวาย
เอาเงินสดไปจ่าย
ซื้ออะไรหลายๆล้านก็จ่ายเป็นแคชเชียเช็ค
comment82-1:คนที่รู้จักหาความรู้ทางการเงินอย่างพวกในสินธร คงฉลาดพอที่จะมีวินัยทางการเงินและใช้บัตรเครดิตโดยไม่ต้องเสียอะไรเพิ่มเลยแม้แต่บาทเดียว

การใช้บัตรไม่ให้เป็นหนี้ มันต่างจากการเล่นหุ้น เล่นหุ้นมันมีความเสี่ยง มีเหตุปัจจัยหลายอย่างที่เราควบคุมไม่ได้ อาจทำให้ขาดทุน
แต่การใช้บัตร มันอยู่ที่เราล้วนๆ ถ้าเรามีวินัย ควบคุมตัวเองได้ ไม่มีวันเสียดอกให้บัตรเครดิตเพิ่มหรอก

ระบบมันดี แต่คนส่วนใหญ่เอามาใช้ผิดวัตถุประสงค์ แล้วไปโทษว่าระบบมันไม่ดี มันก็เพี้ยนๆนะครับ
comment82-2:อ่อ บริษัทได้ค่าธรรมเนียมจากร้านค้าเวลารูดซื้อของด้วยนะครับ ถ้าไม่รู้

เค้าไม่ได้มาเก็บที่ลูกค้า แต่ไปเก็บที่ร้านค้า ต่อให้ทุกคนไม่มีหนี้บัตร เค้าก็อยู่ได้
comment83:มีวงเงินเยอะหลายเท่าตัวของเงินเดือนไม่เคยคิดว่าจำเป็นเลย วงเงินเยอะเยอะขนาดนั้น ใช้ไม่เคยถึงหมื่นจ่ายตรงประจำ จนไปเที่ยวลอนดอนตอนปี 53 มั้งทีภูเขาไฟระเบิดที่ไอซ์แลนด์แล้วเครื่องบินบินไม่ได้ 8 วันต้องกินต้องอยู่ที่นั้นเงินสดใกล่จะหมด ตอนนั้นคือเห็นความสำคัญของวงเงินเครดิตยามฉุกเฉินเลยครับ
comment84:ใช้เป็นควบคุมตัวเองได้=ผลประโยชน์มากมาย 
ใช้ไม่เป็น คุมตัวเองไม่ได้= หนี้ท่วมหัว
ฉลาดใช้ ชีวิตสบาย ประหยัดได้ดีขึ้นแต่ถ้าใช้แบบโง่ๆ ก็เจ๊งกันไป
comment85:ร่วมแชร์ค่ะ
เราไม่มีหรอกค่ะ แต่แฟนมี เรียกได้ว่า มีครบทุกธนาคาร (ที่ไม่มีค่าธรรมเนียมรายปี)
แต่แฟนมีวินัยทางการเงินมาก ทุกบัตรจะมีข้อมูลเป็นตาราง excel เลยว่า ได้ส่วนลดกี่ เปอร์เซนต์ 
ใช้ที่ห้างนี้ได้เท่านี้ ใช้ที่ปั๊มน้ำมันได้เท่านั้น ใช้ยอดเท่าไหร่ได้ของรางวัล และได้ถึงวันไหน
ของที่ผ่อนได้ 0% ก็ผ่อนค่ะ เค้าบอกว่าเงินเอาไว้กินดอกเบี้ยในธนาคาร ไม่กี่สตางค์ก็เงิน ดีกว่าต้องไปเสียให้คนอื่น
คือ บางคนเข้าใจผิด ว่าคนที่ผ่อนของคือคนไม่มีเงินสด ไม่มีปัญญาซื้อ
เราคิดว่ามันไม่ใช่เสียทั้งหมด อย่างกรณีบ้านเรา เรามีเงินซื้อนะ แต่เราเลือกผ่อน 555555
เพราะ  1. เราได้แต้มจากการใช้บัตรเครดิต
         2.  เราได้ดอกเบี้ยจากส่วนที่ความจริงต้องจ่ายทั้งหมด (งงๆ แฮะ 5555) อย่างน้อยก็ 5-10 เดือน
         3. เราได้ส่วนลดจากการใช้บัตร (หากมีโปรโมชั่นอยู่)
         4. เราได้ cash back หลากหลาย % แล้วแต่เวลาและโอกาส

เราว่าถ้าใช้เป็น มันก็เป็นประโยชน์มากเลยนะ มันคือกำไรทั้งนั้น
แต่ถ้าใช้ไม่เป็น ก็หายนะดีๆนี่เอง เราคนหนึ่งที่ควบคุมสติในการรูดไม่ค่อยจะได้ เลยไม่ทำ บัตรเสริมก็ไม่เอา
เพราะถือบัตรแฟน (เซนเองบ้างบางครั้ง) ยังไงก็ต้องขออนุญาตก่อนรูดทุกครั้ง เลยบางทีไม่อยากได้ไปเลย 555555

ว่าแต่ Valentine นี้ บัตรไหนมีอะไรน่าสนบ้างค่ะ
อยากได้กระเป๋าจุง >,< อ้อนตั้งแต่ตรุษจีนเลยทีเดียว 55555
comment86:คนรวย คนทำธุรกิจ มีเงินใช้แบบไม่ขัดสน  ...ทำบัตรก็สะดวกดี ไม่ต้องพกเงินเป็นแสนๆติดตัว แค่บัตรใบเดียวพอ เดินทางได้รอบโลก
คนเงินน้อย มนุษย์เงินเดือน  ...ทำบัตรเพราะเป็นตัวช่วยเวลาหมุนเงินไม่ทัน และมันเท่ห์ จะได้ดูดีเวลาควักจ่ายเงินด้วยบัตร
คนจนๆเงินน้อยๆ  ทำบัตรเครดิตไม่ได้  ...ก็ยังจะดิ้นรนหาทำบัตรสินเชื่อเงินสด บัตรผ่อนของต่างๆ เพราะถ้ารอเก็บเงินคงอาจไม่ได้ซื้อ ไม่ได้ใช้
แต่บางคน มีเงินมาก ก็ไม่เคยทำบัตรเครดิตเลย ไม่นิยมใช้ ไม่ชอบ
สรุปว่า แต่ละคนก็มีเหตุผลต่างกันไป ใครจะทำ ไม่ทำ ก็เรื่องของเขา
comment87:อย่าถามในนี้เลยครับ ดูท่าคนในนี้จะไม่ค่อยมีหนี้และบริหารเก่งกันเกือบทุกคน
ต้องนี่เลยครับ
http://debtclub.consumerthai.org/
อาชีพครูก็โดนฟ้องไปหลายรายเหมือนกัน
comment87-1:จริงค่ะ เสนออีกด้านของบัตรเครดิต
แต่เราก็ยังคิดว่าโดยรวมแล้วคนติดหนี้บัตรเครดิตยังมีจำนวนน้อยกว่าคนจ่ายเต็มทุกรอบนะคะ
comment88:เราเอาไว้ซื้อตั๋วเครื่องบิน
comment89:เราว่าปัญหามันไม่ได้อยู่ที่บัตร แต่มันอยู่ที่คนต่างหาก... คนไม่มีวินัยในการใช้เงิน ต่อให้ไม่มีบัตรเครดิตใช้ก็เป็นหนี้ได้นะคะ

สำหรับเรา บัตรเครดิตมีประโยชน์เวลาที่ซื้อของที่มีมูลค่ามากแล้วไม่ต้องถือเงินสดเยอะๆ เวลาเดินทางไปต่างประเทศก็มีประโยชน์ค่ะ... ถ้ามีวินัยในการใช้เงิน ก็จะเห็นด้านที่เป็นประโยชน์มากกว่าล่ะเราว่า
comment90:บัตรมันไม่ผิด ผิดที่คนใช้ๆ ไม่เป็น
comment91:ซื้อผ่อนผ่านบัตรได้ราคาถูกกว่า แถมผ่อน0% มีเงินคืนให้อีกต่างหาก ครบรอบบิลก็ไปจ่ายตามกำหนด ทำไมใช้บัตรเครดิตจะไม่ดีครับ ถ้าใช้อย่างมีวินัย จ่ายให้ถูกต้องตามเวลา
comment92:เราเป็นคนหนึ่ง ซึ่งเคยมีกิเลสหนา ไปทำบัตรเครดิตไว้ บัตร Gold ซะด้วย วงเงินก็เฉียด 7 หมื่น
ตอนอยากได้ก็รูดปื้ด ๆ พอถึงเวลาใช้หนี้ก็หน้ามืดเลยทีเดียวค่ะ
ตอนนี้เป็นนักปฏิบัติธรรม ถือศีล 8  ทำให้สมถะ(มักน้อย) และสันโดษ ขึ้น 
ความอยากมี อยากได้ มันถูกละ ถูกวาง ไปบ้างแล้ว เพราะฝึกจิตตลอด
เลยกะว่าสงกรานต์นี้กลับบ้านไป จะไปทำเรื่องขอยกเลิกบัตรเครดิตที่ทำไว้ทั้งหมดซะ
เพราะไม่เห็นความจำเป็นที่ต้องใช้เงินเกินตัวอีกแล้วค่ะ
comment93:ตอนนี้บัตรSCB Family Plus คืนเงิน1%ทุกยอดการใช้จ่ายแบบไม่มีเงื่อนไขค่ะ
comment93-1:มีเงื่อนไขแล้วครับ ตั้งแต่ 01 มกราคม 2557 ที่ผ่านมา
comment94:ผมล่ะไม่เข้าใจบางคนเลยที่ชอบมองอะไรด้านเดียว. มองแต่ว่าบัตรเครดิตมันมีแต่ข้อเสียที่เลวร้าย ถ้าคิดอย่างนี้ต่อไปโลกนี้ก็ไม่ต้องใช้เทคโนโลยีอะไรแล้วล่ะนะ

คิดดูรถยนต์บนท้องถนนทำไมคนถึงใช้กัน ทั้งรถเมล์รถไฟ รถไฟฟ้า รถยนต์ส่วนตัว มอเตอร์ไซต์. ก็ดพราะมันสะดวก ทำให่เดินทางได้รวดเร็วไงล่ะ

แม้ว่าของเหล่านี้จะทำให้มีคนตายจากอุบัติเหตุมากมายในทุกวัน. เป็นสาเหตุการตายอันดับต้นๆในทุกปี แต่ทำไมคนยังใช้กันล่ะ?

ถ้าคิดแบบบางคนกันหมด ตอนนี้ประเทศคงไม่ต้องมีรถ จะเดินทางก็เดินเท้าเอาแล้วกันปลอดภัยสุดใช่มั้ย?

บัตตเครดิตก็เหมือนกับรถแหละ มันมีมาเพื่อช่วยอำนวยความสะดวกในการซื้อขาย.  ซื้อจะเกิดผลดีหรือร้ายขึ้นกับตัวคนใช้หรือคนขับ ถ้าไม่ประมาทโอกาสที่จะก็ยากที่จะเกิดได้

ใครกลัวต้องนั่งรถก็เดินเท้าเอาแล้วกัน
comment94-1:มีดมีประโยชน์เมื่อใช้หั่นผัก
มีดมีโทษเมื่อใช้หั่นคน

แล้วบัตรเครดิตเป็นด้านไหนครับ
ส่วนใหญ่เป็นโทษหรือประโยชน์
ย้ำว่าส่วนใหญ่นะครับ
comment94-2:แล้วมีดมันลอยไปหั่นคนได้เองมั้ยครับ หรือคนต้องถือมันไปหั่น

เหมือนกัน บัตรเครดิตเคยบินไปเคาะหน้าประตูบ้านใครแล้วบอก เห้ย เองเป็นหนี้ รึเปล่าครับ ก็คนไม่ใช่หรอที่หยิบมันไปรูดสร้างหนี้ให้ตัวเอง

ของทุกอย่างขึ้นกับคนใช้งานครับ 

มอร์ฟีน เป็นยาเสพติด และเป็นยาแก้ปวดทางการแพทย์ด้วย และคนส่วนใหญ่ใช้มอร์ฟีนเป็นยาเสพติดมากกว่าแน่ๆ

ถามว่ามอร์ฟีนผิดมั้ยครับ แล้วทำไมไม่ยกเลิกห้ามใช้ไปเลยล่ะ??? 

ถ้ารู้ตัวว่าจะใช้ของชิ้นนั้นได้ไม่ดีก็อย่าใช้ครับ แต่ถ้าคนไหนมั่นใจว่าใช้แล้วเกิดประโยชน์ก็ใช้ไปครับ แต่คนใช้ไม่เป็นแล้วริอาจมาใช้ แล้วพอผลออกมาไม่ดีก็โทษสิ่งของ เจริญครับ
comment95:ถ้าจ่ายเต็ม ไม่เป็นหนี้ได้ประโยชน์เยอะนะคะ หลายๆ บัตรเครดิตจะมีคะแนนสะสม เปลี่ยนเป็น voucher หรือเครดิตเงินคืนหรือของอื่นๆ ได้

เรามีบัตรเครดิตนานแล้ว แต่เพิ่งมาใช้หลังๆ ยังเสียดายอยู่เลยว่าน่าจะใช้ซะตั้งนานแล้ว

ถ้ามีวินัยในการใช้จ่าย คือจ่ายเต็มยอดทุกครั้ง เราว่าบัตรเครดิตให้ประโยชน์มากกว่าค่ะ
comment96:คือถ้าซื้อของเป็นแสน ก็ต้องไปธนาคาร เบิกเงินเป็นฟ่อน แล้วเอามาใช้อีก ยุ่งยาก
comment97:ความจำเป็นบางอย่าง รอเงินสดไม่ได้ค่ะ 
ตอนเรายังเรียนหนังสืออยู่ แม่เราเป็นแม่เลี้ยงเดี่ยวค่ะ เพราะพ่อไปมีครอบครัวใหม่นานแล้ว ไม่ได้ช่วยส่งเสียเลยสักบาทเพราะภาระกับครอบครัวใหม่ก็เยอะมาก ไม่มีสมบัติติดตัวและไม่มีญาติพี่น้องคนไหนที่สามารถให้หยิบให้ยืมได้เลย (จนกันทั้งตระกูล ว่ายังงั้น)
เงินเดือนแม่เราแค่ 15,000 บ้านต้องเช่า ลูกสองคนยังเรียนหนังสือ
ตอนนั้นบัตรเครดิตเจ้าเดียวที่อนุมัติบัตรให้แม่คือ "อิออน" ค่ะ แม่ก็รูดใช้เต็มวงเงิน เอามาใช้จ่ายเท่าที่จำเป็นกับชีวิตนี่แหละค่ะ ส่งแต่ยอดขั้นต่ำ ส่งตรงเวลาตลอดอิออนก็เพิ่มวงเงินให้เรื่อยๆ เพิ่มเท่าไหร่ก็ใช้เท่านั้น กล้าพูดเลยค่ะว่ามีเงินเรียนหนังสือจนจบมาได้เพราะมีอิออน ตอนนี้เรียนจบทำงานมาหลายปี ใช้หนี้ให้อิออนหมดแล้วค่ะ ยังเคยคิดจะส่งจดหมายไปขอบคุณบริษัทเค้าเลยนะคะ (ฮา) 

ค่าใช้จ่ายที่เกินตัวของหลายๆคนไม่ใช่ของฟุ่มเฟือยค่ะ แต่เป็นภาระ แม่เรากล้ากดอิออนมาใช้เพราะมั่นใจว่าหลังจากเราเรียนจบมีงานทำแล้วชีวิตจะต้องดีขึ้นค่ะ ซึ่งแม่ก็คิดถูกค่ะ / แต่ประเภทช้อปเกินตัวจนมีหนี้ท่วมหัวก็มีจริงค่ะ เพื่อนเราก็เป็น แต่เอาจริงๆนะคะ คนประเภทนี้ไม่มีบัตรเครดิตก็ไปกู้ไปยืมจนเป็นหนี้คนอื่นอยู่ดีค่ะ  

ปล.ทุกวันนี้เรากับสามีก็ยังไม่มีบัตรเครดิตนะคะ คิดจะทำเหมือนกันค่ะ ขี้เกียจยืมบัตรแม่เวลาจองโรงแรมทางอินเตอร์เนตค่ะ ^^
comment98:เพราะธนาคาร ก็ส่งเสริมให้คนเป็นหนี้ มารีดเอาดอกเบี้ย
อีกไม่นาน หนี้จะงอก พอกพูน จนทุกคนมีหนี้ท่วมหัว ถึงเวลา นโยบายหาเสียง จะบอกว่า ยกหนี้ให้ ปชช. 
ระบบ ธนาคาร ล้มตึง
เพราะทุกวันนี้ คนมีเงินสด ไม่ใช่ พระเจ้า บัตรเดบิต ไม่มีที่ไหนรับ ไม่มีโปรโมชั่นดีๆ
ซื้อของออนไลน์ไม่ได้ ตั๋วเครื่องบินก็ไม่ได้ ไม่มีคะแนนสะสม ยกเว้นบางธ. ที่ทำได้แต่ไม่น่าสนใจ
ยอมรับเถอะว่า ธนาคารทุกวันนี้ มันหาทางจะกอบโกยทุกวิถีทาง
ธนาคารแห่งประเทศไทย ก็พวกเดียวกัน ไม่เคยคิดจะปกป้องผู้ใช้บริการเลยแม้แต่น้อย
ก็คงต้องปล่อยให้ถึงวันนั้นล่ะ แล้วจะนึกถึงคำพูดเหล่านี้
จะรอดู
comment99:ผมไม่อยากเป็นเหมือนบางคนที่ "ไม่มีหนี้ แต่ก้ไม่มีอะไรเลย"
คนที่ผมรู้จักไม่มีหนี้ซักบาทเดียว เงินมีแค่ไหนใช้แค่นั้น 
อยากได้อะไรแต่ละที รอไปสิ เก็บเงิน สุดท้ายก้ไม่ได้หรอก เพราะมันมีเรื่องไม่คาดฟันทำให้ต้องใช้เงินทุกที
ผมยอมมีหนี้มีดอกเบี้ยในระดับที่เราจ่ายไหวซะยังดีกว่า
อย่างน้อยก็ยังมีสิ่งอำนวยความสะดวกให้ชีวิต ให้ความสุขกับชีวิต
ดีกว่าทำงานหาเงินกินข้าวนั่งๆนอนๆไปวันๆ
comment100:คือหนูก็สงสัยเหมือนกันนะคะ
ว่าจะอดออมเก็บเงินเพื่อซื้อของทำไม
สมมติว่าของมีราคาเก็บเงินมากกว่า 10 เดือนขึ้นไป
สู้เอาบัตรไปรูดแบ่งชำระ 0% 10 เดือนไ่ม่ดีกว่าหรือ (ซิตี้ เคทีซี หรือ เฟิรส ก็ว่ากันไป)
เงินเก็บก็อยู่ก็เก็บกันไป ใช้เงินธนาคารจ่ายก่อน ของก็ได้ใช้ทันที
คุ้มสุดคุ้ม
แถมได้แต้มไปแลกของกินฟรีอีก
comment101:ข้อดีของบัตรพวกนี้ดีอย่างเดียวในความคิด ผม  

คือตอนเจ็บป่วยฉุกเฉินครับ   ถ้าพลาดไปป่วยที่เอกชน แบบICU ก็ต้อง 5 หมื่นละครับ
comment102:เราเข้าใจจขกท.นะค่ะ เราก็เป็นคนนึงที่เคยรู้สึกแบบนั้น คือ ทำไมต้องมีบัตรเครดิต เราก็ใช้เงินเท่าที่เรามีให้พอสิ อยากได้อะไร เงินยังไม่พอก็เก็บตังค์จนพอแล้วค่อยซื้อ แต่ต่อมาพอเราโตขึ้นมาหน่อย ต้องรับผิดชอบหลายอย่าง บางครั้งต้องใช้เงินหลายหมื่น ครั้นจะหอบเงินหมื่นไปจ่ายก็รุสึกกลัวอ่ะค่ะ เงินไม่ใช่น้อยๆนะ เลยคิดว่าใช้รูดบัตรเครดิตดีกว่าค่ะ สะดวกกว่าเยอะ แถมปลอดภัยกว่าในแง่ของการสะดุดตาคน แต่เราต้องมีวินัยในการรูดบัตร  ถ้าไม่มีวินัยก็ล่มจมได้ง่ายๆเหมือนกัน เราต้องคิดก่อนรูด ควบคุมตัวเองให้ได้ แต่ถ้าคิดว่าตัวเองไม่สามารถควบคุมความต้องการซื้อของตัวเองได้ ก็ไม่ควรใช้ ทั้งนี้ก่อนจะสมัครบัตรเครดิตที่ไหนก็ควรดูสิทธิประโยชน์ของแต่ละธนาคาร และแต่ละประเภทบัตรด้วย ให้มันเหมาะสมกับเราที่สุด
comment103:ผมเคยสมัครบัตรเครดิตอยู่ครั้งนึง ไม่ผ่านครับ
ตอนนั้นเป็นช่วงที่ผมเพิ่งซื้อบ้าน มีแผนต้องซื้อของเข้าบ้านเยอะแน่ๆ เลยอยากมีบัตรไว้เอาส่วนลดเฉยๆ
ทั้งครอบครัวมีหนี้แค่ค่าน้ำค่าไฟที่ยังไม่ถึงรอบตัดบิล นอกนั้นมีสถานะเป็นแต่เจ้าหนี้
ก็ไม่รู้ทำไมนะ ทั้งๆที่เพื่อนผมอยู่บริษัทเดียวกัน แต่ฐานะทางการเงินมีความเสี่ยงกว่าเยอะ ขอบัตรธนาคารเดียวกัน ดันผ่านออกบัตรง่ายๆ

ในเมื่อสมัครไม่ได้ ผมก็ใช้ชีวิตตามปกติ แล้วก็พบว่าร้านค้าที่ใช้บัตรเครดิตลดได้ มันขายแพงเป็นพิเศษอยู่แล้ว
ร้านอาหารที่ลดได้ ก็ต้องเป็นร้านที่เป็นของแบรนด์ดัง มื้อนึงกินแพงๆไม่ต่ำสองสามร้อย ผมไม่เคยเห็น food court ใช้บัตรเครดิตลดราคาได้เลยนะ
ของลดราคาที่ผมซื้อ ลดทีหลายสิบ % โดยไม่ต้องใช้บัตร แต่โปรโมชั่นจากบัตรเครดิตเคยเห็นอย่างมากก็ 20%
แปลว่าผมใช้ชีวิตอนาถาเกินไปรึเปล่าเนี่ย ส่วนลดไปอยู่กับอะไรที่ผมไม่ได้ใช้จ่ายเลย

ผ่อน 0% แล้วเอาเงินที่เลื่อนเวลาจ่ายไปกินดอกผลก่อน ผมคำนวณค่าใช้จ่ายทั้งปีก็พบว่ามันไม่ได้เยอะอะไรขนาดที่จะเห็นผล ถ้าจะได้อะไรจากบัตรเยอะขนาดนั้นก็คงต้องใช้จ่ายเยอะจริงๆ สู้ไม่ใช้จ่ายตั้งแต่แรกเลยยังจะดีกว่า
comment103-1:ก็เพราะเค้าเห็นว่าคุณจะจ่ายไม่ไหวไงครับ ก็เลยไม่ผ่าน
คือธนาคารเค้าก็กลัวเป็นหนี้เสียเหมือนกันนะครับ
ดังนั้นบัตรเครดิตที่ได้มานี่ธนาคารเค้าประเมิณแล้วว่าวงเงินเท่านี้เจ้าของบัตรจะจ่ายไหว
ดังนั้นต่อให้เป็นหนี้จากบัตรแค่ไหนส่วนใหญ่แล้วเราก็ยังจ่ายไหวอยู่ดี ถ้าไม่มีเหตุการณ์ไม่คาดฝันเกิดขึ้น
comment103-2:ผมก็ไม่รู้ว่าจะต้องแสดงออกยังไงดีว่าผมมีปัญญาจ่าย
ผมซื้อบ้านด้วยเงินสด 8 หลัก จะไม่มีปัญญาจ่ายคืนวงเงินบัตรเครดิตไม่กี่หมื่นเชียวเหรอ
แค่กองทุนตราสารเงินตราสารหนี้ที่ผมแช่ไว้กับบลจ.ของธนาคารนี้ก็ตั้งเยอะแล้ว
comment103-3:บ้านที่คุณซื้อด้วยเงินสดเป็นสินทรัพย์แต่ไม่ได้เอามาพิจารณาเป็นเครดิตค่ะ
แต่ถ้าสมมุติคุณกู้เงินเพื่อซื้อบ้านแล้วผ่อนไปเรื่อยๆ ไม่เคยขาด ตรงนี้เป็นหลักฐานยืนยันความสามารถในการชำระหนี้ สถาบันการเงินจะมองคุณเป็นลูกหนี้ชั้นดีและทำให้คะแนนเครดิตของคุณเพิ่มขึ้นค่ะ
comment104:"หาเงินเป็น ไม่สำคัญเท่าใช้เงินเป็น" เป็นคำสอนที่คุณตาสอนแม่ และแม่สอนต่อมา เราใช้บัตรเพื่อ
- ซื้อของกินของใช้ที่บ้านเดือนละ 1-2 ครั้งแล้วแต่สะดวกห้างไหน ไม่ขับรถไปซื้อของใช้ตาม 7 ทีละชิ้นเมื่อหมด เพราะราคาแพงกว่า ไม่มีให้เลือก เปลืองน้ำมัน
- เติมน้ำมันได้ cash back และของแถมตามโปรบัตร 
- ซื้อสินค้าไอที เครี่องใช้ไฟฟ้าส่วนมาก 0% 6-10 เดือน จะจ่ายเงินสดเพื่อ? แถมได้ส่วนลดจากโปรบัตร และ cash back
- จองตั๋วการเดินทาง โรงแรมทั้งในและต่างประเทศ
- ได้ส่วนลดร้านค้า ร้านอาหาร จริงๆ มีประโยชน์อีกเยอะแยะที่ยังนึกไม่ออกตอนนี้ 555
บัตรได้แต้มแลกของ แต่จะเลือกใช้บัตรที่คืน voucher เงินสด, cash back หักยอดเดือนต่อไป
และใช้บัตรที่มีค่าธรรมเนียมตอนจ่ายบิลน้อยหรือไม่มี เช่น จ่ายที่ธนาคารเจ้าของบัตร ห้างดอกบัว เป็นต้น
ใช้บัตรที่ไม่มีค่าธรรมเนียม หรือมีค่าธรรมเนียมรายปี แต่เวฟให้ (เวฟให้ทุกบัตรนะ)
ได้ที่จอดรถพิเศษ ได้ของสมนาคุณ กระเป๋าเดินทางนี่ไม่เคยซื้อเลย มีทุกไซส์จากบัตรต่างๆ
ได้ช่วยน้องๆ ที่หารายได้พิเศษจากการขายบัตร ถึงมีบัตรแทบทุกยี่ห้ออะ ><

สรุป คือ อยู่ที่ตัวเอง ก็เหมือนดาบสองคม หากรู้จักใช้บัตร รู้ศักยภาพการเงินตัวเองก็ไม่มีปัญหาเลย
comment105:เราทำบัตรเครดิต  เพื่อส่วนลด  เพื่อคะแนน ซื้อตู้เย็น  โทรทัศน์  เครื่องซักผ้า   ผ่อน 10 เดือนไม่มีดอกเบี้ย  เติมน้ำมัน (ของที่ต้องใช้ทุกวัน) มีส่วนลด  เติม 1,500 ลด 45 บาท  แค่เราต้องมีวินัยไม่รูดในสิ่งไม่จำเป็น  ถึงกำหนดต้องจ่ายหมดเท่าที่เรียกเก็บ  ยังไม่เคยเสียดอกเเบี้ยให้บัตรเครดิตสักบาทเสียดายค่ะ.
comment106:ผมรูดแสนแต่ได้แคชแบคหมื่นกว่า (โปรโมชันบัตรใหม่) 

งานของที่ทำงาน เราต้องสำรองเงินไปก่อน 

สะดวกดี ไม่ต้องไปทำเรื่องยืมเงินทดรอง แถมได้ผลตอบแทนอีกตะหาก
comment107:ผมก็มนุษย์เงินเดือนทั่วๆไป กิเลสหนาบางเวลา ก็ต้องพึ่งบัตรเครดิตละครับ บางสิ่งบางอย่างอยากได้ในทันที จะให้เก็บเงินรอเป็นปีก็ไม่ไหว ... เกิดมาจนต้องทนจ่ายดอกเบี้ยกันไป ... ข้อดีมีเยอะ ข้อเสียก็มีแยะครับ
comment108:แหมมีวินัยกันทุกคนเลยนะครับ
comment108-1:แหม ก็เค้ามีวินัย เค้าก็ตอบว่ามี ผิดตรงไหนเนี่ยยย

ว่าแต่คุณมาเหน็บแนมคนอื่นอ้ะ มีวินัยหรือไม่มีคะ..

อุต๊ะ..หรือมีหนี้บัตรเครดิตอยู่..
comment109:ผมไม่มีบัตรเครดิต
 ยังเป็นหนี้เลยครับ
55555+
comment110:ผมว่าเรื่องซื้อของ 0% นี่ผมถือเงินสดไปซื้อได้ถูกกว่านะ ยิ่งพวกเครื่องใช้ไฟฟ้า สมมุติในห้าง 2หมื่น ผมถือเงินสดซื้อข้างนอก หาวิธีได้ต่ำกว่า หมื่นห้าแน่นอน แต่อย่างอื่นก็จำเป็นจริงแหละเช่นจองตั๋ว จองรถ พวกนี้ถ้ามีบัครเครดิตจะหาได้มาตรฐานและราคาถูกกว่า แล้วพวกโบนัส สะสม นี่น่าสนนะ เห็นว่าได้ ตั๋วฟรี ได้กินฟรี เดี๋ยวต้องลองศึกษาบัตรเครดิตดูบ้างแล้ว ถ้าใครมีช่องทาง เคล็ดลับแนะนำช่วยบอกด้วยครับ
comment111:มันมีของที่ซื้อแล้วดอกศูนยเปอร์เซ็นต์ด้วยครับ
comment112:ถ้ารู้จักใช้เนี่ย ได้อะไรกลับมาเยอะนะคะ
เช่นส่วนลด แต้มแลกของ หรือ ซื้อสินค้าผ่อน 0 % 
เราใช้ซื้อของให้กับพี่น้องอีก 2 บ้าน ใช้บัตรเราคนเดียว ซื้อเดือนนี้จ่ายเดือนหน้าตามรอบบิล
เราได้แต้ม  แถมยิ่งยอดเยอะ ทำให้เครดิตเราดีอีกด้วย มียอดเครดิตสูง เก็บไว้ใช้ยามจำเป็น
บัตรเครดิตถ้าคุณใช้เป็น มันเป็นประโยชน์นะคะ แต่ถ้าคนใช้ไม่เป็นก็จะเป็นหนี้แบบที่เราเห็นๆ กัน
comment113:ใช้เพื่อความสะดวกในการ จ่ายครับ..โดยเฉพาะเวลาเดินทางไปต่างประเทศ..ไม่ต้องพกเงินสด..หรือ เช็ค ติดตัวไป..สะดวกปลอดภัย.
ตามความคิดผมนะครับ..การใช้บัตรเครดิตเป็นรูปแบบหนึ่งในการจ่ายเงิน....แต่ไม่ได้เป็น..วิธีการใช้เงินที่ดีครับ.. เพราะจะทำให้ใช้เงินมือเติบ เนื่องจากอำนาจในการจ่ายอยู่เพียงปลายนิ้ว.แค่ signature....
comment114:จขกท.มาอ่านของผมมั่ง  แล้วจะรู้ว่าความจำเป็นมันมีอยู่จริงๆนะ

ผมทำงานออกภาคสนามตลอดเวลา  บ.จะออกเงินให้ล่วงหน้าก่อนหมื่นห้าทุกปีงบเอาไว้เดินทาง  มีภาคประจำ มีเส้นทางประจำ  แต่ถ้ามีแผนต้องไปได้ทั้งประเทศ  รวมทั้งฉุกเฉินด้วย  โดยที่ค่าเดินทางให้ออกไปจากส่วนที่บ. Advance ให้  แต่ถ้ามันเกิน ไม่ว่าค่าน้ำมัน ค่าโรงแรม ต้องออกเองแล้วมาเบิกทีหลัง

ถ้าคุณต้องทำงานในภาคเหนือ  โดยที่ต้องเปลี่ยนจังหวัดทุกวัน  เปลี่ยนโรงแรมที่นอนทุกวัน และเงินเดือนของคุณคือพนักงานออฟฟิศ
 แค่แอดวานซ์หมื่นห้าเอาไม่อยู่ครับ  พวกทำงานที่ต้องไปต่างจังหวัดค่าใช้จ่ายแฝงเยอะกว่าที่ทำออฟฟิศประเจำเยอะ  
มันไม่ใช่แค่ตื่น  นั่งบีทีเอส เข้าออฟฟิศ กินข้าวมันไก่ตอนกลางวัน  เลิกงานแล้วนั่งบีทีเอสมากินก๋วยเตี๋ยว ลาบก้อย กับข้าวถุงก่อนเข้าห้อง

มันต้องมีสามหมื่นอัพครับ

  ทีนี้พอเราเอาบัตรเครดิตจ่ายค่าเดินทางค่าโรงแรมไป เงินที่เดินทางไปทำงานให้บริษัท กับเงินเดือนที่เป็นเงินของตัวเอง มันก็จะแยกขาดจากกัน  หลังจากผ่อนรถจบ  และรำลึกถึงความลำบากเวลาที่เงินช๊อต  ผมก็เริ่มทำบัตรเครดิตแบบวงเงินต่ำๆ  ถึงค่อยได้มีปัญญาได้คำนวณเงินออม  เงินเก็บประจำ ผ่อนค่าสินสอดแต่งเมีย ผ่อนซื้อประกัน  ซื้อกองทุน แบบสายออฟฟิศเขา 

บัตรเครดิตถ้าใช้เป็นเงินจะเหลือครับ
comment115:ได้บินฟรีชั้น Business Class ก็กับบัตรเครดิตเนี่ยหล่ะค่ะ เป็นบุญตูดมาก

สะสมมันเข้าไป ได้ส่วนลด ได้แต้ม ได้ไมล์ ได้ของแถม ได้กินฟรี ได้อภิสิทธิ์อื่นๆอีกเยอะ 

ธนาคารไม่เคยได้ดอกเบี้ยจากเราซักบาท ถึงเวลาบิลบัตรเครดิตมาก็จ่ายเต็ม มีแต่ได้กับได้ 

ลูกค้าแบบนี้ธนาคารคงไม่ค่อยชอบเท่าไหร่ เคยโทรมาหาว่าจะเพิ่มวงเงินให้ เค้าคงกะให้เราพลาด 

พอมีวงเงินเยอะ ก็ใช้เยอะ จะได้หาเงินมาจ่ายค่าบัตรเครดิตไม่ทัน จะได้เจอดอกไปเต็มๆ เราก็ได้แต่ปฏิเสธไป

บัตรเครดิตข้อดีมีเยอะค่ะ ทั้งนี้ทั้งนั้นคุณต้องรู้จักใช้บัตรให้เป็นด้วย 

มีเพื่อนคนนึงใช้เพลินไปหน่อยเอาเงินของอีกบัตรมาโปะหนี้อีกบัตร 

ทำไปทำมาจากไม่กี่หมื่นลามเป็นสามแสน กว่าจะใช้หนี้บัตรเครดิตหมดก็ต้องไปยืมพ่อแม่พี่น้องมา 

พอหนี้บัตรเครดิตหมดก็ต้องมาเป็นหนี้ญาติตัวเองต่อ เห็นแล้วสงสารแทน
comment116:บัตรเครดิตถ้าใช้เป็น มีแต่ประโยชน์ค่ะ
เราใช้บัตรเครดิตแบบได้เงินคืน 1% ในทุกๆเดือนก็ได้เงินคืน 200 บ้าง 300 บ้าง 
เวลาบิลมา เราก็จ่ายชำระยอดเต็มทุกครั้ง 
ใช้บัตรเครดิตมาหลายปี ยังไม่เคยต้องเสียดอกเบี้ยให้กับธนาคารเลยแม้แต่บาทเดียวค่ะ
มีแต่ได้ประโยชน์  หลายๆครั้งเคยรูดซื้อสินค้าโปรโมชั่นบางตัวที่บัตรเครดิตร่วมกับทางห้าง
บางครั้งไ้ด้ลดส่วนลดเพิ่มเติม จากการใช้บัตรรูด ก็เลยซื้อสินค้าได้ในราคาที่ถูกกว่าใช้เงินสดซื้ออีกค่ะ

อีกอย่างยิ่งสะดวกมากๆ เวลาที่ไปเที่ยวต่างประเทศค่ะ
สะดวกตั้งแต่การใช้บัตรเครดิตจองตั๋วเครื่องบิน จองโรงแรมที่พักในต่างประเทศ จองบัตรเข้าชมโน่นนี่นั่น
เวลาเที่ยวก็ไม่ต้องแลกเงินสดเยอะเกินไปด้วยค่ะ ให้พกเงินเยอะมากๆไว้กับตัว มันไม่ค่อยสะดวกเท่าไหร่ค่ะ
comment117:คิดว่าคนที่มองเห็นข้อเสียของบัตรเครดิตมากกว่าข้อดีคือคนที่
1. คงจะไม่เข้าใจหลักการบริหารการเงิน หลักการบริหารดอกเบี้ย(บริหารหนี้)
2. คนที่มีรายรับปริ่มๆกับรายจ่ายและมีโอกาสจะติดหนี้บัตรเครดิตแล้วไม่สามารถชำระหนี้ได้
3. คนที่ไม่จำเป็นต้องจ่ายเงินก้อนใหญ่บ่อยๆ คิดดูว่าจะมีซักกี่คนที่เดินไปถอนเงินสดออกจากธนาคารแล้วเอาไปซื้อของราคาแสนนึง หรือว่ามี?
4. คนขี้ลืม ใช้แล้วลืมจ่ายให้ตรงเวลา หรือลืมไปแล้วว่ารูดไปเท่าไหร่บ้าง
comment117-1:หรือคงเป็นคนที่มีหนี้บัตรอยู่ ไม่รู้จะจัดการบริหารยังไง...
comment118:ไม่ฟุ่มเฟือย ไม่เคยเป็นหนี้ บัตรเครดิตไม่มีเป็นคนไม่มีเครดิต
ถ้าจะใช้ก็ใช้ของภรรยา ซื้อของทางเนต จองตั๋วนู่นนี่นั่น สะสมไมล์ได้ด้วย (ของana)
comment119:ใช้บัตรเครดิตมา 10 ปีแล้ว
บริษัทเจ้าของบัตรเครดิตไม่เคยได้ค่าธรรมเนียม ไม่เคยได้ดอกเบี้ยจากเราแม้แต่บาทเดียว


การใช้บัตรของเราจึงไม่ใช่การก่อหนี้ แต่เป็นการบริหารเงิน
และควบคุมกิเลสตัวเองอีกต่างหาก
เพราะต่อให้ตอนนี้มีสารพัดบัตรส่งบัตรเพิ่มมาที่บ้าน...เราก็ไม่เปิดบริการใหม่

ทุกวันนี้แค่ 3 บัตรที่มีอยู่ก็เพียงพอแล้ว ถือว่าสร้างอรรถประโยชน์สูงสุดในการใช้เงินแล้ว
ทั้งจากส่วนลดค่าสินค้า-บริการ ได้เงินคืนกลับเข้าบัญชี ได้แต้มเอาแลกตั๋วเครื่องบิน
สิทธิผ่อน 0% ผ่านบัตร(ก็ต้อง 0 จริงๆ นะ ไม่ใช่ซื้อสดลดได้อีก...แบบนี้เราก็ไม่รูดบัตร) 

ไม่นับว่าเป็นเครื่องมือในการออมเงิน 
เพราะทุกเดือนใบสรุปยอดคือส่วนหนึ่งของการทำบัญชีครัวเรือน
มีทั้งแบบรายเดือน รายปี ให้เสร็จสรรพ
ยิ่งแบบรายเดือนที่จำแนกรายการมาจะทำให้เห็นได้ชัดว่า
มีรายการไร้สาระโผล่ขึ้นมาหรือไม่ เดือนหน้าอย่าทำอีก!!!

แถมยังเป็นส่วนหนึ่งของกลยุทธ์คือ 
"พกเงินสดแค่วันละ 300 บาท" ถ้ามีเหตุฉุกเฉินค่อยงัดบัตรเครดิตออกมาใช้
(ก็เดี๋ยวนี้โรงพยาบาลไหนๆ ก็รับบัตรเครดิตแล้ว)


แบบนี้คงไม่เรียกว่า "ไม่อดทนต่อกิเลส" กระมัง
comment120:มันไม่จำเป็นเสมอไปนะคะว่าใช้บัตรแล้วต้องเป็นหนี้ มันก็มีข้อดีหลายอย่าง ได้บินฟรีตั้งกี่รอบก็ไมล์สะสมบัตรเครดิตทั้งนั้น
เราเองก็สมัครเพราะความจำเป็น เวลาซื้อตั๋วเครื่องบินบางสายการบินเค้าก็ระบุว่าต้องเป็นผู้ถือบัตรเท่านั้น ห้ามใช้บัตรคนอื่น 
บัตรเครดิตเรา ครบกำหนดก็หักเงินจากบัญชีทันที ไม่เคยได้เสียดอกเบี้ย ไม่เคยเป็นหนี้ และถ้าไม่จำเป็น เราจะไม่ใช้เลย

คนที่ใช้แล้วเป็นหนี้นั้นเค้าคงตั้งใจทำสินเชื่อจริงๆ ไม่งั้นจะยอมจ่ายดอกเบี้ยแพงๆ ทำไม
comment121:ทำบัตรเครดิตเพื่อ จองตั๋วเครื่องบิน โรงแรม ซื้อของในอีเบย์ ของบางอย่างเงินสดไม่อาจดลบันดาลได้
comment122:กบในกะลา เบื่อจริงกระทู้ไม่กล้าล็อกอินเนี่ย
comment122-1:ที่โลกไม่น่าอยู่ทุกวันนี้
เพราะการดูถูกคนอื่นหรือเปล่า
คุณค่าของสิ่งที่โพสต์ อยู่ที่เนื้อหา
ไม่ใช่ว่าอยู่ที่ใครโพสต์

ผมเห็นโพสต์ดีๆจากคนที่ไม่ล็อกอิน
ผมเห็นโพสต์แย่ถึงแย่มาก จากคนที่ล็อกอิน

คนที่ไม่ล็อกอินเค้ามีเหตุผลบางอย่าง
comment123:ธนาคารคงน้ำตาไหล แหม่

มีแต่คนจ่ายตรงเวลาไม่เคยเสียดอก 55555555555555555555+

ลืมค่าบัตร รายปีรึเปล่าคะ
comment123-1:ค่าบัตรรายปี เป็นยังไง???  บ่องตง แบงก์ไหน ก็ไม่เคยคิด  
ถ้าคิด ยกเลิกทันที  และถึงคิด ก็โทรของดเว้นได้ ใครๆก็ร้กัน
comment123-2:ยังมีคนใช้บัตรเครดิตแบบเสียรายปีอยู่อีกหรอครับ???
comment123-3:ผมขอยกเว้นทุกปี จนปีนี้แบงค์ยกเว้นให้เองไม่ต้องขอ
comment123-4:ถึงยกเว้นรายปีก็น้ำตาไม่ไหลหรอก ธนาคารจะยิ้มหึหึด้วยซ้ำ
สิทธิประโยชน์สุดพิเศษอยู่ดีๆก็ได้มา ทั้งๆที่ธนาคารไม่ใช่องค์กรการกุศล คุณคิดว่าเค้าหากินยังไงล่ะ
ลองสังเกตสิว่าทำไม ATM ถึงไม่ยอมยกเว้นให้บ้าง
comment123-5:ใช้มา 17 ปี ไม่เคยต้องเสียค่าธรรมเนียมรายปีซักกะที
 มันเวฟได้ค่ะ  เข้าใจนะคะื 5555555+ (เลียนแบบ)
comment123-6:คนไม่มี ก็จิ้นไปต่างๆนานา 

ไม่เคยจ่ายเลยไอ้ค่าบัตรไรเนี่ย มีแต่บัตรเครดิตเชิญสมัคร blackcard ตลอด
comment124:123 ก็สมัครแต่บัตรที่ไม่เสียค่ารายปีหรือโทรฯไปขอยกเลิกได้สิครับ

ผมไม่ว่าบัตรเครดิตดีหรือไม่ดี ถ้ารู้จักใช้ก็โอ ถ้าไม่ก็ย่อยยับเหมือนกัน
คนเป็นหนี้คงไม่ได้เข้ามาโพสต์เฉยๆมั้งครับ
comment125:คนใช้บัตรเครดิตไม่เป็นเท่านั้น ที่เป็นทาสของมันครับ
คนใช้บัตรเครดิตเป็น จะมีประโยชน์มากมายที่เราได้จากธนาคาร 
และธนาคารก็ได้ประโยชน์มาจากคนใช้บัตรเครดิตไม่เป็นอีกที
comment126:คุณครับ เงินพลาสติกพวกนี้ เขาเอาไว้เพื่อคนที่เขาชอบใช้มัน
... ถ้าไม่มีมัน จะไม่มีการกระตุ้นให้คนใช้เงิน (ธนค เจ้ง )
... พอมีเงินพลาสติก คนจะเริ่มใช้เงินง่ายขึ้น แม้แต่เล็กน้อย (เงินจริงๆมันมีค่ามากกว่าที่คุณเห็นน่ะครับ)
... พอคนเริ่มใช้เงิน = กำไรของธนาคาร .... 


.... การมีเครดิต เป็นสิ่งที่ดี ต่อเจ้าหนี้น่ะครับ ไม่ใช่ลูกหนี้ ยังไง  เจ้าหนี้ถึงให้เครดิตคุณ เพราะคุณก็มีปัญญาจ่าย ...
....เพราะผมขายในสิ่งที่คนต้องการ ... สิ่งนั้นคือเงิน
comment127:เราจ่ายเต็ม ต้องการส่วนลด สะสมแต้มค่ะ
comment128:เคยเป็นหนี้บัตรเครดิต จ่ายขั้นต่ำ เกือบติดปัญหาเครดิต บูโร 
แต่เคลียร์จบแล้ว ...
และหลังจากนั้น มีบัตรเครดิตแค่ใบเดียว 
ใช้ซื้อทุกกรณีที่รับบัตรเครดิต เติมน้ำมัน ใช้สำรองจ่ายเลี้ยงข้าวลูกค้า
เอาเป็นว่าใช้ทั้งงานและส่วนตัว

ใช้แบบมีวินัย สิ้นเดือน จ่ายเต็มยอดที่ใช้จริงตลอด
ใช้เป็นแล้วได้ประโยชน์ค่ะ 
ได้แต้มแลกของใช้ให้แม่หลายอย่าง 
ได้ส่วนลด บางรายการสินค้า ใช้แต้มเปลี่ยนเป็นเงินส่วนลด 
ได้ voucher กินฟรีบ่อยๆ

จากบทเรียนของคนที่เคยใช้บัตรเครดิต ไม่เป็น

เดี๋ยวนี้เหรอ ไม่เคยเสียดอกเบี้ย
แถมได้ประโยชน์  
ที่สุดแล้วคนใช้ต้องมีวินัยในตัวเองค่ะ
comment129:บัตรเครดิตมีข้อดีกว่าที่คุณคิดเยอะครับ ไม่ใช่เพราะมันใช้ก่อนจ่ายทีหลังนะ แต่มันมีส่วนลดต่างๆมากมาย แถมมีแต้มอีกต่างหาก บอกได้คำเดียวว่าคุ้มครับถ้าคุณได้เป็น
comment130:ไม่เคยเสียดอก จ่ายเต็มก็หมดเรื่อง ค่ายไหนคิดค่าธรรมเนียมก็โทรไปขอเวฟ เวฟไม่ได้ก็ปิด จบ ไม่รู้ทำไมถึงเป็นหนี้กันใช้บัตรกันอีท่าไหน
comment131:สงสัยไม่เคยเรียนหรือได้ยินเรื่อง TIME VALUE OF MONEY นะครับ
comment132:ไม่เคยเสียดอกเบี้ยให้ bank สักบาท
ไม่เคยจ่ายขั้นต่ำ จ่ายเต็มยอดที่ใช้ทุกครั้ง
ไม่ต้องพกเงินสดให้อันตราย ได้ส่วนลด ได้ point ไว้แลกของ แลกส่วนลดon top

ทำไม จขหท. ความคิดแคบจัง โลกแคบไปรึป่าว
comment133:จขกท น่าจะได้ข้มูลไปเยอะเลยนะคับ
comment134:ไม่เหมาะกับผม
comment135:ตามนี้ครับ....
Shakatak - Easier Said Than Done
พูดง่ายกว่าทำ
comment136:กว่าจะเก็บเงินได้ ของก็หมด เลยต้องรูด
comment137:การทำบัตรเครดิต ไม่ได้หมายความว่ากิเลสหนา อยากได้ของทั้งๆที่ไม่มีเงินสดเสมอไป

มองหลายๆด้านดูนะคะ  อย่างเช่นตัวเราเอง มีเงินสดค่ะ และชำระค่าบัตรครบทุกเดือน ไม่มีค้าง ไม่เคยชำระแค่ขั้นต่ำ

แต่การใช้จ่ายผ่านบัตรเครดิตซื้อของใช้เข้าบ้าน เอาแค่เดือนนี้นะคะ เราได้ voucher เงินสดของ Big C มา 600 บาทค่ะ

ซึ่งถ้าเราใช้จ่ายด้วยเงินสด เราจะไม่ได้ตรงนี้เลย

และอีกหลายตัวอย่าง ขี้เกียจพิมพ์ 555+
comment138:ใช้บัตรมานาน ไม่เคยเป็นหนี้ ไม่เคยโดนคิดดอก จ่ายเต็มตลอด
จะโปรผ่อน 0% กี่เดือน ก็คำนวณก่อนว่าจ่ายทุกเดือนได้มั้ย
ใช้ดีๆ ก็มีประโยชน์ (อย่างเช่นโปรผ่อน ได้ของมาใช้ก่อนเก็บเงินได้ แต่เราต้องมีวินัยในการเก็บเงินอยู่แล้ว) 
แต่ใช้แบบไม่คิดก็เป็นหนี้กันไปครับ
comment139:ส่วนใหญ่คนที่ใช้บัตรเครดิตก็เพราะมีกิเลสนั่นแหละค่ะ
อยากได้แต้ม อยากได้ส่วนลด อยากได้เงินคืน อยากผ่อนไม่เสียดอก
พูดง่ายๆ คือ คนที่มีกิเลสอยากรักษาผลประโยชน์ให้ตัวเอง
เราเองก็เป็นคนหนึ่งในนั้น เราไม่เคยเสียดอก มีแต่ได้แต้ม ได้เงินคืน ละยังแบ่งจ่ายได้ด้วย

แต่เรามองพ่อแม่เรา ธนาคารส่งบัตรมาให้เองถึงบ้านตั้วแต่เกือบยี่สิบปีที่แล้ว
พ่อแม่เราไม่สนใจ เพราะไม่อยากวุ่นวาย ไม่ต้องการแต้ม ไม่อยากได้ของแถม
เงินคงเงินคืน ส่วนลดพิเศษอะไร ไม่เอาก็ได้
พอใจที่จะพกเงินสดจำนวนมากๆในบางกรณีที่ต้องซื้อ

เราเห็นพ่อแม่เราก็มีความสุขดี และมีความสุขที่ไม่อยากได้ของยั่วยวนใจอะไร
แต่เราไม่ชอบแบบนั้น เรามีกิเลส เราอยากได้แต้ม อยากเอาไปแลกตั๋วเครื่องบิน
อยากได้เงินคืนเวลาไปเติมน้ำมัน

ดังนั้น เราว่า คนทำบัตรเพราะกิเลสนั่นแหละค่ะ แต่มันเป็นกิเลสที่ทำให้เราได้ประโยชน์ค่ะ
comment140:แล้วที่ต้องคำนวณโน่นนี่ ต้องจ่ายไม่ให้ช้า
ต้องหาคูปอง ต้องเดินทางเสียเวลาไปใช้
ต้องโอนโน่น โป๊ะนี่
เสียเวลาคำนวณ ว่าจะใช้บัตรไหนดี
ไม่รู้บัตรจะโดนแฮกเมื่อไหร่
มันคุ้มไหมครับ
ถ้าถามผม คงไม่คุ้ม
ผมเสียเวลา หาหุ้นดีๆ
ได้กำไรเป็นแสน เป็นหลายล้าน
กับประหยัดเงินไม่มาก แต่ต้องมาจุกจิกสารพัด
มีคำพูดตลกๆ บอกว่าวอร์เรนต์ บิลเก็ต ไม่เสียเวลา ก้มเก็บเหรียญบาท เพราะมันไม่คุ้ม
ที่พูดไม่ใช่ดูถูกคนไม่มีเงิน เพราะผมก็เคยจนมาก่อน
แต่เราอาจจะลืมคิด เราเสียเวลา 80% ทำสิ่งที่ไม่สำคัญ แต่ใช้เวลาแค่ 20% กับเรื่องที่สำคัญจริงๆ

สิ่งที่ผมต้องการสื่อที่โพสต์ไป ไม่ใช่บัตรมีประโยชน์หรือไม่
แต่ไม่เห็นด้วย ที่โพสต์กันแต่ข้อดี ส่วนที่โดนบัตรทำร้าย ไม่เห็นพูดถึง
เคยได้ยินคำพูดไหมครับ ว่าอำนาจ อยู่กับใคร จะทำให้เรารู้นิสัยที่แท้จริงของคนนั้น
ปืนมีทั้งโทษและประโยชน์ แต่ทำไมกฎหมายไม่ให้อนุญาติมีปืนได้ทุกคน
เพราะกฎหมายไม่ได้มองโลกสวย แต่มองโลกตามความเป็นจริง
ความเป็นจริงคือ มีกี่คนที่มีบัตรแล้วจ่ายไม่เต็ม ต้องผ่อน จะผ่อนมาก ผ่อนขั้นต่ำ ก็โดนดอกทั้งนั้น

ยินดีกันมากกับเรื่องเป็นหนี้ ความพอเพียงหายไปไหน 
อย่าลืมว่าผ่อนไปแล้วภาระยังอยู่ ถ้าเกิดอะไรที่รายได้หยุดหรือชะงักไป เดือดร้อนแน่
อย่าคิดว่าเราจะมีรายได้ตลอดไป
comment140-1:"ต้องจ่ายไม่ให้ช้า"
ก็สมัครหักบัญชีอัตโนมัติไว้สิครับ เอาเงินเข้าก่อนหน้านั้นหลายๆวันก็ได้ จะได้ไม่ลืม ระหว่างรอเงินตัดก็ได้ดอกเบี้ยด้วย

"ต้องหาคูปอง ต้องเดินทางเสียเวลาไปใช้"
เค้าไม่ได้บังคับให้คุณใช้นะ ถ้าคิดว่าโปรโมชั่นมันไม่คุ้มไม่ต้องใช้ก็ได้

"ไม่รู้บัตรจะโดนแฮกเมื่อไหร่"
ทุกบัตรมีโอกาสถูกแฮ็กทั้งนั้นแหละครับไม่ว่าจะเป็นบัตรเครดิตหรือบัตรเครดิต

"ยินดีกันมากกับเรื่องเป็นหนี้"
ไม่น่ายินดีตรงไหนครับ มันมีช่องปลอดดอกเบี้ย ต้นทุนกู้ยืมเงินเป็น 0 แล้วคุณเอาเงินฝากไปฝากได้ดอกเบี้ย ดีกว่าจ่ายเงินสดออกไป
comment140-2:เรียน คุณ 934431

ไม่แปลกใจค่ะในความแตกต่างทางวิธีคิดของคุณ นักลงทุนที่จะประสบความสำเร็จได้ จำเป็นต้องคิดต่าง ยืนยันและศรัทธาในวิธีคิดของตัวเอง แม้ว่าคนรอบข้างทุกคนจะพูดเป็นเสียงเดียวกันว่าผิดก็ตาม

จากกระทู้ก่อนที่คุณตั้งในมุมมองเรื่องการลงทุน เราเห็นด้วยกับคุณทุกประการ แต่เราแทบจะไม่เห็นประโยชน์ของการที่คุณมาอธิบายเหตุผลให้คนส่วนใหญ่เข้าใจเลยก็ตาม เอาเข้าจริงๆ คนในพันทิบที่จะเข้าใจในแนวทางของคุณอาจจะมีน้อยกว่าหนึ่งในสิบ แถมมาย้อนความให้เกิดอารมณ์ขุ่นมัวอีก หลังจากที่ผ่านอารมณ์นั้นมา เราคิดว่าเราเอาเวลาไปศึกษาหาความรู้ น่าจะประเทืองปัญญามากกว่า ไม่ต้องหงุดหงิดกับบางความเห็นด้วย บางครั้งในฐานะที่คุณผ่านประสบการณ์ที่สำเร็จมา เราเข้าใจดีในการที่คุณอยากแบ่งปันความรู้และทัศนคติที่ถูกต้องในเรื่องที่คุณรู้มากกว่า แต่เอาเข้าจริงๆ มีคนน้อยมากๆที่เปิดใจฟัง 

โดยเฉพาะคนในนี้ เพราะมันเป็นพื้นที่ของคนจำนวนมาก และคนส่วนมากก็คิดแบบเดียวกัน เขาจึงทำและเป็นเหมือนๆกัน นั่นเลยเป็นเหตุผลที่คนส่วนน้อยมากๆจะประสบความสำเร็จ ไม่งั้นทุกคนก็รวยกันหมด

ทั้งๆที่ถ้าพวกเขาเปิดใจรับฟัง มันจะได้ประโยชน์ต่อชีวิตพวกเขามากๆ แต่เขาไม่ฟัง โลกของเขาเปิดกว้างแค่เท่าที่เห็น

สำหรับเรื่องบัตรเครดิต เราไม่ค่อยเห็นด้วยกับความคิดของคุณ แต่เราเห็นว่า คนที่มาตอบๆกันไม่ใช่ตัวแทนของกลุ่มคนที่ใช้บัตรเครดิต และน่าจะเป็นกลุ่มที่วินัยการเงินดีพอประมาณ คนที่กำลังมีปัญหาก็อาจไม่ได้เข้ามาตอบ
สำหรับเราและครอบครัวยังสะดวกกับการใช้บัตรเครดิตและเห็นข้อดีมากว่าข้อเสีย อาจจะเป็นเพราะว่าเราผ่านปัญหาทางการเงินที่เละตุ้มเปะของตัวเองมาก่อนแล้วด้วย เลยทำให้เรารู้จักบริหารการเงินของตัวเองได้ดีขึ้น 

ถ้าเป็นไปได้ก็อยากแลกเปลี่ยนแนวคิดการลงทุนกับคุณค่ะ เราชื่นชอบในแนวคิดนั้น ทุกวันนี้ก็พยายามทำอยู่
comment140-3:เรียน คุณ 934431

ผมค่อนข้างแปลกใจที่มุมมองของคุณต่อบัตรเครดิตนี้ค่อนข้างต่างจากนักลงทุนคนอื่น โดยเฉพาะคนเล่นหุ้นที่ต้องมีวินัยและบริหารเงินดีพอสมควร สำหรับคนเหล่านี้บัตรเครดิตเป็นเครื่องมือบริหารเงินอย่างดีเยี่ยมโดยแทบไม่ต้องเปลืองแรงหรือพลังงานอะไรเพิ่มเลย คนพวกนี้ต่อให้ไม่มีบัตรเค้าก็ต้องวางแผนการเงินและทำบัญชีอยู่แล้ว การมีบัตรยิ่งทำให้พวกเค้าสะดวกในการวางแผนมากขึ้น จากที่เคยต้องจดการใช้จ่ายทุกครั้ง ต้องคอยกดเงินสด เช็คยอดเงินที่มี ยุ่งยากวุ่นวาย พอมีบัตร รูดเอาโครมเดียวจบ เคลียร์กันตอนสิ้นเดือน ประเมินรายจ่ายได้ทีเดียวแค่ใช้สลิปบัตรเครดิต วันที่ครบกำหนดจ่ายก็แน่นอนทุกเดือน จ่ายทางอิเล็กทรอนิกส์ได้ไม่ต้องกดเงินสดเยอะๆ

คนใช้บัตรเครดิตเป็น เค้าไม่ถูกหลอกล่อด้วยโปรโมชันหรอก เค้าก็ยังใช้เงินแบบเดิมเหมือนตอนที่ยังใช้เงินสดแหละ เว้นแต่ว่าของที่เค้าจะซื้อมีโปรโมชั่นจากบัตรพอดีเค้าก็ได้ประโยชน์ไป มีแต่คนใช้เงินไม่เป็นเท่านั้นแหละครับที่ไล่ซื้อของอะไรก็ไม่รู้เยอะแยะเพื่อแค่จะได้คูปองหรือส่วนลดอะไรนั่น

ที่คนในกระทู้นี้โพสแต่ข้อดี ก็เพราะหัวกระทู้ถามว่า เพราะอะไรคนถึงนิยมทำบัตรเครดิต คนเค้าก็มาโพสสิครับว่ามันมีข้อดีอะไรบ้าง ถึงได้นิยมทำกัน แต่ถ้าหัวกระทู้ถามว่า บัตรเครดิตมีข้อดีข้อเสียอย่างไรบ้าง คุณก็จะได้คำตอบทั้งสองแบบ สรุปผมว่าคุณคาดหวังคำตอบที่ไม่ตรงกับคำถามหัวกระทู้เอง

ผมว่าทุกคนในนี้รู้ดีหมดว่าบัตรเครดิตมีทั้งข้อดีและข้อเสีย รู้ว่าคนเป็นหนี้บัตรเยอะแค่ไหน แต่การแก้ปัญหาไม่ใช่การไปโพนทะนาข้อเสียของบัตรจนคนกลัวที่จะใช้ แต่ต้องสอนวิธีการใช้อย่างถูกต้อง สอนให้รู้ข้อดีข้อเสีย ต้องรู้นิสัยตัวเอง รู้วินัยทางการเงินของตัวเอง สอนว่าใช้บัตรอย่างไรจะเกิดประโยชน์สูงสุด น่าจะสร้างสรรค์กว่ามั้ยครับ
comment141:จขกท. ไม่มีอ่ะดิ

ผมเคยคิดแบบ จขกท. นะ ปัจจุบันมีไว้ใบนึงเผื่อฉุกเฉิน

สะดวกดีนะ
comment142:จ่ายเต็มตลอดค่ะ  รูดบัตรเพราะเอาแต้มเพื่อส่วนลดหรือแลกสิทธิประโยชน์ฟรี 

 แล้วก็มาหักเงินสดในกระเป๋าตังค์เลยว่าต้องจ่ายเท่านี้ๆนะ ที่รูดไป 

ส่วนตัวคิดว่า ไม่ได้โก้เก๋ถ้ามีบัตร แค่ยืดเวลาในการชำระหนี้เองค่ะ  บริหารเงินทุกเดือนพยายามไม่ใช้เกินตัว ไม่เป็นหนี้สินค้าง ได้ของที่อยากได้ วิน วิน ดี
comment143:ใช้บัตรเฉพาะที่ให้ถือฟรีเท่านั้น ของผมใช้แบบรูดแล้วได้เงินคืน สมัครเอาไว้ใช้จ่ายค่าโทรศัพท์ อินเตอร์เน็ต หรือบริการ Online อื่นๆ ขี้เกียจไปต่อแถวที่เคาน์เตอร์ แถมบ้างร้านเวลาซื้อของถ้ามีโปรลดราคาด้วยบัตรอีกก็โชคดีได้ลดราคาสิรค้า/อาหารเพิ่ม แล้วก็ปกติเวลารูดแล้วจะหักเงินเก็บเอาไว้เลย ชำระตรงทุกเดือนครับ
comment144:ถ้าสิ่งนั้นทำให้ เราหาเงินได้เพิ่มขึ้นก็น่าลงทุน 
หรือ สิ่งนั้นซื้อให้พ่อแม่
comment145:ผมทำการค้าครับ และผมใช้บัตรเครดิตให้เกิดประโยชน์สูงสุดครับ

- เงินสดมีแต่ไม่ใช้ เพราะผมขายของราคาสูง เงินหมุนเร็ว 
ลง10000 ขายได้13000-15000บาท ไม่ถึงสองอาทิตย์ ลงของทีละหลายๆหมื่นแต่ไม่ใช้เงินตัวเอง
เงินตัวเองเก็บไว้นอนนิ่งๆ ถึงเวลาแบงค์นู้นแบงค์นี้ก็เสนอนู่นนี่นั่นมา
เงินคนอื่น (บัตรเครดิต) ที่ผมใช้วงเงินเงินสดไม่มีค่ากด ถ้าปิดยอด50วัน ไม่มีดอกเบี้ย 

ผมคิดแบบไม่ได้ลึกลับอะไรนะครับ
เงินตัวเองเอาไว้กินดอก ถึงดอกจะไม่มากมายอะไรเลย แต่สเตทเม้นมีแต่เพิ่มขึ้น ถอนไม่บ่อยฝากเข้ามากกว่าถอน
เงินคนอื่น (บัตรเครดิต) เอามาลงทุนฟรีๆ ถึงเวลาก็ปิดยอด ถ้าเดือนไหนลงมากขายไม่ทันก็ไม่ต้องกังวล เพราะเงินสดที่มีเพียงพอที่จะปิดยอดนั้นๆได้โดยที่ผมไม่เดือนร้อนอะไรเลยแค่ใช้ไม่เกินเงินสดที่มีอยู่ เราก็ไม่ต้องกังวลอะไรกับมันแล้วครับ (แต่ปิดยอดทันทุกเดือน)


แต่ !!!!!
บางทีผมก็ใช้สนองกิเลสนะ ผมเพื่งไปเอา iphone5มา (มือสองนะ ผมขี้งกไม่ได้ซื้อใหม่)
ผมมีเงินพอที่จะซื้อ iphone5 ทั้งมือหนึ่งและมือสองได้โดยที่ไม่ต้องเดือนร้อนอะไรเลยแม้แต่นิดเดียว

ผมเลือกเก็บเงินไว้ลงทุน โดยใช้วงเงินผ่อนสินค้ารูดเป็นเงินสดตามร้านมือถือ เพื่อไม่ให้กระทบวงเงินเงินสด ลองมาดูสิ่งที่ผมเสียไปกับสิ่งที่ผมได้กลับมานะครับ

ผมเสียไป3% 15000 เสียไป 450บาท
จากนั้นผมเอาเงิน 15000 ไปซื้อเครื่องมือสองที่เจ้าของซื้อเงินสดมาเกือบ 25000 เมื่อ 7เดือนที่แล้ว
แล้วโทรไปเข้าโปรแกรม ผ่อน 0% 3เดือน เดือนละ5000บาทโดยไม่มีดอกเบี่ย

ผมได้อะไร 
ผมได้ iphone5มา1เครื่อง ราคา 15450บาท ผ่อนเดือนละ5000 3เดือน
ผมไม่ต้องเอาเงิน 15000บาท ไปซื้อเงินสดแลกกับเสียค่ารูด 450บาท ให้ร้านมือถือไปฟรีๆเป็นค่าบริการ
แต่ผมเอาเงิน 15000 ไปลงทุนทำธุรกิจ ซึ่งแน่นอน กำไรในการลงของ15000บาท มันมากกว่าค่ารูด 450หลายเท่าตัว
และเงิน15000นี้จะกลับมาทุกเดือนเพราะของที่ผมขายไม่เคยข้ามเดือน เงิน15000นี้ วนไปวนมาหลายรอบ สุดท้ายกำไรที่ได้มามากกว่า15000อีกมั้งครับ


คือผมคิดง่ายๆนะครับ ไม่ได้ลึกลับอะไร ไม่มีความรู้เรื่องการลงทุนครับ
comment146:อยู่ที่วิธีใช้

เราเอาไว้ใช้จ่ายค่าสาธารณูปโภค นอกจากจะทำให้จ่ายได้ตรงเวลาแล้ว
เวลาไปเคลียร์ ก็ทำที่เดียว 
อย่างบัตรที่ใช้ ไปจ่าย Lotus ไม่เสียค่าธรรมเนียม
ถ้าจ่าย Big C เสียแค่ 5 บาท สะดวกสบาย 

ยิ่งถือบัตรประเภท cash back ไม่เอาแต้มสะสม แต่ได้คืนเป็นเงิน
ก็หักลดไปในค่าใช้จ่ายได้อีก

บางครั้งซื้อของผ่อน 0% ก็ง่ายดี ค่อยๆ จ่ายในราคาเดิม
(แถมตอนซื้อได้ส่วนลดเพราะจ่ายผ่านบัตรอีกต่างหาก)

อยู่ที่วิธีใช้นะคะ...สำหรับเรา มันเป็นประโยชน์มากค่ะ
comment147:ได้ความรู้เยอะดี
comment148:กิเลสและตัณหามีความสวยงามความสุขและเต็มไปด้วยประโยชน์ ปุถุชนยากที่จะหลุดพ้นจากกิเลสและตัณหาทางโลก
กิเลสและตัณหาสิ่งเหล่านั้นไม่เที่ยงเกิดขึ้นตั้งอยู่ดับไป ใครหลุดพ้นได้ประเสริฐนักแล
comment149:ง่าย ๆ ซื้อด้วยบัตรเครดิต  มันมีส่วนลด ของแถม
ซื้อเงินสด ของแถมอาจมี  แต่ไม่ได้ส่วนลด  

ก็แล้วจะซื้อเงินสดไปเพื่ออะไร
comment150:เราว่าเราได้คืนจากบัตรมาหลายพันแล้วอ่ะ
อาจจะเกือบหมื่นละ

ปีที่แล้ว cash back 3 พัน ตั๋วหนัง กิฟท์วอชเชอร์โออิชิ
ปีก่อนหน้านั้นก็กิฟท์วอชเชอร์ โออิชิ อีกหลายพัน ตั๋วหนังด้วย
แล้วยังมีพวกส่วนลดต่างๆอีก

ไม่เคยเสียเงินค่าดอกเบี้ยหรือค่าธรรมเนียมให้บัตรเครดิตแม้แต่บาทเดียวค่ะ
comment151:บางคนทำบัตรเครดิตเพราะต้องการสร้างเครดิตให้กับตัวเองครับ  ในอนาคตเวลาทำธุรกรรมทางการเงินจะได้ง่ายครับ
comment152:อีก 1 ผลประโยชน์ที่บางคนอาจไม่รู้นะครับ บางบัตรสามารถผูกเป็น ATM โดยไม่ต้องเสียค่า ATM รายปีด้วยนะครับ ปีละไม่ต่ำกว่า2-300 สิบปี ก็2-3000 ละ
comment153:การมีบัตรเครดิต ข้อดี คือ ทำให้กำลังซื้อมากขึ้น ข้อเสีย คือ ทำให้เสียนิสัยในการจับจ่าย มันเป็นเหมือนดาบ 2 คม ต้องใช้ให้เป็น และ ต้องรู้จักใช้ เรา เคยเป็นทาสของมัน ปัจจุบัน เรา รู้จักควบคุมมัน และ ใช้อย่างมีสติ เท่าที่อ่าน คคห.ของหลายๆท่าน รู้ว่า ท่านๆเหล่านั้น รู้จักใช้ประโยชน์ จาก เงินพลาสติก เหล่านี้ เป็นอย่างดี
comment154:เอาความคิดเรื่องกิเลสแบบนี้มาใช้กับคนในห้องสินธรไม่ได้หรอกครับ

คนในห้องนี้เค้ารวยหุ้น รวยธุรกิจ เงินเหลือเฟือทุกคน   ไม่เคยมีหนี้  แต่ละคนขับเบ๊นซ์  บีเอ็ม  เจ้าของกิจการกันทั้งนั้น

และพวกนี้เขารวยเพราะอะไร  ก็เพราะสินค้าและบริการที่คุณทั้งหลายต้องใช้นั่นแหละ  สินค้าอุปโภค  บริโภค  พลังงาน
สินค้าและบริการพวกนี้  พวกคนที่ไม่รู้ทัน  ก้าวข้ามไม่ได้จะเข้าไปติดกับดัก  หรือที่เรียกกันว่ากิเลสไงครับ

พ่อค้า  นายห้าง  มีสินค้าพวกนี้มาขายให้คุณ  คุณก็ต้องซื้อ ตั้งราคาขายเท่าไร  คุณก็ต้องซื้อคุณไม่ซื้อได้ไหม  ได้นะ
แต่จะมีกี่คนที่ไม่ซื้อไม่ใช้  ยังไงพวกคุณก็ต้องเดินเข้าไปซื้อของ  ใช้บริการที่เขามีบริการ  ห้างร้าน  สินค้า  บริการ  ปั๊มน้ำมัน
ร้านกาแฟ  นั่นนี่  มีสักกี่คนในสังคมนี้ที่เลี่ยงได้  มี  แต่น้อยนะ

ถามว่าทำไมถึงมีบัตรเครดิต  ทำไมถึงมีบริการแบบนี้  ทำไมถึงมีสินค้าและบริการที่รับบัตรเครดิตมากมายขนาดนี้ก็เพราะว่าต้องการ
ล่อให้พวกคุณเข้าไปซื้อไปใช้บริการด้วยบัตรเครดิตไงครับ  น้ำมัน  โรงแรม  ตั๋วเครื่องบิน  ราคาสมเหตุผลไหม  ใช่ในมุมมองของพ่อค้า
ยกสารพัดต้นทุนในการขาย  บริการมาอ้างเสมอ

และแน่นอน   เขารวมการใช้จ่ายด้วยบัตรเครดิตไปแล้ว  ไอ้ที่ลดนั่นนี่กี่เปอเซ็นต์น่ะ  รู้เหรอสินค้าจริงๆราคาเท่าไร  ค่าการตลาดเท่าไร
เหอะๆ.......เขาบวกไปแล้วมาขายให้คุณเท่าไร

แต่แน่นอน  คนที่ใช้เงินสดซื้อ  ก็ต้องซื้อแพงว่าใช้บัตรไง   นี่ไงครับกลยุทธิ์ทางการตลาดของพ่อค้า  และ  การบริการ

เอ้า  ถามว่าเิลิกได้ไหมก็มีคนจำนวนหนึ่งที่ไม่ใช้เงินประหยัด  บัตรไม่ใช้  อยากได้อะไรก็ใช้เท่าที่จำเป็น
แต่จะมีสักกี่เปอร์เซ็นต์   เพราะว่ายังไงพวกคุณก็ต้องเข้าปั๊มน้ำมัน  ยังไงก็ต้องเดินห้าง  ยังไงก็ต้องเข้าเซเว่น  พวกคุณคือคนเมือง
คนแบบพวกคุณนี่แหละ (ยกเว้นคนห้องสินธรที่รวยหุ้นรวยธุรกิจทั้งหลาย)

พวกคุณอยู่ในระบบทุนนิยมนะครับ  ระบบนายทุนเป็นใหญ่  สินค้าและบริการ  นายทุนเป็นคนคิดราคานะครับ + นโยบายของนักการเมือง
การออกกฎอะไรออกมาเพื่อควบคุมราคาสินค้า  ก็มาจากนักการเมือง  แล้วนักการเมืองกับพ่อค้าเดี๋ยวนี้คือใครหล่ะครับ  พวกนี้เหมือน
คนๆเดียวกัน..............

และจะเอาเรื่องบัตรเครดิต  มาคุยกับพ่อค้าในห้องสินธร............ฮ่าๆๆๆๆๆๆๆๆๆๆๆๆๆๆๆๆๆ.......

.........เอาเรื่องสินค้า  การบริการ  มาเสวนากับพ่อค้า  นายหน้าค้าหุ้นเนี่ยนะ.........ขรรม........
comment154-1:ต้นทุนบางครั้งไม่ถึง 30% ของสินค้าด้วยซ้ำ
comment155:ผมว่าเอาจริงๆก็ต้องแยกเลยว่าพูดถึงคนใช้บัตรระดับไหน

ระดับบัตรกดเงินสด อิอ้อน ยูเมะ บัตรระดับล่างของ bank ต่างๆ .... ระดับนี้ก็พวกเงินน้อยแต่กิเลสเยอะ อยากมีไว้โชว์ มีไว้เพื่อผ่อน

ระดับบัตร Gold, Platinum, Beyond, Black ฯลฯ .... ระดับนี้ยิ่งใช้บัตรยิ่งได้เงินคืน มีบัตรเพราะขี้เกียจพกเงินสด แถมใช้บัตรยังซื้อของได้ถูกกว่าเงินสดอีก 


ถ้าคนมีความรู้หน่อยผมว่าบัตรเครดิตนี่แหละ ลดค่าใช้จ่ายได้ไม่น้อยเลยนะครับ
comment156:ส่วนมากอาจใช้ผ่อน 0% คือสมัครไว้เก็บแต้ม แลกของ บางอันมันได้ส่วนลดด้วยไง
comment157:ใช้เป็น ก็ไม่เป็นหนี้ครับ อยู่ที่วินัยทางการเงินของเราเอง

แต้มเต็มเลย ยังไม่รู้จะเอาไปทำอะไร อิอิ
comment158:มีบัตรเครดิตอยู่ 30 ใบครับ(สามารถรูดได้ทุกใบ) วงเงินรวมกันทุกบัตรไม่ต้องพูดถึงครับ

ก่อนจะจ่ายเงินครั้งใด ก็ดูว่ามีโปรโมชั่นกับบัตรไหนหรือเปล่า ถ้ามีถึงจะหยิบบัตรนั้นขึ้นมาคับ
เกือบทุกใบจะต้องชำระเงินสินเดือนครับ เพื่อจะได้ไปจ่ายครั้งเดียวทุกธนาคารครับ

ใช้บัตรเครดิตเฉพาะของที่จำเป็นครับ ปกติแต่ละเดือนยอดจ่ายบัตรรวมๆกันประมาณ 8,500-12,000 บาทครับ
ไม่เคยเอาบัตรไปซื้อของฟุ่มเฟือยคับ

Kbank KWAVE ซื้อของที่บิ้กซี 500 บาท คืนเงิน 100 บาท
บัตรเครดิต แรบบิท ธ.กรุงเทพ เติมเงินรถไฟฟ้า  คืนเงิน 18%
บัตรเฟิร์สช้อย ซื้อของที่เซนทรัลครบ 3,500 บาท คืนเงิน 100 บาท 
พิเศษ รับสิทธิแลกคะแนน 1000 คะแนน ได้ 120 บาท
บัตรอิออนโกลด์ ซื้อตั๋วหนัง 1 แถม 1 พิเศษ ฟรี ป้อปคอร์นและน้ำอัดลม
comment159:เอาแค่คร่าวๆ

เท่าที่รู้ ธนาคารจะชาจน์ การใช้บัตร กับร้าน ระดับบัตรทั่วไป ประมาณ 1.3% และ บัตรทอง บัตรแพท ประมาณ2.6% 
ซึ่งสิ่งเหล่านี้ เวลาคุณไปกินร้านอาหารที่รับบัตร ทุกที่จะโดนเซอร์วิสชาจน์ 10% (vat 7%ไม่นับ เพราะเข้ารัฐ)
สะสมแต้ม ทุกๆ25บาทได้1แต้ม 10,000 แลกได้ 100 บาท พอคำนวณออกมาแล้ว 
ทุกๆ 25,000 แลกได้ 100 คำนวณเป็น% จะได้0.4% 
แต่ก็อย่าลืมว่าต้องใช้ให้ถึง 25,000 บาทก่อนนะ ถึงจะเริ่มคิด0.4% ไม่ใช่0.4% ตั้งแต่บาทแรก

การใช้บัตรหรือไม่ใช่บัตร 

ใช้บัตร คุณเสียส่วนต่างประมาณ 7% ให้ร้านอาหาร ธนาคารได้ 3% 

แล้วคุณเอายอดนี้สะสมไว้ เพื่อแลกบัตรแทนเงินสด 0.4%จากยอดที่ใช้กับธนาคาร 

แต่ถามว่าถ้าจ่ายสด คุณเสียเปรียบไหม คุณก็จ่ายแพงกว่าชาวบ้านให้ร้านอาหารหรู เต็มๆที่ 10% และไม่ได้ยอดแลกเงิน


ในโลกนี้เป็นเรื่องของทางเลือกคะ ทุกคนมีโอกาสในการพิจารณาต้นทุนการเสียโอกาส

1. คุณไม่อยากจ่ายแพงกว่าชาวบ้าน ->ไปกินร้านธรรมดารับเงินสด>ไม่ได้เงินคืน >แต่ถูกว่า1เท่า2เท่า3เท่า4เท่าก็ว่ากันไป
2. คุณอยากกินหรู>จ่ายแพงกว่าชาวบ้านนะ >ใช่ >ใช้บัตร>ได้เงินคืน 0.4% 
2.1คุณอยากกินหรู>จ่ายแพงกว่าชาวบ้านนะ >ใช่ >ไม่ใช้บัตร> ไม่ได้เงินคืน 
หรือ 3. ไม่กิน นอนเฉยๆ >จบ 

จะเห็นได้ว่า การจ่ายสด คนที่วิน คือผู้ที่เราไปใช้บริการนั่นแหละ แต่ว่าเขาก็ทำการตลาดกับธนาคาร เพื่อดึงดูดลูกค้า 

เราขอไม่มองเรื่อง ขยายเวลาการจ่ายเพื่อเอาเงินไปลงทุนอ่ะ เพราะ สำหรับเรามันเป็นคนละเรื่องกัน 
ใช่ว่าทุกการลงทุนจะได้ผลตอบแทนคืนกลับมาทุกครั้ง มันก็มีความเสี่ยงที่ต้องแบกรับ เรามองแค่การตัดสินใจ หรือ ไม่ตัดสินใจที่จะใช้
comment160:เราเป็นคนหนึ่งที่ใช้บัตรเครดิตค่ะ และใช้มานานมากกก 
ไม่เคยเสียค่าธรรมเนียม หรือถูกคิดดอกเบี้ย เพราะใช้เท่าไหร่ก็จ่ายเต็มจำนวน
ได้อะไรกลับมาเยอะค่ะ ทั้งส่วนลด เงินคืน หรือ แลกของ
เพิ่งมาเมื่อปีที่แล้ว ตัดสินใจลงทุนทำธุรกิจเปิดร้านอาหาร
แต่ไม่ประสบผลสำเร็จ เงินออมหมด แถมเป็นหนี้บัตรอีกเต็มวงเงินทั้งสองใบ
ตอนนี้มีแค่จ่ายขั้นต่ำ แต่เราก็รู้ว่าไม่ตลอดที่จะเป็นแบบนี้ เพราะเรียกได้ว่าเรายังไม่ได้ใช้อะไร
แบบสุดตีน (ขอโทษที่ใช้คำไม่สุภาพ)ก็ยังคงมีบัตรกดเงินสดอีกใบเอาไว้ใช้ยามหมุนเงินไม่ทัน
แต่ยังไงเราก็ว่าเป็นหนี้บัตรเครดิตดีกว่าเราต้องไปแบกหน้าขอหยิบยืมเงินจากคนอื่นนะ ไม่ต้องอายเค้า
ไม่ต้องให้ใครมาดูถูก แล้วเดี่ยวนี้ง่ายที่ไหนที่จะขอยืมเงินคนอื่นได้ แม้แต่พี่น้องร่วมสายโลหิต
เพียงแต่ต้องรู้ว่าเป็นหนี้แล้ว เรามีทางใช้หนี้คืนหรือเปล่า มันเหมือนการเป็นหนี้ เพราะเรื่องจำเป็น
การบริหารเงินให้เป็น เป็นเรื่องจำเป็นและสำคัญที่สุดค่ะ เพราะถ้าคุณพลาดเมื่อไหร่ นั่นแหละ การใช้
บัตรเครดิตมันถึงจะเป็นโทษแน่นอนค่ะ
comment161:เดี๋ยวนี้ซื้อของผ่านบัตรโปรโมชั่น หรือส่วนลด เยอะกกว่าซื้อสดอีกนะครับ
ผมก็เปนคนนึงที่ไม่มีบัตรเลยซื้อสดตลอด แต่พอตอนนี้ก็เริ่มสนใจบัตรเหมือนกันครับ
comment162:งานที่ทำเป็นงานที่ต้องซื้อของตลอด
ยอดใช้แต่ละเดือน มากกว่า500,000 บางเดือนเป็นล้าน
ทุกวันนี้ดูหนังฟรี โดยใช้แต้ม มาตลอด
กิ๊ฟวอชเชอร์ ห้างต่างๆเเลกคืนมาปีละหลายหมื่น-เเสนเอาไว้ซื้อของในซุปเปอร์
อยากได้อะไรแลกแต้มเอา 
คะแนนเยอะเหลือเฟือ คุ้มจะตาย^^
comment163:สมัครเฉพาะบัตรที่ไม่เสียค่าธรรมเนียม จ่ายเต็มตลอด ใช้แทนเงินสดเพื่อสะสมคะแนนค่ะ ตั้งแต่ใช้มาเอาคะแนนแลก voucher ได้ 2 หมื่น + คะแนนแลก ipod กับ ipad mini ถ้าจ่ายเงินสดคงไม่ได้อะไรกลับมา พวกส่วนลดร้านค้า ร้านอาหาร บัตรเครดิตก็มีเยอะนะ แต่จ่ายเงินสดเคยเจอร้านที่ให้ส่วนลดแค่ 2ร้านเอง
comment164:ค่าบัตรรายปีก็ไม่เคยเสีย  ดอกเบี้ยบัตรเครดิตก็ไม่เคยเสีย  ค่าธรรมเนียมรายปีไม่เสียเพราะเราใช้เกินที่ ธ. กำหนด และตรวจใบแจ้งหนี้ทุกรายการ  จะอาศัยทีเผลอไม่ได้กินแน่นอนเรียกเก็บมาโทรแจ้งไป ธ. ยกเลิกทุกครั้ง555555  จ่ายเต็มยอดทุกเดือน  ถ้ามีวินัยใช้บัตรเครดิตมีประโยชน์ค่ะ.
comment165:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

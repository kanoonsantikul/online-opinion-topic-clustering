title:ได้โปรดดดด... มาบ้านชั้นอย่าฆ่าชั้นเลย
comment:มีใครเป็นแบบผมบ้างไหม  เวลาเจอน้องหมาน้องแมวโดนรถชนเสียชีวิตบนท้องถนน  แล้วนึกอธิษฐานจิตแผ่เมตตาให้สัตว์เหล่านั้น  ผมขับรถระยะทางแค่จากกรุงเทพฯถึงราชบุรี ผมต้องแผ่เมตตาถึง 3-4 รอบ  บางครั้งมีถึง 5 รอบ จนเวลาขับรถ พอมองเห็นกลุ่มก้อนอะไรไกลๆ จิตตก ภาวนาอย่าให้ใช่อย่างที่คิดเลย  พาลขับรถไม่เป็นสุขเอาซะเลย  บนท้องถนน เส้นทางหลวงก็ยังพอเข้าใจนะครับว่า รถทุกคันต่างใช้ความเร็วสูงเพื่อให้ถึงจุดหมายปลายทางของแต่ละท่าน  มันก็เป็นเหตุสุดวิสัยจริงๆแหละครับ  อ่ะ ทีนี้เรามาเข้าเรื่องกัน
          กระทู้นี้ผมอยากจะพูดถึง การใช้รถใช้ถนนในสวนสาธารณะเพื่อเข้าไปใช้สถานที่ออกกำลังกายในยามเช้ากันนะครับ เจาะจงเลยแล้วกันครับ  สวนพุทธมณฑล  ผมเป็นคนนึงที่เข้าไปปั่นจักรยานออกกำลังกายที่นี่เป็นประจำ ส่วนใหญ่จะไปวันหยุด  ตอนเช้าตี5ครึ่ง ถึง6โมงเช้า  ซึ่งยังค่อนข้างมืดอยู่ ในหน้าหนาวนี่ยิ่งมืดมาก  ก็อย่างที่เกริ่นมาแต่แรกล่ะครับ ผมมักเจอนกพิราบนอนสิ้นชีวิต เจอสัตว์เล็กสัตว์น้อยโดนรถที่เข้ามาใช้สถานที่  ทับตายเป็นประจำ  แรกๆก็ไม่ได้คิดอะไรมาก  ก็แผ่เมตตาให้ตามปกติของผม  จนเวลาล่วงเลยมาซักระยะ  นึกขึ้นได้  เอ๊ะ!! นี่เรา ปั่นจักรยานที่นี่มาจะสองปีกว่าแล้วนี่หว่า นึกทบทวนที่ผ่านมา เกือบทุกครั้งที่มา ผมต้องปั่นไปแผ่เมตตาไปตลอด แม้กระทั่งเช้านี้ก็จัดไป 4 รอบแล้ว  ไม่ใช่ปั่นรอบสวนได้ 4 รอบนะครับ  รอบแรกรอบเดียวก็ต้องแผ่ให้ถึง 4 ชีวิต!!  คางคกตัวเขื่อง  น้องเต่า  นกพิราบ แล้วก็นกอะไรไม่ทราบตัวเล็กสีน้ำตาลหางยาวๆ สภาพแบนแต๋แล้ว  ผมรู้สึกว่าบางคนที่มาออกกำลังกายที่นี่ไม่ค่อยมีสำนึกในการใช้รถใช้ถนนเอาซะเลย  ทางก็มืดสลัวๆยามเช้าแต่ขับกันเร็วมาก ไม่รู้จะรีบร้อนกันไปไหน ทั้งๆที่มาถึงจุดหมายแล้วนี่  ราวกับว่ายังต้องมาแย่งชิงที่จอดประจำหรือไงไม่ทราบ  บางท่านเห็นวิ่งออกกำลังหยองแหยงๆ  ถนอมเข่าสุดๆ  แต่พอขึ้นรถเท่านั้น  โอ้โฮ!! สวมวิญญานกู้ภัยยังกะมีญาติป่วยรอความช่วยเหลืออยู่ที่บ้านปานนั้น  หลายท่านมาทำบุญให้ทาน ให้อาหารปลา ระหว่างทางกว่าจะมาถึงซัดไปไม่รู้กี่ชีวิต  จะได้บุญไหมเนี่ย  ป้ายเตือนเขาก็มีเป็นระยะๆ  ว่าให้ระวังสัตว์  ผมมองว่าสวนพุทธมณฑลเป็นสวนธรรมชาติมากๆๆๆๆ  น้องๆป่าเลยล่ะครับ  สัตว์ที่อาศัยที่นี่ล้วนเป็นเจ้าของบ้าน   เรามาบ้านเขาใช้สถานที่ของเขาแต่ดันไปทำร้ายเขา  เพื่อที่จะได้สุขภาพที่ดีของพวกคุณๆทั้งหลายมานี่ ต้องเบียดเบียนชีวิตกันเลยเหรอครับเนี่ย  ขับให้ช้าลงนิด  สังเกตุทางบนถนนซักนิดเถอะครับ  สัตว์เหล่านี้เขากรีดร้องเตือนคุณไม่ได้หรอกนะครับ  อย่าทับชั้น!!   อย่าชนชั้น!!!  ว๊ายยย  แว๊กกก   กรี๊ดดดๆๆๆๆๆ   มองไม่เห็นชั้นรึไง  ฟายยย!!!  อะไรประมาณเนี้ย  ได้โปรดเถิดครับ ระวังกันซักนิด 1 ลมหายใจ 1 ชีวิตเหมือนกับเราๆท่านๆแหละครับ  ผมไม่อยากให้คนมองว่าเรื่องเหล่านี้เป็นเรื่องปกติ  ไม่สนใจชินแระ  สนใจเถอะครับ  ตกใจกับเหตุการณ์นี้สักนิดเถอะครับ  ให้เหมือนข่าวที่เจอผู้เสียชีวิตบนตึกร้าง แต่นี้เสียชีวิตกันเกลื่อนจะๆแจ้งๆ  อยากให้เรื่องนี้ถึงพี่ยุทธ หรือครูอังคณาก็ได้ ใครก็ได้ช่วยหนูทีเถอะ   พรีสสสส!!!.........
              จริงๆก็จะฝากเตือนถึงสวนสาธารณะทุกที่แหละครับ  จะสวนลุม  สวนรถไฟ  แม้กระทั่งสนามเขียวสนามจักรยานสุดฮิต ระมัดระวังเจ้าของบ้านเขาซักนิดเถอะครับ   เราจะได้มีสถานที่ออกกำลังกายธรรมชาติๆร่มรื่นๆใช้ไปกันนานๆ   สุดท้ายผมมีภาพสัตว์โลกน่าหดหู่ยามเช้าวันคริสมาสมาฝากเล็กน้อย  อยากให้เห็นว่าแค่เช้าวันนึงผมเจอไปกี่ศพ!!!  
                                                       
                                                         ปล. ถ้าผมใช้ภาษาไม่ถูกต้อง พิมพ์ผิดไปบ้างขออภัยนะครับ
comment1:
comment1-1:พุทธมณฑล ชัวร์ ครับ
comment1-2:เพิ่งเคยเห็นป้ายรูปเต่าเนี่ย
comment2:ป้ายระวังสัตว์ เขาไม่ได้หมายความว่าน้องเต่าที่นี่ดุร้ายนะครับ อย่าเข้าใจผิด
comment2-1:อยากให้เต่าดุ .. จนพวกไร้สำนึกหลอนเลยฮะ
comment2-2:น่าจะให้ ระวัง!! เต่ากัดยาง
ขาอ่อนอย่างเรากลัวเลย
comment2-3:เต่าดุร้าย

555555  นึกภาพมันโหดเหี้ยมไม่ออกเรย
comment2-4:ถ้าไม่ใช่คำเตือน  น่าจะเป็นคำด่านะคะ  5555 
ระวัง..(ไอ้)____!!
comment2-5:น่าจะสลับคำข้างหน้าข้างหลังนะ  LOL++
comment3:ปั่นไปได้นิดนึง เจอแระ1
comment4:
comment5:นกนี่เจอทุกครั้งที่มาครับ
comment6:พอแค่นี้แล้วกันนะครับ...วิงวอนครับ
comment6-1:เห็นภาพนี้แล้วหดหู่จริงๆ นี้เต่าไม่ใช้ตัวเล็ก ถ้ามองไม่เห็นก็ไม่น่าจะใช้
comment6-2:ทับเต่า โหดสุดละ มองไม่เห็นเลยเชียวหรือ
comment6-3:น้ำตาซึมเลย
comment6-4:สงสารน้อง
comment6-5:โอ๊ยยย  สงสารมาก
comment6-6:น้ำตาไหลเลย พอเห็นภาพนี้
comment6-7:โอ้ยยยยยยย น่าสงสารอ่ะ
comment6-8:
comment6-9:น่าสงสารจัง
comment6-10:น่าสงสารมากกก T-T เต่าทั้งตัวเนี่ยนะ เหยียบไปได้ไง ไม่ใช่ตัวเล็กๆ นะ
comment6-11:ทางเข้าหมู่บ้านเรา เป็นทางยาว โล่งๆ มีหมา แมวมานอนอยู่
เวลาเราขับผ่าน เรายังขับช้าๆ เลย กลัวพวกมันจะตื่น สงสาร

เวลาเราขับรถในซอย ก็จะพยายามระวังสัตว์พวกนี้ เสมอ
comment6-12:ทำไมสงสารกันเฉพาะเต่าหว่า ทำไมไม่สงสารทุกชนิดให้เท่าเทียมกัน
comment7:จักรยานเหยียบได้ขนาดนี้เชียวเหรอ เพิ่งรู้นะเนี๊ย 

เวลาปั่นก็หลบตลอดนะครับ เพราะถ้าชน ต้องล้มแน่ๆ
comment7-1:ผมก็ว่า ไม่แน่อาจเป็นมอเตอไซด์
comment7-2:มอไซด์เหยียบก็ปลิ้น

ดู นน. กด ที่ทำให้มันแบนสิ

รถสี่ล้อนี่แหละตัวดี
comment7-3:จำได้ว่าผมเริ่มปั่นผ่านจุดนี้เป็นจุดแรก ตอนนั้นยังไม่มีเต่า มาเจอครบรอบขึ้นรอบ2นี่แหละครับ เห็นอีกากำลังรุมจิกกินเลยครับ ผมเลยสุดทนปั่นย้อนเส้นทางเก็บรูปตามจุดที่เจอและพอจำได้มาโพสเตือน
comment7-4:เขาบอกให้ช่วยกันระวัง ไม่ใช้ให้มาประชดกัน คุณกล้ารับคำท้ากับผมมั้ย ว่าจักยานไม่สามารถทับเต่าให้เป็นสภาพนี้ได้
จักรยาน ปั่นด้วยความเร็ว 28-30 av เมื่อมันกระแทก ก็เหมือนกับรูปเต่าที่เป็น เอาเป็นว่า ผมไม่ท้าคุณแล้ว แค่ให้คุณลองปั่นที่ความเร็ว 28-30 av แล้วเจอลูกระนาดโดยไม่ลดความเร็ว แล้วคุณจะได้คำตอบเอง เรื่องล้ม คงไม่ล้ม เพราะคุณปั่นเก่งแล้ว ถึงทำคงามเร็วได้ระดับนั้น
comment7-5:ใครประชดใครครับ??? 
ส่วนผมอ่านแล้วจับใจความได้ว่าเค้าสงสัยความเป็นไปได้ว่าอะไรเหยียบ
comment7-6:คิดไปด้ายยยยยยยย อนิจัง
comment8:หวังมีสุขภาพดีกลับไป

แต่ชีวิตต้องแลกด้วยชีวิต ... มันจะดีที่ตรงไหน

เจตนาหรือไม่ .. มันก็ขึ้นชื่อว่า บาปกรรม
comment9:เห็นด้วยครับ ใครๆก็รักชีวิตเหมือนกัน แม้กระทั้งตัวเล็กตัวน้อย.
comment10:อยากให้ทุกคนมีจิตสำนึกในการเห็นใจสัตว์ร่วมโลกกันเยอะๆครับ  เราก็ชีวิต  เค้าก็ชีวิต  บางตัวที่เห็นบินได้  คลานได้  อาจเคยเป็นญาติเรามาแล้วในชาติใดภพหนึ่งก็เป็นได้   เมื่อวานซืนผมเดินอยู่เห็นสุนัขตัวหนึ่ง ทำท่าลังเลเหมือนจะข้ามถนนไปฝั่งตรงข้ามดีมั๊ยหว่า  ดูเค้าลังเลๆ   ผมเลยหยุดเดินแล้วหันหลังกลับมายืนจ้องหมาตัวนั้นอยู่กับที่  เพื่อลุ้นให้เค้าข้ามโดยปลอดภัยด้วย  และต้องการให้เป็นจุดสนใจของรถฝั่งตรงข้ามที่ติดอยู่  ว่าดูนี่สิ
มีหมาตัวนึงกำลังจะข้ามถนนนะ  แล้วก็ได้ผล  รถทุกคันมองมาที่หมาหมด  เค้าพยายามชะลอรถให้ทางมันข้าม  แต่สุดท้ายมันก็ไม่ข้าม   ผมเลยจากไปเงียบๆ
comment11:ทั้งบาปบุญ รวมถึงการเวียนว่ายตายเกิดนั้นพิสูจน์ไม่ได้
และ จะไม่เชื่อก็ไม่ผิดอะไร

ปกติเราก็ฆ่าสิ่งมีชีวิตอื่นๆ ตายทุกวี่ทุกวันอยู่แล้ว
อาจเพื่อเป็นอาหาร อาจไม่เจตนา หรือ ไม่รู้ตัวด้วยซ้ำ

แต่ขอแค่ให้คิดว่าทุกชีวิตล้วนแต่เกิดมาเหมือนกัน มีชีวิตเหมือนกัน
อาศัยอยู่ร่วมกัน ทุกสิ่งมีชีวิตล้วนดิ้นรนเพื่อเอาชีวิตรอด
ถ้าเป็นไปได้ก็ให้เอาใจเขามาใส่ใจเรา
ให้เห็นค่าของชีวิตคนอื่นบ้าง
เท่านี้ก็พอ
comment12:บ้านผมอยู่แถวนี้ครับ
เวลาไปแต่ละทีนี่เห็นบ่อยครับ พวกวิ่งไม่ดูอะไรเลยในนี้
ทั้ง 4 ล้อ 2 ล้อ อัดกันอย่างเดียว
แล้วพอถึงจุดหมายก็ลงมา ทำเป็นใจบุญ ให้อาหารปลานู้นนี่นั้น
พอขึ้นรถเท่านั้นแหละ บุญติดล้อวิ่งฉิวเลย
เจออะไรพี่แกทับแบนติดพื้นซะหมด
comment13:นก เห็นเกือบทุกครั้งที่ไป เจอแบบเหมา3ตัวก็มี
เต่า นานๆเจอที แต่ก็มีให้เห็นเรื่อยๆ เวลาเห็นจะหยุดรถรอให้เค้าข้ามถนนให้พ้นไปก่อน หรือ ช่วยยกข้ามเลย 
รถยนต์ ซิ่งเจอเรื่อยๆ ยังคิดอยู่ นี่มันสวนสาธารณะ มาทำบุญกัน มาออกกำลังกายกันจริงหรือเปล่า
comment13-1:จริงครับ ผมเจอนกพิราบเกือบทุกครั้ง
comment13-2:ทำไมนกตายครับ
comment14:สัตว์ป่าสงวนประเภทที่หนึ่ง มั๊ง?
comment14-1:ผมว่าเป็นไอเดียที่ดีนะเพราะถ้าเขียน ระวังสัตว์ข้ามถนนธรรมดา ก็จะทำให้ไม่น่าสนใจอะไร เเต่พอเขียนเเบบนี้ขึ้นมาก้ทำให้เราคิดว่า เอ๊ะเราจะเจอไดโนเสาร์ไหมเนี้ยคิดเล่นๆก็ตลกดีเเต่อย่างน้อยก็ทำให้เรานึกใสใจกับข้อความของป้ายๆหนึ่งที่บางคนอาจไม่สนใจเเต่สำหรับป้ายนี้อาจทำให้คนกลุ่มนนั้นมาใส่ใจกับเพื่อนร่วมโลกที่ไม่ได้ตั้งใจมาใช้ถนนก็ได้ครับ
comment15:ช่วยกันโหวตกันหน่อนนะครับ สวนสาธารณะ เป็นที่ที่ใครจะมาก็ได้ แต่ควรมีจิตสำนึกกันนิดนึงนะครับ
comment16:ขออีกเรื่องนึง จักรยานที่มาเป็นกลุ่มใหญ่ปั่นเร็ว ๆ  กรุณาอย่าตะโกนโหวกเหวกเพื่อไล่คนเดินและรถจักรยานคันอื่นเลย ทั้งสัตว์และคนตกใจหมด เสียบรรยากาศ เสียความสงบอันน่ารื่นรมย์ และแน่นอนจักรยานกลุ่มที่ว่านี้ทับหมดทุกชีวิตที่ปั่นผ่านเพราะเขาปั่นเร็วมาก ทำตัวเหมือนเจ้าของถนนเลย เจอประจำ เบื่อสุด ๆ 
ส่วนตัวเราเองแม้แต่กิ้งกือตัวน้อย ซึ่งมีเยอะมาก ๆ เรายังพยายามปั่นหลบ และแผ่เมตตาให้เมื่อเห็นมันโดนจักรยานทับเละอยู่บนถนน มีตายเป็นร้อยเป็นพันตัวทุกวันเลย
comment17:เจอบ่อยตามข้างถนนครับ ก็แผ่เมตตาให้เสมอครับ แต่ไม่ได้จิตตกอะไร 
การทำบุญที่ถูกต้องมันต้องครบทั้งกระบวนการครับ คือ 

เมตตา > กรุณา > มุทิตา > อุเบกขา

หรือที่เราเรียกรวมๆ ว่า พรหมวิหาร 4

ที่คุณมีจิตใจแบบนั้นมันดีแล้วครับ แต่อยากให้ไปให้สุด คือไปให้ถึงอุเบกขาด้วย
ไม่งั้นการทำบุญแบบนั้นมันจะทำให้จิตคุณเป็นทุกข์เปล่าๆ ได้ประโยชน์น้อยครับ

เวลาเจอสัตว์ที่ตายข้างทาง ผมจะกล่าวคำอุทิศส่วนกุศลในใจ ว่า...

"บุญใดที่เคยทำขออุทิศให้กับสัตว์(หมา/แมว/อะไรก็ว่าไป)ตัวนั้น 
เพื่อให้เป็นอานิสงส์ในชาติหน้าได้เกิดในภพภูมิที่ดีกว่านี้ ไม่ต้องมาตายอนาถเหมือนชาตินี้ด้วยเถอด...สาธุ" 

แค่นั้นแหละครับ แล้วก็ปล่อยวาง มองว่านั่นอาจเป็นกรรมเก่าของเขา 
เขาถึงต้องมาจบชีวิตอนาถและทรมานแบบนี้ เราทำอะไรต่อไม่ได้แล้ว
นอกจากระวังตัวเราเองไม่ให้ไปฆ่าชีวิตใครจะด้วยความประมาทก็ดี หรือ ตั้งใจก็ดี
การเตือนคนอื่นไม่ให้ประมาทไปฆ่าชีวิตสัตว์ก็เป็นเรื่องที่ดีครับ ดีมากๆ ด้วย
แต่อย่าลืม กรรมใครกรรมมัน ครับ ถ้ามันถึงคราวที่เขาต้องชดใช้กรรมเราก็ห้ามไม่ได้
comment17-1:ขอบคุณมากนะครับ
comment17-2:คิดเหมือนความเห็นนี้ครับ เมื่อทำได้ดีที่สุดแล้ว  ท้ายที่สุดก้อคือการปล่อยวาง
comment18:เราเป็นแบบคุณจขกท.ค่ะ  เวลาเจอน้องหมาน้องแมวโดนรถชนเสียชีวิตบนท้องถนน จะต้องแผ่เมตตาให้ทุกครั้ง  
ขับรถผ่านเห็นก้อนๆ บนถนน ต้องแอบชำเลืองแล้ว ว่าเป็นตัวอะไร  ทั้งที่จริงไม่อยากจะเห็นซากอะไรเลย  มันหดหู่ค่ะ
comment19:สงสารเต่า
comment20:เค้าคงมองไม่เห็นและไม่ได้ตั้งใจจริงๆแหละครับ  คนปกติดีๆที่ไหนจะขับรถทับมันเล่น
comment21:เราก็แผ่เมตตาให้ทุกครั้งที่เห็น  สงสารเขาทั้ง หมา แมว งู
comment22:เมื่อเช้านี่เพิ่งเหนลูกแมวโดนรถชน นอนนิ่งกลางถนน จะเก็บก็เก็บไม่ได้
ก็ได้แต่คิดว่าลูกแมวจะเปนไงบ้างจะมีใครช่วยมั้ย เศร้าอ่ะ
comment23:ผมหลบทุกอย่างที่เห็นสัตว์บนถนน ทั้งขับรถและปั่นจักรยาน
เห็นภาพเต่าแล้ว.........
comment24:ดีครับที่มาตั้งกระทู้เตือนสติกันบ้าง แต่เราด้อยพัฒนาอ่ะ จิตสำนึกสาธารณะของชนในชาติส่วนใหญ่ยังต่ำอยู่มากน่ะครับ(โดนหล่อหลอมมากับสภาพแวดล้อมทางสังคม) ก่ต้องพยายามทำใจนะครับว่าคงกระตุ้นอะไรไม่ได้มากนักหรอก แต่เชียร์ครับ...เอาใจช่วยนะ เลิฟๆ
comment25:เคยขับไปสวนผึ้ง ขับมา 40 ชมวิวไปเรื่อยๆ จู่ๆน้องหมาพุ่งออกมาตัดฟน้าในระยะ 2 เมตร เบรคไม่ทัน ชนเลย  ( แต่ตอนชนความเร็วน่าจะเหลือ 30 เพราะแฟนปล่อยเท้าออกจากคันเร่ง) 
เพราะขับมาช้า และหลัง+หน้า+ฝั่งตรงข้ามโล่งมาก

หมาวิ่งลงพุ่มไม้ข้างทาง จอดรถหาตัวไม่เจอ ไม่รู้เป็นไงบ้าง 

แต่รถพังซะงั้น กันชนหลุด แตรพัง รถบุบ ขนาดชนแค่ 30 เองนะ

เราว่าไม่มีใครอยากขับชนหมาหรอก ถ้าไม่ฉุกเฉินจริงๆ คือมันเสียใจด้วย รถพังด้วย

ส่วนเต่า เคยเกือบทับ แต่เบรคทัน เพราะแฟนขับรถช้าอยู่แล้ว เลยลงไปจับแล้วเอาไปล่อยลงน้ำใกล้ๆ กลัวคันอื่นมาทับ 
เจอเต่าข้างๆทะเลสาปในสวนหลวง ร.9 เกือบทับไปล่ะ เพราะเต่าตัวเล็ก

กับสวนสาธารณะ ข้างๆบึงในหมู่บ้าน เมืองทอง 2/2 ถ.พัฒนาการ
อันนี้ตัวใหญ่มากกกก อายุคงเยอะล่ะ

คางคก ถ้าเจอ ก็เบี่ยงหลบ มันก็ไม่ยากอะไรเลยนะ เพราะแฟนเราขับรถ ในหมู่บ้านไม่เร็ว

ลิงเคยเกือบชน ตอนไปเขาใหญ่ ขับลงเขา ลิงที่นั่งอยู่ข้างถนน จู่ๆลุกวิ่งตัดหน้ากระทันหัน เบรคหัวทิ่ม ดีนะไม่มีรถตามหลัง ไม่งั้นชนแน่ๆ
แต่เราขับมา 20-30 คือเรียกว่าช้ามากนะ ถึงกล้าเบรค แถมไม่มีรถหลังตามเลย เพราะขับชมวิวกัน

แต่ถ้าขับเร็ว ไม่แนะนำให้เบรค เพราะอาจเกิเอุบัติเหตุ

ไอ้ปลูกฝังตัวเองไม่ให้หลบ หรือเบรค มันก็ดีนะ จะได้ปลอดภัยต่อตัวเอง

แต่ถ้าขับมาช้าๆ และไม่มีรถหลังตาม เบรคได้ ก็เบรคเถอะค่ะ สงสารสัตว์

ขับมาช้าๆ ความเร็วขนาดแฟนเราขับ แล้วยังจะตะบี้ตะบันชน มันก็ใจดำเกินไปล่ะ

ตัวเองไม่อยากตาย สิ่งมีชีวิตอื่นก็ไม่อยากตายเหมือนกัน

ป.ล. แต่งูเหลือมตัวเบ้อเริ่ม ในหมู่บ้านเมืองทอง 2/2 น่ากลัวมากอะ
ปั้นจักรยานมาเจอตอนมันเลื้อยข้ามถนน นึกว่าสายยาง รู้ตัวว่าเป็นงูนี่หันหลังกลับแทบไม่ทัน
comment25-1:เราพยายามปลูกฝังตัวเองว่า ถ้าเห็นหมาต้องไม่เบรคค่ะ
เคยมีครั้งนึงวิ่งทางไกล  แบกเด็กไว้ท้ายกระบะ เป็นสิบ
จู่ๆหมาวิ่งตัดหน้า  แวบนั้นตกใจ แต่เกร็งมือ ไม่แตะเบรค ชนเลยค่ะ 
ชะลอดูไม่ได้เพราะมีรถตามหลังเยอะ
เพื่อนตามหลังมา บอกว่าตายค่ะ

เสียใจมาก แต่เราแวบนึกถึงเด็กเป็นสิบที่อาจเทกระจาด เพราะเราเบรคให้หมาตัดหน้ารถ
comment25-2:#25-1 ทำถูกแล้วครับ  คิดว่าเป็นกรรมเก่าก็แล้วกัน แต่อย่าลืมใส่บาตร กรวดน้ำให้เค้าด้วย
comment25-3:พอดีเราขับกันช้าค่ะ นอบที่ชนหมาขับ 40 เอง ถ้าระยะห่างกว่านี้คงเบรคทัน แต่นี่กระชั้นเกิน แฟนเลยไม่ได้เบรค หรือหักหลบ ข้างๆเป็นคูน้ำ กลัวม่องเท่งเอง

ส่วนลิง ขับมา 20 เอง ชมวิวสุดๆ ไม่มีรถตาม แฟนเลยกล้าเบรคค่ะ
comment25-4:เต่าบางชนิดเป็นเต่าบก หากเอาไปปล่อยในน้ำ ถ้าน้ำมีระดับลึกมิดตัวเต่า เต่าจะจมน้ำตายได้นะครับ ดังนั้นถ้ายังไม่แน่ใจว่าเป็นเต่าชนิดใด เอาไปปล่อยไว้ข้างๆทางน่าจะดีที่สุด อย่าเพิ่งเอาไปปล่อยไว้ในน้ำเลยครับ
comment25-5:เต่าที่สวนหลวง ร.9 เป็นเต่าบก ก็แปลกล่ะค่ะ -"-

เต่าที่เดินอยู่ริมถนน ข้างๆบึง ตรงสวนสาธารณะในหมู่บ้าน ก็ไม่น่าเป็นเต่าบกนะคะ

กับถนน ข้างบ่อน้ำในวัดวชิรธรรมสาธิต นี่ก็คงไม่ใช่เต่าบก

เต่าเดินอยู่ริมบึง ที่สวนสาธารณะ หรือในวัด คุณคิดว่าจะเป็นเต่าบกมั๊ยล่ะคะ
comment25-6:บอกเผื่อไว้น่ะครับ ว่าเต่ามันมีสองประเภท ถ้าคุณทำได้ถูกต้อง เหมาะสมแล้วก็ไม่เป็นไร แล้วไม่จำเป็นต้องย้อนถามผมหรอกครับ เพราะผมไม่ได้ไปอยู่ในเหตุการณ์กับคุณด้วย และไม่ได้เห็นตัวของเต่าอย่างชัดเจน จึงให้ความเห็นอะไรไม่ได้
comment25-7:คุณเองไม่เห็นและไม่อยู่ในเหตุการณ์ และไม่ทราบว่าเราเคยเลี้ยงเต่ามั๊ย 

ก็ควรจะถามกันดีๆก่อน ก่อนจะแสดงความคิดเห็นในเชิงต่อว่า คือคนอื่นเค้าก็มีคนที่แยกออกเหมือนกันนะ 

เราอ่านแล้วไม่รู้สึกเลยว่าคุณแค่มาบอกเผื่อไว้ก่อน เพราะตอนแรกคุณมาถึงก็โจมตีเลย ลักษณะว่าอีนี่ต้องแยกไม่ออกแน่ๆ แต่ต่อมาคุณถึงบอกว่าแค่บอกเผื่อเฉยๆ มันอ่านยังไงก็ไม่ใช่นะคะ

เราก็เคยเลี้ยง ทั้งเต่าบก เต่าน้ำ 

เต่าน้ำเกือบ 30 ปีมาแล้วถ้าจำไม่ผิดก็เต่าญี่ปุ่นเพราะจำได้ว่าแก้มแดงแต่เป็นเต่าของน้องชายเรานะ (เราเลี้ยงกระต่าย)
ส่วนเต่าบก เพื่อนเราเคยมาฝากเลี้ยง ตอนเค้าทำคอนโดใหม่ตอน ปี 2549 (ฝากเกือบปี....ค่าอาหารก็ไม่ให้ โทรไปก็ไม่รับสาย แต่ตอนจะเอาคืนโทรจิกยิกๆๆๆ)

แค่กระดองกับขา ก็แตกต่างกันแล้ว ลักษณะการเดินก็แตกต่างกัน 

แต่เต่าที่เราเจอ เราว่าเป็นเต่าบัวค่ะ  

ส่วนตัวนี้มีคนทิ้งในถังขยะ ที่คอนโด City Home Condo อุดมสุข เอาขยะไปทิ้งแล้วงงว่าทำไมมีอะไรขยับในถังขยะ เลยให้แม่บ้านมาดู เจอเต่าญี่ปุ่น 2 ตัวถูกทิ้งในถุงขยะ เราเลยขอนิติให้รับเลี้ยงไว้  ก็ซื้ออาหารไว้ให้ล่ะนะ (ปัจจุบันงอกมาอีก 2 ตัว เห็นว่าเจ้าของห้องตาย ลูกสาวไม่เลี้ยง นิติเลยรับไว้)
comment25-8:ร้บทราบตามความเห็นที่ 25-7 และต้องขออภัยเป็นอย่างยิ่ง ที่ทำให้ต้องขุ่นข้องหมองใจและมีความขัดเคืองใจในครั้งนี้
comment25-9:ถึงเป็นเต่าน้ำ ก้อต้องมีพื้นที่บกให้พักผ่อน  เพราะเต่าไม่ใช่สัตว์น้ำ เป็นสัตว์ครึ่งบกครึ่งน้ำ  

การปล่อยเต่าลงน้ำ ต้องดูให้ดีว่า มีชายฝั่งให้เต่ากลับขึ้นมาหรือไม่   ถ้าปล่อยลงบ่อ/สระน้ำ ซีเมนต์ ที่เต่าปีนกลับมาไม่ได้ ตายอย่างเดียว 

ปล่อยลงแม่น้ำก้อใช่ว่าจะรอด  หากตลิ่งสูงชัน
comment26:เพิ่งทับนกพิราบไปไม่นาน ผมมองไม่เห็นตอนถอยจริงๆ สีตัวมันนี่เดียวกับถนนเลย พอทับก็ยกมือไหว้นะครับ คิดในใจขอโทษมองไม่เห็นจริงๆ
comment27:
comment28:ที่ถนนนราธิวาสแถวสาทร

ผม ฮอนด้าแอคคอร์ดคันข้างๆ มอไซค์อีก3 คัน และตุ๊กๆ ต่างเปิดไปฉุกเฉินและโบกไม้โบกมือ ให้รถคันหลังหยุด 
เพื่อให้ตะกวดข้ามถนนไปลงน้ำที่เกาะกลาง แต่..... สุดท้าย ก็เจอกระบะสวมวิญญาณนักแข่งรถวิ่งมาทางช่อง brt ซัดเข้าอย่างจัง
เอิ่ม........ พวกเราหยุดแล้ว โบกก็แล้ว กระบะก็เห็น แถมตะกวดนี่เป็นตัวเต็มวัยด้วย ไม่รู้จะขับเร็วกันไปไหน

และ... เมื่อเช้านี้เอง ในหมู่บ้านเล็กๆที่ผมอาศัยอยู่ อย่าว่าแต่เหยียบกบเลยครับ มีเด็กปั่นจักรยานถูกเฉี่ยว -.-"
ทั้งๆที่หลังเต่ในหมู่บ้านเยอะมาก 
ผมว่าจิตใจคนสมัยนี้ ใจร้ายขึ้นมากๆ
comment28-1:อ่านแล้วเครียดพอๆกับผมเลยครับ ใจคนหนอ
comment29:ของเราในหมู่บ้านค่ะ แมวเราโดนรถทับ เราไม่เห็นหรอกแต่เพื่อนน้องเห็นว่าแมวโดนรถกระบะเหยียบ มาถามว่าแมวเราไหม ออกไปดูก็ใช่จริงๆ สภาพที่เจอเขาแย่มาก น้องนิ่งไม่ขยับตัวหายใจแผ่วๆ จนเราไม่กล้าจับ แต่วินาทีนั้นก็ตัดสินใจอุ้มเขาไปหาหมอ แต่ก็ไม่ทัน เขาตายคาอกเราเลย (พิมพ์ไปก็อยากจะร้องไห้ทั้งที่ก็ผ่านมาหลายเดือนแล้ว) 

เราก็เข้าใจนะคะว่าอาจเป็นแมวเราเองที่วิ่งออกไปตัดหน้ารถ เพราะว่าวันนั้นบ้านเรามีงาน คนเยอะ แมวเราตัวนี้เขาค่อนข้างตื่นคน ถ้าคนแปลกหน้ามาจะไม่ค่อยอยู่ แต่คนขับรถคันนั้นใจคอก็ไม่คิดจะลงมาดูแม้แต่น้อยค่ะ แถมในหมู่บ้าน จะขับเร็วกันไปเพื่อ? เด็กเล็กๆ ก็ไม่น้อยนะคะ วันดีคืนดีเกิดกลายเป็นคนล่ะ ถึงขนาดโครงการเขาต้องทำลูกระนาดเสียถี่ยิบจนคนขี่มอเตอร์ไซด์บ่นกัน แต่ยังไม่วายยังมีให้เห็นเป็นระยะว่ารถยังเฉี่ยวชนกัน วันก่อนก็มีรถทับหมา ตัวโตๆ ด้วยนะคะ ไม่ใช่พันธ์เล็กๆ แถมมันนอนของมันเฉยๆ ไม่ได้วิ่งตัดหน้ารถ ไม่ได้ขวางกลางถนน แต่คงจะเกะกะรัศมีเลี้ยวโค้งของเขา เลยขับทับมันซะ
comment29-1:เสียใจด้วยนะครับ ผมก็เลี้ยงแมว อ่านแล้วคิดถึงตัวที่หายไปตอนย้ายบ้านเลย กระโดดหนีออกจากรถบรรทุกเพราะกรงพังตอนรถสะเทือน ตั้งใจจะใส่รถตัวเองมาแต่ดัน พลาดที่ลืมกำชับคนขนของว่าอย่าเอาไป  ยกขึ้นรถไปตอนไหนไม่ทราบ ไม่น่าเลยจริงๆ
comment30:ถ้อยทีถ้อยอาศัยกันครับ โลกไม่ใช่ของมนุษย์เพียงผู้เดียวและก็ไม่ใช่ของสัตว์ทั้งหมดเหมือนกัน ทุกชีวิตไม่มีใครอยากเจ็บหรือตาย
comment31:จริงๆ พุทธมณฑลบางช่วงนี่ไม่ควรเอาเต่ามาปล่อยด้วยซ้ำ มันขึ้นยาก ควรจะไปปล่อยบ่อด้านหลังที่เป็นดินสโลปมากกว่า

ผมไปเลี้ยงปลาบ่อยนะ ตรงๆเลยคือ ไม่อยากแนะนำให้เอาเต่ามาปล่อยตั้งแต่ต้น ที่มันไม่ค่อยเหมาะผมว่า

พอคนเอามาปล่อยเยอะ มันก็ขึ้นมาบนถนนเยอะ คนบางจำพวกก็ขับในนั้นเร็วอีก 

สุดท้ายก็ทำบาปกันทั้งนั้นแหละ ทั้งคนเหยียบ คนปล่อย 

ผมเลี้ยงบ่อยนะ บ่อปลาดุกด้านหลัง มักจะมีเต่ามาแจมตลอด ส่วนมากก็จะเป็นเต่าญี่ปุ่น บางตัวเห็นคนมานี่มันว่ายกดไนตรัสมาแต่ไกลเลยนะครับ น่ารักดี

แต่ก็อยากให้ย้อนไปตั้งแต่ต้นทาง ผมเข้าใจนะ ว่าเต่าญี่ปุ่นเล็กๆมันน่ารักมุ้งมิ้งฟรุ้งฟริ้ง พอโตหน่อยไม่น่อร๊อคก็เอามาปล่อยกัน

สุดท้ายก็เหมือนทำบาปทางอ้อม ไม่รู้สิ คนอื่นอาจจะมองแบบอื่นนะ แต่ผมมองแบบนี้จริงๆ คิดจะเลี้ยงสัตว์ทั้งทีก็เลี้ยงมันไปเรื่อยๆเถอะครับ 

ไม่ใช่พอมันไม่น่ารักก็เอามันมาปล่อยทิ้งๆขว้างๆ เต่าเอย กระรอกเอย หมาเอย ไก่แจ้เอย เห็นมาหมดล่ะ รักสัตว์แต่เปลือกจริงๆ
comment32:เวลาเราขับรถไป บางทีก็ชนผีเสื้อ ชนนก เห็นน้องหมาบ้าง

ในใจเรานึกถึงคำว่า  ทางผีเสื้อผ่าน
ไม่รู้เหมือนกันว่าเอามาจากไหน แต่นึกถึงคำนี้ตลอด

คือถ้าเราคิดดูสิ ในป่าในดง สัตว์มันก็มีทางของมันนะ 
มันเดินทางจากจุดนึงไปจุดนึงด้วยเส้นทางประจำของมัน
ทางของมันอาจจะตัดกันบ้าง ทางใครทางมันบ้าง ทางร่วมกันบ้าง
ทางของผีเสื้อ ทางของนก ทางของกบ 
มันอาจจะมีทางของมันอยู่เดิม  มันเคยเดินจากรังที่นี้ ไปกินน้ำที่นั่น แล้วไปจับคู่ หาเหยือที่โน่น

แต่คนเราต่างหาก ที่ไปยึดครองแล้วบังคับให้ส่วนที่เหลือของโลกต้องเดินตามทางของเรา

เราก็ได้แต่เปรยๆนี่ล่ะ เพราะจริงๆเราเห็นแก่ตัวเห็นแก่ความสบายเหมือนกัน 
เราก็อยากได้ทางหลวงสบายๆ มีรั้วกั้นดีๆ ขับเรียบๆ แต่สองข้างทางเป็นป่าสวยๆ
ไม่รู้จะบาลานซ์ความต้องการของคน กับ ความเป็นธรรมชาติยังไงเหมือนกัน
comment33:พี่ชายเราเคยเหยียบลูกเต่าค่ะ กระดองแตกนิดนึงเพราะเบรกทัน สงสารมากพี่เลยเอากลับมาเลี้ยงที่สระปลาหลังบ้านเพราะกลัวเจอคันอื่นอีก 
ตั้งชื่อว่า เบิร์ด แรกๆก็กินผักบุ้งผลไม้ แต่พี่เราชอบเอาเข้ามาอยู่ในบ้านด้วย แล้วมันติดนิสัยชอบมองหน้า ฮามาก ครั้งนึงแม่เลยลองเอาคุกกี้ให้กิน หลังจากนั้นติดเลยค่ะ อีกเรื่องคือติดพี่ชายเรามาก เวลามีเพื่อนผู้หญิงมาทำ Project จะไล่งับนิ้วเท้าแบบกัดจริง เจ็บจริง ไม่รู้เป็นเกย์รึป่าว 55
comment33-1:เต่ากัดนี่บอกเลยว่าโค__เจ็บครับ ใครเคยโดนแล้วจะรู้
comment34:เคยไปวิ่งสวนรถไฟ ตอนนั้นหกโมงกว่า ค่ำๆ ละ กำลังจะกลับ เจอน้องเต่านอนอยู่กลางถนน จักรยานมาเป็นขบวนปั่นกันเร็วมากๆๆๆๆ โชคดีเค้าไม่โดนทับ ผมเลยรับไปหยิบมันไปวางไว้ข้างๆบ่อน้ำในสนามหญ้า หวังว่าเค้าคงไม่ออกมาต่วมเตี้ยมๆ อีก
comment35:ผมก็แผ่เมตตาทุกครั้งที่เห็นครับถ้าเจอเค้ากำลังข้ามถนนผมจะจอดรถลงไปจับเค้าข้ามไปอีกฝั่ง
comment36:ถ้าขับช้าๆและระวังก็ไม่น่าจะเหยียบสัตว์เหล่านี้ได้หรอก
เราขับเข้าออกซอยวัดญาณเวศกวันประจำ บางทีเราก็ยังก็เอาเต่ามาปล่อยที่สวนพุทธมณฑล เพราะกลัวโดนรถคันอื่นทับ
ถนนเส้นนั้นสัตว์เยอะเพราะติดกับสวนพุทธนั่นล่ะ
comment37:โหวตให้ค่ะ ระวังสักนิดอีกหลายชีวิตปลอดภัย
comment38:ป้ายน่าจะเขียนให้สื่อสักหน่อยนะ
หรือไม่ก็เอาภาพศพขึ้นป้ายซะเลย
คนจะได้ระวัง
comment39:โหวตค่ะ 
ขับรถไม่ประมาท มีจิตใจเมตตา สาธุ
comment40:เราอยู่ตจว.แต่บางทีเราไม่ได้ไปสวนสาธารณะเท่าไหร่ ส่วนใหญ่เราจะเห็นสัตว์ที่ข้ามถนนทางหลวงมากกว่าค่ะ ที่ถูกชน....
เพราะบ้านเราอยุ่ติดทางหลวงสายหลัก
บางวันเห็นสุนัขถูกชน เราก็ไม่ทราบว่ามีเจ้าของหรือไม่ แต่ก็ต้องเข้าใจนะคะว่าขับรถก็ต้องขับด้วยความระมัดระวังไม่ใช่ขับด้วยความเร็วอย่างเดียว
ไม่ใช่แค่มองรถมองรา แต่มองอะไรที่ข้ามมาด้วย
พอเราเห็นมันตายแล้ว เราสงสารค่ะ แต่พอตายแล้วไม่ซ้ำ รถคันอื่นๆก็ยังเหยียบซากอีก
โอ๊ย! อะไรกัน คนเรา ชนมันตายยังไม่เอาซากมันไปวางไว้ข้างๆถนนหรือเอาไปฝัง ยังปล่อยไว้ให้คันอื่นที่ขับผ่านไปมาเหยียบซ้ำ 
สงสารค่ะ

อย่างน้อยเขาก็เป็นสิ่งมีชีวิต ไม่ว่าจะที่ไหน สวนสาธารณะหรือท้องถนนก็ระมัดระวังนะคะ ^^
comment41:เห็นภาพแล้วจะร้องไห้ เราอ่อนไหว

เคยขับรถเหยียบนกพิราบตายตัวนึงเพราะมันเดินบนถนน เราขับผ่านเขาช้าๆเข้าใจว่าจะบินหลบแต่ปรากฏว่าเขาไม่บินเลยเหยียบตายเลย เราร้องไห้จนถึงบ้าน

ไม่นับเคยเหยียบงู ตอนนั้นไม่ตั้งใจ ไม่เห็นเขาจริงๆเพราะมันมืดเลยเหยียบไป มันเป็นความผิดฝังใจจนมาถึงตอนนี้

เสียใจมาก
comment42:ในอุทยานแห่งชาติเขาใหญ่ที่เค้าจำกัดความเร็วไว้แค่60 รถยนต์มันยังเหยียบเป็นร้อยเลย พอเราช้าก็จี้ตูดตบไฟไล่กินเลนพยายามจะแซงทางโค้ง 

ภาวนาให้รถอีกฝั่งสวนมาพอดีสักทีจะได้สำนึก ข้างทางนี่ลิงออกมาเดินเต็มเหยียบกันไปสิเป็นร้อย รีบไปเผาศพพ่องหรือไงไม่รู้ นี่อุทยานแห่งชาติ

ไม่ใช่ถนนหลวงจะมาขับเร็วเพื่ออะไร ไม่กลัวชนสัตว์ป่าเลย พอผมขับมอไซต์มาและ ข้างหลังจี้ตูดเบียดแซงปาดทางโค้ง สักวันอยากให้เขาใหญ่ห้าม

เอารถทุกชนิดเข้ายกเว้นจักรยาน ไอ้พวกที่แซงๆเห็นขับไปจอดที่ทำการกินข้าว!! แค่เนี้ยหรอ ?? ที่คุนเมิงเหยียบกันเป็นร้อยๆ ประเทศไทยใบขับขี่

มันได้มาง่ายเกินถ้าเปลี่ยนเป็นอบรมสัก100ชั่วโมง ชั่วโมงละ2พันบาทแล้วจัดสอบตกซ่อมใหม่100ชั่วโมง เหตุการณ์แบบนี้คงไม่เกิด
comment43:ผมเคยขับรถชนหมาสองครั้งทั้งรถยนต์และรถมอเตอร์ไซค์ ไม่ยักกะตายเลยซักตัว ตอนขับรถเครื่องชนหมาหน้าวัดผมไม่ล้มนะทั้งๆที่ตอนนั้นก็ขับมือเดียวสะบัดแรงมากแต่คุมอยู่เฉยแถมได้โบนัสท้ายปีด้วยการถูกหวยจากเลขทะเบียนรถในงวดนั้นซะด้วย แถมยังเคยขับรถกระบะเหยียบแมวเต็มๆทั้งสองล้อดังกรุบๆ ไม่ยักกะตายแค่หลังหัก(แมวเพื่อนด้วย)พาหาหมอหมอบอกไม่น่าจะเดินได้แล้ว มันก็ยังหายกลับมาวิ่งปร๋อเหมือนเดิม สงสัยทำบาปไม่ขึ้นจริงๆ
comment44:ผมปั่นบนถนนรอง ถนนเลียบคลอง ที่เจอบ่อย ๆ เลยคือ ตัวเงินตัวทอง
มีทั้งขนาดฟุตนึงไปจนถึงเมตร ทั้งสด ๆ แล้วก็เกือบจะแห้งติดถนนแล้ว
เคยเจอที่สยองมากบนถนนหลัก ตัวเกือบเท่าหมาโดนชนแล้วคนแถวนั้น
โกยเก็บเข้าข้างทาง กำลังสด ๆ เลย วันนั้นตอนค่ำ ๆ ปันหลบหลุมไปป๊ะ
เข้าให้พอดี บอกเลยแทบช็อคคาจักรยาน น่ากลัวมาก รองลงมาก็เป็นงู,
นก, เต่า สำหรับเต่าบางทีเจอเต่ากำลังเดินข้ามถนนเพื่อข้ามไปทุ่งนาอีกฝั่ง
ใจอยากจะจับไปปล่อยอีกฝั่งแต่กลัวมันกัด เพราะจับไม่เป็น ก็ได้แต่ภาวนา
ขอให้เต่าตัวนั้นข้ามฝั่งด้วยความปลอดภัยด้วยเถอะ อย่าได้โดยรถทับเอาเลย
comment45:สงสารเต่า TT
comment46:มีครั้งนึงผมก็ขี่ ๆ ไป เห็นไกล ๆ นึกว่า ตัวหนอน กัน ขี่เร็ว  ก็จำได้ว่าแถวนั้นไม่มีนินา พอเข้าไปใกล้เท่านั้นล่ะ พี่เหลือมกำลังเลื้อยข้ามถนน หัวถึงอีกฝั่งหางยังไม่หมด
comment47:ผมเข้าใจเลยครับ ขับรถกลับบ้านเข้าซอยผ่านตรงที่เป็นป่าหญ้า 
เจอเต่าตัวประมาณ2 ฝ่ามือ เดินข้ามถนนอยู่ รีบเปิดไฟปิ๊กป่อก ทั้งๆที่ไม่มีรถตามหลัง รีบวิ่งลงพาไปข้าม รู้สึกสบายใจมากๆๆ

เช้าๆ จะออกจากบ้าน คางคก เขียด อึ่งอ่าง อะไรก็แล้วแต่ กระโดดหลบผมเข้าไปใต้ท้องรถ 

ถ้าไม่ไล่จนมันออกลงข้างลานจอดไปผมก้ไม่ออกรถ

มีช่วงนึงในรั้วบ้านช่วงหน้าฝน หอยทากเต็มเลย เดินเยียบไปยังต้องสวดมนต์ให้เลยครับ 

สงสารจริงๆครับผม 

ล่าสุด ออกจากบ้านมาเจอแมวกำลังตบนก เข้าไปไล่แมว แล้สผมก็ไปต้อนนก ให้แม่ผมมาคอยจับ นกมันรู้คับวิ่งนะครับ วิ่งมาตรงขาผมเลย 


เฮ้ออ สัตว์ทุกชนิดมันก็รักชีวิตมันเหมอืนเราๆนี่แหล่ะครับ
comment48:ตรงนั้นไม่เคยไป แต่ถ้าสัตว์เยอะ แนะนำลองทำบั๊กถี่ๆหน่อยไหมคะ เรียกไม่ค่อยถูกอ่ะ ที่มันเป็นเนินนูนขึ้นมาเล็กๆตรงกลางถนนน่ะค่ะ แล้วสร้างถี่ๆ เอาทุกแยก ให้พอเร่งปุ๊บต้องรีบเบรกปั๊บ ไม่งั้นก็ให้เสี่ยงรถเสียไปซะ ประมาณนี้น่ะค่ะ แล้วแปะป้ายเตือนเรื่องอุบัติเหตุให้เยอะขึ้นด้วย เห็นพวกสัตว์แล้วสงสารมากเลยค่ะ ยิ่งเต่านี่เกินไปนะ
comment48-1:เขาเรียก เนินลูกระนาด ครับ คุณ คห.48
comment49:คนพวกนี้ที่เคยพบปะส่วนใหญ่เป็นพวกสันดานหยาบ ไม่รู้บุญหรือบาป บางคนเห็นก็ยังจะขับเหยียบ ต้องให้ตัวเองไกล้ตายจะรู้สึก 
(นอกเรื่อง คนแถวบ้านเมื่อก่อนกินเหล้า ฆ่าเต่าโดยจับต้มใส่กระทะใบใหญ่ๆ ทุกวัน แต่มาช่วงหลังๆเป็นโรคตับแข็งนอนโรงพยาบาลปางตาย ฝันเห็นเต่าที่ตัวเองฆ่า บอกว่าจะมาเอาชีวิต พอออกจากโรงพยาบาลได้เลิกหมดทุกอย่างทั้งกินเหล้าฆ่าเต่า )
comment50:บางคนไม่ได้ตั้งใจก็คงบาปแต่ไม่เจตนา แต่บางคนนี่สิ ทั้งบาปทั้งเลว คือตั้งใจเหยียบตั้งใจชนแบบ สนุกสนาน พวกนี้ไม่ได้ไปเกิดหรอก พอมันตายให้มันชดใช้กรรม ไม่รู้จะพิมอะไรดี TT สงสาร
comment51:ไม่เข้าใจพวกขับรถเท่าไร คือตัวเราเองก็ขับแต่เรานี่ระวั๊งงงงงง ระวัง เคยพูดกับแม่ว่าต้องเลือกเราเจ็บกะเค้าเจ็บ หนูยอมตายนะ ถ้าชนเค้าตาย หนูก็อยู่ไม่ได้เหมือนกัน ชีวิตเค้าทั้งชีวิต หนูทำใจมีชีวิตต่อไม่ได้ คือเป็นเอามาก เซ้นซิทิฟเรื่องสัตว์มากกกกกกกกกกก

ไม่นานมานี้แมวแถวบ้านวิ่งไล่ขับกันก็ถูกรถเหยียบ คือไอรถคันที่เหยียบอ่ะ ไม่รู้สึกตัวกันเลยหรอว่าเหยียบอะไร สะดุดอะไร ไม่ลงมาดูดำดูดีเลย ขับต่อหน้าตาเฉย จิตใจทำด้วยอะไร

แล้วไอประเภทยิ่งเห็นหมาเห็๋นแมวไม่ได้ เหยียบคันเร่งเข้าใส่นี่ โรคจิตหรอ พ่อแม่ไม่รักหรอ ไปหาหมอบ้างนะ ไม่น่ามาเกิดเป็นคนเลย เกิดเป็นสัตว์ยังดีเกินไปเลย ถ้าไม่ตั้งใจโอเค อุบัติเหตุก็ลงมาดู แต่ไอพวกเหยียบคันเร่งตั้งใจพุ่งชนแล้วหัวเราะชอบใจอ่ะ คิดอะไรอยู่ ทำอะไรก็ขอให้ได้แบบนั้น สาธุ!!!!
comment51-1:มันมีคนพรรค์นั้นอยู่ด้วยจริงๆ เหรอ?
ทำไมมันช่างเลวจัง
comment51-2:ถึงคุณ 51-1
ยังไงลองดูลิงก์ข่าวในย่อหน้าต่อไปนะครับ คุณจะเชื่อว่ามีคนพรรค์นั้นอยู่จริงรึเปล่า แล้วแต่คุณจะคิดเอานะครับ แต่ผมเองเชื่อว่า คนพรรค์นั้น มันมีอยู่จริง ๆ ผมเคยเจอกับตัว ได้ยินกับหูว่า มันเกลียดหมามาก ถ้าเจอหมาที่ไหนจะขับรถเหยียบให้ตาย ผมฟังแล้วสลดหดหู่เลยครับ จิตใจมันอำมหิตมาก ขนาดหมามันยังไม่เว้น

ลิงก์ข่าว [Spoil] คลิกเพื่อดูข้อความที่ซ่อนไว้http://news.sanook.com/1706761/
comment52:เป็นความเศร้าอย่างหนึ่งมันค่อนข้างทำร้ายจิตใจคนรักสัตว์ ถ้าเราขับรถไปเจอซากศพสัตว์บนถนน เราจะไม่กล้ามองตรงๆ เพราะสงสาร และแผ่เมตตาให้ทุกครั้ง คิดในใจตลอดว่าถ้าชาติหน้ามีจริงขอให้ได้เกิดเป็นคน ไปสู่สุขคตินะ
comment53:น่าสงสารรร
comment54:ใครเป็นอย่างไรเราไม่รู้นะ ...รู้แต่ตัวเราเองจะระวังให้มากที่สุด เคยปั่นในสวนรอบละ ประมาณ 2 กม. แต่มีขบวนมดกำลังขนย้ายไข่ข้ามถนนที่เราปั่น ต้องใช้คำว่าขบวนเพราะเยอะมากจริงๆ พอเราปั่นถึงขบวน เราก็จอดแล้วยกรถข้ามขบวนเค้าไป  คิดดูนะคะ ว่าถ้าเราปั่นทับเค้า 10 รอบ เค้าต้องตายกี่ร้อยตัว 

ไม่ใช่คนโลกสวย ..แค่คิดว่า เวลาเราปั่นอยู่บนถนน เราก็เหมือนมดตัวเล็ก ๆ ที่ไม่อยากให้ใครมาชนหรือทับเราเหมือนกัน
comment55:นึกว่าผมเป็นคนเดียวซะอีก แผ่เมตตาให้สัตว์ที่ตายตามถนน บางครั้งขับไปกับแฟน คุยๆ กันอยู่ เห็นสุนัขตายข้างถนน ผมหยุดคุย แผ่เมตตา แฟนงง ถามว่าเงียบทำไม ผมบอกแผ่เมตตาอยู่ อย่าเพิ่งขัด แฟนงงไปใหญ่ 555
comment56:ใบขับขี่ได้มาง่ายหรือไม่ดูได้จากเพจด่าตำรวจ ทั้งข่าวประจานตำรวจที่ปรับรถบรรทุกยางแตกข้อหาทำให้กีดขวางจราจร กับ ล่าสุดรองเท้าแตะ

คือแทนที่มันจะประจานตำรวจ มันกลับประจานพวกที่เข้ามาด่าว่าไม่รู้กฎหมายและได้ใบขับขี่มาได้ยังไง ยิ่งตอกย้ำว่าคนไทยขับรถเป็นน้อยกว่าขับรถได้อยู่มาก
comment57:วันนี้ปั่นในพุทธมณฑลเญ็นๆต่อเนื่องหัวค่ำ 
เจอเต่าข้ามถนน 2-3 ครั้ง 
เค้าคงเริ่มออกมาตอนหัวค่ำ
ทีแรกมีป้ายระวังเต่า ผมก็งงว่า จะมีเต่าข้ามถนนด้วยเหรอเนี่ย 
เมื่อห็นดังนั้นก็เข้าใจเลย

นก คางคก ก็พบอยู่โดยตลอด รอบนอกก็จะเจอซากงู

ขับผ่านทีก็ได้แต่แผ่เมตตาให้เช่นกันครับ
comment58:เลื่นลงมาดูเจอน้องเต่า .....

นำ้ตาซึม งือออ
comment59:เปลี่ยนป้ายเตือนใหม่ดีมั้ยครับ
comment59-1:ให้เติม อะไร ก่อนหน้า สัตว์ ไม๊ครับ
comment59-2:เขียนเป็น "ระวังทับสัตว์" ดีกว่าไหม
comment60:ผมเป็นคนรักสัตว์เลี้ยงแมว ไม่อยากอ่านข่าวหรือเห็นภาพสัตว์โดนทำร้ายเลย เพราะพลอยคิดตามแล้วสงสารที่เขาเจ็บปวด T_T
comment61:ดูแล้วสลดเลย ที่นี่ที่ประจำผมนะ(แต่ตั้งแต่ไปยังไม่เคยเห็นตัวอะไรตายบนถนนเลย แปลกมาก) ผมไปให้อาหารปลาบ่อย
บ่อหลังๆที่มีน้องเต่าอยู่กันเยอะๆนี่แหละ ชอบเอาขนมปังไปป้อนเค้า เห็นภาพเต่าตายแล้วสลดเลย T T
กระทู้นี้ดีครับช่วยกันเตือน ผมเองไปที่นั่นก็จะได้ขับให้ช้าลงมากๆกว่าเดิมอีกเยอะๆเวลาไปจุดหมาย
comment62:ตัวผมเองก็ต้องขอโทษด้วยนะครับ ที่โพสรูปไม่น่ามองแบบนี้โดยไม่เซนเซอร์เลย ก็คิดอยู่นานสำหรับเรื่องภาพ ขนาดตอนเดินเข้าไปถ่ายผมยังไม่อยากมองจังๆเลยครับ แต่ผมคิดว่าหากยังปล่อยไปแบบนี้คงไม่ดีแน่ วัดได้จากที่ผมมาที่นี่ประจำเป็นปีๆแล้ว ก็ไม่มีอะไรเปลี่ยนแปลงซักที คนที่เข้ามาใช้พื้นที่ก็มาก ทั้งมาทำบุญ ทำทาน ให้อาหารสัตว์ เลี้ยงปลา ถ่ายหนังถ่ายละคร โดยเฉพาะมาออกกำลังกายที่มีมามากขึ้นตามกระแสตอนนี้ พฤติกรรมของคนที่ขับรถเข้ามาที่นี่(บางคน)ก็ย่ำแย่เหลือเกินจากที่ผมเห็นเอง อยากให้สัตว์ทุกตัวที่เสียชีวิตในภาพชุดนี้ได้เป็นอุธาหรณ์เตือนสติกันซักนิด เพิ่อทุกชีวิตที่เหลืออยู่ในที่นี้ปลอดภัยขึ้นก็พอครับ
comment62-1:ทึ่จริงมันเป็นเขตศาสนาของฝ่ายฆราวาส
คนเข้าไปก็ช่างกระไรเลย ไม่คิดเลยว่า ไปฆ่าสัตว์ตัดชีวิตในที่แบบนี้

คือที่อื่นๆ ก็ไม่ควรทำน่ะแหละ 
แต่เราก็ไม่ตบยุง ไม่บี้มดในวัดใช่ไหมล่ะ
comment63:เปลี่ยนไปทำป้ายเตือน "สัตว์" แทนว่า 

ข้ามถนน ระวัง สัตว์

ขับรถ


มนุษย์นี่มัน!!!
comment64:ข่าวจากออส สาวขับรถเจอเป็ดข้ามถนน เลยหยุดรถ แต่รถมอไซค์สองคนพ่อลูกชนท้าย ตายทั้งคู่

ศาลลงโทษจำคุก 90 วัน ลดจากโทษสิบปี

ศาลก็คงตัดสินลำบาก
comment64-1:สาวคนนั้นเบรคแบบกะทันหันมากๆ ครับ
comment65:โดยเฉพาะหน้าฝน ผมขับรถนี่จิตตกมากเลย กลัวทับคางคกในซอยแถวบ้าน มีครั้งนึงขับมอเตอไซค์พวกเล่นกระโดดออกมาจากพุ่มไม้มาตัดหน้าผมหลบไม่ทัน  ทับมันจนไส้กระเด็น เป็นเส้น พร้อมเลือด มาติดที่ขาผม ยังหลอนจนถึงทุกวันนี้  พอตอนเช้าก็ไปทำบุญ ถวายสังฆทาน ชุดใหญ่เลย T-T
comment66:หดหู่
comment67:เราต้องนั่งรถผ่านสายเอเซีย  ก็เจอซากสัตว์ทั้งแมวหมา ตะกวด นก....เราก็แผ่เมตตาให้ค่ะ

ขอบุญกุศลที่ช้าพเจ้าที่ทำมาตลอดชีวิต...
จงช่วยให้ สัตว์ที่เพิ่งผ่านตาข้าพเจ้าไปเมื่อครู่นี้ อย่าได้ต้องเผชิญ เคราะห์กรรมอย่างในชาตินี้อีกเลย

ช่วงแรก สมัยวัยรุ่น เราก็วางเฉยไม่ได้ เห็นแล้วทุกข์ใจ จิตตกไปนาน พาลโกรธแค้นคนที่ทำ... แต่ตอนนี้ทำใจได้ 
มองว่ามันเป็นสัจจธรรม มันเป็นวิบากกรรมของเค้า

เวลากลับบ้าน ข้างทางจะเป็นทุ่งหญ้า ทุ่งนาค่ะ  ที่เจอบ่อย นอกจาก หมาแมว ก้คือ ตะกวด.... ครั้งนึง เหมือนเค้าจะโดนรถทับใหม่ๆ ที่หัว 
เลือดไหลเลย  ตัวเค้ายาวประมาณเกือบเมตร  ใจเราก็ว่า มันคงไม่รอดล่ะ  เพราะเอาไม้เขี่ยๆ มันไม่ขยับ  แต่ก็ไม่อยากให้รถมาบี้ซ้ำ  เพราะมันยังหายใจอยุ่ ตั้งใจจะไปลากหางมันมาไว้ที่ฟุตบาท   เอาถุงพลาสติกข้างทาง มาพันแขน พันมือ   กลัวมันสะดุ้งกัดเหมือนกัน.......ทำได้แค่ลากมันมาไว้ข้างทาง ไม่ให้โดนซ้ำ

ต้องขอโทษจริงๆ ที่ช่วยมากกว่านี้ไม่ได้
comment68:เข้ามาบอกว่า เราก็เป็นค่ะ นั่งรถถ้าเป็นอะไรอยู่กลางทางจะหันหน้าหนีหลับตาแล้วแผ่เมตตาทันทีค่ะ ไม่ว่าจะใช่หรือไม่ใช่เราก็ไม่กล้าดูให้แน่ใจเพราะทนไม่ไหวคะแม้แต่ซากจิ้งจกที่โดนประตูหนีบ
comment69:อีกอย่างนึง

พุทธมณฑล นี่ แม้ไม่ใช่วัด แต่ก็คือเขตประกอบศาสนกิจนะ
ทำไมถึงไม่รู้จักระมัดระวัง  ไปฆ่าสัตว์ตัดชีวิตกันในที่ประหนึ่งวัดแบบนี้
comment70:เห็นแล้วหดหู่ใจจัง
เราคนนึงแหละ เวลาเห็นหมาแมว หรือสัตว์อยู่ข้างถนน จะขับช้ามาก กลัวเค้าวิ่งมาหารถ
และทุกครั้งที่เจอสัตว์ตายตามท้องถนน ก็ต้องแผ่เมตตาให้ทุกครั้งเลย
comment71:บุญรักษาครับ เจ้าของกระทู้ คุณเป็นเหมือนผม

แต่จะขอน้ำใจจากมนุษย์ให้สัตว์แล้วล่ะก็ คงได้แค่บางส่วนครับ คนบางคนเขาไม่สนใจอะไรเลยครับ
comment72:ได้เจอคนที่คิดแบบนี่มากๆก็ดีใจแล้วครับ
comment73:นึกว่าผมเป็นคนเดียวที่แผ่เมตตาเวลาขับรถเจอสัตว์โดนทำร้ายจนตาย

ดีใจครับที่มีคนคิดเหมือนๆกัน
comment74:ทำลูกระนาดไว้ทุกระยะ 10 เมตร ตลอดเส้นทาง
เอาสูงๆด้วยนะซัก 3-4 นิ้ว
comment75:เห็นด้วยมากๆค่ะ อยากให้มนุษย์ใช้ศักยภาพและสติปัญญาอันล้นเหลือในทางช่วยเหลือสัตว์ที่เขาด้อยกว่าให้เขามีชีวิตที่ปลอดภัยจนสิ้นอายุขัยเขา
ดิฉันสงสารสัตว์ในยุคปัจจุบันนี้มากถึงมากที่สุด มนุษย์รุกล้ำที่ของพวกเขาจนแทบจะไม่มีที่ให้อยู่แล้ว
เดินไปทางไหนก็เห็นแต่ป่าคอนกรีต ถนนยางมะตอย รถราวิ่งกันขวักไขว่
แล้วสติปัญญาเขาด้อยกว่าเราไงคะ อย่างน้องแมวที่ชอบไปนอนในกระโปรงรถน่ะ เขาไม่รู้หรอกว่าอันนี้คือเครื่องยนต์มันอันตรายนะ
นึกถึงจิตใจพวกสัตว์แล้วน่าสงสารมากๆ มีอัตภาพที่น่าลำบากอยู่แล้วยังต้องโดนมนุษย์เบียดเบียนอีก
พวกงูก็เหมือนกัน มนุษย์ฆ่างูเพราะความกลัว เจอที่ไหน โดนฆ่าโดนตีตายหมดเลย น่าสงสารมากๆ เจอมนุษย์ตายหมด ที่อยู่ก็ไม่มี 
ถ้าคุณกลัวไม่อยากตาย พวกสัตว์ก็รู้สึกไม่อยากตายเหมือน
comment76:เราเป็นคนนึงที่นั่งรถแล้วเห็นอะไรก้อนๆไกลๆมักจะจิตตกไปก่อนว่าอย่าให้เป็นแบบที่คิด เวลาเจอแบบที่คิดก็จะแผ่เมตตาเหมือนกันแถมจิตตกมากขึ้นอีก ชีวิตใครใครก็รัก อยากให้ขับรถระวังกันมากกว่านี้นะคะ อย่างน้อยเค้าก็เพื่อนร่วมโลกเราค่ะ
comment77:น่าสงสารจริงๆ เห็นภาพแล้วรู้สึกหดหู่ทันที
comment78:สาธุกับหลายๆท่าน..

เราก็ทำเหมือนกัน เวลาเห็นสัตว์ตายตามถนนหรือข้างทางนี่นะ 

แต่ไม่ได้แผ่เมตตาล่ะ

เราอุทิศผลบุญตั้งแต่อดีตชาติจนถึงปัจจุบันให้เสมอ
comment79:สงสารอ่ะ สัตว์บางชนิดก็ตัวไม่เล็กเลยนะ เมื่อคืนเราขับรถเจอเป็ดอยู่กลางสะพานยูเทริน์แถวเมก้า ฝนก็ตก เป็ดหมอบกลางถนน แฟนเรากำลังจะลงไปช่วย แต่มีรถเก๋งคันนึงรีบแซงขับคร่อมเค้าไปเลย ใจร้ายมากอ่ะ ดีที่เค้าหมอบไว้ สุดท้ายเราก็ช่วยเค้ามาได้ เอามาพักรักษาตัวที่บ้านให้เค้าดีขึ้นก่อน ค่อยหาบ้านที่สามารถดูแลเค้าได้ต่อไป ตอนนี้เค้าแข็งแรง มีแผลถลอกตามปีกนิดหน่อย อยากวิงวอนผู้ใช้รถใช้ถนน ถ้าเจอแบบนี้ขอร้องค่ะ ช่วยเค้าหน่อย หาที่ปลอดภัยให้เค้าก็ยังดี อย่าทับ หรือขับผ่านพวกเขาไปเลย เค้าคงตื่นกลัว ชีวิตหนึ่งชีวิตนะค่ะ ขอความเมตตาบ้างเถอะค่ะ
comment79-1:ผมก็เคยช่วยชีวิต เป็ดกับไก่ กลางถนน 

แต่ผมเอามาดูแล เลี้ยงไว้เอง ที่บ้านพอมีอาณาเขตอยู่บ้าง

เลี้ยงดูแลอย่างดี กลายเป็นเจ้าของบ้านไล่จิกไล่งับผู้ที่อยู่ก่อนอย่างหมาแมวที่บ้าน หนีกันกระเจิงเลย...
comment80:แผ่เมตตาทุกครั้งเหมือนกันครับ

เวลาเดินทางไป ตจว. เจอบ่อยเลยครับ 

เราก็อยากให้เขาได้ไปสู่ภพภูมิที่ดีขึ้น...
comment81:หมู ไก่ วัว มันก็รักชีวิตไม่ต่างจากเต่า คางคก หล่ะครับ
comment82:ในพุทธมณฑลนะ  มันควรจะขับช้าไม่ใช่เหรอ  

นกนี่ส่วนใหญ่ไม่รอด  เพราะทับทีไม่ใช่แค่ปีก  
คางคก  ถ้าไม่ถึงขั้นตัวแหลก  ก็เขี่ยๆหลบข้างทางเผื่อรอด
(เคยเขี่ยคางคกถูกทับ  ยังไม่เป็นไรมากเข้าบ้าน  มีคางคกแลบลิ้นเดินสนามอยู่นาน จนมันหายไปอะ)  
เต่า  ถ้าแค่กระดองแตก  ก็รักษารอดค่ะ  ในภาพนี่คงถูกทับไปหลายหน
เพราะถ้าแค่ทับหนแรก  จะแตก 1-2 รอย รถเก๋งธรรมดาไม่ค่อยถึงขั้นตัวเละขนาดนี้  

ถนอมชีวิตคนอื่นบ้าง  อย่างน้อยก็เป็นกุศลแก่ตัวคุณเอง
comment83:ผมนี่ไม่กล้าขับรถกลางคืนเลยครัช

สงสารแมลง
comment83-1:ทะเบียนอะไร อย่าให้เจอนะครับ
comment84:ไม่ได้อ่านทั้งหมด แต่อยากจะให้ใครก็ได้ช่วยประสานคนดูแลที่พุธมณฑลหน่อยได้ไหมว่าช่วยทำเป็นตาข่ายกั้นรอบๆสระ (หรือคลอง หรือบ่อ อะไรก็แล้วแต่ที่มีสัตว์นำอยู่) เพื่อป้องกันไม่ให้สัตว์เหล่านั้นออกมาเดินที่ถนน เป็นการเซฟได้อีกทางหนึ่ง

ขอบคุณค่ะ
comment85:ไปบ่อยมาก เมื่อก่อนไปแทบทุกอาทิตย์ เอาขนมปังไปให้เต่าให้ปลา ก็มีเห็นอยู่พวกขับรถเร็ว ๆ บรื้นเครื่องเสียงดัง ๆ ในนั้น เสียมารยาทสุด ๆ โดยมากเค้าให้ขับไม่เกิน 30 กม./ชม เพราะเผื่อเบรคเวลาสัตว์เหล่านี้เดินผ่าน เผื่อคนออกกำลังกายวิ่ง หรือคนปั่นจักรยานนั่นแหละ มันอันตราย เฮ้อ สลด เสียใจค่ะ
comment86:เราเจอเพื่อนแล้ว เราคนนึงล่ะที่พอเจอ เราต้องแผ่เมตตาให้ จับมือๆๆ
comment87:นึกว่าผมเสียสติจิตอ่อนใจอ่อนอยู่คนเดียว ที่ชอบแผ่เมตตาให้สัตว์ที่ถูกรถชนตายหรือตายข้างถนน ไม่ว่าหมาแมว หนู หรืองู ถ้ามันยังเป็นตัวๆอยู่ผมก็จะยกออกไปตั้งไว้ข้างถนน บางตัวยังอุ่นๆอยู่เลยครับ ตัวยังไม่แข็งแต่ไม่หายใจแล้ว แต่ที่บางทีทำให้น้ำตาซึมได้ก็เวลาเห็นเค้าตายแล้วแต่ตายังเปิดอยู่จะปิดก็ไม่ปิด ถ้าที่รถมีเศษผ้าเศษกระดาษผมก็เอาไปปิดหน้าปิดตาเค้าให้ เพราะบางที่ฝังให้ก็ไม่ได้ แต่ก็ไม่อยากให้เขาตายไปสภาพไม่น่าดู แต่ถ้าไส้ไหล หัวแตก เละเกลื่อน อันนี้ก็ขอผ่านเฉยๆ คิดซะว่าเขาอาจทำกรรมในชาติก่อนๆมาเยอะก็ได้

ดังนั้น ก็ขอความกรุณาเถอะครับ ถึงท่านไม่ได้ชน แต่ถ้ายังช่วยทันก็ขอให้ช่วย แต่บางตัวถ้าช่วยไม่ทันก็ขอให้เขาจากไปในสภาพที่ดูดีๆหน่อย ให้ดีก็คือ ขับระวังๆ มีเวลาห้าวิกับการเห็นและแตะเบรค ผมว่ามันมากกว่าตอนท่านวัดคามสามารถตอนเอาใบขับขี่มาอีก...แต่ถ้าไม่ทันจริงๆ ก็รักษาชีวิตท่านไว้ดีกว่าครับและอย่านแล้วหนีหรือถอยมาทับก็พอ ผมด่าตามหลังไปหลายคนแล้ว บางตัวยังพอ่วยได้ท่านถอยมาทับก็เท่ากับฆ่าชีวิตโดยเจตนานะ
comment88:อ่านดูแล้วนึกถึงสาวกที่นับถือศาสนาเชน หรือนิกายไชนะ ที่นิยมนุ่งลมห่มฟ้า พยายามทำตัวให้ระมัดระวังที่สุดเพื่อจะไม่ไปฆ่าสัตว์ตัดชีวิต

เวลาเดินก็จะมีไม้ปัดฝุ่นเพื่อคอยปัดแมงหรือมดหรือสัตว์ตัวเล็กตัวน้อยไม่ให้เราเผลอไปเหยียบโดนเข้า


เอาเป็นว่ายึดทางสายกลาง อย่าเยอะไป อย่าน้อยไป ขับด้วยความระมัดระวัง ใช้ความเร็วให้เหมาะกับสภาพถนน ถ้าเห็นสิ่งมีชีวิตก็หลบ
comment89:น่าสงสาร
comment90:ตรกะบางคนในกระทู้นี้แปลกชะมัด

ขอดูอยู่เฉยๆดีกว่า....
comment91:ไอ้... ระวังสัตว์
ปกติ เจอ ก็แผ่เมตตาด้วยเหมือน เพราะ บทไม่ยากจำง่ายมากๆ

จิตเป็นสุข
comment92:จักรยานยังไม่เท่าไหร่ ผมไปพุทธมณฑลประจำ เจอพวกขับรถยนต์นี่แหละ ขับย้อนศรก็มี ป้ายก็มีอยู่ว่าห้ามเข้าก็ยังแถเข้าไปเพราะไม่อยากขับอ้อมรถไปไกล บางจำพวกก็ขี้เกียจเดิน ขับรถขึ้นไปบนทางคนเดิน ลูกเด็กเล็กแดงขี่จักรยานวิ่งเล่นกันอยู่ก็ต้องมาคิยระวัง ยามที่นั่นก็มัวแต่เตือนพวกเล่นว่าวพวกขี่จักรยานในส่วนด้านในองค์พระ แต่ไม่เห็นมีน้ำยาไปบอกไอ้พวกขับรถเห็นแก่ตัวพวกนี้เลย

title:ทำไมที่จอดรถในห้างเขาถึงต้องกันพื้นที่ไว้สำหรับรถหรูและบิ๊กไบค์ด้วยครับ
comment:กันที่ไว้สำหรับคนพิการอันนี้เห็นด้วยนะครับ แต่กันไว้สำหรับรถหรู สำหรับบิ๊กไบค์ ไม่เห็นด้วยเลยครับ
รถราคาถูกราคาแพงก็น่าจะมีสิทธิ์เท่าเทียมกันนะครับ
comment1:เพราะเขาเป็นลูกค้าชั้นดี มาซื้อของแพงๆ ทำให้ได้กำไรมากตาม
comment1-1:ผมว่าสร้างวรรณะชนชั้นครับ  ไปเมืองนอกมาหลายประเทศ  อยู่อเมริกามาหลายรัฐยังไม่เคยเจอ  

                              เจอแต่แบ่งขนาดรถเล็ก/ใหญ่/คนพิการ
comment1-2:
comment1-3:เงิบเลย 555
comment1-4:ไปไม่ถูกกันเลยทีเดียวหรูกว่าไทยอีก
comment1-5:Pronto Valet มันจอดเสียเงินนี่คะ ไม่ได้กันที่จอดให้ VIP เข้าไปจอดฟรีๆ คนละประเด็น
comment1-6:คห 1-1 อย่าเงียบสิใจคอไม่ดีเลย555555
comment2:มันเป็นพื้นที่ส่วนบุคคลนะ   เขาจะจัดอะไรยังไงก็เรือ่งของเขา พอใจก้เข้าไปใช้บริการ
ไม่พอใจก็ไม่ต้องไป   ผมเห็นด้วยที่ควรมีที่จอดบิ๊กไบค์กับรถหรู   เวลาเกิดเหตุเปิดประตูกระแทกกันคนมีเงินด้วยกันจะได้คุยกันได้
ถ้าไปจอดรวมเดี๋ยวก็ลำบากคนไม่มีตังต้องรับผิดชอบแพงๆ
comment2-1:ก็จริงนะ คนรวยคุยกันเคลียร์กันง่าย

ไปจอดรวมกับรถไม่มีประกัน คุยยาก เผลอๆ โดนชิ่งอีก
comment2-2:เชื่อเถอะ กรณี จยย. เขาไม่อยู่รับผิดชอบหรอก หรืออยู่ก็ไม่รู้จะรับผิดชอบไหวไหม
comment2-3:ส่วนตัวผมว่าแยกก้ดีนะ

เวลาผมจอด 125 CC ก้ไม่ต้องกังวลว่า กระจกรถเรา แฮนด์รถ จะไปกระแทกรถข้างๆ เพราะมันก็เก่าเหมือนกัน
ส่วนพวกบิ๊กๆ ทั้งหลายของแต่งบางชิ้น หมื่นกว่าบาท
comment2-4:ผมชอบ ความคิดเห็นที่ 2 มากเลยครับ
comment3:ดีแล้วครับแยกไปเถอะ เพื่อเบียดเฉียดกัน จะได้ไม่มีปัญหา
comment4:จริงผมอยากให้แยกถนน สะด้วยซ้ำไป รังเกียจ พวกมีเงิน แน่จริงไม่สร้างถนนใช้เอง มาเอาภาษีผมไปทำถนน แล้วมันขับรถหรู เกะกะ 5555+
comment4-1:นี่มุข?????
comment4-2:55555ขำด้วยคน แน่ใจนะ ว่าคุณจ่ายภาษีเยอะกว่าเค้า
comment4-3:แหม่ คุณครับ ถ้าเล่นแยกตามการจ่ายภาษี

พวกคนจน คงไม่มีสิทธิ์ใช้ถนน อะครับ เพราะคนรวยคงอ้างสิทธิ์ว่าฉันจ่ายภาษีเยอะกว่า
จะเอาแบบนั้นจริง ๆ หรอครับ
comment4-4:ถึงแม้ครจนจะจ่ายคนละน้อยกว่า แต่ปริมาณคนจนมากกว่าคนรวยนะครับ เมื่อรวมกันเผลอๆอาจจะมากกว่าที่คนรวยจ่ายอีก
comment4-5:ทฤษฏี 80-20
comment4-6:ต้องมีความมั่นใจ และมโนระดับไหน ถึงพ่นวาจาเช่นนี้ออกมาได้

ห้างมันพื้นที่ส่วนบุคคล เหมือนบ้านคุณละ คุณอยากให้คนไหนเข้าก็ได้ ไม่ให้เข้าก็ได้ อยากให้มอเตอร์ไซด์จอดตรงนี้ อยากให้รถขยะจอดตรงโน้นก็ทำได้

ทำไมต้องโยงมาเรื่องถนน มันคนละเรื่อง

วาจาบ่งบอกระดับสมองจริงๆ
comment4-7:555 มุข แน่นอน ความเห็นนี้  ใครๆ ก็รู้ว่า แม้ว่าในประเทศเรา สัดส่วนคนรายได้น้อยจะมากกว่ามากๆ แต่ส่วนใหญ่ไม่ได้เสียภาษี และเม็ดเงินภาษี มาจากคนรวยและกิจการต่างๆ นะครับ
comment4-8:มีตำนานกล่าวใว้ว่า

เงิน 80% อยู่กับคน 20%
ส่วนเงินอีก 20% เป็นทรัพสินของคน 80%รวมกัน...
comment4-9:ปกติ รถหรู จ่ายภาษีปีละเท่าไหร่เหรอครับ 
หรือคิดตามขนาดเครื่องยนต์ปกติครับ
comment4-10:เห็นด้วยครับ พวกแม่ค้าขายไก่ย่างส้มตำชอบวิ่งเลนน์กลางเส้นวิภาบ่อยๆ แซงลำบากมากครับ CC สู้เขาไม่ได้

#มุกอะไรวะเนี่ย
comment4-11:คห.4 เขาไม่ไล่ให้คุณไปขับรถบนถนนลูกรังก็ดีแค่ไหนแล้ว พูดเรื่องภาษีมาเนี่ยพลีชีพชัดๆ 55555
comment4-12:จ่ายภาษีเท่าเค้าป่าวครับ
comment4-13:ห้างใหญ่ใช้ไฟเยอะแยะ เดือดร้อนการไฟฟ้าต้องสร้างโรงไฟฟ้ามาสำรองพลังงานเพิ่ม แต่กลับต้องมาเฉลี่ยเก็บค่า FT กับทุกคนในประเทศ
บริษัทใหญ่โตขนส่งสินค้าเยอะแยะ รถบรรทุกใช้พื้นที่ถนนแทบตลอดเวลาวันละหลายร้อยคัน ก็ต้องจ่ายค่าใช้ถนนเยอะกว่าคนอื่น

ใช้ทรัพยากรของประเทศไปเท่าไหร่ถึงทำรายได้เยอะขนาดที่เรียกตัวเองว่าเป็นคนรวยได้ ก็ต้องจ่ายค่าใช้ทรัพยากรให้เยอะขึ้นก็ถูกแล้วนี่ครับ

ถ้าเทียบจำนวนเงินคนจนคนชั้นกลางยังไงก็จ่ายไม่เท่าเค้าหรอกครับ แต่ถ้าเทียบเป็นสัดส่วนรายได้คนที่แบกรับภาษีคิดเป็นเปอร์เซนต์เทียบกับรายได้คือคนชั้นกลางไปล่างอย่างเรา ๆ ครับ เรียกว่าแบกหลังแอ่นกันเลย

อีกอย่างคือคนมีเงินเค้ามีช่องทางบรรเทาค่าภาษีได้ครับ ชั้นกลางชั้นล่างไม่มีสิทธิ์แบบนั้นหรอก
comment4-14:ถูกใจ 4-13
comment4-15:4-13 ชนชั้นล่างไม่ต้องจ่ายภาษีด้วยซ้ำจะบรรเทาไปเพื่ออะไรคะ ชนชั้นกลางก็มี LTF ให้ซื้อเพื่อลดหย่อนภาษีนี่คะ
comment4-16:ต้องแยกแยะให้เป็นก่อนนะครับ อันไหนสิ่งสาธารณะ อันไหนพื้นที่เอกชน

ถ้ายแกไม่ออกจะเป็นแบบเจ้าของคอมเม้นต์นี้แหละครับ
comment4-17:4-15 หมายถึงช่องทางบรรเทาภาษีแบบ "พิเศษ" น่ะครับ พนักงานกินเงินเดือนก็เก็บเงินซื้อกองทุนไปครับ ถ้าสนใจก็ลองศึกษาความหมายของภาษีทางตรงกับภาษีทางอ้อมดูครับ แล้วก็มองด้วยสายตาสกปรกของคนที่คิดหาช่องทางโกงภาษีดูครับถึงจะเข้าใจว่าคนรวยได้เปรียบทางภาษีมากกว่าคนจนยังไง


...คห 4 ประชดครับผมทราบดี แต่ไม่ค่อยเห็นด้วยกับหลายความเห็นย่อยที่ยังเข้าใจผิดเกี่ยวกับระบบภาษีก็เลยอยากเปิดให้มองอีกมุมหนึ่งครับ คนรวยจะถือว่ารายได้มากเสียภาษีมากกว่าคนอื่นแล้วอ้างสิทธิพิเศษในสมบัติสาธารณะไม่ได้ครับ คุณได้อภิสิทธิ์เยอะอยู่แล้วครับคุณก็ต้องจ่ายเยอะตามทรัพยากรที่คุณใช้

ลองดูบทความนี้ครับ มายาคติของคนทั่วไปกับความเป็นจริงเรื่องของการเสียภาษีครับ
http://www.matichon.co.th/news_detail.php?newsid=1374849457&grpid=01&catid=02&subcatid=0207
comment4-18:ตามนั้น 4 -17 เขาประชดก็เรื่องหนึ่ง

การเข้าใจผิดเกี่ยวกับภาษีก็เรื่องหนึ่ง

ภาษีรถก็อีกเรื่องหนึ่งเช่นกัน
comment4-19:ปากที่บอกจ่ายภาษี ภาษีที่รวมในสินค้าหรือภาษีเงินได้ครับ
comment4-20:4-9 
ถามถึงภาษีรถรายปี ?
ขรรมมาก

แลมโบ 1 คัน แค่ตอนนำเข้ามาก็ต้องจ่ายภาษีอากรและสรรพสามิตเข้ารัฐไปแล้วมากกว่า 10 ล้านบาทต่อ 1 คัน
ซึ่งยอดเงินตรงนี้อาจจะมากกว่าภาษีทั้งหมดที่ประชากรบางคนจ่ายเข้ารัฐตลอดอายุของตัวเองด้วยซ้ำครับ
comment4-21:คนรวยจ่ายภาษีเยอะกว่าค่ะ บางคนอ้างภาษีๆ นอกจากภาษีมูลค่าเพิ่มที่เค้าหักไปเลย ก็ไม่รู้เคยจ่ายซักบาทป่าว
comment4-22:4-13 คิดตามอัตราเพิ่ม กับตัวหม้อแปลง ไม่ไช่เหรอ
comment4-23:พาเรโต้
comment4-24:4-22 คิดตามนั้นครับ ใครใช้เยอะก็คิดเยอะ แต่จะบวกค่า ft ต่อหน่วยเข้าไปด้วย ซึ่งฐานของค่า ft เฉลี่ยมาจากต้นทุนการสำรองกำลังการผลิตไฟฟ้าทั้งหมดครับ การไฟฟ้ามีหน้าที่ต้องสำรองกำลังการผลิตไฟฟ้าให้เพียงพอต่อการใช้งาน กิจการโรงงานที่ต้องการกำลังไฟมากและใช้งานพร้อม ๆ กัน ทำให้ต้องสร้างโรงไฟฟ้า/เขื่อน/สายส่งเพิ่ม หรือซื้อจากเอกชนและประเทศเพื่อนบ้านเพื่อจ่ายให้พอทั้งระบบ

ส่วนของต้นทุนการสร้างโรงไฟฟ้า อาคารต่าง ๆ พวกนี้จะเฉลี่ยค่าเสื่อมรายปี แล้วรวมกับต้นทุนค่าเชื้อเพลิงและต้นทุนที่ซื้อจากเอกชนแล้วเฉลี่ยออกมาเป็น ft ตามปริมาณการใช้งาน

ประเด็นคือสมมติว่าวันนี้จ่ายค่า ft 1 บาท ต่อมาห้างใหญ่เปิดใหม่ต้องการไฟฟ้าเพิ่ม สมมติว่าการไฟฟ้าต้องการสร้างโรงใหม่ ปีหน้าผมใช้ไฟเท่าเดิมแต่ต้องจ่าย ft เพิ่มอีก 1 สตางค์ต่อหน่วย ส่วนที่เพิ่มไม่ใช่เพราะผมต้องการไฟเพิ่ม แต่เกิดจากท่านเจ้าของห้างต้องการใช้ทรัพยากรเพิ่มเพื่อต่อยอดกำไรของตัวเองใช่ไหมครับ ดังนั้นก็ถูกแล้วครับที่ต้องจ่ายภาษีจากกำไรที่มากขึ้น


ส่วนเรื่องจ่าย/ไม่จ่ายภาษีผมแนะนำให้หยุดคิดเรื่องตัวเงินครับ ผมเข้าใจดีว่าท่านเจ็บปวดแค่ไหนที่ต้องส่งแบบ ภงด ปลายปีแล้วคำนวณออกมาต้องจ่ายหลายหมื่นหลายแสนไปถึงหลายล้าน และรู้สึกไม่เท่าเทียมเมื่อเทียบกับคนที่ไม่เคยจ่ายสักบาทเดียวตลอดชีวิต หรือคุณเสียภาษีปีเดียวเป็นจำนวนเงินมากกว่ารายได้ตลอดชีวิตของคนบางคน หรืออาจจะหลายคนด้วยซ้ำ

แต่ขอให้ระลึกไว้ว่าคุณได้รายได้มากจากการใช้ทรัพยากรที่มากกว่าคนอื่นครับ ..หรือคุณอาจจะไม่ได้ใช้ทรัพยากรมากกว่าคนอื่น แต่องค์กรของคุณได้กำไรจากการใช้ทรัพยากรมากกว่าคนอื่น ..หรืออาจจะใช้ทรัพยากรไม่มากแต่คุณได้โอกาสมากกว่าคนอื่น โอกาสของคุณมากจากความสามารถของคุณ แต่ในหลาย ๆ สายงาน โอกาสทางการศึกษาได้มาจากเงินภาษีที่อุดหนุนโรงเรียนและมหาวิทยาลัย

ผมว่ามันสมเหตุสมผลอยู่แล้วกับการจ่ายค่าใช้ทรัพยากรตามที่คุณสามารถหารายได้จากการใช้ทรัพยากรนั้น และมันก็ดีอยู่แล้วที่คุณจะส่งต่อโอกาสทางการศึกษาให้คนรุ่นต่อไปที่มีความสามารถพอจะคว้าโอกาสได้ โอกาสให้คนอื่นได้รับการดูแลเมื่อเจ็บไข้ โอกาสให้ประเทศเดินหน้าด้วยทรัพยากรบุคคลที่พัฒนาขึ้น

แล้วจะคิดเล็กคิดน้อยไปทำไม จะถามหาอภิสิทธิ์อะไรในเมื่อคุณก็มีชีวิตที่ดีกว่าคนที่ไม่มีความสามารถหารายได้มากพอที่จะเสียภาษีอยู่แล้ว?
comment5:คห 4 เอ่อ รถแพงเขาก็จ่ายภาษีมากกว่าป่ะ  ภาษีทำถนนนี่คุณจ่ายคนเดียวรึไงจ๊ะ
comment5-1:ไม่น่าเกี่ยว
comment6:ขำพี่ #4
comment7:ต้องเข้าใจว่าโลกใบนี้ไม่มีอะไรเท่าเทียมกันครับ เป็นธรรมดาที่คนรวยมีตังค์จะได้รับการดูแลเป็นพิเศษกว่าคนที่รวยน้อยกว่าหรือพอมีพอกิน มันเป็นค่านิยมติดตัวคนไปเรียบร้อยแล้วครับ
comment8:มันเป็นบริการของทางห้าง และห้างเขาจะให้บริการเท่าเทียมกันหรือไม่ก็ได้ เรื่องของเขา
ที่จอดสำหรับผู้ถือบัตรเครดิตยังมีเลย
ถ้าผมใช้ซุปเปอร์คาร์ก็คงรู้สึกดีกับห้างที่มีที่จอดเฉพาะเหมือนกัน

แต่ที่จริงก็ไม่ทุกห้างหรอกนะ
โลตัส บิ๊กซี แมคโคร ไม่เห็นมีที่จอดพิเศษ

ที่จริงถ้าจะพูดเรื่องความเสมอภาค
ห้างเขาก็ไม่ได้ห้ามใครไม่ให้ซื้อรถหรูนะ
ถ้าคุณอยากจอดตรงนั้น คุณก็ไปซื้อรถหรูตามที่ห้างเขากำหนดก็จอดตรงนั้นได้แล้ว
(ไม่ต้องซุปเปอร์คาร์ก็ได้ หลายรุ่นที่ไม่ใช่ซุปเปอร์คาร์ก็เห็นมาจอด)
comment8-1:เห็นด้วยอย่างยิ่ง ห้างเขาต้องบริหารให้มีกำไรอยู่แล้ว ส่วนการบริการด้านอื่นๆเค้าก็เสมอภาคนะครับ อย่าว่าแต่ห้างเลยครับ ธนาคารยังแบ่งลูกค้าเงินฝากเลย จะให้คนฝากเงินเป็น 1000 ล้าน มาต่อแถวกับคนฝากเงิน 1000 แค่ตรรกะก็ไม่ถูกแล้ว
comment8-2:เห็นด้วยค่ะ ถ้ามองในมุมความจริง รถหรูๆค่าซ่อมก็แพง แยกไปก็ดีนะคะ ถ้าเราไปเฉี่ยวหน่อยเดียว ถ้าไม่มีประกัน หรือการคุ้มครองไม่ถึง จะเอาใหนจ่าย เขาไม่ได้แบ่งชนชั้นหรอก อาจจะไม่อยากให้ใคร ต้องมีปัญหามากกว่า ถ้ามองในหลายๆมุม เราจะได้เหตุผลที่ต่งจากความคิดตัวเอง
comment9:มันเป็นหลักการตลาดค่ะ พวกลูกค้าที่กำลังจ่ายเยอะและถือว่าเป็นลูกค้าพิเศษ เค้าก็ต้องดูแลเป็นพิเศษเป็นเรื่องปกติ
comment9-1:เห็นด้วยครับว่ามันเป็นหลักการตลาดของผู้บริหารห้าง เค้าทำไปเพื่อจุดประสงค์เดียวคือกำไรที่มากขึ้น เค้าไม่ได้อยู่ดีๆอยากจะมาแบ่งชนชั้นคนรวยคนจนเล่นๆกันหรอก คือคนที่ไม่มีกำลังซื้อเค้าไม่ได้กำไรจากพวกนั้นเยอะต่อคนน่ะนะ เค้าก็ได้แต่ใช้ทรัพยากรให้คุ้มค่ากับชนกลุ่มนั้นโดยการให้บริการที่น้อยลง ในขณะที่คนที่มีกำลังซื้อเยอะเค้าก็อยากจะดึงดูดมาเป็นธรรมดาด้วยการบริการที่ดี ทีนี้ถ้าชนกลุ่มใหญ่เริ่มไม่พอใจกับจุดนี้ขึ้นมาทางห้างก็คงจะเสียกำไรจากชนกลุ่มคนกำลังซื้อน้อย แต่บางทีเค้าก็ตั้งใจจะเสียสละความพึงพอใจส่วนนั้นไปเพราะสุดท้ายเค้าอาจจะได้กำไรจากกลุ่มคนกำลังซื้อเยอะมากกว่าอยู่ดี สุดท้ายแล้วมันเป็นเรื่องของความพอดี
comment10:เป็นสิทธิของห้างครับ ตองไปถามเจ้าของห้างนั้นๆดู
comment11:เป็นแค่บางห้าง

เป็นพื้นที่ส่วนตัว

เป็นการอำนวยความสะดวกให้ลูกค้าที่ผู้บริหารห้างเค้าแบ่งเกรดตามยานพาหนะ

แต่ถ้าเป็นสถานที่ราชการละไม่ควรทำ
comment12:เป็นพื้นที่เอกชน สามารถทำได้อยู่แล้วครับ
ส่วนมากถ้าห้างหรูๆเค้าแบ่งลูกค้าเกรดดีไว้ครับ
ลูกค้าเกรดดีมาเดินห้างอาทิตย์ละหนเค้าแค่กินข้าวก็หลายพันแล้ว ยังไม่นับช๊อปปิ้งอีก
บางห้างถ้าทำยอดช๊อปหลักล้านก็จะมีที่จอดเฉพาะให้ด้วยครับ
เค้าจึงต้องทำยังไงก็ได้ให้ลูกค้าเกรดดีเหล่านี้มาห้างเค้าบ่อยที่สุดเท่าที่จะทำได้
และไม่หนีไปเดินห้างอื่นครับ ก็ต้องเอาใจกันสุดๆ
ซึ่งถ้าผมเป็นเจ้าของห้างผมก็ทำแบบนี้หละครับ
เอาจริงๆทุกวันนี้เวลาทำบัตรเครดิตใหม่ผมยังเลือกบัตรที่มีที่จอดในห้างให้ลูกค้าเลย
อย่าคิดมากครับ รุ่นพี่ผมแกมีรถเป็น 10คัน วันไหนขับรถสปอร์ตไปก็ได้จอดใน super car วันไหนแกขับ jazz ไปแกก็ไปวนหาที่จอดที่ธรรมดา
ไม่เห็นแกจะบ่นอะไรเลยครับ
comment13:มันเป็นรถราคาแพง ถ้ากันที่จอดเฉพาะไว้ให้ใครก็อยากไป ดีกว่าเอารถไปจอดแล้วเจอพวกประหลาดขับมาชน จอดในช่องดีๆยังจะชนจะเบียดให้ได้
comment14:ที่จอดมอไซค์ทั่วไปแคบมาก ๆ พอดีรถเข้า ถ้า BB เข้าไปจะเทอะทะมาก
comment14-1:อาจเกิดการล้มเป็นโดมิโนขนาดใหญ่ได้ด้วย
comment15:ขโมยจะได้ไม่ต้องเดินไปเดินมาไงครับ
comment16:ว่าจะถอยลีมูซีนยาวๆ แบบในหนัง ไม่รู้หรูพอเปล่า แต่ถอยเข้าซองน่าจะยาก
comment16-1:อันนี้เลี้ยวเข้าห้างก็ยากค่ะ555555
comment16-2:น่าจะได้จอดหน้าห้างฮร่ะ ขึ้นแลมพ์จอดก็ไม่รอดแล้วจ้าาาา
comment17:ใสฟองน้ำขี่จักรยานมาคิดว่าน่าจะได้จอดด้านหน้าๆเช่นกัน
comment18:แบบนี้  เอารถเก๋ง   ไปจอดช่องจอดรถมอไซ  ได้ป่าวครับ


จะได้เท่าเทียม
comment18-1:ได้ครับ จัดเลย
comment18-2:ลองดูๆ ถ้ามันเข้าได้นะ
comment19:ถ้าผมชับซูเปอร์คาร์ก็คงไม่อยากไปจอดร่วมกับใครหรอก

ร้อยพ่อพันแม่ รถโดนเฉี่ยวโดนชนเจอคนดีมีสำนึกก็โชคดีไป
เจอพวกแย่ๆ ขี้อิจฉาปนหมั่นไส้ รถเราจะซวยเอาฟรีๆ
comment20:เจ้าของรถแพง กะ เจ้าของรถถูกก็ซื้อของในราคาเดียวกัน 

คือผมเองก็มีบิ๊กไบค์ บีเอ็ม 520d เบนซ์ c300 แต่ก็ไม่เคยคิดไปจอดช่องเหล่านั้น
เพราะคิดอยู่ว่ารถเรามันถูกไปหรือเปล่า กลัวยามไม่ให้จอด 5555
comment20-1:ลองไปถาม รปภ. หรือ กฎระเบียบการจอดได้นี่ครับ
บางที่ก็ ยี่ห้อแพงๆ เลย  Macerati Lambo Ferrari Porche RollsRoyce Bugatti 

หรือบางที่แค่ MB BMW audi volvo ก็จอดได้แล้ว

อย่างบิ๊กไบค์ก็จะระบุว่า 500cc up, 800cc up ก็เคลียกันไป

แต่บอกตรงๆ ผมขี่ 650 ไม่กล้าเอาไปจอด เขิน.. บอกไม่ถูก อยู่แบบธรรมดามาโดยตลอด
comment20-2:ครับ ถูกต้องแล้วครับ ที่คุณไม่คิดไปจอด เพราะถ้าเป็นช่องsuper car ต่อให้S500ก็ยังจอดไม่ได้ครับ เพราะไม่อยู่ในลิสต์   ระดับ520d กับc300 นี่ถือว่าธรรมดามากครับ จอดไม่ได้แน่นอน ยกเว้นจะให้ทิปยาม/รู้จักกันส่วนตัว   

ปล.ยามพารากอน/เอมควอเทียร์ โซนซูปเปอร์คาร์ ไม่รับทิปโดยเด็ดขาด  ถ้าเป็นห้างอื่นๆที่ต่ำลงมา คุณอาจจอดได้ครับ
comment20-3:เอ่อ  ซุปเปอร์คาร์   

เอ่อ C300 , 520D

ถ้ามีพื้นฐานความรู้แบบนี้    อธิบายยาก
comment20-4:ก็คุณไม่มี Supercar ไงครับ
BMW 520d, Benz c300 นี่เกลื่อนสาทรมากๆครับ
ดีแล้วที่ไม่ไปจอด จอดก็โดนไล่

ว่าแต่ BB ที่มีนี่กี่ cc ครับ
comment20-5:ใช่ครับ ของในห้างราคาเดียวกัน แต่ปริมาณที่คุณซื้อกับ ที่กลุ่มนั้นซื้ออาจจะต่างกันมากนะครับ
comment20-6:ใช่ครับ ของราคาเดียวกัน แต่คนที่ซื้อไม่ใช่คนเดียวกัน

อย่างกระเป๋าหลุยซ์ คนซื้อก็คนนึง
กระเป๋าแอแมส คนซื้อก็คนนึง
กระเป๋าผ้าฝ้าย คนซื้อก็คนนึง

ไม่ใช่คนเดียวกัน ถึงแม้ใครๆ จะซื้อราคาเหมือนกัน แต่ไม่ได้ซื้อของชนิดเดียวกัน
comment20-7:ทราบมั้ยครับว่าที่จอดรถซุปเปอร์คาร์ไม่ได้จอดฟรีนะครับเสียค่าใช้จ่ายรายเดือน = ="
comment20-8:ยามที่ช่อง supercar รับทิปค่ะ ทั้งสยามพารากอน , เอ็มควอเทียร์, เซ็นทรัลเวิร์ล, เซ็นทรัล อื่น ๆ 

พูดถึงกรณีเอา supercar ไปจอดลานจอดเฉพาะของเค้านะคะ ไม่ได้หมายถึงกรณีรถไม่ใช่แต่จะทิปเพื่อขอจอด

ห้างในเมืองถ้าที่จอดซูเปอร์คาร์ว่างหน่อย ก็ต้องเซ็นทรัลเวิร์ล , ควอเทียร์, เอ็มโพเรียม  อย่างพารากอนเนี่ยถ้าไปห้าง
บ่าย ๆ ไม่เคยได้จอดชั้น 1 ต้องขึ้นไปจอดที่ชั้น 2 ตลอด

ปล. ถ้าคุณขับซูเปอร์คาร์ แล้วทำไมไม่จอดตำแหน่งอื่นถ้ามันว่าง ทำไมต้องไปจอดลานจอดซุเปอร์คาร์  จะอวดเหรอ?
เอาจริง ๆ นะ ถ้ามันอำนวยความสะดวกมากกว่าที่เราจะต้องวนไปเรื่อย ๆ ในลานจอดจนกว่าจะเจอ เราจะลำบากไปทำไมคะ

แต่ถ้าห้างไหนไม่มี เราก็วนจนกว่าจะหาที่ว่างได้นั่นล่ค่ะ
comment20-9:รถคุณมันจอดไม่ได้อยู่แล้วนี้ มันไม่อยู่ในลิสต์นะ
comment20-10:เอ้อ...ของคุณนี่ยังไม่ซุปเปอร์คาร์นะคะ
อิ..อิ..เบนซ์ชิดซ้ายไป  เหม่..หาภาพที่ไปถ่ายป้ายมาไม่เจอไม่งั้นจะเอามาอวด  ไม่รู้จักซักยี่ห้อ 55
Macerati Lambo Ferrari Porche RollsRoyce Bugatti
comment20-11:เบนกับบีเอมที่เป็นซุปเปอคาร์ก็มีหลายรุ่นนะครับ i8 ก้มีที่จอดเฉพาะปลักอิน
comment20-12:ไม่ไปจอดหน่ะดีแล้วเพราะรถของคุณไม่ได้เฉียด super car เลยสักนิด เจอบ่อยพวกพี่ออยากจะจอดแล้วอ้างว่ารถฉันก็แพงนะทำไมจอดไม่ได้ ก็พี่แกขับแค่มินิ เบนซ์ C E ไรงี้  ถถถถถถถถถถถถถถ ..... 

เอาง่ายๆเงื่อนไขสำหรับจอดที่ super car รถต้องมีคาเตอร์กอรี่ว่าเป็น super car เท่านั้นหรืออะลุ่มอะหล่วยได้บางรุ่นของพอร์เช่ ส่วน super bike ก็ 600cc พออะลุ่มอะล่วยได้เป็นอย่างต่ำค่ะ..... เข้าใจตรงกันนะคะจะได้ไม่คอนเพลนง่อยๆ

ส่วนเหตุผลว่าทำไมต้องแบ่งแยกชนชั้น... เค้าไม่ได้คิดจะแบ่งแยก แต่มันเป็นการตลาดค่ะ และที่สำคัญเค้าได้รถมาโชว์ฟรีๆสร้างอิมเมจให้เค้าอีก แล้วใครจะไม่ทำ??
comment20-13:ผมว่าคุณไม่ได้มี Big bike จริงหรอก  เพราะถ้ามีจะเข้าใจ . . . ไม่คิดเรื่องเท่ห์ เรื่องราคาชิ้นส่วนแพง หรือเรื่องแบ่งแยกอะไร  คือเอาง่ายๆเลย มันจอดรวมกับรถเล็กไม่ได้ครับ  รถยาว กว้าง หนักก็ไม่ต่ำกว่า 200 กก. วงเลี้ยวกว้างมาก หักแฮนด์ได้นิดเดียว มันต้องใช้พื้นที่ในการจอด ใช้พื้นที่เข้า/ออกเยอะ  ช่องจอดรถเล็กไม่ใช่ว่าลำบากนะ . . แต่คือมันจอดไม่ได้เลยครับ ฝืนเข้าไปก็ไปสร้างความเกะกะให้คนอื่นเปล่าๆ  โอกาสโดนเฉี่ยวชนก็ง่าย แล้วใครจะรับผิดชอบ
comment20-14:รถพวกนี้มันเตี้ยค่ะ เค้าขึ้นอาคารจอดไม่ได้ รถพี่เราแจ๊สแต่แต่งมาเตี้ย บางทียามยังให้จอดเลยนะ ที่เซนลาด เพราะเค้าขึ้นไม่ได้จริงๆ
comment21:เค้าได้รถมาโชว์

...โดยไม่ต้องเสียตังค์ครับ
comment21-1:จริง เอาไว้ประดับห้าง สวยดี
comment22:ช่างเค้าเถอะ
comment23:ถ้าเปิดประตูแล้วไปข่วนรถเค้าจะทำไงล่ะครับ?

- ประกันจ่าย
- จ่ายเอง
- กราบรถ
- โดนลูกตะกั่ว

use common sense เถอะครับ
comment24:ห้างใหญ่ๆเช่น EMQUARTIER เค้าอยากได้Imageที่ดี และทำให้คนที่ขับรถหรูสบายใจในการใช้บริการครับ มันเป็นหลักการตลาดอย่างหนึ่งครับ 
หรือจะเป็นโรงแรมใหญ่ๆ ก็เริ่มtrendนี้เช่นกันครับ
comment24-1:น่าจะใช่
comment25:แยกไปจอดไกลๆน่ะดีแล้ว ผมไม่อยากกราบรถคันละสิบล้านหรอกนะ
แค่เปิดประตูไปสะกิดเบนซ์ถลอกก็หน้าซีดแล้วครับ
comment25-1:เห็นด้วยกะความเห็นนี้นะ เราขับรถธรรมดา ไม่อยากอยู่ใกล้รถหรูหรอก กลัวพลาดพลั้งขึ้นมา ประกันชั้นสามของเราคงครอบคลุมไม่ไหว แยกไปล่ะนะ ดีแล้ว
comment26:เพื่อความปลอดภัย รายได้ และภาพลักษณ์ของห้างครับ



แต่ Almera ก็จอดได้นะครับ
comment26-1:อัลเมร่าในตำนาน คันละ25ล้านบาท
comment26-2:Almera แค่ 6 แสนครับ 
แต่ทะเบียนน่ะ 25 ล้าน 
ราคารวมก็ คันข้างๆ มีมองค้อนอ่ะ
comment26-3:คุณขับฟีโน่ไป แต่ไปซื้อของเค้าเดือนละ 5 ล้าน เค้าก็ให้บัตรจอดช่องพิเศษครับ

ช่องนี้ไม่ใช่สำหรับ Super Car แต่สำหรับบัตรพิเศษที่ห้างแจกให้คนที่ซื้อของครบตามกำหนด
comment26-4:ใช่เลยค่ะ ถ้าซื้อของถึงยอดในแต่ละเดือนที่ห้างกำหนด ก็จะได้รับสิทธิ์จอดในที่จอดพิเศษ คือ Valet parking ค่ะ
comment26-5:สติกเกอร์คำว่ารถคันนี้สีขาว คงไม่เวิร์กสำหรับผมแล้ว ผมนี้อ่านแล้วอยากจะติดคำว่า รถคันนี้ทะเบียน 1กก1111 กทม. (แต่ไม่แน่ว่าในอนาคต 9กก9999 กทม. อาจจะได้ทำลายสถิติทะเบียนรถไทยของแท้ถูกต้องตามกฎหมายที่แพงที่สุดก็ได้)
comment26-6:กก เขานับเป็น 11 ด้วย เท่ากับมี 1 รวม 7 ตัว เป็นเลขมงคล เขาว่างั้นนะ
comment27:ตึกที่เราอยู่เค้าแยกให้รถบางยี่ห้อ เค้าแจ้งว่ารถต้องเข้าตัว P เวลาจอดค่ะ ก็ไม่รุ้เหมือนกันว่าจริงหรือเปล่า ไม่เคยมีรถหรูค่ะ
comment27-1:Prius ไงครับ จอดเกียร์ P เท่านั้น
comment27-2:รถหรูๆส่วนมากจะจอดแล้วเข็นไม่ได้ครับ เกียร์ P เท่านั้น
comment28:เราก็ซื้อรถแพงใช้ก็ได้จอดแล้วครับ บนไปเค้าก็ไม่ให้จอด
comment29:ไว้รอคุณมีตึกอาคารเอง ก้อจะรู้ครับ เกิดเหตุอาคารต้องร่วมรับผิดชอบด้วยนะครับ ถ้าเกิดการฟ้องร้องจริงๆ เค้าถึงจัดการปัญหาเลี่ยงที่จะปวดหัว

แล้วถ้าลองให้ใช้พื้นที่คุ้มๆ รถจอดเต็มที่ แล้วมีช่องเหลือ ให้มอไซค์แทรก ตามช่องเอาไหมล่ะ รับผิดชอบกันเองไปเลย สุดท้ายลูกค้าหายหมดแน่นอน

คุณน่ะแค่ลูกค้า ไอ้รถหรูน่ะ เค้าจะของพื้นที่หรือคนเช่าพื้นที่บูต เค้าจ่ายค่าเช่าบูตเดือนเป็นแสน เค้าก้อคงมีสิทธิจอดที่มันดีๆกว่าคนมาเดืนตากแอร์เล่นๆป่าว
comment29-1:อืมมมมมมม...... มีเหตุผล
comment30:ลูกค้าที่แท้จริงของห้างคือพวกบริษัทสินค้าต่างๆ ที่เข้าไปเปิดร้านเเช่าร้านซื้อที่ ยิ่งสินค้าขายออกดี ขายออกเยอะ พวกบริษัททั้งหลายก็จะมาลงทุนทำธุรกิจด้วยเยอะๆ

ส่วนพวกคนที่มาจับจ่ายสินค้านั้นเป็นลูกค้าของพวกบริษัทภายในห้างนั้น ไม่ใช่ลูกของห้างอย่างแท้จริง
comment31:คิดอีกแง่เพื่อความปลอดภัยแหละค่ะ อย่าง BIgbike ต้องเข้าใจว่าขนาดรถก็ใหญ่กว่ามอไซต์ปกติ เวลาเลี้ยวเวลาจอดใช้พื้นที่เยอะกว่า ปลอดภัยทั้งรถเค้ารถเราค่ะ ส่วนรถยนต์อันนี้อธิบายยาก อิอิ
comment32:แล้วทำไม คุณถึงคิดว่าในโลกธุรกิจ ทุกคนถึงต้องได้รับการปฎิบัติที่เท่าเทียมหล่ะ เป็นเรื่องปกติที่ผู้ขายต้องเอาใจผู้ซื้อที่มีกำลังซื้อหรือมีแนวโน้วที่จะซื้อมากกว่า

ห้างทุกห้างก่อนเปิดเค้าวางแผน คิดกันมาหมดแล้ว ว่าใครเป็น target group ที่จะมีใช้บริการมากที่สุด เพราะเค้าได้กำไรจากคนกลุ่มนี้ ส่วนพวกอื่นเป็นผลพลอยได้ ยกตัวอย่าง ไม่ใช่ว่าคนขับ supercar ไม่ได้อยู่แถบชานเมือง แต่ทำไมห้างชานเมืองเมื่อเทียบกับในเมือง ถึงไม่ค่อยมีที่จอดรถชนิดนี้ เพราะคนกลุ่มนี้ถึงจะอยู่ชานเมือง แต่ส่วนใหญ่ก็ยังจับ supercar มาใช้บริการห้างใหญ่กลางเมืองอยู่ดี
comment33:ในธุรกิจ เราไม่ชอบ ขายสินค้า ให้คนพวกคนที่ต่อรอง ราคา เน้นซื้อของถูก  หรอ

ส่วนใหญ่ อยากได้ คนค้าไม่เรื่องมาก เสนอราคาไม่กี่ครั้ง ราคาแพงก็ยอมรับราคาสินค้าและบริการนั้นๆได้
กลุ่มนี้กำไรเน้นๆ  จัดบริการเซอร์วิส เต็มที่
comment34:เอาจริงๆ ไม่ซีเรียสนะ โซนรถหรู อย่างดีก็ไม่กี่ที่หรอก ส่วนใหญ่ก็ชั้นล่างสุดนะ คือก็ให้ๆเค้าไปเถอะ เค้าเข้าห้างทีอาจจะซื้อทีเป็นหลักหมื่น แสน ล้าน หรือพวกมาติดต่อธุรกิจกับห้าง เห็นแล้วเอามาขุ่นข้องหมองใจไปก็เท่านั้นครับ แล้วอีกอย่างเผื่อรถเก่าๆไปครูดรถซุเปอร์คาร์เป็นรอย แล้วดันทำประกันชั้น 3 หรือไม่ได้ทำ โดนค่าซ่อมไปทีมีอ้วกนะครับ
comment35:ในแง่ห้าง เพื่อภาพลักษณ์ที่ดูแพง
ในแง่เจ้าของรถหรูได้ความสะดวกสะบาย
ในแง่ผู้ใช้บริการทั่วไป ได้ความปลอดภัยไม่ต้องเสี่ยงไปโดนรถหรูแล้วเสียตัง
comment36:"รถราคาถูกราคาแพงก็น่าจะมีสิทธิ์เท่าเทียมกันนะครับ" 

อันนี้โลกสวยปะครับ 555
comment36-1:แต่ซ่อมไม่เท่ากันครับ เค้ากันเพื่อความปลอดภัยจากคนบางประเภท
และมันทำให้ห้างดูดี
comment37:บัตรเครดิตบางประเภทเค้าก็แยกที่จอดให้นะ เป็นการตลาด เสริมภาพลักษณ์ อะไรก็ว่ากันไป

คงไม่ต้องกลัวเปิดประตูโดนบัตรเครดิตหรอก อิอิ
comment38:ง่ายในด้านการดูแลความปลอดภัยด้วยครับ
การจอดรถแบบนี้จะอยู่ในการดูแลของทางห้างด้วย เช่น การป้องกันโจรกรรม
การจอดรถราคาแพงอยู่ด้วยกัน การดูแลจะง่ายกว่า การจอดกระจาย ๆ กันครับ
ไม่ใช่ว่ารถทั่วไปทางห้างจะไม่ดูแล แต่รถที่มีความเสี่ยงสูง ทั้งลูกค้าและห้าง ก็อยากให้มีการป้องกันที่สูงขึ้นเช่นกัน

นี่ไม่รวมในแง่การตลาด ภาพลักษณ์ ฯลฯ อีก

โดยรวมผมไม่ได้ซีเรียสอะไรนะ เพราะผมนั่งรถเมล์ ฮา
comment39:ต่อบิลสูงกว่าคนธรรมดา เขาต้องสนใจใครมากกว่ากันละ
comment40:ผมไม่มีปัญหากับการมีที่จอดรถแบบนี้ จะรถหรู บัตรเครดิต บัตร vip อะไรก็ตาม ต่างคนต่างอยู่ เราก็ขับวนไปเรื่อยเดียวมันก็มีที่จอดเอง
comment40-1:ผมเคยเจอ ที่จอดปกติเกือบเต็ม(หาตั้งนานและต้องขึ้นไปชั้นบนสุดกว่าจะเจอช่องว่าง) แต่ที่จอด lady only zone ที่ว่างเหลือเยอะมาก ซึ่งผมเป็นผู้ชายก็ได้แต่ทำใจ คือผมไม่ใช่ผู้หญิง ผมจึงเข้าไปจอดที่ที่ค่อนข้างโล่งตรงนั้นไม่ได้
comment41:รถพวกนี้หน้ากว้างรถจะกว้างกว่ารถทั่วไปรึเปล่าครับ ซองจอดจะกว้างกว่าปกติ..อีกอย่างประตูปีกนกด้วย
comment42:ทำบัตรเครดิต แบบ platinum พ่วงที่จอดครับ ขับรถหรู หรือรถธรรมดา ก้ได้จอด
comment43:ลานจอด Super Car Parking ที่เคยอ่านมาคือ จะเป็นลานจอดด้านล้าง
มีลูกระนาดไม่เยอะ ทางลาดเอียงไม่มาก...

นึกง่ายๆ เอา Huracan ที่ใต้ท้องรถสูงแบบเอาเรียวขานางแบบไปลอดยังไม่พอ
วนขึ้นไปจอดลานจอดรถ 3000 คันที่ CTW
ครูดตั้งแต่ยังไม่วนเลยครับ เป็นเหตุให้ต้องมี Super Car Parking

แต่ Super Car จริงๆ ก็มีไม่เยอะ เค้าเลยให้รถหรูต่างๆ จอดได้ด้วย....
comment44:พวกรถแพง มอไซค์แพง มาจอดรวมกันดูแลได้ง่ายกว่าไปจอดกระจัดกระจาย ถ้ามองในแง่ความปลอดภัย  
อีกอย่างเพื่อดึงดูดลูกค้ากลุ่มนี้เพราะกระเป๋าหนักเพราะกำลังซื้อมีสูง
comment45:เหมือนห้างเค้าไม่ได้แบ่งเกรดคนซื้อหรอกนะคะ พวกsupercar ราคาค่อนข้างสูงเกิด เสียหาย ถลอกโดนงัด รถหาย หรืออะไรก็แล้วแต่ หาคนผิดไม่ได้ ห้างต้องรับผิดชอบนะคะ  โดนปีละคันก็อ๊วกแล้ว 

เพราะมีฎีกาห้างต้องชดใช้กรณีรถหาย ปฏิเสธว่าไม่เก็บตังค์ค่าจอด หรือ เขียนบอกหลังบัตรว่าไม่รับผิดชอบ ก็ต้องชดใช้

ส่วนมากฟ้องแพ่งนี่ โดนทั้งห้าง และ บริษัทรักษาความปลดภัยเลย
comment45-1:ตามความเห็นนี้เลย เอามารวมกัน รปภ.ดูแลง่ายกว่า
โดนทุบกระจบ โดนขูด ป้องกันได้ก็คุ้มแล้ว
comment46:เค้าจะทำอะไรมันก็เรื่องของเขา  มันไม่ใช่พื้นที่สาธารณะ  ...
comment47:ถ้ารถแพงสะกิดหน่อยนึงก็เสียเงินหลายตังละ คนไม่เคยโดนไม่เข้าใจหรอกครับ พวกชอบพูดคำว่า ขอโทษละกันเงินไม่ค่อยมี
ปล. แล้วตูมีเงินเยอะมาผลาญเล่นนักหรือไง ???
comment48:ผมขับมาสด้า2 ผมก็เห็นด้วยนะ เพราะรถผมไม่แพงขนาดนั้น ผมยังรักเลย นับกะรถราคาแพงๆ ควรจะจัดพื้นที่สำหรับเขาดีแล้วครับ
comment49:ผมโอเคน่ะที่จอด supercar เนี่ยเพราะเข้าใจว่าคันใหญ่เขาออกลำบาก คือรถพวกนี้ถ้าไปจอดช่องธรรมดาจะเข้าออกลำบากมากบวกกับ แล้วพวกนี้ก็กระเป๋าหนักใช้จ่ายเยอะก็จัดไป

แต่

ที่ไม่โอเคคือพวกที่ไม่ใช่ supercar จริงๆแต่ดันไปจอดสะเนี่ย คือทางห้างหรือเจ้าของตึกควรระบุไปเลยว่า supercar คือรถอะไรมั้งมาตรฐานอยู่ตรงไหน บางทีผมเห็นรถที่มันไม่ใช่ super car คือไม่ใกล้เคียงเลยยย (เช่น คห.26) ยังไปจอด บางที่เห็นเป็นรถเบนซ์ก็อ่ะจัดไปให้จอดทั้งที่มันไม่ใช่เลย แล้วพอพวก supercar จริงๆมาก็ไม่มีที่จอด ผมเคยเห็นเจ้าของ supercar ยืนเถียงรปภ.ที่ community mall ย่านชานเมืองแห่งหนึ่งเกี่ยวกับประเด็นนี้และ ที่จอด super car เต็มเพราะกลายเป็นที่จอดรถเบนซ์ธรรมดาสะงั้น แต่ร.ป.ภ. ก็พยามจัดหาช่องธรรมดาให้แต่ supercar คันนั้นมันไม่เข้าเพราะประตูมันเป็นปีกนก ตอนแรกเจ้าของรถก็เปิดกระจกคุยแต่รปภมันไม่เข้าใจจนเจ้าของต้องลงมาเปิดประตู 2 ข้างให้รปภดู แต่เจ้าของรถก็คุยดีน่ะไม่ได้แสดงอาการกร่างหรืออะไร.
comment49-1:คห.26ไม่ใช่ที่จอดsuper carค่ะ น่าจะเป็นที่จอดลูกค้าที่ยอดซื้อเยอะๆ
comment49-2:อ้อครับ พอดีในรูป คห. 26 ผมเห็นป้ายตรงเสากับที่เลื่อน (ตรงรถ Porsche สีขาว)  เขียนว่า "Super Car Parking" อ่ะครับ

ถ้าเข้าใจผิดก็ขออภัย....
comment50:ในมุมความปลอดภัยก็ส่วนหนึ่ง
ในมุมภาพลักษณ์ก็ส่วนหนึ่ง

เคยตอบไปในกระทู้ก่อนๆ สำหรับคนทำงานห้างฯ
ลูกค้ารายใหญ่ รายย่อย ไม่เท่าเทียมกันครับ
ตราบใดที่เรายังเป็นทุนนิยม ถ้าทุกคนเท่าเทียมกัน คงต้องเข้าสู่ Communist กันก่อนครับ

ลูกค้ารถหรู อนุมานได้ว่า มีเงินเยอะ โอกาสจับจ่ายย่อมสูงกว่า
ห้างฯ อยู่ได้ด้วยกำไร การบริการคนรวยย่อมมีโอกาสได้กำไรที่มากกว่ามาก

ในขณะที่หลายคน ขับรถมา ไม่ใช่บริการใดใดเลย ไม่ก่อให้เกิดรายได้แม้แต่นิด เช่น จอดรถเพื่อต่อรถไปทำงาน เลิกงานมาเอารถออกไป

มีคนด่าพนักงานว่า แบ่งชนชั้น ในมุมผม ลูกค้าทุกคนต้องได้รับการบริการที่ดี แต่ถ้าลูกค้ารายใหญ่ไม่แปลกที่พนักงานจะบริการที่ดีกว่า

ถามทุกท่านเลย ระหว่างคนที่ทำให้มีรายได้ 100 กับ 100,000 คุณมองเขาเท่าเทียมกันไหม?
comment51:แยกไปน่ะปลอดภัยละครับ ผมถอยมินิมิราจคูเปอร์ไปชนละจะลำบากเปล่าๆ กิกิ อีกอย่างพอมันรวมๆอยุ่ด้วยกันละมันก็เท่ห์ดีนะ
comment52:แยกไว้ก็ดีอยู่แล้วครับ ถ้าคิดว่ามันเป็นการแบ่งชนชั้น ทำไมต้องแยกที่จอดรถยนต์กับรถมอเตอร์ไซต์ด้วยละครับ ?
comment52-1:เป็นการใช้พื้นที่ให้คุ้ม โดยที่ยังมีระเบียบอยู่ครับ ถ้ารวมกันเท่ากับว่าคุณต้องทำซองเผื่อรถยนต์เอาไว้ทุกซอง ถ้ามอเตอร์ไซค์มาจอดเท่ากับว่าพื้นที่ที่เสียไปนั้นเสียไปฟรีๆกว่าครึ่ง แต่ถ้าแยกไว้เท่ากับว่ามอเตอร์ไซค์และรถยนต์จะจอดเต็มซองทุกคัน(แน่นอนว่ามันต้องมีช่องเผื่อ แค่เปรียบว่ามันพอดี) ทำให้ปริมาณรถที่เข้ามาจอดได้มากขึ้นซึ่งส่งผลให้ลูกค้ามาใช้บริการได้มากขึ้นครับ

สรุปคือ เขากำลังคุยกันเรื่องราคารถครับ ไม่ใช่ขนาดรถ ผมเห็นหลายคนค่อนข้างมีแนวคิดว่าคนขี่มอเตอร์ไซค์ถูกคนขับรถยนต์เอาเปรียบซะตลอดเวลาเลยแฮะ จะมีแนวคิดอย่างนี้ก็เชิญ แต่ตอนนี้อย่าพึ่งจูงออกทะเลครับ
comment53:ง่ายๆเลยครับ ไม่ต้องไปใช้บริการ..
comment54:อย่าหวังความเท่าเทียมในสังคมที่มันไม่มีความเท่าเทียมครับ ถ้าคุณอยากได้ความเท่าเทียมคุณต้องหาสังคมที่เท่าเทียมแล้วเอาตัวเองเข้าไปอยู่ในสังคมนั้นๆให้ได้ก่อน
ปล. จากข้อความข้างบนน่าจะบ่งบอกได้ว่าบ้านเราเป็นสังคมแบบไหนนะครับ
comment55:ดีแล้วแหละครับ เกิดสแมชผมไปสแตนหักล้มใส่เค้า ขายรถยังได้อะไหล่เค้าแค่ชิ้นเดียวมั้ง
comment56:เพราะเขาเจาะตลาดกลุ่มคนมีตัง ห้างหรูคือคนมีตังมาซื้อของแพงๆ
ถ้าเขามีตังก็ต้องบริการพิเศษ ให้ที่จอดรถ ให้บัตรอะไรต่างๆ ดูแลอย่างดี
ซึ่งอาจจะมีค่าใช้จ่ายเพิ่ม แต่คนเหล่านี้เขาก็ไม่เดือดร้อนอะไร

คนธรรมดาอย่างเราๆ กว่าจะเก็บตังซื้อของแพงได้ก็ลำบากแล้ว 
ถ้าเกิดมีค่าที่จอดรถอีก สมมติชั่วโมงละ 100 ก็เริ่มเสียดายตังกันแล้ว
comment57:เขาไม่ได้ซื้อรถครับ ... เขาซื้อที่จอดรถ
comment58:จะคิดมากทำไม มีปัญหามากก็ไม่ต้องไปห้างพวกนี้สิครับ อย่างผมเนี่ย ถ้าห้างไหนไม่มีที่จอด BB ผมก็ไม่ไป จอดรวมก็ไม่ไหวครับ จอดทีกิน 2 ช่อง เพราะรถสูง/ใหญ่ เข้าออกลำบากมาก ผมไม่ไปก็ไม่เห็นเดือดร้อน หรือถ้าจะเป็นต้องไปจริงๆก็ไปรถยนต์

โดยส่วนใหญ่ BB จะจอดฟรีด้วย
comment58-1:เซนทรัลบางนา นี่เลยฟรี
comment59:เท่าเทียมเอาไว้ใช้กับสิทธิมนุษยชนได้
แต่นี่เป็นเรื่องมูลค่าสินค้า และลูกค้าที่มีกำลังทรัพย์อุดหนุนห้างเค้า
comment60:อ่านกระทูแล้วรู้ได้เลยว่าคนไทยเรารวยกันมากๆ
comment61:เหตุผลหลายคนอธิบายไปเยอะแล้ว 
หากยังนึกไม่ออกก็ลองแสร้งจินตนาการว่าเราเป็นเจ้าของห้างสิครับ
เราจะจัดที่เพียงเล็กน้อยเพื่อให้บริการแก่ลูกค้าที่กำลังซื้อสูงตามเหตุผลข้างต้นหรือไม่ 
     และหากยังทำใจไม่ได้ คิดว่ามันไม่ยุติธรรม ก็จะบอกครับว่า
มันเป็นวิถีของทุนนิยมอยู่แล้ว ในเรื่องความไม่เท่าเทียมกันในการได้รับบริการตามกำลังซื้อ 
ลองพิจารณาดูจะเห็นว่ามันมีบริการสำหรับลูกค้าที่จ่ายมากกว่าอยู่แล้ว อย่างเวลาจะขึ้นเครื่องบิน ลูกค้าบางคนมีเลาจน์ให้นั่งรอ บางคนต้องไปรอหน้าเกต จะเดินขึ้นเครื่องบางคนก็ได้เข้าก่อน นั่งก็เลือกที่ได้  หรือเวลาไปดูหนังก็ไม่เท่าเทียมกัน บางคนได้เข้าไปนั่งโซฟา แยกพิเศษ มีอาหารว่างให้ บางคนนั่งเบาะธรรมดา  เวลาไปธนาคารบางคนไม่ต้องต่อคิว เดินเข้าไปทำธุรกรรมได้เลยทันที มีน้ำชาเสิร์พด้วย 
ทั้งหมดนี้ไม่ได้เป็นการแบ่งแยกชนชั้น  แต่แยกตามกำลังซื้อ  ต่อให้คุณเป็นชนชั้นแรงงาน แต่ถ้ามีเงินซื้อตามเกณฑ์เขา คุณก็ไปใช้บริการตรงนั้นได้ครับ  เอารถกะบะเก่าๆไปจอดก็ยังได้
   จ่ายสิบจะเอาร้อย ร้องขอได้ แต่ใครเขาจะให้ 

ปล. ผมก็จอดรวมๆกับคุณนั้นแหละครับไม่ได้รวยแต่อย่างใด แต่พยายามเข้าใจในบริบทของการให้บริการ ก็แค่นั้นเอง
comment62:บัตรพิเศษที่ห้างให้สำหรับจอดรถเป็นบริการพิเศษสำหรับลูกค้าที่มี่ยอดซื้อสูงหลักล้านต่อปี บางที่ลงจากรถให้พนักงานขับไปหาที่จอดให้ด้วย
comment63:เคยขี่เข้าไปที่จอดรถธรรมดา ปรากฎว่า ช่องตีสำหรับจอดแคบไป ถ้าจะจอดมอไซค์ ก็กินพื้นที่ไปเกือบสองคัน จะกลายเป็นโดนด่าแทนครับ
comment64:ความคิดคนธรรมดาบ้านๆเลยนะ

1.ผมชอบรถหรูครับ แต่ให้ขี่ไปไกล้ๆ หรือไปจอดเฉียดๆ ก็ไม่อยาก ชนเฉี่ยวขึ้นมา แน่ๆ
2.บิ๊กไบ คนไม่เคยขี่จะไม่ค่อยเข้าใจครับ ว่ามันจอดยากแค่ไหน ลองคิดสภาพข้องขี่บิ๊กไบไปจอดเบียดกับช่องรถเล็กสิครับ 
แถม บิ๊กไบรุ่นใหญ่จริงๆราคา 3-8 แสน ถ้าคุณเป็นเจ้าของแล้วโดน รถเล็ก ถอยเบียดเป็นแผล คุณชอบมั้ยครับ

ห้างเค้าทำมาเอาใจพวกเรานี่เหละ ไม่ต้องคิดมาก ไม่ได้แบ่งชนชั้นอะไรทั้งนั้น
comment65:ผมชอบนะ เอารถเท่ๆ สวยๆ มาจอดรวมกัน เดินดูเพลินดี
comment66:งั้นถามกลับกัน ถ้าเอารถพวก supercar ไปจอดปรกติแบบพวกท่าน ท่านจะกล้าจอดรถไกล้ ๆ มั้ยละ เป็นผมก็ไม่กล้าคนนึงแล้วนะ เพราะไปขูดเค้ามานิ ไม่คุ้มนะครับ เคยสังเกตมั้ย ช่องจอดเค้าจะใหญ่กว่าปรกติ เพราะกันเหตุแบบนี้แหละ บิ๊กไบท์ก็เช่น ช่องจะกว้างกว่าช่องปรกติหน่อย ตามที่บอก
comment67:เคยเจอป่าววว เอาบิ๊กไบค์มาจอดในซองรถใหญ่ อู้วหูวววว เห็นแล้วอึ้งไปเลย

ไม่บอกนะครับว่าห้างไหน แต่ใหญ่มากๆ อยู่ติดอิเกียบางนา
comment68:พื้นที่ส่วนบุคคลครับ 
 supercar -*เป็นรถพื้นฐานท้องเตี้ย ครับ แถมประตูบาน กับ กระจกข้าง หนึ่งราคานี้เบนซ์ BMW ยังเทียบไม่ได้หรอกครับ
 รถมอเตอร์ไซค์ใหญ่ -*นี้อันนี้เครียดกว่ด้านบนในเรื่องสรีระตัวรถที่ขนาดต่างจากทั่วไป เจอช่องมอเตอรืไซค์ที่ไม่มีขีด มันจะไปขูดๆ แล้วไปชนทำให้มันส้ม ต่อๆ กันเพราะมันมีแต่ 2 ล้อ+ก้านค่ำ 1 อันราคาอาจจะมากกว่าไม่มากในบางชิ้นแต่มันจะไป+เพิ่มตรงทำคันอื่นๆ ล้มชนกันด้วย ขนาดรถยนต์ช่องแมร่งออกจะกว้างมันยังเกี่ยวขูดกับทำกระจกข้างหลุดได้เลย นับประสาอะไรกับ มอเตอร์ไซค์ เกียวที่มันล้มคันเดียวยังพอคิดแต่มันล้มเป็นแฝงนี้ไม่ต้องคิดเลย 

  อีกอย่างคนจำพวกที่ cc นีรถหรูสูงนำเข้า พวกนี้อาจจะซื้อน้อย แต่ ซื้อ 1 ครั้งโอกาสจ่ายหนักมากกว่าคนทั่วไปแน่นอน
comment69:เป็นรถราคาแพงมาก ถ้าไม่มีที่จอดเฉพาะให้ลูกค้าอาจไม่อยากไปก็ได้ครับ เคยเห็นอยู่ที่นึง รถหรูหลายสิบล้านยี่ห้อหนึ่ง พี่แกต้องขับไปจอดชั้นบนสุดทั้งที่ชั้นล่างๆก็ว่างแถมจอดคร่อมแบบ 2 ช่องด้วยครับ ก็น่าเห็นใจแกเหมือนกัน ถ้าโดนรถคันอื่นเปิดประตูกระแทกนี่น้ำตาไหลทีเดียว
comment70:เราใช้อีโคคาร์ แต่ได้สติกเกอร์จอดรถจากนาย เพราะนายช็อปทีเกิน 6 หลัก เวลาเราจอดรถบนห้างก็รู้สึกตลกดี จอดข้างๆเบนซ์ คาเยนน์ ยามชอบมาดูสติกเกอร์แบบใกล้ๆ
comment71:อยากกระจก หักปะละ กูถามแค่นี้แหละ ไม่ใด้อยากอวยรถตัวเองว่า แพงหรอก แต่ รถมันใหญ่ติดปี๊บ ไป จะให้ กูทำยังใง ? ตอบกูที
comment71-1:ถอดปี๊บออกแล้วค่อยไปห้าง

ถ้ารู้ว่าจะซื้อของเยอะค่อยเอารถยนต์ไป

ป.ล. แค่ 500x ผมก็ไม่อวยว่าแพงนะ ไม่กล้าบอกใครด้วยว่าแพง

ป.ล.2 บางห้างต่ำกว่า 600 cc เชิญจอดด้านนอกนะครับ

แก้ไขเพิ่ม ป.ล.2
comment71-2:เขาก็บอกว่าของมันแต่งขนาดนี้ยังจะให้เขาถอดปี๊บอีก...

บางอย่างมันก็ต้องใช้มอเตอร์ไซค์ หรือมีเหตุต้องแวะห้างก่อนออกทริป

จะให้เขาเอารถยนต์ไปก่อนแล้วกลับมาก็ใช่ทีนะครับ
comment71-3:ครอบครัวผมมีรถยนต์ คันเดียว เป็นของพ่อผมครับ แล้วพ่อผมต้องขับไปทำงานทุกวัน เหลือ เมอเตอไซร์  1 คัน ซึ่งผมใช้ไปทำงาน และ ขา กลับ อาจแวะห้างซื้อของ   ผมจนไหมคับ ไม่มีรถเป็นของตัวเอง  ?  ถ้าผมจน จะใด้ขายทรัพสิน ซื้อรถยนต์ อย่างที่คุณว่า อาศัยวัดอยู่ อาศัย ข้างทางนอน จะใด้สะใจพวกคุณครับ    

และ กรณีถ้า ต่ำกว่า 600cc จอดข้างนอก ผมก็แบนห้างนั้นไปคับ ไม่ซีเรียส ผมหาห้างที่จอดใด้คับ ต่อให้ห้างนั้นจะต้องอยุ่อีกจังหวัดผมก็ไปคับ  ปล. ผมแบนมาหลายห้างละคับ ไม่ไปก็ไม่ตายคับ ผมทานข้าวธรรมดาก็ไม่ตาย คับ
comment71-4:มันจำเป็น และเขาทำที่จอดให้แล้ว
เอาไว้จอดให้คนอิจฉาหน่ะดีแล้วครับ อย่าไปสนใจเลย
comment71-5:71-1 นี่อะไรของเค้า

ถ้าซื้อมาแล้วมันติดไม่ได้ แล้วจะซื้อมาทำไม
comment72:เป็นการตลาดอะครับ มีที่จอดกันไว้ให้ มีคนดูแล คนใช้รถแพงเขาก็มากัน เพราะเขาก็ห่วงรถ แล้วก็ได้ความสะดวกสบายด้วย

คนขับรถแพงๆเหล่านี้ใช้จ่ายมากกว่าพวกเราที่ใช้รถธรรมดา หลายเท่าครับ พวกเรามาจอด 10 คัน ยังจ่ายไม่เท่าเขาคันเดียวเลยครับ จ่ายกันที่บิลละหมื่นสองหมื่น วันๆเป็นแสนก็มี ถือเป็นลูกค้าชั้นดีของห้าง ก็ต้องดูแลละครับ
comment73:เราเห็นว่าสมควรแล้ว และ ทำถูกต้องค่ะ 
ถ้าสักวันนึง เราขับรถราคา30-40ล้าน เราก็อยากได้รับการดูแลรถอีกแบบนึงเหมือนกัน มีพื้นที่แยกให้นะ ถูกแล้ว
ส่วนรถที่คุณขับ จะบอกว่าคนละชั้นกับsupercarมากกก
รถระดับชนชั้นกลาง บ้านๆใครก็มีกันได้คะ คนละแบบกับซุปเปอร์คารื
comment74:เมื่อวันเสาร์ที่ผ่านมาเลย ผมก็ไปกับเพื่อนที่ CTW หาที่จอด วนรถอยู่เกือบชั่วโมงไม่เจอ มีแต่พวก VIP นี่แหละ เยอะเหลือเกิน เหมือนจะเยอะกว่าที่จอดธรรมดาด้วยซ้ำ 

ถามว่าความผิดพวกผมหรอที่ไม่ VIP ทุกคนคือลูกค้าไหม แล้วคนส่วนใหญ่คือใครห้างแยกแยะไม่ออกหรอ

อ่านหลายความเห็นแล้วก็รู้สึกว่าบ้านเราโคตรจะแบ่งชนชั้นวรรณะเลย

ปล. รถก็ไม่ใช่กระจอก ford everest นะครับ คันเป็นล้าน
comment74-1:รถคันเป็นล้าน ผมว่าก็ไม่ได้แพงนะครับ ราคาปกติเลย
เงินเดือน 50,000 ก็ซื้อได้แล้วป่ะ? ผ่อนเดือนละ 2-3 หมื่น ไม่ได้แพงอะไรเลย
พวก Supercar นี่แตะ 10 ล้าน หรือเกินไปกว่านั้นเยอะ
หรือเรียกง่ายๆว่าซื้อรถคุณได้หลายคันเลยหล่ะครับ

ส่วนถ้าไม่พอใจกับบริการห้าง ผมแนะนำว่าให้เลิกไปครับ
รับรองว่าห้างไม่เดือดร้อนหรอก เพราะงั้นเขาถึงไม่แคร์ไงครับ

อีกอย่าง ลานจอด 3000 คัน น่าจะไม่มี VIP นะครับ ตรงนั้นทุกคนเสมอภาคแน่ๆ
และยังมี Lotus, BigC ให้เราเลือกเดินเสมอครับ ไม่มีชนชั้นวรรณะ ทุกคนเสมอภาค
comment74-2:รถที่เค้าแบ่งโซนให้จอดอ่ะ ราคา 10-30 ล้านนะครับ
BENZ S-class E-class ยังจอดไม่ได้เลย
comment74-3:ซื้อ Everest ซัก 20 คันซ้อนกันจอดที่เดียวฮะ เค้าให้จอดแน่ๆ
comment75:รู้สึกเหมือนเคยอ่านเจอว่าพวกรถหรูๆเนี่ย บางคันหรือยี่ห้ออะไรไม่รู้มันไม่มีให้ใส่เกียร์ว่าง ต้องล็อคเกียร์อย่างเดียว ถ้าไปจอดขวางรถคันอื่นก็เลื่อนไม่ได้ ลำบากคนอื่นอีก บางห้างเลยจัดให้จอดเฉพาะที่ค่ะ 

อ่านเจอมาผิดพลาดประการใด๋ขออภัยค่ะ ><
comment76:ลานจอดรถซุปเปอร์คาร์เจ้าของรถต้องเสียเงินค่าที่จอดเป็นรายเดือนครับ แต่บางบริษัทที่ขายรถพวกนี้ ก็ซื้อไว้ให้ลูกค้าสามารถมาจอดได้เป็นรายปีสำหรับผู้ที่ซื้อรถของเค้า  เผื่อบางคนไม่ทราบ
comment77:คนสมัยนี้เคารพวัตถุอยู่แล้ว
ผู้บริหารขับรถ โตโยต้า วิออส ไปห้าง ยามเฉย มองมันยังไม่มอง
คนขับรถส่งเจ้านาย ขับเบนซ์ ไปห้าง ยามรีบตะเบ๊ะ ยกกรวยให้จอด

อย่าเพิ่งดีใจ ยามมันเคารพรถว๊อยยย  555
comment77-1:เข้ามาขำเลยค่ะ แต่มันใช่จริงๆ 5555
comment78:อย่าคิดมาก เรื่องของห้าง
comment79:เคยจะเอารถไปจอด ยามบอกจอดไม่ได้ครับ

แสดงว่ารถผมไม่หรูพอใช่มั๊ยอ้ะ
comment80:ผมจำได้ว่าเป็นที่จอดรถ VIP น่ะคับ

เป็นลูกค้าชั้นดีหรืออะไรซักอย่าง ที่ห้างให้ความสำคัญมากกับคนเหล่านี้

ที่จอดรถนั้นสามารถเรียกได้ว่าแทบจะเป็นที่จอดรถส่วนตัวเลยก็ว่าได้

เหมือนช่องบริการลูกค้า VIP ของธนาคารนั่นล่ะคับ

มันเป็นสิทธิของห้าง เพราะห้างเป็นเอกชน จะไปเรียกร้องสิทธิเท่าเทียมกันน่ะ มันไม่ได้หรอกนะคับ

ถ้าเรียกร้องสิทธิเท่าเทียมกันจากหน่วยงานราชการน่ะ ได้แน่นอนอยู่แล้ว

ลูกค้าที่ทำให้เอกชนนั้นๆ ได้ผลประโยชน์มากกว่าลูกค้าธรรมดา เขาก็ย่อมดูแลเป็นอย่างดีอยู่แล้วนิ? ไม่เห็นจะแปลกอะไรเลย
comment81:แทนที่เราจะทำให้ตัวเอง มีสิทธิเท่าเขา กลับมาเรียกร้องอยากจะได้ อยากจะมี แต่ก็งอมืองอเท้า เรียกร้องไปวันๆ 
ห้างฯเป็นเอกชนลงทุน เขามีสิทธิที่จะทำอย่างไรในพื้นที่เขาก็ได้ ถ้าคิดว่าไม่ดี ก็ไม่ต้องไปใช้บริการครับ 

อยากจะจอด ก็ขึ้นมาครับ ยกระดับตัวเองขึ้นมา ในประเทศนี้ทุกคนสามารถขึ้นมาได้ ไม่มีกฎหมายข้อไหนห้าม
comment81-1:ถูกใจสุดๆกับเม้นนี้
comment82:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment83:จนก็หลบไป ทนายคนนึงกล่าวไว้
comment84:โดยส่วนตัวที่ผมพบเจอคือเขาจ่าย VIP รายเดือนไม่ใช่หรอครับ(ตามห้างใหญ่ๆจะมี) ดังนั้นไม่น่าใช่รถแพงรถถูกหรอก แค่เขาคิดจะจ่ายแค่นั้นเอง 

ความเท่าเทียมในระบบเศรษฐกิจแบบผสมมันค่อนข้างจะไม่ดีเท่าไหร่นะครับ เพราะการกระจายรายได้ห่วยเหมือนทุนนิยมนั่นล่ะ
comment85:เซ็ง CTW ที่จอด BIGWING ไม่มีแล้ว เอาเป็นที่จอดรถหรูแทน เหลือแต่ที่จอด Superbike ได้ไม่กี่คัน
comment86:รอยบนมอไซผม ส่วนมาก มาจากตอนเข้าไปจอดซองแคบๆ ทั้งนั้นแหละครับ 

รอยเต็มๆ รอยชัดๆ รอยลึกๆ เลยแหละ 


แต่ก็ทำใจตั้งแต่ก่อนเดินออกมาแล้ว

มอไซคันใหญ่ๆ  ควรแยกไปจอดดีแล้วครับ
comment87:เซนทรัลเปล่า  วันก่อนไปจอดกระบะใกล้ๆ 
เขามี ว.แจ้งมาจากข้างล่างว่าซุปเปอร์คาร์มาแล้วโว้ย...
รปภ.ก็จัดแจงเปิดช่องรอ พลางไล่อิชั้น "ป้าๆๆ หลบหน่อย" คงกลัวฝุ่นคนเงินน้อยปลิวไปแปะรถ
เข้าจอดแล้ว รปภ.ยืนตรงตะเบ๊ะ อย่างงาม  หนุ่มลูกเศรษฐีนายนั้นส่ายอาดๆ ออกไป
รปภ.หันมาเห็นดิฉันยืนอ้าปากหวอ "ป้า ยังยืนอยู่อีกเหรอ"
"ยังไม่หายตื่นื่เต้นจ้า"
555...
ว่าแล้วลุงก็มาลากตัวป้าขึ้นรถกระบะเก่าๆ วันนี้ช๊อปกระจายเกือบสามหมื่น
comment88:จุดจอดที่ห้างมีบริการ พิเศษ

-ใช้บัตรเครดิต ระดับ Platinum
-เป็นหญิงที่ขับรถมาคนเดียว
-จอดในบริเวณทีมีบริการล้างรถ เคลือบสี
-จุดจอดคนพิการ
-จุดบริการจอดที่มีการเก็บค่าบริการ
-จุดจอดรถ Super car ราคแพง
-จุดจอด Bigbike
-จุดจอดสำหรับเจ้าหน้าที่ เช่นตำรวจ 
-จุดจอดสำหรับลูกค้า ของผู้ให้บริการที่เช่าพื้นที่ในห้างมากๆ จะได้พื้นที่พิเศษสำหรับลูกค้า เช่น ธนาคาร ศูนย์บริการโทรศัพท์

มีให้เลือกมากมายครับ คุณมีคุณสมบัติอันใหนใช้ได้เลย
comment89:ผมว่าควร เพื่มพื้นที่ให้ รถคนพิการ หรือ มีเด็กอ่อนนะ เพราะหาที่จอดยาก เดินไกล บางทีไม่สะดวกลงก่อน หรือจอดแช่ส่งนานๆโดนบีบแตรไล่อีก
comment90:เพราะถ้าเกิดรอยกับรถพวกนี้ แล้วหาที่มาที่ไปไม่ได้ ไม่รู้ว่าใครทำ มันเป็นเรื่องใหญ่ครับ ห้างเลยป้องกันโดยนำมาจอดรวมกันด้านหน้า
comment91:ผมมองว่ามันดีกับเจ้าของรถหรูและภาพลักษณ์ของห้างด้วยครับ

ถ้าผมขับ ferrari ผมคงไม่อยากต้องมาขับวนหาที่จอด ห้างไหนมีที่จอดสำหรับรถผม ผมก็คงอยากไปมากกว่า พอเรามาแล้วจอดได้เลย อารมณ์เราก็จะดี แล้วจะรู้สึกการใช้เงินเป็นเรื่องสนุกมากขึ้นครับ
comment92:แล้วเเต่ ชีวิตครับ ผมเเค่วนหาที่จอดรถ ไม่ทำให้ผมตาย เเน่ๆ
comment93:ดีนะนั่งรถเมล์เลยไม่รู้สึกอะไรด้วย ^^
comment94:ผมว่าคนไทยก็รู้และยอมรับนะครับ ว่าสังคมทุกสังคม ไม่มีทางเท่าเทียมกัน 
แต่ทำไมชอบมางอแง เวลารู้สึกไม่เท่าเทียม เรื่องต่างๆ ไม่ว่าจะสังคมไหนสำหรับสังคมไทยไม่มีคำว่าเท่าเทียมหรอกครับ 
คนรวยคนจน ไม่เหมือนกันครับ ให้ประโยชน์ไม่เท่ากัน ฉะนั้น ไม่ต้องแปลกใจ เมื่อไหร่ที่คุณเจอความไม่เท่าเทียม 

ไม่ว่าจะ เอกชน หรือ ราชการ เพราะมันไม่เท่าเทียมครับ ...
comment95:ใครสอนคุณครับว่าโลกนี้ยุติธรรมและเท่าเทียม
comment96:เพราะรถยนต์มันสะท้อนฐานะทางการเงิน คนมีรถขับคันละ 10 ล้าน ก็มีโอกาศที่จะซื้อของเค้า ทำให้ห้างเค้าดูดี มีคนรวยเข้า
ส่วนใหญ่ให้จอดหน้าห้าง เป็นการโชว์ การอวด ถูกจริต ของลูกค้ากลุ่มนี่ไปด้วย แม้จะต้องจอดตากแดด 

ห้างไม่ได้เปิด เพื่อการกุศล ไม่ได้เปิดไว้ให้เข้าห้องน้ำเดินตากแอร์ฟรี อะไรที่เป็นโอกาศที่จะทำเงินได้ เค้าก็เปิดรับ 
ยินดีต้อนรับ
comment97:เค้าจ่ายเงินค่าช่องจอด เหมือนกับพวกบัตรเครดิตหรือเปล่าคะ
เพื่อเป็นช่องทางหารายได้ประจำของทางห้าง และเพิ่มservice value ไปในตัว
comment98:เรื่องธรรมดา จขกท. คิดเยอะไปป่ะ ทุกอย่างมันคือภาพลักษณ์ ห้างก็คือธุรกิจอย่างนึง ที่จอดพิเศษก็มีเพื่ออำนวยความสะดวกลูกค้าที่มีแนวโน้มว่าจะมีกำลังซื้อเยอะ  ครั้งหน้าจะได้มาบ่อยๆ จัดโซนจอด supercar/รถหลัก10 ล.ขึ้นไป มันก็เป็นเรื่องปกติ  มันไม่ใช่แค่ เบนซ์ บีเอ็ม มินิ รุ่นไม่ถึง 5 ล. ไม่ว่าจะมือ1,2,3,4,5 อันนั้นมันมีเกลื่อนถนนกันหมดแล้ว ใครๆก็มีได้ ไม่เห็นแปลก ...ไม่ได้ดูถูกอะไร แต่มองตามความเป็นจริงสิ ...ใช่ รถใคร ใครก็รัก ทุกคนมีสิทธ์เท่ากัน จะรถปกติหรือ supercar ก็รถเหมือนกัน จริงๆจะจอดที่ไหนก็ได้แหละ ไม่จอดเฉพาะโซนก็ได้ แต่ถ้ารถคุณราคา 10 ล.อัพ  แล้วบังเอิญเกิดมีคันอื่นมาเฉี่ยว  แล้วคนเฉี่ยวชนจะรับผิดชอบ ค่าเสียหายได้รึเปล่าล่ะ? ...มันมีที่จอดโซนเฉพาะก็เพื่อความสบายใจของทุกฝ่ายนั่นแหละ  ไม่ใช่มาแบ่งชนชั้นอะไรหรอก
comment99:แยกดีแล้ว เพราะผู้ใช้รถเล็กหลายท่าน ไม่ค่อยระมัดระวังในบางเรื่อง หรือไม่เข้าใจธรรมชาติของรถใหญ่
เช่นอย่างแรกเลยที่เจอกับตัวเองบ่อยมาก รถคันใหญ่กว่า จะต้องการระยะทางด้านขวา เมื่อตอนยกรถขึ้น เพื่อจะถอยออกจากช่องจอด รถเล็กหลายท่านไม่เข้าใจจุดนี้ของเรา เวลามาจอดรถทางฝั่งขวาของรถเรา เขาจะไม่ค่อยเผื่อระยะให้เรายกรถตั้งขึ้น จอดซะเบียดเลย บางคันนี้แทบจะแปะถังน้ำมันรถเราเลย บางครั้งยังนึกโมโหว่าไม่ถอยมาจอดบนเบาะเลยล่ะคะคุ๊ณ!
เรื่องที่สอง ความระมัดระวัง อันนี้ก็เจอบ่อย บางคันเฉี่ยวไฟเลี้ยวหัก บางคันไปไม่พ้นติดกระจก ก็หักมันแม่มเลย หมุนกระจกออกจากเบ้าห้อยร่องแร่งก็มี โดนขูดชุดสีด้านข้างก็เคย รถ Wrap มาทั้งคันเกือบหมื่น เจอความรุนแรงพวกท่านนิดเดียวน้ำตาเจ้าของอย่างเราร่วงแล้วร่วงอีก
comment100:แยกๆไปเถอะค่ะ ที่ของห้างเค้า  
สถานที่ราชการยังแยกที่จอดรถผู้บริหารกับพนง.เลย
comment101:ถ้าคุณสร้างห้างเอง คุณก็อย่าสร้างพวกที่จอด VIP นะครับ
comment102:ผมว่าปัญหาของ จขกท หรือคนหลายๆคนที่คิดแบบ จขกท คือไม่สามารถทำให้ตัวเองมีอภิสิทธ์เหนือคนอื่นได้ เลยต้องมาตั้งกระทู้โวยวายครับ
comment103:เห็นด้วยกับกขกท. นะคะ สมัยนี้สังคมวัตถุนิยมมาก คนรวยมีอภิสิทธิ์ คนหน้าตาดีมีอภิสิทธิ์ สังคมให้ค่าไปทางนี้มาก คนก็แก่งแย่งแข่งขันกันรวย แย่งกันสวยหล่อ เพื่อให้ได้เป็นที่ยอมรับในสังคม ได้มีสิทธิ์พิเศษในสังคม

โดยส่วนตัวคิดว่าควรลดค่านิยมพวกนี้ลง หันไปให้คุณค่ากับคนที่ทำความดี คนดีของสังคมได้สิทธิพิเศษบ้าง เป็นแรงจูงใจที่ให้ทุกคนหันมาเน้นที่การทำความดีเยอะๆ
comment103-1:คนที่บอกว่าตัวเองเป็นคนดี ... เพื่อได้รับสิ่งที่มากกว่า ... อืมมมมมมม

เรามอบตำแหน่งในสภา ... พร้อมเงินเดือน สิทธิประจำตำแหน่ง แถมเอกสิทธิ์ในการทำอะไรก็ได้ที่คนอื่นห้ามแย้ง เพราะว่าเป็น คนดี ไปแล้วครับ
comment103-2:ไม่ใช่แค่สมัยนี้หรือทุนนิยมค่ะ ทุกยุคทุกสมัยของประเทศไทยมีการแบ่งชั้นวรรณะมาตลอดอยู่แล้ว แต่รูปแบบการใช้อภิสิทธิ์นั้นๆแตกต่างกันออกไป
comment104:ก็เห็นแค่ปท ไทยนี่ล่ะค่ะที่เก็บไว้ให้รถหรูจอด อยู่ญี่ปุ่นไม่ว่าคุณจะรวยแค่ไหน สิทธิ์ต่างๆก็เหมือนกันกับคนอื่นๆ  ช่องทางเลี่ยงภาษีก็ไม่ได้มีเยอะเหมือนเมืองไทย ลูกค้า ซื้อน้อยซื้อเยอะก็คือลูกค้าเหมือนกันค่ะ ไม่ว่าราคาไหนเค้าก็เดินมาส่งถึงหน้าร้านเวลาซื้อเสร็จ (แต่แน่นอนไม่ร้านพวกร้อยเยนนะคะ) ไม่ใช่ว่าซื้อเยอะแล้วจะได้สิทธิ์พิเศษกว่าลูกค้าคนอื่น คนไทยหลายคนยังถือว่าสิทธิของคนอยู่ที่เงินในมือ แล้วก็ถือฐานะทางสังคมเป็นเรื่องหลัก เราถึงมีที่จอดรถที่กั้นไว้สำหรับรถหรูหรือพวก VIP 
เพราะความคิดแบบนี้ที่ฝังในรากเง้าของคนไทยมานานปัญหาความแตกต่างทางสังคมถึงไม่หมดไปเสียที
ปล. เปรียบเทียบประเทศอื่นดีกว่าก็ไม่ใช่ไล่ให้ไปอยู่ประเทศนั้นนะคะ นี่คือความคิดของคนไม่คิดที่จะพัฒนาค่ะ ปัญญชนกันแล้ว อยากให้คิดเยอะกว่านี้หน่อย
comment104-1:ประเทศที่มีความเหลื่อมล้ำของรายได้ คุณภาพชีวิตของประชากรจะมีเรื่อง vip ลักษณะนี้แทบทุกประเทศค่ะ ที่เหมือนประเทศไทย รัสเซีย อินเดีย อินโด มาเล ฯลฯ  แม้แต่ในอเมริกา(ประเทศพัฒนาแล้ว) ก็เป็นค่ะ

เราเชื่อว่าญี่ปุ่นก็มีแต่ในจำนวนน้อยมากๆๆๆ มีแค่คนกลุ่มเล็กๆกลุ่มเดียว
ประเทศโซนที่น่าจะมีน้อยมากๆๆ จริงๆน่าจะเป็นแถบสแกนดิเนเวีย
comment104-2:สาบานได้มั๊ยครับว่าญี่ปุ่นไม่มี vip???
comment105:รู้จักคนมีรถแพง ถ้าไม่มีที่จอดเฉพาะ หรือ valet parking เขาไม่ไปนะ เพราะกลัวคนเปิดประตูชนรถเขาเป็นรอย อยากได้ลูกค้าระดับนี้ก็ต้องเอาใจกันนิดนึง 
ตปท.ไม่มีที่จอดsuper car แต่มี valet parking เสียงตังค์อีกต่างหาก

วันก่อนไปห้างจอดรถไว้ กลับมาเจอคนเฉี่ยวข้างหน้าไปสีถลอก ไม่รู้คู่กรณี รถไม่แพงยังเศร้าเลย
comment106:สำหรับเราเราว่าไม่เหมาะสมค่ะ มันเป็นการแบ่งแยก ก็ถ้าห้างอยากเอาใจลูกค้าที่มียอดใช้บริการสูงก็เห็นด้วยที่มีช่องเฉพาะของ vip แต่ถ้าไม่ใช่ vip ถึงรถจะถูกจะแพงก็ควรจอดเหมือนๆกัน แบบนี้ไม่ดีกว่าเหรอคะ ?
comment107:ใช้ไรคิด -..-
comment108:ถ้ามันลำบากมากนัก แนะนำนั่งรถสาธารณะไปครับ. ไม่ต้องไปคิดว่าเค้าแบ่งชนชั้น แบ่งนูนนี่.  ไม่ต้องไปแย่งหาที่จอดกับใคร.
comment109:ตอนผมขับรถไป แยกไปจอดไกลๆเลยครับไอ้ SuperCar เนี่ย ถ้าวันดีคืนดีผมถอย มองไม่เห็น เกิดไปชนเข้า ....... ไม่มีปัญญาจ่ายค่าซ่อมให้หรอก55555
.
พอขี่ นินจา ไป เห็นคาตาเลย พวกนั่งคร่อมรถกันเล่น
บิดกระจกมาส่องหน้า ทาปากแดงๆ
บิดคันเร่งเล่นกัน แล้วบอกเฮ้ยๆ เท่ห์ว่ะ .....................
บางทีเห็นมีหัวเข็มขัดเหล็ก มีกุญแจห้อยเอวไว้ 55555
ผมเคยโดนขูดถังเป็นรอยมาแล้วพวกห้อยของที่เอว หัวเข็มขัด ไม่เห็นหัวคนรับผิดชอบ ผมก็ขอจอดแยกหน่อยเถอะ ไม่กล้าแล้วจริงๆ ห้างไหนไม่มีมี่จอด BB นี่ ผมไม่ไปแล้วอีกเด็ดขาด
comment110:ก็ดีแล้ว  ทำรถ เค้าเป็นรอย รถไม่มีประกันหนี้เลย ไปเวรเอ๋ย รถผมรอยทั้งคัน หาคนทำไม่เจอ
comment111:เขาแยก ก็ดีแล้วครับ สะดวกดี เราก็ยังมี่ที่จอดเหมือนนี่ครับ เขาไม่ได้เอาที่จอดรถบ้าน มอไซค์เล็กออกซะหน่อย
comment112:เขาจัด เขาออกแบบมาเพื่ออำนวยความดวกและความปลอดภัยของทรัพย์สินลูกค้าอ่ะ

ทำไมจขกท.มองโลกแคบจัง
comment113:ผมว่าจริงๆส่วนนึงคือ supercar บางคันมันขึ้นพวกทางขึ้นไม่ได้หรือเปล่าครับ แบบมันจะขูดพื้น สังเกตุว่าส่วนใหญ่ที่จอด supercar จะอยู่ชั้นล่าง
comment114:ช่องจอดมอไซทั่วไปมันเล็กไปค่ะ เข้าจอดยาก กว่าจะตีวงกว่าจะถอย รถที่เราไปเบียดเขาก็ออกยาก ห่วงรถด้วย ห้างที่ไม่มีที่จอดบิ๊กไบค์เราก็ไม่อยากไป
comment115:จริงๆ เราว่าเค้าทำดีแล้วนะคะ ป้องกันทั้งรถบ้าน รถราคาแพง และทางห้างเอง
หรืออาจมีสิทธิพิเศษอื่นๆของทางห้างเพิ่มเติม อันนี้เราไม่ทราบค่ะ

ยกตัวอย่างถ้าไม่แยกที่จอด

รถบ้านไปเฉี่ยวหรือชนรถราคาแพง เค้าป้องกันรถบ้านเรื่องค่าใช้จ่ายที่จะเกิดขึ้นเลยค่ะ ถ้าให้พูดตรงๆเลย คือ อย่างเราขับรถตลาดบ้านๆ ถ้าไปเฉี่ยวหรือชนรถยุโรปหรูๆแพงๆในห้าง เราก็หน้าซีด ไม่มีปัญญาจ่ายหรอกค่ะ พูดจริงๆ แถมตอนเจรจา รอประกัน อาจเกิดปัญหาการจราจรภายในลานจอดรถของห้างได้
เดือนร้อนทางห้างอีก

รถบ้านไปเฉี่ยวรถแพง แล้วหนี ซวยห้างอีกค่าา วิ่งหากล้องวงจรปิดไปเถอะ เสียเวลาทางห้างอีก ถ้ารถแพงใจกว้างหน่อย ก็ไม่มีอะไร ซ่อมเอง

ยกแค่ 2 กรณีพอเนอะ พวกรถแพงๆ ขับข้างนอกตำรวจยังไม่เรียกเลยค่ะ กลัวเจอตอ ลูกท่านหลานเธอ คนใหญ่ คนโต ที่ไหนบ้างก็ไม่รู้
ให้เค้าตัดปัญหาไปเถอะ สะดวกต่อระบบความปลอดภัยและภาพลักษณ์ ของทางห้างด้วย
comment116:คิดง่ายๆจากตัวเอง
-ถ้ามีรถแพง 
อยากมีที่จอดดีดี หวงรถ ไม่อยากให้คนที่ไม่ระวังแถมไม่รับผิดชอบมาทำรถเรา 

-ถ้ามีรถไม่แพง
ถ้าพวกรถแพงมาจอดรวมด้วย ไปเผลอเฉี่ยวเข้าก็หน้าซีดแล้ว ขับรถผ่านข้างกันยังหงอเลย

แต่ทั้งนี้ จิตสำนึก ความรับผิดชอบ นิสัย สำคัญกว่าไม่ว่าชนชั้นไหน
ต้องยอมรับว่า ถ้ารวยแล้วมีเรื่องกับคนไม่มีตังและยังไม่มีความรับผิดชอบมันเคลียร์ยาก ถ้าจนแต่มีเรื่องกับคนมีตังก็ยากอีกเพราะจ่ายแพง
comment117:1. บิ้กไบค์เนี่ย ผมว่าไม่เท่าไหร่นะ.. มันออกจะเป็นเรื่องจำเป็นด้วยซ้ำ เพราะช่วงตัวรถยาว ถ้าไปจอดในพื้นที่จอดปกติ ก็จะกีดขวางชาวบ้าน เข้าซองออกซองก็ยากลำบาก ถ้าห้างไหนจัดที่จอด จยย. ไว้แออัดมาก ผมก็คิดว่าจะไม่ไปห้างนั้นเพราะเหตุผลนี้แล่ะ
2. รถหรู อันนี้ก็ต้องเข้าใจก่อนว่าคนที่ขับรถหรู ก็ย่อมต้องมีกำลังซื้อมากกว่าชาวบ้านตาดำ ๆ อย่างผมอยู่แล้ว.. ถ้าห้างไหนจัดที่จอดไว้ให้อย่างดี ห้างนั้นก็จะเป็นห้างที่มีโอกาสทำยอดขายได้มากกว่าในแต่ละวันนะ.. ถ้าไม่งั้นเค้าคงไม่ทำไว้ให้ซะอย่างดีขนาดนั้น..

จากทั้ง 2 เหตุผลนี้ ห้างเค้าก็ทำเพื่อที่จะมีโอกาสโกยเงินในแต่ละวันให้ได้มากขึ้น ชิมิ ?
comment118:มันเป็นการเซฟคนทั่วไปด้วยนะครับ
วันดีคืนดีถอยรถชนแลมโบมา  มีล้มละลายเลยนะ
comment119:คนค้าขายก็ต้องเอาใจลูกค้าที่มีเงินมากกว่าเอาใจยาจกอยู่แล้ว
เขาค้าขายนะครับ ไม่ได้ทำการกุศล
ห้าง สร้างมาเพื่อทำกำไร สร้างมาหาเงิน
การจะต้อนรับคนมีเงินเยอะๆเป็นพิเศษ แล้วดูแลลูกค้าระดับธรรมดาในแบบธรรมดา มันก็เป็นเหตุผลที่มาจากการค้าขายอยู่แล้ว

เออ ถ้าสวนสาธารณะ ไปจัดให้มีที่พิเศษสำหรับรถพิเศษ ไอ้แบบนี้ไม่ถูกต้องแน่นอน
comment120:ไม่ทราบว่า จขกท เหงา หรือ อะไรหรอครับ ทำไม ท่านตั้งกระทู้เยอะจัง ปัญหาชีวิตเยอะนะ ลองหยุดเล่นโลกออนไลน์บ้างไรบ้าง คุยกับคนในชีวิตจริงบ้างนะ ไม่เกี่ยวไรกับกระทู้หรอก แค่อยากยุ่ง
comment121:ผมจอดประจำ
comment122:รถหรู ซูเปอร์คาร์ รถบิ๊กไบค์มันแพงครับ เจ้าของรถก็ไม่อยากให้รถเป็นรอยเพราะเปิดประตูกระแทก ฉะนั้นซองจอดรถพวกนี้จะกว่ากว่าที่จอดรถปกติ ซึ่งหากมาจอดแล้วรถเป็นรอย คนพวกนี้ก็จะไม่ยอมมา ซึ่งคนพวกนี้สามารถซื้อรถแบบนี้ได้แสดงว่าเป็นผู้มีอันจะกิน หรือ เหลือกินเหลือใช้ ไม่ใช่พวกหาเช้ากินค่ำ หรือพวกชักหน้าไม่ถึงหลัง แต่เป็นพวกหลักหมื่นใช้ลื่นคล่องเหมือนหลักสิบ หยิบเงินจ่ายเป็นล้านเหมือนควักตังหลักพัน ห้างเขาก็ต้องดูแลเป็นพิเศษ เพราะพวกนี้เป็นพวกสายเทและสายเป ราคาไม่ใช่ปัญหา ที่สำคัญห้างเป็นพื้นที่ส่วนบุคคล เสมือนเอารถไปจอดบ้านเพื่อน เพื่อนไม่ให้ไปจอดในที่จอดรถของเขา เราก็ทำอะไรไม่ได้
comment123:กรณีบิ๊กไบค์นะคะ
สำหรับเรา เรามองเรื่องขนาดมากกว่า CC และราคานะ
ที่จอดปกติยิ่งไปช่วงเสาร์ อาทิตย์นี่ที่จอดธรรมดาหายากมาก พอจะมีช่อง
ก็เล็กเกินกว่าจะชอนไชเข้าไปได้ จะตีโค้งเข้า จะถอยก็ลำบาก
จะไปจอดซ้อนคัน ก็ใหญ่กินเลนกว่าธรรมดา 

ห้างแถวบ้านเรานี่เห็นชัดมากตั้งแต่ช่องทางเข้าจะกว้างกว่ากัน
มีพื้นที่ให้ถอยมากกว่า ประมาณนี้ค่ะ
comment124:เหตุผลจากที่เคยเรียนในวิชาการตลาด และอาจารย์เคยพูดให้ฟังว่า 
วิธีการบริหารจัดการให้ลูกค้าชั้นดีมีเวลาในการอยู่ในห้างให้ได้มากที่สุด 
เพราะคนพวกนี้ยิ่งมีเวลาเยอะโอกาสที่จะใช้เงินก็เยอะตามค่ะ เพราะงั้นเค้าเลยจัดที่ให้สามารถจอดรถได้ง่าย  เพื่ออำนวยความสะดวกในการจับจ่ายสินค้าค่ะ
comment125:ห้างบางแห่งให้จอดเป็นโซนซุปเปอร์คาร์กับบิ๊กไบค์ชั้นแรกค่ะ รถพวกนี้ขับขึ้นทางวนขึ้นชั้นสองลำบาก เพราะความเตี้ยบ้าง ติดกันชนบ้าง มีโอกาสที่กันชนถากพื้นเสียหายได้(รถนะไม่ใช่พื้นเสียหาย 555) ต้องเอียงขึ้นเสียเวลารถคันหลังต้องรอ ทางห้างจึงแยกให้ลูกค้าเหล่านี้แยกโซนเพื่อความสะดวก
comment126:เราคิดว่าเป็นเรื่องการขึ้นอาคารอ่ะ ไอ้ทางวนๆพวกรถsuper car น่าจะขึ้นยากนะ รถน่าจะติดขึ้นไม่ได้เค้าเลยต้องมาที่จอดไว้ให้ เพราะรถพวกนี้มันเตี้ย คิดว่านะ
comment127:สมมุติน่ะว่า จขกท.ขับรถคันล่ะ 30 ล้าน แล้ววันนึงคุณอยากจะกิน KFC
 มีห้างอยู่ใกล้บ้านห้างนึงก็มี KFC แต่ไม่มีที่จอดรถแยก แต่!ถ้าขับรถไปอีกครึ่งกิโล จะเจอห้างที่มีKFCเหมือนกันและเขามีที่จอดรถแยก คำถามคือ คุณจะไปห้างไหน โดยที่"ต้องขับรถคันที่ราคา30ล้านไป"
comment128:ส่วนนึงก็เรื่องปรกติที่เค้าจะต้อนรับลูกค้าที่มีเงินดีกว่า เพราะกลุ่มนี้เข้ามาใช้จ่ายเงินในห้างมากกว่า

ส่วนในด้านผู้บริโภค วันนึงคุณมีรถแพงๆ(ไม่ว่าจะเป็นบิ๊กไบค์ หรือซุปเปอร์คาร์) คุณจะเข้าใจเอง ว่าทำไมไม่ค่อยกล้าจอดในที่ปรกติ  ...ไม่เกี่ยวกับการแบ่งชั้นอะไรหรอกครับ อยู่ที่ความปลอดภัยของรถล้วนๆเลย ถ้าห้างไหนไม่มีที่จอดแยกให้ ก็ไม่ค่อยอยากไปหรอกครับ

อีกเรื่องที่หลายๆคนบอกก็ถูก ว่าเป็นการเซฟคนทั่วไปด้วย เฉี่ยวชนกันขึ้นมาจะได้ไม่เรื่องใหญ่มาก กระจกข้างบานนึงของซุปเปอร์คาร์ ราคามากกว่าเงินเดือนทั้งเดือนของหลายๆคนอีกครับ คุณคงไมาอยากไปเกี่ยวเข้าแน่นอน แยกๆไปก็ดีแล้วครับ
comment129:
comment130:บิบไบค์ไม่เท่าไร แถวบ้านผมที่จอดรถสำหรับรถ500cc ขึ้นไป พอเดินผ่าน มีแต่M-Slaz ถถถถถถถ
comment131:คิดเอาเองนะครับว่า จุดเริ่มต้นของการมีที่จอดรถสำหรับ super car ที่ชั้นล่างน่าจะมาจากการที่ super car มักจะเตี้ย และไม่สามารถขึ้นลานจอดรถได้ จึงทำให้ต้องจอดได้แต่ชั้นล่าง พอนานๆเข้าก็กลายเป็นธรรมเนียมปฏิบัติของห้างไปโดยปริยาย
comment132:ที่จอดรถก็เป็นส่วนหนึ่งของร้านค้า(ห้างนั้น)ค่ะ เป็นต้นทุนที่ต้องคิดเป็นเงินเป็นค่าใช้จ่าย จึงต้องนำมาทำการตลาดให้เกิดรายได้
ถ้าคุณสังเกตุดีๆ จะเห็นว่าห้างไม่ได้กันที่จอดรถไว้เพียงเท่านั้น มีแบ่งอีกหลายประเภท

ที่จอด VIP ซึ่งไม่ได้หมายถึงรถแพงหรูหรา แต่เป็นรถลูกค้าที่จับจ่ายมาก แต่ละห้างกำหนดขั้นต่ำไว้ต่างกัน แบบนี้จะมีหนังสือเชิญให้รับสติกเกอร์อนุญาตจอดแปะหน้ากระจกไว้ หกเดือนบ้างหนึ่งปีบ้าง ระบุเจาะจงทะเบียนชัดเจนป้องกันการเวียนเทียนใบอนุญาต

ที่จอดรถหรูและบิ๊กไบค์ เพื่อกำหนดพื้นที่เฝ้าระวังให้รถที่ราคาแพง ห้างขี้เกียจจ่ายค่าเสียหายไม่สมควรจ่ายโดยไม่คาดล่วงหน้า จับมารวมกันไว้ใกล้ๆตาจะได้ดูแลง่ายหน่อย

ที่จอดรถหลังคาสูง เช่นรถตู้ รสบัส เพื่อรองรับนักท่องเที่ยว

จักรยานยนต์ ซึ่งการเข้าออกจอแจและเกิดอุบัติเหตุง่ายกว่ารถชนิดอื่น

แล้วยังมีพวกแบ้งค์และบริษัทอื่นทั้งหลายซึ่งมาเช่าไว้เพื่อรองรับลูกค้าตนเอง ตรงนี้ได้เงินค่าเช่าคงที่เห็นๆห้างไหนไม่ทำโง่ละ

เคยเห็นที่จอดสีชมพูสำหรับผู้หญิงใช่มะ นั่นก็เพราะผลวิจัยบอกว่าพวกนางเป็นนักจับจ่ายมากกว่าเพศชาย

ที่เหลือค่อยเป็นเก้าอี้ดนตรีสำหรับรถลูกค้าจรค่ะ
comment133:รถมันต่ำด้วยครับวนขึ้นชั้น2ลำบาก
comment134:แนะนำนะ ความคิดแบบนี้คุณมีปัญยาใช่ค่าเสียหายไหมรถพวกนี้ควรจอดแยกนะดีแล้วเชื่อสิ เอาแค่ปั้มเบรคเบรมโบ้ของบิ๊กไบค์ตัวท๊อปๆ คุณก็ไม่มีปัญยาจะจ่ายละ หลักแสน แล้วคุณคือใครความคิดแบบนี้ไงตั้งกระทู้แบบโง่ๆ เอาไว้มีเหมือนเค้าสักคันแล้วจะเข้าใจเอง คุณกระจอก
comment135:เราใช้   BMW M5 ค่ะ  ยามที่central world  ก็ให้จอดตรง  super car นะ    ส่วนตัวแล้วไม่คิดอะไรมาก เพราะมาparagon  เราก็จอดโซนปกติ
แต่ไม่โลกสวยเรื่องความเท่าเทียมในโลกธุรกิจอยู่แล้ว จอดไหนก็จอด แต่ของใครใครก็รักเป็นธรรมดา
comment136:อยากมีที่จอดรถเตี้ยมั่งง่ะ อยากขับรถโหลดแต่ลำบากจุงประเทศนี้

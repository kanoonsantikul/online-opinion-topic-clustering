title:ภัยสังคม! คนที่ชอบอัพรูป FB / IG ระวังไว้ด้วยนะคะ กฎหมายทำไรไม่ได้ หากคุณโดนมิจฉาชีพเอารูปไปใช้หลอกโกงเงินคนอื่น
comment:เอาบัญชีน้องมาใช้นะคะ บัญชีเราใส่รูปไม่ได้


สวัสดีค่ะ เรามีเรื่องมาเตือนภัยสาวๆทุกคน อาจจะรวมถึงหนุ่มๆด้วย 
เรื่องนี้เกิดขึ้นกับตัวเราเองค่ะ เราโดนเอารูปในเฟสบุคเราไปหลอกคนอื่น มีผู้ชายหลายคนโดนหลอกโอนเงินไปให้มิจฉาชีพคนนั้น รวมหลักล้าน!!

      เรื่องเกิดขึ้น จากเมื่อปลายเดือน มีนาคมที่ผ่านมา  ได้มี ผช.คนหนึ่ง ชื่อ A นามสมมติ ได้ไลน์มาหาเรา บอกว่าได้คอนแทคเรามาจากMCคนนึงทีเค้าเคยร่วมงานด้วย (เราประกอบอาชีพ Mc,Model,Pretty อาชีพอิสระ ด้านอีเว้นท์ทั่วไป) เราอัพรูปลงในไทม์ไลน์ของไลน์ แล้วMCคนที่รู้จักกับคุณ A มากดไลค์ มันเลยเด้งหน้าฟีดของไลน์คุณA 
       
         คุณ A ทักเรามา บอกว่ามีคนเอารูปเราไปใช้คุยกับเค้า คุยไปจนเกิดความสัมพันธ์เล็กๆ คือชอบพอกัน สุดท้ายก็มีเรื่องให้ A โอนเงินไปให้มัน 

ตอนแรก A เข้าใจผิด คิดว่าต้องเป็นเราแน่ๆ Aตั้งใจจะเอาเรื่องเรา แต่ Aได้สอบถามMCคนนั้น จึงรู้ว่า เป็นคนละคนกัน 
หลังจาก A ได้แอดไลน์มาหาเรา Aได้ส่งแคปเจอร์หน้าจอที่เคยคุยกับมิจฉาชีพทั้งหมดให้เราดู 
เราตกใจมาก รูปเราเมื่อสมัย3ปีที่แล้วจนถึงปัจจุบัน มิจฉาชีพมันเอามาหลอกคุณAหมดเลยจ้าาาาา เอารูปมาแต่งเรื่อง เป็นเรื่องเป็นราว


รูปนี้คือรูปเรา ที่มันเอาไปหลอกคุย






...... จนกระทั่ง มีการหลอกโอนเงิน

วิธีการของมันคือ เท่าที่คุณA เล่า 
มันบอกว่าทำทัวร์เกาหลี พอดีตอนนี้อยู่พัทยา (หรือสมุยนี่แหละ เราจำไม่ได้ )
แขกมาเป็นร้อยคน ทางโรงแรมต้องให้มัดจำเงินก่อน เป็นแสนเลย ตอนนี้ที่บัญชีมีไม่พอ ตังค์เรามีนะ แต่อยุ๋ที่ กทม เราไม่ได้เอาสมุดบช มา  
หว่านล้อมต่างๆนานา ร้องไห้น่าสงสาร จนสุดท้าย มันบอกว่ามันจะให้ลูกน้องที่ กทม ตีเชคเข้า บช คุณ A ให้ตอนนี้เลย
 แล้วให้คุณA โอนเงินสดมาให้มัน 
สรุป คุณA ใจอ่อน ยอมโอนเงินให้มัน 25,000 บาท โดยที่มันเองก็บอกว่าให้ลูกน้องเอาเชคเป็นชื่อคุณA ไปเข้าให้เช่นกัน และส่งรูปสลิปเชคให้คุณA




พอเห็นว่ามันเอาเชคเข้าให้ คุณAวางใจ โอนไปเรียบร้อย ยังคงคุยกันดีมาเรื่อยๆ ปรากฏว่า เชคเด้ง!! เด้งไปเด้งมา หลายวัน อีมิจฉาชีพยังคงมาคุยดี ส่งดอกไม้ไปขอบคุณที่บ้านคุณAด้วยจ้า 

หลังจากนั้นคุยกันมาได้ จนรู้ตัวว่าโดนหลอกละ นังมิจฉาชีพก็บล็อคทุกการติดต่อ หายสาบสูญ เหมือนตายไปแล้ว3ชาติ 

.......สำคัญตรงนี้...... 
คุณAได้หาทางติดต่อมิจฉาชีพทุกวิถีทาง จนกระทั่งมาเปิดไล่ดูเบอร์ในเครื่องโทรศัพท์ นึกได้ ว่ามีช่วงนึงที่คุยกัน มิจฉาชีพเคยใช้เบอร์นึงโทรมา บอกว่าเบอรลูกน้อง 
คุณA โทรกลับไป ปรากฏว่า ....... เป็นเบอร์ของคุณB นามสมมติ 

คุณBบอกว่า  ผมเองก็โดนอิมิจฉาชีพหลอกเหมือนกัน 
เห้ยยย!!!
เค้าทั้งสองคุยกัน คุณB โดนหลอกไป 300,000 กว่าบาท (ดูปากหนูนะคะ 3แสน กว่า บาท) 

**ตอนนี้มีผู้เสียหาย 2 คนแล้ว**

เราเลยขอประชุมไลน์ A B เรา แฟนเรา เพื่อหาทางดำเนินคดี 
ทางคุณบีบอกว่า เคยแจ้งความไปแล้ว เรื่องเงียบ ไม่มีอะไรเกิดขึ้น ผ่านมาเป็นปีแล้ว เงียบบบ...

เรา+แฟนเรา ปรึกษาทนายฝั่งแฟน เค้าแนะนำให้ไป กองปราบปรามคดีทางเทคโนโลยี คอมพิวเตอร์ ไรสักอย่างเนี่ย คือ ปอท.
เรานัดกับคุณ A ไป ปรากฏว่า ทางตำรวจบอกว่า คดี A เป็นอาญาได้ เค้าจะสืบเสาะจัดการให้ เคยมีคนโดนหลอกคล้ายๆแบบนี้มาหลายคนแล้ว อืมมมม.
แต่ของเรา แทบทำอะไรไม่ได้เลย เพราะไม่เข้าข้อกฏหมาย
**ตามกฎหมาย แล้ว รูปที่ไม่ได้ถูกตัดต่อ และไม่ได้เผยแพร่สาธารณะ คือ มันไม่ผิด **

รูปเราไม่ถูกตัดต่อ รูปเราถูกใช้คุยส่วนตัว คือไลน์ เท่านั้น เพราะฉะนั้นคงทำไรไม่ได้
เราถามว่า แล้วต่อจากนี้ ความปลอดภัยของเราอยู่ตรงไหน ในเมื่อเราไม่รู้เลยว่ามีใครโดนหลอกอีก ถ้าวันนึงเราไปทำงาน งานเราอยู่ในที่ชุมชน คนเยอะ เช่น สมมติ เราไปยืนบูทที่ห้าง แล้วอยู่ๆ มีคนมายิงเราเพราะเค้าแค้น คิดว่าเราเอาเงินเค้าไป ทำยังไงคะ 

เราได้รับคำตอบว่า ก็ต้องรอให้เกิดแบบนั้นขึ้นก่อนแหละ เราถึงจะดำเนินการคนมาทำร้ายเราได้   
จ้ะ!!!!! 

เราเลย เอา ว ะ ช่างมัน ทำไรไม่ได้นี่ เราเองก็อัพรูปเองนี่  คนอื่นก็อัพกัน แต่ถือว่าเราซวยเอง 
แฟนก็ยังคงปรึกษาทนาย เค้าก็บอกมันฟ้องหมิ่นประมาท นู่นนี่นั่นได้ ทำเสียชื่อเสียง เสียหาย อะไรก็ตาม 
เราไปแจ้งความที่ สน.ท้องที่ไว้แล้วด้วย ก็ปล่อยไป 

แต่คุณ A กับคุณ B  ยังคงรอเรื่อง 
ในระหว่างนั้น คุณบี ได้สืบทราบอีกกกกกก!!! 
มีผู้เสียหายอีก 1 คน คือคุณC 
A B ลากCเข้ามาในกรุปแชท  
"คุณCโดนไปเท่าไรคะ" 
700,000++ 
 7แสนกว่าบาท 

คุณC ดำเนินคดี ได้เรียกตัวนังมิจฉาชีพมารับฟังคำกล่าวหาแล้ว แต่หลังจากนั้น มันก็หายไป 

คณ B และ C ตอนแรกก็มีเบอร์ติดต่อนังมิจฉาชีพแหละ ตอนนี้ มันปิดเครื่องเปลี่ยนเบอไปแล้ว แต่มีเบอร์พ่อแม่มัน 
เราลองโทรไปหาพ่อ ของมิจฉาชีพ 
พ่อมันบอกว่า ทุกคนโกหก ลูกสาวไม่ได้ทำไรผิด พวกอย่ามาใส่ร้ายป้ายสีลูกกรู มีแต่คนใส่ร้าย 
เราถามว่า ถ้าลูกสาวคุณบริสุทใจ ให้ติดต่อกลับมาสิ มอบตัวกับตำรวจ หรือถ้ามีหลักฐานแสดงความบริสุทธิ์ใจ ก็มาคุยกะตำรวจ 
พ่อมิจฉาชีพตอบกลับมาว่า คุณเป็นใคร เป็นโคโยตี้ใช่มั๊ย เรื่องของพวกเถอะ กรูไม่เกี่ยว ลูกสาวผมไม่เคยทำชั่วอะไร จำไว้!! 

หืมมม?? พ่อวางถุงกาวก่อนมั๊ย 
เรานี่ปวดหัวเลย ไม่น่าโทรไปเลย ปวดกระบาล


นี่คือโฉมหน้าของมัน 
จริงๆไม่เข้าใจเลยทำไมต้องคาดตา มันคือคนผิดนะ ปกป้องมันทำไม ไม่เข้าใจ 
แต่หลายคนบอกให้คาดก็คาด 

นางมีลูกด้วย 2 คน  น่าสงสารเด็ก


ตอนนี้เรารู้ ชื่อ ที่อยู่ มีบัตรประชาชนมันทุกอย่าง แต่ทำไรมันไม่ได้เลย 

       ล่าสุด เมื่อวาน ABC เรา แฟนเรา ไป กองปราบปราม (ตรงแดนเนรมิตเก่า) เพื่อแจ้งความดำเนินคดีจริงจัง เพิ่มเติม 
แต่สุดท้าย ทางกองปราบแจ้งว่า เค้ารับทำคดีใหญ่ๆที่ซับซ้อนเท่านั้น มูลค่าความเสียหายต้องเกิน5ล้านบาท 
ซึ่งของเรามันไม่ถึง แล้วแถมเจ้าทุกข์แต่ละคนมาจากต่างที่กันหมด ทุกคนแจ้งความใน สน.ท้องที่ไว้แล้ว ซึ่งประกอบด้วย 
วัดพระยาไกร มักกะสัน  สำโรงเหนือ และ นครชัยศรี  ซึ่งมันคนละที่ จะเอามารวมเป็นคดีเดียวกัน ไม่ได้ 

ทางกองปราบจึงให้คำแนะนำว่าไปเร่งการทำงานของ สน. ท้องที่ แต่ละที่จะดีกว่า 
ของเรา วัดพระยาไกร ทางตำรวจดีมากนะคะ ติดตาม สอบถามมาเรื่อยๆ แต่ด้วยความที่เรื่องของเราไม่เข้าข้อกฎหมาย เค้าเลยไม่รู้จะทำยังไง 
แต่ของคนอื่นๆ คงต้องไปร้องเรียนศูนย์ดำรงธรรม หรือ จังหวัดเอา เพื่อให้เรื่องมันคืบหน้า

ป.ล  เราไม่ได้ถามเรื่องคุณBและC ว่าไปโดนอิท่าไหน 7แสน กับ 3 แสน  
เมื่อวานเรากำลังมึนกับกองปราบและชีวิตเรา ว่าจะเอายังไงดี 
ได้แต่ย้อนถามตัวเองซ้ำๆ ว่าทำไรคนผิดอย่างมันไม่ได้เลยหรอ 
เราอยากโพสต์เรื่องนี้มานานแล้ว แต่แฟนก็บอกว่ารอก่อน ระวังเรื่องฟ้องกลับหมิ่นประมาทนั่นนี่ 
โอ๊ย!! เพลียชีวิต 
หยุดงานไป ปอท. ไป สน. ไป กองปราบ แต่สุดท้ายเหมือนคว้าน้ำเหลว คือไม่มีไรดีขึ้น ทำไรไม่ได้ 

เรื่องของคุณ C แจ้งความไป ตั้งแต่ปี 56 
คุณ B ปี 57 
คุณ A ปี58 พร้อมเรา 
เรารู้เรื่องช่วง มีนาคม ที่ผ่านมา


สุดท้ายนี้ อยากเตือนเพื่อนๆทุกคนที่เล่นโซเชี่ยล มันอันตราย ดาบสองคม ระวังไว้ก็ดีนะคะ 

*****แล้วหนุ่มทั้งหลายคะ ได้โปรด กรุณา ตั้งสตินิดนึงนะคะ เวลาคุยกะสาวๆที่ไม่รู้จักในโลกออนไลน์ 
อย่าเชื่อใครง่ายๆ จะปลอดภัยตัวเองที่สุดค่ะ 
เราเองก็ไม่ได้อยากจะว่า หรือซ้ำเติมคนที่โดนหลอกนะคะ คนเรามันพลาดกันได้ แต่เวลาพลาดที ขอพลาดเบาๆเป็นบทเรียนพอนะคะ 
พลาดเป็นแสนเป็นล้าน  เราเองก็เพลียแทนจริงๆ

อีก1เรื่อง
       ขอความกรุณาถ้าเป็นไปได้ อยากให้ช่วยแชร์ ต่อหน่อยนะคะ เผื่อมีเจ้าทุกข์อื่นๆเพิ่มเติม 
หรือถ้าใครเก่งข้อกฏหมายหรือมีกำลังพอจะช่วยให้คดีนี้มันคืบหน้า ตามจับคนร้ายมาได้เร็วๆ ก็จะเป็นพระคุณมากค่ะ 
คนชั่วลอยนวลแล้วเราไม่สบายใจ



หรือใครคุ้นๆหน้าตัวมิจฉาชีพ มีเบาะแส อยากขอดูรูปเพิ่มเติม อินบ็อกเฟสบุคมาหาเราได้ค่ะ 
เราหลังไมค์พันทิพไม่เป็น ไม่ค่อยได้เปิดคอมเล่นด้วย ส่วนใหญ่ใช้มือถือ สะดวกสุดค่ะ

ขอบคุณทุกคนล่วงหน้าค่ะ																																	   แก้ไขข้อความเมื่อ 15 มิถุนายน 2558 เวลา 10:59 น.
comment1:ช่วยโหวต&แชร์แล้วจ้า
comment1-1:ขอบคุณมากๆเลยค่ะ
comment2:ผมก็โดนครับ 18000 แต่น่าจะคนละคน โดนพุดให้สงสาร จนใจอ่อน

อันนี้กระทู้ของผม 
http://pantip.com/topic/32565177

ได้แจ้งความอะไรหมดแล้ว แต่ก็ไม่มีอะไรคืบหน้า คิดซะว่า ผมได้แต่คิดว่า ฟาดเคราะห์ ครับ
comment2-1:
comment2-2:ถือว่าทำบุญไปแล้วกันนะคะ 
เป็นบทเรียนเนอะ 
สู้ๆค่ะ
comment3:ถ้ามั่นใจว่ามิจฉาชีพคนนี้ชัวร์ๆ
ผมไม่รอให้เวรกรรมตามทันมันแน่
comment4:แชร์แล้วนะคะ
comment4-1:ขอบคุณมากๆเลยค่ะ
comment5:เดี๋ยวนี้คนหากินกันหลายรูปแบบต้องคอยระวังเป็นอย่างมาก เพลียจิตกับสังคม
comment6:สงสัยเวลาจะอัพรูปต้องใส่ลายน้ำซะมั่งเนี่ย
comment7:ผมคงไม่โดนเพราะไม่มีใครคบ
comment8:7แสน อยากรู้จริงๆ มันหลอกยังไง

ถ้ามีโอกาส จขกท ลองถามมาบอกกันบ้างนะครับ จะได้รู้เล่ห์กลของคนพวกนี้

(โหวตให้แล้วครับ)
comment8-1:ขอบคุณมากๆเลยค่ะ 
อยากรู้เหมือนกัน
เดี๋ยวไว้ได้เรื่องยังไงจะมาเล่าให้ฟังแน่นอนค่ะ
comment9:
comment10:ให้สรยุทธช่วยมั้ยครับ
comment10-1:ไม่รู้ต้องทำยังไงสิคะ 
ถ้าทำได้ขนาดนั้น จะเป็นพระคุณมากในชีวิต 
แต่เรื่องเรามันไม่ได้ใหญ่ขนาดนั้นสิคะ 
น่าจะยาก 
ขอบคุณมากๆเลยนะคะ
comment11:เราเองก็เคยโดนไป 2000 ฮ่าๆๆๆ  เป็นคนขี้สงสาร
comment12:ทำเป็นอาชีพเลย B,Cนี่ยิ่งโดนหนักเลย
comment13:ไม่ต้องไปกลัวหรือเกรงใจคนร้ายหรอกครับ ผมว่าคนในเว็บนี่ก็แปลกนะ กลัวโจรจะมาฟ้องหมิ่นประมาทเหรอ? บ้าไปแล้ว

ลงรูปไปเลยครับ ลงไปให้ทั่วทุกเว็บของประเทศไทย บอกไปเลยว่า "ใครแจ้งเบาะแสจนตามเจอตัวนังนี่ได้ มีรางวัลสองแสน"

ไม่ได้เขียนผิดครับ สองแสน หรือสามแสนก็ได้ ประกาศไปเลย

รับรอง เด๋วเพื่อนมันน่ะแหละ จะติดต่อมาเอง เงินขนาดนี้ ใครจะไม่อยากได้

พอจับตัวได้ อย่าเพิ่งแจ้งตำรวจครับ จับมาข่มขู่ เอ๊ยเจรจาก่อน ว่าถ้ายอมจ่ายเงินสดสองแสนตอนนี้ อาจจะใจอ่อนได้

มันก็จะกลัว แล้วยอมจ่ายคืน เพระาคิดว่าคุ้ม แล้วเราก็เอาเงินนั่นแหละไปจ่ายคนชี้เบาะแส เห็นไม๊ ไม่ต้องออกเองเลย

จากนั้น พอมันจ่ายเสร็จ ก็ค่อยกลับคำพูดใหม่ บอกว่า ตอนนี้กรูเปลี่ยนใจละ พี่ชายโทรมาบอกว่าไม่ให้ยอม ให้ส่งดำเนินคดี

นอกจากเอ็งจะยอมจ่ายเงินทั้งหมดคืนมาตอนนี้ ถึงจะยอมคุยต่อ ก็ตะล่อมๆไป ให้มันยอมคืนให้ได้

พอมันคืนเงินผู้เสียหายเรียบร้อย (สมมติว่ามันยังใช้ไม่หมดนะ) ก็ค่อยโทรบอกตำรวจมารับตัวไปดำเนินคดีตามกฎหมาย

ถ้ามันโวยวาย ก็บอกไปสิว่า "เอ็งยังเคยหลอกข้าเลย ตอนนี้ข้าก็หลอกเอ็งบ้าง หายกันแล้วโนะ"

แล้วก็หันหลังดเินฟรุ๊งฟริ๊งๆ จากไป (ปล่อยให้มันดิ้นไปคนเดียว)

ปล. ในระหว่างที่รอตำรวจมารับตัว ถ้าหมั่นใส้มาก จะออกกำลังกายไปสักหน่อยก็ได้นะ
comment13-1:จับมากระทืบก่อนเลย
comment13-2:แล้วแทนที่คนร้ายจะเป็นจำเลยต้องคิดคุกคนเดียว คุณก็จะตกเป็นจำเลยซะเอง คุณมีสิทธิดำเนินคดีกับเค้าแต่ไม่มีสิทธิประจานครับ ตำรวจจับคนร้ายใส่กุญแจมือแทนที่จะเอาไปโรงพักเลย ดันพาขึ้นรถไปให้คนเห็นรอบตลาดก่อน ก็กลายเป็นจำเลยมาแล้ว และศาลตัดสินว่าผิดด้วย แล้วที่สำคัญคุณแน่ใจได้ยังไงว่าคนที่คุณสงสัยจะเป็นคนร้ายจริงๆ วิธีที่คุณบอกเป็นเป็นความผิดฐานกรรโชกนะครับ ไม่กลัวน่ะได้ครับ แต่ต้องเสี่ยงเข้าคุกเอาเอง

แต่การเตือนภัย หรือคนที่เสียหายลงเพื่อจะเรียกร้อง หาตัว ทำได้ครับ
comment13-3:งั้นคงไปเด็ดก้านมะยมมาลงโทษคนพวกนี้น่าจะสาสม
 นี่แหนะ โบยซะ ฮึ้ยยย  !! คิดว่าคงเข็ดแน่ๆ
comment14:http://pantip.com/topic/32864454

อันนี้สินะครับ 3แสน
comment14-1:เข้าไปอ่านดู เค้าบอกว่ามีการโกหกว่าท้อง มีคุณแม่ซักชุดชั้นใน น่าจะเป็นคนละเรื่องกับ จขกท รึเปล่าคะ
comment14-2:ใช่เรื่องเดียวกันนะคะ ดูชื่อในไลน์ที่ให้โอนเงินในภาพข้างบน กับชื่อในกระทู้ที่ความเห็น 14 แปะลิงก์ไว้ ชื่อเดียวกันเลยจ้า
comment14-3:ชื่อนามสกุลเดียวกันเลย
comment14-4:โห โลกกลม หรือพรหมลิขิต
comment14-5:ใช่จริงๆด้วย
comment14-6:ใช่ค่ะ คนนี้ค่ะ
comment15:แชร์และโหวตให้แล้วนะครับ แต่ก็เพลียกับกฏหมายไทยมากๆ เหมือนล้าหลังไม่ทันเทคโนโลยีและก็ไม่ยอมเปลี่ยนให้ทันสมัยบ้าง พวกโจรถ้ารู้กฏหมายหน่อยก็คงใช้ช่องโหว่ได้ตามสบายเลย เห้อๆๆๆๆ
comment16:เพลียจัง

ต่อไปนี้เวลาลงรูปต้องทำลายน้ำคาดเลยมั้ย เช่น

รูปนี้ใช้สำหรับเป็นรูปโปรไฟล์เฟสบุ๊คของ น.ส. ........ เท่านั้น 

แล้วเซ็นชื่อกำกับ
comment16-1:คิดว่าลงวันที่ไว้ด้วยก็ดี
comment16-2:เซ็นชื่อ ...

แอบปลอมลายเซ็นไปทำธุรกรรมอย่างอื่นอีก ซวยซ้ำ
comment16-3:ชอบ คห. นี้จัง 55 +
comment17:สังคมทุกวันนี้ อยู่ยากจริง ๆ
comment18:โห คนที่โดน 7 แสนนี่คงแบบเซ็งจิตไปเลยอะ สมัยนี้ยังมีผู้ชายที่ยอมโอนเงินให้ผู้หญิงแปลกหน้าทีเยอะๆอยู่ด้วยหรือนี่ สุดยอด
อินังมิจฉาชีพมาหลอกเค้าแร้วดันเจือกให้ บช ธนาคารชื่อตัวเอง อีก เอาเข้าไป มันไม่กลัวเค้าตามจับได้แร้วฟ้องหรือไง แปลก
comment18-1:เพราะมันคงรู้ว่าตำรวจทำไรไม่ได้
คงหลอกมาหลายครั้งแล้ว ไรงี้นะคะ
comment19:น่ากลัวมาก เสียหายหลายรายเลยค่ะ

เราว่าต้องระวังอีกอย่างคือเล่นโซเชียลอย่างมีสติ อัพรูปได้ ใส่ข้อมูลบ้างแต่ไม่ต้องละเอียดมาก
ที่สำคัญคือล็อคเป็นส่วนตัวทุกแอพ ไม่ว่าจะเป็นเฟสบุ๊ค ไอจี ทวิตเตอร์ฯลฯ เราเองล็อคหมดค่ะ ไม่เปิดสาธารณะเลย
ใครจะว่าหยิ่งต้องกดแอด ก็ดีกว่าข้อมูลส่วนตัวไหลออกไป โดนขโมยโดยมิจฉาชีพนะคะ
comment20:ทำไมแจ้งความไม่ได้ล่ะนั่น  เอารูปจขกท.ไปทำให้เสื่อมเสีย  แค่นี้มันก็ฟ้องร้องได้แล้วนี่
comment21:เพลียกับตะกวดไทย - -'
comment21-1:มันต้องเพลียกับข้อกฏหมายรึป่าวครับ
comment21-2:เพลียกับ จนท อะถูกแล้ว กฎหมายเค้าบัญญัติอยู่แล้วว่าผิดยังไง แต่ จนท มันไม่ดำเนินการไงครับ
comment22:เอ่อ ตัวเป็นๆๆไม่เคยเจอ ไหงกล้าให้ขนาดนั้น แซ่หวังรึเปล่า
comment23:ผมเองก็เกือบโดนมาเหมือนกันละครับ แต่ผมไหวตัวทัน บล๊อกเลยครับ พวกนี้ส่วนใหญ่ถ้าคิดจะหลอกนะ ทำตีซี้ก่อน คุยไปคุยมา เริ่มเข้าที หลังๆนี้มีแอบเหวี่ยงถามเงิน ถามทอง อันนี้ต้องสังเกตุให้ดีๆนะครับ หลายคนหลงเชื่อไปแล้ว โอนไปให้ก็มี ถือคติ คุยอยากรู้จักเป้นเพื่อนจริง เค้าไม่ถามผลประโยชน์กันหรอกครับ จำเอาไว้นะครับ
comment24:อ่านแล้วอยากลบรูปตัวเองในเฟสให้หมดเลย รู้สึกกลัว
comment25:สงสัยอย่างนึงนะคะ ทำไมยอมโอนเงินให้ใครที่ไหนไม่รู้ในอินเตอร์เน็ตกันง่ายจัง
comment25-1:อาจมีเงียนงำบางอย่าง ซ่อนอยู๋ก็เป็นด้ายยยยยยย
comment25-2:บางคนแค่โทรมาคุย ยังโดนหลอกโอนเงินให้เลยครับ ไม่ว่ายาจกหรือเศรษฐี เจอหลากหลายวิธีการ

พวกนี้มืออาชีพ เค้าเชี่ยวชาญทางด้าน (หลอกคน) นี้
comment25-3:เพราะโง่คำเดียวแหละ  ไม่ต้องแก้ตัวหรือชุกแม่น้ำทั้งห้าหรอก
comment25-4:ความคิดเห็นที่ 25-3

ต้องบอกก่อนนะว่าคนพวกนี้เค้ามีพรสวรรค์ในการพูดหรือพิม ถ้าคุณลองได้เจอกับคุณจะรู้เอง

ปล เราไม่ชอบคำว่าโง่ของคุณในการใช้สื่อความหมายในที่นี้
comment25-5:หรือไม่จริงครับ

คุยกันเฉพาะในโซเชี่ยล ไม่เคยเห็นหน้า ไม่เคยรู้จักมาก่อนตัวจริงไม่เคยเจอ...โดนเอารูปคนหน้าตาดีๆ มาก็เชื่อ (สังเกตุไหม...เวลาเกิดคดีแบบนี้...รูปที๋โดนเอาไปแอบอ้างจะหน้าตาดีๆ ทั้งนั้น)

ยอมรับกันเถอะ...ที่โอนเงินไปก็หวังทั้งนั้น...แต่บังเอิญฝันสลาย

แปลก...ข่าวแบบนี้ออกมาก็บ่อย...ยังไม่เข็ดกันอีก
comment26:ต่อให้สวยมากแค่ไหน ก็ไม่ได้เงินผมหรอก....

เพราะเงินอยู่ที่เมีย...

จบนะ...
comment26-1:ต่อให้สวยมากแค่ไหน ก็ไม่ได้เงินผมหรอก....

เพราะผมไม่มีเงิน

จบเหมือนกัน...
comment26-2:ทำได้ถูกต้องที่สุดค่ะ
ขอให้ผู้ชายทุกคนคิดแบบนี้ 55555
comment27:ออกประกาศ ให้ข้อมูลรูปร่างหน้าตา พิกัดที่อยู่ปัจจุบัน
ตั้งเงินรางวัล ถ่ายคลิปมีหลักฐาน  มารับไป เห็นเว็บขายของบางเว็บล่ากันด้วยวิธีนี้  555
comment28:มีสติกันหน่อยนะคะ ถ้าคุยกับคนสวย-คนหล่อ ในโลกออนไลน์

แชทคุยกันมานานแค่ไหน แล้วมาบอกว่าเดือดร้อนเรื่องเงิน หรือให้มาโอนเงินไปให้ 

ให้ฟันธง ล้าน %ไปว่า คุณกำลังโดนมิจฉาชีพหลอกแล้ว คุยกันอยุ่ดีๆมาพูดถึงเรื่องเงินๆทองๆ มันไม่ใช่ล่ะ

ถ้ามาลักษณะแบบนี้ ให้รับตัดใจภายใน 3 นาที แล้วบล๊อคไปเลย ไม่ต้องคุย
comment29:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment29-1:ลองทำแล้วไม่ได้ค่ะ. ลองก็อบรูปตัวเองดู. มันก็อบไม่ได้   ไม่มีรูปกล้องเหมือนตัวอย่างที่ทำให้ดูเลยค่ะ
comment29-2:เปิดกูเกิลค้นหาอะไรก็ได้ค่ะ แล้วกดตรงค้นรูป
จากนั้นลากรูปจากในคอมคุณเลยค่ะ ไปใส่ในช่องคำค้นหา กูเกิลจะแสดงการค้นหารูปภาพนั้นและภาพใกล้เคียงทั้งหมดให้ค่ะ 
ใช้คำผิดอย่างไรขอโทษด้วยนะคะ ไม่ค่อยคุ้นศัพท์ทางนี้
รูปในสปอยนะคะ กลัวมันเกะกะคนอื่น
[Spoil] คลิกเพื่อดูข้อความที่ซ่อนไว้
[Spoil] คลิกเพื่อดูข้อความที่ซ่อนไว้
comment29-3:คุณ vackrare ตามลิงก์นี้ไปค่ะ ในช่องมีรูปกล้องแน่ๆ ค่ะ 
https://images.google.com
comment29-4:ไม่ต้องเซฟรูปไปก็ได้นะคะ ใช้โครมคลิกเมาท์ขวาจะมีเขียนว่า ค้นหารูปในกูเกิ้ล ก็จะขึ้นเหมือนกันค่ะ 
แต่บางรูปอาจไม่มีค่ะ
comment29-5:สาเหตุที่ไม่มีเพราะบางรูปถูกตั้งค่าให้เป็น่สวนตัวครับ ถ้าเป็นรูปที่ก๊อปมาแบบ ง่ายๆเลยจาก กู่ จะเจอเลยครับ แต่ถ้าก๊อปมาตามเฟสค่อนข้างยากนิสนึง ครับ
จริงๆ ผมอยากให้เฟสมีโหมดค้นรูปเหมือน กู่ เวลาอยากหาเพื่อนเก่า จะได้เอารูปไปหา หรือ หาผู้ต้องสงสัยว่าเอารูปใครมาจะได้หาได้
comment30:อยากจะฝากเตือนบรรดาน้องๆทั้งหลายที่พยายามอยากเป็นคนดัง รับสมัคร FC หรือจะปวรณาตัวเองเป็น net idol ทั้งหลายเหมือนกัน คิดดีๆ ว่าสิ่งที่โพสทั้งหลาย ที่อัดคลิปทั้งหลาย หรือที่เชคอินทั้งหลาย มันสร้างมูลค่าอะไรให้ตัวพวกน้องได้บ้าง


ในขณะที่กำลังหลงยอดไลค์ ยอดคอมเมนต์ มันก็จะมีมิจฉาชีพแบบในกระทู้นี้นี่แหละ มาคอยสูบข้อมูลคุณ แล้วเอาไปทำอย่างอื่นต่อ สุดท้ายก็มานั่งร้องไห้ เสียใจ ด่ามิจฉาชีพสารพัดว่าเลว ไม่อยากให้โจรขโมยของ ก็อย่างวางของให้โจรขโมย

ข้อมูลตัวเองในโซเชี่ยวก็เช่นกัน
comment31:สงสัยอย่างหนึ่ง... นังมิจฉาชีพไปใช้โทรศัพท์คุณB โทรหาคุณA. ได้ยังไงอ่ะ งั้นก้อต้องเคยเจอกัน อยู่ด้วยกันเห็นหน้ากัน ใกล้ชิดกันหรือเปล่า ถึงจะใช้โทรศัพท์ได้อ่ะ
comment31-1:นั่นสิคะ แปลว่าต้องเคยเจอกัน และต้องรู้ว่ารูป-ตัวจริง คนละคนอยู่แล้วสิ
comment31-2:http://pantip.com/topic/32864454

จากกระทู้นี้เดาว่าคุณ B เคยคบหากันช่วงหนึ่งแล้วก็โดนหลอกเอาเงินค่ะตามรายละเอียดในกระทู้
ระหว่างนั้นมิจฉาชีพก็แชทกับคุณ A โดยแอบอ้างรูปจขกท ไปด้วยประมาณนี้หละมั๊งคะ
comment31-3:ใช่ค่ะ 
หลังจากที่คนที่โดน3แสนได้ให้เงินไป มิจฉาชีพจะเอาเงินอีก เค้าเลยได้มีการนัดเจอกัน 
พอหลังจากที่เจอ 
B บอกว่า ต้องใจดีสู้เสือ คบต่อ เพราะอยากได้เงินคืน ไรงี้ ค่ะ
เลยได้รู้จักพ่อแม่ของมิจฉาชีพ และได้ข้อมูลทั้งหมดของมันมา 
B เล่าให้ฟังแบบนี้ค่ะ
comment32:เห้อออออออออออ สงสารคนที่โดนนางหลอก เงินไม่ใช่น้อยๆเลย
comment33:ตายๆ หลักฐานก็มี มันไปหลอกสิบยี่สิบคนไม่รวยไปแล้วหร๋อ 

ตำรวจนี่บริการประชาชนจริงหรือเปล่าครับ หลักฐานการโอนชื่อมีที่อยู่มี

หรือมันต้องงานใหญ่ๆจับทีเป็นข่าวดังหวังจะเลื่อนขั้นกันเลยไง

คนละแสน คนละหมื่น ก็หลายบาทนะครับ 

สงสารคนโดนหลอกเจอกฏหมายห่วยๆ ช่วยประชาชนไม่ได้ ล

โจรก็สบายไปรับกรรมชาติหน้า ชาตินี้กรุสบายโกงเงินมา

ไม่มีใครทำไรกุหรอก เพราะตำรวจเค้างานเยอะ
comment33-1:เฮ้อออ 
เหนื่อยใจจริงๆค่ะ
comment34:บางทีถ้าเป็นรูปคดี อาจเข้าข่ายให้ด้วยความสิเน่หาได้นะครับ
ได้อิอ้วนนี่ มันเลวได้ใจจริงๆ
เอาใจช่วยให้มันผอมสมใจอยากเลยครับ
ปล.ผมเคยเห็นอีพวกไม่มีตัวตน เอารูปคนอื่นมาลงโซเชี่ยลแล้วก็หลอกคนมากมาย เพียบ
พึงระวังกันไว้ครับทุกทั่น
comment35:ช่วยแชร์ครับ
comment35-1:ขอบคุณมากๆเลยค่ะ
comment36:เอาใจช่วยค่ะ
comment37:คุณ จขกท. ครับ ผมสงสัยข้อนึง รบกวนมาตอบให้กระจ่างนิดนึงครับ
ตรงที่ นาย A โทรเข้าไปเป็นเบอร์นาย B << ตรงนี้ผมอยากทราบว่าทำไม ผู้หญิงที่ปลอมตัวเป็นคุณ ถึงเอาเบอร์ของนาย B โทรหานาย A ได้ครับ

เพราะมันแปลว่าเค้าเคยเจอกันมาก่อน หรือยังไง? ตรงนี้งงนิดหน่อย
เพราะสมัยนี้การหลอกเอาเงินพวกนี้ ส่วนมากมักทำกันเป็นกระบวนการอยากให้มองให้รอบด้านด้วยนะครับ
comment37-1:B เล่าให้ฟังว่า 
ตอนแรก หลังจากที่โอนเงินไปจำนวนหนึ่งแล้ว มิจฉาชีพต้องการเงินอีก เค้าจึงได้นัดเจอกัน 
พอได้เจอตัวจริง B ต้องใจดีสู้เสือ ทำใจยอมแกล้งคบต่อไปเพื่อที่จะเอาคืน 
ในระหว่างที่คบกับมิจฉาชีพอยู่ก็ได้รวบรวมหลักฐาน ชื่อ ที่อยู่ รวมถึงรู้จักกับพ่อแม่ของมิจฉาชีพด้วย 
ผ่านมาระยะหนึ่ง ได้มีการเสียเงินเพิ่มอีกกกกก ในระหว่างที่คบกัน จนรู้สึกว่า เฮ้ย ไม่มีอะไรดีขึ้น มีแต่แย่ลง 
แจ้งความเลยดีกว่า เพราะมีหลักฐานทุกอย่าง น่าจะทำให้มันง่ายขึ้น
แต่จริงๆแล้วไม่ใช่เลย 
เพราะการที่คบกันนั้น ตำรวจหมายถึง การให้เงิน หรือทรัพย์สินไป มันเกิดจากความเสน่หา ไม่ว่าด้วยเหตุผลไรก็ตาม
จึงทำให้การดำเนินคดีนั้นยากไปอีกค่ะ
comment38:ตอนที่ผมยังคุยกับผู้หญิงผ่านไลน์ ยังมีขอยืมตังเลย ผมยืมอะนะ 555
แล้วเธอก็เป็นแม่ของลูกผมซะแล้วสิ 555
comment38-1:อันนี้ ดีใจด้วยนะคะ ^_^
comment39:อยากรุ้อย่าเดียวว่า  คนที่เค้ายอมโอนเงินให้คนที่ ไม่เคยแม้จะเจอหน้ากันเนี้ย เค้าคิดยังไงค่ะ ใจง่าย ใจดี หรือ......... มีสติกันหน่อยนะค่ะมีแต่ข่าวออกมาให้ระวังเด็กๆในการใช้โซเชียว แต่เราเห็นว่าผุ้ใหญ่(มาก)สมัยนี้โดนหลอกง่ายกว่าเด็กๆอีกนะค่ะ  คิดให้ดีกว่าจะโอนเงิน  ญาตืก็ไม่ใช้ เพื่อนก็ไม่ใช่ โอนไปเป็นแสนแขนก็ไม่ได้จับนะเห้ยยๆๆๆ
comment40:ผมเคยเจอจาก เเอพเเชทผึ้งน้อยสีเหลือง เห็นหน้าตาดีก็เลยเเอดไป 
คุยกันได้นิดหน่อย ยังไม่ถึงวัน ( ผมก็ไม่ได้สนใจคุยเท่าไร ) บอกเซ็ง กระเป๋าเงินหาย ค้างค่าห้อง โดนเจ้าของหอยึดห้องเข้าห้องไม่ได้
มีหมาอยู่ข้างใน ผมถามทำไมไม่ลองคุยกับพ่อเเม่ ญาติพี่น้อง 
บอกว่าไม่อยากรบกวน หรือ เสียไปเเล้วนี่เเหละ ผ่านมาหลายเดือน จำไม่ค่อยได้ ^^"

เห็นอย่างนี้พอรู้ละ ว่าจะมาหลอกให้เราโอนเงินเเน่ๆ ก็ไม่ค่ยครับ
เเล้วอยู่ๆ ก็ส่งรูปตัวเองมา สองสามรูป คงคิดว่าส่งรูปซึ่งเป็นรูปใครที่ก็อบเขามาก็ไม่รู้ คงหวังให้ผมสนใจ ผมไม่ได้สนใจ ไม่คุย เเล้วลบไป

หากินกันง่าย คุยกันไม่กี่คำก็จะหลอกโอนเงินละ
comment41:คนที่โอนเงินไปก็คิดซะว่าเสียค่าโง่ละกันนะคะ
อย่างที่หลายๆความเห็นสงสัย คิดอะไรอยู่ถึงยอมโอน
เฮ้ออออ
comment42:แชร์ครับ ระวังภัยกันนะ
comment43:คนรู้จัก เห็นหน้าค่าตาแท้ๆยืมเงินยังไม่อยากให้เลย ถ้าไม่สนิทจริงๆ

ถ้าสงสารใคร เวลาเค้ามาขอยืมแล้วอยากช่วย ก็ให้เปล่าไปเลยถือซะว่าให้ทานไป อย่าหวังได้คืน

นี่อะไร คนในโลกออนไลน์ หน้ายังไม่เคยเจอ กล้าโอนเงินให้ก็ได้แต่สมน้ำหน้า ความหลงเป็นเหตุแท้ๆ

มิจฉาชีพมาได้ทุกรูปแบบ ระวังเรื่องนี้ ก็มาทางนั้นอยู่ดี สิ่งสำคัญคือสติ และอย่าโลภ อย่าหลง
comment44:วงการพระเครื่องนี่ก็คล้ายๆกันครับ
สมมุติโปรไฟล์ขึ้นมาว่าเป็นสาวเอ็กซ์ชอบส่องพระ
โพสท์ขายพระตามกลุ่มล่อขาหื่นให้มาติดกับ ส่งจริงบ้าง หลอกบ้าง
บางทีเราโพสท์ขายพระอยู่ นั่งรอเป็นวันในแชตยังเงียบกริบเลยครับ
แต่พอพวกนี้โพสท์ปุ๊บ  แบบว่า ฮ๊ะ  พระก็รุ่นเดียวกับของเรา
สภาพของเราสวยกว่าตั้งเยอะ ราคาก็แพงกว่าเรา  แต่sheโพสท์ไม่ถึง5นาที
บอกปิดการขายแล้ว    555555+   สังคมโหดร้ายยยยย
comment44-1:ชมรมคนแซ่หวัง(ฟันเจ้า)มีทุกห้องการซื้อขายครับ
comment45:ทุกคนไปดูรายการ catfish ของ mtv แล้วจำวิธีสืบคนที่คุยในเน็ตไว้นะ ชึวิตอาจจะง่ายขึ้น.
comment46:http://pantip.com/topic/32864454

ลิงค์นี้คือคนเดียวกันกับที่โอนเงินไปให้มั้ยคะ

สังคมน่ากลัวขึ้นทุกวันจริงๆ จะแชร์นะคะ
comment46-1:ใช่ค่ะ
comment47:ขอให้จับมันเข้าคุกได้เร็วๆนะคะ😃😃😃😃😃😃
comment47-1:ขอบคุณมากๆเลยค่ะ
comment48:ผมก็ถูกเอาภาพไปแอบอ้างเหมือนกันครับ 
ทำเป็นขบวนการ

น้องเจ้าของกระทู้ลองติดต่อ ศูนย์ดำรงธรรม โทร 1111 นะครับ
เป็นของทหาร ดำเนินเรื่องไวกว่า

ไม่ก็ปรึกษาทนาย แต่งตั้งทนายฟ้องครับ
comment48-1:ขอบคุณมากๆเลยนะคะ
comment49:สู้ๆๆ
comment50:เราเคยโดนขโมยรูปสัตว์เลี้ยงไปใช้ทางพานิชย์คะ มีการนำไปใช้โฆษณาและติดเครดิตภาพเป็นของตัวเอง ภาพเหล่านั้นล้วนแล้วแต่ถ่ายจากกล้องของเรา ซึ่งเป็นกล้องกึ่ง dslr ซึ่งสามารถดูรหัสรูปทั้งหมดได้รวมถึงรุ่นกล้องด้วยคะ แต่เราก้ไม่สามารถทำอะไรได้ นอกจากลงบันทึกประจำวันไว้ว่า รูปที่เค้าใช้โปรโมทนั้น หากเกิดการโกงขึ้น ไม่เกี่ยวกับเรา ทั้งที่เราเสียประโยชน์แต่ก้ทำอะไรไม่ได้ เพราะเราไม่มีเงินจ้างทนายคะ ตำรวจพูดว่า ถ้าคุณมีเงินก้ไปจ้างทนายเองสิ เรารู้สึกแย่มากคะ เราเข้าใจความรู้สึกจขกท ที่พยายามทำทุกอย่างแต่เหมือนทำไรมันไม่ได้อะคะ
comment50-1:โห..... ฟังแล้วยิ่งหดหู่ใจเข้าไปอีก 
T_T 
เพราะ กฎหมายบ้านเมืองเรามีช่องโหว่เยอะ คนทำผิดเลยไม่ค่อยกลัว เลยมีคนชั่วเพิ่มขึ้นเยอะ 
เฮ้ออออ
comment51:โหวตและแชร์ให้แล้วค่ะ มันหลอกสะรวยเลย ชั่วจริงๆ
comment52:โอโห เด็ดจริง ที่จริงมันไม่ผิด พรบ. คอมพ์หรอคะ ถึงไม่เข้าข้อตัดต่อ แต่มันสร้างความเสียหายได้นี่นา?
เราว่ายังไงก็ผิดกฏหมายสักข้อ ถ้าจะเอาเรื่องจริง ทำไมเนี่ยยย โห่
comment53:อะไรก็ตามที่ตัวเราเองเอาไป ปล่อยไว้บนอินเตอร์เน็ต พึ่งรับความเสี่ยงไว้ได้เลย เราต้องรับผิดชอบตัวเราเอง อย่าไปโทษใครเลย.
comment53-1:เป็นความเสี่ยงคนละอย่างกันนะคะ -.-
เหมือนเดินบนฟุตบาธแล้วโดนมอเตอร์ไซต์ที่ไต่ขึ้นฟุตบาทชน แล้วมีคนบอก รับความเสี่ยงเองนี่ที่มาเดินบนฟุตบาธ
comment54:กฎหมาย...ไทย
comment55:อย่างขำ ตัวก็ไม่เคยเจอ โอนเงินไปให้ ก็สมควรแล้ว ถือว่าจ่ายค่า sex phone
comment56:เห็นเเล้วเพลียกับคนหากินแบบนี้
comment57:ตอนนี้ในอินเตอร์เน็ท มีศัพท์เรียกพวกนี้นะ

catfish ปลอมเป็นคนอื่น
comment58:ไม่สงสารลูกเรอะ ทำอาชีพนี้ โตแล้วเอาชื่อแม่มาเสิร์ช เห็นแต่คนด่า รึว่าลูกจะถูกสอนให้กลายเป็นโจรไปด้วย เหมือนพ่อเขาที่ไม่มีความละอายต่อบาปสักนิด
comment58-1:ใช่ค่ะ 
อนาคตลูกจะเป็นยังไง
เลวมาตั้งแต่ ปู่ย่า ตาทวด ขนาดดนี้
comment59:เอือมจัง ไม่ถึง 5 ล้าน ทำอะไรไม่ได้จริงๆเหรอ 
วันก่อนเพิ่งอ่านเจอข่าว ผู้หญิงคนนึงชื่อ รูธ ปาล์มเมอร์ เป็นผู้หญิงชีวิตดี อายุยี่สิบกว่าๆ
[Spoil] คลิกเพื่อดูข้อความที่ซ่อนไว้ทำงานเป็นนักออกแบบที่ดูไบ มีสามีหล่อและรวย อยู่ดีๆก็พบว่าตัวเองโดนปลอมตัวตนอะ 
คือมีคนเซฟรูปนางไปเป็นตัวตนใหม่ชื่อ Leah Palmer แล้วไปคบคนนั้นคนนี้เต็มไปหมด (คบไงอะ? ได้คุยทางโทรศัพท์เท่านั้น)
แถมหนักมากคือดันลามไปสร้างตัวตนเพื่อน / พ่อแม่พี่น้องของรูธตัวจริงออกมาด้วยนะคะ ประมาณ 30-40 กว่าตัวตนเลยอะ
เอามาสร้างเป็น Sim City ของตัวเองทางโซเชี่ยวเฉยเลย โดยมีต้นแบบตัวตนทุกอย่างเป็นคนในชีวิตจริงของรูธเลยอะ 
(นี่มัน Stalker ชัดๆ = = '' น่ากลัวมาก) ซึ่งยัยตัวปลอมนี่ก็เอาหน้าตาคนอื่นไปหลอกคบผู้ชายสับขาหลอกเพียบ
ไม่รู้ว่ามีการหลอกให้มาโอนเงินหรือเปล่านะ แต่ตัวจริงเขาแจ้งความไปแล้ว ตำรวจฝรั่งก็ทำอะไรไม่ได้นะคะ
เหตุผลคือ ไม่ได้ปลอมตัวตนตรงๆ (ใช้ชื่อว่า Leah ไม่ได้ใช้ชื่อว่าRooth ตามตัวจริง) แบบว่า กฏหมายยังไปไม่ถึงอะค่ะ 
แจ้ง Ig หรือ Facebook ไป มันก็โดนลบ แล้วแป๊บๆก็มาใหม่ น่ากลัวมากอะค่ะ = ='' 

ในเมื่อรู้หน้าตัวจริง บางทีกฏหมายยังวิ่งตามไม่ทัน
ก็ใช้กฎหมู่แล้วกัน ก็ระวังตัวในการอัพโหลดรูปตัวเองขึ้นสาธารณะแล้วกันค่ะ (ระวังไงวะ กรูก็อัพของกรู) =v=''
comment60:ถ้ามีธีรภัทร์ นามสกุล ส. รูปหล่อๆ  ไปหลอกใครหลังไมค์มาบอกผมด้วยนะคริๆ
comment60-1:ธีรภัทร์ สัจจกุล รึป่าวคะ นี่คุณปลอมเป็นพี่ตุ้ยขวัญใจเราเหรอ ไปฟ้องคุณตำหนวดแพพ
comment60-2:555555 คิดเหมือนกันเลย
comment61:เอาจริง ๆ เลยนะ สิ่งที่เรางงที่สุดคือ ... มีคนยอมโอนเงินไปให้คนที่ไม่เคยเจอกันตัวเป็น ๆ จริงเหรอเนี่ย !?! 
คือแบบ โอ๊ย ! จะบ้าตาย ! โอเค โดนหลอกก็อยากจะสงสารค่ะ แต่มาโดนคนที่ไม่เคยเจอกันตัวเป็น ๆ หลอกนี่มันแบบ ............................
มีสติกันเถอะค่ะทุกคน เคสนี้ไม่ค่อยสงสารคนโดนหลอกโอนเงินเท่าไหร่ แต่สงสารคุณจขกท.ที่โดนเอารูปไปแอบอ้างมากกว่าค่ะ
comment61-1:เราก็คิดอย่างนั้นเหมือนกันค่ะ
ตอนฟังเรื่องครั้งแรก แบบ 
เงิบบบบไป
คือ งง มาก สติเค้าหายไปไหน ทำไมมันง่ายขนาดนี้
comment62:?
comment63:สู้ๆๆคะ จขกท.

แต่แปลกใจทำไมคนสมัยนี้ไม่เคยเห็นหน้ากันแต่สามารถเชื่อใจโอนตังค์ให้เป็นหมื่นๆได้ 
ขนาดเพื่อนยืมยังไม่ค่อยคืน นับประสาอะไรกับคนแปลกหน้า
comment63-1:ใช่ค่ะ เพื่อนห่างๆยืม 2-3 พัน เรายังขอทำใจแปบ พร้อมกรอกตาเป็นรูปตัวM
comment64:ที่โอนๆไป นี่ คงเพราะเห็นหน้าสวยๆแล้วหื่น  อยากฟันจนหน้ามืด
comment65:หน้าก็ไม่เคยเจอยังจะกล้าโอนไปอีก ขนาดผมถ้าไม่สนิทกันจริงๆยากที่จะให้
ส่วนเรื่อง ตร.ก็รู้ๆกันอยู่นะครับว่าแล้วแต่กำลังภายในของแต่ละคน
ยังไงก็เป็นกำลังใจให้นะครับ
comment65-1:ขอบคุณมากเลยค่ะ
comment66:จริงๆแล้ววิธีที่ปลอดภัยที่สุดจากพวกนี้คือ เราขอดู หนังหน้าจริงเด๋วนั้นผ่าน App ต่างๆเลยครับ เช่น Facetime,Tango,Video Call ทางไลน์ ให้รู้กันจะๆไปเลยครับว่าเค้าคือตัวจริง ไม่ใช่ตัวปลอม อย่างน้อยๆถ้าเค้าเป็นตัวจริงคนเดียวกับในรูปเค้าส่งมาให้เราดู เค้าก็ต้องกล้าที่จะแสดงตัวให้เราเห็นตัวเป็นๆไม่ใช่แค่รูปถ่ายที่ใครก็สามารถเอามาให้เราดูได้ครับ ถ้าบ่ายเบี่ยงไม่ให้ดูตั้งแต่ครั้งแรกก็ต้องสงสัยไว้ก่อนเลยครับ ต้องเอะใจแล้วล่ะครับ แต่ถ้าหลังๆขอดูแล้วไม่เคยได้ดูตัวเป็นๆผ่าน App พวกนั้นที่ผมบอกไปนั่นก็ชัดเลยล่ะครับ ว่า "ปลอมชัวร์" ถ้าขอดูแค่ 30 วิว่าใช่ตัวจริงรึเปล่าแล้วยังไม่ให้ดูเนี่ยมันยืนยันชัดเจนได้เลยครับแล้วสักพักพวกนี้จะหายไปเองครับเพราะมันรู้แล้วว่ามันไม่สามารถหลอกเราได้
comment66-1:ถ้าพวกเค้าคิดได้แบบนี้ เรื่องนี้จะไม่เกิดเลยค่ะ T_T
comment67:Facebook ไม่ควรเปิดเป็น public เพราะไม่งั้นใคร ๆ ก้อเข้ามาดู FB ของคุณได้ ทางที่ดีควรเซทให้เพื่อนเท่านั้นที่สามารถดูได้
comment67-1:ไอ้คนธรรมดาก็คงใช้วิธีการแบบนั้นได้ค่ะ แต่เห็นว่า จขกท. เป็น MC Pretty  
ก็คงต้องมีการเปิดให้คนอื่นเข้ามาชมผลงาน ชมรูปตัวเองเพื่อโปรโมทผลงาน เพราะมันเป็นการโฆษณาอย่างนึง
ก็ถือว่ารับมือยากอยู่นะ
comment67-2:ขอบคุณมากเลยค่ะ ที่เข้าใจ -/\-
comment68:ก่อนจะโอนเงินให้เค้า ช่วยนำชื่อนางไปเสิร์ท google ซักนิดก็ยังดีค่ะ คนแรกๆเรายังพอทนนะ แต่คนที่โดนหลอกปี 58 นี่สิไม่น่าเลย

ชื่อกุสุมา วุฒิวัฒนา แค่พิมหาในกูเกิล ก็เจอแล้ว มีคนตั้งกระทู้แฉเมื่อปี 57  http://pantip.com/topic/32864454 ไม่เข้าใจคนล่าสุดที่โดนหลอกจริงๆ 

หลงเชื่อแค่ผู้หญิงเรียกที่รักคะ ที่รักขา อะไรมันจะขนาดนั้นกัน  สัมพันธ์ลึกซึ้งก็เปล่า มือไม่เคยจับกัน ตาไม่เคยมองกันเลยเนี่ยนะ

คุยเฟสไทม์กันก็ไม่เคย แค่หลงเชื่อกับรูปภาพ งงมากกับคนสมัยนี้ เทคโนโลยีไม่ได้ช่วยอะไรได้เลยหรอ รู้จักแต่เล่นแชทอย่างเดียวหรอ

#เอาความไม่รู้จักคิดของตัวเองทำคนอื่นซวย เป็นกำลังใจให้ จขกท.นะคะ
comment68-1:ขอบคุณมากๆเลยค่ะ
comment69:โชคดีที่เรามีหน้าตาเป็นอาวุธ

ขืนเอารูปเราไปหลอก ต่อให้พกพระขุนแผน สาริกาลิ้นทอง  กำลังเคลิ้มๆ เห็นรูปเราเท่านั้นแหละ ดึงสติกลับมาเลย
comment69-1:เหอๆ เดี๋ยวนี้พวกหน้าตาเป็นอาวุธเจอ ps and app ทำสวยได้หมด น่ากลัวกว่านะ เห็นข่าวพวกสาวจีน ญี่ปุ่นหลอกหนุ่มๆผ่าน app แล้วน่ากลัวกว่าหน้าเป็นๆที่ไม่สวยอีกนะ
comment70:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment71:ลงรูปคนชั่วทำไมต้องคาดตา เฮ้ออออ...
comment72:เอาใจช่วยค่ะ ขอให้ตามตัวมาดำเนินคดีให้ได้เร็วๆนะคะ
comment72-1:ขอบคุณมากๆเลยค่ะ
comment73:ขอให้กรรมตามทันไวไวนะอีอ้วนขี้เหร่
comment74:ช่วยโหวต&แชร์แล้วครับ
comment75:ขอบคุณทุกๆคนมากๆนะคะ 
เราพยายามไล่ตอบทุกคอมเม้นแล้ว มันไม่ขึ้น ไม่รู้เพราะอะไรเหมือนกัน เราเล่นในโทรศัพท์ พิมแล้ว กดส่งแล้ว แต่ไม่ขึ้นเลยสักอัน 
เอาเป็นว่าขอตอบในนี้นะคะ 
เรื่อง Bเคยเจอกับมิจฉาชีพมาก่อน
ใช่ค่ะ มีหลายๆคอมเม้นในนี้เอากะทู้เก่าของ B มาแปะด้วย
เรายังไม่ได้อ่านอย่างละเอียดนะคะ เค้าเคยส่งมาให้เราแล้วครั้งนึง เมื่อครั้งแรกที่ Aลากเค้ามาในแชทกลุ่ม 

B บอกกับเราว่า หลังจากที่มิจฉาชีพคุยกับเค้า (โดยใช้รูปเรา) มาจนระยะหนึ่ง จนโดนหลอกเงินไป 
B ได้ตัดสินใจนัดเจอ ตัวจริง เพราะมิจฉาชีพจะเอาเงินอีก พอได้เจอกัน B เค้าต้องทำใจดีสู้เสือ แกล้งคบกับ มิจฉาชีพต่อไปเพราะอยากได้เงินคืน ในระหว่างที่คบกัน B ก็ได้หลักฐานที่อยู่ บัตรประชาชน รวมถึงรู้จักพ่อแม่ของมิจฉาชีพด้วย 
แต่ยิ่งอยู่ๆไป เหมือนจะไม่มีวี่แววว่าจะได้คืน และอาจจะเสียเพิ่ม Bเลยปลีกตัวออกมา แล้วรวบรวมหลักฐานทั้งหมดเพื่อแจ้งความ 

และ เพราะเหตุผลนี้แหละ ทำให้การจัดการกับมิจฉาชีพมันยากขึ้น เพราะทางตำรวจบอกว่า การที่คุณคบหากัน ไม่ว่าจะด้วยเหตุผลอะไรก็ตาม การให้ทรัพสินกันนั้น คือการให้ด้วยความเต็มใจ ด้วยความเสน่หา จะมาร้องเรียกคืนนั้นยาก 
มันก็เลยไม่จบไม่สิ้นสักที 
ประมาณนี้ค่ะ 

ส่วนเรื่องที่ แนะนำให้ไปมูลนิธิ ศูนย์ดำรงธรรม และที่ต่างๆ ขอบคุณมากๆเลยค่ะ เด๋วหนูจะลองดูนะคะ 

----ขอบคุณทุกคนมากๆอีกครั้งจริงๆค่ะ-----
comment76:ในเมื่อมี ที่อยู่บัตรประชาชน ทำไมไม่ตามไปที่บ้านเลยค่ะ ตาม
comment76-1:ตามไปก็ไม่เจอค่ะ 
มันหนีไปนานแล้ว 
ไปเจอพ่อแม่มันที่บ้าน พ่อแม่มันก็บอกไม่รู้ไไม่ชี้ 
อยากจับไปตามหาเอาเอง 
คุณ C ผู้เสียหาย เคยลองไปหาแล้วค่ะ
comment77:แปลกดี ปกติมักจะเจอแต่ ผญ โดน ผช ในเฟสหลอกมาเข้าโรงแรม แล้วถ่ายรูป ถ่ายคลิป นี่กลายเป็น ผช โดนหลอกให้โอนเงิน เหอๆ นึกถึง พวกต่างชาติหลอกสาวไทยว่าจะแต่งงานทางเนตเลย หลอกให้โอนเงินให้ก่อน ตะก่อนไม่เชื่อนะว่าจะมีคนยอมเสียเงินทั้งๆที่ไม่เจอหน้าเลย ตอนนี้เชื่อแล้ว..จิตวิทยาขั้นเทพเลยนะเนี่ย พวก call center หลอกลวงก็เยอะ เหมือนใน serie ญีปุ่่น โทรหลอกเอาเงินคนแก่
แปลกใจว่า ผช จะจีบทำไมไม่เจอหน้าไปเลย ปกติ ผช มักจะได้เปรียบไว้ก่อน(ส่วนใหญ่) คือถ้าแบบว่าไม่สวยไม่ x ไมไ่ด้ซั่ม ก็หนีกันไปแล้ว ถ้าโดนสาวเจนจัดโลก คบกันแล้วโดนหลอก อันนี้พอเข้าใจ แต่ไม่เจอหน้าเลยนี่สิ
comment77-1:สมัยนี้คงเป็น ผญ หลอก ผช มีเมียแล้ว เข้าโรงแรม แล้วถ่ายคลิป เอาไว้แบลคเมลค่ะ 55555
comment78:ไม่ว่าเด็กหรือผู้ใหญ่ก็โดนหลอกได้ง่ายๆ เช่นกัน ที่สำคัญ โดนหลอกโดยที่ยังไม่เคยเจอกันเลยนี่สิ!

จริงๆ ไม่ใช่ว่ากฎหมายทำอะไรไม่ได้นะครับ เท่าที่อ่านมาคือตำรวจไม่ใส่ใจที่จะให้ความช่วยเหลือมากกว่าครับ [Spoil] คลิกเพื่อดูข้อความที่ซ่อนไว้คดีเล็กๆ เขาไม่ค่อยอยากทำ เพราะไม่มีผลงานมั้ง ประมาณว่าคดีเล็กๆ กระจอกๆ ก็ทำได้แต่ไม่ได้หน้า เสียเวลา ไปตั้งด่านเก็บตังค์ดีกว่า 555
comment78-1:เพลียจิตมากค่ะ ณ จุดนี้
comment79:คนที่เสียหายทางอาญา คือ คนที่โดนหลอกครับ จะเอารูปใคร หรือ ข้อมูลอะไร ก็เป็นหนึ่งในสิ่งที่หลอกครับ กรณีนี้ คนที่โดนหลอกก็สามารถร้องทุกข์ ดำเนินคดีอาญาได้ครับ 

เจ้าของรูป ไม่ได้โดนหลอก ไม่ใช่ผู้เสียหายในคดีที่โดนหลอกครับ แต่การที่เค้าเอารูปไปใช้โดยไม่ได้ยินยอม ก็เป็นความผิดทางแพ่ง จะฟ้องร้องก็ต้องจ้างทนายฟ้องร้องครับ ซึ่งส่วนตัวคิดว่าคงไม่คุ้มเท่าไหร่ ตรงนี้ตำรวจไม่มีอำนาจนะครับ เพราะเป็นเรื่องทางแพ่ง ไปว่าเค้าไม่ได้ครับ แต่ถ้าถึงขั้นเอารูปไปประกอบข้อมูลอื่นที่ทำให้คนอื่นเข้าใจผิดว่าคนในรูปเป็นคนไม่ดี หรือตัดต่อ หรืออย่างอื่นทำนองเดียวกัน ก็อาจเป็นหมิ่นประมาท ตรงนี้จะเป็นคดีอาญาแล้วครับ แจ้งตำรวจดำเนินการได้
comment79-1:ขอบคุณมากๆเลยค่ะ
comment80:หมดเป็นแสนๆ ซอกหูก็ยังไม่ได้ดม
comment81:เราเคยโดนกรณีแบบนี้ โอนไป 9000  พอโอนเสร้จติดต่อไม่ได้เลย  คิดว่าโดนหลอกชัวร์ รีบไปแจ้งความ สน.บางกอกน้อย ตำรวจที่นั่นน่ารักมาก อายัดบัญชีธนาคาร กับขอรูปจากกล้องวงจรปิดที่มันไปกดเงิน มาให้เราดู  แต่เราไม่รู้ว่าคนที่กดเงินเป็นคนเดียวกับที่เราโอนเงินไปรึเปล่า 

...จากนั้นผ่านไป 5 ปี  มีหมายให้เราไปศาล พบจำเลยเพื่อขอรับเงินเงิน
...แสดงว่าพี่ตำรวจไม่ได้ละเลย  แต่ขั้นตอนตามกฏหมายอาจจะนานมาๆๆๆ
comment82:มุกเก่า แต่ใช้ตลอด เอารูปสาวสวยมาหลอกหนุ่มๆ
เก่าตั้งแต่สมัยรู้จักอินเตอร์56kแรกๆ
comment83:เจ้าของภาพแจ้งความได้นะคะ
พรบ. คอมพิวเตอร์

หมวด ๑
ความผิดเกี่ยวกับคอมพิวเตอร์
 มาตรา ๑๖ ผู้ใดนำเข้าสู่ระบบคอมพิวเตอร์ที่ประชาชนทั่วไปอาจเข้าถึงได้ ซึ่งข้อมูลคอมพิวเตอร์ที่ปรากฏเป็นภาพของผู้อื่น และภาพนั้นเป็นภาพที่เกิดจากการสร้างขึ้น ตัดต่อ เติมหรือดัดแปลงด้วยวิธีการทางอิเล็กทรอนิกส์หรือวิธีการอื่นใด ทั้งนี้ โดยประการที่น่าจะทำให้ผู้อื่นนั้นเสียชื่อเสียง ถูกดูหมิ่น ถูกเกลียดชัง หรือได้รับความอับอาย ต้องระวางโทษ"จำคุกไม่เกินสามปี " หรือ"ปรับไม่เกินหกหมื่นบาท " หรือ"ทั้งจำทั้งปรับ"
comment83-1:เรียนคุณ mimi ผมเป็นน้องชาย จขกท นะครับ พอดีพี่สาวตอนนี้พี่สาวอยู่ต่างจังหวัด เลยมาตอบแทนครับ ไม่อยากให้กระทู้ตาย  กม.ในข้อที่คุณยกตัวอย่างมาเนี่ย ตอนแรกผมจ็มองว่าพี่แต่พนักงานสอบสวนที่ ปอท. บอกกลับมาว่า เค้าเอารูปไปใช้ แต่ไม่ได้มีการ ตัดต่อ แต่งเติม ทางอีเลคทรอนิค เลยไม่ผิดตามข้อนี้ เฮ่อนี่แหล่ะครับช่องว่าทางกฎหมาย และ การทำงานของ ....ไทย
comment83-2:พ.ร.บ.การกระทำความผิดที่เกี่ยวกับคอมพิวเตอร์ มาตรา 14 (1) นำเข้าสู่ระบบคอมพิวเตอร์ซึ่งปลอมหรือเท็จ โดยประการที่น่าจะเกิดความเสียหายแก่ผู้อื่น มีโทษจำคุกไม่เกิน 5 ปี ปรับไม่เกิน 1 แสนบาท หรือทั้งจำทั้งปรับ
comment84:อะโหวววว มันหลอกได้เก่งนะเนี่ย
comment85:ผมเป็นน้อง จขกท. นะครับมาอัพเดทความเคลื่อนไหวต่อครับ ตอนนี้เป็นข่าวใน Dailynews นะครับ http://www.dailynews.co.th/crime/325640 ยังไงรบกวนทุกท่านช่วยกันแชร์ด้วยเพื่อเติอนภัยให้สังคมอีกรอบนะครับ ไม่อยากให้มีใครเจอกับเหตุการแบบนี้อีก ไม่ว่าจะแอบอ้างหรือโดนหลอกโอนเงินครับ
comment85-1:สู้ๆนะครับผม
comment85-2:ขอบคุณมากๆเลยค่ะ
comment86:อยากได้อะไรทำง่ายมาก แค่เข้ากลุ่มการ์ตูนในFacebookแล้วพิมพ์ประมาณว่า ใครมีรูปมาโพสโชว์หน่อย, ใครมีไอดีไลน์มาโพสแบ่งกันหน่อย, ใครมีเบอร์โทรมาโพสแลกกันหน่อย แค่นี้คุณจะได้รูปภาพข้อมูลเด็กอายุ 10-15 ปี หลายร้อยคนแล้วครับ ส่วนใหญ่เป็นภาพเด็กหญิงด้วยแหละนะ
comment87:แชร์เลยละกัน
comment87-1:ขอบคุณมากๆเลยค่ะ
comment88:งงว่า คนสมัยนี้คิดยังไงกัน
คนไม่เจอเห็นหน้า คุยทางอินเตอร์เนต
ใจกล้าขนาดโอนเงินให้ สามแสน เจ็ดแสน
มามุขใช้รูปดารา พริตตี้ mc มาหลอกคุย เยอะมากกก ในเนต ก็ยังโดนกัน
comment89:ยอมรับกันเถอะ...ที่โอนเงินไปก็หวังทั้งนั้น...แต่บังเอิญดวงแตกซะก่อน

คุยกันเฉพาะในโซเชี่ยล ไม่เคยเห็นหน้า ไม่เคยรู้จักมาก่อนตัวจริงไม่เคยเจอ...โดนเอารูปคนหน้าตาดีๆ มาก็เชื่อ (สังเกตุไหม...เวลาเกิดคดีแบบนี้...รูปที๋โดนเอาไปแอบอ้างจะหน้าตาดีๆ ทั้งนั้น)

แปลก...ข่าวแบบนี้ออกมาก็บ่อย...ทำไมยังไม่เข็ดกันอีก

ข่าวออกเยอะแยะ ในโซเชี่ยลก็เอามาเตือนกันบ่อยๆ แต่คนเล่นโซเชี่ยลกลับโดนซะเอง
comment90:สงใสด้วยครับ คือไม่เคยเจอตัวจริง
เหนแค่ในรูป อะไรดลใจให้โอนเงินให้
หรือแค่เพราะได้ยินเสียงในโทรศัพท์
เสียงเพราะเสียงน่ารักก็เชื่อว่าจะสวย
ผมว่าที่แจ้งความ+ดำเนินคดีไม่ได้
เพราะว่าไอที่ให้เค้าไป เหมือนให้ด้วย
สเน่ห์ หา ด้วยรึปล่าว ของแบบนี้มันให้ไป
แล้วมัน ทวงคืนไม่ได้นะ
comment90-1:ใช่ค่ะ เอาจริงๆ มันก็ยากตรงนี้แหละ 
ในเรื่องของ ผู้เสียหาย ABC เค้าคงต้องไปดำเนินการต่อเอง
แต่เรา ในฐานะ ผู้เสียหายอีกคนนึง ออกมาตั้งกระทู้เพราะหวังว่าจะมีการแชร์แล้วอาจจะมีเจ้าทุกข์คนอื่นๆเพิ่มเติม อย่างน้อยบอกต่อๆไป ก็เพื่อความปลอดภัยของตัวเองด้วยค่ะ 
ไม่รู้เลย ว่าพรุ่งนี้ไปเดินห้าง จะมีคนวิ่งมาทวงตังค์หรือป่าว 55555
นอยด์
comment91:
comment92:น่าแปลกใจเนอะ โดนกันคนละเยอะๆ 
ตัวจริงๆ ก็ไม่เคยเห็น
comment93:ไม่น่าโดนเลยจริงๆ ขนาด พี่น้อง เพื่อนสนิท ยืมเงินกันยังไม่คืน นับประสาอะไรกับคนไม่เคยเจอตัวเป็นๆ
comment93-1:จริงที่สุดค่ะ
comment94:น่ากัวจิงๆ
comment95:ส่วนมาก คนที่เสี่ยงมักจะเป็นคนหล่อๆสวยๆ ป๊อปๆ 
คนหน้าตาธรรมดาๆไม่น่าจะมีใครไปแอบอ้างเท่าไหร่
comment95-1:แต่อย่างเรา อาจจะถือว่าแค่กลางๆนะคะ
คิดว่าถ้าสวยเกิน หรือป๊อบเกิน คนโดนหลอกอาจจะไม่เชื่อก็ได้ 
อย่างถ้าเอารูปพวกเน็ตไอดอลมาหลอก แล้วยังเชื่อนี่ 
คนโดนหลอกคงมโนเก่งมากกกก สาวฮอตมาคุยด้วย คงดีใจเนื้อเต้นไปป่าวคะ 5555
comment96:วันนี้ ได้มีเวลาว่างมาเปิดคอมเล่น 
เราเพิ่งรู้ว่าตอบคอมเม้นในโทรศัพท์มันยากมาก 
ขออนุญาตมาไล่ตอบวันนี้นะคะ

ขอขอบคุณทุกๆคนมากเลยค่ะ จากใจจริง 
กับการช่วยแชร์และให้ความสนใจ รวมถึงกำลังใจ 
ตอนนี้ มีสำนักข่าวหลายที่ มาขอสัมภาษณ์เตือนภัยสังคม 
อย่างน้อยก็คงเป็นอีกหนึ่งช่องทางที่จะช่วยให้เรื่องนี้คืบหน้าได้


ขอบคุณมากจริงๆค่ะ 

ยังไงขอให้เรื่องเราเป็นอุทาหรณ์ให้ทุกคนนะคะ 
โดนกันมาเยอะ ก็จำๆกันไว้บ้าง บอกต่อๆไป เตือนๆกันไป  คนเราสมัยนี้ หากินเลวๆเยอะ เพราะรู้ว่ากฏหมายไทยอ่อนด๋อย 
บางคนโดนหลอก 2พัน 3พัน แจ้งความ ตำรวจบอก โอ๊ย เงินแค่นี้เอง ลงบันทึกไว้ก่อนละกัน 
..... เงียบ.....

แต่มิจฉาชีพ ได้คนละ 2พันไปสัก 80คน ตีว่าจังหวัดละคน
ได้ไปเท่าไร 160,000 ดีออออก 
สบาย ไม่ต้องทำไร ตำรวจไม่จับด้วย
comment97:การลวงให้โอนเงินนี่มีทุกประเภทสินค้านะ
i-Phone นี่โดนกันเยอะมาก ระวังให้ดีครับอย่าเชื่อใครง่ายๆ
comment98:จขกท. ไปออกรายการรถปลดทุกข์ มากครับ ตามลิ้งเข้าไปชมรายการได้ครับ 

https://youtu.be/CrH77Y2Z2xw
comment99:เจ้าทุกข์ลงขัน พามันไปคุยกับรากมะม่วง
comment100:งง ทำไมถึงยอมโอนเงินง่ายจัง

title:ผมว่า ทางจักรยานในเมือง มันคือการใช้ภาษีและนโยบายที่ไม่เข้าท่าเอาซะเลย
comment:ขอเป็นกระทู้พลีชีพเลยแล้วกันครับ เข้าใจว่าการตั้งกระทู้แบบนี้อาจจะขัดใจใครหลายๆ คน แต่ผมเองก็เป็นคนที่ออกกำลังกายโดยการขี่จักรยานอยู่ด้วยเช่นกัน เพราะฉะนั้น อันนี้เป็นมุมมองส่วนตัวของผมที่ไม่ได้แอนตี้คนขี่จักรยานอะไรนะครับ

คือพอกระแสการขี่จักรยานมันเริ่มเป็นที่นิยมเนี่ย หน่วยงานอย่าง กทม. ก็เริ่มมีปฏิกิริยาต่อเรื่องนี้ แน่นอน ผมจำได้ว่าเป็นนโยบายหาเสียงของหม่อมด้วยในตอนนั้น แต่การทำเลนจักรยานโดยการเอาถนนที่ไม่ได้รับการออกแบบให้มีทางจักรยานมาแต่ต้น อย่างเช่น ถนนแถวๆ ศาลเจ้าพ่อเสือ (เค้าเรียกถนนตะนาวหรือเปล่านะครับ) หรือวัดรอบๆ วัดพระแก้ว ท่าพระจันทร์ อะไรแถวๆ นั้น มันมีแบบ "สักแต่ให้มี" มากกว่าน่ะครับ เพราะวันนึงๆ มีจักรยานขี่ผ่านแถวนั้นแทบนับคันได้ และจักรยานส่วนใหญ่ก็จะเป็นจักรยานแพงๆ อย่างเสือภูเขาบ้าง เสือหมอบบ้าง ใส่ชุดแบบจัดเต็ม อุปกรณ์เพียบ และแน่นอนครับ กลุ่มนี้คือขี่เพื่อออกกำลังกายมากกว่าจะเป็นการขี่เพื่อ "ใช้ชีวิตประจำวัน" 

ผมเคยเดินทางไปที่เมืองใหญ่ๆ อย่างโตเกียว หรือวอชิงตัน ดีซี ที่นั่นก็มีจักรยานให้เห็นค่อนข้างหนาตาครับ แต่ส่วนใหญ่แล้วจะไม่ได้เป็นเสือหมอบ และชุดจัดเต็มแบบบ้านเราครับ เพราะส่วนใหญ่ก็คือจักรยานแม่บ้านธรรมดา คนแถวนั้นเค้าขี่เพื่อไปซื้อของ ขี่ไปลงรถไฟใต้ดิน คือเป็นส่วนหนึ่งของการใช้ชีวิตประจำวันจริงๆ และทางจักรยานของเขาก็จะอยู่บนฟุตบาทครับ ไม่ได้ไปเฉือนถนนมาทำเป็นทางจักรยานเหมือยของ กทม.

เพราะฉะนั้นแล้ว การเฉือนถนนที่แต่เดิมไม่ได้รับการออกแบบให้เป็นทางจักรยาน มาทำเป็นทางจักรยาน ผมจึงมองว่ามันเป็นอะไรที่ไม่ค่อยเข้าท่าเอาซะเลย เพราะนี่คือการทำแบบไม่สำรวจ ไม่วิจัย ว่าชาวบ้านแถวนั้นเขาใช้จักรยานในการสัญจรไปมาหรือไม่ และทางจักรยานมันขาดการเชื่อมต่อเอามากๆ อย่างผมเองบ้านอยู่ตรงแถวๆ วงเวียนเล็กตรงฝั่งธนฯ วันดีคืนดีก็จะขี่ไปหาอะไรกินแถวเสาชิงช้าตอนเย็นๆ บ้าง คือมันไม่ได้มีเลนจักรยานตั้งต้นมาตั้งแต่แถวๆ บ้าน นึกออกไหมครับ เพราะฉะนั้น กว่าจะขี่ไปจนถึงจุดที่มีเลนจักรยานจริงๆ มันก็อันตรายอยู่เหมือนกัน และแน่นอนว่าการขี่แบบที่ผมยกตัวอย่าง มันคือการขี่เพื่อการท่องเที่ยว และออกกำลังกายมากกว่า 

เมื่อพิจารณาถึงในแง่ของภาษีที่เสียไปในการจัดทำเลนจักรยานในเมือง ที่มันใช้ได้ไม่ค่อยคุ้มค่าแล้ว ในมิติเชิงสังคม ผมว่าเลนจักรยานนี้มันไป "รบกวน" วิถีชีวิตของชาวบ้านในย่านนั้นค่อนข้างมากครับ นี่ยังไม่ไดพูดถึงปัญหาด้านการจราจรติดขัดเพราะพื้นที่ถนนที่ลดลงนะ (ผมไม่ได้บอกว่าไม่ให้มีทางจักรยานนะครับ แต่กำลังจะบอกว่า การเอาทางที่ไม่ได้ออกแบบมาแต่แรก มาทำทางจักรยานมันควรจะเลิกได้แล้ว) และหากบางคนจะมองว่า เลนจักรยานมันทำให้ลดปัญหาเรื่องแม่ค้าที่ยึดทางเท้าหรือริมถนนไปได้ ผมว่าก็ไม่ใช่นะครับ ทุกวันนี้เราก็รู้ดีว่าปัญหานี้มันยังคงอยู่ อันนี้จะชัดสุดให้ไปดูที่ถนนลาดหญ้าใกล้ๆ วงเวียนใหญ่ครับ 



จะดีกว่าไหมครับ ถ้ากำหนดเป็นนโยบายไปเลยว่า ถนนใหม่ๆ ที่เพิ่งตัด ก็ให้ทำทางจักรยานควบคู่กันไปเลย หรือใต้ทางด่วนที่กำลังสร้าง เช่น ถนนพรานนก-พุทธมณฑลสาย 4 หรือ ทางด่วนศรีรัช-วงแหวนรอบนอก ทำแบบนี้ไปเรื่อยๆ กับถนนตัดใหม่ทุกสาย มันก็จะมีเลนจักรยานเพิ่มขึ้นเรื่อยๆ เองแหละครับ ส่วนถนนเส้นเดิมๆ ที่ไม่ได้มีไว้รองรับอยู่แล้ว ก็ต้องรอจัดระเบียบกันใหม่ ดีกว่าที่อยู่ๆ จะไปเฉือนมาใช้แบบนี้



หลังๆ มานี้ เห็นถนนระหว่างเมือง บางที่ ก็เริ่มทำทางจักรยานบ้างแล้ว แต่เอาจริงๆ นะครับ ถนนระหว่างเมือง ที่ต้องขี่กัน 30-40 กม. มันใช่ถนนที่ชาวบ้านร้านตลาดเขาจะใช้กันไหมครับ กลุ่มที่จะใช้ถนนเส้นแบบนี้ ก็จะเป็นกลุ่มที่เน้นการออกกำลังกายมากกว่า ซึ่งรูปแบบที่เอามารองรับกับกลุ่มนี้คือ โมเดลของสนามรอบสุวรรณภูมินั่นแหละครับ ที่ตอบโจทย์ที่สุด ทั้งสะดวก เป็นสัดส่วน ปลอดภัย 

แน่นอนครับ งบประมาณในการทำทางจักรยานบนถนนเส้นเดิม ถือว่าไม่ได้มากมายอะไร แค่ทาสีแล้วเอาเสามากั้นๆ ถ้าเสาหักก็เสียตังซื้อมาเปลี่ยนอีกนิดหน่อย แต่ประเด็นมันไม่ได้อยู่ที่เงินที่ใช้จ่ายไปหรอกครับ แต่เป็นเรื่องของ "ทิศทาง" ในการเพิ่มทางจักรยานมากกว่า ว่าไอ้ที่ทำอยู่แบบทุกวันนี้น่ะ มันไม่ค่อยยั่งยืนหรอกครับ อีกหน่อยมันอาจจะค่อยๆ ร้างและเสื่อมไปเหมือนกับ BRT ก็ได้ ที่เป็นตัวอย่างหนึ่งของการทำโดยขาดการวิจัยเชิงลึกอย่างเพียงพอ


ภาพประกอบทั้งหมดจากอินเตอร์เน็ทครับ
comment1:ตามนั้นครับ

คือพี่ไม่ต้องมากั้นเลนอะไรเลย
แค่ทำถนนฝั่งซ้ายให้ผิวดีๆกว่านี้
แล้วคนขับรถทั่วให้ฝั่งซ้ายแค่ครึ่งเมตร
แล้วมีน้ำใจ ไม่ไล่จี้ ไม่ปาด แค่นี้แหละ
comment1-1:โอ้โห เม้นนี้พูดถูกใจเลย เลนจักรยานจริง ๆ สำหรับในไทยค่อนข้างเห็นใจนะ เพราะมันไม่ได้ออกแบบมาตั้งแรกแรก แต่ว่า ริมซ้ายสุดนี่ ตำรวจช่วยกวดขันเรื่องวินัยจราจรหน่อย รวมถึงพื้นผิวถนน ท่อระบายน้ำ การซ่อมแซม ช่วยให้เป็นมิตรกับจักรยานหน่อย

บางจุดท่อระบายน้ำวางแนวร่องไปด้านหน้า (ไม่ได้ตัดขวางกับทิศทางวิ่งของรถ) ผมเห็นแล้วเสียวแทนคนปั่นเสือหมอบว่าถ้าล้อหล่นลงไปจะเป็นยังไง

อีกเรื่องนึง พวกเศษดิน ทราย เศษไม้ ท่อนไม้ จากพวกรถบรรทุกผิดกฎหมายต่าง ๆ สุดท้ายมันโดนเหยียบโดนพัดมารวมขอบทางหมด ค่อนข้างอันตรายมากกับจักรยานซึ่งล้อเล็กอยู่แล้ว อยากจะฝาก จนท. กวดขันพวกรถบรรทุกไม่คลุมผ้าด้วย
comment1-2:นี่ยากกว่าแก้รัฐธรรมนูญอีก
comment2:ผมก็สงสัยเหมือนกัน ถนนตัดใหม่ๆ ทำไมไม่ทำทางจักรยานให้เรียบร้อย ทำก็สักแต่ว่าทำบนฟุตบาธ ซึ่งไม่นานก็มีคนมาขายของอีก อีกเรื่องนึงคือ พวกที่ขายของบนถนนเกิดใหม่ ทำไมไม่ห้ามแต่แรก รอให้ขายจนเต็มถนน เบื่อเจ้าหน้าที่บ้านเมืองอย่างนี้แหละ อะไรที่ควบคุมได้แต่แรกไม่ทำ รอให้เกิดเรื่องก่อนค่อยล้อมคอก ถามจริงๆ ร้านอาหารเกิดใหม่ตรงถนนตัดใหม่ ทำไมมีอิทธิพลกันจังวางโต๊ะตามถนนจองที่เหมือนของตัวเองได้
comment2-1:บางร้านวางกันตั้งกะก่อนเย็น 
แข่งกันกะรถที่เริ่มขับกลับบ้าน
ต้องมาติดเพราะรถที่จอดเลนริมเพื่อกินร้านบนฟุตบาท
comment3:คือถ้าจะเอาถนนเดิมที่มีอยู่เดิมมาแบ่งช่องให้ทางจักรยาน
ผมว่ามันไม่เหมาะสมครับ

ไม่ต้องแบ่งซะดีกว่า เสียงบประมาณเปล่าๆ บางพื้นที่แทบไม่มีใครใช้เสียด้วยซ้ำ
comment4:เลนจักรยานมันเป็นอะไรที่ คนทำไม่ได้ใช้ คนใช้ไม่ได้ทำ มันก็เลยเป็นปัญหามาตลอด แก้ไม่ถูกจุดทำไม่ถูกทางแบบนี้ละ
comment5:อะไรที่ทำไม่เหมาะกับวิถีชีวิตคนในพื้นที่ ก็จะเป็นอย่างที่เห็นแหละครับ
คนทำไม่ได้ใช้ ไอ้ที่คนอยากจะใช้กลับไม่ทำ...
comment6:ทุกวันนี้เลาขี่จักรยานบนถนนปกติ ร่วมกับรถยนต์ จักรยานยนต์ รถเมล์ แท็กซี่ ฯลฯ ก็รู้สึกปกติสุขดี ไม่เคยอยากได้ทางจักรยานพิกลพิการอะไร

ในเมื่อ ไม่มีไม่เป็นไร มีแล้วไม่ทำให้อะไรดีขึ้น
ซังกะบ๊วยอย่างนี้ก็อย่ามีดีกว่า

แค่ดูแลถนนปกติให้มันมีสภาพดี ราบเรียบ ไม่ใช่ขรุขระอย่างทุกวันนี้
ไอ้ฝาท่อบนถนนก็ด้วย เรียงทิศทางตะแกรงให้มันดีๆ ไม่ใช่ขวางมั่ง ตรงมั่ง ดักทางล้อจักรยานกันไปวันๆ
ระดับฝาท่อสูงๆ ต่ำๆ ไม่เสมอกับผิวถนน โดยเฉพาะเส้นสุขุมวิทขาออก แถวๆ อโศก พร้อมพงษ์ ไปจนถึงพระโขนงเนี่ย เวลาขี่จักรยานแถวนั้น เลาไม่ค่อยวิ่งชิดซ้าย เลนซ้ายนะครัฟ  จะว่าไป เท่าที่สังเกต ช่วงถนนที่ฝาท่อนูนๆ เยอะๆ เนี่ย รถยนต์และจักรยานยนต์ยังไม่ไปวิ่งเล๊ย
comment7:ลูบหน้าปะจมูกครับ บ้านเรา แต่เอาเข้าจริงน่าจะเป็นลูบปากมากกว่า เบิกงบกันมันส์
comment8:แถวบ้านผมตัดถนนใหม่ฟุตบาทกว้างทำเลนจักรยานไว้บนฟุตบาทด้วยมีต้นไม้ให้ร่มเงาดี พอถนนเปิดฟุตบาทโดนร้านค้าร้านอาหารอู่รถยึดไปเรียบร้อย จักรยานต้องลงมาปั่นบนถนน ไม่นานจักรยานก็โดนรถเฉี่ยวชนแทบจะรายวัน ปัจจุบันจักรยานหายหมด เลนจักรยานมีมอเตอร์ไซค์เข้ามาวิ่ง #ความจริงอันเจ็บปวด
comment9:เสียดายเลนจักรยาน
comment10:ผมอยากรู้ว่าเค้าใช้เกณฑ์อะไรว่าจะทำทางจักรยานที่ไหน 
เพราะว่าบางที่แค่พ่นสีจักรยาน ยกตัวอย่างเช่น ถ.จันทร์เก่า ทั้งๆที่ถนนก็แคบ ผมปั่นจักรยานยังเกรงใจรถตามหลังเลย แถมชิดซ้ายก็มีแต่ฝาท่อ กับถนนไม่ดี
ส่วนเส้นจักรยานที่เค้าบอกว่าค่อนข้างดี เช่นสาทร ตอนนี้ก็เจอรถมอเตอร์ไซด์ หรือรถโผล่ออกมาจากตึก ผมว่ามันไม่มีความแตกต่างระหว่างถนนธรรมดา กับทางจักรยานเลย
comment11:ทำตามกระแส เอาหน้า หาเสียง ได้ตังค์
comment11-1:
comment11-2:ตรงเกิ้นนนนนน
comment11-3:
comment12:ตรงใจผมมากครับ ถ้าทำเพื่อให้คนใช้จักรยานในการเดินทางในชีวิตประจำวันอันนี้เห็นด้วยครับ
แต่ถ้าทำเพื่อเป็นสนามออกกำลังกาย อันนี้ไม่เห็นด้วยครับ
comment13:ผมปั่น จกย นะ ผมเห็นด้วยครับ

ทำเหมือนให้มี ให้ใช้งบ กลัวงบเหลือ ทำเหมือนโปรโมทว่าทำละนะ ใส่ใจนะ
ไม่มีการศึกษาอะไรใดๆ ทั้งสิ้น ทั้งจากมุมคนปั่นคนใช้ทาง หรือสภาพชุมชน ที่จะมาทำทาง
comment14:กินงบสิครับจะมีอะไร อิอิ
comment15:ถ้าที่ยุโรปที่สังเกตมา เขาจะแบ่งพื้นที่ชัดเจน คือ

ทางเดินเท้า...ทางจักรยาน(ระดับต่ำกว่าทางเดินเท้า)...ทางเดินเท้าแคบๆ + ที่รอรถเมลล์...ถนน...ทางเดินเท้าแคบๆ + ที่รอรถเมลล์...ทางจักรยาน...ทางเดินเท้า

ถ้ามีรถรางก็แทรกทางรถรางไว้ตรงกลาง แล้วต่างคนต่างใช้ รถจักรยานก็วิ่งทางเดียวใครจะวิ่งสวนทางก็ไปอีกฝั่ง แต่รถเขาไม่เยอะเท่าบ้านเรา และเขาก็วางผังจะทำตั้งแต่แรกแล้ว

อีกอย่างเขาใช้จักรยานในชีวิตประจำวันกันจริงๆ ขี่ไปทำงาน ไปตลาด ประเทศเรานี่มีสักกี่เปอร์เซนต์ที่ใช้จักรยานเพื่อการนี้  ถ้าทำแล้วจำนวนคนที่ใช้จักรยานมากขึ้นก็เห็นด้วย แต่ทำไว้ขี่เล่นวันหยุดหรือหลังเลิกงาน ไม่คุ้มมั้ง
comment16:รัตนโกสินทร์สมโภชจากสะพานใหม่ไปวัชระพล ทางจักรยานบนฟุตบาททำไว้มอเตอร์ไซด์วิ่งหรือย้อนกับตั้งขายของ
comment17:บางที่ยังดีที่มีฟุตบาต ของผมนี้พี่ท่านทุบฟุตบาตทิ้งทำเป็นถนน คนต้องลงมาเดินกับรถ เจริญพวง
comment18:ถ้าทำเพื่อทุกคนหันมาขี่จักรยานเป็นประจำเพื่อไปทำงาน ไปโรงเรียนผมว่าดี
แต่ถ้าทำให้พวกที่ขี่เพื่อท่องเที่ยว ออกกำลังกาย ผมว่าไม่คุ้ม

และถ้าทำควรทำมากกว่าตีเส้นทาสีเลนซ้าย ผมไม่เสี่ยงกับเฮียมินิบัสหรอก
comment19:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment20:เห็นด้วยครับเวลาขี่ไปซื้อของแถวท่าพระจันทร์แล้วต้องผ่านทางจักรยานที่ กทม.ทำไว้รู้สึกว่ามันอันตรายกว่าขี่จักรยานตามถนนปรกติซะอีก
comment21:อยู่ๆ คนจะหันมาใช้จักรยานในชีวิตประจำไม่ได้
มันต้องมีสิ่งอำนวยความสะดวกให้ด้วย
การออกกำลังกายเป็นเพียงวัตถุประสงค์หนึ่งเท่านั้น
ตราบใดที่การใช้จักรยานปลอดภัย สะดวก คนจะหันมาใช้ในชีวิตประจำวันมากขึ้น
การทำในวันนี้ อย่างน้อยมันก็เป็นการเริ่มต้นที่ดี
เพียงแต่รถอื่นๆ อย่าเข้าไปจอดขวาง แค่นั้นเอง
comment22:ตรงๆ นะ ทางจักรยานที่แค่ขีดเส้น ทาสี  อย่าทำเลยดีกว่าครับ  ขนาดมีที่กั่นอย่างดี เงยหน้ามาสวนมอเตอร์ไซค์เลย
comment23:เห่อตามกระแส  
ของที่มีอยู่ก็จะทุบทิ้ง บีอาร์ที
ของที่ไม่มีก็จะทำ

แหลกงบ ว่ามั๊ย
comment24:มอไซค์แท้ๆยังไม่มีเลนให้วิ่งเลยครับ ทำเลนเพื่อรับประทานงบ
comment25:เห็นด้วยครับ
รับประทานค่าสีเท่าค่าทำราดยาง
comment26:เห็นด้วยกับคุณเจ้าของกระทู้และอีกหลายท่านค่ะ

เราอยู่ในจังหวัดที่โปรโมทเส้นทางจักรยานมากกกก เส้นทางจักรยานที่ออกแบบมาเพื่อการท่องเที่ยวและออกกำลังกาย ไม่ใช่เส้นทางจักรยานที่ใช้ในชีวิตประจำวันค่ะ เหมือนกับหลายๆ จังหวัด

ปล. เคยคุยกับพวก backpack ต่างชาติที่มาพักอยู่แถวบ้านเรา บ้านเค้าเมืองเค้าใช้จักรยานกันในชีวิตประจำวัน เพราะคุณภาพชีวิตดี รักษาสิ่งแวดล้อม ลดมลภาวะทางอากาศ แต่บ้านเรามันไม่ใช่ เราต้องคอยเตือนพวกเค้าอยู่บ่อยๆ ว่า ถนนบ้านเรา การจราจรบ้านเรา ไม่เหมือนที่บ้านเค้านะ สำคัญเลย มารยาทของผู้ขับขี่นี่ยากจะยอมรับได้ ไหนยังจะพวกเมาแล้วขับอีก
comment27:ห่วยเเตกมาก..จะเอาอะไรกับกะลาเเลน
comment28:เอาจริงๆนะครับ สภาพภูมิอากาศบ้านเรามันไม่ได้เหมาะแก่การขี่จักรยานในชีวิตประจำวันที่หมายถึงการไปทำงานไปเรียนอะไรแบบนี้นะครับ

ญี่ปุ่นเขาทำได้ อากาศบ้านเขาโอเคไงครับ

บ้านเรา ขนาดเดินไปซื้อข้าวปากซอยกลับมาเปียกยันร่องตูด ถ้าขี่จักรยานไปที่ทำงานขำๆซัก5กิโลพอ 

ถึงที่ทำงานคงต้องอาบน้ำใหม่อีกรอบเป็นแน่แท้
comment28-1:ขอเถียง อยู่ที่ว่า คุณออกจากบ้านตอนไหน  ผมมาสีลมทุกวัน เสื้อยังไม่เปียกด้วยซ้ำ  10 กิโลขึ้นนะ
comment28-2:เดินทางตอนเช้า กลับบ้านตอนเย็น ต้องดูเวลาด้วยครับ เหงื่ออกก็อาบน้ำได้ที่ทำงานหลายๆที่ก็มีที่อาบน้ำ
comment28-3:ถ้าคนขี่จักรยาน ปกติทั่วไป 10 โลนี่เค้า เหงื่อยังแทบไม่แฉะเสื้อเลยครับ ถ้าไม่ใช่หน้าร้อน

ถ้าเดินแค่ปากซอยเหงื่อท่วมตัว ก้อแสดงว่า ไม่เคยออกกำลังกายหรือเปล่า
comment29:มองอีกแง่  เขาทำกับถนนเดินม แบ่งเป็นเลนจักรยาน  เพื่อก็บีบให้คนใช้จักรยานมากขึ้นหรือเปล่าครับ   คนใช้รถลำบากขึ้น  หันมาใช้จักรยาน  ในชีวิตประจำวันเป็นยานพาหนะไม่ใช่แค่ออกกำลังอย่างเดียว   ลดการนำเข้าน้ำมันเสียดุลการค้า

ส่วนการที่มีเอารถเข็น  รถมอไซด์ไปจอดขวาง แบบในีป  มันเป็นเรื่องไม่ดีจริง ทำให้ไม่สะดวกไม่ส่งเสริมการใช้จักรยาน  แต่ก็ไม่ใช่ความผิดนโยบายในการตีเส้นนิครับ    ต้องโทษคนจอดขวาง และโทษเจ้าหน้าที่ๆรับผิดชอบ  ที่ไม่กวดขัน   

เขาทำเพื่อเปลี่ยนวิถีชีวิต ที่ใช้แต่รถ ใช้แต่น้ำมันนำเข้า   ไม่ส่งเสริมการออกกำลังของคนไทย    ไม่ใช่ทำเพื่อความสะดวกสบายของวิถีชีวิตเดิมแบบไทยๆครับ
comment30:ผมปั่นบนถนน พรานนก-พุทธมณฑลสาย 4 ตั้งแต่ถนนยังไม่เสร็จดี 
ทุกวันนี้เสร็จแล้วเพียงแต่ยังไม่เปิดเป็นทางการ ก็ยังไม่เห็นทางจักรยาน
ก็ยังสงสัยว่า ทำไมไม่ทำทางจักรยานไปพร้อมกันเลย 
งงดีแท้
comment31:ยังมีเรื่องการใช้ภาษีที่ไม่ได้เรื่องอีกมากมายที่เห็นแล้วสุดแสนจะรำคาญ เอาแค่ที่เห็นบนท้องถนนนะ ไม่ต้องเรื่องอื่นๆ อย่างเช่น ที่จอดรถแท๊กซี่ ยังเห็นได้ในบางท้องที่ เช่นแถวหน้าพาต้า กลายเป็นที่จอดรถอะไรก็ไม่รู้ ไอ้เครื่องเรียกแท๊กซี่ก็ไม่ได้ใช้ และล่สุดก็ข่าว BRT ที่ขาดทุนยับ 

พวกผู้บริหารที่ผลาญงบแบบไม่คิดนี่น่าจะโดนเรียกคืนเงินเดือนมาชดเชยภาษีประชาชนที่ผลาญไปอย่างไร้ค่าจริงๆ
comment32:มาดูหาดใหญ่ ซิ ไม่เข้าท่ากว่ากรุงเทพฯ
เลนจักรยาน ใหญ่กว่ากรุงเทพฯ แต่เหมือนว่าเอาไว้จอกรถซ้อนคัน
ผู้ว่ากรุงเทพฯ มาเจอ  ต้องอาย นายกหาดใหญ่
comment33:เมืองไทย...อะไรๆก็เป็นได้ 
หลายอย่างที่นักการเมือง ข้าราชการเหมือนทำอะไรพูดอะไรไม่แลาด ...  โง่แล้วได้ผลประโยชน์
comment34:ส่วนตัวผมปั่นจักรยานไปทำงานมา 10 ปีแล้ว แต่เพิ่งมาปั่นในกรุงเทพ 2 ปี ผมไม่เคยเดือดร้อนกับการไม่มีเลนจักรยานนะ

แต่ถามจริงๆ เถอะ ความผิดอยู่ที่เลนจักรยาน หรือความผิดอยู่ที่การบังคับใช้กฎหมายครับ?

เลนจักรยานมันไม่ได้ผิดอะไร คิดหรือว่าถ้าทำถนนช่องซ้ายกว้างๆ แล้วรถจะเว้นที่ให้.... ไม่จริงครับ

ที่ถนนศรีอยุธยา ข้างสวนจิตร เลนซ้ายกว้างมาก แต่จะมีรถโรคจิตขับเบียดซ้าย ทั้งๆ ที่ด้านขวาว่างเป็นเมตร ย้ำนะครับ เป็นเมตร

ครับ มันไม่ใช่ความผิดของเลนจักรยาน

กระทั่งเลนจักรยานที่ผิวถนนห่วยแตกมากอย่างเส้นรอบเกาะรัตนโกสินทร์ ก็ไม่ได้แย่เลย เพราะคุณลุงคุณป้าที่ปั่นช้าๆ สบายๆ แกไม่เดือดร้อนอะไร จะขรุขระบ้างก็ช่างเถอะ รถไม่ได้พัง

เลนจักรยานออกแบบมาให้คนใช้งานครับ แต่ถ้ามันใช้งานไม่ได้ ก็ไม่ใช่ความผิดเลนจักรยาน มันคือความผิดของผู้บังคับใช้กฎหมายและคนที่ใช้ถนนคนอื่น
comment35:ไม่ควรทำทางจักรยานในเมืองตั้งแต่แรกแล้ว (เสียดายเงิน) 
แต่ก็ทำ (ทำแบบไม่คิด) เพราะกระแสเรียกร้องแรงมาก 
ตอนนี้กลายเป็นที่จอดรถ ขายของ นานๆ จะมีจกย.ขี่ผ่านมาสักคัน ส่วนใหญ่ไปขี่นอกเมืองกันหมด
ก้มหน้ารับสภาพต่อไป รอจนกว่าจะคืนสภาพเป็นถนน หรือจะรณรงค์ให้ขี่จกย.กันมากๆ ขึ้น
comment36:ทำถนนช่องซ้ายให้ดีๆก็พอนะ เรื่องทางจักรยานบนฟุตบาทเลิกหวังไปเถอะเดี๋ยวพวกบ้าพลังปั่นอีกจะแย่กับคนเดิน  ขนาด sky lane สุวรรณภูมิยังจะเจอพวกบ้าพลังชนแล้วหนีเลย ทำถนนให้ดีๆสำหรับถนนในเมืองที่ไม่ได้รองรับตั้งแต่แรก ที่เหลือก็อยู่ที่จิตสำนึกของคนใช้รถคนอื่นละ
comment37:เห็นด้วยครับ
comment38:ไม่ใช่กระทู้พลีชีพหรอกครับ ผมก็เห็นด้วยกับ จขกท ที่เห็นชัดเลยก็ตรงถนนหน้าศาลเจ้าพ่อเสือ ซึ่งปกติก็วิ่งสวนกันแคบๆแล้ว อยู่ๆมีทางจักรยานเบียดออกมาเมตรนึง ซึ่งเท่าที่เห็น ไม่มีใครขี่เลย เลยไปเจอ 4 แยกที่เลี้ยวซ้ายไปเสาชิงช้า ทางขาดซะแล้ว 
เหมือน กทม สักแต่ว่าจะทำตามกระแส ให้รู้ว่า เราก็ใส่ใจทำให้ชาวจักรยาน แต่ผลลัพธ์คือ ไม่ได้เรื่อง เปลืองงบเปล่า
comment39:อย่างน้อยทางจักรยาน ก็ช่วยแสดงให้เราได้เห็นว่า จิตสำนึก ของคนไทยย่ำแย่แค่ไหน
comment40:ชลบุรี

คือถ้าจะมีเลนส์จักรยาน ผมชอบแบบอ่างเก็บน้ำบางพระ ทำใหม่แบบเอกเทศจากทางหลัก
comment41:อยู่ดีดีก็ไปทาสี ริมซ้ายสุดเป็นทางจักรยาน แล้วรถจะจอดยังไง ล้ำเข้าไปจอดในถนนอีกรึไง
comment42:
comment43:ถ้าไม่มีคนขายของบนฟุตบาท จักรยานกับคน ก็น่าจะใช้ร่วมกันได้
พวกถนนเส้นใหม่ๆ ที่เพิ่งจะเปิด อย่าง พรานนก - สาย4 น่าจะทำแบบนั้นได้ แต่มาดูตอนนี้ซิ บางร้าน ยึดฟุตบาท ตั้งโต๊ะแล้ว ถนนช่องซ้ายสุด ก็เป็นที่จอดรถ
ยิ่งเส้นลาดหญ้า นี่ร้านจิ้มจุ่ม ร้านตึกแถว ร้านรถเข็น ยึดทางเท้าทั้งสองฝั่ง แถมจอดรถอีกฝั่งละช่อง
comment44:อยากให้มีนั้นแหละ แต่มองตามความเป็นจริงแล้ว ฟุตบาธทางเดินเท้ามี แต่บางพื้นที่แทบกลายเป็นที่ยึดขายของกิน
ถนนบางเส้นรถซิ่งเร็วกว่านรก ก็ตามคห.หลายคนๆนะ ถนนบ้านเราไม่เหมาะปั่นจักรยานจริงๆ
comment45:อย่างในภาพมันเป็นไปไม่ได้อยู่แล้ว คนคิด คนทำก็รู้ว่ามันเป็นไปไม่ได้ แต่ก็ยังทำ เป็นแบบนี้หลายที่ตั้งแต่ฮิตขี่จักรยานกัน
comment46:ทำถนนให้ดี

กฏหมายต้องแรง จนท. ต้องแข็ง

แล้วใช้ร่วมกัน ไม่ต้องแบ่งแยกอะไร

ปล. เป็นขออ้างในการผลาญงบหล่ะ กระแสแรงๆ ต้องตามกิน...
comment47:เลนจักรยานที่ใช้ไม่ได้จริง ทำลอกเลียนต่างประเทศเอาเท่ห์
แก้ปัญหาที่ปลายเหตุ นี่แหละการทำงานแบบไทยๆ
comment48:ถ้าเสียงส่วนใหญ่เห็นว่าการหันมาปั่นจักรยานกันเยอะ ๆ มันดีกว่าจริง และถ้ามีคนจำนวนมากพร้อมที่จะใช้จักรยานในฐานะพาหนะล่ะก็ ผมไม่เห็นด้วยกับจขกท.นะครับ อันนี้ออกเสียงในฐานะคนที่ไม่คิดจะปั่นจักรยานเพื่อการใช้งานหรือออกกำหลังกายเลยนะ 

การเปลี่ยนแปลงอะไรก็ตามผมว่าก็ต้องมีไปก่อนไม่งั้นก็ไม่ได้เริ่มกันซะทีแล้วก็เริ่มใช้ให้มันเข้มงวดขึ้นเรื่อย ๆ ไม่ใช่ว่าตอนที่เริ่มจะใช้มันไม่สะดวกกว่าไม่ใช้เลยก็ล้มเลิกกันแล้ว ถ้าอย่างนั้นรถยนต์ก็ไม่มีวันได้เกิดเพราะตอนแรกก็ช้ากว่ารถม้าวิ่งได้แป๊บ ๆ ก็ต้องพัก ฯลฯ สุดท้ายก็ต้องมาดูกันที่ว่าเราหมดความหวังที่จะใช้จักรยานในฐานะยานพาหนะหลักอย่างหนึ่งหรือยังถ้ายังก็ไม่ควรยกเลิกครับ
comment49:ใต้ท่างด่วนรามอินทราก็เช่นกัน มีเลนจักรยานอย่างดี  แต่ปัจจุบันนี้  ร้านเหล้ามาขวางบ้าง ร้นขายต้นไม้มาขวางบ้าง มอเตอร์ไซด์มาขี่บ้าง ๆลๆ
comment50:ทางปั่นจักรยานทีทำไว้ในเมือง มีทุกประเทศที่เจริญแล้ว อากาศไม่ร้อน การจราจรไม่ติดขัด ทำไว้เพื่อให้คนที่ชอบปั่นจักรยานชิวๆ ไปเรียน ไปทำงาน

แต่ไทยเจือกอยากจะเรียนแบบ ทั้งที่การจราจรนรกแตก แถมอากาศร้อนตับไหม้ ใครมันจะมาปั่น พวก จยย รับจ้าง ก็เอามาไว้เป็นที่จอดรถไปซะ

ที่สำคัญ เขาไม่ได้ทำให้พวก ใส่เสื้อปั่น หลากสีพวกปั่นบ้าพลังมาใช้  พวกนั้นต้องไปปั่นนอกเมืองโน่น

เข้าใจกันเสียใหม่
comment51:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment52:ตามนั้น มันเป็นการเปิดช่องให้ขอเพิ่มงบประมาณ ไปกินเพิ่มกันซะมากกว่า เหมือนเผาเงินทิ้ง ไปเปล่าๆ 

ถ้าเป็นผมก็จะแค่ออกกฏหมายว่า ถนนที่สร้างใหม่หรือขยายใหม่ ให้พิจารณารองรับ จักยาน และ จักยานยนต์ 
ด้วย ถ้าเป็นถนนเดิมให้ทำการขยาย ผิวการจราจรให้รองรับ ถ้ามีความเหมาะสม พอละ

พวกเอาผิวทางเดิม มาทาสี ขอร้อง ไม่ได้ความเลยใช้การก็ไม่ได้ เปลืองเงินเปล่า
comment53:ผมว่า ขยายฟุตบาทเพิ่มให้เท่ากับเลนจักรยาน แล้วตีเส้นตรงส่วนนั้นให้เป็นเลนจักรยาน ใครมาขายของก็ชน แ-่ง เลย
comment54:มันแค่สร้างเอาหน้า ใช้งานจริงได้ไม่กี่ที่
comment55:ขนาดทางจักรยานยนต์ ก็ยังมีพวกชอบปาดซ้ายเข้ามาเบียดเบียนอยู่ประจำเลยครับ ตราบใดที่ความคิด นิสัย ของคนในสังคมไทย
ยังเป็นอย่างทุกวันนี้ ทำอะไรไปก็เท่านั้นแหละครับ เราทำดีทำถูกก็หาว่าแปลกกันไปแล้ว ส่วนที่เคยเป็นสิ่งไม่ดี ไม่ถูกต้อง พวกกลับ
ทำให้มันกลายเป็นเรื่องปกติ จนผิดเป็นถูกไปซะเยอะ
comment56:ประเทศเราชอบทำอะไรตามกระแส เขียนโครงการตามกระแสไปยังไงก็อนุมัติ แถมยังต้องใช้เงินให้หมดไม่งั้นถือว่าไม่มีประสิทธิภาพ ทำไห้ไม่เกิดประสิทธิผล ก็ % เปรมซิครับ
comment57:ของแบบนี้มันต้องดูครับ
ว่าใครเป็นเจ้าของโครงการ ใครเป็นหัวหน้างาน และใครเป็นลูกค้า
ลูกค้าคือพระเจ้านะครับ เขาก็ต้องทำเอาใจลูกค้าเป็นธรรมดาครับ
เขาไม่ได้เจตนาจะทำให้เราสักหน่อยนะครับ 
ที่เขามีให้น่ะ เขาแค่อนาถาเราเท่านั้นเอง
comment58:โถ ไปดูทางจักรยานเส้นแรกของไทย บนถนนไปบางปูที่สร้างตั้งแต่เมื่อยี่สิบกว่าปีก่อนดูนะครับ  ซึ่งมันก็สร้างพร้อมกับการขยายถนนจากสองเลนสวนกันเป็นเข้าออกข้างละสามเลน  มันก็มีปัญหาเหมือนกับ คห.ข้างบนเปี๊ยบ
comment59:ละแวกศาลากลาง จังหวัดอุดรธานีเลยครับ
งงมาก ผมไม่มีรูปถ่ายให้ดูเลย 
ซึ่งผมว่ามันสิ้นเปลือง และเกะกะ
ถนนที่พอดีอยู่แล้วกลับต้องลดขนาดลงไปอีก
และที่าำคัญและพีคมากๆๆคือ คนมันก็จอดรถคร่อมไว้เหมือนเดิมอ่ะครับ นึกภาพออกมั้ยล่ะ
ก็คือสรุป ทำขึ้นมาก็ไม่ได้ประโยชน์เท่าที่ควรเมื่อเทียบกับตัวงบประมาณ 
คือโดยรวมไม่ได้ทำเพื่อประโยชน์สูงสุดต่อสังคมอ่ะครับ
มันม่ายยยช่ายยยยย
ต้องมาเห็นกับตาครับ
comment60:เห็นด้วยครับ

ถนนใน กทม หรือ เมืองใหญ่ๆเป็นถนนเล็กๆ ไม่ได้ถูกออกแบบมาเพื่อแบ่งเลนจักรยาน
พอกระแสมาก็มาแบ่ง
คนใช้ถนนเดิมก็ไม่เพียงพอ คนใช้จักรยานก็ไม่สะดวก

ไม่ได้ศึกษาอย่างแท้จริงก่อนเลย
comment61:เห็นด้วยเช่นกันครับ ปกติวันหยุดก็ขี่จักรยานออกกำลังกายแถวฝั่งธนฯและไม่เห็นประโยชน์ของเลนจักรยานใน กทม.ที่ลูบหน้าปะจมูกทำเช่นกันผมเน้นเพียงแค่ให้หน่วยงานที่เกี่ยวข้อง ไมว่าจะเป็น กทม./เทศกิจ  ตำรวจท้องที่ สามารถบังคับใช้กฏหมายทำให้เส้นทางสัญจรตามประเภทถูกใช้ตามวัตถุประสงค์ของมัน เช่นทางเท้าถูกใช้ประโยชน์เป็นทางเท้าจริงๆ มีความจริงใจที่จะลดพื้นที่ผ่อนผันแผงลอยประจำที่ต่างๆจนหมดไปในที่สุด
comment62:เห็นด้วยอย่างมาก

น่าจะสร้างเลนจักรยานเฉพาะแบบสุวรรณภูมิเพิ่ม

หรือมีสักวันนึงต่อเดือนที่กำหนดให้เป็นวันปลอดรถยนต์  หรือลดไอเสีย โดยกำหนดให้ใช้แต่ จกย. อาจจะช่วงเวลาหนึ่ง เช่น เช้า หรือบ่ายก็ได้ ให้แต่ละจังหวัด กำหนดถนน หรือเส้นทางเลย อาจจะไม่ต้องปิดถนนทั้งหมด เพื่อสนับสนุนให้คนออกกำลังกาย และลดมลภาวะได้ด้วย
comment63:แล้วพวก ฟุตบาทที่ใช้ไม่ได้จริง โดนยึดขายของ ถนนช่องซ้ายสุดที่ใช้ไม่ได้จริง เพราะโดนรถจอด
เราควรแก้ปัญหายังไงครับ ตี้เส้นให้แม่ค้า พ่อค้า ขายของไปเลย ถนนก็ตีเส้น ให้รถจอดไปเลย งั้นหรือ

ถ้าจะนับกันจริงๆ ถนนในกทม ที่มีมานานแล้ว สมัยก่อน จักรยานก็ใช้ร่วมกันกับรถยนต์นะ แต่ตอนนี้ รถยนต์มันเยอะขึ้น แล้วคนใช้จักรยานก็น้อยลงกว่าสมัยก่อน พอจะเอาถนนบางส่วน มาทำช่องจักรยาน มันเลยเป็นปัญหา
comment64:เหมือนระบายสีไว้ให้จอดรถเลย *_*
comment65:เรื่องนี้มันเป็นเรื่องปกติสำหรับนักการเมืองอยู่แล้วครับ อะไรเป็นกระแสก็ต้องเกาะเอาไว้ก่อน

จริงๆทางจักรยานที่พูดถึงตรงนี้มันก็ดีครับ ปัญหามันมีอยู่แค่คนใช้รถใช้ถนนรวมถึงจักรยานเอง
และคนที่อาศัยอยู่ริมถนน ไม่ได้มีวินัยมากพอที่จะทำให้ทางจักรยานนี้มันใช้งานได้จริงมากกว่า

ดูจากรูปที่โพสมาตรงหัวกระทู้ก็ได้ ว่าถ้าคนเรามีวินัยไม่เอาแต่ตัวเอง ทางที่เห็นมันก็ใช้งานได้ปกติ
การปรับเปลี่ยนโครงสร้างเส้นทางต่างๆมันก็ไปตามยุคสมัย ในเมื่อมีการปรับเปลี่ยนแล้ว ในฐานะคนในสังคม
ก็ควรเปลี่ยนพฤติกรรมตัวเองด้วย อย่าเอาแต่ความสะดวกสบายของตัวเองเหมือนเดิม

ทางจักรยานที่ผมมองว่ารูปแบบเหมาะสม คือ ที่หัวหินครับ ที่หัวหินจอดรถริมถนนได้และทางจักรยาน
ไม่ได้ทำติดขอบฟุตบาท แต่เว้นที่ไว้ให้รถจอดและเป็นทางจักรยานต่อออกมา ปัญหารถจอดทับคล่อม
เลนจักรยานก็หมดไปเยอะทีเดียว 

ทีนี้ใน กทม. ถนนจำนวนมากอนุญาตให้รถจอดได้เป็นช่วงเวลาอยู่แล้ว แต่ดันมีการทำเลนจักรยานติดขอบฟุตบาท
แล้วทีนี้พอรถมาจอดก็บังเลนจักรยาน ทำให้เลนจักรยานใช้งานไม่ได้ อันนี้ถือว่าแย่มากจริงๆ
comment66:เห็นช้างขี้ขี้ตามช้าง

ไปดูงานเมืองนอก

เอากลับมาใช้ที่บ้านเราบ้าง

แต่ไม่ได้ศึกษาให้เข้าใจอย่างลึกซึ้ง

เร่งรัดจะทำอย่างเดียวอยากได้หน้าได้ตังค์ (จากงบประมาณ)

สุดท้ายไม่ได้พัฒนาให้ดีขึ้นกลับเป็นสร้างปัญหาเพิ่ม
comment67:ทางจักรยานที่ดีสำหรับผมคือทางจักรยานที่ถนนอุทยาน ถึงคนจำนวนมากจะลงไปปั่นบนถนนก็เถอะ แต่ทางที่เขาทำไว้มันเป็นแนวทางที่ดีมาก คนก็เดินได้ จักรยานก็วิ่งได้ ความเร็วก็เพียงพอสำหรับสัญจร ไม่ใช่สำหรับขาซิ่ง
comment68:เห็นด้วยมาก ๆ ค่ะ ตอนนี้ต้องขับผ่านเส้นข้างสวนจตุจักรอยู่บ่อยๆ
ตีเส้นเลนจักรยาน แต่ ไม่มีการจัดระเบียบการจอดรถ 
ฝั่งนึงเลนจักรยาน  ฝั่งนึงรถจอดริมฟุตบาท
รถวิ่งสวนกัน กระจกข้างแทบจะชนกันอยู่แล้ว
comment69:เอาจริงๆนะ เลนจักรยานไม่มีก็ได้ แต่ขอให้ ขับรถมีน้ำใจ ก็พอ
comment70:ต้องมีโครงการ (โครงการอะไรก็ได้) ถึงจะมีเงินเข้ากระเป๋า

ถ้าอยู่กันเฉยๆ ไม่ทำอะไร แล้วเมื่อไรถึงจะรวย (เงินงบประมาณ = เงินของนักการเมือง).
comment71:รู้สึกเหมือนโดนเอาเปรียบ
comment72:ที่หนองคายก็เช่นกัน เส้นเลาะริมโขงตีเส้นทางจักรยานไว้แต่ใช้งานจริงไม่ได้รถยนต์จอดเต็มจนสุดทาง
comment73:เห็นด้วยมากๆๆทำไปสูญเปล่าจริงๆๆ
comment74:มีอ่ะดี แต่ผิดที่ เท่านั้นเอง
comment75:(นอกเรื่อง) เอา BRT ออกไปด้วยก็ดีนะ
comment76:โครงการแบบนี้ผลประโยชน์ส่วนใหญ่ตกอยู่ที่ คนทำ 
เงินทั้งนั้น
comment77:เห็นด้วยที่ควรสร้างทางจักรยานสำหรับถนนที่กำลังสร้างใหม่ แต่เรื่องทางจักรยานแถวเมืองเก่า ขอแยกเป็นเรื่องๆ ผลประโยชน์จากการก่อสร้างทางจักรยาน ทางจักรยานกลายเป็นที่ตั้งแผงลอย ที่จอดรถก็เพราะเจ้าหน้าที่บ้านเมืองไม่กวดขัน สันดานของเจ้าหน้าที่ไทยทุกระดับที่เห็นการโกงกินเป็นเรื่องปกติ และการไม่รู้จักคำว่าที่สาธารณะของคนไทยส่วนใหญ่ 

ปทท บอกตรงๆว่าเพิ่งเริ่มต้นให้คนรู้จักคำว่าที่สาธารณะ อย่าไปเทียบกับอเมริกาเลย เพราะวินัยการจราจรคนไทยกับ ปท ที่เจริญแล้วยังห่างกันมาก การทำทางเชื่อมต่อไม่รวดเร็ว ครอบคลุมมีปัจจัยเยอะมาก เอาง่ายๆทางเลียบคลองแสนแสบ บ้านริมคลองเอากระถางต้นไม้มากั้น เอาแผงลอยมาวาง ทั้งๆที่เป็นที่สาธารณะ ส่วน กม ไทยน่ะเหรอ ขนาดบ้านเรือนรุกล้ำริมคลอง ทำผิด กม จะขอให้รื้อ ยังต้องฟ้องศาลเป็นหลายปี แถมต้องจ่ายเงินให้ด้วย

แถวนั้นเป็นเมืองเก่า ถ้าจะทำทางจักรยานก็มีทางเดียวคือขีดเส้นจากทางที่มีอยู่ ถ้าไม่มีทางจักรยานก็ต้องขี่บนทางเท้า แล้วมีที่ให้ขี่ไหมล่ะ แผงลอยเต็มไปหมด ก่อนหน้าไม่มีทางจักรยาน พิ้นที่แถวที่คุณยกมาก็เป็นที่ขายของ เป็นที่จอดรถของร้านรวงแถวนั้นอยู่แล้ว ทางเดินเท้าแทบจะไม่มี เคยโดนด่าเพราะไปเดินชนแผงลอยบนทางเท้าบางลำภูมาแล้ว คนที่คิดสร้างทางจักรยานเค้าคงเข้าใจวิถีชีวิตคนแถวนั้นดี ถึงได้ทำทางจักรยาน ไม่งั้นนอกจากไม่มีที่ขี่จักรยานแล้ว ยังไม่มีที่จะเดินอีกด้วย การสร้างทางจักรยานจริงๆแล้วนอกจากให้คนในพื้นที่ใช้เป็นทางสัญจร ก็ยังให้คนนอกพื้นที่ใช้เป็นทางเชื่อมต่อด้วย รายได้ ปทท ส่วนใหญ่มาจากการท่องเที่ยว มี นทท ซื้อทัวร์จักรยานท่องเมืองเก่า (เยอะด้วย) ก็นำรายได้เข้า ปท เหมือนกัน ไม่ใช่ไม่มีประโยชน์เอาเสียเลย
comment78:ถ้าเคลียร์พวกขายของและขี่มอไซค์บนทางเท้าได้ เราจะสามารถแก้ปัญหาได้อีกหลายๆอย่าง
comment79:เมืองไทยทำไม่ได้หรอก พอมีทางจักรยานที่แยกเป็นเอกเทศมอเตอร์ไซค์ แผงลอย ร้านค้าก็ยึดซะ เิาลงมาเลนซ้ายสุดก็กลายเป็นที่จอดรถ.....แล้วนิสียคนบ้านเรานี่ให้ปั่นตักรยานในีวิตประจำวัรจะทำไหม ???? แดดร้อน ฝุ่นเยอะ รถเยอะ คนแยะ ฯลฯ

คนใช้จักรยานเดี๋ยวนี้หลัก ๆ ก็มีพวกที่ปั่นออกกำลังกาย
comment80:รู้จักคำว่า "นายว่า ขี้ข้าพลอย" มั้ยครับ ข้างบนสั่งอะไรก็ทำตามไปหมด ดีไม่ดีไม่รู้ ปัญหามีมั้ย ช่างแม่ม ตูจะทำ เพื่อเอาหน้า จริงๆ นะ พวกราชการหนิ แม่มคอดพ่อ คอดแม่ตัวแสดงเลยครับ แสดงว่าตัวเองทำตามนโยบายแล้วนะคร้าาาบ แล้วเอางบไปกิน หน้าบาน แต่ไม่มีหรอก ว่าโครงการมันจะงี่เง่าขนาดไหน เอาหัวแม่ตีนคิด ก็ไม่ขัด

แล้วไอ้ระบบนี้ ประเทศนี้มีมานานละ ไม่กล้าตอบโต้ ข้างบนว่าไง ก็คล้อยตามไปหมด ไม่กล้าแย้ง ไม่กล้าแสดงความคิดเห็น พอๆกับตอนเรียน พออ่จารย์ถามว่า "มีใครสงสัยมั้ย" ก็เงียบ

แต่ก็เห็นใจส่วนนึงนะ ถ้าไม่ทำ ก็โดนโยกย้าย โดนเพ่งเล็ง ดีซะอีกมีงบให้กิน หน้าก็ได้

ผมก็ไม่เห็นด้วยนะ เสียดายเงิน ถนนก็ทุเรศลูกตามาก ฟุคบาทมันก็ตัด ก็เซาะ จักรยานที่ไหนมันจะกล้าปั่น 

ไม่ศึกษา ไม่ให้ประชาชนโหวต ให้เหมาะกับสภาพแวดล้อม โครงสร้างบ้านเมืองแต่ละจังหวัด รกซิบหาย กลายเป็นที่จอดรถ ทำให้ถนนแคบ

ปล ผมคิดว่าผมคิดเองคนเดียว ถามกี่คนก็พูดเหมือนกัน ไม่มีใครชมโครงการห่านนี้เลย
comment81:เอาจริงๆคือ ใช่ ครับ เพราะเราไม่ได้วางแผนเป็นเรื่องเป็นราว มันต้องทำตั้งแต่ตอนออกแบบถนนแล้วไม่ใช่มาแปะเพิ่มแบบนี้
comment82:"คนทำไม่ได้ใช้ คนใช้ไม่ได้ทำ" การที่จะออกแบบ หรือปรับปรุงถนนปกติมาเป็นทางจักรยาน ควรต้องใช้คนที่ปั่นจักรยานเป็นผู้ออกแบบ เพราะจะเข้าใจได้ถึงความต้องการของผู้ใช้จักรยานอย่างแท้จริง ในปัจจุบันอยู่ดี ๆ ก็จะไปกั้นช่องทางมาทำทางจักรยาน โดยไม่มองกายภาพ หรือสำรวจการใช้งานก่อนตัดสินใจทำ ปัญหาก็จะเกิดขึ้นตามมาทั้งเรื่องการสิ้นเปลืองงบประมาณ และผลกระทบจากผู้ใช้รถประเภทอื่นที่ยังไม่สนใจเรื่องจักรยาน และในการปั่นจักรยานแง่ลบเหมือนที่หลาย ๆ คนอาจถูกปลูกฝังมาจากพ่อแม่ตั้งแต่เด็ก ๆ

สิ่งที่ควรทำก่อนเป็นอันดับแรก ๆ คือ การปรับปรุงช่องทางซ้ายให้อยู่ในสภาวะที่จักรยานสามารถปั่นผ่านไปได้โดยไม่ต้องเลี้ยวหลบออกไปขวางรถที่จะตามมาด้านหนัง ต่อมาก็คือ การสร้างจิตสำนึกให้ผู้ใช้รถประเภทอื่นให้รู้จักคำว่า "เผื่อแผ่" หรือ Share the Road เพราะการมีจิตสำนึก มีน้ำใจซึ่งกันและกัน จะทำให้พฤติกรรมการขับรถของหลาย ๆ คนเปลี่ยนไปในทางที่ดี อีกทั้งยังเป็นการช่วยลดอุบัติเหตุได้อีกทางหนึ่งด้วย แม้ว่าจะไม่ใช่กับจักรยานก็ตาม

อยากจะบอกให้กับผู้ใช้รถประเภทอื่นให้เข้าใจว่า คนที่ปั่นจักรยานต้องการเพียงการเผื่อแผ่ และแบ่งปันเท่านั้นนะครับ
comment83:เห็นด้วยครับ ถ้าถนนกว้างๆ ทำไปเถอะ แต่บางที่ถนนแคบๆ ดันทำเลนส์จักรยานอีก แล้วปกติจะมีรถจอดกันริมฟุตบาทอยู่แล้ว
จะให้รถขยับออกมาจากเลนส์จักรยานเพื่อมาจอดปิดถนนหรือครับ คหสต.นะครับ
comment84:ผมขออนุญาตคิดต่างนะครับ ผมกลับว่าดีครับ 
คือตอนนี้อาจยังมีคนใช้จักรยานในชีวิตไม่เยอะครับ 
แต่การทำเลนจักรยานเป็นการเริ่มต้นที่ดี ที่ทำให้คนใช้จักรยานรู้สึกปลอดภัยมากขึ้น 
ซึ่งจะช่วยให้คนเปลี่ยนมาใช้จักรยานในชีวิตประจำวันมากยิ่งขึ้น และมีการใช้รถยนต์น้อยลง  
ไปอยู่ญี่ปุ่นมาพักใหญ่ อากาศก็ไม่ได้เป็นใจเท่าไหร่ครับ แต่เขาก็ใช้กันทั่วไป
หวังว่าวันหนึ่ง ก็จะมีการใช้จักรยานกันมากขึ้นครับ
comment85:ยังหาจุดลงตัวไม่ได้เลย
เหมือนยอมๆๆกันไปเอง...


* สตง.บอก !? เลนจักรยานไร้ประโยชน์ ไม่คุ้มค่า เปลื้องงบแผ่นดิน ?!?!
http://pantip.com/topic/35406585

* สังคมนี้อยู่ยาก ?? คลิป ไล่รถมอเตอร์ไซค์ออกจากเลนจักรยาน เกือบโดนต่อย
http://pantip.com/topic/35580615/comment4

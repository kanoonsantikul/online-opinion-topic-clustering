title:พนักงานที่รวมตัวประท้วงเรื่องขอเพิ่มโบนัส นี่เค้าคิดยังไงกันเหรอ
comment:เห็นช่วงนี้มีข่าวหลายบริษัท  ให้โบนัสพนักงาน 4 เดือน  แต่พนักงานไม่พอใจ มารวมตัวประท้วงขอเพิ่ม  คือเราไม่เคยอยู่บริษัทที่ให้โบนัสเกิน 1 เดือนอ่ะ สำหรับเรานี่แบบ โห   4 เดือนนี่หรูมากอ่ะ (​น้ำตาจิไหล)  พวกเค้าจะรุ้กันมั้ยว่า มีอีกหลายบริษัทมากนะ  ที่โบนัสพนักงานไม่ถึงเดือน  เศรษฐกิจก็ไม่ได้ดีอะไรมากมาย คิดแต่จะเอาหรือเปล่า ( ขออภัยที่พูดแรง แต่ไม่เข้าใจจริงๆ)  คนที่รู้จักบางคน สร้างหนี้ สร้างสินที่ไม่จำเป็น เอาไว้มากมาย  หวังโบนัสปลายปีอย่างเดียว  จากที่โบนัสจะกลายเป็นเงินเก็บให้เรา กลายเป็นหนี้เพิ่มซะมากกว่าอีก
comment1:ไม่เคยบ่นนะ ชื่อมันก็บอกอยู่แล้วว่าเงินโบนัส ส่วนตัวคิดว่ามันจะทำให้ลูกหลานในอนาคตทำงานยากขึ้น
comment2:ความโลภของมนุษย์ มันไม่เคยมีคำว่า...พอ
comment3:มันเป็นการต่อรองครับ

จริงๆเค้าจะมีตัวเลขที่ยอมรับกันได้อยู่ 

ซึ่งจะเป็นหน้าที่ของพวกสหภาพแรงงานในการต่อรอง

ถ้าไม่พอใจก็ออกมาประท้วงกัน เพื่อให้ผู้บริหารเรียกเข้าไปเจรจาตกลงเงื่อนไขต่างๆ
comment4:ทนายความตอบ
       เฮ้ย....มันเป็นสิทธิตามกฎหมายนะตราบใดไม่ทำให้คนทั่วไปเดือดร้อนนะ  กฎหมายแรงงานก็มีข้อกำหนดนี้รองรับนะ

        เราก็ไม่รู้ว่าข้อมูลจริงๆเป็นอย่าไร บางที่นี่มีนโยบายเงินเดือนน้อยโบนัสเยอะ เพราะงานหนักจะได้ดึงพนักงานให้อยู่ครบปี(เท่าที่ทราบก็กลุ่มยานยนต์)
                อย่าไปมองว่าเป็นความโลภอย่างเดียว มันเป็นเรื่องต่างตอบแทน ทำงานหนักคุณก็ต้องหวังว่ามันต้องได้สูง
   
                บริษัทกับพนักงานต้องไปด้วยกันครับ แต่ไม่ใช้ไปไถจนบริษัทล่มก็บ้าบอไป คุยด้วยความจริงดีที่สุดครับ
comment4-1:มีกฎหมายแรงงานข้อไหนรองรับเรื่องโบนัส ด้วยเหรอครับ? 

สงสัยผมอ่านตกไป รบกวนขยายความหน่อยได้ไหมครับเนี่ย?
comment4-2:กฏหมายไม่ได้กำหนดให้บริษัทจ่ายเงินโบนัส
บริษัทจะจ่ายหรือไม่จ่ายก็ได้
comment4-3:สิทธิ์ในการเรียกร้องครับ
ที่กม. รับรอง 

ไม่ใช่สิทธิ์ที่จะได้รับโบนัสครับ


คนละเรื่องเลยครับ
comment4-4:โบนัสไม่ได้กำหนดว่าต้องให้ในกม.แรงงานนะครับ แล้วแต่จะให้
comment4-5:เข้ามายืนยันอีกเสียง กฎหมายแรงงานมิได้ระบุไว้ว่าบริษัทจำเป็นต้องจ่ายโบนัสค่ะ
comment4-6:-*- คห.4 เขาหมายถึง พนักงานมีสิทธิ์ที่จะเรียกร้องครับ
ไม่ได้หมายถึงว่ากฎหมายมีเขียนว่าต้องจ่าย
comment4-7:คุณทนายความตอบ อีกแล้วววววว
บอกชื่อไปสิ ทนายอะไร จบจากไหนได้ตั๋วทนายมั้ย
คุณทนายความตอบอ่ะ ตอบอะไรแล้วแบบ ผิดมาหลายเรื่องมาก 
เรื่องที่ถูกก็ว่าไป
แต่เห็นหลายเรื่องที่ตอบผิด คนอื่นเข้าใจผิดว่ายังไง บางกระทู้มีคุณตอบแค่คนเดียว คนไม่รู้เค้าก็เข้าใจว่าทนายความตอบก็น่าเชื่อถือละดิ
เอาจริงๆทึ่งมากที่คุณตอบว่า ได้ค่าทนายครั้งละห้าหมื่นอัพ แล้วแบบแค่ว่างมาตอบพันทิป
แต่แบบ คุณตอบหลายเรื่องผิดไปเยอะเลย มีหลายความเห็นแย้ง 

ถึง คุณ 4-6 ถ้าจะแปลแบบนั้นก็ได้ แต่ถ้าเราแปลเราแปลเหมือนคห.อื่นอ่ะ ดูจปส.คุณทนายน่าจะเอนไปคำว่า ต้องจ่าย เรียกได้ งี้มากกว่า
ยิ่งถ้าเป็นทนายไม่ควรใช้คำกำกวม ให้เข้าใจผิด
comment4-8:ผมอ่านแล้วประโยคแรกมา ผมก็นึกว่าพูดถึงโบนัส เหมือนกัน

แต่พอมาประโยคถัดมา "ตราบใดที่ไม่ทำให้คนทั่วไปเดือดร้อน" อันนั้นผมกลับไปเข้าใจว่าเป็นการประท้วงนะ
comment4-9:คนไทยบางคนอ่านหนังสือออกไปก็เท่านั้น ตีความไม่เป็น เบื่อจะเถียงครับ
comment4-10:อะไรกันง่ะ เราอ่านเราก็รู้แล้วว่าหมายถึงสิทธิในการเรียกร้อง 
เรื่องกฎหมายโบนัสไม่มีอยู่แล้ว เป็นกฏหมายแรงงานข้อแรกๆที่ทุกคนน่าจะรู้เขาจะพูดทำไม - -
comment4-11:ผมก็อ่านเข้าใจว่า มีสิทธิในการเรียกร้องนะครับ
comment5:เดี๋ยวนี้ลูกจ้างกร่าง เรียกร้องนู่นนี่
เจ้าของธุรกิจ เขาคิด เขาแบกความเสี่ยงมาตั้งเท่าไหร่ กว่าจะสร้างหลักฐานได้
ลูกจ้างมามือเปล่า ขายแรงงาน จะเรียกร้องมากมาย

เหมือนรถเก็บขยะครับ เก็บขยะไปมา ถึงตรุษจีนจะมาขอแต๊ะเอีย ปีใหม่มาไถค่าเหล้า

เริ่มจะทำตัวเหมือนขึ้นทุกที
comment5-1:งั้นที่เอาตีนเขี่ยๆงานไปวันๆนี่คิดถูกแล้ว ไม่ต้องทุ่มเท

555555555555555555+
comment5-2:ผมว่าส่วนมากก็เป็นแบบนั้นอยู่แล้วนิ
เท่าที่เห็นส่วนน้อยอะที่จะทุ่มเทจริงๆ
comment5-3:เอาตีน เขี่ย เงินเดือนกับตำแหน่งก็ตามที่เอาตีนเขี่ยนั่นแหละครับ
comment5-4:คนที่เอาตีนเขี่ยๆงานไปเนี่ย ไม่มีวันเจริญในหน้าที่การงานหรอกครับ
บางทีอาจจะเจอเจ้าของบริษัท เอาเท้าเขี่ยๆ เศษเงินให้เป็นค่าตอบแทน
comment5-5:ลูกจ้างทำงานแบบตีนเขี่ย นายจ้างก็คงเอาตีนเขี่ยออกได้เหมือนกัน...
comment5-6:ไม่เคยเห็นหรอ ลูกจ้างที่ทำงานแบบตีนเขี่ยๆ หัวหน้ามันก็ไม่ไล่ออกด้วย 
เป็นตั้งแต่หัวยันหางเลย  ยังดีที่มันไม่ให้คลานเข่าไปหาพวกมัน
comment5-7:คห 5-1 พูดถูกละ

เอาตรีนเขี่ยๆ ก็พอ 

คุณไม่มีวันรู้หรอกว่าศักยภาพพนักงาน เต็มที่ได้แค่ไหน ตราบเท่าที่พวกเขา ทำงานแค่ให้ผ่านพ้นไปวันๆ แล้วพวกคุณๆก็ไม่มีวันรู้หรอกว่าเขาเอาตรีนเขี่ยงานอยู่เพราะงานมันผ่านเกณฑ์อยู่แล้ว

น่าเสียดายนะ ถ้าจะมีองค์กรที่มีคนเก่งๆอยู่ แต่คนเก่งๆไม่ยอมทุ่มเทความสามารถอย่างเต็มที่ให้กับงานนะว่ามั้ย? 
อุคิอุคิ
comment6:เราเหมือนจขกท. คือไม่เคยได้เงินโบนัสเกิน 1 เดือน
ไม่เคยหวังจะได้มากกว่านี้ด้วย
เงินโบนัสมันเหมือนเงินของขวัญสิ้นปีที่บริษัทมีน้ำใจให้ เราจึงไม่เคยคาดหวังว่ามันจะได้อะไรมากมาย
แล้วเวลาได้ทีนะ แค่ 1 เดือนก็โครตจะดีใจเลย วางแผนซื้อของขวัญให้พ่อแม่และเก็บออม 

...คุณค่าของเงินแต่ละคนคงตีค่าไม่เท่ากันจริงๆ
comment7:ส่วนใหญ่การเมืองในบริษัทฯ ผู้บริหารขัดแย้งกัน
comment8:เราเหนข่าวแล้วก้แบบ แหม่ ได้ตั้งสี่เดือน ไม่พอใจ จ้าาาา
comment9:ชาวบ้านตอบ

ก็ตอนตกลงจ้างกัน บอกจะให้เท่าโน้นเท่านี้

แต่พอสิ้นปีบอกโรงงานขาดทุน

ทั้งๆ มีการขยายการผลิตและเราทำโอกันมือแทบขาด

แต่พอจะจ่ายลูกน้องบอกขาดทุน

แบบนี้มันน่าของขึ้นไม่เล่า  บอกไม่ให้ตั้งแต่แรก ดีกว่าไม๊
comment9-1:เอ ... เมื่อตอนที่ผมตกงาน ไล่สมัครงานใหม่  เวลาผมไปสมัครงานที่ไหน ไม่เคยมีที่ไหน ตกลงบอกด้วยว่า ได้โบนัสเท่าไร กี่เดือนนะครับ มีแค่ เงินเดือน สวัสดิการอื่นๆ แต่ ไม่เคยมีโบนัสมาตกลงด้วย  มีแต่แค่บอกว่า มีโบนัสประจำปี แต่เท่าไร ไม่มีตกลงกัน แค่นั้นครับ

เจอแต่แบบ ที่โวยๆ กันคือ ปีที่แล้ว 2 ปีที่แล้ว ได้ 8 เดือน  ปีนี้มา ได้ 4 เดือน แล้วมาโวยเอง  อันนี้ เจอบ่อย ...
comment9-2:มันมีเหตุผลมากมายครับ การเพิ่มการผลิตไม่ใช่ปัจจัยทั้งหมดของกำไรสุทธิ มันมีอะไรมากกว่านั้น พนักงานทั่วไม่มีสามารถประเมิณกำไรสุทธิของบริษัทหรอกครับ ปัจจัยประกอบมันเยอะมากๆ ยากจะอธิบาย ลองมาเป็นผู้บริหารแล้วจะเข้าใจครับ บางครั้งเราพูดจริงๆชี้แจงตามจริงก็หาว่าเราโกหก กำไรสุทธิมันมาจากหลายๆปัจจัยจริงๆครับ
comment9-3:ทำโอที ก็ได้ตัง ไม่ใช่เหรอ  ทำฟรีซะเมื่อไหร่
comment9-4:เห็นด้วยกับคุณ 9-2 ทุกประการ เคยเจอลูกน้องพูดใส่เหมือนกัน แต่ไม่ถึงกับประท้วงนะ คือมันเซ็งอ่ะ
เค้ามองแค่หน้างานเท่าที่เห็นไง แต่คุณไม่มีทางรู้กำไรสุทธิหรอก

แล้วก็เห็นด้วยกับ 9-3 ทำโอที ไม่เคยได้ทำฟรี จ่ายเงินตลอด
comment9-5:ตอบ 9-1

มีจริง ๆ นะครับ **โบนัสคงที่2เดือน** ที่บริษัทเค้าตกลงที่จะให้ เพราะว่าผมก็เคยทำงานบริษัทนี้อยู่  งานเลี้ยงปีใหม่จัดที่ bitec บางนา ครับ มีจ้างนักร้องมาด้วยครับ 

ปล.บริษัทที่ทำอยู่ปัจจุบันตอนนี้ โบนัสไม่เคยเกิน 1 เดือน ปีนี้แว่ว ๆ ว่าไม่มีเหมือนปีที่แล้ว
comment9-6:บางบริษัท ก็มีโบนัสการันตี 2.0  ..... ยกตัวอย่างบริษัท เราเป็นต้น ....
comment9-7:มีบริษัทที่สัญญาว่าจะจ่ายโบนัสกี่เดือนด้วยหรอ
ส่วนใหญ่เจอแบบว่า แค่บอกว่าปีที่แล้วได้กี่เดือน (ซึ่งไม่ได้หมายความว่าปีนี้จะได้มากกว่าหรือเท่าเดิม)
comment9-8:ขำตรง "ชาวบ้านตอบ" นี่แหละ...
comment9-9:ขอแทรกหน่อยครับ บางบริษัทมีการกำหนดโบนัสตายตัวครับ เช่น 1 เดือน 2 เดือน ระบุลงในสัญญาเลย ถ้าไม่ให้สามารถฟ้องร้องได้ครับ แต่โบนัสเพิ่มเติมตามผลประกอบการก็ขึ้นอยู่กับผู้บริหารครับ เรียกร้องไม่ได้
comment10:อยากได้โบนัสเยอะๆ ไปสมัครงานทอท. สิครับ
เศรษฐกิจแบบนี้ มีโบนัสก็บุญโขแล้ว
comment11:"4 เดือนนี่หรูมากอ่ะ (​น้ำตาจิไหล)"

พวกเค้าก็อาจจะบอกว่า  เงินเดือนคุณ ก็ถือว่า หรูมากๆ สำหรับเค้าอ่ะ  (น้ำตาจิไหลมากกว่า) 


สำหรับบางคน  โบนัส อาจะเป็นแค่รางวัลนิดหน่อยๆ ไว้ซื้อขนม  

แต่สำหรับบางคน  โบนัส คือสิ่งที่เค้ารอมาทั้งปี  มันหมายถึงหลายๆ อย่างของชีวิต  ในขณะที่เงินเดือนมันทำไม่ได้ เพราะได้มาแค่พอกินพอใช้ไปจนถึงสิ้นเดือนเท่านั้น ไม่มีเหลือให้เก็บให้ออมเหมือนกับเจ้าของกระทู้หรืออีกหลายๆ คน

และบางที  ทีนายจ้างบอกว่า ขาดทุน   แต่งบการเงินมันโชว์หราอยู่ว่า ยังมีกำไรเพียงพอ  ที่บอกว่าขาดทุน  ก็แค่ขาดทุนกำไรเท่านั้น

การจ่ายเงินโบนัสเท่ากันทุกเดือน ติดต่อกันหลายๆ ปี  ในทางกฎหมาย มันไปทำให้เกิดสภาพอย่างหนึ่งขึ้นมาโดยปริยาย เรียกว่า "สภาพการจ้าง"  ซึ่งเมื่อกลายเป็น "สภาพการจ้าง" ไปแล้ว มันเกิดสภาพบังคับขึ้นมา และนายจ้างไม่มีสิทธิไปเปลี่ยนแปลงสภาพการจ้างในทางที่ไม่เป็นคุณแก่ลูกจ้างโดยไม่ได้รับความยินยอมจากลูกจ้าง
comment11-1:การขากทุนกำไรมีจริงๆครับ แต่ปัจจัยในการดำเนินกิจการและการวางแผนการเงินให้กิจการถ้าเราเอากำไรเพียงเท่านั้นไปจ่ายโบนัสทั้งหมด หรือส่วนใหญ่ เงินทุนสำรองบริษัทของไตรมาสต่อไป ดอกเบี้ยเงินกุ้หรือหนี้สิน ปัจจัยต่างๆเกี่ยวกับการอยู่รอดของบริษัท มีอีกเยอะนะครับ แต่ก็มีบางบริษัทที่ไม่ยุติธรรมจริง มันต้องชี้แจงทั้งสองฝ่าย
comment11-2:การขากทุนกำไรมีจริงๆครับ แต่ปัจจัยในการดำเนินกิจการและการวางแผนการเงินให้กิจการถ้าเราเอากำไรเพียงเท่านั้นไปจ่ายโบนัสทั้งหมด หรือส่วนใหญ่ เงินทุนสำรองบริษัทของไตรมาสต่อไป ดอกเบี้ยเงินกุ้หรือหนี้สิน ปัจจัยต่างๆเกี่ยวกับการอยู่รอดของบริษัท มีอีกเยอะนะครับ แต่ก็มีบางบริษัทที่ไม่ยุติธรรมจริง มันต้องชี้แจงทั้งสองฝ่าย
comment12:ความไม่รู้จักพอ
comment13:.                  การที่ พนักงาน เขารวมตัวกันเรียกร้องโบนัส   เป็นการเรียกร้องตามสิทธิของเขาครับ

                   เพราะบางครั้ง    กิจการบางแห่ง  มีผลประกอบการดี   แต่ใช้งานพนักงานให้ ทำงานอย่างหนัก   พนักงานก็ยอมทุ่มเท แรงกาย   ทำงานช่วยกิจการอย่างขันแข็ง  พอปลายปี แทนที่ กิจการ จะรู้จักแบ่งปันผลประโยชน์ ให้พนักงาน เพิ่มขึ้น บ้าง   กลับ มองไม่เห็นคุณค่าของพนักงาน ต่ำเกินไป   แล้วไปจ่ายเงินปันผลให้ผู้ถือหุ้นมากจนเกินงาม     พนักงาน เขารู้รสของความเจ็บปวดตรง นี้   ถืงได้ต้องรวมตัวกันเรียกร้อง ครับ   ซึ่งอาจจะทำให้เกิดความเสียหายกันทั้งสองฝ่าย  คือ ถ้า นายจ้างชนะ   พนักงานบางคนหรือทั้งหมด ก็ต้องออกจากงานหรือถูกตัดเงินเดิอน   ถ้าพนักงานชนะ   นายจ้างก็แค่จ่ายโบนัส เพิ่ม  แต่ค่าใช้จ่ายส่วนนี้ สามารถนำไป บันทึกเป็นรายจ่าย ได้  ทำให้เสียภาษีนิติบุคคลลดลงครับ

                 เราในฐานะคนนอก  ก็ต้องเข้าใจ ตรงจุดนี้ ครับ   อย่าไปมองว่าพนักงานเขาเรียกร้อง มากเกินไป เลยครับ   เพราะเขาเรียกร้องตามสิทธิ ที่พึงมีพึงได้        ถ้านายจ้างมีน้ำใจ ที่ดี   รู้จักแบ่งปัน   มีถ้อยทีถ้อยอาศัย ซึ่งกันและกัน   รู้จัก ถนอมน้ำใจกัน     เรื่อง การเรียกร้อง ก็คงจะไม่เกิดขึ้น แน่ครับ
comment13-1:เอ้อมีกฏหมายบังคับด้วยหรอครับว่าต้องให้โบนัส ถึงได้บอกตามสิทธิ งงครับ สิทธิตรงไหนครับช่วยขยายที อย่าบอกว่าทำงานหนักนะ นั่นไม่ใช่สิทธิครับ
comment13-2:สิทธิ์ในการแสดงความคิดเห็นครับ

ไม่ใช่สิทธิ์ที่จะได้รับโบนัส

ปล.ปวดตับแทนพี่รุ่งโรจน์
comment13-3:ทำงานหนักเค้าก็ จ่ายค่า OT ล่วงเวลาให้แล้วนิครับ ก็ถือว่าตอบแทนไปแล้ว ไม่ติดค้างอะไร

ตามกฏหมาย โบนัส คือเงินแบ่งจากส่วนกำไรพิเศษ บริษัทจะแบ่งหรือไม่แบ่ง จะให้น้อย ให้มาก เป็นสิทธิของผู้บริหารจะตัดสินครับ ไม่ได้บอกว่ากำไรดีจะต้องแบ่งให้เยอะ เค้าอาจจะไม่ให้โบนัสเลยก้ได้ บอกแล้วว่าเป็น EXTRA 

ถ้าเค้าให้ก็คือขอบคุณ แต่ถ้าไม่ให้ก็คือปกติ ไปว่าอะไรเค้าไมาได้ 

ส่วนทำงานหนัก อันนี้ก็ต้องบอกว่า ถ้ารู้ว่าที่นี่ทำงานหนักแล้วไม่โอเค... ก็ต้องหาที่ทำงานอื่นครับ ไม่ใช่บอกว่า โอ้ยย งานหนักแต่ถ้าได้โบนัสแล้วจากงานหนักกลายเป็นว่าไม่หนักแล้วเพราะโบนัสมาช่วยไว้
comment13-4:จ่ายจริงครับเรื่อง OT แต่....บางบริษัท บังคับทำ OT นะครับ 

ลูกจ้างมีสิทธิไม่ทำได้ครับ แต่ไม่ทำแล้วอะไรจะตามมาละครับ 

บีบให้ออกออก เงินเดือนไม่ขึ้น เพราะไม่รับผิดชอบงาน? 

ยิ่งเป็นฝ่ายผลิตด้วยแล้ว  ทำ OT 6 ชั่วโมง เวลางาน 8 ชั่วโมง เหลือเวลาให้ครอบครัว+ชีวิตเท่าไหร่ครับ

แต่ก็ไม่เห็นด้วยซะทีเดียวเรื่องการประท้วงเรื่องโบนัสนะครับ
comment13-5:จริงตามความเป็น คุณรุ่งโรจน์
comment14:แล้วไง มันก็เป็นสิทธิ์ของเขาเปล่าครับ

ขอโทษนะ
ผมว่าคุณขี้อิจฉา แต่ไม่รู้ตัว
ทำนองว่า"ขนาดฉันได้เดือนเดียวฉันยังไม่บ่นเลย
ในเมื่อฉันไม่ได้ ก็อย่าหวังว่าคนในโลกนี้จะได้มากกว่า
พวกเธอมันไม่รู้จักพอ เขาให้สี่เดือนก็บุญหัวแล้ว"

แล้วไงครับ เห็นคนอื่นได้มากกว่าแล้วมันอดไม่ได้หรือ

เอาเวลาอ่านพันทิปไปหางานใหม่ที่ได้โบนัสเยอะ ๆดีไหมครับ
comment14-1:ในเมื่อฉันไม่ได้ ก็อย่าหวังว่าคนในโลกนี้จะได้มากกว่า
พวกเธอมันไม่รู้จักพอ เขาให้สี่เดือนก็บุญหัวแล้ว"


เอ่อ ตีความหมายได้อคติดีจัง ตั้งกระทุ้คือสงสัย อยากสอบถามความคิดเห็นของคนอื่นๆ ดูบ้าง   นี่ไปประท้วงกับเค้ามาป่ะเนี่ย
comment14-2:^^^เจ้าของกระทู้ลองคิดง่ายๆ แบบนี้แล้วกันจะได้เข้าใจ กำไรบริษัทฯ กลุ่มยานยนต์ บางที่กำไร พันล้าน หมื่นล้าน แต่โบนัสได้ ไม่ถึง2-3 เดือน มันก็ดูจะไม่แฟร์กับลูกจ้างไปนิดอ่ะครับ ถ้าเคยได้ไปสัมผัสโรงงานประกอบ หรือผลิต กลุ่มยานยนต์ นี่ คนที่ทำงานนี่หุ่นยนต์ ชัดๆเลยนะครับ พักตรงเวลา เบรกตรงเวลา จะมาเรื่อยๆ เฉื่อยๆ แบบมนุษย์บางคนที่ กว่าจะเข้างานดื่มกาแฟก่อน พักเที่ยงกลับเข้ามาบ่ายแก่ๆไรงี้ไม่ได้นะครับ ลองเปิดมุมมองดูครับ
comment14-3:ตราบใดที่ยังเป็นลูกจ้าง อย่าเรื่องมากเลยครับ  ที่โวยวายเรียกร้อง นี่อย่าคิดว่าบริษัทเค้าจะเลี้ยงไว้นะครับ ขอให้โชคดี
comment14-4:ผมล่ะงงคนไทยจริงๆ เรื่องบางเรื่องไม่รู้ก็ไม่ต้องพูดก็ได้ จะพูดเหมือนรู้ดีทำไม  
รู้จักไหมครับคำว่าสหภาพแรงงาน ถ้าสหภาพไม่แข็งเขาไม่มาประท้วงกันหรอก 
ที่ประท้วงเพราะคุยกันไว้ว่า ถ้าไม่มีอุบัติเหตุ ผลิตได้ตามเป้า จะได้เท่านี้ๆ พอปลายปีไม่ให้ตามที่พูด เขาก็รักษาสิทธิเขาสิครับ
พูดมาได้เป็นลูกจ้างอย่าเรื่องมาก
comment14-5:แล้วลูกจ้างรู้ดีกว่านายจ้างเหรอครับว่าให้โบนัสเท่านั้นเท่านี้ไม่สมเหตสมผล
พวกคุณมีสิทธิเรียกร้องก็จริงครับ แต่สิทธิในการจะให้โบนัสหรือไม่ให้มันอยู่ที่ฝ่ายบริหาร
เขาให้กี่เดือนเขาก็คิดทั้งองค์กรครับว่าให้เท่านี้แล้วเหลือเงินไปลงทุนทำอะไรต่อ ขยายส่วนไหนต่อ แล้วไม่กระทบ
ถ้ารับไม่ได้ก็ไม่ต้องอยู่ครับ ผมเชื่อว่าถ้างัดจริงๆ ลูกจ้างต่างหากที่ต้องไปง้อนายจ้างเขา
comment15:อีกหน่อยเขาย้ายฐานการผลิตไปประเทศอื่นแล้ว
ตอนนี้ก็เรียกร้องให้มากที่สุดกันไว้ก่อนสิจ๊ะ
comment15-1:สำหรับกลุ่มยานยนต์ ได้ข่าว ฟอร์ดจะย้ายจากฟิลิปินส์มาไทยนะครับ...
comment15-2:ธุรกิจยานยนต์ยอดตก กำลังซื้อลดลงนะ
comment15-3:ส่วนใหญ่เค้าผลิตเพื่อการส่งออกน่ะค่ะ ไม่ได้เน้นขายในประเทศ
comment15-4:ผมพูดถึงส่งออกตก
comment16:เฉยๆครับ ว่าแล้วต้องมีคนมีบอกว่าคุณอิจฉา ตามความเป็นจริงคือ เป็นหนี้ผ่อนนั่นผ่อนหนี้ไว้เยอะกะจะเอาไปโป๊ะแล้วมันไม่ได้อย่างใจไงครับ
ผมเคยทำงานโรงงานรายวันมาแล้วมันเป็นแบบนี้ แล้วก็เอามาคุยกันในหมู่เพื่อนฝูงเลี้ยงเหล้าเลี้ยงเบียร์ อยากได้อะไรต้องพ้ฒนาตัวเองเอาครับ
ผมได้เงินเดือน และก็โบนัสเล็ก ๆ น้อย ๆ 1-2 เดือนแต่มาคำนวณรวมทั้งปีแล้วได้เยอะก็พวกทำงานไม่ได้หลับได้นอนโอทีพ่วงกะกันเข้าไป
คนเราต้องรู้จัก "พัฒนา" ครับ
comment17:อ่านจากหลายความเห็น มันก็น่าเห็นใจน่ะนะครับ แต่ผมเห็นใจนายจ้างมากกว่า

เงินเดือน ก็ต้องให้พนักงานเยอะ
OT ก็ต้องมี สำหรับสายแรงงาน ถ้าไม่มีพนักงานไม่ทำแล้วนะ ไปทำงานโรงงานอืนดีกว่า ถ้ามีเยอะไป พนักงานก็ไม่ทำนะเหนื่อย ไปทำโรงงานอื่นสบายกว่า 
ถ้านายจ้างขาดทุน พนักงานก็ต้องได้เท่าเดิมนะ ลดไม่ได้ ตัด OT ไม่ได้ ถ้าตัดมา พนักงานลาออกนะ หาคนทำงานไม่ได้นะเอ้อ
ปลายปี นายจ้างก็ต้องจ่ายโบนัส ให้พนักงานมากพอจนกว่าพนักงานจะพอใจนะ ถ้าจ่ายมาน้อย พนักงานประท้วงนะ หยุดงานนะ เลิกจ้างก็ไม่ได้ เพราะติด พรบ. คุ้มครองแรงงาน ในเรื่องสหภาพแรงงาน 

เป็นนายจ้างต้องทำไงดีครับ? เปิดโรงงานให้พนักงานทำ จ่ายเข้าไป กำไรไม่ต้องมี ถ้ามีก็ต้องมีน้อย ๆ ต้องมีน้ำใจแบ่งให้พนักงานเยอะ ๆ นายจ้างเอาไปนิดหน่อย ๆ ก็พอ 

พอโรงงานปิดตัวลง ก็คงมีบางคนสำนึก บางคนไม่สำนึกก็ไปทำตัวแบบเดิมที่โรงงานอื่นต่อไป...
comment17-1:กำลังมองว่า จริง ๆ แล้ว มันก็แล้วแต่นายจ้างละมั้งครับ
จะจ่ายหรือไม่จ่าย
ถ้าจ่ายพนักงานก็คิดแบบนึง ตัดสินใจแบบนึง
จะเปิดธุรกิจ  นายจ้างต้องคิดแล้วครับว่ากฎหมายเข้าข้างลูกจ้างมากกว่า
สิทธิในการจ่ายหรือไม่จ่าย ก็แล้วแต่ แต่มันมีผลกับพนักงานแน่นอนครับ
ถ้าเขาทนไม่ได้ เขาก็ลาออกเองอะครับ

ปล. ผมทำงานเป็นจนท.สินเชื่อธุรกิจ บริษัทญี่ปุ่นบางที่ขาดทุนติดต่อกันหลายปี จนส่วนของผู้ถือหุ้นติดลบ
เขาก็ยังจ่ายโบนัสนะครับ พนักงานก็รักองค์กรดี คนลาออกน้อยมาก
ผู้บริหารเขามองว่าถือว่าพนักงานทำงานให้เขาครับ 
อันนี้เล่าสู่กันฟังเนาะ  ไม่ได้บอกว่าดีไม่ดี
comment17-2:บริษัทขาดทุนต่อเนื่อง แต่ยังจ่ายโบนัส อันนี้ผิดธรรมาภิบาลครับ
แต่อาจจะดีกับคนทำงาน
comment18:บางครั้งมันก็มีที่มาจากการที่บริษัทประเคนสวัสดิการ ผลตอบแทน และผลประโยชน์ ให้กับผู้บริหารระดับสูงมาก มากเสียจนพนักงานระดับล่างได้แต่มองตาปริบๆ แถมบริษัทก็ยังกดเงินเดือนและสวัสดิการของพนักงานทั่วไปอีกต่างหาก ดังนั้นการที่พนักงานถูกใช้ให้ทำประโยชน์แก่บริษัท เพื่อเป้าหมายเพื่อยอดตัวเลขที่โหดมากขึ้นทุกปี ซึ่งเป็นเป้าและยอดตัวเลขที่ผู้บริหารระดับสูงมักจะได้รับผลประโยชน์ไปแทนอย่างมากมาย ก็ไม่น่าแปลกที่พนักงานจะเรียกร้องขอผลตอบแทนในรูปแบบของโบนัสหรือ incentive บ้างน่ะครับ
comment19:คงหวังว่าจะเอา Bonus ไปจ่ายหนี้ ครับ
comment20:ความเห็นส่วนตัว "เงินโบนัส" ไม่ถือเป็นสภาพการจ้าง เพราะไม่ใช่ค่าจ้าง ลูกจ้างไม่มีสิทธิ์เรียกร้องหรือนัดหยุดงานได้ ถึงแม้ผู้ประกอบการจะเคยบอกว่าจะให้ แต่เมื่อตอนหลังผลประกอบการไม่ดี(ตามที่อ้าง)พนักงานจึงไม่มีสิทธิ์นัดหยุดงานเพื่อเรียกร้องสิทธิ์ครับ : พ.ร.บ.แรงงานสัมพันธ์ พ.ศ.2518
http://www.labour.go.th/th%20/doc/law/labour_relation_2518.pdf
comment21:ส่วนตัวจากคนที่เคย ปลดพนักงานออก ยกแผง เนื่องจาก ไปมึนตามสหภาพแล้วเรียกร้องโบนัสเย้วๆ กันหน้าโรงงาน

คือ ต้นสายปลายเหตุมักจะมีแกนนำ ไม่กี่คน และชอบเหลือเกินไปจ้างกลุ่มสหภาพแรงงานมาเป็นที่ปรึกษาทางกฎหมาย แล้วเข้ามาเรียกร้อง
บริษัทก็ได้แต่เก็บเอามาคำนวนดูว่าพอจะให้ได้ไหม ถ้าตกลงกันจบ คนที่ออกไปเย้วๆนี่ กาหัวเลย ไม่เกิน 2 เดือน 

สุดท้าย ผมเองก็เป็นคนหนึ่งในองค์กรที่กาหัวลูกทีมและปลดเขาออก 
ถามเขาเหมือนกันว่า อะไรที่บริษัททำให้ไม่พอใจ จนต้องไปประท้วงขอโบนัสเพิ่ม 

เขาบอกว่า เพราะทางสหภาพ บอกมาว่า พวกเขาควรจะได้มากกว่าเท่านั้น เท่านี้ และบวกกับ ระดับบริหารบางคน เอาข้อมูลไปเปิดเผย
ทำให้พนักงานคิดว่า บริษัทขายดี ควรมีกำไรเยอะ เขาก็ควรได้รับผมตอบแทนเยอะเช่นกัน
ซึ่งจะให้บริษัทไปนั่งอธิบายถึงค่าเสื่อมราคา หรือ ค่าบริหารจัดการให้พนักงานระดับปฏิบัติการฟังจนเข้าใจ มันก็ใช่เรื่อง

มันอยู่ที่ระดับ manage ต้องไปอธิบาย leader และต้องไปอธิบายระดับ operator อีกที จนเข้าใจ
แต่นี่ เรียกร้องจนบานปลายถึงขนาด ปิด line ไม่ให้เดิน ปิดทางเข้าออกเพื่อไม่ให้ส่งสินค้า อันนี้ก็เกินไป
comment21-1:เห็นด้วยว่าสหภาพตัวดีเลย ตัวผู้นำได้ตำแหน่งมาก็อยากสร้างผลงาน และเรื่องโบนัสนี่แหละได้ใจ
comment21-2:หัวหน้าสหภาพแรงงานนี่แหละ สำคัญเลย คนที่ดีก็ดีไป  แต่บางคนก็กร่างเกิน ที่เก่าเราประท้วงกันโบนัสกัน  สไตร์คไลน์ผลิต ไม่ทำโอที  สุดท้ายไลน์ช๊อต ส่งงานลูกค้าไม่ทัน สุดท้ายโดนเคลม เราว่าอะไรที่มันพอตกลงกันได้ ก็ตกลงกันดีๆ เถอะ น้ำพึ่งเรือเสือพึ่งป่า ถ้าบริษัทไม่มีพนักงานก็ไปไม่ได้ แต่ถ้าบริษัทไม่รอด พนักงานก็ไม่รอดเหมือนกันนะ
comment22:เหตุประท้วง ส่วนใหญ่เกิดกับโรงงานครับ อาจมีจุดเริ่มจากสหภาพแรงงาน
ในไทย สหภาพแรงงาน ก่อตั้งได้ง่ายมาก แค่มี (เอาคร่าวๆละกันนะครับ)
1) นายจ้างคนเดียวกัน
2) อายุ 20 ปีบริบูรณ์
3) สัญชาติไทย
4) รวมตัวไม่ต่ำกว่า 10 คน
5) เอกสารอีกนิดหน่อย

ในไทยสหภาพมักมีบทบาทในการเรียกร้อง การขึ้นเงินเดือน สวัสดิการ รวมไปถึงโบนัสด้วย
ต่างจากหลายๆประเทศ เช่น ญี่ปุ่น สหภาพยอมลดเงินเดือน เมื่อรู้ว่าบริษัทรายได้ไม่ดี
ทำไมเค้าถึงมาเรียกร้องกัน?
1) ปีก่อนๆ เคยได้มากกว่านี้
2) ปีนี้ รู้สึกว่า ทำงานหนักกว่าเดิม ยังไง? เช่น OT บ่อยกว่าเดิม เดิน 3 กะ มากกว่าเดิม
3) ได้ข่าวมาว่าผลประกอบการดี
4) มีคนชักจูงให้ไปประท้วง และอื่นๆอีกมากมายครับ

ผมคิดว่าบริษัท หรือ โรงงาน ควรมีการชี้แจง ผลประกอบการ แนวทางการบริหาร หรือ อะไรก็แล้วแต่ เป็นระยะๆ
เพื่อให้พนักงานรับรู้ถึงสถานการณ์ของบริษัท ปรับตัว เปลี่ยนแปลง หรือ วางแผนอนาคตกับบริษัท
หลายบริษัทคิดว่า เค้าเป็นพนักงานระดับล่างจะรับรู้ไปทำไม มันเป็นความลับของบริษัท ยิ่งบอกยิ่งวุ่นวาย
แต่ควรมีการสื่อสารออกไปบ้างครับ เพราะ เค้าก็เป็นกลไกสำคัญเช่นกัน

อาจจะเป็นการปิดประกาศ สื่อสารผ่านหัวหน้างาน หรือ ยืนบอกกันหน้าลานออกกำลังกายเลยก็ได้ครับ
comment22-1:ไม่ใช่ไม่บอก แต่คนมันโลภก็บอกไม่เชื่อครับ

อีกแบบคือไม่สนใจว่าผลประกอบการเป็นยังไง แต่ตรูต้องได้ ผมเคยถามพนักงานว่าเมื่อก่อนคุณเห็นมั้ยว่าเราขายเดือนละ60ตู้ ตอนนี้เหลือ1xตู้ เค้าก็ไม่ฟังอยู่ดีครับ
comment23:เรียกร้องแบบไม่ลืมหูลืมตา ไม่ยอมทำงาน จะเอาๆ เคยได้ ก็ต้องได้ คิดว่าสหภาพเจ๋ง ถือไพ่เหนือกว่า
เลยเจอปิดโรงงานเป็นปี ไม่อยากทำก็ไม่ต้องทำ แบบ TR
คนงานอ่ะตาย โรงงานไม่เป็นไร ปิดไปเรื่อยๆ
comment24:มันก็น่าเห็นใจ แต่ถามตัวเองก่อนว่า ได้ทำงานเต็มที่ให้องค์กรแล้วหรือยัง productivity อยู่ในระดับที่น่าพึงพอใจไหม ผมไม่แปลกใจทำไมบริษัทบางแห่ง นิยมจ้างแรงงานต่างด้าว เพราะพวกนี้ทำงานอย่างเดียว รับเงิน จบ ไม่ค่อยมีปัญหา ไม่ค่อยเรื่องมาก บางที่เขามองว่าคนไทยเรื่องมากเรียกร้องจะเอาโน่นนี่ แต่ตอนทำงานไม่ทุ่มเท อันนี้ก็คือปัญหา ฉะนั้น ก็ควรเห็นใจเจ้าของกิจการด้วย
comment25:แล้วถ้ารู้กันอยู่แล้วว่าปีนั้นๆ รายได้บริษัทไม่ดี หรือขาดทุน ทำไมพวกนี้เค้าถึงยังหลับหูหลับตาออกมาเรียกร้องขอเพิ่มล่ะครับ
comment25-1:ที่บอกว่าขาดทุน คือขาดทุนกำไรจากเป้าทั่ตั้งไว้รึเปล่าครับ ไม่มีบริษัท​ใหนที่ยอมขาดทุนจริงๆหรอกครับ
หากจะขาดทุนเขาก็หยุดกิจการดีกว่าที่จะเปิดต่อ
comment25-2:มุมมองของลูกจ้างจะเอาแต่ได้อย่างเดียว เค้าจ่ายให้ก็ดีแล้ว
comment26:เคยได้โบนัส 12 เดือนของจริง น้ำตาจะไหล

[Spoil] คลิกเพื่อดูข้อความที่ซ่อนไว้เป็นปฏิทินจริงๆ ตอนแรกนึกว่าก๊อปมุขตามเนทมาอำ สุดท้ายเป็นปฏิทินจริงๆ.....ซองงี้หนามาเลยจ้า
comment26-1:งั้นผมได้เยอะกว่า ผมได้โบนัส 50 ปีเลยอะครับ ได้มา 1 ลัง เลย.......
comment26-2:เป็นเราคงเอาไปชั่งกิโลขายแล้วล่ะค่ะ 555
comment26-3:ผมเอาโบนัสไปไล่แจกลูกค้าต่อ เจ๊ๆ เอาโบนัสมาแจก ....!!!

 ร้านละ ปี สองปี  โชว์รวย แถมกวนติง ลูกค้า 555
comment27:ตอบแบบกลางๆ 
บางบริษัท พนักงานทำงานหนักทั้งปี รายได้บริษัทก็ดี 
พอปลายปีก็เอาเงินไปลงทุนเพิ่มหนักๆ ( เพิ่มรายจ่าย กำไรก็ลดแล้ว )
ทำให้รายได้เหลือน้อย จ่ายโบนัสน้อย 
ตัวเจ้าของได้ผลประโยชน์ยาวๆ แต่พยักงานตัวน้อยๆ พนักงานที่ทดแทนได้ง่ายๆ มักจะขาดโอกาสตรงส่วนที่ รู้น้อยกว่า นี่ละครับ
comment27-1:น่าจะมีความคลาดเคลื่อนสูงนะครับ

บริษัททั่วไป พวกเงินลงทุนต่าง ๆ ไม่สามารถนำไปคิดเป็นรายจ่ายได้ตรง ๆ ครับ ต้องคิดเป็นค่าเสื่อมแทนครับ
comment28:พนักงานโง่ ๆ บางคนก็แค่โดนปั่นหัว โดยเฉพาะจากสหภาพขยะ ดูตัวอย่างยัยป้าปัญญาอ่อน
ที่ชอบออกมาเป็นแกนนำเรียกร้องค่าแรงเพิ่มโน่นนี่นั่นไง ที่บริษัทเจ๊งพนักงานตกงาน
ถามว่าสหภาพขยะพวกนี้ช่วยเหลืออะไรได้มั่งละ
comment29:จากประสบการณ์ตรง

ความจริงไม่เท่าความรู้สึกค่ะ ต่อให้เอางบการเงินมาเปิด อธิบายให้ฟัง แต่พนักงานก็จะ "รู้สึก" ว่าน่าจะได้มากกว่านี้ งานก็เยอะนี่ ทำไมให้โบนัสน้อย แต่ไม่ได้ดูว่าขายมากแล้วกำไรเหลือเท่าไร และถ้าถามว่ากำไรหายไปไหน ก็มาจากสวัสดิการที่เพิ่มทุกปี ค่าแรงขึ้นทุกปี ค่าสาธารณูปโภค เทศกาลคิดเอาเองที่ต้องหยุดเพิ่ม แต่ทำงานเท่าเดิม 

ผู้นำสหภาพก็ด้วยค่ะ เผื่อใครอ่านแล้วลองคิดนะคะ เวลารับเงินสนับสนุน เขารับเต็ม เขาเอาจำนวนพนักงานไปเป็นฐานของตัวเอง เจรจาสำเร็จถือเป็นนเครดิตเขา แต่เวลาพนักงานถูกปลด บาทเดียวเขาก็ไม่ให้ค่ะ
comment30:คนเคยได้แล้วไม่ได้ ก็แบบนี้แหละครับ
comment31:ตัวใหญ่มันเสี้ยมครับ ระดับล่างได้ 4 แล้วระดับบนละได้เท่าไหร่ เอาตัวเด็กๆออกโรง ตัวใหญ่ได้เต็มๆ จะออกแนวไหนก้อได้เต็มๆ
comment32:คือ มันแล้วแต่ที่อ่ะครับ คือถ้าบริษัทไหนผลกำไรมากๆ แต่จ่ายน้อย อันนี้น่าเห็นใจแรงงานครับ แต่ถ้าบริษัทฯไหนผลประกอบการไม่ดีแต่แรงงานเรียกร้องอันนี้ไม่ควรให้ครับ
comment33:ถ้าจะตำหนิคนที่เค้าเรียกร้องขอโบนัสเพิ่ม โดยที่พวกคุณไม่ดูเหตุผลอะไรเลย 

งั้นก็ก้มหน้าก้มตารับเดือนเดียวต่อไปครับ
comment33-1:เรียกร้องโบนัสโดยการหยุดงาน
เวลาตกงานก็อย่าบ่นละกันครับ 555
comment34:คิดว่า เราไม่รู้ตื้นลึกหนาบาง ใน บ. เขา
อย่าไปเผือกเลยจะดีกว่า.. 

บ. ของพี่ที่รู้จักกัน ปกติได้โบนัส 4-6 เดือน ตามกำไร บ.
แต่พอเปลี่ยน ผู้บริหาร ชุดใหม่ โดนลดเหลือ 4 เดือน
ล่าสุด มีลางว่าอาจจะไม่ได้
เพราะ ทาง บ. บอกว่า กำไรไม่ดี
.
.
แต่สิ่งที่ พนง เห็นคือ 
ฝ่าย บริหาร และครอบครัว บินดูงาน ตปท 
ปีนี้ 2 ครั้ง ยุโรปและ ออสฯ และไปแบบเฟิร์สคลาสจ้า
งบดูงาน ของ บ. จ้า 


บางที่สิ่งที่เราเห็นอาจจะไม่ใช่ทั้งหมด
เพราะงั้นเลยคิดว่า อยู่เฉยๆ ไม่ออกความเห็นดีกว่า
แล้วยกเคสของตัวเองมาเปรียบเทียบ นี่ก็คิดว่า ไม่ควรทำอ่ะค่ะ
comment34-1:เห็นด้วย
comment34-2:เห็นด้วยครับ เจอมากับตัวเอง
comment34-3:จริง ความคิดเห็นนี้เข้าท่าสุด
ตอนแรกแอบคล้อยตาม ว่าเรียกร้องอะไรกันนักหนา 4 เดือนโคตรเยอะ เราไม่เคยได้ 555+

มาคิดอีกที ถ้าปีที่แล้วได้ 4 เดือน แต่ปีนี้ขยายการผลิต ให้ทำงานควงกะกันตลอดด้วยคำสัญญาว่า
ช่วยๆกันไปก่อนนะ สิ้นปีโบนัสเยอะกว่าปีที่แล้วแน่นอน อะไรประมาณนี้ 
แบบทุ่มเททำงานยอมอดนอน เพื่อรอโบนัสตามสัญญา ไรงี้ 

ปล. เราไม่ได้ทำโรงงาน แค่อยากให้คิดอีกมุม
comment35:ถ้ากำไรเยอะ แบ่งกำไรมาจ่ายเป็นโบนัสเพิ่ม

ก็น่าเห็นใจฝ่ายลูกจ้างน่ะครับ ...

แต่ถ้าขาดทุน หรือกำไร เท่าเดิม จะมาขอโบนัสเพิ่ม

ก็คงในใจนายจ้าง ....

พวกที่ประท้วง ไม่กลัวตกงาน แต่กลัวไม่ได้ตัง มากกว่า
comment36:บางคนคิดว่าทำงานได้มากกว่าเงินเดือนที่ตัวเองได้ไง งานเขาอาจจะหนักมากก็ได้
comment37:เราอายุงาน 2 ปี ได้โบนัส 2700.-
comment38:ไม่เข้าใจว่าจะไปด่า ต่อว่าเค้าทำไม ในเมื่อเราไม่ทราบข้อเท็จจริงภายในองค์กรของเค้า
น่าจะมีเหตุจูงใจพวกเค้านะครับว่าทำไมถึงต้องทำแบบนั้น ที่แน่ๆ ฐานการเงินและผลกำไรของบริษัทต้องสูงมากแน่ๆ
พวกเค้าเลยจับกลุ่มกันทำแบบนั้น
comment39:ที่บ้านไม่ได้ทำบริษัทขนาดใหญ่แต่ทำเป็นธุรกิจขนาดเล็ก เราแบ่งรายได้กับ พนง. ตามงานที่เขาทำได้
ไม่เคยเจอเหมือนกันพนักงานรวมตัวกันมาขอโบนัส เคยแต่มาขอส่วนแบ่งเพิ่มเป็น 50 50(เราแบ่ง 65 35)
ซึ้งเราให้คนพวกนี้ออกหมด เราไม่ให้ เพราะ เรามีที่พักฟรี ค่าน้ำค่าไฟฟรี ค่าอาหารฟรี แถมถ้าเดือนนั้นไม่มีลูกค้าเลยเรามีประกันให้อีก 9000 
มีอบรมณ์วิชาชีพเพิ่มเติมให้ด้วย เขามาทำงานเขาได้เดือนละสองสามหมื่น เขาไม่เสียค่าอะไรเลย 
เราได้กำไรเดือนนึงแสน(หน้าไฮ) หักค่าเช่า 50000 ค่าน้ำค่าไฟ 5000 ค่าอาหาร พนง. ค่ากินค่าอยู่ของครอบครัวเราเอง 
ตกเดือนนึงหมื่นกว่าบาทมีเก็บ

บางครั้งเศรฐษกิจแย่ไม่มีนักท่องเที่ยว เราแบกหมดเลย 9000 กี่คนคูณเข้าไป ค่าเช่าอีก ไม่มีรายได้มีแต่รายจ่ายเรายังทน
อยู่ๆคนพวกนี้มาขอขึ้นเงิน เราไม่ยอมหรอกทุเรศ เรียกร้องก็เรียกร้อง ไม่ให้บอกเลย จะออกก็ออก เพราะเอบ่อยมากจนชินแล้ว
จากผู้ประกอบการคนหนึ่ง
comment39-1:ที่ไหนค่ะ เป็นงานเกี่ยวกับอะไร
comment40:ย้ายมาอยู่บริษัทใหม่นี้ได้สามปี หวังแค่โบนัสสักครั้งก็ยังดี
comment41:สหภาพเค้ารู้ผลประกอบการของบริษัทครับ .. เมื่อเค้ารู้ เค้าก็ เรียกร้อง ซึ่งเป็นขั้นตอนที่ถูกต้อง 

ซึ่งสหภาพ เป็นองค์กรอิสระที่ตั้งขึ้นตามกฏหมาย และกฎหมายให้ความคุ้มครอง

เขาจึงมีอำนาจในก่อต่อรอง

ป.ล. ทุกบริษัทสามารถมีสหภาพได้ แต่ไม่ใช่ทุกบริษัทจะมีสหภาพที่เข้มแข็งพอจนต่อรองได้ และบางบริษัท จะดำเนินการกดดันจนบางทีสหภาพก็อยู่ไม่ได้ เนื่องจาก ผลประโยชน์
comment41-1:อันนี้บอกตรงๆว่าไม่จริงทั้งหมดครับ บริษัทกำไรน้อยลงหรือขาดทุน เค้าก็เรียกร้องอยู่ดีครับ
comment42:อยู่เฉยๆดิ ไปยุ่งกะเค้าทำไม เงินเดือนเค้า โบนัสเค้า 
อย่างผมได้ 7 เดือน ลองให้สี่เดือนดิ จะโวยให้ออฟฟิศแตก ทำงานเหนื่อยหยังกะทาสทั้งปี กลับสามสี่ทุ่มทุกวัน กำไรบ.หมื่นล้าน เราก็ควรได้ในส่วนที่ควร จขกท อิจฉาเหรอออ
comment42-1:ให้เดา รัฐวิสหกิจชัวร์
comment42-2:ทำงาน บ. ล้อแม็ก ที่สมุทรปราการป่าวหว่า อิอิ
comment42-3:เนอะ ๆ
comment43:เอาความจริงมาคุยกันคะ เราเคยเป็นหนึ่งคนที่ไปอยุ่ในกลุ่มการเรียกร้องสิทธิการให้โบนัสและเงื่อนไขอื่นๆ ทุกสิ้นปี
เพราะที่บริษัทเรามีสหภาพ  ซึ่งใครจะเป็นสมาชิกก็ได้คะ แต่คนในออฟฟิตส่วนใหญ่เค้าจะไม่เป็นกัน แต่เราแอบเป็น 
เพราะ สิ่งที่เขาไปเรียกร้อง เราก็ได้รับด้วย การเป็นสมาชิกของเราถือเป็นการไปรับฟังทั้งสองฝ่ายตกลงกันคะ  
คุณจะรู้สึกดีไหมละ
ถ้าบริษัทบอกว่าขาดทุนเท่านั้น เท่านี้ แต่บริษัท มีงบทำอย่างอื่นมากมายเพื่อเอื้ออำนวยให้กับพวก ผู้จัดการต่าง ๆ  และในความเป็นจริง
พนักงานเค้าก็ไม่ได้เรียกร้องโบนัส แต่ที่เค้าเรียกร้องอาจจะเป็นข้อตกลงอย่างอื่นก็ได้คะ  มันมีเหตุผลลึก ๆ คะ 
พวกพนักงานเค้าไม่ได้เงินเดือนเป็นหมื่นเหมือนกันทุกคนนะคะ สิ่งที่เค้าเรียกร้องไป หรือสิ่งที่เค้าหวัง มันย่อมมีเหตุผลคะ 
อย่าคิดว่าพวกเค้าเอาแรงงานมาขาย เพราะงานทุกงานมันก็ต้องใช้สมองและสองมือเหมือนกันหมดคะ
comment44:ปีที่แล้วไม่ได้โบนัส ปีนี้ไม่รุ้จะได้ป่าว
comment45:อะไรคือโบนัสหรอครับ
comment46:ตั้งแต่ทำงานมา ไม่เคยได้โบนัส
comment47:อย่าไปเครียจครับเรื่องประท้วงโบนัส.....ถือสะว่าทิ้งทวนประท้วงกันก่อนถึงโค้งสุดท้าย

เดียวเขาเปิดอาเชียนเมื่อไรแรงงานจากต่างชาติก็จะมาทำงานแทนที่คนไทยเอง

ต่อไปเราก็ไม่ต้องไปเครียจเรื่องโบนัสอีกแล้ว    เพราะถึงไม่มีโบนัสต้องมีแรงงานต่างชาติเขาก็ทำครับ

บ้านเราค่าแรงขั่นต่ำ 300 ต่อวัน เขมรได้วันละ 75 บาท

รับลองให้เขมร 300 เขาทำงานเติมที่แน่นอนแถมไม่ต้องสนใจโบนัสด้วย
comment47-1:มาเลโครตเจริญ แต่น้อยกว่าเรา น่าคิดมากกก
comment47-2:เราเข็ดกับนิสัยของพวกพม่าแล้วง่ะ
ขอให้โรงงานเราไม่มีพม่าได้มั้ย
อย่าด่าเรานะ กราบล่ะ😢😢
comment47-3:โรงงานผม ฝ่ายผลิตย้อนหลังไป 4-5 ปีก่อน สัดส่วนคนไทย ใน โรงงานคือ 100%
เทียบกับตอนนี้ ฝ่ายผลิตโรงงานผม  ไทย 50% พม่า 50% และมีท่าทีว่า  จะลดจำนวนแรงงานไทยลง อีก เพราะ

 ชาวพม่า ขยัน และไม่เงื่อนไข เยอะเหมือนคนไทย
 ชาวไทย เอะ อะก็ บ่น  เอะอะก็ลา  เอะอะก้ไม่พอใจ  ออก เข้าๆ ออก ๆ  เสียเวลา รับคนใหม่ก็ต้องเทรนด์งานใหม่ 

ต่อไป เจ้าของประเทศกันนี่แหล่ะครับ จะแย่เอา     

ต่างชาติมาลงทุนในประเทศเรา และไปจ้างแรงงานต่างประเทศมาอีก  -_-'' เราจะเหลืออัลไล
comment47-4:อาทิตย์ก่อนรับพม่ามาทำงานที่บริษัท  ทำงานต่างจากคนไทยจริงๆ ทำงานเร็ว ตั้งใจ  ไม่เลือกงาน( แต่ก็ไม่กล้าไปจิ๊จ๊ะมากนะ กลัวเหมือนกัน)   ก็อาจจะเหมือนเวลาคนไทยไปทำงานที่เมืองนอกล่ะมั้ง คือตั้งใจไปทำงานเก็บเงิน ทำงานเต็มที่  เปรียบเทียบกับพนักงานคนไทยเดิมๆ  ทำงานเท่าเดิม ไม่พัฒนาฝีมือ ทำไปวันๆ  แต่อยากได้โบนัส เงินเดือนเพิ่ม แปลกจริง  ( ออกตัวเลยว่าบริษัทที่ทำงานอยู่ ไม่ได้ใหญ่มาก โบนัส กับ การปรับเงินเดือนของแต่ละคนไม่เท่ากัน อยู่ที่ผลงานและฝีมือ (แบ่งพนักเป็นเกรด)    ข้อนี้เราเห็นด้วยมาก อยากให้บริษัทอื่นเป็นเหมือนกัน )
comment48:ที่จริงโบนัส มันไม่มีอยู่ในกฎหมายแรงงานเลยด้วยซ้ำ บริษัทจะไม่จ่ายก็ได้ไม่ผิด คือที่เขาให้ คือเหมือนแบ่งผลกำไรให้แล้ว
ที่ยังไม่พอใจ สั้นๆง่ายๆ โลภล้วนๆ อย่ามาอ้างว่า บริษัทเอาเปรียบ พวกคุณต่างหากที่เอาเปรียบบริษัท ตกงานแล้วจะรู้สึกคนพวกนี้
comment49:สหภาพเค้าไม่เคยสนใจผลประกอบการอะไรหรอกครับ เค้าเกิดมาเพื่อเรียกร้อง ต่อให้ขาดทุนเค้าก็จะเอาอยู่ดี 

งบของบริษัทเป็นสิ่งที่หาดูได้ไม่ยากไปคัดที่กรมพัฒฯก็ได้ หรือต่อให้ไม่ดู คนงานเองก็เห็นอยู่แล้วว่ารถส่งของ ตู้คอนเทนเนอร์ เมื่อก่อนออกเดือนละกี่ตู้กี่คัน ปีนี้กี่ตู้กี่คัน ลดลงเท่าไหร่ เค้าไม่สนใจหรอก

คนพวกนี้พูดได้คำเดียว เห็นแก่ตัว ครับ
comment49-1:เหมารวม คิดง่าย ๆ
comment50:ขึ้นอยู่กะของเท็จจริงของบริษัทนั้นๆมากกว่า

แต่เห็นด้วยอย่างนึงว่ามีแรงงานจำนวนไม่น้อย 
ตกเย็นก็กินเหล้าเกือบทุกวัน เงินเดือนชนเดือน เพราะไม่เก็บออม 
ลูกจ้างบ้านเราวันไหนได้เงินพิเศษ(โอที ทำเสร็จจ่ายเป็นรายครั้งเลย)
วันถัดมาหยุดงานจ้า เมาเหล้าลุกไม่ขึ้น
comment51:โรงงานส่วนมากที่ขยายกิจการ มันคือคนละส่วนกันกับยอดขาย คนงานคงไม่เข้าว่าผลิตอย่างไรก็ได้ยอดขายเท่านี้เพราะมันเต็มขีดความสามารถของกำลังผลิตแล้วที่ทำโอทีกันแทบเป็นแทบตายก็หวังให้ได้ยอดขายเยอะๆจะได้เหลือส่วนต่างเพื่อมาเป็นโบนัส
สมมุติโรงงานมีเครื่องจักรผลิตยอดขายได้100บาท/ปี อีกสัก5ปีคงยอดขายได้100บาท/ปีเหมือนเดิม นายทุนเหลือแต่Humครับ
เพราะระหว่างทาง 5ปี คนงานต้องขึ้นเงินเดือนกี่ครั้ง ต้องเปลี่ยน/ซ่อมบำรุงอะไรบ้างลองถามแผนกซ่อมบำรุงดู
ต้องจ่ายเงินตามสวัสดิการ เจ็บ ตรวย ป่วย ตา พักร้อน (จริงๆแล้ว เมา แฮงค์ ทะเลาะเมียน้อย ขี้เกียจก็มี) เท่าไหร่สำหรับคนงาน
ต้องพาพนักงานไปเที่ยวกี่ครั้ง
ต้องส่งท่านๆไปอบรม สารพัดหลักสูตร(เพราะเจ้าของส่วนมากคิดเสมอว่าคนงานคือทรัพยากรที่มีค่าที่สุด)เพื่อเพิ่มพูนทักษะพวกท่านๆ
ไอ้ผมก็ไม่เข้าใจหรอกว่าท่านเรียกร้องเพื่ออะไร ลำพังแค่กฎหมายแรงงานบ้านเราก็หยุ่มหยิมโอทีต้องไม่เกินกี่ ชั่งโมงต่อสัปห์ดา
แล้วถ้าถามว่า เหนื่อยแบบนี้ท่านเจ้าของยังอยากทำโรงงานอยู่หรือ มันเป็นอาชีพอะครับ เหมือนท่านไม่รับจ้างแล้วทำอะไร ผมก็ไม่เป็นเจ้าของ
แล้วจะทำอะไร ไปเที่ยวเมืองนอกเมืองนา มันก็เหมือนที่ท่านน่านแหละให้รางวัลชีวิต เช่นคิดไว้ก่อนแล้วอีจูน(ฟอร์จูนเนอร์)ออกใหม่สวยเฉียบ
สะสมเก็บหอมรอมริดไปถอยใหม่อวดสาวๆกิ๊กๆหน่อย ผมก็มีสังคมของผม ครับ อีกเยอะครับ
comment52:วันที่ลูกจ้างเซ็นสัญญาจ้างงาน ผลตอบแทนเท่าไหร่ ในนั้นก็ระบุไว้ ถือว่ายอมรับข้อตกลงแล้ว

ทำงานล่วงเวลามีค่าตอบแทนให้ตามกฎหมาย

งานจะหนักแทบตายแค่ไหน ตราบที่เป็นพนักงานอยู่ ถือว่ายอมรับสภาพ เขาไม่ได้บังคับให้คุณอยู่

บริษัทจะเอากำไรไปลงทุนเพิ่ม ไปแบ่งกำไรผู้ถือหุ้น ไปเลี้ยงผู้บริหาร ไปดูงาน ไปเที่ยว ไปซื้อรถ ไปฟุ้งเฟ้อฯลฯ ลูกจ้างเกี่ยวไรด้วยครับ

บริษัทกว่าจะทำกิจการได้ต้องมีการลงทุน ใช่ว่าทุกบริษัทจะมีกำไร ค่าความเสี่ยงตรงนี้ลูกจ้างช่วงแบกรับด้วยมั้ย?

ถ้าบริษัทขาดทุน ต้องปิดตัว ลูกจ้างก็แค่เปิดตูด หางานใหม่แค่นั้น หนี้หรือเงินลงทุนก้อไม่ได้มาช่วยอะไรเลย

โบนัสมันแค่น้ำใจที่บริษัทให้ตอบแทนเท่านั้น บริษัทจะกำไรแค่ไหนลูกจ้างเกี่ยวอะไรด้วยครับ


**แต่ถ้าบริษัททำข้อตกลง หรือมีสัญญาอื่นใดนอกเหนือจากบริบทที่กล่าวมา ถือว่าไม่เกี่ยวข้องกันกับความเห็นนี้ครับ**
comment52-1:เห็นด้วยค่ะ
comment53:ผมเคยทำงานบริษัทนึงก่อนเปลี่ยนมาสามที่เเละปัจจุบันทำงานราชการ ของผมโบนัสหนึ่งเดือน+เงินขึ้น 200 ยิ้มทั้งน้ำตาครับผม
comment54:"โบนัสตามผลงาน, ความสามารถและความขยัน"
บริษัทผมเป็นแบบนี้น่ะคิดว่าเป็นอะไรที่โอเคทั้ง2ฝ่าย เขาก็ไม่มีในหนังสือสัญญาด้วยซ่ำเป็นส่วนที่บอสเขาดูและให้เอง

ถ้าเป็นพวกโรงงานใหญ่ๆอันนี้คงทำไม่ได้สิน่ะแต่ผมเห็นส่วนใหญ่แรงงานพวกนี้ตกเย็นกินเหล้าบ่อยชิบเป้งเลยชีวิตน่าจะดี่ดีพอสมควรน่ะ
มีเพื่อนทำงานเป็นล่ามในโรงงานบ่นมาบ้างที่ทำโอกินเงินกันเยอะแต่มีพวกมานั่งอู่เล่นซ่ะงั้นพอได้เวลาหน่อยออกทันทีไปหาเหล้ากินและ
ถ้าโรงงานQCผลิตภัณฑ์ตัวเองได้ก็QCบุคลากรตัวเองหน่อยอาจจะมีเงินพอมาจ่ายโบนัสคนทีเขามีวินัยได้สบายๆน่ะ
แล้วตอนประชุมสหภาพส่วนใหญ่ก็ไอ้พวกนี้ทั้งนั้นเลยที่มีปัญหาคือใช้เดือนชนเดือนกันตลอดแล้วก็มาร้องที่หลัง
comment55:ตลอดชีวิตการทำงานก็ไม่เคยได้โบนัส เกิน 1 เดือน มีแต่ได้ 1 เดือน กับครึ่งเดือน แล้วก็ไม่ได้
comment56:เรียกร้องแค่ 4 เองหรือต้องแบบนี้ได้ 6.8+ 20,000 ไปพอใจรวมตัวประท้วงโคตรแนวเลย
comment56-1:โหดไปมั๊ย 6เดือน
comment56-2:เกินไปรึเปล่าสำหรับช่วงนี้

แต่ก็ อย่าตีกันนะ
comment57:ทำงาน มา 3  ปี ปีแรกได้ครึ่งเดือน ปีที่ 2 ได้ 1 เดือน ปีนี้ปีที่ 3 หวังว่าคงจะได้ ชัก 2 เดือน(มโนเอาเอง)
แต่เอาจริงๆ ได้ป่าวมา 1 เดือนก๋ดีใจแล้ว
ถ้า ได้ 4 เดือน แบบคนอื่นเค้าคงโคตรดีใจอ่าาาา >.<
ปล.เราทำงาน คลินิกเล็กๆ มี พนักงานแค่ 2 คน 55555+
บริษัทใหญ่ๆคงได้เยอะกว่า แต่ก๋ความเครียดสูงกว่า งานยุ่งมากก (ดูจากเพื่อน)
มองในแง่ดีเราทำงานที่ๆเราสะบายใจไม่เหนื่อย มีความสุขในการทำงาน มีเวลาทำอะไรอีกเยอะแยะแค่นี้ก็พอแล้ว
แต่ที่บ้านเราส่วนมากรับราชการ เลยอยากให้เราเป็นราชการมันมั่นคงดี เราก๋็อยากเป็นนะแต่การแข่งขันสูง ถ้าได้แล้วไม่รู้จะทำได้นานแค่ไหน
อยู่แบบนี้ก็สะบายใจดี ...หลายๆคน(ญาติเราด้วยละ)มองว่ามันไม่มีความก้าวหน้าไม่มีความมั่นคง 
ลากมาไกลเลย555+  สรุป โบนัสที่ได้ เราถือว่ามันได้มาป่าวๆเหมือนเป็นขวัญกำลังใจในการทำงาน เค้าเอาให้แค่ไหนก็เอาแค่นั้นแระ^^
comment58:กุจะบอกไรให้มะ
กุนี่ขึ้นทีละ 900 หรือต่ำกว่านี้ค่ะ อย่าเยอะค่ะ 
เงินเดือนกุได้แค่ 1 เท่าเป็นโบนัสมีเฉพาะปลายปี
ว่าแต่ เมิงอยากทำงานแบบกุมะ
comment58-1:ปีละ 900 ถ้าขั้นต่ำ ที่ 9000 บาท ก็ 10%

เยอะแล้วนะครับ บริษัทดีๆขึ้นเงินสิ้นปี ไม่น่าจะเกิน 7%

นอกจากได้โปรโมท
comment59:อยากได้เงิน
comment60:โรงงานเราไม่มีโบนัสให้เลยอ่ะค่ะ
comment61:แรงงานศึกษา

นี่คือการรวมตัวกันเป็นสหภาพแรงงานแบบหนึ่ง ซึ่งเป็นการเพิ่มอำนาจการต่อรองกับนายจ้างมากกว่าการอยู่ตัวคนเดียว เพื่อเพิ่มอำนาจการต่อรองมากขึ้น โดยพยายามลดอัตรการดูดซับมูลค่าส่วนเกินในการใช้แรงงานที่นายจ้างสมควรได้รับลง ซึ่งเป็นปัญหามาโดยตลอด นายจ้างอยากให้ลูกจ้างทำงานมากขึ้น เวลาพักลดลง ค่าจ้างเท่าเดิม ลูกจ้างอยากทำงานน้อยลง แต่ค่าจ้างสูงขึ้นหรือเท่าเดิม ทางแก้ปัญหาคือ . . . ?
comment61-1:วิธีแก้คือจ่ายเงินตามผลงานครับ 
ถ้าเป็นฝ่ายผลิตก็นับชิ้นของดีที่ทำได้จ่ายตามนั้น แต่ๆๆ ตอนนี้ปัญหาซ้ำซ้อนคือคนที่ทำได้ต่ำกว่า300บาท ก็ยังคงได้300บาท มันเลยเกิดความไม่แฟร์ขึ้นมาอีก
comment62:เคยเรียนบริหาร มีรหัสวิชานึงเขาพูดเกี่ยวกับสิทธิของแรงงาน แรงงานสามารถนัดรวมตัวออกมาประท้วงได้ โดยถูกต้องตามกฎหมาย
comment63:อยากให้คนที่ทำงานได้โบนัส จำนวนเดือนไม่สูงเข้าใจหน่อยว่า
ส่วนใหญ่บริษัทที่ให้โบนัสสูงๆ  มักจะฐานเงินเดือนต่ำ

ยกตัวอย่างแบบให้เห็นภาพ

นาย ก. บริษัทเอกชน ฐานเงินเดือน .....  บาท โบนัส 1 เดือน
นาย ข. บริษัท มหาชน ฐานเงินเดือน .....  บาท โบนัส 13 เดือน

ฟังดูยังไง นาย ข.ก็น่าจะรายได้ดีกว่า
.
.
.
แต่ในความเป็นจริง อาจจะเป็นเช่นนี้

นาย ก. บริษัทเอกชน ฐานเงินเดือน 30000  บาท โบนัส 1 เดือน
นาย ข. บริษัท มหาชน ฐานเงินเดือน 15000  บาท โบนัส 13 เดือน

ถามว่า ต่อปี  ใครรายได้ดีกว่า

แล้วถ้าอยู่ๆ  โบนัส 13 เดือน เหลือ 4 เดือน .................

เหมือนโดนลดเงินเดือนยังไงไม่รู้
comment63-1:อันนี้ต้องดูว่าในสัญญาจ้างระบุการันตีโบนัสไว้หรือเปล่า? ถ้าไม่ได้ระบุแล้วคุณเซ็นตกลงตามเงื่อนไข แสดงว่าคุณพอใจกับผลตอบแทนที่ตกลงแล้ว
comment64:โหย อย่าประท้วงเลยคะ ดีกว่าเค้าไม่ให้โบนัสนะคะ ที่ทำงานดิฉันนี่ไม่ได้มา 2 ปีแล้วคะ เหอๆ
comment65:เมื่อบากหน้าไปของานเค้าทำแล้ว เจ้านายระบุว่าเริ่มงาน2โมงเช้าเลิก4โมงเย็น ไม่ว่างานจะมีหรือไม่มี หนักหรือไม่หนัก จงทำไปอย่าบ่น...อย่ามาพูดว่าเค้าใช้คุณทำงานหนักไม่มีรางวัล เงินเดือนคุณคือรางวัลที่ถูกต้องแล้วไม่ใช่หรือ...แล้วจะมาเรียกร้องอะไรทำไมอีก...โลภมาก...ทำงานดีเจ้านายเห็นเดี๊ยวเค้าก็ให้เองแหละ...
comment66:โบนัส 4เดือน ของพนักงานในไลน์ เป็นเงินไม่เกินหกหมื่น เพราะฐานเงินเดือนต่ำทุกคน บริษัทเอาตัวเลขโบนัสมาจูงใจให้ทำงาน เพราะพนักงานมีทักษะ เขาก็มีตัวเลือกที่จะรับงานเงินเดือนสูงขึ้นได้ 
ส่วนระดับหัวหน้างานหรือผู้จัดการ บริษัทก็มีวิธีปรับโบนัสให้น้อยลง ไม่ใช่ได้คูณจำนวนเดือนเท่าพนักงานทั่วไป
comment67:การจ่ายโบนัสบางที่ก็เป็นวัฒนธรรมองค์กรครับ โดยส่วนมากเงินเดือนของบริษัทพวกนี้จะเป็นแบบสูตรด้านล่างครับ

เด็กจบใหม่ ป.ตรี ...
ฐานเงินเดือน   14,000 บาท
ค่าโน้น            2,000 บาท
ค่านี่                3,000 บาท
น่านั่น              1,000 บาท
รวม               20,000 บาท/เดือน

จะเห็นได้ว่าบริษัทพวกนี้จะให้ฐานเงินเดือนน้อยๆ แต่ให้ค่าต่างๆแยกย่อยออกมา พอตอนคิดโบนัสก็จะเอาเฉพาะฐานเงินเดือนมาคิดเท่านั้น
ก็คือ 14,000 บาท/เดือน ซึ่งมันไม่ได้เยอะเลย และบางทีตัวบริษัทเองนะแหละที่สร้างเงื่อนไขเอง โดยยอมที่จะคิดเงินเดือนตามสูตรข้างบน
แต่มาวัดดวงกับโบนัสแทน เพราะถ้าปีไหนกำไรน้อยก็จ่ายโบนัสน้อย ไม่ต้องให้ฐานเงินเดือนสูงแล้วแบกความเสี่ยงในกรณีที่รายได้ปีนั้นน้อย
นอกจากมีก็ประหยัดในการขึ้นเงินเดือนปนะจำปีด้วย เพระา % ที่ขึ้นจะคิดจากฐานเงินเดือนอย่างเดียว

นอกจากนี้ตัวพนักงานส่วนมากจะเป็นแรงงาน(บริษัทที่ประท้วงส่วนมากจะเป็นโรงงาน)ที่ใช้ฝีมือ งานทุกชิ้นผ่านมือเค้าอยู่แล้วฉะนั้นเค้าย่อมรู้ว่า
ปริมาณงานที่ทำและยอดขายมันเยอะน้อยขนาดไหน เช่นหวัดหยุดขอให้มาทำงานตลอด แต่มาให้โบนัส 1-2 เดือนเค้าก็รู้แล้วว่ามันไม่สมเหตุสมผล

ด้านบริษัทจะบอกว่าไม่ต้องห่วงเค้าเลย กำไรบริษัทพวกที่จ่ายโบนัสเยอะๆพวกนี้กำไรหลักพันล้านนะครับ ฉะนั้นพนักงานเค้ารู้ลิมิตครับว่าเค้าจะต่อรองได้มากน้อยแค่ไหนไม่ต้องกลัวเค้าขาดทุนหรือหนีไปตั้งโรงงานที่อื่นด้วยเหตุผลที่ว่าจ่ายโบนัสพนักงานเยอะหรอกครับ

ด้านสหภาพแรงงานก็ไม่ได้มีอำนาจอย่างที่หลายคนเห็นขึ้นศาลแรงงานก็แพ้บริษัทตลอดครับ เพราะอย่างที่รู้กันว่าโบนัสกฏหมายแรงงานไม่ได้รองรับ เคยมีกรณีประท้วงถึงขั้นนัดหยุดงานที่โรงงานแห่งหนึ่งจนผลิตไม่ได้เกือบเดือน ผลสรุปสุดท้ายทำอะไรบริษัทไม่ได้สักอย่า
พนักงานก็ไม่ได้เงินเดือนระหว่างหยุดงาน และสหภาพก็โดนบริษัทเลิกจ้างยกชุดครับ
comment68:บางบริษัท เงินเดือนน้อย ไม่มีโอที แต่โบนัสหลายเดือน ครับ มันเป็นการตอบแทนในการจ้างงานแบบหนึ่ง ที่งานหนัก และต้องดูกำไรรวมทั้งปีในการลงทุนต่อ เช่นโรงงานฯ พอออกมาได้ สี่เดือนมัน ไม่เท่ากับ เงินเดือนสูงๆ มีโอที แต่โบนัสน้อน หรือไม่มีนะ เขาเลยไม่พอใจก็ต้อง พูดคุยกัน แล้วแต่งานครับ เป็นไปตามบริบท จะไปหาว่าเขาเป็นแบบนั้นแบบนี้ไม่ได้ครับ เราไม่ใช่เขา ไม่ได้ทำงานแบบเขา ไม่ได้มีบริบทแบบเขา อย่าตัดสินเลยครับ จขกท
comment69:ปีนี้บริษัทเราแจ้งว่า ได้กำไร 40% จาก 100% ที่คาดการไว้
เพราะฉนั้นปีนี้จะไม่มีโบนัส
comment70:ไม่จ่ายก็จบ...

ผมก็มีความจำเป็นต้องใช้เงินเหมือนกันนะ ฐานะก็ไม่ได้ดีอะไร แต่คำว่า "โบนัส" ชื่อมันก็บอกอยู่เเล้ว จะไปหวังอะไรหนักหนาเจ้าของกิจกการ บริษัท ห้างร้าน ต่างๆ มีสิทธิ์ ที่จะไม่จ่ายก็ได้นะครับ เเล้วมีกฎหมายข้อไหนรองรับว่า ทาง บริษัท ห้างร้าน เจ้าของกิจการ "ต้องจ่าย"

ปล.ตอนคุณสมัครงานทางบริษัทไม่ได้ "การันตี" ว่าจะต้องจ่าย "โบนัส" ตามที่ลูกจ้างเรียกร้อง 

ปล.ตรรกะ ผมอาจจะเพี้ยนต้องขออภัยที่เเสดงความคิดเห็นส่วนตัว
comment71:ที่เราเคยเจอนะคะ ไม่ใช่ว่าพนักงานจะอยากประท้วงอะไรนักหนาหรอกค่ะ
แต่ที่เจอมา คือ ทั้งปีทางบริษัทก้จะมีงานเร่ง เพิ่มเวลาการทำงาน 
โดยบอกพนักงานว่า ยอดการสั่งซื้อเยอะ ช่วยกันทำงานๆๆๆๆ
เอ้า !! พนักงานก็ทำกันไปงกๆทั้งปี จนพอสิ้นปีก็บอกพนักงานว่า
เอาโบนัสไปแค่นี้นะ ขายของไม่ดี ก็เลยอึ้งกันทั้งหมดสิคะ ที่เร่งงานกันทั้งปีคืออะไร ??
ก็เลยเป็นเหตุให้ พนักงานเสียใจ โกรธ เหมือนถูกบริษัทหลอก
ก่อนที่จะประท้วง ก็มีการเข้าห้องประชุมเพื่อคุยกับทางฝ่ายบริหาร
ทราบผลประกอบการของทางบริษัทกันมาแล้ว ถึงได้ทราบว่าไม่เป็นธรรม

หากบริษัทขาดทุน มันก็มีสัญญาณบอกให้พนักงานทราบมาแต่เนิ่นๆแล้วค่ะ
เช่น ไม่มีโอที ลดวันทำงาน ฯลฯ
ถ้าเป็นกรณีแบบนี้ พนักงานเราๆเข้าใจเหตุผลกันดีค่ะ ไม่มีมาประท้วงหรอก
ช่วยกันด้วยซ้ำไป ดีกว่าบริษัทอยู่ไม่ได้
comment71-1:เค้าก็จ่ายค่าแรง + ค่า OT กันไปแล้วนิครับ + สวัสดิการ + ค่าเงินพิเศษ อะไรก็ว่าไป

จะถือว่าเป็นบุญคุณกันแบบนี้ใช้ได้เหรอ

ก่อนเข้ามาทำงานคุณก็เห็นๆอยู่แล้วว่า โบนัส คือ EXTRA จะมีหรือไม่มีก็ได้
comment71-2:ผมเคยเจอสหภาพมาแบบด้านๆเลย ในมือถืองบของบริษัท(ไปขอคัดมาจากกรมพัฒนฯ) กำไร3ล้านกว่าๆ แต่ที่เรียกร้องตีเป็นเงินประมาณ2ล้าน ดูดู๊ดู เอาอะไรมาคิด
comment72:เพราะลูกจ้างไม่ได้มองเห็นถึงค่าใช้จ่ายต่างๆที่มันแฝงอยู่ในบริษัท

เค้าจะมองแค่ว่า ราคาขาย 100 บาท ต้นทุนสินค้า 30 บาท บริษัทได้กำไรตั้ง 70 บาท
แต่เค้าไม่รู้ว่า 70 บาทที่บริษัทได้กำไร เค้าต้องไปจ่ายอะไรบ้าง
1. เงินเดือนพนักงาน
2. ค่าน้ำ ไฟฟ้า โทรศัพท์ สาธารณูปโภคต่างๆ
3. ค่าใช้จ่ายในการขาย เช่น ค่ารถ+น้ำมันของพนักงานขาย
4. ค่าเช่าพื้นที่ ค่าเสื่อมราคา
5. บางบริษัทที่ต้องกู้เงินจากธนาคาร ก็ต้องจ่ายดอกเบี้ยให้ธนาคารอีก

ยังมีอีกเยอะครับ ลองไปคิดดูนะ
comment73:มีบริษัทโรงงานของเครือใหญ่เครื่อหนึ่ง ผู้ใหญ่ที่ผมสนิทเข้าไปเป็นผบรห. ให้ เจอเล่นการเมืองเกิดสหภาพแรงงานขึ้นมา
โรงงานนี้บริษัทของเครื่อนี้ซื้อมาจากบริษัทร่วทุนกับบ.ญี่ปุ่นแห่งหนึ่ง

คุฯอาผมเค้าไปตรวจสอบไปตรวจสอบมา สรุปว่าโดนบริษัทร่วมทุนของคนไทยเสี้ยมให้เกิดสกหภาพแรงงานขึ้นมา โดยการให้เงินสินบนใต้โต๊ะซื้อตัวผบรหไปหมด ปล่อยให้ฝ่ายบริหารเข้าเกียร์ว่าง และให้พวกซุปพวกหัวหน้าแผนกปลุกปั่นพนักงงานออกมาสไตค์

ไปๆมาๆนายใหญ่พอทราบเรื่องว่าเกิดเหตุแบบนี้ มีสหภาพเรียกร้อยหยุดงานสไตรค์ขึ้นมา 
ท่านสั่งปลดคนงานออกทั้งหมด 500 คนไล่ทีม ผบรห.ที่เป็นพวกสหภาพออก แล้วปิดโรงงานทิ้งเลย 

คุณอาท่าบอกว่า นายใหญ่สอนว่า สหภาพเหมือนมะเร็งราย ถ้าเราเข้าสู่การต่อรองกับสหภาพเมื่อไร หมายถึงเรายอมรักการมีอยู่ของสหภาพแรงงานในโรงงานนั้นๆ และเมื่อไรมันจะลามไปยังบริษัท/โรงงานอื่นที่อยู่ในเครือบริษัทก็จะมีสหภาพเรียกร้องกันไปหมด

วิธีที่ง่านที่สุดคือไล่ออกทั้งหมดแล้ว cut lose ทิ้ง ยอมทิ้งเงินไปดีกว่าจะทำให้ธุรกิจส่วนใหญ่ติดเชื้อเข้าไปด้วย
comment74:ไม่แปลกใจที่โรงงานจะย้ายฐานไปประเทศเพื่อนบ้านกัน
comment75:ไม่ควรรีบสรุปว่า ใครถูกใครผิด เพราะแต่ละบริษัทคงไม่เหมือนกัน  ต่างกรรมต่างวาระ

บางบริษัทก็มีกำไรดี แต่ไม่ยอมให้โบนัสตามที่ควรจะให้
บางบริษัทก็ให้โบนัสตามสมควรแล้ว   แต่ลูกจ้างเรียกร้องเกินควร

ซึ่งกฎหมายก็เปิดโอกาสให้ลูกจ้างได้เรียกร้องจากนายจ้าง
แต่ก็ต้องอยู่ภายใต้กฎหมาย
comment76:ได้ตั้ง 6.8 เดือน บวกอีกสองหมื่น อิจฉาว้อย
comment77:เรื่องโบนัส เป็นอะไรที่งอแงกันทุกสิ้นปี 

1.พนักงาน คาดหวังมากเกิน เพราะคาดเดาจากการผลิต และ สิ่งที่เคยได้
2.บริษัท เพราะหลาย ๆ บริษัทมักจะไม่มีการบอกหรือแจ้งว่าตอนนี้กิจการดีหรือไม่ 
3.สหภาพ อันนี้บอกตามตรง บางครั้งสหภาพก็เรียกร้องมากเกิน จนแทบจะไม่ให้บริษัทได้มีกำไรเลย
4.สภาพสังคมนั้น ๆ  ต้องยอมรับเลยว่าพนักงานทุกบริษัท  เวลาสิ้นปีมักจะมีการถามกันเรื่องโบนัสว่าได้กี่เดือน แล้วจะเป็นการไปปลุกปั่นกันเอง
5.ทัศนคติ อันนี้สำคัญ เพราะ เราต้องยอมกันตรง ๆ เลยว่า คนในโรงงาน พนักงานออฟฟิต ผู้บริหาร มีมุมมองที่ต่างกันมากพอสมควร 

ปล.อยากมีโมเม้น ได้โบนัส 6 เดือนมั่งจังเลย
comment78:จะบอกว่าได้โบนัสกลางปี2,000 บาท ทั้งออฟฟิศได้ไม่ถึงสิบคน เราเป็น1ในคนที่ได้ 
สิ้นปีคาดว่าน่าจะได้อีก แต่ไม่น่าเกิน2,000  โบนัส1เดือนคืออะไร ไม่รู้จัก
comment78-1:สมัยทำงานบริษัทกฌได้แบบนี้เหมือนกัน แต่ไม่เรียกโบนัสนะคะ เรียกว่า ขวัญถุง อิอิ (บริษัทนี้ไม่ทีโบนัส เซ็นรับทราบตั้งแต่เข้าทำงาน)
comment79:ในชีวิตไม่เคยมี โบนัส ... อยากทำไรก็ทำไปเถอะ
comment80:เกิดมาไม่เคยมีโบนัส ไม่เอาด้วย ช่างแม่ม
comment81:เคยได้ กลางปี1-2เดือนกับปลายปี(อย่าต่ำ3เดือนมากสุด10 แต่ไม่ใช่เรา)        เด๋วนี้กลางปีหาย  ปลายปีเหลืออย่างต่ำ1เดือน  

คิดซะดีกว่าไม่ได้นะ  จงพอใจในสิ่งที่ได้มา

บริษัทเราไม่มีโอที  โอที=คุณทำงานไม่ทัน  ไม่ใช่ค่าขยัน  ถ้าวันไหนทำเกินเวลามีข้าว+น้ำ  ค่ารถให้นิดหน่อย
comment82:ตอบตามที่เคยลองถามพนักงานมานะครับ
เขาบอกว่า ปีนี้ยอดเยอะ ลงเครื่องใหม่เยอะ เปิดไลน์ใหม่ แสดงว่าบริษัทต้องกำไรเยอะ เพราะฉะนั้นต้องให้โบนัสเยอะกว่าเดิม

ผมเลยอธิบายไปว่า ยอดเยอะจริงแต่เป็น Back Order นะพี่ แล้วการลงทุนเปิดไลน์ใหม่ เครื่องจักรใหม่ มันก็มีต้นทุนของมัน จะได้โบนัสมากขึ้นได้ไง ถึงรายได้เยอะ แต่รายจ่ายเยอะเหมือนกัน โบนัสเท่าเดิมก็ดีแล้ว(6เดือน) แต่ลดเงิน+ 

เขาไม่ฟังครับ เขาเถียงว่า คนเงินเดือนสูงก็พูดได้สิ
(ผมเป็นวิศวกรตัวน้อยๆในโรงงานเองครับพี่)

ปล่อยไปครับ คนเราคิดได้ไม่เท่ากัน
comment83:ฐานะนายจ้าง ตอนนี้นะแค่เดือนเดียวก็หืดขึ้นคอแล้ว  พนักงานชอบคำนวนคร่าวว่าเรากำไรเยอะ ไม่รู้ต้นทุนที่แท้จริง
comment84:โบนัสคืออารายT_T
comment85:ข่าวจากวงในเค้าบอกว่าเนื่องจากบริษัทเปิดให้ดูว่าปีนี้ได้กำไรเท่าไหร่ ซึ่งมันมากกว่าปีที่แล้วเท่าตัว พนง. จึงออกมาเดินประท้วงน่ะครับ
comment86:คิดอะไรมาก   ถ้าบริษัทล้มผู้บริหารเป็นหนี้ไม่มีเงินจ่าย    ก็มาประท้วงเรื่องค่าจ้างค่าซองล่วงหน้าอีกหลายๆเดือน  ให้จ่ายอยู่ดี
comment87:จ้างออกเผลอๆเสียแค่ 1-2 เดือน lol
เอาให้เข็ดพวกนี้ โบนัส 4 เดือนน่าจะหาคนแทนไม่ยากนะ ปลดไปเลย 2-300 คน โลภนัก
แวบๆเห็นไดกิ้นให้ 6.8 เดือน +20,000 พี่เค้ายังไม่พอใจอี๊ก เหอๆ
comment88:ส่วนใหญ่ บริษัท ที่ โบนัสเยอะ ฐานเงินเดือนจะต่ำรึป่าวคับ บางคนเค้า อยู่เพราะ หวังโบนัส ถ้ามันต่ำกว่า 
Standard ของทุกปีมาก เค้าก็คงประท้วง
comment89:สำหรับในช่วงนี้ได้แค่ 2 - 3 เดือน  ก็น่าจะดีใจบ้างล่ะนะ

อดทนอีกสัก 1 - 2 ปี น่าจะได้มากกว่า 4 เดือน
comment90:คุยกับคนดูแลที่ดีลกับพวก สหภาพบ่อยๆ สรุปๆ คือกลุ่มสหภาพตามนิคมนี้ เค้าตั้งตัวเป็นเหมือนศาลเตี้ยเลยนะครับ
ต้องมีการสร้างตึก ให้สิทธิ ให้ค่าจ้างรุ่นๆผู้บริหารเลย มาเฟียน้อยดีๆ นี้เอง

หน้าที่หลักๆ ก็คือคอยดูแลความเรียบร้อยของพนักงานแทนนายจ้าง คือมีอะไรก็เป็นตัวแทนมาคุย
แต่ทางกลับกันพวกนี้ก็จะคอยปลุกปั่นพนักงานทั่วๆ ไปให้มารวมกันประท้วงทุกเรื่องเช่นกัน โดยอนุมานเอาว่าควรจะได้เท่าไหร่ดี
ที่ว่าสัญญาๆ กันนะ ไม่รู้จริงรึเปล่า บางทีก็มั่วๆ กันเอง ลือกันเอง แล้วก็มารวบบังคับนายจ้างตอนท้ายปีให้ทำตาม

สิทธิในการเรียกร้องมันมีก็จริง แต่มันควรจะมีขอบเขตนะครับ นายจ้างผิดตรงไหน??
ถ้าสัญญาไว้ก็ต้องมีหลักฐาน ถ้ามีคุยในการจ้างงาน ก็ต้องลงในสัญญาจ้างงาน คุณรักษาสิทธิได้
แต่ถ้านายจ้างไม่ได้ทำอะไรผิด เห็นโอทีเยอะจะถือว่านายจ้างต้องแบ่งกำไร แล้วสิทธิของนายจ้างอยู่ตรงไหน???
ขนาดแจ้งความเท็จยังมีการจับได้ แล้วถ้าเรียกร้องเท็จโคมลอย ใครรับผิดชอบ ???


เห็นทนายหลายท่านพูดตอบเรื่องมีสิทธิกันเยอะแล้วเกลียดทนายทันทีเลย อาชีพนี้จริยธรรมต่ำจริงๆ
คุณถือวิชาชีพน่าจะช่วยแนะนำให้มันเป็นไปในทิศทางที่ถูกต้อง ถ้าจะพูดแค่ทุกคนมีสิทธิฟ้อง เรียกร้องกันในเรื่องไม่มีหลักฐาน 
ศาลที่ไหนจะรองรับพวกคุณไหว ก็เห็นแต่จะหวังเงินค่าจ้างจนลืมจริยธรรมรึเปล่า??? สุดท้ายแพ้คดีแต่ได้เงินไกล่เกลี่ย???
เมื่อคุณเป็นที่ปรึกษาส่งเสริมให้คนมิชอบด้วยช่องว่างกฎหมาย วิชาชีพทนายจึงโดนดูถูกอย่างทุกวันนี้ไง


มีการประท้วง หมายถึงความเสียหายทางธุรกิจ เจ้าของโรงงานหลายเจ้าที่ผมรู้จัก
พูดเป็นเสียงเดียวกันว่า ไม่ได้จำเป็นต้องให้ ที่ให้เพิ่มเพื่อให้งานมันไปต่อได้ เพราะพวกสหภาพรู้ดีว่าช่วงไหนคือช่วงสำคัญ
ถ้าส่งของไม่ทันจะเสียออเดอร์หลักรายปีหรือความเชื่อถือ ก็จะรวมคนนอกและคนในมาประท้วงช่วงนี้ให้โรงงานทำงานไม่ได้จนพังกันไป
ถึงเวลาสหภาพกลับไปนั่งบนหอคอยงาช้างกินเงินส่วนกลาง ส่วนแรงงานก็ย้ายโรงงานไม่ได้หวังพัฒนาฝีมือหรือตำแหน่ง...


ผมเองก็เจอกับตัวบ่อยๆ พวกคนงานที่ทำแบบเช้าชามเย็นชาม เรียกร้องให้จ่ายเงินเดือนหลายๆ งวด เอะอะ จะลาออกๆ
เพราะหมุนไม่ทัน แต่ขณะเดียวกัน ก็มีคนที่ตั้งใจทำงาน ไม่เคยบ่นพวกนี้ไม่ค่อยมีปัญหา เหมือนอยู่คนละโรงงานเลย
ทำไมคุณภาพคนในสถานะเดียวกัน ได้ผลต่างกัน?? โบนัสควรให้รายบุคคลถึงจะถูก คนไม่ตั้งใจไม่ควรได้ถูกแล้ว
คุณทำงานเราจ่ายโอที คุณไม่ทำ เราก็บังคับคุณไม่ได้ ถ้าเราไม่ดี คราวหน้าคุณก็ไม่ต้องมาทำงานกับเรา...ประท้วงคือ???
แต่ถ้านายจ้างทำผิดจริง!!! มีหลักฐาน!!! ไม่ต้องประท้วง ฟ้องเลย เอาให้หนัก!!!...เอาไหมละ??? 

มีน้อยใช้สอยอย่างประหยัด ตั้งใจทำงาน มีน้ำอดน้ำทน ค่อยๆพัฒนาตัวเอง สุจริต มันก็ต้องรวยได้!!
เจ้าสัวทุกคนก็เคยจนมาก่อนทั้งนั้น มาเอามีดจี้คอคนทุกปี มันถึงไม่เจริญไง
comment91:ทำงานเวลาปกติก็ได้เงินเดือน
ล่วงเวลา (OT) ก็ได้เงินเพิ่ม
โบนัสคือข้อตกลง มีไม่มี มากน้อยก็ตามผลประกอบการ
แล้ว... ทำ OT เพิ่ม ทำงานหนัก คือก็ทำกันทุกคนป่าวค่ะ
comment92:รู้กันจริงๆมั้ยครับว่าทำไมเค้าถึงเรียกร้องโบนัสเพิ่ม รู้กันจริงๆมั้ยครับ การที่จะไปต่อรองกับนายจ้างมันไม่ได้ใช้แค่ความรู้สึก มันมีการเก็บสถิติ มันมีการตรวจสอบกับกิจการลักษณะเดียวกัน มันมีการเปรียบเทียบกับผลตอบแทนของลูกจ้างในบริษัทคู่แข่ง มีการตั้งเป้าหมาย KPI 

ในโรงงานตามนิคมอุตสาหกรรมต่างๆจึงใช้โบนัสเป็นตัวช่วยในการดึงแรงงานที่มีฝีมือให้เข้ามาทำงานและใช้KPIต่างๆในการกำหนดผลตอบแทนที่นอกเหนือจากเงินเดือน และส่วนมากที่มีปัญหาก็ตรงนี้แหละ

ยกตัวอย่าง ford ประกาศจ่ายโบนัส 8 เดือนบวก 4 หมื่น แล้วถ้าเราเป็นsupplierของford แต่จ่ายสองเดือนล่ะ คิดว่าพนักงานเราจะรู้สึกอย่างไร ปีหน้าพนักงานคงจะย้ายงานกันหมดหรือไม่ ไม่ได้หมายความว่าจะต้องได้เท่ากับfordหรอกนะ มันคงต้องดูความเหมาะสมหลายๆอย่าง 

สิ่งที่พนักงานโรงงานได้เปรียบก็คือ ถ้าเป็นแรงานที่มีฝีมือมันไม่ยากที่จะหางานใหม่ แต่มันยากสำหรับบริษัทที่จะพัฒนาบุคลากรขึ้มมาทดแทน
comment92-1:Ford เป็น OEM ขายรถทั้งคัน

Supplier ของ Ford ขายชิ้นส่วนให้ Ford กี่ชิ้น...บาง Supplier มีไม่กี่สิบรายการ มูลค่าไม่สูง

จะให้จ่ายโบนัสอัตราเท่า OEM เป็นไปได้เหรอครับ?
comment93:ถาม HR สิครับ กลุ่มโรงงานที่โบนัสแรง ๆ กดเงินเดือนจริงนะครับ
โดยเอาโบนัสมาเป็นเงื่อนไขในการกดด้วย

มันเป็นเรื่องปกติที่พนักงานจะรวมกลุ่มเรียกร้อง บริษัทจะให้หรือไม่ให้ก็ได้ ถ้าบริษัทไม่ให้แล้วพนักงานจะทำอะไรรุนแรงไม่ได้เช่นหยุดไลน์ ชัตดาวน์เครื่อง เจอกฏหมายเอาออกอีก
หลายบริษัทให้แต่อีกปีเอาพวกแกนนำออกเหมือนเลยกัน
comment94:โบนัส คืออะไร เคยได้ยิน แต่ไม่เคยสัมผัส เศร้าาาา
comment95:จะเรียกร้องอะไร จริงๆก็ควรดูภาพรวมกำไรของบริษัทและเศรษฐกิจด้วยค่ะ คือไม่ใช่เอาตัวพนักงานเป็นศูนย์กลางจักรวาล ถ้าขออย่างสมเหตุสมผลก็ว่ากันไป
comment96:ส่วนตัวผมทำโรงงานโดยตลอด ดังนั้นจึงเห็นอะไรหลายๆอย่างครับ

1. หลายท่านบอกงานหนักก็คืองาน จริงครับ แต่อย่าลืมว่าน้องที่ทำงานในระดับ Operator นั้นทำงานหนักมาก
ลองให้คุณไปยืนทำงานต่อเนื่อง 10 ชั่วโมงรวมโอที คุณจะเมื่อยขนาดไหนครับกับเงินรายวัน 300 บาท
2. เงินเดือนในส่วนของโรงงานนั้นมีการแบ่งค่อนข้างซอยยิบย่อยมากมายครับเช่น เงินเดือน ค่าตำแหน่ง
ค่าอาหาร ค่าภาษา ค่าเดินทาง ค่าเช่าบ้าน ทำให้ตอนรวมดูเหมือนเยอะนะครับ แต่จริงๆเงินเดือนนิดเดี่ยวครับ
3. โอทีส่วนมากบังคับทำครับ ถ้าน้องไม่ทำ จะโดนขเม่นเอาง่ายๆเลย อาจรวมถึงการพิจารณาการขึ้นเงินด้วย
หลายๆท่านคงบอก ได้โอทีก็ดีละไงได้เงินมากขึ้น แต่เงินมาขึ้นแลกมากับการที่ไม่ได้อยู่กับครอบครัวนะครับบางคนอยากลาออกไปดูแลคครอบครัว แต่ทำไม่ได้เพราะฐานะทางบ้านต้องช่วยกันทำงานถึงจะพออยู่รอด
4. โบนัสได้หลายๆเดือน แต่ลองคิดนะครับวันทำงานจริงใน 1 เดือนของพนักงานรายวันคือ 25-26 วันต่อเดือนเอา 30 มาคูณ พึ่ง 7500-7800 บาทเองนะครับ โรงงานไม่ได้คิดที่ 30 วันนะครับ เพราะฉะนั้นโบนัส 3-4 เดือนนี่ยังไม่ถึงครึ่งแสนเลยนะครับ
5. เรื่องกำไรขาดทุน บอกก่อนเลยครับว่าพนักงานส่วนมากจะคำนวนจากจำนวนงานที่ทำไปคูณกับราคาขายให้ลูกค้า แล้วมาหักต้นทุน กับงานเสีย ซึ่งบอกเลยเค้ารู้กันดีว่ากำไรหรือไม่อย่างไร ถ้าดูแล้วบริษัทปีนี้กำไรน้อย ส่วนมากจะไม่มีเรียกร้องหรอกครับ แต่ที่ผ่านมาคือเจอว่ากำไร แต่ผู้บริหารบอกขาดทุน(อย่าคิดว่าพนักงานจะโง่นะครับ อย่างน้อยมีคนไปแอบดูผลประกอบการที่บริษัทแจ้งสรรพภากรนะครับ)

นี่แหละครับที่ผมเจอมาจากการทำงานในโรงงานมันจะเป็นแบบนี้
comment97:สมมุตินะครับ
ปีที่แล้วยอดผลิต1,000,000ชิ้นให้โบนัส4เดือน ปีนี้ผลิต1,200,000ชิ้นให้โบนัสเท่าเดิม??? คนเค้าประท้วงกันโดยหลักง่ายๆแบบนี้หละครับ
comment98:เจ้าของมันคนต่างชาติ ได้กำไรเยอะแยะ เราต้องเอากำไรตรงนี้ไว้ในบ้านเรา
ไม่ใช่ว่าใช้คนของเรา ทรัพยากรของเรา แล้วหอบกำไรกลับบ้าน

เงผมเลยอยู่เงียบๆ อยู่เฉยๆและกัน ขี้เกียจจะคุยด้วย
comment99:รถยนต์ ชิ้นส่วนรถ วิศวกร เงินเดือน 15-16 โบนัส 7
อิเล็กทรอนิกส์ วิศวกร 21-22k โบนัส 2 ขึ้นไป

มาคิดๆดู มันก็พอๆกัน ถ้าคิดตามหลักเศรษศาสตร์ เอาเงินเดือนดีกว่ารอโบนัส

แต่พวกสหภาพ จะเอาแต่ข้อโบนัสมาอ้าง อยากได้เท่ารถยนต์ โดยไม่ได้ดูโครงสร้างธุรกิจและฐานเงินเดือนบริษัทที่ตัวเองทำ การประท้วงมักเอาเรื่องในงานมาเกี่ยวข้อง แกล้งทำงานเสีย อะไรแบบนี้ ทำแบบนี้ก็แค่ทุบหม้อข้าวตัวเอง สุดท้ายก็ต้องแพ้ เพราะกฎหมายไม่บังคับโบนัส
comment100:ณ  ตอนนี้  ตัวละคร เลว 99   สกิล ก็ 99  แล้ว

ป่ะๆ ล่าบอส การ์ด โกสติ้ง  กัน ....
comment100-1:คือ
comment101:ขอตอบในฐานะผู้พิจารณาจ่ายโบนัสพนง ..เฮ้ยโบนัสคือน้ำใจจากเรา ไม่ใช่หน้าที่นะเฮ้ยยยนนน


กำไรเยอะเพราะการตัดสินใจที่ถูกต้องและแผนกลยุทธดี ไม่ใช่เพราะมีคุณ  พรุ่งนี้ถ้าคุณหายไป บริษัทตัองหยุดชะงักรึเปล่า?

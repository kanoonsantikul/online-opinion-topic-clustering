title:ผมขับจักรยาน ถูกรถมอไซบิ๊กไบตั้งใจชน(เฉี่ยว)ครับ
comment:สวัสดีครับ ปกติผมจะปั่นจักรยาน สลับกับขับรถไปทำงานทุกอาทิตย์ครับ จากแถววัชรพลไปกลับแถวรามครับ

เหตุเกิดเมื่อวานวันที่ 25/3/15 เวลาประมาณ 18.40-45 น. ครับ ขณะอยู่บนสะบานข้ามเส้นรามอินทราจากเลียบด่วนมุ่งหน้าที่จะวนลงปากซอยวัชรพล ผมปั่นจักรยานชิดซ้าย อยู่ข้างนอกเส้นข้างถนน ซึ่งก่อนหน้านั้นก็มีมอไซคันอื่นขับแซงไปอย่างปกติ จู่ๆ ถูกมอเตอร์ไซบิ๊กไบ เร่งเครื่องมาจากข้างหลังละชน(เฉี่ยว)ทางด้านขวาของผมอย่างแรง ทำให้ผมล้มลง หลังจากที่เงยหน้ามาได้ พยายามจะมอง ป้ายทะเบียนก็มองเห็นไม่ถนัด แต่สิ่งที่เห็นชัดเจนเลยคือ ผู้หญิงที่ซ้อนท้าย (เสื้อสีอ่อน) หันมามอง และหันกลับไปตีหลังคนขับ (ใส่แจ๊กเก็ตสีเข้ม) ซึ่งหลังจาก ชน(เฉี่ยว) ผมแล้วก็แร่งออกไปอย่างเร็ว ไม่แม้แต่จะหันมามองครับ วนลงเส้นรามอินทราไปทันทีครับ 
ซึ่งเป็นไปไม่ได้เลยที่จะไม่รู้ตัว เพราะกระแทกผมแรงมาก

จุดแดงเป็นบริเวณที่เกิดเหตุครับ


ผมได้รับบาดเจ็บระดับหนึ่งครับ เนื่องจากเมื่อสิ้นเดือนที่แล้วก็เกิดอุบัติเหตุล้มครับ ซึ่งตอนนั้นล้มเองครับ บริเวณต้นขาขวาบวม ต้องผ่าตัดครับ และการบาดเจ็บก็ยังไม่หายดีครับ ซึ่งเมื่อวานก็ล้มซ้ำเข้าที่เดิมอีกครับ แต่ยังดีที่ไม่บวมมากครับ T_T 




จริงแล้วแผลมามีมากกว่านี้ครับ แต่ไม่ได้ถ่ายมา ส่วนรถจักรยานยังไม่ได้เช็คเลยครับว่าเป็นอะไรบ้าง

ซึ่งตอนนี้ได้ไปแจ้งความมาแล้วเมื่อเช้าครับ ซึ่งตอนนี้กำลังจะไปขอดูกล้องของทาง กทม. อยู่ครับ 
 

ซึ่งตอนนี้ผมต้องการความช่วยเหลือคือ ไม่ทราบว่ามีท่านใดอยู่บริเวณนั้น ในระยะเวลาใกล้ๆกัน และมีกล้องติดหน้ารถที่สามารถเห็นผู้ที่ขับบิ๊กไบคันนั้นตามรูปพรรณที่ผมเล่าให้ได้บ้างครับ (ผู้ชายใส่แจ๊กเก็ตสีเข้ม มีผู้หญิงใส่เสื้อสีอ่อนซ้อน) ในช่วงนั้นรู้สึกว่าจะมีคันนี้คันเดียวครับที่มีผู้หญิงซ้อนท้าย 
ส่วนยี่ห้อ BB คันนั้น เท่าที่ผมมั่นใจคือไม่ใช่ Ducati ครับ (เพราะเคยเล็งDucatiไว้ครับ อยากได้ แต่ ผบ.ที่บ้านห้ามขับมอไซ) น่าจะเป็นรถยี่ปุ่นครับ (อันนี้ผมไม่ชัวนะครับต้องขอโทษที่ครับ) 

ปล. ผมไม่ได้พยายามสื่อว่าคนขับ BB ไม่ดีนะครับ คนดี คนเลว มีปะปนกันอยู่ในทุกสังคมครับ เพียงแค่อยากได้หลักฐานครับ เพราะคงหวังจากกล้อง กทม.ยากหน่อยครับ และอีกเรื่องคือ ขอบคุณพี่มอไซ ทั้งสองคันที่วิ่งตามมา จอดสอบถามอาการ และเสนอความช่วยเหลือครับ
comment1:ท่านจขกท ทำไมถึงเข้าใจว่าเขาตั้งใจล่ะครับ

ขอให้หายวันหายคืนนะครับ

และขอให้ได้รับข่าวดี ได้ตัวคนเฉี่ยวไวๆครับ
comment1-1:ถ้าไม่ตั้งใจ สิ่งที่ควรทำคือ จอด!! แล้วลงมาดูแลรับผิดชอบสิครับ!!
comment1-2:อะไรครับ ผมแค่อยากทราบว่าอะไรทำให้ท่านจขกทคิดแบบนั้น เพราะในเนื้อกระทู้ไม่ได้บอกไว้

ไม่ได้มีเจตนาอย่างอื่นเลย กรุณาเข้าใจด้วยนะครับ 

ใจร้อน ไม่ดีนะครับ
comment1-3:ผมเป็นคนนึงที่ใช้BB เห็นคนขี่จักรยานข้างทางประจำ ก็ถือว่าเป็นเพื่อนร่วมทาง เป็นคนใช้ถนนเหมือนกัน

เห็นจขกท ได้รับบาดเจ็บก็สงสารและอยากให้ได้ตัวคนเฉี่ยวเร็วๆ ก็เหมือนกับทุกคนที่เข้ามาอ่านนั่นแหละ

ผมแค่สงสัยว่ามันเกิดอะไร ทำไมต้องมาชน หรือมีจุดสังเกตอะไรที่จขกทลืมเล่าให้พวกเราฟังหรือเปล่า เผื่อเป็นประโยชน์มากกว่านี้

ไม่ได้สงสัยหรือจะจับผิดอะไร ก็ถามดีๆอย่างสุภาพ ไม่เข้าใจว่าทำไมต้องพิมพ์ข้อความเชิงกระทบผมแบบนี้
comment1-4:ผมเข้าใจท่านเตียวนะ 555
ผมว่าชนแล้วหนีมากกว่า..
comment1-5:ผมก็ไม่ได้ว่ากระทบน่ะครับ แต่ผมก็บอกตามสิ่งที่ควรทำครับ
ถ้าไม่ตั้งใจ สิ่งที่ควรทำคือ จอด!!!! และลงมาดูแลรับผิดชอบ!! แค่นั้นเองครับ

อย่าตกใจกับเครื่องหมาย "!!!!!!!!!!!" มากนักครับ

ปล.ผมเองก็ขับมอเตอร์ไซค์ และรำคาญจักรยานบางคัน ที่เอาแต่ปั่นโดยไม่คิดถึงมารยาทการใช้ถนนและความปลอดภัยครับ
comment1-6:ใช่ค่ะ เค้าควรจอดและลงมารับผิดชอบ

แต่ ตรรกะ ถ้าไม่ตั้งใจ สิ่งที่ควรทำคือ จอด!! แล้วลงมาดูแลรับผิดชอบ อันนี้ไม่น่าถูกนะคะ
คนชนแบบไม่ตั้งใจ แล้วก็หนีไปเลย ก็มีเยอะแยะ นี่นา
comment1-7:คนสมัยนี้เป็นอะไร กัน  ถามคำถามแบบไม่สนใจความรู้สึกคนอื่นเลย 

จขกท เขาเจ็บ จักรยานเขาเสียหาย   เขาเจ็บกายและเจ็บใจ

การโพล่งคำถาม ไปถาม ว่ารู้ได้อย่างไรว่าตั้งใจชน  เหมือนคนมีแผลที่เจ็บอยู่ แต่ไปสะกิดให้เขาเจ็บใจมากขึ้น
เขาถึงมีคำพูดว่า คนล้มอย่าข้าม 

เอาเป็นว่า    เขาตั้งใจชน หรือไม่ตั้งใจชน  แต่เขาต้องรู้ตัว  มอไซต์เฉี่ยวจักรยาน มีเสียงจักรยานล้ม แปลว่าต้องรู้ตัวแน่ๆ ว่าได้ชน
แต่ก็บิดต่อไป  คนนั่งซ้อนเห็น ก็ไม่สนใจ  ถ้าใจไม่เหี้ยมพอ   ก็ต้องจอดแล้วมาดูคนล้มบ้าง
แต่เจตนา คือ หนี ไม่สำนึกผิด  บิดไปอย่างลอยนวล  ถึงจะไม่ตั้งใจชน ก็ขึ้นชื่อ่ว่า ขับรถโดยประมาททำให้ ร่างกายและทรัพย์สิน
ของผู้อื่น เสียหาย และเจตนาที่เห็นชัดๆคือหนีความรับผิดชอบ แบบคนไร้สำนึกผิดชอบชั่วดี  

ไตร่ตรองให้มากๆก่อนถาม  เราว่าจขกท ตอบคุณได้เย็นมากแล้ว  

ลองรถเฉี่ยวมอเตอร์ไซค์คุณล้ม  แล้วมีคนขับมาข้างหลัง คุณบอกว่า รถเฉี่ยวคุณล้ม
แต่มีคนบอกว่า  รู้ได้ไงว่าเขาตั้งใจ  เขาอาจจะไม่ได้ตั้งใจหรอก คุณจะรู้สึกอย่างไร  
ในเมื่อ ขาคุณเจ็บ หัวคุณกระแทก รถคุณพัง   มันก็คือการซ้ำเติมคนที่มีเลือดเนื้อ มีจิตใจ 
และเขาบอบช้ำอยู่แล้ว 

คิดเยอะๆก่อนที่จะโพสอะไร  ถ้าคนเราไม่สนใจความรู้สึกของผู้อื่นในยามลำบาก โลกก็คงน่าอยู่น้อยลงได้อีก
comment1-8:ดอกหญ้าในป่าหนาว 

พี่ไม่รู้หรอครับ นี่ล่ะนิสัยพี่ไทย
comment1-9:ถ้าไม่รู้จะมาเขียนได้อย่างไรเล่าคะ    อย่าเหมารวมว่าคนไทยเป็นแบบนี้กันหมดค่ะ 
คนไทย ไม่ได้เป็นแบบนี้ทุกคน คนหลายคนที่เรารู้จัก นิสัยดี มีน้ำใจกันเยอะแยะค่ะ 

พี่ไม่ใช่พวกโลกสวย  มาเขียนหากเข้าใจ รับฟัง ก็ดีไป    หากไม่รับฟังก็แล้วไปค่ะ
comment1-10:เบื่อคำถามเบี่ยงประเด็นมาก 
ขอเดาว่าคนถามขี่ MC
comment1-11:ตอนชนไม่ได้ตั้งใจ  แต่ตอนหนีน่าจะตั้งใจละนะ
comment1-12:ตั้งใจหรือเปล่าผมไม่รู้นะ แต่แบบนี้เรียกชนแล้วหนีครับ 
มีความผิดเยอะกว่าปกติด้วยละ โดนแน่ๆ
comment2:เอาใจช่วยหาให้เจอเด๋อครับ
comment3:รถที่ชนสีอะไรครับ คนขี่ใส่หมวกสีอะไร เสียงท่อเป็นยังไง ลักษณะรถเป็นแฟริ่งเต็มคันหรือเน็คเกต พอจะจำได้มั้ยครับ
ถ้าระบุตามที่ว่ามาได้ก็พอจะเดารุ่นออกครับ เพราะรถใหญ่ที่ขายดีมันมีอยู่ไม่กี่รุ่นมีโอกาสสูงที่จะเป็นรุ่นที่ขายดีครับ (เพราะขี่กันเต็มบ้านเต็มเมือง)
พอรู้รุ่นแล้วก็ไปไล่ล่าต่อในคลับของรถรุ่นนั้นๆอีกทางครับ เพราะรถพวกนี้หลายคันไม่ติดทะเบียนตรงบังโคลนหลัง
ภาพจากกล้องแถวนั้นอาจจะไม่เห็นทะเบียนครับ
comment3-1:ไม่ชัวเลยครับเรื่องสีรถครับเพราะตอนนั้น จะดูทะเบียน แต่มองไม่ชัด เลยจำแต่ลักษณะคนนั้งครับ
comment4:ถ้าตั้งใจชนจริงถือว่าเลวมาก ชนล้มขนาดนี้ก็ควรรับผิดชอบผู้บาดเจ็บ แต่ชนแล้วหนียังไงบาปกรรมมีจริงครับ...
comment5:ถึงไม่ได้ตั้งใจก็สมควรลงมาดูไหมครับ ?
ขอให้เจอตัวครับ จขกท
comment5-1:นี่ล่ะครับทำให้ดูเป็นเจตนาว่าตั้งใจได้เลย
comment6:ขอให้เจอตัว....นะครับ เอาใจช่วย.
comment7:ที่ว่าตังใจ เนื่องจากว่า 
1. เค้าเร่งเครื่องในระยะที่ใกล้ผมมากครับ (ได้ยินเสียง ไม่เกิน 1-2 วิ ก็ชนผมเลยครับ) ซึ่งผมขับอยู่ซ้ายสุด สามารถเห็นได้ตั้งแต่ไกลครับ
2. เค้าไม่แม้แต่จะชลอ หรือหันมาเลยครับ ทั้งๆที่ผู้หญิงที่ซ้อนเห็นชัดเจน และตีหลังเค้าแล้ว แต่เค้ากลับแร่งเครื่อง ไม่หยุดเลยครับ
3. ช่องว่างระหว่างผม กับรถด้านซ้าย ข้อนข้างมากครับ มอไซก็ผ่านไปได้ครับ 
4. ถ้าเป็นอุบัติเหตุจริงๆ แค่จอดครับ คุยกันก็ได้ ประกันก็น่าจะมีนะครับ BB ผมไม่ได้ติดใจอะไรเลย

ในกรณีแบบนี้ ผมสามารถตายได้นะครับ ถ้าผมเกิดล้มเข้าไปในเลนถนนแล้วรถที่ตามมา..... ไม่อยากจะคิดนะครับ
comment7-1:จากที่เล่า คงกะแกล้ง แต่ชนจริง เลยบิดหนี
คนซ้อนตกใจเลยตีหลังคนขับ
เดา
comment7-2:อาจเบรกไม่ทันก็ได้มั้ง หรือไม่คุณก็ไปเบียดเลนเค้าหรือเปล่า คุณอาจจะผิดโดยไม่รู้ตัวก็ได้น๊าาาา ผมแค่มองในมุมกลับ ไม่อยากฟังความข้างเดียว
comment7-3:คิดว่าคงไม่ตั้งใจหรอก แต่ประมาทมากกว่า

หรืออย่างมากก็อาจจะติดหมั่นไส้นิด ๆ เลยจะแกล้ง ๆ ขู่หรือแซงแบบให้เสียวเล่น ๆ

แต่ดันซวยแซงไม่พ้นเลยเฉี่ยวจนล้ม คือคงไม่ตั้งใจชนหรอก เพราะคนขี่บิ๊กไบค์ก็คงไม่อยากให้รถตัวเองเป็นรอย

พอเห็นล้มก็ชะลอดูนิดหน่อย อาจจะลังเลหรือตกใจว่าจะเอาไงดี 

พอคนซ้อนเห็นจกขท.ไม่เป็นอะไรมาก ยังไม่ตาย ก็บอกให้คนขับซิ่งหนีโลด
comment7-4:จะมาแกล้ง ทำ เฮ อะไรครับ
comment7-5:เอิ่ม...อ่านหลายเม้นแล้วเพลียแทนจขกท.
จะตั้งใจ หรือแกล้ง หรือประมาท ... แล้วหนี ก็ผิดและสมควรลงโทษทางกฏหมาย

นักสืบพันทิพย์ ลงมือหาข่าวกันเหอะ
comment8:ถ้าเขาคิดมีเจตนาไม่ดี ต่อไปเขาอาจะเจอสิบล้อแกล้งเฉี่ยวบ้าง
comment9:หายไวๆ นะครับ



แต่ผมว่าถ้าไม่ได้งัดไรกันมาก่อน มันตั้งใจชนยากนะ    

อาจจะเป็นพวกรถแรงกว่าฝีมือครับ    พวกนี้มีตัง แต่ไม่มีสกิล เอารถไม่อยู่ แถมชนแล้วยังหนีอีก
comment9-1:ไม่ได้งัดเลยครับ ผมขับจักรยานนะคร้าบบบบบ มิกล้างัดกับใครหลอกครับ
comment9-2:" รถแรงกว่าฝีมือ สกิลไม่ถึง เอารถไม่อยู่ "
.
ชัดเจน เห็นด้วยอย่างยิ่ง
comment10:ไม่สามารถจำรายละเอียดอะไรได้เลยสักอย่าง ก็ลำบากละครับ...

หวังพึ่ง กล้อง ก.ท.ม. ก็ขอให้เป็นกล้องที่ต่อไฟฟ้าไว้และไม่เสียนะครับ
comment10-1:ขออย่าให้เป็น กล้องเก้าเก ก็พอ
comment10-2:เพื่อนน้องที่ออฟฟิตก็เจอเคสแบบนี้ เบี่ยงมาชน แล้วก็หนีไป แจ้งความเรียบร้อย
ตามหาขอดูกล้องตาม 4 แยกใกล้ๆ 3-4 กล้อง ภาพระดับ Low Quality มาก ดูรายละเอียดอะไรไม่ได้เลย
ตอนนี้มืด 8 ด้าน แถมช่วงบนสะพานก็ไม่มีกล้อง 
ไม่ค่อยอยากโพสบอกเลย กลัวเป็นช่องโหว่ให้กระทำผิด
comment11:เจอแว๊นอัพเกรดตัวจริงครับ แย่จัง
ขอให้หายไวๆ นะครับ
comment12:เดาว่าน่าจะแซงซ้าย มุดไปมุดมาแล้วจ๊ะเอ๋เข้ากับ จขกท. พอดี และแน่นอนว่าหนีตามระเบียบ

ยังไงก็เอาใจช่วย ขอให้ตามจับมาลงโทษให้ได้ครับ
comment13:ติดตามใน fb ตั้งแต่เมื่อวารแล้วครับ ต้องจับตัวมาดีดหู
comment14:ตั้งใจ "ชน" คงเป็นไปได้ยาก
เพราะมอเตอร์ไซค์ ไม่น่าจะคิดอยากเอารถตัวเองไป "ชน" หรือ "เฉี่ยว" กับรถอื่น
เพราะมันก็มีสิทธิ์ทำให้รถตัวเองเสียหลัก ล้ม ไปได้เหมือนกัน

ถ้าสมมุติคิดว่าเขาตั้งใจ จะทำให้จักรยาน จขกท.ล้ม
เขาคงใช้วิธีเฉียดเข้ามาใกล้ แล้วเอามือผลัก (หรือเอาเท้าถีบ) มากกว่านะ

ในความคิดของผม คงเป็นอุบัติเหตุเฉี่ยวชน โดยไม่ตั้งใจมากกว่า
แต่โดยสันดารที่ไม่ดีของคนขับ เมื่อเห็นไปเฉี่ยวชนจักรยานล้ม
ก็เลยขับหนี เอาตัวรอด ไม่รับผิดชอบไปเลย
comment14-1:อาจจะเป็นแบบนี้ก็ได้ครับ
แต่ที่ผมคิดแบบนั้นก็เพราะว่า เค้าเร่งและชนผมทันทีเลยครับ  ซึ่งถ้ามุดซ้ายยังไงมาออกมาก็ต้องเห็นผมแน่ๆครับ 
และจริงๆแล้วผมก็เคยขับมาบ้างครับ BB เลยทำให้รู้ว่า ถ้ารถมันวิ่งแล้ว ล้มยากมาก ขนาดเอียงรถเข้าโค้งยังลำบากเลย
ฉนั้น การที่เค้ามากระแทกผม เค้าแทบไม่รู้สึกอะไรเลยครับ เพราะที่ผมเห็น รถเค้าไม่เซเลยครับ
comment15:กรรมมีจริงนะ ให้โดนรถสิบล้อเฉียวบาง
comment15-1:คิดเหมือนกันเลย
comment15-2:พอสิบล้อเฉี่ยว บิกไบค์ก็จะมาตั้งกระทู้
comment16:ไม่ต้องห่วงครับ ถ้าจะจับคนชนหรือคนร้ายชนแล้วหนี กล้องจะเสียครับ แต่ มอไซค์ขับขึ้นสะพาน รถยนต์เบี้ยงขึ้นสะพาน ขับเส้นทึบ กล้องจะใช้งานได้ขึ้นมาทันทีครับ 

เคยมีเหตุครับ มีมอไซค์ ชนแล้วหนีขอดูกล้องกล้องเสีย แต่มีใบสั่งมาที่ บ้าน 5 ใบ มอไซค์ 8 ใบ ด้วยกล้องสะพานที่เกิดเหตุ แหม่
comment17:ถ้าบอกสี บอกรุ่นได้ ผมพอจะเดาทะเบียนได้ครับ

เพราะผมขี่เส้นที่พี่บอกทุกวัน (5แยกวัชรพล - ม.ราม)
comment18:ผมว่าเค้าไม่ตั้งใจชนหรอกครับ คงกะเร่งแซงแล้วรถไปสะกิดโดนแน่นอนครับ ช่วงเวานั้นรถกกำลังติดเลย คงจะรีบและเลวมากครับ ขาดความรับผิดชอบอย่างรุนแรง ถ้าจับได้นี่หาทางให้นอนคุกเลยได้ไหมนี่
comment19:ที่ผมโดนนี่ไม่ได้ใกล้เคียงกับคำว่าสกิดเลยอครับ T_T
comment20:เป็นกำลังใจให้หละกันครับ ^^
หายไวไวนะครับกระผม...
comment21:ผมเคยขี่มอเตอร์ไซด์ ชิดเส้นขอบทางด้านซ้ายด้วยความเร็ว 80
มีรถเก๋งคันหนึ่ง ขับประกบ แล้วตบลงข้างทางซะงั้น   ทั้งๆที่ตอนนั้น ราวๆ 4ทุ่ม ที่ต่างจังหวัด   ถนน 4เลน แทบไม่มีรถวิ่งเลย ไม่จำเป็นต้องมาขับใกล้ผมเลย  วิ่งแซงเลนขวาไปเลยก็ได้

เผอิญเป็นนักวิทยุสมัครเล่น เลยวิทยุแจ้งเหตุ ให้เพื่อนๆ ช่วยประสานตำรวจที่ตั้งด่านอยู่ จับไว้ได้
คนขับเมา บอกว่ามองไม่เห็น - -"

พวกนี้บางทีก็คึกคะนอง  อยากแกล้งคนครับ  ต้องคอยระวัง    พวกไร้สมองพวกนี้  เตือนยังไง ห้ามยังไง ด่ายังไง  มันก็ทำ
comment21-1:เห็นด้วย พวกเล่นโง่ๆแบบนี้มันคงคิดจะแกล้งเล่นๆอะ แต่ไม่คำนึงถึงผลเสียอื่นๆเลย ต้องสั่งสอนให้เข็ด
comment22:ขนาดหมาวิ่งชนขา มันยังหันกลับมามองหน้าเลย

นี่คนแท้ ๆ ไอ้สั๊สส !!!

ปล. ช่วงเวลานั้น น่าจะมีกล้องจับได้บ้าง ดูว่าขับมาจากทางไหน  น่าจะมีนะครับ 

ขอไห้เจอตัวโดยเร็วครับ
comment23:หายไวๆนะคะจขกท.

ขอให้กล้องกทม.จับภาพได้ทีเถอะ ยิ่งไม่ค่อยน่าไว้ใจเท่าไหร่ด้วย
comment24:ต้องพึ่งหากล้องวงจรปิดแล้วล่ะครับ .. 

 มีความเสียหายเิกดขึ้นจากจักรยานล้มที่คิดว่าเกิดจาก การชนครั้งนี้ไหมครับ
comment25:ผมไม่ได้ว่าคนบิ๊กไบค์ส่วนใหญ่นะ แต่เห็นว่า มีบางกลุ่ม พอได้ขี่ละกร่าง จับกลุ่มกัน ทำความเดือดร้อนให้คนอื่น ไม่ต่างจากเด็กแว๊น เลย คนที่ขับ ก็ควรเตือนพวกแบบนี้ด้วยนะครับ มันจะทำให้ปลาเน่าตัวเดียวเหม็นไปทั้งคลอง
comment26:รอดูครับ
comment27:จากที่อ่านมาไม่ได้งัดกันมาก่อน ผมว่าเค้าไม่ได้ตั้งใจชนนะ แต่เค้าไม่มีความรับผิดชอบมากๆ
comment28:สั้น ๆ ครับ เลว
comment29:เคยเจอกระบะเบียดแบบตั้งใจเลย ดีว่าเบรคทัน
comment30:ถ้ามีเวลาซื้อกระจกมองหลังมาติดนะครับ ของจักรยาน
มันช่วยชีวิตผมมาเยอะแล้ว

จวนตัวจะได้ทิ้งรถกระโดดทัน



ภาพจากในเนตครับ
comment30-1:ผมโดดไม่ทันผมติดคลีท 555555
comment30-2:ช่วยได้นิดหน่อย มันหลอกตา จะไม่เห็นเลยถ้ารถมาเร็ว กว่าจะเห็นก็ถึงตัวแล้ว
comment31:ผมจะคอยติตตามนะ จขกท. คอยแจ้งความคืบหน้าด้วยครับ เป็นกำลังใจหาตัวคนผิดได้เร็วๆ
comment32:ขอรายละเอียดครับ
สีรถ
ทรงรถ สปอรต์ หรือ naked
ท่อข้างเดียวหรือท่อคู่
comment33:เวลาเฉี่ยวกับรถเก๋งก้อว่ารถเก๋งแกล้ง พอเจอรถจักรยานถีบดันไปแกล้งเค้าซะงั้น ผมเห็นบ่อยพวกมอไซด์ชอบโฉบแกล้งชาวบ้านเค้านี่ ไม่ได้มองโลกในแง่ร้าย แต่มองเห็นในความจริงบนถนนบ้านเรา
comment34:ถ้าไม่เจตนาชน ทำไมไม่จอดรถลงมาดูคนเจ็บ
comment35:ชั่วครับ ชนแล้วหนี ตั้งใจหรือไม่ไม่รู้ แต่หนีแบบนี้ ชั่วมาก
comment36:ขอให้เจอตัวไวๆ เรียกร้องไปเลยครับ อย่าใจอ่อนให้พวกเลวๆแบบนี้
comment37:ขับรถไม่มีมารยาทกับเพื่อนร่วมทาง
ถ้ามันจงใจชนก็ขอให้โดนสิบล้อแกล้งชนมันมั่ง
comment38:ขอให้หายเจ็บแผลไวๆแล้วได้ตัวคู่กรณีมาเคลียร์ปัญหานะคะ บางทีถ้าเจตนาหรือไม่ก็ควรจะลงมาดู ไม่ใช่ทำแบบนี้ มันดูเลวไปเลย
comment39:ขอหายไว ๆ ครับ 
ในบ้างครั้งบอกเลยผมขับรถใหญ่ เจอรถมอเตอร์ไซค์ ขับช้า ๆ หรือขับชิดขวา ผมก็เคยคิดอยากจะโฉบให้แรงลมมันไปสกิดหน่อยให้ตกใจจะได้กลัวแล้วชิดซ้ายไป (แต่ไม่ทำจริงนะ เพราะผมไม่อยากหาเรื่องใส่ตัว) แต่คงมีคนคิดแบบผมแล้วพลาดไปสกิดโดนจริง ๆ เข้า 
ส่วนกรณีนี้ผมว่าเขาคงอยากจะแกล้งโฉบคุณ แต่พลาดไปโดน คนซ่อนคงไม่รู้เรื่องเห็นว่าชนก็เลยตีหลังบอกว่าชนจักรยานไม่จอดไปดูหน่อยหรอ คนขับมอไซค์มันก็บอกว่า จะจอดให้เสียตังค์สิ แล้วก็บิดไป ฮ่าาาาา
comment40:จขกท ต้องพยายามนึกอะไรให้ออกซักนิดก็ยังดีครับ

แค่เล่ามาคร่าวๆ เท่าที่จะเดาได้ คนในนี้พร้อมช่วยครับ บางคนเห็นแค่ที่พักเท้า ยังเดาถูกว่ารุ่นอะไร ยี่ห้ออะไร

ชนแล้วหนี มันพวกลายำ เอาไว้ไม่ได้ครับ
comment41:มาขี่บนเลนรถ(ถึงจะนอกเส้นแล้วแต่ก็อยู่บนเลน) เกิดอาการหมั่นไส้ อยากจะเฉี่ยววูบๆให้ลมตีล้ม แต่เสรือกล้มจริงๆ เลยชิ่งหนี

สรุป นิสัย(ลึกๆ)ไม่ค่อยดีเท่าไหร่
comment41-1:ได้อ่านแล้วรู้สึก ขยะแขยงกับความคิดครับ
จักรยานตามกฏหมาย ต้องขี่บนเลนรถครับ เหมือนจักรยานยนต์นี่แหละครับ ต้องชิดซ้ายเหมือนกัน
คุณบอกว่า "เสรือกล้ม" หมายความว่า คนโดนแกล้งผิด ที่ดันล้มจริง อย่างนั้นหรือครับ

ผมพอรู้จักคนที่คิดแบบคุณนะ พวกขับรถส่งของตามโรงเกลือ หรือขนผักปากคลอง ตลาดไท บางคนก็คิดแบบนี้ เบียดรถเล็ก หรือปาดหน้ารถยนต์ด้วยกันเอง วิ่งใล่เหยียบหมา เพื่อความสะใจเท่า พอนั่งรวมกลุ่มกินเหล้า ก็คุยกันเรื่องนี้อย่างภูมิใจที่ได้ทำเลว เมาเสร็จออกไปขับรถต่อ พวกนี้ไม่เคยคิดหรอก ว่าคนที่มันเบียด เป็นลูกเมีย หรือพ่อแม่มันบ้าง

แต่ก็ใช่ว่าขนขับรถวิ่งของความคิดจะต่ำๆ แบบที่ว่ามาทุกคนหรอกนะครับ 

"สรุป นิสัย(ลึกๆ)ไม่ค่อยดีเท่าไหร่" พูดแบบนี้คงมีไว้พูดให้รู้สึกว่า ตัวเองน่าขยะแขยงน้อยลงครับ จะได้ทำสิ่งเลวๆ ได้โดยไม่สำนึก
พยายามพูดปลอบประโลมตัวเองว่า นิสัยกูไม่ได้แย่ขนาดนั้น แค่ลึกๆไม่ดี100% แต่พอวันจังหวะชีวิตตกอับ หรือใกล้ตาย ทุกอย่างที่เคยทำเลวๆไว้ จะวิ่งกลับมาในหัวให้สำนึกผิด แต่มันมักจะไม่มีโอกาสได้แก้ตัวแล้ว เมื่อถึงเวลานั้น

เชื่อผมเถอะครับ
comment41-2:เราเข้าใจว่า คห 41 ว่ารถบิ๊กไบค์นะ 
ประมาณว่า
บิ๊กไบค์เห็นจักรยานขี่บนถนน หมั่นไส้จักรยาน จึงมีความคิดโง่ๆกะไปแกล้งเฉี่ยวเขา แต่ชนเขาล้มจริงจึงหนี แล้วก็สรุปว่าบิ๊กไบค์นิสัยไม่ดี
comment42:ลองมองในด้านที่แย่ที่สุดก่อน ที่เกิดจากความสะเพร่าของ บิ๊กไบค์ เขาอาจจะ เมาความคุมสติตัวเองไม่ได้ บลาๆ อันนี้ผมมองในแง่ร้ายนะครับ จขกท. จะได้สบายใจขึ้น... มั๊ย?  ขอให้หายเร็วๆนะครับ ขับขี่ปลอดภัย
comment43:กล้อง กทม.ไม่ได้ก็หากล้อง จาก บ้าน ร้านค้า ข้างทางเอาครับ ต้องประจาน!
comment44:ผมก็ยังคิดว่ามือใหม่นะครับ ตั้งใจชนไม่คุ้มกันเลย รถล้ม รถเป็นรอย คนเจ็บ คนอื่นเจ็บ เสียเงิน เสียเวลา อื่นๆ
ยังไงขอให้จับได้ครับ หายไวๆนะครับ
comment45:บิ๊กไบค์คันนึงก็น่าจะแพงอยู่ จะเอามาเฉี่ยวมาชน ให้เสี่ยงล้มกันทำไม..

ผมว่าคงไม่ใช่ว่าตั้งใจหรอกครับ คงไม่ตั้งใจนั้นแหละ..  แต่สันดานเสียไงชนเขาล้มแล้วบิดชิ่งเลย..
comment46:จะบอกว่าเส้นให้ขอดูกล้องที่ปั้ม PTT ก่อนทางขึ้นครับ

และขอดูตรงแยกไฟแดงที่เลี่ยวขวาเข้านวลจันทร์ครับ ลงสะพานมาถ้าวิ่งตรง ยังไงก็ผ่าน

บนสะพานช่วงเข้าทางด่วนก็น่าจะมีกล้อง

แล้ว "พี่มอไซ ทั้งสองคันที่วิ่งตามมา จอดสอบถามอาการ" ได้ขอเบอร์ติดต่อไว้ไหม อย่างน้อยก็น่าจะเป็นพยานได้อยู่
comment47:เห็นใจและขอให้ตามตัวได้ครับ  แถวเลียบด่วนนี่ BB เป็นจ้าวถนนครับ  ไม่ว่ารถอะไรอย่าได้ไปเกะกะพี่เขาจะโดนเบิ้ลเครื่องใส่เป็นอย่างน้อย

ยิ่งถ้ามากันเป็นกลุ่มละก็มีการขี่ปาดไปปาดมาด้วย  พบเห็นได้เป็นประจำโดยเฉพาะวันเสาร์-อาทิตย์
comment48:ขอให้จับได้เร็วๆครับ รถเร็วรถช้า มีสิทธิใช้ถนน
comment49:ขอให้จขกทเจอคนที่ชนไวๆ และขอให้หายไวๆนะคะ
comment50:รับแจ้งบันทึกประจำวันไว้เป้นหลักฐานนิ ไม่ได้แจ้งความดำเนินคดี ตำรวจจะจับเหรอ?
comment51:ขอให้เจอครับ และดำเนินคดีกันให้หนัก
comment52:คนขี่บิ๊กไบค์ มี 2สองประเภท 
1.พวกพอจับรถแล้วเป็น ผีบ้า 
2.พวกที่จับรถแล้ว มีสติ 
แค่นั้น ผมว่าคงเป็นพวกผีบ้า ตั้งใจตบมากกว่า แต่ให้กะไม่โดน แต่ด้วยความโง่ ของตัวเอง เลยทำใหเกิดอุบัติเหตุ 
ผมใช้บิ๊กไบค์มานาน ไอ้พวกตายๆ ก้อมีแต่ไอ้พวกผีบ้าทั้งนั้น คึกคะนอง เมา เข้ากลุ่มตัวเองไม่มีทักษะก้อซัดไปตามเขา
ขอให้หายไวๆคับ
comment53:น่าจะออกแนวเปรี้ยว อาจจะกะเฉี่ยวให้ตกใจแต่พลาดก็เป้นได้ คงไม่ตั้งใจชน พอเห็น จขกทล้มเลยทำไรไม่ถูก เผ่นๆๆๆๆๆ
comment54:เราเคยนะ เวลาที่ใช้มอไซค์บิดผ่านจักรยาน
ถ้าเห็นใครใส่เกงจักรยานฟิตๆ อยากตีตูดทักทายซะเปื๊ยะนึง ฮ่าๆๆๆ จิตมั้ง

แต่ไม่เคยคิดจะแกล้งชนนะ มันจะพลอยล้มไปด้วยกันน่ะสิ มีสองล้อเหมือนกันอ่ะ

ขอให้แผลหายเร็วๆนะ
comment55:ขอให้ จขกท หายไวๆ นะครับ หวังว่าอาการบาดเจ็บซ้ำจะไม่กระทบแผลเก่ามากนัก

ยังยืนยันนอนยัน ขี่จักรยานบนถนนเมืองไทย เราระมัดระวังตัวแค่ไหนก็ตาม
วันเคราะห์ซ้ำกรรมซัด เจอตัว 5 บนท้องถนนหลากรูปแบบ มีโอกาสเกิดใหม่เอาง่ายๆ 

รักจักรยาน แต่ปั่นเมืองไทย ณ เวลานี้ ... ขอผ่านล่ะ
comment55-1:ตัว 5 มันจะโผล่มาทักทายเราเอาตอนดวงตก อะไรแบบนั้นด้วยนะครับ คาดเดาไม่ได้จริงๆ
comment55-2:มาขำตัว 5
บนถนนไทย โดนเฉพาะ กทม. ทำไมมันเยอะนักนะ
comment56:น่าจะไม่ได้เร่งขึ้นมาตอนอยู่ข้างหลัง จขกท หรอกครับ

เดาว่า คงซื่งมาแต่ไกลนี่แหละ แต่ปาดหลบท้ายรถ ที่อยู่ข้างหลัง จขกท ขึ้นมา พอโผล่ออกมาได้ ขณะที่เอียงรถจังหวะ ต้องเหวี่ยงเข้าก็เจอ จขกท ปั่นอยู่ริมทางพอดี มันก็เลยไม่ชนท้าย ก็ต้องเฉี่ยวครับ 

ภาพมันเลยออกมาเป็นว่าไป เฉี่ยวสะกิด จขกท ล้มลงไป จากนั้นก็ซิ่งไปต่อเลยไม่ลงมาดูนั่นละครับ

หายไวๆคับ
comment57:สมัยก่อน คนขับบิ๊กไบค์ คือชมรม หรือ คนที่รักรถประเภทนี้จริง ๆ  และ ต้องมีฐานะ

สมัยนี้  พวกช้างขี้ขี้ตามช้างมันเยอะ  เห็นเขาขับแล้วมันคิดว่าถ้ามันขับบ้างคงเทห์

ก็กระกระสน ไปซื้อมาขับ ไม่เจียมตัว  ทั้งที่บางคนรายได้ต่ำ แต่ทำตัวรสนิยมสูง

ผมเจอเยอะในถนน ขับก็ไม่แข็ง ขับเก้ ๆ กัง ๆ แต่สะเออะ และ ทำให้เสียชื่อกลุ่มบิ๊กไบค์ดี ๆ 

นี่แหละสันดานคนไทย  เหมือนยุคที่ กระบะ ขับ 4 เฟื่องฟู  ไม่ได้ลุย ไม่ได้เที่ยวแต่สะเออะขับโฟว์วีล

ทุกวันนี้ผมก็บ่อย ที่จะชนกับพวกนี้ บางคน ที่ขับกวน  ทั้งที่ผมมีเพื่อนขับบิ๊กไบค์ก็หลายคนแต่เพื่อนผม

เขารุ่นใหญ่แล้ว ไม่ขับงี่เง่า หรือ ขี้อวดเหมือนพวกกระจอกบางคน
comment58:ตอนจะชน ไม่น่าจะมีเจตนา ชน >>  เป็นอุบัติเหตุ
ชนเสร็จแล้วหนี น่าจะมีเจตนา หนี >>  เป็นสันดาร 

บันทึกประจำวันไว้เป็นหลักฐาน >> ตำรวจไม่ต้องดำเนินคดี กับผู้กระทำผิด
บันทึกประจำวันดำเนินคดี  >> ตำรวจต้องติดตามดำเนินคดี กับผู้กระทำผิด

พี่จขกท.เก็บหรือให้โรงพยาบาล  ออกใบรับรองแพทย์เก็บไว้เป็นหลักฐานด้วย
เผื่อติดตามผู้กระทำผิด ได้ >>เจรจาค่าเสียหาย

ขอให้โชคดี  หายไวๆๆนะครับ
comment59:จขกท กล้าขึ้นไปได้ยังไงครับ รถวิ่งกันน่ากลัวมากเลย วิ่งค่ำๆ ไฟสลัวๆ

เป็นผมจะขี้ข้างล่างแล้วไปหาที่สะพานลอยแบกข้ามไปครับ

ยังไงก็ขอให้หายไวๆ นะครับ
comment60:เดา นะครับ
เจ้าของกระทู้ปั่นชิดซ้าย 
ขวามีรถขวาง แต่เลนส์ซ้ายก้อแซงได้ พอมีช่อง
มอไซค์ อยากโชว์พาว บิดแรงๆให้รถเล็กมันเหวอเล่น แต่....ดันไม่พ้นเฉี่ยวเข้า 
มอไซค์ ตกใจเผ่นดีกว่า ผู้หญิงหันมามองเห็นท่าเราเจ็บ เลยบอกเตือนให้จอดแต่ไม่จอด

สงสารแต่ ผู้หญิงที่ซ้อนท้ายหากยังต้องคบนักบิดมอไซค์คนนี้ต่อไป
comment61:ตอบแบบกลาง ๆ นะครับ
สรุป ชน หรือ เฉี่ยว แล้วถ้าเฉี่ยว คือเฉี่ยวโดนไหม หรือจังหวะหักหลบแล้วเสียหลักไปเอง

มีนะครับกรณี เฉี่ยวแต่ไม่โดน อันนี้เรียกร้องอะไรไม่ได้เลยยิ่งถ้าไปตรวจสอบแล้วไม่พบแผลที่รถยิ่งหนักเลย
ผมเคยทีนึง(อันนี้กรณีโดนด้วยแต่ไม่มีแผล) เบียดกับรถตู้ รถตู้จะปาดซ้ายจะเข้าป้าย (เบียดมา) ไฟหน้าโดนคันพักเท้าหลังแตก ก็เลยหยุด(ด่ากันสักพัก) ถึงขั้นเรียกตำรวจมา พอตำรวจมาถึง ตรวจสอบที่เกิดเหตุ ไม่พบแผลที่รถผมเลยพาไป สน. "ผมก็บอกผมไม่รู้ ผมชิดซ้ายอยู่ดี ๆ เค้าก็ปาดมาแค่นั้น" (ด้วยความที่ตอนนั้นก็ยังไม่มั่นใจว่าไอ่กรณีแบบนี้ผมจะผิดอะไรหรือเปล่าเลยพูดตามตรง เน้นกลาง ๆ ไว้ก่อน)  

สรุปรถตู้ผิดขับรถประมาท(ลงในบันทึกว่าเฉี่ยวแต่ไม่โดน) เลยโดนไป 500 แต่ผมก็เรียกอะไรไม่ได้เช่นกันเพราะไม่มีแผลอะไรที่รถ 

อีกเคสนึง (อันนี้เฉี่ยว แต่ไม่โดน)
ถนน 3 เลน ผมวิ่งมา เลน 2 มีแทกซี่ออกจากซอยมา แล้วพอออกปุ๊บหักขวามาเลน 2 เบียดข้างผมเลย(แต่ไม่โดนนะห่าง 1 นิ้วได้จากแฮน) ผมก็โยกหลบไปเลน 3 แต่จังหวะหลบไปนั้นมีรถอีกคันอยู่ข้างหน้าเลยหลบไม่สุดจึงตัดสินใจทิ้งรถโดดไปนอนแหมะในเกาะกลางแม่มเลย แล้วแจ้งความเปิดกล้องติดหมวกให้ ตร. ดู วันต่อมา ตร. เรียกแทกซี่คันนั้นมา แล้วก็ตรวจสอบรถแทกซี่ สรุปผมเจ็บฟรีครับ แทกซี่โดนปรับแค่ 1,500 ข้อหาประมาท และเลี้ยวไม่เปิดไฟ ส่วนประกันรถผมก็ช่วยอะไรไม่ได้ด้วยเพราะถือว่าไม่ได้ชน สรุปซ่อมเอง จ่ายค่ายาแก้ปวดเอง

อันนี้ผมตอบกลาง ๆ นะ แต่ถ้าโดนแกล้งจริง ๆ ก็ลองพยายามสู้ต่อไปดูครับ แต่หวังยากหน่อยเพราะไม่รู้ ยี่ห้อ รุ่น ทะเบียน หรือแม้แต่สีรถ
ส่วนกล้องวงจรปิด แถวนั้นน่าจะเยอะ ถ้าจะสู้จริง ๆ ลองไปขอดูครับ แนะนำว่ากล้องแยกต่อไปจากจุดเกิดเหตุอาจช่วยคุณได้
comment62:ไม่ต้องคิดไรมากครับ ขอให้จับได้เเละเอาตัวมาลงโทษ
หนีแบบนี้ มันไม่เเฟร์ครับ ปล่อยให้เค้าล้มเจ็บ เเล้วบิดหนี มันไม่ใช่ลูกผู้ชายครับ
comment63:เคยเห็นเค้าขับกันเป็นกลุ่มขับกลางถนนแบบไม่เกรงใจใครเลย บางคันป้ายทะเบียนก็ไม่มี มันไม่เท่เลยมันแย่อ่ะ ล่าสุดไปเจอเค้าขับตีคู่คุยกันไม่สนใจรถตามหลังเลยคิดได้ไง เห็นเค้ามีชมรมปกป้องกันก็น่าจะเตือนสติกันถึงคนที่ทำไม่ดีด้วยก็ดีนะ
comment64:บิ๊กไบค์นี่รถเทวดาทำห่าไรต้องมีคนมาแก้ตัวให้เสมอ
comment64-1:จริง...ไม่รู้ พวกกันหรือร้อนตัวแทน เห็นบ่อยหลายครั้งแล้วในพันทิพย์นี่ละ
ทำให้พลอยรู้สึกแย่กับคำว่า บิ๊กไบต์ ไปเลย (หมายถึงรถนะไม่ใช่ไอติม)
comment65:พวกบิ๊กไบค์นี่ก็เด็กแว๊นมีตังแค่นั้นแหละ พวกดีถึงมี มันก็น้อย ส่วนใหญ่ ทำตัวใหญ่คับถนน
ตำรวจก็ไม่กล้า เพราะพวกนี้มีตัง ทำผิดโต้งๆ ก็จับมันไม่ได้ เสียงท่อดังลั่นถนน ก็จับไม่ได้
เส้นวิภาฯแม่มก็วิ่งทางด่วน มอไซพ่องง วิ่งทางเส้นหลักได้น่ะ พหลฯทั้งเส้นแม่มวิ่งขวาตลอด
ใหญ่คับถนน ไอ้พวกดาราด้วยรึเปล่าก็ไม่รู้ เห็นตั้งแก๊งค์กันขับออกนอกเมืองกันบ่อยๆ
นี่หลบมาอยู่ตจว.ยิ่งเจอหนักเลย ศุกร์-เสาร์นี่ มาวิ่งกันลั่นถนน หนวกหูสัดๆ 
อยากเอาหินเขวี้ยงจริงๆ พวกหนักแผ่นดิน..
comment65-1:อยากเอาหินเขวี้ยง!? คงได้แค่อยากต่อไปเพราะจริงๆ แล้วป๊อด
comment65-2:ธรรมชาติของสุนัข อย่าไปสน..
comment66:บางคนนี่ก็แปลก เข้าข้าง BB แบบสุดๆ
comment67:เจอคล้ายๆกันเลยครับ

ผมขี่จักรยาน ในซอยชิดซ้ายปกติ โดนมอไซด์แนวแว้นขี่ข้ามเลนมาชนเฉยเลย ดีที่เบียงหลบทันหน่อยนึง แต่ขนาดหลบยังเข่าบวมไปเดือนนึง แถมจักรยานล้อหน้าพัง

ไอ้มอไซมันจอดแวบนึงและมอง แล้วก็ไปครับ โชคร้ายที่ซอยมันมืด มองป้ายทะเบียนไม่เห็น 

สรุปตามหา จับไม่ได้

ไม่เข้าใจว่ามันเมา มันมีสติไม่สมประกอบ หรือยังไงกันแน่ไอ้คนพวกนี้ 

เหตุการณืผ่านไป ถือว่าฟาดเคราะห์ไป และระวังตัวเองสุดขีดเวลาปั่นจักรยานครับ
comment68:แวะมาดู ติ่งBB ดิ้น
comment69:แวะมาขำติ่ง บิ๊กไบต์ ดิ้น...ด้วยคน (นึกว่ามีแต่เราที่หมั่นไส้ติ่งบิ๊กไบต์ในนี้ ดีใจมีแนวร่วม)
comment69-1:เท่าที่อ่านดู (ถ้าไมข้ามหรือตีความผิด) ก็ไม่เห็นมีใครบอกว่าบิ๊กไบค์ไม่ผิดเลยนะ

เข้าใจว่าที่น่าจะทำให้บางคนรู้สึกแบบนั้น คงเป็นประเด็นที่หลายคนแสดงความเห็นแย้งจขกท. ตรงที่บอกว่าตั้งใจชน

เพราะอย่างที่ก็บอกกกันไปนั่นแหละว่า เคสนี้คงไม่ได้ตั้งใจชนหรอก แต่อาจจะเกรียนจนชน

คือจะแซงแต่ประมาท จะแซงแต่ไม่แคร์โลก ไม่สนใจคนอื่น หรือเคสแย่ ๆ ก็คือจะแซงแบบแกล้ง ๆ เพราะหมั่นไส้

แต่มันดันผิดแผน คือดันไปเฉี่ยวจนล้มซะได้ มันต่างกับเจตนาตั้งใจชนแน่นอน

ถามว่าคนขับบิ๊กไบท์อยากให้จักรยานล้มมั้ย อาจเป็นไปได้ถ้าชั่วพอ แต่ถามมว่าอยากให้รถตัวองไปชนมั้ย คงไม่ใช่แน่ ๆ

และก็ไม่มีใครบอกด้วยว่า การที่บิ๊กไบค์ไม่ตั้งใจให้รถไปชนคือบิ๊กไบค์ไม่ผิด บิ๊กไมค์ไม่เลว (ที่เฉี่ยวล้มแล้วหนี)

ลองดูเจตนาดี ๆ ก็น่าจะเข้าใจได้ไม่ยาก
comment70:อ่าว มนุษย์2ล้อทำกับมนุษย์2ล้อด้วยกันซะแล้ว
comment71:ผมแนะนำให้เข้าแจ้งความตำรวจ แล้วนำใบแจ้งความขอดูกล้องวงจรปิดครับ
comment72:เขาคงเร่งแซง กะในใจนึกว่าพ้นอ่ะ แต่ด้วยรถมันคันใหญ่ ทำให้ไอ่ที่ประมาณไว้มันไม่ถูก  และด้วยสันดานคนที่ไม่มีความรับผิดชอบด้วย พอชนแล้วบิดหนี  ถึงแม้ว่าคนซ้อนจะสกิดแล้ว ก็ไม่ได้เหลี่ยวเลย บิดมิดกะไม่ให้เขาจำป้ายทะเบียนได้  สันดานแย่ๆ มันแก้ไม่ได้หรอก ไปแจ้งความกับตำรวจแล้วลองรี ดูกล้องวงจรปิดในช่วงเวลาดังกล่าวดูครับ น่าจะช่วยได้เยอะ 


แล้วประเด็นที่ว่าตั้งใจไม่ตั้งใจคือ ตามได้แล้วค่อยว่ากัน แต่เท่าที่ผมวิเคราะห์ดูจากสถานะการ์ณ เหมือนเขาตั้งใจจะแซง มากกว่าครับ
ถ้าตั้งใจชน
-ผู้หญิงคงไม่สะกิดหลังหรอก  (จะสะกิดผู้ชายว่าเอ่อ มันล้มแล้ว ล้มแล้วเย้ๆๆๆ งี้หรอ มันผิดวิสัยไปนะ) 
-หนำซ้ำถ้าเกิดมั่นไส้แล้วตั้งใจจริงๆ เขาน่าจะยกนิ้วกลาง o I o แสกหน้าคุณไปแล้วครับ ถ้าตั้งใจซะอย่าง ด้วยความที่เขาก็อยากให้คุณรู้ว่าเขาตั้งใจ เขาคงจะต้องสื่อเจตนารมอย่างชัดเจน
-เหมือน คห ด้านบนที่เขากล่าวมา คือ ทุกคน ไม่ว่ามอไซ หรือ บิ๊กไบต์ เขาคงไม่อยากให้เกิดความเสียหายกับตัวรถ การเชี่ยวชนแม้เพียงนิดเดียว ก็อาจเกิดความเสียหายได้  ถ้าเขาต้งใจทำให้เสียหลักจริงๆ เขาคงตีคูมา แล้วใช้ตีนยันไปแล้วละครับ 
อันนี้เป็นแค่ความคิดเห็นส่วนตัวนะครับ 
ขอให้ จขกท หายไวๆ ครับ เจอคนขับรถนิสัยแย่แบบนี้ ก็ไม่ไหว ไม่ว่าจะเป็น บิ๊กไบต์ หรือ มอไซ หรือ รถยนต์ ชนแล้วหนี ก็คือชนแล้วหนี พวกใจหมาไร้จิตรสำนึก ไม่กล้ายอมรับความผิด
comment73:จะตั้งใจหรือไม่ตั้งใจก็ดี เดี๋ยวนี้จิตสำนึกมันหายไปไหนหมดก็ไม่รู้ ขอให้หายไวๆจับคนก่อเหตุให้ได้นะครับ
comment74:สิ่งที่จขกท.ขอร้อง มีอยู่สองสามคห. ที่ให้ข้อมูลที่เป็นประโยชน์ นอกนั้นเป็นการวิจารณ์เรื่องการ "ตั้งใจ" กับ "ไม่เจตนา" ทั้งนั้นเลย
ปล. จขกท. ขอความช่วยเหลือด้านกล้องที่ติดหน้ารถ และพยานในที่เกิดเหตุ

ขอให้หาคนขับรถที่มีกล้องติดหน้ารถให้เจอภายในเร็ววันค่ะ
comment75:พวกกิ๊กก๊อกไบค์ครับ หรือพวกพ่อแม่ไม่สั่งสอน จขกท.ใจเย็นครับ เดี๋ยวเวรกรรมตามสนองมันเอง
comment76:เพื่อนน้องที่ออฟฟิตก็เจอเคสแบบนี้ เบี่ยงมาชน แล้วก็หนีไป แจ้งความเรียบร้อย
ตามหาขอดูกล้องตาม 4 แยกใกล้ๆ 3-4 กล้อง ภาพระดับ Low Quality มาก ดูรายละเอียดอะไรไม่ได้เลย
ไม่เข้าใจ ทีกล้องจับปรับล่ะ ชัดแจ๋วเห็นรูขุมขน เรื่องความผิด จะตั้งใจ หรือไม่ตั้งใจ แต่เจตนาคือ ชนแล้วหนี แบบนี้ถ้าเจอตัวควรฟ้องร้องให้ถึงที่สุดครับ
ตอนนี้มืด 8 ด้าน แถมช่วงบนสะพานก็ไม่มีกล้อง 
ไม่ค่อยอยากโพสบอกเลย กลัวเป็นช่องโหว่ให้กระทำผิด
comment77:คนขับบีบีกำลังรีบแต่มุดไม่ได้ติดรถ จขกท
เลยรอจังหวะพอมีช่องก็เร่งแซงไป แต่น่าจะจงใจ แซงแบบใกล้ๆแต่ไม่ได้ตั้งใจชน
บังเอิญกะพลาดเฉี่ยว จขกท ล้ม คราวนี้เลยคิดได้
ตั้งใจหนีเลย
บรื่นๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆ
comment78:เวรกรรมมีจริงน่ะ เห็นกระทู้แล้วออกมารับผิดชอบซะดีๆ ให้คนเขาสรรเสริญ
ดีกว่าให้เขาสาบแช่งๆ ให้เป็นปมด้อยในใจตลอดชีวิตน่ะๆ ขอบอก

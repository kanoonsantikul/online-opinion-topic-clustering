title:เมื่อนักเขียน 'นิ้วกลม' เขียนเรื่อง 'รับน้อง'
comment::หนึ่งคำถาม ล้านคำตอบ

www.facebook.com./Roundfinger.BOOK

มติชนสุดสัปดาห์ 5-11 กันยายน 2557


โชคดีที่คณะสถาปัตย์ จุฬาฯ ไม่ได้รับน้องโหดสักเท่าไหร่นัก

ผมผ่านช่วงเวลารับน้องมาด้วยความรู้สึกเหนื่อยปนหนุก มีบางเรื่องที่เข้าใจ บางเรื่องที่...ในที่สุดก็เข้าใจ และมีบางเรื่องที่ไม่เข้าใจแต่ก็ทำไป

การรับน้องของคณะจบลงด้วยความประทับใจเช่นกันกับหลายๆ คณะ ถ้าปูทางกันมาเป็นอย่างดี น้ำตาแห่งความปีติในวันสุดท้ายย่อมไหลออกมาได้ไม่ยาก

หากลองลากเส้นดูแล้วเราจะเห็นเส้นทางดราม่าของการรับน้องคล้ายบทภาพยนตร์เรื่องหนึ่งมีเศร้า มีซึ้ง และสุขสมหวัง

จากน้องใหม่ที่เข้าคณะมาตัวคนเดียว ได้ใช้เวลาร่วมกันเพื่อผ่านความยากลำบากที่ต้องเอาชนะด้วยความสามัคคี และยิ่งสามัคคีมากขึ้นเมื่อเกลียดพี่ว้ากคนเดียวกัน ทั้งหมดนั้นปูทางมาสู่การโอบรับของรุ่นพี่ทุกคน เปิดประตูคณะ "รับ" เข้ามาเป็น "น้อง"

จะว่าไปก็คล้ายพิธีกรรมบางอย่างที่เปลี่ยนผ่าน "คนนอก" มาเป็น "คนใน" ซึ่งต้องผ่านพิธีกรรมพิสูจน์ตัวเองเสียก่อน

อย่างที่บอกไปครับว่าโชคดีที่คณะของผมไม่ค่อยมีการรับน้องแผลงๆพิสดารอย่างที่เป็นข่าวอยู่เนืองๆ เช่น รุ่นพี่บังคับให้น้องกินอะไรประหลาดๆ บังคับให้น้องแก้ผ้าแล้วทำกิจกรรมฝืนใจ หรือทรมานน้องด้วยวิธีที่โหดร้ายราวกับเห็นน้องเป็นเชลยศึก

แต่กระนั้นในการรับน้องที่ค่อนข้างนุ่มนวลของพวกเราก็ยังมีบางส่วนที่เพื่อนบางคนไม่เห็นด้วย

เช่นเพื่อนบางคนไม่เข้าใจว่าทำไมพี่ต้องให้ร้องเพลงเสียงดัง และทำไมต้อง (แกล้ง) ดุกันขนาดนั้น

บางคนที่ความคิดโตเกินคนในวัยเดียวกันสักหน่อยก็จะรู้สึกขำรุ่นพี่และไม่ยอมเข้าห้องเชียร์หรือบางคนที่ไม่เห็นด้วยกับการเต้นทอมทอมที่ต้องซ้อมเต้นกันเป็นชั่วโมงๆ ก็จะไม่เข้าร่วมกิจกรรม

สมัยนั้นผมแอนตี้เพื่อนพวกนี้มาก คิดว่าเป็นพวกนอกคอก ไม่น่าคบ เลยเถิดไปถึงขั้นคิดว่าพวกนี้เห็นแก่ตัว

วันไหนอารมณ์ดีหน่อยก็จะลดความรังเกียจลง นั่งปรึกษากับเพื่อนร่วมรุ่นว่าทำยังไงถึงจะไปลาก เอ้ย! ตามเพื่อนๆ พวกนี้มาเข้าห้องเชียร์ มาซ้อมเต้นกับพวกเรา เพราะรุ่นพี่ก็ย้ำกับเราเสมอว่าให้ไปตามเพื่อนมาให้ครบ

พวกที่ดื้อด้านมากๆ ผมกับเพื่อนทำนายอนาคตพวกมันไว้เลยว่า อีกห้าปีในคณะไม่มีเพื่อนแน่ๆ

แต่เหตุการณ์กลับไม่ได้เป็นเช่นนั้น หลายคนที่ไม่เข้าร่วมกิจกรรมรับน้องแบบพวกเราก็สามารถคบหากันเป็นเพื่อนได้อย่างสนิทสนมสนุกสนาน

บางคนมาเห็นน้ำใจกันตอนที่มันมาช่วยทำแบบบางคนพอได้คุยด้วยก็รู้ว่าน่าคบหา บางคนพอได้เตะบอลด้วยกันก็สนิทกันไปเอง และบางคนก็มีเพื่อนฝูงรายล้อมมากมายด้วยซ้ำไป

พอได้เป็นเพื่อนกับคนที่เราเคยรังเกียจ ก็ทำให้เราได้หันไปมองการรับน้องในมุมของเพื่อนกลุ่มนี้ ชวนให้คิดถึงการรับน้องว่า "ฟังก์ชั่น" ของการรับน้องคืออะไรกันแน่ ถ้าเป็นการทำให้น้องรู้จักกัน รักกัน สามัคคีเป็นหนึ่งเดียว เราจำเป็นต้องมีการว้ากหรือการบังคับไหม

ใจเย็นๆ แล้วค่อยๆ คิดไปด้วยกันนะครับพี่ๆ น้องๆ

ประเพณีการรับน้องในอังกฤษเริ่มเป็นรูปเป็นร่างตั้งแต่ในปี ค.ศ.1767 หรือเมื่อประมาณสองร้อยปีมาแล้ว สมัยนั้นเรียกกันว่าระบบ Fagging คำว่า Fag คือเด็กรับใช้ คอยวิ่งซื้อของให้รุ่นพี่ หรือแปลว่างานที่ยาก เริ่มใช้กันในมหาวิทยาลัยอ๊อกซ์ฟอร์ด เคมบริดจ์ และโรงเรียนนายร้อยแซนด์เฮิร์สต์

ในระบบนี้ รุ่นพี่สามารถใช้ fag ได้ตามใจชอบ ลงโทษรุ่นน้องรุนแรงและใช้คำพูดหยาบคายด้วยได้ เพื่อให้รุ่นน้องเรียนรู้ถึงความละอาย ความอัปยศ ก่อนที่จะประพฤติตัวให้เหมาะสม ซึ่งระบบนี้นำไปสู่การล่วงละเมิดทางเพศ บาดเจ็บ และเสียชีวิตอยู่บ่อยครั้ง

สุดท้ายการรับน้องที่โหดร้ายทารุณเช่นนี้จึงค่อยๆ จางหายไปตั้งแต่เมื่อ 100 ปีที่แล้ว

แต่ก็ใช่ว่าระบบ Fagging จะสูญหายไปจากโลก

เมื่อชาวอังกฤษอพยพไปตั้งถิ่นฐานกันที่สหรัฐอเมริกาและแคนาดา ก็มีการนำเอาระบบรับน้องแบบนี้ไปใช้ในมหาวิทยาลัย แต่หลังจากเกิดการปฏิวัติอเมริกา มหาวิทยาลัยที่ตั้งขึ้นมาใหม่ก็ไม่มีการบังคับใช้กฎนี้แล้ว นอกจากในมหาวิทยาลัยชั้นนำ อย่างฮาร์วาร์ด เยล พรินซ์ตัน ที่คิดวิธีกดดันน้องแบบใหม่ให้น้องได้รับความอับอาย เรียกว่าระบบ Hazing

กระทั่งถึงปี ค.ศ.2011 ที่เกิดกรณีนักศึกษาใหม่เสียชีวิตจากการรับน้องที่มหาวิทยาลัยคอร์แนล เมื่อน้องถูกรุ่นพี่บังคับให้กินวอดก้าเมื่อตอบคำถามผิด หลังจากอาเจียนพวกรุ่นพี่ก็บังคับให้กินซอส ผงช็อกโกแลต น้ำเชื่อมสตรอว์เบอร์รี่ สุดท้ายน้องเป็นลมถูกหามขึ้นรถ และเสียชีวิตในวันต่อมา

ทุกวันนี้มหาวิทยาลัยคอร์แนลมีเว็บไซต์ทางการชื่อ hazing.cornell.edu ให้นักศึกษาร้องเรียนหรือแจ้งเบาะแสเกี่ยวกับการรับน้องที่รุนแรง

นอกจากนั้น ยังมีการหยั่งเสียงจากนักศึกษาในมหาวิทยาลัย ผลออกมาว่า 82% ไม่เห็นด้วยกับการบังคับและกดดันให้น้องอับอาย ซึ่งฟังดูดี

แต่ที่น่าแปลกใจก็คือ ยังมีอีก 18% ที่เห็นด้วยกับการรับน้องลักษณะนั้น

ส่วนระบบว้ากนั้นเริ่มเป็นประเพณีนิยมในมหาวิทยาลัยในสหรัฐอเมริกาและแคนาดาในช่วงหลังสงครามโลกครั้งที่1 หลังจากที่ทหารหนุ่มของทั้งสองประเทศมาร่วมรบเป็นทหารสัมพันธมิตรและต้องมาเข้าค่ายร่วมกัน

ก่อนออกรบจะมีการข่มขู่กดดัน กลั่นแกล้งทหารใหม่ด้วยวิธีการต่างๆ โดยมีปรัชญาที่ทุกคนต้องยึดถือร่วมกันว่า "รวมกันเราอยู่ แยกกันเราตาย"

ระบบการตะคอกสั่งแบบผู้บังคับบัญชาเช่นนี้จึงถูกสืบทอดไปยังประเทศที่เข้าร่วมรบ เมื่อสงครามจบลง วิธีแบบทหารในสงครามจึงถูกนำไปใช้ในมหาวิทยาลัย และค่อยๆ เพี้ยนไปเป็นการรับน้องที่รุนแรงขึ้น กดดันมากขึ้น หยาบคายมากขึ้น เพราะความเมามันของรุ่นพี่

น่าสนใจตรงที่คำว่าว้ากหรือ Ragging นั้น ถ้าไปถามคนอังกฤษทุกวันนี้จะไม่คิดว่าเป็นการว้ากอีกต่อไป เพราะถ้าดูในพจนานุกรมอ๊อกซ์ฟอร์ด เคมบริดจ์ ลองแมน จะแปลว่าแกล้งล้อเล่น และถูกตีตราว่าเป็นคำสมัยเก่าเลิกใช้ไปแล้ว

จะเห็นว่าเบื้องหลังของการรับน้องที่โหดร้ายนั้นมีวิธีคิดแบบ"ผู้บังคับบัญชา" ซึ่งมีอำนาจมากกว่า ทั้งอำนาจในการสั่งและอำนาจในการตัดสินว่าสิ่งที่น้องทำนั้นผิดหรือถูก ดีพอหรือไม่ หลายคนจึงโยงใยการรับน้องโหดๆ เช่นนี้เข้ากับระบบ SOTUS ซึ่งเริ่มต้นจากโรงเรียนทหารของสหรัฐอเมริกาเพื่อใช้ฝึกวินัย ความอดทน และเพิ่มความสมัครสมานสามัคคีให้กับนักเรียนนายร้อย

SOTUS ย่อมาจากคำ 5 คำด้วยกัน

S = Seniority เคารพผู้อาวุโส

O = Order การทำตามคำสั่ง

T = Tradition ทำตามประเพณี

U = Unity มีความเป็นเอกภาพทางความคิดและการกระทำ

S = Spirit การพร้อมพลีชีพ พร้อมเหนื่อยให้กับกลุ่มก้อนของเรา

อ่านความหมายของคำว่า SOTUS เผินๆ ล้วนแล้วแต่เป็นความหมายที่ดูเหมือนจะดีทั้งนั้น แต่ถ้าลองลงรายละเอียดในชีวิตจริงก็มีสิ่งที่น่าตั้งคำถามอยู่ไม่ใช่น้อย เช่น (S) ผู้อาวุโสทุกคนน่าเคารพจริงหรือ เราควรเคารพเขาเพราะเขาอาวุโสหรือเพราะเขาเป็นคนที่น่าเคารพ (O) แล้วถ้าคำสั่งของผู้อาวุโสไม่น่าทำตามล่ะ (T) แล้วถ้าประเพณีนั้นไม่เหมาะกับยุคสมัยแล้วล่ะ (U) เอกภาพเป็นเรื่องดี แต่ในบางเรื่องการมีความคิดที่แตกต่างหลากหลายก็เป็นสิ่งที่ดีเช่นกันมิใช่หรือ (S) ถ้าลงแรงในเรื่องที่เราเห็นด้วยก็น่ายินดี แต่ถ้ามีบางเรื่องที่ไม่เห็นด้วยเราก็น่าจะมีสิทธิเลือกใช่ไหม

โซตัสจะดีหรือไม่จึงอยู่ที่รายละเอียดด้วย

แต่สิ่งหนึ่งที่ระบบโซตัสให้ความสำคัญอย่างมากคือความอาวุโสเพราะตัวอักษร O-T-U-S ที่ตามมานั้นล้วนเกิดขึ้นได้เพราะ S ตัวแรกทั้งสิ้น

การให้ความเคารพเป็นสิ่งที่ดีงามแน่นอน แต่นอกจากเคารพผู้อาวุโสแล้วยังก็ควรเคารพผู้น้อย รุ่นน้อง หรือกระทั่งเพื่อนพ้องในวัยเดียวกันด้วย

น่าจะดีถ้ารุ่นพี่สอนรุ่นน้องผ่านกิจกรรมต่างๆ ให้รู้จักเคารพมนุษย์คนอื่นไม่ว่าจะอ่อนหรือแก่กว่า

ถ้าเขามีสิ่งที่เราควรเคารพ และไม่จำเป็นต้องเคารพคนที่อายุมากกว่าที่ไม่มีคุณสมบัติน่าเคารพ มิเช่นนั้นเราคงต้องมานั่งยกมือไหว้คนโกง คนชั่ว คนทำผิดกฎหมาย คนเอาเปรียบคนอื่นหรือบังคับขู่เข็ญคนอื่น เพียงเพราะเขา "อาวุโส"

ในบรรยากาศการรับน้องของคณะสถาปัตย์ มีหลายกิจกรรมที่ผมรู้สึกประทับใจ แต่ที่รู้สึกดีที่สุดเพราะมันทั้งง่ายและมีประโยชน์ก็คือ พิธีปูโต๊ะ ซึ่งเป็นวันที่พี่รหัสหลายชั้นปีจะมาช่วยน้องใหม่ปูโต๊ะเขียนแบบ ติดตั้งทีสไลด์ (ไม้ทีติดโต๊ะ) พาไปซื้ออุปกรณ์ ตกเย็นก็มักจะพาไปเลี้ยงข้าวพร้อมสอนวิธีการใช้ชีวิตในรั้วมหาวิทยาลัยผ่านการพูดคุยในมื้อนั้น ผมรู้สึกว่าเป็นการรับน้องที่น่ารักและอบอุ่น

ที่สำคัญ ไม่มีการสั่งให้น้องทำอะไรเลย

หากพูดถึงการรับน้อง ผมอาจจะอยู่ฝ่ายที่ซาบซึ้งและประทับใจกับกิจกรรมรับน้อง แต่เมื่อเติบโตขึ้น ได้คุยกับเพื่อนๆ ที่ไม่เห็นด้วย ฟังเหตุผลของเขา ผมคิดว่าหลายคำถามที่เขาตั้งคำถามขึ้นมาล้วนแล้วแต่จะนำพาไปสู่การรับน้องที่สร้างสรรค์มากขึ้นทั้งนั้น

พี่จะทำให้น้องเคารพรักได้โดยไม่ต้องดุได้ไหมวิธีโหดร้ายต่างๆ นานาตกลงว่าสร้างสรรค์หรือทำลาย (อันนี้หมายถึงการรับน้องทั่วๆ ไปอีกหลายแห่งที่มีข่าวให้เห็นอยู่ทุกปี)

เราจำเป็นต้องรับนักศึกษาด้วยวิธีเดียวกับการฝึกทหารจริงหรือในเมื่อมหาวิทยาลัยเป็นพื้นที่เพื่อเพาะบ่มทางปัญญาซึ่งการได้คิดเอง ได้ถกเถียงกันด้วยเหตุผล นับเป็นสิ่งสำคัญอย่างยิ่ง และคำถามที่คนไม่เข้าห้องเชียร์ถามแบบง่ายๆ เลยว่า "ทำไมผมต้องเข้าห้องเชียร์" ก็เป็นคำถามที่ชวนคิด

แน่นอนครับ พี่ๆ เพื่อนๆ ที่อยากให้คนเข้าห้องเชียร์ ให้คนร่วมกิจกรรมรับน้องก็คงมีคำตอบชุดหนึ่ง แต่ถ้าคำตอบนั้นไม่ตรงกับคำตอบของน้องใหม่คนนั้น ซึ่งเขาอาจมีเหตุผลอื่นๆ ที่น่ารับฟังเช่นกัน เราจะตัดสินความถูกต้องกันอย่างไรดี

คำตอบไม่น่าใช่ "ว่าตามผู้อาวุโส" หรือ "ตามเสียงส่วนใหญ่"

ถึงที่สุดแล้ว นักศึกษาทุกคนน่าจะมีสิทธิในการเลือกชีวิตของตัวเองว่าจะเข้าร่วมกิจกรรมรับน้องหรือไม่ เข้าก็ไม่ได้แปลว่าเป็นน้องที่ดีกว่า ไม่เข้าก็ไม่ได้แปลว่าเป็นน้องที่ย่ำแย่หรือไม่ควรถูกนับเป็นน้อง แหม เรายังมีกิจกรรมอื่นให้ทำร่วมกันอีกตั้งเยอะ

สิทธิในการเลือกว่าจะเข้าร่วมก็ได้ไม่เข้าร่วมก็ได้ รวมถึงค่านิยมว่า-ไม่เข้าเราก็ไม่ว่าคุณ เราเคารพคุณ ย่อมสร้างบรรยากาศใหม่ให้กับพี่และน้อง น้องที่ไม่เข้าร่วมก็กล้าบอกพี่เมื่อไม่เห็นด้วยกับบางอย่าง กระทั่งอาจเสนอแนวทางที่สร้างสรรค์กว่าก็ยังได้ เมื่อรุ่นพี่เปิดกว้างและไม่ได้เป็นผู้บังคับบัญชา แต่เป็นมิตร

เมื่อเป็นเช่นนั้นสิ่งที่เราได้จากการรับน้องย่อมมิใช่เพียงแค่ทำให้น้องได้เคารพรุ่นพี่ แต่ยังฝึกให้พี่ได้เคารพรุ่นน้อง เคารพในความคิด เคารพในการตัดสินใจ เคารพในความแตกต่าง

ผมยังสนับสนุนให้มีการรับน้อง คำถามก็คือเราสามารถมีการรับน้องที่สร้างสรรค์และมีวัตถุประสงค์ที่เปิดโอกาสให้พี่กับน้องได้รู้จักกัน เรียนรู้ซึ่งกันและกันได้ด้วยวิธีใดบ้าง ทำอย่างไรให้เราตระหนักถึงศักดิ์ศรีที่เท่าเทียมกันของคนอื่น และทุกคนมีโอกาสที่จะคิดเห็นและเลือกทำในสิ่งที่ตัวเองเห็นว่าเหมาะสม

สิ่งเหล่านี้จะเกิดขึ้นได้เมื่อรุ่นพี่ไม่ได้ใช้สมการว่า"ความอาวุโส = ความถูกต้อง" ให้น้องได้มามีส่วนร่วมในการเสนอความคิดในการรับน้อง "ฟัง" แทนที่จะ "สั่ง" นั่งลงชวนคุยกันแทนที่จะตะโกนบอกให้ทำตาม

เสียงดังของการร้องเพลงเชียร์ไม่ได้แปลว่าเพลงที่ร้องออกมานั้นจะไพเราะเสมอไปถ้ามันเป็นเสียงที่ประสานออกมาจากการถูกบังคับ บรรยากาศช่วงรับน้องอาจจะน่ารักรื่นรมย์กว่าด้วยซ้ำ ถ้าพี่ๆ น้องๆ จับกลุ่มร้องเพลงตามรสนิยมอยู่กันคนละมุม แต่ละกลุ่มแต่งเพลงเชียร์ขึ้นมาใหม่ตามสไตล์ที่ตัวเองชอบ แล้วมาแลกกันฟัง มีเพลงที่น้องอยากร้อง ร้องด้วยใจ ร้องแล้วเพราะ มากกว่าจะต้องมาร้องเพลงเดียวกัน ร้องให้ดัง ร้องให้พร้อมเพรียง

จาก Seniority เป็น Equality

จาก Unity เป็น Diversity

จากรับน้อง เป็น รับฟังน้อง

ลองดูมั้ยครับพี่?
comment1:h:ผมไม่เคยไปงานรับน้องเลย เพื่อนกับรุ่นพี่บอกว่าระวังจะไม่มีใครคบ

...สุดท้ายแล้วอิพวกที่ไปๆกัน ก็ต้องมาคบกับผมเพื่อขอให้ติววิชาให้ อิอิ...
comment1-1:h:เหมือนผมเลยสมัยเรียนนี่ไม่ไปทั้งรับน้องมหาลัย หรือคณะ พวกนี้ชอบขู่ว่าจะไม่มีใครคบ - -*

ตูนี่แหล่ะเพื่อนเยอะ แหมมม ให้ตูติวข้อสอบให้กันจัง
comment1-2:i:หลังจากติวเสร็จ ยังมีคนคบอีกมั้ยครับ
comment1-3:i:มีครับ ขึ้นอยู่กับเราวางตัวดีแค่ไหนในสังคม
comment1-4:h:เราก็ไม่เคยเข้ารับน้องค่ะ เราก็มีเพื่อนตามปรกตินะ 

แถมยังติว แคลคูลัส ให้เพื่อนๆ พี่ว้าก น้องรหัส ได้อีกหลายรุ่นเลย 

เหรียญรุ่นเราก็ไม่มี เสื้อรุ่นเราก็ไม่มี เพลงประจำคณะเราก็ร้องไม่เป็นหรอก แต่เราก็ไม่ได้รู้สึกว่าขาดหายอะไรไปนะ ชีวิตตอนเรียนกับตอนทำงานเราก็มีเพื่อน ๆ ที่ดีเป็นปรกติ
comment1-5:b:ถ้ารุ่นพี่รุ่นน้องคบ เฉพาะตอนติว พอติวจบแล้วเลิกคบ  แบบนี้มัน .....  กิจกรรมรับน้องแบบสอนกันมาดี ชิหายเลยนะ
comment1-6:s:พูดซะเหมือนว่า การคบเพื่อน คือการที่คบคนเพื่อหวังผลประโยชน์สินะ

อย่างน้อย ตอนที่ผมเองก็ติวให้เพื่อนทั้งที่เข้าประชุมเชียร์ และไม่ได้เข้าประชุมเชียร์
รวมทั้งรุ่นพี่ รุ่นน้อง ผมเองก็ไม่เคยคิดเหมือนอย่างเจ้าของความคิดเห็นนี้คิดเลยครับ

ผมคิดแค่ว่า ทุกคนคือ เพื่อน พี่ น้อง ของเรา หวังจะให้พวกเขาจบคอร์สเรียนนี้ด้วยกัน 
มากกว่าจะบอกว่า ไอ้พวกนั้นยอมมาคบกับผมเพื่อขอติววิชาให้

ถ้ารุ่นพี่ขู่ผมว่า จะไม่มีคนคบนั้นเหรอ มันเป็นเรื่องไร้สาระที่สุดเลย...
เพราะว่ามนุษย์คือสัตว์สังคม ยังไงมีเพื่อน มีพี่ มีน้องอยู่แล้วครับ

Edit : แก้ไขใหม่ทั้งหมด
comment1-7:n:ไม่จริงเสมอไปหรอกครับ คณะผมคนไม่เข้าก็เยอะ ก็เห็นมีเพื่อนเยอะแยะ เพราะว่าเราโตๆกันแล้ว แยกแยะเป็นครับ
comment1-8:b:คือบางคนก็บอกว่า ไม่เข้ารับน้องเดี๋ยวไม่มีรุ่นไม่มีสายสัมพันธ์จบไปหางานทำไม่มีคอนเนคชั่น คือบางทีก็อยากจะบอกว่า นี้ละมั้งอีกปัญหาหนึ่งที่เมืองไทยกำจัดระบอบเส้นสายได้ยาก
comment1-9:d:มันไม่ใช่ไม่มีใครคบหรอก แต่พอกิจกรรมมันมาอีกครั้ง คุณไม่มีสิทธิ์เข้าร่วมได้ และเมื่อคุณจบไป คุณก็จะไม่มีจุดเชื่อมโยงเพื่อกลับมาที่คณะอีกครั้ง ขณะที่คนทำกิจกรรมเค้าจะกลับมาดูได้อีกในฐานะที่รู้และเคยผ่านประสบการณ์มาแล้ว

ปล. ผมกับเพื่อนๆก็ยังกลับไปที่คณะในงานสำคัญๆทุกปี ขณะที่เพื่อนผมบางคนไม่มีเหตุผลให้กลับไปอีกต่อไป
comment1-10:h:1-9 ไม่จริงครับ
เมื่อเป็นเด็กปี 1 ผม ไม่เข้าร่วมประชุมเชียร์ ที่มีการว๊าก
อะไรที่เกี่ยวกับ SOTUS นั้น ผมไม่เข้าร่วมทุกกรณี

พอถึง ปี4 กลุ่มผม ได้รับเลือกจากนักศึกษาให้เป็นทีมทำงานสโมสร
เป็นตัวแทนของพวกเขา เข้ามาทำงานให้คณะ

มาถึงวันนี้ผ่านไป ร่วม 40 ปี พวกเรา ทั้งที่ เข้าประชุมเชียร์ที่มีการโห่ ฮาป่า
และกลุ่มผม ที่ไม่เข้าร่วมประชุมเชียร์ ยังรักใคร่กลมเกลียวกันดี
ไม่มีอะไรแตกแยก 

อย่าคิดว่า คนอื่น เห็นการ "บังคับ" แล้วเป็นเรื่องดีเสมอไป

หากดีจริง ทำไม ไม่ทำไปถึง ระดับ ป.โท ป.เอกล่ะ
comment1-11:i:คบคุณโดยหวังผลประโยชน์ อย่างงี้น่าภูมิใจเนอะ
comment1-12:s:ผมว่า การติว ก็เป็นกิจกรรมเชื่อมความสัมพันธ์ได้เหมือนกันนะ เพื่อนผมนี่ถึงขั้นได้แฟนเพราะเป็นติวเตอร์เลยนะครับ แถมเป็นดาวคณะอีกต่างหาก (น่าอิจฉาาาา) ผมมองว่าในรุ่นๆนึงเนี่ย มันก็มีคนอยู่หลายประเภทแหละครับ ทุกๆคนก็จะได้แสดงจุดเด่นของตัวเอง บางคนชอบกิจกรรม แบกรับกับความบ้าระห่ำ ดุดัน ทนกับการบังคับทั้งร่างกายและจิตใจของรุ่นพี่ได้ ก็จะเลือกเข้าเชียร์หรือเข้าร่วมในทุกๆกิจกรรม บางคนเรียนดี (พวกเรียนเก่งเค้าชอบเอาเวลาไปคิดนู่นคิดนี่ หรือชอบอ่านหนังสือ) อาจจะรับไม่ได้กับการที่ต้องถูกบังคับจิตใจ เลยไม่อยากเข้าร่วมกิจกรรม แต่ผมว่า ยังไงทุกๆคนในรุ่นก็เป็นเพื่อนกันได้แหละครับ เพราะสุดท้ายก็ต้องมานั่งเรียนด้วยกัน ช่วยกันติว ช่วยกันเรียน แล้วจบมาพร้อมๆกัน 

.........ผมว่า มันยากนะ ที่เด็กกิจกรรม จะแบนเด็กเรียน หรือเด็กเรียน จะไม่ติวให้เด็กกิจกรรม...... 

เพราะความเป็นพี่เป็นน้อง หรือความเป็นเพื่อน มันสร้างได้จากอะไรหลายๆอย่างครับ
comment1-13:h:เราจำเป็นต้องเข้ารับน้อง เพราะโดนพ่อตัวเองบังคับ และสงสารเพื่อนที่จะโดนทำโทษถ้าเราไม่ไป แต่ก็ไม่ได้ไปจนถึงวันสุดท้าย ไปแค่ 1 - 2 วันแล้วก็ไม่สนใจอีก

แล้วก็เหมือน คห.1 แหละ เพื่อนๆ ทีแรกก็ไม่มีใครคบ เราก็ไม่สนใจ แต่พอผ่านไปแค่ปีเดียว ทั้งเพื่อน รุ่นพี่ รุ่นน้อง เรียกหาแต่ lecture ของเราเอาไปถ่ายเอกสาร คนที่ไม่เคยคุยด้วย มาขอให้ติวโน่นนี่ให้เฉยเลย เราก็ติวให้นะ ไม่เกี่ยงหรอก เพราะเท่ากับเราก็ได้ทวนหนังสือตัวเองไปด้วย win-win อ่ะ

เพราะฉะนั้น ใครอยากจะคิดว่าเค้าคบเราเพราะผลประโยชน์ เราไม่แคร์อ่ะ เพราะมนุษย์บางคน ก็เป็นได้แค่ "เพื่อนร่วมโลก" อยู่แล้ว เรียนจบแล้ว เราได้สิ่งที่เราต้องการ เค้าก็ได้สิ่งที่เค้าต้องการ จะมาคิดเล็กคิดน้อยอีกทำไม
comment1-14:h:เหมือนผมเลย ผมไปช่วงแรกๆ จากนั้นก็คิดได้ว่าไม่ชอบ(ไม่ใช่มันรุนแรงหรือพิสดารอะไรนะครับ) ก็ไม่ไป
ตอนนั้นมีความคิดว่ารุ่นพี่ห่างแค่ 1-3 ปี ก็รุ่นเดียวกับเรานี่แหละ ความคิดอ่านคงคล้ายๆกัน จะเคารพกันให้ไหว้เลยก็รู้สึกแปลกๆ
ส่วนเพื่อนๆที่โกรธแล้วหาว่าเอาเปรียบที่ไม่ไปรวมตัวกันนั้นผมว่าคนนั้นแหละเห็นแก่ตัวโลกทัศน์แคบ ไม่เห็นว่ามีคนต้องการความสงบอยู่บนโลกบ้าง
แต่เรื่องการรับน้องแล้วได้เพื่อนนั้น ผมว่าพอเข้าภาควิชาที่มีจำนวนคนน้อยลงเราก็เป็นเพื่อนกันอยู่ดี จะสนิทมากน้อยก็แล้วแต่ปัจจัยต่างๆ ไม่เห็นจะมีใครกล่าวถึงตอนรับน้องอะไร
comment2:a:คิดเหมือนคุณนิ้วกลม คือเราไม่ปฏิเสธหรอกว่าการรับน้องเป็นสิ่งที่ดี และควรมีต่อไป แต่ก็ต้องมีการควบคุม มีขอบเขตที่เหมาะสม สร้างสร้างสรรค์ ไม่เป็นภัยต่อร่างกายหรือจิตใจของรุ่นน้อง ทำให้เป็นกิจกรรมที่มีประโยชน์ โดยไม่ต้องใช้ความรุนแรง ซึ่งผมว่ามันไม่ยากเลย หลาย ๆ ที่ก็ทำกันได้ ทำไมจะต้องใช้ความรุนแรง เพื่อตอบสนองตัณหาของรุ่นพี่ และเอาข้ออ้างต่าง ๆ มาบังหน้า ซึ่งไม่จำเป็นเลยถ้าคนจะรักกันสามัคคีกัน มันก็มีวิธีรูปแบบอีกมากมาย

หากไม่ดีก็ควรแก้ไขปรับปรุง ไม่ใช่ดื้อแพ่งจะให้มี แต่สุดท้ายก็ต้องเจอกับข่าวเศร้าอยู่เรื่อย ๆ ถ้าอยากให้มีต่อไปก็ต้องทำให้มันดี เรื่องนี้เกี่ยวพันกับคนหมู่มาก ไม่มีตรงกลางให้เลือก ถ้าทำให้ดีได้ก็ทำต่อไป แต่ถ้าไม่ปรับปรุงแก้ไข ก็ควรยกเลิกไปซะ
comment2-1:d:มันคงขึ้นอยู่กับความรุนแรง  ของการรับน้อง   แต่ไม่ชอบ ที่ เอาเรื่องพวกนี้ มาเต้าข่าวให้ตัวเองมีพื้นที่

ต้องถามว่า  เวลาที่เราอายุเท่าเค้า เราคิดได้อย่างตอนนี้ไหม    คือ เรากำลัง พูดถึงเหตุการณ์ในอดีต   ถามว่า ผญ ก็เคยบอกเรา แล้ว เราคิดว่าเราอยากจะฟังไหม  

คนเขียน เองยังบอกเลยว่า ในเวลานั้น ก็มี อารมณ์นั้น     


เหมือน เราดูการ์ตูน ถามว่า ทำไม แม่พ่อ ไม่อยากให้ดู ทั้งวัน  เราเข้าใจไหมงะ ในเวลานั้น 

ผมว่า บทสรุปมันต้องหาจุดลงตัว   ให้มี แต่ต้องอยู่ในกรอบที่พอดี
comment3:i:ยาวมากค่ะ เดี๋ยวกลับมาอ่าน ขอแทกไว้ก่อน
comment4:a:ไม่เห็นด้วยกับการรับน้องที่ใช้ระบบความรุนแรง ใช้กันว๊าก มากกว่าอธิบายด้วยเหตุผล ส่วนมากที่เห็นการรับน้องเป็นช่วงเวลาที่รุ่นพี่แสดงอำนาจของ

ตัวเองที่มีมากกว่ารุ่นน้อง และช่วงเวลานี้จะมีรุ่นพี่บางพวกที่ชอบใช้ความรุนแรงเล่นน้องเกมส์ หลายๆคนไม่เคยดื่มเหล้าแต่ต้องมาหัดดื่มเพราะโดน

รุ่นพี่บังคับ บางคนก็โดนรุ่นพี่รังแก แกล้งต่างๆนานา และที่เป็นประเด็นคือมีการลักรอบนัดแนะรุ่นน้อง ให้ออกไปรับน้องนอกสถานที่ พอสถานศึกษา

จับได้ก็บอกเป็นความสมัครใจ ผมบอกตามตรงได้เห็นการตอบคำถาม การพูดจา ทัศนคติ ผมไม่เชื่อว่าคนเหล่านี้จะมาปกป้อง พิทักษ์ชีวิตของรุ่น

น้องได้ บางสถานศึกษามีรุ่นพี่ที่โดนไล่ออกมาเข้าร่วมกิจกรรมด้วยและคนเหล่านี้ ส่วนใหญ่เป็นต้นตอของความรุนแรง 

ผมก็ยังยืนยันไม่เห็นด้วยกับการรับน้องที่ใช้ความรุนแรง ใช้การตะโกน ดุ ด่า ว๊าก มากกว่าการอธิบายด้วยเหตุผล และคนเหล่าใดที่ยังทำพฤติกรรม

ดังกล่าว ต้องได้รับการลงโทษ
comment4-1:a:ผม ไม่เห็นด้วย ที่จะใช้ความรุนแรงในทุกรูปแบบ
ทั้งต่อกาย หรือจิต 

และที่ทำคัญ ต้องไม่บังคับกะเกณฑ์ ใครๆ 

นี่เป็นพื้นฐานของ สิทธิเสรีภาพของมนุษย์
หากถูกกระทำย่ำยีได้ง่ายๆ แล้วความเป็นคนอยู่ที่ไหนครับ
comment5:a:เห็นด้วยกับคุณนิ้วกลมล้านเปอร์เซ็นต์เลยครับ
คนเท่ากัน ไม่ว่าคุณจะเกิดก่อน หรือเกิดทีหลัง ไม่ว่าคุณจะมาก่อน หรือมาทีหลัง
comment6:b:ชอบจริงๆ กับคำลงท้าย

"จาก Seniority เป็น Equality + จาก Unity เป็น Diversity"

ไม่แค่การรับน้องแบบประเพณีนิยมเท่านั้นที่ขาดสิ่งเหล่านี้ สังคมไทยเองก็พร่องขาดสิ่งเหล่านี้ด้วยเช่นกัน
comment7:a:ชอบครับ ชอบมากๆ ผมเองก็ติดตามคุณนิ้วกลมมาตลอด
เป็นบทความที่เข้าใจเรื่องการรับน้องเป็นอย่างดี ข้อมูลก็รอบด้านด้วย 
บทความนี้มีใน มติชนออนไลน์ ด้วยครับ
http://www.matichon.co.th/news_detail.php?newsid=1410279609

  ถ้าพี่ๆ รับน้องด้วยความสนุกสนาน สร้างสรรค์ ทำให้น้องประทับใจ
ชวนน้องทำกิจกรรมที่มีคุณค่า เช่น พาน้องเดินเที่ยวคณะ เดินแนะนำ เที่ยวรอบมหาวิทยาลัย,
 แนะนำเมืองที่มหาวิทยาลัยตั้งอยู่ , ชวนน้องออกกำลังกาย เช่น วิ่ง เต้นแอโรบิค  เล่นเกมน่ารักๆ ฯลฯ 
 น่าจะเสริมสร้างบรรยากาศการเรียน การใช้ชีวิต ความสัมพันธ์ในคณะ ในมหาวิทยาลัย ได้ดีมาก
ไม่ใช่จู่ๆน้องมาไม่กี่วัน ก็ดุด่าว่ากล่าว สร้างบรรยากาศมนต์ดำใส่น้องๆ
แลัวบังคับน้องให้เข้าห้องว๊ากยาวนานตั้งเดือนนึง เรื่องน้องจะมีเวลาเรียนอะไรนี่ ทิ้งได้เลย
แล้วตามมาด้วยปัญหาที่ไม่ควรเกิด สร้างความขัดแย้งในคณะ ในมหาวิทยาลัย 
ความสัมพันธ์ที่ร้าวฉาน มีการแบนน้องๆที่ไม่ทำตามใจ กดดันต่างๆนานา
แล้วมันจะสร้างบรรยากาศที่อบอุ่น น่าเล่าเรียน ได้อย่างไรละครับ?
comment8:i:แปะไว้ เดี๋ยวมา
comment8-1:i:ปักไว้ด้วยคน อิอิ
comment9:i:ชอบนิ้วกลม ก็ตรงนี้แหละ  โหวตต
comment10:b:ความอาวุโส อยู่ในรากลึกของสังคมไทยมานานมากครับ

วงการสงฆ์  นับถือกันตาม พรรษา 
                ทั้งที่ พรรษาเยอะกว่าก็ไม่ได้แปลว่า ต้องเป็นพระปฎิบัติดีกว่าเสมอไป 

วงการทหาร  คนจะเป็นผุ้บัญชาการได้ อายุต้องใกล้เกษียณ 
                 ทั้งที่ไม่ได้แปลว่า จะควบคุมกองทัพได้ดีกว่า

วงการข้าราชการ   ก็เป็นเช่นเดียวกัน               

"ผู้ใหญ่"  จริงๆแล้วปัญหานี้

เป็นปัญหาที่ฝังรากลึกโดยไม่รู้ตัวเลยนะครับ
comment10-1:n:การนับถือผู้อาวุโสกว่า ก็ไม่ได้ตายนะครับ ปัญหาคือการรับน้องครับ ไม่ใช่ถืออาวุโส
comment10-2:b:ผมว่ามันไม่เกี่ยวกับนับถืออวุโสหรอกครับที่คุณ savecyber พูดมันเกี่ยวกับว่าคนบางคนไม่เหมาะกับหน้าที่เเต่ได้ตำเเหน่ง เพราะทำงานมานานกว่าทั้งทั้งที่ความรู้หรือความสามารถนั้นล้าสมัยไปแล้ว คนบางคนเเก่รุ่นราวหกสิบใช้อินเตอร์เน็ต ไม่เป็น เเต่เป็นหัวหน้ามาเก็ตติ้งคุณว่าบริษํทนั้นจะไปรอดไม การนับถือผู้อวุโสเป็นสิ่งดี เเต่ในที่ทำงานความสามารถน่าจะมาก่อนอวุโส ท่าคิดว่าอวุโสเเล้วทำอะไรก็ได้ อันนั้นคือความคิดที่ผิดเเละเป็นสิ่งที่ผู้ใหญ่ในบ้านเราเป็นกันเยอะ
comment10-3:i:คุณ 851823 ผมไม่ได้หลงประเด็นนะครับ แค่อยากบอก...รากฐานทางความคิดของสังคมไทย
คุณ 1209240 เข้าใจถูกต้องแล้วครับ ผมไม่ได้ตัดสินอะไร...อยากให้มันดีขึ้นครับ
comment11:n:เชื่อเถอะ น้องๆหลายคนเป็นอยู่ และคิดได้ แต่สังคมบีบ และทำให้กลายเป็นตัวประหลาด แบบที่ว่า เดี๋ยวที่เค้าทำๆมามันจะสูญหาย
comment12:a:ไม่ได้เถียงหรอกว่ามันก็มีข้อดี  แต่ข่าวที่ออกมามันน่ากลัวไหมล่ะ  ถ้าเจอไอ้พวกรุ่นพี่เถื่อนๆ แล้วจัดขึ้นมาแต่ละทีมีอะไรควบคุมบ้าง  ใครรับประกัน ใครรับผิดชอบ  ถ้ามีมันจะกล้าทำกันถึงขนาดมีคนตายหรือ  จับกรอกเหล้ามั่ง อะไรมั่ง  ไม่เข้าท่า  คนควบคุมไปไหน
comment13:a:ถ้าการรับน้องเป็นไปเพื่อการทำความรู้จักสนิทสนมระหว่างรุ่นน้องด้วยกันและรุ่นพี่อันนี้โอเคค่ะ แนะนำตัว ร้องเพลงมหาลัย ร้องเพลงเชียร์ แต่การรับน้องแปลกๆ พิศดาร ว๊าก เต้นท่ามีเซ้กซ์ ลูบครำ ให้น้องๆแสดงกิริยาต่ำๆ เพื่อให้เป็นตัวตลก แล้วมาอ้างว่าฝึกความอดทน ฝึกระเบียบวินัย เพื่อปูทางอนาคตการทำงาน ถ้าแค่นี้ทำไม่ได้ในอนาคตจะไปทำมาหากินอะไรได้ เราฟังแล้วมันตลกค่ะ มันเกี่ยวกันด้วยเหรอ รับน้องแค่ไม่กี่วันชีวิตจะเปลี่ยนขนาดนั้นเลยเหรอ ถ้าอยากฝึกน้องเพื่อให้มีความอดทน ระเบียบวินัย พาไปกันไปเข้าค่ายทหารหรือลูกเสือชาวบ้านแบบเป็นกิจลักษณะเถอะค่ะ ทำร่วมกันทั้งรุ่นพี่รุ่นน้อง สุข ทุกข์ หิว อิ่มด้วยกัน รับรองออกค่ายมารักกันปานจะแหกตูดดมแน่นอน
comment14:a:ขอลงชื่อต่อต้าน sotus อย่างแรงกล้า
comment15:a:รักนิ้วกลมที่สู๊ดดดดดดดดด ><

มีน่ะมีได้ เอาแบบรับน้องเป็นกิจกรรมที่พี่กับน้องทำร่วมกัน เบาๆ แต่สนุก และเต็มใจทั้งสองฝ่าย
เปลี่ยนจากแง่ น้องต้องเคารพพี่ เป็นทำให้ พี่และน้องรู้จักกันง่ายขึ้น 
เชื่อเถอะถ้ามันออกมาดี กิจรรมนี้ จะเป็นกิจกรรมที่เด็กมหาลัยเฝ้ารอในทุกๆปีเลยอะ
comment16:a:คิดเหมือนกันค่ะ มีเพื่อนเราคนนึงเคยเป็นพี่ที่คุมงานรับน้องนี่เเหละ เเต่ไม่เเน่ใจว่าว้ากด้วยมั้ย พอดีนี้ทางคณะมีคำสั่งห้ามว้าก ห้ามบังคับ เราเลยลองถามดูว่าเป็นยังไงบ้าง เพื่อนส่ายหน้าเเล้วบอกว่า "ไม่ไหว ไม่ว้ากเเล้วน้องดื้อมาก" เราเลยได้เเต่บอกว่า "คงเพราะยังไม่ชินมากกว่า" 

รุ่นพี่เเค่ยังไม่ชินที่ไม่สามารถคุมน้องด้วยอำนาจที่เรียกว่าอวุโสได้ค่ะ เราถูกถ่ายทอดมารุ่นสู่รุ่นว่าจะทำให้น้องเชื่อฟัง เราต้องเอาอำนาจเข้าข่ม ซึ่งมันก็ใช้ไม่ได้ทุกกรณี เราเชื่อว่าระบบรุ่นพี่รุ่นน้องมันปรับได้ ไม่ต้องเปลี่ยนไม่ต้องหายไป เเต่ปรับได้ เราอยู่ร่วมกันเเบบให้เกียรติซึ่งกันเเละกันได้
comment17:n:เราชอบมารับน้องนะ  จะได้มาเจอเพื่อน มาเม้ามอยรุ่นพี่ด้วย 555
เพราะจุดประสงค์รับน้องของเมเจอร์เราคือให้สนิทกันในรุ่น 

แต่ถ้ามีการลงโทษแรงๆ ก็ไม่ยอมล่ะนะ เกินไป ไม่ทำตาม
comment18:a:เป็นหนึ่งในคนที่สมัยถูกรับน้อง ไปทุกวัน เต็มใจ อยากได้รุ่น
แถมตอนนั้นยังไปโกรธเพื่อนๆ ที่ไม่ไปอีกนะ

แต่พอโตขึ้นมา ได้ศึกษาประวัติศาสตร์ ซึ่งมาจากการปกครองระบอบทหาร 
ได้เรียนรู้เรื่องสิทธิมนุษย์ชน การเคารพความเป็นมนุษย์ของแต่ละบุคคล
เราจึงเริ่มเข้าใจว่า ...การรับน้องที่ผ่านมานั้น มันไม่ถูกต้อง และไร้สาระ ไม่เคารพสิทธิมนุายชน
ไม่ส่งเสริมการเป้นปัจเจกบุคคล นักสึกษามหาลัย  มาเรียนเพื่อสร้างสรรค์สิ่งใหม่ๆ
ไม่ใช่มาเพื่อให้ทำอะไรเหมือนๆกัน แบบเด็กอนุบาล 

โลกเปลี่ยนไป การศึกษาเปลี่ยนไป แต่วิธีการรับน้องด้วยการถืออาวุโสก็ยังไม่หายไป
เราเคยพูดอะไรคล้ายๆคุณนิ้วกลมไว้เหมือนกัน เมื่อหลายปีก่อนนทวิต 

เรารู้สึกว่า การรับน้องควรเป็นเหมือนกิจกรรมชมรม ใครชอบแบบไหน ก็ไปเข้าร่วมตามความสนใจ
รุ่นพี่ที่อยากทำกิจกรรมรับน้อง ก็ต้องไปคิดกิจกรรมดีดีหน้าสนใจ มาโฆษณาเชิญชวนน้อง
กิจกรรมจะต้องสร้างสรรค์ มีประโยชน์ต่อน้องจริงๆ ไม่มีการบังคับ ไม่มีการแบนน้อง แบนเพื่อน

การรับน้องทุกวันนี้รุ่นพี่ชอบบอกให้น้องไปตามเพื่อนมาให้ครบ ไม่รักเพื่อนเหรอ ไม่รักคณะเหรอ ไม่อยากได้รุ่นเหรอ
จนทำให้น้องรุ้สึกว่าต้องแบนพวกที่ไม่มา (ซึ่งภายหลังก็กลายเป้นเพื่อนกัน) ..แบบนี้เท่ากับส่งเสริมความรุนแรง
การกลั่ยนแกล้งกันในมหาลัยหรือไม่ เพราะการแบนเพื่อน ก็คือการกลั่นแกล้งวิธีหนึ่งเช่นกัน
comment19:s:SOTUS มีจุดกำเนิดในไทย มีเฉพาะในไทย เป็นเพียงจินตนาการ่วมทางจริยธรรม เป็นเป้าหมาย
Fagging/Hazing/Ragging ไทยรับเข้ามา จัดเป็นวิธีการ
=================================================================
ในสถานศึกษาหลายแห่ง มองว่า SOTUS ไม่มีในปี 1 ต้องใช้ Fagging/Hazing/Ragging กับปี 1 จึงจะเกิด SOTUS
ปัจจุบัน SOTUS/Fagging/Hazing/Ragging กลายเป็นคำเดียวกัน เมื่อมีการพูดคุยกันก็ทะเลาะกัน
ฝ่ายหนึ่งเป้าหมายที่แท้จริงคือต้องการยกเลิก Fagging/Hazing/Ragging แต่สื่อสารออกไปว่า ต้องการยกเลิก SOTUS มันก็เลยคุยกันไม่รู้เรื่อง 
ฝ่ายที่นิยม SOTUS ก็บอกว่าแท้จริงแล้ว SOTUS ไม่ใช่ Fagging/Hazing/Ragging เป็นเพียงเป้าหมายทางจริยธรรมเท่านั้น ทำไมต้องยกเลิก
comment20:s:โคลงโซตัส
ในวิกิซอร์ซ บอกว่า โคลงโบราณนี้ เป็นโคลงสี่สุภาพที่พบในหนังสือเฟรชชี่รุ่นโบราณ ในห้องสมุดภาควิศวกรรมโยธา จุฬาลงกรณ์มหาวิทยาลัย อธิบายความหมายดั้งเดิมของโซตัสในมุมมองของนิสิตในคณะดังกล่าว

หากมองว่าโคลงนี้คือคือจุดประสงค์ดั้งเดิมของ SOTUS ผมก็พอจะอนุมานได้ดังนี้

Seniority คือ การจัดระเบียบสังคม เช่น พระสงฆ์เคารพกันตามอายุพรรษา
Order คือ การทำให้สังคมสงบสุข เช่น พระต้องมีวินัย 227 ข้อ เพื่อความเรียบร้อยดีงามของหมู่คณะ เพื่อเป็นกรอบในการดำเนินชีวิต
Tradition คือ การสร้างอัตลักษณ์กลุ่ม การส่งผ่านความภาคภูมิใจจากรุ่นสู่รุ่น เช่น การนุ่งห่มผ้าเหลือง การโกนผม การสวดมนต์ ฯลฯ
Unity คือ พลังในการขับเคลื่อนกลุ่ม 
Spirit คือ อุดมการณ์ หรือ คุณธรรมประจำใจของแต่ละคนทีมีเหมือนกันในกลุ่ม เช่น อุดมการณ์ของพระสงฆ์คือ เว้นชั่ว ทำดี ทำจิตใจให้บริสุทธิ์

สิ่งเหล่านี้คือ สิ่งพื้นฐานของการอยู่ร่วมกันเป็นหมู่คณะ 
ดังนั้น SOTUS ก็เป็นสิ่งที่กลาง ๆ ไม่มีดี ไม่มีชั่ว ในตัวเอง ขึ้นกับอคติในการตีความของแต่ละกลุ่ม


S - Seniority
     ต่างคนเรียนต่างชั้น             ต่างปี
เปรียบหนึ่งเป็นน้องพี่               ร่วมพ้อง
พี่แนะสิ่งใดดี                         ใดผิด
เจ้าประพฤติสมดั่งน้อง             พี่นี้คอยเคียง ฯ

O - Order
     หมู่ชนคนหลากล้น             สารพัน
ต่างมาร่วมรวมกัน                   สร้างชื่อ
วินัยจึ่งสำคัญ                        มากอยู่
เรียนเล่น บ มิยื้อ                    นอกล้นกฎเกณฑ์ ฯ

T - Tradition
     เจตนาพาสืบทอด             สิ่งดี
ต่างชนคนต่างมี                    แผกบ้าง
สานสืบประเพณี                    คือหนึ่ง
หลากรุ่นร่วมสรรค์สร้าง       ต่อเนื่องเนิ่นนาน ฯ

U - Unity
     สามัคคีถือเทิดไว้             มั่นคง
เลือดหมูจักดำรง                  สืบได้
บ้านเมืองยิ่งดำรง                 อยู่ยั่ง ยืนนา
ผองพวกรักร่วมไว้                ดุจแม้นฟันเฟือง ฯ

S - Spirit
     สละซึ่งกายจิตได้             เป็นดี
เรียนเด่นเล่นควรมี                คละเคล้า
น้ำใจยิ่งต้องมี                      เป็นหนึ่ง
ร่วมกิจกรรมเช้า                    แบ่งบ้างตามกาล ฯ

ที่มา
[Spoil] คลิกเพื่อดูข้อความที่ซ่อนไว้http://th.wikisource.org/wiki/%E0%B9%82%E0%B8%84%E0%B8%A5%E0%B8%87%E0%B9%82%E0%B8%8B%E0%B8%95%E0%B8%B1%E0%B8%AA
comment21:s:ในมุมมองของผม หากต้องการ ลดความรุนแรงในพิธีกรรมรับน้อง 
1. ต้องแยก SOTUS ออกจากคำว่า Fagging/Hazing/Ragging และไม่ควรใช้คำว่า โซตัส 
2. ต้องตีความ SOTUS ใหม่ โดยอ้างอิงความหมายดั้งเดิมผ่าน โคลง SOTUS ปัจจุบันตีความไปในทางให้รุ่นพี่มีอำนาจเหนือน้อง ก็เป็นแบบที่เห็น ๆ 
3. เปลี่ยนวิธีการใหม่ ของการได้มาซึ่ง SOTUS 

======================================

สำหรับผม SOTUS เป็นเรื่องธรรมชาติ กลุ่ม Anti-SOTUS ก็มี SOTUS นะ เช่น 
สำหรับคนมีอายุต่างกัน เจอกันก็ ทักทายกัน ไหว้กัน เรียกพี่เรียกน้อง นี่ก็คือ Seniority แบบหนึ่ง
เวลาทำงานร่วมกัน ก็มีกติกากลาง มีจรรยาบรรณของกลุ่ม นี่ก็คือ Order แบบหนึ่ง
มีการสร้างอัตลักษณ์ของกลุ่ม มีการส่งผ่าน อุดมการ วิธีการ นี่ก็คือ  Tradition แบบหนึ่ง
มีความสามัคคีกัน นี่ก็คือ Unity
มีอุดมการณ์ร่วมกันคือ ต่อต่านการละเมิดสิทธิมนุษยชน การใช้ความรุนแรง การข่มเหง ในการรับน้อง นี่ก็คือ Spirit อย่างหนึ่ง
===================================================
กลุ่ม Anti-SOTUS จะไม่มีวันล้มล้าง SOTUS ได้สำเร็น แต่ อาจจะยกเลิกการว้าก การละเมิดสิทธิ์ได้สำเร็จ อิอิ
comment22:a:พูดได้ตรงใจที่สุด 

ผมผ่านระบบsotus (สายช่าง) มาได้ 10กว่าปีละ 

บอกตรงๆเลยว่าข้อดีมีแน่นอน

แต่ข้อเสียมันเยอะกว่ากันมากกกกกกก

จะบอกว่าทำให้รักเพื่อน แต่เพื่อนที่คุยสนิทๆส่วนใหญ่ของผมจริงๆ ล้วนเป็นเพื่อนที่ไม่ได้ผ่านระบบนี้มา

สิ่งที่อยากให้เลิกคือเอาเรื่องว๊าก ความรุนแรงและให้รุ่นน้องทำเรื่องพิสดารออกไปครับ

แล้วใครที่ชอบที่จะรับน้องหรือไม่ชอบ ก็ให้น้องตัดสินใจด้วยตัวเอง อย่าบังคับ
comment23:h:มันแล้วแต่ประสบการณ์ของแต่ล่ะคนที่เจอมาด้วยรึป่าว รับน้องเฉยๆอ่ะมีประโยชน์ แต่ว๊ากหนะเอาออกไปเถอะ 
ตั้งแต่โดนว๊ากจนเรียนจบมา ยังไม่เห็นว่ามันจะมีประโยชน์อันใด มีเด็กเป็นลม ลมชักกำเริบ ช็อคกลางงานทุกปี 
เห็นแล้วสงสารน้อง จะยกมือไม่สบายยังไม่กล้าเลย
comment24:i:งานเขียนชิ้นนี้
เป็นการ คืนฟอร์ม ของคุณนิ้วกลม ในทัศนะของดิฉันจริงๆ
comment25:d:มันอยู่ที่คนนำไปปฏิบัติค่ะ ระบบเขาสร้างมาดีหมดแหละ แต่รุ่นพี่ต่างหาก ที่นำไปทำต่ออย่างไร การปลูกฝังความคิดให้คนไทยเราต้องถูกแก้ไขในหลายๆเรื่อง ยิ่งคิดยิ่งปวดหัว
comment26:f:ภาพที่2 นั่นมันโจ๋เรนเจอร์
comment27:n:ส่วนตัวผ่านการรับน้องมา เหนื่อยแต่ก็สนุกและประทับใจ
แต่ก็ไม่คิดว่าทุกที่จะเป็นเหมือนกันะ เมื่อวันนึง ลูกๆต้องถูกรับน้อง
เราคงไม่ไว้ใจปล่อยไป
comment28:f:ผมโชคดีคณะผมรับน้องกันหน่อมแน้ม ว๊ากขำๆวันสองวันเลิก ไปรับน้องตจวก็สนุกดี 

พอเรียนปีท้ายๆโดนอาจารย์กินหัวน่ากลัวกว่าพี่ว๊ากร้อยเท่า
comment28-1:n:คือถ้าว๊ากขำๆ 2 วันเลิก ผมว่ามันพอดีแล้วนะ น่าสนุกด้วย
comment29:f:ไม่เคยไปรับน้องเลย........ น้องกลับรถโรงเรียนตลอด ^^
comment30:i:มีภาพ โจ๋เรนเจอร์ ณ แม่โจ้  โผล่มาด้วย
ฮ่าๆๆๆ เกี๋ยวไรกับ SOTUS หว่า?
comment31:a:ในรุ่นพี่มักจะมีพวกวิตถาร พวกบ้าพลัง พวกงี่เง่า พวกเลว ๆ ปนอยู่ทุกที่ 

กิจกรรมรับน้องเป็นกิจกรรมที่ดีมาก ๆ อันนึง ที่พวกข้างต้นเอาไปใช้ผิดวัตถุประสงค์
comment32:h:เข้าว้ากทุกวันเป็นเดือนๆ
พี่อยากให้ทำอะไรทำหมด กลัว เด๋วคนอื่นลำบาก โดนทำโทษแทนเราที่ไม่เข้าร่วมกิจกรรม 

"เดินตะขาบ" บนทางคอนกรีตหยาบๆ เจ็บมือโคตร มือถลอก เลือดไหล ไม่เข้าใจว่าประโยชน์คืออะไร
กลุ่มนึงเดินเข้าเส้นชัยไปก่อน ที่เหลือโดนทำโทษ ว่าช้า ถ่วง
เราเข้าใจทันทีว่าพี่ต้องการให้ "เดิน" เข้าเส้นชัยไปพร้อมกัน จึงคิดหาวิธีสนองความต้องการของพี่
คนที่นั่งอยู่รอบๆ เป็นใครจำไม่ได้จนป่านนี้ เพราะตอนนั้นคิดแต่สนองคำสั่งของพี่

ผ่านมาเป็นสิบปี มาคิดได้ว่าพี่คงต้องการสอนให้พวกเรารู้รักสามัคคี 
แต่ตอนนั้นเราแค่ต้องการเอาตัวรอดให้เรื่องมันผ่านไปโดยไม่ต้องโดนด่า หาวิธีอะไรก็ได้ 
จะว่าไปก็เหมือนการทำงานของบางคนเลยเนอะ หาวิธีให้เจ้านายไม่ด่า เอาตัวรอดให้ผ่านๆ ไป 
พี่เค้าฝึกให้บางคนเอาตัวรอดแบบนั้นมา รึเปล่า

เพื่อนที่เราสนิท เป็นเพื่อนที่มาจากกิจกรรมชมรม มาจากการทำงานด้วยกัน ช่วยเหลือกันจริงๆ 
ทำเพราะคิดว่านี่คืองาน นี่คือสิ่งที่เราเลือก เรารัก ไม่ใช่เพราะการบังคับ กดดันด้วยการว้าก 

สมัยเด็กจนเรียนจบมัธยม ไหว้ผู้ใหญ่ พ่อแม่ ครูบาอาจารย์แทบทุกคน 
แต่หลังจากผ่านการว้าก 
เราไม่ไหว้พี่ที่ว้ากเรามาจนป่านนี้ 
แต่เราไหว้พี่ที่ชมรมที่ชวนเราทำกิจกรรมต่างคณะ ทั้งที่ดุด่าเราว่าเราทำกิจกรรมผิดพลาด ติดต่อองค์การนศ. ไม่ดี 
สำหรับเรามันดูมีเหตุผล สมควรโดนด่า สอนให้เราทำงานเป็น

จากการเข้าร่วมกิจกรรมต่างๆ ของมหาวิทยาลัยตลอดสี่ปี
สนับสนุนการรับน้องแบบของคุณนิ้วกลม พี่ช่วยเหลือน้อง แนะนำการเรียน
หรือแบบชมรม แบบกิจกรรมกลุ่มที่น้องสนใจค่ะ 
แต่ไม่เห็นประโยชน์จากการว้ากจริงๆ
comment33:d:ผมเรียนวิศวะคับ จบแล้วแหละ
แต่จากประสบการณ์ ผมว่า การรับน้อง หรือ การว๊าก มันไม่ได้ผิด แต่มันขึ้นอยู่กับการคนที่นำคำเหล่านี้ไปใช้อ่ะ ให้คำจำกัดความมันว่ายังไง
เพราะทุกอย่างที่ทำมันมีประโยชน์ในตัวของมันอยู่แล้ว เพียงแต่ประโยชน์นั้นจะแสดงตอนไหนแค่นั้นเอง 
เพราะงั้นผมเลยคิดว่า จิงๆแล้ว แทนที่จะมาห้ามไม่ให้มีการรับน้องหรืออะไรก็แล้วแต่ มาดูกัน "คน" ดีกว่าคับ 
"ระบบ" ไม่สามารถดำเนินต่อได้ หากขาด "คน"
ปล.ถ้าผมไม่ได้การว๊ากอย่างที่เคยโดนมา วันนี้ผมคงทนคนที่นินทาและด่าแผนกที่ผมทำงานอยู่ไม่ไหว เพียงเพราะเขาอาวุโสกว่า แค่นั้นเอง !!
comment34:u:...
comment35:h:ผมจบจากมหาลัยแห่งหนึ่ง ขึ้นรับน้องบ้างไม่รับบ้าง แต่วันสุดท้ายเรียกอะไรไม่รู้ลืมก็ขึ้นไป ผูกสายสินญ์รุ่นพี่ ครอบครูก็ขึ้น ได้พี่รหัสมา
(แต่ดันรีไทน์)ไปแล้ว พอปี2 ไม่ได้สนใจไม่ได้ขึ้นไป ดูบ้างนิดๆ ปล่อยให้พวกเฮ้วๆชอบกิจกรรมไรพวกนี้จัดการไป เราก็นั่งงกๆทำงานภาคปฎิบัติ
ของวิชา  พอตอนให้จะให้รุ่นน้องเดินมาที่กลุ่มพวกผม บอกว่า จะไม่ให้น้องรหัสกับพวกที่ไม่ได้ขึ้นรับน้อง ก็ได้เราไม่มีปัญหา เรามาเรียนไม่ได้มาเอา
รุ่นน้อง แต่อยู่ๆมาบอกอีกจะไม่ให้เสื้อช็อปอีก ก็เหมือนจะเป็นเรื่องเลยอนุโลมให้มีได้ แต่ไม่ปัก ตรามหาลัย ชื่อมหาลัย กับชื่อรุ่น เพราะพวกรุ่นพี่ซีเนียร์ไม่ให้นับพวกที่ไม่ขึ้นรับน้องเป็นรุ่น.....บางทีก็มากไปพวกนี้คลั่งขึ้นสมอง ผมเรียนจบ โดยที่ไม่เห็นรุ่นพี่มันจะช่วยอะไรเลยเพราะตัวมันยังตัวเอง
ไม่รอดเลย
comment36:a:ไม่เคยเข้าอะ ไร้สาระมาก อยากให้คนอื่นเคารพ แต่กระแดะไปบังคับมันคงจะได้ความเคารพกลับมา
ระบบมันล้มเหลวตั้งแต่มีคนเดือดร้อนแล้ว
จะมาอ้างว่ามันมีข้อดี แต่มันทำให้คนตาย เอาข้อดีมาปิดก็ไม่มิดหรอก จะบอกว่า ถ้าทำความดีต่อให้มีคนตายก็ไม่ผิดหรอ
มันไม่ใช่ อ้างกันแบบไม่คิดเลย
comment37:d:อย่าหาว่างั้นงี้เลย
บางคนผมว่าก็ออกจะเกินไปอคติหรอก มีมันก็ดี แต่ใครจะเข้ามันก็ได้
มีแล้วเอาแค่สนุกสนาน ไม่ใช่ทารุณ เอกผมก็มีนะ เล่นกันสนุกๆ ไม่เหนื่อย ไม่ลำบาก ไม่ได้รู้สึกฝืนใจอะไร

มันอยู่ที่วางขอบเขตไว้แค่ไหน แล้วรู้จักหาประโยชน์จากมันด้วยวิธีไหนต่างหาก
ส่วนตัวเคยทำกิจกรรมแล้วมีรุ่นพี่ว้ากคนนึง หลังจากนั้นผมก็ไม่เขา เพราะรู้สึกว่ามันไม่แฮปปี้แล้ว
น้องรหัสผมก็เช่นกัน ไม่ว้ากเขาก็เขาร่วม พอมีคนว้ากน้องก็ไม่ร่วมเช่นกัน ผมว่ามันอยู่ที่ว่าผู้จัด จัดออกมาในรูปแบบไหนมากกว่า
comment37-1:s:การว๊าก ผมรับได้นะ ถ้าว๊ากแบบขำๆ สนุกสนาน 
ว๊ากแค่วันสองวัน วันละ 0-1 ชั่วโมง แล้วเลิกตอนเย็นก็พอ 
แบบนี้ซึ้งกว่าว๊ากแบบเห็นอะไรผิดหูผิดตาไม่ได้ ต้องว๊าก แถมอยู่นานจนดึกๆเป็นเดือน
comment38:d:หลายคนในพันทิพ มักตีความว่า "รับน้อง" คือโหด ดุ กดดัน ห้องเชียร์ รุนแรง ปัญญาอ่อน ไม่เข้าก็เจริญกว่าพวกเข้า

ขอบคุณคุณนิ้วกลมครับที่แสดงให้เห็นอีกมุมว่า "รับน้อง" มันก็มีกิจกรรมสร้างสรรค์ให้ทำมากมาย

แทนที่จะด่ารับน้อง ไปด่าไอพวกรุ่นพี่ที่มันกลั่นแกล้งน้องดีกว่ามั้ยครับ

คณะผมเป็นคณะที่ยกเลิกระบบว๊าก และห้องเชียร์ให้ใส่กิจกรรมให้น้องสนุกสนาน รู้จักเพื่อน สนิทกับพี่ รักคณะภูมิใจคณะเรา


อย่าเอาประสบการณ์แย่ๆ ของตัวเองมาตัดสินการรับน้องของคนอื่นเลยครับ

ใจกว้างๆ บ้าง ขอบคุณคุณนิ้วกลมอีกครั้งครับที่ขุดบัวหลายดอกให้พ้นน้ำ ^^
comment38-1:s:จริงๆการรับน้อง ก็คือ การต้อนรับน้องนั้นเอง 
 แต่ที่ผ่านมา น้องๆเข้าใจถูกแล้วครับว่ารับน้องดีๆก็มี
 เขาถึงบอกไงว่ารับน้องดีๆก็ได้นี่ ทำไมต้องทำแบบนี้
  แต่ในเมื่อปัญหานี้มันแก้ไขยาก มหาวิทยาลัยคิดการรับน้องดีๆไม่ได้
  บางคนก็เสนอให้ยกเลิกมันไปซะเลยดีกว่า เหลือแต่งานต้อนรับฯของมหาวิทยาลัยเท่านั้น
comment38-2:s:แล้วทำไมผู้ใหญ่ไม่ลงไปดูแลกันเลยล่ะครับ?? 
นี่เราแก้กันถูกจุดแล้วจริงๆหรอกับการยกเลิกกิจกรรมนี้

สุดท้ายถ้ามีกิจกรรมอื่นที่มันอวยให้รุ่นพี่แมร่งทำร้ายน้อง ผู้ใหญ่ไม่ลงมาดูแลก็บานปลายอยู่ดี

ของคณะผมนะ จะทำอะไรนี่ครูบาอาจารย์ต้องรับรู้ทุกอย่าง นิดเดียวก็โดนด่าแล้ว มีครูลงมาเป็นสัมพันธ์นิสิตคอยสอดส่องดูแล

ผมว่าแก้ได้มากกว่านะ แก้ปัญหาให้ตรงจุดด้วยครับ
comment38-3:a:ประสบการณ์รับน้องของเราดีมากค่ะ รุ่นพี่น่ารัก พาทำอะไรดีดีหลายอย่าง
ทำกิจกรรมในห้องแอร์เกือยจะตลอด มีครูเฝ้า ไม่ไปนอกสถานที่ 

แต่ก็มีตอนลงว๊าก มีตอนที่โดนทำโทษที่เพื่อนๆมาไม่ครบอะไรพวกนี้

...แต่เราก็ยังยืนยันว่าหลัจากท่เราได้ศึกษาประวัติศาสตร์ท่มาของการรับน้อง
เรามองไม่เห็นว่าต้นตอของมันมีประโยชน์อะไร หาไม่มีการรับน้อง เราก็ยังสามารถสร้างบุคคลกรณ์ท่ดี 
และอาจจดีกว่ายนี้ได้อย่างที่ประเทศอื่นๆอีกหลายที่ที่เขาไม่มีการรับน้องกัน

ทุกอย่างควรมาจากความสมัครใจ ไม่ยังคับ
comment39:s:พวกรุ่นพี่ที่รับน้องไม่ได้คิดอะไรไปไกลถึงขนาดนี้หรอก อายุแค่ 19-20 มากกว่ารุ่นน้องแค่ปีสองปีมันจะไปคิดอะไรได้ ก็ทำเอามันส์เข้าว่าเท่านั้นเอง เคยโดนมาก่อนก็ทำตามๆกัน บ้างก็คิดว่าเป็นเอกลักษณ์ของคณะ เออ มีคนบอกคณะเรารับน้องโหดสุดแล้วรู้สึกว่ามันเจ๋ง น่าภูมิใจ (ตรงไหนวะ?) คิดกันง่ายๆแค่นี้แหละ พวกเหตุผลอะไรต่างๆนี่มาทีหลัง ยกเอามาแถให้มันดูดีไปงั้นเอง โดยเฉพาะเรื่องทำให้พี่น้องรักกัน ไม่รับน้องเดี๋ยวไม่มีใครคบน่ะ เลิกเอามาขู่ได้แล้ว

ตรงนี้ทางอาจารย์ควรจะลงมามีบทบาทเพื่อแก้ไขค่านิยมเก่าๆ หลายสถาบันก็เริ่มเอาจริงเอาจังห้ามรับน้องแนวโซตัสเด็ดขาดกันแล้ว การรับน้องจริงๆก็เป็นประเพณีที่สำคัญ แต่การรับน้องที่ดีเป็นยังไงก็ต้องคอยบอกคอยสอนและควบคุม ถ้าปล่อยปะละเลยเดี๋ยวก็มีโศกนาฏกรรมเกิดขึ้นมาอีก เพราะด้วยความไม่รู้หรือด้วยความคะนองมันทำให้ผิดพลาดได้เสมออยู่แล้ว
comment40:i:เลิศน้ำใจ วินัยดี เชิดชูประเพณี สามัคคี อาวุโส

ถ้ามีสปิริต ตัวอื่นๆจะตามมาเอง (มหาลัยที่ผมเรียน เอา spirit ขึ้นก่อนนะ)
comment41:d:เราคิดว่าตัวปัญหาอาจจะไม่ใช่ระบบแต่เป็นรุ่นพี่อ่ะค่ะ ได้รุ่นพี่เลวชั่วร้ายระบบพังแน่นอน ถ้าได้รุ่นพี่ดีมีสติ นี่ก็น่าสนอยู่ แต่ตัวปัญหามันคือรุ่นพี่....บ้าอำนาจ...
comment41-1:a:มีการรับน้องคือระบบ แต่รุ่นพี่เลือกวิธีที่สังคมไม่ยอมรับ อาจารย์บางคนก็ให้ท้าย
 ต้องเลือกวิธีที่สังคมยอมรับ เปิดเผยได้ และมีแต่การชี้ชวน ไม่มีการบังคับ
comment42:a:ผมเห็นด้วยกับกิจกรรมรับน้องแต่เป็นแบบเชิงสร้างสรรค์ พาน้องไปทำกิจกรรมที่มีประโยชน์มีบรรยากาศที่สนุกสนาน เช่นพาน้องๆ ไปปลูกป่า บำเพ็ญประโยชน์ ผมเชื่อว่ามันทำให้รุ่นน้องกับรุ่นพี่มีความสามัคคีมากกว่าการมาตะโกนว้ากใส่กันซึ่งไม่ได้สร้างความรู้สึกดีๆ ต่อกันเลย
comment43:h:เราดีใจที่เกิดทันรุ่นรับน้อง  และมอเรา รุ่นพี่เรา  
เป็นสิ่งแวดล้อมที่ดีให้กับเราจนเรามองระบบพวกนี้ในแง่ดี  
มีความสุขตลอดที่เข้ารับน้องหรือทำกิจกรรม  
ตอนที่เข้ากิจกรรมเจอเรื่องไม่ดีเยอะ  แต่เรามองข้ามพวกนั้นแค่สิ่งเล็ก ๆ เพราะเราคิดแค่ว่าเราอยากทำ
comment44:b:พวกว้าก ว้ากจน taed ยาน 
ว้ากอยู่นั่น ว้ากอยู่ได้ บ้าอำนาจ 
ที่เรียนจบมาได้ ไม่ใช่เพราะพวกว้าก
พวกว้ากส่วนใหญ่มักเป็นรุ่นพี่ที่จะจบแหล่ไม่จบแหล่ะ ไม่ก็พวกเรียนหนังสือแต่ไม่เข้าหัว 
Losers always feel the need to control the others to make themselves feel better. Fark that shyte matafakaaaa
comment45:d:ผมเรียนวิศวะ เคยผ่านการรับน้องแบบ Sotus มีทั้งว๊าก มีทั้งคนที่คอยพูดกดดัน 
ตอนผมอยู่ปี 1 ผมก็รู้สึกเบื่อ ทำไมต้องทำ รู้สึกเหนื่อย รู้สึกท้อ แต่ก็ไม่เคยโกรธหรือเกลียดรุ่นพี่ที่คอยว๊าก คอยดุ คอยด่าเราเลย กลับกันกลายเป็นความรู้สึกรักมากกว่าอีก

ป.ล.ที่บอกว่าพี่ว๊ากต้องเรียนไม่เก่ง จบแหล่ไม่จบแหล่ ผมว่ามันอยู่ที่คนมากกว่า ยกตัวอย่างรุ่นพี่ผมคนนึง เป็นว๊าก แต่ก็ได้เกียรตินิยม เหริยญทองอันดับ 1 ส่วนคนที่ไม่เอารุ่นไม่เอาระบบบางคน ตอนผมจบมาแล้วปีกว่าๆ เขาก็ยังลงทะเบียนอยู่เลย
comment45-1:n:ผมก็ไม่เกลียดพี่ว๊ากสักคน แต่อยากให้เปลี่ยนเป็นวิธีที่ดีกว่านี้ 
 และใช้เวลาซ้อมร้องเพลงอย่างมากให้จบใน 2 อาทิตย์ก็พอ
comment46:a:สมัยก่อนไม่มีสังคมออนไลน์ สื่อต่างๆที่จะให้เด็กเรียนรู้เรื่องราวต่างในการเป็นนักศึกษาม.แทบไม่มีเลย....จำเป็นมากที่รุ่นพี่จะต้องเอาน้องมาแนะนำการใช้ชีวิตในม. อย่างที่บอกๆมา ซึ่งก็คือการรับน้องและ เอามาว๊ากส์ เอามาแกล้งต่างๆนาๆให้อดทน อดกลั้น สารพัดที่ทำกัน ทั้งโหด ทั้งมันส์ ทั้งฮา (สำหรับพี่ๆ) และมาจบด้วยความซาบซึ้ง ....

แต่ปัจจุบันสื่อสารพัดสื่อมากมายมหาศาลที่จะให้ข้อมูลความรู้กับเด็กๆที่จะเข้าเรียนม.แค่กดคลิ๊กเดียว เด็กสมัยนี้มองอะไรไปไกลกว่ารุ่นพี่ซะอีก  บางคนทำงานช่วยกิจการครอบครัวมาตั้งแต่เด็ก  บางคนครอบครัวเป็นถึงเจ้าของกิจการใหญ่โตระดับประเทศ ผ่านประสบการณ์ชีวิตมาเยอะกว่าพวกรุ่นพี่อีกต่างหาก...

การรับน้องแบบโบราณๆกับพวกเขาจึงกลายเป็นเรื่องไร้สาระ รุ่นพี่ที่อายุมากกว่าน้องแค่ปีสองปีคิดหน่อยก็ดี โลกเปลี่ยนไปทุกวันวิธีการรับน้องก็ควรจะ
ต้องเปลี่ยนไปด้วย ไม่นานมานี้เด็กนักเรียนต่อสู้จนครูอดใช้ไม้เรียว  ไม่ต้องตัดผมทรงหัวเขียง ดังนั้นเป็นธรรมดาที่เขาจะอยากให้ปรับปรุงการรับน้องในแบบที่เขาอยากได้   ความเห็นส่วนตัวนะ
comment47:h:เข้ามหาลัย รหัส 27 แก่นะ.. แต่มีความสุขในเวลานี้ที่ได้ยินเพลงประจำมหาวิทยาลัย และได้ฮัมเพลงร้องตามได้ แบบไม่ต้องคิดเนื้อเพลงเลย มันออกมาเอง..รับน้องสมัยโน้น อบอุ่น มีซ้อมเชียร์ทุกเย็นแต่พอเสร็จ พี่ๆพาไปทานน้ำ ทานขนม ไม่รู้ว่าตอนนี้เปลี่ยนไปรึยัง
comment48:d:โดยส่วนตัวคิดว่าจะไปเหมารวมว่ารับน้อง "ดี" หรือ "ไม่ดี" ทั้งหมดไม่ได้หรอกค่ะ มันน่าจะอยู่ที่ "พฤติกรรมของผู้จัด" และ "กิจกรรมที่ให้น้องทำ" มากกว่าค่ะ

ที่ มหาวิทยาลัยที่เรียนจบมา มีรับน้องหลายแบบค่ะ 

1. "รับเพื่อนใหม่" - เป็นกิจกรรมที่ทางมหาวิทยาลัยเป็นผู้จัดเอง รับรวมกันทุกคณะเลยค่ะ มีค้างคืน 1 คืนที่หอภายในมหาวิทยาลัย เข้าร่วมตามความสมัครใจ ไม่บังคับ ใครจะเข้าร่วมหรือไม่ก็ได้ จะให้พี่ๆสมัครมาเป็นพี่เลี้ยงน้องทำกิจกรรม ปี 1 จะถูกแบ่งเป็นกลุ่มๆ (สุ่มเอาค่ะ) คละกันทุกคณะ กิจกรรมที่ทำก็เดินไปดูที่ต่างๆในวิทยาเขตที่เรียน แนะนำสถานที่เรียน แนะนำชมรมต่างๆ(มีโชว์ของบางชมรม) แบ่งฐานเล่นกิจกรรม (ประเภทสร้างความสามัคคี คล้ายๆเวลาออฟฟิศมีสัมมนาอะค่ะ ย้ายแก้วน้ำ ท่องชื่อเพื่อนฯลฯ) สอนเต้นสันทนาการ(ไม่มีท่าน่าเกลียดนะคะ ดีกรีความแรงของท่าก็ขึ้นอยู่กับความกล้าส่วนบุคคลลเลย) มีเฟรชชี่ไนท์ เปิดเพลงสนุกๆ วงดนตรีเล่นสด ให้เต้นกันอย่างสนุกสนาน อันนี้ชอบนะคะ สนุก ได้รู้จักเพื่อน และรุ่นพี่ต่างคณะเยอะเลย

2. กิจกรรมของคณะ มี 2 รอบค่ะ 
    2.1 วันประกาศผลแอดมิชชั่น ให้มาสันทนาการกันค่ะ แนะนำคณะ แล้วก็แบ่งโต๊ะค่ะ เป็นการสุ่มน้องๆแบ่งไปตามโต๊ะ(เพื่อคละเด็กต่างเอกให้รู้จักกัน) 
    2.2 วันกิจกรรมรับน้อง ก็แบ่งน้องตามเป็นสีๆ สอนร้องเพลงมหาวิทยาลัย สอนร้องเพลงคณะ เต้นสันทนาการ เต้นแรงแค่ไหน ก็ตามความกล้าเลยค่ะ ตอนนี้ใครจะเปิดตัวก็เอาเลย แบ่งฐานทำกิจกรรม ก็ไม่มีอะไรแรงๆอยู่ดีอะค่ะ ปิดตาพาเดิน วนๆที่เดินแหละค่ะ แต่พาวนไปมาให้งงเล่น แอบเอาไบไม้ ไม้กวาดเขียขาบ้างอะไรบ้าง(อันนี้บางปีเลอะเทอะ แป้งบ้าง ลิปสติกบ้าง) แล้วพอน้องเลอะก็ถ่ายรูปค่ะ มีค้าง 1 คือ (ถ้าจะค้างนะคะ) มีบายศรีฯ มีเปิดเพลงเต้น เฉลยพี่แฝง (ที่แอ๊บเนียน ทำตัวเป็นปี 1 ไปทำกิจกรรมกับน้องมาทั้งวันนั่นหล่ะ) : กิจกรรมทั้งหมดตามความสมัครใจค่ะ ใครไม่ทำก็ไม่มีปัญหา แต่พี่ๆมักจะอ้อนวอน(อ้อนวอนจริงๆ)ให้น้องมาก เพราะถ้าไม่มา เวลาแข่งกันมันกร่อยมาก เชียร์โต้กันแบบคนน้อยๆไม่สนุกอะค่ะ (แต่ตอนปี 1 เป็นเด็กไปกลับ และยังไม่กล้ากลับมืด เลยไม่ได้ซ้อมร้อง/แข่งร้องเพลงเชียร์ค่ะ ได้แค่ช่วยทาสีโต๊ะเวลาที่ไม่มีเรียนบ่ายเอา)

3. จากที่แบ่งกันออกเป็นโต๊ะๆ ด้วยการสุ่ม ก็จะมีกิจกรรมที่แต่ละโต๊ะจะทำกัน เช่น การเลี้ยงข้าวน้อง พาน้องปั่นจักรยานรอบม. แนะนำวิชาเรียน วิธีลงทะเบียนเรียน ยกหนังสือ/สมุดจดบางส่วนที่น้องใช้ได้ให้น้องรหัส ช่วยกันทาสีโต๊ะ(คิดคอนเซป ออกแบบ ขูดสีเดิมออก ทาสีใหม่ นำเสนอในวันแข่ง) แข่งกันกับโต๊ะอื่นๆ สอน/ซ้อมร้องเพลงเชียร์(ไว้ไปแข่งกับโต๊ะอื่น และไปรวมกันทั้งคณะแข่งเชียร์โต้กับคณะอื่นต่อไป) แล้วก็มีออกไปทำกิจกรรมที่ต่างจังหวัดค่ะ ยังคงคอนเซปเป็นกิจกรรมสานสัมพันธ์เหมือนเดิม ฐานข้ามเชือก ฐานซ่อนป้ายชื่อ ให้แนะนำตัว ก็มีแหย่น้องบ้างอะไรบ้าง เช่นพอแนะนำโรงเรียนที่จบมาก็อาจจะแกล้งว่า งั้นไหนร้องเพลงโรงเรียนให้ฟังหน่อย เต้นให้ดูหน่อย แล้วก็แจกป้ายชื่อพี่ๆให้น้อง แล้วให้น้องหาว่าป้ายที่มีเป็นของพี่คนไหน(เดามั่ง อ้อนถามพี่มั่ง) พร้อมๆกับตามหาป้ายชื่อตัวเองที่อยู่ที่พี่ๆด้วย (บางที่ก็บอกน้องว่า ถ้าน้องรู้ว่าพี่ชื่ออะไร พี่จะบอกว่าพี่มีป้ายชื่อน้องคนไหน อะไรแบบนั้น) กลางคืนก็ให้แต่ละปีออกมา แสดงอะไรก็ได้ให้ทุกคนดู เล่นเกมกันสนุกสนาน โหวตดาว เดือน รั่ว แกนของโต๊ะ ยังคงมีบายศรีเหมือนเดิม ปิดตาพาน้องมานั่งหน้าพี่ๆที่ล้อมเป็นวงแล้วร้องเพลงมหาวิทยาลัย เพลงประจำคณะ เพลงประจำโต๊ะ แล้วก็ผูกข้อมือกัน ท่าเต้นน้องไม่มีลามกค่ะ ท่าน้องจะเอ็กซ์ จะบ้า ก็ตามแต่น้องจะแรง (ส่วนใหญ่ พี่ๆจะเต้นแรงกว่า ท่าประหลาดกว่า โดยเฉพาะกลุ่มตัวจี๊ดตัวฮา ไม่บังคับน้องทำ) อ่อ ทั้งหมดทั้งมวล ก็ยังเป็นการเข้าร่วมตามความสมัครใจค่ะ ไปกับโต๊ะแบบนี้ก็ได้เพื่อนและพี่จากต่างเอกค่ะ

4. รับน้องเอกตอนปี 2 ค่ะ อันนี้เหมือนไปเที่ยวกันในเอกรุ่นพี่รุ่นน้องอะค่ะ ไปเล่นอะไรบ้าๆบอๆกันเอง ประกวดดาวเอก เดือนเอก การแสดงของแต่ละปี บายศรีฯ (ซึ่งเอกตัวเอง บ้ามาค่ะ ไม่มีใครบังคับ ก็ชอบทำให้ตัวเองอับอายเอง) ใครไปก็ไป ไม่ไปก็ไม่ไปค่ะ

5.กิจกรรมของทางมหาวิทยาลัย/คณะอื่นๆ เฟรชชี่เกมส์, เชียร์โต้, Crazy Week(สัปดาห์คอสเพลย์), Sleepless Party [ถึงตอนนี้ใครเรียนที่เดียวกันคงรู้ละหล่ะ ว่าคณะไหน ม.ไหน]

ตัวเองคงโชคดีค่ะ ที่มหาวิทยาลัย และคณะที่เลือกเรียน ไม่มีห้องว้าก ไม่มีเข้าห้องเชียร์ ไม่มีบังคับเอารุ่น ไม่เอารุ่น ไม่มีเก็บชั่วโมงกิจกรรมใดๆทั้งสิ้น ทุกอย่างที่จัดใครสมัครใจเข้าร่วมก็ทำค่ะ แต่กิจกรรมส่วนใหญ่สนุกค่ะ 

ป.ล. จนตอนนี้จบมานานแล้ว ก็ยังรู้จักรุ่นน้องที่เรียนอยู่เลยค่ะ เพราะน้องๆก็จะชวนไปรับน้อง ไปบายเนียร์ ไปงานรับปริญญาอยู่เรื่อยๆ (ซึ่งถ้ายังไม่หยุดไป ก็คงจะรู้จักต่อไปเรื่อยๆ)
comment48-1:d:เรียน ม.เดียวกันชัวร์ (อยู่แถวรังสิต) อิอิ
ผมก็ชอบการรับน้องของที่นี่เช่นกันครับ ท่ามกลางสถานการณ์ที่วุ่นวายในมหาลัย ก็มีเรื่องรับน้องนี่ล่ะ ที่ผมว่าที่นี่เป็นตัวอย่างของการรับน้องที่ดีจริงๆ จะรับหรือไม่รับก็ไม่มีใครบังคับ ใครไปหรือไม่ไปก็เป็นเพื่อนกันได้หมด ไม่มีการแบน ไม่มีว้าก ไม่มีกิจกรรมเสื่อมๆแย่ๆ แม้จะมีออกต่างจังหวัดบ้างแต่ก็เหมือนไปเที่ยว ไปทำกิจกรรมสนุกๆกันมากกว่า ช่วยกันแนะนำวิชา/วิธีเรียน/การใช้ชีวิตในมหาลัย ทำให้เพื่อนๆรักกันได้โดยไม่ต้องมีบทตัวโกง บทพี่ว้าก บทพี่โอ๋ เลยซักนิด จนถึงทุกวันนี้ โต๊ะผมก็ยังมีรุ่นพี่ที่จบไปแล้วนัดไปเลี้ยงข้าวน้อง นัดไปบายเนียร์ พาน้องเที่ยว ฯลฯ อยู่เลยครับ ขนาดบางคนแต่งงานมีครอบครัวไปแล้วนะ
comment48-2:n:น่าจะใช่ที่เดียวกันค่ะ เน้นความสนุกสนานเป็นหลัก นี่เดี๋ยวรับต่างจังหวัดปีนี้ก็จะไปค่ะ น้องบอกว่า "ไม่มาพี่จะพลาด หนูฟิตติ้งชุดรอแล้วนะคะ" ตั้งตารอดูมากๆ
comment49:d:ผมเป็นคนนึงที่เข้าร่วมกิจกรรมรับน้อง 
ปกติผมเป็นคนมึนๆอยู่แล้วโดนด่าก็เฉยๆ 
ทำให้คิดได้ว่า...(โดยส่วนตัว)การรับน้องก็ไม่ได้มีอะไรมาก(ถ้ามองในแง่ดี)...เหมือนกับไป อัฟสกิว

โดนว๊ากใส่หน้า...เรียนจบมาเวลาทำงานโดนเจ้านายว๊ากใส่หน้า
ให้ดื่มเหล้า...เรียนจบมาทำงานที่ทำงานชวนดื่มก็พอดื่มได้

แต่จริงๆแล้วมันก็ข้อดีของมันอยู่นะครับการรับน้องหนะทำให้เราได้รู้จักรุ่นพี่อาจจะค่อยช่วยเหลือหรือไม่ได้ช่วยอะไรเลยก็ตาม
อย่างน้อยๆเรารู้จักเพื่อนมนุษย์เพิ่มขึ้นอีกคนนึงนะคับ 

ปล.วิศวกรรมศาตร์
comment50:a:" การให้ความเคารพเป็นสิ่งที่ดีงามแน่นอน แต่นอกจากเคารพผู้อาวุโสแล้วยังก็ควรเคารพผู้น้อย รุ่นน้อง หรือกระทั่งเพื่อนพ้องในวัยเดียวกันด้วย
 น่าจะดีถ้ารุ่นพี่สอนรุ่นน้องผ่านกิจกรรมต่างๆ ให้รู้จักเคารพมนุษย์คนอื่นไม่ว่าจะอ่อนหรือแก่กว่า
ถ้าเขามีสิ่งที่เราควรเคารพ และไม่จำเป็นต้องเคารพคนที่อายุมากกว่าที่ไม่มีคุณสมบัติน่าเคารพ มิเช่นนั้นเราคงต้องมานั่งยกมือไหว้คนโกง คนชั่ว คนทำผิดกฎหมาย คนเอาเปรียบคนอื่นหรือบังคับขู่เข็ญคนอื่น เพียงเพราะเขา "อาวุโส" ..........
   เสียงดังของการร้องเพลงเชียร์ไม่ได้แปลว่าเพลงที่ร้องออกมานั้นจะไพเราะเสมอไปถ้ามันเป็นเสียงที่ประสานออกมาจากการถูกบังคับ  "
comment51:h:ม.ผม ก็ว๊ากกันขำๆ 7วัน วันสุดท้าย ก็เฮฮา พี่ว๊ากมักจะเป็นคนที่ป๊อบที่สุดรุ่นน้องรักทุกคน 555
comment52:h:ตอนรับน้องไม่สนุกเท่าไหร่ แต่หลังจากนั้นสนุกดีมาก จบมาที่ได้มากกว่าอื่นใดคือ ความอดทน
comment53:h:ผมก็เป็น 1 ในพวกที่ไม่เอารุ่น โดนแบนตอนเรียน

แต่ก็จบออกมาได้แบบไม่ยากเย็น และพวกที่แบนผม ไม่เคยคุยกันตอนเรียน พอมาทำงานที่เดียวกันก็กลายเป็นสนิทกันไปซะงั้น  แปลกดี = =
comment54:a:ประเด็นสำคัญไม่ได้อยู่ว่าควรจะมีรับน้องมั้ยนะ แต่สำคัญที่วิธีต่างหาก ถ้าวิธีการมันล่วงเกินและริดรอนสิทธิและจรรยาบันของความเป็นพี่ รับน้องก็ไม่ต่างอะไรกับการสร้างอำนาจและความโกรธเคือง(แลดูคล้ายราชวงศ์ฝรั่งเศษ.......ที่สุดท้ายถูกประหารกันในการลุกฮือปฏิวัติ) รุ่นน้องและทุกๆคน ถ้ามองในแง่ว่ามันเป็นการสร้างความคุ้นเคยและเคารพก็ไม่ได้เกิดปัญหาอะไร แต่วัยนี้ต้องถามตัวเองครับ ว่าถามความรู้สึกอยากลองและรุนแรงได้ดีพอไหม ที่จะทำให้การรับน้องที่คุณคิดนั้นอยู่ในความพอดี พอดีในที่นี้คือไม่ได้อ่อนปวกเปียกหรือโลกสวย  รึรุนแรงจนเกิดกระแสต่อต้าน ทำด้วยความตั้งใจสิ เอาอุดมการณ์และไฟของวัยรุ่นของคุณให้เป็นประโยชน์สิครับ ไม่ใช่เอามาข่มเหง ด้วยการทำรุนแรงแบบบางที่ ผมดูบางทีมันก็เป็นวิธีที่ค่อนข้างงี่เง่า เพราะผมผ่านการรับน้องมา ไม่รุนแรงแต่เราเคารพกัน ยังดีไปซะกว่ารุนแรงแล้วเกิดความรู้สึกด้านลบต่อกันครับ เชื่อผม

เดี๋ยวนี้กระแสต่อต้านของเด็กๆเริ่มรุนแรงขึ้นด้วยนะ จากการเห็นในข่าว ทั้งการเรียกร้องฟ้องศาลแจ้งความและวิธีการอย่างชาญฉลาดที่จะต่อกลอนและจับกลโกงได้อยู่หมัดซึ่ง ตอนนี้เล่นกันถึงอาจารย์หรือผู้อำนวยการสถานศึกษา ถ้าพวกเขาไม่ได้รับความเป็นธรรม แค่มันยังลามมาไม่ถึงการรับน้องเท่านั้นเอง แต่ถ้าเป็นแบบนี้แล้ว เดาไม่ยากครับว่าถ้ายังมีกลุ่มรับน้องแรงๆ สุดท้ายต้องมีขึ้นโรงขึ้นศาลเป็นคดี ข่าว แถมยังมีโทษชัดเจนทางกฎหมายถึงจั้นติดคุกติดตาราง 

รับฟังน้องแบบนิ้วกลมเถอะครับ นี่ยุคของสันติภาพนะ ไม่ใช่ีะบบอำนาจ มันเลวเกินจะใช้กับคนสมัยนี้ได้ผลแล้วล่ะ สุดท้าย คนทำจะโดนซะเอง
comment55:u:ตาม คุณ ความคิดเห็นที่ 1 เลยครับ
comment56:s:คุณนิ้วกลมบอกว่า S- Seniority เป็นตัวนำพิธีโลตัส เอ้ย โซตัส 
แต่ผมว่า ตัว T - Tradition มากกว่านะ ที่นำพิธีโคตัส เอ้ย โซตัส อันนี้ 
มันจึงนำไปสู่ การ "ไม่คิด" ไม่สร้างสรรค์ ทำตาม ๆ กันไป ติดแต่รูปแบบว่าต้องมีการว้าก  ว้ากกันจนสมองทึบคิดนอกกรอบไม่ได้
เดี๋ยวนี้อินเตอรเน็ตมีทุกบ้าน น้องทุกคนรู้หมดแล้วว่า พวกรุ่นพี่แกล้งว้าก  แต่ก็จะยังแกล้งต่อไป เพราะคิดแบบอื่นไม่ออกแล้ว  มันดูน่าขำซะจริงๆ

รับน้องโซตัส จึงกลายเป็น การทำแบบ ควาย ๆ ไปซะงั้น -- ขอโทษที่พูดตรงไปหน่อย
เหมือน คนที่ยังจัดพิธี "ฟันน้ำ" แล้วเชื่อว่าจะลดน้ำท่วมได้ ในยุคที่โลกนี้มีดาวเทียมภูมิศาสตร์สารสนเทศ GIS แล้วนั้นแหละ
comment57:i:ไม่ชอบนิ้วกลม แต่ชอบบทความนี้

น้ำน้อย เนื้อเยอะ บทพรรณาไร้สาระไม่ค่อยมี อ่านง่าย ผิดฟอร์มนิ้วกลมจริง ๆ
comment58:d:รับน้องมันก็คือกิจกรรมต้อนรับน้องใหม่สู่สังคม

ซึ่งมีตั้งแต่มัธยม ปวช. ปวส. มหาลัย ซึ่งแบ่งแยกย่อยได้อีกเป็น ทั้งสถาบัน แยกคณะ ภาควิชา กลุ่ม โต๊ะ แก็งค์

ตามข่าวมาหลายปี รับน้องระดับสถาบันแทบจะไม่มีปัญหาให้เห็น กิจกรรมต้อนรับ คอนเสิร์ต ร้องเพลง ก็ ถือเป็นรับน้อง

แต่ที่เวลามีปัญหารับน้องโหด ส่วนใหญ่จะพบว่า ไม่ใช่มหาลัยและเป็นการรับน้องแก็งค์/กลุ่ม ภายใน

แต่พอเกิดเรื่อง จะมีคนจำพวกหนึ่งด่าการรับน้องทั้งหมดที่โลกนี้มี และตบท้ายด้วยคำว่า พ่อแม่ส่งมาเรียน
มันก็เกินไปนะ
comment59:s:เอาแค่ไม่มีการว้าก ก็เป็นจุดเริ่มต้นดี ๆ แล้วล่ะ
comment60:n:เหมือนเอาส่วนนึงในความรู้สึกเรามาพูดเลย
comment61:u:
comment62:a:คุณนิ้วกลมเขียนได้ตรงใจมากๆ 

สำหรับผม บอกเลยว่าสาหัสสากันกับระบบรับน้องนี่มาพอสมควร
บอกเลยว่าเป็นระบบที่ผมหาข้อดีของมันไม่เจอเลย 
ยกเว้นแต่สิ่งเดียวคือเป็นหน้าเป็นตาของมหาวิทยาลัยในวันจัดงานกีฬา หรืองานเชียร์ต่างๆ
(นึกถึงประเภณีอะไรสักอย่างของประเทศเกาหลีเหนือ ที่เกณฑ์คนไปขึ้นสแตนงาน Mass game ที่แปรอักษร ทำรูปภาพแสงสี)


ถ้าคิดว่าระบบนี้มันดีจริงๆ เนื่ย  ลองทำเป็นชมรมดูสิ ดูว่าผ่านไปสัก3-4ปี คนเข้าร่วมกับไม่เข้าร่วมการรับน้อง กลุ่มไหนจะเยอะกว่ากัน
ผมว่ามันเป็นระบบที่ปลูกฝังค่านิยมที่ผิดๆ บางอย่าง  กลุ่มที่สนับสนุนการรับน้อง สังเกตเถอะเกือบจะ 100% 
เป็นคนที่ผ่านระบบนี้ไปแล้ว  (คือตัวเองผ่านจุดของผู้ถูกว๊าก ถูกกระทำไปแล้ว) 

คือถ้าคนเราผ่านจุดนั้นไปแล้ว ใครแม่มก็พูดเอาเท่ห์ได้หมดอะครับ

ยกตัวอย่างง่ายๆ 
- ระบบเกณฑ์ทหารละกัน สมมติหากในอนาคตมีกฎหมายออกมาว่า ต่อไปตั้งแต่ปี 2560 เป็นต้นไปไม่ต้องเกณฑ์แล้ว 
ให้ชายไทยที่มีอายุระหว่าง 22 - 24 ปี ต้องเป็นทหารอย่างน้อยคนละ 1 ปี ทุกคนไปเลย (ไม่ยกเว้นคนเรียน รด. ด้วย)

ผมผ่านจุดนั้นมาแล้ว ผมก็บอกเอาหล่อได้เลยว่า "ดี....เป็นลูกผู้ชายอะ ต้องเป็นทหาร ต้องเข้มแข็ง ควรรับใช้ชาติ"
แต่คุณลองกลับไปถามเด็กๆ เหล่านั้นสิ เขาจะคิดเหมือนผมไหมล่ะ ?
หรือถ้าหมุนเวลาให้ผมกลับไปเป็นเด็ก ถ้าสมัยผมเรียนอยู่แล้วมีกฎหมายนี้ออกมา ผมจะคิดอะไรเท่ห์ๆ เหมือนตอนนี้ไหม

--------------------------------------------------------------------------------------------------------------------------------

ข้อดีของการรับน้องที่โฆษณากันอยู่นั่นน่ะ มีอะไรบ้าง

- น้องๆ จะได้มีความพร้อมเพรียง เวลามีงานเชียร์ งานกีฬา จะได้ร้องเพลงมหาลัย เพลงคณะ แปรอักษร ฯลฯ ได้
= ข้อนี้มีส่วนจริงครับ   แต่จริงๆ เอาตามความสมัครใจก็ได้ป่ะ  
ขอความร่วมมือกันดีๆ สอนกันดีๆ ทำให้ได้อยู่แล้ว เต็มใจทำให้โดยไม่มีความรู้สึกแอนตี้ด้วย


- น้องๆ จะได้มีความอดทน เพราะจบไปคุณต้องเจอความกดดันมากกว่าห้องเชียร์หลายเท่าเลย
= ข้อนี้ขอค้านหัวชนฝาเลยครับ ขันติน่ะ อยู่ที่คนอยู่แล้วว่าจะตบะแตกเมื่อไหร่ ฟิวส์ขาดกับเรื่องอะไร
แต่ละคนมีพื้นฐานมาไม่เหมือนกัน บางคน sensitive กับบางเรื่อง บางคนก็อดทนได้ดีกับบางเรื่อง อยู่ที่ว่านิสัยใจคอของแต่ละคนเป็นอย่างไรมากกว่า  
และความกดดันของการทำงาน มันเป็นคนละแบบอย่างกับความกดดันในห้องเชียร์เลย บอกไม่ได้หรอกว่าแบบไหนสาหัสกว่า

บางคนที่ผ่านระบบ Sotus มาตกเย็นเลิกงานมาก็ขึ้นสเตตัสด่าหัวหน้างาน ด่าไปยันพ่อยันแม่ บ่นเพื่อนร่วมงานของมันให้ผมฟังก็มี 
ปีนึงเปลี่ยนงานแม่มมันทุกไตรมาส เดี๋ยวงานโน้นเพื่อนร่วมงานเฮงซวย เดี๋ยวงานนี้หัวหน้าแม่มจันไล

บางคนที่ไม่ได้ผ่านระบบ Sotus  เขาก็ทำงานของเขาได้ปกติสุข เข้ากับเพื่อนร่วมงานได้ดี เป็นที่รักของหัวหน้างาน ก็มีถมไป

ดังนั้นข้อนี้มันอยู่ที่คนมากกว่าครับ


- น้องๆ จะได้รู้จักกันทั้งคณะ (ท่องชื่อเพื่อนได้หมดอะกี่สิบกี่ร้อยกี่พันคน)
= ข้อนี้ก็ยืนยันเลยว่า ไม่จริงหรอกครับ โอเค ณ วันที่โดนบังคับน่ะ มันก็จำได้หมด จำได้เยอะแหละครับ แต่จำให้จำไปทำไมล่ะครับ หลายร้อยคน บางคณะมีเป็นพัน ละสุดท้ายพ้นช่วงนั้นไปแล้ว ก็ลืม เพราะไม่ได้เจอ ไม่ได้คุย ไม่ได้ไปทักทาย ไม่ได้สนิท 
แล้วไปสนิทจริงๆกับใครล่ะ มันก็กลุ่มเดิมๆ หน้าเดิมๆ 5 คน 10 คน เต็มที่กลุ่มใหญ่ๆหน่อยก็ 20 คน 
ซึ่งกลุ่มที่สนิทกันเนื่ย มันก็เกิดจากเคมีเข้ากันได้ นิสัยเข้ากันได้ ถึงได้คบหาสมาคมกัน มันไม่ได้เกี่ยวอะไรกับการรับน้องเลย
บางคนเลขนักศึกษาอยู่ติดกัน แต่เคมีมันเข้ากันไม่ได้ นิสัยคนละแบบคนละขั้ว สุดท้ายแล้วมันก็จะเฟดห่างกันไปอยู่ดี

บางกลุ่มยิ่งแล้วใหญ่พ้นช่วงรับน้องไปแล้วก็กลับไปคบหาสมาคมกับเพื่อนโรงเรียน เพื่อนมัธยม เพื่อนประถม อยู่ดี
โดยให้เหตุผลว่าจริงใจกว่า รู้ใจกว่า สนิทกว่า ฯลฯ ดังนั้นการที่คนเราคนนึงจะรักคนไหน ชอบทีมไหน คบแก๊งไหน
เฉยๆ กับกลุ่มไหน หรือเกลียดขี้หน้าใคร มันก็มีปัจจัยอื่นๆ ที่เข้ามาเกี่ยวข้องอีกเยอะเกินกว่าที่ระบบการรับน้องจะไปควบคุมได้อยู่แล้ว

--------------------------------------------------------------------------------------------------------------------------------

สุดท้ายก็ไม่รู้จะแย้งด้วยเหตุด้วยผลยังไงแล้ว บางครั้งก็เหมือนกับสองขั้วคุยกันคนละภาษา 
เรื่องพวกนี้ดูกระแสของแต่ละกระทู้ ก็พอๆกับความเชื่อศาสนา ความเชื่อทางการเมืองนั่นแหละ ต่างคนต่างมองในมุมของตัวเอง

ทุกวันนี้ก็คิดไปเองว่า บางครั้งเราไม่ต้องไปจัดสรรอะไรให้มากความหรอก  
ทุกสิ่งทุกอย่างบนโลกธรรมชาติจะค่อยๆ ล้มล้างสิ่งที่ไม่เหมาะสมแล้วแทนที่ให้เราด้วยสิ่งที่ดีกว่าเองครับ
แม้กระทั่งวัฒนธรรม ประเภณีต่างๆ อื่นๆก็ตามที มันจะค่อยๆ เปลี่ยนแปลงตามยุคสมัยไปเองแหละครับ

ถ้าวัฒนธรรมการรับน้องมันเป็นสิ่งที่ดีงามจริง สุดท้ายมันก็จะประคองอยู่ได้ด้วยตัวของมันเองแหละครับ
แต่ถ้าวันใดวันหนึ่งมันค่อยๆ เฟดสลายหายไป หรือเกิดกระแสที่นำไปสู้การเปลี่ยนแปลงครั้งใหญ่ขึ้นมา 
ก็หวังใจว่าคนบางกลุ่มจะยอมรับกันได้บ้างว่าระบบมันอาจจะมีปัญหา หรือควรปรับเปลี่ยนบางสิ่งบางอย่างให้มันเข้ากับยุคสมัยหรือเปล่า ??
comment62-1:i:ถูกกกก ต้องงงง

เห็นด้วยอย่างยิ่งครับ
comment63:d:ประสบการณ์ มันก็มาจากการมาก่อน การเกิดก่อนใช่หรือไม่

ไม่มีประสบการณ์จะทำอย่างไร ก็ต้องเรียนรู้ใช่หรือไม่ เรียนรู้ด้วยตัวเองหรือ เป็นเรื่องส่วนตัวไม่มีใครว่าหรอกครับถ้าคุณจะทำ แต่ถ้าเป็นเรื่องส่วนรวม เป็นเรื่องกลุ่ม องค์กรแล้ว เขาไม่เอาเป้าหมายมาฝากไว้แค่คนไม่มีประสบการณ์หรอกครับ

คำว่าความอาวุโส ก็คือคนที่มีประสบการณ์ ถ้าไม่ยึดถือคนที่ผ่านมาก่อน จะจัดรับน้อง หรือกิจกรรมเพื่อการละลายพฤติกรรม ให้คนใหม่รู้จักมหาวิทยาลัย รู้จักคณะ รู้จักสาขาวิชา มีตัวช่วย มีเพื่อนในเบื้องต้นได้อย่างไร

คนไทยจะรวมตัวกันได้ ทำอย่างไร เด็กจะทำกิจกรรมกันเองให้ถึงจุดมุ่งหมาย วัตถุประสงค์ของการรับน้องเองได้ไหม ถ้าไม่เอาคนที่ผ่านมาก่อนสวมหัวโขนมาเล่น จะอุปโลกเอาใครมาทำ (ระดับเท่ากัน มริงเป็นใครมาสั่งกรู แหม่งอายุเท่ากันทำมาสั่ง ไอ้นั่นมันซิ่วมาทำเป็นรู้ดีตัวเองแหม่งยังเอาตัวไม่รอดเลย แบบนี้หรือที่ไม่เอาอาวุโสครับ)

ถ้าเข้าใจการรับน้อง จะเข้าใจว่าทำไมถึงสร้างบทบาทคนมาก่อนให้เป็นพี่ คุณจะไม่นับถือเขาหรือไม่ ไม่ใช่ประเด็น แต่นี่คือกิจกรรมเพื่อคนใหม่ การที่ทุกคนรู้จักหน้าที่ของตน มันทำให้กิจกรรมบรรลุเป้าหมายครับ

ก่อนจะไม่เอาอะไร ผมถามว่าคุณคิดอย่างไม่มีอคติแล้วหรือยัง คุณไม่อยากให้คนเข้าก่อนมาดุว่าด่าทอ เพียงเพราะคิดว่ามันแค่คนที่มาเรียนก่อน นี่ไม่ใช่อคติหรือ เปรียบเป็นอาจารย์มาคุมเอง คุณยอมรับได้อย่างนั้นหรือ ทั้งที่เขาทำหน้าที่เหมือนกัน และถ้าปล่อยให้อาจารย์มาดุว่าจ้ำจี้จ้ำไชเอง เกิดกลายเป็นลูกศิษย์ไม่พอใจไม่นับถือด้วยความไม่เข้าใจ ทำอย่างไร รุ่นพี่ก็ต้องมาสวมบทยักษ์แทน

ที่มีปัญหามากที่สุด ไม่ใช่รุ่นพี่เล่นบทยักษ์ผิดพลาด(นอกบท) แต่เป็นอคติของคนใหม่ที่ไม่อยากรับกิจกรรม มีสถาบันมากมายที่จัดรับน้อง มีที่เป็นข่าวที่รุ่นพี่ทำเลวกี่ที่ ที่มีปัญหาจากรุ่นน้องกี่ที่ คำตอบอยู่ที่ว่ามีอคติจะตอบหรือไม่ครับ

ส่วนการรับฟังรุ่นน้องนั้น ในกิจกรรมรับน้องมันมีอยู่แล้วครับ แต่ไม่มีใครเขาเอาอ่อนมาก่อนแข็งหรอกครับ ต้องให้เข้ากฎเกณฑ์ เข้าระเบียบร่วมกันก่อน จนเริ่มทำกิจกรรมได้ราบรื่น ถึงจะเริ่มในขั้นต่อไป(กิจกรรมเสริมความสัมพันธ์ การรับฟัง การสร้างขวัญกำลังใจ)

ถ้าเราเอาเขามาแค่เปลือก เกาะกิจกรรมที่เอามาอค่เแลือก คุณก็จะได้เรียนรู้แค่เปลือกครับ

ปล. แค่คนที่เป็นรุ่นพี่ทำเลวไม่กี่คน (เล่นเกินเหตุ) แต่คนในสังคมตราหน้าว่าการรับน้องมันควรเลิกไป ผมว่าต่อไปประเทศนี้คงควรเลิกหวังการสร้างอนาคตจากเยาวชนเหล่านี้ได้เลย เพราะเขาแก้ปัญหาไม่เป็น เลือกที่จะแก้ปัญหาโดยการไม่ทำมันเสียเลย ซึ่งเราเลือกทางนี้เพราะข้อเสียมากกว่าข้อดี และแก้ไข บรรเทาป้องกันไม่ได้เท่านั้น
comment63-1:a:ประสบการณ์ มันก็มาจากการมาก่อน การเกิดก่อนใช่หรือไม่

ใช่.........แต่ไม่เสมอไปหรอกครับ 
คำพูดนี้จะถูกต้องเหมาะสมมากๆ ถ้าเป็นการเปรียบเทียบในเชิงผู้ใหญ่กับเด็ก 
ครูกับลูกศิษย์ ปู่ย่าตายายลุงป้าน้าอากับเหล่าหลานๆ เพราะวัยวุฒิห่างกันชัดเจน
แบบนี้เข้าทำนอง "อาบน้ำร้อนมาก่อน" "ผ่านโลกมาเยอะกว่า" แน่นอน

แต่กับกรณีรุ่นพี่รุ่นน้องที่อายุห่างกันปีสองปีเนื่ย  ผมถามคุณกลับว่ามันใช่เหรอ 
วัยวุฒิห่างกันไม่กี่ปี บางคนห่างแค่ไม่กี่เดือน คุณแน่ใจเหรอว่ารุ่นพี่จะมีประสบการณ์มากกว่า 
ผมย้อนถามว่าประสบการณ์อะไรล่ะครับ ที่รุ่นน้องพึงจะได้รับจากรุ่นพี่ 
แล้วจำเป็นต่อการใช้ชีวิตในมอหรือในการทำงานต่อไป เรียนรู้ด้วยตนเองไม่ได้หรือ?
(คือถ้าไม่มีกิจกรรมรับน้องประสบการณ์ตรงนี้จะไม่เกิด ว่างั้น??)

-------------------------------------------------------------------------------

ไม่มีประสบการณ์จะทำอย่างไร ก็ต้องเรียนรู้ใช่หรือไม่ เรียนรู้ด้วยตัวเองหรือ เป็นเรื่องส่วนตัวไม่มีใครว่าหรอกครับถ้าคุณจะทำ แต่ถ้าเป็นเรื่องส่วนรวม เป็นเรื่องกลุ่ม องค์กรแล้ว เขาไม่เอาเป้าหมายมาฝากไว้แค่คนไม่มีประสบการณ์หรอกครับ

ผมขอยืนยัน นั่งยัน นอนยันเลย ว่าประสบการณ์ที่จำเป็นระหว่างการเรียน กับประสบการณ์ที่จำเป็นระหว่างการทำงาน 
มันคนละเรื่องกันเลยครับ ไม่รู้เอาสองสิ่งนี้มาโยงจับฉ่ายกันไปได้ยังไง เลอะเทอะมาก 
ลองคิดดูดีๆ การเรียนกับการทำงานมันใช้สกิลเดียวกันเหรอ  

-------------------------------------------------------------------------------

คำว่าความอาวุโส ก็คือคนที่มีประสบการณ์ ถ้าไม่ยึดถือคนที่ผ่านมาก่อน จะจัดรับน้อง หรือกิจกรรมเพื่อการละลายพฤติกรรม ให้คนใหม่รู้จักมหาวิทยาลัย รู้จักคณะ รู้จักสาขาวิชา มีตัวช่วย มีเพื่อนในเบื้องต้นได้อย่างไร
 คุณไม่รู้จักเพื่อนอนุบาล เพื่อนประถม เพื่อนมัธยม ของคุณเหรอ คุณไม่รู้จักโรงเรียนในสมัยที่คุณเป็นเด็ก 
ไม่รู้จักครูที่เคยสอนคุณ ครูประจำชั้น ผู้อำนวยการโรงเรียนของคุณเหรอ มันยากถึงขนาดต้องใช้ตัวช่วยเลย ???

ทุกวันนี้ผมก็จำประสบการณ์ที่สำคัญได้เกือบทุกสิ่งอย่าง ผมจำชื่อครูประจำชั้นของผมได้ตั้งแต่ ป.3 เป็นต้นมา 
ผมจำ ผ.อ. จำครูใหญ่ของโรงเรียนได้ทุกคน จำเพื่อนๆสมัยประถม และมัธยมที่เคยคบหาสมาคมได้
ผมยังร้องเพลงมาร์ชของโรงเรียนได้ทุกเพลงทุกโรงเรียนที่ผมเคยเรียนมา ในขณะที่หลายๆ คน "ลืมไปแล้ว" 
หรือไม่เว้นแม้กระทั่งเพลงคณะ เพลงมหาวิทยาลัย ผมก็ยังจำเนื้อเพลงและร้องได้มากกว่าหลายๆ คนที่เข้าห้องเชียร์ทุกวันด้วยซ้ำไปครับ

สิ่งเหล่านี้ ผมยืนยันได้ว่า มันอยู่ที่แต่ละคน บทว่าเรามองเห็นมันเป็นความทรงจำดีๆ 
ผมว่าถึงเราไม่อยากจำ มันก็จะฝังรากลงไปในสมองลึกๆ ของเราเองแหละครับ
ไม่ได้มีความจำเป็นที่จะต้องมาบังคับ ขู่เข็ญใดๆ เพื่อให้เกิดการท่องจำเลย  เพราะแบบนั้น เดี๋ยวก็ลืมครับ


ชีวิตและประสบการณ์ของคนเรามันเป็นอะไรที่ซับซ้อนมากกว่าที่เราจะไปจัดการได้ว่า
1 >> 2 >> 3 >> 4 >> 5 .....ชีวิตมันไม่ใช่วิทยาศาสตร์ ไม่ได้มีหลักตายตัวครับ
บางคนเขาไม่อยากนับเลข เขาขอเปลี่ยนเป็น A >> B >> C >> D >> E ..... ถามว่าเขาผิดเหรอ ??

แน่นอนกิจกรรมดีๆ อาจจะช่วยหล่อหลอมจิตใจของใครหลายๆ คน แต่ก็อาจใช้ไม่ได้ผลกับใครหลายๆคน
แต่ละคนได้รับประสบการณ์เดียวกัน ไม่จำเป็นต้องรู้สึกเหมือนกัน หรือได้รับผลสัมฤทธิ์เดียวกันนี่ครับ 

คุณเรียกร้องให้คนอื่นมองแบบเป็นกลาง  แต่ลองคิดดูดีๆ คนที่ไม่เปิดใจคือคุณมากกว่าหรือเปล่า
ถ้าเปิดใจอ่านดีๆ ผมว่าคุณนิ้วกลมเขาก็เขียนได้ดีนะครับ (ปกติไม่ใช่แฟนคลับ และไม่ได้ชอบงานเขียนของเขานักหรอก)
เขาไม่ได้เขียนว่าต้องการให้ระบบรับน้องหมดไป แต่บางอย่างมันก็ควรปรับเปลี่ยนได้แล้วหรือเปล่า

อ้างสรรพคุณสวยหรู บางคนบรรยายพรรณนาโวหารไปจนถึงคุณประโยชน์ระดับประเทศชาติ 
ว่ากิจกรรมจะช่วยผลักดันออกมาให้เป็นคนที่มีคุณภาพ มีพลังช่วยในการขับเคลื่อนของประเทศชาติต่อไป บลาๆๆ  ฯลฯ
ทุกวันนี้ประเทศเราผ่านระบบการรับน้องมาร่วมๆ หลายสิบปีแล้ว
แล้วคุณลองย้อนกลับไปมองหรือเปล่าว่า จริงเหรอ ระบบนี้ช่วยให้คนมีคุณภาพจริงเหรอ 
ทุกวันนี้พนังงานบริษัทมีคุณภาพจริงเหรอ ข้าราชการมีคุณภาพจริงเหรอ หรือแม้กระทั่งนักวิชาการ ครูอาจารย์ อาชีพอื่นๆ ฯลฯ

-ทุกวันนี้บัณฑิตประเทศของเรามีคุณภาพมากขึ้นจริงหรือเปล่า เมื่อเทียบกับนานาประเทศ ที่ไม่มีระบบรับน้อง??
-ประสบการณ์ที่ได้รับจากการรับน้องทำให้ประเทศเราพัฒนาอย่างก้าวกระโดดจริงอย่างที่โม้ไว้หรือเปล่า??

คุณลองไปไล่หาข้อมูลดีๆ เถอะ คุณจะพบว่าการรับน้องกับคุณภาพบัณฑิต ประสบการณ์การทำงาน  ฯลฯ 
มันไม่ได้เกี่ยวข้องหรือแปรผันตามกันเลย  

สุดท้ายแล้วผมมองว่าคุณภาพของบัณฑิตก็อยู่ที่ตัวคนอยู่ดีครับ 





ปล. แค่คนที่เป็นรุ่นพี่ทำเลวไม่กี่คน (เล่นเกินเหตุ) แต่คนในสังคมตราหน้าว่าการรับน้องมันควรเลิกไป ผมว่าต่อไปประเทศนี้คงควรเลิกหวังการสร้างอนาคตจากเยาวชนเหล่านี้ได้เลย เพราะเขาแก้ปัญหาไม่เป็น เลือกที่จะแก้ปัญหาโดยการไม่ทำมันเสียเลย ซึ่งเราเลือกทางนี้เพราะข้อเสียมากกว่าข้อดี และแก้ไข บรรเทาป้องกันไม่ได้เท่านั้น 

 คุณจะบอกว่า ไม่ต้องสนใจเหรอ ก็แค่ชีวิตคนไม่กี่คนเองงั้นเหรอ คุณเข้าใจความรู้สึกของพ่อแม่เขาไหม เลี้ยงดูลูกมากี่ปี หมดเงินไปเท่าไหร่ ตั้งความหวังต่างๆนานา กับลูกของเขาไว้มากแค่ไหน สุดท้ายลูกเขาต้องมาตาย พิการคางทูม เพราะส่วนนึงของระบบนี้ 
ก็ในเมื่อให้โอกาสแทบทุกปีในการแก้ไขปรับเปลี่ยนกิจกรรม แต่ยังมีบางกลุ่มที่ทำไม่ได้ มีข่าวน้องตายพิการคางทูมเห็นกันอยู่ทุกปี

ในเมื่อข้อดีมันกำกวม แต่ข้อเสียมันเห็นชัดเจน และก็ไม่เห็นใครจะเข้าไปจัดการแก้ไขอะไรได้เลย ก็ยกเลิกมันไปไม่ดีกว่าเหรอครับ
จมปลักกับระบบเหล่านี้มาตั้งหลายสิบปีแล้ว แต่ข้อดีต่างๆ นานาของการรับน้องที่คุณพรรณนาออกมา มันก็ยังไม่เป็นรูปธรรมสักเท่าไหร่
ก็ลองยกเลิกไปเลยสักปีสองปี แล้วก็ค่อยๆ เริ่มสร้างขึ้นมาใหม่ลองดูดีไหมครับ ประเทศอาจจะพัฒนา บัณฑิตอาจจะมีคุณภาพ 
มีศักยภาพมากขึ้นก็ได้นะครับ
comment63-2:b:คิดง่าย ๆ เลยนะ
ทำไมรับน้องต้องว้าก ต้องกระแนะกระแหน (อ้างว่าฝึกความอดทนสินะ) เหอ ๆ 
บ้าแล้วหรือ ทำไมต้องทนกับพฤติกรรมแย่ ๆ พวกนั้นล่ะ ถ้าไม่มีคนทำแล้วจะมีคนทนไหม??
พฤติกรรมแย่ ๆ น่ะ ปลูกฝังกันเข้าไปเถอะ ดุด่า ว่า ตะคอก เหน็บแนม (พูดดี ๆ ไม่เป็นว่างั้น??)
รับน้องที่ไหน ไม่มีพฤติกรรมเสื่อม ๆ พวกนี้บ้างล่ะ??

แล้วแก่นของการรับน้องของคุณน่ะ คืออะไร???
ที่เขาค้านการรับน้อง ไม่ใช่เพราะกลัว ไม่ใช่เพราะขี้เกียจ 
แต่เป็นพฤติกรรมเสื่อม ๆ พวกนี้ต่างหาก 

ตอบผมสิ การพูดเหน็บแนม ประชดประชัน กระแนะกระแหน มันดียังไง??
ผมเห็นพฤติกรรมพวกนี้มีแทบทุก ม.
comment63-3:d:รับน้อง ผมพูดในกรอบนี้

รุ่นพี่จึงมีประสบการณ์ในสถานที่เรียนมากกว่า เพราะเขาเรียนมาก่อน วิชาไหนยากง่าย ต้องเตรียมตัวยังไง อะไรที่ต้องสนใจเป็นพิเศษ สถานที่เรียนเป็นยังไง ตรงไหนมีอะไร เขาก็แนะนำได้ในสิ่งที่เขาผ่านมา นี่คือรุ่นพี่ในความหมายนี้ครับ ไม่งั้นจะแยกการรับน้องออกหรือครีบ ถ้าเอาความอาวุโสในเรื่องอื่นๆเข้ามาปน เด็กสิ้วมีอยู่ครับ แต่สิ้วจากไหนล่ะคนโตที่มาเรียนใหม่ก็มีเช่นกัน ถ้าตีความคำว่าอาวุโสตามที่คุณตอบผม มันใช่ไหมล่ะครับ

แล้วไม่รับน้องเรียนรู้ด้วยตัวเองได้ไหม ได้ครับแต่ไม่ใช่กับทุกคน บางคนไม่สุงสิงกับใครก็เรียนเองจบเองได้ บางคนต้องอาศัยคนอื่นในการช่วยแนะนำหลังเรียนในห้อง คนเหล่านี้ก็มีทั้งมีเพื่อนอยู่แล้ว มีทั้งไม่มีเพื่อนเลย และก็ยังแตกเป็นคนที่ไม่เข้ากับใคร กับคนที่เข้าหาเพื่อนใหม่ การรับน้องจึงช่วยเหลือคนเหล่านี้เพื่อเปิดช่องทางให้เขามีเพื่อนได้ง่ายขึ้น

ถ้าคนทุกคนเหมือนกัน โอกาสทุกคนเท่ากันจริงๆ จะมีสอบเขาทำไมก็เข้าสถาบันใกล้บ้านได้เลย หรือยังไง คุณอย่ามองแค่ตัวเองที่เอาตัวรอดได้ในสังคมสิครับ คนที่ต้องการโอกาสในเรื่องต่างๆก็มี หรือยังไง

ผมยกตัวอย่างง่ายๆ วิชาแนะแนว (คิดว่าม.ปลายเกือบทุกที่น่าจะมี) จำเป็นไหม คุณไม่เข้าเรียนก็เรียนจบได้ ก็สอบเข้ามหาวิทยาลัยได้ จะมีไปทำแมวน้ำอะไร พูดแบบนี้ถูกไหม ถ้าคุณเอาตัวเองเป็นศูนย์กลาง สิ่งที่ไม่จำเป็นสำหรับคุณคือไม่จำเป็นสำหรับคนอื่นด้วย อย่างนั้นหรือ ถ้าไม่มีกิจกรรมเหล่านั้น คนที่ขาดทั้งโอกาสและทักษะแบบนั้น จะทำยังไง ปล่อยไปเลยหรือ???

ประสบการณ์ที่เรียนกับที่ทำงานจากในการรับน้องนี้เหมือนกันครับ มันทำให้เราได้เรียนรู้ที่จะรับสถานการณ์ที่ไม่ปกติ รุ่นพี่ ผู้บังคับบัญชาในที่ทำงาน ไม่ใช่แค่ด่าว่าคุณ อาจจะขัดแข้งขัดขาคุณด้วยซ้ำ คุณจะรับมืออย่างไร กับอีแค่รับน้องไม่ถึงเดือน คุณยังรับมือไม่ได้ คุณคิดว่าในเมืองไทย ต่างประเทศมีที่ทำงานที่โอ๋คนใหม่กี่ที่ เทียบกับที่เขาทดสอบคุณเพื่อดูว่าเข้ากับวัฒนธรรมองค์กรได้ไหม นี่ไม่ใช่หนังที่มาร์คซอเทอเบิค(ขออภัยที่เขียนชื่อไม่ถูก) ออกมาทำงานประสบความสำเร็จได้ในวัยหนุ่มนะครับ การรับน้องมันฝึกอีคิวเราได้ เผชิญสถานการณ์ที่ไม่พอใจ และปรับตัวยังไง ตอบโต้ยังไง ละลายพฤติกรรมยังไง

คนที่ไม่มีเพื่อนไม่ใช่หาเพื่อนได้ง่าย กว่าเราจะรู้จักเพื่อนใช้เวลาแค่ไหน ถ้าคิดไม่ออกลองมองถึงคนที่ย้ายโรงเรียนบ่อยๆนะ ยิ่งโตเงื่อนไขที่จะเป็นเพื่อนกันก็ยิ่งเยอะ มันเป็นแบบนั้น อย่าเอาตัวเองเป็นศูนย์กลาง ในปัญหาที่คุณไม่มีคนอื่นใช่จะไม่มี (คนไม่มีเพื่อนเองอาจจะไม่อยากรับน้องก็ได้ แต่เมื่อมันผ่านไป มันก็จะดีกว่าก่อนเริ่ม) เช่นกันในปัญหาที่คุณมีถ้าไม่มีใครสนเพราะเขาไม่เป็น แล้วบอกคุณว่าจะเรียกร้องอะไรไม่เห็นมีปัญหา คุณก็หมดปัญหาเลยหรือ

ผมไม่ใช่คนที่มีปัญหาเรื่องเพื่อน พร้อมจะะเข้าหาทุกคนเป็นเพื่อน แต่ไม่ใช่ทุกคนมีความพร้อม ยิ่งคุณบอกเล่าเกี่ยวกับตัวเอง ก็ยิ่งตอกย้ำว่าคุณไม่สนใจคนอื่น คุณมีประสบการณ์ที่ดีในการมีเพื่อน และกำลังจะบอกว่าทุกคนก็มีแบบนั้น หรือ???

ลองไปค้นเอาเถิด ว่าEQมันต่างจากIQอย่างไร และมันมีผลดีอย่างไรในการใช้ชีวิตของคน คุณจะมาเรียนหนังสือเองเอาความรู้ จะมีอาจารย์สักกี่คนให้EQคุณ แต่การทำกิจกรรมร่วมกันมันให้EQได้ การรับน้องก็เป็นแบบนั้น

ไอ้ที่ไม่สนใจนั่นมันคุณ ผมบอกว่ารุ่นพี่ทำเลวไม่กี่คน จะเอามาอ้างเลิกกิจกรรมนี้หรือ ไม่ใช่ไม่ต้องสนใจว่ารุ่นพี่จะทำเลวอะไร เมื่อมันเป็นกิจกรรมที่ใก้ประโยชน์ได้มาก ก็แก้ไขสิ่งที่มันไม่ดีออก แต่คนแบบคุณจะยกเลิก อะไรบ้างล่ะ ยกเลิกห้องเชียร์หรือ ยกเลิกพี่ว้ากหรือ ยกเลิกการรับน้องหรือ คนแบบคุณประสบความสำเร็จแบบตัดทุกสิ่งที่ไม่พอใจออกหรือ

ข้อดีมันกำกวม คนแบบคุณมันเป็นประเภทเอาตัวเองเป็นศูนย์กลางไง ไม่เจออะไรก็ว่าไม่ใช่ปัญหา เจออะไรก็บอกนี่ล่ะปัญหา การแก้ไขก็เลยเอาตัวเองเป็นศูนย์กลางไง ข้อเสียมันชัดเจนอะไรบ้างล่ะ แนวทางการแก้ปัญหาล่ะ (คงเป็นยกเลิกมันไปสินะ อืมนี่คิดแล้วสินะ)

ปล. จริงๆไม่มีการรับน้องก็ดีนะ ไม่ต้องมารู้จักกัน อยากรู้จักก็รู้จัก อยากอยู่ตัวคนเดียวก็อยู่ มีเพื่อนไม่มีเพื่อน จะได้EQ IQก็ช่าง จบมาจะมีงานทำมีคอนเน็คชั่นหรือไม่ก็ช่าง คนที่เอาตัวรอดได้ก็ทำไป คนที่เอาตัวรอดไม่ได้อย่าอยู่รกโลก รุ่นพี่จะได้ไม่ต้องมานั่งคิด นั่งทำกิจกรรม รุ่นน้องจะได้อิสระ สังคมตัวใครตัวมันใคร่จะทำอะไรก็ตามแต่ เกินเลยไปสังคม กฎหมายก็จัดการเอง  ไปคิดไปห่วงแทนทำไมก็ไม่รู้ เด็กสมัยนี้มันเก่งทั้งนั้น ก็ตามนั้น
comment63-4:d:ตกประเด็นว่าทำไมต้องว้าก ต้องกระแหนะกระแหนไป

คุณไม่ต้องการให้ว้าก ให้กระแหนะกระแหน เวลาสั่งให้ทำอะไร ทำกันไหมล่ะครับ พร้อมเพรียงกันไหมล่ะครับ ถ้าอ่อนให้แล้วจะได้ความร่วมมือสามัคคี ให้ไปถึงเป้าหมายในทุกคนไหม ไม่ใช่ว่าใครไม่ทำก็ลงโทษแค่คนนั้น นี่มันกิจกรรมกลุ่มต้องการความร่วมมือ การคิดถึงคนอื่นนะครับ ไม่รับผิดชอบคนเดียว ก็ต้องร่วมกันรับผิดชอบโดนลงโทษร่วมกัน

มันเหมือนเวลาโดนอาจารย์ด่า ทนได้เพราะจะเอาวิชาจากเขา แต่ทนไม่ได้ที่คนมีอายุมากกว่าไม่กี่ปีมาว่า มาว้ากใส่ คุณเป็นคนอย่างไรล่ะ ในเมื่อกิจกรรมต้องมีคนควบคุมดูแล เพื่อให้ถึงเป้าหมาย แล้วพวกคุณไม่ใส่ใจจะทำพร้อมกันน่ะ
comment63-5:a:จาก 63-3
"ปล. จริงๆไม่มีการรับน้องก็ดีนะ ไม่ต้องมารู้จักกัน อยากรู้จักก็รู้จัก อยากอยู่ตัวคนเดียวก็อยู่ มีเพื่อนไม่มีเพื่อน จะได้EQ IQก็ช่าง จบมาจะมีงานทำมีคอนเน็คชั่นหรือไม่ก็ช่าง คนที่เอาตัวรอดได้ก็ทำไป คนที่เอาตัวรอดไม่ได้อย่าอยู่รกโลก รุ่นพี่จะได้ไม่ต้องมานั่งคิด นั่งทำกิจกรรม รุ่นน้องจะได้อิสระ สังคมตัวใครตัวมันใคร่จะทำอะไรก็ตามแต่ เกินเลยไปสังคม กฎหมายก็จัดการเอง  ไปคิดไปห่วงแทนทำไมก็ไม่รู้ เด็กสมัยนี้มันเก่งทั้งนั้น ก็ตามนั้น"  

นี่ไงครับข้อความของคุณ 
พฤติกรรมที่ผมพูดถึง ประชดประชัด แดรกดัน ชัดนะ???  

ตอบ  63-4
ผมลุ้นอยู่แล้วว่าต้องตอบมาในรูปนี้ ว้ากเพราะน้องไม่ฟัง ไม่ทำตามระเบียบ ??  
เนี่ยแหละ การรับน้องแบบว้าก ๆ ของคุณมันถึงไร้สาระ เน่า และกากเป็นอย่างมากไง

จะบอกให้นะ อย่าเอาคนดี ๆ อีกหลายคนไปเหมาเลย ถ้าระเบียบนั้น ๆ 
มันมีเหตุผลให้ควรคู่กับการปฏิบัติจริง คนจิตสำนึกดี ๆ เขาทำได้อยู่แล้ว 

ปัญหามันอยู่ตรงนี้แหละครับ คือ จะทำผิดทำถูก มันก็ว้าก ถามว่าน้องผิดเรื่องอะไร?? 
ผิดระเบียบเบื๊อก ๆ ที่น้องปี 1 ทำไม่ได้ แต่พี่ปี 2 3 4 ทำได้ใช่ไหมครับ 555 ตลก 
ฝึกความอดทนกับความไร้เหตุผลน่ะ อย่าฝึกเลยจะดีกว่าครับ
comment63-6:a:" กิจกรรมของเราดีนะ  โคตรดี มีแต่ข้อดีล้วนๆ เลยล่ะ "    

แต่ไม่กล้าเปิดกว้างให้เลือก บังคับให้ทำ กดดันให้ทำ แซงชั่นเพื่อให้ทำ  

ผมบอกไปแล้วไง ถ้าของมันดีจริงน่ะ  ไม่ต้องโฆษณาหรอก เดี๋ยวคนก็นิยมชมชอบเอง

แต่เนื่ย มันเป็นระบบที่ห่วยแตก เน่าใน ฝังค่านิยมผิดๆ ฝังระบบอำนาจ ฝังระบบเส้นสาย พี่สั่งคือดี พี่สั่งคือถูก

ฝึกระบบทำตามหมู่มากระบบบ้าเพื่อนฝูง ทำตามเสียงส่วนใหญ่ แต่คิดอะไรเองไม่เป็น  

เอาสีหนึ่งๆให้ดู เรามองเป็นสีเขียว แต่เพราะเพื่อนๆส่วนใหญ่ก็ตอบว่าสีฟ้า 
เราก็เลยตอบว่าสีฟ้า ไม่กล้าตอบต่างว่าเราเห็นเป็นสีเขียวเดี๋ยวเข้ากลุ่มไม่ได้ยังงี้อะเหรอ 
ไม่ยอมรับกรอบความคิดที่ต่าง แล้วเมื่อไหร่ประเทศจะพัฒนาได้




จะห่วยจะดี 
เราก็เห็นๆ อยู่ ว่าระบบนี้ มีคนด่าทุกปี และคุณดูไว้เถอะว่าจะมีคนแอนตี้ระบบนี้มากขึ้นทุกๆปี ก็เพราะพวกบ้าSOTUSสุดโต่งอย่างคุณนี่แหละ
comment64:a:^
^
สาระสำคัญคือ ต้องไม่มีการ "บังคับ" ทั้งต่อกายหรือจิต
ให้เป็นไปโดยสมัครใจ   แค่นี้ ง่ายๆ ทำได้ไหม
comment64-1:a:อืม จริงๆก็ไม่ต้องมีกฎเกณฑ์อะไรจะดีกว่านะครับ ตามสมัครใจดีกว่า เสื้อผ้าจะสุภาพไม่สุภาพก็ตามแต่ เข้าเรียนจะเข้าไม่เข้าก็ตามแต่ งานจะส่งไม่ส่งก็ตามแต่ ไม่ได้ตามเกณฑ์ ไม่ได้สิ่งที่ดีไป ก็ตัวใครตัวมัน อยากมาเอาวิชาก็มารับไปเอง ได้แค่ไหนเอาแค่นั้น อิสระดี

พิมพ์เองยังสยองเอง

อย่าบอกว่าแค่เรื่องรับน้องล่ะ คุณใช้มาตรฐานอะไรแบ่งแยกล่ะ

ปล. จะรอดูวันที่เขาทำตามทุกอย่างที่เรียกร้อง แบบตามสมัครใจ มันคงจะดีน่าดู เพราะคนที่จบมาโดยไม่บังคับอะไร มันคงดีได้เอง
comment64-2:a:แน่นอนครับ รอดูเถอะ  

ระบบเส้นสายจะหมดไปจากสังคมไทยได้  มันต้องเริ่มจากการกำจัดระบบนี่ออกไปก่อน  คุณภาพการศึกษาจะพัฒนาแบบก้าวกระโดดเลยแหละ
comment64-3:a:rep 64 - 1 

คนจะดีหรือ เลว อยู่ที่ตัวคนคนนั้น
ผมไม่เชื่อว่า คนอื่น จะมาบังคับกะเกณฑ์ อะไรได้
ระบบการ "บังคับ" ให้คนฝืนใจจำยอม
มันคือ การข่มขืน คือการขืนใจต่อจิต ต่อความคิด

เรื่อง การรับผิดชอบ ต่องาน เป็นคนละส่วน
เรื่อง การับผิดชอบ ต่อการศึกษาการเรียน เป็นเรื่องเฉพาะตัว

มหาวิทยาลัยเปิด เช่น รามคำแหง หรือ มสธ ก้อมีบัณฑิต มหาบัณฑิต
ที่มีคุณภาพ มากมาย 

ไม่มีระบบ "บังคับ" หรือฝืนใจให้จำยอม 
มิพักต้องมาอ้างถึง การส่งงาน หรือการเข้าชั้นเรียน

พวกที่ นิยมการบังคับกะเกณฑ์ ไม่ได้เป็นเครื่องประกันอะไรได้ว่า
พวกนั้น จะมีความรับผิดชอบมากกว่าใคร
comment64-4:d:ที่ไม่บังคับก็มีนะคะ ตามที่เขียนไว้ในความคิดเห็นที่ 48 อะค่ะ ที่คณะ ที่ม.ที่จบมา ไม่บังคับอะไรเลยซักอย่างค่ะ ความสมัครใจล้วนๆ ไม่เข้าไม่ร่วมไม่ทำตามแต่ตัวนักศึกษาเลยค่ะ พี่ๆก็ไม่มีสิทธิ์ไปว่า, บังคับ, หรือกะเกณฑ์อะไรทั้งนั้น ไม่มีห้องเชียร์ ไม่มีพี่ว้าก ไม่มีบังคับเต้นท่าลามกอนาจาร เน้นทำความรู้จัก ละลายพฤติกรรม(กิจกรรมคล้ายๆเวลาไปสัมมนา/Work Shop) แค่นั้นเอง ไม่เจ็บตัว และไม่เจ็บใจอะไรทั้งนั้น
comment65:a:เห็นด้วยกับ นิ้วกลมครับ แต่ น่าคิดอีกนะครับ ทำไม น้องส่วนใหญ่เมื่อตนเองเป็นผู้ถูกกระทำ ผมเชื่อเลยว่า น้องๆหลายคนเคยคิดเเละพูดกับเพื่อนๆในรุ่นว่า "กูจะไม่ทำแบบนี้กับรุ่นน้องเด็ดขาด " แต่พอเมื่อตัวเองได้มายืน ณ จุดที่เรียกตนเองว่า "พี่" กับยังสานต่อ กลืนน้ำลายตัวเอง เเล้ว วงจรอุบาท ก็ไม่จบสิ้น !!
comment66:h:เป็นรุ่นน้องที่ถูกพี่เอ๋นิ้วกลมรับ ตอนนั้นพี่เค้าเป็นประธานเชียร์ด้วย ขนาดประธานเชียร์ยังเปลี่ยนความคิดเลยนะเนี่ย 
ถามว่าที่คณะรับน้องโหดไหม ก็คงต้องตอบว่าไม่โหดเท่าไหร่ แต่ผมก็ไม่เข้าห้องเชียร์เหมือนกัน มันไร้สาระ 
ถึงขนาดโดนเพื่อนท้าต่อยเพราะไม่เข้าห้องเชียร์  แต่กิจกรรมอื่นๆก็ร่วมบ้างไม่ร่วมบ้าง มีไปวิ่งตอนเย็น ไปเล่นรักบี้
มีเพื่อนที่คิดเป็นไม่งี่เง่าก็เยอะ ก็ผ่านช่วงเวลานั้นมาได้สบายๆ อยากจะบอกว่าไม่เห็นว่าการว๊ากน้องมันจะสร้างประโยชน์
อะไรเลย ตัดเฉพาะกิจกรรมสนุกๆ กิจกรรมดีๆที่มีน้องเต็มใจอยากจะร่วมมาก็พอแล้ว ก็เห็นรักใคร่กันดีมีความสุข ไม่มีใคร
เกลียดขี้หน้าใคร ไม่มีพี่ว๊ากสวมบทโหดแล้วมาเฉลยเป็นคนดีทีหลังมันก็ยังมีโมเมนท์ซึ้งๆได้ ยังเห็นด้วยกับการรับน้อง
ที่เป็นกิจกรรมสร้างสรรค์ สันทนาการ แต่ไม่เห็นด้วยกับการว๊ากและการใช้ความรุนแรงกับทั้งทางร่างกายและจิตใจทุกกรณี
comment67:a:เห็นด้วยในหลายๆเรื่องค่ะ ทำไมต้องดุต้องเสียงดังพูดดีๆเราก็ทำตามแล้ว แต่ก็ไม่ได้แอนตี้อะไรเพราะเราว่าการรับน้องมันสนุกและทำให้รักเพื่อนรักพี่จริงๆ
comment68:a:เห็นด้วยเหมือนกัน

ของผม การว้าก จะมีเพียงแค่วันเดียว ครั้งเดียว ก่อนการพารุ่นน้องไปเลี้ยง

เป็นการจำลองเวลาถูกเจ้านายด่า ว่า กดดัน เหมือนชีวิตการทำงาน

แต่ก็มีขอบเขต พอมีน้องร้องไห้ เราก็หยุด แล้วร้องไห้ตาม

ผมไม่เห็นว่ามันจะจำเป็นต้องว้าก อะไรกันทุกสัปดาห์ มันเกินไปน่ะ
comment69:a:เนี่ยแหละครับที่เค้าเรียกว่าระบบอาวุตโส คือ ระดับไม่เท่ากัน เราอยู่ปีมากกว่ากว่าต้องเคารพ ต้องไหว้ ผมว่าเกินไป ทุกคนเท่าเทียมกัน อยู่ที่ว่าคุณมีผลงานอะไรให้ชื่นชมรึป่าว

ผมไม่เห็นด้วยกับการรับน้อง จะไม่มีเพื่อน? อยู่ที่ทำตัวล้วนๆ
comment70:h:เอาตรงๆ เราเข้ารับน้องเพราะว่ามีเลี้ยงข้าวฟรี ประหยัดตังค์ไปตั้งมื้อนึง อิอิ ม.เรา คณะเรารับน้องไม่โหดเท่าไหร่ เลยดีไป เออ แต่ว่ารุ่นเราไม่ได้รุ่นมหาลัยนะ แต่ก็เฉยๆ อ่ะ ใช่ว่าจะอยู่ไม่ได้ไม่มีใครคบซะหน่อย
comment71:i:ทำไมต้องนิ้วกลม นิ้วแบนไม่ได้เหรอ มีที่มาไหม
comment72:d:จริงๆมันไม่ได้เป็นเรื่องเลวร้ายหรอกครับระบบ sotus เนี่ยะ

แต่ส่วนมากจะมีใครเข้าใจระบบมันจริงๆ เห็นมีแต่คนรับมาแล้วใช้มันผิดๆ จนถึงเป็นข่าวอยู่ทุกวันนี้

ถ้าไม่ดีจริงเขาไม่มีระบบนี้หรอกครับ ที่เขามีเพื่อให้มีการเคารพผู้อาวุโสกว่า เพื่อความเป็นระบบระเบียบ
comment72-1:a:ผมเอาบ้างแล้วกัน

ถ้ามันดีจริงๆประเทศต้นกำเนิดของระบบที่ว่านี่เขาคงไม่เลิกกันไปหมดแล้วหรอก เหลือแต่ประเทศที่รับของเขามาใช้นี่แหละที่ยังไม่เลิก

เหตุผลของใครดีกว่ากัน ระหว่างประเทศเดียวที่ยังไม่เลิก กับทั้งโลกที่เลิกแล้ว
comment73:d:ตอนนี้เรียน ป. โท ปีสุดท้าย เพิ่งไปรับน้องมาครับ

สนุก รู้จักกันทั่วถึง ให้คำปรึกษารุ่นน้อง (แม้จะแก่กว่าเราก็เหอะ)

ผมสนับสนุนนะ

แต่อยู่ที่คอนเซ็ปของคนจัดงานอะครับ

ว่าเค้าอยากรับน้องไปเพื่ออะไร

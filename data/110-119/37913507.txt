title:สำนักข่าวใหญ่ขโมยคลิปไปและแปลงเนื้อหาเพื่อใช้ในรายการตัวเอง
comment:มีเรื่องการทำข่าวของสำนักข่าวใหญ่มาเล่าให้ฟังครับ
ผมทำคลิปท่องเที่ยวญี่ปุ่น มีคลิปนึงถ่ายไว้ตั้งแต่ปี 2011 แล้วอัปใหม่ปี 2014

เนื้อหาคือการพาไปชมวิวจากมุมสูงในกรุงโตเกียว
เมื่อวันที่ 23 ก.ค. 2018 สำนักข่าวนี้เอาคลิปของผมไปออกอากาศในรายการของเค้า 

รายการนี้เอาคลิปผมไปใช้โดยไม่ได้ขออนุญาต แล้วเอาเสียงผมออกแล้วเปลี่ยนเนื้อเรื่องว่ามีคนไปเที่ยวโตเกียวแล้วถ่ายคลิปนี้เกี่ยวกับอากาศในโตเกียวในหน้าร้อน ซึ่งไม่ใช่เรื่องจริงเลย คลิปนี้ถ่ายตอนหน้าหนาว ถ้าดูต้นคลิปจะเห็นว่าผมใส่เสื้อโค้ท แถมสิ่งที่น่าปวดใจคือ ขโมยคลิปผมไปใช้แล้วยัง report ว่าคลิปต้นฉบับของผมไปละเมิดลิขสิทธิของเค้าอีก
สำนักข่าวนี้เคยขโมยคลิปผมไปใช้แล้ว report คลิปต้นฉบับว่าไปละเมิดลิขสิทธิมาแล้วครั้งนึง ต้นฉบับ 

คลิปที่เอาไปใช้ในข่าว

นี่เป็นครั้งที่สอง แจ้งสำนักข่าวนี้ตั้งแต่คลิปแรกไปแล้ว แต่ไม่ได้การตอบรับอะไรกลับมาเลย ไม่รู้จะเล่าให้ใครฟังดี

โดนแจ้ง report บน youtube


****** อัพเดท 01 สิงหาคม 2561 ****** ตอนเย็น
มีตัวแทนทีมงานของสำนักข่าวดังกล่างส่งข้อความเข้ามาง้อขอคืนดีดังนี้

ผมเลยตอบกลับไปแบบนี้


****** อัพเดท 01 สิงหาคม 2561 ****** ตอนค่ำ
ทางสำนักข่าวทำตามเงื่อนไขข้อแรกแล้วโดยลบคลิปทั้งหมดที่มีคลิปของผมลงโดยไม่ได้รับอนุญาต
แต่ข้อ 2 ยังทำไม่ครบ
- ขอโทษที่นำคลิปไปใช้โดยไม่ได้รับอนุญาตก่อน (ทำแล้ว)
- ขอโทษที่ที่เอาคลิปผมไปเปลี่ยนข้อมูลให้เป็นเท็จแล้วนำเสนอต่อสาธารณะชน (ข้อนี้ยังไม่ได้ทำ)
ทางสำนักข่าวลงให้ในเพจ 2 เพจที่ผมเรียกร้องไป ยังเหลือในหนังสือพิมพ์อีกอย่าง
จึงถือว่ายังไม่ได้ทำตามเงื่อนไขอย่างครบถ้วน
ข้อ 3 เรื่องค่าเสียหาย ยังไม่ได้ กำลังรอการติดต่อกลับมาว่าจะชำระด้วยวิธีไหน
อันนี้จากเพจ Thairath

อันนี้จากเพจ ThairathTV


****** อัพเดท 03 สิงหาคม 2561 ******
เมื่อคืนตัวแทนทางไทยรัฐติดต่อมาหาผมแล้วครับ คุยเรื่องข้อเรียกร้อง 3 ข้อ
ข้อ 1 ทางไทยรัฐลบคลิปออกทั้ง 3 คลิปแล้ว ก็ขอขอบคุณมากครับ
ข้อ 2 ให้ที่ไทยรัฐขอโทษอย่างเป็นทางการผ่านทางเพจ Thairath เพจ ThairathTV และทางหนังสือพิมพ์ไทยรัฐโดยมีเนื้อหา 2 ข้อย่อย แต่ทางไทยรัฐลงขอโทษแค่เนื้อหาข้อย่อยอันแรกข้อเดียว
จากข้อสรุปที่คุยกับตัวแทนไทยรัฐ ได้ข้อสรุปว่า ไทยรัฐแก้ไขคำแถลงการณ์ขอโทษให้มีเนื้อหาครบถ้วนทั้ง 2 ข้อย่อย และได้ทำการโพสต์คำแถลงใหม่ในเพจ Thairath และ ThairathTV
แต่ทางไทยรัฐขออนุญาตไม่ลงแถลงการในหนังสือพิมพ์เนื่องจากเป็นการละเมิดทางทีวีและออนไลน์เท่านั้น ซึ่งผมเห็นด้วยและยินยอมตามข้อตกลงของไทยรัฐ
และทางไทยรัฐก็ได้กล่าวแถลงออกในรายการทีวีให้แทนในประเด็นข้อย่อยข้อแรก ผมก็ขอขอบคุณครับ
ตั้งแต่นาทีที่ 5:39
ตั้งแต่นาทีที่ 3:04
ข้อ 3 อยู่ในการตกลงกันอยู่ ซึ่งทางไทยรัฐเสนอวิธีการคำนวณค่าเสียหายแบบ TV platform แต่ทางผมแจ้งไปว่าเป็นการละเมิดทางออนไลน์บน Youtube platform จึงขอให้ไทยรัฐชำระค่าเสียหายโดยใช้วิธีคำนวณแบบ Youtube platform ตามจำนวนเงินที่ผมเสนอไป


****** อัพเดท 06 สิงหาคม 2561 ******
เจรจากับทางไทยรัฐเรื่องค่าเสียหายแล้ว ได้ข้อสรุปดังนี้
ทางไทยรัฐคำนวณค่าโฆษณาที่มีคลิปผมรวมได้ประมาณ 17,000 บาท แต่ทางไทยรัฐบอกว่าจะให้ 20,000 บาท
ซึ่งผมก็โอเคตามนั้น
โดยจะโอนเข้าบัญชีผมโดยตรง และผมขอว่า 20,000 บาทคือเงินที่เข้าบัญชีหลังหักภาษี ณ ที่จ่ายแล้ว
เงินจะโอนเข้าบัญชีเมื่อไหร่ อยู่ในขั้นตอนของไทยรัฐ

------------------------------------------
สรุป กรณีนี้ตกลงกันได้ และจบกันด้วยดีทั้งสองฝ่าย
ทางไทยรัฐเจรจากับผมและทำตามเงื่อนไข 3 ข้อดังนี้
ข้อ 1 ลบคลิปข่าว 3 คลิปที่มีคลิปผมอยู่
ข้อ 2 แถลงการณ์ขอโทษอย่างเป็นทางการในเพจ Thairath และ ThairathTV โดยมีเนื้อหา 2 ข้อย่อย
  2.1 ขอโทษที่นำคลิปไปใช้โดยไม่ได้รับอนุญาต (ขอโทษผม)
  2.2 ขอโทษที่นำเสนอข้อมูลผิดกับข้อเท็จจริงของคลิป (ขอโทษประชาชน)
ข้อ 3 ชดใช้ค่าเสียหายเป็นจำนวนเงิน 20,000 บาท (ยอดหลังหักภาษีเรียบร้อยแล้ว)

ขอบคุณไทยรัฐมากที่ออกมายอมรับและแสดงความรับผิดชอบต่อเรื่องที่เกิดขึ้น
หวังว่าครั้งนี้เป็นบทเรียนในการทำสื่อ และทำให้เกิดความระมัดระวังในการนำเสนอเนื้อหามากยิ่งขึ่น																																	   แก้ไขข้อความเมื่อ 6 สิงหาคม เวลา 14:51 น.
comment1:ผมว่าแจ้งที่นี่ถูกทางละ
comment2:เรียกร้องค่าเสียหายเลยครับ
comment3:ช่วยโหวตค่ะ
comment4:แจ้งความ พรบ.คอมเลยค่ะ ปรับด้วยค่ะ
comment5:สำนักข่าวใหญ่เสียเปล่าทำงานไม่ลงทุน ไม่ให้เครดิตเจ้าของคลิปแล้วยังจะมาอ้างสิทธิลบคลิปเค้าอีก หน้า...มาก
comment6:โอ๊ย สำนักข่าว หน้า_____ มากกกกกกกกกกกกกกกก


แจ้งความเลยแล้วเรียกค่าปรับหนักๆๆเลยนะ
comment7:คราวหน้าใส่ฮาร์ดซับลงไปเลยคุณพี่ ทุเรศมากเอาไปใช้ยังมารีพอร์ต
comment8:จัดให้หนักครับ
comment9:ตามที่ จขกท.นำมาลงนี่ก๊อปก็ว่าแย่แล้ว นี่มาแต่งเรื่องราวใหม่โดยไม่ตรงกับภาพที่ลง
จะเข้าข่ายหลอกลวงต้มตุ๋นหรือเปล่านะ
comment10:จัดโหวตให้ค่ะ
comment11:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ด ทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment12:อย่างนี้ก็ได้หรอ แสวงหาผลประโยชน์โดยไม่ลงทุน แถมยังมาแจ้งลบอีก แย่มากๆ
comment13:ช่วยโหวตค่ะ ไม่ชอบเลยทำแบบนี้
comment14:ช่วยโหวตให้ค่ะ
comment15:ไทยรัฐหนอไทยรัฐ
comment16:เขาคงมีเหตุผลกระมัง
comment16-1:เหตุของโขมยน่ะเหรอคะ
จากใจคนที่เคยโดยสำนักข่าวใหญ่โขมยรูปไปใช้เหมือนกัน มันไม่มีเหตุผลอะไรหรอกค่ะ นอกจากความมักง่าย
comment16-2:คุณทำงานอยู่สำนักข่าวนี้ใช่มั้ย? พิมพ์มาได้มีเหตุผล
comment16-3:"สากกะเบือไม่ออดดอก" 

...นั่นคงเป้นเหตุผลที่เเท้จริง
comment17:"ขโมยคลิปผมไปใช้แล้วยัง report ว่าคลิปต้นฉบับ
ของผมไปละเมิดลิขสิทธิของเค้าอีก สำนักข่าวนี้ 
เคยขโมยคลิปผมไปใช้แล้ว report คลิปต้นฉบับว่า
ไปละเมิดลิขสิทธิมาแล้วครั้งนึง"

อะโห... นี่สำนักข่าวหรือตัวอะไรเนี่ยะ? เกินบรรยาย
comment18:โอ๊ย นี่พี่เบียรุคนดังนี่นา ตอนเราจะไปเที่ยวญี่ปุ่น ได้คลิปพี่เค้าช่วยหลายอย่างมาก ทั้งเรื่องการจองตั๋ว การเดินทาง แนะนำให้ฟ้องหนัก ๆ เลยค่ะพี่ ช่วยโหวตแรง ๆ ค่ะ
comment19:อ้าว เอาภาพไปใช้ไม่เท่าไร นี่ยังตุ๋นเนื้อข่าวอีก เข้าทำนอง นั่งเขียนเขียนข่าวเลยนะเนี่ย โอ้ว มายก๊อดดดด
comment20:พวกก๊อปข่าวไปหารายได้ในไอจีทั้งหลายนี่ก็ระวังไว้นะ ใส่เครดิตให้เค้าด้วย
comment21:คุณเบียร์ สู้ๆ
ชอบดูคลิปคุณเบียร์ค่ะ
comment22:เจ็บใจตรงที่มารีพอร์ตว่าเราละเมิดลิขสิทธิ์นี่แหละ  น่าโกรธจริงๆ
comment23:ไทยรัฐคะ
ยุคนี้ มันยุคไหน สมัยไหนแล้วคะ

เมื่อไร จะเปลี่ยนแปลงกระบวนการทำข่าวเสียที
เปลี่ยนจากนั่งเทียนเขียน
เป็น ยกของเขา ซะเลย


เมื่อก่อนคุณใหญ่แน่นอน...เพราะมีปากกาในมือ
เดี๋ยวนี้ใครใหญ่......
comment23-1:"สากกะเบือไม่ออกดอก" ยังไงก็คือ "สากกะเบือไม่ออกดอก" อยู่วันยังค่ำ
comment24:แจ้งคุณจอมขวัญเลยครับ อิอิ
comment25:บิหรุซังอย่ายอมนะคะ กดโหวตแล้วค่ะ
comment26:ขอโทษขอโพย ให้กระเช้าดอกไม้ จับมือ เอาเงินปิดปากแล้วจบกันนะ เป็นเรืองเข้าใจผิดกัน 
ปัญหาเล็กๆๆ
เข้ามาให้กำลังใจ
comment26-1:ตกลงเข้ามาให้กำลังใจ หรือ เข้ามาสมน้ำหน้ากันแน่เนี่ย 555
comment26-2:เค้าก็คงดิดว่าทำแค่นั้นแล้วเรื่องจะจบจริงๆ แหละค่ะ
comment26-3:ต้องตบท้ายด้วย "รู้เท่าไม่ถึงการณ์" ด้วยนะ
comment27:อ่าว เล่นกันแบบนี้ก็แต่งทนายยื่นโนติสเลยค่ะ คนธรรมดาร้องเรียนเองเขาคงไม่ใส่ใจนึกว่าไม่เอาจริงละมัง
comment28:คนรวยเมืองไทยล้วนได้มาจากการ_ _ _
comment29:โหวตเลยครับ ไทยรัฐทำแบบนี้แย่มาก ผมเคยดูคลิป จขทก ตอนที่กำลังหาที่เที่ยวในญี่ปุ่น
comment30:ผมว่าเขาต้องรู้แหล่ะว่า "ทำอะไรเขาไม่ได้" ถึงได้กล้าขนาดนี้ 

กล้าที่จะ report เจ้าของอีกต่างหาก 

เคสแบบนี้ต้องปรึกษาทนายดูครับว่าทำอย่างไรได้บ้าง ติดต่อทนายพร้อมบอกไปเลยครับว่า ค่าเสียหายที่ได้ทั้งหมดหักค่าต่างๆแล้วแบ่งกันอย่างไร

จะ 50:50 60:40 70:30 ตกลงกับทนายไปเลยครับ เรียกให้เยอะๆ แล้วเอาเรื่องให้ถึงที่สุดครับ เอาเป็นเคสตัวอย่างให้ได้






***** tex *****
comment31:สะท้อนถึงคุณภาพของบุคลากร และช่องนี้ได้ดี
comment32:"การละเมิดลิขสิทธิ์มีโทษทางอาญาทั้งจำคุกและโทษปรับแล้วแต่กรณี และเจ้าของลิขสิทธิ์ยังมีสิทธิเรียกร้องค่าเสียหายในทางแพ่งด้วย โทษทางอาญา เช่น การทำซ้ำ ดัดแปลง หรือเผยแพร่ต่อสาธารณชนโดยไม่ได้รับอนุญาต มีโทษปรับตั้งแต่สองหมื่นบาทถึงสองแสนบาท และหากทำเพื่อการค้าต้องระวางโทษจำคุกตั้งแต่ หกเดือนถึงสี่ปี หรือปรับตั้งแต่หนึ่งแสนบาทถึงแปดแสนบาทหรือทั้งจำทั้งปรับ"

นี่ลอกคำตอบกรมทรัพย์ฯ มาให้เลยนะ
แจ้งความสิครับ จะรออะไร
comment33:เรียกร้องค่าลิขสิทธิ์เลยคะ เอาเยอะๆ เอาหนักๆ 

มักง่าย
comment34:ก็อปงานว่าแย่แล้ว นี้เล่นแจ้งรีพอร์ต เจ้าของผลงานอีก
comment35:ผมก็เคยโดน แบบนี้เลย แต่ไม่ใช่จากสำนักข่าวนี้

โดนคลิปแรก ร้องเรียน Youtube ไป ได้คืนมา ผ่านไปอีก 2 สัปดาห์ โดนอีกรอบ
คราวนี้ไม่คุยละ ให้เพื่อนที่เป้นทนายช่วยทำหนังสือส่งไป ถึงตอนนี้รีบโทรมาขอโทษขอโพย
เลยขอค่าขนมกินได้หลายอยู่

จขกท. ติดต่อทนายยื่นหนังสือไปก่อนครับ เชื่อว่าจะรีบมาเจรจา ยิ่งสำนักข่าวใหญ่ขนาดนี้
อย่าลืมทำหนังสือเป็นหลักฐานเพื่อเอาไปยื่นกับ Youtube ด้วยนะครับ ไม่งั้นบัญชีเราจะเสียประวัติ
comment35-1:ได้อ่านที่จขกท.อัพเดทละ จขกท. ใจดีมาก
ผมเรียกค่าขนมมากกว่านั้นอีก
comment36:+1
comment37:เราจะรู้ได้ไงว่าอันไหนมาก่อน มาหลัง
comment37-1:ได้เข้าไปดูคลิปไหมคะ หรือว่าเม้นก่อนดูคลิป ถ้าเข้าไปจะเห็นเลยว่าในคลิปข่าวของไทยรัฐ ฉายให้เห็นคลิปของเจ้าของกระทู้ มีรูปใบหน้าเจ้าของคลิป อยู่ในคลิปของไทยรัฐด้วย มันก็ชัดเจนแล้วว่าใครมาก่อนมาหลังนะ
comment37-2:หน้าเจ้าของคลิปอยู่ในคลิปครับ ชัดเจนมากครับใครมาก่อน
comment37-3:ระยะเวลาที่อัพโหลดคลิป กับระยะเวลาที่คนมาคอมเมนท์ก็พอบอกได้นะ
comment37-4:55555 แค่กดดูคลิปก็ไม่หน้าแหกแล้ว
แตกต่างแต่ไม่ดูตาม้าตาเรือ
comment37-5:.....แต่อวด.....
comment38:แต่งทนาย ฟ้องร้องเลยครับ ถ้าเขาจะขอมาขอโทษก็ยืนยันหนักแน่นเลยครับว่าขอไปเจอในศาล ให้เป็นไตามกระบวนการ แล้วเรียกร้องค่าเสียหายให้เข็ด สู้ๆครับเชียร์จขกท.
comment39:โหวตเบาๆ +1 ค่ะ
comment40:พวกไม่มีปัญญาถึงได้ละเมิดทรัพย์สินทางปัญญา
comment41:ตามด้วยคน
comment42:มันเป็นการทำที่ไร้ยางอายมาก
comment43:สำนักข่าวหรือเว็บฯคลิกเบท มีปั้นข่าวเองด้วย พีคในพีค
comment43-1:จริง 😂
comment44:ทุเรศมากอ่ะ อยากช่วยโหวตแต่โหวตไม่ได้ 😭😭😭
comment45:เอาให้ถึงที่สุดเลยค่ะ
comment46:ตามเข้ามาโหวตให้บีหรุซังค่ะ 
แย่มาก จะไม่ดูช่องนี้แล้ว
comment47:เลวร้ายสุดตรงรีพอร์ตต้นฉบับเนี่ยแหละ *** กว่านี้ไม่มีอีกแล้ว
comment48:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ด ทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment49:คุณเบียร์นี่เอง เราชอบดูคลิปของคุณมาก ๆ เลยค่ะ เอาใจช่วยนะคะ
comment50:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ด ทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment51:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ด ทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment52:จิตใจทำด้วยอะไร
comment53:ผมเล่าให้ฟังด้านเทคนิคกับทริคครับ ว่าเกิดขึ้นได้อย่างไร เพราะอะไร และมีวิธีแก้ไขอย่างไร คือผมก็เคยโดนมาก่อนเหมือนกัน แต่เป็นคลิปที่บอลไทยแข่งแล้วเชียร์กันในห้างเฮดังลั่น ผมเอาลง facebook ก่อน แล้วช่องใหญ่เอาไปออก ลง youtube ด้วย อะไรด้วย แล้วผมมาลง youtube ทีหลัง อีกวัน แล้วก็โดนเลย เพราะข่าวเค้ามีตั้งแต่เช้า คลิปผมไปออกจอทีวีทั่วไทยเรียบร้อยแล้ว แล้วได้รับการเคลมลิขสิทธิ์ไปเรียบร้อย



อันดับแรกเลยคือเราต้องเข้าใจคำว่า content id ซะก่อน เหมือนกับลายเซ็นต์ของ content ว่าอันนี้เป็นของใคร ซึ่ง content id นี้ "คนทั่วไป" จะไม่สามารถมีได้ ต้องเป็น publisher จ้าวใหญ่เท่านั้น (มีเงื่อนไขมากมาย) หรือไม่งั้นก็ต้องผ่าน agency ที่สามารถดูแลได้เท่านั้น

ผมเคยถามไปว่า แล้วได้ลิขสิทธิ์ไปได้อย่างไร เคลมอย่างนี้ก็แย่สิ เค้าก็บอกว่า จำเป็นต้องทำ ไม่งั้น channel ของช่องข่าว ซึ่งมีข่าวต่อวันจำนวนมากมายจะโดน report จากตัวโปรแกรมตรวจจับ จะทำให้ channel มีปัญหาได้ อาจทำให้ไม่สามารถใช้ channel ได้ เพราะแต่ละวันจะต้องมี content ที่อาจจะมีลิขสิทธิ์ติดเข้ามา ดังนั้นจึงต้องเคลมลิขสิทธิ์ในระบบ content id เสมอ (หรือกรรมวิธีใดก็ตามทางด้านระบบ ซึ่งผมไม่ทราบละเอียดนัก )

นั่นเป็นผลให้หลายครั้ง เจ้าของ content เองจะโดนเคลมลิขสิทธิ์เพราะโดนผู้ที่สามารถเข้าถึงระบบมาเคลมก่อนได้ (ซึ่งเราเองเคลมไม่ได้) 

เรื่องราวก็เป็นประมาณนี้ล่ะครับ


เอาเข้าจริงๆ ผมว่าปัญหามันอยู่ที่ตัว YouTube นั่นแหละ ที่น่าจะเผื่อกรณีนี้ไว้ ว่าถ้าเป็นสำนักข่าวที่จะต้องเอาข่าวจากที่นั่นที่นี่มา ก็ white list ไปเสียสิ จะได้ไม่ต้องไปเคลมลิขสิทธิ์ทับของชาวบ้านเค้า (ซึ่งผมก็ไม่รู้ว่า YouTube เค้าคิดเผื่อหรือไม่ หรือคอยแต่จะบีบ YouTuber ให้ได้ตังน้อยลงก็ไม่รู้)



เรื่องราวคล้ายๆ กันแบบนี้มักเกิดกับศิลปินเพลงเหมือนกันครับ ทำเพลงมา ส่งเพลงขึ้นระบบ iTunes ผ่าน Agency แล้วก็อัพโหลดเพลงตัวเองผ่าน YouTube Channel ปรากฎว่าติดลิขสิทธิ์ซึ่งประกาศว่าเป็นของ Agency ก็งงอะดิ!! ก็คล้ายๆ กันกับที่เล่าให้ฟังล่ะครับ จริงๆ ต้องคุยกับ Agency ให้ White list ช่องของศิลปินเสียก่อน หรือให้อัพงานผ่านระบบของ Agency แล้วจะไม่ติดปัญหานี้ อะไรก็ว่ากันไปแล้วแต่ Agency ..​ อ้าวเล่ายาวเลย ถืซะว่าเป็นของแถมครับ อิอิ
comment53-1:เคสนี้ ถ้าดูจากวันที่เขาไม่ควรรีพอร์ทได้นี่สิ
comment53-2:ก็คือสำนักข่าวจำเป็นต้องเคลมเจ้าของที่เอาคลิปไปใช้โดยไม่อนุญาต เพราะถ้าไม่เคลมสำนักข่าวจะโดนเคลมซะเอง.........ทุเรศสุดๆ เอาของคนอื่นไปใช้แล้วจะโดนเคลมมันก็ปกติอยู่แล้วมั้ย

นี่มันปัดสวะไม่อยากโดนจับได้ว่าขโมยหรือมีปัญหาเพราะมีคน (ในที่นี้คือระบบ) มาทวง ก็เลยเอามาแล้วไปแจ้งทวงก่อนเพื่อให้ไม่โดนระบบจับ แล้วมาสรุปว่า "จำเป็นต้องทำ" แบบนี้มันเอาง่ายและดีเข้าตัวนี่หว่า
comment53-3:...ยกตัวอย่างชัดมาก

เคยเจอจริงๆด้วย คลิปที่เพิ่มไว้ในเพลย์ลิสต์หายไป เพราะติดลิขสิทธิ์ 
ทั้งที่เป็นChannelของคนแต่งเอง
comment53-4:สำนักข่าวก็ควรแก้ปัญหาด้วยการไม่ไปเอาของที่ของที่มีลิขสิทธิ์ชัดเจนมาตั้งแต่แรกมั๊ย ผลิตทุกอย่างเอง หรือถ้าจะเอาของใครมาใช้โดยที่เจ้าของอนุญาตแล้ว ในระบบอัพโหลดของชาแนลมีให้แจ้งและยืนยันหลักฐานได้ว่าเราได้รับอนุญาตแล้ว เช่น เพลงประกอบที่ซื้อมาใช้งาน

จะได้ไม่ต้องไปแย่งเคลมงานของใคร
comment53-5:กรณีที่สำนักข่าว ควรติดต่อกลับไปขอนั้น เห็นด้วยมากครับ เป็นสิ่งที่ควรทำอย่างที่สุด (ผมเคยตั้งกระทู้เกี่ยวกับการขอลิขสิทธิ์ถูกต้องด้วยเหมือนกัน กระทู้นี้ครับ "ตัวอย่างที่ดีของการขออนุญาตใช้ภาพถ่าย (เรื่องง่ายๆ ที่หลายสื่อไม่ยอมทำ)" https://pantip.com/topic/34668880 )

แต่เค้าก็บอกว่า ไม่รู้ต้นทางจริงๆ (เคยเจอกับตัว คือมันส่งต่อกันไปๆ มาๆ ซะจนไม่รู้ว่าใครเป็นต้นทาง เคยเห็นกระดาษลายมือเขียนหาหมอรุธเพื่อปรึกษาแล้วลายมือก็ค่อยๆ หวัดขึ้นจนอ่านไม่รู้เรื่องไหมครับ อันนั้นลายมือผมเอง เขียนไว้สิบกว่าปีก่อน คืออ่านโจ๊กฝรั่งแล้วตลกดีเลยทำมั่ง แล้วก็กลายเป็น fwd mail ซึ่งได้รับเองหลายรอบมาก จนปัจจุบันในยุค facebook ก็ยังเห็นอยู่เลย อิอิ

คลิปเชียร์บอลในห้างของผมเหมือนกัน มีคนดูดไปโพสต์ใหม่เต็มเลย ช่องข่าวเค้าก็ไม่รู้ว่าต้นทางจริงๆ มาจากไหน อันนี้เราก็ไม่รู้จะทำยังไง นอกจากใส่ลายน้ำครับ (ตอนนั้นไม่ได้ใส่ รีบโพสต์ 5555))

กลับมาเข้าเรื่อง..​ โดยส่วนใหญ่แล้ว เค้าไม่ค่อยให้ความสำคัญกับการให้เครดิตโดยการติดต่อไปหาเจ้าของจริงๆ หรอกครับ มันเลยมีเหตุการณ์แบบนี้บ่อยๆ นี่เห็นแถลงขอโทษแล้ว แต่เชื่อเถอะ เดี๋ยวก็เกิดขึ้นอีกครับ มันจะไม่จบไม่สิ้น นอกเสียจากจะเกิดกรณีแบบที่ญี่ปุ่น ซึ่งเจ้าของรูปวาดที่มีเว็บต่างๆ ดูดไปใช้เยอะๆ แล้วเค้าไปคุยเรื่องลิขสิทธิ์ เว็บไหนตกลงไม่ได้ก็ฟ้องศาล สรุปว่าได้เงินมา 4 ล้านเยน

จริงๆ เรื่องการเคารพลิขสิทธิ์ น่าจะอยู่ในหลักสูตรการเรียนตั้งแต่เด็กได้แล้วครับ ผมคิดว่างั้นนะครับ
comment53-6:เรื่องดูจากวันที่ว่าไม่ควร report ได้ ซึ่งมันไม่เกี่ยวครับ

ลองนึกภาพดูครับว่าแต่ก่อน คลิปเพลงต่างๆ เกลื่อน YouTube เลย จนมีระบบลิขสิทธิ์ที่แข็งแรงขึ้นเรื่อยๆ เพลงต่างๆ ที่เคยโพสต์ไปก่อนหน้านั้นก็โดนกันหมด มันเคลมย้อนหลังได้ครับ
comment54:ดีใจที่ไม่เคยดูข่าวช่องนี้เลย
comment55:น่าสมเพชในจรรยาบรรณสื่อมาก ทำตัวไม่ต่างจากโจร
แล้วข่าวอื่นๆที่ช่องนี้มันนำเสนอจะมั่นใจได้ยังไงว่าไม่ได้นั่งเทียนขึ้นมา
comment56:จรรยาบรรณมันไร้ความหมายสินะ
comment57:จรรยาบรรณพอกันทั้งฉบับพิมพ์และช่องทีวี
comment58:เน้นตอบเรื่องยูทูบก่อนนะครับ ต้องโทรไปที่แผนกดูแลช่องยูทูบของสำนักข่าวนั้น ๆ แล้วบอกให้เขา release & exclude เนื้อหาของเราออกครับ เพราะระบบที่ดักจับอันนี้เป็นระบบออโต้ พอมีเนื้อหาตรงกัน มันก็จะเคลมทันที

ตามปกติ เราสามารถส่งเมลไปได้ครับ แต่เท่าที่เคยเจอมา ก็รู้สึกว่าหลายๆ ที่เขาไม่ค่อยอ่านเมลกันครับ โทรไปคุยง่ายกว่า

ส่วนเรื่องนำคลิปไปใช้ จะฟ้องหรือเรียกเงินเขาอันนี้ก็แล้วแต่ครับ
comment59:ใช่เลยเคยเจอเคยเจอแบบนี้เหมือนกัน สื่อนี้แหละเจ้าเดียวกันคือคุณไม่ใช่เจ้าของคลิปต้นฉบับ ไปสูบคลิปของคนอื่นเขามาเหมือนกัน ทำไมถึงแจ้งกับยูทูปว่าเป็นต้นฉบับคืออัลไล นี่เลยแจ้งยูทูปกลับไปว่านางก็ไปดูดคลิปจากคนอื่นมาจากเฟสบุ๊กเหมือนกันส่งลิงค์หลักฐานไปว่าเป็นต้นฉบับเขาโพสก่อนคลิปคุณ มันเลยปลดปลดแบนให้ 555
comment60:รอดูสิเขาจะทำอะไรต่อ
comment61:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ด ทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment62:แจ้งไปที่รายการรถปลดทุกข์ครับเน้นคลิปรีวิวที่ล้างตูดจะครงประเด็นมาก
comment62-1:ไปแจ้งรายการ ถามตรงๆดีกว่าครับ live สดเลย คุณจอมขวัญเป็นพิธีกร ช่วยได้เยอะมากๆ
comment63:สื่อไทยสมัยนี้ จรรยาบรรณ/มาตรฐานความเป็นมืออาชีพต่ำตกตกต่ำลงทุกวี่ทุกวัน ก็สมควรแล้วที่คนจะก่นด่าดูถูกดูแคลน
comment64:ดูดใครไม่ดูด ไปดูด ดร. 😄
comment65:โหวตให้ครับ ผมติดตามช่องคุณประจำ ยักข่าวก็มักง่ายเกินไป
comment66:เฮ้อ ทำอย่างทำไมน้อ
comment67:เค้ายังไม่เลิกนิสัยแบบนี้อีกหรือคะ
comment68:เราชอบดูข่าวช่องนี้นะ แต่พอเจอแบบนี้ แล้วฟังที่นักข่าวพูด อ่านข่าวถึงกรณีเกิดคลื่นความร้อนในญี่ปุ่นในช่วงนี้ แต่เอาภาพข่าวปี 2011 ของ จขกท มาลง ทำให้ความน่าเชื่อถือของช่องข่าว เรียกว่าหายไปแทบหมดสิ้น ภาพข่าวที่เราเห็น ในกรณีข่าวอื่นๆ ก็แสดงว่าอาจจะไม่จริง อันนี้ช่องรับกรรมของตัวเองไปแล้วตรงความน่าเชื่อถือ

มาพูดถึงกรณีทางกฏหมาย จขกท ควรจ้างทนายติดต่อคู่กรณีก่อนอย่างเป็นเรื่องเป็นราว แล้วเรียกเก็บค่าใช้ผลงาน ตามจำนวนยอดวิวที่มีคนเข้าไปดูข่าวของเค้า เช่น ถ้าทั้งคลิปข่าว มีเนื้อหาอื่นด้วยนอกเหนือจากคลิปของ จขกท ก็หารยอดวิวกับจำนวนวินาทีของคลิป แล้วกำหนดว่า จขกท มีต้นทุนเท่าไหร่ในการทำคลิปนี้ ให้เรียกต้นทุนนั้น ต่อ 1 ยอดวิว รวมเป็นจำนวนค่าเสียหายทั้งหมด ที่สือนี้ทำ (ซึ่งอาจทำได้ใน youtube) แล้วคิดอีกส่วนจากค่าเสียหาย ของการที่มีคนชมทางสื่ออื่น เช่นสื่อทีวี ให้ทนายลองคำนวนให้ดู

หากคู่กรณีไม่ยอมจ่ายค่าเสียหาย ก็ให้ทาง จขกท ฟ้องอาญา ผิด พรบ คอมพิวเตอร์ นำเข้าข้อมูลอันเป็นเท็จ (ถ้าทนายเก่งๆ น่าจะทำได้ดี) และฟ้องแพ่งเรียกค่าเสียหายจากการละเมิดลิขสิทธิ์ เราว่าข้อมูลด้านกฏหมาย จขกท ปรึกษาทนายเป็นการด่วนจะดีที่สุดค่ะ
comment69:ผมเคยฟ้องกรณีแบบนี้กับช่องน้อยสี แถวพระราม4 ครับ

ไม่ต้องทำอะไรมาก ใช้งานแล้ว
ทำใบวางบิลไปเลยครับ
คิด rate ตามการใช้งานจริงครับ  วินาทีละ 50,000บาทครับ
comment70:บิหรุซัง จัดการให้หนัก ครับ ฟ้องไปเลยครับ เห็นด้วยที่ต้องจัดการ ผมก็ทำงานด้านขายภาพ ถ้ามีมครขโมยภาพผม ผมไม่เอาไว้แน่ๆ
comment71:ไทยรัฐส่งตัวแทนมาชี้แจงหน่อยสิ
comment72:เป็นกำลังใจให้บีรุซังนะครับ เป็นแฟน videos บีรุซังมานานครับ ชอบทุกคลิปเลยครับ
comment73:แย่ มาก
comment74:พี่คือ ไอดอล ของผม ผมดูคลิปพี่มากมาย 
จนตอนนี้ผมเป็นนักเดินทางตามรอยการ์ตูนไปละ 

แชร์ให้ครับ
comment75:คนที่มาพิมพ์ขอโทษเนี่ย ทำงานได้สื่อจริงๆ เหรอ
พิมพ์ผิดเยอะมาก 

แล้วมาขอโทษใน inbox แค่เนี้ยะแล้วคิดว่าจะจบได้ง่ายๆ เหรอ
กองบก. ไม่ลงมาดูหน่อยหรือไง เหมือนปล่อยให้เด็กมาเจรจา
comment76:ขโมยคลิปผมไปใช้แล้วยัง report ว่าคลิปต้นฉบับของผมไปละเมิดลิขสิทธิของเค้าอีก <<< ทุเรศมาก ช่างกล้ามาreportต้นฉบับ
comment77:คุณบิหรุซังอย่ายอมนะคะ เอาเรื่องให้ถึงที่สุด
comment78:แล้วประเด็นที่ไปรีพอร์ต หาว่า จขกท เป็นคนขโมยคลิปละ?   

กะแล้ว แค่มาขอโทษขอโพยแล้วจบ 
คนทำยิ้มสวยๆ แค่นี้ง่ายๆ พิมพ์เอาลงทุนนิดเดียว แต่ได้ผลประโยชน์มาก
จขกท อย่างมากก็ได้แต่นี้แหล่ะคำขอโทษกับ เศษเงิน 50,000อ่ะ เงินเดือนเขายังมากกว่านี้เล้ย ไม่ต้องโดนฟ้อง แค่พิมพ์ขอโทษนิดหน่อย เหมือนเด็กไม่รู้กฏหมาย

เข้ามาให้กำลังใจ
comment79:เพิ่งอ่านอัพเดทของทางคุณบิหรุซัง ...

ตัวแทนที่มาขอโทษแบบไม่มีความเป็นมืออาชีพอย่างมากนะคะ เหมือนขอโทษแบบส่ง ๆ จริง ๆ เรื่องการนำคลิปผู้อื่นไปใช้โดยไม่ได้ขออนุญาต คุณเป็นหนึ่งในทีมงาน กลับไม่ตระหนักถึงเรื่องนี้ น่าละอายจริง ๆ ยิ่งกว่านั้นไม่กล่าวถึงเรื่องที่มีการไป report คลิปต้นฉบับว่าไปละเมิดคลิปของทางรายการที่คุณเป็นหนึ่งในทีมงาน

โอ้โห ... ช่างเป็นทีมงานคุณภาพจริง ๆ ค่ะ จะคอยดูว่าทางทีมงานจะยอมทำตามเงื่อนไขที่คุณบิหรุซังบอกไว้ไหม หรือจะหน้ามึนยอมตั้งทนายสู้แทน
comment79-1:ใจเย็นๆ อ่านดีๆ 
เขาทัก ดร. ก่อนฮะ นั่นไม่ใช่ชื่อของทีมงานฮะ ดร.เขาเซนเซอร์ไว้
comment79-2:ขอบคุณค่ะที่ทักท้วง
comment79-3:ยินดีช่วยเหลือทุกเรื่องฮะ
comment80:ดันครับ
comment81:2 ครั้ง 2 ครา ถ้าไม่จัดการ เดี๋ยวก็มีครั้งต่อๆไป แล้วก็มาขอโทษอีก
ปล. ช่องนี้ เราดูทุกวันด้วยนะ เสียความรู้สึกจัง
comment82:ไม่เห็นทางไทยรัฐ จะพูดถึงประเด็น รีพอตคลิปเลยครับ อยากทราบมาก
comment83:เขาขออภัยแต่ไม่ได้จอโทษนี่ครับ?
comment84:ขอเป็นกำลังใจให้บีหรุซังนะคะ  สู้ๆค่ะ
comment85:ไปเป็นเกรส พิเศษ
😁😃
comment86:ขอบคุณพันธุ์ทิพย์
comment86-1:ใช่ครับ ช่วยได้เยอะเลย
comment87:นี่มันไม่รู้จริงๆ เหรอว่าต้องขออนุญาต เรียนจบมาได้ยังไง
comment88:- ยอมรับที่นำคลิปไปใช้โดยไม่ขออนุญาตได้  แต่ยังไม่กล่าวถึงเรื่องที่เปลี่ยนข้อมูลให้เป็นเท็จ 
    มุมมองของท่านที่มีต่อทั้งสองประเด็นนี้ต่างกันอย่างไร จงอภิปราย ...

น่าเสียดายแทน ยิ่งเป็นสัมภาษณ์สด ขอแค่ประโยคแรก "ที่ได้มาคุยกับท่านผู้ชมในวันนี้ เนื่องจาก....... " ไม่น่าเสียเวลานาน
แต่เขาว่า เรื่องหมิ่นประมาท ยิ่งจริงยิ่งผิด เฮ้อ...
comment89:ตามคุณบีมานาน ช่วย vote ครับ
comment90:เรียกน้อยไปนะครับอาจารย์ ถ้าเป็นเมืองนอกนะ อาจารย์ได้เที่ยวรอบโลกเลยล่ะ
.......และไม่น่าให้อภัยตรงที่ไปreportต้นฉบับนี่แหละ
comment91:มันน่าจะจัดให้หนักๆคับ ถ้าเป็น ตปท. สนข.ที่ทำแบบนี้จ่ายค่าเสียหายอานแน่นอน  ต้องทำให้เป็นกรณีตัวอย่าง จัดไปคับหนักๆ.
comment92:เค้าถือตัวว่าเป็นสื่อใหญ่ ทำอะไรเลยไม่เกรงใจ ทุกคนต้องยอมเค้า
comment93:ไทยรัฐตบหัวแล้วลูบหลัง ทำเป็นขอโทษเค้า แล้วเอาการออกทีวีมาลูบหลัง หวังจะให้เค้าตะครุบ เพราะคิดว่าตัวเองเป็นสื่อใหญ่ คนต้องอยากออกทีวีช่องตัวเอง จขกท ทำถูกแล้ว ที่ไม่รับข้อเสนอของเค้า 

ยังเหลืออีก 2 ประเด็น คือไทยรัฐ บิดเบือนความเป็นจริงของข่าว และ ไทยรัฐทำการ report เจ้าของคลิป ในแง่ผู้ใช้ youtube คงตอบได้ตามที่คุณ คคห 53 คุณกึ่งยิงกึ่งผ่าน ได้อธิบายไว้ แต่ในแง่ศีลธรรมและจรรยาบรรณสื่อ คิดได้แค่ไทยรัฐพยายามขโมยผลงานของ จขกท (ซึ่งตรงนี้ไทยรัฐออกมาแย้งว่าเป็นปัญหาทางเทคนิค เหมือนคุณกึ่งยิงกึ่งผ่านชี้ช่องไว้ก็ได้)

เรารับไม่ได้ในเรื่องบิดเบื่อความเป็นจริงของข่าว ทั้งผู้ประกาศข่าวและทีมข่าวต้องทราบอยู่แล้วว่าคลิปนี้ถูกอัพโหลดในปี 2014 (แม้ว่าจะไม่รู้ว่าถูกถ่ายในปี 2011) แต่ทีมข่าวยังเลือกจะให้ผู้ประกาศข่าวนำเสนอว่าเป็นช่วงที่เกิดคลื่นความร้อน อยากรู้ตรงนี้มากกว่าค่ะ ว่าไทยรัฐจะแก้ตัวยังไง
comment94:แจ้งโดยตรงเงียบกริบ โพสในพันทิปทำงานกันเฉย
comment95:สมน่า สนข เจอของจริงเข้าไป 
บีหรุซังสู้ๆ
comment96:การ report ต้นฉบับว่าละเมิดนี่ฟ้องเจตนามากๆ 
ไร้จรรยาบรรณขั้นสุด ทั้งผู้ทำและสำนักข่าวด้วยค่ะ
comment97:จ่ายตังค์เขาสิครับ รอไร..
comment98:น่าจะเรียกสักแสน  พอเห็นว่าไม่อยู่ไทย คงนึกว่าคุณไม่กล้าฟ้องร้อง
comment99:นึกถึงตอนรายการคดีเด็ด เอาคลิปใน Youtube ไปออนแอร์ 
แล้วสุดท้ายเจ้าของคลิปโดนรีพอตเลย
comment100:ขอให้ดำเนินการในส่วนค่าเสียหายสำเร็จด้วยดี
ทางช่องควรพิจารณาไม่ทำอะไรชุ่ยๆแบบนี้อีก เพราะทางคุณจขกท.เสียหายมาก แถมยังมารีพอร์ตอีก ช่องไทยรัฐแย่มากๆที่ทำแบบนี้
comment101:โหวตให้แล้วนะครับ
เป็นกำลังใจให้  ติดตามช่องคุณเบียร์มานาน
ตั้งแต่คลิปแรกเลย
comment102:#ทีมบีหรุซัง
comment103:ขอโทษนะคะ ' ไทยรัฐทีวี ' จะบอกว่า FC ของคนที่คุณจะขอโทษด้วยการเชิญมาออกรายการสดเนี่ย   ดังกว่า เป็นที่รู้จักกว่า  คนเที่ยวญี่ปุ่นเค้าตามกันทั้งนั้น  กล้ามาบอกว่าจะขึ้นช่อง youtube ให้   เฮ้ออออ.....

อ้อ  ตอบได้สะใจมากค่ะ  ขอบคุณที่ติดตามคลิปผม  แต่ ผมไม่เคยดูรายการคุณ อิอิ สะจายยยย

เป็นคนติดตามแต่ไม่รู้ว่าคุณบิหรุซังอยู่ญี่ปุ่นเนี่ยนะ  อย่ามาเนียน ไม่เชื่อ อย่ามาแถ  เจตนาขโมย footage
ชัดๆ  ทำงานชุ่ย ไม่สิ ทำงานง่าย ไม่ลงทุน ถ้าจะแก้ไขควรเลิกใช้วิธีการนี้นะ ถ่ายเองสิ หรือ ติดต่อขอเจ้าของก่อนสิ   เรารู้ว่าไทยรัฐอ่านกระทู้นี้อยู่แล้ว report ไปยัง management ทุกความเห็นเลยนะคะ  เพื่อปรับปรุงแก้ไข ก่อนที่ความน่าเชื่อถือจะลดลงไปมากกว่านี้
comment104:สื่อประเภท "สากกะเบือไม่ออกดอก" ในไทยมันเยอะครับ
comment105:เดี๋ยวนี้ ช่องข่าวหาคลิป หาข่าวตามเน็ต ตามยูทูปโดยไม่ต้องลงทุน ได้โฆษณาฟรีๆ ไม่ต้องเหนื่อยมาก กะกินฟรีถ้าเจ้าของไม่รู้ จขกท. เอาให้หนัก อย่าให้เป็นเยี่ยงอย่างค่ะ
comment106:เอาไปใช้แบบไม่ขอว่าหนักแล้ว
การ report ต้นฉบับ ความคิดจิตใจต้องระดับไหน
ระดับร่องลึกก้นสมุทรมาเรียนารึเปล่า
comment107:เข้ามาให้กำลังใจคุณเจ้าของกระทู้ค่ะ


เราตามดูคลิปคุณมาหลายคลิป  มีประโยชน์มากๆๆๆๆๆๆๆ


อยากให้เรื่องจบโดยดี   แต่ถ้าเค้าไม่จบ  อาจจะต้องเรียกร้องค่าเสียหาย ชนะคดีแน่ๆๆ
เพราะว่าเราทำถูกต้อง    


เฮ้อออ เซง สำนักข่าวใหญ่นี้มาก   ไม่โอเคเลยอะ
comment108:และนี้คือรายการโดย ไทลักทีวี
comment109:มาดูของช่อง :-3 บ้างดีกว่าครับ https://pantip.com/topic/37910951
comment110:อ่าวเฮ้ยคอมเม้นในยูทูปของผมโดนซ่อนซะงั้น งง เบย กับระบบยูทูป
comment111:ถ้ารอบนี้ ไม่จ่าย ค่าเสียหายให้เขา 

ชาวพันทิพย์ ไปกระหน่ำ โพส ใน เพจ ทั้ง ไลสด และ คอมเม้นเลย
comment112:1. สื่อสารขัดกับข้อเท็จจริง "โดยไม่เจตนา" ....อะไรคือไม่เจตนา ตรงไหนที่ไม่เจตนา
2. แล้วที่ Report ว่าเจ้าของตัวจริงละเมิดลิขสิทธิ์นี่คืออะไร ????

ข้อความที่ขอโทษนี่ดูแล้วยังไม่รับผิดอย่างจริงใจ... เจ้าของอย่ายอมง่ายๆ
comment113:คำแถลง ล่าสุด 

เหมือนไม่ค่อยยอมรับว่า เปลี่ยนแปลงข้อมูล

บอกว่าสื่อสารขัดกับข้อเท็จจริง ---->  ตรงไหน   ตั้งใจเปลี่ยนแปลง ดัดแปลง ข้อมูล ชัดๆๆ
comment114:สำนักข่าวไม่น่ารักเลยครับทำแบบนี้
comment115:พี่บิหรุซังนี่เอง โหยยย เป็นกำลังใจให้ค่า ติดตามพี่ใน Youtube คลิปเที่ยวญี่ปุ่นหลายคลิปมากๆ ครั้งแรกที่ไปญี่ปุ่นก็ได้คลิปพี่บิหรุซังช่วยไว้ ขอให้เรื่องนี้จบลงด้วยดี ไทยรัฐทีวีต้องได้บทเรียนจากรอบนี้ สุ้ๆค่า
comment116:ถามก่อนซะก็จบ เอ้อ สำนักใหญ่ซะเปล่า
comment117:วันก่อนเห็นแชร์ๆกันในฟีด อ่อ แบบนี้นิเอง
ไทยรัฐไม่น่าทำแบบนี้เลย สื่อมักง่าย
comment118:เจ็บสุดตอนมันมารีพอร์ตคลิปของราหาว่าละเมิดลิขสิทธิ์ของมัน
ทั้งที่มันละเมิดลิขสิทธิ์เรา


เจ็บจนจุก
comment119:เคยแปะคลิปเพลงในพันทิพ นักแสดงเป็นฝรั่ง ร้อยวันพันปีในยูทิวบ์ไม่เคยโดนรีพอร์ต พอลงพันทิพ คลิปหายเลยจ้า เคลมลิขสิทธิ์โดยบริษัทเวียดนาม งงมาก ดูยังไงก็ไม่ใช่เจ้าของคลิปอะ

title:แฉพฤติกรรมสุดเอือมของลูกค้าในโรงหนัง
comment:ปฏิสัมพันธ์ความไม่พึงพอใจที่เกิดขึ้นในโรงหนังที่มีต่อโรงหนังมีหลายด้าน เช่น คนดูหนังไม่พอใจพนักงาน คนดูหนังไม่พอใจกับพฤติกรรมคนดูหนังด้วยกัน เป็นต้น แต่ที่จะเล่าในที่นี้จะขอเล่าถึงพฤติกรรมที่ลูกค้ากระทำกับโรงหนังจนพนักงานเอือม

- อัพเกรดระดับที่นั่งเอง : ตั๋วมีหลายประเภทตามชนิดที่หนังและประเภทของโรง จะมีลูกค้าประเภทหนึ่ง(เป็นส่วนน้อยแต่ก็บ่อยครั้ง) ซื้อตั๋วที่นังราคาต่ำสุด แต่ไปนั่งในที่นั่งราคาที่แพงขึ้น ในแต่ละรอบพนง.จะเช็คดูว่าแถวที่นั่งที่มีราคาสูงในรอบนั้นจะมีคนซื้อกี่ที่ และนั่งตำแหน่งไหนบ้าง ถ้าพบเจอพนง.ก็เรียกดูตั๋ว เกือบทุกครั้งคนพวกนี้จะอ้างว่าดูแถวผิด บางครั้งไปนั่งที่นั่งที่ลูกค้าตัวจริงซื้อที่นั่งไว้แต่เขาเข้าโรงสาย ลูกค้าตัวจริงก็ต้องออกมาแจ้งพนง. พนง.ก็ต้องเข้าไปตรวจตั๋วและเชิญให้ไปนั่งที่นั่งให้ถูกต้อง  บางคนหัวหมอพอหนังฉายไปสักยี่สิบนาทีก็ลุกขึ้นไปนั่งที่นั่งว่างๆด้านบน พอเข้าไปคุยก็บอกว่า "ที่นั่งว่างต้องเยอะ ทำไมจะนั่งไม่ได้" แสดงพฤติกรรมและวาจาให้พนง.ดูถูก หลายครั้งสวนกลับมาว่าถ้าจะนั่งตรงนี้ต้องเพิ่มเงินอีกเท่าไหร่และควักเงินส่วนต่างให้กับพนง. เคยมีขยำเงินและเขวี้ยงใส่พนง.เลยก็เคยมี

- อัพเกรดขึ้นไปนั่งโซฟาคู่แพงที่สุด : เจอเกือบทุกวัน ซื้อตั๋วที่นั่งราคาหลักร้อย แต่พอจังหวะเผลอแอบฉวยขึ้นไปนั่งเบาะที่นั่งวัไอพีราคาเกือบพันด้านหลังสุด และไม่น่าเชื่อลูกค้าที่แอบขึ้นไปนั่งที่นั่งแพงสุด หลายครั้งเป็นบุคคลระดับมีชื่อเสียง เช่น ดารา นักการเมือง เป็นต้น เงินก็มีแต่ไม่น่าทำตัวให้พนง.ดูถูกเลย

- แอบหยิบหมอนผ้าห่มบนโซฟาที่นั่งวีไอพี : เจอค่อนข้างบ่อย ซื้อตั๋วธรรมดาแต่หยิบหมอนและผ้าห่มบนโซฟาวีไอพี และถ้าลูกค้าวีไอพีตัวจริงมานั่งไม่มีหมอนผ้าห่มก็จะมาถามพนักงาน สุดท้ายก็ตรวจเจอว่าลูกค้าตั๋วธรรมดานี่แหล่ะหยิบเอาไป

- บอกพนักงานว่าเบาแอร์ให้หน่อย : ปกติในโรงจะมีการตรวจเช็คอุณหภูมิให้อยู่ในช่วงอุณหภูมิมาตรฐานอยู่แล้ว ถ้าลูกค้ารู้ตัวว่าเป็นคนขี้หนาว ไม่สบาย มีไข้ หนาวง่าย ก็ควรจะเตรียมเสื้อกันหนาวหรือผ้าห่มมาเองนะ(ยกเว้นที่นั่งวีไอพีเพราะมีผ้าห่มเสิร์ฟให้) ลูกค้าคนอื่นเป็นร้อยๆคนในโรงเขารู้สึกว่าอุณหภูมิกำลังดี แต่ต้องมาปรับอุณหภูมิให้โรงร้อนขึ้นเพราะคนๆเดียว ไม่คิดว่าเห็นแก่ตัวบ้างเหรอ

- ทำอนาจารกันในโรงหนัง : จะรู้กันไหมว่า ในโรงบางโรงมีกล้องอินฟาเรด จับผิดคนถ่ายหนังซูม จับผิดพฤติกรรมที่แอบบันทึกภาพและเสียง แต่ส่วนใหญ่จะเจอพวกคู่รักทำอนาจารซะส่วนใหญ่  หลายครั้งก็เจอแบบนั่งตักกันแล้วถูไถขย่ม โซฟาโรงหนังเขาออกแบบให้ผู้ใหญ่นั่งได้คนเดียวหรือเด็กนั่งตักผู้ใหญ่ได้ แต่ไม่ได้ออกแบบมาเพื่อผู้ใหญ่นั่งซ้อนกันสองคนและขย่มกัน

- พกปืนเข้าโรงหนัง : ส่วนใหญ่เป็นพวกมีสีทั้งนั้น แต่งตัวธรรมดาไม่ใช่ในเครื่องแบบปฏิบัติงานหน้าที่ พอตรวจพบก็ทำเบ่งโชว์บัตรข้าราชการคนมีสี ควรไปศึกษากฎหมายการพกปืนในที่สาธารณะใหม่ซะนะ

- พวกขอดูหนังฟรี : ไม่เชื่อก็ต้องเชื่อส่วนใหญ่เป็นพวกที่อ้างว่าเป็นคนใหญ่คนโต เป็นผู้ถือหุ้น รู้จักผู้บริหาร  แต่งตัวดีดูมีฐานะแต่มาขอเข้าโรงดูหนังฟรี เบ่งนั้นเบ่งนู้นเบ่งนี่น่าดู(และน่าสมเพช)

- เด็กส่วนสูงเกิน ไม่ยอมซื้อตั๋วที่นั่ง จะขอเข้าโรงฟรีนั่งตักให้ได้ เป็นพวกไม่ยอมรับกติกา

- เข้าไปดูหนังในโรงอื่นฟรีแบบดื้อๆหน้าไม่อาย : พอดูหนังจบแล้วแทนที่จะออกไปทางออก แต่กลับไปเปิดประตูเข้าไปในโรงหนังอื่น ดูหนังเรื่องอื่นฟรีอีกเรื่อง

ิ- ขอป็อบคอร์นและน้ำเพิ่ม : ระหว่างรอเข้าโรงกินป็อบคอร์นไปแล้วค่อนกล่องดื่มน้ำไปแล้วครึ่งแก้ว พอได้เวลาเข้าโรงมาขอเติมป็อบคอร์นและน้ำให้เต็มแก้ว เข้าใจผิดอะไรป่าวเนี่ยะ

หลายครั้งหลายครา เราได้เชิญลูกค้ากลุ่มพวกนี้ออกจากโรง และไปพูดคุยที่ห้องปฏิบัติการ บางเหตุการณ์ก็ต้องเรียกจนท.ตำรวจเข้ามาคุยและจัดการ บางเคสก็มีดำเนินคดีตามกฎหมาย เกือบทุกเคสลูกค้าคนดูหนังคิดว่าพนักงานและเจ้าหน้าที่ไม่รู้ แต่พวกคุณคิดผิด!
comment1:แน่ใจหรือว่า อุณหภูมิ ในโรงมาตราฐาน คือรอบแรก รอบสุดท้าย หรือวันที่คนน้อยๆ เรื่อง อุณหภูมิ ผมขอแย้งนะ ผมไม่รู้ว่าคุณทำงานส่วนไหน แต่ ผมก็เคยทำและรู้เรื่องพวกนี้ดี
comment1-1:วันฝนตกด้วย ครับ
comment1-2:เคยไปดูเรื่องอะไรจำไม่ได้นานแล้ว รอบดึกสุดเมเจอร์รังสิต ได้ครึ่งเรื่องพนักงานเดินเข้ามาตรงผนัง สักพักเริ่มร้อนและหายใจไม่ออก 
ทนดูจนจบเพราะเป็นฉากสำคัญ แน่ใจว่าพนักงานเข้ามาปิดแอร์แน่ๆ ปกติดูรอบอื่นพนักงานจะไม่เคยเดินมาตรงนี้ แล้วผมนั่งริม เห็นทุกอย่าง 
อีกวันโทรไปร้องเรียน สรุป ปิดแอร์ก่อนเวลาจริงๆ อ้างนั่นโน้นนี่ สุดท้ายโทรมาขอโทษและให้ไปรับตั๋วเพื่อดูใหม่อีกรอบครับ
comment1-3:ถ้าคุณเคยทำงานจริงๆก็น่าจะรู้นะครับว่าเซ็นเซอร์พวกนี้มันไม่ได้ตรวจจับกันแบบเรียลไทม์สักเท่าไหร่

ที่ผมรู้เพราะมีเพื่อนทำงานด้านนี้อยู่ อย่างวันฝนตก หรือคนไม่เต็มโรง คุณว่าระบบมันจะปรับให้ได้รวดเร็วมากน้อยแค่ไหนครับ

อย่างตั้งไว้ 25 องศา คุณว่าคนทั้งโรงมีความรู้สึกหนาวร้อนเหมือนกันทั้งโรงไหม หรือว่าบางคนบอกว่าหนาวบางคนบอกว่าร้อน

ผมว่าพวกนี้มันเป็นแค่ค่าเฉลี่ยหรือค่ากลางแค่นั้นครับ เป็นค่าที่เขาวิจัยมาแล้วว่ามันคือค่าที่คนพอใจมากที่สุด ไม่ได้แตกต่างจาก

ในเครื่องบินหรอกครับ 




***** tex *****
comment2:ไม่มีพวกผีเจาะปากในโรงหนังหรือครับ อันนี้ผมเกลียดที่สุดเลย
comment2-1:อันนั้นมันกระทบกับคนดูด้วยกันมากกว่า เลยไม่มี

แต่ในกรณีนี้ จากที่อ่านมา จะพูดถึงที่กระทบต่อตัวโรงหนังนะ
comment3:เราเคยเจอมาขอสลับที่ เราเลือกนั่งริม จะให้เราไปนั่งด้านใน ไม่เอาอะ ถึงไปคนเดียวแต่เราไม่ยอมหรอก
เราจองของเรามาก่อนล่วงหน้าแท้ๆ
แต่เราเคยย้ายที่ครั้งสองครั้งนะ ไม่ได้ย้ายเปลี่ยนแถว แต่ขยับออกไปเพราะที่นั่งว่างเยอะ 
ที่ย้ายเพราะคนที่นั่งใกล้ๆแถวนั้น ไม่เท้าเหม็นก็ชอบกระแทกเก้าอี้ รำคาญค่ะเลยย้าย
comment3-1:คนนั่งใกล้กลิ่นปากแรงเจอมา ไม่ใหวจริงย้ายด่วน
comment4:แอรืโรงหนังเมเจอร์ ร้อน Ship หายครับ ถ้าไม่ใช่วันเสาร์อาทิตย์ช่วงสายๆไปจนถึงเย๋็นๆ นอกนั้นร้อนมาก ไม่ว่าจะนั่นกลาง ซ้าย ขวา ไม่เชื่อลองไปดูรอบ2ทุ่มวันธรรมดา อยากจะถอดเสื้อดูหนัง
comment5:ไม่เคยทำแบบนั้นเลย แต่สงสัยว่าทำไมป๊อปคอร์นและน้ำแต่ละสาขาราคาไม่เท่ากัน และจะแพงไปถึงไหน เห็นว่าลุกค้าซื้อได้ก้เลย ขึ้นเอาๆๆๆๆ ถึงเวลาคงพูดใส่หน้าว่าไม่ได้บังคับให้กิน ซื้อเองช่วยไม่ได้ คือซื้อได้ ชอบกิน แต่ใจคอจะแพงแบบชั่วชาติหน้าด้านแบบนี้เหรอ?
comment5-1:แพงจริงครับ ขนาดผมได้สวัสดิการส่วนลด ผมยังไม่ซื้อเลยครับ
comment5-2:ผมก็เคยไม่เห็นด้วยกับราคา แต่ต้องมองตามความเป็นจริงครับ ว่าโรงหนังได้กำไรจากการตลาดแบบการอุดหนุนไขว้แบบนี้ การเปิดโรงหนังหนึ่งโรง ค่าแอร์ ค่าไฟ ค่าพนักงาน ค่าซ่อมแซมและการอัพเกรดด้านเทคโนโลยี รวมไปถึงราคาหนังต่างๆ นานา ฯลฯ หาความคุ้มได้ยากมากๆ หนังหนึ่งโรงบางครั้งไม่ได้เต็มทุกที่นั่ง บางรอบและบางเรื่องมีคนนึ่งไม่ถึง 20 คนด้วยซ้ำ แต่ต้องฉายไปตามนโยบาย ... ตัวผมเองไม่ได้ทำงานด้านนี้ แต่มีเพื่อนที่ทำงานด้านนี้ครับ 

ดังนั้น ถ้าไม่คิดอะไรมาก ราคาเท่านี้จ่ายได้จ่ายเถอะครับ ซื้อได้ก็คิดเสียว่าเพื่อความสบายใจของทุกฝ่าย
comment5-3:ผมไม่เคยกินเลยครับ พูดตรงๆ ผมว่าป๊อบคอน เค็ม (ชิมของเพื่อน)
comment5-4:ก็ซื้อรสหวานสิคะ
comment5-5:แพงจริง ๆ เวลาเราอยากกินจริง ๆ เราจะไม่ซื้อแบบพวกที่เป็นชุด พวกนั้นคือขายแก้ว ขายของลิขสิทธิ์ เราจะซื้อแบบป๊อบคอนใหญ่ น้ำแก้ว แบบที่เป็นโลโก้ของโรงหนัง
comment6:ทำไมลูกค้าเสียตังค์เข้ามาดูหนังแล้วต้องมานั่งดูโฆษณา ค่ายมือถือ รถยนตร์ น้ำอัดลม บลาๆ ที่ไม่ใช่ตัวอย่างหนังด้วย

โรงหนังได้ค่าโฆษณาตอบแทน ลูกค้าได้อะไรตอบแทนบ้าง นอกจากตั๋วแพง น้ำแพง ป๊อบคอร์นแพง เหมือนเดิม
comment6-1:เดี๋ยวโรงหนังบอกว่า ถ้าไม่มีโฆษณา ราคาตั๋วหนังจะแพงกว่านี้นะ
comment6-2:อยากให้มีนะครับ โรงที่ไม่มีโฆษณาแต่คิดค่าตั๋วเต็มไป
จะได้เป็นทางเลือก
comment6-3:องค์กรการกุศล?
comment6-4:นี่เป็นคนที่ไม่อะไรกับโฆษณามาก มีได้ แต่บางเรื่องมีเยอะจนน่าเกลียด อย่างอภิมหาหนังแห่งจักรวาลเรื่องล่าสุดตอนเข้าฉายวันแรกๆ หรืออภิมหากาพย์ภาพยนตร์แห่งสยามประเทศที่มี 6 ภาคนั่น โฆษณาเยอะมากกก เกินครึ่งชม.อ่ะ แล้วถามว่าลูกค้าเยอะขนาดนี้ เงินเข้าขนาดนี้ ราคาตั๋วถูกลงบ้างไหม ก็ไม่... มีได้ แต่อยากให้คุมเวลาโฆษณาสักหน่อย 20 นาทีก็คือ 20 นาที ราคาตั๋วเท่ากันก็ควรได้สิทธิเท่าๆ กัน ไม่งั้นมันก็คือการโกง คอรัปชั่นกันในองค์กรนั่นแหละ เหมือนที่เกิดขึ้นมาแล้วกับวงการทีวี
comment6-5:ควรฉายหนังให้ตรงเวลานะครับ
ไม่ใช่เวลาเริ่มคือเริ่มโฆษณา เสียเวลาคนดู
comment6-6:ผมยอมได้ทุกอย่าง ขอแค่โรงหนังช่วยเคารพสิทธิ์ของคนเสียตังค์ไปดูบ้าง พวกเล่นมือถือ คุยเสียงดังในโรง คุณควรจัดการบ้าง ไม่ใช่ ออกแค่คำเตือน แต่ไม่เคยตักเตือน จัดเจ้าหน้าที่มาประจำโรงซัก 1 โรง ใครประพฤติตัวไม่ดีก็เชิญออก ทำไมต้องให้ลูกค้าทน
comment6-7:น้องพี่ที่รัก โฆษณาในโรงเยอะกว่าเรื่องอื่นตัวอย่างหนังน้อยมาก
comment6-8:เรื่องเวลาที่ใช้ฉายโฆษณา บางทีก็ไม่บอก บางทีก็เขียนไว้เล็ก ๆ และไม่ตรงความจริง
comment7:=_="   ผมมองว่า  ตั๋วแพง ก็ไม่ต้องดูทุกเรื่องก็ได้ครับ เอาตรงๆ บิทเอา เดลี่โมชั่นก็มี โปรกะมือถือ บัตรเยอะแยะ    น้ำแพง ป๊อบคอนแพง ผมว่าเค้าไม่ได้บังคับให้ซื้อ  คือเค้าจะทำกำไรกับธุรกิจ สถานที่ของเค้ามันเรื่องของเค้าครับ   กลไกตลาด  ถ้ามีค่ายอื่นมาทำโรงหนัง ขายถูกๆ แล้วมีกำไรเค้าก็แข่งกันเองครับ  แต่ผมไปๆมาๆทั้ง กทม ตจว  โรงหนังเล็กๆ  ตจว ตายหมดแล้วครับ  ไม่นับ dvd  bd  ร้านเช่า   ส่วน ตย หนังผมชอบดูครับ  แต่ไม่ชอบโฆษณา   แต่ถ้าเค้ายืนยันว่าการมีโฆษณาทำให้ราคาตั๋วยังอยู่ราคานี้ไม่ขยับขึ้น ผมก็ยอม เหมือนเล่นเกม f2p  
ใจเขาใจเรา ผมพอเข้าใจ โรงหนังนะ   หลังๆ มาผมดูบ่อยขึ้นไม่ใช่อะไร  เพราะผมต้องดูแลลูก บางวันศุกร์เย็น   คือเคยพาไปบ้านบอล  หรืออย่างอื่น ครึ่งชม ก็ 50-100 นึงละ  กเผลอๆ เข้า fastfood แปบเดียวก็เกือบ 200 ละ  ไม่ได้ไร   ใช้โปรมือถือกับโรงหนัง คุ้มดี 2-3 ชม  รอกินข้าวเย็น
     ธุรกิจหนังสมัยนี้ต้องแข่งกะ ดิจิตอล  netflix อีก  ผมมองว่าอยู่ไม่ง่าย   เล็กน้อยๆ หยวนกันหน่อย  บางทีโรงว่างๆ  ผมเห็นคนเปลี่ยนที่นั่งเค้าก็ไม่ว่าไร   เสาอาทิตย์แพงกว่าปกติ ก็ถือว่ากำไรเค้า  ถ้าเค้าอยู่ไม่ได้ เค้าก็ไม่ทำหรอกครับ    ไปโฟกัสไอบัตรเฮงซวย นั่นดีกว่า  สมัยก่อนดังมากเลย จ่ายล่วงหน้าแต่ดูไม่ได้  การตลาดแบบนั้นเฮงซวยกว่าเยอะ    
         ส่วนรายละเอียดลูกค้าสมัยนี้ผมยอมรับว่า บางคนเยอะเกิน  ผมก็ทำธุรกิจบ้านๆ แต่หลายๆครั้ง ลค ชอบมองว่า ถ้ามีคนรับเรื่องไปแล้วหมายถึงทั้ง บ  ต้องรู้ทั่วถึงกันหมด  ทั้งๆ ที่เอาจริงๆ พนง แต่ละคน มากันยังไม่ครบ ในแต่ละวันเล้ย  กว่าจะตามเรื่องที่มีคนฝาก ไปเคลียอีกเคสก็ปวดหัวละ   แถมอารมณ์มา เหมือนละคร ช่อง 7  บางทีผิดเองแต่มาลงกะ จนท   ไม่แปลกที่ ทำไม ประเทศเจริญๆ ถึงทำ cc กับทางอินเดียไปแทน เพราะหลายๆ เคส  คนสมัยนี้เรื่องมากขึ้นแบบไม่มีเหตุผล
comment8:กลายเป็นว่า คคห ส่วนใหญ่ โจมตีกลับ (แต่ผมก็เห็นด้วยนะ 555)

ส่วนที่ จขกท ว่ามา หลายอย่างก็ ฟังดูธุเรศจริงๆ 
ประเทศเราถึงไม่พัฒนาสักทีไงครับ เพราะคนไทย(หลายคน)เองไม่ยอมพัฒนา 
คนไทย(หลายคน)ชอบโทษว่าประเทศไม่พัฒนาเพราะรัฐบาล นักการเมือง ฯลฯ โทษทุกอย่าง ... ยกเว้นตัวเอง
comment8-1:ทุเรศ ใช้ ท ทหารเถอะครับ
comment9:โดยส่วนตัวในฐานะคนดูหนัง รำคาญสุดก็พวกผีเก้าอี้ เตะอยู่นั่น ไม่รู้จะเตะอะไรนักหนา
พวกนี้น่าจะไปดูหนังที่สนามบอลหรือไม่ก็เวทีมวย จะได้เตะให้สะใจ
กับอีกพวก พวกหิ่งห้อยอเวจี เปิดอยู่นั่นจอมือถือ วูบวาบวูบวาบ
น่าจะอยู่บ้านดูสตรีมในมือถือแทนที่จะมาดูหนังในโรง
พวกคุยนี่ ถ้าไม่ได้มากแบบแทบตลอดเรื่องก็ยังพอรับได้ เกลียดสองพวกนี้มากกว่า
comment10:รำคาญโฆษณาเหมือนกัน ถ้าวางโฆษณาไว้ติดกันช่วงแรกๆเลยก็ดี ส่วนตัวอย่างไว้ก่อนหนังฉาย จะได้กะเวลาเข้าโรงถูก

ส่วนพฤติกรรมที่คุณกล่วมา ไม่เคยทำซักอัน คนเรามันก็ร้อยพ่อพันแม่นะ ต้องทนกันไปกับงานบริการอ่ะ
comment11:ขอพูดในมุมของเรานะคะ เราเป็นคนชอบดูหนังค่ะ รับได้กับโฆษณาและหนังตัวอย่าง25นาทีเราไปนั้งดูครบตลอดได้เห็นทีเซอใหม่ๆเพราะบางทีก็ไม่ได้อัพเดพเพจเท่าไหร่จะรู้ว่าจะดูเรื่องไรสัปดาห์หน้า เป็นกำลังใจให้ จขกท ที่เขียนมานะคะ คนไทยเห็นแก่ได้เรียกร้องแต่สิทธิ์ตัวเองโดยไม่สนกฎส่วนรวมหน้าด้านมันเยอะจริงๆ
comment12:เรื่องแอร์นี่ผมโคตรเถียงเลยครับ 

ไม่เคยเจอแอร์อุณหภูมิเท่ากันสักครั้ง ขนาดหนังเรื่องเดียว ตอนต้นเรื่องกับท้ายเรื่องยังไม่เท่ากันเลย ยิ่งช่วงEnd Credit ถ้าดูรอบดึกบางทียังกะเปิดฮีตเตอร์ไล่

เวลาเจอเย็นๆก็เย็นสุดขั้ว สาบานเลยว่าเคยเจอหมอกแอร์ พ่นลงมาจนเห็นเป็นเงาลางๆบนจอ

ตัวหนังนับวันแพงขึ้นๆ แต่โรงหนังที่ได้มาตรฐานนี่แทบไม่มีเลย ออกแบบระบบเสียงห่วยลงทุกวัน เก้าอี้ก็แคบลงเรื่อยๆ ระดับความสูงของแต่ละแถวที่นั่งก็แทบจะเป็นแนวราบ จอหนังที่นับวันยิ่งขยับขึ้นชิดเพดานเข้าไปทุกวัน อย่านึกนะว่าไม่มีใครเค้าสังเกต
comment12-1:+1
เสียง แย่มาก  จำได้ตีตั๋ว ริมภาคสอง เน้น ซาวน์แทรค เพราะเข้าใจมาตลอดว่า เสียงดีไม่ถูกพากไทย ทับเสียง ทำให้เสียอรรถรส  แต่กลายเป็นว่า เสียงเบามากๆ อย่างกับเอากล่องมาครอบลำโพงไว้ เสียงเอฟเฟค ตอนหุ่นตีกัน ทำไมมันเบากว่าพากษ์ไทยอีกนี่   ไปถามเพื่อนในกระทุ้ ที่มีความรู้ ได้รับคำตอบว่า มาจากการรีบทำก๊อปปี้ฟิลม์ เพื่อให้ได้หลายม้วนแบบรีบๆ จนร่องหนามเตยดัฟเสียงลงไปในร่องฟิลม์ไม่ร้อยเปอเซ็นต์
  ต้องช่วยกันสังเกตหน่อยแล้ว อย่ายอมให้โรงเอาเปรียบ ว่าจะเอาโรงหนังที่ฉายอะไรก็ได้ มาให้เราดูนะครับ เมื่อเทียบดับมารตฐานที่โรงต้องให้เรา

 สรุปวันนั้น อารมณ์ เหมือนย้อนยุค ไปยุควีดีโอที่ทางร้านเช่า ก๊อปปี้เทป ที่คุณภาพดรอป ลงๆมาให้เราดูเป๊ะเรย รู้สึกถูกเอาเปรียบมากๆ  ทำไมประเทศไทยไม่มีองค์กร แบบ thx ที่จะส่ง พ/ง ของบริษัท มาแอบสุ่มตรวจปนเข้าไปกับคนดู แล้วไล่ตรวจ เช็ดเม็ด ตั้งแต่ กลิ่นห้องน้ำโรง พรม เบาะที่นั่ง อุณภูมิ ความเย็น และที่สำคัญ เสียงของลำโพงเวลาหนังฉาย นั้นออกมาเต็มที่เหมือน ที่ สตูดิโอ เจ้าของหนังเขากำหนด ให้ลูกค้าได้รับการชมหนังของเขา ให้ได้ดีที่สุด
  ผมเชื่อว่าทางโรง โดนอีกบานแน่ๆ
  ผมคงได้แต่ฝันนะ เพราะ จากการอ่านกระทู้นี้หลายท่านเหมือน ปลื้มๆ และพอใจกับสภาพที่ตัวเองได้รับ โดยไม่รู้เรย ว่าถูกเอาเปรียบโดยทางโรงอยู่ เฮ่อเรย....
comment13:แล้วทำไมโรงหนังต้องฉายโฆษณานานๆด้วยครับทั้งๆที่ลูกค้าก็จ่ายเงินค่าตั๋วแพงแล้ว 
    - โรงหนังก็บอกว่าถ้าลูกค้าไม่อยากชมโฆษณาให้เข้าโรงหลังจากเวลาที่บอกในตั๋วประมาณ 20-25 นาที แบบนี้ก็ได้เหรอครับ
   ลูกค้าหลายคนอยากชม เทรลเลอ่ร์หนังใหม่ๆ แต่โรงหนังก็เล่นเกม ฉายเทรลเล่อร์หนัง สลับกับโฆษณาเพื่อล่อให้ลูกค้าเข้ามาดูโฆษณา 

   สแนค ข้าวโพด เครื่องดื่ม หน้าโรงราคาแพงมาก ลูกค้าไม่อยากซื้อ เราเองไม่กินขนมเวลาดูหนัง แต่แค่เอาน้ำเปล่าขวด 7 บาท
   จาก 7-11 เข้าโรงไม่ได้ 
    - พนักงานไม่ให้เอาเข้า บอกว่าเพราะไม่ใช่สินค้าที่ทางโรงหนังจำหน่าย ทุกวันนี้เวลาไปดูหนังจึงไม่ซื้ออะไรเข้าไปเลย 

   ป๊อปคอร์นค้างหลายคืนหลายวัน เอามาขาย  อย่าบอกนะว่าไม่จริง ว่าโรงหนังเอาป๊อปคอร์นเหลือซ้ำๆ มาขายลูกค้าในราคาแพงๆ 

   ดูหนังรอบสุดท้าย อีกประมาณ 30 นาที หนังจบ มีแม่บ้านคนทำความสะอาด มานั่งดูหนังตรงข้างทางเดินเป็นเพื่อน ดูเป็นเรื่องเป็นราวเลย 
   นั่งดูกัน 3-4 คนจนหนังจบ 

   เจ็บฉี่ จำเป็นต้องเข้าห้องน้ำในโซนโรงหนัง  เพราะเป็นรอบดึก  แต่ยังไม่ถึงเวลาหนังฉาย (ห้องน้ำของโรงหนัง) บอกไปว่าต้องเข้าห่องน้ำ
   พนักงานปฏิเสธไม่ให้เข้า เพราะยังไม่ถึงเวลาฉาย ไล่ให้ไปเข้าห้องน้ำของโซนห้าง ซึ่งตอนนั้นเวลา 3 ทุ่มกว่าแล้ว ห้างปิด และห้องน้ำ
   ในส่วนของห้างแม่บ้านปิดประตูทำความสะอาด สรุปคือต้องอั้นฉี่ประมาณ 30 นาที กว่าจะได้เข้าไปดู ไม่อยากดราม่ากับพนักงานเลยทน 

   หนังเสียงหายไปหลายนาที  เป็นหนังใบ้ แล้วถึงตอนสำคัณ มันคืออะไร คุณหลอกดาว กว่าเสียงจะกลับมาเรียบร้อยไปหมดแล้ว
   มะๆๆ มันคืออะไร โรงหนังไม่รับผิดชอบ ย้อนกลับไปฉายใหม่ให้ มันคืออะไร หนังจบเดินออกจากโรงแบบงงๆ 



   ถ้าโรงหนังเอือมลูกค้า ลูกค้าก็ระอาความงกของโรงหนังไม่น้อยเลย
comment14:เคยเจอลูกค้าด้วยกันเนียนมานั่งที่เรา จองที่นั่งคู่กับเพื่อนไว้โซนบน ๆ กลางแถว
เข้าไปถึงงงเลย สามพ่อแม่ลูกนั่งอยู่ พอเรามาถึงก็ย้ายที่ให้ เขยิบกันไปนั่งข้าง ๆ
ก็นึกว่าที่นั่งจริง ๆ อยู่ถัดจากเรา ไม่ใช่จ้าาาาาา สักพักเจ้าของที่นั่งตัวจริงเข้ามาอีก
คือครอบครัวนี้เนียนนั่งที่คนอื่นไปเรื่อย ถ้าไม่มีคนจองก็ถือว่าโชคดีไป
พ่อแม่เป็นเสียแบบนี้ ไม่แปลกใจเลยว่าลูกจะซึมซับพฤติกรรมแบบไหนไป
comment15:อืมม  ก็เคยเห็นนะ พวกที่ซื้อบัตรราคาถูกละไปนั่งข้างบน 
แต่พนักงานไม่ได้อยู่เฝ้าตรวจตราตลอด ทำให้มีช่องว่างพากันขึ้นไป หรือ อนาจาร หรือ ไปเอาผ้าห่มมาจากที่วีไอพี
ถ้าบอกมีกล้องอินฟาเรดในการมองเห็นทั้งหมด  แล้วทำไมไม่ลงมาจัดการเองอ่ะ? 

แต่ควรมีพนักงานเฝ้าตลอด ก็คงไม่เกิด
จะบอกว่า พนักงานน้อย ไม่มีคนทำหรือเปล่า? หรือยังไงอ่ะ?
ตรงที่ขายตั๋วคนขายก็น้อย เคาน์เตอร์สี่คนขายมีสอง ส่วนมากไปอยู่ที่ขนมกันมากกว่า เพราะขายดี ไรงี้ป่ะ? 555
คนเลยไม่พอ 

แรกๆที่ดูหนัง เครืออื่นๆแถวบ้านตจว.เลยนะ เขาก็จะมีพนักงานเดินตรวจเดินเฝ้าในโรงตลอดอ่ะ 
แต่หลังๆเขาไม่ทำกันล ก็ไม่รุ้เพราะอะไร เราว่ามันดีนะ เวลามีปัญหาอะไร ลูกค้าได้แจ้งให้พนักงานจัดการได้เลยในโรง
ไม่ต้องเสียเวลาเดินออกไปตาม ให้มาดู ไปฟ้องไรงี้ ละกว่าจะหาตัวเจอ นู้นหน้าโรง  เสียเวลาดูอีก ไม่ได้เข้ามาดูฟรี ค่าบัตร  ค่าขนมงี้
ไม่มีพนักงานยืนหน้าโรงมาตั้งนานแล้ว
อาจเพราะโรงเยอะ ละต้องใช้ตังมากในการจ้าง? ป่ะ?
comment16:มีส่วนที่เคยพบเจอกับตัวเองหลายข้อ บ่อยสุดคือ อัพเกรดที่นั่ง ในฐานะลค.เหมือนโดนเอาเปรียบ เพราะเป็นคนที่ถ้าไม่ได้ที่นั่งแถวบนจะไม่ดู(ปัญหาการโฟกัสสายตา)​ แล้วเจอสก๊อยกับแฟนวิ่งหัวเราะกันมาตอนหนังฉายไปแล้ว10นาที มาหาที่นั่งด้านหลัง ทั้งรำคาญทั้งไม่โอเค โกงกันซึ่งๆหน้า
comment17:ไม่คอยได้ ไป โรงหนัง

เรื่องสุดท้าย ที่ดู   คือ เมย์ไหน  


..........


ถามๆ     โรงหนัง  มีแบบโต๊ะ  กินขนมไป  ดูไป มั้ยย ครับ



งั้น ดูที่บ้าน     ดีกว่า
comment17-1:โรงหนังเค้ามีไว้เพื่อกิจกรรมดูหนังครับ เค้าจะทำโต๊ะสำหรับกินไปเพื่ออะไร
comment17-2:มี ตัวอย่าง Bangkok Airways Blue Ribbon Screens  ยังมีที่อื่นอีกนะ เดี๋ยวนี้เค้ามียันเตียงนอนเลยจ้า 


ภาพจาก goodel
comment17-3:วันนี้องค์ชาย N กินอาหารมีประโยชน์...
comment17-4:ENIGMA ครับตอบโจทย์ มีค๊อกเทล ให้ทานด้วย ป๊อบคอร์น อาหารคาว อีกจาน นอนดูข้างๆมีที่ชาจมือถือมีผ้าห่มให้ด้วย นอนสบายเกินจนเผลอหลับ
comment17-5:ตอนผมอยู่ ประถม 

เมื่อช่วง โรงหนังฉาย บุญชู 5

ผมคิด ว่า จะทำโรงหนัง   ที่มีโซน  ให้หนังแบบ โซฟา

นอนได้   กินอาหารได้  มีห้องเฉพาะ.    สำหรับคนที่ต้องการมา

พักผ่อน กินไปดูไป   แบบผม..
comment17-6:หนังเริ่ม คนหลับ
comment18:จากที่อ่านๆมาหลายๆข้อก็ทำไม่ถูกจริงๆนะ แต่ขอตามตรงสำหรับโรงหนังเมืองไทย ขอสมน้ำหน้าครับ โรงไม่มีมาตรฐานอะ แบ่งแยกมากอัพราคา
ถ้าอยากสบายขึ้นอีกนิดต้องเสียเงินเพิ่มนะ เสียเงินน้อยต้องทนลำบากในขณะที่ค่าตั๋วถ้าไม่มีโปรนี่โคตรแพงมากถ้าเทียบค่าครองชีพ
แล้วก็ต้องมาเดาสุ่มตอนเลือกที่นั่งนี่แหละว่าจะเจอโรงเล็ก โรงใหญ่แบบไหน  สมมุติเราเจอหน้าจอแถว M บางโรงก็อยู่ในระดับพอดีเลยกลางๆ
แต่บางโรงแถว M เป็นแถวที่อยู่ในระดับต้องเงยหน้าติดจอแล้วอะ  ระยะห่างจอไม่มีมาตรฐาน จะขอเปลี่ยนตั๋วที่นั่งก็คงไม่ได้ คงต้องเปลี่ยนเอง
ไม่ได้อยากนั่งสบายแถวบนมากหรอ แต่จะให้มานั่งเงยหน้า เต็มจอตลอดเกือบ 2 ชม ก็ไม่ไหวอะ บางโรงเก้าอี้จะติดกันไปไหน ก็รู้ว่าๆ
เวลาเดินเข้าตรงกลางจะลำบากมาก คนนั่งก่อนต้องเอาขาหลบแบบหกขึ้นเบาะเพื่อให้คนเดินผ่านก็มี
comment18-1:พูดว่าสมน้ำหน้าอาจจะฟังดูแล้งน้ำใจไปหน่อยนะครับ เรื่องอัพเกรดราคานี่ไม่ว่าจะโรงหนังประเทศไหนก็เหมือนๆกันอะแหละ ขนาดที่ญี่ปุ่นที่ผมเคยไปอยู่มา มันอัพราคาตามวัยด้วยซ้ำ เป็นผู้ใหญ่จ่ายมาก เด็กก็จ่ายน้อย ส่วนเรื่องที่นั่งแถวหน้าผมก็เห็นด้วยนะ ว่ามันควรจะถอยลงมามากกว่านี้ แต่เรื่องเกรดที่นั่งนี่ไม่ควรจะบ่นเลยนะ
comment19:จากที่เคยเจอมาทั้ง2ค่ายใหญ่
-SF ถ้ายังไม่ถึงเวลาฉาย จะไม่ยอมให้ลูกค้าเข้าไปข้างใน เคยขอไปเข้าไปข้างใน จะขอเข้าห้องน้ำก่อนเวลาฉาย พนักงานปฏิเสธอย่างเดียว ให้ไปใช้บริเวณข้างนอกโรงหนัง
-SF จะดูรอบดึกรอบสุดท้ายบ่อยมาก จะเลือกซื้อที่นั่งแถวแรกติดกับแถวที่นั่งโซฟา สักพักพนักงานSFจะมานั่งที่นั่งโซฟาข้างหลังเรา มานั่งเล่นมือถือ เข้ามาคุยกันเเล้วก็เดินเข้าเดินออกตลอด และก่อนหนังจบ พวกแม่บ้านทำความสะอาด มักจะมานั่งจับกลุ่มคุยกันตรงข้างทางเดิน
-Major (Esplanade) ประตูโรงหนังในแต่ละโรง พนักงานมักจะเปิดค้างไว้ตลอด เรานั่งริมแถวAหลังสุดเป็นประจำ จะมีเสียงจากข้างนอกดังเข้ามา เราต้องเดินไปปิดประตูเองเป็นประจำ
-Major ระหว่างรอหนังเข้าฉาย เคยเจอแม่บ้านเก็บแต่แก้วน้ำและถังpopcorn(พลาสติก)โดยไม่สนใจเก็บขยะอย่างอื่นเลย อยากรู้มากว่าเก็บเอาไปทำอะไร
comment19-1:ก็ขอให้เค้าเก็บป๊อปคอร์นไปกินเอง
ไม่ใช่เก็บส่งให้พนง.เอาไปเทรวมขายต่อนะ
comment19-2:เคยทำงานรงหนังค่ะ ฟังจากที่เล่า เข้าข่ายโกงนะคะ
คือเก็บแก้วกับกระป๋องป๊อบคอร์นไปให้แผนกคอร์นขายใหม่ เพราะปกติจะนับแก้ว นับถังค่ะ
comment19-3:ผมไม่เข้าใจเลยว่า ทำไมต้องทิ้งเศษซากไว้ครับ ทั้งแก้วน้ำ ถังป๊อบคอร์น ผม ถือ ติดมือ มาทิ้งที่ถังขยะตลอดเลยครับ 

เราควรรณรงค์เรื่องนี้กันได้แล้ว
comment20:
comment21:เข้าไปดูหนังในโรงอื่นฟรีแบบดื้อๆหน้าไม่อาย
^
^
^
ผมเคยทำนะ ถึงจะไม่ได้วางแผนแต่แรกว่าจะแอบเข้า แต่ตอนนั้นจู่ ๆ ก็รู้สึกลองลอบเข้าไปหน่อย ต้องขอโทษด้วยครับ
ตอนนั้นไปดูเพื่อน...ที่ระลึก แล้วเดินออกมา เจอโรงฉาย IT อยู่ อยากดูบางฉาก เลยแวบเข้าไป น่าแปลกใจมากที่เข้าไปได้ง่ายดาย ไม่มีการตรวจอะไรเลย ผมดูฉากสนุก ๆ ได้ 5 นาที ก็เดินออกมา

เพื่อนผมบอกว่าบางโรง ยิ่งโรงชานเมือง หลบเข้าไปดูได้ง่ายมาก การตรวจตราหละหลวมสุด ๆ อย่างเคสผมก็อิมพีเรียล ลาดพร้าว ครับ

ที่เล่ามาไม่ได้จะส่งเสริม หรือแนะนำนะครับ แต่อยากฝากเตือนโรงหนังให้ช่วยคุมเข้มมากกว่านี้ครับ
comment21-1:การยับยั้งชั่งใจน้อยนะครับ
comment22:เรื่องแอร์นี่เจอบ่อย บางโรงก็เย็นพอดี แต่บางโรงโคตรร้อน ไอ้พวกโรงเล็กๆ คนดูน้อย เจอบ่อยมาก จะร้อนไปไหน
comment23:ทำไมพนักงานตรงโซนขายน้ำดื่ม ปอบคอร์นต้องหน้าดุทุกที่เลยอ่ะ
ไม่เคยเห็นยิ้มเลยสักคน
comment24:เลว ทั้งสองฝั่งครับ คนดูบางคนก็เลว โรงหนังบางโรงก็เลว

เกลียดพวกนั่งกลางแต่เข้าสาย ต้องมาเบียดๆ บางทีบังตอนฉากสำคัญ
comment25:เราทำตามกฎเสมอ แต่เดี๋ยวนี้ไม่อยากเข้าไปดูโรงแล้ว เพราะส่วนใหญ่คนดูที่พาเด็กมาคุมเด็กๆไม่ได้ เคยโดนทั้งถีบทั้งของเล่นฟาดหัว เพลียมากๆ
comment26:กลุ่มพวกผมทำงานกรรมกรค่าจ้างราวๆอาทิตย์ละ2000 ไม่ได้อวดตัวนะครับ
แต่พวกผมไม่เคยทำนิสัยแบบนั้น แม้แต่ น้ำยังยอมซื้อหน้าโรงหนังมาแบ่งกันกินเลย ไม่เคยแอบเอาเข้ามากิน
คือเรื่องแบบนี้ ต้องให้คนมาบอก ต้องให้คนมาคุมด้วยหรอ กติการู้กันชัดเจน
เรื่องแค่นี้ก็ต้องให้มาคอยบอกคอยเตือน     เอาศักดิ์ศรีไปแลกกับความสบายแค่เล็กน้อย คนพวกนั้นมันต่ำตม ผมกล้าดูถูกเลย
comment26-1:แรงไปครับ ผมก็เหมือนคุณ(อาชีพ) และ ไม่เคยทำผิดกฏโรง  แต่ไม่เคยไป บริพาท ใครว่า ต่ำ แบบที่คุณเพิ่งพ่น มันออกมา   
  คิดผิด คิดใหม่นะครับพี่ รักหนัง ดูหนัง และจงเรียนรู้ สิ่งดีๆที่ไดรับจากการดูมัน
 ซึ่งคุณประโยชน์หลัก คือ เอ็นจอย และนำสาระที่ได้ มาพัฒนาชีวิต หรือปล่อยมันค้างอยูในรอยหยักสมองอย่างนั้นก็ได้ ถ้าไม่อยากทำ แต่อย่าทำให้มันเตี้ยลงๆ ในความดีที่ควรได้รับจากมันนะครับ  ขอเถอะ
comment26-2:อ่าาา ขอโทษด้วยครับ ผมพิมไม่เคลียร์ไปหน่อย จากอารมด้วยส่วนหนึ่งครับลืมพิมอธิบายถึงกลุ่มคนที่ไม่ชอบไป

ผมจะด่าคนที่ จขกทบอกว่าเป็นกลุ่มคน 
-ทีมาเบ่งขอดูฟรี
-ลักไก่ขึ้นไปนั่งที่ vip เขามาเตือนก็ด่ากลับ
-พกปืนเข้าไปในโรงหนัง
-หนังจบแล้วก็แอบเข้าไปลักไก่ดูหนังเรื่องอื่นฟรีๆจนจบอีกเรื่อง
นี่เป็นคนที่ผมคิดว่ามันทำเกินไปมาก จึงด่ามันต่ำตมเพราะเป็นพฤติกรรมที่หน้าละอายมากแต่พวกนี้กับไม่อาย
ที่พิมไปมันดูด่ากราดไปหน่อย ต้องขอโทษจริงๆครับ ผิดพลาดไปอย่างแรง จริงๆผมคล่องข้างแอนตี้เรื่องการด่าเกินเหตุอันควร
ผมตอนนี้ผมดันทำซะเอง - - ขอบคุณที่ช่วยเตือนให้ฉุดคิดนะครับ ^^

แต่คนที่ผมกล่าวไปนั้น ผมคิดว่ามันต่ำตมจริงๆครับ ไม่ถอนคำพูด ผมจงใจดูถูกคนพวกนั้น
ผมอยากให้เขารู้ว่าสำหรับผมมันเป็นการกระทำที่น่าเกลียดครับ
comment26-3:เอาอาหาร น้ำแอบเข้าไปก็สมควรโดนด่า

กฎมีไม่เคยทำตาม ใครแอบทำ แหกกฎคือเท่ 
บ้านเรามันเลยเละแบบนี้ไง

อาหาร ข้าวโพดมันแพง ก็ไม่ต้องซื้อ หนังแค่ 2 ชม.  ไม่กินคงไม่ตาย
อีกหน่อยไม่มีคนซื้อเค้าก็ลดเองแหละ
comment27:ลองอ่านจากความเห็นหลายๆอันแล้ว โรงหนังคงเจอคนเลวๆแบบในกระทู้เยอะเลยอ่ะ มีการหัวร้อนโต้กลับโรงหนังอีกทั้งๆที่การกระทำที่เขากล่าวมาคือ สิ่งที่ไม่สมควรทำอยู่แล้ว
comment27-1:เห็นด้วยกับความเห็นนี้

เรื่องโรงหนังก็ส่วนนึง ที่ต้องไปถกกันอีกประเด็น
แต่เรื่องพฤติกรรมของคนดูบางจำวพก คือ "ประเด็น" ที่เรากำลังพูดถึงกันอยู่ในขณะนี้
comment27-2:อ่านแล้วหลายๆคนในนี้โทษแต่โรงหนัง ไม่โทษตัวเองกันเลย
comment27-3:แต่ละกระทู้ ควร มีการ คิด วิเคราะหื แยกแยะ ให้มากๆนะครับ
กระทู้อุตส่าห์เปิดเรื่องควาเมห็นแก่ตัวของคนดู แต่กลับโดนโจมตีแบบจิกกัด

นี่แหละสังคมไทยของแท้ 5 5 5
comment28:ดีใจที่ไม่เคยทำพฤติกรรมแบบที่ จขกท กล่าวมาเลย
comment29:อยากให้โรงหนังเปิดเค้าเตอร์ขายตั๋วตามจำนวนเค้าเตอร์ที่มีอ่ะค่ะ เค้าเตอร์ออกยาว แต่เปิดขายอยู่2-3ตัว ลูกค้าเข้าแถวคดเป็นงูแล้วแต่ก็มิได้นำพา แล้วจะมีเค้าเตอร์หลายๆอันไปทำไม ให้ซื้อที่เครื่อง ก็ดันใช้ร่วมกับโปรโมชั่นไม่ได้ต้องต่อแถวซื้อที่เค้าเตอร์อยู่ดี อยากให้ปรับปรุงด้วยค่ะ
comment29-1:เพราะเคาร์เตอร์ขายตั๋วมันมีมาก่อนสมัยสมาทโฟนไงครับ เมื่อก่อนพนักงานก็เกือบเต็มตลอด แต่เดี๋ยวนี้คนที่มาซื้อแบบเก่าน้อย 
นอกจากใช้โปรก็ไปซื้อที่เครื่องกันหมดครับ ประหยัดค่าพนักงานไปเยอะ
comment29-2:เราว่ามันส่งผลต่อคุณภาพการบริการด้วยนะคะ เมื่อพนง.น้อย ลูกค้าเยอะ พนง.ก็ยากที่จะควบคุมสีหน้าและน้ำเสียงของตัวเองเหมือนกัน ยิ่งแต่ละคนสารพัดโปรโมชั่น กว่าจะเลือกที่นั่งกันได้อีก อยากให้ตู้รองรับพวกโปรโมชั่นต่างๆได้นะคะ
comment30:ขอถามนิดนึงได้มั้ยคะ ปกติเราจะชอบนั่งที่นั่งแบบโซฟาอยู่แล้ว ไม่ว่าจะไปคนเดียวรึกะคุณแฟนหรือไปกับลูกก็เลือกแบบโซฟา ทีนี้ถ้าจะไปดูพร้อมกันสามคนพ่อแม่ลูก เรายังเลือกแบบโซฟาได้มั้ย เราไม่ชอบนั่งเก้าอี้ธรรมดาค่ะ ด้วยเหตุผลหลายๆอย่าง เช่น เก้าอี้พัง เข้าออกลำบาก มีคนถีบเบาะ มีคนนั่งเขย่าขา ฯลฯ ลูกเราสูงเกิน 120 ซม.แล้วแต่ถ้านั่งตักก็ยังนั่งได้ค่ะ
comment30-1:ลูกเล็กแค่ไหนครับ คิดว่าทางโรงคน่าจะมีเรท เด็กอยู่นะครับว่า คนไหนนั่งตักได้ หรือ นั่ง พร้อมกันที่ โซฟาได้ อันนี้สอบถามหน้าโรงจะได้คำตอบตรงกว่า
comment30-2:ขอบคุณค่ะ ลูกสาวอยู่ป.1 ไม่อ้วนเท่าไหร่ค่ะ  คือปกติเราจะจองตั๋วในแอปแล้วไปรับบัตรที่ตู้คีออสเอาเลยไม่ค่อยได้คุยกับพนักงานเท่าไหร่ พอดีเจอกระทู้นี้ก็นึกขึ้นได้เลยลองถามดูค่ะ แหะๆ  ไว้เดี๋ยวลองสอบถามไปทางแฟนเพจของโรงหนังหรือทางหน้าเค้าน์เตอร์อีกทีค่ะ 

เคยคิดว่าถ้าซื้อที่นั่งแบบโซฟาแล้วซื้อตั๋วธรรมดาเพิ่มอีกใบจะได้มั้ย แต่มานั่งด้วยกันหมดทำนองนี้น่ะค่ะ ถ้าไม่ได้จริงๆ ก็คงต้องแอบลูกไปดูตอนลูกไปเรียน แหะๆ เพราะหลายๆเรื่องไม่เหมาะกับเด็กวัยนี้ ถ้าเป็นการ์ตูนค่อยไปดูกับลูก เพราะแฟนไม่ชอบดูการ์ตูนเท่าไหร่ เคยโดนบ่นตอนจองตั๋วไปดูโมอาน่ากันสองคน T_T
comment31:ไม่ได้ไปดูหนังนานแล้ว ตั้งแต่ปี 2015 เพราะแก่เกินกว่าที่จะเข้าไปพบเจอกับความรำคาญในโรงหนัง ครั้งล่าสุดจำได้ว่าไปว่าเด็กที่ถีบเบาะจนแม่เขาต้องพาออกไป

ไม่อยากทำแบบนั้นอีก ค่าตั๋วก็ไม่ใช่น้อย พนักงานก็ดูแลไม่ค่อยทั่วถึง ทุกวันนี้เช่า dvd มาดูที่บ้าน ไม่ก็รอดูทางทีวีไป
comment32:สัน เอ๊ย พฤติกรรมทำอะไรตามใจแบบไทยแท้เช่นเคย งานนี้ผมเห็นใจทางโรงหนังเลย ผมก็เป็นเจ้าของเมเจอร์นะไม่เคยเบ่งขอดูหนังฟรีเลย ถือไว้ตั้ง 100 หุ้นแหนะ
comment32-1:100 หุ้นน้อยเกิน
comment32-2:สักวันจะกว้านซื้อหุ้นให้หมดแล้วเป็นผู้ถือหุ้นใหญ่ครับ
comment33:นี่โดนแย่งที่นั่งประจำ ชอบนั่งโซฟาคู่ถึงจะมาคนเดียวก็จะนั่ง เพราะรำคาญพวกเล่นโทรศัพท์ มันจะตายหรือไงไม่รู้ถ้าต้องปิดโทรศัพย์ซักสองชั่วโมงผื่นมันจะขึ้นหรือไง  โรงหนังที่ไปพนักงานไม่เคยเข้ามาดู จะมาก็ตอนหนังเลิก คนมันเลยนั่งแบบตามใจฉัน โดนแย่งที่นั่งตลอดๆ พวกพ่อแม่ลูกเนี่ยประจำ  มี infinity war นี่แหล่ะที่ไม่มีการโยกย้าย เพราะที่นั่งเต็มหมด แต่มันก็เล่นมือถือกันอยู่ดี  อยู่ข้างบนมองลงมาเกือบทุกแถว สว่างไสว เขียวมั่ง น้ำเงินมั่ง 

ใครติดมือถือมากขนาดจะลงแดงตายถ้าไม่ได้เล่น แนะนำอย่างไปโรงหนัง รอแผ่นออกแล้วซื้อมาดูที่บ้าน อย่าออกไปให้เดือดร้อนชาวบ้านเลยค่ะ แล้วก็พวกติดสามี ต้องโทรเช็คตลอด อยู่บ้านเฝ้าสามีคุณเถอะนะคะ
comment34:โอ้ มีกล้องอินฟราเรดด้วย 

ความรู้ใหม่เลย
comment34-1:หมุนและซูมได้ด้วยนะ ภาพที่รู้สึกพะอืดพะอมมากที่สุดคือผู้ชายกับผู้ชายลูบเป้าคลำกันและจูบกัน
comment35:กลายเป็นกระทู้ด่าโรงหนังซะงั้น 555+
แลดูแล้วแต่ละท่านก็เป็นทุกข์จริงๆกับการมาดูหนัง

ทุกวันนี้ถ้าไม่ใช่เรื่องน่าดูจริงๆ ผมแทบไม่เข้าโรงหนังแล้ว
น้ำอัดลม,ป๊อปคอร์น ก็ไม่ได้แอ้ม
อาศัยว่ากินพวกขนมเลย์กับโค๊กให้หายอยากก่อนเข้าโรงหนัง
เข้าใจว่าโรงหนังต้นทุนสูง
ก็ต้องพยายามหารายได้จากทุกทาง 
ทั้งขายของกินแพงๆ , ทั้งโฆษณา 
แต่ผู้บริโภคก็เลือกได้ 
ถ้าแพง ก็แค่ไม่ใช้บริการเท่านั้นเอง
.
.
.
.





ส่วนเรื่องเจอคนตีนเหม็น,เล่นมือถือ,ถีบเก้าอี้,ปี้กันในโรง แม่บ้านมานั่งหน้าจอ
ก็ยังไม่ค่อยเจอเท่าไร 
เจอพวกถีบเก้าอี้ทีนึง แต่นานแล้วจำไม่ได้ว่าที่ไหน 
มันเล่นเก้าอี้สั่นผงกๆ 
ก็เลยหันไปมองหน้ามัน ก็หยุดไปพักนึง ซักพักก็เอาอีกละ  



หลังๆมาผมจะเลือกดูเฉพาะเรื่องที่น่าดูจริงๆเท่านั้น
แล้วก็พยายามหารอบที่ดึกที่สุดเท่าที่มี 
และดูวันหลังๆจากหนังเข้า 
แต่เอาเข้าจริง ก็ดูวันแรกที่เข้าทั้งนั้นแหละ เพราะ กลัวฟังสปอยล์เข้าแล้วจะดูไม่สนุก เสียอรรถรส

และเพื่อป้องกัน 
1. พ่อแม่กับเด็กพาป่วนโรงหนัง 
2. คิดว่าอย่างน้อยคนดูดึกก็มีส่วนที่เขาจะตั้งใจมาดูหนังจริงๆ ถึงจะมีหลุดๆบ้าง แต่ก็ไม่ได้ร้ายแรงอะไร
3. ป้องกันที่จะเจอ(ลดโอกาศที่จะเจอ) พวกชอบสปอยล์ อวดรู้  ถ้ามาดูรอบกลางวัน อาจจะเจอพวกวัยรุ่นชอบคุยกับเพื่อน แบบข้าเก่ง ข้ารู้ทุกอย่าง 
หรือพวกผู้หญิงที่ชอบถามแฟน/อ้อนแฟน 
ถามมันทุกชอต อันนั้นอะไร  อันนี้ตัวอะไร  ทำไมมันอย่างนั้น อย่างนี้ แบบชอบย้อนอดีต แทนที่จะดูปัจจุบัน
รักษามารยาท ดูให้จบ ถามได้บ้าง แบบกระซิบๆกัน แบบไม่รบกวนคนข้างๆ  เอาจริงๆเราก็ไม่กะเกณฑ์เขาไมไ่ด้หรอก

มาอยู่รวมกันคนหมู่มาก ก็เป็นธรรมดาที่จะเกิดความวุ่นวาย 
ก็ทำใจให้วางเฉย ตั้งใจดูหนังไป 
ถ้าอะไรมันเกินกว่าเหตุ ก็เตือนๆเขาไปบ้าง ตามเรื่อง
ถ้าถึงขั้นทนไม่ได้ ก็แค่เดินออกมาจากโรง 
เพราะไม่รู้ว่าจะทนทุกข์อยู่ไปทำไม 

แต่ก็อยากจะฝากให้โรงหนังช่วยจัดการเรื่องใหญ่ๆ (ซึ่งคิดว่าคงไม่ทำ)
เช่น คุณจะจัดการอย่างไร กับคนที่เล่นมือถือไฟสว่างจ้า  , หรือรับสายในโรงหนัง คุยธุระรบกวนเสียงหนัง , และมีกล้องอินฟาเรดเห็นคนขย่มกัน ก็น่าจะเห็นคนถีบเก้าอี้  จะให้พนักงานจัดการอย่างไร หรือจะปล่อยนิ่งเฉยก็ตามใจ  
ผมโพสไปก็ไม่ได้อะไรอยู่แล้ว เพราะคิดว่าถ้าอะไรที่ไม่ใช่เรื่องเสียประโยชน์ของโรงหนัง  หรือกระทบต่อรายได้มากนัก
ทางเจ้าของก็คงไม่ค่อยสนใจรับเรื่อง  และดำเนินการ

ก็ได้แค่เป็นเสียงเล็กๆเสียงนึงก็พอ 
อย่างน้อยก็ดีกว่าไม่พูด ไม่บอกอะไรเลย
comment35-1:ก็อย่าให้ พี่ jason Bourne เค้าของขึ้น เพราะเดี๋ยวจะโดนไล่เก็บทั้งองค์กร 

ผมเตือนนะแล้วนะครับ
comment35-2:ตอนนี้ก็ไล่เก็บครับ
ไล่เก็บขยะช่วยเมีย
comment35-3:เมียพี่ตายไปตอนภาค2 นี่ครับ

ไปหาใหม่มาตอนไหนเนี่ย
comment35-4:พี่โพสแบบนี้แสดงว่าพี่ยังไม่รู้จักเมียผมดีครับ
กระสุนไม่สามารถทำอะไรเมียผมได้ครับ
หลังจากที่ทานอสดีดนิ้ว คนอื่นพากันตายหมด เมียผมกลับฟื้นคืนชีพ 
ถรุย คนละเรื่องละ
comment35-5:5555 ฮา น่าจะสายพันธ์เดียวกับเมียผม
comment36:ในฐานะคนดูหนังทุกอาทิตย์ ดูโรงทั้ง2ยี่ห้อชั้นนำของเมืองไทยแล้วแต่สะดวก เรื่องอุณหภูมินี่ขอเถียงนะ แต่เจ้าที่ชื่อสั้นกว่า (ตัวอักษรน้อยกว่า) จะไม่หนาวเท่าอีกเจ้า ถ้าบอกว่ามีลูกค้าไม่กี่คนที่หนาวนี่ไม่ใช่ละ เราหอบเสื้อหนาวเข้าโรงทุกครั้งถ้าไม่ลืม เห็นคนอื่นก็หอบผ้าห่มกันมาหลายคน คนไหนไม่ได้พกมานี่นั่งขดม้วนทั้งเรื่อง ไม่ก็ซุกอกแฟนจนแทบจะมีลูกกันในโรงหนังอยู่ละ เรื่องนี้ควรจะปรับปรุงได้ละนะ
comment37:พูดถึงโรงหนังน่ารัก คนดูน่ารัก คิดถึงลิโด้ ชอบบรรยากาศมาก ล่าสุดไปดู Tonight, at romance theater (เราชอบดูหนังญี่ปุ่นที่ลิโด้มาก เหมือนดูกับคนที่ชอบหนังสไตล์เดียวกัน) ได้ซึมซับบรรยากาศที่ทุกคนตั้งใจมาดูหนังจริงๆ เอาของกินจากข้างนอกเข้าไปได้ แต่จะเคี้ยวยังเกรงใจ โรงไม่เปิดไฟไล่ เปิดไฟตอนเครดิตจบ คนดูก็นั่งฟังเพลงจนเครดิตจบเหมือนกัน (แต่เครดิตหนังญี่ปุ่นจะไม่เหมือนหนังฝรั่ง มีภาพให้ดูด้วย) สิ้นเดือนนี้จะปิดแล้ว เสียดายมาก แต่ก็ทำอะไรไม่ได้
comment38:จะต้องดิ้นรนไปดูโรงหนังทำไม 
ในเมื่อในบ้านมี

จอ 80นิ้ว 4 k OLED ตัวtop
เครื่องเล่น bluelay 4k + netflix 
แอมป์เครื่องเสียง support ระบบ DTS Atmos รุ่นล่าสุด ตัวเป็นแสน
ชุดลำโพง 9.2 รอบทิศ  อีก ครึ่งล้าน
เบาะนั่งระบบ VIP super delux 
จะหยุดหนัง จะลุกไปฉี่ สั่งฟิสซ่ามากิน จิบเบียร์ กินต้มยำหม้อไฟ จะรับโทรศัพย์ ประชุมงานด่วน...ปรับแอร์เย็นได้ตามต้องการ จะดูหนังตอนไหนเวลาไหน ก็สั่งได้ หรือหนังมันห่วยก็ไม่ต้องลุกออกจากโรงแค่กดเปลี่ยนเรื่อง

เยี่ยงนี้แล้วจะไปโรงหนังเพื่อ..... แค่คิดสภาพก่อนเข้าโรงหนังเนี่ย เหมือนจะเข้าสู่สนามรบยังไงงั้น ต้องเตรียมตัว โน่นนี่นั่น ทำภาระกิจส่วนตัวให้เรียบร้อยก่อนเข้าชม วุ่นวายอิบอ๋าย ไหนจะต้องไปรบราฆ่าฟันกับฝูงเด็กมฤตยู
comment38-1:มโนได้ใจจริงๆ  
1. ระบบเสียงมันมีแต่ Dolby Atmos หรือ อีกค่ายก็ DTS:X   ระบบเสียง DTS Atmos มาจากไหนครับ 
2. ระบบเสียง 9.2 มันไม่ใช่ Dolby Atmos หรือ  DTS:X นะครับ ถ้าจะเป็น Dolby Atmos หรือ  DTS:X  มันต้องประมาณว่าระบบเสียง 7.1.2 หรือ 7.1.4 ครับ
3.จอ OLED 80 นิ้วนี่มันรุ่นไหน ยี่ห้อไหนครับ  บ้านเราที่ขายผมเห็นมีแต่ 75 , 77 นิ้วแล้วก็ข้ามไปที่ 85 นิ้วเลย

สรุปแล้วชุดโฮมที่บ้านของท่านมันยังงัยแน่ครับ
comment39:แปลกจัง
ผมดูหนังในโรงมีความสุขดีทุกรอบ
ไม่เคยมีปัญหากับโรงหนังเลย
ปัญหาที่เคยเจอ มีแต่จากคนดูด้วยกันทั้งนั้น
ถีบเบาะ, เด็กปากมาก, คนดูพูดมาก, โทรศัพท์

ผมไปดูหนัง ไม่เคยซื้อน้ำ ป๊อปคอร์นเข้าไปกิน
รู้ว่าแพง เปลืองตัง ก็ไม่ซื้อ ไม่ได้จำเป็น มาดูหนัง ไม่ได้มากินป๊อปคอร์น
หาอะไรกินข้างนอก ราคาเท่ากันแต่อิ่มอร่อยกว่า คุ้มกว่ากันเยอะ ท้องอิ่มเข้ามาดูหนัง สบายใจ

โรงหนังหนาว และผมขี้หนาว ผมก็เอาเสื้อกันหนาวไปเอง ตัวเดียวไม่ได้ลำบากอะไรเลยสักนิด

ส่วนที่นั่ง ผมต้องนั่งแถวหน้า ๆ เพราะสายตาสั้น นั่งไกล ดูไม่ชัด บางทีทั้งแถวก็มีผมนั่งคนเดียว 5555
comment39-1:เห็นด้วยครับ

ป๊อปคอร์นแพง ก็ไม่ต้องไปซื้อ 
ผมไม่ชอบกินป๊อปคอร์น นอกจากเหนียวคอ ยังเลอะมือ แถม trans fat กับ โซเดียมน่าจะสูงมาก

อย่างมากผมก็มีน้ำเปล่า 1 ขวดกับลูกอม

โรงหนังหนาว ก็แค่พกเสื้อไปอีกตัวนึง มันไม่ได้เดือดร้อนอะไร
comment40:ผมดูหนังรอบแรกของวัน แบบ soundtrack ลดปัญหาไปได้เยอะมากๆ
ยิ่งดูวันธรรมดารอบแรกของวัน บางครั้งในโรงมีคนดูไม่ถึง5คน มีความสุขมากๆ

มีปัญหาอย่างเดียว ยิ่งอายุเยอะ มันต้อง ปวดฉี่ ทุก ชั่วโมงครึ่งเลย หนังที่มีเวลาฉายยาวๆนี่ ทรมานมากๆครับ
เดี๋ยวนี้คืนก่อนวันไปดูหนังต้องอดน้ำ ตั้งแต่ก่อนนอน เพื่อที่จะไม่ปวดฉี่ตอนดูหนัง (อย่างกับไปตรวจสุขภาพ)
comment41:เปลี่ยนชื่อหัวกระทู้ยังงัยครับ? อยากจะเปลี่ยนชื่อกระทู้ว่า "เรามาด่าโรงหนังและคนดูที่ไร้มารยาทกันเหอะ" 555

อย่างที่เขียนไว้ข้างต้นกระทู้ในย่อหน้าแรกว่าปฎิสัมพันธ์ความไม่พอใจมีหลายด้าน แต่ในกระทู้นี้จะเอ่ยถึงพฤติกรรมลูกค้าที่ส่งผลต่อโรงหนัง และบางพฤติกรรมก็ส่งผลต่อคนดูด้วย เช่น คุณคงไม่อยากนั่งดูข้างๆคนดูหนังที่พกปืนเข้าโรงหนัง เป็นต้น

ขอพูดถึงโมเดลธุรกิจโรงภาพยนตร์บ้าง ถ้าจะพูดถึงตัวภาพยนตร์มีรายละเอียดค่อนข้างลึกและซับซ้อน แต่ถ้าจะพูดให้เข้าใจง่ายๆก็คือโรงหนังมีรายได้จากตั๋วหนังเยอะ แต่กำไรน้อย! เพราะค่ายหนังเอาไปครึ่งต่อครึ่ง บางเรื่องกระแสแรงค่ายหนังก็สามารถกดเปอร์เซนต์ส่วนแบ่งได้มาก โรงหนังสมัยก่อนพึ่งกำไรตรงส่วนนี้เป็นหลัก แต่ปัจจุบันธุรกิจโรงภาพยนตร์มองว่าหนังคือเหยื่อดึงดูดคนมาเพื่อให้ได้รายได้จากส่วนอื่น เช่น กำไรจากการขายน้ำขายขนมขายป็อบคอร์น(บางโรงบางสาขาหักต้นทุนค่าใช้จ่ายแล้วกำไรมากกว่ากำไรจากตั๋วหนังซะอีกเพราะไม่ต้องแบ่งให้กับค่ายหนัง) รายได้จากสินค้าที่นำมาวางขายในแผนกขายน้ำป็อบคอร์น(ไม่ใช่อะไรจะขายก็ขายได้นะต้องจ่ายเงินให้กับโรงหนังต่างหากก่อนถึงจะขายได้) รายได้จากการโฆษณาก่อนหนังฉาย รายได้จากการติดตั้งสื่อโฆษณา รายได้จากค่ายหนัง(ลองดูหนังพระที่ฉายไม่นานมานี้สิทำไมถึงมีรอบฉายทุกโรง สื่อเต็มโรง เพลงเปิดวนทั้งวันทั้งห้าง) รายได้จากที่จอดรถ รายได้จากการทำตลาดนัด รายได้จากชุดของเล่นที่ระลึก รายได้จากการเปิดขายตั๋วล่วงหน้า รายได้จากการปิดโรงทำสัมมนา ฯลฯ มีอีกเยอะ พิมพ์เหนื่อย และนี่ก็เป็นสาเหตุที่อะไรๆก็แพง อยากให้หุ้นขึ้นก็ต้องทำเลขรายได้ เลขกำไร ขยายสาขา มองหาช่องทางหารายได้ใหม่ เช่น จุดซื้อตั๋วคอนเสิร์ต ฟิตเนส โบว์ลิ่ง สเก็ตน้ำแข็ง คาราโอเกะ ฯลฯ เชิญแสดงความคิดเห็นตามสบายกันต่อครับ
comment42:ขอถามเจ้าหน้าที่โรงหนัง เอือมลูกค้าแบบ "ทั้งโรง ดูอยู่คนเดียว" บ้างมั๊ยครับ 555
คงไม่นะ 
เคยดู Logan กับ Only the Brave ซาวนด์แทร็คต่างจังหวัด รอบสุดท้าย คนเดียว
ออกมานี่ ผีหลอกไม่พอ ลงลิฟท์ไปผิดชั้น ประตูปิด! นึกว่าโดนขัง
comment43:ดูหนังบ่อยๆๆ เจอบ่อยๆเป็นพวกชอบคุยวิพากษ์วิจารณ์ หรือไม่ก็เจอรอบที่มีเด็กๆๆ 2 อันนี้ทำเอาดูหนังไม่เป็นสุขเลย
comment44:ไม่เคยทำสักข้อเลย ยกเว้น ทำอนาจาร ว้ายยยยย...!! 

...
comment45:อ่านหลายๆข้อแล้วก็ได้แต่นึกในใจ มันมีคนแบบนี้จริงๆหรอเนี่ยยย
comment46:ที่เจอบ่อยมากคือคนที่แทบอัพเกรดที่นั่งตอนหนังเริ่มฉายและพนักงานไม่มาตรวจ
comment47:พวกที่ด่าโรงหนังกลับนี่คงเป็นหนึ่งในประเภทที่ จขกท ว่ามาหรือเปล่า ถึงเข้ามาหัวร้อน
comment47-1:ไม่น่าจะใช่นะครับ
น่าจะเป็นเพราะ จขกท ออกตัวว่าทำงานที่โรงหนังต่างหาก
comment48:อันที่จริง ทางโรงหนังก็ทราบและมีการดำเนินการ ซึ่งก็ดีและถูกต้องแล้ว ..แต่การมาตั้งประทู้เพื่อ แฉ พฤติกรรม ของลูกค้า ไม่แน่ใจว่า มันเหมาะสมหรือเปล่า มองในมุมกว้างก็มีสิทธิ์เพราะมันเป็นความจริง และยิ่งกว่าจริง ส่วนตัวไม่เคยทำพฤติกรรม ทั้งหมดดังที่กล่าวมา 

มันอาจจะดีกว่าที่ลูกค้าด้วยกันเองจะมาแฉ หรือเปล่า?
คือถ้า ทางโรงหนังไม่ดำเนินการอะไร หรือทำอะไรไม่ได้ จับไม่ได้ ก็ดีสังคมจะได้ช่วยกัน แต่โรงหนังก็ทำทุกสิ่งที่กล่าวมา ..

ทำป้ายติดขอความร่วมมือเป็นข้อๆ ไปเลยครับ 
เพราะในบางครั้ง ทางโรงหนังเอง ก็มีเรื่องให้แฉมากมาย ไม่นับค่าตั๋วที่เพิ่มขึ้นๆ
comment48-1:ลูกค้าจะรู้ได้ไงใครมามั่ว VIP seat 
จะแฉกันเองยังไง
ส่วนค่าตั๋วก็นะะะ เค้าไม่ได้บังคับให้ซื้อหากว่ามันแพงเกิน
comment49:ปกติผมนั่งแต่โซฟา
เจอบ่อยเหมือนกันพวกที่เนียนอัพเกรดที่นั่งเอง
หน้าด้านมาก

แต่ก็ชื่นชมพนักงานนะครับ ที่จัดการเกือบทุกครั้งเลย
comment50:นี่ชอบดูหนังมากเลย แต่ดูได้แค่เดือนละครั้ง  ไม่ค่อยมีเวลา  บางเรื่องลูกก็ไม่อยากดู แม่ก็อด
แต่ทุกครั้งจะซื้อน้ำ ป๊อปคอร์นเข้าไปกินนะ ชอบ อร่อยดี ราคาก็แรง แต่คิดว่าเป็นการพักผ่อน เอาให้เต็มที่
แล้วโรงหนังที่เคยดูทุกโรง จะหนาวทุกโรง ต้องพกผ้าห่มไปด้วยตลอด
ปัญหาที่เจอ คือเด็กคุยกันเสียงดัง นอกนั้นไม่ค่อยเจออะไรแปลกๆ ถือว่าโชคดีสินะ
comment51:น่ารำคาญโฆษณานี่แหละ เยอะไปเกินงาม เสียตังค์มาดูหนังไม่ใช่โฆษณา น้ำอัดลมป๊อปคอนก็ขายแพงอยู่แล้ว เอาให้มันพอดีๆอย่าทำเกินงาม
comment51-1:เห็นด้วยอย่างมากครับ จริงอยากให้มีนาฬิกานับเวลาถอยหลังเช่น มีตัวอย่างรวมโฆษณา 30 นาทีก็นับถอยหลังไปครับ
comment52:อ่ะผมในฐานะลูกค้า ผมก็มีเรื่อง เคืองตอนซื้อตั๋วนิดๆเหมือนกันครับ เกี่ยวกับการเว้นที่นั่ง 2 ที่ เวลาไปดูหนังคนเดียว

ผมต้องการนั่งตรงกลางอะครับ ทำไมต้องให้ขยับ เว้นที่2ที่ ให้คนมีคู่ และบอกเลย ผมดูรอบที่คนก็โคตรจะน้อย แล้วที่นั่งก็ว่างเป็นร้อย 
หนังแทบจะออกโรงอยู่แล้ว มันไม่มีคนดูในรอบนั้นมากกว่านี้แล้ว ไม่ทราบว่า จะหวงที่ไปทำไมครับ น่าจะมีเซ๊นสักนิดนึง ฝากให้คิดครับ

[Spoil] คลิกเพื่อดูข้อความที่ซ่อนไว้พวกดารา นกม. คนมีสี คนใหญ่คนโต เขาทำขนาดนั้นเลยหรอครับ เศษเงินยังไม่ยอมจะเสีย ทึ่งมาก
comment52-1:ลองกดซื้อที่ตู้ซื้อได้ครับ แต่ใน app กับ  box ไม่ได้ครับ
comment53:ผมเจอพฤติกรรมสุดเอือมตอนไปดู Fast 7 คนเดียว เพราะชวนคนรอบตัว มีแต่คนดูแล้ว เลยต้องดูคนเดียว

ซึ่งก็ เลือกที่นั่งไม่ติดใคร แล้วเห็นมีว่างตรงกลางพอดี 3 ที่ เลยเลือกตรงกลางนั่น หวังว่าจะไม่ติดใคร จะติดก็แต่คนที่มาดูคนเดียวเหมือนผม คือไม่อยากติดคนที่นั่งคุยกันหรือสวีทกันนั่นแหละ

 

แต่พอหลังจบเพลงสรรเสริญพระบารมี มีวัยรุ่นชายหญิงมานั่งขนาบข้างผม ผู้หญิงนั่งด้านซ้ายมือผม ผู้ชายนั่งด้านขวามือผม มาพร้อมกันแบบนี้ คงมาด้วยกันแน่ๆ ทีแรกก็ยังไม่มีอะไรครับ ต่างคนต่างดู แค่พอถึงฉากที่มีความตื่นเต้น ทั้งสองคนหันมาหัวเราะให้กัน ข้ามหัวผมที่อยู่ตรงกลาง กลิ่นปาก กลิ่นลมหายใจมาเต็ม ผู้ชายที่นั่งด้านขวาไม่เท่าไหร่เพราะจะหัวเราตามแฟน แต่ผู้หญิงที่นั่งด้านซ้ายมักจะหัวเราะแบบเก็บเสียงคือใช้เสียงหายใจออกที่จมูกแทน แต่นางหันมาทางผมเพื่อมองแฟน ผมนี่รับทั้งลมทั้งกลิ่นเต็มๆ แล้วยังมีคุยข้ามกัน จนผมเริ่มดูไม่สนุกล่ะ

 

พอช่วงใกล้จบนี่ หนักกว่าเดิมอีก ส่งป็อปคอร์นกับน้ำข้ามกันเลย
comment53-1:อันนี้ก็เกินไป มันไม่มีแถวอื่นให้นั่งกันแล้วหรือ
comment53-2:เป็นผม ผมขอแจมไปด้วยแล้วนะครับ หัวเราะไปด้วย ชวนคุยไปด้วยเลย รับรองไม่เกิน3ฉาก เงียบแน่ 555
comment53-3:สลับที่นั่งผู้ชายฝั่งขวาซิครับ
comment53-4:ขำอ่ะ
comment54:ผมเคยย้ายที่นั่งสำรองเพราะด้านหน้าบังและเล่นมือถือ ผลคือ โดนพนักงานตรวจตั๋วแล้วไล่กลับให้ไปนั่งที่เดิม 
ผมก็ทนรับกรรมดูไปแบบนั้นจนจบอ่าครับ อันนี้ผมผิดที่ย้ายที่นั่งผมรับสภาพครับ 
แต่ที่ติดใจคือ ผมเคยเจอพนักงานของโรงหนังพาแฟนหรือเพื่อนมานั่งที่นั่งสำรองหลายครั้งแล้ว ไม่เห็นมีใครมาตรวจเลย เลยคาดว่าเป็นที่นั่งสำหรับพนักงานครับ
comment54-1:เคยได้ยินว่า พนง.เขามีโควต้าดูหนังฟรีอยู่ครับ น่าจะทำได้
comment54-2:น่าจะใช่ครับ ประมาณว่าผมไปนั่งทับที่ของเขาเลยโดนไล่  คือจริงย้ายที่นั่งมันก็ไม่ใช่การแก้ปัญหาที่ต้นเหตุหรอกครับ แต่ถ้าต้องเลือกกับเสี่ยงโดนกระทืบผมคงไม่เสี่ยงครับ 

ปล ผมย้ายหลังหนังฉายไปสักพักแล้วนะครับ
comment54-3:ลงรูปทำไมเหรอ ไม่เข้าใจ
comment55:แอบเข้าโรงอื่น แอบอัพที่นั่งเอง มันเป็นเรื่องสามัญสำนึกค่ะ คนที่ทำก็ทำตลอดเวลา แถมเอามาเล่าแบบหน้าไม่อาย 
คนตรวจมีจริงหรอค่ะ เห็นคนเล่าเข้าทำหลายครั้งมากๆ เราไม่กล้ากลับเรื่องพวกนี้จริงๆ ใจไม่แกร่งพอ อายตัวเองอ่ะ

อยากให้โรงกนังเอาจริงกับพวกนี้หน่อย เคยเจอคนนั่งที่เราเหมือนกัน ได้แต่สงสัย ทำไมไม่นั่งให้มันถูกตั้งแต่แรกว่ะ

ส่วนเรื่องแอร์ เคยเจอแบบร้อนๆครั้งนึง ร้อนจนหายใจไม่ออก รอบนั้นคนเยอะด้วย 
จนต้องโทรเข้าโรงหนังสาขานั้น บอกให้แรับอุณหภูมิหน่อย
ส่วนครั้งอื่นๆ หนาวกำลังพอดีและเกินพอดีตลอดค่ะ
comment56:ป๊อบคอร์นโรงหนังไม่อร่อย จืดก็จืด แพงก็แพง จะให้ไปซื้อกับมันทำไม หาซื้อเองอร่อยกว่ามีหลายรสด้วย มันดันไม่ให้เอาเข้าไป...
comment57:ผมว่าเป็นหน้าที่ของพนักงานเองรึป่าวครับ ที่ละเลยการสอดส่องดูแล
ผมจำได้ว่าเมื่อจะมีพนักงานส่องไฟดูตั๋วแล้วพาไปที่นั่ง เมื่อหนังเริ่มฉายแล้วก็จะมีพนักงานคอยดูแลอยู่ภายในโรงฯตลอดเวลาด้วย
ซึ่งปัจจุบันผมไม่รู้ว่ามีรึป่าวนะ เพราะไม่เคยเห็นมานานแล้ว จะเห็นแค่จุดฉีกตั๋วทางเข้า และบาร์ขายอาหารเท่านั้น มีปัญหาอะไรก็ต้องเดินออกมาหาพนักงานที่จุดฉีกตั๋วซึ่งไกลมาก...
comment57-1:ที่เจ้าของเม้นบอกมานี่ทำให้ผมนึกขึ้นได้เลย เมื่อก่อนจะมีพนักงานส่องที่นั่งให้ เดินดูความเรียบร้อย สมัยนี้ไปโรงหนังก็เจอแต่ตรงหน้าที่ฉีกตั๋วบางที่ก็เป็นโพเดี้ยมเล็กๆ เข้าโรงหนังแล้วก็ไม่เจอพนักงานละ เจอแต่คนดูด้วยกันเอง บางทีก็เจอแค่ตรงหน้าประตูทางเข้าดูตั๋วอีกทีว่าตรงโรงไหม จากนั้นเจอกันอีกทีก็ตอนหนังจบมาเปิดประตูให้ออก
comment57-2:สมัยตั๋วใบละ 60  แม่เล่าให้ฟัง ฉีกตั๋วหน้าประตู คนเดินไฟฉายส่งถึงที่  ยืนเฝ้าคอยดูแลตลอดจนหนังจบ  ที่สำคัญจะเอาอะไรไปกินในโรงหนังก็ได้ ซื้อจากไหนก็ได้ไม่ว่ากัน แม่บอกต้มมาม่าหรือห่อข้าวไปกินยังได้ ป๊อบคอนซื้อในห้าง ไม่จำเป็นต้องซื้อหน้าโรงหนัง โฆษณาก็ไม่มี มีแต่ตัวอย่างหนัง
comment57-3:57-2 มีโฆษณา แต่น้อย 
        เช่นโรงหนังเครือApexสมัยก่อน(สยาม-ลิโด-สกาลา) ก็มีโฆษณาสวนนงนุช ก่อนฉายทุกครั้ง
comment58:หลายๆเรื่องเป็นเรื่องจิตสำนึกส่วนบุคคล เรายังขาดการอบรม หรือ สอนไปแล้วไม่จำก็ไม่รู้โกงได้โกง ตลอดมารยาทสาธารณะมีน้อย ผมเวลาจะดูหนังเลยจำต้องเลือกรอบใกล้ๆออกโรงแล้วดึกหน่อย  ไปซื้อใกล้ๆฉายจะได้ดูว่าตรงไหนที่มีคนนั่งแล้วจะได้นั่งไกลๆหน่อย จะได้ไม่รบกวนทั้งเค้าและเรา
comment59:ถ้าเอือมระอาขนาดนั้น ผมเลิกดูก็ได้ครับ เป็นอีกหนึ่งบริการที่ผมว่าผูกขาด ราคาก็แพง  ขนมน้ำดื่มชาร์จราคาเกินควร
สู้โรงหนังสมัยก่อนไม่ได้เลย
การเอาลูกค้ามานินทา ไม่น่ารักเลยน่ะครับ  ขอบคุณที่มาแชร์ประสบการณ์ให้ฟัง ผมจะได้ไม่ไปอุดหนุนโรงหนังของคุณ
comment59-1:เลิกดูไปตลอดชีวิตเลยนะ อย่าให้เห็นว่าไปดูอีก
หมาเลยนะ
comment59-2:แสดงว่าโดนเยอะ
comment59-3:เลิกดูละ อยุ่บ้านของฟรีดีกว่า
comment60:^
^
^
อย่าว่าแต่ พนง.โรงหนังเอือมระอากับพฤติกรรมของผู้บริโภคแบบนี้เลยครับ ผู้บริโภคด้วยกันเองก็เอือม
เลิกดูหนังในโรงก็ดีครับ บรรยากาศในโรงหนังอาจจะดีขึ้น
comment61:เจอผู้หญิง นั่งเอียงจนแทบจะมาซบใหล่ผมอยู่แล้ว น่าราคาญ แฟนก็ไม่ใช่ ไม่รู้เป็นใครด้วยคนจะดูหนัง
เจอบ่อยครั้งด้วยไม่รู้จะนั่งเอียงทำไม นั่งเอียวแล้วยกเข่าบนเก้าอี้
comment62:เรื่องที่ว่ามา ก็น่าเกลียดจริงๆ ครับ ไม่ควรทำ แต่อยากฝากโรงหนังช่วยเคารพสิทธิ์ของคนเสียตังค์ไปดูบ้าง พวกเล่นมือถือ คุยเสียงดังในโรง คุณควรจัดการบ้าง ไม่ใช่ ออกแค่คำเตือน แต่ไม่เคยตักเตือน จัดเจ้าหน้าที่มาประจำโรงซัก 1 โรง ใครประพฤติตัวไม่ดีก็เชิญออก ทำไมต้องให้ลูกค้าทน
comment63:เรื่องเปลี่ยนที่นั่งสารภาพว่าเคยเปลี่ยนค่ะ แต่ยืนยันว่าขยับไปอีก2เบาะในแถวเดียวกันจริงๆเพราะดันมีเด็กวัยรุ่นผู้ชายมานั่งติดกับเราซึ่งเราระแวงว่าจะคุยดังกับเพื่อนเค้ามั้ย พอหนังมาก็เปล่าคุยดังนะแต่ดันเคี้ยวป๊อบคอร์นเสียงดัง เราแน่ใจแล้วค่ะว่าที่ๆเราย้ายไปไม่มีใครมานั่งแน่ 
ก็น่าจะมีพนักงานคอยตรวจบัตรหน้าโรงนะคะจะได้ลดปัญหาลูกค้าเข้าไปดูฟรีอีกเรื่อง
comment64:เรื่อง เติมน้ำ เติม ป๊อปคอน ก่อนเข้าโรง ความคิดดีโดยเฉพาะพวก ซื้อเซต  เพราะ ที่ใส่ ป๊อปคอรห์ เล็กมากเลย ชุดละ เกือบ 400
comment65:ไม่เคยทำที่จขกท.ว่ามาเลย
comment66:*************** เรามาหาเรื่องด่าโรงหนังกันเถอะ ***************

นี่เหรอครับที่ผมอ่านแล้วเห็นท่านผู้ใช้บริการทั้งหลายพยายามทำ นิสัยคนไทย นิสัยคนเรา?

ตรรกะคือ

เอ็งชั่วข้าก็เลว

ถ้าอยากเอาคืนกระทู้ ผมขอให้ไปตั้งอีกกระทู้นึง ว่าไม่ชอบไม่พอใจโรงหนังอย่างไรบ้าง เออ เอาจริงๆ ผมว่ากระทู้แนวแบบนี้ก็เห็นค่อนข้างบ่อยแล้วด้วยซ้ำไปนะ นานๆ ทีจะเจอกระทู้จาก "คนทำงาน" ที่โรงหนังเองนี่แหละ


ง่ายๆ ครับ ใช้สติสักนิด แยกแยะ

ประเด็นไหนโรงหนังผิด หรือไม่ถูกใจในสายตาคุณ

ประเด็นไหน คนใช้บริการผิด


อย่าไร้สาระแบบ อ่านๆ แล้วเลี่ยง เบี่ยงประเด็น เหมือนร้อนตัว รู้ตัวไร้อารยะธรรม กาก ก็เลยหาเรื่องด่าโรงหนังกลับแทน ประมาณว่าเมิงก็เลวพอกะกุละว้า อะไรแบบนี้เหรอ?

เจ๊ากันไป อะไรแบบนั้น?


แล้วเอาจริงๆ นะ เจ๊าหรือปล่าว


ถ้าคุณซื้อตัวราคาถูก แล้วไปนั่งที่ราคาแพง นั่นคือคุณ "โกง" ครับ เลว สั้นๆ ง่ายๆ ไม่มีอะไรซับซ้อน

ถามว่า โรงหนังโกงคุณหรือว่าที่มีโฆษณา ผมตอบให้ว่า "ไม่" เพราะมันไม่เคยมีในคำสัญญา ไม่ว่าจะคำพูดหรือลายลักษณ์อักษร มันเป็นสิ่งที่เชื่อกันมาต่อๆ กันว่า เออ ไปดูหนังโรงไม่มีโฆษณา พอเจอเข้าให้ก็เลยร้อง นั่นเอง อันนี้ส่วนตัวผมก็ไม่ใคร่ชอบนะ แต่ก็ยังดีว่าพฤติกรรมของคนดูด้วยกันเยอะ

ถามว่า ป๊อปคอร์นกับน้ำแพง ผมถามกลับง่ายๆ แบบนี้ดีกว่า คุณคิดว่า "ต้นทุน" ของสิ่งที่คุณถือ ซื้อ กิน ใช้ จริงๆ คือเท่าไหร่กันแน่? ทราบแน่เหรอครับ หืม?

มือถือคุณน่ะ คิดว่าต้นทุนมัน 30,000 บาทรึปล่าวถึงกล้ามาขาย 3-4 หมื่นบาทได้?

เสื้อตลาดนัดน่ะ ตัวละ 199 คิดว่าเค้ารับมากี่บาท หืม?

ถ้าคุณคิดว่า ราคาขาย คือ ราคาต้นทุน + ค่าแรงเจ้าของ + กำไร 5% - 10% นั่นก็ไม่รู้จะพูดยังไงแล้วครับ

นี่คือ "ทำความเข้าใจ" กับที่มาที่ไปของการขายของนะ เอาทั่วๆ ไปเลย


ไม่นับไปอีกว่า ให้แย่ๆ เลย

คุณขายข้าวหน้าปากซอย โหย ทำเลดี ค่าที่แพง ติดแอร์อีก ขายราคาจานละ 50 บาท

ผมบอก แพง ไม่แดรก! 

ได้ไหม? ได้สิ จริงมะ ไม่พอใจก็ไม่ต้องกิน



แต่คุณ คือคนนั้นหรือปล่าว ไปซื้อไปใช้บริการของเค้า แล้วโกงเค้า ตักกอบโกยผักเยอะๆ ราดซอสเหมือนจะเอาไปเผื่อทั้งครอบครัว เหมือนตายอดตายอยากไร้วัฒนธรรม

ไปปรับพัดลมไปปรับแอร์ตามใจชอบ ไปเอาหยิบเอาเก้าอี้โต๊ะคนอื่นมารองตีnตัวเองเพื่อความสบาย



แยกแยะครับ โรงหนัง ในฐานะ "ผู้ให้บริการ" เค้าก็ไม่ได้ดีไปหมดหรอก แต่อันไหนไม่ดีผมก็ไม่สนใจ อย่างจะให้ผมบ้าไปดูเฉพาะ IMAX หรือซื้อป็อปคอร์นกับน้ำตลอด ทีละแทบจะค่อนพัน ก็คงไม่ไหว ผมก็เอาที่ตัวเองไหว ที่ตัวเองพอใจ

ส่วนอันไหนที่ "คน" ที่ผู้ใช้บริการทำแย่ๆ เอง มันก็อีกส่วน

อย่างที่บอก มานั่งสารธยายความเลวของโรงหนังได้พันข้อในนี้ มันก็ไม่ได้ลบเจ้าข้อเท็จจริงที่หัวกระทู้ได้

ว่าใครก็ตามที่ทำ มันกาก ไร้วัฒนธรรม



ป.ล. ถ้าส่วนตัวผมจะมีปัญหากับการดูหนัง 80% จะมาจาก "คน" อย่างพวกกากๆ เล่นมือถือ คุยเวิ่นเว้อ สปอยล์ เสียงดัง เตะเบาะ ฯลฯ อีก 20% คือมาจากโรง เช่น พนง.ทำหน้าเหมือนตูด สินค้าแพง โฆษณาเยอะ ฯลฯ

บอกตรงๆ ผมยอมเสียเงินมากกว่าที่เสียปัจจุบันได้ ถ้าผมไม่ต้องเจอผู้ร่วมใช้บริการแย่ๆ ด้วยซ้ำไป


ด้วยความเคารพ
comment67:เคยเจอครอบครัวนึง ซื้อตั๋ว 2 ใบ แต่พาลูกเข้ามาอีก 3 คนค่ะ เด็กสุดดูด้วยสายตาประมาณ 5-6 ขวบ โตสุดน่าจะ 10-12 ขวบ
มานั่งทับที่เรา เราไปกับพ่อแม่ ก็ซื้อตั๋ว 3 ใบ พอไปท้วงเค้าว่าไงรู้มั้ย คนไทยด้วยกันทำไมไม่มีน้ำใจ แบบบบ นี่ไม่ใช่เรื่องน้ำใจปะ
หน้าด้านชัดๆ เลยถามเค้าว่าจะลากลูกทั้ง 3 คนไปนั่งตักให้หมด หรือจะให้เรียกผู้จัดการสาขา แล้วต้องเอาเรื่องเด็กตรวจตั๋วด้วย
ว่าปล่อยเข้ามาได้ยังไง ในเมื่อเด็กตัวใหญ่เกินนั่งตักไม่พอ ยังพอเด็กเข้ามาตั้ง 3 คน คือไง จะให้นั่งตักพ่อ 2 คนแม่คนนึงหรอ ไหวหรอ
สุดท้ายเค้าย้ายไปนั่งริมแถว แต่ก็นั่ง 5 ที่นะ เราก็เลยเรียกผู้จัดการสาขามาจัดการ ไม่รู้จบยังไงเหมือนกัน เพราะหนังเริ่มแล้วไม่ได้ตามต่อ
ปกติเราเป็นคนรักษาสิทธิ์อ่ะ เจอแบบนี้ปกติเราแจ้งพนักงาน แจ้งผู้จัดการ สาขานั้นก็ดี คือเวลาหัวร้อนเราก็วีนหนักนะ ยิ่งกับเรื่องที่เราไม่ผิด
เจอคนแอบถ่ายคลิปในโรงหนังก็แจ้ง แต่ไม่เอาเงินรางวัล แล้วเป็นคนดูหนังบ่อย ไปแต่สาขาเดิมๆ ปีนึงดูหนังโรงเกินร้อยเรื่อง 
จนสนิทกับผู้จัดการสาขาไปละ แต่สรุปวันนั้น กลับบ้านเราโดนพ่อด่า บอกทำไมต้องทำขนาดนั้น เอ้าาาา ว่าลูกทำไม 
ถ้าไม่มีเงิน อย่าดู ไม่ใช่ลากกันเข้าไปเกินจำนวนตั๋ว แล้วไปนั่งทับที่คนอื่นงี้
comment68:1โรงหนัง ไม่ควรจะมีหลายราคา อ่ะ
comment69:ไม่ได้ดูหนังในโรงหนังมาหลายปีแล้ว เพราะเหม็นปากคนข้างๆ จนกลายเป็นความแขยง เลยไม่คิดจะดูอีกเลย ยิ่งหนังตลกแล้วใหญ่หัวเราะที กลิ่นกระจายที โชย เกลียดมาก
comment70:ผมเข้าใจว่า จขกท น่าจะเป็นพนักงานทำงานในโรงหนัง

แต่อ่านหลายๆความเห็น เหมือนจะเข้าใจกันว่า จขกท เป็นเจ้าของโรงหนังยังไงยังงั้น...
comment71:เมื่อก่อนชอบนั่งที่นั่งสูง คนเยอะบังก็มี กระแทกเบาะก็มา เปลี่ยนมานั่งกลางโรงล่างๆหนีคนสบายกว่า
comment72:คิดว่าต้องเจอทุกแบบนะคนดูหนัง มีทั้งคนดีคนไม่ดี
comment73:เคยเจอเหมือนกัน แบบนี่เกินจะรับไหว  ซื้อตั๋วเข้าไปดูหนัง กะดูให้สนุกไปเลย เบาะข้างหน้าเล่นโทรศัพท์เกมส์ออนไลน์ แต่หนังมันยังไม่ได้เล่นเราก็ไม่พูดอะไร แต่เขาควรจะหยุดเล่นตั้งแต่โฆษณาหนังเริ่มฉาย แต่มันไม่หยุดเล่นยังนั่งเล่นอย่างต่อเนื่อง แสงโทรศัพท์มันเข้าตาเราเต็มๆ ยังคิดในใจว่าถ้าจะเล่นเกมส์จะเข้ามาดูหนังเพื่อออ  พอหนังเล่นได้สักพักเราต้องเสียมารยาท บอกมันว่า น้องๆ หนังเล่นแล้ว น้องเล่นโทรศัพท์แสงมันเข้าตาพี่ เลิกเล่นเกมส์ก่อนได้ไหม มันเลิกเล่นเกมส์ค่ะ แค่มันไม่หันหน้ามาทางหนัง ดันหันหน้ามามองเราทั้งเรื่อง เหอๆๆๆ  กดดันมากดูหนังไปกลัวมันไป หนังจบรีบลุกโดยด่วนเลย กลัวมันตามมา
comment74:ส่วนใหญ่เรานั่งแถวที่ 3 จากบน สองแถวบนจะเป็นตั๋วพวกฮันนีมูนซีทนั่งคู่ เจอประจำค่ะ ไฟดับซักพัก มีย้ายขึ้นไปนั่งกัน แต่ไม่เคยเห็นพนักงานมาตรวจนะ ส่วนตัวเราชอบจองตั๋วล่วงหน้านานเลยมักได้ที่นั่งถูกใจไม่ย้าย แต่เคยย้ายขยับไปในแถวเดียวกันเพราะคนข้างหน้าตัวสูงหัวเลยเบาะและบังภาพบนจอนิดนึง อยากทราบว่าเบาะนี่สำหรับคนสูงประมาณเท่าไหร่คะ สูงเท่าไหร่ถึงเกินได้ เจอแบบนี้ถ้าย้ายไม่ได้นี่โชคร้ายสุดๆ (โรง SF)
comment75:ขอนิด ... ปกติไปดูหนังไม่เคยทำตัวเหมือนที่พนักงาน/จขกทแจ้งด้านบน  
แต่พนักงาน paragon cineplex บริการแย่มากกกกกกกกกกกกก โดยเฉพาะจุดขายตั๋วและ M Gen 
หลังจากประสบการณ์ครั้งเลวร้ายเมื่อสองเดือนที่แล้ว ขอคุยกับเมเนเจอร์ เมเนเจอร์ไม่ยอมออกมาคุย ไม่เคยไปเหนียบที่นั่นอีกเลย รวมถึวเมเจอร์ที่อื่นด้วย ... ที่ชอบพารากอนเพราะสะดวก แต่ที่ไม่ชอบเลยคือพนักงานเมเจอร์นี่แหละ มารยาทแย่ ไม่มี service mind
comment76:อยากให้ราคาป๊อปคอร์นถูกๆ สัญญาว่าจะเข้าโรงหนังบ่อยกว่านี้ 
มันเป็นอารมณ์ฟินที่แม้จะมี 8K ที่บ้านก็เทียบกันไม่ติดเลย
(ปัจจุบันเข้าโรงหนังที พ่อ แม่ ลูก หมดเกือบพันกันเลย ทุกๆ week ก็ไม่ไหวนะ)
comment77:แน่ใจว่าแอร์ได้เช็คตลอด

ปกติอุณหภูมิ ไม่เคยเท่ากัน
รอบคนดูเยอะๆ นี่โคตรร้อนพอบอกไปก็เหมือนรับส่งๆ ไม่ทำอะไรสักอย่าง
comment78:ผมเองก็งงกับระบบการจัดการของโรงหนังนะครับ ล่าสุดที่ไปเจอมา ไปดูอเวนเจอร์ ในวันที่ 1 (วันแรงงาน)ที่ผ่านมา

ผมไปดูโรง major ผมซื้อตั๋วทาง app major ก่อนวันฉาย 1 วัน รอบ 10.30น. รวม 3 ที่นั่ง เลือกที่นั่งเบอร์ F7,F8,F9 จ่ายเงินเรียบร้อยได้ รูปคล้ายๆหน้าบัตรมี QR CODE มา มีระบุโรง (ผมได้โรง2) รอบ เรื่อง ที่นั่งครบถ้วน ใครที่เคยซื้อทาง app น่าจะนึกออก(อาจจะลงรูปให้ดูทีหลัง เนื่องจากรูปอยู่ในมือถือแต่ผมพิมพ์ในคอม)

วันดู ไปถึงที่โรง ถามพนักงานว่าต้องทำยังไงต่อ เขาบอก สแกนตรงนี้ได้เลย(เครื่องอยู่หน้าพนักงานเลยครับ) สแกนเสร็จก็เดินเข้าไปได้เลย ไม่มีตั๋วอะไรให้  เดินไปที่หน้าโรง2 พนักงานก็วุ่นกับคนอื่นๆหลายคน ผมก็เลยเดินกับเพื่อนๆเข้าไปเลย รู้ที่นั่งแล้วนี่ ปรากฏว่า ที่นั่งพวกผมมีคนนั่งแล้ว!!!

เลยเดินไปหาพนักงานหน้าโรง ส่งมือถือหน้านั้นให้เขาดู เขาดูแล้วก็โอเค พาเราเดินไปที่นั่ง ไปคุยกับคนที่นั่งอยู่ สามคนนั้นเขาก็ซื้อใน app เหมือนผม เขาส่งโทรศัพท์รูปตั๋วให้ดู ผมก็ดูด้วย โรง2 เรื่อง รอบ ที่นั่ง ตรงกัน ในใจผมก็เอาแล้ว app ผิดพลาดแน่ๆ ออกซ้อนกัน 
แต่!!! พนักงานบอกสามคนนั้นว่า พี่ครับ ของพี่เป็นวันที่ 2 ครับ!! 
ผู้หญิงคนนึงในนั้นหน้าเหวออมากกกกกกกกกแถมยังซื้อ น้ำ+popcon ชุดใหญ่ อีกด้วย แต่ทำไงได้ เขาก็จำต้องเดินออกโรงไป

คือ งงว่า คนละวันแล้ว scan ผ่านมาได้ไง?? มันไม่ฟ้องหรอว่าผิดวัน?? แล้วดูการตรวจตราแล้ว ผมคิดว่าถ้าไม่ซื้อบัตรก็ยังสามารถเดินเข้าไปนั่งในโรงได้เลยด้วยซ้ำ เลือกนั่งที่หน้าๆหน่อย คนไม่ค่อยซื้อกันอยู่แล้ว
อันนี้ไม่รู้ว่า พนักงานมีการเช็คด้วยหรือเปล่า ว่าแต่ละรอบที่นั่งไหนถูกซื้อบ้าง มีคนนั่งตรงที่ไม่ถูกซื้อบ้างหรือเปล่า
comment78-1:ผมเคยซื้อผิดสาขา ก็เดินเข้าไปได้แบบ งงๆ  แต่เอะใจตอนเดินไปหน้าโรงที่จะดูทำไหมมันเริ่มไปแล้ว ค่อยมาดูตั้วในแอพ สรุปผิดสาขา -*-
comment79:รู้สึกตัวเองโชคดีมากก ดูหนังในโรงมายี่สิบปี เจอเหตุการณ์ที่บ่นๆกันไม่ถึง 10 ครั้งเลยมั้ง
- เท้าเหม็น 1 ครั้ง....ย้ายไปนั่งไกลๆ ในแถวเดียวกัน
- พูดในโรงหนัง  2-3 ครั้ง หันไปมอง ไปบอก ก้อหยุด
- โทรศัพท์ 2 ครั้ง รับสายโทร แต่สุดท้ายเค้าเดินออกไปนอกโรงเอง
-เล่นโทรศัพท์ เจอตอนช่วงโฆษณา พอหนังฉายแล้วก้อหยุด
- ถีบเบาะ 2 ครั้ง ครั้งแรก หันไปมอง ก้อหยุด
อีกครั้ง นั่งแถวหลังสุด เจอถีบเบาะ แต่ไม่กล้าหันไปดู ขนลุกแทน
- เด็กเล็ก เจอเด็กบ้าง แต่ไม่ได้พูดเยอะ มีคำถามแค่ ทำไมหัวเราะกันละแม่/พ่อ

-ป๊อบคอร์น เลิกซื้อมานานล่ะ  ซื้อแต่น้ำเปล่า
-เจ้าหน้าที่ไม่ Pro...เปิดประตูทิ้ง แม่บ้านเข้ามาก่อนเวลา, ปิดแอร์ก่อนเวลา บลาๆ นี่ไม่เคยเจอเลย
-คนมั่วที่นั่ง เคยเจอ 1-2 หน แต่ไม่ใช่แบบย้าย level  เจอย้ายในแถวเดียวหรือแถวติดกัน เท่านั้น

บางทีอ่านที่คนมาโพส เจอนั่นโน่นนี่ ก้อสงสัยเค้าดูที่ไหนกันหว่า
comment80:ผมนิเจอบ่อยมาก ชอบนั่งโซน abc แล้วก็เจอพวกชอบมานั่งมั่ว
เช่นนั่ง a9 a8 พวกแถว a ด้วยกันจะมานั่งเฉย ถ้าเราไม่บอกให้ลุกเค้าก็นั่งทำไม่สนใจ เบื่อจริงๆคนประเภทนี้
แล้วก็ผู้ปกครองพาเด็กไปดูหนังนิ ถ้าลูกไม่ร้องหรือพูดมากก็ดีไปครับ
โทรศัพท์นิก็ยังมีอยู่ไม่ยอมปิดแถมด้วยถีบเบาะ โอ้ยเยอะ แต่ถ้าจะให้ดีนั่ง vip สบายใจกว่าเยอะ
ส่วนเรื่องแอร์ รอบดึกๆชอบปิดแอร์ก่อน เจอบ่อยมาก ในกทม.หละ
แล้วบอกวัดอุณหภูมิแอร์ไม่น่าจะจริงนะครับ คนเต็มโรงแอร์ยังเย็นมากๆเลย
ห้องใหญ่ๆคงไม่ได้ปรับไวขนาดนั้นหรอกมั้ง
comment81:เคยเจอบ่อยๆ แต่อาจเพียง มานั่งที่นั่งมั่วๆ ไม่นั่งตามที่นั่งตัวเอง แต่ราคาเดียวกันแหละ พวกฝรั่งเนี่ยประจำ ต้องโชว์บัตรให้ดูในที่มืดๆแบบนั้นแหละ แต่ก็ยอมขยับที่นั่งให้
comment82:แอร์หนาวมาก หนาวแบบไม่อยากดูแล้ว

แต่ก็เข้าใจ แอร์แบบปล่อยตามท่อ มันหนาวทุกที่
comment83:ทำอนาจารกันในโรงหนัง : จะรู้กันไหมว่า ในโรงบางโรงมีกล้องอินฟาเรด จับผิดคนถ่ายหนังซูม จับผิดพฤติกรรมที่แอบบันทึกภาพและเสียง แต่ส่วนใหญ่จะเจอพวกคู่รักทำอนาจารซะส่วนใหญ่  หลายครั้งก็เจอแบบนั่งตักกันแล้วถูไถขย่ม โซฟาโรงหนังเขาออกแบบให้ผู้ใหญ่นั่งได้คนเดียวหรือเด็กนั่งตักผู้ใหญ่ได้ แต่ไม่ได้ออกแบบมาเพื่อผู้ใหญ่นั่งซ้อนกันสองคนและขย่มกัน
แบบนี้มีตริง อะไรจะคันเบอร์นี้
comment84:ซื้อตั๋วถูกมาเนียนนั่งที่แพง นี่เคยเจอ หนังมาช้า โฆษณาเยอะ เห็นที่ว่างเลยมีคนไปนั่งแทนเค้าซะงั้น
เจ้าของตั๋วตัวจริงมาช้า โชว์ตั๋วกันเลยยอม
comment85:มุมของคนดูที่ตั้งใจดูหนัง พบว่า
1 คนดูหนังที่รักหนัง ก็เอือมกับ มารยาทคนดู ที่เราเรียกว่าผี นานาชนิดที่ จขกท เล่าในกท.นี้
2 คนดูหนังที่รักหนัง เบื่อโรงหนังมัลต้ิเพ็กซ์ทั้งการจัดการ หยุมหยิม   
   ผมสังเกตว่าหลังๆจะเน้น การตกแต่งโรงให้หรูหรา 
   ขณะที่
    คนตั้งใจดูหนังจริงๆรู้สึกได้ ราคาที่จ่ายเพื่อดูหนังซึมซับภาพและระบบเสียง
    จากที่เคยมีระบบโรงฉายTHX ที่เน้นจัดสภาพโรงให้ดี ภาพเสียงคมชัด ไม่มีเสียงภายนอกรบกวน
   นายทุนเอาระบบพวกนี้ออก เอาม่าน เอาโคม เอาพรม เศรษฐีใหม่มาติด  
   คุณภาพจอฉาย ระบบเสียง ไม่สนใจ เอาเสียงดังพอจบ (วัดจากมีคนบ่นเรื่องเครื่องฉายดับ เสียงหายเป็นประจำในกระทู้ที่นี่)
   
เราเลยหนีทั้งข้อ 1 ข้อ 2 ที่เกิดในโรงมัลติเพ็กซ์ หันไปดูตาม เฮาส์ ลิโด้ แทน
comment86:ว่าเบื่อๆโรงหนังเหมือนกันละครับ ดูปีนึง เฉลี่ย 60 เรื่อง  ที่เบื่อๆคือพวกมาเป็นแก๊งค์เป็นก๊วนนี่หละครับ โดยเฉพาะวัยรุ่นที่มาดูหนังพวกมารเวลและหนังตลาดๆทั้งหลาย  มักจะเดินชนไม่มีมารยาท
comment87:ผมชอบนะได้กินป๊อปคอนจากเมกา ตั่งทิ้งไว้3วันก็ยังกรอบ อยู่ไม่เชื่อก็ลองทำดูดิ ถ้าเป็นปกติ3ชมก็นิ่มหมดละ และที่น้ำคัญเป๊ปซี่ก็จากเมกาด้วยนะ
แพงทุกอย่างป๊อปคอนจากเมกาผมเข้าใจแล้วทำไมต้องเอาเป๊ปซี่จากเมกาด้วย แก้วละ 85 85นี่ควรได้แก้ว1.5ลิตรเลยนะ
comment88:แอร์ในโรงภาพยนต์เนี่ยนะศึกษามาแล้วว่าปรับอุณ๓ูมิให้พอเหมาะ? เข้าไปแต่ละทีอยากเตรียมผ้าห่มเสื้อหนาวตลอดด (หลังๆดีขึ้นหน่อย)
comment89:เคยเจอคนเอาขาพาดที่นั่งข้างหน้า แต่ไม่มีคนนั่งนะ แต่มันก็ดูไม่ดีอะ ไม่ใช่ที่บ้าน

ว่าแต่ นี่มันกระทู้อะไรกันแน่เนี่ย
comment90:ปักๆ เดี๋ยวเสร็จธุระมาอ่านต่อ
comment91:เดด พูล2@ Sf MBK
comment91-1:ที่ปิ่นเกล้าผมเจอประจำครับ 5555
comment91-2:เคยเจอแบบพาดด้านบนครับ

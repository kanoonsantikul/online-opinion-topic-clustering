title:งานเข้าหมอสูติทั้งประเทศ
comment:คราวนี้  แหล่งรายได้ที่ไม่ต้องเสียภาษีสักบาท คงหมดไป

หากใครต้องการเห็นความโปร่งใสในวงการแพทย์ให้ปราศจากผลประโยชน์แอบแฝงแบบนี้   ก็ช่วยกันร้องเรียนศูนย์ดำรงธรรมของแต่ละจังหวัดกันเยอะๆนะ


และถ้าจังหวัดไหนที่มีหมอที่ชอบแอบไปนั่งตรวจรพ.เอกชนหรือคลินิกส่วนตัวในเวลราชการ ก็ช่วยร้องเรียนไปด้วย


ผมว่าพวกนี้  น่ารังเกียจกว่าหมอสูติที่รับเป๊กซะอีก
comment1:ก็คุณแม่ทั้งหลายในพันทิปนี่แหละ ภูมิใจกันนักไม่ใช่เหรอ 
ถ้าได้ฝากพิเศษกับหมอที่ ศิริราช จุฬา รามา แถมมาบอกราคากันในนี้ซะอีก 
แต่ก็มีบางคนมาบ่นว่า ทำไมหมอไม่รับพิเศษ 
ทีนี้คงเข้าใจกันแล้วนะ 
จะคลอดในโรงพยาบาลรัฐ อย่าฝากพิเศษ หมอรับฝากไม่ผิดนะ แต่ถ้ารับเงินน่ะผิด
เดี๋ยวนี้ลามไปถึงสาขาอื่นแล้ว อยากได้คิวผ่าตัดเร็ว ไปติดต่อจ่ายเงินกันที่คลินิก ก็ได้ยินอยู่
อย่าติดสินบนให้หมอเสียนิสัยเลยนะ ต่อไปนี้
พระยังเสียเลย หมอกิเลสเต็ม ย่อมเสียง่ายกว่าพระ
comment2:ทำไมต้องมีค่าฝากพิเศษด้วย ?
เสียเงินฝากแล้ว พิเศษกว่าไม่ฝากยังไง ?
แล้วถ้าไม่เสียเงิน คือจะบริการไม่ดี ไม่ใส่ใจรึป่าวคะ ?
comment2-1:เสียเงิน คนทำคลอดเป็นหมอ(ที่คุณเลือก)
ไม่เสียเงิน คนทำคลอดเป็นพยาบาล(ที่อยู่เวร)จ้า
comment2-2:ไม่ใช่ ถ้าคลอดธรรมชาติพยาบาลทำคลอดเองได้ ส่วนผ่าตัดมอทำทุกเคส อย่ามั่ว พูดไปเรื่อย เป็นหมอหรอ
comment2-3:ผมเป็นหมอ แต่ไม่ใช่หมอสูติ ขออนุญาตตอบนะครับ ฝากพิเศษหมอจะดูแลการคลอดเอง คือถ้าจะคลอดธรรมชาติ หมอก็จะเป็นผู้ทำคลอดด้วยตัวเอง (ปกติถ้าไม่ฝากพิเศษ เวลาจะคลอด ใน รพ.รัฐจะมี พยาบาลที่อยู่เวร หรือไม่ก็ นศ พยาบาล นักศึกษาแพทย์ แพทย์ฝึกหัด แพทย์ประจำบ้าน เป็นคนทำครับ) หรือถ้าจะผ่าตัด หมอก็จะผ่าให้ โดยที่ไม่ต้องมีเงื่อนไขใดใด ครับ ซึ่งถ้าปกติเคสที่ไม่ได้ฝากพิเศษ การจะผ่าคลอดต้องมีเงื่อนไขต่างๆ เช่น เชิงกรานแคบ เด็กหัวใจเต้นไม่ดี หัวเด็กไม่ลง อะไรทำนองนี้ครับ
comment2-4:นายช๊อคโกเลต...คุณพูดถูก
ปี 1999 มีแม่คนนึงฝากครรภ์ที่คลีนิกแถว
พุทธมณฑลแบบพิเศษกับหมอท่านนึง...
วันจะคลอดปวดครรภ์ตอนเช้า ไปถึง รพ.
รัฐแห่งนึงแถวๆสะพานจีน แค่บอกว่าฝากพิเศษ
กับ อจ.หมอ แค่เอ่ยชื่อ แม่ท้องแก่ได้รับ
การดูแลดีมากๆ ร้องเท่าไหร่ก็ไม่มีใครบ่น
กว่าจะคลอดได้ประมาณเที่ยง ใช้เครื่องดูด
(ไม่รู้ศัพท์ทางแพทย์)...
ออกจากห้องคลอด มีห้องพิเศษเดี่ยวนอน
(จ่ายเงิน)...
ที่เล่าทั้งหมด แม่คนนั้นฝากครรภ์ที่คลีนิก
ไม่เคยไป รพ.นั้นเลย แต่พอลงรถแจ้งชื่อ
อจ.หมอที่ฝากครรภ์เท่านั้น 
........จบทุกเรื่อง........
สมัยนั้น 4,000 เยอะน่ะครับ แม่บอกว่า
ทองคำ 1 บาทราคา 4,500 บาทรวมกำเหน็จ...
comment2-5:ม่เสียเงิน คนทำคลอดเป็นพยาบาล(ที่อยู่เวร)จ้า
แน่ใจเหรอ เคยแล้วหรือไง
comment2-6:ถ้าไม่ฝากพิเศษ มีเหตุฉุกเฉินให้ผ่า ผ่าแนวตรงเหมือนผ่าไส้ติ่ง  ฝากพิเศษผ่าบิกินี่ไลน์จ่า
comment3:โกงกันตั้งแต่ยังไม่เกิดกันเลย
comment3-1:เด็กเกี่ยวไรครับ
comment3-2:^^
ผมเข้าใจคห.นี้นะ เขาหมายถึงพ่อแม่คิดโกงตั้งแต่ลูกยังไม่คลอด
(แล้วลองคิดตามว่าตอนเข้าเรียนอนุบาล ยันมหาลัย ยันสมัครงาน พ่อแม่จะไม่สอนให้ลูกตุกติกใต้โต๊ะหรือ?)
comment4:พิม หมอโกงเงิน ลงGoogle.  แล้วจะรู้ความชั่วร้ายมีอีกเยอะ
comment4-1:นี่รีบไปเสิร์ชเลยนะ 555
comment4-2:search ได้ทุกอาชีพครับ โปรแกรมเมอร์โกง วิศวกรโกง บัญชีโกง ช่างภาพโกง ...
comment4-3:โกงมีทุกอาชีพครับ จะมากจะน้อยขึ้นอยู่กับโอกาส
comment5:แล้ววันนี้ก็มาถึง

ใครจะเดือดร้อนหว่า หมอสูติ คนไข้
ที่แน่ๆ รพ. เอกชนยิ้มหวานเลยวุ้ย จะฝากพิเศษต้องไปเอกชน

คิดว่าคนไข้จะเลิกฝากพิเศษเรอะ
ไปดูกระทู้ห้องชานเรือนสิ ฝากพิเศษกับคุณหมอท่านไหนดี มีเพียบ
comment6:ค่าฝากพิเศษ นี่หมายถึงพิเศษแบบไหนครับ ถ้าใต้โต๊ะ เพื่อแซงคิว หรือได้การบริการพิเศษ โดยแพทย์เรียกรับ และเอาเงินไปเอง โดยยังทำหน้าที่ในเวลางานของตนอยู่ และใช้ทรัพยากรของ โรงพยาบาล ถ้าเป็นเช่นนี้ก็ผิดแหละ 

ผมเข้าใจว่า ในจดหมายที่ จขกท. เอามาให้ดู น่าจะหมายถึง ให้ใต้โต๊ะ ที่หมอแอบเรียกเก็บเงินเข้ากระเป๋าเอง แบบที่ว่ามามากกว่า

เพราะ รพ.รัฐ หลายที่ รพ.จุฬาก็มีคลีนิคพิเศษแบบถูกต้องนี่ครับ แพงกว่าแบบปรกติที่ต้องไปเข้าคิว และส่วนมากนอกเวลาราชการทั้งนั้น

และ แพทย์เอง ที่ทำนอกเวลางานของตน ก็ไม่น่าผิดนะ อาจารย์ ดังๆ ในรพ.รัฐ ถ้าคนไข้ไม่อยากรอคิว ก็สามารถไปผ่าที่ รพ.เอกชนอื่นๆ โดย อาจารย์แพทย์ ก็เป็นผู้ไปทำการรักษาให้ ก็มีเยอะแยะ จ่ายเงินกับแพทย์โดยตรง และแพทย์จ่ายค่าใช้รพ.นั้นๆ
comment7:
comment8:เพิ่มเติม
เชื่อว่าคงมีคำชี้แจงเพิ่มเติมว่า รับเงินฝากพิเศษขณะตรวจในโรงพยาบาล ผิดวินัย
แต่รับเงินค่าฝากพิเศษที่คลินิก ผมมองไม่เห็นว่ามันจะผิดวินัยได้อย่างไร

ปล. ผมไม่ใช่หมอสูติ
comment9:การฝากพิเศษ 

คือ คนไข้อยากคลอดกับหมอคนหนึ่งๆเป็นพิเศษ ใน รพ รัฐบาล ซึ่งจริงๆหมอจะวนๆไปตามวัน ทีนี้พอรับไม่ได้ที่ไม่ได้หมอเดิม ก็เลยเกิดการฝากพิเศษขึ้นมา โดยตกลงกันนอกรอบ เพื่อให้หมอมาดู มาตรวจเป็นประจำ 

เราว่าไม่ผิดนะ ถูกใจกันสองฝ่าย ไม่ได้ใช้อะไรจากรัฐมากเกินคนอื่น

แต่ต้องยอมรับว่า วงการแพทย์ หมอที่เอาแต่เงินก็มี จะให้มารอหน้าช่องคลอด 3-4ชม ไม่คลอด สู้นัดผ่ามันซะเลย วันนึง 6-8เคส เงินรับเต็มๆ คลอดได้เองไม่ได้เอง ผ่าหมด จริงๆแล้ว หัวหน้าแผนก หรือ ผอ รพ ควรจะจัดการด้วยซ้ำ ก่อนที่จะมีเรื่องกลายเป็นเรื่องที่จะทำให้วงการแพทย์ตกต่ำ การรักษากลายเป็นการซื้อบริการ อะไรประมาณนั้น
comment9-1:ผิดตรงที่ว่ารับเงินเข้ากระเป๋าตัวเอง แต่ใช้ห้องผ่าตัดและทรัพยากรโรงพยาบาล และผ่าตัดโดยไม่มีข้อบ่งชี้
comment9-2:แต่เราก็จ่ายค่าใช้จ่ายให้โรงพยาบาลเต็มจำนวนค่ะ  เราแค่ต้องการความมั่นใจในฝีมือของหมอคนที่เราเชื่อมั่นแค่นั้นเอง ชีวิตความเสี่ยงเราควรมีสิทธิ์เลือกไม่ใช่เหรอค่ะ
comment9-3:9-2 มันจะจ่ายเต็มจำนวนยังไงล่ะคะ ในเมื่อมันเป็นโรงพยาบาลรัฐ ทุอย่างทุกค่าใช้จ่ายมันก็ถูกอุ้มโดยรัฐอยู่แล้ว ไม่งั้นค่าบริการมันจะต่างกับเอกชนขนาดนั้นรึ
comment9-4:9-2 ครับ ช่างไม่รู้อะไรบ้างเลย จ่ายให้รัฐไม่มีคำว่าเต็มจำนวนครับเพราะรัฐอุ้มภาระค่าหยูกยานั่นนี่เยอะมาก แต่หมอได้พิเศษไปคนเดียวฟรีๆ แต่ดันใช้ยา ห้องผ่าตัด อุปกรณ์ แพทย์ บลาๆ ของ รพ รัฐ ซึ่งรัฐจ่าย
comment10:เป็นหมอสูติก็ไม่รู้เหมือนกัน เพราะไม่ทำคลินิกนอกเวลา ไม่รับฝากพิเศษ
ใครอยากให้ทำคลอดให้ ถ้าพอรับได้ก็รับ บอกเลยว่าอย่าเอาซองมาให้นะ โกรธ
ก็จะได้ของขวัญนานาชนิด ทองคำก็มี กระเป๋าแบรนด์เนมทั้งจริงและปลอม (บ่องตง ดูไม่เป็นและไม่กล้าถือถ้าไม่ได้ซื้อเอง)
ทองคำก็มี ผ้าตัดเสื้อ ไหมไทย ผ้าพันคอ งี้เยอะเชียว 
ผลไม้ ขนม ไวน์ กาแฟ พวกของกินนี่ ไม่เอากลับบ้าน

แบบนี้ จะโดนว่ารับสินบนไหมเนี่ย
แต่มีระเบียบว่า ถ้ามูลค่าไม่เกิน 3,000 ไม่ผิดนะ
comment10-1:บางทีเราก็มองว่า ทางคนไข้เค้าจะขอบคุณมากกว่าติดสินบนอะไรนะคะ กรณีที่เป็นของ แต่ในทางวินัยอันนี้ก็ไม่ทราบค่ะ
comment10-2:http://kanch.drr.go.th/sites/kanch.drr.go.th/files/drr7%20103_0.pdf

ข้อ ๖ การรับทรัพย์สินหรือประโยชน์อื่นใดจากต่างประเทศ ซึ่งผู้ให้ มิได้ระบใุ ห้เป็นของส่วนตัวหรือมีราคาหรือมลู คา่ เกินกว่าสามพันบาท ไม่ ว่าจะระบุเป็นของส่วนตัวหรือไม่ แต่มีเหตุผลความจําเป็นที่จะต้องรับไว้ เพือ่อรักษาไมตรี มิตรภาพ หรือความสมัมพนันธอ์อนั ดีระหวา่างบคุคคล ให้ เจ้าหน้าที่ของรัฐผู้นั้นรายงานรายละเอียดขอ้ เท็จจริงเกี่ยวกับการรับ ทรัพยส์์ ินหรือประโยชนด์์ ังั กล่าวให้ผ้ ู้บ้ ังั คับั บัญชาทราบโดยเร็ว็ 


ผมว่าคนเขียนน่าจะคิดเพื่อหมอ เพื่อครู เพื่อพระ(บางองค์คงไม่เกี่ยว)ไว้แล้ว
comment11:หมอที่ญี่ปุ่นเป็นแบบคุณหมอ Dr OG ข้างบนเลยค่ะ

ดิฉันเคยตั้งครรภ์ที่ญี่ปุ่นและมาหาข้อมูลในพันทิป 

พอเห็นข้อมุลแล้วตกใจมาก (บังเอิญโลกสวย) 

เพราะข้อมูลของเกือบทุกคนคือฝากพิเศษและจ่ายคุณหมออย่างต่ำๆแปดพันบาท (นี่คืออัตราเมื่อสิบปีก่อน)

ที่ตกใจเพราะเราไม่คิดว่าจะต้องมีการให้เงินอะไรอีกในเมื่อมันเป็นงานของหมอ และหมอได้รับค่าตอบแทนจากการทำงานอยู่แล้ว

แต่การได้เห็นข้อมูลแบบนี้เยอะๆก็ทำให้ไขว้เขว เริ่มหาซื้อขนมซื้อของฝากไปให้หมอพยาบาลที่ดูแลเรา

แต่ปรากฎว่าทีมแพทย์พยาบาลญี่ปุ่นบอกอย่างชัดเจนเลยว่ารับไม่ได้ แค่ขนมไม่กี่ชิ้นก็รับไม่ได้

ถ้าอยากให้จริงๆก็เขียนเป็นการ์ดขอบคุณมาก็พอ

…วัฒนธรรมบ้านเราเห็นแล้วบางทีเศร้าใจ เอามือชี้หน้าด่านักการเมืองว่าโกงกินแต่เอาเข้าจริงก็เป็นกันหมดทุกคนทุกวงการ
comment11-1:
comment11-2:ขอภาระเท่าหมอที่ญี่ปุ่นด้วยครับ ไม่ใช่ ใช้ทำตั้งเเต่สากกะเบือยันเรือรบ จนจะทำสถิตนอนน้อย ประจำอาทิตย์ new high ทุกอาทิตย์แบบนี้ บางทีทุกคนก็พูดเเต่ด้านที่ตัวเองได้ประโยชน์ 
ปล. ไม่ได้จะเอาเงินเดือนเเบบ ญี่ปุ่นนะครับ ขอภาระงานเท่ากันพอละ บางทีก็ยุติธรรมกับหมอบ้าง
comment11-3:11-2 แบบนี้แปลว่าภาระงานเยอะก็รับสินบนได้ แบบนั้นเหรอคะ ถ้าเข้าใจผิดต้องขอโทษด้วยค่ะ
เพราะอ่านจากค.ห.11 แล้ว ก็ไม่รู้สึกว่าพูดเอาประโยชน์เข้าตัวอย่างใด เพียงบอกว่าที่ญี่ปุ่นเขาไม่รับกัน
การที่คุณมาบอกว่าขอภาระงานที่เท่ากันด้วย ยุติธรรมกับคุณหมอบ้าง มันทำให้อ่านแล้วเข้าใจไปว่า
ภาระงานที่เยอะนั่นเป็นเหตุผลให้หมอทำผิดได้

*แก้คำผิด
comment11-4:11-2 อาจจะไม่ได้หมายถึงแบบที่ 11-3 เข้าใจว่าทำให้คิดแบบนั้นได้  คงจะแค่บ่นถึงภาระงานเฉยๆมั้งครับ  แต่ คห 11 ที่บอกว่าหมอญี่ปุ่นไม่รับเงินเพิ่มนั้นเป็นเพราะทำตามหน้าที่และได้รับเงินเดือนอยู่แล้วอันนี้จริงครับและหมอไทยก็เช่นเดียวกัน  แต่เรากำลังพูดถึงการฝากพิเศษ เรียกว่าพิเศษ เพราะมันเกินหน้าที่เขาไงครับ  หากคุณเจ็บครรภ์มา รพ. ตีสี่ตีห้า. เขาก็ต้องมาตรวจและทำคลอดให้. ทั้งที่ไม่ใช่เวรของเขา ที่จริงเขาจะต้องนอนที่บ้านหลับสบาย  ปล่อยให้แพทย์เวรและพบาบาลเวร ทำคลอดให้คุณตามหน้าที่ด้วยซ้ำ มันเลยต้องมีอะไรเพิ่มเติมบ้างนิดหน่อยไงครับ ถ้าคุณฝากครรภ์ ทำคลอด รักษาตามระบบปกติ ไม่ต้องให้อะไรตอบแทนเพิ่มเติมใดๆ ก็ถูกต้องแล้วครับ ส่วนประเด็นที่จะไปเบียดเบียนทรัพยากร รพ. โดยไม่จำเป็น เช่น. ผ่าคลอดโดยไม่มีข้อบ่งชี้. อันนั้นผิดอยู่แล้ว
comment11-5:ทำงานเยอะโกงได้
comment11-6:11-4 ถ้าไปตามอ่านคห.ของ 708132 ดู เราคิดว่าเราเข้าใจไม่ผิดนะคะ
comment11-7:อ่าน 11-2 ก็เข้าใจได้แบบเดียวแหละ
comment11-8:11-2 ก้มีส่วนถูกครับ แต่อันนี้ว่าไปคงต้องแก้ไขทั้งระบบ ระบบไทยถ้าหมอเคย A ไม่รับ แต่หมอ B รับเงินฝากพิเศษ ต่อไปหมอ A ก็ต้องรับตามๆ กันไปครับ อันนี้มันต้องแก้ถึงระดับองค์รวม ซึ่งญี่ปุ่นเค้ามีวินัยพอที่จะไม่กระทำ
comment12:ญาติผมที่จีน บอกว่า คลอดที่นั่น เตรียมซองไป 3 ซอง นอกจากให้หมอ เเล้ว ยังให้... อีก ( ขั้นต่ำ  1000 หยวน )
comment12-1:จีนคือต้นตอวัฒนธรรมให้สินบนเลย
อย่าไปเอาอย่างเขาเลยครับ
comment13:ทุกวันนี้ยังไม่เข้าใจเรื่องฝากพิเศษหรือคลอดพิเศษ 
เพราะคลอดเอกชน ขี้เกียจรอรัฐบาล ไปทีทั้งวันเลยอะ
ก็ดีนะคะ ทำให้มันเป็นมาตรฐานไป ไม่ต้องมีพิเศษอะไร
comment13-1:อารมณ์เดียวกันเลยค่ะ ทีแรกเคยอยากฝากรัฐเพราะพี่สาวที่รู้จักกันแนะนำมา บอกใส่ซองให้หมอ 6,000 เป็นค่าใากพิเศษ เราเลยไปเอกชนดีกว่า หมอดูแลดีกว่า แล้วก็ดูแลตั้งแต่แรกยันคลอด สบายใจกว่า
comment14:ไม่ต้อง รอบ้านเมืองเป็นประชาธิปไตยก่อน  .. 

จัดการได้เลย ...
comment15:เราว่ากรณีแบบนี้นะ
ถ้าคนไข้รับได้กับการทำคลอดจากหมอคนไหนก็ได้ (ก็เป็นหมอสูติเหมือนกันทั้งนั้น)
มันก็ไม่ต้องมีการฝากพิเศษ
คนไข้เองแหละที่จะเอาหมอคนนี้ คนนั้น มันถึงเกิดการฝากพิเศษขึ้นมา
comment15-1:ถ้าคลอดเองได้ไม่มีปัญหา
พยาบาลเป็นคนทำคลอดค่ะ
เรื่องของเรื่องคือ ต้องการให้สูคิแพทย์ (คนที่ระบุ)มาทำคลอด จึงเกิดการฝากพิเศษ
comment15-2:ถ้าคลอดเองได้ปกติไม่มีปัญหา ต้องใช้อาจารย์แพทย์เลยหรอ
comment15-3:^
ต้องถามใจคุณแม่ดูอ่ะค่ะ
แต่ถ้าให้เราตอบแทนคนท้องนะ ลูกเราทั้งคนนะคะ
ถ้าเลือกได้ ขอคนที่เก่งที่สุดในประเทศเลยถ้าทำได้
comment16:ผมเป็นศ้ลยแพทย์ในร.พ.รัฐ และไม่ได้เปิดคลีนิคหรือทำร.พ.เอกชน
มีคนไข้ ญาติเสนอผลประโยชน์ทำนองนี้เป็นประจำนั่นแหละครับ
ผมปฏิเสธไม่รับตลอดมา บอกว่าเงินเดือนผมพอกินแล้ว แต่พอปฏิเสธ พวกเขามักให้มาในรูปแบบแปลกๆ
แอบเอามาฝากไว้ตอนผมไม่อยู่บ้าง แอบเอาไปไว้ที่บ้านบ้าง เป็นทองบ้าง เป็นเงินสดบ้าง
บางทีเป็นของธรรมดาที่เขาอยากให้เรา  เคยมีคนไข้เอาไข่ไก่มาฝาก1แผง บอกว่าไม่รู้จะให้อะไรหมอ ได้ข่าวว่าหมอมีลูกเล็กๆอยากฝากไปให้ลูกหมอกิน แบบนี้ก็มีครับ
มีรายหนึ่ง เอากระเช้าผลไม้มาฝากไว้ที่opd พอเอาไปให้ลูกกินที่บ้าน ข้างล่างมีซองเงินมากพอสมควร
และคนไข้หายขาดแล้วไม่ได้นัดมา ไม่รู้จะเอาไปคืนที่ไหน เลยต้องเอาไปเลี้ยงเจ้าหน้าที่ ซื้อของให้ward อะไรทำนองนี้
มีแบบนี้บ่อยๆ ถ้ามีคนไปฟ้อง ปปช. ปปง. ผมจะมีความผิดไหม
comment16-1:ตามกฏหมายผิดครับ คุณจะต้องแสดงความเจตจำนงต่อหน้าเจ้าพนักงานตำรวจว่า คุณไม่ีเจตนารับเงินแล้วได้บริจาคให้ทางโรงพยาบาล ห้ามใช้จ่ายซื้อของเองเด็ดขาด
comment17:แบบนี้แสดงว่าถ้าหมอไม่เรียก แต่คนไข้ให้เองด้วยความพอใจไม่ผิดใช่ไหมครับ?
comment17-1:จริงๆ ตีความว่าให้โดยเสน่หา ได้ครับเเต่ต้อง ไม่มีการเลือกปฏิบัติ เช่น เหตุการคนไข้ซุกเงินมาให้ใน กล่องคุกกี้กล่องเเดงๆ 555
comment18:มีหมอท่านหนึงที่ ร.พ.รัฐขนาดใหญ่ ที่เราไปฝากท่านท่านบอกว่าฝากครรภ์ได้ แต่ยังไม่รับทำคลอด แล้วแต่อยากให้ใครทำคลอด  แต่ท่านมาเจอเราที่ห้องรอคลอด สุดท้ายท่านก็อยู่ร่วมตอนผ่าคลอด  ซึ่งก่อนหน้านั้นท่านก็แวะมาถามอาการตลอด เพราะเป็นอาจารย์ของเหล่าหมอ ๆ ที่ร.พ. 

ขณะที่เพื่อนคนนึงที่ฝากครรภ์ท่านถึงเวลาใกล้คลอด สุดท้ายแม้ว่าท่านจะฝากให้หมอเวรท่านก็มาช่วยลุ้นเพื่อนเราให้คลอดเอง แบบธรรมชาติ (ท่านอยากให้คลอดธรรมชาติ แผลจะได้หายเร็ว) ท่านก็ไม่มาอีกหลายวัน  จะให้ซองท่านท่านบอกว่า ให้เก็บเงินไว้เถอะ สรุปว่ายังไงก็ไม่รับซอง
หมอแบบนี้ยังมีอยู่  ทำงานด้วยใจ แม้บางทีท่านจะดูดุ ดุ แต่ทำงานการแพทย์ด้วยใจจริง ๆ
comment19:เป็นหมอสูติ ไม่ได้รับฝากพิเศษค่ะ แต่เข้าใจทุกฝ่ายค่ะ

- ฝากพิเศษ ผิดยังไง
ผิดเพราะเป็นการว่าจ้างให้มีการดูแลพิเศษนอกเหนือจากปกติ 
(ไม่ได้อยู่เวรก็มา แต่ถ้าเคสปกติคลอดเองได้หมอก็ไม่ต้องมาแม้อยู่เวร)
ถึงจะคลอดเองก็เถอะ แต่คนที่ฝากพิเศษมักมีแนวโน้มได้ผ่าคลอดสูงกว่าเคสทั่วไป
โดยไม่มีเหตุอันควร ซึ่งเป็นการใช้ทรัพยากร (คน เงิน ของ เวลา) ของรัฐ แสวงหาประโยชน์ส่วนตน
บางครั้งเลือกที่จะเอาเคสฝากพิเศษไปผ่าก่อนเคสที่มีเหตุผลด้วย
ตรงนี้หมอดมยา หมอเด็ก จะรู้สึกมากกกก ในเกือบทุก รพ.

ถึงแม้คุณหมอละเหี่ยศักดิ์ กับ คุณหมอจ่าพิชิต ใน drama addict จะบอกว่าไม่น่าผิดถ้าคนไข้คลอดเอง
เพราะไม่ได้ใช้ทรัพยากรใดๆมากกว่าปกติ แต่!!!
1.โอกาสได้ไปผ่ามันสูงกว่า เพราะหมอสูติมักจะ set threshold ของเคสเหล่านี้ไว้ต่ำ 
มีปัญหานิดๆหน่อย เช่น น้ำคร่ำน้อย ตัวค่อนข้างโต เกินกำหนด ก็เอาไปผ่าละ
 (แม้แต่เด็กตายไปแล้ว ยังผ่าเลยค่ะ เหตุผลเพราะคนไข้เครียด!!!)
2.เป็นการทุจริตด้านเวลา หากในวันนั้นคุณไม่ได้เฝ้าห้องคลอด แต่ต้องออก OPD ล่ะ
เคสฝากพิเศษมาคุณก็ต้องไปทำ ไม่งั้นจะมีเสียงลือปากต่อปากไปอีกว่าคุณไม่มาดูเคส

- ทำไมแม่ๆถึงอยากฝากพิเศษในรพ.รัฐ คือทำไมไม่ไปเอกชน ได้เจอหมอแน่ๆ สะดวกด้วย ไม่ผิดระเบียบด้วย
   เพราะใช้สิทธิ์ค่ารักษาพยาบาลได้ (เบิกได้ กับ 30 บ.)
  จ่ายแค่ค่าหมอ ที่เหลือก็ฟรี แต่ถ้าไปคลอดเอกชน ก็ต้องเสียทั้งหมด ยังไงก็หลักหมื่น


อีกมุมหนึ่ง ที่เห็นใจคนฝากและคนรับฝากคือ
- แม่ทุกคน ความปราถนาสูงสุดคือความปลอดภัย
ถ้าเลือกได้อยากให้สูติแพทย์เป็นผู้ดูแล โดยเฉพาะในยามวิกฤต 
รองลงมาต้องการความมั่นใจ อยากได้หมอที่ดูแลต่อเนื่อง รู้ข้อมูลของเราและลูกเป็นอย่างดีแต่แรก
ถ้าไม่ฝากพิเศษ วันคลอดเจอหมอคนไหนก็ไม่รู้ ต้องวัดดวงเอา ก็รู้สึกไม่สบายใจ
ถัดมาคือความสะดวกสบายเป็นอันดับสุดท้าย
ดังนั้นหากเลือกได้ ฝากพิเศษคือคำตอบ

-หมอสูติ งานหลักคือดูแลคนท้องตั้งแต่ฝากครรภ์จนคลอด
หากไม่รับทำคลอด รับฝากท้องอย่างเดียว ไม่ทำคลอดให้
แล้วคลินิกจะเปิดได้เหรอคะ ก็ต้องรับเอกชนอย่างเดียว
มันก็จะวนไปตรงที่ แม่ๆเขาไม่อยากเข้าเอกชนเพราะมันแพงกว่า
จริงๆอันนี้ก็ลักษณะเดียวกับศัลย์หรือออร์โธนะคะ ไม่ทราบว่าเปิดคลินิกกันยังไงเหมือนกัน?
แต่ออร์โธก็น่าจะมีเคสที่ไม่ต้องผ่า แบบปวดนู่นนี่มาเยอะเหมือนกัน
ส่วนศัลย์นี่ นึกไม่ออกจริงๆว่าเปิดคลินิกทำอะไร น่าจะยากกว่าสูติอีก
(เท่าที่ดูก็ไม่ค่อยเปิดคลินิก มีรับเอกชนบ้าง แล้วก็ DF ในเวรค่อนข้างเยอะ ผ่ากันทั้งคืนอยู่แล้ว)

- หมอๆที่ตั้งต้นมา คิดว่าจะไม่รับฝากพิเศษแต่สุดท้ายก็ต้องรับ เพราะอะไร?
เราเอง เป็นหมอสูติมา 7 ปี ไม่ได้รับฝากพิเศษ แต่ยอมรับว่า ต้องจิตแข็งมาก
จนท.มาขอฝากพิเศษ และที่ร้ายคือเอาญาติมาฝาก 
คือเราทำให้ จนท.เพราะบางคนเราต็มใจจริงๆ คือรู้จัก สนิทสนมกัน
แต่ประเภทญาติ หรือเพื่อน อะไรงี้ เราก็ว่ามันเกินไป
เพราะเราไม่มีนโยบายเชียร์ผ่า แต่พอคลอดเองก็แปลว่าเราต้องพร้อมเสมอไม่ว่าเวลาไหน
(แต่ถ้าเป็นคนที่เกรงใจเราจริงๆ เขาก็จะไม่เรียกให้เรามาตอนดึกๆ)
สุดท้ายก็ให้เลือกเลยค่ะ จะผ่าจะคลอด ไม่เชียร์ไปทางไหน แต่ถ้าขอผ่าจะดีใจมาก
และสุดท้ายพอเราบอกไม่เอาเงิน ก็จะยัดเยียด
เคยเจอแบบ คห.16 ครั้งนึง คือซุกไว้ในตะกร้า เราเห็นก็รีบเอาไปคืน 
จากนั้นได้ตะกร้ามา ต้องรื้อทันทีทุกครั้งค่ะ
comment19-1:รพ.รัฐอยากจ่ายค่าคลอดถูกๆ แต่อยากให้หมอดังผ่าให้ ต้องฝากพิเศษเพราะแค่เคสปกติคงเยอะอยู่แล้ว

ถ้าไปรพ.รัฐปกติ ก็จะเจอหมอเวรสลับหน้ากันมาดูแล ตอนฝากครรภ์กับตอนคลอด ที่เราไม่ทราบว่าใครจะทำให้

เข้าใจนะว่าไม่ได้คลอดลูกกันบ่อยๆ แต่อยากเจอหมอดัง ไม่ใช่หมอเวรที่ไม่ได้ฝากครรภ์มาตั้งแต่แรก

รู้สึก  เลยถึงเคสพิเศษกับเคสมีเหตุผล...??????
comment19-2:อ่านแล้วขอตอบนิดนึงจากหมอศัลยกรรมที่เคยเปิดคลินิกนะครับ

เรื่องฝากพิเศษ มีคนไข้มาเซ้าซี้บ่อยมากครับ ทั้งที่ไม่เคยเรียกร้อง แต่ผมปฎิเสธทุกราย เพราะผมผ่าทุกคนเหมือนกันหมดครับ แถมบางวัน ไม่ใช่เวรเรา ยังจะมาขอร้องที่คลินิกให้เราไปผ่าให้เลย แทนที่จะได้นอน บางทีก็ปฎิเสธยากมาก ไม่ได้รับเงินสักบาทนะครับ ผ่าฟรี ไม่ได้เบิก DF ด้วยเพราะไม่ใช่เวรเรา

ส่วนใหญ่คนไข้ที่คลินิกศัลยกรรมมักจะเป็นญาติกับคนไข้ที่เคยผ่าตัด มารักษาด้วยโรคอื่น ๆ นะครับ ปวดขา ปวดเอว เป็นหวัด มากกว่าที่จะเป็นเคสศัลยกรรมจริง ๆ ครับ ทำให้หมอศัลยกรรมมักจะไม่ค่อยเปิดคลินิกเพราะไม่อยากตรวจโรคอื่น ๆ ที่ไม่ชำนาญแล้วไปรับงานเอกชนมากกว่าครับ แต่ผมต้องปิดคลินิกเพราะย้ายที่ทำงานครับ

ขอบคุณครับ จากหมอศัลยกรรมแก่ ๆ คนนึง
comment19-3:มีคนเข้าใจดมยาและหมอเด็กแล้ว ีที่ๆเราอยู่ไม่มีภาวะนี้ สิ่งที่ชอบที่สุดของที่นี่คือ CS ต้องมี indication ชัดเจน และไม่มีสิทธิ์มากำหนดเวลาด้วย
comment20:เอาตรงๆคือมันผิดกฎหมายนะ
ผมก็อยากให้มันถูกระเบียบคือห้ามทำถ้าใครทำไล่ออก

ทีนี้ก็มาดูกันว่าจะเหลือหมอสูติอยู่กี่คนในโรงพยาบาล
ลบหมอที่โดนไล่ออก กะหมอที่ลาออกเอง แล้วคงเหลือหมอสูติแก่ๆที่ไม่รับพิเศษอยู่แล้ว
พวกนี้เงินเดือนสูงพอควร รอเกษียณ แต่ผมว่าคงทนไม่ได้ เพราะงานจะทับถมใส่ ต้องลาออกตามกัน

เอาจริงนะถ้าจะทำก็ทำเลย เดือดร้อนแน่ๆ10ปี
แต่อาจมีผลดีในระยะยาว (รึเปล่า ผมไม่แน่ใจ)

คือผมว่าถ้าจะทำก็ทำจริงเลย อย่าแค่บ่นๆ แล้วหลับตา
คนที่อยู่ในระบบจะได้ตัดสินใจกันไปเลย ทำตามระเบียบไม่ได้ก็ลาออกไปหากินที่อื่น
comment21:ก็เข้าใจนะคะว่าอยากให้ลูกปลอดภัย อยากให้คนทำคลอดเป็นคุณหมอ  แต่มันก็น่าเกลียดตรงที่หมอที่รับฝากพิเศษ เวลาคุณแม่มาคลอดน่ะ ก็คลอดที่โรงพยาบาล คนดูแลก่อนหมอจะมาก็เป็นพยาบาล ทีนี่เครื่องมือข้าวของทั้งหมดก้ของโรงพยาบาล พอทำคลอดเสร็จปุ๊บ หมอก็ได้เงิน  คนช่วยทำคลอดก็พยาบาล เอ้า แล้วทรัพยากรโรงพยาบาลที่หมอใช้ล่ะ ไม่ได้ค่าบำรุงรักษาอะไรซักกะบาทเลย ค่ายา ค่าสถานที่จิปาถะเยอะแยะ  แบบนี้น่าเกลียดนะคะ เอารัดเอาเปรียบโรงพยาบาล ทั้งที่เงินเดือนตัวเองก็ได้จากโรงพยาบาล
comment21-1:แต่ถึงไม่ฝากพิเศษ 
ก็ต้องใช้ทรัพยากรเหมือนกันนี่คะ
(ถ้าคลอดเองนะ)
comment21-2:บางท่านคงยังไม่เข้าใจ ว่า การฝากพิเศษ  หมายความว่า หมอท่านนั้นจะเป็นคนดูแล  เช่น  ทำคลอด/ผ่าคลอด  ตัดสินใจว่าเมื่อไหร่ต้องผ่า   ซึ่งโดยปรกติโรงพยาบาลรัฐ  จะเป็นพยาบาลผดุงครรภ์ดูแล  ถ้าคลอดไม่ได้ จึงจะมาถึงมือหมอ   ฉะนั้น  การที่เค้ามาทำให้คือนอกเหนือจากหน้าที่แล้ว  อีกอย่างถ้าต้องผ่า  ไม่มีข้อบ่งชี้ รพ.รัฐจะไม่ผ่าให้  แต่ถ้าตกลงกันเองกะหมอท่านนั้นๆ  เค้าจะเป็นคนรับผิดชอบผ่าให้  แชร์ความเสี่ยงกับคนไข้   ถ้าจำเป็นต้องผ่าไม่ฝากใครไว้ก็เป็นหมอเวร ..  ในรพ.ใหญ่ๆ  รร.แพทย์บางทีก็ชอบผ่ากะคนแผลสวย  ไม่เจ็บ อะไรแบบนั้น...  คนไข้บางคนโรคเยอะ  ไม่มีใครเค้ารับฝากพิเศษ   อีกสักพักก็จะมีพวกขอผ่าแบบไม่มีข้อบ่งชี้   หมอไม่ผ่าให้มาโวยวายเพราะมี  complication จากการคลอดอีก   จริงๆฝากท้องดีๆจะคลอดกะใครก็ได้
comment22:ไม่ได้เหมารวมแพทย์ทั้งหมดนะครับ เมื่อมันมีก็ต้องบอกว่ามันมี  คุณหมอฯเองก็ทราบอยู่ว่ามันมีจริงๆ ไม่ใช่เรื่องโกหก

ไปฝากท้องกับคลีนิค  แพทย์เป็นหญิงจบจาก ม.ดังภาคเหนือ แต่ลาออกมาเปิดคลีนิค ตรวจตามระยะเวลา
มีอุลตร้าซาวร์  เสียเงินพอสมควร และแพทย์บอกว่าจะฝากพิเศษให้กับหมอที่รพ.รัฐรับผิดชอบต่อ  
เมื่อใกล้กำหนดคลอดก็ให้ไปฝากท้องเอง  ที่เสียเงินมากก่อนหน้านี้และเสียเงินฝากพิเศษเพื่อ...?


แบบที่สองคนไข้เส้นเลือดในสมองตีบ แพทย์ฉีดยาสลายลิ่มเลือดให้  คนไข้พ้นโคม่าค่อยๆฟื้นตัวช้าๆ  ระหว่างนั้นทราบข่าว
ว่ามีการฝากพิเศษให้แพทย์ดูแลสามารถช่วยได้มาก  จึงเข้าไปหาและเสียเงินสองหมื่นบาท คนป่วยย้ายจากห้องรวมมาที่
ตึกของแพทย์ผู้นั้นดูแลทันที  และแพทย์ทั้งนั้นให้ไปซื้อยาบำรุงสมองจากคลินิคของท่านเป็นครอส์ๆละประมาณหนึ่งหมื่นบาท
จนกว่าจะกลับมาเป็นปกติ  (จังหวัดภาคเหนือ)


เคยร้องเรียนแพทย์สภา เกี่ยวกับการตรวจรักษาในคลินิค  ในส่วนคนนอกบอกได้ว่าช่วยเหลือกันเองจริงๆ   
แม้ผิดมาตรฐานการตรวจรักษาก็จริง  แต่เนื่องจากหมดอายุความ  แพทย์สภาจึงไม่สามารถวินิจฉัยได้
comment23:ก็แล้วแต่นะ ถ้ากดดันมาก อยู่ในระบบมันยาก ก็คงลาออกไปอยู่เอกชนกันหมด แล้วไม่ใช่แต่แผนกสูตินะที่ฝากพิเศษ แผนกอื่นก็มี ศัลย์ ออร์โธ ตา มีทุกแผนกแหล่ะ
comment23-1:จะพูดดีไหมหนอ...ขอพูดก็แล้วกัน หากแพทย์ลาออกนอกระบบก็ไม่เป็นไรครับ   ก็ไม่ได้ว่าอะไร  

แต่ขอให้ทำตามมาตรฐานวิชาชีพ  ผุ้ป่วยก็มีสิทธิตรวจสอบได้  หากไม่ตรงตามมาตรฐานมากๆ

ก็มีสิทธิถูกเพิกถอนใบประกอบวิชาชีพแพทยได้ครับ...
comment23-2:ปล...หากกระทบแพทย์ท่านที่ไม่ได้เรียกร้องเงินพิเศษแบบกระทู้ที่ตั้งมาก็ขอโทษด้วยครับ...
comment23-3:คุณหินแขวนคงคิดถึงแต่ตัวเองมากไปเลยลืมนึกว่าถ้าหมออกจากระบบมากขึ้น หมอที่อยู่ก็ลำบากมากขึ้น ชาวบ้านที่อาศัยแค่ รพ.รัฐก็ลำบากขึ้นครับ
comment23-4:^

ก็เท่ากับว่าเราต้องปล่อยให้ทุจริตกันต่อไปได้ใช่ไหมครับ
comment23-5:ไม่ให้ทุจริตครับ หาวิธีแก้การทุจริต และลงโทษคนที่ทุจริตด้วย
การลาออกหรือให้ออกไม่ใช่การแก้ปัญหาครับ
comment24:แล้วถ้าท้องอยู่แบบฝากพิเศษ จะเปลี่ยนไปไม่ให้ค่าซองหมอยังไงอ่ะค่ะ เพราะหมอก็บอกแล้วขอค่าซองหมอด้วยนะ ขี้เกรงใจอ้ะค่ะหรือย้ายหมอเลยดีค่ะ
comment24-1:ก็ไปคลอดตามปกติ
บอกพยาบาลว่าไม่ฝากพิเศษแล้วค่ะ
comment24-2:แต่ก็ต้องย้ายไปฝากที่รพ.นะคะ
comment24-3:ขอบคุณค่ะ
comment24-4:หมออกตัวขอขนาดนี้ น่ารังเกียจมากครับ
comment24-5:ค่ะ เค้าจะถามตั้งแน่ตอนแรกที่ไปฝากเลยค่ะ ว่าจะฝากพิเศษ ธรรมดา เราตอบว่าฝากพิเศษค่ะ คุณหมอก็บอกเราว่าฝากพิเศษค่าซอง 8000 บาทนะ แต่ไปโทษคุณหมอก็ไม่ถูกหรอกค่ะ ความต้องการเราเอง แต่เพิ่งมารู้นี่ล่ะค่ะว่ามันผิด หมอไม่ควรทำ ^^
comment24-6:ที่ ที่ทำงานอยู่  ฝากพิเศษไม่เคยมีหมอบอกว่าขอซองกี่บาท
comment25:พูดยาก   สุดท้ายมันก็มีทางดิ้นกันไป ...   หมอออกมาทำเอกชนก็เท่านั้น  ...ง่ายๆ  ไม่ผิด ...  เดี๋ยวนี้มีแต่คนไข้รวยๆ  ฝากพิเศษรพ.รัฐใหญ่ๆ  เพราะกลัวลูกจะไม่มีหมอเด็กดีๆดูแล ...  เข้าใจกันไว้นะว่า ทำไมในรพ.รัฐ จึงไม่ค่อยมีคนรับฝากพิเศษ   มีแต่คนไข้ดำริอยากผ่าๆ  ขึ้นมาเอง   ดีเลย   เลือกหมอผ่าคลอด ทำคลอดไม่ได้ด้วย
comment26:ไม่พูดเรื่องประเด็นจริยธรรมนะครับ
สงสัยจริงๆว่า รับฝากพิเศษที่คลินิก รับเงินที่คลินิก แต่มาทำคลอดที่รพ. รัฐ จะผิดกฏหมายหรือผิดวินัยอย่างไร

ปล. ผมไม่ใช่หมอสูติและไม่เคยเปิดคลินิกนะครับ
comment26-1:https://www.facebook.com/plikpomnews/videos/2057722997787193/
ราวๆนาทีที่ 6 นะคะ
comment27:รับฝากท้องที่คลินิก รับเงินค่าฝากท้องที่คลินิก นั่นถูกต้องแล้ว ไม่ผิดแน่นอน
เพราะทรัพยากรที่คลินิก หมอลงทุน เวลาที่คลินิกก็ไม่ใช่เวลาราชการ

แต่ทำคลอดที่โรงพยาบาล รับเงินที่โรงพยาบาล รับเงินที่คลินิก ผิดทั้งนั้น
ทรัพยากรในการทำคลอดทีโรงพยาบาล ทั้งเครื่องมือ และบุคลากร หมอไม่ได้ลงทุน
ทำคลอดได้ แต่ไม่ควรรับเงิน เพราะผู้คลอดเป็นผู้ป่วยของโรงพยาบาล

น้ำใจไมตรี เพื่อขอบคุณ มีได้
กฎแพทยสภาอนุญาตมูลค่าไว้ ไม่เกิน 3,000 บาท ไม่ถือเป็นสินบน
ผู้ป่วยขอบคุณหมอบ่อยๆไป ไม่ใช่เฉพาะหมอสูติเท่านั้น แต่อย่าขอบคุณแรงไป จะเสียนิสัย
เมื่อเป็นการขอบคุณ ก็จะไม่มีการทวงนะ ที่หนังสือนี้ออกมาเหมือนกับว่ามีการทวง มีการตั้งราคา
comment28:ถามว่าเหมาะสมมั้ย มันไม่เหมาะสมอยู่แล้วครับ
ถามว่าแล้วทำไมต้องทำ
บริบท รพ ใน ต่างจังหวัดที่ไม่มี รพ ให้เลือกมากนัก คือ รพ รัฐประจำ จังหวัด และ รพ เอกชน 1 แห่ง
ฝ่ายแพทย์ :: 
  ถ้ารับได้แต่เคส ฝากครรภ์คลินิกอย่างเดียวจะชอบมาก ไม่ต้องโดนตามพร่ำเพรื่อ แต่ทีนี้พอรับฝากครรภ์ คนไข้ย่อมคาดหวังว่าจะได้คลอดกับใคร สรุปสุดท้ายก็ยังต้องจำใจ รับคลอด เนืองจากถ้าเปิดคลินิกแล้ว รับ แต่ฝากครรภ์ แม่ๆก็ส่ายหัว
  ต่อมาถ้าหมอมาทำแล้วยังไง เคสส่วนมากมักมาในเวลาเวร ซึ่งไม่ใช่เวรของตน ปกติ เวรใครคนนั้นต้องได้ DF แต่ถ้าคนมาทำไม่ได้อยู่เวร แล้ว DF จะเอาจากไหน
ฝ่ายคนไข้ ::
  เห็นใจคนไข้ที่มาตรวจในเวลาราชการไม่ได้ และรายได้ไม่เยอะ ตรวจรพ รัฐ ก็นาน ตรวจเอกชน ก็แพง เป็นที่มาอักที่ของการฝากคลินิก แต่แล้วก็วนลูป ถ้าคนไข้ยินดีฝากเฉยๆไม่ทำคลอดก็ดีมีบ้างประปราย แต่ก็นั่นแหละครับ บนความคาดหวัง

สรุป ถ้าเป็นไปได้ไม่มีใครอยากรับคลอดนะครับ เปิดคลินิกตรวจแบบ opd เป็นรายเคส เพื่อบริการผู้ที่ไม่สะดวกเรื่องเวลาชีวิต  ถึงเวลาคลอดก็ตามรูปแบบของ รพ นั้นๆผมก็ว่าโอเคนะครับ ถ้าคนไข้รับได้ แบบนี้ค่าซองก็หมดปัญหา
comment29:แล้วก็มีบาง รพ.ที่โจ๋งครึ่มมาก
คือรับฝากพิเศษที่ห้องฝากครรภ์ของรพ.นั่นแหละค่ะ
หมายความว่า หมอไม่ต้องมีคลินิกก็ได้ คนไข้มาที่ห้องฝากครรภ์ก็บอกจะฝากกับหมอคนนี้
ก็จะได้ตรวจกับหมอทุกครั้ง (คนอื่นตรวจกับพยาบาล ยกเว้นมีปัญหาพิเศษ)
แบบนี้คือใช้ทรัพยากรของรัฐ 100% ทุกกระบวนการ คลินิกไม่ต้องเปิด พยาบาลก็ไม่ต้องจ้าง

บางทีหมอคนนั้นติดภาระกิจต้องรอ จะเห็นได้ชัดเลยค่ะว่าใครฝากพิเศษ
เพราะคนที่ฝากพิเศษต้องนั่งแยกไปอีกแถวนึงเพื่อรอหมอ คนฝากสามัญก็เข้าไปตรวจกับพยาบาล
ที่เคยเจอเพราะไปช่วยออกตรวจที่ รพ.แห่งนั้น คุณหมอที่คนไข้รอพบก็คือ ผอ.นั่นแหละค่ะ
และพรรคพวกที่จบมาพร้อมกัน ก็ไปอยู่ตาม รพ.ต่างๆ ก็พอทราบระบบของแต่ละทีมาบ้าง
น่าแปลกที่พออยู่ๆไป ทุกคนก็ถูกกลืนและไม่รู้สึกผิดปกติ ก็รับฝากพิเศษกันใน รพ.หน้าตาเฉยนั่นแหละค่ะ
comment30:หลายคนคงเคยอ่านข่าวเรื่องการเรียกรับสินบนของแพทย์ที่จีนมาบ้าง  หลายคนคงสมเพชกับเรื่องแบบนี้

อยากบอกว่า จุดด่างดำในวงการแพทย์ไทยก็ไม่ยิ่งหย่อนกว่ากันเท่าไหร่ เพียงแต่คนไข้ไม่รู้  หรือรู้ทั้งรู้แต่ฉันได้ประโยชน์ด้วยก็ไม่รู้สึกอะไร  หรืออาจดีใจด้วยซ้ำที่ได้สิทธิพิเศษกว่าคนอื่นๆ  ซึ่งเป็นการสะท้อนให้เห็นถึงวัฒนธรรมของคนบ้านเราเป็นอย่างดี ไม่ว่าจะเป็นคนมีการศึกษาเพียงใด

เห็นหมอหลายคนออกไปเย้วๆ ต่อต้านนักการเมืองสีโน้นสีนี้  แต่ตนเองก็กลับทำสิ่งที่เป็นการคอรัปชั่นต่อหน้าที่เสียเองอย่างไม่รู้สึกอะไร  บางคนอาจให้เหตุผลกับตนเองว่าเพื่อคนไข้ แล้วทำไมไม่ทำให้กับคนไข้เหมือนๆกันทุกคน

ณ. เวลานี้คงเป็นโอกาสอันดี  ที่ถึงเวลาจะจัดการบ้านเมือง ให้ใสสะอาดมากขึ้นกว่าเดิม  รัฐควรออกกฎระเบียบมาให้ชัดๆเลย ว่าอย่างไหนทำได้ ทำไม่ได้  บทลงโทษคืออะไร 

ใครทนอยู่ไม่ได้ก็ลาออกไป  โดยไม่ต้องกลัวว่าหมอจะขาดแคลนหรอก  เพราะหมอกลุ่มที่สามารถเรียกรับผลประโยชน์ได้นั้นก็มักจะประจำอยู่ตามรพ.ประจำจังหวัด หรือในกรุงเทพที่ประชากรล้วนมีรายได้สูง ซึ่งมีความต้องการของแพทย์ที่อยากมาทำงานในรพ.เหล่านี้อยู่แล้ว

มีหมอที่จบใหม่ๆพร้อมจะเข้าไปแทนกันทั้งนั้น  กลัวแต่จะไม่กล้าลาออกมากันมากกว่านะ

ได้ทั้งเงินทั้งกล่อง  ใครล่ะจะไม่อยากได้
comment30-1:หมอสูติที่รับฝากพิเศษมีอยู่ทั่วประเทศค่ะ
แม้แต่ใน รพ.อำเภอ ที่มีหมอสูติแค่คนเดียวก็มีค่ะ
การลาออกส่งผลกระทบต่อระบบแน่นอน
อันนี้ไม่ได้ส่งสัญญาณข่มขู่นะคะ เพราะตัวเองไม่ได้รับฝากพิเศษ
แต่มองว่า หมอสูติในแต่ละจังหวัดมีคนรับฝากพิเศษเกินครึ่งแน่นอน
ถ้ากลุ่มนี้ลาออกหมด ยังไงก็ทดแทนไม่ทันค่ะ
เพราะจำนวนที่มีในปัจจุบันถือว่าเพียงพอต่อการทำงาน ไม่ได้มีเกินงาน
แล้วกว่าจะใช้เวลาผลิตคนจำนวนเท่านี้ก็หลายปีค่ะ
ถ้าลาออกครึ่งนึงยังไงก็ต้องใช้เวลา 10 ปีขึ้นไปถึงได้กลับมาเท่าเดิมค่ะ
แล้วคนที่มาแทน ถ้ายังหวังเรื่องรายได้ ก็คงต้องลาออกไปอีกอยู่ดี
จะให้ทำเอกชน ควบรัฐบาลไปทำไม (คือถ้าไม่รับฝากพิเศษก็ต้องทำเอกชนพาร์ทไทม์)
ในเมื่อทำเอกชนเพียวๆก็ได้มากกว่าอยู่แล้ว

ลองคิดเล่นๆ ในส่วนของตัวเราเองนะคะ
ถ้ามีการลาออกของหมอที่ฝากพิเศษจริงๆ
คือเกินครึ่งของเพื่อนร่วมงานค่ะ (ร่วมทั้งหมอใน รพ.อำเภอด้วย)
สำหรับตัวเราก็ต้องได้รับผลกระทบแน่นอน
เพราะแทบว่าจะต้องรับภาระงานคนเดียวทั้งจังหวัดเลยล่ะค่ะ

ถ้าจะหาทางออกไม่ให้มีการทุจริตในลักษณะนี้
ก็คือต้องแยกช่องทางฝากครรภ์และคลอดพิเศษ ในรพ.รัฐไปเลย โดยเรียกเก็บจากคนไข้เพิ่มขึ้น
เพื่อนำไปกระจายเป็นค่าทรัพยากรส่วนเกิน (หมอ พยาบาลที่เกี่ยวข้องต้องได้ด้วย เครื่องมือเครื่องใช้ที่เกินจากปกติ)
แต่โดยรวมคนไข้ต้องเสียเงินน้อยกว่าเข้าเอกชนถึงจะอยู่ได้ค่ะ
comment30-2:หากรัฐออกมาตรการเด็ดขาดออกมาแล้วจริงๆ  ต่อให้ส่งผลกระทบกับหมอสูติทุกรพ.ของรัฐ  จนอยากจะลาออกกันทั้งหมด

แล้วคุณฟ้าหมาดฝนคิดว่า  จะทำได้กันอย่างนั้นจริงเหรอ  ออกแล้วจะไปอยู่ไหน  รพ.เอกชนรองรับหมดเหรอ  หรือจะไปเปิดคลิกนิก  จะรอดเหรอ

ผมขอฟันธงเลยว่า  ไม่มีการลาออกจนทำให้รพ.ส่วนใหญ่ของรัฐได้รับผลกระทบแน่นอน  แต่อาจจะค่อยเป็นค่อยไป  หรือไม่ก็ยอมปรับตัว เพื่อให้อยู่กับระบบใหม่จนได้

อย่าลืมว่า  เรื่องนี้ เป็นการทำสิ่งที่ผิดมาตลอดให้เป็นสิ่งที่ถูกต้อง  ใครออกมาโวยหรือคัดค้าน ก็ส่อให้เห็นแล้วว่า เป็นคนอย่างไร
comment30-3:เอกชน รองรับได้หมดสบายๆเลยครับ เพราะ ทุกวันนี้ หมอเฉพาะทาง ยังขาดอีกมาก เเถม รุ่นเก๋าๆ ระดับ subboard คุณจะสร้างมาเเทนยังไง ยังไม่รวมว่า ถ้าเป็น รพศ รรพ. ต้องใช้ staff ต่อ resident ในอัตราส่วนที่สากลยอมรับอีกนะครับ สมมติ  รพศ ลาออกครึ่งนึง ไปอยู่ full time เอกชน จากเดิมเเค่part time เสาร์บ้างอาทิตย์บ้าง คนไข้ก็เทไป คนมีตังค์อาจลำเบิกเพิ่มนิดหน่อย เเต่ คนไข้สิครับ เอาง่ายๆ placenta previa อย่างเงี้ย complication หนักๆคิดว่ามีคนเก๋าพอจะทำได้กี่คนครับ 
-ทุกวันนี้ อาจารย์ ระดับ ท๊อปๆใน รรพ. เอกชนอยากได้ไปเป็น full time จะตาย ได้มากกว่า ฝากพิเศษ ไม่รู้เท่าไหร่ ทำไม เค้ายังอยู่ ใน รรพ.หละครับ เพราะ เงินฝากพิเศษ เเค่นี้? ทั้งๆที่ไปหา เอาได้มากกว่าอีกที่เอกชน อาจารย์พูดกับพวกผมเสมอ ว่า ที่พวกท่านยังอยู่ ยังมี resident มี fellowมี นศพ. ต้องสอน ถ้าพวกท่านไม่สอน ออกไป หาเงินเอกชน ประเทศเราจะเอา หมอ มาจากไหนไปรักษาคนไข้ ที่มาถึงมือท่านไม่ได้ ท่านอาจไม่สามารถออกไปเป็นหมอตามที่กันดารๆได้ เเต่อย่างน้อยประสบการณ์ ทักษะ ของท่านยังถูกถ่ายทอดไปเรื่อยๆยังหมอรุ่นใหม่ 
- คุณอยากให้เมืองไทยเป็นเเบบเมืองนอก ที่ ทำทุกอย่างตามกฏมั้ยครับ เเค่จะฟัง lecture เทคนิกจาก staff มือดีๆ ต้องลงทะเบียนเสียเงินมากมาย lock ประตู มี ยามกัน ห่างห้องที ครึ่งช่วงตึก เพราะทุกอย่างเป็นเงินเป็นทอง เเม่เเต่ความรู้ในหัวยังต้องหวง เพราะ มีผลว่าคนไข้จะมาหาดั้นด้นมาหา ที่ รพ.ที่อยู่มั้ย เป็นสัญญาจ้างงานที่กับ รพ.เอกชน กับมหาวิทยาลัย บ้างหละ
-staff เก่งๆ เมืองนอกเนี่ยเเทบจะ เอกชน ไม่ก็มหาวิทยาลัยเอกชนล้วนๆเลย ไปลองหาดูได้ เพราะเค้าทำตามกฏ เเบบที่คุณกำลังอยากได้ นั่นเเหละ 
-ทุกวันนี้ เมืองไทย ขนาดอาจารย์ ไม่เคยรู้จักกันมาก่อน ท่านยังสอนเลย ครับ บางคนเเค่ไปถาม ปลดปล่อยความโง่ในตัว ให้ฟัง ท่านอธิบายเเล้วไม่เข้าใจ ท่านยังชวน ไปดูท่าน ทำที่ รพ. ท่านเลย ไม่ก็บางทีก๋ให้ทำเรื่องเชิญ ท่านมาผ่าให้ดูก็มี 

ทางแยก ที่อยากข้ามไป เอาเเบบไหนก็เลือกซักทางเถอะครับ ไม่ใช่อ้างนู่นนี่ สุดได้ก็สนเเคาตัวเองได้ประโยชน์ ระบบทุกเเบบย่อมมีข้อดีข้อเสีย
comment30-4:ก็เพราะการหาเหตุผลให้ตนเองที่คิดว่าถูกต้องแล้วอย่างนี้ไง  ถึงยังทำกันมาได้โดยไม่รู้สึกตะขิดตะขวงใจกันบ้างเลย

แล้วก็ลามไปแผนกอื่น ในเมื่อสูติทำได้  ศัลย์ก็ต้องทำได้  ออร์โธเอามั่งสิ  สุดท้ายก็ล่อกันทุกแผนก  จะได้ไม่มีใครได้เปรียบเสียเปรียบว่ากันได้

ทั้งหมดก็เพราะเริ่มจากจุดเริ่มต้นของการกระทำที่ผิดนั่นแหล่ะ  

ผมแนะนำว่า ถ้าคิดจะหาผลประโยชน์ให้กับตนเองโดยอาศัยตำแหน่งหน้าที่การงานในราชการในทางที่ผิดแบบนี้แล้วล่ะก้อ  ลาออกมาเถอะ ออกมากอบโกยอย่างสง่าผ่าเผยเถอะครับ
comment30-5:ไปประท้วง หน้า รพ. เลยครับ ผมรอดูผู้กล้าอยู่อย่าเก่งเเต่หน้าคีย์บอร์ด อาจารย์เค้าจะได้ลาออกอย่างสบายใจซะที
comment30-6:ออกตัวว่าไม่ใช่หมอสูติ
ไม่ได้เห็นด้วยกับการคอร์รัปชั่น
แต่ถ้าหมอลาออกเยอะ ยังไงต้องส่งผลกระทบแน่นอนค่ะ
ทั้งหมอที่ยังอยู่ในระบบและกับคนไข้เอง
ต่อให้หมอสูติทั้งหมดลาออก เค้าก็มีทางไปกันค่ะ
คุณแม่ยังไงถ้าเลือกได้ ก็ต้องอยากฝากท้องและคลอดกับแพทย์เฉพาะทางอยู่แล้ว
comment31:ก็รอดูต่อไปค่ะ คงไม่สามารถคาดเดาอะไรได้ เพียงแต่อยากบอกว่า 
มันไม่ได้มีแค่ใน กทม.แล้วก็ไม่ได้มีคนที่จะอยากเข้าสู่ระบบจนเหลือเฟือหรอกค่ะ
comment32:ก็ดีนะ

จะได้ไม่มีพวกดูฤกษ์ยาม เวลาตกฟาก เวลาเทพจุติให้หมอเขาผ่าออก

ไม่ต้องไปแย่งห้องผ่าตัด แย่งทรัพยากรจากคนไข้อื่นๆที่ด่วนกว่า ฉุกเฉินกว่า
comment33:เราฝากพิเศษ กับอาจารย์xxx  ที่ศิริราช ก็ไม่ได้ให้พิเศษไปนะ หมอก็ไม่เคยทวงหรือพูดถึง 

ที่ไม่ได้ให้ เพราะตอนนั้นไม่ค่อยมีเงินค่ะ
comment34:เพิ่งรู้ว่ามีอย่างนี้ด้วย
comment35:ผิดตาม ป.อาญา เลยครับ
แพทย์รับเงินเข้าตัวเอง แทนที่จะรับผ่านโรงพยาบาลยังไงก็ผิด แม้หลายคนจะคิดว่าจ่ายให้โรงพยาบาเต็มอัตราแล้ว แต่แพทย์ที่รับไม่ได้มีอำนาจหน้า ในการเรียกรับเงินจากการปฏิบัติหน้าที่แต่อย่างใด  ไม่เช่นนั้นการทุจริตในประเทศด้วยตรรกนี้ก็จะไม่มีการทุจริตเลยนะครับ
comment36:
comment37:เอกชน รองรับได้หมดสบายๆเลยครับ เพราะ ทุกวันนี้ หมอเฉพาะทาง ยังขาดอีกมาก เเถม รุ่นเก๋าๆ ระดับ subboard คุณจะสร้างมาเเทนยังไง ยังไม่รวมว่า ถ้าเป็น รพศ รรพ. ต้องใช้ staff ต่อ resident ในอัตราส่วนที่สากลยอมรับอีกนะครับ สมมติ  รพศ ลาออกครึ่งนึง ไปอยู่ full time เอกชน จากเดิมเเค่part time เสาร์บ้างอาทิตย์บ้าง คนไข้ก็เทไป คนมีตังค์อาจลำเบิกเพิ่มนิดหน่อย เเต่ คนไข้สิครับ เอาง่ายๆ placenta previa อย่างเงี้ย complication หนักๆคิดว่ามีคนเก๋าพอจะทำได้กี่คนครับ 
-ทุกวันนี้ อาจารย์ ระดับ ท๊อปๆใน รรพ. เอกชนอยากได้ไปเป็น full time จะตาย ได้มากกว่า ฝากพิเศษ ไม่รู้เท่าไหร่ ทำไม เค้ายังอยู่ ใน รรพ.หละครับ เพราะ เงินฝากพิเศษ เเค่นี้? ทั้งๆที่ไปหา เอาได้มากกว่าอีกที่เอกชน อาจารย์พูดกับพวกผมเสมอ ว่า ที่พวกท่านยังอยู่ ยังมี resident มี fellowมี นศพ. ต้องสอน ถ้าพวกท่านไม่สอน ออกไป หาเงินเอกชน ประเทศเราจะเอา หมอ มาจากไหนไปรักษาคนไข้ ที่มาถึงมือท่านไม่ได้ ท่านอาจไม่สามารถออกไปเป็นหมอตามที่กันดารๆได้ เเต่อย่างน้อยประสบการณ์ ทักษะ ของท่านยังถูกถ่ายทอดไปเรื่อยๆยังหมอรุ่นใหม่ 
- คุณอยากให้เมืองไทยเป็นเเบบเมืองนอก ที่ ทำทุกอย่างตามกฏมั้ยครับ เเค่จะฟัง lecture เทคนิกจาก staff มือดีๆ ต้องลงทะเบียนเสียเงินมากมาย lock ประตู มี ยามกัน ห่างห้องที ครึ่งช่วงตึก เพราะทุกอย่างเป็นเงินเป็นทอง เเม่เเต่ความรู้ในหัวยังต้องหวง เพราะ มีผลว่าคนไข้จะมาหาดั้นด้นมาหา ที่ รพ.ที่อยู่มั้ย เป็นสัญญาจ้างงานที่กับ รพ.เอกชน กับมหาวิทยาลัย บ้างหละ
-staff เก่งๆ เมืองนอกเนี่ยเเทบจะ เอกชน ไม่ก็มหาวิทยาลัยเอกชนล้วนๆเลย ไปลองหาดูได้ เพราะเค้าทำตามกฏ เเบบที่คุณกำลังอยากได้ นั่นเเหละ 
-ทุกวันนี้ เมืองไทย ขนาดอาจารย์ ไม่เคยรู้จักกันมาก่อน ท่านยังสอนเลย ครับ บางคนเเค่ไปถาม ปลดปล่อยความโง่ในตัว ให้ฟัง ท่านอธิบายเเล้วไม่เข้าใจ ท่านยังชวน ไปดูท่าน ทำที่ รพ. ท่านเลย ไม่ก็บางทีก๋ให้ทำเรื่องเชิญ ท่านมาผ่าให้ดูก็มี 

ทางแยก ที่อยากข้ามไป เอาเเบบไหนก็เลือกซักทางเถอะครับ ไม่ใช่อ้างนู่นนี่ สุดได้ก็สนเเคาตัวเองได้ประโยชน์ ระบบทุกเเบบย่อมมีข้อดีข้อเสีย 

ปล. ให้ก่อนเลือกปฏิบัติ ~>ผิด กม.
ให้ เป็นสินน้ำใจ โดยไม่มีการเรียกรับ มาก่อน ~> ให้โดยเสน่หา ไม่ผิด กม. แต่ สุ่มเสี่ยงการผิดข้อบังคับเเพทย์ สภา อยู่ที่ตีความ 

โลกนี้ไม่มีอะไรขาว ไม่มีอะไรดำ มีเเต่ สีเทาที่เเตกต่างเฉดกันอยู่ที่คนจะเลือกมอง บางทีเราก็อยากใหมันขาวนะ เเต่มันไม่ได้ไง โลกนี้ไม่มีใครอยากทำไร illegal หรอก
-แบบนี้ดีมั้ย ก็ดี UC รอดมาได้จนโลกตะลึงขนาดนี้ การเเพทย์ไทยยังอยู่ต้นของเอเชีย ไม่ล้าหลังได้ คนไม่มีเงินยังได้ มาตรฐานการรักษา ไม่ต่างยุโรป ได้ ทั้งๆ ที่ใช้เงินห่างกันลิบลับ
-แย่มั้ย เเย่ดิ มันผิดกฏหมาย ถ้าจะ เอาจริง ให้มันถูกเป๊ะๆ ภาษีเหนาะ 35% เปอร์ หรื อ ความเเตกต่างของมาตรฐานการักษาเเบบเมกา ญี่ปุ่น เพราะ UC มีปลิวเเน่ๆ staff หาย รพ.รัฐ เหลือเเต่ เศษเดน ที่ไปเอกชนไม่ได้หรือ จบใหม่ๆหน้าใส พร้อมวิกฤษ ขาดเเคลนหมอเฉพาะทาง  การเเพทย์ไทย ได้เตรียมล้าหลังอีกซัก 30ปี
comment37-1:เสียความรู้สึกมากครับ
comment37-2:คุณควรไปเป็นนักธุรกิจ
comment37-3:ร.พ.รัฐเหลือแต่เศษเดนนี่ใครหรือครับ ใช่หมออาชีพที่มีเกียรติเช่นเดียวกับคุณหรือเปล่า ใช่หมอคนสุดท้ายที่เค้าจะเหลืออยู่ในระบบดูแลคนไข้จนๆแทนหมอเก่งๆที่ออกไปอยู่เอกชนแทนหรือเปล่า

เสียความรู้สึกมากครับนอกจากแนวคิดแล้ว ยังใช้คำดูถูกเพื่อนร่วมวิชาชีพ
comment37-4:ลาออกต้อนนี้เลยครับรอไรอยู่
comment37-5:อ่านแล้วอึ้ง นี่หรอความคิดคนเป็นหมอ
เรียนหมอมาเพื่อเงินอย่างเดียวเลยสินะ
comment37-6:พูดมาได้ว่าเทาๆ ประเด็นนี้ดำปี๋เลย ผิดก็คือผิดนะ
comment38:ดีแล้ว หรือจะเอาแบบจีน เข้าโรงพยาบาล ถ้าไม่ให้สินน้ำใจกับหมอและพยาบาล แทบไม่มีคนเหลียวแล แย่ยิ่งกว่าคนไข้อนาถาในเมืองไทยเสียอีก
comment39:เห็นข่าวหลายๆประเทศเขารณรงค์ให้คลอดที่บ้านกัน เขาก็คลอดกับผดุงครรภ์ มาเยี่ยมที่บ้านหลังคลอดก็ผดุงครรภ์
comment39-1:อยากลองคลอดเองที่บ้าน ดูไหม

http://blogs.babycenter.com/mom_stories/232012-homebirth-advocate-dies-in-hospital-after-giving-birth/
comment40:ความเห็นผมๆว่าเรื่องการฝากพิเศษ ผิดศีลธรรม ผิดจริยธรรม ผิดกฏหมาย ผิดระเบียบราชการ 
แต่ที่ยังมีอยู่เพราะเงินมันหอมหวาน กิเลสมันหนา ตายไปสิ่งที่ทำผิดหรือไปเอาของเค้ามา (เวลาของพยาบาล เครื่องมือทรัพยากรของรัฐ การตามหมอเด็กมารับ) คงต้องถูกทวงคืน 

ถ้าประเทศไทยจะกำจัดการคอร์รัปชั่น (โกงเอาเวลาราชการ ทรัพยากรของราชการ) ประเภทนี้ไปได้ก็คงดีครับ
comment41:แต่เราเต็มใจนะ เพราะใช้สิทธิประกันสังคมคลอดรพ.รัฐ ฝากท้องที่คลินิก ไปหาหมอทีก็500บาท ตอนนัดผ่าก็ให้เปนสินน้ำใจ ถามว่าไม่ให้ได้ไม๊ ขนาดไปเที่ยวผับคุณผู้ชายยังทิปนักร้องเลย

แล้วแต่นานาจิตตัง
comment41-1:คือคนไข้กับหมอ เต็มใจอยู่แล้วค่ะ
แต่มันเอาเปรียบหลวง เอาเปรียบคนไข้คนอื่น
(แต่คนไข้ก็ไม่ผิดหรอกเพราะไม่ได้รู้เรื่องลึกๆขนาดนั้น)
comment41-2:เอาตรงๆ เราว่ารัฐก็เอาเปรียบหมอตั้งแต่แรกแล้ว
อีกอย่าง คุณแม่ทั้งหลายก็มักเลือกหมอ
จะเอาคนนั้นคนนี้ ก็ต้องเป็นแบบนี้ต่อไปแหละ
comment42:ตอนที่เริ่มมีบัตรทองใหม่ๆ ก็มีกระแสขู่ว่าหมอจะลาออกกันทั้งประเทศ เพื่อต่อต้านนโยบายนี้

จนถึงทุกวันนี้  ผ่านมากว่าสิบสี่ปีแล้ว  ยังไม่เห็นมีการลาออกแบบยกขโยงกันทั้งประเทศอย่างที่ว่าเลย

เห็นมีแต่ลาออกมาสักพักก็ขอกลับไปอยู่ใหม่  เพราะทนลำบากกับการต้องรับผิดชอบมากขึ้น ไม่สบาย  ไม่มีผู้แทนมาเอาใจเหมือนตอนอยู่รพ.รัฐ

คนที่มีจิตใจเป็นแพทย์ที่แท้จริง คงไม่คิดลาออกเพียงด้วยเหตุผลที่ว่า ไม่สามารถเรียกรับสินบนไม่ได้แล้ว หรอกกระมังครับ
comment42-1:เอ ตอนนี้ ลาออกอยู่ปีละกี่คนนะครับ หมอเนี่ย  ^_^
comment43:จะให้กำเนิดก็ยังต้องซอกแซกซอยเจ็ดกันน้อ เพลีย
comment44:เดาว่าหมอคงไม่กระทบเท่าไหร่ครับ คนที่มีผลกระทบสุดน่าจะเป็นคนไข้ที่พอมีกำลัง

สมมุติไม่มีฝากพิเศษ เจ็บท้องกลางคืน เจ็บท้องไม่ใช่เวร หรือไม่ใช่เคสนัดผ่า

พูดแบบกลางๆ คือเขาก็อาจจะไม่จำเป็นต้องเข้ามาก็ได้ เพราะไม่ใช่เวรเขา  

งานจะไปหนักกับแพทย์+พยาบาล ที่อยู่เวรตอนนั้นแทน
comment44-1:มันก็ไม่มีอะไรยุ่งยากหรอกค่ะ
ถ้าไม่มีการฝากพิเศษ
อยากคลอดเอกชนก็ไปเอกชน อยากคลอดรัฐบาลก็มารัฐบาล
มีคนอยู่เวรทุกคืนทั้งหมอพยาบาลค่ะ
มันไม่หนักมากขึ้นหรอกค่ะ
เพราะคนจะคลอดไม่ว่าฝากพิเศษหรือธรรมดา 
ยังไงมันก็ต้องมาห้องคลอดที่เดียวกัน เจอพยาบาลชุดเดียวกันนี่แหละ

แต่ด้านจิตใจนี่แหละหนัก
คนไข้กลุ่มที่มีปัญหามักเป็นข้าราชการหรือชาวบ้านระดับฐานะกลางๆ 
ที่มีความรู้พอสมควร ข้อมูลจะเยอะ มีทั้งถูกและผิด
อยากคลอดกับหมอดีๆดังๆ แต่อยากใช้สิทธิ (เบิกได้/30บ.)
ถ้าระบบฝากพิเศษถูกห้ามขาด คนกลุ่มนี้ก็ไม่มีกำลังไป รพ.เอกชน
พอได้คลอดกับพยาบาลก็จะกังวล บางทีเป็นความกลุ้มใจของพยาบาลไปอีก
คือพูดตรงๆคือไม่ค่อยไว้ใจพยาบาลหรือแม้แต่หมอเวร ยิ่งถ้าเป็นนักศึกษาหรือหมอจบใหม่หน้าเด็กๆ
จนอาจถึงขั้นคอยจับผิด หรือเป็นมนุษย์กล้องมนุษย์เฟสอะไรไปนู่น
อย่าด่าเรานะ เราพูดตามที่เจอมา และอันที่จริงก็เห็นใจนะคะ ด้วยความกลัวความกังวลของคนเป็นแม่ 
ถ้าใครมีความเยอะอยู่แล้ว ยิ่งทวีคูณตอนจะคลอดค่ะ 
บางคนให้พยาบาลตามสามีมา เสร็จแล้วทั้งด่าทั้งตีต่อหน้าค่ะ บอกว่าเครี๊ยดดดต้องการระบาย
comment44-2:มีพยาบาลอยู่นี่คะ ตอนเราจะคลอดหมอไม่อยู่น่ะ พยาบาลเป็นคนทำคลอดให้ เย็บแผลสวยมาก พูดเพราะด้วย ^^
comment45:ต่อไปมันคงจะเรื้อรัง กลายเป็นวัฒนธรรม  ค่านิยม ที่คนไข้ต้องจ่ายเงินพิเศษ หมอทุกประเภทหรือเปล่า
คนมีตังค์ได้รับบริการดี
คนจนไร้หมอดูแล นอนรอไปเถอะ
comment46:คนที่ร้องเรียนอาจจะมีปัญหาส่วนตัวกับผู้ที่ถูกร้อง
แต่หยิบยกเรื่องนี้มาเป็นประเด็น เพราะเราก็รู้กันมาตั้งนานแล้วว่ามันมีการฝากพิเศษ

ผมไม่รู้นะ ผมเดา
comment46-1:ตามนั้นครับ ต่างคนต่างมีความรู้ด้านสาธารณสุขดีกันทั้ง 2 ฝ่าย ประเด็นนี้เลยถูกนำมากล่าวถึงเพื่อเล่นงานอีกฝ่าย
comment47:
comment48:ลองคิดดูเล่นๆ   หากหมอสามารถเรียกรับเงินจากการทำงานในหน้าที่ของตนได้  และเป็นที่ยอมรับตามที่ใครหลายๆคนในนี้เห็นด้วย

อีกหน่อยจะไปทำบัตรประชาชน  ย้ายทะเบียนบ้านที่เขต ก็คงโดนจนท.เขตเรียกเงินเพิ่มได้เหมือนกัน  ไม่งั้นก็รอไปสิ รอไม่ได้ก็มาทำใหม่วันหลัง  คนไหนยอมจ่ายก็ได้ทำก่อน

หากทุกหน่วยราชการคิดแบบเดียวกัน  อะไรมันจะเกิดขึ้น  อยากเห็นบ้านเมืองเป็นแบบนั้นเหรอ
comment48-1:หมอไม่เรียก แต่เกิดจากคนไข้เรียกร้องเองน่ะสิ่
แพทย์ พยาบาลเวรก็มีเยอะแยะ
แต่อยากซื้อความสบายใจ ให้หมอที่เลือกมาดูแลให้
comment48-2:คนไข้ซะอีกครับ ที่อยากให้หมอที่เคยดูแลตลอดการฝากครรภ์มาทำคลอดให้ ไม่อยากให้เป็นไปตามระบบ เพราะคนไข้มีความไว้เนื้อเชื่อใจหมอที่ดูแลเขาดีมาตลอดการตั้งครรภ์ ก็อยากให้หมอมาทำคลอดให้ แม้จะเป็นวันหยุด กลางค่ำ กลางคืนก่โมงก็ต้องมา หมอต้องstand by รอตลอดไม่รู้ว่าคุณแม่จะคลอดตอนไหน ลองคิดดูครับ วันนึงๆ 24 ชม คูณไปครับ 30 วัน จะคลอดเมื่อไรไม่รู้ แถมคลอดมาก็มีความเสี่ยง ตกเลือด ต้องผ่าตัดฉุกเฉิน หมอก็มีความเสี่ยง การได้รับค่าตอบแทนเท่านี้ถือเป็นน้ำใจ เป็นกำลังใจ ที่หมอสละเวลามา และดูแลมาตลอด ครั้นคนไข้จะไปรพ เอกชนก็ราคาต่างกันลิบลับ...ลองคิดแง่นี้ดูครับ อยากฟังความเห็นของทุกท่านนะครับ
...หมอสูติ คนหนึ่ง...
comment49:เพิ่งรู้ว่า มีฝากพิเศษใน รพ รัฐแบบนี้ด้วย

รู้แต่ รพ เอกชน คุณหมอทำคลอดเสร็จเรียบร้อย มีการใส่ซองให้เป็นพิเศษ บางทีเป็นหมื่นๆ
เฉพาะค่าแพกเกจคลอดก็ 100000+- แล้ว 
ยังมีให้พิเศษอีก

มันกลายเป็นวัฒนธรรมผิดๆ
พอคนอื่นจะไม่ให้ ก็ตะขิดตะขวงใจว่าต้องให้หรือไม่
หมอน่ะไม่ผิดหรอก แต่มันผิดที่คนให้ตั้งแต่แรกๆ
comment49-1:พึ่งทราบว่าฝากเอกชนแล้วยังต้องจ่ายฝากพิเศษอีกเหรอคะ เพราะแค่ค่าแพคเกจก็แพงแล้ว ทำเอาอยากรู้เลยว่าฝากกับหมออะไรถึงขูดเลือดขูดเนื้อปานนั้น

ส่วนตัวฝากกับอ.หมอรพ.รามาที่ รพ.เอกชนนอกเวลาวันอาทิตย์ คลอดเองค่ะ ไม่ได้จ่ายค่าฝากพิเศษอะไรเพิ่ม เพราะถือว่าจ่ายค่าแพคเกจรพ.ไปแล้ว
comment49-2:ไม่ได้เรียกว่าพิเศษหรอกครับ
เรียกว่าให้ tip ดีกว่า
บางคนคลอดมาเรียบร้อยดี ใส่ซองให้ tip เป็นหมื่นๆ
comment49-3:เพิ่งรู้เหมือนกันว่าคลอดเอกชนต้องให้ซองด้วย คลอดเอกชนก็แพงอยู่แล้ว ราคาทุกอย่างก็รวมในแพ็คเกจคลอด ไม่เคยให้พิเศษหมอ ไม่ตะขิดตะขวงอะไรและไม่คิดว่าเป็นวัฒนธรรมสำหรับเอกชนด้วย มีก็แค่ซื้อขนมอร่อยๆให้เป็นคำขอบคุณ หรือไปสวัสดีคุณหมอตามเทศกาลค่ะ
comment50:บางทีการเเก้ปัญหาอะไร ให้มันถูกต้อง แล้วทุกอย่าง มันเเย่ลง ไม่เกิดประโยชน์อะไรเลย ก็อย่าไปแก้ดีกว่านะครับ 
~คำสอนเเรกในการเข้ามาเป็นเเพทย์ คือdo no harm ครับ~ 
ถ้าแก้เเล้วเเย่ลง จะแหย่เท้าลงไปแก้ทำไม ผมเป็นเเพทย์พูดอาจดูเหมือนเข้าข้างพวกเดียวกันเนอะ เเต่ทุกวันนี้ เรื่องการฝากพิเศษ take harm อะไรครับ นอกจาก มีหมอมาเป็นคนดึงเด็กออก คนมีความรู้มากกว่า ทำไม่ดียังไงครับ? อะ อาจมีพวก cesarean section  โดย ไม่มี indication อันนี้ มันก็กระเเสที่ส่งท้ายมาจาก ความเชื่อของหมอทั่วโลก ที่บอกว่า ผ่าออกดีกว่า เมื่อ20ปีที่เเล้ว ทุกวันนี้ trend มันก็กลับมาเป็น คลอดเองละ คนทำ c/s ก็น้อยลงเรื่อยๆ ถ้าห่วงเรื่องนี้สู้ให้ สธ ของมาตรการเก็บ กรณีC/Sโดย indication ไม่มีดีกว่าครับ เอาเงินเข้ารัฐ win win win บางที การรักษา คนๆนึง ไม่ใช่เเค่รักษาโรคเค้า เเต่เรารักษาคนไข้ บางที พอต้องคลอดเองเเม่เครียด ->depression คลอดออกมาธรรมชาติ กังวลล้านแปดพันเก้า สู้ผ่าออกมาให้มันจบๆ ยังไง มันก็ไม่ได้อยู่ใน absoluteหรือrelative contraindication อยู่เเล้ว 
 -หมอทุกคน ฝีมือไม่ได้เท่ากัน อยากหาหมอเก่งๆ ทำไงดี ฝากพิเศษ ไม่ได้ demand พรุ่งปรี้ด จน รพ. offer ผลตอบเเทนที่ถึง threshold หมอ อุ้ยยย ย้ายไปเอกชน(หมอก็มี ครอบครัว มีกระเพาะ ต้องกินต้องใช้) ถามมีใครได้ประโยชน์บ้างนอกจาก รพ.เอกชน ทุกวันนี้ คิดว่าคนในวงการเเพทย์ไม่รู้เรื่องเเบบนี้? เค้าก็รู้กันมาตั้งนานละ หลวง ปปช. สตง. ก็รู้ ถามทำไม ไม่มีใครทำไร เพราะ benefit  ที่หมอฝีมือดีๆอยู่ในระบบราชการมันมากกว่า เเค่ค่าอุปกรณ์นิดหน่อยที่เสียไปหนะสิครับ ค่า cesar ยังไง คนไข้ก็ต้องจ่ายเงิน เบิกไม่ได้ บางส่วนอยู่เเล้ว ถามว่า คุณเป็นคนขับรถรู้ว่า ข้างหน้าเหว เเต่ กฏบอก ห้ามขยับพวงมาลัยเลี้ยว คุณจะทำไง นั่นแหละครับ สิ่งที่  แพทยสภา สตง ปปช สธ เป็นอยู่
comment50-1:ไม่ใช่อยากคัดค้านว่าไม่ให้มีเลย แต่ประเด็นคือถ้าแบบนั้นทำไมไม่ทำให้เป็นมาตรฐาน จ่ายเงินออกใบเสร็จให้ถูกต้อง หรือไม่ก็รับฝากผ่านทาง รพ.ได้เลย ไม่ใช่มาแอบเล่นใต้โต๊ะกันแบบนี้ การทำแบบนี้คือการทุจริตชัดๆ ยังจะมีหน้ามาบอกว่าเป็นเรื่องปกติ งี้พวกราชการอยากทำบัตรเร็วๆ หรืออยากติดต่ออะไรก็จ่ายใต้โต๊ะให้หมดทุกหน่วยงานไปเลย แบบนี้โอเคไหม
comment51:ถ้าขอให้หมออยู่ในกฏ ข้อบังคับ หมอขออยู่กฏทุกอย่างเลย มั้ยครับ
- ทำงาน40ชม. ต่อ สัปดาห์ 
-ไม่ปฏิบัติหน้าเกินกว่า 12 ชม. ติดต่อกัน เว้นระยะ อย่างน้อย 8-10 ชม.
-ตรวจคนไข้ตามเวลา มาตรฐาน guildline  คนละ ~25-30นาที
-ตรวจคนไข้ไม่เกิน วันละ20 คน  
 นี่ๆไง มาตรฐานแบบญี่ปุ่นที่คุณถวินหา คุณอย่าเอาเเต่ได้ เห็นเเก่ตัว บอกให้คนอื่นเป็นคนดีทำเพื่อคนอื่น เเต่ตัวเองเอาเเต่นั่งพิมพ์ก๊อกแก๊กอยู่หน้าคีย์บอร์ด ไม่ทำไรให้ใคร
comment51-1:จริงๆก็อยากให้เป็นแบบนี้นะ แต่คงยาก ทั้งเอกชนและรัฐบาล 

เพราะ รัฐ หลักประกันสุขภาพถ้วนหน้า คนไข้มารักษาแทบฟรี ดังนั้นปริมาณการตรวจย่อมมหาศาลโดยใช่เหตุ
ส่วน.เอกชนสบายกว่าเยอะ แต่เรื่องบันทึกเวลา หรือหลังจากรพ.เอกชนแล้ว ไปทำคลินิกตัวเองต่อ ตรวจสอบเรื่องเวลายากมาก
นอกจากว่าตรวจสอบพบแล้วลงโทษแรง ยึดใบประกอบชั่วคราว ไรงี้

ไม่เหมือนกับ อาชีพนักบินพาณิชย์ ตรวจสอบเวลาง่าย สถานที่ทำงาน ไม่ใช่หลักล้าน แต่หลักร้อย,พันล้าน พยานเป็นร้อยๆคน แถมกลุ่มเป้าหมาย ไม่ใช่คนไม่มีจะกิน
comment51-2:ทุกวันนี้บางที่ตรวจ 120 คน/7ชม (หักพักเที่ยง) ตกคนละ  3.5 นาที  คนไข้ใช้เวลาเดินเข้าออกห้องตรวจก็ตัดไปอย่างน้อยครึ่งนาทีแล้ว เขียนยาอีกครึ่งนาที เหลือเวลาคุยกันคนไข้ 2 นาที นี่คำนวณแบบแพทย์ไม่ได้พักกินน้ำ. ไม่ได้ลุกไปอุจจาระเลยนะ. บางคนมารอครึ่งค่อนวัน ได้พารากลับบ้านแผงเดียว. กลับมาบ่นลงเฟส สรุปว่าเป็นแพทย์ผิดนะจ๊ะที่สั่งพาราให้  ที่นี่ความจริง. ที่ไม่มีใครถวิลหา ทั้งหมอทั้งคนไข้. ทนกันมาได้เป็นสิบๆปี. ก็ทนต่อไป
comment51-3:สงสัย คนไทยไม่รู้ถึงความเทพของพารา เพราะมันหาซื้อง่าย 5555
comment52:คนไข้ A นอน รพ.แห่งหนึ่ง   ต่อมาญาติเห็นว่า ไม่หายซะที  เลยไปคลินิกแพทย์ ก.  , ว่าจ้างแพทย์ ก.ให้มาเยี่ยมไข้  และให้ความเห็นว่าต้องให้ยาxxx  

คนไข้ B นอน รอคลอดที่รพ.แห่งหนึ่ง   ต่อมาญาติเห็นว่า รอคลอดนาน เลยไปคลินิกแพทย์ ข.  , ว่าจ้างแพทย์ ข.ให้มาเยี่ยมไข้  และให้ความเห็นว่าต้องผ่าคลอด

กระบวนการทั้งสองนี้ ผมว่ามันก็ไม่ได้ผิดอะไร  เพราะคนไข้ และญาติ มีสิทธิ์ของผู้ป่วย ที่จะหา second opinion มาดูแลรักษาตนได้
และเป็นสิทธิ์ ของแพทย์ ก. และ ข. เช่นกัน ที่จะเรียกค่าตอบแทนในการรักษา

ปัญหาอยู่ที่การใช้ทรัพยากรของรัฐ     ซึ่งจริงๆแล้ว แพทย์ ก. และ ข. ไม่มีสิทธิ์ สั่งจ่ายยา หรือ สิทธิ์เปิด OR เอง  
ควรแนะนำคนไข้ และ ญาติ เพื่อ ให้คนไข้และญาติ ไปบอกแพทย์เจ้าของไข้ประจำโรงพยาบาล เพื่อตัดสินใจรักษาต่อไป
comment53:ส่วนตัวไม่ใช่หมอสูติ แต่มีเคสผ่าตัดเหมือนกัน
เคยมีคนไข้ใส่ซองมาให้ที่คลินิก ขอแทรกคิวผ่าตัดเหมือนกัน
แต่ไม่รับนะ เราว่ามันไม่โอเค
ส่วนตัวเราฝากท้องเอกชน
comment54:ความเห็นเรา รพ.รัฐควรจะมีการบริหารจัดการใหม่ ยังไงลูกทั้งคนที่จะเกิดมา แม่ๆถ้าเลือกได้ต้องเลือกทำคลอดกับคุณหมอที่เรารู้สึกไว้ใจมากที่สุดอยู่แล้ว

อาจจะเปิดคลินิกพิเศษแยกจากเวลาOPD ปกติรัยก็ว่าไป ทำเงินพิเศษส่วนนี้ให้ถูกต้องก็ไม่น่าจะยาก
คนไข้ก็สามารถเลือกฝากกับคุณหมอที่ตนเองต้องการได้เหมือนเดิม ดีซะอีก จะได้หาเงินเข้ารพ
ัฐบาลอีกทางหนึ่ง ไม่ใช่รอเงินจากสามสิบบาทอย่างเดียวซึ่งไม่เคยพอ
comment55:แบบนี้ถือว่าโกงชาติครับ (แบบที่หมอทั้งหลายชอบต่อต้านนั่นแหละ)

คุณสวมหมวกของหมอโรงพยาบาลในการรับเงินเข้ากระเป๋าตัวเองไม่พอ ยังไม่เสียภาษีอีก แถมยังใช้ทรัพยากรของรัฐในการหาเงินให้ตัวเอง ผิดหลายกระทงเลย

บางคนบอกว่า ทำหรือไม่ทำก็ได้ ตรรกะป่วยมาก หมอเอาเวลาทำงานหรือรักษาคนไข้อื่นมาดูแลคนไข้ที่จ่ายเงินให้กับตัวเองได้ยังไงครับ

ดูมุมไหนมันก็ทุจริต
comment56:คงห้ามไม่ได้หรอก การฝากพิเศษ
เท่าที่ติดตามอ่านตามโซเชี่ยลมีเดีย หลายที่
ผู้ตั้งครรภ์และครอบครัว อยากเลือกหมอ อยากฝากพิเศษ เต็มใจให้ตอบแทนหมอ แถมขอบคุณด้วยซ้ำ

การออกหนังสือนี้มา จะทำให้สูติแพทย์ที่ทำน่าเกลียดๆ หยุดทำพฤติกรรมเหล่านั้น
หมอๆรู้กันดีว่า พฤติกรรมน่าเกลียดๆเหล่านั้นมีอะไรบ้าง บางคนทำเป็นทีมกับพยาบาลและเจ้าหน้าที่ที่ห้องฝากท้อง
comment56-1:คือ???


(ไม่ทราบจริงๆ ค่ะแต่ดูจากคลิปTpbs ก็รู้สึกว่าน่าเกลียดค่ะ)
comment56-2:แสดงว่าที่โรงพยาบาล ไม่มีคนแบบนั้น
ดีแล้วค่ะ
comment57:ปี 1999 มีแม่คนนึงฝากครรภ์ที่คลีนิกแถว
พุทธมณฑลแบบพิเศษกับหมอท่านนึง...
วันจะคลอดปวดครรภ์ตอนเช้า ไปถึง รพ.
รัฐแห่งนึงแถวๆสะพานจีน แค่บอกว่าฝากพิเศษ
กับ อจ.หมอ แค่เอ่ยชื่อ แม่ท้องแก่ได้รับ
การดูแลดีมากๆ ร้องเท่าไหร่ก็ไม่มีใครบ่น
กว่าจะคลอดได้ประมาณเที่ยง ใช้เครื่องดูด
(ไม่รู้ศัพท์ทางแพทย์)...
ออกจากห้องคลอด มีห้องพิเศษเดี่ยวนอน
(จ่ายเงิน)...
ที่เล่าทั้งหมด แม่คนนั้นฝากครรภ์ที่คลีนิก
ไม่เคยไป รพ.นั้นเลย แต่พอลงรถแจ้งชื่อ
อจ.หมอที่ฝากครรภ์เท่านั้น 
........จบทุกเรื่อง........
สมัยนั้น 4,000 เยอะน่ะครับ แม่บอกว่า
ทองคำ 1 บาทราคา 4,500 บาทรวมกำเหน็จ...
comment58:
comment59:มันมี demand เป็นจำนวนมากนะครับ
การตั้งครรภ์เป็นเรื่องใหญ่ของชีวิต ทั้งของมารดาและครอบครัว ทุกคนล้วนแสวงหาความมั่นใจให้ตัวเองตามกำลังทรัพย์(และเส้นสาย)เท่าที่จะหาได้
การปิดกั้น มันผิดธรรมชาติและยากที่จะทำได้ พอเรื่องเงียบก็เหมือนเดิม

ทุกคนไม่ได้มีกำลังทรัพย์พอที่จะไปรพ. เอกชนได้ และต่างจังหวัดหลายที่มันไม่มีโรงพยาบาลเอกชนที่ดีๆให้หาด้วยซ้ำ
คลอด รพ. รัฐตามสิทธิ ก็คือเจอแต่พยาบาล เปลี่ยนหน้ากันไป ทำคลอดกับพยาบาล ความมั่นใจก็ไม่มี

ทำไง
ที่ทำกันมาตลอด คือฝากพิเศษแบบนี้ ซึ่งหลาย คห บอกแล้วว่าผิด ทั้งกฏหมายและวินัย
ยกระดับมาตรฐาน ให้คนไข้ฝากคลอดและทำคลอดทุกคนต้องผ่านหมอสูติ (หมอทั่วไปจบใหม่ห่วยกว่าพยาบาลอีกขอบอกไว้เลย)ซึ่งหมอไม่พอ กฏนี้ออกเมื่อไหร่หมอสูติรวมตัวสไตร์แหงๆ
ทำตามกฏเป๊ะๆคือไม่มีเงิน ไม่มีเส้นสายคลอดกับพยาบาลไป เรื่องเกี่ยวพันกับชีวิต เป็นไปไม่ได้หรอก

ผมว่าจบที่เลี่ยงบาลี
เก็บเงินล่วงหน้าที่คลินิก แจ้งเป็นค่าฝากครรภ์ ไม่เกี่ยวกับค่าคลอด ครบกำหนดคลอดไป รพ. โดยแจ้งหมอเอาเอง
comment59-1:นี่ไง หนึ่งในพฤติกรรมไม่ดีๆ ที่ว่า
แบบนี้ ครูไม่ต้องสอนเลยนะ
comment60:ไม่ใช่แค่สูตินะ แผนกอื่นๆก็มีเยอะแยะ 
ไปตรวจที่ รพ. เอกชน กับอาจารย์ รร. แพทย์ พอถึงเวลาจะผ่า ก็เอามา admit ผ่าที่ รร. แพทย์ (ค่าใช้จ่ายถูกกว่าไง) ได้คิวผ่าเร็ว ได้เตียงใน รร. แพทย์(ซึงหายาก)
comment60-1:ถ้านัดมารพ.รัฐ แต่ไม่ได้ลัดคิวและไม่ได้สิทธิต่างจากคนอื่น แพทย์ไม่ได้เรียกรับเงินพิเศษ ก็ไม่น่าจะเป็นอะไรนะครับ
ผมว่าผู้ป่วยก็ต้องมีสิทธิเลือรพ.ได้ เขาอาจไม่ชอบรพ.เอกชนที่ไป หรือสู้ราคาไม่ไหว แต่พอใจกับแพทย์ที่รักษา เลยถามแพทย์ว่าพอจะย้ายไปรพ.รัฐได้ไหม ถ้าย้ายไปแล้วไม่ได้มีการทุจริตใดๆเลย ไม่ได้เบียดเบียนคนอื่น กรณีนี้ผมว่าไม่เป็นความผิดแต่อย่างใดนะครับ

การย้ายไปรพ.รัฐก็ต้องทำแบบปกติเหมือนคนไข้รพ.รัฐทั่วไป ไปแทรกคิวไม่ได้ ยกเว้นกรณีเคสฉุกเฉิน เข้าใจว่ากรณีที่คุณหมายถึงน่าจะเป็นการแทรกคิวคนไข้ในรพ.รัฐคนอื่นๆทั้งที่ไม่ได้เป็นกรณีเร่งด่วน หรือมีการรับผลประโยชน์ส่วนตัว ถ้าแบบนั้นก็ผิดครับ
comment61:รพ.รัฐ ค่าฝากท้อง ค่าห้อง ไม่ค่อยแพงหรือเปล่าสมัยก่อน เลยเหมือนให้คุณหมอเป็นสินน้ำใจ
comment62:แอบรุ้สึกว่าปัญหามาจากระบบป่ะคะ. ระบบบีบคนทำงาน. คนทำงานเหนื่อยนะที่นี้ก็หมอพยาบาล เหนื่อยก็มาลงกะคนไข้ รักษามันผ่านๆไป  คลอดเอง พยาบาลก็เหมือนจะกินหัว พูดจาแย่ๆ อันนี้ฟังมาจากหลายๆคน แต่บางที่ก็ดี ได้ยินมาทั้ง 2 แบบ

ทีนี้ใครพอมีกำลังก็อยากจ่ายก็เลยอยากฝากพิเศษกัน เพื่อความมั่นใจว่าเรากับลูกจะปลอดภัย. เราว่ามันก็มีเท่านี้แหละ คือรักษาตามปกติมันไม่ไว้ใจ. ถ้ารักษากันดีมีมาตร ที่ไหนก็เหมือนกัน ปัญหาก็คงลดน้อยลง  แตานี่ทุกคนกลัว. จะคลอดที ไม่มีพยาบาลสนใจมันอาจจะเปนเนื่องปกติสำหรับเขา แต่มันไม่ปกติสำหรับคนกำลังจะคลอด มันก็ยิ่งกลัว 

ส่วนเราคลอดเอกชน แพงกันไปค่ะแต่ก็สบายใจ
comment62-1:คนมันจะทุจริตก็ทุจริตครับ คนสะอาดก็ไม่ทำ ไม่เกี่ยวกับระบบ ไม่งั้นจะกลายเป็นว่า หาทางหลบเลี่ยงระบบหรือหาช่องทำความผิด มันอยู่ที่สันดานคน
comment63:เราฝากท้องเอกชนค่ะ ไม่รู้เลยว่า รพ รัฐมีหลักเกณฑ์ในการคลอดแบบนี้ เจอหมอคนไหนก็ไม่รู้ หน้าไม่ซ้ำเดิม ถึงเวลาคลอดก็คลอดกับพยาบาล ความอุ่นใจมันหายไปนะเราว่า

อีกอย่าง บางทีเราก็ไม่ได้อยากเจอกับหมอผู้ชาย ให้มาเสียบเครื่องซาวน์กันจนไม่ซ้ำหน้า 

อย่างที่เราฝากตอนนี้ เราไม่ได้ระบุคุณหมอในตอนแรก แต่เราเชื่อมั่นว่า รพ นี้หมอคงมีความสามารถกันทุกคน
โชคดีที่คุณหมอน่ารัก ใส่ใจรายละเอียดมาก เราเป็นตะคริว คุณหมอก็จ่ายแคลเซียมเพิ่ม พอสามีเราบอกท้องผูกตั้งแต่กินแคลเซียม หมอก็เปลี่ยนเป็นแคลเซียมแบบละลายน้ำเพิ่มให้แทน

แล้วก็ไม่ได้แนะนำทางการค้าจนยัดเยียด แต่อธิบายให้เราเลือกเอง อย่างอัลตร้าซาวน์ก็บอกว่ามีแบบ 2 3 4 มิติ ดูได้เทียบเท่ากันหมด แต่แบบ 3 และ 4 เป็นความเอนเตอร์เทนของพ่อแม่ล้วนๆ แถมบอกราคาเราเสร็จสรรพ

สิ่งที่แม่ทุกคนหวัง ก็แค่อยากให้ลูกของเราเกิดมาปลอดภัยค่ะ การที่หมอทำให้เราอุ่นใจได้ แม่ก็จะไม่เครียด แต่ถ้าคลอดกับ รพ รัฐแล้วเจอใครก็ไม่รู้ ไม่เคยคุยกันมาก่อนมาทำคลอดให้ เป็นเราเราก็กลัวนะคะ

ปล. พิมพ์ตั้งยาว ความรู้สึกล้วนๆ เลย อาจจะไม่ตรงจุดประสงค์ของกระทู้ แต่ขอมาแชร์ประสบการณ์ค่ะ 😀😀
comment64:ยังไม่อ่าน คห.นะ แต่อยากจะบอกว่า การฝากพิเศษ เพื่อมาคลอดที่ รพ.รัฐ เป็นการทุจริตอย่างชัดเจน เป็นการเอาทรัพยากรของรัฐ ของส่วนรวมมาใช้เพื่อประโยชน์ตนเอง
ถ้าจะฝากพิเศษ ตลอดจนทำคลอด น่าจะไปทำที่ รพ.เอกชน ไปเช่าพื้นที่ เช่าทีมผ่าตัด ทีมพยาบาล จะดูดีกว่านี้มาก
comment64-1:ถามจริง ถ้าเมียก้อนหินท้อง จะฝากพิเศษไหม หรือจะคลอดกับพยาบาล
comment64-2:64-1 เข้าใจที่หมอสื่อไม๊?
comment64-3:ยังโง่แสดงความเห็นออกมาได้นะ ถ้าโง่ขนาดนี้ผมสรุปให้ครับ
ถ้ามาทำกับโรงพยาบาลรัฐ ถือว่าเป็นการทุจริต แต่ถ้าเอกชนทำได้
มีตรงไหนหรือที่เขาบอกว่า ไม่ให้ฝากครรภ์กับหมอ ให้ทำคลอดกับพยาบาลแทน

ผมต้องสรุปคำพูดผมให้อีกรอบไหม
comment65:ติดตามครับ
comment66:เป็นการแก้ที่ปลายเหตุ ไม่ได้ศึกษาว่าต้นเหตุคืออะไรแล้วไปแก้ที่ต้นเหตุ
วิธีนี้เป็นการเตะหมูเข้าปากหมา
ต่อไปใครอยากคลอดด้วยความสบายใจต้องเสียเงินมากขึ้นด้วยการไปเข้าโรงพยาบาลเอกชน
comment66-1:ถูกต้อง ทางที่ตรงไปตรงมา ควรจะเป็นอย่างนั้น
ยกเว้นว่า มีการปรับแนวทางการฝากพิเศษ เป็นแบบว่า ฝากที่คลินิค พอตอนคลอด ก็ต้องจ่ายเงินพิเศษให้ รพ.และทีมพยาบาลด้วย เหมือนเป็นการเช่าสถานที่ เช่าทีม อย่างนี้น่าจะดีกว่า
comment67:ก็ดีเหมือนกันนะคะ คนที่เค้าอยากฝากพิเศษ  ก็ไปเอกชนเสียเงินแพงๆ แหละค่ะสมเหตุสมผล  หมอรพ รัฐก็จะเหลือแต่คนไม่รับฝากพิเศษ ไม่เบียดเบียนทรัพยากรรัฐ และก็ไม่ต้องเจอ ความเยอะ ของคนไข้บางประเภท และก็ผ่าคลอดตามข้อบ่งชี้ตามตำราเท่านั้น จากประสบการณ์ที่ทำงานมา คนไข้ไทยมีความอดทนต่อการเจ็บท้องคลอดน้อยมาก จะมาขอผ่าๆตลอด เป็นเหตุการณ์ที่เห็นจนชินตา คนประเทศอื่นที่จะมีความอดทนสูงกว่าคนไข้มาก  ยิ่งฝรั่งนี่แทบไม่มีใครอยากผ่า ถ้าทำได้จริงนี่คงอุดมคติมาก แต่ความเห็นส่วนตัวคงเป็นไปได้ยาก และก็จะเหลือหมอสูติอยู่ในระบบราชการน้อยลงค่ะ สูติแพทย์ผลิตได้ปีละประมาณ100-120คน ต่อปี ก็คงจะไม่พอ ก็จะเหลือหมอทั่วไปทำงานค่ะ
comment68:ความเห็นผมถึงวิธีการแก้ไขเรื่องนี้ ถ้ายังอยากจะให้มีการฝากพิเศษได้อยู่ 

จัดคลินิกฝากครรภ์ นอกเวลาราชการ 
จัดห้องคลอด ห้องผ่าตัดนอกเวลาราชการ ใช้เฉพาะบุคลากรที่จ้างมาเพื่อการทำงานนอกเวลาราชการโดยเฉพาะครับ 
เก็บค่ารักษาตามจริง แพทย์มี doctor fee, ผู้ช่วยผ่าตัดได้รับค่าจ้าง พยาบาล ทีมวิสัญญีได้รับค่าจ้างพิเศษ สิทธิ์ 30 บาทไม่ควรจะใช้ได้ กำไรเข้าโรงพยาบาล หรือจัดเก็บเป็นพวกค่าเช่าสถานที่ รายได้ของทุกคนต้องเข้าระบบภาษีเงินได้ 

หรือจัดโรงพยาบาลเอกชนแบบ ศิรราชปิยมหาการุณย์ เก็บค่ารักษาเต็มที่+กำไร จ่ายค่าจ้างให้ทีมครับ 

แบบที่เป็นอยู่ ณ ปัจจุบัน บางที่ผมว่าเลวซ้ำเลวซ้อน 

พยาบาล ทีมวิสัญญี(ถ้าต้องใช้) ทีมหมอเด็ก วอร์ดเด็ก ถ้าต้องใช้ ไม่ได้ค่าตอบแทนเพิ่มเติมสักบาท มีหมอสูติได้คนเดียว สรุปคือโกงทรัพยากรของรัฐไป

ยิ่งเคสที่เอามาทำในเวลาราชการ ตัวเองทำงานเวลาราชการควรไหมที่จะมีรายได้พิเศษแบบนี้ 

เคสที่มีปัญหา โยนกลับมาเป็นเคสธรรมดา อ้างนู่นอ้างนี่อีก คนเราฝากพิเศษเพราะต้องการการดูแลแบบพิเศษ มีปัญหาได้รับการแก้ไขโดยผู้เชี่ยวชาญ แต่ผมบอกให้ พอมีอาการที่จะทำให้การคลอดมีปัญหาคุณจะโดนโยนกลับมาเป็นเคสธรรมดา 

ค่าตอบแทนต้องถามว่ามีสักกี่คนที่เสียภาษีให้รัฐ 

รวยไป ตายไปคงต้องชดใช้กรรมที่โกงรัฐ โกงคนอื่นเขาไป 555
comment69:ผมว่า ออกเป็นกฎ มาแบบนี้น่าจะดีกับ หมอสูติส่วนใหญ่ มากกว่าอีก รับแค่ฝากครรภ์ก็เพียงพอแล้ว กลางคืนได้นอนสบาย
เคส ที่มีฐานะพอ นัดไปผ่ารพเอกชน เลยซึ่ง 90% ต้องการอยู่แล้ว รพ.เอกชนก็อ้าแขนรับ คนไข้กลุ่มนี้ ราวกับเทวดา
แน่นอน ค่าใช้จ่าย 60,000-100,000 up 

เคส ที่จ่ายเอกชนไม่ไหว ก็ให้ไปคลอดรพ. รัฐ แพทย์เวร GP ส่วนใหญ่  สมัยนี้ผ่าคลอดไม่เป็น ก็ refer อย่างเดียว 
แต่งานจะไปโหลด รพ.ศูนย์  รพ.ทั่วไปมาก แน่นอน อัตรา การเกิด ข้อแทรกซ้อน จะสูงมากๆ 
เพราะ แพทย์ทุกคน รู้ดีว่า การคลอด เป็นความเสี่ยง คน ท้อง เวลาเกิดปัญหา มันรุนแรงและรวดเร็ว 
เช่นตกเลือดหลังคลอดรุนแรง นี่ ให้นับเวลา 10 นาที หมดสติตายได้เลย  
หรือ คลอดท่าผิดปกติ เท้าโผล่ สายสะดือย้อย นี่ให้เวลา 5นาที เด็ก ตายทันทีเหมือนกัน
ตายยังไม่พอ ถ้าเจอ ติดไหล่นี่ 5นาที ดึงไม่ออก สมองพิการ  หรือ แขนพิการ นี่เรื่องมายาวๆๆเลย

สรุป การคลอดเป็นเรื่อง ธรรมชาติ ที่มีความตายและความพิการ เป็นเดิมพัน  คนท้องและญาติ จึงขยัน หาหมอฝีมือดี มาทำคลอดลูก ตัวเอง
ถ้าให้หมอสูติ เลือก ผมว่า ส่วนใหญ่เลือกจะรับฝากดูครรภ์อย่างเดียวมากกว่า ไม่ต้องมารับความเสี่ยงจากการคลอด ไม่ต้องอดหลับอดนอน
happy กว่าเยอะ

ปล.แต่พูดถึงแต่หมอสูติ อย่างเดียวก็ ไม่เป็นธรรมนะ เพราะ หมอศัลยกรรม  หมอกระดูก  หมอตา  หมอจมูก หมอริดสีดวง ก็มีฝากพิเศษ นะครับ  
ถ้าจะปรับระบบกันใหม่ ก็ต้องยกทั้งระบบไปเลย
comment70:ไปทำนอกเวลาตามรพ.เอกชนก็ได้  ไม่เป็นไรครับ
comment71:คือหมอก็คนนะฮะ ก็เข้าใจฮะ แต่อ่านข้างบน คคห 51 นี่แล้ว เจอว่า คนไข้ กะ ปชช อย่าเห็นแก่ตัวเนี่ยเป็นคำตอบที่ไม่ไหวนะฮะ เรียนมาก็ใช้เงินภาษี เป็นทรัพยากรของรัฐนะฮะ และทุกคนก็รู้ ไม่ได้มีใครบังคับให้มาสอบนี่ฮะ และถึงจะใช้ทุนหมดแล้ว ก็ไม่ออก อยู่ รพ รัฐต่อ เพราะ อะไรละฮะ นอกจากสวัสดิการก็ คงอยากได้กล่อง ใช่ไหมฮะ ถ้าจะบอกว่า คนไข้ที่บ่นว่าทำไมต้องจ่ายนอกรอบว่าเห็นแก่ตัวมันคงไม่ใช่ละฮะ อันนี้ โลจิกเพี้ยนๆ เหมือนกันหมดกะข้าราชการรัฐทุกประเภทนะฮะ ถ้าทำงานหรือเรียนใช้เงินส่วนตัวนี่ พูด ได้เลยฮะ ว่าเรียนมารวย หรือ กะทำงานให้รวยเพื่อชดเชย เงินที่เสียไปตอนเรียนนะฮะ
comment71-1:คุณจ่ายภาษี พวกผมก็จ่ายภาษี ทำงานคืนรัฐก็ทำเเล้ว มากกว่าเงินเดือนไม่รู้กี่เท่าตัวถ้าหารมาเป็นชั่วโมง คุณจะเอาไรกับพวกผมอีก อยากให้พวกผมใช้ทุนออก เเล้วลาออกจากรัฐให้หมด ได้ครับได้ พวกผมจะได้รักษาคนตามาตรฐานวิชาชีพซะที
comment71-2:ผมว่าหลงและเข้าใจผิดกันเยอะและคงจะเข้าใจแบบนี้มาหลายปี

เรียนโดยใช้ภาษี?....ตั้งแต่เด็กอนุบาล ยันมหาลัย ทุกคณะ ทุกคนที่เรียน โรงเรียนรัฐ คือใช้ภาษีคนไทยหมดครับ

ใช้ทุน?....เพราะอาชีพนี้ขาดแคลนครับ เลยพ่วงสัญญาใช้ทุน โดยเฉพาะจังหวัดขาดแคลน ณ ปีนั้นก็รับเยอะหน่อย...ไม่ใช่เพราะเรียนรัฐแล้วต้องใช้ทุนนะฮะ ไม่งั้นทุกอาชีพต้องใช้ทุนกันหมด
ดังนั้นไม่ต้องไปอ้างว่าภาษีตรูนะ รักษามันดีๆหน่อยเซ่ ..."การเสียภาษีเป็นหน้าที่"ครับ ไม่ใช่สิทธิที่จ่ายมากได้มาก มิฉะนั้นคนแก่ไม่ทำงานแล้ว คงหมดสิทธิรับการรักษา หรือคนรวยสัสๆ คงได้แซงคิวโดยการโชว์ใบภาษี?? หรือคุณลองไม่จ่ายภาษีสิครับ

อยากได้กล่อง?...อันนี้ต้องไปสืบเอาเอง เป็นทุกอาชีพแม้แต่พระละครับ อยากได้เงินสร้างจานบินล้างสมองก็มี

แม้แต่บางคนรับการรักษาพยาบาล แต่จะให้เขียนเบิกอีกแบบ...อันนี้ก็ไม่รู้ว่าฝ่ายไหนแย่กว่ากันนะ...แต่กฎระเบียบคงต้องตามทันกิเลสคนละ
comment71-3:ใช้ทุน?....เพราะอาชีพนี้ขาดแคลนครับ เลยพ่วงสัญญาใช้ทุน  มั่วครุ่งถูกครึ่ง


ขาดแคลน ใช่ แต่เขาให้ทุนด้วย คุณลองไปค้นดูว่าเขาให้ทุนยังไง. บางครั้งไอ้ที่ไม่เคยรู้ก็ศึกษาก่อนนะครับ


ส่วนอาชีพอื่น ปกติเขาเรียกสนับสนุน ซึ่งปัจจุบันแทบจะเหลืออาชีพพวก  หมอพยาบางเภสัช ทันตแพทย์เท่านั้น ต่ำกว่า ปตรีเขาเรียกว่าการศึกษาพื้นฐาน ถ้าจะเถียงผมก็ช่วยไปหามติ ค.ร.ม.กฎหมายมานะครับว่าทำไมต้องใช้ทุน มีที่ไปที่มายังไง
comment72:คนไทยชอบของถูกและดี เสียแค่ 4000-5000  บาท ความสบายใจเกือบเทียบเท่าเอกชน ใครล่ะจะไม่เอา  เลือกหมอได้ อยากผ่าก็ได้ผ่า ห้องพิเศษก็พร้อมนอน  หมอ รพ.รัฐ (บางคน) ก็ยิ้มล่ะสิ คนรวยจริงๆเขาไม่มีปัญหากันหรอก. ไปเอกชนตั้งแต่แรกแล้ว. แต่พวกรวยไม่จริงนะสิ ซึ่งเป็นประชากรส่วนใหญ่ของประเทศซะด้วย ชาวบ้านตาดำๆก็รับเคราะห์กันไป  เคยมีไส้ติ่งแตกหน้าห้องผ่าตัดก็มีมาแล้ว. เพราะต้องรอคิวห้องผ่าตัดคลอดให้กับพวกที่ไม่มีข้อบ่งชี้ คุณหมอคะปวดท้องมากค่ะ ทนไม่ไหวแล้วขอผ่าคลอดนะคะ ขอลัดคิวตอนนี้เลยค่ะ หนูฝากพิเศษกับหมอแต่แรกเลยนะคะ  หนูไม่อยากเจ็บค่ะ  ดมยาให้สลบไปเลย. ตื่นมาก็เห็นหน้าลูกสวยๆค่ะ อ้อ  ขอตามหมอเฉพาะทางเด็กมาดูลูกหนูด้วยนะคะ กลัวเด็กมีปัญหาตอนออกมาค่ะ 5000 เอง เสียครั้งเดียวจ่ายได้ค่ะ ไม่ได้มาคลอดทุกวันหนิ ใช่ไหม. คุณหมอตอบได้จ้าาาา. พรุ่งนี้เตรียมซองเลยนะ.  พยาบาลห้องผ่าตัด หมอศัลย์ หมอดมยา ลุงไส้ติ่งแตก. ทุกคน เบ้ปาก. มองบนรัวๆ  สรุปแม่กับหมอได้. Win win แต่ประเทศเสียหาย. ถ้าไปเอกชนแต่แรก. ใช้ขาหยั่งทองคำฝังเพชร  จะไม่มีใครว่าเลย. Win ทั้งประเทศ  แต่ก็นะ ทำให้รู้ว่าของถูกและดีมีอยู่จริงในโลก โดยเฉพาะประเทศไทยแลนด์ 

เคยมีครั้งนึง. ว่าที่ขุ่นแม่ฝากครรภ์ที่คลินิกอาจารย์โรงเรียนแพทย์  อันนี้ไม่ว่ากันเพราะจ่ายเองทุกกระบวนท่า ทั้งๆที่ใช้สิทธิ์ 30 บาทที่ รพ.ชุมชนก็ได้ พอเจ็บท้องคลอดขึ้นมาก็มาที่ รพ.ชุมชน จะให้รถ รพ. ไปส่ง รร.แพทย์ และขอให้ออกใบส่งตัวในตอนนั้นเลย พร้อมขอพยาบาลไปด้วย ต้องการไปคลอดที่ รร. แพทย์ กับอาจารย์ท่านนั้น. ข้ามเขตจังหวัดซะด้วย แต่แพทย์ที่. รพช. ประเมินแล้วว่าสามารถ คลอดปกติได้ ไม่มีความเสี่ยง เลยไม่ส่ง อธิบายคนไข้อยู่นาน จนคนไข้ร้องไห้ ไม่ยอม สุดท้ายแพทย์ทนไม่ไหว คนไข้คนอื่นก็ต้องไปดู เลยเดินบิดตูดออกห้องรอคลอดไป.  ทิ้งให้พยาบาลเวรเป็นคนทำคลอด. ก็ไม่มีปัญหาอะไร. กลับบ้านปลอดภัยทั้งแม่ทั้งลูก. เข้าใจนะว่าต้องการสิ่งที่คิดว่าดีที่สุดให้ตัวกับลูก แต่มาตราฐานก็คือมาตราฐาน  สิ่งที่เกินมาตราฐาน ก็ต้องหาเอง วางแผนเอง และจ่ายเองนะจ๊ะ. ครรภ์หน้าหากใกล้กำหนดคลอดเรียนเชิญไปเช่าบ้านติดกับโรงเรียนแพทย์เลยนะจ๊ะ  และต้องทราบว่าที่จริงแล้ว นอกเหนือสิทธิ์ ถ้าไม่มีข้อบ่งชี้ให้ส่งตัวหรือให้ทำบลาๆๆ  หากอยากได้อยากโดนเพิ่มก็ต้องจ่ายเองทั้งหมด  แพทย์ที่ดีไม่เพียงแต่ต้องรักษาโรคแต่ต้องคอยบริหารทรัพยากรที่มีอย่างจำกัดด้วย ถ้าต่างคนต่างจะเอาแต่ตัวเองเป็นที่ตั้งทั้งคนไข้หรือแม้กระทั่งแพทย์บางคนเอง  สักวันนึงทุกอย่างก็จะบู้มมมกลายเป็นโกโก้ครั้นท์ได้  ส่วนใครเงินถึงไปเอกชนเถอะครับ. คิวต่อไป. เชิญ!!
comment72-1:ถูกค่ะ เห็นภาพชัดมาก
comment72-2:บรรยายได้เห็นภาพจริงๆ  ไหนจะหมอ รพช.ที่ถูกบังคับขอใบส่งตังอีก
comment72-3:ถูกใจและเห็นด้วยทุกตัวอักษร เงินไม่ถึงเอกชนแต่จะเอาบริการเท่าเอกชน มีเงินแค่50บาทจะซื้อของราคา100บาท เป็นไปไม่ได้ๆๆๆๆๆ คือทราบว่าทุกคนต้องการสิ่งที่ดีที่สุด แต่ ถ้าบริบทตัวเองมันไม่ได้ ก็ต้องปรับความคิดยอมรับความจริงนิดนึงมั๊ย เฮ่อ
comment72-4:คห นี้ฮาา
comment73:วิธีแก้ปัญหาเรื่องค่าจ้างการทำงาน ผมคิดว่าประเทศของเราน่าที่จะเป็นประเทศ นำร่องจ่ายค่าจ้างมาตราฐานเดี๋ยวกัน ทุกอาชีพ ทั่วประเทศนะครับ เช่น ตำแหน่งนายกรัฐมนตรี ก็ 300บาทต่อวัน รัฐมนตรีก็300บาทต่อวัน สนช.ก็300บาทต่อวัน แพทย์ก็300บาทต่อวัน คนแบกข้าวสารก็300บาทต่อวัน ทหารชั้นนายพลก็300บาทต่อวัน พลทหารก็300บาทต่อวัน ประธาน บริษัทcpfก็300บาทต่อวัน ประเทศของเราจะได้ไม่มีปัญหาเกี่ยงเรื่องค่าแรงเพราะได้เท่ากันทั้งประเทศครับ จะขึ้นค่าแรงก็จะได้เท่ากันทั้งประเทศไม่มีใครได้เปรียบเสียเปรียบครับ อนุญาตให้แชร์ครับ สงสัยก็อินบอกส์มาถามได้นะครับ
comment74:เป็นเรื่องที่สมควรทำแล้วแต่จะดีขึ้นไปอีกถ้าจะทำให้มันถูกกฏหมาย กล่าวคือทำให้เป็นบริการพิเศษของรพ.เก็บเงินเข้ารพ.แบ่งหมอบางส่วนและมีการจ่ายภาษีรายได้ น่าจะวินวินทุกฝ่าย 

รพ.มีรายได้ ช่วยให้รองรับการขาดทุนได้ดีขึ้น
หมอมีรายได้แบบไม่ผิดกฏหมาย (แต่ได้ลดลง เสียภาษีด้วย)
คนไข้ที่พร้อมจะจ่ายส่วนเกินเพื่อบริการที่ดีกว่า
คนไข้ที่ไม่พร้อมจ่ายยังได้รับบริการตามมาตรฐานอยู่(ถ้ารพ.ขาดทุน ก็อย่าพูดถึงคำว่ามาตรฐานครับ เอาตัวรอดยังยาก)

ดีกว่าผลักดันให้คนไข้ที่พร้อมจ่ายไปจ่ายเงินให้เอกชน ลดภาระจำนวนคนไข้(ซึ่งเดี๋ยวนี้การคลอดลดลงมาก)เล็กน้อย แต่เงินส่วนที่ควรเข้ารัฐไม่ได้เข้า
comment74-1:จริงๆแล้วการยินยอมจ่ายให้รพ.เพื่อแลกกับความสะดวก ความรวดเร็วของการรักษาในรพ.รัฐ มีอยู่แล้วครับ เช่น โอพีดีนอกเวลา  การผ่าตัดนอกเวลา ซึ่งทั้งตัวรพ. แพทย์ พยาบาล จนท.ทุกๆคนที่ทำงานในช่วงเวลานั้น ล้วนได้รับผลตอบแทนทั้งสิ้น

แต่กรณีของหมอสูติ  หรือ หมอสาขาอื่นๆที่มีการเรียกรับเงินตอบแทนนั้น  มันเป็นการเรียกรับสินบน ทุจริตต่อหน้าที่ชัดเจน  คนที่ได้มีคนเดียว คือตัวแพทย์คนนั้น กับคนไข้ที่ดูเหมือนจะได้ แต่ก็ยังต้องเสียเงินอยู่ดี
comment74-2:โดยหลักการก็ควรทำแบบนั้นค่ะ 
น่าจะเหมือนใน รรพ หลายแห่ง
แต่ใน รพศ รพท จำนวน จนท ไม่พอ
ที่แน่ๆคือต้องมีทีมผ่าตัดแยกออกไป
เพื่อไม่ให้เกิดภาวะแซงคิวเคสมี indication
แค่นี้ก็ไม่มีคนแล้วค่ะ
comment75:อ่านคห.50แล้ว  รู้สึกว่าตรรกะด้านความถูกผิดของเค้าคงเพี้ยนไปแล้ว  ยิ่งมาอ่านที่คห.71-1 นี่ยิ่งย้ำถึงความมีอีโก้สูงที่ยึดเอาความคิดของตนเป็นใหญ่อย่างน่าเป็นห่วง  

คงไม่มีใครสอนเค้ามั้งว่า  การที่คุณได้มาเป็นแพทย์ ได้มาทำหน้าที่ที่มีคนอีกหลายๆคนอยากทำอยู่นั้น  นั่นเป็นเพราะคุณมีโอกาสมากกว่าคนอื่น  ต่อให้ไม่มีคนอย่างคุณในโลกนี้  ก็มีคนทำหน้าที่นี้แทนคุณได้  เพราะฉะนั้นการที่คุณจะเสียภาษีมากกว่าคนอื่นเพราะคุณมีรายได้มากกว่าคนทั่วไป  ก็ไม่ได้หมายความว่า คุณจะมีสิทธิ์เรียกร้องใดๆได้มากกว่าคนที่เสียภาษีน้อยกว่า ผมแนะนำว่าอย่าไปพูดแบบนี้ที่ไหนอีกเลย

ปัญหาการคอรัปชั่นที่มีลักษณะคล้ายกันในวงการอื่นๆเช่น  การเรียกรับเงินของโรงเรียนดังๆ  การต้องจ่ายใต้โต๊ะให้กับเจ้าหน้าที่ของรัฐเพื่อให้ได้งาน  การให้เงินตำรวจเพื่อให้ดำเนินคดีไปตามที่ตนต้องการ  และอีกหลายๆอย่าง  ล้วนแต่มีมูลฐานเดียวกัน คือการยินยอมจ่ายเงินเพื่อให้เป็นไปตามความคาดหวังที่ต้องการ  หากยังมีคนที่คิดว่า สิ่งเหล่านี้มันมีมานานแล้ว และ มันก็อยู่กันไปได้  ไม่ควรไปเปลี่ยนแปลงอะไร  ประเทศเราก็คงไม่มีทางพัฒนาไปเป็นอย่าง สิงคโปร์ ญี่ปุ่น ได้เลย  

นึกแล้วก็รู้สึกสงสารคนไข้ที่ไม่มีเงินจ่ายพิเศษให้กับหมอคนนี้  ไม่รู้ว่ามาตรฐานการดูแลคนไข้กลุ่มนี้ของเค้าจะเป็นอย่างไร  

การที่คนไข้หนึ่งคนไปหาหมอที่มีสองมาตรฐานในการดูแลคนไข้ของตนแบบนี้ แม้คนไข้คนนี้จะไม่ต้องจ่ายเงินเพื่อให้ได้รับการรักษาที่ดีเมื่อเทียบกับคนไข้รายอื่นที่ยอมจ่ายเงินให้  ซึ่งดูเหมือนคนไข้ไม่ได้เสียอะไร  แต่ความจริงแล้วคนไข้คนนี้เสียโอกาสที่จะได้พบกับหมอที่ดีกว่า  ที่จะรักษาคนไข้ด้วยมาตรฐานตามวิชาชีพกับคนไข้ทุกคนอย่างเท่าเทียมกัน
comment75-1:ถูกต้องที่สุด ขอบคุณที่เหนื่อยพิมพ์ความเห็นนี่ออกมาให้ได้อ่านกันนะครับ
comment76:เอาจริงๆนะเรากับสามีก็ทำงานในรพ. แต่ไม่ได้ฝากพิเศษหรือเลือกหมอ เราก็ไปฝากท้องที่เอกชนเล็กๆที่มีหมอสูติแค่คนเดียว 
ไม่ได้นัดผ่าอะไร บอกพี่หมอสูติว่าหนูรอเจ็บท้องคลอดเดี๋ยวมาเบ่งออกเองพี่ไม่ต้องกังวลพี่ไม่ว่างก็ให้พยาบาลที่คลอดดูแลก็ได้หนูเกรงใจ 

ในขณะที่คนรู้จักที่เป็นเจ้าหน้าที่รพ.รัฐและญาติๆ แห่กันไปฝากเคสเป้กหมอสูติคลินิกชื่อดังซาวด์4มิติ(ลูกเราเองเราไม่ได้ซาวด์3มิติด้วยซ้ำ) พอตอนคลอดก็นัดวันฤกษ์ดีผ่าเวลา9.09ตอนเช้า(เวลาราชการด้วยนะจ้ะ)ที่รพ.รัฐนั่นแหละ เสียส่วนต่างค่าห้องพิเศษวันละ400บาทเท่านั้น อื่นๆฟรี จ่ายแต่ค่าแพทย์พิเศษ ชีวิตดีดี้ๆ ในขณะที่เราไปคลอดเอกชนแพคเกจคลอดเองก็เริ่มต้นที่สามหมื่นแล้วจ้ะได้แค่น้ำเกลือที่เหลือแรงเบ่งล้วนๆ

พูดตามตรงนะ การตั้งท้องและคลอดลูกจะปลอดภัยรึเปล่าอยู่ที่แม่ล้วนๆมากกว่า80% ตั้งแต่การดูแลตัวเองขณะตั้งครรภ์ควบคุมน้ำหนักควบคุมการกินอาหารออกกำลังกาย ไปพบแพทย์ฝากครรภ์ตามนัดสม่ำเสมอ นับลูกดิ้น ช่วงท้องแก่ก็ต้องเพิ่มการสังเกตอาการเตือนก่อนคลอด ท้องแข็งจริงแข็งหลอก มูกปากมดลูก น้ำเดิน บลาบลาบลา เบ่งคลอดอย่างมีสติหน่อยอย่ากรีดร้องเกินเหตุ ถ้าไม่บำรุงมากไปจนเด็กตัวโตเกิ้น ส่วนใหญ่มันก็คลอดได้ทั้งนั้นแหละ
comment76-1:อ้าวถ้างั้นทำไมไม่ฝากครรภ์และคลอดที่ รพ.ตัวเองล่ะค่ะ
ไม่ได้กวนนะ
แค่อยากบอกว่า แม้แต่ จนท เอง ก็ยังไม่มั่นใจในระบบของ รพ.รัฐเลย
แต่ก็เป็นตัวอย่างที่ดีแหละ
ว่าถ้าไม่มั่นใจ รพ.ก็ยอมเสียสิทธิ์เบิกได้ไปเข้าเอกชนเลย
comment76-2:เราไม่ได้ทำงานรพ.รัฐค่ะ ฝากท้องที่รพ.เอกชนเล็กๆขนาด30เตียงเพราะสามีไปทำที่นั่นเลยสะดวกเดินทางเฉยๆ
เรายกตัวอย่างว่าเราก็มีความรู้ด้านการแพทย์ เรายังไม่เลือกว่าต้องเป็นหมอสูติที่เก่งที่สุดรพ.ดีที่สุดเลยค่ะ เราเลือกเอาสะดวก 
ส่วนการตั้งครรภ์มันก็เป็นหน้าที่หลักที่เราจะต้องดูแลตนเองด้วย
comment76-3:ขอโทษด้วยที่เข้าใจผิดค่า
นึกว่าทำงาน รพ.รัฐ
comment77:ผมเฉยๆนะครับ หากเคสปกติ ทำได้ตาม standard ปกติ และเคสพิเศษ ก็ดูเเลเหนือกว่ามาตรฐาน
อันนี้ในกรณีคลอดปกติ ซึ่งไม่ได้ใช้ทรัพยากรเเตกต่างจาก เคสทั่วๆไป แต่ฝากพิเศษเพื่อหวังผ่าคลอด ผมรับไม่ได้เพราะเป็นการเบียดบังทรัพยากร(ห้องผ่าตัด) ที่ควรนำไปใช้กับ คนไข้ที่จำเป็น

ที่จริงตาม ethics ก็ควรต้องดูเเลอย่างเท่าเทียมกันอะนะครับ
comment78:เราไม่ใช่หมอสูติ ไม่เคยรับเป๊ก ไม่เคยรับเงินจากคนไข้
เคยได้ซองเหมือนกันแต่ก็บริจาคเข้ารพ. 

สาขาของเราก็มีการรับพิเศษเหมือนกัน ในกระทู้นี้ก็มีบอกอยู่


แต่ในกรณีของหมอสูติ
ถ้าฝากพิเศษแล้วไม่ได้ไปเบียนเบียนคนอื่น
เช่น ไม่ได้เพิ่มอัตราการผ่าคลอดโดยไม่จำเป็น

เรามองว่าไม่ใช่เรื่องผิดชนิดที่ว่าผิดจนไม่น่าให้อภัยนะคะ

เหมือนเป็น win-win situation หมอรับเป๊ก 
ถ้าคลอดธรรมชาติ ก็ให้หมอมาทำคลอด
พยาบาลก็ไม่ต้องทำ สบายไป อะไรแบบนี้

คนไข้เองก็มั่นใจว่าจะมีหมอสูติที่ดูแลกันมาตลอดมาทำคลอดให้

เอาจริงๆคนที่ร้องเรียนนี่ถ้าคลอดเสร็จไปแล้ว ก็ถือว่านิสัยไม่ดีนะ
ตัวเองฝากพิเศษไปแล้วหมอดูแลไปแล้ว แต่เกิดเสียดายเงิน เลยมาร้องเรียน


จากเหตุการณ์นี้ เราเชื่อว่าไม่ได้ทำให้การฝากพิเศษหายไปทั้งหมด
ไม่ว่ายังไงก็ยังมี demand อยู่มาก
แต่ก็น่าจะมีการพัฒนาขึ้น ในแง่ของรูปแบบ ซึ่งก็ยังไม่รู้ว่าจะดีขึ้นหรือแย่ลง
comment78-1:มันมี loss situation ด้วยนะ  ผ่าเอาฤกษ์ ผ่าก่อนไปเปิดคลินิก หลังคลินิกปิด ( ตีห้า หกโมง เจ็ดโมง เที่ยง สองทุ่ม สามทุ่ม) ทั้งๆที่ไม่มีข้อบ่งชี้ชัดเจน 
บางทีเวลาตรงนั้นอาจจะจำเป็นกับเคสฉุกเฉิน หรือเป็น cost ที่สูงขึ้นโดยคาดคิด นะ
comment79:ขอเล่าประสบการณ์คลอดแบบไม่ได้ฝากพิเศษ 

เพิ่งเคยท้องครั้งแรกไม่รุ้อะไรเลย ปรึกษาเพื่อนที่ทำงานที่เคยมีน้องเค้าบอกให้ไปคลินิกนี้หมอคนนี้ดัง แล้วแล้วขอฝากพิเศษ (รพ.รัฐ) เราโง่มากถึงขนาดโทรไปตามรพ.ต่างๆเพื่อถามเรื่องฝากพิเศษ โดยพยาบาลเหวี่ยงมาเราก็งงไม่เข้าใจเพราะคิดว่าการฝากพิเศษเป็นเรื่องปรกติ ณ ตอนนั้น

เราก็ทำตาม ไปคลินิกครั้งแรกก็ถามหมอเลยเรื่องฝากพิเศษ คือรพ.นี้เป็นรพ.รัฐที่ใกล้ที่สุดแล้ว แต่ขึ้นชื่อเรื่องการบริการไม่ดี หมอก็ตอบแค่ว่า ใกล้คลอดค่อนมาคุยกัน แต่สุดท้ายเราเปลี่ยนคลินิก เพราะหมอท่านนี้คนไข้เยอะเกินไป ขนาดไปเป็นคิวแรกหมอยังตรวจเราแค่ 5นาทีเราไม่ค่อยสบายใจ 

มาได้คลินิกที่2 เป็นหมอผู้หญิง อายุท่านเยอะแล้ว เปิดคลินิกอย่างเดียว เคยทำคลอดที่เอกชนในจังหวัด เราชอบท่านนี้เพราะคนไข้ไม่เยอะ ได้พูดคุย ปรึกษา ทำให้สบายใจกว่า แกว่าถ้าไปคลอดเอกชน มันไม่จบในแพกเกจ ถ้าตั้งฝากพิเศษแกจะไม่รับตรวจเรา แต่แนะนำ การเตรียมตัวให้ แกบอก สุดท้ายหมอมาไม่ทัน พยาบาลก็ต้องเป็นคนทำอยู่ดี อีกอย่างเราบอกว่าเราตั้งใจคลอดเองด้วย ดังนั้นควรประหยัดเงินไวัเพื่อค่าใช้จ่ายอื่ยๆในอนาคตจะดีกว่า

สุดท้ายเราเลือกไปคลอด รพ.ที่ไกลออกไปแต่ชื่อเสียงดี ขับรถประมาณ 1ชม. เราไม่เคยไปรพ.นี้เลยไปครั้งแรกก็วันที่น้ำเดินนั้นแหละ ตรวจแล้วปากมดลูกไม่เปิด รพ.รับนอนดูอาการ (บางที่ไม่เปิดไล่กลับนะ) ได้ฉีดยาเร่งคลอด ตอนรอคลอดนี้ปวดสุดๆ จนบอกพยาบาลว่าขอผ่าได้ไหม พยาบาลก็อธิบายให้เราฟังว่า การผ่าคลอดไม่ใช่คิดแค่จะผ่า ก็ผ่าได้เลยมันมีขั้นตอน บลาๆ เราก็เข้าใจ ทนต่อไป จะร้องก็ไม่กล้าพยาบาลบอกลูกจะกินน้ำขี้เถา 55 สุดท้ายผ่านไป 6 ชม. ไม่เปิด หมอเวรที่ตัดสินใจผ่าให้ ค่าใช้จ่ายรวมห้องพิเศษแค่ หมื่นสาม ประหยัดไว้ทำอย่างอื่นได้อีกเยอะค่ะ
comment80:หมอก็ต้องกินต้องใช้นะ
comment81:ห้ามจริงมี สองสามหน่วยที่งานสบายใจขึ้นนะ 
อย่างน้อยก็  ดมยา และหมอเด็ก แน่ๆ ไม่ต้องอึดอัดใจดี
comment82:ไม่รู้ว่าห้ามแล้วจะหมดไหม มันสมประโยชน์ทั้งสองฝ่าย
เหมือนห้ามจราจรรับเงินยังไงยังงั้น ห้ามก็ยังมีแต่วิธีการเปลี่ยนไปแถมแพงขึ้น
ดูตามแนวคิดที่ตอบๆกันไม่มีใครพยายามวิเคราะห์ว่าทำไมถึงต้องมีการฝากพิเศษ
แล้วทำไมหมอด้วยกันถึงไม่โวยกันทั้งๆที่มันผิด ก็น่าแปลกดี
comment82-1:ก็อยากจะโวยค่ะ บางทีมาผ่าคลอดเวลาเช้ามาก หลังคลินิกเลิก มาจะเอาๆเบียดบังเคสฉุกเฉินจริงๆ แต่ก็โวยไม่ได้ ฝังสูติมีแม่และเด็กเป็นตัวประกัน ถ้าไม่ทำให้  ก็ไปบอกใม่และญาติว่าดมยาไม่ทำให้ เราซวยอีก
ดมยาไม่มีส่วนได้ใดๆด้วยนะคะ อย่าเข้าใจผิด
comment83:ตอบใน ฐานะ หมอคนหนึ่ง

ถ้าจะเอากันจริงๆ มันคือ สองมาตรฐานอยู่เลยล่ะและก็แปลกที่คนไทยมองเป็๋นเรื่องปกติไปแล้วเสียด้วย
เช่น โรงเรียนแพทย์หลายๆแห่ง มีการเปิดศูนย์เอกชนขึ้นมาในบริเวณโรงพยาบาล ใช้ทรัพยากรร่วมกัน หมอคนเดียวกัน แต่แพงกว่าสองเท่า

ทั้งหมดนี้มองว่า ทำไปเพื่อความอยู่รอด เพราะ โรงบาลมากกว่า 95% ตอนนี้ขาดทุนจนแทบล้มละลาย โรงเรียนแพทย์อยู่รอดเพราะมีศูนย์พวกนี้

มองกลับมาที่ตัวรายบุคคลบ้าง กรณีที่มีการฝากพิเศษ หรือ คนไข้พิเศษของอาจารย์ พวกเราจะเรียกว่าเคส เป๊ก ไม่รู้ย่อมาจากอะไรเหมือนกัน Specific หรือ Special แต่คือรู้กันว่าคนไข้มาจากคลินิคอาจารย์มาผ่าตัด มาทำคลอด บลาๆๆ อาจารย์ดูแลเอง 

ตามขั้นตอนคือจะมีใบส่งตัวจากคลินิค หรือ ไอ้ศูนย์เอกชนของรร.แพทย์นี่แหละ ส่งตัวมาที่ รพ.รัฐ แล้วก็รักษาไปตามปกติ โดยคนรักษาเป็นอาจารย์เอง
สำหรับเงินนอกรอบที่จ่ายพิเศษให้ตัวแพทย์เอง เราว่าก็คือเป็นคล้ายๆเงินใต้โต๊ะที่เอาให้เจ้าหน้าที่เพื่ออำนวยความสะดวกให้ตัวเอง ซึ่งไม่ใช่หมอทุกคนที่ทำ
comment84:เดี๋ยวนะคะ สรุปทุกวันนี้ คนที่ทำคลอดเนี่ยไม่ใช่หมอสูติโดยตรงงั้นหรอคะ??
หมอสูติจะมาทำให้แค่
1. มีความเสี่ยงที่ต้อง"ผ่า"
2. มีฝากพิเศษ

ถ้าไม่เข้าเคส ก็คลอดกับพยาบาล หมอฝึกไรแค่นี้หรอคะ??? (ขอใช้คำว่า แค่นี้ นะคะ)
ไม่ใช่หมออื่น/พยาบาลไม่เก่งนะคะ
แต่เราก็อยากได้หมอเฉพาะทางในการรักษาแต่ละทางรึป่าวคะ

คลอดลูกนะคะ ถึงคลอดธรรมชาติเราก็อยากได้คนที่ทำคลอดเป็นหมอสูติรึป่าว ไม่ใช่พยาบาลที่ไม่ได้เรียนสูติมาโดยตรง

เราก็คิดมาเสมอว่าคนที่ทำคลอดเนี่ย ไม่ว่าจะเป็นเคสคลอดยังไง ก็ดำเนินการด้วยหมอสูติโดยตรงซะอีก
comment84-1:เพิ่มเติม กระทู้นี้ทำให้เข้าใจเลยค่ะ ว่าทำไมตอนแม่คลอดน้องน้องมีความผิดปกติ มีการสำลักน้ำคร่ำ เพราะไม่ได้คลอดกับหมอสูตินี่เอง

แม่คลอดธรรมชาติ

ตอนแม่คลอดน้อง แม่บอกว่าน้ำคร่ำไม่แตก ไม่เจาะถุง(คร่าวๆประมาณนี้-ถ้าเราเข้าใจไม่ผิดนะ) ตอนคลอดออกมาน้องไม่หายใจไประยะนึง แต่ก็กู้คืนมาได้ เด็กมีความผิดปกติ จนป้าเรา(ตอนนั้นเค้าเป็นหัวหน้าพยาบาล)เค้าก็ไปตาทเรื่องให้ ว่าวันนั้นใครเป็นคนทำคลอดให้ 
ก็พบว่าเคสแม่เราเจอพยาบาลใหม่กับหมอฝึกหัด เพิ่งมาทำคลอดกับแม่เราเป็นครั้งแรก

สิ่งที่เราได้มา น้องสมองมีปัญหา พูดไม่ได้ มีอาการออทิสติก 
พยาบาลฝึกหัดชุดนั้นโดนให้ออกเพราะสอบสวนแล้วทำผิดขั้นตอนจริงๆ ส่วนหมอฝึกหัดก็โดนพักงาน (ป้าเล่ามา)

เป็นเหตุการณ์เมื่อ 25 ปีที่แล้ว ณ โรงบาลชายแดนไทยลาวแห่งหนึ่งทางภาคเหนือ
comment84-2:คือคุณเข้าใจอะไรผิดมากหลายจุด
ว่างๆจะมาตอบนะคะ
comment84-3:เผื่อเราไม่ได้เข้ามาเช็คกระทู้ในเร็วๆนี้อีก
ถ้ายังไงรบกวนส่งทางหลังไมค์ให้หน่อยนะคะ
จะได้เก็บเป็นความรู้และจะได้ไปบอกแม่ด้วยค่ะ
ขอบพระคุณล่วงหน้าค่ะ
comment84-4:ขออนุญาตตอบครับ ผมไม่ใช่หมอสูติ

การคลอดปกติ เป็นกระบวนการที่ แพทย์เวชปฏิบัติทุกคน หรือพยาบาลผดุงครรภ์ สามารถทำได้  อันนี้เป็นเกณฑ์มาตรฐานอันนึงครับ ต้องทำความเข้าใจก่อน
หมอที่จบหกปี และสอบผ่านใบประกอบวิชาชีพเวชกรรมทุกคน ต้องสามารถทำคลอดได้

คำถามคือ แล้วหมอสูติจะเข้ามาตอนไหน?
ถ้าตามระบบทั่วไป หมอสูติจะเข้ามา เมื่อ หมอทั่วไป ด่านหน้าเนี่ย ประเมินแล้ว คิดว่า อาจจะเป็นการคลอดที่ไม่ปกติ หรือเป็นการคลอดที่มีความเสี่ยงสูง

ซึ่งจริงๆ แล้ว  การยุติการตั้งครรภ์นั้นหรือกระบวนการเอาเด็กออกมาจากท้องนั้น มีหลายวิธีครับ โดยการผ่าคลอด ก็เป็นเพียงวิธีหนึ่งในหลายๆวิธีครับ ซึ่งสูติแพทย์นะเวลานั้น ก็จะเข้ามาจัดการตามความเหมาะสม

ประเด็นคืองี้ครับ

ถามว่า แพทย์ทั่วไป มีความชำนาญในการดำเนินการคลอด เท่ากับสูติแพทย์หรือไม่?
คำตอบคือ ไม่
สูติแพทย์ย่อมชำนาญมากกว่า (ก็ common sense นะผมว่า)

ถ้าเอาตามระบบปกติ
คุณแม่มาคลอดที่ ร.พ. รัฐ เวลาrun ไปตามระบบ คุณย่อมต้องมาเจอด่านหน้า คือ แพทย์ทั่วไป ก่อน ถ้ามีปัญหาจึงจะตามสูติแพทย์มาดู เป็นธรรมดา
ในขณะที่ เวลาคุณไปเอกชน รพ. เอกชนส่วนใหญ่ มักจะ assign งานพวกนี้ให้เป็นงานของสูติแพทย์โดยตรง จึงมักได้รับการดูแลจากสูติแพทย์ตั้งแต่ต้นครับ

ส่วนเรื่องฝากพิเศษ ผมไม่ขอออกความเห็นครับ
comment84-5:ช่าย ครับ คุณจะเอาหมอสูติจากไหนอะครับ เมกา ญี่ปุ่นยังทำไม่ได้เบยยย 
ปีนึงผลิตเเพทย์ได้ 2000 คน ประชากรมี 60,000,000  ผลิตเพิ่ม 400 ให้ทายมีหมอสูติทั้งประเทศกี่คน
comment84-6:จราจรก็ทำคลอดได้นะ เห็นบ่อยๆ
comment85:เอาละเหวยย ต่อไปพยาบาลผดุงครรภ์จะตกงาน ปิดสาขาพยาบาลผดุงครรภ์

1.ออทิสติก ไม่เกี่ยวกับตอนคลอดครับ
2.คลอดกับหมอสูติก็มีโอกาสสำลักน้ำคร่ำหรือมีภาวะแทรกซ้อนอื่นๆได้เช่นกัน
3.ปัจจุบันนี้การคลอดส่วนใหญ่เกินครึ่งไม่ได้ทำโดยหมอสูติครับ มันเป็นไปไม่ได้หรอก หมอสูติมีกี่คน คนคลอดวันละกี่คน มันเลยเกิดกรณีแบบหัวข้อกระทู้นี่ไงล่ะ ว่าอยากให้หมอเก่งๆก็เลย ให้เงินหมอเพื่อให้หมอเค้ามาทำให้ 

อยากให้ทุกคนคลอดโดยหมอสูติมี 2 วิธีครับ คือ 1. ทำยังไงก็ได้ให้มีการคลอดต่อวันน้อยกว่าจำนวนหมอสูติทั้งประเทศ
หรือ 2.ทำยังไงก็ได้ให้หมอสูติมีจำนวนเพิ่มขึ้นเท่ากับคนที่คลอดต่อวัน
comment85-1:แล้วถ้าฝากท้องกะรพ.เอกชน จะได้คลอดกับหมอสูติมั้ยคะ
สำหรับเรา เลือกจ่ายแพงแต่ถูกต้องตามกระบวนการ ยังดีกว่าจ่ายถูกแต่ว่าส่งเสริมให้คนทำผิดค่ะ
comment85-2:- ฝากท้องเอกชน โดยมากเป็นหมดสูติทำคลอดครับ ยกเว้นในกรณีกระบวนการคลอดของคุณดำเนินเร็วมาก หมอมาไม่ทัน คุณเบ่งนิ๊ดเดียว เด็กโพล่งออกมาแล้ว ก็เป็นพยาบาลทำคลอดไป 
- เป็นความคิดที่ดีครับ ที่เลือกจ่ายแพงแต่ถูกต้องตามกระบวนการ แต่คนส่วนใหญ่เลือกแบบคุณไม่ได้ครับ พูดตรงๆคือตังไม่ถึงหรืออยากประหยัดเงินก็ว่ากันไป
comment86:ว่าไงก็ว่ากัน พี่น้องผม 6 คน คลอดที่ศิริราช บอกเลยไม่มีฝากอะไรทั้งสิ้น เพราะไม่มีเงินจ่ายแน่นอน จนครับ

ปัจจุบัน หลาน ๆ แต่ละคนไม่ว่าจะผ่านคลีนิค รพ.เอกชน รพ.รัฐ ... จ่ายเงินทุกคน จ่ายน้อยจ่ายมากก็จ่าย ทั้ง ๆ ที่ไม่มีใครบอก ไม่มีใครบังคับ
เหมือนกับว่าเป็นธรรมเนียมปฎิบัติแล้ว เหมือนสินน้ำใจนะ ล่าสุดเพื่อนที่สนง.ก็ท้องได้ 8 เดือนละ เล่าคลอดที่รพ.รัฐ ฝากท้องไว้ กะว่าจะใส่ซองสามพัน เพื่อนก็ว่าไม่มีใครบอกหลอกแต่อยากใส่เองฐานะทางบ้านพอกินพอใช้  ไม่รู้รายอื่นใส่กันเท่าไหร่
comment87:ห้ามฝากพิเศษ เป็นไปไม่ได้ พ่อแม่หลายคนรักลูกนะ
เจอแค่พยาบาลผดุงครรภ์ เล่าเรื่องสั่นก็ขวัญเสียแล้ว ว่าไปพยาบาลมีส่วนมากกว่าหมออีก  
ฝากพิเศษกับหมอ หมอต้องมาแบ่งให้พยาบาลอีก 
แบบพยาบาลรู้นะแม่คนไหนฝากไม่ฝาก คำพูด การบริการก็ไม่เหมือนกัน
 ***ถ้าไม่ฝาก คลอดกับพยาบาลนะ
comment88:เฮ่อ พูดยากจัง เราเองก็เป็นผู้ญ ถีงยังไม่แต่งงานแต่เราก็เข้าใจความรู้สึกว่าถ้าหากต้องคลอดก็อยากให้คนทำคลอดเป็นหมอ เพราะถ้าตามความเข้าใจคนทั่วไปที่ไม่มีความรู้ ที่เขาไม่อยากคลอดกับพยาบาลเพราะเข้าใจว่าพยาบาลทำคลอดไม่เป็น พยาบาลคือคนที่แค่ดูแลคนไข้แบบเบสิคๆอะไรแบบนี้ ที่ไม่อยากคลอดกับหมอเวรหรือนักเรียนแพทย์ก็เหตุผลคล้ายๆกันคือ ไม่รู้ว่าหมอทุกคนสามารถทำคลอดได้ กลัวว่าถ้าไม่ใช่หมอเฉพาะก็จะทำไม่ถูกต้อง นักเรียนแพทย์ยิ่งไปกันใหญ่ แม่ๆก็จะมีความรู้สึกว่าเอาเด็กมาทำตลอดฉันได้ไง ซึ่ง ก็เป็นความรู้สึกที่ห้ามไม่ได้อ่ะนะคะ การท้องลูกสำหรับคนที่พร้อมนั้นมันมีความหมาย ความหวังมาก 

อาจแก้ปัญหาด้วยการที่เริ่มให้ความรู้ที่ถูกต้องก่อนเลยว่า พยาบาลก็มีความรู้ด้านการทำคลอดนะ เรียนการทำคลอดมานะถึงเป็นพยาบาลได้ อาจมีวิดีโอประชาสัมพันธ์เรื่องนี้เป็นเรื่องเป็นราว มีอินโฟกราฟฟิคอะไรก็ว่าไป ทำแบบเดียวกันนี้กับแพทย์เวร นักเรียนแพทย์ด้วย คนจะได้รู้ว่าทุกคนมีความรู้ในการทำคลอด (ต้องเคลียร์ให้ชัดว่าทุกคนมีความรู้ และเรียนมานะคะ แค่บอกว่าทำคลอดได้ไม่เอาค่ะ ไม่พอค่ะ)

 ทีนี้พอคนเริ่มเข้าใจหลักการพื้นฐานนี้แล้ว คนที่ไม่กังวลมาก ร่างกายแข็งแรงก็อาจยอมฝากแบบทำธรรมดา คลอดธรรมดา และคนประเภทชั้นกลางที่พอจะมีเงินแต่ไม่มาก แต่อยากได้บริการดีๆก็อยากเกลี่ยมาฝากแบบนี้ได้ เพราะเข้าใจมากขึ้นและรู้ว่าเงินไม่ถึงเอกชน 
คนชั้นยากจนหน่อยก็ตามปรกติไป ถือว่าได้ความรู้ความเจ้าใจ ความมั่นใจมากขึ้น
ส่วนคนรวยเขาไปเอกชนได้คงไม่มีปัญหา อันนี้ลอยตัวอยู่แล้ว
comment89:ขอแชร์ในฐานะคนไข้แล้วกันค่ะ ตอนคลอดลูกเราฝากที่โรงพยาบาลเอกชนแห่งหนึ่ง 
เหตุผลคือใกล้บ้านและราคาถูกที่สุดในตัวเลือกทั้งหมด กระบวนการก็เป็นไปตามที่คห.อื่นๆว่า
คือหมอสูติฯจะเป็นคนดูแลการคลอดเอง ไม่ต้องเจอหน้าด่านหมอเวรก่อน 
เคสเราคือเคสคลอดธรรมชาติปกติ ไม่มีความเสี่ยงแทรกซ้อนนะคะ 
พอถึงนาทีที่จะคลอด ใครจะมาทำคลอดนี่ไม่อยู่ในหัวเลย จะหมอสูติฯ หมอเวร หรือพยาบาลก็ได้ 
เอาเข้าจริงหมอสูติฯมาถึงตอนเราเริ่มเบ่งไปแล้วด้วยซ้ำค่ะ หมอมาคือช่วยรับลูก ตัดสายสะดือ เย็บแผล
คนเก๋าเกมในห้องคลอดคือพยาบาลผดุงครรภ์ค่ะ ทั้งคอยบอก คอยช่วยจัดท่าทาง 
ตอนนี้เราย้ายบ้านมาอีกจังหวัดหนึ่ง แถวบ้านมีโรงพยาบาลสามแห่ง คือเอกชนราคาแพงมาก เอกชนราคาแพงมากกว่า 
และโรงพยาบาลรัฐ เราตั้งใจว่าถ้าท้องอีกก็คงฝากโรงพยาบาลรัฐแบบปกติไม่ต้องพิเศษนี่แหละค่ะ
comment90:จขกท ต้องต้องเข้าใจธรรมชาติของเรื่องนี้ก่อนว่าเป็นความต้องการของคนไข้เอง แม้การมาตั้งกระทู้แบบนี้จะได้ความสะใจ แต่พอตัวเองเกิดปัญหาจริงๆจะพบว่าคุณก็ต้องการเหมือนคนไข้เหล่านั้นแหละ นั่นคือการแสวงหาความปลอดภัยให้ทั้งสองชีวิต เงินเหล่านั้นแค่แทนคำขอบคุณ
comment90-1:หากจะเรียกว่าแทนคำขอบคุณ  ก็ควรเป็นการให้ด้วยความเต็มใจจากฝ่ายคนไข้แต่ฝ่ายเดียว  มิใช่เป็นการเรียกรับเงินตั้งแต่ก่อนคลอด  

สิ่งตอบแทนคำขอบคุณที่คุณหมายถึงนั่นแหล่ะ  เป็นจุดเริ่มต้นของการคอรัปชั่นที่ตามมา ทำให้เกิดความแตกต่างในการทำหน้าที่ของหมอระหว่างคนไข้ที่ให้เงิน กับคนไข้ที่ไม่ให้เงิน

จากเมื่อก่อนการให้เงินหมอที่เป็นรูปแบบนี้มีให้เห็นแต่ในเฉพาะวงการหมอสูติรพ.ของรัฐเท่านั้น  แต่ทุกวันนี้มันลามไปหมอแผนกอื่นกันแล้ว

จนมีหมอรุ่นใหม่ๆบางคน กลับคิดว่าเป็นสิ่งที่มีมานาน ถูกต้องแล้วเสียด้วยซ้ำ  ถ้าหากยังปล่อยไว้อย่างนี้ต่อไป อีกหน่อยหมอทุกแผนกก็คงมีการเรียกรับเงินก่อนรักษากันเป็นแน่ คนไหนให้เงินก็ดูแลให้เป็นอย่างดี ตายไม่ได้ ใครไม่ให้เงินก็รักษาไปแบบเสียมิได้ จะตายก็ตายไป คุณต้องการให้เป็นอย่างนั้นเหรอ
comment91:อนาคต ถ้ามีอัตราการเสียชีวิต จากคุณแม่คลอดธรรมชาติ รพ.รัฐมากขึ้น คงต้องมานั่งทบทวน กฎหมายฉบับนี้อีกที

คนเป็นแม่ไม่ได้หวังอะไรเลยนอกจากให้ลูกปลอดภัย 

คิดถูกที่ตัดสินใจฝากเอกชนตั้งแต่แรก หมอสูติดูแลตั้งแต่ตั้งครรภ์จนคลอดเลย
comment92:เราฝากท้องและคลอดลูกที่อังกฤษ อาจจะไม่เกี่ยวข้องกันกับเรื่องฝากพิเศษหรืออะไรแต่ขอเข้ามาให้ความเห็นในเรื่องที่แม่ ๆ ในเมืองไทยส่วนใหญ่ไม่ไว้ใจให้พยาบาลทำคลอดและคิดว่าหมอทำคลอดเก่งกว่า ที่อังกฤษการฝากท้องและคลอดลูกทำกับพยาบาลพดุงครรภ์เท่านั้นค่ะ หมอจะมาดูในกรณีฉุกเฉินเท่านั้น ถ้าคลอดที่บ้านก็พยาบาลเหมือนกันค่ะที่ผลัดกันมาดูแล ที่นี่มีอัลตร้าซาวน์แค่สองครั้งคือ 12 วีคเพื่อคอนเฟิร์มว่าท้องจริงและดูอายุครรภ์ที่แท้จริง กับอีกทีตอน 20 วีคเพื่อดูเพศกับเช็คความผิดปกติพร้อมกับตรวจเลือดเช็คดาวน์ซินโดรม (ในกรณีที่แม่อายุ 30+) เห็นว่าที่เมืองไทยซาวน์กันทุกเดือนเพื่อความอุ่นใจของแม่เอง

ตอนคลอดที่นี่ก็พยาบาลนั่นแหละค่ะ ผลัดเวรกันมาดูและช่วยทำคลอด ส่วนตัวเราคิดว่าว่าพยาบาลน่ะทำคลอดเก่งกว่าหมออีกนะคะเพราะเค้าทำกันทุกวัน พยาบาลทุกคนก็น่ารัก คอยพูดให้กำลังใจเสมอว่าคุณทำได้แน่นอน ไม่ต้องเป็นห่วง เรื่องผ่าคลอดนี่แทบจะไม่ใช่อีกทางเลือกหนึ่งที่เราจะขอได้เลยค่ะที่นี่นอกจากจะมีข้อบ่งชี้จริง ๆ ขนาดเราขอ epidural (ให้ยาชาผ่านไขสันหลัง) หมอยังจะไม่ทำให้ด้วยซ้ำเพราะคิดว่าคลอดลูกเองมันก็เจ็บอยู่แล้วแหละ แต่มันก็ทนได้ สรุปก็คืออยากให้แม่ ๆ ในเมืองไทยมั่นใจในพยาบาลให้มากขึ้นกว่านี้ เค้าเรียนมา ประสบการณ์ก็เยอะ เค้าต้องดูแลเราและลูกเราได้ค่ะ ถ้ามันฉุกเฉินยังไงเค้าก็ต้องเรียกหมอมาให้อยู่แล้ว
comment92-1:นี่แหละสิ่งที่ควรจะเป็น
comment92-2:ถูกต้องที่สุดครับ
comment93:ความคิดเห็นนี้ถูกลบเนื่องจาก  มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
           ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment93-1:อันนี้ล่อเป้า!!!
comment93-2:ต๊ายยยย หมอเวรโง่ๆ !!!
หนูอยากต๊ายยยยย
comment93-3:คห.นี้ล่อเป้า ไม่ต้องสนใจกันนะครับ
comment94:เป็นวิชาชีพที่ต้องทำงานร่วมกับแพทย์ จึงพอได้เห็นอะไรหลายๆอย่างมาบ้าง ยิ่งมาได้อ่านความเห็นของแพทย์ในกระทู้นี้ ยิ่งทำให้รู้สึกว่าวงการนี้มันไม่ใช่แค่สีเทาแต่มันค่อนจะไปทางสีดำแล้ว ใช้วิชาชีพหากิน เอาประโยชน์ตัวเป็นที่ตั้ง คงลืมคำของพระบิดากันหมดแล้ว 
"ขอให้ถือประโยชน์ส่วนตนเป็นที่สอง   ประโยชน์ของเพื่อนมนุษเป็นกิจที่หนึ่ง
ลาภทรัพย์และเกียรติยศ จะตกมาแก่ท่านเอง   ถ้าท่านทรงธรรมะแห่งวิชาชีพย์ไว้ให้บริสุทธิ์"
อย่างที่ใครหลายคนเคยบอกเอาไว้ สิ่งที่น่ากลัวคือการที่คนเราแยกแยะถูกผิดไม่ได้
comment95:เราก็เป็นคนนึงนะคะที่เลือกฝากพิเศษกับคลีนิกข้างนอก 
แต่คุณหมอก็เป็นเป็นอาจารย์หมอทำคลอดในโรงพยาบาลจังหวัด

สิ่งที่เรารู้สึกว่าการฝากพิเศษของเราต่างจากคนที่ฝากครรภ์กับโรงพยาบาลเองนั้น
คือ วันที่เราเจ็บท้องจะคลอด คุณแม่คนอื่น ๆ ทั้งไทยทั้งต่างด้าวที่นอนเบ่งคลอดกันเอง หัวเด็กโผล่ออกมาเห็นผมดำ ๆ แล้วยังไม่มีใครไปดูแลอยู่ข้างเตียงเลยค่ะ
แต่เราฝากพิเศษพอเข้าห้องคลอดแล้ว พยาบาลในห้องคลอดจะโทรตามหมอที่เราฝากพิเศษไว้ให้มาทำคลอดให้เราค่ะ
พอตอนเช้าหมอจะมาเยี่ยมที่เตียงก็ต้องแอบเอาซองที่ใส่เงินไว้ 4 พันให้คุณหมอ แต่ก่อนก็ไม่รู้นะคะว่ามันผิด คิดว่าเป็นค่าฝากพิเศษที่จ่ายให้กับคลีนิกของหมอเท่านั้น
comment95-1:ถ้าต้องแอบใส่ซอง ก็แสดงว่ารู้ว่ามันผิดค่ะ
ถ้าเป็นเรื่องปรกติ จะแอบให้ทำไมคะ
comment96:พวกที่อยากให้ยกเลิกฝากคลอดกับหมอสูติ
ถามจริงถ้าเมียมันท้อง มันจะไปฝากคลอดกับหมอสูติไหม
ปากว่า ตาขยิบทั้งนั้น ถ้าเมียมันหรือญาติมันท้อง ต้องเอาคนที่ดีที่สุดมาทำคลอด มันจะยอมคลอดกับพยาบาลเหรอ 
ฝากคลอดกับหมอสูติกันทั้งนั้น ไม่ต้องโดนล้วงอวัยวะจากคนทั้งตึก
comment97:ความเห็นส่วนตัวเลยนะ  ทุกวงการมีความหลากหลายของคน   


เมื่อก่อน พี่สาวเป็นมะเร็ง  ต้องมีผ่าตัดมีอะไรเยอะแยะ    เราก็ดันด้น เข้าไปรักษาที่ รามาจนได้     โทรไปถามเพือนที่เป็นหมอว่า ทำยังไง เราต้องให้เงินพิเศษหมอไหม    คือ เรารู้ว่าไงเค้าก็ทำหน้าที่รักษาพี่สาวเราเต็มที่อยู่แล้ว แต่เราก็อยากมีสินน้ำใจกับเค้าบ้าง   ให้เป็นเงินให้เป็นของดีไหม 

เพื่อนตอบว่า   อย่าให้เลย มันผิด  ตัวเพื่อนเองก็บอกว่าปกติหมอเค้าไม่อยากรับหรอกนะกับของพวกนี้    เงินมันไมไ่ด้ มากมายอะไร  หมอรับไปก็ไม่ได้รวยขึ้นไม่ได้สบายใจ แต่จะปฏิเสธเวลามีคนเอาของมาให้ ก็ทำได้ยาก  บางทีก็ รับมาแล้วก็เอาไปบริจาคต่อ หรือถ้าเป็นของก็เอาไว้กับ พยาบาลส่วนกลางให้แบ่งกัน 


สุดท้าย เราก็ไม่ได้ให้อะไรหมอ  หมอก็ดูแล พี่สาวเรา  คือตามสมควรไมไ่ด้พิเศษแต่ก็ไม่ได้แย่    มันอยู่ที่เราด้วยว่า เรื่องมากแค่ไหน  บางคนถือว่าเป็นคนไข้   จิกหมอเสียยิ่งกว่าอะไร    อ้างแต่สิทธิของตัวเอง  แต่ไม่เคยดูสิทธิของคนอื่น 


เราเอาเงินที่คิดจะให้หมอ บริจาคเค้า รามา  แล้วก็ซื้อขนมนิดหน่อยฝากไว้ที่ วอร์ดกลางพยาบาล   แต่ให้เพื่อนช่วยโทรไปขอบคุณ แล้วฝากนามบัตรไว้  ถ้ามีอะไรที่เราตอบแทนได้ เราก็ให้ หมอโทรหาเราในสายงานที่เราสามารถช่วยเหลือได้   


ผมคิดว่า  คนไทยยังไม่เข้าใจสิทธิ เรื่องแบบนี้เมืองนอกไม่เกิด  หรือในประเทศที่เรียกว่าเจริญมากๆๆ  เค้าคุ้มครองสิทธิของทุกคนเท่าๆกัน  คุณจะมาอ้างว่า   คนที่จะมาเป็นหมอ  ต้องมีใจรัก และ มีความเมตตาเป็นพื้นฐานอยู่แล้วไม่ได้เลย  หมอก็อาชีพนึง    เท่านั้น
comment98:ฝากพิเศษกับฝากธรรมดาต่างกันอย่างไรครับ ผมไม่ทราบจริงๆ
comment98-1:ฝากธรรมดา คือคลอดกับนักศึกษา คลอดกับพยาบาล หมอจบใหม่เป็นผู้ดูแล โดนล้วงอวัยวะจากคนมากหน้าหลายตา
ฝากพิเศษ คือ คลอดกับหมอสูติคนนั้น หมูสูติล้วงได้ คนเดียว
comment98-2:เอ้าจริงเหรอครับ แล้วจะเรียกว่าฝากได้ยังไงเนี่ยนึกว่าดูแลกันตลอดจนคลอด
comment98-3:ไม่จริงค่ะ เราไม่ได้ฝากพิเศษ ไม่เคยไปเหยียบรพ.ที่ทำคลอดเลย ก็ได้ทำคลอดกับหมอค่ะ ไม่ใช่หมอจบใหม่แน่นอนเพราะดูมีอายุ

ฝากพิเศษ อารมณ์ ผ่าคลอด รพ.รัฐ เพราะยังไงหมอก็จะนัดผ่าเพราะกำหนดเวลาได้ ซึ่งปรกติรพ.รัฐเราไม่สามารถระบุได้ว่าจะผ่า ต้องดูหน้างาน เหมือนเคสเรา น้ำเดิน ฉีดยาเร่งคลอด ปากมดลูกไม่เปิด หมอเวรจึงผ่าให้ค่ะ
comment99:ถ้าจะกล่าวถึงการทุจริตในหน้าที่ของวงการแพทย์ที่นอกเหนือจากการเรียกรับเงินกันตรงๆแบบหมอสูติแล้ว  ก็ยังมีในรูปแบบอีกหลายอย่างที่คนภายนอกอาจไม่ได้รับรู้  เพียงแต่มันไม่ได้กระทบกับผู้ป่วยโดยตรง จึงไม่ได้เป็นประเด็นกันเห็นได้ชัดเจนเหมือนในครั้งนี้  แต่ไม่ว่ายังไงสุดท้ายก็ต้องมีผลกระทบมาถึงผู้ป่วยอยู่ดี ไม่ว่าทางตรงหรือทางอ้อม

เจตนาที่ออกมาพูด  ก็เพียงต้องการให้เกิดการเปลี่ยนแปลงในทางที่ถูกต้อง  ผมเชื่อว่าการเป็นแพทย์ที่ดีจะสมองดีความรู้ดีอย่างเดียวไม่ได้  ต้องมีจิตใจที่ดีด้วย ต้องรู้จักประเมินตนเองและยับยั้งชั่งใจในทรัพย์ที่ไม่สมควรได้

ทุกวันนี้สังคมไทยเปลี่ยนไปมาก ค่านิยม แนวคิด อุดมการณ์ในการทำงานการใช้ชีวิตก็เปลี่ยนไป  แต่ก่อน แพทย์มักจะใช้ชีวิตกันอย่างสมถะ ทำงานหนัก ความรับผิดชอบสูง ไม่ค่อยได้กินหรือใช้สิ่งของฟุ่มเฟือยอะไร  แตกต่างกับสมัยนี้  ที่มักจะเห็นการอัพเดทชีวิตประจำวันในสื่อโซเชียลทั้งหลาย การทานร้านอาหารหรูหรา การใช้ข้าวของราคาแพง ซึ่งก็คงเป็นไปตามสมัยนิยมทั่วไป  

การไปเที่ยวตปท.โดยอาศัยว่าเป็นการไปประชุมปีละหลายๆครั้ง การเลือกใช้ยา การเลือกใช้เวชภัณฑ์โดยไม่คำนึงถึงความคุ้มค่าขึ้นอยู่กับการทำตลาดของบริษัทยา การเลือกวิธีรักษาที่ให้ประโยชน์เฉพาะตัวแพทย์เองแต่ฝ่ายเดียวกลับเสียประโยชน์เสียโอกาสกับตัวคนไข้ อันนี้เป็นอันตรายกับประเทศที่ต้องสูญเสียเงินปีละหลายหมื่นล้านบาท  หากนำเงินจำนวนนี้ไปสร้างรพ.แห่งใหม่ เพื่อกระจายการบริการสาธารณสุขให้ทั่วถึงกว่าทุกวันนี้ ยังเป็นประโยชน์เสียกว่า

คงไม่ผิดถ้าแพทย์ทุกวันนี้จะขยันทำงานหาเงินเพื่อให้ได้สิ่งที่ตนเองปรารถนา  แต่จะผิดถ้าวิธีการที่ให้ได้เงินมานั้นเป็นการใช้วิชาชีพไปในทางที่ทุจริตผิดกฎหมาย







กราบขออภัยอาจารย์แพทย์หลายๆท่านที่อาจได้รับผลกระทบจากการพูดถึงการประชุมตปท. มีหลายท่านที่ต้องการไปประชุมจริงๆ ได้ความรู้ใหม่ๆกลับมาสอน แต่ก็มีจำนวนไม่น้อยที่แทบไม่ได้เข้าห้องประชุมกันเลย
comment99-1:"แต่ก่อน แพทย์มักจะใช้ชีวิตกันอย่างสมถะ ทำงานหนัก ความรับผิดชอบสูง ไม่ค่อยได้กินหรือใช้สิ่งของฟุ่มเฟือยอะไร "

แล้วมันยุติธรรมกับแพทย์ไหมครับ? 

ถ้างานที่หนัก แล้วมาพร้อมกับความรับผิดชอบที่สูง รายได้และเวลาพัก ก็ควรจะสมน้ำสมเนื้อกันด้วยครับ
comment99-2:พระราชบิดาถึงได้แนะนำให้ไปทำอาชีพอื่น  ยังไงครับ

" อาชีพแพทย์นั้นมีเกียรติ  แพทย์ที่ดีจะไม่ร่ำรวย แต่ก็ไม่อดตาย

  ถ้าใครอยากร่ำรวย  ก็ควรเป็นอย่างอื่น ไม่ใช่แพทย์  "
comment99-3:มีใครบังคับให้คุณเรียนแพทย์ หรือมาทำงานเป็นแพทย์หรือครับ
ถ้าคุณไม่พอใจ ก็ลาออกไปทำอาชีพอื่นสิครับ

แต่ถ้าเข้ามาเพราะหวังจะกอบโกยรายได้ เห็นตัวเงินเป็นหลัก
ก็น่าสงสารวงการแพทย์ ที่มีคนเห็นแก่ตัวเพิ่มมาอีก 1 คน
comment100:ปัญหาการคอรัปชั่นที่มีลักษณะคล้ายกันในวงการอื่นๆ เป้าบุ้นจิ้นตัวจริงอยู่ไหน
comment101:ฝากธรรมดา ก็คือไปตรวจครรภ์ ตามปกติ ที่คลินิคที่เราฝาก แต่ตอนคลอด คนทำคลอดจะเป็นหมอคนที่เข้าเวร หรือพยาบาลผดุงครรภ์ แล้วแต่ว่าตอนนั้น คนคลอดพร้อมกันเยอะมั้ย เราเลือกไม่ได้
ฝากพิเศษ คือ ไปตรวจครรภ์ ตามปกติ ที่คลินิคที่เราฝาก ตอนคลอดคือหมอที่เราฝากครรภ์ ไว้เป็นคนทำคลอด ไม่ว่าเวลาไหนถ้าเกิดเราจะคลอดหมอต้องมาทำคลอดให้ (การฝากพิเศษไม่ได้มีการบังคับแล้วแต่เราเอง)  แต่จากที่ภรรยาผมคลอดผมก็ฝากพิเศษ ตอนแรกก็คิดว่าไม่อยากฝากแต่ภรรยาอยากจะฝาก ถามว่ามันดียังไง ถ้าคุณกำลังจะมีลูกวันที่จะคลอดคุณจะเข้าใจเอง ...ผมกลัวทุกอย่างตื่นเต้นกังวล แต่ก็ยังพออุ่นใจที่หมอที่เราไปตรวจตลอด 9 เดือน เป็นคนทำคลอด
comment102:ไม่ได้อ่านความเห็นทั้งหมดครับ แต่ในความเป็นจริงคือไม่ได้มีเฉพาะหมอสูติ แต่เคยเจอหมออื่น ๆ ในสาขาที่เกี่ยวข้องกับการจองห้องผ่าตัด ทั้งที่ได้ยินมาและที่เจอกับตัว หมอไม่ได้เรียกร้องว่าต้องจ่ายเงินพิเศษหรอกครับ แต่จะมีตัวแทนช่วยบอกใบ้ให้หรือวิธีการต่าง ๆ ที่ทำให้เราเข้าใจว่าต้องจ่ายซอง

สิ่งที่เคยเจอคือ คิวผ่าตัดไม่ว่างแบบไม่มีกำหนด คือผ่านมา 1 สัปดาห์ 2 สัปดาห์ 3 สัปดาห์ ก็แล้วยังกำหนดวันผ่าตัดไม่ได้ ทำให้สงสัยว่าการกำหนดวันผ่าตัดลงไปในตารางงานมันยากมากขนาดนั้นเลยเหรอครับ
comment103:มีประสบการณ์ทั้งฝากพิเศษและไม่ฝากใน 2 ท้องค่ะ

ท้องแรก เราฝากกับศูนย์พิเศษของ รพ. เฉพาะเจาะจงหมอ พบหมอคนเดิมตลอดระยะเวลาที่ท้อง 
จนเราปวดท้องคลอดก่อนกำหนด 10 วัน คุณหมอติดภารกิจไปต่างประเทศ เลยฝากเคสให้คุณหมอสูติอีกท่านดู 
คุณหมอมาดูแล้วบอกน้ำเดิน น้ำคร่ำน้อย และหัวไม่ลง ให้เวลาเบ่งไม่เกิน 2 ชม หมดจะผ่าคลอดเลย แล้วเราก็ได้ผ่าคลอดค่ะ หมอผ่าแบบแนวตั้งด้วย หมอบอกไวดี 
หมอเรากลับมาตอนเราพักฟื้นพอดี แต่เราก็ไม่ได้มีซองอะไรนะคะ

ท้องสอง เราเริ่มคิดหนัก ครั้งหมดไปสี่หมื่น เอาเงินมาเตรียมไว้ให้ลูกดีมั๊ย 
เราเลยตัดสินใจฝาก รพ. ที่เป็น รร. แพทย์ค่ะ เราเลือกเป็น รพ ที่ใช้ประกันสังคม และเราก็ว่าเราคิดถูกนะ เพราะว่าท้องนี้ เราอายุเยอะ และปกติเป็นคนน้ำตาลในเลือดเยอะ แต่ไม่ถึงขั้นเบาหวาน และเผาผลาญได้ 
ช่วงครรภ์อ่อนๆ เราต้องตรวจทุก 2 อาทิตย์ เสียครั้งละไม่เกิน 150 บาท มีทั้ง นศ ปีแก่ๆ (รึปล่าว) แพทย์ใช้ทุน และแพทย์ที่มาเรียนต่อ มาตอบตรวจ โดยจะมี อ. แพทย์มากำกับตลอด (แอบอ่านจากตารางเวรในห้อง) แถมพอช่วง 5 เดือนเป็นต้นไป คุณหมอที่เราเคยฝากพิเศษมาดูแลห้องนี้ ก็จะมาช่วยดูให้ถ้าไม่ติดดูคนไข้อื่นอยู่ ... ลองนึกสภาพห้องที่มีแม่ๆ นอนเรียงกัน สองแถว แถวละ 5 คน เข้ามาตามคิวปกติ
ระหว่างที่ท้อง เราก็มีแท้งคุกคามเป็นระยะๆ แต่ไปฉุกเฉินทีไร เจอคุณหมอกรุ๊ปเดิมตลอด จนจำเสียงได้ แถมต้องมานอนคุมน้ำตาลเป็นอาทิตย์
พอผ่าคลอด เราก็ไม่รู้หรอกว่าใครผ่า 5555 ก็เลยไม่รู้จะขอบคุณใคร ทำได้แต่ก่อนออก รพ. เอาขนมนมเนยไปฝากพยาบาลที่วอร์ด / ห้องคลอด/ ห้องฝากครรภ์ แค่นั้นอ่ะ

ปล. เราถูกถามเหมือนกันว่าทำไมไม่ฝากพิเศษ หรือขอคุณหมอดูแล หรืออะไรต่อมิอะไร เพราะเราอยู่ในสถานะที่จะขอก็ได้ ไม่แปลก .... แต่เราบอกว่า ไม่เป็นไรคะ เราเชื่อว่าหมอที่มาทำ/เรียนที่นี่ ยังไงก็เก่ง ผ่ามาแผลสวยเชียว แล้วเรื่องค่าใช้จ่ายก็ไม่เป็นไร เราใช้ประกันสังคมได้ มันพอกับค่าใช้จ่าย เพิ่มอีกนิดหน่อย 
หรือว่าเราแปลก ....
comment104:หมอโกงด้วยหรือนี้ นึกว่าประเทศนี้มีแต่นักการเมืองที่โกง
comment105:โปรแกรม การ คลอด ของโรงพยาบาล เอกชน สมัยนี้ ก็ไม่ได้แพงมากนะครับ ถูกสุดก็ ประมาณ 3 หมื่นเองนะครับ ถูกต้องตามระเบียบด้วย
ส่วนโปรแรม 100,000 กว่านี่ ห้องพัก หรูมากนะครับ ใครงบถึง แนะนำเลย เป็นของขวัญให้ลูกและ ภรรยา ครับ
comment106:ต่อไป หมอสูติจะเห็นตามโรงพยาบาลเอกชนมากขึ้น คือฝากพิเศษที่คลินิกผ่าตัดโรงพยาบาลเอกชน เจ้าหน้าที่โรงพยาบาลรัฐบาลจะทำงานสดวกขึ้นคือไม่ต้องรับงานเพิ่ม(เพราะถ้ามีฝากพิเศษเจ้าหน้าทีที่อยู่เวรต้องมาช่วยแพทย์ที่ฝากพิเศษที่พาคนไข้มาคลอดนอกเวลาราชการ) เป็นผลดีกับทุกฝ่าย ทั้งแพทย์และเจ้าหน้าที่ และโรงบาลเอกชน แต่แม่ที่ต้องการฝากพิเศษต้องจ่ายเงินมากขึ้น เท่าที่ทราบหมอสูติส่วนมากไม่อยากรับฝากพิเศษในโรงพยาบาลรัฐบาลอยู่แล้วเนื่องจากทั้งต้องรบกวนเจ้าหน้าที่อื่นด้วย ถ้าเลือกได้อยากทำคลอดในโรงพยาบาลเอกชนอยู่แล้วแต่มารดาขอร้องมากกว่าค่ะเพราะต้องการประหยัดค่าใช้จ่ายและไม่ต้องการคลอดกับเจ้าหน้าที่ที่โรงพยาบาลรัฐจัดเตรียมไว้ให้อยากทำคลอดกับแพทย์ที่ตนเองต้องการมากกว่า หมอสูติไม่ได้โกงนะคะ มันคือค่าแรงปกตินี้แหล่ะค่ะมีใครจะตื่นกลางดีกมาผ่าตัดคลอดให้คุณฟรีๆค่ะ ถ้าไม่อยากจ่ายเงินค่าแรงแพทย์(DF)เพิ่มก็รับบริการปกติตามมารตฐานโรงพยาบาลไป(ดิฉันไม่ใช่หมอสูตินะคะ)
comment107:เราก็ฝากและคลอดที่จุฬา ในเวลานะคะ ไม่เห็นมีใครมายื่นขอเสนอเรื่องฝากพิเศษอะไรนี่เลยนะคะ

แต่แม่เราก็ถามว่าไม่มีหรอ แสดงว่าเรื่องแบบนี้มีมานานแล้วหรือเปล่าคะ

เราเป็นเบาหวานขณะตั้งครรภ์ด้วย ก็ถือว่าเป็นเคสพิเศษ แต่น้องหมอทุกคนดูแลดีมากค่ะ (น่าจะหมอปี5/6 หรือเปล่า มีแต่เด็หทั้งนั้นเลย๗ แต่จะมีอาจารย์หมอคอยดูแลกำกับอยู่ค่ะ

ค่าใช้จ่ายตั้งฝากครรภ์จนคลอด (ธรรมชาติ) อยู่โรงพยาบาล 3วัน 2 คืน ไม่เกิน 5,500.- ค่ะ ตอนนี้ลูก 2.7 ปีค่ะ

เราว่าคุณแม่ไม่ควรไปเสนอด้วยนะคะ เรื่องแบบนี้ ปลูกฝังการโกงให้ลูกตั้งแต่ยังไม่ลืมตาดูโลกเลย ไม่ได้โลกสวยค่ะ แต่ทำทุกอย่างตามระบบ และกฎเกณฑ์ และรู้สึกดีกับโรงพยาบาลรัฐบาล และโรงพยาบาลจุฬาฯมากค่ะ 

ถามว่ารอนานมั้ยเราว่าการรอมีเหตุมีผลค่ะ เอาบัตรคิววางก่อน 8 โมง ตรวจสุขภาพ รอหมอ ทุกอย่างเสร็จประมาณ 10.30 น. ของทุกครั้งในการตรวจครรภ์ นั่งรอไป คุยกับลูก คุยกับสามี คุยกับคุณแม่ๆข้างๆไป สบายจะตาย
comment108:1ปีเก้าเดือนที่แล้ว 

ก็โดนไป 3000
comment109:งั้นผมรบกวนถามหน่อยครับ การไม่ฝากพิเศษเลยแม้แต่นิดเดียว
ทำแค่ ฝากครรภ์ ดุ่ยๆเข้าไปใน รพ. รัฐ ไปคลอดกับพยาบาล หรือ นศ แพทย์

ถามว่า

"มันแย่ยังไงครับ"

คือพวกเขาดูไม่มีความสามารถในการทำคลอด ขนาดนั้นเลยหรือ ?
พวกเขาประเมินสถานการณ์เด็ก หรือรูปแบบการคลอดต่างๆไม่เป็นเลยหรือ ?
พวกเขาดูกะโหลกกะลา ทำคลอดกันงกๆเงิ่นๆ "ขนาดนั้นเลยหรือ"

ผมคิดว่าผู้บริหารโรงพยาบาล หรือ กระทรวงสาธารณสุข คงไม่เอาคนไม่มีคุณภาพมาประจำอยู่ในห้องคลอดมั้งครับ
รวมถึง งานที่พวกเค้าทำ วันๆเค้าทำเป็นสิบๆคน รพ. ที่เมียผมไปคลอด รพ รัฐประจำจังหวัด ผมถามเวรเปล บอกว่าเคยเข็นคุณแม่คลอดไปพัก มากสุดวันเดียว 30 กว่าคน

ผมมั่นใจระดับหนึ่งว่าเค้าเชี่ยวชาญมากพอนะ พวกเจ้าหน้าที่ในห้องคลอดน่ะ
สมัยก่อนเราทำคลอดกันด้วยหมอตำแย ยังมีลูกมีหลานเป็นสิบคนได้
สมัยนี้ห้องคลอดทันสมัยขึ้น ความถี่งานคลอดมันซ้ำกันจนคนในห้องคลอดชินชา รู้สเต็ปกันหมด


เมียผมก็ทำลักษณะนี้ ไม่ได้ฝากพิเศษหมออะไรเลย ไปถึงก็คลอดธรรมชาติ ไม่ต้องการผ่าด้วยซ้ำ
สิ่งที่ผมเข้าใจได้ ในมุมมองของการเป็นพ่อคนตอนเมียคลอด การฝากพิเศษคือ
1. คนท้อง ต้องทำงาน และไม่สะดวกหยุดงานเป็นอย่างมาก ถ้าจะหยุดต้องเป็นเคสจำเป็นจริงๆเท่านั้น รุ่นพี่ผมท้องและไม่ได้ฝากพิเศษอะไร ต้องลาพักร้อนเป็นสิบวัน โชคดีที่ ที่ทำงานเข้าใจครับ และสิทธิการลาก็ยังเหลือ
2. คนท้อง มีภาวะไม่ปกติ ต่างๆซึ่งอาจกระทบต่อเด็กในครรภ์ เช่น อายุของคุณแม่มากแล้ว หรือภาวะทางโรคประจำตัวต่างๆ

ผมเข้าใจแค่นี้

การที่คนท้องกังวล ห่วงลูก ไม่อยากทำคลอดกับ นศแพทย์ หรือ พยาบาล......
คือห่วงลูกผมเข้าใจว่าเป็นเรื่องความปลอดภัยต่างๆอยู่กับมือหมออุ่นใจกว่า บางคนต้องระบุชื่อหมอ ระบุคลิกนิก แถวยาวแค่ไหนก็ยอมต่อ

แต่ตรงจุดที่ผมไม่เข้าใจ คือ หากคิดกลับกันซะ โดยไม่ต้องไปฝากพิเศษอะไร ก็ทำตามกระบวนการไป เหตุฉไน ทำไมเค้าเชื่อใจ พยาบาล หรือ นศแพทย์ ในห้องคลอดไม่ได้
มันเลวร้ายมาก ขนาดนั้นเลยหรอ ดูแบบ ต้องมองข้ามทีมงานในห้องคลอดไปขนาดนั้นเชียวรึ

ตอนเมียผมคลอดผมก็เป็นห่วงนะครับ แต่ผมไม่คิดว่ามันจะแย่ขนาดนั้น เค้าคงไม่เอาเด็กแว้นเด็กสก๊อยมาอยู่ในห้องคลอดหรอก
ผมไปห้องคลอดเกือบทุกวันตั้งแต่เมียผมเจ็บท้องหนักๆ เห็นได้ชัดเลยว่า รพ.รัฐ ประจำจังหวัด มีการคลอดถี่มากๆ ผมก็ประเมินได้เองว่าความเชี่ยวชาญในการทำคลอดของพวกเค้าก็ไม่ธรรมดาหรอก

สุดท้ายก็แล้วแต่ พ่อแม่บางท่านอาจจะกังวลมากๆจริงๆก็ต้องการให้หมอดูแลใกล้ชิด ก็เสียเงินไปครับไม่เป็นไรถ้าพวกท่านสะดวก
comment109-1:ขอเพิ่มเติมคำตอบของผมเองนะครับ 

ตอนที่ผมรอเมียอยู่หน้าห้องคลอด มีสามีของผู้หญิงในห้องคลอดคนนึงมากดกริ่งถามเจ้าหน้าที่ที่ห้องคลอด เพื่อถามว่าเมียเขาเป็นไงบ้าง คลอดรึยัง
เจ้าหน้าที่บอกว่า คลอดแล้ว
เขาถามว่า ผู้หญิงหรือผู้ชายครับ
เจ้าหน้าที่บอก "จำไม่ได้" ขอตัวก่อน

คิดเอาแล้วกัน.......ว่าพวกเค้าต้องทำคลอดเยอะขนาดไหน ถึงขนาดจำเพศเด็กไม่ได้ คือแบบ พวกเค้าทำคลอดกันเยอะจริงๆครับ
ผมไม่สงสัยในความเก๋าเกม ในความเชี่ยวชาญการทำคลอด ของเจ้าหน้าที่ห้องคลอดเลย
comment110:อออ
comment111:เคยได้อ่านข่าวมาว่า ขนาดเพื่อนที่บ้านอยู่ติด ประเทศไทย ยังอยากมาคลอดใน รพ ของรัฐ..ไทย เลย
เพราะ ดีกว่า และไม่เเพงมากนัก ( หรือเปล่า )
แถม ลูก ถ้าเรียนหนังสือ ใน รร ของรัฐไทย ยังฟรี 12 ปี ( แต่ การ ศึกษาไทย ดีกว่า หรือเปล่า )
comment112:แม่ท้องทุกคนอยากให้ลูกตัวเองปลอดภัยทั้งนั้น ถามว่าใครจะอยากฝากชีวิตที่เหลือไว้กับอนาคตที่ไม่แน่นอน

อย่างเราคนนึง ถ้าเลือกหมอไม่ถูกคน เลือกโรงพยาบาลไม่ถูกแห่ง ป่านนี้คงตายไปแล้วทั้งแม่ทั้งลูก

งานคลอดลูกบางครั้งเป็นงานที่ยากและเสี่ยงถึงชีวิต ไม่ใช่ว่าหมอทุกคน หรือพยาบาลทุกคนทำได้เหมือนกันหมด 

ถามตัวเองดีกว่าว่าอยากให้ลูกคลอดกับหมอสูติที่มีประสบการณ์สูง หรือพยาบาลห้องคลอด
comment113:กิเลสเป็นสิ่งที่มีอยู่ในมนุษย์ทุก ตัวตนต่างกันแค่มากกับน้อย
ความเห็นแก่ตัวก็เช่นกัน โลกนี้จึงไม่มีของฟรี

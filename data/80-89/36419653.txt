title:เมื่อไหร่ประเทศนี้จะออกกฎหมายให้คนที่ขับรถย้อนศร แทรก ปาดหน้า ต้องตายฟรีและญาติต้องมาซ่อมรถคู่กรณีด้วย ซะทีครับ
comment:เผื่อจะทำให้ใครที่คิดจะทำอะไรประมาทแบบนั้น  ได้ฉุกคิดก่อนทำบ้าง  ให้รณรงค์ไปเลยว่า  ตายฟรี กรณีไหนบ้าง

และหากตำรวจจะตั้งข้อหาใครว่าขับรถโดยประมาท  ก็ต้องพิสูจน์ให้ได้ก่อนว่า ประมาทตรงไหน  ประมาทจริงหรือไม่

ไม่ใช่ตั้งข้อหาไปก่อน  แล้วให้ไปพิสูจน์ในศาลเองว่า  ตนเองไม่ได้ประมาทอย่างไร

การร่วมแสดงความเสียใจกับญาติผู้ตาย  ก็ควรทำแค่ไปร่วมงานศพเพียงเท่านั้น  ไม่ควรให้เงินหรืออะไรก็ตาม

เพราะมันทำให้เกิดความเชื่อผิดๆตามมาว่า  มีคนตายต้องมีคนรับผิดชอบ  ทั้งๆที่ คนที่ควรรับผิดชอบ ก็คือคนที่ตายนั่นแหล่ะ




แปลกดีมั้ย  สังคมไทย ไม่ว่ากรณีอุบัติเหตุบนท้องถนน หรือทะเลาะวิวาทกัน  เมื่อไหร่มีคนตายฝ่ายเดียว  อีกฝ่ายจะถูกมองเป็นฝ่ายผิดทันที

แต่ถ้าตายทั้งสองฝ่าย  ค่อยมามองว่า ใครผิดใครถูก   ทั้งๆที่บางครั้งเหตุการณ์ก็เหมือนๆกัน  เพียงแต่ความเสียหายไม่เท่ากันเท่านั้นเอง


ค่านิยมความเชื่อผิดๆแบบนี้  มันลามไปเรื่อย  แม้กระทั้ง คนป่วยตายในโรงพยาบาล  ที่ญาติบางคนพยายามเรียกร้องหาคนรับผิดชอบให้ได้

ทั้งๆที่คนป่วยก็ตายจากโรคเอง  สาเหตุของโรคก็เพราะทำตัวเองทั้งนั้น  แต่กลับจะมาให้รพ. หมอ พยาบาล มารับผิดชอบ
comment1:เห็นด้วยครับ
comment2:ทำได้นะ
comment3:ที่นี่ประเทศใคร...???

เค้าเก็บไว้เป็นสัตว์คุ้มครองและสัตว์สงวน
สงวนไว้ทำดีประดับสังคมครับ
comment3-1:What do you mean?
.
.
.
.
.
.
.
.
.
.
.
เยเยเย
comment4:คนตายพูดไม่ได้ครับ เกิดอุบัติเหตุรถใหญ่กับรถเล็กต้องให้ความเห็นใจกับรถเล็กครับ ผิดถูกก็ต้องสืบสวนกันไปตามพยานหลักฐาน
ส่วนเรื่องให้เงินเยียวยาไม่ว่าจะเป็นฝ่ายผิดหรือถูกอันนี้ผมคิดว่าเป็นการแสดงน้ำใจที่ดีของคนบ้านเราครับ
comment4-1:น้ำใจ มีไว้ให้กับคนที่ควรให้ครับ

ในกรณีที่ จขกท ยกมา คนแบบนี้คงไม่ควรมีน้ำใจให้ละมังครับ รู้ทั้งรู้ว่ามันผิดและอันตราย ยังจะทำ
comment4-2:ไม่ถูกทั้งหมดนะครับ ในกรณีที่คู่กรณีเป็นฝ่ายผิดแล้วบาดเจ็บหรือเสียชีวิต
การแสดงน้ำใจควรทำแค่ไปเยี่ยมผู้บาดเจ็บอาจมีของเยี่ยมติดมือไปแสดงน้ำใจ
หรือไปช่วยงานศพตามประเพณีแค่นั้นพอ เรื่องเงินเยียวยาไม่ต้องให้เพราะไม่งั้น
จะกลายเป็นว่าทุกคนจะเรียกร้องเอาแต่ได้ทำให้เกิดวัฒนธรรมไม่รับผิดชอบต่อสังคมส่วนรวม
ที่ถูกคือคนผิดต้องรับผิดชอบในความเสียหายที่เกิดขึ้นทั้งหมด มีประกันก็ให้ประกันจ่าย
ไม่มีก็ต้องรับผิดชอบจ่ายเอง ไม่ใช่มาผลักภาระให้ฝ่ายอื่นหรือหวังเงินทอนจากค่าเยียวยา
น้ำใจเป็นสิ่งที่ดีแต่ต้องใช้ให้ถูกที่ครับ
comment4-3:ถ้าคุณยื่นชีสให้หนู ต่อมามันจะขอขนมปัง 

ไม่รู้ได้ยินมาจากไหน แต่คงคล้ายๆ กัน
comment4-4:^^^^

ผมเคยได้ยินจากหนัง Air Force One อ่ะครับ ถ้าคุณยื่นคุ๊กกี้ให้หนู มันจะยื้อขอนม
comment4-5:เราต้องเห็นใจคนตั้งใจทำผิดด้วยหรือครับ
comment4-6:ถ้าผมเป็นฝ่ายถูก อย่าหวังว่าบาทเดียวผมก็จะให้
จะฟ้องค่าเสียหาย ค่าเสียเวลาเพิ่มด้วยซ้ำ
comment4-7:ไม่ผิด ทำไมต้องไปมีน้ำใจอะไรด้วย  จริงๆแล้วเค้าต่างหากที่ควรชดใช้  คนไม่ผิดแต่ต้องมาเสียทั้งเวลา เสียทั้งเงินเนี่ยนะ
comment4-8:เฮ้ย คิดแบบนี้จริงๆเหรอ
ซวยเพราะอีกฝ่ายยังจะต้องเสียเงินซ่อมตัวเองและคนผิดด้วย
มันจะไม่เอาแต่ได้ไปหน่อยรึ
comment4-9:คิดแบบนั้น รถเล็กก็ได้ใจสิ แล้วเมื่อไหร่เขาจะคิดได้ว่า ต้องขี่รถโดยใช้ความระมัดระวัง
ไม่ใช่ขี่ตามใจชอบ แล้วพอมีเรื่องก็มาเรียกร้องขอความเห็นใจ

ถ้ารถเล็กไม่ผิด รถใหญ่ผิด เราเห็นสมควรให้รถใหญ่จ่ายตามกฎหมาย และดูแลให้ดีที่สุด 
แต่ถ้ารถเล็กผิด แล้วรถใหญ่ไม่ได้มีส่วนผิด จะมาเรียกร้อง อ้างขนาดรถ อ้างความตาย อ้างความสงสารไม่ได้นะ 
คนเราจะเรียกร้องอะไรก็แต่เท่าที่มีสิทธิเท่านั้นค่ะ แต่ถ้าเรียกร้องมากมายทั้งๆที่ตัวเองไม่มีสิทธิ เขาเรียกว่า...
comment4-10:ให้ความเห็นใจรถเล็ก เมื่อรถเล็กทำถูกกฎนะคะ ไม่ใช่คิดว่าเป็นรถเล็กก็เลยขับย้อนศรได้ คิดว่าเป็นรถเล็กก็เลยขับปาด ขับบนฟุตบาท
เดี๋ยวนี้รถเล็กทำตัวไม่น่าให้ความเห็นใจเยอะขึ้นค่ะ

แล้วเบื่อกับคำว่ามีน้ำใจ เป็นคำที่น่าขยะแขยงมากค่ะ 
เราทุกคน"ต้องมี"วินัย ไม่ใช่"ต้องมี"น้ำใจ 
ใครอยากมีน้ำใจก็มีไปค่ะแต่ไม่ใช่สิ่งที่จำเป็นต้องมี
comment4-11:นี่เอาจริงเหรอ คห4 ถูกเลี้ยงดูมาแบบไหนครับถึงได้มีความคิดแบบนี้
comment4-12:รถเล็กอ่ะตัวสร้างความปั่นป่วนให้การจราจรเลยครับ วิ่งฟุตบาท วิ่งสวนเลนเกาะไหล่ทาง กลับรถตามแยกที่ห้ามกลับ(อันนี้ใหญ่เล็กมีหมดแต่เจอเล็กบ่อยกว่ามาก) ขับตอนดึกไม่เปิดไฟ(อันนี้ก็มีหมดเช่นกัน แต่ด้วยขนาดรถแล้วรถเล็กมีโอกาสจะถูกสอยเยอะมากครับ ขับไม่เปิดไฟมีปัญหาก็มีเรื่องมีราวกันอีก ทั้งๆที่คุณอ่ะผิดเต็มประตูตั้งแต่ไม่เปิดไฟแล้ว ส่วนตัวเคยโดนมาเพราะเรื่องนี้ด้วย พอผมย้อนถามทำไมคุณขับไม่เปิดไฟ โดนแมงกะไซด่าพ่อกลับมาอีก เฮ้อ เปิดไฟหน่อยเถอะคนดี) และอีกหลายๆอย่าง

เอาเป็นว่าขอสรุปง่ายๆเลยนะ คนขับมอไซค์ส่วนใหญ่เกินครึ่งเลยก็ว่าได้มีพฤติกรรมสุ่มเสี่ยงแก่การเกิดอุบัติเหตุณ์มากตามที่ได้กล่าวไป เห็นวันนึงเป็นสิบๆคันครับ ขนาดผมวิ่งแค่เส้นรามอินทรา-แจ้งวัฒนะ แค่นั้นนะ ถ้านับทั้งกทม.คงมีเคสที่มีพฤติกรรมพวกนี้วันละเป็นพันเป็นหมื่นคัน
comment4-13:+1 ให้คห4ครับ
comment4-14:ฝ่ายถูกต้องเห็นใจฝ่ายผิด มันใช่เหรอ 

เรื่องแบบนี้ ไม่เกี่ยวกับรถใหญ่รถเล็ก ประเด็นมันแค่ใครผิด ใครถูก 

ส่วนเรื่องน้ำใจ จริง ๆ ก็คืออยากให้จ่ายเงินซินะ 
ผมว่าแค่ฝ่ายถูกเขาไม่เรียกร้องค่าเสียโอกาสจากการไม่มีรถใช้จากฝ่ายผิดก็บุญกะลาหัวเท่าไหร่แล้ว 
ฝ่ายผิดควรจะสำนึกบุญคุณให้มากด้วยซ้ำไป

เราทำงานหาเงินเพื่อเลี้ยงชีพ เลี้ยงครอบครัว ไม่ได้ทำงานหาเงิน มาสงเคราะห์พวกมักง่ายนะครับ
comment5:จริงครับ ผมเองอยากให้มีโฆษณารณรงค์ออกทีวีเป็นเรื่องเป็นราวไปเลย
เหมือนพวกโฆษณางดเหล้าเข้าพรรษา ให้เหล้าเท่ากับแช่ง อะไรประมาณนั้น
แต่เปลี่ยนเป็นไม่ย้อนศร ไม่ขับปาด ไม่เปิดเลนพิเศษ ไม่แทรก ไม่จอดในที่ห้ามจอด
โดยเฉพาะกับพวกมอเตอร์ไซค์ที่มีเปอร์เซนต์คนทำผิดกฎจราจรสูงกว่ารถยนต์มาก
ขี่กันมั่วตามใจตัวเองคิดเองเออเอง แถมยังมีคนจำนวนมากที่คิดว่าถ้าเกิดอุบัติเหตุขึ้น
รถใหญ่กว่าเป็นฝ่ายผิดทำให้คนเหล่านี้ไม่แคร์ที่จะแหกกฎจราจร ขับขี่ไม่ระมัดระวัง
คิดแต่จะไปฝ่ายเดียวสุดท้ายพอเจ็บตายขึ้นมาก็เป็นปัญหา
comment5-1:เห็นด้วย

ผมว่าไอ้ที่กล้า ย้อนศร กล้าสวนนี่ส่วนนึงก็เข้าใจผิดๆ ว่า ยังไงใหญ่ผิด อะไนี่แหละ เลยกล้า
พอมีเรื่องตัดสิน ข่าวก็ไม่ลงให้เป็ฯอุธาหรณ์ให้เห็นว่าข้อเท้จจริงเป็นอย่างไร ก็เงียบๆไป คนก็ไม่รู้ ก็ยังมักง่ายกันต่อไป
comment6:อยู่ที่สังคมนั้นๆ ด้วยครับ  อย่างหมู่บ้านผมนี่เข้าใจกฎจราจรค่อนข้างดีเลย  วันนึงมีลูกหลานซ้อน 3 ขับย้อนศร ชนประสานงากับรถเก๋ง  ผลคือตัวเองตาย 3 คน  ตอนญาติคนตายไปดูศพที่เกิดเหตุ ก็ไม่เห็นมีใครโวยวายอะไร  ส่วนรถเก๋งก็ไม่เรียกร้องค่าเสียหายอะไร
comment7:มันต้องว่ากันตามกฎหมายและข้อเท็จจริง ไม่มีหรอกครับที่ว่ารถเล็กถูก รถใหญ่ผิด 
ผมก็เคยชนมอเตอร์ไซด์ เราจอดรถรอเลี้ยว ก็มองแต่ทางขวาอย่างเดียวว่ารถว่างหรือยัง จังหวะรถว่างก็เลี้ยว มอเตอร์ไซด์สวนเลนมาเราก็เลยชน บาดเจ็บเล็กน้อย ลงมาโวยวาย บอกให้เรารับผิดชอบ ชาวบ้านก็สบทบว่าเราต้องรับผิดชอบ เรากดโทรศัพท์ให้ตำรวจมาดูที่เกิดเหตู เมื่อตำรวจมาก็บอกว่ามอเตอร์ไซด์สวนเลนมา มอเตอร์ไซด์ผิด ทุกคนแตกกระจาย ผมเรียกค่าซ่อมรถ 10000 บาท มันก็ต้องจ่าย ผมบอกว่าถ้าไม่จ่ายจะฟ้องเรียกค่าเสียหายให้มากกว่านี้ 
ถ้าคุณสู้อย่างเต็มกำลังและกล้ายืนยันว่าเราไม่ผิด และอาจจะถ่ายรูปที่เกิดเหตุเอาไว้ บันทึกเสียงเวลาคุยกัน รับรองว่าตำรวจไม่กล้าทำอะไรนอกเหนือข้อเท็จจริงหรอกครับ ที่สำคัญเราไม่ผิด ไม่มีเหตุผลอะไรที่เราต้องจ่าย และยังสามารถฟ้องเรียกค่าเสียหายจากผู้ผิดได้ด้วย
comment7-1:ทำไมเราไม่เจอแบบนี้ ตำรวจบอกว่า
จะให้เค้าจ่ายได้ไง คุณเป็นรถใหญ่มีประกัน ก็รับเองไปเถอะ ถือว่าช่วยน้องเค้า สงสารเค้า เรานี่อยากจะด่า ขับแบบนี้ต้องช่วยหรอ แต่เห็นว่าเป็นเด็กเลยยอมไป 

น่าเบื่อมากอ่ะ เวลาไปต่างจังหวัดแล้วเจอมอไซค์ขี่ตามใจฉัน อยากเลี้ยวก็เลี้ยว อยากจอดก็จอด บางทีก็พุ่งออกมาจากซอย เดี๋ยวนี้พอเห็นมอไซค์ต้องชะลอรถแต่ไกลละ กลัวใจมาก
comment7-2:เราก็เจอแบบนี้บ่อยมากเลยค่ะ ทั้งตอนกำลังเลี้ยวและกลับรถ วันก่อนเจอมอไซด์สวนมาจังหวะกลับรถแถมมีเด็กเล็กนั่งหน้ากับเด็กประถมต้นนั่งหลัง โหห ขอด่าแม่คนขับหน่อยเถอะถ้าโดนชนลูกๆ จะเป็นไงเนี่ย เป็นแม่ที่ไม่ค่อยมีความคิดเลย คิดแต่จะเอาสบาย ไม่คิดถึงความปลอดภัยลูก!
comment7-3:2-1 อันนั้นเจอบ่อย หยิบมือถืออัดคลิป แล้วแจ้งเจ้าหน้าที่ว่า "รบกวนช่วยพูดแบบเมื่อกี้อีกครับ จะเอาไปใช้ในศาล" เท่านั้นแหละ หันไปเฉ่ง มอไซค์แทน
comment8:ถ้าคนตายผิดคนตายก็ต้องรับผืดชอบสิ 
เหมือนเป็นหนี้ เกิดตายขึ้นมา เจ้าหนี้ก็ไปตัดหนี้มาจากกองมรดกได้ แต่ไม่เกินจำนวนมรดก
comment9:กล้องบันทึกภาพหน้ารถ(หรือจะให้ดีด้านหลังด้วย......หรือจะให้ดีที่สุด.......รอบตัวรถเลย) เป็นอุปกรณ์จำเป็นที่ต้อง.....must have ในยุคนี้แล้วล่ะครับ
comment9-1:Need กับ Want
Want = ต้องการน้ำ แต่ยังพอทนได้
Need = จำเป็นต้องดื่มน้ำเดี๋ยวนั้น ขาดน้ำมาหลายวัน ใกล้ตายแล้ว
comment9-2:^ จะสื่ออะไร
comment9-3:พิมพ์ว่าจำเป็นต้องมีเฉยๆก็ได้

แซวเล่นนะ
comment10:ก็อยากให้เป็นเช่นนั้นเหมือนกัน
comment11:อยากให้ทำกฏหมายติดตั้งกล้องหน้ารถทุกคัน เพื่อเมื่อมีอุบัติเหตุจะมีคลิปมาดูเหตุการณ์
ถ้ารถคันไหนฝ่าฝืนกฏจราจร เมื่อมีการเฉี่ยวชนให้ เป็นผู้รับผิดชอบทั้งหมด ไม่มีประมาทร่วม

แบบย้อนศรชน รถย้อนศรต้องผิดสถานเดียว รับผิดชอบ ถ้าตาย ก็ตายฟรีไป ถูกฟ้องเอาทรัพย์สินมาจ่ายค่าเสียหาย ถ้าไม่พอครอบครัวผู้ตายต้องรับผิดชอบ อย่างน้อยก็ 50% ของความเสียหาย

จอดในที่ห้ามจอด โดนเฉี่ยวชน ต้องรับผิดชอบต่อผู้ที่ชน เพราะ จอดในที่ห้ามจอด

แทรก นำส่งด้วยคลิปติดหน้ารถ ปรับขั้นต่ำ 2000 ทุกกรณี คนนำส่งคลิป ได้ 50% 

ไม่ติดป้ายทะเบียน ติดไม่ชัด บิดบังตัวอักษร จับได้ ยึดรถสถานเดียว ยึดมาขายทอดตลาด เอาเงินเข้ารัฐ ผู้แจ้งเบาะแส รับค่าคอม 20% ของมูลค่ารถ

ผู้เยาว์ ขับขี่หวาดเสียว เมื่อเกิดอุบัติเหตุ หรือ เสียชีวิต ผู้ปกครอง ต้องรับผิดชอบต่อความเสียหาย และ ต้องโทษจำคุก 1 เดือน

ซ่องสุมบนถนนหลวง ขับขี่ใช้ถนนหลวงเป็นที่แข่งขัน จับได้ เมื่อตัดสินแล้วว่า ผิดจริง ให้ยึดรถ ขายทอดตลาด
comment11-1:ถ้าได้แบบนี้ผมยอมกราบเท้า คนให้กฏหมายผ่าน+คนออกกฏหมาย งามๆเลย 

แต่มันก็ได้แค่ฝันอ่ะนะ ไม่มีทางเกิดขึ้นหรอกกฏหมายดีและแรงๆแบบนี้
comment11-2:อยากทราบจริงๆครับ มีวิธีไหน ทำให้กฎหมายแบบนี้ออกมาได้บ้าง สนับสนุนเต็มที่เลย
comment11-3:ประชาชนลงชื่อยื่นแก้กฏหมายยังทำได้อยู่ไหม
comment11-4:+1ครับ
comment11-5:+1ครับ เพิ่มเติมกล้องหน้ารถ หลังรถควรจะบังคับให้บริษัทผลิตรถยนต์ ออกแบบติดตั้งมาตั้งแต่แรกเลยครับ ถ้ารุ่นไหนไม่มีกล้อง ห้ามขาย ห้ามใช้ ในประเทศไทย แล้วต้องได้มาตรฐานด้วย ระบบเซฟตี้ตัวกล้องเอง ระบบบันทึกข้อมูล เพราะกล้องแบบปัจจุบัน ถ้าเกิดอุบัติเหตุมา ใครก็ถอดการ์ดความจำออกได้ ควรจะเป็นศูนย์บริการยี่ห้อนั้นๆ หรือสถานีตำรวจเท่านั้น ถึงจะดึงข้อมูลภาพออกมาได้
comment11-6:11-5 เกรงว่า เราจะได้แต่กล้องเส็งเคร็งมานี่สิ ผู้ผลิตที่ไหนเขาจะยอมแบบรับต้นทุนเยอะ ๆ กัน
comment12:ผิดหลัก กม.ผมว่าทำยากนะครับ
comment13:ถูกใจ
comment14:เห็นด้วยนะครับ เคสที่ชัดๆ เลย คือ ย้อนศรครับ มันเล็งเห็นผลของความประมาทอยู่แล้ว อีกฝั่งควรได้ค่าซ่อม ค่าเสียเวลาด้วยซ้ำ อีกอันที่อยากสนับสนุน คือ อยากให้ประกันสามารถพิจารณาจ่ายน้อยลงหรือไม่จ่ายให้คนทำผิดได้ในบางกรณี เช่น ไม่ใส่หมวกกันน็อค ไม่คาดเข็มขัดนิรภัย ถือว่าเพิ่มความเสี่ยงให้ตัวเอง
comment15:ไม่ปฎิบัติตามกฎหมายแล้วเกิดเหตุ เฉี่ยวชน บาดเจ็บ ตาย
แต่จะบังคับใช้กฎหมาย กฎหมู่ บังคับให้คนที่ปฎิบัติตามกฏหมาย ชดใช้
comment16:เห็นด้วยมากๆ ไอ้พวกมอไซด์ พอเราชลอรถ มันรีบปาดเข้ามาทันที ยังกะ จะรีบไปตาย ทำให้เราต้องเบรคกระทันหันแถมมามองหน้าเราอีก
comment17:108 1009
comment18:ผมเห็นด้วยครับ คนพวกนั้นมัน "จงใจประมาท" จะมาบอกว่าเราประมาทร่วมได้ยังไง.. พูดมั่วๆ 

นอกจากนี้ค่าเสียหายต่างๆ ควรให้รัฐเป็นผู้ชดเชยให้ผู้เสียหายตามคำสั่งศาลและรัฐถือสิทธิไปไล่เบี้ยคืนจากฝ่ายผิดทีทอดหนึ่ง เนื่องจากฝ่ายผิดก็จะเป็นพวกไม่มี ไม่หนี ไม่จ่าย เผลอๆ ก็นักเลงใส่บ้าง กดดันประนามฝ่ายที่เสียหาย ฯลฯ เพื่อไม่ต้องรับผิดชอบ กลายเป็นซ้ำเติมผู้เสียหายไปอีก

แต่ถ้ารัฐถือสิทธิไล่เบี้ยพวกนี้แล้ว ต่อให้เปลี่ยนชื่อ เปลี่ยนที่อยู่ ก็ยังสามารถตามยึดทรัพย์ได้จากฐานข้อมูลและเครื่องมือของรัฐที่มี เช่น ประกันสังคม, เงินภาษี ฯลฯ
comment18-1:เช้าชายสี่

เย็นน้ำตก

เขาไม่ทำให้หรอกครับ ขี้เกียจ
comment19:เห็นด้วยครับ

แต่ถ้าออกมาจริง บอกเลยมีคนไปไล่ชนพวกขับย้อนศรแน่ๆ

แต่ก็นะถ้าเจอแบบนี้ คนอาจจะไม่กล้าย้อนศรอีกเลยก็ได้
comment19-1:คุณครับคิดดี ๆ ครับใครจะบ้าไปไล่ชนครับนอกจากเคยมีความแค้กันมาก่อน เพราะชนเขารถเราก็เสียหายนะครับ เสียเงินเสียเวลาไปซ่อมอีก
comment19-2:พวกคนรวยๆ ซื้อกระบะมือสองติดกันชนหน้าถึกๆแบบรถ offroad 

มีแน่ครับ มีเงิน มีเวลา
comment19-3:ถ้ามีกฏแบบนั้นจริงยังจะมีใครกล้าย้อนไหม
comment20:รังสิต ตั้งแต่ คลอง 1 เป็นต้นไป เจอแต่ มอไซด์ ขับย้อนศรทั้งนั้น ตำรวจก็เห็น แต่ไม่จัดการอะไรเลย เวลาผุ้โดยสารจะลงจากรถตู้ที รถเมล์ที ต้องดูแล้วดูอีก กลัวถูกมอไซต์ ชน
comment21:เราปล่อยให้วัฒนธรรม สังคมและการใช้ชีวิตแบบนี้  หล่อหลอมมานับร้อยปี  
เปลี่ยนทีมันคงยาก

แต่เห็นด้วยนะ  ชีวิตควรรับผิดชอบในความผิดพลาดของตัวเอง
comment22:ถ้าออกมาแล้วต้องดูด้วยว่ามีการบังคับใช้มั้ย
ทุกวันนี้ยัง หลายมาตรฐานอยู่เลย
comment23:เดี๋ยวมีเสียงคนติง
''ไม่เข้ากับบริบทของคนไทย"
comment24:อยากให้มีการออกกฎหมายแบบนี้ด้วยคน เผื่อคนคิดจะทำผิดกฎหมายจะได้กลัวบ้าง
เดี๋ยวนี้ ขี่ย้อนศรมาไม่หลบด้วย ผมขับรถทางปกติยังต้องเบี่ยงหลบให้เลย มันคืออะไร
ออกกฎไว้ ตำรวจจะไม่จับก็ไม่เป็นไร แต่เกิดเหตุ ชดใช้ให้ฝ่ายทำถูก หมดสิทธิเรียกร้อง ประกันไม่ครอบคลุม เดี๋ยวก็เข็ดหลาบกันเอง
comment25:จากกรณีดีเจคนดัง โคดน่าสงสาร 
น่าจะฟ้องฝั่งมอเตอร์ไซค์ซะด้วยซ้ำ
ดูก็รู้ว่าพวกแว๊นป่วนเมือง ไม่มีประโยชน์อะไรกับประเทศชาติ
ลดๆ ลงไปบ้างก็ดีแล้ว
comment26:อยากจะโหวตให้ +1000 ไปเลย
มันเป็นอย่างนั้นจริงๆ ท้องถนนเต็มไปได้คนขับขี่ที่ประมาทไม่มีความรับผิดชอบ อย่าว่าแต่ชีวิตทรัพย์สินคนอื่น แม้แต่กับชีวิตตัวเองก็ยังไม่สนใจ
พอถูกชนบาดเจ็บล้มตาย คนที่ขับขี่ด้วยความระมัดระวังกลับต้องมารับกรรม กลายเป็นจำเลยเพราะตำรวจพร้อมที่ตั้งข้อหา โทษฐานรอดชีวิต
แต่คนประมาทตาย มันเป็นสูตรจริงๆ ใครรอดตายก็หนีไม่รอดความผิด ทีคนที่สมควรผิดติดคุกติดตารางดันชิงตายไปก่อน

เราจัดระเบียบอะไรต่ออะไรมาเยอะแยะ แต่เรื่องนี้ทำไมไม่มีใครทำ ทั้งที่มันเป็นปัญหามาตลอด เป็นข่าวแทบทุกวัน แต่สังคมทำเหมือนมัน
เป็นเรื่องปกติที่จะยกความผิดให้คนที่รอดชีวิต เพราะมองแค่มุมเดียว คือรู้สึกเห็นใจคนที่ตายไป โดยไม่ได้มองเลยว่าใครเป็นตัวการ ใครเป็นต้นเหตุ

ดูอย่างกรณีรถตู้ พอมีอุบัติเหตุแล้วคนขับรถตู้เสียชีวิต คู่กรณีจะโดนสังคมศาลเตี้ยมองเป็นคนผิดทันที เรียกว่านอกจากต้องโดนลงโทษทางกฏหมายแล้ว ยังแทบจะเข้าสังคมอีกไม่ได้ พูดอะไรไปก็ไม่มีใครเชื่อว่าตนเองไม่ผิด

อีกอย่าง บนท้องถนนเดี๋ยวนี้ สังเกตว่าพอมีเหตุอะไร คู่กรณีมักจะพูดไม่ตรงกัน ฟังดูก็รู้ว่าไม่ใครก็ใครโกหก ทั้งที่บางทีรู้ทั้งรู้ว่าโกหกไม่เนียนก็ยัง
พร้อมโกหกเพื่อให้ตัวเองรอดจากความผิด คนแบบนี้ถือว่าไม่ได้สำนึกในความผิดเลยสักนิด กระบวนการยุติธรรมจึงไม่น่าให้อภัยและต้องลงโทษ
ให้หลาบจำด้วยซ้ำ
comment27:ทุกวันนี้ส่วนหนึ่งที่คนไม่กลัวจะเกิดอุบัติเหตุ กรณีขับขี่แบบผิดกฏ 

เพราะคิดแต่ว่าคนอื่นต้องระวังตัวเอง ยอมรับเถอะโดยเฉพาะมอเตอร์ไซค์ส่วนหนึ่ง 

การขับขี่แบบถือว่าตัวเองรถเล็ก ไปได้เร็ว ช่องแคบๆ ก็มุดไปเถอะ แต่ไม่ค่อยจะระวังรถรอบข้าง คาดหวังแต่ให้คนอื่นระวังตัวเอง

พอชนขึ้นมาก็ประโยคคลาสสิค "ตาบอดเหรอ ทำไมมองไม่เห็น"

ผมใช้ชีวิตอยู่บนบท้องถนนมาเยอะ ทั้งบนมอเตอร์ไซค์และรถยนต์ บอกได้เลยว่าหลายๆ ครั้งมอเตอร์ไซค์ขับขี่กันได้แบบ "ข้าต้องไปก่อน" เยอะมาก ขนาดจังหวะแบบนี่ควรจะให้รถยนต์เค้าไปก่อนได้แล้ววววววว ก็ยังจะมุดเข้าไปอีก
comment28:อยากให้มีกฏหมาย คนขับรถสามารถชนรถมอเตอร์ไซค์ได้โดยไม่มีความผิดถ้าหากคนขับมอเตอร์ไซค์ไม่สวมหมวกกันนอคมากๆ หรือเบาๆก็ ถ้าหากกรณีที่เกิดอุบัติเหตุและคนขับมอเตอร์ไซค์ไม่สวมหมวกกันนอคถือว่ามอเตอร์ไซค์ผิดทุกกรณี
comment28-1:บ้ารึเปล่าครับไม่สววมหมวกกันน๊อต โดนชนแล้วผิดทุกกรณี   ...แบบนี้คนขับรถยนต์วิ่งไล่ชนได้สบายเลยสิ ..  หมวก เขามีไว้เพื่อความปลอดภัย  ไม่ได้เกี่ยวข้องกับการทำให้รถคันอื่นเกิดอุบติเหตุ
comment28-2:ใช่ครับผมอยากให้เป็นแบบนี้ ดูว่าจะมีคนขับมอเตอร์ไซค์โดยไม่สวมหมวกกันนอคอีกมั๊ย 

ทำไมความปลอดภัยของตัวเองต้องให้คนอื่นมาบังคับ แล้วถ้าเกิดอุบัติเหตุขึ้นมา การบาดเจ็บหนักที่เกิดจากการไม่สวมหมวกกันนอคกลายเป็นความผิดของคู่กรณี?
comment28-3:ผมว่าไล่ชนได้อิสระนี่ จงใจ/พยายามฆ่าแล้วมั้งครับ
comment28-4:ตื้นเขินครับ 
1.หมวกกันน็อคมีไว้เพื่ออะไรไปคิดให้ได้ก่อน
2.ตอบหน่อย เวลามีเรื่องชนกันจริงๆ เขานำการใส่หมวกหรือไม่ใส่มาบวกในคดีการชนอื่นๆหรือไม่? หรือเขาแจ้งเพิ่มอีกหนึ่งข้อหาแล้วแยกปรับเป็นเรื่องๆไป

เอาที่ถูกใจนี่หว่า แต่ไม่ถูกต้อง
comment28-5:งั้นถ้ารถคันไหนไม่คาดเข็มขัด รถคันอื่นไล่ชนได้ไม่ผิดอะไร ได้มั้ย

การสวมหมวกกันน็อค ไม่ได้ช่วยลดอุบัติเหตุ แต่ลดผลกระทบเวลาเกิดอุบัติเหตุ 

ไอ้ที่คุณเสนอมันไม่ใช่การบังคับทางอ้อมให้คนขับมอเตอร์ไซค์ใส่หมวกกันน็อค มันคือการแสดงสันดานดิบของคนขับรถยนต์ต่างหาก
comment28-6:บ้ารึเปล่า คิดได้ไง...
comment28-7:ก็เคยคิดนะ 

อุบัติเหตุเกิดขึ้นได้ ถ้าผมบังเอิญไปชนมอไซต์ล้ม เค้าใส่หมวก อาจแค่บาดเจ็บ ก็รักษากันไป

แต่ถ้าไม่ใส่หมวก ชนไม่แรง แต่ล้มหัวฟาดตาย กลายเป็นผมเป็นฆาตกร
comment28-8:28-7 ผมเคยเจอแบบนี้แหละ มอไซค์ทะเบียนขาด ไม่ใส่หมวก เจ็บหนัก กรณีนี้ผมผิด (มองไม่เห็นเพราะมีแนวกำแพงบัง จึงออกรถไปแล้วไปมองอีกด้านแทน) ผมยอมรับ ดูแลอย่างดี ชดใช้ค่าเสียหายตามที่เรียกร้อง
ส่วนคนขี่ ตอนแรกไม่ยอมรับว่าเป็นรถตัวเอง เป็นของน้อง มาฝาก ตามตัวไม่ได้
พอจะเรียกค่าซ่อม บอกรักมาก ขี่มาตั้งแต่สมัยเรียน เหอะๆ

แต่แค่มาคิด
ถ้าใส่หมวกจะไม่เจ็บหนักเพราะหัวฟาดกับกระจกหน้ารถ

มอไซค์ทะเบียนขาดไม่ควรวิ่งบนถนน
ไม่ใส่หมวก ไม่ควรวิ่งบนถนน 

แต่ไม่เห็นด้วยกับ #28
ขอแบบว่า ถ้าไม่ใส่หมวกแล้วอันตรายที่เกิดจากการไม่ใส่หมวก ให้เป็นความรับผิดชอบของผู้ที่ไม่ยอมใส่หมวกเอง

อย่างกรณีผม คนโดนชน ขาหัก หัวฟาดกระจกจนหัวแตก 
แบบนี้ผมชดใช้ส่วนที่ขาหักให้
ที่หัวไม่ต้องชดใช้
มอเตอร์ไซค์ผิดกฎหมาย ไม่ซ่อมให้

ถ้ากฎหมายแบบนี้ผม OK นะ

ทุกคนก็จะต้องทำตัวเองให้ถูกกฎหมาย เพื่อจะได้รับความคุ้มครองตามกฎหมาย
comment29:เห็นด้วยที่สุดครับ ทุกวันนี้การปฏิบัติตามกฎหมายจราจรผมมักจะรู้สึกว่ามีบางสายตาที่คอยด่าผมว่าโง่
ไม่ละเมิดกฏเหมือนพวกเค้า ได้แต่ถอนหายใจครับ ระบบอะไรหลายๆอย่างในบ้านเราอย่างระบบยุติธรรม
ระบบการบังคับใช้กฎหมายมันช่างลงตัวที่จะนำพาให้สังคมเราจมอยู่ในสภาพแบบทุกๆวันนี้
comment30:หากตำรวจจะตั้งข้อหาใครว่าขับรถโดยประมาท  ก็ต้องพิสูจน์ให้ได้ก่อนว่า ประมาทตรงไหน  ประมาทจริงหรือไม่

ไม่ใช่ตั้งข้อหาไปก่อน  แล้วให้ไปพิสูจน์ในศาลเองว่า  ตนเองไม่ได้ประมาทอย่างไร
(ข้อนี้เห็นด้วย และหากเป็นอย่างนั้นจริงควรมีช่องทางฟ้อง 157 ให้ง่ายขึ้นด้วย)

การร่วมแสดงความเสียใจกับญาติผู้ตาย  ก็ควรทำแค่ไปร่วมงานศพเพียงเท่านั้น  ไม่ควรให้เงินหรืออะไรก็ตาม
(อันนี้ก็ค่อนข้างเห็นด้วย แต่การไปแสดงความเสียใจ ก็ควรเป็นเรื่องส่วนบุคคลไม่ควรบังคับ)

เพราะมันทำให้เกิดความเชื่อผิดๆตามมาว่า  มีคนตายต้องมีคนรับผิดชอบ  ทั้งๆที่ คนที่ควรรับผิดชอบ ก็คือคนที่ตายนั่นแหล่ะ
(เห็นด้วยครับ)
comment31:คนขับรถยนต์ชนมอเตอร์ไซค์ที่ย้อนศรมา คนขี่มอเตอร์ไซค์ตาย

คนขับไม่ยอมเยียวยา เพราะเห็นว่าตัวเองไม่ผิด ทางญาติผู้ตายเลยฟ้อง 

ผลคือศาลตัดสินว่าผิดเนื่องจากขับรถเร็วเกินกำหนด (ตรงนั้นเป็นพื้นที่ชุมชน ห้ามขับเกิน 40 หรือ 60 อะไรประมาณนั้น จำไม่ได้ค่ะ)

ติดคุกไม่รอลงอาญา เนื่องจากศาลเห็นว่าไม่ได้แสดงความเห็นใจเยียวยาฝั่งญาติผู้ตายเลย

เป็นเรื่องจริงนะคะ ตอนเราได้ยินนี่โมโหมาก ถ้าแก้กฏหมายเรื่องขับย้อนศรได้ก็ดีมากเลยค่ะ
comment31-1:โมโหทำไม
comment31-2:โมโหสิ มีกฎหมายบ้าๆแบบนี้อยู่ประเทศเดียวแหละ
ให้สิทธิศาลตัดสินในบริบทแบบไหนก็ได้ โดยไม่ขึ้นกับเหตุผลสักนิด
อีกฝ่ายก็ย้อนศรมาเหมือนกันน่ะ ไปเอาเรื่องขับเร็วมาตัดสินร่วมได้ไง ติดคุก ปรับ ก็ต้องแยกออกไปเป็นอีกคดีเลยดิ อย่าไปมีผลกับไอ้ที่ย้อนศรแล้วตายดิ ไปตัดสินให้เป็นผลของการขับย้อนศรได้ไง ไอ้เรื่องไม่แสดงน้ำใจอีก แล้วไอ้คนขับย้อนศรมันแสดงน้ำใจมั้ยล่ะ? ถ้ามันมีน้ำใจมันก็ยอมไปทางปกติแล้วไปกลับรถเอาแต่แรกแล้ว
comment31-3:ทำไมจะตัดสินร่วมไม่ได้
ในเมื่อเจตนาทำผิดกฎหมายเหมือนกัน
รู้ทั้งรู้ว่าขับเร็วอันตรายแต่ก็ยังขับ
comment31-4:มันมี เหตุใกล้ เหตุไกล

การชน เกิดเพราะย้อนศร หรือเกิดเพราะขับเร็ว
ต้องว่าตามข้อเท็จจริง ตามหลักฐาน
comment31-5:เกิดเพราะทั้งสองอย่างงัย
ก็ถูกแล้วนิ
comment31-6:งั้นก็ปรับเฉพาะขับเร็วสิ

เรื่องตายนั่นก็คนย้อนศรรับไปเอง

อันนี้ว่าตามกฎหมายที่จขกท.อยากได้นะ ขับเร็วก็ถุกปรับไปตามนั้น ถ้าไม่ขับเร็วก็ไม่ต้องรับผิดชอบเลย

ส่วนตามกฎหมายปัจจุบันนี่เค้าไปมองว่าเพราะขับรถเร็วจึงเกิดอุบัติเหตุ โดยไม่มองอีกฝ่ายว่าเพราะมันย้อนศรมาจึงเกิดอุบัติเหตุ กฎหมายห่วยๆ
comment31-7:เขามองทั้งสองอย่างแหละ จริงๆเขามองมากกว่านั้นอีก

เช่น ถ้าคนข้ามถนนใต้สะพานลอย แล้วรถต้องเบรกมั้ย ถ้าใช้ตรรกะมักง่ายแบบของคุณ ชนไปเลยได้ใช่มั้ย

กรณีที่คุยกันอยู่ก็คล้ายๆกัน

กฎหมายไม่ได้ห่วยหรอก ถ้าเป็นอุบัติเหตุเขาก็ไม่ได้จ้องตะจับเข้าคุก หรือให้จ่ายจนหมดตัว 

กฎหมายไม่ได้ห่วย ที่ห่วยคือคนโง่ๆเลวๆแล้วอวดฉลาด
comment31-8:ยกตัวอย่างให้อีกนะ

พวกโง่ๆ ที่เปิดไฟฉุกเฉินข้ามแยกนี่ คนอื่นชนได้เลยใช่มั้ย

พวกโง่ๆที่ไม่เปิดไฟก่อนเลี้ยว 30 เมตรนี่ ชนเลยได้ใช่มั้ย

พวกโง่ๆที่จอดรถในที่ห้ามจอด หรือ จอดสวนเลน นี่ก็ชนได้เลยใช่มั้ย

พวกจ้างบนนี่ ต่างจากเด็กแว้นตรงไหน ทำให้คนอื่นเดือดร้อน
comment32:ขอร่วมด้วย เพิ่มประกันชั้นสามภาคบังคับไปด้วย เบื่อมากพวกไม่มีประกัน ชนคนอื่นบอกไม่มีเงินซ่อม
comment33:กฎหมายเมืองไทยเป็นลักษณะของความเห็นใจ อะลุ่มอะล่วย ยกตัวอย่างกรณีคุณเชาเชา

ผมเชื่อว่าตำรวจน่าจะตั้งข้อหาขับรถเร็วด้วย แต่เชื่อเหอะครับ ต่อให้ขับไม่เกิน 60 ยังไงๆก้อเบรกไม่ทัน

ถ้าเคยดูพวกรายการเทสรถต่างๆ เขาเทสระบบเบรกกัน จะเห็นเลยว่า ขับด้วยความเร็ว 60 km/h ใช้ระยะเบรกจนรถหยุดสนิท

อย่างน้อยๆ 10 เมตรขึ้นทั้งงั้น แล้วตัดหน้ากระชั้นชิดแบบนั้น ไม่มีทางหรอกครับที่จะเบรกทัน แล้วคำถามต่อมา 

สมมติถ้าคุณเชาเชาเลือกที่จะหักหลบ แล้วเขาเสียชีวิตแทน ถามว่าคนที่ขี่มอไซค์ตัดหน้าจะกล้าออกมารับผิดชอบแบบคุณเชาเชามั้ยครับ 

คงจะเก็บตัวเงียบ ไม่ออกจากบ้าน รอเรื่องเงียบ แล้วหลังจากนั้นก้อออกมาแว๊นซ์สร้างปัญหาเหมือนเดิม กลายเป็นว่าคนขับรถมาทางปกติซวย

พวกทำผิดสบาย มีสิทธิ์เรียกร้องได้ทุกอย่าง แบบนี้มันสมควรแล้วเหรอครับ
comment34:ขับขี่มอไซตัดหน้า ไม่สวมหมวกกันน๊อค ถ้าเป็นผู้เยาว์พ่อแม่ต้องรับผิดชอบด้วย   ขอกฏหมายแบบนี้
comment35:บ้านนี้เมืองนี้

มีคนโดนตัดสินให้ติดคุก เพราะขับรถชนคนที่เมาขี่ย้อนศรดับไฟหน้ามาแล้ว
comment36:กฎหมายที่ควรออก..ไม่ออก
กฎหมายที่ไม่ควรออก..ออกมาเพียบ

ประเทศด้อยพัฒนาของแท้และตลอดชาตินี้ยันชาติหน้า
comment36-1:เห็นด้วยอย่างยิ่ง
comment36-2:ประเทศพัฒนาแล้วก็มีกฎหมายแปลกๆนะ บางอันก็ฮาด้วย

แต่เห็นด้วยว่า 
กฎหมายที่ควรออก..ไม่ออก
กฎหมายที่ไม่ควรออก..ออกมาเพียบ
comment37:รู้สึกว่ายากกว่าการให้คนขับรถเร็วไปชนคนตายต้องติดคุก ไม่ต้องรอลงอาญา ไม่เยอะเนอะ 
เมืองตีนผี  มีเหตุผล  เมืองคนขับรถผิดกฎหมาย เเต่มีเหตุผล ก็เเเบบนี้เอง
comment38:อยากให้ฆ่าพวกย้อนศรได้เลยฟรีๆไม่ผิดกฏหมายทุกข้อมากกว่า
comment39:พวกที่ขับขี่โดยประมาทโดยคิดว่าไม่เป็นไรเพราะคนอื่นๆมันต้องระวังไอ้พวกนี้ ผมว่าพวกนั้นมันคิดอย่างนี้จริงๆ

ตัวอย่าง พวกรถตู้หรือแท๊กซี่ จะเปลี่ยนเลนคือเปลี่ยนแหย่หัวเลย เบียดเลย คนอื่นๆมันรถบ้านไม่กล้าบวกหรอก 
หรือมอเตอร์ไซด์ปาดแทรกไปมา ฝีมือเจ๋งสุดๆ ไม่เคยโดนไร จริงๆแล้วคนอื่นเข้าหลบ เขารอให้ แน่นอนพวกนี้พอวันซวยก็โทษคนที่เขาขับมาปกติ

เคยดู channel youtube นึง คนขี่ bigbike ขี่ปาดไปมาถนนรถเยอะๆ มีจังหวะหน่อยก็ยกล้อเล่น เวลาขี่ไปก็บ่น ทำไมพวกรถยนต์ขับห่วยอย่างนั้นอย่างนี้ เจอรถเบียดก็ไปด่าเขา ทั้งๆที่มันน่ะแหละ มุดปาดไปปาดมาโดยประมาท คือทัศนคติมันแย่จริงๆ คนไม่ใช่คนนี้คนเดียว แต่เป็นตัวอย่างนึงที่มีคนคิดอย่างนี้
comment40:เอาแค่บังคับใช้กฎหมายปัจจุบันอย่างเคร่งครัดให้ได้ก่อนเถอะครับ
comment41:ตำรวจคืออุปสรรคครับ
เพราะเจ้าหน้าที่ไม่ทำหน้าที่
ผู้ฝ่าฝืนก็ไม่เกรงกลัว 
ถ้าจับได้ทุกวัน จับได้ทุกคืน โดนปรับบ่อย ๆ ก็หมดตูดแล้วครับ
ใครมันจะกล้าทำผิดกฎหมาย
กฎหมายบังคับเข้มงวดอยู่แล้ว แต่คนใช้กฎหมายไม่เข้มงวด
ซตพ. จบกัน
comment41-1:อยากให้ผู้มีหน้าที่รักษากฎหมาย จับจริง ปรับจริงนะครับ น่าจะดีขึ้นเยอะแล้ว
ถ้าไม่สะดวกจริงๆ ก็ติดกล้องได้ครับ
comment42:ถ้าประเทศเราพัฒนากฏหมายและผู้บังคับใช้กฏหมาย
ประเทศคงจะเจริญก้าวไปได้ไกลกว่านี้
comment43:เข้ามาดูศาลเตี้ยของนักเลงคีย์บอร์ดพันทิป
comment43-1:จ้า
comment44:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment45:เรื่องตำรวจ

ตกลงวันนี้

ตำรวจวันๆไม่ทำอะไรจับแต่คนจน ตำรวจจับเพื่อเงิน ค้ายาบ้าไม่ไปจับ ฆ่าคนตายไม่ไม่จับ จับแต่มอไซต์

หรือๆ/i]

ตำรวจไม่ยอมบังคับใช้กฎหมาย ตำรวจไม่ทำอะไรปล่อยปะละเลย ไม่บังคับใช้กฎหมายจริงจัง 

คนไทยต้องไปตกลงกันก่อน ว่าทุกวันนี้ตำรวจอยู่จุดไหน 
ไปเคลียร์กันให้ได้ก่อน แล้วเดี๋ยวมาคุยกันใหม่ เพราะงงจริงๆ
comment46:เห็นด้วยมากๆเลยครับ
ถนนแถวบ้านผม มีอยู่เส้นนึง เป็นวันเวย์ แต่มีรถย้อนศรอยู่ตลอด ไม่ว่าจะเป็นมอเตอร์ไซ รถยนต์ รถกะบะ แท๊กซี่ สามล้อ รถมอเตอร์ไซตำรวจก็เห็นอยู่บ่อยๆ

เห็นอยู่ทุกวัน (มากกว่า 15 ปี) ก็ได้แต่ภาวนาว่าอย่าให้มีใครโดนรถชนเพราะรถสวน อยากจะแจ้ง จนท ก็ไม่รู้จะแจ้งยังไงตรงไหน ถ้าแจ้งแล้วต้องแสดงตัวผมไม่เอาหรอก เพราะยังต้องใช้ชีวิตแถวนี้อีกนาน

จริงๆผมอยากให้มีการแจ้งโดยการส่งภาพถ่ายหรือคลิป โดยไม่ต้องระบุคนแจ้งนะ ผมพร้อมจะถ่ายมันทุกคนที่ทำผิดเลย
comment46-1:มาที่นี่เลยเดี๋ยวเราจัดการให้..................... https://www.facebook.com/CarCameraClub/?fref=ts
comment47:เห็นด้วยนะ แต่มันมีความเห็นแกตัวความมักง่ายฝังอยู่ใน DNA ไปแล้วหล่ะมั้ง ได้แต่ภาวนาให้ทุกคนมีสามัญสำนึกที่ดีกว่านี้ เพราะถ้าจะหวังใช้กฏหมายเข้ามาช่วยก็ไม่พ้นมาตรการแบบ 2 มาตรฐานอยู่ดี ตราบใดที่ทุกคนทุกหน่วยงานยังไม่ร่วมมือกัน
comment48:ผมมองว่ากฏหมายก็ให้คนกระทำผิดน่ะตายฟรีและชดใช้อยู่แล้ว แต่ด้วยวัฒนธรรมอันดีงามของประเทศเรานี่แหละ ที่ทำให้ดูเหมือนคนที่ทำถูกก็ต้องเสียเปรียบคนกระทำผิดเรื่อยไป เช่น คำว่าน้ำใจ คำว่ามนุษยชน ฯลฯ
comment49:ตายฟรีและชดใช้อยู่แล้วครับ
แถวบ้านผมก็มี วัยรุ่นลักไก่ขับสวนมาชน แถมตัวเองตาย
แม่บอกให้ชดใช้ที่ทำลูกฉันตาย สรุปเด็กตายฟรี แถมแม่จ่ายค่าซ่อมรถให้
comment50:หลักฐานเป็นสิ่งสำคัญครับ ติดกล้องดีที่สุด

ที่ผ่านมา ขับรถชนรถย้อนศร มักสู้กันยาวเพราะไม่มีหลักฐาน
ฝ่ายคนตายก้ไม่มีใครยอมรับ จึงต้องสู่กระบวนการพิสูจน์
comment51:กฏหมายไม่เคยถูกเขียนด้วยประชาชนอยู่แล้วครับ มีกฏหมายที่ประชาชนออกปากออกเสียงแล้วบังคับกฏหมายออกมาได้บ้าง อย่างกับมีใครจะสนใจคำเรียกร้องประเทศนี้มันไม่ใช่ของประชาชนจริงพูดแหกปากไปก็ไม่มีใครมาสนใจอยู่แล้วครับ กฏหมายข่มขืนหรือลวนลามบอกให้ออกกฏหมายโหดๆมาเป็นชาติแระไม่เห็นจะเกิดอะไรขึ้นมาเลยครับ...ประชาชนไม่ต่างกับหนูติดจั่น ผมรู้สึกแบบนี้ตลอดครับ
comment52:ตราบใด จัญโลง ยังต้องเอาเงินส่งนาย เพื่อให้นาย ซื้อตำแหน่ง
จัญโลง ก็ยังคงอยู่ต่อไป

ระหว่าง มี กับ ไม่มี จัญโลง
มันแตกต่างกันไหม

พวกจัญโลง 0.01
มีแต่พวกจัญโลงด้วยกัน ที่ไม่ตอมกันเอง

แต่ละวัน แต่ละเดือน ที่ก่อกำเนิดจัญโลงขึ้นมา

ค้าความ กินเด็ก รับส่วย อาบอบนวด มาเฟีย
ค่าคุ้มครอง บ่อนพนัน
ถ้าไม่มีจัญโลง คิดว่า จะทำให้ดูเป็นเรื่องธรรมดากันได้ไม๊
ฝีมือจัญโลงทั้งนั้น

ได้แต่หวังว่า จะมีตำรวจดีๆ
ไว้กำจัด จัดการ พวกจัญโลงเลวๆ
comment53:ทุกวันนี้ขับย้อนศรโดนชนตายก็ผิดอยู่แล้วนะครับ มีหลายคดีที่คนตายต้องชดใช้ให้รถยนต์ แต่ที่คนขับรถผิดก็มีกรณีเช่นขับเร็ว(ประมาท) ขับไปชนในไหล่ทาง(ไม่ใช่ช่องทางเดินรถปกติของตนเอง) อันนี้ก็ต้องว่ากันไปเป็นแต่ละเคสครับ
comment53-1:ย้อนศรนี่ตั้งใจละเมิดกฎหมาย ขับเร็วละเมิดกฎหมาย

ผิดทั้งคู่ ก็ควรรับผิดชอบในส่วนของตัวเองไป รถเสียก็ซ่อมเอง บาดเจ็บรักษาเอง ตายก็ทำศพเอง

ใช่มั้ย

แต่ไหงให้คนขับเร็วผิดอยู่ฝ่ายเดียว กฎหมายต้องคิดใหม่แล้วหละ
555
comment54:เคยมีคนรู้จักเมา ขับย้อนศร ชนรถคนอื่น ศาลตัดสินให้ชดใช้งินแก่รถที่เสียหายนะคะ
comment55:อยากให้สิทธิ์การรักษาพยาบาลฟรี ไม่ครอบคลุมคนไข้ที่เมาแล้วขับ หรือพิสูจน์ได้ว่าอุบัติเหตุเกิดเพราะตัวเองทำผิดกฏจราจรด้วยค่ะ 


ทำให้คนอื่นเดือดร้อนเพราะความมักง่ายของตัวเอง ก็จ่ายเอง รับผิดชอบเองไป 

ทุกวันนี้แม่มอะไรก็ไม่ศักดิ์สิทธิ์
comment56:ที่อเมริกานี้ บังคับทำประกันทุกคัน ติดกล้องสำหรับรถออกใหม่ทุกคัน และ ลดหย่อนค่าประกันสำหรับรถที่มีกล้องหรืออุปกรณ์ป้องกันขโมยต่างๆ การไม่เคารพสิทธิผู้อื่นเช่นการมาก่อม๊อปกลางถนนหรือปิดถนน ณ ที่แห่งนี้ถือว่าไม่มีตัวตนสามารถพุ่งชนได้เลย และเรียกค่าเสียหาย+ค่าเสียเวลาจากรถพังได้ ส่วนอาวุธปืน สามารถพกพาได้เสรี แต่ถ้าใครก่อเหตุ หน้าที่ของพลเมืองดีคือระงับเหตุนั้นเสีย หรือไม่ก็เข้าข่ายไม่ช่วยเหลือผิดเท่ากับโจร และตำรวจพึ่งพาได้ + ยิงก่อนค่อยถาม + มาถึงจุดเกิดเหตุหลังจากรับแจ้ง 5 นาที ฉะนั้นผมว่าต้นเหตุคือการเคารพสิทธิของผู้อื่นและพร้อมจะปกป้องสิทธิของตนเองครับ ถ้าแก้ไขตรงนี้ได้ค่อยว่ากัน
comment57:ตำรวจก็จับทุกรายแหละครับ ถ้าทำผิดไม่ว่ารวยหรือจน ตำรวจมีอำนาจควบคุมผู้ต้องหา แค่ 24 ชม ที่เหลือฝากขัง ทุกคดีตามหลักตำรวจจะคัดค้านการประกันตัว อยู่แล้ว เพราะถ้าประกันตัวออกมาแล้วเกิดหนี เป็นภาระของตำรวจที่ต้องติดตาม และการสอบสวนไม่เป็รไปด้วยความราบรื่น

อำนาจอยู่ที่ศาลจะให้ประกันหรือไม่  ทุกคนมีมิทธิได้รับการประกันตัวทุกคน ทำไมคนจนต้องนอนคุก เพราะไม่มีค่าประกัน ทำไมคนรวยออกมาได้เพราะเขามีเงินประกัน ไม่ใช่เรื่องอภิสิทธิ์รวยจนอะไร อยู่ที่มีหลักทรัพย์หรือไม่  ใครมีเงินมาวางก็เดินออกคุกมาสู้คดี ใครไม่มีก็ขังระห่างดำเนินคดี

เมื่อสอบสวนส่งสำนวนเสร็จ อำนาจการส่งฟ้อง ขึ้นอยู่กับอัยการ  การตัดสินอยู่ที่ศาล  พ้นอำนาจของตำรวจไปแล้ว

ถ้าศาลตัดสินได้ถูกใจตรงใจ ก็บอกศาลมีความยุติธรรม ทำถูกต้อง พวกเราเคารพ เย้

พอศาลตัดสินออกมา ไม่ตรงใจไม่ถูกใจ .....เงียบกริบ....กระมิดกระเมี้ยน

หันซ้ายหันขวา.....ด่าใครไม่ได้ปลุกปั่นระดมพวก กลับมาแว้งกัดด่าตำรวจเหมือนเดิม.....

มันเป็นเช่นนี้แหละ มนุษย์กะลาแลนด์
comment58:จริงนะ กรณีย้อนศร แล้วคนขับมาตามเล่นดีๆ ตั้งตัวไม่ทัน น่าเห็นใจ
น่าจะมีอะไรมารองรับช่วยเหลือคนทำถูกกฏ
comment59:มักง่าย จัดการจราจรไม่ดี อ้อมไกล ตำรวจทำให้ดูเป็นตัวอย่างก่อน กฎหมายไม่เคร่งคัด เกิดอุบัติเหตุบ่อยครั้งกรณีแบบนี้ ทำได้เพียงคอยระวังตัว และมีสติตอนขับรถ รวมตัวกันไปยื่นหนังสือนายกดีมัยครับ!?
comment60:ถ้าออกกฎแบบนี้มาก็ไม่ต่างอะไรกับศาลเตี้ย เปิดโอกาสให้คนใช้กฎหมู่ เกิดเห็นใครทำผิดกฎจราจรคนจำพวกหนึ่งอาจจะตั้งใจขับรถไปชนให้เขาตาย 

คิดนึดนึงครับก่อนตั้งกระทู้
comment60-1:ถึงจะมีคนตั้งใจชนให้ตาย แต่ถ้าไม่ขับย้อนศรใครจะไปชนได้ล่ะคู้น

ถ้าการบังคับใช้มันดี คนมันดี กระทู้แบบนี้ไม่เกิดหรอกครับ

แต่นี่มันเหมือนน้ำเดือด คนที่ทำถูกต้องกลับเป็นฝ่ายโดนริดรอนสิทธิ์ พวกทำผิดลอยหน้าทำผิดไป เอาเปรียบไปเรื่อยๆ
comment61:1.เมื่อไหร่ประเทศนี้จะออกกฎหมายให้คนที่ขับรถย้อนศร แทรก ปาดหน้า ต้องตายฟรีและญาติต้องมาซ่อมรถคู่กรณีด้วย ซะทีครับ

เผื่อจะทำให้ใครที่คิดจะทำอะไรประมาทแบบนั้น  ได้ฉุกคิดก่อนทำบ้าง  ให้รณรงค์ไปเลยว่า  ตายฟรี กรณีไหนบ้าง

และหากตำรวจจะตั้งข้อหาใครว่าขับรถโดยประมาท  ก็ต้องพิสูจน์ให้ได้ก่อนว่า ประมาทตรงไหน  ประมาทจริงหรือไม่

ไม่ใช่ตั้งข้อหาไปก่อน  แล้วให้ไปพิสูจน์ในศาลเองว่า  ตนเองไม่ได้ประมาทอย่างไร

การร่วมแสดงความเสียใจกับญาติผู้ตาย  ก็ควรทำแค่ไปร่วมงานศพเพียงเท่านั้น  ไม่ควรให้เงินหรืออะไรก็ตาม

เพราะมันทำให้เกิดความเชื่อผิดๆตามมาว่า  มีคนตายต้องมีคนรับผิดชอบ  ทั้งๆที่ คนที่ควรรับผิดชอบ ก็คือคนที่ตายนั่นแหล่ะ

ต้องถามก่อนว่ามีประเทศไหนบ้างที่มีกฎหมายแบบที่คุณว่ามา  ตามกฎหมายคนผิดต้องมาซ่อมให้คู่กรณีอยู่แล้วครับ แต่แต่ความจริงไม่มีใครใจดำพอจะฟ้องเอาหรอก คนมันตายไปแล้ว ความจริงเรื่องที่คุณพูดมามันไม่เกี่ยวกับกฎหมายเลยนะ ขึ้นอยู่กับคุณธรรมจริยธรรมและความเห็นอกเห็นใจผู้อื่นล้วนๆ ถ้าคุณไม่ได้ผิดถึงคุณไม่ให้เงินศาลก็ทำอะไรคุณไม่ได้อยู่แล้ว แต่ถ้าเป็นกรณีคุณเชาว์เชาว์นั่นเขาเป็นดาราต้องรักษาภาพพจน์ครับ

                                                                                                                                                                              

แปลกดีมั้ย  สังคมไทย ไม่ว่ากรณีอุบัติเหตุบนท้องถนน หรือทะเลาะวิวาทกัน  เมื่อไหร่มีคนตายฝ่ายเดียว  อีกฝ่ายจะถูกมองเป็นฝ่ายผิดทันที

แต่ถ้าตายทั้งสองฝ่าย  ค่อยมามองว่า ใครผิดใครถูก   ทั้งๆที่บางครั้งเหตุการณ์ก็เหมือนๆกัน  เพียงแต่ความเสียหายไม่เท่ากันเท่านั้นเอง

สังคมไทยของคุณคือสังคมไหนไม่รู้นะครับ แต่สังคมผมตัดสินจากหลักฐาน ใครผิดก็ว่าไปตามผิดถูกก็ว่าไปตามถูกครับ

                                                                                                                                                                              


ค่านิยมความเชื่อผิดๆแบบนี้  มันลามไปเรื่อย  แม้กระทั้ง คนป่วยตายในโรงพยาบาล  ที่ญาติบางคนพยายามเรียกร้องหาคนรับผิดชอบให้ได้

ทั้งๆที่คนป่วยก็ตายจากโรคเอง  สาเหตุของโรคก็เพราะทำตัวเองทั้งนั้น  แต่กลับจะมาให้รพ. หมอ พยาบาล มารับผิดชอบ


ถ้าป่วยตายเองไม่มีใครเรียกร้องให้หมอรับผิดชอบหรอกครับ ถึงเรียกร้องไปศาลก็ยกฟ้องอยู่ดี แต่ถ้ามันเกิดจากความผิดพลาดของหมอหรือหมอประมาทเลินล่ออันนี้มันก็ต้องเรียกร้องอยู่แล้ว  

                                                                                                                                                                              
[Spoil] คลิกเพื่อดูข้อความที่ซ่อนไว้ผมล่ะงงกับกระท็นี้จริงๆ
comment61-1:เผื่อ จขกท ยังไม่รู้
[Spoil] คลิกเพื่อดูข้อความที่ซ่อนไว้การฟ้องหมอไม่ได้มีเฉพาะประเทศไทยนะครับ
comment62:ขับรถอยู่ในช่องทางปกติของตัวเอง แล้วมีมอไซด์ย้อนศรมา ชนกันกลายเป็นประมาทร่วมซะงั้น แก้กฎหมายเถอะครับ ผมเจอมาแล้ว ผมทำตามกฎทุกอย่าง ทำไมต้องมาประมาทร่วมด้วย
comment63:สังคมไทยที่จขกท.บอก ก็คือ สังคมที่ไม่ได้สนถูกผิด แต่สนว่าใครน่าสงสารในสายตาตัวเองมากกว่ากัน 
อย่าบอกว่าไม่มี เห็นตัวอย่างได้จากบนโซเชียลเน็ตเวิร์คทั่วไป
comment64:การขับขี่ย้อนศร ผิดกฎหมายจราจรเรื่องการเดินรถ
การชนกัน ต้องพิจารณารายละเอียดอื่นๆด้วย
เห็นเขาย้อนมาแล้วไม่ระวัง ไปชนเขาตายก็ย่อมต้องมีความผิดตามสัดส่วน
ที่แล้วแต่ว่าจะสอบสวนกันได้ความว่าอย่างไร
comment65:กฎหมายเมืองไทยยังมีช่องโหว่อีกเยอะค่ะ (มองบนรัวๆ)

เคสที่เราเจอมาคือ มอเตอร์ไซค์ลักไก่ขี่ขึ้นมาบนทางด่วน (แล้วต้องเปลี่ยนเลนมาซ้ายสุดเพื่อเลี้ยวซ้ายออกก่อนถึงหน้าด่าน) 
ทำให้เกิดการชนกันตรงทางเชื่อมกับรถที่ขับขึ้นมาจากอีกทาง  สรุปว่าคือประมาทร่วม อยากถามว่าถ้ามอเตอร์ไซค์ไม่ขี่ขึ้นมา จะเกิดเหตุการณ์แบบนี้มั้ย

ผลที่ได้รับคือ มอเตอร์ไซค์บาดเจ็บสาหัส ขาหัก 2 ท่อน แต่คนขับรถต้องจ่ายค่ามนุษยธรรมให้เพราะเค้าทำงานไม่ได้ 3 เดือน เป็นจำนวนเงิน 50,000 บาท (ตอนแรกมอเตอร์ไซค์เรียก 60,000 บาท) เพราะถ้าขึ้นศาล ศาลก็จะถามว่าเราได้มีมาช่วยเหลือเยียวยาเค้ามั้ย เพราะถ้าไม่มีเลยคนขับรถต้องติดคุก 1 เดือน เพราะไม่มีมนุษยธรรม อยากถามกลับไปว่า ตรรกะอะไรของมันฟระ
comment66:ฝากจับวัวกระทิงมาเข้าคุกด้วย
comment67:ฟ้องตำรวจดีมะ ฐานละเลยปล่อยให้พวกนี้มาแข่งกันมาตั้งนานไม่ยอมไปจับจนซวยไปชนนั่นแหละ กำจัดให้สิ้นซากในยุคทหารนี่ได้มั้ย ประชาชนจะได้นอนตาหลับซะที!
comment68:จริงๆกฎหมายมันก็เป็นแบบนั้นอยู่แล้วนะ 

ถ้ามีกล้องหน้ารถ หรือวงจรปิดที่เห็นชัดเจนว่าคนตายขับมาเลยรถตายเอง เจ้าของรถสามารถให้ญาติคนตายซ่อมรถให้ ไม่ต้องเสียเงินสักบาทก็ได้ด้วยซ้ำ แต่ที่ให้ๆกันไปเป็นค่าทำศพเนี่ยเพราะสงสารล้วนๆ 

เราเคยโดนมอเตอร์ไซค์ย้อนศรมาชน แต่เค้าแค่พกช้ำ รถเรากันชนหน้าหักครึ่ง ตำรวจบอกว่าเราไม่ผิด ไม่ต้องจ่ายตังช่วยเค้าก็ได้
comment69:เห็นด้วยครับ แต่ตื่นเถอะ 555555
comment70:คิดเหมือนกันเลยค่ะ
comment71:เห็นด้วย แม้รู้ว่ามันเป็นไปได้ยาก จนถึงเป็นไปไม่ได้ เพราะเราใช้หลักกฎหมายแบบนี้ (แบบที่ใช้กันเกือบทั้งโลก)

ได้แต่หวังว่ามันจะสะท้อนไปถึงพวกทำผิด และคนที่มีหน้าที่บ้าง ว่าคนดีๆเค้าทนไม่ไหวแล้วโว้ย
comment72:ยากฮะ เพียงแค่เป็นเยาวชน หรือคุณแม่ออกมาบีบน้ำตาบอกว่าลูกชั้นเป็นเด็กดี
#ทุกอย่างจะดูซอฟท์ลงทันที#คนไทยขี้สงสาร
comment73:คนใกล้ตัวเคย มองผิดช่อง ไปย้อนศรไปประสานงา รับผิดชอบจ่ายหมดครับ 

จ่ายแบบ หมดตัวเลย ยังต้องผ่อนจ่าย รายงวดต่อ
comment74:ถ้าทำได้เขาทำกันไปนานแล้ว  กฏหมายที่มีอยู่ก็ครอบคลุมอยู่แล้ว  แต่ปัญหามันอยู่ที่กระบวนการ การปฏิบัติของคนที่มีหน้าที่รับผิดชอบที่ไม่ได้เรื่อง อย่าลืมที่นี่ประเทศไทย
แล้วไม่แน่ใจว่า จขกท. เกิดมาไม่เคยทำผิดกฏหมายจราจรเลยซักครั้งใช่มั้ย ?
comment75:ขับรถเมืองไทย ไม่ติดกล้องหน้ารถก็เหมือนเที่ยวอาบอบนวดไม่ใส่ถุงยาง
comment76:เข้าใจผิดอะไรหรือเปล่าครับ กฏหมายไม่ได้ให้คู่กรณีตามข้างต้นที่ จขกท ตั้งคำถามมาว่าถูกนะครับ ปาดหน้า ย้อนศร ผิดกฏหมายและต้องชดใช้ให้คู่กรณีด้วยครับ แต่คงไม่ได้ลากครอบครัวมาชดใช้นะครับ ใครทำคนนั้นจ่าย ยกเว้นเป็นกรณีที่กฎหมายกำหนด 

ก็มีแต่ความมีเมตตาของคนไทยแหละครับ แยกกันให้ออก คนไทยเมตตาสูงครับ ชนคนตายก็ต้องทำบุญช่วย อุทิศส่วนกุศลให้ แถมเงินค่าทำขวัญให้อีกบางครั้ง ทั้งๆที่ตนเองเป็นฝ่ายถูก แต่ถ้าเอาขึ้นศาลจริงๆ ถ้าพิสูจน์ตนเองได้วว่าไม่ผิด ยังสามารถเรียกร้องค่าเสียหายได้อีกด้วย

ส่วนกรณีประมาทร่วมนั้น ถ้ามองกันดีๆมันก็ทั้งคู่ครับ กฎหมายบอกขับ 60 กม/ชม แต่ถ้าพี่เล่นขับ 120 กม/ชม อันนี้โดนประมาทแน่นอนเพราะไม่ทำตามกฏหมาย แต่ถ้าคุณคิดว่าทำตามกฏหมายแล้วจริงๆ ต้องโชว์ในศาลให้ได้ว่าคุณน่ะไม่ได้ประมาท

กฏหมายบ้านเราหยุมหยิมครับ ถ้าจะไม่เมตตากันจริงๆแล้ว พิสูจน์กันในศาลไปเลยครับ แล้วพวกย้อนศร ปาดหน้า กวนโอ๋ยทั้งหลายนี้ ง๋อยกันทั้งนั้นแหละแถมบางครั้งได้ตังค์ค่าทำขวัญด้วยนะ

แต่ขอเถอะพวกอยากฆ่าตัวตายอยู่แล้ว(ย้อนศร ปาดหน้า กลับรถกระชั้นชิด ขับรถซิ่ง หรือพฤติกรรมอื่นๆที่เสี่ยงต่อความตายบนท้องถนน) ขออย่าได้เจอะได้เจอกันเลยครับ เดือดร้อนคนอื่นไม่พอ ยังทำให้เสียเงิน เสียเวลาโดยใช่เหตุด้วย ผมไม่อยากฆ่าคนตายโดยประมาทครับ มันเสียหลายอย่างจริงๆ
comment77:อยากให้มีระบบ รางวัลนำจับ ใครถ่ายรูป หรือวิดิโอไว้  ส่งให้ สน. แล้วได้ตังค่านำจับ
comment78:เห็นแล้วอยากชนเลย ใช่มั้ย 555
comment79:ก็เอาแต่อารมณ์ความรู้สึกเข้าว่าไง ใครดูน่าสงสารกว่า ก็เอาแต่เห็นใจไว้ก่อน อีกคนที่ดูไม่น่าสงสารแต่ไม่ได้ทำอะไรผิดก็ถูกสังคมตราหน้าไว้ก่อนว่าผิด ความจริงความถูกต้องมันดูใจร้าย โหดร้าย เลยทำอย่างกับว่าจะมองข้ามมันไปได้อย่างงั้นล่ะ
comment80:ล่าสุด ภารโรงสาวเดินคุยมือถือข้ามถนนไม่ระวังรถ โดนชนกระเด็น ประมาทร่วมไปอีกราย
comment80-1:หมายความว่างัย?

ต้องการให้ชนได้เลยเหรอ
comment80-2:ตรงไหนที่มีสะพานลอยก็อย่ามักง่ายนักเลย  
ยอมเหนื่อย ยอมเสียเวลาเพิ่มอีกสักนาทีแลกกับชีวิตตัวเองเถอะ
ข้ามมาไม่มองซ้ายมองขวาเลยแถมยังวิ่งอีก ต้องให้คนขับรถระวังให้ตลอดเลยเหรอ
comment81:ชนมอเตอร์ไซย้อนศรตายไม่ผิดกฏหมายเกิดขึ้นแล้วครับ ที่แถวบ้านผม
คนชนเป็นอดีตตำหนวด  ไม่มีแม้แต่คดีความ คนย้อนศรตายฟรีครับ
comment82:แหม สมเป็นมนุษย์โซเชียลไทยยุคใหม่จริงเลย สังคมคุณภาพ ผู้รู้ทุกอย่าง ยกเว้น ความจริง 
มีอินเตอร์เน็ต ก็หัดหาความรู้ใส่หัวกันบ้างนะ ไม่ใช่ไม่รู้ แล้วยังสักแต่พล่ามไปเรื่อย 
ขออนุญาต นำโพสต์หนึ่ง ของเพจ ทนาย เกิดผล แก้วเกิด มาให้อ่านนะครับ จะได้เลิกเข้าใจ อะไรผิดๆ กันสักที

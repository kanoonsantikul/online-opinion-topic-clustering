title:ทำไมคนเราต้องซื้อของแพงๆ ต้องกินหรูๆครับ
comment:มันต่างกันอย่างไรครับ

เห็นคนซื้อโทรศัพท์แพงๆ ออกรุ่นใหม่มา เปลี่ยนใหม่ตลอด อยากรู้ว่าเพื่ออะไรครับ ในเมื่อของถูก รุ่นถูกๆ นั้นก็ใช้ได้เหมือนกัน
แถมบางทีปัญหาน้อยกว่าด้วย ทำตก หล่น พังทีก็ไม่เสียดาย

เห็นคนซื้อรถหรู รถแพงๆ อยากรู้ว่าเพื่ออะไรครับ มีหน้ามีตาทางสังคมมากขึ้นหรอครับ หรือเพื่อสิทธิพิเศษทางสังคม
ในเมื่อรถถูกๆ ก็ใช้ได้เหมือนกัน ราคาถูกกว่า เกิดอุบัติเหตุมา รถยับทั้งคัน ก็ไม่เสียดายเท่ารถหรูๆ 

เห็นคนกินแต่ของหรู ของแพงๆ อยากรู้ว่าเพื่ออะไรครับ ในเมื่อของถูกบางทีก็อร่อยกว่า รสชาติดีกว่า
comment1:รสนิยม สังคม ของ แต่ละคนไม่เหมือนกันค่ะ
comment2:จริงๆเราก็อยากซื้อน่ะ รถแพงๆ กินของหรูๆ ติดอยู่อย่างเดียวคือ  ไม่มีตัง
comment3:ถ้าเกิดว่ามีเงินนะผมก็คงอยากจะซื้อของแพงบ้างอยู่เหมือนกัน แต่จะพยายามไม่เสพติดจนเงินไม่เหลือเลย
เพราะอันที่จริงของพวกนี้มีความเสื่อมไปตามเวลา ในอนาคตก็กลายเป็นขยะไปหมดอยู่ดี
เปรียบแล้วก็เหมือนการทำศัลยกรรม สวยตอนนี้แต่ในอนาคตก็แก่กันอยู่ดี แล้วถามว่าถ้าเลือกได้จะทำมั๊ย เป็นผมก็ทำนะ
comment4:กิเลสและตัณหาของแต่ละคนไม่เท่ากันครับ
comment5:กิเลศไงครับ..... แต่อยากบอกอย่างหนึ่งว่าที่คุณเห็นกินแพงๆมันอาจเป็นของราคาถูกทั่วๆไปของเขาก็ได้ และไอ้ที่ราคาถูกทั่วไปของคุณอาจเป็นราคาแพงสำหรับใครบางคนก็ได้ครับ ยกตัวอย่างคนรู้จักชอบกินเหล้านอกอย่างแบล็คเลเบิ้ล แจ็คแดเนี่ยล ชีวาส ในขณะที่กลุ่มผมกินแค่285 ไม่ก็ฮันเดรส100 ก็มองว่าเขากินหรูแต่พอไปเห็นรายได้เขาก็พบว่าที่เขากินนั้นราคาถูกมากๆสำหรับเขาครับ
comment5-1:คิดเหมือนกัน
comment5-2:เห็นด้วยกับคห.นี้ มันไม่มีตัววัดที่แท้จริงหรอกว่ามูลค่าของสิ่งๆหนึ่งถูกหรือแพง ขึ้นอยู่กับแต่ละบุคคลล้วนๆว่าจะมองมันยังไง ตามแต่จุดประสงค์ที่จะนำไปใช้ ความต้องการ รสนิยม ฐานะ ฯลฯ
comment6:มันอร่อยกว่า
มันดีกว่า
มันใช้งานได้มากกว่า
ฯลฯ

เขามีความสามารถพอจะใช้ของดี แล้วทำไมเขาต้องใช้ของถูก ๆ ด้วยล่ะ
comment6-1:ถูกใจใช่เลยค่ะ อิอิ
comment6-2:อืมมมเราคิดว่าคนพวกนั้นชาติหน้าอาจจะเกิดเป็นพวกยาจกนะ
#iphone5โคตรจะแพงแต่คุณภาพเป็นไงละ =เคยใช้
ซัมซุงฮีโร่ไม่ถึงพันแต่ตกเท่าไหร่ก็ไม่พังซักที?
comment7:จะมีกี่คนที่ซื้อเพราะเป็นของแพง ที่ยอมจ่ายเงินแพงๆส่วนใหญ่เพราะชอบทั้งนั้น
comment8:ถ้าเหมือนกันจริงคงไม่มีคำว่ารุ่นใหม่นะ
รุ่นถูกๆถ้าเหมือนรุ่นแพงใครจะซื้อ 
คุณก็พูดยังกับมือถือเหมือนกันเด๊ะมี2ราคาคือถูกกับแพงคนดันชอบซื้อของแพงยังไงยังงั้นแหละ
comment8-1:เหมือนกันในที่นี้ผมหมายถึงใช้งานได้เหมือนกัน
ต่างกันแค่สเปคที่แรงกว่า แต่ใช้จริงแทบไม่ต่าง ยกเว้นเอาไปเล่นเกมส์มือถือ
ที่เน้นกราฟฟิกเยอะๆ แต่คนเราส่วนใหญ่ซื้อเพราะเอาไปใช้แนวนั้นหรอครับ
ผมกล้าท้าเลยว่าส่วนใหญ่ไม่ได้ซื้อเพราะต้องเอาไปใช้งานตามสเปค
ฉะนั้นที่ผมอยากรู้ตรงนี้ก็แค่ ในเมื่อหลักใช้แค่โทรศัพท์ เล่นเน็ต โซเชียล แชทไลน์ 
แล้วจะซื้อรุ่นที่แพงกว่า สองหมื่นขึ้นเพื่อ ??? ในเมื่อรุ่นไม่ถึงหมื่น
ถ้าใช้งานตรงจุดนี้ก็ใช้ได้ปกติเหมือนกัน ประเด็นตรงนี้ผมว่าซื้อเพราะต้องการตามกระแส 
เพราะมันเป็นเรือธง เพราะมันรุ่นใหม่มากกว่า หรือทางอ้อมๆ คือซื้อเพราะมันเป็นรุ่นที่แพงนั่นแหละ
comment8-2:ดีไซน์ รูปลักษณ์ ภาพลักษณ์ อะไรพวกนี้ก็มีราคาของมันนะครับ
comment8-3:ใช่คะเห็นด้วยเอาเงินไปทำประโยชน์จะดีกว่า
comment9:สมัยก่อนผมก็กินข้าวข้างทาง ขับรถญี่ปุ๋นคันละไม่กี่แสน  ผมทำงานหาเงินเก็บเงินได้มาจนมีฐานะ ผมก็เลิกกินของข้างทางแล้วหันมาใช้รถยุโรป เราเลือกสิ่งที่ดีกว่าให้ตัวเองมันก็ปกติไม่ใช่เหรอครับ
comment9-1:เราก็คิดแบบนี้
สมัยเราเรียน เราก็ถือกระเป๋าใบละ 199
พอตอนนี้ อายุ จะ 50 แล้ว
พอมีฐานะ ขึ้น ตามอัตภาค ของเรา
เราก็ไม่ได้ถือกระเป๋าใบละ 199 แล้ว
comment9-2:คะแต่ว่าบางคนโทสับอะคะรถอะคะรถแพงไม่จำเป็นถ้าไม่มีรถไม่ตายคะไม่มีโทสับแพงไม่ตายคะ
comment10:เรื่องของคนมีเงิน ถ้าผมมีเงิน ผมก็คง กินข้าวหมื่นละแสน สามคำพอ ซื้อโทรศัพท์เคลือบเพชร กลัวเงินจะท่วมหัวต้องใช้ ถ้ารวย ตอนนี้ผมมะสนใจ ใครจะใครจะรวย ใครจะซื้ออะไร สนใจตัวเองพอ  บางคยเอาเงินไปทิ่งบ่อนวันละล้าน มะได่อะไรเลยยังมี
comment11:เห็นคนซื้อโทรศัพท์แพงๆ ออกรุ่นใหม่มา เปลี่ยนใหม่ตลอด อยากรู้ว่าเพื่ออะไรครับ ในเมื่อของถูก รุ่นถูกๆ นั้นก็ใช้ได้เหมือนกัน
แถมบางทีปัญหาน้อยกว่าด้วย ทำตก หล่น พังทีก็ไม่เสียดาย

- ใช้ไม่เหมือนกันครับ ถ้าเปิด Streaming Pro เล่น Line เล่น Facebook ใน Samsung Hero ได้ เห็นชัด ไม่ต้องเพ่ง ก็คงดี อีกอย่าง โทรศัพท์ตกรุ่น ถ้าไม่รีบขายต่อ ซื้อรุ่นใหม่ จะขายไม่ได้ครับ 

เห็นคนซื้อรถหรู รถแพงๆ อยากรู้ว่าเพื่ออะไรครับ มีหน้ามีตาทางสังคมมากขึ้นหรอครับ หรือเพื่อสิทธิพิเศษทางสังคม
ในเมื่อรถถูกๆ ก็ใช้ได้เหมือนกัน ราคาถูกกว่า เกิดอุบัติเหตุมา รถยับทั้งคัน ก็ไม่เสียดายเท่ารถหรูๆ 

- ใช้ไม่เหมือนกันครับ รถชน รถยี่ห้อแพงๆโดยมากจะปลอดภัยกว่าเพราะออกแบบมาดีกว่า  

เห็นคนกินแต่ของหรู ของแพงๆ อยากรู้ว่าเพื่ออะไรครับ ในเมื่อของถูกบางทีก็อร่อยกว่า รสชาติดีกว่า

- บอกผมหน่อยครับ ถ้าของถูกอร่อยกว่า รสดีกว่าจริง ทำไมเขาต้องขายถูก?
comment11-1:1. จะไปเปรียบกับรุ่นอย่าง Samsung Hero เพื่อ ??? เอารุ่นไม่ถึงหมื่น กับรุ่นเรือธงสองหมื่นก็พอ ไอ้ที่ท่านใช้งานน่ะ บอกผมหน่อยว่าต่างกันตรงไหน

2. ปลอดภัยกว่าจริงหรอครับ เห็นชนหนักๆ เละเหมือนกัน แล้วคนส่วนใหญ่ซื้อเพราะมันปลอดภัยหรอครับ ผมว่าไม่ใช่น้าาา

3. ขายถูก เพราะอะไรล่ะครับ สถานที่ ค่าเช่าที่ ต้นทุน วัตถุดิบ การตั้งราคา เน้นจำนวนลูกค้า อะไรก็ว่าไป หรือท่านไม่เคยกินของถูกรสเลิศ ???
เคยกินแต่ของแพงแล้วท้องเสีย ???
comment11-2:1. จะไปเปรียบกับรุ่นอย่าง Samsung Hero เพื่อ ??? เอารุ่นไม่ถึงหมื่น กับรุ่นเรือธงสองหมื่นก็พอ ไอ้ที่ท่านใช้งานน่ะ บอกผมหน่อยว่าต่างกันตรงไหน

- คือ ฟังชั่นการใช้ความไวมันต่างกันนะครับ ความจำเป็นก็ต่างกัน จริงอยู่คนบางส่วนใช้เพื่อแฟชั่น แต่คนส่วนมากก็เลือกจากอรรถประโยชน์นะครับ อย่างผมใช้ทั้งสองอย่าง สองเครื่องด้วยทั้ง2เหตุผล  ใช้เครื่องไม่แพง เพราะ เครื่องไม่แพงมันช้ากว่า เมลก็ตอบยากกว่า ไลน์กับเฟสบุ๊คก็เล่นได้ดีไม่เท่า ส่วนเครื่องแพงมันอรรถประโยชน์สูงกว่า แต่เวลาที่ต้องเลือกหยิบไปเครื่องเดียว ก็หยิบเครื่องแพงนี่แหละ เพราะมันก็เป็นปัจจัยทางสังคมที่ปฎิเสธไม่ได้ครับ

2. ปลอดภัยกว่าจริงหรอครับ เห็นชนหนักๆ เละเหมือนกัน แล้วคนส่วนใหญ่ซื้อเพราะมันปลอดภัยหรอครับ ผมว่าไม่ใช่น้าาา
 -อันนี้ไม่เห็นด้วยครับ ปัจจัยเรื่องโคลงสร้างสำคัญมาก ถ้าความเร็วความแรงเท่ากันแรงกระแทกเท่ากัน มันไม่บุบเท่ากันแน่ครับ ไม่มีทาง ถ้าศึกษาเรื่องโครงสร้างและเครืองยนมาดีๆ จะรู้ว่ารถนี่แหละที่ราคาสามารถเป็นตัววัดความแข็งแรงได้อย่างดี  ปล. อันนี้ยกเว้นพวกซุปเปอร์คารกับรถแฟชั่นนะครับ

3. ขายถูก เพราะอะไรล่ะครับ สถานที่ ค่าเช่าที่ ต้นทุน วัตถุดิบ การตั้งราคา เน้นจำนวนลูกค้า อะไรก็ว่าไป หรือท่านไม่เคยกินของถูกรสเลิศ ??? 

-อันนี้เห็นด้วยครับ ว่าวัตถุดิบและองค์ประกอบที่ตั้งการตกแต่งและโฆษณามีผลกับราคา อาหาร 
เคยกินแต่ของแพงแล้วท้องเสีย ???
comment11-3:11-1 ผมใช้ทั้ง imobile ทั้ง iphone บอกได้เลยว่า iphoneดีกว่า แม้จะรุ่นโบราณกว่า imobile 2ปี ตัวimobileที่ใช้อยู่ มีสะดุด ต้องปิดเปิดใหม่ บูทใหม่ แต่ iphone ไม่มี

ชนหนักๆอะไรก็เละครับ แต่รถเละไม่ใช่ปัญหา คนเละเป็นปัญหา รถที่ดี ช่วยชีวิตคนได้ครับ

ส่วนของกินราคาถูก ถ้าอร่อยและราคาถูกจริง ราคาต้องแพงขึ้นครับ เพราะเป็นตัวชี้วัดที่ดีที่สุดในตลาดทุนนิยม ถ้าไม่สามารถขึ้นราคาได้ง่ายๆ อาหารนั้นก็ไม่ได้อร่อยจริงๆ
comment11-4:"ปลอดภัยกว่าจริงหรอครับ เห็นชนหนักๆ เละเหมือนกัน แล้วคนส่วนใหญ่ซื้อเพราะมันปลอดภัยหรอครับ ผมว่าไม่ใช่น้าาา" 
คุณพ่อผมเลือกรถยุโรป เพราะเสถียรภาพและความปลอดภัยครับ
comment11-5:มือถือ มันนิ่งกว่านะครับไม่ปิดโปรแกรมเองบ่อยๆด้วย ผมเคยใช้ เซนโฟนไม่ถึงหมื่นครึ่งปีเครมไป3รอบรวนบ้างค้างบ้าง

พอมาใช้รุ่นสูงหมื่นกว่าบาทปีกว่ายังนิ่งอยู่เลย


รถยนต์นี้ เอาง่ายๆ บริโอ้ ยาริส ชนกันกับbmw หรือ lexus โอกาศรอดอะไรมากกว่า คุณคิดเองก็น่าจะรู้นะ ยับนะมันอาจจะยับเหมือนกัน

แต่เทคโนโลยีในการป้องกันชีวิตมันไม่เท่ากันหรอก
comment11-6:เรื่องรถนี่เถียงขาดใจ (เถียง จขกท.นะ)
รถแพง โดนเฉลี่ยแล้วปลอดภัยกว่ารถราคาต่ำลงมาจริงๆ ค่ะ
ถ้าคุณเคยประสบอุบัติเหตุมาแล้วทั้งรถแพง รถถูก จะเปลี่ยนความคิดที่ว่าชนมาก็เละเหมือนกันแน่นอน
comment11-7:ขอเห็นต่างเรื่องรถครับ (ต่างกับ จขกท นะ)
ผมมีรถ 2 คัน คันนึงซื้อมาทำงาน มือสอง 2 แสนกว่าบาท อีกคันนึง รถยุโรป ซื้อมาเกือบล้าน ใช้ส่วนตัว เดินทางไกล หรือเวลาไปติดต่องาน คุยกับลูกค้า (อันนี้ก็ส่วนหนึ่ง ทำธุรกิจส่วนตัว ภาพลักษณ์สำคัญมากกกกกก)


เวลาทำความเร็ว เข้าโค้งต่างๆ รถคันล้านกว่า สมดุลกว่า เสถียรกว่า เกาะถนนดีกว่า อย่างเห็นได้ชัด
เช่นถ้าเข้าโค้งความเร็วเท่ากัน คันที่แพงกว่า เข้านิ่ม สบาย  ส่วนอีกคันแทบจะหลุดโค้ง สมดุล เสถียรภาพสู้ไม่ได้เลย  ระบบทรงตัวต่างกันโดยสิ้นเชิง

การถ่ายแรงของโครงสร้างเมื่อเกิดการกระแทก จริงอยู่โดนแรงมากๆ ก็ตาย แต่ถ้าโดนระดับปานกลางล่ะ รถยุโรปดีๆ จะถูกออกแบบให้ถ่ายแรงกระแทกของโครงสร้างกระจายไปที่อื่น โดยทำให้ห้องคนขับปลอดภัยสุด  แต่รถถูกๆ ไม่ได้คำนึงตรงนี้
ไหนจะแอร์แบคที่มีแทบรอบคัน ส่วนอีกคันไม่มีเลย

เบรกกระทันหัน เจอกับตัว คันแพง เบรคหยุดได้ดี ระยะน้อย นิ่ง ไม่ไถล  แต่คันถูก เบรกกระทันหัน ล้อล็อค แทบเซตกข้างทาง ไม่ก็พุ่งข้ามเกาะกลาง  มันเกี่ยวกับระบบเบรกที่ต่างกัน

และยังมีการสันดาปของเครื่องยนต์ ที่มีประสิทธิภาพมากกว่า และประหยัดกว่า

ความนุ่ม นิ่ม เงียบ สบาย ให้ปู่ย่านั่งเดินทางไกล ไม่ทรมาน ก็ใช่ ซิงค์กับมือถือ เปิดเพลง รับโทรศัพท์ ได้โดยมือไม่ต้องยกออกจากพวงมาลัย

เรื่องจุดบอดกะจกข้างอีก

และผมเป็นคนนึงที่เลือกรถที่ระบบความปลอดภัยเป็นหลักครับ
comment11-8:เค้าเลือกสิ่งที่ดีกว่าให้ตัวเองไงครับ

1) โทรศัพท์รุ่นใหม่ มันดีกว่ารุ่นเก่า ทำงานเร็วกว่า จอละเอียดสวยกว่า ถ่ายรูปได้ละเอียดกว่า 
2) รถหรูราคาแพง มันมาพร้อมกับเบาะที่นั่งสบายกว่า สมถณะที่ดีกว่า ระบบความปลอดภัยที่ดีกว่า
3) ฝีมือเชฟมันต่างกันนะครับ ซูชิมือละสามหมื่นกะฟูจิสามร้อย มันมีความต่าง มิชลินสตาร์ไม่ได้ได้มาง่ายๆนะ

คือถ้าคนเค้ามีเงิน เค้าจะเอาเงินซื้อสิ่งที่ดีกว่าให้ตัวเอง ก็ไม่น่าจะไปหนักหัวใคร นอกจากเค้ามายืมเงินไปซื้อแล้วไม่คืน
คิดว่าเค้าทำงานหาเงินมาทำอะไรครับ ถ้าไม่ใช้ เมื่อมีเงินก็ต้องใช้เพื่อให้ตัวเองได้สิ่งที่ดีกว่าสิครับ
comment11-9:เงินทองตายไปเอาไปไม่ได้ต้องรีบใช้ หรือ แจกลูกหลาน 
เหลือเหรียญบาทไว
comment11-10:เหลือเหรียญบาทไว้อมเหรียญเดียวพอครับ หรือถ้ากลัวตืดคอก็อมแบงค์พัน 

โทษทีมือถือรวน.
comment11-11:ใช่คะก๋วยเตี๋ยวเรือแถวอนุเสาวรีย์ฯถูกๆแต่อร่อยคะ
comment12:มันเป็นของเล่นของคนมีตังค์ คนไม่มีก็ไม่ต้องพยายามจินตนาการหรอกครับ อธิบายยังไงก็ไม่เข้าใจ
ถ้ารวยแล้วซื้อความสุขไม่ได้ คนจะรวยไปทำไม?
ของแพงมันมีประโยชน์ถ้าอยู่ในมือคนฉลาด ยกตัวอย่างง่ายๆเลยไอที่ประมูลทะเบียนรถ15ล้าน มันสามารถแยกแยะคนได้เลย ระหว่างคนที่ไปหัวเราะเขา ไปด่าเขา กับคนที่มองออกว่าป้าย15ล้านมันมีดีอะไร... ไม่เฉลยนะครับ หาคำตอบเอง
comment13:คนเราหาเงินได้จะไม่มีสิทธิ์เลือกกินเลือกใช้ของดีๆตอบแทนตัวเองหน่อยหรือ ?
ของแพงวัตถุดิบ วัสดุที่ใช้ มันก็ต้องมีคุณภาพกว่ารึป่าว ?

คนเราก็ต้องเลือกสิ่งที่ดีที่สุดให้ตัวเอง แต่ไม่นับประเภทเงินเดือนต่ำรสนิยมสูงนะ  แต่นั่นก็สิทธิ์ของเขาน่ะแหละ ตราบใดที่ไม่เดือดร้อนใคร
comment14:เพราะว่าอยากกิน อยากใช้ แต่พอดีทำเองไม่เป็นค่ะ ก็เลยซื้อเอา
comment15:ผมลองเทียบกันง่ายๆนะอยากรู้ว่าคุณใส่เสื้ออะไรอยู่ทำไมไม่ใส่เสื้อตลาดนัดถูกหรือมือสองไปเลย คุณใส่รองเท้าอะไรอยู่ทำไม่ใส่นันยางหรือช้างดาวไปเลย  ทั้งที่ก็ใช้ได้เหมือนกัน ผมแค่ยกตัวอย่างนะเพราะผมไม่ได้รู้จักคุณ ทุกคนมันก็มีรสนิยมของแต่ละคนครับ
comment16:รวยค่ะ มีปัญญาซื้อ
comment17:ของดีไม่เคยถูก ของถูกไม่เคยดี

คนรวยไม่ได้ชื้อของแพง แต่ชื้อของดีที่ตอบโจาย์ชีวิตในหลายๆด้านที่เขาต้องการ

มีคำจีนกล่าวไว่ว่า 一分钱一分货
comment18:เลือกสิ่งที่ดีให้ตัวเอง
comment19:ถ้ารายได้เขาเพียงพอกับการใช้จ่าย มีเก็บออม เขาจะใช้ของแพงก็ไม่แปลกนะ

แต่ถ้าพวกเพิ่งจบใหม่ๆเงินเดือนกระจ้อยร่อย แต่ไล่ตามอยากมีมือถือรุ่นใหม่ อยากกินข้าวร้านหรูเพื่อถ่ายใน fb จ่ายบัตรเครดิตขั้นต่ำ ก้เกินไป
comment20:ก็ตามกำลังเงินอ่ะค่ะ
ถ้าแพงกว่าแล้วมันไม่ดีกว่าคงไม่ซื้อ
comment21:เรื่องอื่นไม่รู้นะครับ แต่รถนี้ค่อนข้างเห็นชัด เจอกะตัวเอง 
กรณีใช้งานเหมือนกัน ความเร็วตามกกหมายกำหนด รถกระป๋องยี่ปุ่น อัดกะ รถตรากังหันเยอรมัน รถตัวล่างๆเหมือนกัน 
ความเสียหายมันต่างกันฟ้ากะเหวนะครับ 
คันนึงถุงลม 4-6 ใบเกือบรอบคัน เปิดประตูลงเอง อีกคันถุงลม 2 ลูกแถมไม่กาง และต้องใช้เครื่องตัดถ่างเอาคนออก 
บางที่รถแพงๆ ไม่ใช่แค่ดูดี แต่มันปลอดภัยกว่านะครับ
comment22:บางทีถ้าการใช้ของแพงมันช่วยเพิ่มความปลอดภัย สะดวกสบาย ตอบโจทย์ความต้องการ และเหมาะสมกับฐานะอันนี้ก็โอเคครับเพราะมันเป้นสิทธิของเค้า แต่ถ้ามาจากความทะเยอทะยานอยากได้อยากมี อันนี้วิ่งตามยังไงก็ไม่จบหรอกครับ คนพวกนี้ยังไงก็ไม่มีความสุขเพราะต้องคอยวิ่งตามอยู่ตลอดเวลา
comment23:จขกท.เคยกินอาหารที่แพงกว่าจานละ 40-50 ไม๊
จขกท.เคยใช้มือถือแพงกว่า 3000บาท ไม๊ 
จขกท.เคยนั่งรถแพงกว่า 100,000บาท ไม๊ (มือ2ราคานี้หาได้ทั่วไป)

ขอถาม จขกท.ว่าทำไม?
comment24:ชีวิตนึงอ่ะครับ
ถ้ามีเงิน ก็ใช่เถอะ! ทำชีวิตให้มีความสุขไม่เดือดร้อนคนอื่นน่าจะพอแล้วครับ 
"ถ้าคุณมีเงิน 10 ล้านจะใช้ไหมครับ"
comment25:เอาจริงๆนะ โดยส่วนตัว ไม่ใช้ของแพง เน้นถูก และถ้าคนในบ้าน(บ้านเรานะ) ใช้ของแพง ก็จะโดนด่าโดนบ่น ... 

แต่ !! กับบ้านอื่น คนอื่น "ไม่เผือกสิ"  เรื่องของคนอื่นเค้าสิครัช เพื่อนไม่ใช่ ญาติไม่ใช่ สมาชิกในบ้านก็ไม่ใช่ เค้าจะใช้แพงจะใช้ถูก มันก็เป็ฯ ดุลยพินิจ ความคิด รสนิยม ค่านิยม เหตุผล ในส่วนตัวของเค้า ของอาจจะดีกว่า ชอบแบรนนี้ ถูกใจรูปลักษณ์นี้ มันก็ควรจะเป็นเรื่องของเค้า ....... แล้วนี้  เผือกไม่พอ แน่ะแหน่เหน็บแนมเค้าอีก  เค้ามีปัญญาแหลกส์ โดย ไม่ไป ปล้นใคร หนักหัวกระบาลเรา ก็น่าจะพอแล้ว
comment26:คนเขามีเงิน ยังจะต้องสงงสัยอะไรอีกเหรอ ??? 
แปลกใจที่ยังมีคนถามอะไรแบบนี้อยู่
comment27:สำหรับเรานะ เวลาจะใช้ของ จะซื้ออะไร จะดูเงินในกระเป๋าตัวเองก่อน
ทำอะไรแล้วสบายใจ ซื้ออะไรแล้วสบายใจ ไม่ทำให้ใครเดือดร้อนก็ทำก็ซื้อกันไป เพราะคิดว่ามันคงไม่ไปหนักส่วนไหนในร่างกายของใคร
แล้วที่บอกว่า กินของหรูๆ ซื้อของแพงๆก็ไม่เห็นต่างกัน 
อันนี้มันก็แล้วแต่มุมมอง และรสนิยมค่ะ
ส่วนตัวเราคิดว่าการกินของหรูกับของธรรมดาต่างกันค่ะ ไม่ว่าจะรสชาติ วัตถุดิบที่ใช้ในการปรุงอาหาร การบริการ  อย่างน้อยร้านหรูๆก็ต้องดีกว่าร้านข้างทางเยอะอยู่แล้ว
comment28:ความสุขของคนเราไม่เหมือนกัน ได้โบนัสมา สองหมื่นห้า
บางคนซื้อมือถือ บางคนไปเที่ยวญี่ปุ่น บางคนไปเปลี่ยนล้อแม็ก บางคนเที่ยวกลางคืน บางคนเก้าลอเก้า
ไม่ทำใครเดือนร้อน เป็นดี ครับ
comment29:เราว่าเรื่องรถมันเป็นจริง ๆ นะ รถคอมแพคคาร์ กับรถยุโรปเหล็กหนา ๆ ชนแล้วคนละเรื่องเลย
พี่เราตอนหัดขับใหม่ ๆ เคยขับรถยุโรป (รถพ่อ) ไปชนรถรถท้ายญี่ปุ่น   ท้ายรถญี่ปุ่นยุบแบบเห็นชัด ๆ แต่รถยุโรปมีแค่รอขีด นิดเดียว ประกันมาเคลมยังแปลกใจทั้งคู่ เพราะรถพี่ไม่เหมือนชนเลย (แต่พี่เรายับตอนกลับถึงบ้านเพราะโดนเทศน์ไปยกใหญ่ ข้อหาขับรถไม่ระวัง)

ของกิน จริงอยู่บางอย่างถูกและอร่อย บางอย่างแพงแต่สู้ถูกไม่ได้ แต่ก็อีกล่ะ เพราะขนาดจขกท.เองยังเขียน "บางที" ก็เท่ากับว่า มันก็มีของที่แพงกว่าและอร่อยกว่าอยู่ คนเขาจะยอมจ่ายแพงเพื่อของที่อร่อยถูกปากอยากกินบ้างก็ไม่จะเป็นไร
comment30:เอาไว้หมุนเวลาเดือดร้อนครับ

แถมได้ของดีมาใช้อีกตั้งหาก

อย่าคิดว่าคนที่ชอบซื้อของแพง เป็นพวกใช้จ่ายไม่เป็น นะครับ

เวลาเดือดร้อนเรื่องเงิน แบบจำเป็นจริงๆ ของพวกนี้ช่วยได้

อย่างคุณไปเที่ยว กระเป๋าเงินหาย มีไอโฟน 6 นี้เที่ยวต่อเหลือๆ เลย

แต่ถ้าคุณมีแค่ฮีโร จบข่าว ต้องขอค่าน้ำมันรถกลับอย่างเดียวครับ
comment31:เราเป็นคนนึงที่ยอมจ่ายกับบางอย่าง เช่น เรื่องกิน รถ เทคโนโลยี แต่เราจะไม่จ่ายกับพวกเสื้อผ้า เพราะเรารู้สึกเสื้อผ้ามันเปลี่ยนบ่อยมีหลายๆตัวไม่เน้นมาก

เพื่อนบางคน เน้นกินถูกแต่เสื้อผ้า พรอฟต้องเต็ม หน้าต้องแน่นของต้องดีเพราะกลัวหน้าพัง แต่ไม่มีรถ นั่งรถเมล์หรือสองแถวไปทำงานได้ แต่ใส่เสื้อผ้าตลาดนัดไม่ได้นะ

เพื่อนบางคน แทบจะไม่ยอมจ่ายกะอะไรเลย แต่มีเงินเก็บเพียบ ไม่แต่งตัว ไม่แต่งหน้า นั่งรถเมล์ กินก็ไม่เน้น เก็บเงินอย่างเดียว ถึงขั้นยอมเสียเวลาแต่ไม่ยอมเสียตังก็มี นางมีความสุขกับการที่เห็นเงินในบัญชีโต

เราว่านานาจิตตัง ถ้ามีเงินมากพอ คนเราก็อยากสรรหาสิ่งดีๆมาเติมเต็มความสุขกันทั้งนั้น มันก็ไม่แปลกอะไรที่บางคนยอมที่จะจ่ายเงินแพงๆ เพื่อตอบสนองความต้องการส่วนตัวบางอย่าง แล้วถ้าของมันดีจิงๆ ดีมากๆ และถูกกว่าใครจะไม่ชอบ ไม่ได้เลือกที่จะซื้อเพราะว่า "เออมันแพงดี"แต่ที่ยอมจ่ายแพงเพราะรู้สึกว่าของมันดีกว่า แล้วอยู่ในลิมิตที่จ่ายไหว แล้วแพงของแต่ละคนก็ไม่เท่ากันด้วยนะ
comment32:เกิดครั้งเดียว ตายครั้งเดียว มีโอกาสได้กินได้ใช้ก็ทำไปเถอะ ถ้าไม่เดือดร้อนใคร หามาได้ด้วยตัวเอง อย่างน้อยก็สร้างความภูมิใจได้
comment33:มันขึ้นอยู่กับบุคคล รายได้ ความพอใจด้วยหรือเปล่า... 
สมัยเรียนจะอะไรก็ได้ ข้างถนน รถเข็น ห้าง ก็กินได้หมด กระเป๋า กางเกงยีนส์ 199
โตมาหน่อย มีรายได้ อยากดูดี ก็ซื้ออะไรที่ไม่ลำบากกระเป๋า กินตามที่เราพอใจ กาแฟร้านดีๆ... ทุกอย่างก็เพราะเราจ่ายได้ พอใจ
แต่สำหรับคนอื่นอาจมองว่าแพง ซึ่งมันก็ไม่มีใครผิดหรือถูก ทุกอย่างขึ้นอยู่กับความพอใจของแต่ละคน

...อย่าได้ตั้งคำถาม หรือพยายามเข้าใจเลย เพราะคุณคงไม่ได้คำตอบหรอก
comment34:ต้นทุนชีวิต คนเราไม่เท่ากันครับ ความชอบไม่เหมือนกันครับ บางอย่างที่แพงๆ คนที่ชื้ออาจต้องการสะสม คนเราเกิดมาต้องการใช้ชีวิตครับ ถ้าเขาไม่มาเดือดร้อนคุณ และไม่ได้เกิดผลร้ายกับใคร จขกท น่าจะอิจฉาอะไรมาแน่ๆ คนเราเลือกเกิดไม่ได้ครับ แต่สร้างตัวเองได้ครับ ความคิดมี ก็สามารถทำเงินได้ครับ
comment35:1. ของแพงบางครั้งก็ดีกว่า ใช้งานได้นานกว่าคุ้มกว่าค่ะ
เราใช้ note3 ค่ะ เหตุผลที่เราใช้คือ มันเขียนได้ สะดวก
(คุณคงไม่เถียงว่า เอาสมุด+ปากกาสีๆ ไปใช่ไหม)
ไม่ใช้ note1 เพราะ spec มันไม่ไหวแล้วค่ะ อืดเป็นคางคก
กระเป๋า เราก็ใช้ใบหนึ่งประมาณห้าพันค่ะ เพราะมันใช้ได้นาน หนังไม่ลอก
ส่วนอาหารแพงๆ ที่ชอบไปกิน เพราะวัตถุดิบมันมีราคาค่ะ
เนื้อเกรด A กับเนื้อทั่วไป นี่รสชาติโคตรแตกต่าง
และถ้าคุณไม่เข้าใจอีก เราก็จะบอกว่ามันเป็นสุนทรียะ อย่างหนึ่งค่ะ

2. การบริโภคของแพง หมายถึงการบริโภคเชิงสัญญะค่ะ
สินค้าที่แพงมากๆ ที่หลายคนคิดว่าซื้อได้ไงวะ 
แต่ความจริงมันคือเครื่องบ่งบอกถึงชนชั้น และฐานะค่ะ

เช่นกระเป๋า LV มันไม่ใช่กระเป๋าค่ะ แต่มันเป็น LV เพื่อให้ทุกคนรู้ว่าฉันใช้อยู่นะ

ในบางสังคม ขาไม่ได้มองที่คุณเป็นคุณค่ะ แต่เขามองว่าคุณใส่อะไร คุณทำอะไรอยู่ 

จขกท. ไม่เข้าใจคนกลุ่มนี้ ไม่แปลกค่ะ เพราะถูกหล่อหลอมมาจากสังคมเดียวกัน

ไม่ใช่ว่า ของคุณไม่ดี ของเขาดี
แต่เราหมายถึงว่า มันแตกต่างกันเท่านั้นเอง

เราคิดว่าตราบใดที่การใช้เงิรของเขาไม่ส่งผลเสีย ไม่มีผลกระทบ
ก็ใช้ต่อไปเถอะค่ะ ความสุขของเขา
comment36:เพราะ เขามีเงิน
comment37:อิจฉาเค้าเหรอ?
comment38:เป็นเพราะอารมณ์ค่ะ  บางครั้งก้ออยากกินแพง ๆ หรู ๆ  ใช้ของดี ๆ
comment39:เพราะเป็นเงินผมครับ
comment40:พูดแบบนี้แสดงว่าคุณเจ้าของกระทู้ไม่เคยนั่งรถหรู

และไม่เคยกินอาหารหรู 

มาบอกว่าอาหารแพงๆกับอาหารถูกๆอร่อยเหมือนกันนี่ขอค้านหัวชนฝา

เคยกินอาหารมื้อละสองหมื่นบาทต่อหัวถ้าไม่หลอกตัวเองก็ต้องยอมรับว่ามันอร่อยกว่าจริงๆ

แต่ก็กินเป็นประสบการณ์เท่านั้นไม่มีเงินมากพอจะกินบ่อยๆ (แต่ถ้ารวยพอก็จะกินล่ะค่ะ)
comment41:ของแพงกว่า ส่วนใหญ่ คุณภาพดีกว่านี่นา
ใครๆก็อยากใช้ของดี ใครๆก็อยากกินของอร่อย ไม่ใช่เหรอ

แต่ก็ต้องมองที่ความเหมาะสมพอดีกับกำลังที่มีด้วย ก็แค่นั้นเอง
comment42:แล้วแต่คนครับ บางคนมีฐานะเขาก็มองว่าของพวกนี้ไม่แพง มีกำลังจ่ายก็จ่ายครับ ใครๆก็ได้อยากของที่ดีที่สุดเพื่อตัวเองทั้งนั้นแหละครับ
comment43:ความพอใจในการเสพและต้นทุนที่ต่างกันคะ

บางคนพอใจที่ความคุ้มค่า(ซึ่งไอ้ความคุ้มค่าของแต่ละคนไม่เท่ากันอีก) แต่คนที่พอใจที่ความคุ้มค่าก็มีทั้งคนที่ทุนมากและทุนน้อย
อย่างเราซื้อ Note4 เราก็เลือกที่ความคุ้มค่านะ เราปากกา ชอบขนาดจอ ชอบแบตเตอร์รี่ ชอบความเร็วในการชาร์จ และทุนเราถึง เราถือว่าคุ้ม
แต่สมมติเรามีทุนน้อย ไอ้ความคุ้มที่เราเคยคิดมันก็อาจกลายเป็นไม่คุ้มไปเลย อาจจะต้องมองรุ่นที่ราคาเป็นมิตรกว่า

ที่บอกว่ารถถูกชนแล้วไม่เสียดายเท่ารถหรู อันนี้ไม่เข้าใจวิธีคิดแฮะ
รถถูกกับรถแพง มันต่างกันจริงๆนะคะ ระบบเครื่องยนต์ ระบบไฟ ความสวยงาม เสียงเครื่องยนต์ วัสดุ ระบบความปลอดภัย
มันก็ขับได้ มีสี่ล้อเหมือนกัน แต่บางคนเค้าไม่ได้พอใจแค่ขับได้ มีสี่ล้อ เค้าพอใจที่ความสวยงาม ความแรงของเครื่องยนต์ และอื่นๆมากมาย

อร่อยของแต่ละคนไม่เหมือนกันค่ะ
แต่ถ้าจะเปรียบเมนูเดียวกันทำไมต้องทานร้านอาหารแพงๆ เช่น ผัดไทห้องอาหารโรงแรม200บาท กับ ผัดไทหน้าปากซอย40บาท ถ้าสมมติรสชาติเหมือนกันเป๊ะ แต่คนทานซีเรียสเรื่องความสะอาด บรรยากาศในการทาน รายได้สูงไม่มีภาระ ก็คงไม่เลือกทานหน้าปากซอยแน่ๆ
แต่ส่วนมากของแพงจะคุณภาพดีกว่า เช่น เนื้อวัวตามตลาดกับเนื้อเกรดAจากฟาร์มปิด

ปล.จขกท.ดูกังวลเรื่องของถูกเวลาพัง/เสียหาย น่าเสียดายน้อยกว่าของแพง เวลาซื้อของปฏิเสธไม่ได้หรอกค่ะว่ามันมีโอกาสที่จะเกิดอุบัติเหตุทั้งนั้นไม่ว่าจะถูกจะแพง เพราะฉะนั้นเลือกของที่ถูกใจแล้วทนุถนอมมันดีกว่า
ปล2.พวกทุนต่ำรสนิยมสูงไม่รวมนะ
comment44:ความสุขค่ะ
comment45:รสนิยมส่วนบุคคลค่ะ เมื่อก่อนได้กินข้าวราดแกงข้าวแข็งๆ บางเม็ดสุก บางเม็ดไม่สุก ก็ดีใจมาก หือ อร่อยจัง แต่พอเวลาผ่านไปได้ลองกินข้าวหอมมะลิที่ทั้งนุ่มและหอม ซึ่งแน่นอนว่าข้าวหอมมะลิอร่อยกว่า บางทีที่เราคิดว่า ของที่เรากินอยู่ก็อร่อยดี อาจเป็นเพราะยังไม่เคยลองชิมของที่อร่อยกว่า หรือแค่เคยชินกับของกินเดิมๆที่กินบ่อยๆหรือที่เรียกว่าอาหารโปรดส่วนบุคคล ก็แค่นั้นเองค่ะ  บางครั้งของที่เราเคยบอกว่าแพง แต่พอวันนึงเราหาเงินได้มากๆ มันก็กลายเป็นแค่ของราคาถูกๆ ชิ้นนึงเท่านั้นเอง. 

ทำธุรกิจเงินทุนมากมายหลายล้านบาท ขับรถราคา 4-5 แสนบาท ก็ดูไม่น่าเชื่อถือ ถึงจะมีเงินในบัญชีอีกร้อยล้านบาท แต่ใครจะเอาสมุดบัญชีมากางคุยกันว่าฉันมีอยู่เยอะนะ เชื่อถือได้ ทุนฉันหนานะ ไม่มีใช่มั้ยล่ะ ใคทำก็บ้าแล้ว ดังนั้น รถหรูๆรุ่นใหม่ๆ มือถือรุ่นใหม่ๆราคาแพง มันก็บ่งบอกความมั่นคง บ่งบอกว่าคุณมีพื้นฐานแน่นแค่ไหน น่าร่วมลงทุนมั้ย อะไรที่มันใหม่นั่นหมายความว่ามันได้ถูกพัฒนาไป แล้วไม่อย่างใดก็อย่างหนึ่ง ซึ่งดีกว่าของเดิมแน่นนอนไม่ทางใดก็ทางหนึ่ง
comment46:เพราะแซลมอนซาชิมิราคาคำละ5บาทมันไม่มีน่ะสิ มีแต่ราคาแพงๆก็เลยต้องกินแพงๆ
comment47:1. ถ้าเปลี่ยนทุกครั้งที่ออกรุ่นใหม่ อันนี้ก็ไม่เข้าใจครับว่าทำไม แต่ทำไมต้องซื้อรุ่นแพง ก็เป็นเพราะประสิทธิภาพในด้านต่าง ๆ มันมากกว่าเครื่องราคาถูกไงครับ โดยส่วนตัวเคยใช้ของถูกแล้วแทบเขวี้ยงทิ้ง เพราะบางทีมันค้างตอนกดโทรออกจนต้องกดซ้ำๆ แล้วกลายเป็นโทรติดหลาย ๆ รอบเนี่ย เสียเวลาเสียอารมณ์มากแถมทำให้อีกฝ่ายงงอีกต่างหากว่าทำไมโทรมาติดๆ หลายรอบ และด้วยความที่ราคาถูก เมมก็เลยมาน้อย แป๊บๆ ก็ขึ้นมาเมมเต็มๆๆๆๆๆ ย้ายลง sd card ก็ไม่ได้เพราะไม่สนับสนุน กล้องก็ถ่ายได้เบลอมาก จะถ่ายเอกสารอะไรก็มองแทบไม่เห็น สรุป ทุ่มซื้อตัวแพงหน่อยแต่คุณภาพดีกว่ามากๆ เลยดีกว่า ไม่เสียอารมณ์ดี

2. ทำไมต้องใช้รถแพงๆ วิ่งได้เหมือนกัน ชนก็พังเหมือนกัน รถถูกๆ โดยมากแล้วอายุการใช้งานและประสิทธิภาพต่ำกว่ารถแพง ๆ อยู่แล้วครับ สมัยก่อนพ่อผมซื้อรถมิตซูแลนเซอร์ เข้าปีที่ 10 ตัวถังรถผุแล้วครับ ระบบเครื่อง ช่วงล่าง แอร์นี่ไม่ต้องพูดนะ เละเทะหมด ขณะที่ซีวิคที่พ่อซื้อมาทีหลังตอนนี้เข้าปีที่ 10 แล้ว สภาพยังดีอยู่เลย มีเรื่องของช่วงล่างที่มีปัญหาอยู่บ้างเพราะต้องวิ่งเส้นทางที่ถนนไม่ดีมาหลายปี แต่ก็ดีกว่าคันเก่าแน่นอน ส่วนแนวคิดที่ว่าชนแล้วพังเหมือนกัน...คนซื้อรถใครมันจะคิดว่าตัวเองต้องขับรถไปชนจนพังครับ คิดไปได้

3. อาหารทำไมต้องกินหรู ๆ แพง ๆ เป็นการเสพสุนทรีย์รสครับ ถือว่าเป็นการเสพศิลปะแขนงหนึ่งคีบ ก็เหมือนคนที่ฟังดนตรี ชื่นชมภาพวาด รูปปั้น หรือเสพศิลปะแขนงอื่น ๆ นั่นแหละ
comment48:ก็เพราะมันไม่เหมือนกันน่ะซิ เค้าถึงเสียตังมากกว่า อย่างที่คุณบอกว่า โทรศัพท์ถูกกะแพงก้อใช้ได้เหมือนกัน ในความเป็นจิง มันไม่เหมือน คุณภาพกล้องก็ต่างหล่ะ ความสเถียร อายุการใช้งานก็ต่าง

ส่วนอาหาร ถามจิงเหอะ กินแล้วแยกไม่ออกหรอ อีกอย่างของบางอย่างที่แพงเพราะวัตถุดิบด้วย สถานที่อีก

สุดท้ายรถ ระบบความปลอดภัย เทคโนโลยีในรถก้อไม่เหมือนกัน
comment49:เคยซื้อที่โกนหนวดไฟฟ้าจากตลาดแม่สาย อันละยี่สิบ  ใช้สองครั้งพังละ นี่คือเหตุผลนึงที่ทำไมซื้อของแพง  แต่คำว่าแพงก็เป็นไปตามภาวะทางการเงินของแต่ละคน  ชีวิตปกติกินข้าวตามร้านทั่วไปจานละสามสิบห้าสิบ  แต่นาน ๆ ทีให้รางสัลชีวิตตัวเองด้วยการไปกินมื้อลัห้าร้อย หกร้อยบ้าง นั่นคือคำตอบ
comment50:สำหรับเรา กินอาหารแพงๆหน่อยๆหรือบุฟเฟ่แบบจัดหนัก เดือนละครั้ง 2ครั้ง เป็นการให้รางวัลตัวเองหรืออาทิตย์ไหนงานเยอะๆเครียดๆเราก็หาอะไรอร่อยๆกิน หรือไม่ก็ซื้อของที่อยากได้  เป็นการตอบแทนตัวเองให้รางวัลตัวเอง แค่นั้น ทำงานหนักก็ต้องมีเงินใช้ให้อะไรตอบแทนความขยันตัวเองบ้าง  แต่ที่กินแพงๆเอาจริงก็ไม่เกิน 500 600 นะถ้า
comment51:เราพัฒนาตัวเองเพื่อจะมีคุณภาพชีวิตที่ดีกว่าเดิมครับ

แต่ถ้าเราไม่ไหวก็ไม่เห็นจำเป็น นกน้อยทำรังแต่พอตัว
เจ้าสัวก็เคยกัดก้อนเกลือกินมาก่อนทั้งนั้น รุ่นลูกเงินเหลือก็ใช้ หาทางใช้
ถ้าหาถมไม่ทัน รุ่นหลานก็จนเหมือนเดิม มันเป็นธรรมดาโลก เข้าใจและอยู่กับปัจจุบันของเรา
comment52:ไม่ได้ชอบของแพงครับ  แค่ชอบ แลมโบกินี่ แต่มันดันขายแพง
ชอบกินแซลม่อน  แต่มันดันขายแพงกว่าปลาดุกย่าง ไม่ได้หมายความว่าไม่ชอบปลาดุกย่าง แต่ชอบแซลม่อนมากกว่า
ไม่ได้ชอบโทรศัพท์รุ่นใหม่ๆแพงๆ แต่ของดีๆมันดันขายราคาแพงครับ
comment53:กำลังทรัพย์ของแต่ละคนไม่เหมือนกันนะคะ .  ที่เจ้าของกระทู้บอกว่าแพง ! สำหรับคนอื่นที่เขามีกำลังทรัพย์ เขาอาจจะมองว่าไม่แพงก็ได้นะคะ  อย่างเราเองก็ใช้ iPhone ใช้ macbook เพราะเรารู้สึกว่ามันเหมาะกับวิถีชีวิตและการใช้งานของเรา ไม่ใช่ทุกคนนะคะที่อยากอวดรวยหรืออยากตามกระแส บางคนเขาก็แค่ทำตามความสุขและกำลังทรัพย์ของตัวเอง.
comment54:ของใช้แพงได้ของคุณภาพดีกว่ารู้สึกภูมิใจมีความสุขในการครอบครองมากกว่า
กินของแพงได้อาหารคุณภาพดีกว่า อร่อยกว่า มีความสุขในการกินมากกว่า
ที่สำคัญเรื่องแบบนี้เป็นรสนิยมส่วนตัว ใช้แพงแล้วไม่ไปดูถูกทับถมใคร 
ที่สำคัญไม่ทำให้ใครเดือดร้อนก็พอแล้ว
comment55:เราว่าราคามันตามคุณภาพนะ 
เรายอมจ่ายแพง เพื่อคุณภาพ
เช่น อย่างทีคุณว่า โทรศัพท์ ถูกๆ ก็ใช้ได้ 
ก็จริงมันใช้ได้ แต่ จะใช้ได้นานแค่ไหน บางที ไม่กี่เดือนก็พัง
ส่งเคลมทีรอเป็นชาติ ถ้าแพงขึ้น ยอมจ่ายแพง เพื่อคุณภาพทีดี
เรายอมจ่าย 
หรืออย่างพวกอาหาร ถูกกะแพงต่างกันยังไง
วัตถุดิบ คุณภาพ เค้าใช้อะไรทำ

พวกเสื้อผ้า เนื้อผ้า คัตติ้ง ดีไซน์
อย่างเสื้อเชิ้ตถ้าแบรนด์ดีๆหน่อย แพทเทิร์นจะเข้ารูปสวย
คัตติ้งเนี้ยบ เนื้อผ้าเป็น wrinkle free รีดง่าย ยับยาก
พวกของถูก เนื้อผ้าจะแข็งๆ คัดติ้งไม่เนี้ยบ 
อะไประมาณนี้
comment56:ที่คุณถามเพราะคุณจนครับ ถ้าคุณรวยคุณจะรู้เหตุผลที่ซื้อมัน จนอยู่ตอบยังไงก็ไม่เข้าใจหรอก
comment57:มนุษย์ที่เอาตัวเองเป็นศูนย์กลางจักรวาล และ เอามนุษย์ทุกคนบนโลกนี้หาร หาสาระไม่ได้
comment58:หรือจะมัวแต่เก็บเงินอย่างเดียว กินอะไรก็ได้ อย่างงั้นหรอครับ มันก็คงเป็นเรื่องปกติมั้งครับ ซื้อของแพงๆดีๆ กินของแพงๆดีๆบ้าง พอประมาณมันก็ไม่น่าเกลียดอะไร ความสุขให้ตัวเองบ้าง หรือจะเก็บเงินเอาไว้ซื้อโลงแพงๆไว้ให้ตัวเองในวันสุดท้ายล่ะครับ
comment59:ไปอ่านทฤษฎีลำดับขั้นความต้องการของมาสโลว์ดูครับ
comment60:คนมีเงินหมื่นล้าน ซื้อรถคันละ 5 ล้าน 10 ล้านก็เหมือนคนมีเงินหมื่นบาท ซื้อของทีละ 5 บาท 10 บาท
comment61:ผมเป็นคนที่ชอบเลือกใช้ของดีๆถึงแม้จะราคาแพง เพราะบางอย่างของถูกๆถึงมันจะใช้ได้แต่ไม่เหมือนกัน ไม่ว่าจะเรื่องคุณภาพ ความคงทนของวัสดุ หรือผลลัพธ์ที่ได้จากการใช้งาน เช่น เสื้อผ้าแบรนด์ นอกจากจะส่งผลต่อบุคลิกภายนอกแล้ว ยังมีความคงทนสูงกว่าเสื้อผ้าเกรดธรรมดา เสื้อแบรนด์บางตัวผมซื้อมาจะ 5-6 ปี ซักยังไงก็ก็สีไม่ตก เนื้อผ้าก็ไม่ซีดเปื่อย ขนาดเอามาหมุนเวียนใส่บ่อย
อุปกรณ์หลายๆอย่าง ผมก็เลือกซื้อของแพงแต่มีคุณภาพสูง เพราะซื้อแล้วใช้ได้นาน ไม่จุกจิก ไม่ต้องเปลี่ยนบ่อยๆ 
ของหลายๆอย่างลงทุนซื้อแพงๆดีๆทีเดียวมันจบครับ

ส่วนอาหารการกิน ผมไม่เน้นแพง แต่เน้นคุ้มคือจ่ายน้อย ได้กินเยอะ มื้อนึงแพงสุดตกไม่เกิน 500 ต่อหัว กินอย่างมากเดือนละครั้งสองครั้ง ไว้เข้าสังคมกับเพื่อนๆ มื้อแพงที่เหลือคือกินกับลูกค้า กินกับดีลเลอร์ ตามธุรกิจเท่านั้น
comment62:เอาล่ะ ถามแบบนี้ ผมจะอธิบายให้ จขกท.ฟังนะครับ ที่ท่านพูดมา ก็ถูกนะครับ แต่ ไม่ใช่ทั้งหมด


เรื่อง การใช้ของถูก ของแพงนี้ถ้าจะเถียงกันจริงๆ สามวันก็ไม่จบครับ  จขกท.เคยได้ยินคำว่า ยกระดับมาตรฐานการใช้ชีวิตมั้ยครับ ? ของที่ใช้ได้ กับ ของที่ใช้ได้ดี มันต่างกันนะครับ การที่คนบางคนทำงานหนักหาเงินมาทั้งชีวิต และต้องการจะใช้เงินที่หามา สร้างความสุขให้ตัวเอง และคนที่เค้ารัก มันเป็นเรื่องแปลก หรอครับ ถ้าวันนี้ จขกท.มีเงินสัก พันล้านบาท จขกท.มีรถบูโรทั่ง อยู่คันนึง อยากทราบครับว่า จขกท.จะทนขับคันเดิมต่อไปมั้ย ? หรือจะยอมเจียดเงินสักสามสี่ล้านเพื่อซื้อคันใหม่ที่มันดีกว่า เซฟตี้กว่า ก็นั่นเเหล่ะครับ คำตอบอยู่ที่ตัว จขกท.เอง อาหารหรูๆ แพงๆเพื่ออะไร ? อยากถาม จขกท.ครับ ว่า ถ้าวันนี้ จขกท.มีเงินพอที่จะทานอไรก็ได้ และ วันนี้เป็นวันเกิดของ คนในครอบครัว จขกท.พอดี อยากจะถามครับ ว่า จขกท.จะพาที่บ้านไปทานข้าวที่ไหน ร้านส้มตำหน้าปากซอย หรือ พัตคารอาหารดีๆ ?

ปล.อาจจะถามมากไปสักหน่อย แต่ผมก็หวังว่า จขกท.จะได้คำตอบที่ตรงกับที่ท่านต้องการนะครับ

ปัญหาจริงๆ มันไม่ได้อยู่ที่ของถูก ของแพง หรอกครับ มันอยู่ที่การประมานตนก่อนที่จะใช้จ่าย ก็แค่นั้นเอง ...
comment63:คนเราพยายามหาเงินให้ได้มาก เพื่อตอบสนองตัวเองก็ถูกต้องแล้ว 
ดีกว่าหาไม่ได้ ยังขอพ่อแม่ เกาะเมีย เกาะผัว แล้วเอามาปรนเปรอตัวเอง
มีเงินมากขึ้น ทางเลือกก็มากขึ้น ... 
ชีวิตคนเรามันสั้นนัก จะมาคิดเรื่องนู้นเรื่องนี้ แก่ไปก็ไม่มีแรงจะใช้ เก็บไว้ให้รุ่นลูกหลานเสวยสุข โดยที่ตัวเองนอนตายในหลุม !! 

เงินใครเงินมันค่ะ ... ใครหาคนนั้นก็ใช้ 
สิ่งไหนที่เป็นความสุข ก็หาให้ตัวเองเถอะ ไม่น่าเดือดร้อนใคร

นอกจากคนที่อิจฉา . อาจจะโดนผลกระทบมากหน่อยอะนะ
comment64:ความจริงก็คือ เราไม่จำเป็นต้องเข้าใจ หรือแบกรับเอาเหตุผลทุกคนป่ะค๊ะ
comment65:เพราะหน้าที่การงาน สภาพสังคม และความสามารถทางการเงินต่างกันค่ะ
ดังนั้นคำว่า ถูก แพง มันเป็นเรื่องปัจเจก แพงของเค้า ถูกของเรา วัดกันไม่ได้ค่ะ

เรื่องโทรศัพท์ เราว่าโทรศัพท์เป็นของจำเป็นมากๆ ใช้ช่วยชีวิต ทำงาน ติดต่อ เก็บข้อมูล ดังนั้นต้องใช้ให้ดี ให้ทันมือ ไม่ใช่เสี่ยงพังคามือ แล้วขอดีมันก็น่าจะมาพร้อมราคาที่สูงกว่ามั้ยคะ
ของราคาถูก อาจใช้ได้เหมือนกัน แต่มันทนรึเปล่า ใช้ได้นานไหม ไม่ใช่สักแต่ว่าถูกแต่แปปๆพัง มันคุ้มกว่าจริงเหรอ
เราเคยใช้"ของถูก"เหมือนกัน รู้เลยทำไมราคาต่ำกว่า เพราะหน้าจอสไลด์ การสไลด์ก็ต่างแล้วค่ะ ความชัดกล้องอีก ต่างกันเยอะ

เรื่องรถ ปฏิเสธไม่ได้ค่ะว่ารถเป็นหน้าตาทางสังคมเหมือนกัน บ้านเราใช้รถยุโรปค่ะ เหตุผลเพราะไม่ใช่แค่มันเป็นหน้าเป็นตา แต่เพราะมันแข็งแรง ชนแล้วเสี่ยงตายน้อยกว่า คุณภาพวัสดุรถดีกว่า
และรถยุโรปที่เราใช้ ไม่ตกรุ่นเร็วค่ะ อย่างมากก็กลายเป็นรุ่นคลาสสิคไป ใช้กี่ปีๆก็เก๋า ไม่ได้เปลี่ยนบ่อยๆ
รถ"ราคาถูก" อย่างที่จขกท.บอก เราเชื่อว่าทำได้ไม่เท่าค่ะ กลายเป็นคลาสสิคยังยากเลยค่ะ

เรื่องอาหาร มีส่วนถูกค่ะที่อาหารถูกสามารถอร่อยได้ และอร่อยกว่าอาหารแพง แต่ราคาค่าอาหารไม่ได้ขึ้นอยู่กับรสชาติอย่างเดียวนะคะ มันขึ้นอยู่กับวัตถุดิบ ความสะอาด ทำเลร้านค้า
ของอร่อย ใครก็ทำได้ค่ะ
แต่ของคุณภาพดี ไม่ใช่ว่ามีได้ทุกร้าน
และถ้าของเค้าดีจริง ราคาก็ต้องมีแนวโน้มสูงสิคะ เพราะต้นทุนก็พอมีราคาแล้ว จริงไหม
comment66:ซูชิตลาดนัด ชิ้นละ5บาท 10ชิ้นแถม1

กับซูซิ ร้านอาหารมีชื่อ 2ชิ้น 70 (เอาแค่นี้พอ) 

กินแล้วต่างกันไหมครับ?
comment67:มันขึ้นอยู่กับความชอบ ความพึงพอใจ และรสนิยมของบุคคลนั้นๆครับ ผมเป็นคนนึงที่เงินเดือนไม่ถึง2หมื่น แต่ใช้เงินหมดไปกับน้ำหอมและเสื้อผ้าที่ค่อนข้างติดแบรนด์ เพราะความพึงพอใจของผม ทำให้รู้สึกมั่นใจขึ้นเวลาออกไปไหน มันเป็นความสุขอย่างหนึ่ง ซึ่งไม่ได้ทำให้ใครเดือดร้อนครับ ส่วนเรื่องการใช้ของแพงจะทำให้มีหน้าตาทางสังคมมากขึ้นมั้ย อันนี้แล้วแต่ละบุคคลจะคิดครับ
comment68:เราตอบในมุมมองของๆเราที่ใช้อยู่นะ
อย่างเราตอนวัยรุ่นเมื่อก่อนถือกระเป๋าอะไรก็ได้ 199 ตลาดนัดใช้หมด ก็คิดว่าเบื่อก็เปลี่ยน พังก็เปลี่ยนไปเรื่อยๆ
แต่พอถึงวัยนึงที่เพื่อนๆ ต่างใช้ของแบรนด์ ตอนนั้นอยากได้เพราะตามเพื่อนอย่างเดียวจริงๆ จนเก็บตังซื้อได้
พอได้ใช้ แล้วค้นพบว่าของแพงกว่ามันดีกว่าจริงๆ เราใช้งานแบบเดียวกันกับของถูกไม่มีคำว่าถนอม ใช้งานปกติมาก
ไม่พังง่ายๆ หนังยิ่งใช้ยิ่งนิ่ม แถมแบบก็เป็นที่นิยมใช้ยังไงก็ไม่เบื่อ

และหลังจากนั้นก็ไม่เคยซื้อกระเป๋าตลาดนัดอีกเลย เก็บตังซื้อแบรนด์ดีๆตลอด 
ปล.กระเป๋าแบรนด์ใบแรกที่ซื้อตอนนั้นก็เกือบสิบปีแล้วนะ ยังดีอยู่เลย

ของบางอย่างที่มันแพง มันมีอะไรมากกว่าความแพงแบบไร้สาระจริงๆ  
คนที่ไม่เคยลองของที่ดีกว่า ไม่มีทางรู้หรอกว่าดีกว่าคืออะไร
comment69:" ซื้อของถูกเวลาหายเวลาพังจะได้ไม่เสียดาย "

....คือซื้อของอะไรมาไม่คิดจะดูแลรักษาอะไรมันเลยเรอะ
comment70:เป็นคำถามที่ตอบยากมากๆ

เหมือนคุณถามว่าคนรวยว่า 

ทำไมไม่เดินไปล่ะ? >>  ทั้งๆที่คนนั้นมีปอร์เช่จอดอยู่บ้าน เดินไปถูกกว่านะไม่ต้องเติมน้ำมัน

ทำไมไม่กินชายสี่ล่ะ? เพราะมันก็อิ่มนะ 40-50 บาท >>   คนรวยตอบว่า ต้องการ บรรยากาศ รสชาติ การบริการที่ดีกว่า ไม่ต้องมาตบยุง ต่อคิว

ทำไมไม่ใช้โทรศัพท์เครื่องเก่าจอขาวดำ >>  คนรวยตอบว่า การ trade หุ้นผ่านแอพนั้น 3310 ทำไม่ได้

ทำไมไม่ใช้รถคันเก่า >>  ไม่ต้องมากังวลว่ามันจะเสียไม๊ ใช้ 3-4 ปีขายทิ้ง จะมาคิดกังวลปวดหัวแบบรถ 20 ปีทำไมมีเงินนี่

สรุป

คนเรามีเหตุผลล้านแปด ที่จะบำบัดความสุข ความต้องการ ความสบาย 

แนะนำไปดูกราฟมาสโลว์แบบ คห. บนๆที่บอก คือ เค้าจะไล่ลำดับความสำคัญเลย

พื้นปีรามิดล่างสุดของกราฟคือ ที่นอน อาหาร ยา พวกนี้ที่ทำให้ชีวิตรอด 

ชั้นบนสุดก็คือพวก การทำบุญโดยไม่หวังผลตอบแทน (รวย จนคิดเพื่อสังคมแล้ว)
comment71:ทำไมคนเราต้องยุ่งเรื่องของคนอื่นครับ
comment72:สำหรับเรา เราว่ามีคนจำนวนซื้อของเพราะความพอใจมากกว่าความคุ้มค่า เพราะคนตีความคำว่าคุ้มค่าต่างกัน สำหรับเราคุ้มค่าคือสบายใจที่ได้ใช้ สะดวก และไม่เดือดร้อนใคร

เช่น

เราเลือกรถยุโรปเพราะ ''ชอบ" แค่นี้คือคุ้มค่าสำหรับเรา ไม่คิดว่าทำไมไม่ซื้อรถญี่ปุ่นทั้งๆที่ก็วิ่งได้เหมือนกัน ก็เราไม่ชอบก็เลยไม่รู้จะเสียเงินซื้อของที่เราไม่อยากได้ทำไม

ใช้ iPhone เพราะ ชอบเหมือนกัน เงินพอซื้อ ใช้แล้วรู้สึกสะดวก ก็ไม่รู้เหมือนกันจะซื้อ i-mobile มาใช้ทำไมถ้าไม่ชอบ

เป็นต้น
comment73:องุ่นเปรี้ยว หรือละได้ซึ่งกิเลสตัณหาทั้งหมดแล้ว?

น่าจะองุ่นเปรี้ยวนะ เพราะยังรู้สึกได้ถึงความอิจฉาในสำนวนการเขียนกระทู้

/บรายยยยยยยยยยยยยยยย
comment74:รวย มีตัง ไม่ลำบาก 
ถ้าสมัยก่อนก็ต้อง ใส่ทอง เนอะ

(เพื่อให้คนอื่นรู้ สำหรับใช้แพงๆเนอะ ไม่คิดถึงด้านคุณภาพสินค้าละกัน)
comment75:คำว่าแพงของเค้ากับเราไม่เหมือนกัน
อาจมาจากการเลี้ยงดู รายได้ และรสนิยมที่ไม่เหมือนกัน 
เงินที่คุณใช้กับสิ่งบางสิ่งเค้าอาจจะมองว่าเปลืองก็ได้....
comment76:บางคนใช้ชีวิตแข่งกับคนอื่นค่ะ เห็นคนอื่นดีกว่าไม่ได้ ตัวเองต้องดีกว่า
ก็เลยใช้สิ่งของพวกนั้นเป็นบันไดต่อตัวเองให้สูงกว่าคนอื่น
comment77:ดิฉัน เข้าใจความรู้สึกของเจ้าของกระทู้นะคะ คนทุกคนล้วนจะหาเหตุผลเพื่อมาสนับสนุนความคิดตัวเอง เพราะฉะนั้นคุณไม่ต้องไปถามใครหรอกค่ะ กลายเป็นคนอื่นจะมองว่าคุณไม่มีปัญญาหาสิ่งมีค่าให้กับตัวเอง ที่ จขกท อาจคิดว่ามันไม่จำเป็น มันฟุ่มเฟือยโลกเปลี่ยนไปแล้วนะคะ เราอยู่ในยุคทุนนิยม ถ้าดิฉันเป็นแฟนของคุณและคิดว่า ใช้แบบนี้ก้อได้เหมือนกัน ดิฉันก้อคงไม่เลือกคบคุณ ไม่ใช่เพราะเป็นพวกทุนนิยมนะคะ คนเราต้องหาสิ่งที่ดีที่สุดให้ตัวเอง แต่ถ้าคิดว่าจะใช้ชีวิตแบบสมถะ แนะนำว่าอย่าหาคำตอบกับเรื่องพวกนี้เลยค่ะ และอย่าไปยกหลักเศรษฐกิจพอเพียงขอในหลวงมาเกี่ยวนะคะ เพราะมันไม่เกี่ยวกัน กลับไปคิดหาคำตอบเกี่ยวกับตัวเองดีกว่าว่าทำไมคนส่วนใหญ่คิดไม่เหมือนคุณ โลกเราไปไกลแล้วนะคะ ลองเปิดตา เปิดใจ ดูใหม่อาจจะเห็นอะไรที่กว้างขึ้น มือถือเรือธงใช้กับคนที่มีปัญญา คือคนที่มีปัญญาเค้าจะใช้มันอย่างคุ้มค่า ลองยืมคนข้างๆที่ใช้ก้อได้ค่ะ อย่างดิฉันก้อใช้สมาทโฟนในการทำงาน ถ้าไม่เรือธงรับรองว่า ไม่ทันใช้หรอกค่ะ  ส่วนรถแพงรถถูกเค้าก้อไม่อยากจะไปชนใครให้พังยับเยินหรอกค่ะ ฟังก์ชั่นต่างๆ นวัตกรรมต่างๆ ของรถหรู มันทำให้คนที่มีปัญญา จะไขว่คว้ามันมาเพื่อศึกษา เรียนรู้ และครอบครองค่ะ ส่วนเรื่องอาหารการกินก้อตามแต่กำลังและศรัทธาของแต่ละบุคคลนะคะ อันนี้เทียบก้อว่าไม่ได้ เพราะถ้าดิฉันจะกินส้มตำ รวยมากแค่ไหน ก้อคงหาซื้อส้มตำครกละห้าพันมากินไม่ได้หรอกค่ะ อย่าสร้างกำแพงกับตัวเองให้มาก แล้วชีวิตจะมีความสุขค่ะ
comment78:รถแพงๆมันก็แข็งแรงกว่า ใช้วัสดุดี มีความสะดวกสบายมากกว่า
ของแพงๆมันก็มีประสิทธิภาพกว่า ปลอดภัยกว่า คุณภาพดีกว่า วัสดุดีกว่า
อาหารแพงๆอาจจะเป็นออร์แกนิค หรือบริการดี ปลอดภัยกว่า ยิ่งมีมาตรฐานการผลิตที่ดีด้วยแล้วก็ยิ่งน่าซื้อ
มือถือแพงๆก็ใช้ดีกว่า ความจำเยอะกว่า เครื่องแรงไม่อืด
ไม่ได้บอกว่าแพงแล้วจะดีทุกอย่างนะ

ที่สำคัญมันคือความสุขทางใจค่ะ
comment79:คนจนเพราะอะไร จนเพราะของมันขายไม่ได้ ทำไมของขายไม่ได้ ก็เพราะคนไม่ซื้อ ทำไมคนไม่ซื้อ เพราะคนเชื่อว่าไม่จำเป็น ทำไมไม่จำเป็นก็เพราะมีคนตั้งกระทู้บอกว่า ถ้าซื้อใช้ถือเป็นคนฟุ้มเฟือย ?

คนรวยเพราะอะไร รวยเพราะขยันทำงาน เมื่อตั้งใจทำงาน ก็จะมีสินค้าและบริการที่ดีประสิทธิภาพสูงมีเอกลักษณ์ดีไซน์แปลกใหม่ ทำให้ขายของได้ เมื่อขายได้คนขยันทำงานสร้างสินค้าบริการที่ดีก็ได้เงิน เมื่อมีเงินก็เอาไปใช้จ่ายของที่ดีขึ้น เมื่อใช้จ่ายมากขึ้น ก็มีเงินลงภาคการผลิตมาก เมื่อผลิตมาขายได้มาก เศรษฐกิจก็ดี เมื่อเศรษฐกิจดี คนก็จะมีเงินเยอะขึ้น แล้วตกลงมันไม่ดีตรงไหน ?

ตราบเท่าที่ ไม่ได้ซื้อเกินรายได้จนเป็นหนี้ ผมว่าไม่เรียกว่าฟุ่มเฟือย
การที่ต้องมาถามหรือวิจารณ์ว่าทำไม "คนอื่น" ต้องแบบนั้น แบบนี้ ผมว่าไร้ประโยชน์
comment80:เอาเป็นว่าไม่ต้องไปยุ่งเรื่องของคนอื่นเค้าดีกว่าครับ ใครจะใช้อะไร จะกินอะไร (ถ้าเค้าไม่ได้ทำให้คุณเดือดร้อน)ไม่ได้มายืมเงินคุณ ไม่ได้ขอคุณกิน อย่าเอาตัวเองเป็นศูนย์กลางของจักรวาลนะครับ ดูจากที่พิมพ์แล้วดูเหมือนอายุยังน้อย ยังมีอีกหลายอย่างที่คุณยังไม่รู้ไม่เข้าใจ อย่าเพิ่งรีบนะครับ อีกอย่าง กระทู้แบบนี้มันล่อเป้านะครับ
comment81:เป็นเพราะค่านิยมทางสังคม และการปลูกฝังค่ะ
เราเป็นคนหนึ่งที่ไม่ชอบใช้ของหรู ไม่ติดแบนด์
ไม่ใช่ว่าเราไม่มีรสนิยมนะ แต่ไม่ใช่สิ่งที่ดึงดูดใจเรา

เราว่าเอาเงินไปซื้อหนังสือการ์ตูน หรือหนังแผ่นแท้ดีกว่าค่ะ
เราชอบสะสมการ์ตูน เพลง หนัง แผ่นแท้ค่ะ
ยิ่งถ้าเรื่องไหนชอบมากๆ ก็จะซื้อมาเก็บไว้
มันเป็นคุณค่าทางจิตใจ

เพราะฉะนั้นแต่ละคนมีสิ่งของที่เป็นคุณค่าทางจิตใจไม่เหมือนกัน
ช่างเขาเลยค่ะ โลกนี้หมุนได้ด้วยเงิน ให้คนรวยๆ ใช้เงินบ้างก็ดี
บางองค์กรใหญ่ๆ เขาได้กำไลมาก็เอาไปแบ่งปันช่วยเหลือสังคม
เงินก็เงินเขา ไม่ใช่เงินเรา บางคนเดือดร้อนเป็นหนี้ก็มี เอาที่สบายใจ


เห็นด้วยกับความเห็นที่ 82 มากค่ะ 
V
V
V
comment82:อย่าลืมใช้หนี้ ก.ย.ศ. ด้วยละคับ
comment83:ทำงานมาก็เหนื่อยเนอะ การได้ซื้อของ เที่ยว กินมันก็คือความสุขอย่างนึงอะ เงินหามาด้วยน้ำพักน้ำแรงจะใช้เพื่อซื้อความสุขเล็กๆน้อยบ้างคงไม่เป็นไรมั้งคะ
comment84:เลี้ยงหมา ให้ข้าวใส่ตับใส่ฟักทอง  กินแบบเดียวกันเป็นปี ๆ กินได้มีความสุขเวลาหิว
แต่เวลาได้กลิ่นนม เนย ไอศครีม  หูตั้งตาตั้ง ตื่นเต้น
comment85:เราขอตอบแบบดิบๆเลยนะครับ

ไม่รู้!!!

[Spoil] คลิกเพื่อดูข้อความที่ซ่อนไว้ถ้าให้เดาแบบมองโลกในแง่ดีเลย คือเห็นสื่อบอกว่า ใช้แล้วเท่ ก็เลยอยากมีบ้าง ไรแบบนี้
comment86:เค้าอยากกินของอร่อยมั้งครับ

ของแพงหลายอย่าง มันก็อร่อยจริงๆ แต่ไม่ใช่ว่า ของถูก เค้าจะไม่กินนะครับ

ส่วนของใช้ ก็แล้วแต่รสนิยม บางคนเค้าชอบภาพเขียน เค้าก็ซื้อกันเป็นร้อยล้าน บิล เกตต์ ซื้อสมุดโน้ต ของดาวินซี รู้สึกว่าซื้อไปพันล้าน  มันคงเป็น paasion ส่วนตัวของแต่ละคนมั้งครับ

ถ้าครอบครัวสบายแล้ว จะซื้ออะไร ก็แล้วแต่เค้าเถอะครับ
comment87:ผมไม่ได้ดูของที่ราคาครับ
ดูที่มันตอบโจทย์หรือไม่ ฟังชั่นที่เราต้องการหรือไม่

แต่ออกมา เหมือนจะแพงทุกที 5555
หลายครั้งของถูกมันไม่ตอบโจทย์ เช่น มือถือ ผมอ่านไฟล์แบบก่อสร้าง ไฟล์ CAD เขียน วงโน่นนี่ สั่งงานลูกน้อง  ถ้ามือประสิทธิภาพต่ำนี่จบข่าวเลย แค่เปิดไฟล์ก็ค้างแล้ว ดังนั่นมือถือที่ตอบโจทย์ได้ ต้องแรงพอและมีปากกา  หากถามว่สทำไมไม่ใช่คอมพ์  ผมเดินทางบ่อย ประชุมงานที่ จว.โน่นบ้าง ไปทำงาน จว. นี้บ้าง ก็หยิบงานมาทำระหว่างเดิยทางได้  ลูกน้องถามงานมา หรือแก้ปัญหาส่งงานระหว่างนั่งแท๊กซี่หรือบน bts ได้  คล่องตัวกว่า เร็วกว่าเยอะ (เอาโน๊ตบุ๊คมากางใน bts คงไม่ไหวมั้ง)

รายได้เพียงพอที่จะซื้อของเหล่านี้ตอบโจทย์ชีวิตโเยไม่มีปัญหา มีเงินเก็บ เหลือผ่อนรถผ่อนบ้ายอีก เลยไม่รู้จะซื้อของที่ฟังชั่นไม่ตอบโจทย์แต่ถูกกว่าทำไม

และอื่นๆ ก็คงตามความเห็นคนอื่นครับ
comment88:นิยามคำว่า "พอเพียง" ของคนเนามันต่างกัน ถ้าเค้ารวยมีตังค์ ซื้อของหรูกินของแพงแล้วไม่เดือกร้อนใครก็ไม่เห็นแปลก แต่ถ้ารายได้ปานกลางหรือว่าตังค์ไม่ค่อยจะมีใช้เกินตัวนี่สิแปลก
comment89:ผมว่าทุกคนต้องการสิ่งที่ตนเองคิดว่าดีที่สุด และกำลังถึง
comment90:ขึ้นชื่อว่ามนุษย์ ทุกคนต่างอยากที่จะเลือกสิ่งที่ดีที่สุดให้กับตัวเองค่ะ
comment91:สำหรับผมมองที่ความคุ้มค่าและกำลังครับ

สมมติว่าผมจำเป็นต้องซื้อมือถือเครื่องนึง ผมก็อยากจะใช้มันไปนานๆ ดังนั้นแน่นอนว่าต้องอยากได้ของดีที่จะอยู่กับเราไปได้ตลอดแบบไม่ต้องซ่อม ไม่ต้องเคลม ต่อให้เคลมก็ได้รับบริการที่รวดเร็วฉับไว สเปคดี รูปร่างสวย แน่นอนว่าซัมซุงราคาต่ำกว่าห้าพันมันจะตอบโจทย์ได้ไม่ครบทุกข้อครับ แต่ถ้าผมมีเงินแค่ห้าพัน ผมก็ต้องซื้อซัมซุงครับ ในขณะเดียวกันถ้าตอนนั้นผมมีสามหมื่น ผมต้องซื้อเรือธงสักรุ่นแน่นอนเพราะมันตอบโจทย์ของผมได้หลายข้อกว่า ดีไม่ดี เรือธงอาจจะตอบโจทย์ได้ทุกข้อ และผมก็ไม่ได้เดือดร้อนที่จะจ่ายในราคานั้น

ความคุ้มค่า นี่ผมว่าจริงๆ มันขึ้นกับความพึงพอใจนะครับ มันเป็นการประเมินว่า ความพอใจที่เราได้รับนั้นมันคุ้มกับราคาที่จ่ายไปมั้ย เรื่องอาหารนี่ชัดเจนมาก

สมมติว่าแม่ผมบอกว่าอยากกินปลากระพงทอดน้ำปลา ถ้าตอนนั้นผมมีเงินน้อยผมก็จะซื้อจากร้านแผงลอยข้างทาง แต่ถ้ามีเงินเยอะ แม่ผมจะได้กินปลากระพงของแหลมเจริญซีฟู้ดแล้วครับ ถามว่ามันปลากระพงทอดน้ำปลาเหมือนกันมั้ย ใช่ครับ มันเหมือนกัน แต่ต่างกันในรายละเอียดที่สัมผัสได้ทั้งวิธีการทอดปลา น้ำจิ้ม รสชาติ และอื่นๆ รวมไปถึงเรื่องบริการ ถ้ามีเงินขนาดนั้นยังจะให้แม่กินปลากระพงร้านแผงลอยอีกเหราะครับ

ชีวิตมันเป็นความสุนทรีอย่างนึงนะ และบางครั้ง มันก็มีเงินเป็นปัจจัยส่งเสริม
comment92:คุณมั่นใจได้ยังไงครับว่า ของถูกมันดีกว่า มันอร่อยกว่า

ให้ยกสเป็คยกวัตถุดิบมีเทียบกันเลย ผมว่าคุณก็หาของสเปคเดียวกันที่ถูกกว่ามาเทียบไม่ได้
comment93:เพราะแพงสำหรับคุณมันไม่ได้แพงสำหรับเรา เลยตอบไม่ได้ว่าเพื่ออะไร อยากได้ก็ซื้อ ไม่ได้เดือดร้อน
ดูจากที่ตอบบางคอมเม้นน่าจะอยากหาแนวร่วม มากกว่าถามความคิดเห็นนะ
comment94:โตแล้วหาตังได้เยอะๆแล้วลองใช้ดูครับ สมัยก่อนผมก็คิดแบบนี้แหละมือถือไอโม สเปคเดียวกับแซมชัง จ่ายแพงกว่าทำไม สรุปปัญหาเพียบ หันมาซัมซุงรุ่นกลางๆ ใช้ซักพักแฮ๊ง รีสตาร์ทเครื่องเอง อยู่ๆฟ้องหน่วยความจำเต็มทั้งที่เหลือเพียบ ทุกวันนี้ซื้อแต่ตัวทอป ปัญหาน้อยกว่าเห็นๆ คุณรู้ได้ไงครับว่าใช้แค่line face เพื่อเล่น บางคนขายของทางออนไลน์รูปก็ต้องการความคมชัด ถ่ายสวยเพื่อจะขายของ ผมใช้มือถือเทรดหุ้นด้วย คุณลองเอาไอโมเบีย มาลองถ้ามันมีปัญหาตอนสั่งซื้อขาย เสียหายมากกว่าค่าโทรศัพท์อีก ใช้ๆเครื่องค้างลูกค้าสั่งซื้อของไม่ได้เจ็งมากกว่าค่าเครื่องอีก อาหารหาเงินไปกินร้านดีๆแล้วลองเทียบกันดูครับ บางอย่างอร่อยกว่ามาก บางอย่างถ้าไม่คุ้มลองครั้งนึงครั้งต่อไปก็พอ ลูกพลับญี่ปุ่นผมซื้อลูกละ2-300 พลับที่อื่น35-40 รสไม่ต่างกันมากผมก็เลิก องุ่นญี่ปุ่นอร่อยมากโลละราว1000 ผมกินฮะ อร่อยมาก โออิชิบุปเฟ่ หัว500 กับ ซูชิฮานะมื้อ2-3000ผมกินฮานะ 
สรุปหาตังแล้วไปลองให้คำตอบตัวเองเดี๋ยวก็รู้เอง
comment94-1:ซูชิฮานะ ชอบๆ อร่อยจริง ไรจริง ถึงจะแพงก็เพื่อแลกกับความสุขของการกิน
comment95:#ความเห็นส่วนตัว  #ไม่ได้โลกสวย 

มันเป็นกำไรชีวิตของเราอ่าคับ  อย่างเราทำงานเหนื่อยมาหรือเรียนมาเหนื่อยเราก็อยากจะเจออะไรที่ดีบ้างกินดีบ้างใช้ของดีบ้างอ่าคับ  เรามีกำลังที่จ่ายก็จ่าย เรามีความสุขกับการที่เราซื้อกินใช้นูนนี่ แพงๆบ้างถูกๆบ้าง ถ้าเรามีความสุขเราก็ทำไปไม่ได้เดือนร้อนใครไม่ใช่หลอคับ ? เงินเราสักอย่างอยากจะทำอะไรก็ได้ที่ทำให้เรามีความสุขกับการใช้ชีวิต คิดบวกบ้างลบล้างหักๆกันไปเนอะ บางอย่างมองข้ามไปบ้างยังดีกว่าเนอะ เอาเวลามานึกว่าเราจะทำไงให้เรามีความสุขหรือให้คนรอบข้างมีความสุขกับเราดีกว่าเนอะ  อย่าเอาเรื่องเล็กๆน้อยๆมาเป็นอิทธิผลกับชีวิตเราดีกว่า เรามามองภาพรวมของชีวิตเราว่ามีอะไรบ้าง คนที่รักเราเรามีชีวิตที่ดี เราอยากกินอะไรก็ได้กินอยากใส่อะไรเราก็ได้ใส่ดีกว่า แค่นี้แฮปปี้แล้วก็พอคับ
comment96:หาคุณภาพนี้ได้ในราคาซัก1000 ในไทย (ไม่เอาที่ญี่ปุ่นนะที่นั่นถูกกว่า) ข้อความมาบอกผมทีฮะ
comment97:ขอตอบในส่วนของ รถแพงๆ หรูๆ 

คือยังงี้น่ะ ทีซื้อรถแพง เพื่อที่จะจีบหญิง ผู้หญิงอ่ะเขาชอบ อะไรสวยๆ แล้วไอรถ สวยๆๆ เนี่ย เผือกแพง ไง 
เคน่ะ
comment97-1:หญิงบางคนชอบมอไซด์มากกว่าฮะ
comment98:เพื่ออะไรไม่รู้ รู้แต่เงินเค้าครับ
comment99:ความสุขค่ะ
#ไม่ได้ประชดนะคะ..ความสุขจิงๆๆค่ะ
comment100:ชีวิตคนเราไม่เหมือนกันนะคะ โลกมันมี3สี ขาวดำเทา คุณไม่สามารถไปตีคุณค่าของสิ่งๆหนึ่งแทนคนอื่นหรอกนะคะ   ส้ม 1 ผล ผลละ10 บาท เอาไปคั้นน้ำส้มขายแก้วละ20 นำไปใส่แก้วที่ดูสวยหรูก็ขายได้แก้วละ100 ถ้านำดอกไม้มาใส่ก็จะขายได้แก้วละ150 นำไปเสิร์ฟในโรงแรมก็จะขายได้แก้วละ200 ทุกอย่างในโลกนี้มีคุณค่าเสมอ
comment101:อาหารแพงอร่อยกว่า
โทรศัพท์แพงรถแพงใช้งานได้ดีกว่ามากกว่าและนานกว่า
เวินที่หามาซื้อเป็นเงินที่หามาโดยสุจริตด้วยน้ำพักน้ำแรงตัวเอง ไม่ได้ไปคดโกงใคร ข่มเหงปล้นใครมาใช้จ่าย แล้วถึงจะใช้จ่ายแพงหรือฟุ่มเฟือยก็ไม่ได้ทำให้ครอบครัวหรือตัวเองอัตคัตขัดสนจนไม่มีจะ- อะไรที่จำเป็ได้จ่ายก็ยังมีจ่าย อะไรที่ต้องจ่ายฉุกเฉินก็ยังมีจ่าย ก็ไม่เห็นว่ามีใครเดือดร้อนแม้แต่ตัวเองหรือคนในสังคม

ปล. ไม่ต้องมาสั่งสอนว่ามีเงินมากก็เอาไปเข้าวัดทำบุญช่วยเหลือคน เงินกุกุจะเอาไปทำอะไรให้ใครช่วยเหลือใครก็เงินกุ อย่าเ สื อ ก
ปล. อยากได้อยากมีก็ขยันทำมาหากิน ต่อให้มีสมบัติมหาศาลจากบรรพบุรุษแต่ไม่ขยันทำมาหากินมันก็รวยได้ไม่นาน ยิ่งถ้าจนแล้วอยากได้อยากมียิ่งควรจะขยัน อยู่ทางโลกยังจำเป็นต้องใช้เงิน ถ้าไม่อยากคิดเรื่องพวกนี้ก็ไปบวช
comment102:ที่ถามนี่ ... โง่ หรือ โง่จริงๆ ครับ

ถามกลับครับ ...

ทำไม จขกท. ไม่กินข้าวคลุกเกลือทุกมื้อครับ ในเมื่อมันกินแล้วอิ่มเหมือนกัน !?

ทำไม จขกท. ไม่ฆ่าตัวตายไปเลยครับ จะหายใจอยู่ทำไม ... ในเมื่อทุกคนต้องตายเหมือนกัน !?

ทำไม จขกท. ไม่ใส่เสื้อผ้าเก่าๆ (ดำๆ เหมือนผ้าขี้ริ้ว) .... ในเมื่อมันปกปิดร่างกายได้เหมือนกัน !?
comment103:ทำไมคนเราชอบ เ_อก เรื่องคนอื่นคะ

ถ้าเอาเวลานั่งมองคนอื่นแล้วสงสัยตั้งคำถาม แบบนี้.. เอาเวลาไปทำอะไรที่ตัวเองพอใจ ดีกว่ามั้ยคะ
comment104:ที่ซื้อของแพงก็เพราะว่ามันมีคุณภาพค่ะ ที่ใช้โทรศัพท์แพงๆ มันดีกว่าค่ะ คนทำงานให้ใช้มือถือ2Gหรอคะใช้เน็ตไม่ได้ไม่ต้องทำงานอะไรแล้วค่ะ กินอาหารแพงๆไม่เคยถ่ายรูปอวดใครเลยที่กินเพราะมันเป็นความสุขของเราค่ะ อาหารแพงๆก็ต้องอร่อยกว่าข้างทางอยู่แล้วค่ะ กินขนมอะไรเนี่ยที่กินเพราะอยากกินค่ะ
comment105:ตอบตามที่อ่านหนังสือมา 

คนสมัยนี้ถูกครอบงำด้วยระบบทุนนิยม ดังนั้นความต้องการของคนจะไม่ได้ถูกจำกัดอยู่ที่ความต้องการขั้นพื้นฐานเพียงอย่างเดียว
แต่เป็นความต้องการที่จะอยากมี อยากได้ เพื่อให้ทัดเทียมกับคนอื่นๆในสังคม 

ตัวอย่างเช่น ถ้าหิว กินข้างแกง 30 บาทก็อิ่ม แต่ต้องไปกินร้านอาหารราคาแพง แถวทองหล่อ ก็เพื่อที่สอดคลอดกับสถานนะทางสังคมของตัวเอง
comment106:ต้องดูว่าคนที่ถามนี่ มีทัศนคติ อย่างไร ถึงได้ถามแบบนี้
มั่นใจได้ว่าคงเป็นคนที่หาเช้ากินค่ำ ไม่ก็ยังแบมือขอพังพ่อแม่ และเห็นคนรอบตัวเพื่อนฝูง มีกินมีใช้ จึงทำให้เกิดคำถามเหล่านี้ขึ้นมา
เพราะ จริงๆแล้ว คนที่รวยและใช้ของแพง (ใช้ตังตัวเอง) เขามองข้ามเรื่องความหรู,เน้นแพงไว้ก่อนอย่างอื่นค่อยว่ากัน หรือสิ่งต่างๆที่ จขกท คิดว่าคนที่ใช้ของแพงๆ คิดแบบนั้น จะไม่เกิดคำถามเหล่านี้ในหัวเลย และพอมองย้อนกลับมาอีกที สรุปจากข้างต้นได้ว่า

จขกท คิดอีกแบบ
คนรวยที่ใช้ของแพง คิดอีกแบบ

ทีนี้เทียบตัวแปรกันได้เลย ผลออกมา ก็คือสถานะทางการเงิน ของ จขกท กับ คนรวยที่ใช้ของแพง
งั้นสรุปได้ว่า ทัศนคติของ จขกท ทำให้ จขกท มีชีวิตที่เป็นอยู่ใน ปัจจุบันนี้
และ ทัศนคติของ คนรวยที่ใช้ของแพง ทำให้เขามีชีวิตที่เป็นอย่ใน ปัจจุบันนี้ ก็เช่นกัน
ความจริงถ้าคิดให้รอบคอบก่อนจะถาม หรือเอาอคติออก จะไม่เกิดคำถามเหล่านี้จาก จขกท
comment107:มันแล้วแต่ความคิดของบุคคลครับ
comment108:ความพอใจส่วนบุคคลครับ
comment109:ง่ายๆ ตามกำลัง เงิน3
comment110:ถ้าเรามีเงิน  เราก็จะซื้อรถแพงๆดีๆสวยๆใช้
กินอาหารดีๆ  หาที่อยู่ดีๆ

เราต้องการชีวิตที่มีคุณภาพ และถ้าเราหาเงินมาได้
มันก็ควรเป็นสิทธิของเราที่จะใช้เงินของเรานะ

มือถือใช้ได้เหมือนกันเป๊ะสองอัน  
แต่อันนึงฝังเพชรแพงกว่าอันธรรมดาไปอีก แสนบาท
ถ้าเรามีเงินแล้วเราชอบอันฝังเพชรว่าสวย  เราก็ซื้อ
comment111:มนุษย์ยอมจ่ายเพื่อสิ่งที่ดีกว่าถูกไหมครับ
ถามหน่อยครับคุณมีเงินเป็นหมื่นล้านเลย คุณจะกินข้าวแกงถุงละ30ไหม เป็นปกติประจำไหม??? คำตอบรู้กันดีครับ
คนเรานะครับทำอะไรใช้อะไรให้เหมาะสมตามฐานะครับ กินเงินเดือน15000 ใช้กระเป๋าHermes ก็คงไม่ถูกต้องนัก
comment112:ทำไมต้องครับ ?
comment113:ทำไมคนเราต้องเผือกเรื่องชาวบ้าน
comment114:ตังเค้า  ความสุขเค้า  จะไปตัดสินใจแทนเค้าทำไม  ตราบใดที่ไม่ได้สร้างความเดือดร้อนให้ใคร  ก็ไม่ใช่สิ่งผิด

อิจฉาเค้าหรอครับ
comment115:จขกท ก็ลองใช้ของที่อัพระดับราคาดูครับ แล้วก็จะรู้เองไม่ต้องมาตั้งคำถามแบบนี้

ถ้าของถูกแล้วสามารถตอบโจทย์ผู้ใช้ได้ทุกอย่าง ใครจะไปซื้อของแพงครับ อย่าคิดว่าคนอื่นจะโง่ที่ใช้ของแพงโดยไม่ลืมหูลืมตา
comment116:เราคนนึงที่ใช้ของแพง เพราะว่ามันต่างกันตรงคุณภาพและระยะเวลาในการใช้งาน ของแพงบางอย่างก็ใช้ทน บางอย่างก็ไม่ทน ของแพงไม่ใช่ว่าจะดีทุกอย่างเพราะฉะนั้นก่อนที่จะซื้อก็ต้องคิดก่อนล่ะว่ามันคุ้มกับเงินที่เราจ่ายไปไหม ไม่ใช่สักแต่ว่าซื้อ จบ แยก 👏🏻👏🏻👏🏻👏🏻
comment117:อันนี้ จขกท ต้องลองรวยดูครับ แล้วจะเข้าใจ
comment118:อาหารที่คุณว่าถูกกว่า อร่อยกว่า หลายๆครั้งมันจะพ่วง "โรคมากกว่า" เข้าไปด้วยครับ
อร่อยกว่า ใช่ว่าดีกว่าครับ ร้านข้างทาง 35 บาทผมก็กิน แต่คุณต้องรู้ก่อนครับ ว่าส่วนใหญ่ร้านพวกนี้จะวนใช้น้ำมันเดิมๆ ปรุงรสจัดๆ อัดผงชูรส ซึ่งนั่นตัวนำโรคเลย ในขณะที่ ของราคาสูงๆ (ไม่นับพวกแฟรนไซส์ขึ้นห้าง) บางทีรสชาติอาจจะอ่อนกว่า แต่วัตถุดิบดี วิธีปรุงปลอดภัยกว่า  
ร่างกายคุณก็จะดีกว่าครับ
comment119:มีหลายสาเหตุนะ บางคนก็ทำเพื่อหน้าตาทางสังคม บางคนก็มีเงินพอที่จะซื้อสิ่งเหล่านั้น หรือบางคนก็แค่ตอบสนองความต้องการของตัวเองเท่านั้น มันอยู่ที่ความพอใจและความคิดของแต่ละคนมากกว่า สำหรับเรานะมีแค่ไหนใช้แค่นั้นพอ ไม่ซื้ออะไรที่เกินตัวแน่นอน เรามองว่ามันไม่จำเป็น เสียดายเงินด้วย
comment120:เราว่าเพราะมนุษย์เป็นสัตว์สังคมมั้งคะ
เลยอยากเป็นที่ยอมรับ หรือได้รับความสนใจจากคนอื่นๆในสังคม

การใช้ของฟุ่ยเฟือย มันดึงดูดความสนใจ
และได้รับการยอมรับมากกว่า ของพื้นๆ
(มันเป็นกระแสสังคม)

อีกอย่างที่เห็นได้ชัดคือ การมีเฟสบุ๊ค ไฮไฟท์ ยูทูป ฯลฯ  นี้ก็คือการเข้าสังคม
รูปแบบหนึ่งในความคิดของเราเอง

นี้มองแค่ด้านเดียว แต่จริงๆมันก็มีด้าน
อื่นๆประกอบ เช่นร้านอาหารหรูใช้วัตถุ
ดิบหาทานยาก อร่อย บลาๆ
โทรศัพท์ก็อาจจะทนกว่ายี่ห้ออื่นๆ มีเทคโนโลยีใหม่ๆในนั้น อะไรก็ว่าไป
comment121:คุณมองผิดไปนะ จขกท 
ex ตัวอย่าง  มองว่ารถถูกว่าชนเละไปก็ไม่เสียดาย  แต่ผมมองว่าถูกกว่าระบบความปลอดภัยก็น้อยกว่า เกิดอุบุติเหตุมารถแพงๆ ช่วยชีวิตได้มากกว่า คุณค่าของคนมีเงินไม่ได้มองที่ราคาวัตถุ แต่เขามองที่ คุณค่าของตัวเอง

การทานอาหารแพงๆ ที่คุณบอกว่าบางทีไม่อร่อยกว่า แต่ในร้านที่มีราคาการจัดการ คุณภาพ วัตถุดิบที่ดีกว่า ก็ทำให้เกิด food poison ได้ยากกว่า ผมเสียเงินซื้อบริการ กับความปลอดภัย ของร่างกายอันมีค่าของผม

ส่วนเรื่องโทรศัพท์ หรือเครื่องแต่งกายแพง ก็ช่วยเสริมบุคลิคตัวเราให้ดูดี  เพิ่มคุณค่าในตัวเราครับ แต่ส่วนนี้อาจจะจริงอย่าง จขกทว่ามามันไม่สำคัญเท่าไหร่

"ย้ำอีกทีนะครับ คนมีเงินมองคุณค่าของตนเอง ไม่ได้มองคุณค่าราคาของวัตถุ แบบคุณ"
comment122:Don't be nosy!  โอเคนะ
comment123:ยังไม่รวย แต่ของแพงดีกว่าของถูกจริงๆ ค่ะ ถ้ามีโอกาสควรเลือกสิ่งที่ดีๆ ให้ชีวิตบ้าง เพราะเราไม่ได้มีอายุยืนยาวถึง1500ปี
comment124:จขกท. ไม่น่านะครับ....................ไม่น่าเ....สรื....อก
comment125:เค้าเรียกว่ารสนิยม บางคนรสนิยมต่ำ บางคนสูง คิดกันคนละแบบ
comment126:เจ้าของกระทู้เป็นคนขี้อิจฉารึเปล่าคะเนี่ย ต้องลองใช้เองจึงจะเข้าใจความต่างค่ะ การใช้เงินเป็นสิทธิส่วนตัวของเจ้าของเงินค่ะ อย่าอคติเลย
comment127:คนเรามิสิทธิ์ที่จะเลือกส่ิงที่ดีที่สุดให้กับตนเองค่ะ แต่ทุกอย่างต้องดูสภาพการเงินตนเองด้วยค่ะ ไม่ใช่รายได้ต่ำรสนิยมสูง เอาเป็นว่าเอาที่ตัวเองและคนอื่นไม่เดือดร้อนก็น่าจะโอเคนะ โดยส่วนตัว เราคิดว่าของถูกและดีไม่มีในโลกค่ะ

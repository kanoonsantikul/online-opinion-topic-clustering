title:อยากให้มีกฎหมายควบคุมคอนโดสร้างใหม่ ให้มีจอดรถมากกว่า 120%++ ของยูนิตที่ขายจังเลยครับ
comment:อันนี้เป็นความรู้สึกของผมนะครับ ผมรู้สึกว่าคอนโดที่ซื้อขายกันในบ้านเรา มันไม่มีมาตราฐาน ไม่มีคุณภาพ ไม่มีความรับผิดชอบต่อสังคมกันซะเลยครับ ในช่วง 4-5 ปีมานี้ คอนโดขึ้นใหม่เยอะมาก เพื่อให้เพียงพอกับผู้บริโภคทั้งหลาย แต่สิ่งที่ตามมานั้น นั่นก็คือที่จอดรถในคอนโดไม่เพียงพอ และไม่ได้รับการแก้ไขปัญหานี้ เป็นปัญหาที่หมักหมมและสะสมกันมาตลอด กว่าจะรู้ตัวกันอีกที ก็คงเกินกว่าที่จะแก้ไขปัญหานี้ได้แล้วหละครับ ถ้าไม่มีใครออกมาช่วยกันออกกฎหมายควบคุมผู้ประกอบการที่สร้างคอนโดขายกันอย่างจิงจัง

กฎหมายเดิมก็ล้าสมัยไปแล้วหละครับผมว่า ในเมื่อจะแก้กฎหมายอะไรกันแล้ว ผมว่าเรื่องนี้ก็เป็นปัญหาระดับชาติเหมือนกันครับ

ผมสังเกตุคอนโดใกล้ๆบ้านผมในระยะ ไม่เกิน 2 KM ในกทม. ผมนึกถึงคอนโด ได้ราวๆ 3 คอนโด 
ทั้ง 3 คอนโดที่ว่ามานี้ สร้างมาได้ไม่เกิน 3 ปี ผมบอกเลยครับที่จอดรถไม่พอ
(ตัวเลขน่ากลัวนะครับ 100% ของคอนโดที่สร้างมา ที่จอดรถไม่พอ) 
ไม่พอแล้วทำยังไง??

ก็ต้องจอดไงคับ จอดตรงไหนก็ได้ ถ้าในคอนโดไม่มี ก็บนถนนรอบๆคอนโด 
สรุปทั้งซอยนั้น เป็นซอยสำหรับจอดรถคอนโดไปแล้ว การจราจรติดขัดมาก
ขาวแดง ก็ไม่เกรงกลัวกันครับ ก็ไม่รู้จะไปจอดที่ไหนนิ

ตอนนี้ผมเชื่อว่า 80% ของคนที่อยู่คอนโดมีรถใช้ครับ หรือไม่จริงครับ?
บางยูนิตก็มีรถถึง 2 คัน ด้วยใช่ไหมครับ?
แล้วคนที่อยู่คอนโด นี่เขาไม่มีเพื่อนกันเลยใช่ไหมครับ ถ้าเพื่อนมาหาหละจะจอดรถตรงไหนคับ?
ก็จอดเต็มซอยไปดิคับ ผมว่าเราควรจะมาอัพเดทกฎหมายที่มีอยู่ตรงนี้อย่างจิงจังก่อนที่จะสายเกินแก้แล้วหละครับ

ขอผู้มีอำนาจอย่าแก้ปัญหาที่ปลายเหตุ ขอที่ต้นเหตุนะครับ ไม่พอก็ต้องทำให้พอ อะไรที่ควบคุมได้ก็แก้ที่จุดนั้นครับ
ตอนนี้ผมมองไม่เห็นอนาคต ของกทม.เลยหละครับ ถ้าไม่มีใครออกมาช่วยกันในตรงนี้																																	   แก้ไขข้อความเมื่อ 1 พฤษภาคม 2559 เวลา 10:01 น.
comment1:จริงๆต้องยูนิตละ1คันสิครับ มาตราฐานคอนโดทั่วไปยังไงก็พอแน่นอน 

คุมปริมาณรถดีกว่าคุมที่จอดแน่ๆ เพราะหากใช้ตรรกะเพิ่มที่จอดไปเรื่อยๆ คนมันก็ซื้อรถมาจอดเพิ่มเรื้อยๆไม่จบสิ้นเหมือนพวกที่อยู่ทาวเฮ้าเจอปัญหาอยู่ตอนนี้ไง
comment1-1:ถ้ามียูนิตจอดละหนึ่งคันล้นแน่นอน เพราะตอนนี้สร้างกันแค่ รองรับ  40% หรือต่ำกว่านั้น
comment1-2:ในความคิดผม ต้องมีอย่างน้อยยูนิต 1 คัน และ ถ้าใครอย่าจอดเพิ่มก็เสียค่าส่วนกลางเพิ่มเป็นยูนิตๆไป
และต้องมีในส่วนการรองรับแขกด้วยอีกส่วนนึง
comment1-3:ห้ามคนไทยซื้อรถ ผมว่ายากไปนะครับ
comment2:เห็นด้วยค่ะ งงมากคอนโดแถวบ้านมี 8ชั้น  ที่จอดรถน่าจะมีแค่ 20 คันเอง 
แล้วที่เหลือจะไปจอดกันที่ไหน เต็มถนนเลยทีนี้
  กฎหมายห่วยเอื้อนายทุน
comment2-1:คอนโดลักษณะนี้เกิดขึ้นใหม่เยอะมากครับ พอนายทุนขายหมด ก็เปิดตูดแล้วคับ ทิ้งนิติดูแลกันเอง ที่ก็มีให้ไม่เพียงพอตั้งแต่เริ่มสร้าง
comment3:ตอนนั้นไปส่งน้องที่คอนโดแถวลาดพร้าว คือแบบล้นออกมานอกถนน หาจอดเอาข้างทางต้องมียามมาคอยเฝ้าให้ ผมว่าบางทีมันก็เอาเปรียบคนใช้รถใช้ถนนเหมือนกันนะ
comment3-1:ใช่คับบางที่เป็นซอยเล็กๆ จะทำให้การจราจรติดหนักเลยครับ
comment3-2:บางที่โยนให้รปภ.เป็นคนรับผิดชอบไปเลยอีกต่างหาก

มีอยู่ที่หนึ่งโฆษณาว่ามีห้องประมาณ 70 กว่าๆห้อง 
แต่ข้างล่างตรงที่จอดรถดูด้วยสายคร่าวๆน่าจะได้แค่ 10 คันเอง
ต้องล้นออกมาจอดข้างนอกแน่ๆ ถ้าอยู่กันครบ
comment4:แต่เค้าก็บอกแต่แรกแล้วนิครับว่า ที่จอดมีกี่เปอเซ็น เพราะว่าถ้าทำที่จอดรถเพิ่มต้นทุนก็เพิ่มขึ้น ราคาห้องก็แพงขึ้นเป็นเงาไป ถ้าไม่พอใจกันแต่แรกก็น่าจะไม่ซื้อโครงการนั้นๆ ให้นายทุนมันรู้กันบ้างว่าผู้บริโภคอยากได้แบบไหน
comment4-1:ถ้ากฎหมายมันเข้มงวดกว่านี้อีกซักหน่อย ปัญหานี้จะไม่เกิดครับ เพราะคนเดือดร้อนแบ่งออก เป็น 3 กลุ่มใหญ่
1. ผู้อยู่อาศัยในคอนโด
2. ผู้อยู่อาศัยรอบๆคอนโด
3. ผู้ใช้รถ

เราจัดการคนทั้ง 3 กลุ่มไม่ได้ครับ คนกลุ่มแรกยอมรับได้ แต่อีก 2 กลุ่มหละ เขาไม่เห็นด้วยก็ไปมัดมือชกคนแรกห้ามซื้อไม่ได้หรอกครับ
พอคนกลุ่มแรกซื้อก็เดิอดร้อนกลุ่มคนที่ 2 และ 3 ถ้าจะให้ดี ต้องควบคุมตั้งแต่ตอนสร้างเลยครับ
comment4-2:ปัญหาตอนนี้มันไม่ได้อยู่ที่คนซื้อคอนโด แต่เป็นปัญหาของชุมชนแวดล้อมคอนโดที่พื้นที่สาธารณะตามตรอก ซอก ซอย กลายเป็นที่จอดรถของคนในคอนโด (ไม่ว่าจะเป็นเจ้าของห้อง หรือผู้มาติดต่อลูกบ้าน)
comment4-3:บางทีคนซื้อก็ไม่รู้หรอกค่ะ เหมือนเรา
เห็นห้องตัวอย่างสวย ๆ ก็เสร็จแล้ว
แรก ๆ โครงการยังไม่เต็มก็สบายหน่อย 
เพิ่งมาเจอปัญหาเอาตอนที่อยู่อาศัยแล้วสักพักนึง
comment5:ออกกฏหมายกับคนมีรถนั่นแหละ จบง่ายดี
comment5-1:ต้องทั้ง 2 กลุ่ม ครับ ออกกฎหมาย กับ ฝั่งใดฝั่งนึงไม่ได้ครับ ที่อยู่อาศัยก็จำเป็นครับ 
เพราะรถมันซื้อง่ายกว่า คอนโด ครับ มีเงิน 40,0000 ก็ออกรถมือ 2 ได้แล้วครับ
comment5-2:ผมก็เคยคิดนะว่าน่าจะออกกฏหมายไปเลยว่าถ้าจะซื้อรถ ต้องมีที่จอด

แต่เขาไม่ทำหรอกครับ ถึงมีคนเสนอมาจริงก็ไม่ผ่าน เพราะมันจะทำให้รถขายยากขึ้น พวกบริษัทที่ผลิตรถไม่ยอมหรอก
comment6:เยี่ยมเลย ออกเป็นกฏหมาย เปิดวิธีหากินใหม่ให้จราจร หาเงินส่งหลวง ล็อกล้อตอนเที่ยงคืนรอบเดียว คืนนึงวนไปทุกคอนโด มาเสียค่าปรับ ตอนเช้า ทำได้ทุกวัน

หรือทำแพ็กเหมาจ่าย ติดสติกเกอร์ จ่ายเป็นภาษีเข้ารัฐทุกเดือน รัฐได้เงินเข้าหลวงอีกหลายพันล้าน

ปล.ผมเห็นด้วยนะ
comment6-1:อันนี้ผมว่าแก้ที่ปลายเหตุนะครับ
สุดท้ายก็กลับมา ปัญหาเรื่องการจราจรติดขัด และที่จอดรถไม่เพียงพออยู่ดี
สุดท้าได้ประโยชน์คือรัฐได้เงินฝ่ายเดียวแต่ปัญหาไม่ถูกแก้ไข

ถ้าจะแก้ต้องแก้ตั้งแต่ ตอนสร้างคอนโดเลยครับ ให้จัดหาที่จอดให้เพียงพอแต่แรก ต้นทุนสูงก็จำเป็นครับ
comment6-2:ถ้ารัฐหาเงินวิธีนี้ก็ช่วยเยียวยาคนที่ได้รับผลกระทบด้วย
comment7:นึกสภาพตอนรถออกไปทำงานพร้อมๆกัน
คงเหมือนตอนห้างดังเลิกรถติดยาวขึ้นไปบนลาดจอด
ลูกบ้านก็จะไปโวยกับนิติให้จัดรปภ.มาโบกรถ
(รปภ.ที่จะโบกรภได้ต้องผ่านการอบรมทางตำรวจถึงจะยอมรับ)
หรือไม่ก็ยอมจ่ายให้จราจรมาโบกให้
แล้วก็ออกมาติดกันบบถนนตามสิทธิเท่าเทียมกันของผู้ใช้รถอีกทอดนึง

บังคับจำกัดที่จอดรถถูกต้องแล้ว
เพราะคอนโดควรอยู่ในทำเลที่ขนส่งมวลชนสาธารณะเข้าถึงพร้อม
ส่วนโครงการไหนจะทำให้มีที่จอด 100% เพื่อกลุ่มเป้าหมายแบบจขกท.ก็ทำไป
ซึ่งก็มีโครงการแบบนั้นอยู่บางโครงการมีมากกว่า 120% ตามที่ต้องการเลย
ลองหาดูสิ

ป.ล.ผมอยู่คอนโดและมีรถ แต่ใช้รถไฟฟ้าไปทำงาน
comment8:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
           ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment8-1:เกี่ยวกันตรงไหน ?
comment8-2:คงหมายถึงอาคารมีที่จอดรถไม่ถึงตามกฎหมาย แต่เจ้าหน้าที่ก็ให้แบบอนุญาตก่อสร้างผ่านเพราะรับเงินใต้โต๊ะ  ....เดานะ อิอิ
comment8-3:เม้นท์เอามันใช่ไหม ???
การขออนุญาตอาคารชุดไม่ใช่เรื่องง่าย ไม่ได้ผ่านหน่วยงานเดียว กรรมการระดับไหนแล้ว  ทำอย่างว่าต้องใช้เงินเท่าไหร่ จะสั่งกรรมการได้หมด ไม่มีทางคุ้ม สู้สร้างให้ครบตามระเบียบไม่ดีกว่าเหรอ
comment8-4:ยังไงครับ?? ก็กฎหมายกำหนดขั้นต่ำไว้ จขกท. เสนอให้แก้กฎหมายเพื่อเพิ่มขั้นต่ำ ก็เป็นขั้นตอนที่ถูกต้องอยู่แล้ว มันไปเกี่ยวกับสันดานเจ้าหน้าที่อย่างไรครับ?
comment8-5:คิดงี้กันจริงเหรอ ประชาชนสมัยนี้ความรู้ขั้นต่ำน้อยจริงๆ
comment9:เห็นด้วยครับ

ทำออกมาพร้อมกฏหมายจะซื้อรถต้องมีที่จอดรถด้วยก็ดีครับ

โดยเฉพาะหมู่บ้านสร้างใหม่ ต้องมีที่จอดรถให้ทุกบ้าน
comment9-1:เห็นด้วยเลย การบังคับว่ามีรถต้องมีที่จอดด้วยนี่เป็นมาตรการที่น่าทำมากๆ เลยครับ เป็นการรับผิดชอบต่อสังคมด้วย 
ทั้งนี้ ควรครอบคลุมไปถึงอู่รถแท็กซี่ อู่รถเมล์ไปด้วยเลยครับ
comment9-2:คล้ายๆ ญี่ปุ่น ต้องมีที่จอดรถที่บ้านก่อนถึงจะซื้อรถได้
comment9-3:จริงค่ะ ของเราตอนสร้างบ้าน ทางบริษัท (scg) เค้าก็บังคับให้สร้างโรงรถด้วยเลยค่ะ 
ขั้นต่ำที่ให้สร้างคือที่สำหรับ 2คัน
comment10:สำหรับอาคารพักอาศัยรวม,หอพัก
ข้อกำหนดกทม.
จะกำหนดไว้ 1ยูนิต= 1คันฮะ

แต่ถ้าเป็นโรงแรม
ข้อกำหนดกทม.
จะกำหนดไว้ 100ยูนิต=ไม่ต่ำกว่า10คันฮะ
comment10-1:กฎหมายข้อไหนครับ 1 ยูนิตต่อ 1 คัน ปกติจำนวนที่จอดรถคิดตามขนาดพื้นที่ใช้สอยอาคาร ห้องที่จะมีที่จอดรถได้ต้องมีขนาดใหญ่พอควร ถ้าจำไม่ผิด 60 ตร.ม.ขึ้นไปนะครับ
comment10-2:ไม่ใช่ครับ ข้อกำหนด กทม คิด2แบบครับ คือถ้าห้องขนาดใหญ่กว่า 60ตรม ถึงจะห้องละคัน เเต่ถ้าห้องเล็กกว่านี้ คิดพื้นที่อาคาร120ตรมต่อ1คันครับ
comment10-3:ผมคงดูไม่กระจ่างเอง ขอบคุณฮะ...
comment10-4:ถ้าห้องขนาด 22.5 ตร.ม. ไม่อยากคิด 6 ห้อง จอดรถได้ 1 คัน
comment11:คนเราพอแนวรถไฟฟ้าผ่าน มันก็สร้างคนโค แล้วคนมีเงินซื้อคอนโคส่วนมากก็มีรถยนต์ขับ สรุปสร้างรถไฟฟ้าเพื่อความสะดวก ช่วยลดลดติด มันก็ติดเหมือนเดิมเพราะคนย้ายไปอยู่กันมากขึ้น ต้องให้รัฐออกนโยบายขยายเมืองออกด้านข้าง ไม่ใช่ขยายแบบแนวตั้งแบบทุกวันนี้ แน่นมากๆ แออัดเลยก็ว่าได้
comment12:"น่ากลัว" ครับ...ไม่ใช่ "หน้ากลัว"

ประเทศเราซื้อรถยนต์กันง่ายเกินไปครับ เลยมีปัญหาทั้งความพร้อมของผู้ขับขี่และการจราจร
comment12-1:ผู้หลักผู้ใหญ่ในบ้านเราส่งเสริมให้ต่างชาติเข้ามาลงทุนเปิดโรงงานผลิตรถ และพัฒนาให้ประเทศเราเป็นผู้ผลิตรถส่งออกไปทั่วโลก แล้วก็มาส่งเสริม ออกโปรให้คนในประเทศซื้อรถได้ง่ายและถูกเป็นเงาตามตัวของการผลิต ซึ่งมันทำให้คนมีรายได้น้อยเลือกซื้อรถแทนในรูปแบบการออมแบบทางอ้อม แต่ไม่เลือกการออมในรูปแบบที่อยู่อาศัยหรือการออมในธนาคาร

น่าเหนื่อยใจกับคนที่จะเข้ามาพัฒนาประเทศและชี้นำคนในประเทศ(ผมหมายถึงทุกยุคทุกสมัยนะครับ)
comment13:เข้าใจว่าปัญหาน่าจะเกิดจากคนเอารถมาจอดถนนกันเยอะ แก้ปัญหาที่คอนโด ก็ไม่จบหรอกครับ
เพราะเท่าที่เห็นไม่ว่าจะบ้าน หรือคอนโด ก็เห็นคนเอารถออกมาจอดริมถนนกันเยอะ บ้านที่ไม่ได้จอดก็เอาไม้หรือของมาวางจอง ถึงเวลาก็เอารถมาจอดหน้าบ้าน หรือไม่ก็ถ้ามีร้านอาหารก็มีรถลูกค้าจอดหน้าร้านกันเต็ม ถ้าจะแก้ก็น่าจะห้ามจอดริมถนน ขอให้ถนนเป็นถนนจริงๆ 
ไม่ใช่บางที่ห้ามจอด มีป้ายห้ามจอด ก็จอดกันตำรวจไม่ทำอะไร บางที่ห้ามจอด ก็ล็อคกันสนุกสนาน ถ้าจะห้ามก็ห้ามให้จริงจัง ไม่เลือกปฎิบัติน่าจะถูกต้องมากกว่านะครับ
comment14:http://pantip.com/topic/33029347

ไม่มีใครกล้าคุมกำเนิดรถยนต์ในบ้านเราหรอกครับ

ภาคอุตสาหกรรมเป็นเศรษฐกิจหลักของไทยมานานแล้ว และสัดส่วนที่ใหญ่ที่สุดของภาคอุตสาหกรรม ก็คืออุตสาหกรรมยานยนต์นี่แหละ

ในขณะที่ประเทศเจริญแล้วอันเป็นต้นกำเนิดของเครื่องจักรติดล้อพวกนี้ เขาคุมปริมาณรถยนต์ทั้งทางตรงและทางอ้อม ก็เป็นประเทศพวกนี้เช่นกันที่ย้ายฐานการผลิตไปไว้ยังประเทศกำลังพัฒนา พร้อมส่งเสริมค่านิยมให้คนในประเทศเหล่านั้นใช้รถยนต์กันมากๆ ( ในแต่ละปี ค่ายรถแต่ละเจ้าจะออกมาแถลงข่าวกันแบบหน้าชื่นตาบาน ว่าปีนี้ขายรถในประเทศเหล่านั้นได้กี่คัน )

และเพราะว่ายานยนต์เป็นตัวใหญ่สุดในภาคอุตสาหกรรมบ้านเรา คนที่ได้ประโยชน์เมื่อมีกำไร และได้รับผลกระทบเมื่อยอดขายตก นอกจากนายทุนแล้วยังมีแรงงานอีกมาก ( บ.รถยนต์ นี่แรงงานไทยอยู่ในนั้นเยอะพอสมควรนะครับ งานหนักจริงแต่เงินดี โบนัสดี ) ดังนั้นไม่ว่ารัฐบาลแบบไหน จะไม่มีวันยอมให้ภาคยานยนต์ซบเซาเด็ดขาด เพราะถ้าเป็นแบบนั้นขึ้นมาจริงๆ อย่างเบาๆ ก็ปลดคนงานออกบางส่วน อย่างหนักๆ ก็ย้ายฐานการผลิตไปเลย ทีนี้แหละแรงงานไทยจะตกงานอีกมาก ทั้งตัวคนใน บ.รถยนต์เอง และ บ.กิจการอื่นๆ ที่เกี่ยวข้องกับรถยนต์

เศรษฐกิจไทยอาจจะรวนไปทั้งระบบได้เลย

ทางเดียวที่รัฐบาลไทยจะแก้ปัญหาการจราจรใน กทม. ได้ มีแต่ต้องทำให้คนไทยมีทางเลือกอื่นๆ มากกว่าการเข้ามาแออัดใน กทม. เพียงเมืองเดียวครับ ( กทม. พื้นที่แค่พันกว่า ตร.กม. ประเทศไทยพื้นที่ห้าแสนกว่า ตร.กม. คนไทยมี 65 ล้านคน ในจำนวนนี้ 13 ล้านคน เข้ามาอัดกันอยู่ใน กทม. ที่เนื้อที่เล็กกว่าประเทศไทยทั้งหมดถึง 300 เท่า ) 

ถ้าทำได้ ปริมาณรถยนต์มันก็จะกระจายตัวออกไปเอง กทม. ก็จะหนาแน่นน้อยลง รถติดน้อยลง

ปล.จำได้ไหม เคยมีตำรวจเสนอไอเดียห้ามรถเก่าวิ่งใน กทม. ปรากฎคนไทยไม่ว่าเสื้อสีไหนก็ด่าตำรวจโดยพร้อมเพรียงกัน นโยบายที่ว่าเลยต้องพับเก็บไป
comment14-1:เห็นด้วยครับ

ต้องกระจายความเจริญออกจาก กทม
เริ่มจาก การคมนาคมที่สะดวกก่อนครับ
ไม่ว่าจะเป็นทางด่วน วงแหวน รถไฟฟ้า ฯลฯ
ทุกวันนี้ วงแหวนรถก็เยอะ
ยิ่งมอเตอร์เวย์ รถติดถึงช่วงตัดผ่านวงแหวน เพราะรถไปนิคมฯ เยอะ

แล้วทำเป็นนิคมธุรกิจห่างจาก กทม สักหน่อย
พอมีนิคมธุรกิจ ก็จะมีหมู่บ้านจัดสรร คอนโดฯ ห้างฯ ร้านสะดวกซื้อตามมาเอง

ธุรกิจในเมืองบางส่วน ที่เช่าอาคารอยู่ พอหมดสัญญา ก็มีแนวโน้มที่จะย้ายออกไปนิคมธุรกิจที่ห่างตัวเมืองหน่อย
เพราะเดินทางสะดวก ใช้เวลาเดินทางไม่ต่างจากเข้าเมือง มีสิ่งอำนวยความสะดวกครบครัน

คอนโด ใน กทม ก็จะมีการประกาศขายมือสองมากขึ้น รถในคอนโดก็จะน้อยลง
แก้ปัญหารถติดในภาพรวมได้ระดับหนึ่ง
comment14-2:ผมว่าบ้านเรามันลงทุนโครงสร้างพื้นฐานประหลาดๆครับ จุดหลักๆที่ต่างจังหวัดขาด คือ ขนส่งมวลชนพื้นฐานครับ จังหวัดใหญ่+กลาง ควรมีรถเมล์ครอบคลุมได้หมดด้วยซ้ำ แต่เอาเหอะรถเมล์ กทม ยังได้แค่นี้ ผมคงหวังมากไป 555
comment14-3:จริงๆระบบขนส่งสาธารณะพื้นฐานมันยังไม่พร้อม ทำให้ทำอะไรๆมันก็ไม่สะดวก จะห้ามรถเก่ามาวิ่งในกทม.มีมาตรการระบบขนส่งมวลชนรองรับดีแล้วหรือยัง การเชื่อมต่อรถไฟฟ้าสมบูรณ์แลลแล้วไหม คือถ้าระบบขนส่งสาธารณะเชื่อมโยงทั้งประเทศได้สะดวกแบบญี่ปุ่นคนที่คิดจะมีรถก็น้อยลงเอง แต่นี่ดันเพิ่งมาคิดระบบขนส่งสาธารณะเมื่อไม่กี่ปีมานี้ ดู BTS MRT สองสายนี้สิ ใช้กันมากี่ชาติกว่าจะมีส่วนต่อขยาย กว่าสายอื่นจะขึ้น
comment14-4:14-2

รถเมล์นี่เป็นปัญหาโลกแตกมากนะครับ

- รถเมล์ ขสมก. ที่เห็นว่าค่อนข้างดี จริงๆ ขาดทุนทุกปีนะครับ รัฐบาลต้องเอางบไปโปะตลอด เลยไม่ต้องขับซิ่งทำรอบ , จอดแช่ป้ายให้คนขึ้นเยอะๆ แบบรถร่วม ที่ไม่มีเงินอุดหนุนตรงนี้

- แต่ถ้าไปถามคนทำรถเมล์ ไม่ว่า ขสมก. หรือรถร่วม เขาก็จะบอกว่าทำดีๆ ก็ไม่คุ้ม เพราะคนเดี๋ยวนี้ออกรถส่วนตัวกันง่าย อย่างน้อยๆ ก็มีมอเตอร์ไซค์กันแล้ว ด้วยสารพัดโปรผ่อน ดาวน์น้อยดาวน์ถูกผ่อนกันยาวๆ 

ก็เป็นแบบนี้แหละครับ

------------------

14-3

บ้านเราไม่เคยสร้างรถไฟฟ้าดักชุมชนครับ เพราะมองว่าไม่คุ้ม ที่ผ่านมาเราสร้างตามชุมชนมาตลอด เริ่มที่หมอชิต-สยาม-สีลม-สุขุมวิท ซึ่งเป็นจุดที่คนหนาแน่นมานาน จากนั้นตรงไหนที่คนเริ่มเยอะ ก็ค่อยๆ ต่อขยายเพิ่มออกไป ( บางหว้า-แบริ่ง และอื่นๆ ที่กำลังสร้างตอนนี้ ซึ่งหากย้อนไปตอนที่สายแรกเริ่มสร้างใหม่ๆ ยังไม่เป็นชุมชนหนาแน่นกันเลย )

ปล.พัทยา-ชลบุรี เกือบมีรถไฟฟ้านะครับ แต่โดนต่อต้าน บอกบดบังชายหาด

http://www2.manager.co.th/Local/ViewNews.aspx?NewsID=9530000151456
comment14-5:ประเทศอื่นรายได้เค้าสูง ขณะที่ผลิตรถยนต์ได้เองเทียบแล้วรายได้เค้ามาซื้อรถใหม่ได้ไม่ยาก ไทยเราแค่รับจ้างผลิตรถคันนึงเฉลี่ย 7-8 แสนผ่อน 5-6 ปี
ผมว่าจำกัดอายุรถ รถอาจจะน้อยลงเดินทางสะดวกจริงแต่คนทั่วไปเท่ากับต้องทำงานผ่อนรถตลอดเวลา เพราะผ่อนหมดก็หมดอายุพอดี เพิ่มภาระให้คนส่วนใหญ่เปล่าๆ
comment15:เห็นด้วยกับเจ้าของกระทู้ค่ะ



ถ้ามีกฎหมายบังคับ ก้อจะช่วยลดภาระลงไปได้ส่วนหนึ่ง ไม่ก่อความเดือดร้อนรำคาญให้กับชุมชนรอบข้าง
comment16:เค้าสร้างที่อยู่อาศัยขาย ไม่เน้นที่จอดรถ จึงได้ทำติดกับแนวรถไฟฟ้า เพื่อสะดวกในการเข้าถึงตัวเมือง นะครับ
comment16-1:คอนโดในอุดมคติ
เค้าสร้างที่อยู่อาศัยขาย ไม่เน้นที่จอดรถ จึงได้ทำติดกับแนวรถไฟฟ้า

คอนโดในความเป็นจริง
แต่ทุกคนที่อยู่อาศัยในคอนโดมีรถนะครับ

อุดมคติ กับความจริงมันสวนทางกัน
comment16-2:จริงค่ะ คอนโดตามแนวรถไฟฟ้าคิดหรือคะว่าคนจะไม่ใช้รถ
comment16-3:จริงๆแล้วอาคารอยู่อาศัยรวม คอนโดมันเป็นอาคารในเมือง เน้นให้ผู้อยู่อาศัยใช้ระบบขนส่งมวลชน (อันนั้นพอไม่พอเป็นอีกเรื่อง) ลดการใช้รถส่วนตัวคนที่มาซื้อคอนโดควรจะรู้ ไม่ใช่ว่าเอาสบายทุกอย่างจะเอาทั้งที่พักในเมือง ใกล้สาธารณณูปโภคแล้วจะเอารถออกไปขับให้เต็มถนนอีก แล้วอยากจะบอกว่าแนวโน้มอาคารเขียวสมัยนี้และอนาคตจะยิ่งพยายามลดที่จอดรถลงอีกครับ เพราะรถยนต์มากก็ทำให้โลกร้อนมาก ดังนั้นคนที่มีรถอาจจะต้องคิดดีๆละว่าจะซื้อคอนโดในเมืองเพื่อเอาไว้จอดรถดีไหม หรือควรไปซื้อบ้านชานเมืองแล้วขับรถมาต่อระบบขนส่งมวลชน
comment16-4:ปัญหา คือ กว่าคนจะมีตังค์ซื้อคอนโดแนวรถไฟฟ้า มักจะต้องซื้อรถไว้ก่อนแล้ว พอย้ายมาจะขายรถก็ยังไงๆ (ไม่นับพวกบ้านรวย มาถึงซื้อได้เลย หรือพวกคอนโดเป็นบ้านที่สองนะ)
comment17:ที่ผมอยู่ มีที่จอดรถ หลังละคัน...ยังมีปัญหาเลยครับ.

ปล.เพราะแต่ละหลัง มีรถมากกว่า 1
comment18:เห็นด้วยกับ จขกท ครับ แต่เอาแค่ 80% ผมว่าน่าจะพอ

แค่นี้ ต้นทุนห้องเล็กๆก็น่าจะเพิ่มขึ้นมา 30% แล้ว คือ ต้องเอาพื้นที่ห้องที่จะขาย กันมาเป็นที่จอดรถเพิ่ม
comment19:ข้อ 3 (1) (ค)

ถ้าน้อยกว่านี้คือผิดกฎหมาย 
แต่ถ้าเท่านี้ก็ไปว่าอะไรเขาไม่ได้
comment20:เห็นเคยมีข่าวว่า สผ จะกำหนดให้อาคารชุดมีที่จอดรถ 1 คัน/ยูนิต ปัจจุบันไม่รู้ถึงใหนแล้ว



ปล. กฎหมายกำหนดที่จอดรถบ้านเรายังไม่เข้มพอจริงๆนั้นละ อาคารที่ไม่เข้าข่ายอาคารขนาดใหญ่ก็ไม่บังคับให้มีที่จอดรถ ยกเว้นเทศบัญแต่ละท้องถิ่น
comment21:ควรมีที่จอดยูนิตละคันค่ะ
comment22:ถ้าจะแก้ปัญหานี้ ผมว่าควรจะทำให้ขั้นตอนการจดทะเบียนรถมันต้องไปผูกกับทะเบียนบ้านด้วยว่ามันมีที่จอดรถพอที่จะรับรถคันใหม่เข้าไปหรือไม่ เช่น บ้าน ก มีที่จอดรถ 2 คัน และในทะเบียนบ้านก็ระบุชัดเจนว่ามีที่จอดรถ 2 คัน แต่มีรถมีแค่คันเดียว ทางกรมการขนส่งฯ ก็จะรับจดทะเบียนรถคันที่ 2 ถ้า ก ต้องการมีอีกคัน แต่จะไม่รับจดคันที่ 3 จนกว่า ก จะเอารถออกไปจากทะเบียนบ้าน โดยขั้นตอนการเอารถเข้าหรือออกจากทะเบียนบ้านนั้นเจ้าของรถจะต้องมีชื่อในทะเบียนบ้านด้วยครับ
comment22-1:ใช่เลย แก้ทั้งระบบ
ไม่ใช่แค่คอนโดที่มีปัญหา ทาวเฮ้าส์มีที่จอดคันเดียว บ้านเดี่ยวมีที่จอดสองคัน แต่เจ้าของบ้านดันมีรถมากกว่าที่จอด
ตัวเจ้าของนี่แหละที่เป็นปัญหา
comment22-2:ตรงนี้ก็แก้ได้บางส่วนครับ โดยเฉพาะ คน กทม โดยกำเนิด
หรือมีทะเบียนบ้านใน กทม โดนเต็มๆ ครับ
(ไม่เฉพาะ กทม นะครับ เมืองใหญ่ๆ ที่มีปัญหาเรื่องที่จอดรถด้วย)

แต่.. 
ก็จะมีคนต่างจังหวัด ที่มาทำงานในกทม
ทะเบียนบ้านยังอยู่ต่างจังหวัด ที่ดินกว้างขวาง จอดได้เป็น 10 คันสบายๆ
ก็จดทะเบียนในจังหวัดนั้น

แล้วก็มาทำงานใน กทม ครับ เอารถมาด้วย
เช่าบ้านอยู่ เช่าคอนโด หอพัก
นโยบายนี้จะแก้ปัญหาในจุดนี้ไม่ได้

หรือ ใครที่จะอยู่หอพัก เช่าคอนโด บ้านเช่า รายเดือน
ต้องมีกฎหมายรองรับอีกตัว คือ หากจะนำรถมาจอด ต้องย้ายทะเบียนบ้านเข้ามาด้วย
จากนั้น คอนโดปล่อยเช่า บ้านเช่า หอพัก อพาร์ทเม้น ก็จะกลายเป็นเช่ารายวัน
คิดไปเลย วันละ 150 บาท เดือนละ 4500 บาท เพื่อเลี่ยงกฎหมายการต้องย้ายทะเบียนบ้านเข้ามา
คงจะวุ่นวายน่าดู
comment22-3:@22-2
ผมก็กำลังนึกอยู่ว่าจะแก้ปัญหาที่ว่ายังไง แต่ที่นึกออกตอนนี้ (และไม่ค่อยได้เรื่องแน่ๆ) คือ ถ้าทำผิดกฎหมายบ่อยๆ เช่น 3 ครั้งภายใน 1 ปี ให้ไปเสียค่าปรับที่ สน. ท้องที่ที่รถถูกจดทะเบียนไว้ ส่วน สน. ท้องที่ที่รถมากระทำผิดก็ยึดรถไว้แล้วคิดค่าฝากวันละ 100 บาท จนกว่าจะย้ายเข้าทะเบียนบ้านที่ กทม. หรือเอากลับไปไว้ที่บ้านตามที่จดทะเบียนไว้ โดยตอนมาเอาไปต้องเอาใบเสร็จจาก สน. ที่ไปเสียมายืนยันด้วย เช่น รถของนาย ก มีทะเบียนอยู่เชียงใหม่ แต่มาทำงาน กทม. แล้วนาย ก ก็ขับรถผิดกฎหมายจราจรใน กทม. ถึง 4 ครั้ง ก็ให้นาย ก. ไปเสียค่าปรับความผิดครั้งที่ 4 ที่ สน. ท้องที่เชียงใหม่ แล้วให้ สน. ท้องที่ที่ นาย ก ทำผิดฯ ยึดรถไว้พร้อมคิดค่ายึดวันละ 100 บาท จนกว่านาย ก จะเอาใบเสร็จที่ไปเสียค่าปรับที่ สน. ท้องที่เชียงใหม่ มายืนยันว่าได้ไปจ่ายแล้วจึงจะเอารถไปได้ครับ
comment22-4:แบบนี้มันก็ดีค่ะ
แต่ตามต่างจังหวัดล่ะ ที่ขนส่งมวลชนมันไม่ถึง
บ้านเขาก็ต้องมีรถหลายคัน พ่อไปทำงานทางนึง แม่ไปอีกทาง
แต่มีเงินแค่อยู่บ้านทาวเฮ้าส์มีที่จอดคันเดียวล่ะ
comment22-5:22-4 บังคับให้เช่าที่จอดรถและแสดงหลักฐานการเช่ากับทางการ น่าจะแก้ปัญหาได้นะครับ
comment23:กฏหมายไทย มีก็เท่านั้น บังคับใช้ไม่ได้ เงินมันบังตา คอนโดสูงไปสร้างในซอยคแคบๆ ยังไปสร้างได้ทั้งที่กฏหมายห้าม
ไฟไหม้ทีเป็นไง ซอยแถวสุขุมวิทแคบๆ นั้น กฏหมาย บอกให้ กทม รี้อ แล้วทำได้มั้ย ทั้งที่ผิดกฏหมาย ไปทุบเค้าก็ฟ้อง
ผู้ว่ายังไม่กล้าสั่งเลย ตอนคอนโดยังไม่แพง ที่ดินยังไม่แพง ก็ มีที่จองดรถ 100% เยอะอยู่ แต่พอที่ดินแพง 
ต้องการกำไรเยอะก็ทำแค่พอผ่านกฏหมาย ไม่งั้นจะทำให้ ราคาคอนโด สูง ขายยากเงินจม
comment24:กฏหมายเดิมที่มีอยู่บังคับใช้กันให้เข้มแข็งก็ไม่มีปัญหาแล้ว
จอดในที่ห้าม, กีดขวาง ก็ลากไป จ่ายค่าปรับ ค่าลาก
comment25:ผมว่าไม่ต้องที่จอด 100% หรอก จะกี่% ก็ได้ไม่ต้องไปบังคับ
แต่ต้องออกกฏบังคับให้คอนโด fix ที่จอดรถทั้งหมดไปเลย ส่วนคนที่ซื้อห้องที่ไม่มีที่จอดก็ห้ามเอารถมาจอดเด็ดขาด
อาจจะมีที่จอดชั่วคราว สำหรับขนของ เพื่อนมาหา จอดได้ไม่เกินกี่ชั่วโมงก็ว่าไปถ้าจอดเกินเก็บเงิน ล็อกล้อ ฯลฯ
comment26:จริง ๆ มีนะครับกฎหมายนี้
และพวกผู้ประกอบการก็ยกพวกกันไปหาอธิบดี รมต.เพื่อขอแก้กฎ
อ้างว่าถ้าทำที่จอดรถมากเกินไป จะทำให้ต้นทุนเค้าสูงมากขึ้น
และก็ทำให้ราคาขายสูงขึ้น ผู้บริโภคชาวบ้านตาดำๆจะเดือดร้อน 
เพราะซื้อคอนโดแพงมากขึ้น จะอยู่ในเมืองไม่ได้ บลาๆๆ
และก็อ้างว่าสมัยนี้คนไปไหนมาไหนส่วนใหญ่ด้วยรถไฟฟ้าแล้ว
จึงไม่จำเป็นต้องทำที่จอดรถมากเกินไป ว่าแล้วก็ยื่นหนังสือไปปึกนึง
ก็เลยมีการแก้กฏกระทรวงออกมา ว่าให้ทำไว้แค่ 30-40 เปอร์เซนต์นี่แหละครับ

คือพวกข้าราชการเนี่ย เค้ากลัวมวลชน เพราะมีผลต่อการประเมินผลงาน 
หากมีม๊อบไรมาเย้ว ๆ ข้างบนเค้าก็จะรีบมาปัดเป่า ถ้าปัดเป่าปัญหาไม่ได้ ก็ปัดเป่าคนที่ดูแลไปแทนไรแบบนี้
ทีนี้พวกนายทุนพวกนี้ก็รู้งาน จ้างชาวบ้านจากไหนไม่รู้วันละ 300-500 ซัก 100 คนมาเดินถือผ้า
ขอสร้างคอนโดสูงเพื่อผู้ยากไร้ไรแค่นี้ และก็จ้างคอลัมภนิสตดังๆเขียนกระทุ้งซักหน่อย
เท่านี้ข้างบนก็รีบเซ็นให้พ้น ๆ ตัวแล้วครับ

เหมือนเวลาเวนคืนถนน คนส่วนใหญ่ที่ได้ประโยชน์จะอยู่นิ่ง ๆ 
คนส่วนน้อยที่เสียประโยชน์จะออกมาม๊อบ คนที่จะเซ็นพอเห็นม๊อบก็แหยง ก็พับเก็บไว้ก่อน
หลายๆโครงการที่มีประโยชน์ก็เลยไม่ได้ทำซักทีนี่แหละครับ
comment26-1:ผมว่าไม่น่าเกี่ยวกับมวลชนมากนักน่าจะเอาใจนายทุนและเอื้อให้เกิดการคอรัปชั่นให้ตัวข้าราชการเองมากกว่า บางอย่างประท้วงไปก็ไม่มีผลเช่น ชาวรัชดาที่ไปประท้วงเรื่องการที่ไม่ให้มอเตอร์ไซค์ใช้อุโมงค์และสะพาน
comment26-2:" จริง ๆ มีนะครับกฎหมายนี้ " <<< ขออ้างอิงถึงกฎกระทรวงที่ว่าถูกยกเลิกไปด้วยครับ  อย่าพูดลอยๆครับ
comment27:แล้วราคาคอนโดจะต้องขึ้นไปเป็นเท่าไหร่อ่ะคะ ถ้า facility จะดีเบอร์นั้น
comment28:ถ้าจะเอาที่จอดครบทุกยูนิต ห้องน่าจะบวกห้องละห้าแสนถึงล้าน เพราะต้องเจียดมาสร้างตึกจอดรถ จากห้องละสองล้านเป็นสองล้านห้าถึงสามล้าน จากสามล้านเป็นสี่ล้าน และสุดท้ายก็จะไม่จบ เพราะทุกยูนิตอยู่เป็นคู่ก็จะมียูนิตละสองคัน และคันที่สองจะล้นออกมาถนนตามเดิม
comment29:อย่าว่าแต่คอนโดเลย บ้านพักสวัสดิการพนักงานที่ผมอยู่ก็ที่จอดรถไม่พอ นี่ผมยังคิดเลยถ้าซื้อรถจะมีที่จอดไหมเนี่ย
comment30:เห็นด้วยกับ จขกท. ครับ

ต้องบังคับให้สร้างมากกว่า 100% แต่ส่วนที่เกิน 100% ทางผู้สร้างหรือส่งมอบให้นิติบุคคล สามารถใช้หารายได้ได้ จากทั้งลูกบ้านตัวเอง หรืออาจจะบุคคลภายนอกก็ได้ กฎหมายไม่ต้องบังคับ คือบังคับแต่จำนวน %

เพื่อให้เกิดความยืดหยุ่นต่อการบริหารจัดการ
คือ ถ้าลูกบ้านตัวเองมีรถน้อย นิติก็สามารถเอาส่วนเกินตรงนี้ มาหารายได้ และลดจำนวนที่จอดรถบนถนนหลวงได้ด้วย
ทีนี้ก็จะทำให้คอนโดเกิดแรงจูงใจอยากจะสร้างที่จอดรถมาให้บริการมากขึ้น 
- รถที่จอดริมถนนน้อยลง
- ผู้สร้างมีรายได้
- ลูกบ้านมีที่จอดรถเพียงพอ (แต่เสียเงินตามความฟุ่มเฟือย)
น่าจะ win-win ทุกฝ่าย นะ
comment31:ส่วนใหญ่ condo จะติดรถไฟฟ้า เขาเลยคิดว่าคนใช้รถยนต์น่าจะน้อย 


มั้ง
comment32:ดีนะที่อยู่นี่ได้ยูนิตละ 2 คัน แต่จอดข้างบนได้ 1 ต้องไปจอดข้างล่างอีก 1 แต่ได้อยู่ในไม้กั้นชั้น 2 มียาม ตลอดทีละหลายๆคน

และยังมีที่นอกไม้กั้นอัตโนมัติอีกประมาณ 80 คัน ที่ยังอยู่ในพื้นที่โครงการ (ยังอยู่ในป้อมยาม)
comment33:เห็นด้วยอย่างยิ่ง กรณีเพื่อนเราซื้อคอนโดอยู่แต่มีที่จอดรถไม่พอ เพือนเลยต้องไปซื้อคอนโดแห่งใหม่เอาแบบห้องที่มีที่จอดรถแนบมาพร้อมโฉนดเลย ก็เหมือนซื้อที่จอดรถส่วนตัวแหละ
comment34:บังคับให้นายทุนยูนิตละ1ที่จอด
บังคับให้ผู้ซื้อ1คันต่อ1ยูนิต
ทาว์นเฮ้าก็มีปัญหา ยูนิตนึงส่วนใหญ่จะ2คัน
แล้วก็ในโรงรถไม่เอารถจอดนี่คือปัญหา ต้องบังคับ
ให้จอดในบ้านตัวเองด้วย
comment35:ทาวเฮ้าส์ด้วยนะ 1หลัง หน้ากว้าง4-6เมตร มีรถกัน 1-3คัน 
ทีนี้จอดหน้าบ้านตัวเองไม่พอทำไง ก็เลยมาหน้าบ้านคนอื่นซิ หลายครั้งจอดบังหน้าบ้านอย่างเดียวไม่พอ ดึงเบรคมือใว้อีก 
รัฐควรออกโฉนดสำหรับที่จอดรถ พร้อมโฉนดบ้านที่ดินไปเลย
comment36:เห็นด้วยอย่างยิ่ง  เคยไปเช่าอยู่คอนโดที่จอดรถไม่พอ  แย่งที่จอดกันอย่างกะสงคราม  สุดท้ายต้องเอาไปจอดถนนซอย

ห่วงรถก็ห่วง  ดีที่อยู่ไม่นาน  

สงสารชาวบ้านในซอยเหมือนกัน  โดนขวางบ้านทุกวัน
comment37:ตอนตรวจ เขาตรวจแค่แบบอ่ะ  ตอนขออนุญาตเปิดใช้อาคาร ไม่รู้ว่าเดินนับ ที่จอดรถหรือเปล่า
comment38:เห็นด้วยครับ อพาร์ทเมนท์ในหมู่บ้านผม
สร้าง 4 ชั้น น่าจะมีห้องราวๆ 20 ห้อง
แต่มีที่จอดรถยนต์ 0 คัน มอเตอร์ไซค์จอดได้ 4 คัน
โอ้แม่เจ้า แล้วไง ทีนี้ก็รถจอดเต็มซอยไงครับ
อพาร์ทเมนท์เห็นแก่ตัวมากสร้างตึกแต่ไม่สร้างที่จอดรถเลย
comment39:อยากได้กฏประมาณห้องสตูดิโอ1คัน ห้องใหญ่2คัน
แต่สภาพความเป็นจริงตอนนี้ที่คอนโดผมห้องสตูดิโอบางห้องมี 3คัน
comment40:ดันค่ะ เห็นด้วยอย่างมาก จอดรถได้ 50% แล้วอีก 50%ไปจอดไหน ทำไมถึงทำ 100% ไม่ได้
comment40-1:ต้องอัพราคาขึ้นไปอีกไงครับ คอนโดบางที่ (อย่างเช่น LPN) ทำราคาต่ำๆลงมา แลกกับ Facility ที่จอดรถที่ลดลงไป
comment40-2:ก็คงต้องอัพราคา  ตามมาครับ  เห็นด้วยที่ควรจะเป็น  100%
comment41:ก็ห้ามจอดสิครับ  จะได้ไม่เดือดร้อนคนอื่น
     ตอนซื้อก็รู้ว่าที่จอดรถไม่มี บางคนมีรถ สองสามคันก็ไม่ยอมหาบ้านอยู่
    
     แต่ผมว่า นโยบาย ไม่มีที่จอดรถ ห้ามซื้อรถ  น่าจะจบกว่า  แก้ปัญหา ทั้งบ้าน ตึกแถว ที่เอารถมาจอด ข้างนอกเอาเปรียบสังคมครับ   เพราะต่อให้คุณมีที่จอด 120%  มันก็มีพวกจะจอดสองสามสี่คันอีก แก้ไม่จบครับ
comment42:lpn มี 35% เอง รวมจอดซ้อนคัน  มี 1000 ยุนิต  ถ้าอนุ่กันเต็ม.   อีก700 กว่าคันจะจอดไหน

จะมาอ้างว่ามันไม่เต็ม35% คงยากครับ  เห้นเต็มตลอด
 บางยุนิต ผัวคัน เมียอีกคัน

ผมอยากให้มีที่จอดแบบระบุทะเบียนไปเลย เดือนละ1500 -5000 ก้ว่าไป
แต่เก้บ300 แล้วมาวัดดวงทุกครั้งที่กลับบ้านมา อยากจะนอน แต่ต้องมาวนหาที่จอดนี่ ประสาทเสีย
comment43:ผมว่าหยุดสร้างคอนโดแล้วกระจายตัวไปจังหวัดอื่นๆบ้างเถอะ
แค่นี้ กทม. ก็แออัดด้วยประชากรแฝงจะตายอยู่แล้ว
comment43-1:คุณก็ไปสิครับ
comment43-2:เดี๋ยวๆอิชั้นกำลังจะย้ายออกแล้วค่ะ. 

ขอโทษนะคะ ที่มาเบียดบังอาศัยในกรุงเทพฯ

อันนี้ พูดจริงๆ ไม่ได้ประชด. รู้สึกสงสารเมืองกรุงมากค่ะ
comment44:อยากให้มาดู LOG3Condo สุขุมวิท 101/1 จริงๆ
กลับ ช้ากว่า 19.00 ไม่มีที่จอด ครับ ซ้อนคันกันแบบสุดๆ
comment45:ปกติ เค้าอ้างๆๆๆๆ ว่า  

ที่จอด  40  หรือ 60 เปอร์เซนต์  ของ ห้องรวมทั้งหมด

  คอนโด   5 -  25  ล้าน  ก็ยังไม่ที่จอดไม่ครบเหมือนกัน


.

.
comment46:คอนโด ที่มีที่จอดรถ 100% ก็มีให้เลือกซื้อครับ
comment47:ทำคอนโดรถยนต์ขาย ดีกว่า
comment48:เดี๋ยวผม ถูกรางวัลที่ 1 ก่อน นะ นะ ...

แล้วผมจะไปสร้าง อาคาร จอดรถ ที่ๆ ชุมชนแออัด คนโดเยอะๆ หอพักเยอะๆ

เก็บค่าที่จอด เดือนละ 2,000-3,000 บาท
comment48-1:อ้าว มีคนมาแย่ง Project ในฝันผมซะล่ะ แต่ Project นี้ ผมว่าแค่ถูกหวยคงไม่พอครับ 555
comment49:มีครับ แต่พอคุณเห็นราคา คุณก็ไม่อยากซื้ออยู่ดี
comment50:เรื่องแย่งที่จอดรถกันน่าจะให้จองที่จอดตั้งแต่ตอนซื้อเลย ถ้าอยากได้ที่จอดด้วยก็ราคาแพงขึ้น ถ้าไม่เอาที่จอดก็ราคาถูกลงแต่กำชับเลยว่าไม่มีที่จอดรถให้นะ 

แต่ถ้าทำแบบนั้นพวกยูนิตที่ไม่มีที่จอดแล้วคงขายไม่ออก
comment51:เหมือนคุ้น กทม. เคยคิดจะออกกฎหมายว่า ใครจะออกรถ ต้องไปยื่นเรื่องขอกับทางเขตให้แสดงพื้นที่จอดรถให้ชัดเจน
ถ้าไม่มีที่จอดรถจะซื้อไม่ได้

กฎหมายตัวนี้เหมือนญี่ปุ่น ส่วนตัวผมเห็นด้วยเลย ไม่มีที่จอดไปแสดง ซื้อไม่ได้ เป็นการจัดการที่ดีมากครับ
ทำได้คงจะดีไม่น้อย ไม่ว่าจะเป็นเรื่องปัญหาที่จอดรถของบ้านประเภทใดก็จะหมดไปทันที
ทั้งคอนโด บ้านเดี่ยว ทาวน์เฮาส์ 
จะได้ไม่ต้องมาทะเลาะกันเรื่องที่จอดเสียที

ลองไปเปิดประเด็นที่ Change.org มั้ยครับ
comment52:ทำได้นี่สวรรค์ชัด ๆ
comment53:ที่นี่กรุงเทพฯ..กรุงเทพฯแตก ทำใจไว้เลย แก้ได้แต่ไม่แก้...ไม่รู้จะรออะไรเหมือนกัน
comment54:มีปัญหาทุกคอนโดฯ แต่ก็ไม่ได้รับการแก้ไขอย่างเป็นรูปธรรม
comment55:คอนโดระดับมากกว่า 100% นี่ห้องนึงต่ำๆก็น่าจะ 5 ล้านอัพนะครับ คงต้องคิดรวมพื้นที่พวกนี้ บวกไปกับราคาด้วย

LPN ว่าแย่เรื่องที่จอดรถ ผมไม่เจอปัญหานะครับ เข้าคอนโดตีหนึ่งตีสองยังพอมีว่าง ถ้าไม่ว่างจริงๆก็รอบๆคอนโดมีครับ (แต่เป็นพื้นที่ของคอนโด เพียงแต่ไม่ได้อยู่บนอาคาร)
comment55-1:อยู่มากี่ปีแล้วเหรอครับที่บอกว่าไม่เจอปัญหา แล้วพื้นที่จอด กี่ % ของยูนิตทั้งหมดครับ อยากทราบเป็นวิทยาทาน

เพราะถ้ายังอยู่มาไม่เกิน 2 ปี คนอยู่ยังไม่เยอะถึง 80-90% ของยูนิตทั้งหมด ผมว่าอย่าเพิ่งคุยว่าไม่มีปัญหาที่จอดรถครับ แค่ยังไม่ถึงเวลาเท่านั้น
comment55-2:Lpn ที่กำลังสร้างคนอยู่ยังไม่ครบยูนิตหรือเปล่า
comment56:ใช่ๆ คอนโดที่จอดรถ 50 เปอร์เซ็นเงี้ย ไรว้าแค่คนอยู่ยังไม่พอจอดเลย แล้วเวลามีคนมาหาอีกล่ะ
comment56-1:เรื่องคนมาหา อันนั้นเป็นปัญหาของคุณและคนมาหาของคุณแล้วละครับ ไม่น่าเกี่ยวกับคอนโดละ
comment57:ผมทำอยู่ในวงการนี้ ขอเเจ้งข้อมูลบ้างนะครับ จะได้ลองคิดดูว่ากะเเก้ปัญหากันอย่างไรดี
1 ทำไมไม่ทำคอนโดให้มีที่จอดรถเพียงพอ
ตอบ  มีทำครับ เเต่ราคาดีดไปสูงมาก คนส่วนใหญ่(ชนชั้นกลาง)เข้าไม่ถึงครับ ลูกค้ามีเเต่กลุ่มตลาดระดับบน ซึ่งถ้าเเก้กฎหมายให้กำหนดไปเลยว่าต้องมีที่จอดรถ 100% คนที่ได้รับผลกระทบคือผู้ซื้อมากกว่าผู้ขายครับ เอาง่ายๆ พวกคุณโอเคไหม ถ้าราคาอสังหามันจะเเพงขึ้นอีก 30%
2 ข้าราชการเฮงซวย รับเงินใต้โต๊ะจากนายทุนหน้าเลือด
ตอบ ในการยื่นขออนุญาตก่อสร้างจริง ขั้นตอนเยอะมากครับ มีหลายฝ่ายมาเกี่ยวข้อง การโกงเเบบนี้ยากมากครับ เเถมเสี่ยงกับการถูกฟ้องร้องด้วย ไม่มีข้าราชการคนไหนเซ็นอนุมัติ ถ้ามันไม่ได้ตามข้อกฎหมายหรอกครับ
3 ชุมชนที่อยู่ใกล้คอนโดต้องเดือดร้อนเพราะรถคอนโดมาจอดริมทาง
ตอบ ก่อนสร้างอาคารที่มีขนาดเกิน 4000 ตรม จะมีการทำการสำรวจเพื่อทำรายงานผลกระทบสิ่งเเวดล้อม ซึ่งจะมีการส่งจดหมายเชิญคนในชุมชนมาเเสดงความคิดเห็นครับ (จากประสบการณ์ผม ส่งจดหมายเชิญ3รอบ ไม่เคยมีใครมาเลย) ในขั้นตอนนี้คุณสามารถให้ทางโครงการเเสดงเเผนการจัดการได้ว่าเค้าจะเเก้ปัญหาอย่างไร
4 ลดปริมาณการผลิตรถยนต์
ตอบ อุตสาหกรรมรถยนต์ในบ้านเราใหญ่มาก ยังไงรัฐก็ต้องประคอง เพราะถ้ามันซบเซา คนกลุ่มใหญ่จะได้รับผลกระทบ
5 เเล้วต้องทำยังไง นู่นก้ไม่ได้ นี่ก็ไม่ได้
ตอบ มองความจริงเเล้วค่อยๆปรับตัวครับ ใช้ขนส่งสาธารณะให้มากขึ้น ไม่ใช่เอะอะขับรถ
ให้ความร่วมมือกับสังคมเเละหน่วยงาน เวลามีการสำรวจหรือทำกิจกรรมใดๆ
มันอาจฟังดูโลกสวย เเต่นี่คือสิ่งที่มันพอจะทำได้จริงๆครับ
comment57-1:ใช่ครับ 
มันมีหลายกระบวนการมากครับ
และอีกกระบวนการนึง ก็คือ การขออนุญาตกับทางสิ่งแวดล้อม (EIA)
จัดจำนวนจอดรถมาตามที่กฎหมายกำหนดมาแล้วก้จริง แต่ทาง EIA เค้าจะวิเคราะห์ เก็บผลสำรวจว่า
ในบริเวณรอบๆนี้เข้าถึง ขนส่งมวลชนหรือไม่ ถ้าไม่ถึง ก้ต้องจัดที่จอดรถเพิ่มขึ้น
comment57-2:ผมไม่เชื่อข้อ 1 ข้อเดียว ที่บอกว่าถ้ามคอนโดมีที่จอดรถ 100% ราคาจะดีดขึ้นไป 30% ถ้าเป็นคอนโดระดับแพงๆ นะพอจะทำได้เพราะได้
ลูกค้าที่มีกำลังซื้อ แต่ถ้าเป็นคอนโดระดับกลางลูกค้าระดับกลาง คอนโดไม่กล้าขึ้นราคาสูงหรอกครับ เสี่ยงต่อการขายไม่ออก...

น่าจะแก้กฎหมายให้มีสัดส่วนที่จอดรถเพิ่มขึ้นเป็น 60% ก็น่าจะดี...

ขอไปต่อความเห็นด้านล่างนะครับ
comment57-3:ที่ราคามันขึ้นสูงเพราะ การออกแบบอาคารนั้นมันจะมีข้อกำหนดอัตราส่วนที่ดิน/อัตราส่วนพื้นที่ก่อสร้างมาคุม ไม่ใช่ว่าที่ดิน1เเปลงจะทำขนาดเท่าไรก็ได้ ดังนั้นการเพิ่มที่จอดรถ ไม่ใช่เเค่เพิ่มค่าก่อสร้าง เเต่เป็นการลดพื้นที่ขายด้วยครับ
comment58:บวกรวม พื้นที่ จอดรถ อีก 4 เมตร โอเครมั้ยละครัย
comment58-1:เห็นด้วยให้คิดราคาค่าพื้นที่จอดรถไปในราคาคอนโดฯเลย ใครไม่เอาก็ไม่ต้องซื้อจะได้ซื้อคอนโดฯ ถูกลง
comment59:เดี๋ยวนี้คอนโดส่วนใหญ่ที่ราคาไม่แพงมาก (ต่ำกว่า3ล้าน) ที่จอดรถมีแค่ 80% ของจำนวนห้องครับ
comment59-1:ส่วนใหญ่จริงๆ น่าจะต่ำกว่า 80% นะคะ เพราะถ้า 80% จริงปัญหาที่จอดรถคงไม่เยอะขนาดนี้
comment60:หากต้องการซื้อคอนโดกันจริงๆ ก็ต้องดูตั้งแต่แรกแล้วนะครับว่า 
ทางคอนโดนั้นให้ที่จอดรถมากี่เปอร์เซ้นต์ 
คุณรับได้หรือปล่าวก่อนที่จะซื้อ
ซึ่งเป็นอาคารลักษณะอาคารชุด ต้องมีพื้นที่ส่วนกลางร่วมกันแชร์
comment61:คอนโด ยังพอมีจำนวนที่จอดรถแบบ Ok หน่อย

แต่ "หอพัก" "ห้องพัก" เนี่ยสิ ไม่เคยเจอที่ไหน "ไม่ล้น" มาบนถนนสาธารณะเลย
comment62:ตลกดีเนอะ ประเทศไทยเป็นอุตสาหกรรมยานยนต์ 
เลยต้องมีการโอบอุ้มบริษัทรถและเกื้อหนุนให้คนออกรถมาใช้กันเยอะๆ
แต่ไม่เคยมีระบบการจัดการไอ้รถเยอะๆที่ออกมานั่นบ้างเลย

เราว่ามาตรการที่เด็ดขาดที่น่าจะได้ผลสุดคือ ไม่มีที่จอดห้ามออกรถนี่แหละค่ะ มันน่าจะง่ายและซับซ้อนน้อยที่สุดแล้ว
เบื่อซอยบ้านตัวเองมาก เราอยู่ตึกแถวทาวเฮ้า ซอยก็แคบอยู่แล้ว จอดกันหน้าตึกเบียดถนนเหลือเลนเดียวไปอีก
เราไม่มีรถ ไม่อยากซื้อมาเดือดร้อนชาวบ้าน แต่ทำไมเค้าไม่คิดว่ามันจะเดือดร้อนคนอื่นมั่ง(วะ) นี่ล่าสุดถอยป้ายแดงมาอีก กลุ้มมมม
comment63:คอนโดระดับบนทำได้
แต่คอนโดเกรดกลางๆ ถ้าที่จอดรถห่องละคัน ค่าห้องคง+ขึ้นสองเท่า มันก็ไม่ใช่คอนโดเกรดกลางแล้ว

ปัญหามันไม่ได้ต้องบังคับว่าต้องออก กม เป็นห้องละคัน (คุณก็ไปซื้อคอนโดอื่นที่ที่จอดรถเกินสิ) แต่เป็นคนซื้อที่งบจำกัด ก็เลยไม่มีทางเลือกเท่านั้นเอง
comment64:55
1ปัญหาของผู้บริโภคที่เอาแต่ได้

"รถติดว้อยยยยยยยยยยยยยยยยยยยยยยยย   ตัดถนนเพิ่มให้ตูซิวะะะะะะะะะะะะะะะะะะะะะะะะะะะะะะะะะะะะะะะะะะะะ"

ประมาณนี้
อนาคตเขามีแต่จะลดลง นะครับ
ปัญหามันเป็นกระทบกันเป็นลูกโซ่  ราคาเป็นหน่วยหลักในนั้น ที่จอดรถ 100 เปอร์เซ็นต์ ก็มาตั้งกระทู้ถาม ทำไมเดี๋ยวนี้คอนโดราคาแพง
ปัญหาด้านการออกแบบ คิดไหมครับว่า ที่ดินคอนโดส่วนใหญ่ก็ไม่ได้ใหญ่ ส่วนใหญ่มักออกแบบที่จอดรถไว้ไม่เกิน7 ชั้น ถ้าเพิ่มที่จอดรถ
คุณคิดว่าตึกจะสูงเท่าไหร่ครับ ราคาจะแค่ไหน  แล้วคุณจะวนรถเข้าออก วันละสิบรอบไหมครับบบบบบบบบบบบบบบบบบบบบบบบบบบ

ปัญหาพวกนี้ ผมโยนขี้ให้กฎหมายออกรถไปเลยครับ

บ้าบอพอๆกับพวกต่อบ้านห้องแถวแล้วไม่มีที่จอดรถ แล้วไปจอดขวางชาวบ้าน(ทำตัวเอง)
ชื่อว่าคอนโด ส่วนใหญ่ อยู่กัน 1-2 คน รถควรมีแค่1 คัน "มากกว่านี้ ถือว่าเสียความรับผิดชอบต่อสังคม"
ไม่ใช่ตูมีเงินตูจะซื้อรถ2คัน ทำไมเอ็งไม่ทำที่จอดรถให้อั๊วว่ะ.. ประมาณนี้

แล้วคอนโดบางที่ ไม่ได้อยู่กันทุกห้อง บ้างซื้อไว้เฉยๆ ปล่อยขาย ปล่อยเช่า นานๆแวะมาที
นั่นคือปัจจัยกฎหมายที่จอดรถไม่ทำ100เปอร์เซ็นต์

พวกคนมีรถน่ะ ตูสบาย ตูมีรถขับ ก็ไม่สนอะไรแล้วครับ ขนส่งมวลชนน่ะ


** อ่อ มีระบบที่จอดรถระบบเมคคานิกแบบจอดใต้ดิน หรื่อใช้อัตโนมัตินะครับ ก็น่าสนใจ
ถ้าอยากแก้ปัญหาดั่งใจ แนะนำเลยครับ เอาแม่มให้ทุกคอนโด วินกันทุกฝ่าย จ่ายค่า่จอดรถกันเอง ดีไม่ต้องวนจอดรถ
comment64-1:เอาเชฟครูซไปจอดละมีเสียว เกิดเกียร์สะดุดละพุ่งตกลงมาละซวย
comment65:เขาให้จอด unit ละ 1 คัน

นี่อยู่กันกับแฟน รถคนละคัน ก็ 2 คันเข้าไปละ ต่อ 1 unit
บางวันพาเพื่อน พาใครมาอยู่ด้วยอีก ก็พ่วงเข้าไป 4-5 คัน/unit ละ

แล้วเอาจริงๆนะ

จุดประสงค์ของคอนโด โดยเฉพาะที่ๆใกล้รถไฟฟ้า เขามีไว้เพื่อรองรับคนที่ทำงานในเมือง ให้อยู่ติดถนน ติดการคมนาคมที่สะดวก ออกจากคอนโดมา เดินไปรถไฟฟ้าได้เลย
หรือขึ้นรถเมล์, มอเตอร์ไซค์รับจ้าง หรือขนส่งสาธารณะใดๆก็ตาม ไปแค่ 2-3 ป้ายสถานี ก็สามารถขึ้นรถไฟฟ้าได้เลย

คนที่ไปซื้อคอนโดอยู่เนี่ย มีรถทำไม? ค่านิยม อยู่คอนโดแล้วชีวิตหรู หรืออะไร? guงง
comment65-1:คอนโดตามแนวรถไฟฟ้ามักจะแพงมาก > คนที่มีกำลังซื้อต้องมีฐานะพอสมควร > คนที่มีฐานะพอสมควรก็มักจะออกรถกันตั้งแต่เรียนหรือจบใหม่ๆแล้ว
comment65-2:นั่นนะซิ ส่วนใหญ่ที่ซื้อคอนโดตามแนวรถไฟฟ้าคือ รวยอยู่แล้ว มีรถอยู่แล้ว ยิ่งใกล้ติดทางขึ้นราคายิ่งแพง หรืออยู่ในรัศมียังแพงอยู่ดี
comment66:คิดเหมือนกันเลยครับ
comment67:อย่าว่าแต่คอนโดเลยครับ ซอยบ้านผมเนี่ย บ้านเก่า 50 ตรว เอง จอดรถ B-Segment 1 คันพอได้ ถ้าใหญ่กว่านั้นหมดสิท ต่อรั้วเพิ่มมาบนฟุตบาท บ้านไหนมีหลายคันก็จอดมันหน้าบ้าน ส่วนใหญ่ย้ายมาจากต่างจังหวัดทั้งนั้น หนักๆเลย มี 3 คัน จอดในบ้านคันนึงนอกบ้าน 2 คัน แต่ละคัน D-Segment ทั้งนั้น บางบ้านทุบฟุตบาทจอดรถ อันนี้ไม่ว่ากันบ้านเค้าเอง แต่บางหลัง ในบ้านจอดมอไซต์ ไว้อ่างน้ำเป่าลม รถจอดนอกบ้าน 2 คัน เหนื่อยมากเวลาเข้าออก บ้านผมอยู่ท้ายซอย ที่กว้างจอดได้ 3 คัน ทำให้พอเท่ารถที่มี อยากให้มีกฏหมายควบคุมอย่างจริงจัง
comment68:เห็นด้วยมากๆเลยครับ ทุกวันๆ กลับดึกไม่มีที่จอด จอดซ้อนคันต้องลงมาเลื่อนตอน 7 โมงเช้า ถ้าเป็นกฏหมายไปเลยก็คงดี ที่จอด 80-100% ราคาแพงก็แค่ไม่ซื้อ เดี๋ยวนายทุนก็ต้องลดราคาลงมาให้ตรงกับ supply demand อย่าพึ่งมาคิดว่า ราคาจะดีดนู่นนี่นั่น เชื่อเหลือเกินว่าคอนโด ณ ตอนนี้ต้นทุนต่อ ตรม. กำไรเกินครึ่งไปเยอะแล้วนะครับ ดูวัสดุ ดูอะไรหลายๆอย่างแล้ว นับวันมีแต่แย่ลงๆ ผนังบางระดับที่ห้องข้างๆสวดมนต์ก่อนนอนยังได้ยิน สยองกันเลยทีนี้ นึกว่าโดนผีหลอกซะแระ ถ้าเป็นเมื่อสมัย 15 ปีที่แล้ว ผมพักอยู่หอแถวรังสิต เล่นกีตาร์ร้องเพลงในห้อง ถามเพื่อนข้างๆห้องมันยังบอกว่าแทบไม่ได้ยินเสียงเลย

อย่างน้อยถ้าไม่ถึง 100% ก็ควรจะมีระบบเช่าที่จอดเป็นรายปีไปเลย ปีละ 4-5000 ก็ว่าไป ผมว่าทุกคนที่มีรถยินดีจ่ายแน่นอน จะได้ไม่เป็นปัญหาต่อชุมชนรอบข้างด้วย
comment69:ควรออกกฎลดการใช้ลดมากกว่า แบบญี่ปุ่นไปเลย ถ้าไม่มีที่จอดห้ามซื้อรถ
ผมอยู่คอนโด และไม่ซื้อรถแม้ว่าผมจะมีเงิน เพราะคิดว่ามันตลกที่จะซื้อคอนโดแล้วต้องมาซื้อรถ 
ข้อดีของคอนโดคือมันอยู่ใกล้เมือง เราเลือกใกล้ที่ทำงานได้ ไม่เหมือนบ้าน
ดังนั้นถ้ามาอยู่คอนโดก็คือเพื่อจะไม่ต้องเดินทาง ไม่ต้องใช้รถ เพราะถ้ามีรถไปซื้อทาวเฮาส์ชานเมืองก็ได้ ถูกกว่าอีก
comment70:นิติก็น่าจะเก็บที่จอดเป็นรายเดือนไปเลยครับเอาไปบริหารค่าส่วนกลาง ห้องไหนไม่มีรถค่าส่วนกลางก็จะได้ลดลง
comment71:รถตู้ที่จะจดใหม่ เห็นว่าขนส่งบังคับให้ถ่ายรูปแสดงที่จอด

จริงๆน่าจะบังคับทั้งหมด
comment72:อยากได้ที่จอดรถ 120% แล้วพร้อมจ่ายค่าซื้อพื้นที่จอดรถด้วยมั้ย ?
comment73:ผมว่าน่าจะมีกฏหมาย ไม่มีที่จอดห้ามซื้อรถยนต์ดีกว่านะครับ
comment74:ส่วนตัวก็มองๆหาคอนโดอยู่ และจะดูเรื่องที่จอดรถอย่างแรกเลย ว่าอย่างน้อยยูนิตละห้อง แต่ก็ไม่มีที่ไหนถึง ประมาณ 30% ทุกโครงการเลย (ผมอยู่ต่างจังหวัด รถส่วนตัวจำเป็นและใช้มากกว่า สะดวกกว่าขนส่งมวลชนครับ จึงมีรถแทบทุกบ้าน) สุดท้าย ก็ไม่ได้ดูต่อสักโครงการ
comment75:ผมมองไปตามคอนโดต่างๆ เวลาขับรถผ่าน 

ทุกครั้งที่นึกถึงว่าควรจะเพิ่มอะไร คำตอบในใจคือสวนให้คนได้พักผ่อน คอนโดมันเป็นห้องด้านในห้องก็อาจจะซอยย่อยอีก

น่าจะมีก็กฏว่า คอนโด 1 ห้องมาตรฐานควรจะมีพื้นที่สวน 2 ตารางเมตรด้านนอกอะไรแบบนั้น  100 ห้องก็มี 150-250 ตารางเมตร อะไรแบบนั้น

คือดูเข้าไปอึดอัดมากโดยเฉพาะที่มีตึกติดๆกัน  3-4 ตึก

แล้วสิ่งสำคัญก็คืออาคารจอดรถ ควรจะเพียงพอต่อคนอาศัย อย่างน้อยๆก็ 80% ในแบบจอดปกติ หากจอดพื้นที่ว่างส่วนอื่นก็ได้สัก 110-120%  อะไรแบบนั้น

ดูแล้วคงวุ่นวายไปไม่มีวันจบเรื่องแบบนี้ในบ้านเรา
comment76:ดีครับ เรียกร้องกัน ต้องมีกระแสถึงจะมีโอกาส

แต่กฎหมายนี้ยากมากนะ เพราะราคาต่อห้องจะแพงมาก และเมื่อแพงคนซื้อจะน้อยลง ธุรกิจจะเล็กลงอีกเยอะ

แล้วพวกคอนโดติดรถไฟฟ้าก็จะอ้างว่ามันใกล้รถไฟฟ้าจะสร้างเยอะๆทำไมรึเปล่า
comment77:เห็นด้วย. ควรมีที่จอดอย่างน้อยยูนิตละ1 คัน
comment78:ที่จอดฟิกซ์ มีราคาแพงมาก บางห้องไม่ใช้รถ ก็สามารถขายสิทธิที่จอดรถราคาแพงได้ เช่น คอนโดราคาสูงในซอยพร้อมพงษ์ สุขุมวิท 

บางเพนเฮ้าส์ มีถึงสามช่องจอดรถ สมัยก่อนราคายี่สิบล้าน ปัจจุบันคงแพงสองสามเท่าไปแล้ว
comment79:เท่าที่เราเห็นไม่เพียงพอค่ะ ควรอนโทรล้รื่องการซื้อรถด้วยค่ะ
comment80:เคยไปดูคอนโดริมแม่น้ำเจ้าพระยาย่านพระราม3 มา 
ราคาห้องละห้าล้านกว่าๆ ชอบมาก วิวสวย ขนาดห้องโอเค
ยิกๆๆกับสามีจะเอาให้ได้ ไปถึงวันจอง คุยไปคุยมากับเซล
อยู่ๆ เอะใจ ถามเรื่องที่จอดรถ
 (เพราะเรากับสามีใช้คนคนละคันและกลับบ้านค่อนข้างดึก กลัวกลับมาแล้วไม่มีที่จอด)
เซลบอกที่จอดรถมี50%รวมจอดซ้อนคัน จบค่ะ
สรุปไม่ซื้อ เพราะเรากับสามีไม่ชอบจอดรถซ้อนคันและข้างถนน
รถใคร ใครก็รักเนอะ
comment81:
comment82:ผมคิดว่าควรบังคับให้มีที่จอดรถ100% แต่ถ้าอ้างว่าทำให้ต้นทุนสูง และผู้มีรายได้น้อยจะลำบาก
แก้ง่ายมากโดยการเก็บค่าที่จอดรถทุกคัน ใครมีรถมากก็เก็บมาก ใครไม่มีรถก็ไม่ต้องเสีย 

ที่จอดรถในอาคารสำนักงานหลายๆแห่ง มีกำไรจากที่จอดรถกันนะครับ
comment83:ผมว่าคอนโดแนวรถไฟฟ้าไม่ควรมีที่จอดรถเลยเสียด้วยซ้ำ55
comment84:รถเก่าๆอ่ะ บังคับขายซากเหอะ แถวบ้านจอดกันเต็มซอย ซื้อซากมาจอดกันที่ เวลาไม่อยู่เป็นเดือนๆตามซอยสาธารณะ.... รถบ้านเราแมร่งเยอะจริง รถเก่า 20ปี ยังมีวิ่งให้เห็น 

คนบ้านเราซื้อรถก่อนซื้อบ้านค่ะ ปัจจัย4 ยังมีไม่ครบ แต่กรูต้องมีรถไว้ก่อน

เรามีคอนโด เราก็มีรถอยู่ดี ... บางคนรถตัวไม่มีจอด ก็เอารถญาติพี่น้องแปะสติกเกอร์แทนมาจอดด้วยสิ เอากันเข้าไป เรื่องแบ่งปันนี่อย่าได้หวังเชียว
comment85:อารมณ์แบบกรุงเทพรถติด รถเยอะ ขยายถนนสิ ทำทางด่วนเพิ่ม ขยายช่องจราจร
comment86:อยู่ทาวเฮาส์น๊ะครับ มีรถแค่คันเดียวตามจริงควรจะเข้าออกได้อย่างสบายใจ อยากบอกว่าอยากเอารถจอดในบ้านมากกกก แต่ทำไม่ได้ เข้าเมื่อไหร่จะมีคนมาจอดขวางหน้าบ้านทันที บางคนก็ไม่นาน บางคนก็หายเป็นวัน บางคนก็ให้เหตุผลว่าเห็นรถจอดในบ้านแล้วคงไม่ออกแล้ว..ดูมันพูด  คือจะพูดยังไงดีมันก็ไม่เชิงจอดขวางสนิททุกครั้งน๊ะ จอดขวางประตูนึงแล้วรถมันยาวเหลื่อมเข้ามาขวางอีกประตูนึงเหลือที่ให้เราออกหรือเข้าเท่ากับข้างละคืบนิดๆ จะออกจะเข้าที ทำรถติดทั้งซอย เพราะมองก็ไม่เห็นโดนรถที่จอดบังจนมองไรไม่เห็น จะตีวงก็ไม่ได้เพราะมันชิดมากต้องรอทิ่มหัวออกไปลึกมากๆจนพ้นแนวรถที่บังซึ่งก็คืออยู่บนเส้นทางเดินรถในซอยแล้ว บางทีก็โดนรถในซอยบีบแตรไล่เหมือนหมูหมาเพราะรถติดจากการที่ต้องจอดรอผมออกหรือจะเข้าบ้าน (คือถ้าไม่มีรถจอดขวาง เจ้าของบ้านสามารถใช้หน้าบ้านเป็นที่พักรถเพื่อปิดประตูบ้านหลังเอารถออกหรือ จอดรอเพื่อรอจังหวะรถว่างก่อนตีวงเอารถเข้าบ้านได้ แต่นี่ทำไม่ได้เลย) ทั้งที่เป็นเจ้าของบ้านน่าจะออกจากบ้านได้สบายๆแต่กลายเป็นพวกจอดขวางจอดเหลื่อมชิวไป เรานี่เกือบตายทุกวัน สุดท้ายเลยตัดใจจอดมันหน้าบ้านนี่แหล่ะ สงสารก็สงสารรถโดนทั้งแดดหน้าร้อน โดนทั้งฝุ่นและรอยขีดข่วน ทั้งเสี่ยงรถเฉี่ยว เหล่าพวกเลี้ยงหมาตามอพาร์ทเมนต์หรือห้องแถวใกล้ๆจูงหมามาเยี่ยวขี้ใส่อีก แต่ก็ยังถือว่าดีกว่าจอดในบ้านแหล่ะครับ  ซื้อกันเข้าไปรถเนี่ย ไม่มีที่จะจอดก็ยังจะซื้อ  ถ้ากฏหมายให้ซื้อรถได้ต่อเมื่อสามารถระบุที่จอดรถไม่ออกมาผมก็ไม่ว่าน๊ะ ขอแค่ให้สิทธิเจ้าของบ้านแจ้งความให้ตำรวจหรือหน่วยงานที่จัดตั้งมาเพิ้อจัดการทางนี้โดยเฉพาะมาลากรถที่จอดขวางออกไป โดยให้ทางโน้นต้องจ่ายค่าปรับค่าลากรถเอาเอง  ทุกวันนี้เวลามีปัญหาตำรวจไม่เคยช่วยไรได้ โทรไปก็บอกว่าทำไรไม่ได้ให้รอคนขวางมาเอารถออกไปเอง เพราะเป็นถนนซอยไม่มีการระบุห้ามจอดด้วยเครื่องหมายแบบถนนใหญ่
comment87:มีครับคอนโดที่มีที่จอดรถ 1 ห้องต่อ 1คัน แต่ราคาส่วนใหญ่คนที่บ่นๆกันในนี้คงซื้อไม่ได้ ถามว่าตอนซื้อคอนโด ทางโครงการมีแจ้ง%ที่จอดรถ ต่อจำนวนห้องในโครงการไหม ตอบเลยว่ามี และมีตาม EIA ถ้าพื้นที่อาคารเกิน 10,000sq.m.หรือเกิน80ห้องแน่นอน ถ้าจำนวนที่จอดรถที่แจ้งไม่เป็นที่พอใจ "จะซื้อทำไมครับ" คำตอบคือ ราคาไม่แพงจนมีกำลังซื้อได้ แต่พอซื้อแล้วอยากได้นั่น นู่นนี่เพิ่มเพราะไม่สะดวก ไม่รวยแต่อยากได้ดีๆไม่ผิดหรอกครับ แต่ซื้อโดยรู้อยู่แล้วและพึงใจที่จะซื้อเพราะงบประมาณเพียงพอ(บางคนก็ไม่รอบคอบ ไม่ศึกษาข้อมูลทั้งที่เค้าก็มีแจ้งอยู่ เสียเงินเป็นล้านแต่ไม่ละเอียด) แล้วมาเจ๊าะแจ๊ะทีหลังแบบนี้ ผมว่า อย่าโทษนั่นโทษนี่เลยครับ ต้องโทษตัวเองก่อนอันดับแรก ผิดคนอื่นเท่าภูเขา ผิดตัวเราเท่าเส้นผม
comment88:เคยพักคอนโด 2 ที่ เป็นอาคารเก่า ตอนนี้อายุประมาณ 20 ปีขึ้น
มีที่จอดรถ มากกว่ายูนิตค่ะ ประมาณ 20 เปอร์เซ็นต์ ค่ะ
เราว่า สะดวกดี ค่ะ
comment89:ผมขอพูดถึงการแก้ปัญหาในคอนโดที่สร้างเสร็จไปแล้วนะครับ 

อย่างแรกลักษณะรถที่จอดในคอนโดจะมีสามแบบครับ 

1.ใช้ทุกวัน อันนี้เป็นคนที่ใช้รถทุกวันมีการขับเข้าออกทุกวัน ถ้าไม่มีการฟิกซ์ที่จอด ก็จะเป็นรถที่วนหาที่จอดทุกวัน
2.ใช้บางวัน คือ ในหนึ่งเดียวอาจจะขับสัก 5-6 วัน หลักๆจะจอด แต่ก็มีเจ้าของระบุตัวได้ 
3.จอดทิ้ง .... ผมว่านี้คือหนึ่งในปัญหาที่แท้จริงครับ คือ จอดทิ้งแล้วไม่ได้สนใจรถเลย จะยางแบบ ฝุ่นจับ ทำให้จำนวนที่จอดรถน้อยลงไปอีก แล้วส่งผลให้เป็นปัญหาขอคนในคอนโดและคนอื่นรอบๆคอนโด

คอนโดที่นิติพอจะดีหน่อย เราสามารถให้อำนาจกรรมการดูแลเรื่องพื้นที่จอดรถ เราจะใช้เจ้าหน้าที่คอยตรวจดูรถแบบที่สามครับ หากเราพบแล้วติดต่อเจ้าของไม่ได้ในระยะเวลาที่กำหนด อย่างคอนโดของผม(พื้นที่จอด100%)จะใช้ การย้ายไปเก็บบนชั้นสูงๆ(ที่ไม่ค่อยมีคนใช้) 
สำหรับคอนโดที่พื้นที่จำกัดอาจต้อง หาพื้นที่อื่นในการขนย้ายออกไป หรือ โหดสุด คือ ส่งกำจัดเป็นขยะไปเลยครับ

ซึ่งสิ่งเหล่านี้จะเกิดขึ้นได้ เจ้าของคอนโดควรจะเข้าประชุมประจำปี(ปรกติคนมาประชุมจะน้อยมากจนทำอะไรไม่ได้ น้อยกว่า 25%ของเจ้าของทั้งหมด)จะได้แก้ไขปัญหาเรื่องที่จอดรถสำหรับคอนโดที่สร้างไปแล้ว ส่วนเรื่องคอนโดสร้างใหม่ที่จอดรถน้อย อันนี้คงต้องใช้กฏมายบังคับครับ
comment90:อย่าว่าแต่คอนโดเลยค่ะ ในซอยบ้าน บ้านบางบ้านจอดรถในบ้านไม่ได้ จอดกันหน้าบ้านสับหว่างเป็นฟันปลา
รถเข้าออก ต้องสลับกันหลบไปทีละคันสองคัน คือหงุดหงิดมาก อพาทเม้นก็มีหลายตึก แต่!! ที่จอดรถมีแค่ใต้ตึกแค่นั้น เต็มที่ไม่ถึง20คัน
ที่จอดได้ แต่ตึกนั้นประมาณ7-8ชั้น คิดว่าพอไม๊ 
น่าจะมีกฏหมายบังคับจิงๆนะค่ะ มันไม่ไหว เอาถนนมาเป็นที่จอดรถกันทั้งนั้น
ถ้าเราขับรถกะบะเก่าๆนะ พี่จะขับเฉี่ยวขูดให้เป็นรอยซะ หมั่นใส้!!
comment91:ห้ามซื้อรถคงยาก ลองเอากฏหมายแบบเมกันไปใช้มั้ยค่ะ มีparking enforcementเรียกมาให้ตั๋วได้ ถ้าไม่ย้ายก็ให้ซ้ำได้ เปอร์เซนต์เข้ารัฐกับตำรวจแบ่งกัน พวกขวางนี่โดนตั๋วแล้วโดนลากไปเก็บ ค่าลากแพงมากกกก ถนนแคบมากๆมีบ้ายให้จอดวันละฝั่งได้ บางที่ที่ใกล้พวกร้านธุรกิจเยอะๆ มีป้ายจอดได้ไม่เกินกี่ชม มีตำรวจคอยตรวจขีดล้อ กลับมาอีกรอบยังไม่ย้ายเจอตั๋วเลย พวกจอดขวางบ้านนี่โดนลากเลยค่ะ เค้าถึงเป็นระเบียบมากกว่า เพราะตำรวจก็ได้เงิน เจ้าของย้านได้ความสบายใจ บ้านเราหน้ากว้างมากเวบาคนมักง่ายมาจอดเกินมาแค่ฟุตเดียวเรายังโมโหเลย ทั้งที่เข้าออกไม่ได้ลำบาก แต่มันเป็นสิทธิ์ของเราค่ะ แต่ยังไม่เคยเรียกนะเพื่อนบ้านกัน คนจอดมันก็กลัวๆเหมือนกัน เราก็บ่นมั่งปล่อยมั่ง
comment92:ให้ออกกฏหมายแบบนั้นน่ะ แน่ใจแล้วรึ เพราะมันจะทำให้ราคาคอนโด ถีบตัวสูงขึ้นทันที 

เพราะอะไร ก็เพราะที่จอดรถ เป็นต้นทุนของผู้ประกอบการ ไม่ได้เป็นตัวทำรายได้ แล้วต้นทุนจะไปไหนล่ะ ก็วิ่งไปที่ราคาขาย 
คุณลองไปดูคอนโดหรูๆสิ  แบบนั้นไม่มีปัญหาเรื่องที่จอด เพราะเค้าล็อคไว้ชัดเจน 1 ล็อค/ห้อง เกินกว่านั้นต้องจ่าย รถนอกเข้าอาคารไม่ได้ หรือ เก็บเป็นรายชั่วโมง

ผมเชื่อว่าส่วนใหญ่มีกฏควบคุม แต่นิติบุคคล เองที่ละเลย หรือ ไม่ได้บังคับใช้ต่างหาก 

แล้วอย่าไปโทษเรื่องการซื้อรถ ตราบใดที่ระบบขนส่งมวลชนยังห่วยแบบนี้ ลองถามใจตัวเองก่อนเถอะ อากาศร้อนๆแบบนี้ คุณอยากเดินไปขึ้นรถไฟฟ้า ต่อรถเมล์ ต่อแท็กซี่ รึไง
comment93:ฮาตรงคนอยู่คอนโดไร้เพื่อน ที่จอดรถไม่มี
comment93-1:อย่าว่าแต่เพื่อนเลยค่ะ..  รถพ่อยังจอดไม่ได้เลย
comment94:คงเหมือนแถวๆบ้านผม ซึ่งอยู่ชานเมือง
เมื่อก่อนรอรถหวานเย็นอันแน่นขนัดก็แย่พอแล้ว (ไม่มีรถสายอื่น มีแค่สายหวานเย็นสายเดียว)
ยังพอทน เพราะรถคันสุดท้ายออกจากท่ารังสิตตอนสองทุ่มครึ่ง

แต่ตอนนี้ออกกฎใหม่ว่า รถคันสุดท้ายออกจากท่ารังสิตหนึ่งทุ่ม

ผมเลยไม่แปลกใจเลยที่คนหาเช้ากินค่ำ แต่ยังพอมีเรี่ยวแรงถึงได้ดาวน์รถกระบะเป็นแถว
(ทำงานดึกๆ คงจะกลับบ้านไม่ได้ เพราะไม่มีรถสาธารรธกลับบ้าน)

และก็ต้องจอดรถหน้าบ้านกันเป็นแถบ เพราะสมัยก่อนที่รถหวานเย็นยังมีดึกๆ เขาไม่ลำบากเรื่องหารถกลับบ้าน
เอาพื้นที่จอดรถชั้นล่างทำห้องรับแขกเพิ่มเต็มพื้นที่กันทั้งบาง

ตอนนี้หลายคนก็พูดกระแนะกระแหนว่า ไม่เห็นจนเลย มีรถกระบะกันทั้งนั้น
(แต่เป็นการดาวน์นะครับ ไม่ใช่จ่ายสด.... ลำบากไปอีกหลายปีกว่าจะผ่อนหมด แต่ไม่หามาใช้ก็ลำบากอีก
เพราะเวลาเลิกงานก็เกือบหกโมงเย็นแล้ว จะมาด้วยรถสาธารณะก็ไม่ได้เพราะเปลี่ยนเวลาคันสุดท้ายแบบกระชั้นชิด จากที่ทำงานกว่าจะมาถึงรังสิตก็ราวๆทุ่มกว่าๆหรือสองทุ่มนั่นแหละ)
comment95:ผมเพิ่งจองคอนโดไปแบบ low rise มี 8 ชั้น 140 กว่ายูนิตเป็นคอนโดไม่ใหญ่ ชอบที่จำนวนห้องไม่เยอะ คนก็ไม่เยอะด้วย
ที่จอดรถมีประมาณ 40 - 45 ที่ รวมจอดซ้อนคัน แล้วคันที่ 46 ขึ้นไปทำไง ถ้าเกิดลูกค้ามีรถมากว่าจำนวนที่จอดได้จริง
ตามสภาพแวดล้อมไม่สามารถมาจอดริมถนนได้...นี่แหละปัญหา

กำลังคิดว่าต้องมีปัญหาที่จอดรถแน่นอน กำลังคิดว่าจะไปต่อ หรือขายดาวน์ทิ้งดีล่ะเนี่ย...
comment96:ก็ซื้อคอนโดดีๆห้องราคาแพง ที่มีที่จอดรถส่วนตัวสิ จบ
comment97:เห็นด้วยอย่างยิ่งครับ ผมเข้าใจว่า ตามกฎหมายที่จอดรถน่าจะประมาณ 30% ของจำนวนห้อง แต่ไม่แน่ใจว่ามาจากตรรกใด ดูแล้วผู้บริโภคไม่ได้ประโยชน์ developer ได้ประโยชน์มากกว่า เพราะพื้นที่ขายมากขึ้น
คือ ถ้ามองว่า จะให้ที่จอดรถแค่ 30% ควรกำหนดให้ขายไปเลย คือ เอากันให้ชัดเจนว่า เลยว่าห้องไหนได้ที่จอดรถ ห้องไหนไม่ได้ คนซื้อเขาจะได้ประมาณเองว่า ถ้าไม่มีที่จอดรถจะซื้อหรือไม่
ส่วนที่หลายท่านแสดงความเห็นว่า ไม่ควรซื้อรถ สร้างถนนไม่พอ ผมมองว่าเป็นคนละประเด็นครับ คือถ้ารัฐต้องการจำกัดการมีรถ ก็ให้ไปใช้การควบคุมวิธีอื่นเช่นการเพิ่มอัตราภาษารถ หรือภาษีป้ายทะเบียนให้สูง ๆ เป็นต้น  แต่หลายคนคงลืมไปว่า รถเป็นสิ่งจำเป็นจริง ๆ ลองนึกถึง ชาวบ้านที่ต้องบรรทุกของไปขายที่ตลาด หรือชาวไร่ชาวนาที่ต้องบรรทุกผลผลิตสิ พนักงานขายที่ต้องเดินทางหาลูกค้าตลอดทั้งวัน หลายคนไม่ได้ทำงานในออฟฟิส  ต้องยอมรับว่ารถคือ เครื่องมือหากินไปแล้วจริง ๆ
comment98:ไม่อยากนึกสภาพแถวนั้นจะรถติดขนาดไหนถ้าบังคับต้องมีที่จอดรถ 120% คอนโดสร้างแนวดิ่งนะครับไม่ใช่แนวราบ ยกตัวอย่างถ้าหมู่บ้านพันหลังคาเรือนมีรถ 1,200 คัน ถ้าคอนโดใช้เนื้อที่แนวดิ่งจะสร้างได้กี่ยูนิต แล้วค่าคอนโดบวกค่าที่จอดรถคงต้องบวกไปเข้าไปอีก คนกำไรคือเจ้าของโครงการณ์ครับยิ้มเลย กำไร++ ถ้ามีกฎหมายออกมานี่คอนโดยิ้มเลย เพราะทุกโครงการณ์ก็ต้องทำเหมือนกันหมด ยังไงคนก็ต้องซื้อ 

จริงๆแล้วต้องกลับไปคิดก่อนครับว่าสาเหตุที่สร้างคอนโด จุดประสงค์เพื่ออะไร อยู่ในแหล่งชุมชน ใกล้ที่ทำงาน ใกล้รถไฟฟ้า?

คิดง่ายครับแต่ความเป็นจริงคุณจะเดือดร้อนหนักกว่านี้แน่นอน
comment99:ต้องมีที่จอดก่อนถึงจะซื้อรถได้ น่าจะตรงประเด็นที่สุดครับ ที่เยอรมันต้องเอาใบเช่าที่จอดรถระบุสัญญาเช่าเรียบร้อยก่อนไปถอยรถออกจากโชว์รูมครับ หากคุณไม่มีที่จอดรถในพื้นที่ของคุณเอง
comment100:1ยูนิต /  1คัน  ......ปัจจุบัน มันก็มีนะ....แต่ ซื้อไหวมั้ยหล่ะ....
comment101:คุณเลือกอยู่คอนโดฯ เพราะอะไรครับ เพราะทำเล ความสะดวก ใจกลางเมือง ติดรถไฟฟ้า ฯลฯ

สาเหตุข้างบนกับการเรียกร้องที่จอดเพิ่มโดยใช้กฎหมายบังคับมันขัดแย้งกับจุดประสงค์ของการอาศัยในคอนโดฯ นะครับ

จึงเรียนมาเพื่อฉุกคิด
comment102:ตามที่ออกความเห็นกัน สบายๆ ครับ เรื่องกม ควบคุม แต่ค่าคอนโด ก็จะเพิ่มขึ้นอีกเยอะ คนที่ไม่มีรถ ก็จะโดนไปด้วย
comment103:ไม่ต่างอะไรกับพวก บ้านเดี่ยว ทาวน์เฮ้าส์ ที่ต่อเติมบ้านจนไม่มีที่จอดในบ้าน แล้วมาจอดบนถนน/ฟุตบาท/ไหล่ทาง หน้าบ้านแทน จนรถวิ่งได้แค่ช่องทางเดียว หลายคนคิดว่าไม่เป็นไร แต่รู้ไว้ มีคนด่าสาปแช่งทุกวัน
comment104:ไม่เอาแค่คอนโดสิ

เอาบ้านทาวน์เฮาส์ บ้านตึกแถวริมถนน บ้านจัดสรร ทุกบ้านเลย
comment105:ขอขนส่งมวลชนดี ๆ นะ จะไม่ซื้อรถเลย
comment106:แก้ปัญหาไม่ถูกจุดนะครับ ก็ไอ้พวกที่มันจอดข้างนอกน่ะ มันที่ห้ามจอดไม่ใช่หรอ เจ้าหน้าที่ก็ไปล๊อคล้อสิ ล๊อคทุกคืน เดี๋ยวมันก็หายไปเองแหละ

พอนานๆเข้า เดี๋ยวคอนโดที่จอดไม่พอ มันก็ขายไม่ออกเองแหละ

แต่เจ้าหน้าที่เราไม่บังคับใช้กฏหมายเอง คอนโดเค้าก็มีคอนเซปของเค้า บางคนไม่มีรถ ไม่เดือดร้อนเรื่องที่จอด อยากได้คอนโดราคาเบาลงมาหน่อย

แต่ไอ้พวกมีรถ สะเออะไม่หาที่จอดให้พร้อม พวกนี้ควรโดนมากกว่า
comment107:พื้นที่แนวราบไม่พอ ถ้าทำเป็นที่จอดรถบนตึกแบบห้างได้เปล่า
comment108:อย่าว่าแต่คอนโดเลย
อาพาร์ทเมนท์ให้เช่าก็ต้องมีที่จอดรถให้เพียงพอกับผู้มาเช่าด้วย ผมเคยเช่าอยู่แถวพระราม 3 เลิกงานดึกกลับมาที่จอดรถเต็มจำใจต้องจอดที่ฟุตบาทเพราะไม่มีที่จอดแล้ว เช้ามาใบสั่งติดหน้ารถเอาไปให้เจ้าของที่พักบอกว่าไม่รับผิดชอบเพราะไปจอดเอง 
หลังจากที่เจ้าของพูดจบนั้น ผมบอกสิ้นเดือน ขอย้ายออก ไปอยู่ที่ใหม่เลย
(นี่เล่าจากชีวิตจริงเลยนะน้องหนุ่ม)
comment109:เห็นด้วย 100 % ถูกใจชาวบ้านที่ถูกรถคอนโดมาจอดกินที่หน้าบ้านเราฮับ  ขอบคุณ จขกท.
comment110:เพิ่งไปดูมา ศุภาลัยพริมา ริว่าถนนพระรามสาม ที่จอดเกิน 100% ไม่แพงมาก ๆ ด้วยค่ะ
comment111:ขอ 100 % ผมก็น้ำตาไหลแล้ว
comment112:ถ้ามีกฎหมายมีที่จอดรถก่อนออกรถ ก็จะมีคนทำคอนโดสำหรับจอดรถโดยเฉพาะ แต่เพราะกฎหมายมันไม่เข้มแข็ง คนก็เลยไม่กล้าลงทุน 

ลงทุนก็ไม่ใช่น้อยๆ ทำแล้วไม่มีคนมาจอด ใครจะกล้าเสี่ยว
comment113:ปัญหาคือประเทศด้อยพัฒนาแห่งนี้ไม่เคยมีใครเห็นแก่ส่วนรวม
ทุกที่ถ้าอยู่ในซอยจะมีคนจอดหน้าบ้านทาวเฮ้าส์อพาร์ทเม้นคอนโดเกลื่อนกลาดโดยไม่มีความผิดใดๆเพราะเป็นที่สาธารณะ
จนการขับขี่ลำบากมาก บางที่รถขยะยังเข้าไม่ได้ รถดับเพลิงจะเหลืออะไร

แก้ง่ายๆคือในเขตเมืองทั้งหมด ห้ามจอดรถบนถนนสาธารณะ ปัญหาจบเลยทีเดียว

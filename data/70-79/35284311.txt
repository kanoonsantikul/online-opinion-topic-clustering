title:วิจารณ์เละ! ฟอร์จูนเนอร์คว่ำ 2 ตลบ บางนา-ตราด อ้างโดนรถทัวร์เบียด
comment:วิจารณ์เละ! ฟอร์จูนเนอร์คว่ำ 2 ตลบ บางนา-ตราด อ้างโดนรถทัวร์เบียด
http://www.thairath.co.th/content/641155

แห่แชร์คลิปฟอร์จูนเนอร์พลิกคว่ำ 2 ตลบ บนถนนบางนา-ตราด อ้างถูกรถทัวร์เบียด อยากได้หลักฐานทะเบียนรถ ชาวเน็ตเห็นแย้ง เป็นคนประมาทเอง ตร.เผยตอนรับแจ้งไม่มีคู่กรณี...

ชมคลิป https://www.facebook.com/ceclip/videos/1989751041145556/
เมื่อวันที่ 17 มิ.ย. 59 มีรายงานว่าเฟซบุ๊กแฟนเพจ YouLike (คลิปเด็ด) เผยคลิปวิดีโอกล้องหน้ารถยนต์จากสมาชิกรายหนึ่ง โดยผู้โพสต์อ้างว่า วานนี้ (16มิ.ย.) ช่วงเวลา 11:50 น. เกิดอุบัติเหตุรถฟอร์จูนเนอร์คว่ำที่ถนนบางนา-ตราด บริเวณหน้าตลาดบางโฉลง ตัวผมเองเป็นคนขับครับ สาเหตุเกิดจากการหักหลบรถทัวร์คันนึงซึ่งวิ่งมาจากเลนขวาเเล้วมาปาดเข้าที่รถผมพอดี ทำให้ต้องหักหลบจึงไปเสยกับแบริเออร์ข้างทางพลิกคว่ำ ตอนนี้ผมมีหลักฐานเพียงกล้องหน้ารถที่ผมบันทึกไว้ได้ เเต่ไม่เห็นทะเบียนรถ จึงอยากขอความช่วยเหลือเพื่อนๆ หากใครพอจะมีภาพหลักฐานที่สามารถช่วยผมตามตัวต้นเหตุได้ อยากจะรบกวนช่วยส่งให้ผมด้วยครับ ตอนนี้เดือดร้อนมาก เพราะยังระบุทะเบียนรถหรือบริษัทไม่ได้ รถพังเสียหายทั้งคัน เพื่อนๆบาดเจ็บ ถ้าใครมีหลักฐานที่จะส่งให้ผมได้รบกวนด้วยนะครับ ขอบคุณทุกๆคนในเหตุการณ์ ถ้าผมไม่ได้พ่อแม่พี่น้อง มาร่วมแรงกันช่วยยกรถผมก็ไม่รู้จะช่วยเพื่อนออกมายังไง ขอบคุณจริงๆครับ"

ต่อมา มีเสียงวิพากษ์วิจารณ์ตามมาเป็นจำนวนมาก ว่าสาเหตุของการเกิดอุบัติเหตุในครั้งนี้อาจเกิดจากผู้ขับขี่รถฟอร์จูนเนอร์เอง ขณะที่ผู้โพสต์ยังได้ทำการลบคลิป รวมทั้งภาพความเสียของตัวรถออกทั้งหมด และไม่พบชื่อบัญชีปรากฎในสารบบเฟซบุ๊ก

สายตรวจโซเชียล ไทยรัฐออนไลน์ได้สอบถามไปยัง สน.บางพลี ทราบว่าหลังรับแจ้งเหตุ เจ้าหน้าที่ตำรวจได้เดินทางไปอำนวยความสะดวกจราจร และผู้เสียหายไม่มีการระบุคู่กรณีแต่อย่างใด เนื่องจากเป็นการเกิดอุบัติเหตุด้วยตัวเอง ซึ่งบริษัทประกันได้เดินทางมาดูความเสียหายด้วย แต่หากผู้เสียหายเดินทางมาแจ้งความลงบันทึกประจำวัน ทางเจ้าหน้าที่ก็จะดำเนินการสอบสวนพยานหลักฐานต่อไป.
comment1:โถ..ยกคันเร่งซักหน่อย ช้าอีกซักนิด เรื่องก็ไม่เกิดแล้ว 
..ไม่ยอมเองแหละ.. ดูจากคลิ๊ปแล้ว โทษใครไม่ได้จริงๆ
นอกจากผู้ขับขี่เองแหละ ..บ้าพลัง เมื่ออยู่หลังพวงมาลัย..
comment1-1:ยอมก็เสียฟอร์มฟอร์จูนเนอร์หมด
comment2:งงว่า รถทัวร์เบียดขนาดนั้น ยังเร่งเครื่องอีกหรอ คือต่อให้รถทัวร์ผิดที่เบียดแซงเข้ามากระชั้น. แต่ตามวิสัยคนขับรถน่าจะแตะเบรคแทนที่จะกดคันเร่งนะคะ  นี่กับจะมุดแซงขึ้นไปให้ได้. . อันตรายจริงๆ
comment2-1:ฟอร์จูนเนอร์คันไหนบ้างไม่เร่งไม่มุดไม่ปาด
comment2-2:คันผมครับ อย่าคิดว่าใคร ๆ ก็ทำครับความคิดแคบมาก คนที่ขับดี ๆ แบบปกติก็มี
comment2-3:ผมไม่เคยเจอคุณหมีบนถนน
comment3:มาอ่าน
comment4:โดยส่วนตัวผมเกลียดคนขับรถ(ทัวร์)แบบนี้ ไอ้พวกคิดว่าตัวเองเป็นรถใหญ่แล้วนึกจะเบียดเข้ามาตอนไหนก็ได้ 

ดูจากคลิปก็เห็นกันอยู่ว่าจังหวะมันควรแทรกเข้ามามั้ย แล้วมันมีเหตุจำเป็นจะต้องเบียดเข้ามามั้ย ขับน่าเกลียดโฮกๆ 

สรุป ผมเห็นใจฟอร์จูนเนอร์
comment5:ถ้ามีน้ำใจ ไม่หวงทาง ก็ไม่มีเหตุการณ์นี้แล้ว

อ่านไม่ขาดจริงๆอ่ะ คนขับที่คว่ำนี่
comment6:ถ้ามีน้ำใจ ไม่หวงทาง ก็ไม่มีเหตุการณ์นี้แล้ว

อ่านไม่ขาดจริงๆอ่ะ คนขับที่คว่ำนี่
comment7:เดี๋ยวนะ คันติดกล้องจะเหยียบเพื่ออะไร  เพื่อพุ่งชนคันหน้ารึ เพื่อกันรถทัวเข้ารึ จังหวะนี้มันต้องอ่านเกมส์แล้ว รถทัวมันจะทาทำไมเพื่อไปออกซ้ายรึเปล่า แล้วข้างหน้าเรามีกะบะอยู่ ระยะห่างก็ประมาณช่วงคันของรถทัวพอดี จะเหยียบเพื่อไม่ให้เขาเข้าเนี่ยนะ ดูจากคลิปรถทัวต้องมาเร็วกว่าคันติดกล้องแน่นอน แต่ไม่รู้เขามาเลนกลางหรือแช่ขวามา ถ้าเขามากลางตอนคึณโผแซงรถพ่วงมานี่แสดงว่าไปขวางเขาเลยล่ะ เขาเลยออกขวาแล้วกลับเข้าเลนเดิม แต่ถึงคุณไม่ขวางงั้นเขาก็มาขวาสุดแบบเร็วกว่าและพร้อมเข้ากลาง แล้วถึงพี่จะจงใจบังไม่ให้เขาเข้าจริงพี่ก็คิดช้ามากเลย ขับไปจนจะชนคันหน้าถึงจะเริ่มหักนี่ช้าเกิน พี่มีจังหวะหักเร็วกว่านี้ตอนแซงรถพ่วงมา  แต่ถึงอย่างไงก็ไม่ควรทำ  ควรเบรค รึจริงๆแค่ผ่อนคันเร่งผมก็ว่าไม่ชนแล้ว  หรือถ้ารีบก็ปล่อยตันเร่งหมดรถทัวเข้ามาทั้งคันแล้วเร่งส่งฉีกออกขวาสุด
comment8:ถ้ามีระยะห่าง แค่ช่วงคันรถเดียวของรถที่เบียดมาไม่ควรเร่งไปปิดทางเขา   โพสรูป
comment8-1:อ่านยากจังเลย แผนผังท่าน
comment9:เหมือนจะโชว์ ญ ในรถ ว่ารถฉันแรง เร็ว
comment10:คุยกันเยอะไป  สติไม่ค่อยมี
comment11:รถบัส ช่วงรถมันยาวขนาดนั้น ยังจะกล้าเหยียบขึ้นไปปิดมัน ถ้าเป็นรถยนต์ขนาดเท่าๆ กันยังพอว่า ขับใน กทม. ก็เหมือนกัน ถ้าเห็นรถเมล์ทำท่าจะขอเข้ามาในเลนนะ รีบๆ ให้มันไปเลย ช่วงมันยาว ปิดไม่ไหวหรอก คนในคลิปพลาดเองอ่ะ
comment12:ล้อหลังรถบัส จนจะพ้นหน้ารถคันที่คว่ำอยู่แล้ว จะเร่งขึ้นไปเพื่อ ?????
comment13:ถ้ารถเล็กเหมือนกัน จะเร่งปิด ก็ไม่มีใครว่าหรอก แต่นี่รถใหญ่  อย่าคิดว่า ตัวเอง แน่ ครับ
comment14:บอกตรงๆ สมน้ำหน้า พวกเจอไฟเลี้ยวไม่ได้ ต้องเร่งเครื่องขึ้นมาปิด คนพวกนี้มันคิดอะไรอยู่ หรือว่าไม่คิดอะไรเลย
comment15:หวงเลนไง...
เห็นใครเปิดไฟเลี้ยวขอทางไม่ได้ คันเร่งทำงานโดยอัตโนมัติทันที

เรื่องนี้อุบัติเหตุจะไม่เกิด หากยกคันเร่ง หรือ ชลอรถ ให้รถบัสไปก่อน
บางทีมันไม่ใช่เรื่องของศักดิ์ศรีบ้าบออะไรเลย
เจอกันครั้งเดียวในชีวิตนี้ไม่ถึง 5 วินาที มันอยากไป อยากแทรก.. ก็ปล่อยมันไปเถอะ


แล้วเป็นไง.................ซวยเอง
อ่อน..
comment16:ผมว่าเร่งปิด แล้วหันไปมองหน้าคนขับรถทัวร์ หันมาอีกที ต๊ะเอ๋ !!!
comment17:เจอรถใหญ่ขนาบข้างอย่างนี้ ผมก็ชะลอ ยอมให้ไปก่อน ปลอดภัยกว่า

คิดว่า มันเป็นเหตุที่บังเอิญมาเจอกัน ทำให้เกิดสถานการณ์แบบนี้มากกว่า ก็อยู่ที่การแก้ไขสถานการณ์เอา
- รถบัสวิ่งมาเลนขวา คงกะไลน์วิ่งว่า จะเข้าเลนกลางตรงบริเวณนี้  แต่เจอฟอร์จูนเนอร์ที่วิ่งอยู่เลนซ้ายออกมาเลนกลางเพื่อเร่งแซงรถบรรทุกพอดี ก็เลยเข้าไม่ได้ + มาเร็วกว่า (ฟอร์ฯ เพิ่งจะเร่งเครื่องแซง) ก็เลยชะลอ ขอแทรกเข้าข้างหน้าฟอร์จูนเนอร์
- ฟอร์จูนเนอร์เห็นรถกระบะแซงไปแล้ว มีช่องว่าง ก็เปลี่ยนไปเลนกลาง เพื่อแซงรถบรรทุก ซึ่งตอนนั้นก็คงไม่รู้ว่ารถบัสจะเข้าเลนกลางตรงนี้ + ความเร็วยังไม่สูงมาก เพราะกำลังเร่งทำความเร็วเพื่อแซง แต่เจอรถบัสที่วิ่งมาเร็วกว่าตามข้างบนเข้ามาพอดี ก็เลยเกิดสถานการณ์แบบนี้

แต่ในเมื่อแก้ไขสถานการณ์ด้วยการเร่งแซงต่อ  สถานการณ์คับขันอย่างนี้ (คิดว่า)ยังหันไปมองทางอื่น (มองกระจกข้าง หรือ มองไปทางรถบัส) พอหันกลับมา ก็ตกใจที่จะชนท้ายรถกระบะคันข้างหน้าแล้ว (เพราะส่งเสียงอุทานที่จะชนท้ายรถกระบะคันข้างหน้าแล้ว เหมือนไม่รู้ว่ารถตนเองเริ่มเข้าใกล้รถกระบะคันข้างหน้า) หักหลบอย่างกระทันหันจนรถเสียหลักพลิกคว่ำ
comment18:ควายล้วนๆไม่มีวัวปนเลย
comment19:ไม่น่าเลย
comment20:คือไม่แน่ใจว่า จังหวะที่รถคันติดกล้องแซงรถพ่วงออกมา รถทัวร์อยู่ในเลนกลางหรือเปล่า ถ้าใช่ อาจเป็นการออกมาขวางทางรถทัวร์ คนขับรถทัวร์เห็นจึงหักออกขวา แล้วจะกลับเข้าเลนกลางเหมือนเดิม เพราะเห็นว่า รถคันที่ติดกล้องเพิ่งออกตัว ทำความเร็วได้ไม่มาก 
หรือ รถทัวร์อยู่เลนขวาอยู่แล้ว จะเข้าซ้ายพอดี เห็นว่า รถคันติดกล้องเพิ่งแซงรถพ่วงมา กำลังออกตัวความเร็วไม่มาก รถทัวร์เห็นว่า จังหวะมันได้พอดีเลยเข้าซ้าย 
แต่ผิดคาดตรงทึ่รถคันติดกล้องเร่งความเร็วขึ้นมา เลยเป็นอย่างที่เห็น
comment21:แปะคลิปประจานตัวเองซะงั้น

เขาตีคู่มา ดันจะเร่งแซงโชว์สาวๆในรถ

พอแซงพ้น คงหันไปมองรถทัวร์

หันกลับมา เจอท้ายกระบะ

ตกใจหักหลบแบบรถเก๋ง
comment21-1:เออๆ ใช่เลย
comment22:รถทัวร์ไม่ผิด

รถติดกล้องไม่ได้คว่ำเพราะรถทัวร์เบียด
แต่คว่ำพราะหักหลบคันหน้าแล้วเสียหลักเอง
comment23:เป็นผมก็ให้รถบัสไปก่อนนะ คว่ำแล้วร้องซะสำออยจังเลยนะ มี ญ มาด้วยโชว์สาวหรอ

โรคเห็นไฟเลี้ยวไม่ได้ 555 พุ่งไปซะ โถ่ๆๆๆ ขับแบบนี้ยังดีที่มีชีวิต
comment23-1:ตอนเร่งปิดทำเหมือนเสือ พอพลาดมาร้องอย่างหมา
comment24:ผมสงสัยว่า ถ้ารถที่ขับเป็น แคมรี่ ไม่ใช่ ฟอจูนเนอร์

1. รถจะปัดตอนเปลี่ยนเลนส์กระทะนหันไหม

2. ต่อให้ปัดและไปชนกำแพงข้างทาง รถจะพลิกคว่ำ อย่างในคลิปไหม
comment24-1:เอาจากที่ผมเคยลองมาเองกับ Camry นะครับ

1. รถจะปัดตอนเปลี่ยนเลนส์กระทันหันไหม

- ท้ายเหวี่ยงออก แต่หักตามคลิปนี้นี้คงไม่ถึงกับปัดครับ

2. ต่อให้ปัดและไปชนกำแพงข้างทาง รถจะพลิกคว่ำ อย่างในคลิปไหม

- อันนี้ต้องดูมุมที่ไปชนกำแพงครับ ถ้าโดนถูกมุมยังไงก็คว่ำครับ แต่คงไม่รุนแรงเท่า
comment24-2:ผมว่าไม่นะ ถ้าสภาพยางปกติ เก๋งทั่วไปน่าเอาอยู่

ความเร็วไม่น่าเกิน 80-90 งงว่าทำไมฟอเสียอาการขนาดนั้น
comment24-3:1.  ดูจากสถานการณ์ไม่ต้องถึง camry หรอก ผมว่า vios ก็เอาอยู่    แต่อย่างว่า กระบะยกสูงดัดแปลง การเกาะถนนมันต่ำอยู่แล้ว
comment25:บอกแล้วว่าให้เปิด VSC เอ็งก็ไม่ยอมเปิด
บอกว่าเปลืองน้ำมัน เป็นไงล่ะ...
comment25-1:แบบนี้ต่อให้ vsc + tcs + AWD ก็เอาไม่อยู่ล่ะครับ
comment25-2:ที่ความเร็วเกิน 40 (มั๊ง) ถึงจะปิดไปมันจะกลับมาเปิดอัตโนมัติอยู่แล้วครับ
comment26:งง รถทัวร์ไม่ผิดเลยนะครับ เขาเบียดมา คุณก้อแค่เบรค แต่สงสัยว่าไปเร่งเครื่องทำไมพอจะไปเสยท้ายคันหน้าตกใจหักพวงมาลัยรถเลยคว่ำ
comment27:ถ้าทัวร์ไม่เปิดไฟเลึ้ยวนี่ซอถึงเรียกว่าจงใจเบียด


ระยะห่างมีช่องว่าพอที่รถทัวร์จะเข้ามาใช้ได้ อ

ดีนะที่ไม่โดนรถบรรทุกที่อยู่ด้านซ้ายกระแทกด้วย
comment28:ถ้าใจเย็นกว่านี้ จะไม่มีคลิปให้คนมาสมน้ำหน้าแบบนี้
comment29:รถทัวร์เปิดไฟเลี้ยวขอทางและแซงขึ้นไปจนจะเห็นล้อลังรถทัวร์แล้ว ก็ยังโม้กันไม่เลิกแถมทำเป็นโชว์เหนือเร่งแซงอีก สมควรแล้ว
comment30:เอาจริงๆมีรูขนาดนั้นไม่น่าแทรกไปนะ เบรคแล้วต่อท้ายก็ได้ ผมเองขับรถเร็วนะ แต่ดูจากขนาดช่องที่จะมุด มันเสี่ยงมากเลยนะนั่น ซ้ายก็สิบล้อ ต่อให้ avantador ยังไม่มั่นใจที่จะแทรกไปเลยนะนั่นแล้วก็ไม่คะเนระยะข้างหน้าให้ดี อันที่จริงถ้าข้างหน้าว่างอยากกดบังทางก็กดไป แต่นี่เห็นๆกันอยู่มีรถช้าข้างหน้ายังอุตส่าห์ทะลึ่ง
comment31:คนในรถฟอร์จูนเนอร์สาหัสรึเปล่าคะร้องกันเสียงหลงเลย
comment32:ถ้าในคลิปรถโดนรถทัวร์กระแทก จนหมุนคว่ำ ตามข้อกฎหมายรถทัวร์ผิดแน่นอนรับ รถfortuner มาเต็มเลนแล้ว รถทัวร์โผล่มาทีหลัง แล้วพยายามเบียด แต่ถ้าไม่ได้กระแทก แต่หักหลบไปคว่ำเอง ก็พูดยาก

แต่ต่อให้ถูกกฎหมาย เจอรถทัวร์เบียดก็ควรจะชะลอรถครับ เพราะรถใหญ่เขาหยุดรถไม่ทันหรอก เคสนี้นักขับรถในเมืองหลวง มักจะประมาทกัน เจอบ่อยพวกที่ไปปาดเลนซ้ายสุดตอนไฟแดง เพื่อจะได้อยู่คันหน้าสุด โดยไม่กลัวรถพ่วง รถบรรทุกตู้คอนฯ ที่อาจเบรคไม่ทัน

ส่วนคนที่คิดว่ารถทัวร์ไม่ได้เบียด เห็นช่องว่างตั้งเยอะ คงไม่เคยใช้กล้องหน้ารถ เลยไม่ทราบว่า กล้องมันมี distortion ทำให้ดูเห็นเป็นระยะไกลกว่าปกติ ซึ่งจริงๆ มันเป็นการเบียดกระชั้นชิดมากๆตะหาก

ป.ล. ยังไม่พูดข้อกฎหมายอื่นๆที่ว่า รถบัส ห้ามวิ่งเลนขวาสุดอยู่แล้วนะครับ
comment33:เอารถไปเทิร์น นิวปาเจโร่หรือมิราจเลยมั้ย ขับไม่เบรคแบบนี้..............
comment34:อันนี้ถามเป็นความรู้นะครับ งงว่าทำไมรถถึงคว่ำได้ ดูในกล้องเหมือนรถเร่งแต่ก้อไม่ได้เร็วมาก

หรือที่คว่ำเพราะชนขอบทางหรือเปล่าครับ

ปล. จริงๆนะจะยอมให้รถทัวร์เข้านะครับ เหมือนเห็นป้ายสุวรรณภูมิด้านซ้าย อาจจะใกล้ทางที่รถทัวร์จะออกหรือเปล่า
จริงๆ ผมขับรถผ่านเส้นนี้ประจำ รถบรรทุก รถทัวร์ เยอะมาก 2 ซ้าย และชอบแชงอารมณ์แบบในคลิปเลย
comment34-1:เอาเฉพาะเรื่องกล้อง มันจะหลอกตา ดูช้ากว่าความเป็นจริง
เดาว่า 80-90
comment35:อยากรู้อายุคนขับ 

จังหวะเร่งปิดว่าแย่แล้ว
แต่เร่งแล้วไม่สังเกตุระยะกระบะคันหน้านี่แย่สองเด้งเลย(เดาว่ามองแต่รถทัวร์)
ดูคลิปไปมือแทบอยากหมุนพวงมาลัยออกซ้ายให้แทน
comment35-1:คลิปที่โพสแรกๆก่อนโดนลบไป 
บอกว่าเป็นนักศึกษา นั่งกันมา 7 คน
น่าจะวัยรุ่นทั้งคัน
comment35-2:ใช่ๆ จังหวะขับไปจี้คันหน้านี่อ่อนหัดมากเลย
มันมีจังหวะที่หักออกซ้ายเร็วกว่านี้ได้
comment35-3:หมุนซ้าย นี่สงสารรถพ่วงนะครับ เค้าจะซวยเอา
comment36:...
ขบวนสิบล้อ รถพ่วงที่ตามมา...เบรคกันเยี่ยวเหลืองเลยทีเดียว  
...
comment37:ดูตามไลน์แล้วฟอร์จูน  น่าจะเปลี่ยนเลนส์ตัดหน้ารถทัวร์ที่ตามมาด้วยความเร็วก่อน !!!  


รถทัวร์เลยวิ่งแซงขวา ก่อนขอเปลี่ยนเลนส์เข้าซ้ายตามเดิม ........  แต่ฟอร์จูนไม่ยอม ..
comment38:ไม่รู้นะถ้าเจอ ฟอร์จูนเนอร์ ผมไม่อยากอยู่ใกล้เท่าไหร่
comment39:คือคนขับควายมากขอบอก รถทัวร์เบียดยังไงยังไม่เลยเส้นขาวเข้ามาเลย
และที่มันเร่งอ่ะเร่งเพื่อออออออออ

สงสันสันดานมันเป็นแบบนั้นแต่รอบนี้เจอรถใหญ่กว่า สมน้ำหน้า

อ่อ รอบนี้รถมีส่วนทำให้พลิก แต่คนขับกากกว่ารถมากกกกกกกก
comment40:ก็มีแต่ควาย ควาย ควาย เท่านั้น
ก็มีแต่ควายยยยย
แต่ควายอย่างเดียว


เพลงนี้ดังขึ้นมาเลยทีเดียว
comment41:เสีย(เวลาอีก)น้อย เสียยาก
เสีย(เงินซ่อม)มาก เสียง่าย

เปลี่ยนจากเหยียบคันเร่งมาเป็นแตะเบรคกันดีกว่าครับ
comment42:โถ่. ประจารตัวเองทำไม.

ขับรถแบบนี้แหละถึงเกิดอุบัติเหตุขึ้นเยอะ

รถทัวร์เขาก็เปิดไฟเลี้ยวมาแต่ไกล ถึงแม้ไฟเลี้ยวจะไม่ใช่ไฟขอทาง

แต่เวลาเราขับรถเราจะตระหนักเสมอว่า

ถ้ามีคนเปิดไฟเลี้ยว เราต้องระวัง อ่านเกมไว้ด้านลบก่อนเสมอ

แล้วนี่จะเร่งเพื่อ ? ถ้าเบรคทุกอย่างก็ไม่มีอะไรแล้ว

อีกอย่างมัวแต่เหม่ออะไรอยู่หรือเปล่า จังหวะออกซ้ายหลังจากแซงพ้นก็มี

มาตกใจจนจะชนคันหน้าอยู่แล้ว

เราเคยขับมาประมาณ 90-110 หักหลบรถยูเทิร์น ทางลงสะพานพระนั่งเกล้า รถยังไม่เสียหลักเลย 

นี่กลัวว่าจะไปแตะเบรคหรืออะไรหรือเปล่า (แต่รถเรารถเก๋งนะ)
comment43:ตอนโยกหลบกะบะคันหน้า เหมือนตัวรถโยกเยอะ.   เดาเอาว่าโช็คอาจมีปัญหาด้วย ทำให้คบขับเบรคและดึงรถกลับขวา และซ้ายจนชนขอบแท่งปูน
comment44:มันน่าเกลียดตรงที่อ้างว่า หักหลบรถทัวร์นี้ละ เห็นชัดว่ามัวแต่เร่งเครื่องเพื่อกันไม่ให้รถทัวร์เข้า
ไม่ได้ดูกระบะข้างหน้า มารู้ตัวอีกทีก็ต้องหักหลบ เสียการทรงตัวคว่ำซะ

ถามจริงๆเถอะ ความเร็วขนาดนั้น ต่อให้ไม่มีรถทัวร์มาเบียดด้านข้าง ยังไงก็ต้องหักหลบไม่ก็เบรคตัวโก้ง ยังกล้ามาโพสหาคนผิดอีก
comment45:ตอนแรกคิดว่าเป็นรถกระบะนะเนี่ยะหักหลบแค่นี้ปัดไปปัดมา 

แต่พอรู้ว่าเป็นฟอร์จูนฯเท่านั้นแหละ.......ห่วยชิป
comment46:จะชอบเร่งปิดแบบนี้แนะนำให้ซื้อ GT-R มาขับ ทันแน่นอน หักหลบไม่คว่ำครับ

ถ้าขับทั่วๆไป ให้เค้าเข้าเถอะครับ ช้าลง10วิ  ค่อยออกขวาแซงคืนก็ได้
comment47:คนขับFortuner คะนองเอง ตอนแซงผ่านรถเทลเลอร์ด้านซ้าย สามารถเปลี่ยนเลนไปทางซ้ายได้สบายๆ แต่ไม่ทำ คงกะว่าจะแกล้งรถทัวร์ปิดเลนไม่ให้เข้า ดันเลือกที่จะเร่งคันเร่งไปจี้คันหน้าปิดเลน แต่ดันมาเร็วเกินประกอบกับกระบะคันหน้าขับช้า เลยเบรคแรงแล้วหักพวงมาลัย เลยเสียหลักไปเอง รุ่นนี้ไม่มีระบบควบคุมการทรงตัว และป้องกันการลื่นไถลเหรอเนี่ย เบรคแล้วปัดไปปัดมาเลย
comment48:ผมไม่เข้าใจว่าหลายความคิดเห็นจะไปด่าว่าซ้ำเติมคนขับรถ ฟอร์จูนฯ ทำไม (ย้ำว่า ด่าว่า ซ้ำเติมนะครับ ) เพราะทั้งๆที่สถาณการณ์แบบนั้นหลายๆคนอาจจะตัดสินใจไม่เหมือนกัน เพราะประสบการแต่ละบุคคลต่างกัน  และสาเหตุหลักก็มาจากรถใหญ่ที่ขับรถโดยไม่คำนึงถึงความปลอดภัยแก่ผู้ร่วมทางจะเปลี่ยนเลนทั้งที่ยังมีรถอยู่ระหว่างช่วงรถ แต่กลับไปด่าว่ารถเล็กซะงั้นซึ่งเป็นสาเหตุรอง เหมือนจะสนับสนุนให้รถใหญ่สามารถปาดเข้าได้เลยโดยไม่ต้องสนใจรถเล็ก ถ้างั้นจะสอบใบขับขี่กันไปทำไม อบรมการขับรถกันไปทำไม ว่าการเปลี่ยนเลนที่ถูกต้องแบบไหน สมมุติถ้า ฟอร์จูนฯ ไม่เร่งแซงแต่ตกใจเบรคแล้วรถเสียหลักมุดเขาใต้รถพ่วงแทน ก็คงจะมีคนว่าและซ้ำเติม ว่าเบรคแรงไป รถห่วย บลาๆ 
    เพราะเป็นแบบนี้พวกรถใหญ่ถึงได้ชอบเบียดเข้าโดยไม่สนใจรถเล็กกว่าเพราะคิดว่ายังไงก็ต้องหลบให้ แทนที่เราจะช่วยกันแชร์ วิจารย์พวกขับรถที่อันตรายกับเพื่อนร่วมทางแบบนี้ให้มีการดำเนินการบางอย่างเพื่อให้ตนเคารพกฏและคำนึงถึงความปลอดภัยในการใช้รถใช้ถนนมากขึ้น และการจราจรมีความเป็นระเบียบมากขึ้น แต่กลับไปด่าว่าคนขับรถเล็กซะงั้น ก็เลยทำให้พวกรถใหญ่ถึขับรถแบบไม่สนใจใคร กูจะเบียด กูจะปาดใครจะทำไม ถ้าไม่เกิดอุบัติเหตุก็แล้วไป
comment48-1:เคสนี้มันไม่ต้องเบรคเลย แค่ยกคันเร่ง ก็ไม่มีปัญหาแล้ว เพราะ ระยะ รถทัวร์มันพ้นอยู่แล้ว  ฟอร์ แค่ชะลอ แล้วออกขวาแซงกลับ แค่นั้นเอง
comment48-2:ผมถึงบอกไงครับว่าการตัดสินใจและประสบการณ์ของแต่ละบุคคลต่างกัน เพราะถ้าบางคนอาจจะพึ่งขับรถเป็นและอาจจะตกใจเหยียบเบรคแล้วหักพวงมาลัยหลบทำให้รถเสียหลักก็ได้ และมันจะไม่เกิดขึ้นถ้ารถใหญ่ขับปาดหน้ารถเล็กแบบนี้เพราะมันเป็นการเปลี่ยนเลนที่ไม่ปลอดภัย และไม่สมควรจะทำไม่ว่าจะเป็นรถอะไร
comment48-3:ที่เขามาหัวเราะเยาะซ้ำเติมคนขับฟอร์จูน ....ก็เพราะตัวเองผิดเอง ยังจะไปโทษว่าเพราะรถทัวร์เบียด

ซึ่งจริงๆแล้วคนขับฟอร์จูนรู้อยู่แก่ใจว่าทำไมถึงต้องเร่ง และจะไม่ยอมให้รถทัวร์เข้า .....สุดท้ายพลาดเอง

แล้วไปโทษ รถคันอื่น ....มันก็ไม่ถูกนะครับ
comment48-4:ครับผมเข้าใจว่าจังหวะนั้นฟอร์จูนควรเบรค แต่ที่ผมจะสื่อคือแล้วพวกรถใหญ่ที่มีนิสัยชอบเบียดชอบปาดรถเล็กกว่าก็ควรยกมาเป็นประเด็นด้วยเพราะผมก็เจอบนท้องถนนทุกวันและก็ทำได้แต่ด่ามันในรถซึ่งมันก็ไม่ได้ทำให้พฤติกรรมการขับรถนิสัยแย่ๆแบบนี้ลดลงไปเลย เพราะถ้าไม่มีอุบัติเหตุเกิดขึ้นมันก็จะกลายเป็นเรื่องปรกติของคนพวกนี้ และไหนๆก็มีเหตุการนี้มาทำไมไม่มีใครยกประเด็นนี้มาพูดกันบ้างเพื่อที่จะได้ให้ จนท เข้มงวดกันหน่อยก็แค่นั้นเองที่ผมจะสื่อ พูดไปทำให้นึกถึงคลิปที่รถทัวร์ฝ่าไฟแดงชนมอไซร์กลับกลายมอไซร์โดนด่าซะงั้น แทนที่จะช่วยกันแชร์ให้ผู้มีส่วนเกี่ยวข้องบังคับใช้กฏหมายให้จริงจังหน่อย
comment48-5:ประเด็นที่ซ้ำเติมคือ 

ตัวเองทำผิด แล้วยังไป ว่ารถทัวร์ปาดแหละครับ 

เร่งเข้าไปเอง
comment48-6:ผมตัดประเด็นฟอร์จูนตัดสินใจพลาดนะ เพราะดูจากคลิปรถทัวร์ก็กำลังจะปาดเข้าทั้งๆที่ระยะห่างไม่ได้ปลอดภัยกับเพื่อนร่วมทางเลย ซึ่งเจอบ่อยมาก เพราะดูอย่างไร ฟอร์จูนก็อยู่ช่วงล้อหลัง ทำไมไม่แซงรถเล็กไปให้พ้นก่อน ค่อยเข้า ตรงกันข้ามถ้าตามคลิปรถทัวร์แซงจนเห็นกล้องรถฟอร์จูนเห็นทายรถทัวร์แล้วค่อยๆปาดเข้าผมก็คงไม่มาแสดงความคิดเห็นประเด็นรถใหญ่ปาดเข้าไม่สนใจรถเล็ก
comment48-7:48-6 

กล้องหน้ารถ กับสายตานี่ ไม่ได้เท่ากันนะครับ ประเด็นคือ ถ้าเขามาเร็วขวาอยู่ดีๆ แล้ว เปิดไฟเลี้ยวมาแต่ไกล  แทนที่จะชลอ กับเร่งความเร็วบัง 

ผมบอกเลย รถนิสัยแบบนี้เยอะมาก ขับมากลางๆเนี่ยแหละ เราเห็น ไลน์แล้วว่าเราจะเข้าซ้าย ตัวเองขับช้า พอเห็นคนเปิดไฟเลี้ยว รีบเร่งมาปิด ไม่ให้เข้า ทีนี้ รถใหญ่ อยู่ๆจะตีกลับมันก็ลำบากนะครับ 

ถ้ารถ fortuner ไม่เร่งเครื่องเข้าไป ผมก็โทษรถใหญ่แหละครับ นี่ดันเร่งส่งเข้าไปอีก เข้าไปหาเรื่องเองแท้ๆ แต่ดันมาโทษคนอื่น
comment48-8:48-7 
ก็นั่นแหละครับ ผมถึงบอกไงถ้าฟอร์จูนชะลอมันก็ไม่เกิดเหตุแล้วก็ไม่มีใครเอาคลิปมาลงถูกไหม  ทั้งที่ในขณะเดียวกันพวกรถใหญ่กว่ามันก็ขับปาดเข้าในที่ขับขันแบบนี้อยู่ร่ำไปโดยไม่คำนึงถึงเพื่อนร่วมทาง จนเป็นพฤติกรรมนิสัยแย่ๆบนท้องถนน ก็เพราะมันคิดว่ายังไงรถเล็กก็ต้องยอมถูกไหม แล้วส่วนรถทัวร์เปิดไฟเลี้ยวขวามาแต่ไกลแล้วคุณรู้เหรอว่ามันจะเลี้ยวเข้าเมื่อไรตรงไหน ในเมื่อขวามาแล้วทำไมไม่แซงไปให้เลยรถคันอื่นไปให้พ้นค่อยปาดเข้า หรือคุณคิดว่ารถทัวร์ทำถูกต้องที่สามารถเลี้ยวปาดเข้าได้เลยโดยไม่ต้องสนใจรถที่อยู่ระหว่างช่วงรถทัวร์
comment48-9:ถ้าแค่ยกคันเร่ง ก็จบแล้วครับ ไม่เห็นต้องลำบากระวังอะไรเลย รถช้ากว่าก็ต้องให้รถเร็วกว่าไป เป็นเรี่องปกติ นะ
comment48-10:คุณมองว่าแค่ยกคันเร่งแต่ผมมองว่าต้องแตะเบรคช่วยแล้วแต่มุมมองแค่ละบุคคล
    แต่การปาดเข้าในที่ขับขันแบบนี้มันถูกต้องหรือไม่ในความคิดคุณ ทั้งๆที่ล้อหลังรถทัวร์ยังอยู่ตำแหน่งด้านหน้ารถยนต์มันยังแซงไม่พ้นแล้วเบียดเข้ามันถูกต้องไหม คุณคิดว่าการขับแบบนี้มันปลอดภัยไหม มันก็ไม่ต่างอะไรกับรถยนต์ขับแซงมอไซร์โดยที่ยังแซงไม่พ้นล้อหลังรยนต์ตรงกับล้อหน้ามอไซร์แล้วรถยนต์ก็ปาดเข้าเลยโดยมอไซร์ชะลอหรือเบรกหรือหักหลบไปแบบนี้ถูกต้องไม่อันตรายใช่ไหม
comment48-11:เอาที่สบายใจครับ

รถทัวรต้องเบรคหัวทิ่ม รอให้ท่าน fortuner โชวพลัง ถึงจะถูกใจ ก็เอาเถอะ  ไม่ตอบหละ
comment48-12:48-11
คุณก็ยังก้าวไม่พ้นเรื่อง ฟอร์จูน สักที ถ้าคุณคิดว่าการขับรถแบบรถทัวร์ที่ปาดเข้าด้วยระยะห่างขนาดนี้ถือว่าทำถูกต้องก็เอาที่คุณสบายใจเหมือนกัน
comment48-13:ผมมองแล้วว่ารถทัวร์มันไม่ได้ปาดนะครับ

ถ้าปาดนี่คือเหมือนรถตู้ในกทม ปาดซ้ายปาดขวา เขาก็ค่อยๆเข้าของเขา 

ถึงแม้ไฟเลี้ยวจะไม่ใช่ไฟตามใจฉัน เป็นแค่ไฟขอทาง

แต่เขาก็ดูไม่ได้เสียมารยาทนะครับ

คนที่เสียมารยาทกลับกลายเป็นฟอร์ซะมากกว่า
comment49:ผมคิดว่ารถทัวร์ไม่ได้ชนนะครับ
พอรถที่มีกล้องมันปิดทางเสร็จ คงหันไปมองรถทัวร์พร้อมทั้งยิ้มสะใจ
แต่พอหันกลับมาเจอท้ายรถกระบะเลยตกใจพูดว่า..........
เลยเหยียบเบรคทันทีพร้อมหักหลบซ้าย แต่เหยียบมิดล้อเลยล๊อคท้ายก็ปัดไปแล้วชนขอบถนน
ด้วยความที่ขับมาเร็วรถเลยพลิกคว่ำ

สรุปขับรถโดยประมาทเองครับ - -"
comment50:รถคันถ่ายคลิปตัดสินใจได้แย่
ความคิดเห็นไปในทางเดียวกันแฮะ  ในเฟซก็หมือนกัน   แสดงว่าทุกคนเข้าใจตรงกัน
comment51:คือก็นะ ขับแบบไม่ค่อยมีสติยังไงก็ไม่รู้ เห็นแบบนั้นแล้วยังเร่ง แถมไม่มองข้างหน้าเลย
ไปเบรกแล้วหักแบบนั้นก็เสียหลักสิ ถ้าเออมุดไปเลนซ้ายหน้ารถพ่วง ที่เหลือเยอะมากๆ ก็ไม่มีอะไรแล้ว

หรือเห็นรถทัวร์แหย่มาแบบนั้นก็ ยอมๆไปเถอะ

งานนี้ดูแล้ว ขับแบบไร้สติ
comment52:ถ้าให้เดา ผมว่าฟอร์จูนเนอร์ไม่ได้แค่จะบังทางอย่างเดียว  แต่จะปาดขวาเพื่อให้ปาดหน้ารถบัสอีกที  เพราะซ้ายว่างแล้วก็ยังไม่เข้า แสดงว่าไม่ได้ตั้งใจจะแซงกระบะข้างหน้า  แต่ต้องการปาดคืนรถบัส  จึงมัวแต่มองกระจกด้านขวา  แต่คำนวณพลาด ไปถึงท้ายรถกระบะก่อน จึงต้องหักออกซ้ายกระทันหัน
comment52-1:เห็นด้วยเลยครับ จิตคิดแต่ว่าจะกันรถบัส จนลืมมองข้างหน้า
comment53:ที่น่าสงสารคือคนที่นั่งไปด้วย ดูจากจากคลิปแล้ว คุณกล้าขับเร่งเครื่องมุดเข้าไปได้ยังไง? มันบ่งบอกได้ถึงความสามารถในการขับขี่ของคุณเลย แล้วเจอบ่อยมากพวกที่เวลาพอเปิดไฟเลี้ยวแล้วชอบเร่งมาปิดทาง ถ้าเป็นผมเห็นแบบนั้นคงชะลอไปแล้ว รถใหญ่ทั้งสองฝั่ง แถมข้างหน้ามีรถดักอีก
ปล. ครั้งนี้คุณยังโชคดี ครั้งหน้าจะยังโชคดีแบบนี้รึเปล่า ถ้ายังขับรถแบบนี้
comment54:รถทัวร์ รถเมล์ ให้ทางเค้าไปเถอะ เกิดอะไรขึ้นมามีผู้โดยสารหลายสิบคนจะบาดเจ็บไปด้วย คนขับรถก็น่าจะคิดถึงผู้โดยสารให้มากหน่อย เมื่อก่อนเราขับรถคะนองแบบนี้ล่ะ ตอนหลังนัางรถเมล์เลยเข้าใจเวลารถเมล์ปาดกับรถเก๋งคนในรถหัวใจจะวาย
comment55:รถโย่งยกสูงมันไม่เกาะถนน ยังอุตส่าห์ขับซะเร็ว สมควรแล้วละ
comment56:คนขับคงจะขาดประสบการณ์ ครั้งนี้คงจะจำไปอีกนานว่าควรจะเบรค
comment57:ตัวอย่างที่บอกว่า หวงเลน เป็นแบบนี้เอง
พอเห็นใครเปิดไฟเลี้ยงปุ๊บ เร่งปิดช่องทันที .... ก็รับไปนะ สงสารผู้โดยสาร
comment58:เป็นการขับรถที่ห่วยแตกและอันตรายมาก คือจังหวะแบบนี้ คนทั่วไปเขาต้องชะลอกันตัวโก่งแล้ว  
ใครผิด ถูก จะบ่นจะด่าก็ค่อยว่ากันไป 
แต่อันนี้จะเร่งขึ้นไปปิดเพื่อ? โพสเลยกลายเป็นเหมือนซ้ำเติมความเลวตัวเองซะงั้น
ดีไม่ลากกระบะข้างหน้ากับสิบล้อเขามาซวยไปด้วย
comment59:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment60:ดูคลิปหลายรอบ  ดูอย่างไงก็เพราะมาแรงไป แล้วตัดสินใจหักซ้ายแรงไปจนรถเสียการทรงตัว

  นี้แหละถ้ามีน้ำใจในการขับขึ่ ไม่ใช่คิดแต่ว่าเลนข้าใครอย่าแตะ ก็คงไม่ต้องไปเร่งเครื่องจนจะชนคันหน้าแล้วจบด้วยการหักลบ
comment61:ดูคลิปนี้หลายรอบแล้ว ดูไปขำไป ร้องซะผู้หญิงอายเลย

ถ้าเปิดลำโพงดังๆจะได้ยินเสียงแตรฟอร์จูน  กดใส่รถบัสแบบรัวๆๆๆๆๆๆแล้วเร่งความเร็วมา

จนเกิดอุบัติเหตุ ..........#โถวววเด็กน้อย
comment62:ดู หลายรอบ.  ระยะห่าง ช่วงรถเยอะ แต่ไปเร่งปิดรถบัส.  ในรถมีทั้ง ญ และเด็ก 

ขับแบบนี้. อตร จริง ๆ
comment63:ให้เดาว่า ถ้ารถบัสไม่เปิดไฟเลี้ยวขอเข้าซ้าย (วิ่งเลนขวาไปเรื่อยๆ) 
ฟอร์ก็คงจะเร่งไปช้าๆ แหละ

แต่นี่คือโรคเห็นไฟเลี้ยวไม่ได้ เร่งมาปิด
ห้าวเอง ตัดสินใจพลาดเอง 
ยอมเบรคให้เค้าเข้าเลน แล้วออกขวาแซงคืนก็ได้ 

ผิดอีกดอกก็ตรงไม่มองทางข้างหน้านี่แหละ มัวแต่มองรถบัส 

ยังมีเรื่องดีอยู่ คือ 
1. ไม่มีใครเดือดร้อนไปด้วย (พลิกคว่ำเอง ไม่เฉี่ยวชนใคร)
เห็นตอนแรกนึกว่าจะชนรถกระบะแล้ว ขับอยู่ดีดี
2. ไม่มีใครตาย แค่บาดเจ็บ
comment63-1:เจอเยอะมาก พวกนี้ เร่งปิดเลน ทั้งที่ก่อนเห็นไฟเลี้ยวชับเอื่อยๆ เรื่อยๆ เรียงๆ
comment64:เป็นผมก็ปล่อยเข้านะ 
เร่งไปปิดเลนวัดใจกับรถทัวร์มันดูไม่ค่อยฉลาดเท่าไหร่
comment65:ฟอร์จูนเนอร์ ไม่ต้องเสียเวลา ไปตามหาคนผิดหรอก แค่ส่องกระจกก็เจอแล้ว
comment66:ทำตัวเองแท้ๆ
comment67:อ่อน
comment68:ไม่ไหว ขับรถแบบนี้จะพากันไปตายหมู่ ดีรถใหญ่ที่ตามหลังไม่บวกเข้าให้ นี่ถ้าไม่คว่ำกระบะคันหน้าโดนเสยตูดไปแล้ว
comment69:มอง 2 แง่นะครับ ไม่รู้กล้องหลอกตาไหม  ผมว่า ถ้าเป็นผม เจอรถบัสเปิดไฟเลี้ยวขอทางมาแล้ว ต่อให้กระชั้นชิด ผมก็ต้องถอนคันเร่งแล้วล่ะ คงไม่ขับแหกไปกั๊กเลนที่บัสจะเข้า ซ้ายก็เป็นรถพ่วงด้วย อีกอันคือถ้าแหกไปกั๊กเลนแล้ว ก็ต้องดูคันหน้าด้วยล่ะ แล้วปล่อยให้บัสที่เข้าไม่ได้แซงกระบะคันหน้าไปเอง อันนี้คือ เร่งความเร็วไปขวางเขาเข้า แล้วตามคลิปคือ ไม่ได้ดูคันหน้าเลย ทำให้หักหลบจนรถเสียการทรงตัวเอง บัสอาจจะผิดในแง่แทรกในที่คับขัน?? แต่ประเด็นรถหักหลบจนชนแบริเออจนคว่ำ นี่เพราะไม่ได้ดูกระบะคันหน้าเองนะ
comment70:ก่อนจะเสียหลัก ไม่เห็นรถมีการถูกกระแทก มีแต่คนขับเร่งขึ้นไปแล้วไปเจอรถปิคอัพสีฟ้า ข้างหน้า ตกใจโยกรถหลบด้วยความเร็วสูง รถเลยส่าย แล้วคุมรถไม่ได้ ก็เลย.....
comment71:ดูอาการแล้ว น่าจะขับรถได้ แต่ขับรถไม่เป็นครับ

โยกซะขนาดนั้น รถสูงเอาไม่อยู่ครับ

ไม่รู้เหม่อหรืออย่างไร เร่งไปจ่อตู้เขาแล้วตกใจเอง ประมาทจริงๆ เลยครับ ดีไม่หักขวาอัดรถทัวร์ เดือดร้อนกันแน่นอน

ส่วนรถทัวร์ส่วนมาก ก็นิสัยดีนะครับ ต่างกับ แท๊กซี่ชมพู กับ รถตู้ อันตรายกว่าเยอะ เปลี่ยนเลนแบบไม่ต้องเปิดไฟเลี้ยว ปาดเบียดมาครบ

...
..
.
comment72:หญิงคงไม่ไปกับเมิงอีกแล้วล่ะไอ้งามไส้ ร้องเป็นวัวถูกเชือดเลยพฤติกรรมแบบนี้ถึงจะเป็นฝ่ายถูกแต่ทำแล้วเจ็บตัวก็ไม่มีวัวตัวไหนเค้าทำกันหรอกครับ
comment73:รถบัสจะผิด ถ้าเปลี่ยนเลนมาแล้วทำให้เราต้องเบรค
แต่นี่เร่งใส่เขา รถถ่ายคลิป เป็นฝ่ายผิด
comment74:ขอชี้แจงกรณีนี้นะครับ ผมเป็นประกันภัยที่เป็นผู้ทำเคลมเหตุครั้งนี้ ผมได้อ่านกระทู้ทั้งหลายแล้ว ขอขี้แจงดังนี้นะครับ รถฟอร์จูนเนอร์ได้ขับมาตามช่องทางที่สองจากซ้าย(ถนน 3 ช่องทาง) ถ้าคุณสังเกตการเคลื่อนที่ผ่านเส้นแบ่งทาง คุณจะเห็นว่า รถคันนี้ไม่ได้ขับมาด้วยความเกินปกติ และเมื่อรถบัสเปลี่ยนช่องทางเข้า ก่อนที่รถจะส่ายไปมา คุณจะได้ยินเสียงเบรค และถ้าคุณสังเกตอีกนึงก่อนที่รถจะพลิกคว่ำคุณจะเห็นว่า มีทางเบี่ยงออกจากช่องทางหลักเข้าช่องทางคู่ขนาน  ซึ่งบริเวณดังกล่าวเป็น ถ.บางนา-ตราด ขาเข้า ช่องทางเบี่ยงออกที่เห็นเป็นทางเบี่ยงก่อนถึงสะพานเข้าสนามบินสุวรรณภูมิ ขออธิบายเหตุครั้งนี้นะครับ รถคันเกิดเหตุ ถูกเบียดโดยรถบัสจากทางด้านขวา ซึ่งเป็นไปได้ว่า รถบัสจะพยายามเบี่ยงออกช่องทางคู่ขนานเพื่อมุ่งหน้าเข้าสุวรรณภูมิ แต่เนื่องจากรถบัสแล่นอยู่ในช่องทางขวาสุด จึงจำเป็นต้องเปลี่ยนช่องทางในระยะกระชั้นชิดในลักษณะตัดช่องทางกระชั้นชิดเบียดรถคันเกิดเหตุ ซึ่งอีกด้านหนึ่งของรถคันเกิดเหตุเป็นรถบรรทุก 10 ล้อ (คันที่คลุมผ้าใบ) ผู้ขับขี่รถคันเกิดเหตุ พยายามเบรคในทันที ทำให้รถเสียหลักเกือบจะชนรถกระบะคันสีน้ำเงินซึ่งอยู่ทางด้านหน้า ผู้ขับขี่จึงได้หักหลบไปทางซ้าย เป็นเหตุให้ชนกับแผงปูนกั้นทาง(แบริเออร์)ด้านซ้าย และพลิกคว่ำ รถคันเกิดเหตุไม่ได้พยายามที่จะเร่งเครื่องแซงรถบัสแต่อย่างใด แต่ที่เห็นรถบัสหลุดจากเฟรมไป เพราะรถบัสได้เบรคชะลอความเร็วหลังจากที่เห็นรถคันนี้แล้ว สังเกตได้จากการกระตุกของรถบัสก่อนรถคันนี้เสียหลัก ซึ่งจากลักษณะการเกิดเหตุดังกล่าวนี้ จะเห็นได้ว่า รถบัสเป็นผู้ก่อให้เกิดเหตุ หรือเป็นต้นเหตุนั่นเอง ถ้ารถบัสไม่เปลี่ยนช่องทางในลักษณะนี้ ผมไม่เห็นความจำเป็นที่รถคันนี้จะต้องเบรคจนเป็นเหตุให้เสียหลักพลิกคว่ำอย่างนี้ แล้วคุณคิดว่า รถบัสควรจะต้องรับผิดชอบเหตุครั้งนี้หรือไม่ ผมไม่ทราบว่า พวกคุณสังเกตเห็นรถตันสีขาวที่แล่นอยู่ด้านหน้ารถบัสรึปล่าว ว่าห่างจากรถบัสขนาดไหน ก่อนที่รถบัสจะเปลี่ยนช่องทาง นั่นเป็นการยืนยันได้ว่า รถบัสพยายามที่จะออกจากช่องทางหลักเข้าช่องทางคู่ขนาน ซึ่งอยู่ในระยะไม่ไกลนัก ถือเป็นการขับรถประมาทหวาดเสียว อันเป็นเหตุให้ทรัพย์สินผู้อื่นได้รับความเสียหาย และมีผู้ได้รับบาดเจ็บ ไม่ทราบว่า ทุกท่านที่มีความเห็นข้างต้น คิดเห็นอย่างไร ผมเสียดายแต่ว่า รถสองคันนี้ไม่ได้เฉี่ยวชนกัน ซึ่งถ้าเป็นท่านผู้ชำนาญการขับขี่ทั้งหลาย อาจจะเลือกวิธีชนกับรถบัส เพราะอย่างไรเสีย ถ้าชนกันรถบัสย่อมเป็นฝ่ายประมาทแน่นอน แต่เมื่อไม่ได้ชนกัน ก็เลยได้โอกาสลอยนวล ไปสร้างความเสียหายให้กับบุคคลอื่นต่อไป
comment74-1:ถ้าฟอจูนเนอร์เบรค ไม่ได้กดคันเร่งแสดงว่า กะบะคันหน้า คลานอยู่สินะครับ 

งง ..
comment74-2:ไม่โผล์ให้มันเร็วๆกว่านี้ ไอ้ประกัน คนเค้าจะได้ด่ากระจาย ไม่มีคลิปเค้าอาจจะเชื่อ แต่คลิปมันบอกอยู่ของมันอยู่เค้าแยกแยะได้ว่าอะไรจริง
ดีนะจะบอกชื่อบริษัทด้วยจะดีมาก ยอดปีหน้ามีวูปแน่
comment75:เห็นได้ชัดว่า ฟอร์จูนเนอร์ ขับมาปกติ ดีๆที่เลน 3 นับจากซ้าย กำลังวิ่งแซงรถบรรทุกพ่วงที่ต่อแถวกันมา เดาว่าความเร็วคงที่ระดับหนึ่ง โดยดูจากเส้นปะกลางถนนที่ผ่านหน้ารถจะมีความเร็วคงที่ และทิ้งช่วงห่างพอสมควร

แล้วปรากฎรถทัวร์โผล่มาตามคลิป ในความเร็วที่มากกว่าฟอร์จูนเนอร์ มากกว่าในระยะที่ดูออกว่าไม่ได้ตามหลังมาแต่แรก อาจจะยิงยาวมาทางขวาสุด แล้วมาเจอ ฟอร์จูนเนอร์ที่หัวแถว แล้วด้านหน้าโล่งพอที่รถทัวร์จะเข้าได้สบายๆ รถทัวร์ จะมีความยาวที่ 12 ม. ขนาดที่บังโคลนหลังของรถทัวร์พ้นด้านหน้ารถฟอร์จูนเนอร์ก้อแล้วกัน

เป็นที่แน่ชัดว่า รถทัวร์จะเข้าซ้ายนี่มีสาเหตุไม่กี่อย่าง ประกอบกับ รถพ่วงคลานๆกันมาแต่ชักแถว รถทัวร์เห็นสภาพรถบนถนนแบบนั้นรู้ได้ตามสัญชาติญาณทันทีว่า "จะมีตำรวจทางหลวงข้างหน้า" อีกอย่าง เขตบางเสาธงมีตำรวจทางหลวงบ่อยไป (ผมก็ขับรถบรรทุกมาก่อนทำไมจะไม่รู้ล่ะ)

บังโคลนหลังรถทัวร์พ้นหน้าฟอร์จูนเนอร์นี่ แสดงว่าช่วงท้ายที่เหลือนิดเดียวเท่านั้นถ้า ฟอร์จูนเนอร์ อย่าว่าแต่เบรกเลย แค่ยกความเร็วให้รถทัวร์เข้ายังทำได้เลยครับ 

แต่ฟอร์จูนเนอร์เลือกที่จะเร่งอัดขึ้นไป ดูได้จากความเร็วของเส้นปะที่ผ่านหน้ารถเพิ่มขึ้นชัดเจน แต่ในจังหวะที่รถทัวร์เหยียบเส้นปะ ดูจากขนาดรถทัวร์นี่เหยียบเส้นเลยเข้ามาถ้าวัดจากแนวล้อหน้าซ้าย ของรถทัวร์มองว่าไม่น่าเกิน 50 Cm เพราะยังเหลือช่องให้ฟอร์จูนเนอร์ขึ้นมาได้

เห็นได้ชัดว่าเร่งขึ้นมาได้เร็ว แต่ผมมองว่าคนขับฟอร์จูนเนอร์ มัวมองกระจกข้างขวาดูรถทัวร์อยู่ (ในใจอาจจะอยากมองหน้าคนขับรถทัวร์แล้วนึกในใจว่า จะแทรกเหรอ ? ไม่ได้กินหรอก)

ทำไมผมถึงบอกแบบนี้ สัญชาติญาณคนขับรถ ส่วนมากเมื่อเจอเหตุการณ์ชวนหงุดหงิด จะมองหน้าคู่กรณีเสมอครับ ไม่มีใครไปมองฟ้ามองถนนเท่าไหร่หรอก

แต่ฟอร์จูนเนอร์ลืมไปว่าใช้ความเร็วมากขึ้นตอนเร่งส่งขึ้นมาทำให้พอหันมาเห็นอีกที กระบะอีกคันมาอยู่ตรงหน้าแล้วเลยหักซ้ายกระทันหันมาก

ประกอบกับลักษณะรถเป็น SUV ที่มีพื้นฐานจากรถกระบะ จึงเสียการทรงตัวได้ง่าย

ผมก็มองไปตามที่คลิปแสดงออกมา และถ้าเป็นผมๆไม่ไปบอกว่ารถท่วร์เบียดครับ ถึงแม้ว่าเค้าจะทำผิดกฎหมายเรื่องไม่ชิดขอบทางด้านซ้ายก็ตาม เพราะรู้อยู่แก่ใจจริงๆ

ใครจะผิด จะถูก ผมว่า ถ้าคนที่ผ่านการขับรถขนส่งเป็นอาชีพนับสิบๆปีแบบผม ดูไม่ยากครับเคสนี้

title:พลีชีพ ทำไมละครของไทยที่ไม่มีสาระ ประเด็นของเรื่องคือ ผู้หญิงตบตีแย่งผู้ชายกัน ถึงได้เป็นที่นิยมและเรตติ้งเยอะครับ ??
comment::พลีชีพ !!! ทำไมละครของไทยที่ไม่มีสาระ ประเด็นของเรื่องคือ ผู้หญิงตบตีแย่งผู้ชายกัน ถึงได้เป็นที่นิยมและเรตติ้งเยอะครับ ดูแล้วสาระของเรื่องก็ไม่มี ก็แค่ผู้หญิงคนนึงอยากแย่งปั๋วของผู้หญิงอีกคน จนต้องทำทุกวิถีทางเพื่อแย่งผู้ชายคนนี้มาให้ได้ โดยการยั่วยุให้อีกฝ่ายโกรธ หึงหวง ซึ่งดูแล้วมันไม่ Make sense ดูไม่มีแก่นสาร สาระอะไรเลย แต่ทำไมคนไทยชอบดูกัน เรตติ้งกระฉูดปรู๊ดปร๊าดด แต่ละครน้ำดี มีสาระ เรทติ้งต่ำต้อย ไม่เป็นที่สนใจ พอไปเปรียบเทียบกับซีรีส์ญี่ปุ่นแล้วยิ่งสะเทือนใจ ซีรี่ส์ญี่ปุ่นส่วนมากเป็นเรื่องที่ค่อนข้างมีสาระ มีแก่นสาร ส่วนมากจะนำเสนอชีวิตในการทำงานอาชีพใดอาชีพหนึ่ง หรือเป็นซีรีส์สร้างแรงบันดาลใจอะไรสักอย่าง ซึ่งมันช่วยจรรโลงสังคมญี่ปุ่นให้กลายเป็นสังคมที่พัฒนา ประเทศชาติเจริญก้าวหน้า ในขณะที่หันมองกลับมาที่ไทยเรา ละครที่ได้รับความนิยม เรตติ้งเยอะๆ มักเป็นเรื่องแย่งผู้ชาย มีชู้ เมียหลวง เมียน้อย ตบตีกัน ด่ากันแรงๆ ละครเหล่านี้กลับขายได้ดี เรตติ้งเยอะ ทำไมคนไทยสนใจแต่เรื่องอะไรแบบนี้ครับ มันช่วยจรรโลงสังคมให้ดีขึ้นมั้ยครับเนี่ย  ประเทศชาติจะเจริญขึ้น เพราะละครพวกนี้มั้ยครับ แถมเด็กบางคน ถ้าดูแล้วไม่มีวิจารณญาณ ก็อาจจะเอาพฤติกรรมเลวๆไปลอกเลียนแบบได้  สังคมไทยมันจะดีขึ้นมั้ยล่ะครับเนี่ย (แม้ตอนท้ายของเรื่อง จะมีจุดจบของคนเลวว่าจะได้รับผลกรรมยังไง แต่ 90% ของเรื่อง ก็ไม่ได้รับกรรมอะไร แถมตบตีกันสนุกสนานอีกต่างหาก มีให้ดูถึงผลกกรรมท้ายเรื่องแค่ 10% เอง ใครจะไปจดจำเท่ากับพฤติกรรมชั่วๆที่ทำมาถึง 90% ของเรื่องล่ะ)  แล้วทำไมเรื่องแบบนี้คนไทยถึงชอบดู สนใจเป็นพิเศษครับ คนชาติอื่นโดยเฉพาะชาติที่เค้าเจริญแล้วเราอยากเอามาเป็นแบบอย่าง เค้าสนใจเรื่องอะไรแบบนี้เหมือนเรามั้ยครับ เรายังคงเป็นประเทศกำลังพัฒนาต่อไปซิ่น่ะ ขอพลีชีพหน่อยล่ะกัน ขอบคุณครับ 


ปอลอ เห็นหลายๆท่านบอกว่า เราแยกแยะเรื่องนี้ได้ ถูก แต่เด็กที่พี่งเป็นวัยรุ่นเห่อ...บางที ก็แยกแยะไม่ได้ และเห็นพฤติกรรมของตัวละคร ก็รู้สึกน่าสนใจ อยากเอามาทำลอกเลียนแบบได้ อย่างที่ได้เห็นในสังคมไทยเยอะแยะ ที่เด็กปวช ปวส เด็กมัธยม ตบตีแย่งผู้ชาย มีคลิปให้เห็นกันเต็มบ้านเต็มเมือง มันมีส่วนมาจากพฤติกรรมลอกเลียนแบบจากละครนี่แหล่ะ    แก้ไขข้อความเมื่อ 3 เมษายน 2557 เวลา 14:24 น.
comment1:i:เข้ามาดู
comment2:a:ถ้าเป็นละครสะท้อนสังคมจะถูกแบน เหมือนเหนือเมฆ 2
comment2-1:i:เหนือเมฆเนี่ยไม่ต่างจากสามีตีตราในแง่ของสาระหรอก มีจอมขมังเวทย์อะไรก็ไม่รู้
comment3:n:ลองดูกลุ่มเป้าหมายของละครน้ำเน่าสิ
comment4:d:ไม่ได้มีแต่ประเทศนี้หรอกค่ะ ที่ชอบเรื่องพื้นฐานบ้านๆ แบบนี้
เพียงแต่ประเทศอื่นๆ  ผู้สร้าง ผู้ผลิต เค้ามีทางเลือกให้คนดู และขยันสร้างสรรค์เรื่องแบบอื่นด้วย
คนดูก็มีทางเลือกมากขึ้น  ไม่ถูกตีกรอบ ยัดเยียดแต่ความสนุกแนวเดิมๆ
comment5:a:เคยตั้งกระทู้แบบนี้มาแล้ว แต่ผลที่ได้ตอบรับคือ การดิสเครดิต จากติ่งริษยา รับความจริงไม่ได้ค่ะ
comment5-1:i:ผมคงโดน Anti เหมือนกันแน่เลยครัช
comment5-2:d:ไม่ได้ดิสเครดิตน้องตูบ แต่ทว่าเอามาเตือนสติให้รู้จักละอายบ้าง
เห็นน้องตูบและพรรคพวกร้อนรนคอยดิสเครดิตละครต่างช่องไม่เลิกรา
หรือน้องตูบจะรับความจริงไม่ได้จ๊ะ กะอีแค่ละครเขาเรตติ้งดีกว่าหางเครื่องแค่เนี้ยะ
คนรวยคือสถานี ไม่ได้เกี่ยวกับเศรษฐกิจของน้องตูบและคณะซักนิด ทำไปทำไม?
comment5-3:n:มันคือ "อดีต" ปัจจุบัน ชั้นเปลี่ยนไปแล้วค่ะ
comment5-4:i:พี่ตูบก็คือ 1 ในติ่งจอมริษยาดิสเครดิตไม่ใช่เหรอคะ
comment6:b:คนไทยชอบแนวนี้ครับ เพราะมันเข้าถึงได้ง่าย ไม่ต้องขบคิดวิเคราะห์อะไรให้มันมากมาย เน้นอารมณ์กระชากสะใจอย่างเดียว
comment7:a:มันสะใจดีมั้งค่ะ
แต่เราก็ไม่ชอบนะ = =; ไร้สาระมาก แค่แย่งผู้ชายเนี่ยนะ

เขาบอกสะท้อนสังคม.. สะท้อนมาเยอะแล้วนะ
ทำไมไม่สร้างละครดี ๆ มั่งล่ะ เด็กจะได้ซึมซับ ทำตาม ที่ให้ดูแต่อะไรเนี่ย แย่งนู่นนี่นั่น

เคยไปอ่านเจอเป็นบทความนึง เกี่ยวกับละครญี่ปุ่น ละครเกาหลี
หาไม่เจอ เดี๋ยวจะลองไปขุด ๆ มา ถ้าเจอจะมาอีดิตใส่ให้
เนื้อหาดีเลยแหละ สะท้อนอะไรหลาย ๆ อย่าง

//ลืมไป พอสร้างละครดี ๆ เดี๋ยวก็โดนด่าหาว่าโลกสวยอีก อยู่ยากเว้ยยย
comment8:n:เราเป็น Target ของละครแนวนี้นะ
อิอิ
comment9:b:สังคมไทยเสพติดความรุนแรงผ่านสื่อ
comment10:d:ละครน้ำเน่าหนึ่งเรื่องมันตีความหายได้หลากหลาย มันอยู่ที่ว่าคนดูจะเลือกมองด้านไหนครับ
แต่ส่วนใหญ่ดูเพื่อบันเทิง ไม่ได้ดูเพื่อจับใจความอะไรหรอกครับ

ถ้าเรามองให้มันบันเทิง มันก็บันเทิง
ถ้าเรามองให้มันมีแง่คิด มันก็จะมีแง่คิด
เช่น ผลสุดท้ายคนชั่วก็ไม่ได้ดี หรือคนดีอาจจะต้องอดทนรอนานนนนนกว่าจะได้ดีแต่ก็ได้ เป็นต้น
comment11:n:อยู่ที่ผู้บริโภคชอบดูค่ะ ซึ่งส่วนใหญ่ชอบดูแนวนี้อะค่ะ
comment12:u:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment13:d:ใครๆก็ชอบนะคะ
comment13-1:b:ส่วนมากเป็นประเทศกำลังพัฒนาทั้งนั้นเลย
comment13-2:i:ทำไมชั้นกดไม่ได้
comment13-3:b:อันที่จริงคือประเทศ "ด้อย" พัฒนาครับ
comment13-4:o:จริงๆ ก็อยากจะเขียนแบบนั้นแหล่ะครับพี่ Silverstorm  แต่กลัวแรงไปนิด 55555
comment13-5:o:เราไม่ชอบความเห็นคห. 13-3 เลย คุณหาว่าประเทศอื่นด้อยพัฒนาไม่ดูประเทศตัวเองเลย,,,เฮอะๆ ประเทศไทยดีกว่าเท่าไหร่กันเชียว
ไม่ได้จะก่อดราม่านะ แต่อ่านแล้วไม่ชอบมากๆ ถ้าคนประเทศนี้มาอ่านเจอจะยิ่งไปกันใหญ่
comment13-6:o:ความคิดเห็นที่ 13-5 ผมว่าพี่เค้าหมายถึงประเทศไทยเราด้วยน่ะครับ
comment14:i:เข้ามาส่อง
comment15:d:ละครทุกเรื่องไม่ไร้สาระนะ มันมีข้อคิดทุกเรื่องแหละ อยู่ที่ว่าคนดูจะเข้าใจที่สิ่งละครสื่อมากน้อยแค่ไหน
comment16:f:ละครเค้าสอนให้รู้จักความพยายามครับ
พยายามทุกทางให้ได้ผ้วคนอื่นมาครอง
ผมโลกสวย
comment16-1:i:คห.นี้ฮามาก
comment16-2:f:พยายามไขว่คว้าเกี๊ยวทองคำ
comment17:d:ผมว่าเราจะชอบไม่ชอบ คนอื่นชอบ มันก็เป็นสิทธิ์ของแต่ละคนครับ  แต่ผมก็ไม่เคยดูครับ แต่ชอบดูข่าวช่อง 3 ตอนเช้า เห็นโปรโมทดีครับเรื่องนี้
comment18:a:คิดเหมือนกันครับ แต่บางเรื่องมันก็มีข้อคิดนะครับ
แต่แปลกละครน้ำดี ที่ตั้งใจทำเพื่อให้คนเห็นความสำคัญของการเลิกทาสแบบลูกทาส กลับมีคนดูน้อยมาก
ทั้งที่บท , การตัดต่อ , กรแสดง ทุกอย่างมันดีมาก ถ้าตัดเรื่องซีจีไป
comment19:d:ก็เค้าจะดู"ละคร" ไม่ใช่"สารคดี"
คงไม่มีใครดูละคร เอาสาระ เอาความรู้หรอกเนอะ
comment19-1:a:มีครับ ซีรีส์ญี่ปุ่น ที่ได้รับความนิยมส่วนมากเป็นซีรีส์เกี่ยวกับงาน อาชีพ มีแก่นสาร สาระหลายเรื่องมากครับ

อย่าง

แนวกฎหมาย

Hero,Hokaben,Beginers,Sasaki Fusai,Maou

แนวนักข่าว

Top Caster,News no onna,Beauty or Beast

แนวสายการบิน

Good Luck,Big wing, Attention Please

แนวออฟฟิส

Haken no hinkaku,Power office girl,Anego

แนวโฆษณา

Sapuri, koi no chikara

แนวธุรกิจ

The Vulture, Koi ni ochitara

แนวหมอ-พยาบาล
code blue, iryu 1-2, nurse aoi 

ตำรวจ
SP, Double score

เชฟ
Osen, Antique

แต่ละเรื่องได้รับความนิยม แถมช่วยสร้างแรงบันดาลใจให้คนในสังคม
comment20:n:เคยดูนะสามีตีตรา เห็นนางเอกเค้าโปรโมทผ่านIG เมคอัพกับคอสตูมเค้าสวยนะถูกจริตเราเลย
แต่รำคาญเสียง+ไดอะล็อกที่ในชีวิตจริงไม่มีใครใช้ ไม่เคยดูได้เกิน2นาทีเลย
/meนั่งรอGOTเงียบๆ
comment21:u:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment22:a:สาเหตุนึงที่ทำให้ประเทศไม่เจริญครับ

ละครไทยม่างงงง ไม่มีสาระจริง ๆ มีกี่เรื่องครับที่หาข้อมูลที่มันชัดเจน

ผมดูซีรี่ย์ฝรั่ง ซีรี่ย์ญี่ปุ่น เค้าให้แง่คิด เค้ามีข้อมูลอ้างอิง

จริงอยู่ว่ารสนิยมคนเราต่างกัน แต่ก็ควรแฝงและปลูกฝังอะไรลงไปบ้าง นอกจากมีแต่เรื่องเหล่านี้
comment23:s:จริงละครมันแค่2-3ชมนะ รายการดีๆมีเยอะแยะเลือกดูก็ได้ดิ 
ยกตัวอย่าง ทุ่งแสงตะวัน หลวงตามหาชน บันทึกกรรม ฟ้ามีตา คบเด็กสร้างบ้าน เหลี่ยมโจร หลักธรรมนำชีวิต รายการช่องTtbs
comment24:a:ผู้จัด - ทำละครต้องการสะท้อนสังคม  ให้คนดู ดูแล้วได้กลับไปนั่งคิด

คนดู - พระเอกนางเอก งอนกันไปกันมา แหม่มันช่างลุ้นจริงๆ  ยิ่งมีฉากตบตีกันนี่สิยิ่งสนุก สะใจ ชอบมาก  ข้อคิดอะไรช่างมัน ละครมีไว้เพื่อความบันเทิง

ก็ต้องขอบอกว่า  คนดูส่วนใหญ่ชอบดู  ผู้จัดก็เลยจัดให้ เรียกได้ว่า วิน-วิน ทุกฝ่ายครับ

ส่วนกระผม ขอไปดูละครญี่ปุ่นตามเดิมหละดีแล้ว รู้สึกสบายใจดี

อ่อ...ละครไทยที่ดีๆ ผมว่าที่ฉายตอนนี้ก็เรื่อง "ลูกทาส" น่ะครับ  เป็นละครสร้างแรงบันดาลใจว่าคนเราไม่ต้องเกิดมาในตระกูลร่ำรวย แต่ถ้ารู้จักศึกษาเล่าเรียน  ก็สามารถพัฒนาตัวเองให้ชีวิตดีขึ้นได้ (ไม่เหมือนพวกละครที่พระเอกโตมาในตระกูลร่ำรวย  เป็นเจ้าของบริษัท แต่ไม่ทำงานทำการอะไร  ทำตัวโง่ๆ โดนผู้หญิงปั่นหัวไปวันๆ)
comment25:d:ตอบแบบบ้านๆเลยก็คือว่าชีวิตข้างนอกแมร่งเครียดแล้ว พอเจอละครแรงๆ นั่งดูไป ด่าตัวร้ายไป มันได้ระบายอารมณ์ดีค่ะ หายเครียด  ส่วนเรื่องเลียนแบบอย่าโทษละครเลย เราดูแนวนี้มาตั้งหลายเรื่อง ยังไม่เคยมีความคิดจะแย่งผู้ชายสักนิด มันอยู่ที่สัน..คนมากกว่า ส่วนประเทศเจริญ ดูที่นักการเมืองดีกว่าค่ะ เมื่อไรมันจะเลิกเห็นแก่ตัวกัน ละครส่วนน้อยนิดที่ช่วยประเทศค่ะ
comment26:n:จริง ละครน้ำดีเรตติ้งน้อยหลายเรื่องมาก อย่างลูกทาสตอนนี้
เราก็ชอบนะละครแบบนั้น แต่รู้สึกพักหลังชักเยอะไปแล้ว 
แล้วดารานำมักได้รางวัลจากบทแบบนี้ เบื่อจริงๆ
comment27:u:ความคิดเห็นนี้ถูกลบเนื่องจาก 
กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment28:s:ตอบคำถามจขกทก่อนนะครับ

คำตอบคือเพราะมันถูกจริตของคนไทยส่วนใหญ่ครับ พวกซึนก็เยอะนะ ปากบอกไม่ชอบ ทำเป็นเหมือนจะไม่ดูแต่เอาเข้าจริงก็ดูและให้ความสนใจกับละครดังกล่าว

ละครที่ขายดีในไทย มักจะเป็นละครบู๊หรือไม่ก็ละครชิงรักหักสวาทตบตีด่าทอข่มขืนสาดน้ำกรดครับ สองแนวนี้มาเมื่อไร เรตติ้งแรงเมื่อนั้น รับประกันเรตติ้งและกระแสทุกทีไปครับ แล้วมันก็เป็นแบบนี้มานานแล้วครับ เป็นมาตลอดหลายสิบปี คนไทยชอบดูอะไรแรงๆครับ นานๆทีจะมีละครแนวอื่นเรตติ้งแรงกับเขาบ้างแต่ส่วนมากก็เหมือนเรตติ้งแรงเพราะแฝงๆความรุนแรงอยู่ดีอะนะ ยกตัวอย่างอย่าง ละครพีเรียดรักชาติก็เรตติ้งดีเพราะมีฉากคนฆ่ากันทำสงครามนี่ล่ะ ลองทำมาเป็นสารคดีเลยดูสิ คนหายหมดครับ ใครจะดู หรือละครแนวกุ๊กกิ๊กหลายเรื่องก็แฝงฉากตบตี ฉากเตะต่อย ฉากคนจิกกัดกันไว้เรียกเรตติ้งทั้งนั้นครับ ถ้าไม่มีฉากเหล่านี้ละครจะจืดไม่สนุกครับ ส่วนละครที่เป็นบู๊เต็มตัวหรือเป็นละครแรงเต็มตัวพวกนี้ก็เรตติ้งและกระแสถล่มทลายอยู่แล้ว

ถามว่าแล้วทำไมถึงถูกจริตคนไทยส่วนใหญ่ คำตอบคือไม่รู้ ก็คนไทยส่วนใหญ่ชอบ คุณจะไปห้ามรสนิยมหรือความสุขคนอื่นมันก็ไม่ได้ครับ

คนไทยแปลกอยู่อย่าง พอสังคมแย่ มีอะไรไม่ดี กลับชอบโทษชอบโยนความผิดไปให้สื่อบันเทิง ไม่ว่าจะเป็น หนัง, ละคร, การ์ตูน, หรือว่าเกม ซึ่งมันเป็นของปลายเหตุน่ะครับ

คนไทยเติบโตมากับละครพวกนี้มีมาไม่ต่ำกว่า 30 ปีแล้วครับ เพราะละครไทยมันก็แนวเดิมๆนี่ล่ะ วนกันอยู่แบบนี้อย่างที่จขกทว่า ยิ่งละครสมัยก่อนเวลาตบตีด่าทออะไรหยาบคายรุนแรงเห็นกันชัดเจนกว่าสมัยนี้มากครับบอกเลย

แต่คนไทยที่เขาดีๆไม่ได้เสียผู้เสียคนไปกับละครไทย ทำประโยชน์ให้สังคมก็มีมากมายครับ แล้วเราได้มองในมุมนั้นบ้างหรือเปล่า หรือ "เลือก" มองแต่มุมเสื่อมๆของสังคมแล้วก็โทษว่าเป็นเพราะละครไทย

อีกอย่างละครไทยมีหลายแนวครับจขกท ที่เป็นน้ำดีสร้างสรรค์สังคมก็มีมากครับ ผมกล้าท้าให้จขกทลองเอาละครไทยทั้งปีมาเทียบดูได้เลย แล้วคุณจะรู้ว่าปีๆหนึ่งมีละครไทยที่เป็นน้ำดีหรือไม่ได้มีความรุนแรงอะไรมากมายก็หลายเรื่องครับ ไม่ใช่น้อยๆเลยครับ ละครที่ช่องสามทำแล้วก็แป้กๆตั้งหลายเรื่องนั่นล่ะครับ แล้วสังคมดีขึ้นไหมครับ ถ้าคำตอบคือไม่ แล้วทำไมเวลาสังคมแย่ถึงไปโทษพวกละครที่มีความรุนแรงหรือแฝงความรุนแรงครับ เพราะละครที่เป็นแนวแรงๆจริงๆปีๆหนึ่งมีไม่น่าถึง 3 เรื่องด้วยซ้ำครับ เพียงแต่พอออกฉายแล้วดังก็เท่านั้นเอง
comment29:n:อยากให้ละครไทยทำอย่างมีคุณภาพแบบนี้สองเรื่องนี้ค่ะ
comment29-1:i:ชอบดูแนวนี้เหมือนกัน รวมไปถึงซีรีย์เกาหลีบางเรื่อง
comment29-2:i:ขอเสริมรากบุญอีกเรื่องนะ ^^
comment29-3:a:มันควรจะถึงยุคที่เราควรจะมี "ซีรี่ย์ไทย"
ไม่ใช่"ละครไทย"
comment29-4:n:ฮอโมนก็สะท้อนสังคมนะ...ฉากแรกกว่าอีก
comment30:b:เรื่องเผือกเรื่องชาวบ้านมาอันดับหนึ่ง สังเกตุสิ ในนี้ขึ้นกระทู้แนะนำตลอด พอมีเรื่องแบบว่า
comment31:d:คนไทยชอบความสนุก ชอบความรื่นเริง ฉูดฉาด และมีสีสัน
ละครเรื่องไหนตอบโจทย์นี้ได้ก็จะเป็นที่นิยม

ละครที่กำลังเป็นกระแสอยู่ตอนนี้ สาเหตุที่เรตติ้งดี เพราะมันสนุก มันแซบ
ละครแย่งผัวที่มันแป้ก หรือเสมอตัว ก็มีหลายเรื่อง เพียงแต่พอมันไม่ดัง คุณก็ไม่รู้จัก 

อ่อ คนที่ดูละครแย่งผัว ก็ไม่ได้แปลว่าเค้าไม่ดูละครแนวอื่นนะ
เราดูละคร ดูหนังได้ทุกแนวแหละ ขอให้ทำออกมาสนุกเหอะ
comment32:a:เห็นเอาละครเราเรามันขาดความสมจริงเป็นที่หนึ่ง ผู้จัดละครไทยส่วนมากไม่ค่อยแคร์เรื่ององค์ประกอบ โปรดักชั่นจริงๆหรอก
ที่เห็นบอกว่าโปรดักชั่นเจ๋ง เยี่ยมอะไรเนี่ย ถ้าเอาซีรีย์ต่างประเทศมาเทียบละครไทยที่ว่าเยี่ยมเหลือแค่ดาวเดียวจาก 5 ดาว
เพราะของเค้าแค่ฉากบางฉากเป็นองค์ประกอบ แต่เค้าใส่ใจมากๆ ไม่ปล่อยผ่านเลยแม้แต่ซีนเดียว ถ้าจะบอกว่าละครไทยจำนวนตอนเยอะ
ไม่มีน้อยๆแบบซีรีย์ฝรั่ง แต่เห็นกันเยอะๆว่าจะรอละครปิดกล้องก่อนแล้วค่อยออน มันมีเวลาให้ดูแลอยู่แล้วนิ 

ตอนนี้ดูละครไทยน้อยลงมาก ไปดูซีรีย์นอกซะส่วนใหญ่เพราะผมชอบความเหตุมีผลของเรื่องมากกว่าละครไทย นานๆที่จะดูละครไทยถ้าบทสนุกจริงๆ
comment33:a:เห็นด้วยกับจขกท.
comment34:b:พูดถึงเรื่องรายละเอียดในละครไทย  ผมว่าบทๆหนึ่งที่มักจะเห็นได้บ่อยๆ แต่ผู้จัดไม่เคยให้ความสำคัญเลยก็คือบท "แพทย์" ในเรื่อง

โดยเฉพาะบทสนทนาของแพทย์กับผู้ป่วยหรือญาติ บอกได้เลยว่าไม่เหมือนในความเป็นจริงซักนิดเดียว  ดูแล้วยังนั่งขำกับบทที่หมอในเรื่องพูดเลย  คือนอกจากดูไม่เป็นมืออาชีพแล้ว บางครั้งยังดูโง่เง่ามากๆด้วย
comment35:a:คหสต. เรตติ้ง = เงิน มั้ง
ไม่ใช่ว่าคนชอบหรอก แต่ไม่มีใครสักคนออกมาผลิตแนวใหม่ๆ มันเสี่ยงต่อการเรตติ้งตก คนก็เลยทำแต่ละครแบบนี้

ตอนแรกเราเฉยๆกับละคนไทยนะ แต่พอเราได้ดูซีรีย์เกาหลี(บางเรื่องนะ ที่มันสนุกจรืงๆ)
เรากลายเป็นคนที่ดูละครไทยไม่ได้เลย 
อีกอย่างละครพวกนี้ทำง่าย แทบไม่ต้องใช้สมองอะไรเลย แค่เปลี่ยนบทสับไปสับมา แล้วก็คงคอนเซปเดิมๆไว้ ไม่ก็รีเมคกันไม่รู้กี่ชาติ มันก็มีแต่เรื่องเดิมๆ
comment36:a:ผมขอยืมประโยคที่จ่าพิชิตแกเคยพูดใว้ราวๆนี้ 
ฉากปล้ำ ข่มขืน ทำได้สมจริง แต่ฉากช่วยชีวิตนี่ทำผิดๆถูกๆ 
ผมว่ามันสะท้อนอะไรบางอย่างว่า ผู้คาดหวังอะไรจากผลงานตัวเองบ้าง 
นอกจากกำไร และฟีดแบคที่ตีกลับมา

แล้วก็อีกเรื่อง นำเสนอเรื่องนางร้ายโดนรุมข่มขืน
มันไม่ไช่สิ่งที่ควรจะให้เด็กได้ดู จนกลายเป็นค่านิยมผิดๆ
เพียงเพื่อแค่สนองความสะใจให้ตัวเอง

ผมป่วยกับผู้ใหญ่ที่ดูแลเรื่องนี้จนไม่รู้จะว่าไงแล้ว 
การ์ตูนนิดๆหน่อยๆเซนเซอร์ คาบบุหรี่ อันนี้อาจไช่  แต่นมโกฮัง !!??
นิดๆหน่อยๆแบน เด็กสร้างปัญหาก็โทษเกม

kadoor krub 7 mother animal
comment37:d:เอาจริงๆป่ะ ละครน้ำดีของไทยบทไม่แน่นดูแล้วน่าเบื่ออ่ะแต่ในขณะเดียวกันพวกซีรี่ส์เกาหลีเรื่องที่มีสาระบทมันสนุก มันดูแล้วลุ้นไปด้วยส่วนละครไทยแรงๆที่มันสนุกเพราะมันแซบ จบ
comment38:n:ละครไทยมีแต่เรื่องเดิมๆจริง แต่ก็ยังดู
บางทีอาจเป็นเพราะว่าอยากคลายเครียดก็ได้ครับ แหะๆ
แต่ซีรีญี่ปุ่น ผมก็เคยดูนะ ยอมรับว่าหลายๆเรื่องสนุกทีเดียว 
ถ้ามีคนเอามาฉายก็ดูครับ
comment39:b:สังคมเราอ่อนไหวง่าย  อะไรนิดหน่อยก็กระทบเป็นเรื่องไปหมด 
ทำแนวอื่นๆ แนวอาชีพเหมือนเกาหลีญี่ปุ่นไม่ได้หรอก ทำได้ก็แค่นิดหน่อย กลายเป็นไม่สมจริง ไม่เข้มข้น ไม่สนุก
แนวแย่งผัวแย่งเมียนี่แหละง่ายสุด จะให้เข้มข้นจัดเต็มแค่ไหนก็ไม่กระทบใคร
comment40:d:...เพราะเนื้อหามันใกล้ตัว และดำเนินเรื่องสนุกมั้ง

ย้ำว่าสนุกและดีบางเรื่องเท่านั้น เช่น...สามีตีตรา, ดอกส้มสีทอง, แรงเงา เป็นต้น (เห็นหลายเรื่องพยาคยามสร้าง แต่แป๊ก เพราะบทไม่สมเหตุสมผล ร้ายกากๆ เอะอะก็ตบ เอะอะก็ตาเหลือกๆ ขาดการชี้แนะแก่เยาวชน )

ดูละครย้อนดูตัว เป็นที่มาของละครแรงๆ ที่มักจะแฝงแง่คิดดีๆ มีด้านขาว-ดำ ชี้ผิดชี้ถูกแก่สังคม ว่าผลกระทบเป็นยังไง ? เสียใจเท่าไหร่ ? ผลกรรมยังไง ? คนเกลียแค่ไหน? (มีให้เห็นตลอดเรื่อง ไม่ใช่แค่ตอนจบ) 

เชื่อว่าหลายคนคงขยาดที่จะนำพฤษติกรรมบางอย่างในละครมาใช้ นอกจากเป็นนิสัยส่วนตัวที่มีมาก่อนแล้วแก้ไม่หาย
comment40-1:i:ใช่ ใช่แมะ

หากไมใช่ก็กราบค่ะ  [Spoil] คลิกเพื่อดูข้อความที่ซ่อนไว้
comment40-2:o:^
ก่อนจะดิสเครดิตคนอื่น หาเครดิตตัวเองให้เจอก่อนนะ
ถ้าใช้ความคิดนิดหนึ่ง...อ่านเนื้อหาที่เขียน...ว่าทำไมคนถึงโหวต ? 
เข้าใจคำว่าเนื้อหาสาระไหม ?
เห็นคนอื่น+1ให้ ก็อย่าทำตัวเป็นประเภทขี้อิจฉา 

มี 3 ล็อกอิน สมมุติถ้าโหวตเอง มันก็ได้แค่ 2 โหวตเท่านั้น แล้วที่เหลือล่ะ ?  คิดหน่อย

อย่าดูถูกความคิดใคร คุณมาด้วยเจตนาไหน คนอื่นเขารู้ และดูออก
comment40-3:i:หากคุณไม่เคยทำเราเชื่ออยู่แล้วค่ะ
comment41:s:คำถาม-------ทำไมละครไทยชอบมีประเด็นแย่งผู้ชาย?
คำตอบ-------เพราะละครแนวนี้เน้นอารมณ์ ไม่ได้เน้นกระบวนการคิดมากนัก ได้ความสะใจ ปลดปล่อยอารมณ์เก็บกด
                   ซี่งจะว่าไปแล้วละครแนวนี้แทบไม่ต้องใช้ความรู้พื้นฐาน(Blackground Knowledge) แต่ใช้ประสบการณ์ตรงจากสิ่งที่เคยเห็นพบเจอ
                   เป็นพอ  หากทำละครเฉพาะทาง เช่นหมอ ตำรวจ ข้าหลวง ฯลฯ อาจจะได้รับความสนใจต่อบุคคลทั่วไปน้อย เพราะเป็นเรื่องราว
                    ของคนเฉพาะกลุ่ม แต่การตบตีแย่งชิงสามารถเข้าถึงได้มากกว่าค่ะ
//ปัจจุบันการตบตีแย่งชิงพบได้เกีอบทุกเรื่องในละครไทย แล้วแต่ว่าสัดส่วนใจความ การให้น้ำหนักมากหรือน้อย
   หากเรื่องใดมากไปส่วนตัวเราก็ไม่เสพนะ  ดูแล้วปวดหมองอ่ะ ยกเว้นนักแสดงดึงดูดเราจริงๆ
ปล.พุธ-พฤหัส ไม่ได้ดูละครเลย รอดูอย่าลืมฉันจร้าาาา
comment41-1:a:แต่ผมว่า ถ้าจะให้เด็กดู ละครแนวอาชีพจะดีมาก เพราะจะเป็นแรงบันดาลใจให้เด็กได้เลือก ได้คิดว่าชอบทำสิ่งนี้มั้ยยังไง
comment41-2:a:เราก็ชอบดูมากเลย ละครแนวอาชีพ เหมือนพีเรียดเกาหลี ช่องสามวันเสาร์อาทิตย์ ทำให้ได้ความรู้และวัฒนธรรมเกาหลีอ่ะ
ที่สำคัญ สนุกมากค่ะ
comment42:u:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment42-1:b:ได้ปั๋วดี ถือเป็นมงคลสูงสุดของชีวิต
ชายดีหายากจึงต้องแย่งเพื่อให้ได้มา
comment43:u:ก็ไม่รู้ซินะ
comment44:n:เออ อยากดูเหนือเมฆจัง!!

^___^
comment45:f:concept เดียวกันกับ

ทำไมชาเขียวรสดังเดิม (ไม่ใส่น้ำตาล)
จึงขายไม่ออก ไม่เหมือนแบบรสหวาน (น้ำตาลเยอะมากกกกกกกก)

เพราะอะไร
เพราะบ้านเราเป็นเมืองร้อน จึงอยากได้เครื่องดื่มดับกระหาย

สถาวะสังคมในบ้านเราก็เหมือนกัน
มีแต่ความสงบสุข ไม่มีความอิจฉาริษยากัน

ละครพวกนี้จึงขายดี


......... หือ !!!!
comment45-1:u:เจงอ่ะ 555555555555
comment46:b:คนไทยส่วนใหญ่เป็นพวกโลกสวยงามคิดว่าเป็นพระเอกกับนางเอก
comment47:a:เราถึงไม่ดูหนังไทยค่ะ
comment48:a:ชอบคุณแอนนะ เล่นเก่ง  เป็นคนที่วางแผนชีวิตดีมาก 
ขนขวายเรียนปริญญาโท เป็นทั้งผู้ผลิต ผู้จัด 
แต่สำหรับในฐานะคนทำละคร ไม่อยากให้คุณแอนเลือกสูตรสำเร็จ คือ
เอาละครเก่ามารีเมค บางเรื่องอย่างปัญญาชนก้นครัว ให้อะไรบ้างกับสังคม

สามีตีตรา บางคนอาจจะโต้ตอบว่าให้มุมมองในฐานะชีวิตคู่ สะท้อนในการใช้ชีวิตครอบครัว
แต่เมื่อทำจริง ๆ ก็อิจฉา ริษยา ตบตี หึงหวง ชู้สาว นางเอกโง่ พระเอกไม่ทันเกม นางร้ายก็ร้ายเหลือประเมิน
แนวนี้ทำยังไงก็ดัง ไม่อยากให้คุณแอนทำละครแบบนี้ จริง ๆ  อยากทำละครดี ๆ จรรโลงสังคมดีกว่า
มีเยอะแยะที่ทำได้ ละครพีเรียด  ละคร comedy ชีวิตคู่ แบบอุ้มรัก ฯลฯ
comment49:i:ทีละครดีๆอย่างพันท้ายนรสิงห์ อย่าได้ดองค่ะ ได้โปรด............
//เศร้าแปป
comment50:n:ผมไม่ดูละคร และไม่ดูทีวีด้วย
comment51:s:เคยอ่านหลายความเห็นในนี้เขาบอกว่า เกี่ยวกับรสนิยมการดูละครสมัยก่อน ซึ่งมันนานมากๆแล้ว ได้เสพแล้วมันผ่อนคลาย สนุกก็เลยฝังรากลงลึก
ผมว่ามันสอดคล้องกับการใช้ชีวิตประจำวันของคนในสมัยก่อนด้วยล่ะครับ ที่ได้ดูอะไรง่ายๆ สบายๆ แสดงออกกันง่ายๆ เข้าใจได้โดยง่ายไม่ต้องคิดซับซ้อน 

บางความเห็นบอกว่าโตมากับละครแนวนี้ ไม่เห็นว่ามันจะไม่ดีอย่างไรเลย ถ้านักแสดงเล่นถึง บทละครสมเหตุสมผล แม้จะเป็นเรื่องตบตีแย่งผู้ชายกันก็ตาม (ประมาณว่ามีเหตุผลรองรับที่ดี เขาก็จะชอบจะดู แต่แน่นอนบางส่วนแม้ไม่เกี่ยวกับเหตุผลรองรับ เขาก็ดูอยู่ดีก็มีเหมือนกัน)

ในส่วนของผู้จัดผมว่ามันคือการ play safe ครับ ละครอย่างไรมันก็คือธุรกิจ ผู้บริโภคนิยมแบบไหน มันก็จะมีแบบนั้นออกมาเยอะครับ

ทีนี้มาว่ากันถึงปัจจุบัน การใช้ชีวิตประจำวันมันก็มีที่เปลี่ยนไปและมีที่เหมือนเดิม แต่ส่วนตัวผมว่ามันก็เปลี่ยนไปจากอดีตมากพอสมควรเหมือนกัน
ถ้าเรามองย้อนกลับไปในอดีต 30ปีที่แล้ว หรือ 50ปีที่แล้ว หลายสิ่งมันก็เปลี่ยนไปเยอะนะครับ แต่แนวละครแรงๆ หรือไม่ต้องแรงมาก แต่ขอให้มีประเด็นในเรื่องความรัก หรือการแย่งคนรักกัน ประเด็นนี้มันเหมือนการบังคับตายตัวฝังลงอยู่ในทุกๆแนวของคนไทยครับ ต้องยอมรับว่าอัตราส่วนคนชอบดูละครแนวเก่าแนวตบตีแย่งคนรักกันมันยังมีมากกว่าละครแนวอื่น ผมว่าแนวอื่นทุกแนวรวมกันยังไม่เท่าแนวนี้แนวเดียวเลยครับ

แต่ในเมื่อการใช้ชีวิตประจำวันของคนไทยมันเปลี่ยนค่อนข้างเยอะเหมือนกัน ละครก็ควรจะเปลี่ยนแนวให้เราได้ดูกันบ้างได้แล้ว สังเกตุว่ามันก็เริ่มมีแล้วล่ะ คงต้องหวังกับสถานีใหม่ ค่ายใหม่ๆครับ เพราะพวกนี้จะโดดเด่นสร้างชื่อขึ้นมาได้บางทีก็ต้องแตกต่างก่อน ผู้ผลิตหนังถ้าเข้ามาวงการละคร อาจจะไม่ถนัดแนวตบตี เขาก็คงทำแนวที่เขาถนัด ซึ่งต้องหวังให้ละครหรือซีรี่ย์แนวใหม่ๆนี้มันดังมากๆ ผู้ผลิตค่ายอื่นๆก็คงจะเริ่มตื่นตัวมากขึ้นครับ

มันเปลี่ยนยากเหมือนกันนะ เพราะมันฝังรากลึก มันดูง่าย ย่อยง่าย ขนาดผมชอบแนวละครใหม่ๆ แต่ก็ยังเสพแนวเก่าอยู่เช่นกัน ถามว่ามันสนุกมั้ย เรียกว่าดูได้เพลินๆดีกว่าครับ (แต่ไม่ทุกเรื่องนะ บางเรื่องก็ไม่ไหวเอียนเหมือนกัน) แต่ถ้ามีแนวใหม่ๆถ้าผู้ผลิตให้ตัวเลือกใหม่ๆมามากขึ้น รสนิยมผมก็เปลี่ยนไปได้เหมือนกันครับ

ส่วนตัวผมรอวันที่กลุ่มคนดูละครหรือซีรี่ย์ต่างชาติรุ่นใหม่ก้าวขึ้นมามีบทบาท ทำให้อัตราส่วนมันเปลี่ยนไปมาอยู่ในระดับที่ใกล้เคียงกันมากกว่านี้ น่าจะชี้นำความคิดการผลิตละครและการเสพละครของคนในสังคมได้มากขึ้นครับ คิดว่าน่าจะมีนะยุคที่มันจะเปลี่ยนไปแน่ๆ แต่คงไม่มีวันที่มันจะหายไปจากคนไทยเพราะมันมีรากที่ลึกมากเกิน

เพิ่มอีกนิด ผมว่าคนเรานิยมชมชอบการขัดแย้งหรือชอบเสพความขัดแย้ง ไม่ต้องคนไทยหรอก เอเชีย ฝรั่งก็มีครับ บางคนบอกตั้งแต่อดีตถึงปัจจุบันมนุษย์เกิดมาเพื่อขัดแย้งกัน แม้แต่หนังสือพิมพ์การเสนอข่าวก็ยังต้องเน้นเสนอแนวขัดแย้ง  ซึ่งทฤษฎีแนวความคิดแบบนี้หลายอย่างมันรุนแรงมากเกิน มันทำในชีวิตจริงไม่ได้ มันผิดทั้งกฎหมายและหลักศีลธรรมที่มนุษย์สร้างขึ้น บางคนอยากแสดงออกแต่ชีวิตจริงก็ไม่ได้ทำ พอได้เสพละครแนวที่มันมีความขัดแย้งกัน มันก็เหมือนได้ทำในสิ่งที่ชีวิตจริงทำไม่ได้ ไม่ควรทำหรือทำแล้วผิด เพียงแต่กลวิธีที่ละครไทยใช้นำเสนอการขัดแย้งนี้ตั้งแต่อดีตถึงปัจจุบันมันเป็นแนวเดิมแนวเดียวมาตลอด ไม่ยอมเปลี่ยนแปลงก็เท่านั้นเองครับ หรือถ้าบางคนเปลี่ยน จากที่เห็นบางเคสก็อาจมีอำนาจมืดมาสั่นคลอนได้ครับ

ผมดูนะสามีตีตรา แต่ก็โหวตให้นะครับ เพราะอยากให้ละครไทยเปลี่ยนแนว มีแนวอื่นมากกว่านี้เหมือนกันครับ 


ในสปอยเป็นแนวที่ผมอยากเห็นในละครไทยยุคทีวีดิจิตอลครับ ซึ่งถ้าละครไทยมีหลากหลายแนวจริงก็ควรจะมีแนวต่างๆเหล่านี้มากขึ้นกว่านี้ครับ หรือถ้าแนวไหนละครไทยเคยมีมาแล้วหรืออาจจะนานมากแล้วก็เสริมหรือแย้งได้เลยครับ [Spoil] คลิกเพื่อดูข้อความที่ซ่อนไว้แนวย้อนเวลา แก้ไขปริศนาหรือแก้ไขในสิ่งผิดพลาดของตัวเอง (ไม่ใช่ย้อนไปดำเนินตามประวัติศาสตร์หรือไปมีส่วนร่วมกับประวัติศาสตร์คนอื่น) ในทีนี้จะย้อนแบบในพาร์ทปัจจุบันแบบมีเวลากำหนดหรือจะย้อนกลับไป300-400ปีในอดีตชาติก็ได้ (ถ้าเกี่ยวกับเวรกรรมก็คล้ายการระลึกชาติ แล้วแก้ไขในสิ่งผิดส่งผลดีถึงปัจจุบัน)

แนวกฎหมาย ตัวเอกเป็นทนายหรือเป็นอัยการ เห็นการขึ้นศาลทุกตอน เสนอแบบเป็นตอนๆหรือจะผูกเรื่องราวก็ได้ (คือเอาแค่จบในตอนยังไม่มีเลยครับ)

แนวแพทย์ ตัวเอกเป็นคุณหมอ นางเอกเป็นพยาบาลหรือผู้ช่วยแพทย์ ดำเนินเรื่องแบบเป็นเคสๆไป ช่วยชีวิตคน ผูกเรื่องลุ้นเกี่ยวกับความเป็นความตาย (ละครเกี่ยวกับผีไทยมีนะ แต่ไม่เข้าใจทำไมละครหมอที่มีตรงนี้เป็นแกนหลักของเรื่องเหมือนกันมีไม่ได้)

อยากดูละครพ่อขุนรามคำแหงที่ลงลึกรายละเอียดเกี่ยวกับการประดิษฐ์ตัวอักษรไทยแบบเป็นขั้นเป็นตอน

แนวรายการทีวี ข่าว หรือสถานีโทรทัศน์ (หรือวิทยุก็ได้) เช่น พระเอกเป็นผู้เชี่ยวชาญเฉพาะทางเรื่องใดเรื่องหนึ่ง นางเอกเป็นผู้กระกาศข่าวหรือเป็นผู้สื่อข่าวภาคสนามลงพื้นที่แล้วนำมาผูกโยงเรื่องราวกัน แบบเห็นบรรยากาศห้องส่ง หรือการลงพื้นที่ช่วยผู้ประสบภัยจริงๆ (ลงทุนใช้ห้องส่งจริงๆหรือเนียนๆหน่อยอ่ะครับ ทำได้อยู่แล้วถ้ากล้าทำ) หรือทั้งคู่เป็นผู้ประกาศข่าวทั้งคู่ ถ้าเป็นสถานีวิทยุก็ตัวเอกเป็นดีเจ เป็นโปรดิวเซอร์ ก็ว่ากันไป (เมื่อก่อนไม่แน่ใจเกี่ยวกับดีเจ Exact มีหรือเปล่า) แล้วนำเสนอเรื่องราวภายในสถานี หรือกว่าจะเป็นผู้กระกาศข่าวต้องทำยังไงผ่านอะไรบ้าง 

ละครประวัติศาสตร์นอกกระแส เช่น กว่าจะเป็นนสพ.ฉบับแรกของไทย Bangkok Recorder มีวิธีการอย่างไร ต้องฝ่าฟันกันยังไงบ้าง หรือโรงพิมพ์แห่งแรกของไทย หรือหนังสือพิมพ์ฉบับแรกของคนไทยทำเอง เกิดขึ้นได้อย่างไร ผูกเรื่องยังไงให้น่าติดตาม 

ละครที่เกี่ยวกับสื่อสิ่งพิมพ์โดยตรง เอาในปัจจุบันบ้าง เช่น นิตยสารแฟชั่น ตัวเอกเป็นบรรณาธิการ ขอแบบเห็นเน้นการทำงานจริงๆว่ามืออาชีพทำอย่างไร กว่าจะส่งคอลัมน์ได้ครบเล่มหนึ่ง ต้องวิ่งรอกกันอย่างไรบ้าง

ละครเพลงสตริง ตีแผ่วงการเพลง เอาแบบศิลปินจริงๆ แต่งเพลงกันใหม่ซัก 10 เพลงประกอบ โดยนักแต่งเพลงชื่อดัง นักแสดงเล่นดี ร้องเพลงเพราะ ยังไม่เคยเห็นนะครับ

แนวประวัติศาสตร์ที่ตัวเอกเน้นไปที่พระมเหสีหรือพระสนม กว่าจะก้าวขึ้นสู่ตำแหน่งสูงสุดต้องผ่านอะไรมาบ้าง รันทดขนาดไหน หรือฉลาดแค่ไหน
ถ้าตัวละครฉลาด แต่ละฝ่ายก็ต้องมีลูกสมุนที่เก่งๆแต่ละด้านอีก การแก่งแย่งชิงดีชิงเด่นกัน ชิงไหวชิงพริบ เชือดเฉือนทั้งบทพูดและกลวิธีต่างๆ (บทพูดละครพีเรียดมีผู้เขียนหลายท่านทำได้ดีคมคาย แต่กลวิธีการผูกเรื่องราวสลับซับซ้อนเข้ากับประวัติศาสตร์ยังมีไม่มาก ทั้งที่จริงๆควรจะต้องมีมากเพราะชีวิตมนุษย์ไม่ว่าในอดีตหรือปัจจุบันมันช่างซับซ้อนยิ่งนัก)

แนวประวัติศาสตร์พระนารายณ์มหาราช ผูกเรื่องเข้ากับการต่างประเทศในสมัยนั้นซึ่งเรารุ่งเรื่องมาก มีประเด็นมากมายให้เล่นในเรื่องเศรษฐกิจ
แต่อยู่ที่ว่ากล้าเล่ากล้าทำหรือเปล่า (ที่เห็นตอนนี้ยังไม่มีใครกล้า เหตุผลไม่ขอกล่าว เพราะรู้กันอยู่)

แนวประวัติศาสตร์ที่เน้นปมสืบสวนสอบสวนเป็นหลัก โดยที่ไม่ต้องพุ่งปมไปที่การศึกการรบ คืออยากดูอะไรที่ประเทืองปัญญาบ้าง เอาแบบตัวเอกตัวร้ายรุกรับกันสนุก 

แนวประวัติศาสตร์ยุทธภพของไทยเราเอง (เรียกเปรียบเทียบคำว่ายุทธภพเฉยๆนะครับ ไม่ใช่ฟันกันโช้งเช้งแบบกำลังภายในจีนนะ) คือในสมัยก่อนมันต้องมีคนเก่งๆหลายคนหลายด้าน อาจจะมารับราชการเอาที่หลัง หรือหลบซ่อนกันในป่าก็ว่ากันไป ตามหากันต้องร่วมกันทำภารกิจบางอย่าง (ข้อนี้บางระจันอาจจะพอเข้าข่ายมั้ยนะ)

แนวกีฬา เช่น บอลไทยกำลังอยูในช่วงขาขึ้น สนามใหญ่กว้างขวางขึ้นหลายสนาม คนดูก็มากขึ้น น่าจะโชว์ละครที่เกี่ยวกับกีฬากันไปเลย (แบบแข่งสนามใหญ่จริงๆ) นักบอลหล่อตี๋หรือหน้าตาดี หลายเชื้อชาติ หรือคนไหนไม่หล่อมากก็มีแผงอกล่ำๆมาทดแทน (อันนี้คือเซอร์วิสคนดูกันไปเลย สร้างแรงจูงใจให้อยากดูก่อน) ผูกเรื่องราว เพื่อนร่วมทีม เจ้าของทีม หรือเล่นสเกลใหญ่กว่านั้นตีแผ่วงการกีฬา ปมเชือดเฉือนกันระหว่างผู้บริหาร ระหว่างสโมสร รายการกีฬาต่างๆ 

แนวแฟนฉัน ยังไม่เห็นนะครับ คือละครไทยส่วนใหญ่ถ้าเปิดเรื่องด้วยภาคเด็ก ก็เล่นกัน1-2เบรคหรือเต็มที่1-2ตอน แปปเดียวโต ยังไม่มีแบบใช้เด็กเล่นกัน6-7ตอน แล้วค่อยเป็นภาคผู้ใหญ่แบบละครชาติอื่น ยิ่งจบเรื่องด้วยแบบแฟนฉันยิ่งไม่มีเลยครับ (อนาคตจะมีมั้ยนะ รีเมกแฟนฉันภาคทีวี)

จริงๆอยากกล่าวรวมไปถึงเรื่องการเขียนบทของละครและนิยายไทยมากกว่านี้แต่คงจะยาวมากแน่ๆ ถ้าจขกท อยากได้แนวที่เป็นสาระ เจาะลึกการทำงาน คนเขียนก็ต้องมีความรู้เฉพาะทางมากๆ ซึ่งนักเขียนบทคนไทยหลายคนยังไม่ได้มีความรู้มากขนาดนั้นครับ พอจะเขียนแนวสาระมันก็เลยมีความเสี่ยงมาก ไม่มีความถนัดเฉพาะทางครับ  ของซีรี่ย์ต่างประเทศผมว่าเขามีทีมงานที่ให้คำปรึกษาในส่วนวิชาการนี้โดยเฉพาะ ทำให้ซีรี่ย์ถ่ายทอดออกมาได้ถูกต้องและดูสมจริงครับ
comment51-1:a:ฝ่าบาทไอเดียเจ๋งอ่ะ อย่างน้อยสร้างปีละสองสามเรื่องก็ยังดี ละครแนวใหม่ๆ
comment51-2:o:แนวที่อิงในวังคงทำได้ยาก เพราะคงเข้าไปถ่ายไม่ได้ แถมอาจจะเกี่ยวข้องกับพระมหากษัตริย์อีก
ไทยแลนด์เราเซนซิทีฟ อาจจะดูไม่เหมาะสมถ้าจะทำแบบของเกา
comment51-3:b:ใช่ครับ เซนซิทิฟไปซะเกือบทุกเรื่อง + คอนเซอร์เวทีฟ

จะทำแนวเกี่ยวข้องกับพระมหากษัตริย์ก็เสี่ยงถูกวิจารณ์
จะทำแนวแพทย์ก็เสี่ยง ถูกอาชีพหมอวิจารณ์
จะทำแนวศาลก็ยิ่งเสี่ยง ด้านคดีความ
จะทำแนวกีฬาอย่างที่ผมบอก ก็เสี่ยงวนมาเข้าเรื่องหักเหลี่ยมกันอีก ก็ต้องเป็นแนวเชิญชวนให้เล่นกีฬาหรือเป็นแรงบันดาลใจแทน
จะทำแนวการเมืองก็กลัวจะมีปัญหากันอีก
จะทำแนวอื่นๆที่แตกต่าง ฉีกออกไปก็ไม่รู้จะมีคนดูหรือประสบความสำเร็จ จะมีคนชื่นชมมั้ย

จริงๆแนวอิงประวัติศาสตร์อยากให้ทำแนวอยุธยา สุโขทัยนะครับ  เผื่อจะเสี่ยงเซนซิทิฟน้อยลงแต่ก็คงเลี่ยงไม่ได้อยู่ดี + หาโรงถ่ายยากอีก แต่ละช่องไม่ได้มีโรงถ่ายเฉพาะแบบของเกา 

สรุป มันน่ากลัวไปหมด ทำแนวเดิมที่เคยทำหรือแนวอนุรักษ์นิยม แนวง่ายๆไม่ต้องซับซ้อนนี่ล่ะ play safe ที่สุด
comment51-4:a:เห็นด้วยครับ อยากให้ทำแบบนั้นเช่นกัน
comment52:n:สงสัยชาวบ้านเขาอินกันมั้งคะ

แต่ที่บ้านไม่ดูละครแนวนี้ค่ะ ดูแล้วเครียด อย่างที่สุด  T T
comment53:n:เอาจริงๆผมก็ชอบดูละครไทยแนวแรงไว้คุยกับเพื่อนสนุกดี ซีรีส์เกาหลี ญี่ปุ่น ฝรั่ง เรื่องไหนก็สนุกหมด
comment54:a:มันเปลี่ยนได้ยากแล้วอ่ะ เพราะเป็นไทยสไตลล์ไปแล้ว
สิ่งที่น่าทำคือ ควรจะให้มีละครแนวอื่นๆประกอบไปด้วย ไม่ใช่เน้นที่เรื่องประเภทนี้อย่างเดียว 
(ดีใจที่มีหลายค่ายเริ่มทำแล้ว)
และอีกอย่าง ไม่ใช่มีแค่ไทยที่ชอบละครแนวๆนี้นะ หลายประเทศแถบๆโซนร้อนนี่ชอบเหมือนๆกันหมด

(ที่น่าเบื่ออีกประเภทคือ พวกปากว่าตาขยิบ บอกว่าไม่ดี แต่ก็ยังดู หรือพอดาราคนอื่นเล่น ก็หาว่าน้ำเน่า พอเป็นที่ตัวเองชอบกลับเชียร์ มันดัดจริตมาก)

เราก็ไม่ชอบละครประเภทนี้ แต่ถ้าเผลอได้ดู สิ่งที่อยากจะดู ไม่ใช่นักแสดงแสดงได้แรด แรง ร้าย ร่านขนาดไหน แต่สิ่งที่อยากดูคือ คนที่ทำไม่ดีจะมีจุดจบอย่างไรมากกว่า
comment55:a:ไม่เบื่อกันบ้างรึไง กี่เรื่องๆก็มีแต่เรื่องรักๆใคร่ๆ ชีวิตมีอะไรให้โฟกัสอีกเยอะ
เราอยากเห็นนักแสดงไทยที่เราชอบได้รับบทเท่ห์ๆ ทำการทำงานให้เห็นจัง
บทหมอก็ทำงานแบบหมอจริงๆ มีเหตุการณ์ในอาชีพหมอมาร้อยเป็นเรื่องเป็นราว

น่าสนุกดีออก ถ้าทำดีๆ ให้มันตื่นเต้นเร้าใจ ทำไมคนจะไม่ดู นอกจากมือไม่ถึงกันมากกว่า
comment56:n:ประเทศอื่นก็มี แนวนี้ เพียงแต่ไอ้แนวเฉพาะทางมีสาระ บ้านเราไม่ค่อยนิยมสร้าง ส่วนหนึ่งอาจเพราะต้นทุนสูง
comment57:u:ความคิดเห็นนี้ถูกลบเนื่องจาก 
กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment58:i:ปีนเข้าบ้านชาวบ้านยังกะขโมยเพื่อเข้าไปแย่งสามีชาวบ้าน เป็นอะไรที่อุทิศตนมาก ๆ เลย ชื่นชมจากใจจริงค่ะ
comment59:n:รีเมคแล้ว รีเมคอีก วนทุกรอบ 10 ปี
ละครเพิ่งจบ ก็มีกระทู้คาดหวังว่า
อีก 10  ปีจะได้รีเมคอีกหรือเปล่า 
แล้วใครจะรับบทนั้น บทนี้นะ บลา ๆ
ผมเข้าไปอ่านกระทู้ แล้วรู้สึก...เอิ่ม
ถ้าเมล็ดพันธ์แนวนี้ ยังค่อยแตกหน่อ แตกใบ
เป็นต๊นใหม่ ทุกๆ 10 ปี มันคงยากที่จะเปลี่ยน
จริต 
ส่วนวงการนิยายเอง ก็ยังอยู่กับจริตเดิมอยู่เหมือนกัน
ผมซื้อแมกกาซีน ปกมีนางแบบสวมเสื้อผ้านำแฟชั่นครับ
แต่พลิกด้านใน อ่านนิยายตอนในเล่ม มีการตบตีกัน
บรรณาธิการคงดูแต่พล็อตตลาด ภาษา แต่คงลืมดู
ความมีชั้นเชิงทางข้อขัดแย้ง การแก้ปัญหาของมนุษย์
ยุคใหม่ควรที่จะมีอารยธรรมมากขึ้น  
กระทรวงวัฒนธรรม ก็เตือน แต่ก็แค่เตือน ไม่มีมาตรการ
สร้างสรรคใด ๆ มากำหนด อ้างเหตุผลบลา ๆ ผู้ประกอบการจะแย่
บ้างล่ะ บลา ๆ แต่ทำไม เกาหลี ญี่ปุ่น ถึงทำได้ครับ 
กสทช.ก็อ่อนไหว  อลุ่มอล่วยกับกรณีปัญหาต่าง ๆ ไม่มีตรรกะ
ที่จะตัดสินโทษใด ๆ บางทีผลประโยชน์มันสำคัญกว่ากระมัง
 เวทีการแจกรางวัลต่าง ๆ ก็เช่นกัน ไม่มีแนวทางการสร้าง
แบบที่อยู่ในลักษณะการสร้างประวัติศาสตร์ แห่งการเปลี่ยน
แปลงที่ดี และศิวิไล อย่างที่วงการต่าง ๆ ทั้งโนแบล
วงการแพทย์  วงการวิทยาศาสตร์  รางวัลออสก้า ลูกโลกทองคำ
เขายึดมั่น และตั้งใจที่จะเขียนประวัติศาสตร์ที่มีการก้าวเดิน
ไปสู่สิ่งที่ดีขึ้นเรื่อย ๆ ศิวิไล ทันสมัย  การพัฒนา มีความเจริญ
และมีอารยะ
บอกตามตรง เอะอะ ก็อย่าโทษคนดูนักเลย  แต่มันเป็นที่พวกคุณ
นั้นแหละ ที่อุตส่าห์อยู่ในจุดที่เป็นทั้งหัวเรือ และหางเสือ แต่ไม่ได้
ลงมือทำในสิ่งที่ควรทำ .........
comment60:d:ละครหลังข่าวกลายเป็นตัวแปรหรือตัววัดความเจริญของสังคมไปแล้วหรือ อย่าลืม ละครมันสร้างเพื่อความบันเทิง คนดูที่ชอบก็เชื่อนะว่าดูเพื่อเอาบันเทิง ตามรสนิยมของคนดู และเขาก็มีสิทธิที่จะดูด้วยและมันก็เป็นสิทธิของคนที่มีรสนิยมเดียวกันจะพูดถึงละครที่ตัวเองชอบจนมันกลายเป็นกระแส และถ้าไม่โง่นักใคร ๆ เขาก็รู้กันทั้งเมืองว่ามันเป็นกระแสละคร มันไม่ใช่เรื่องจริง และมันไม่ได้มีอิทธพลพอที่จะทำให้สังคมเสื่อมเสีย  คนที่ไม่ชอบดูละครทำนองนี้ก็อย่ามาทำเป็นห่วงคนที่ชอบดูว่าจะเลียนแบบ หรือเด็ก ๆ มันจะเอาอย่าง เขาทั้งหลายอาจจะอีคิวสูงกว่า จขกท ก็ได้        อีกอย่าง ละครเรื่องนี้เขาทำออกมาเห็น ๆ ว่าไอ้ตัวแย่งผัวเขาน่ะมันเป็นผู้ร้ายของเรื่อง   ในพันทิปนี่ก็ด่านังสายน้ำผึ้งกันให้ขรม ร่วม ๆ 20-30    กระทู้แล้วมั้ง คนไม่ชอบดู (หรือว่าแอบอิจฉากันแน่) อย่ามาเหมา อย่ามาแอบอ้างว่าคุณเป็นพวกห่วงสังคม จรรโลงสังคม หรือเข้าใจเอาเองว่าเป็นคนมีคุณภาพกว่าคนที่ดูละครแบบนี้   มันไม่ใช่ตรรกะ  บางความเห็นข้างบนเอานิยายออกมาตีแผ่ยังกะมันเป็นเรื่องจริงงั้นแหละ แบบนี้แหละที่เขาว่าแยกแยะไม่ออก ยังไม่รู้ตัวอีก
comment60-1:a:แน่ใจน่ะครับว่าไม่มี ไอ้ที่เด็กมัธยม เด็กปวช ปวส ถ่ายคลิปตบตีกันแย่งผู้ชาย กันเต็มบ้านเต็มเมืองนี่ ละครคงไม่มีส่วนเลยม้างงงงงงงครับ บางทีพฤติกรรมของตัวละคร เด็กมันก็เอาไปเลียนแบบได้น่ะครับ คนที่ด่าในพันทิป ถามซิ่ เด็กมันอ่านรึป่าว สนใจรึป่าว เด็กพวกนี้พันทิปยังไม่รู้จักเลยมั้ง
comment61:i:ผมแปลกใจ ที่มีรายชื่อนักแสดงท่านหนึ่ง มีการแสดง
ที่ตบตึ ทำร้ายผู้หญิง จะด้วยเหตุผลเพราะแรงโกรธ
เพราะผู้หญิงคนนั้นเลวสุดขีดก็ตาม ( แต่มันไม่ควร)
แต่นักแสดงท่านนี้กลับถูกเสนอชื่อเข้าชิงรางวัล
?? ทำไมครับการแสดงอารมณ์ที่ไร้อารยะ
มันตีบทแตกชนะใจคนที่โหวตเสนอชื่อเข้าชิง
ได้ยังงัยกันครับ คนโหวตคงนิยมวิธีจัดการ
กับปัญหาแบบดิบ ๆ หยาบ ๆนะครับ
คนที่โหวตคงตาถั่วมาก ไร้อารยะพอกัน
comment62:d:บางอย่างเห็นด้วย แต่บางอย่างก็ไม่เห็นด้วยกับจขกท.นะ
คนที่ดูส่วนใหญ่เค้าคิดเองกันได้ทั้งนั้น ถ้าดูแล้วยังเลียนแบบอีกก็คงเกินเยียวยาแล้ว
แล้วถ้ากลัวว่าเด็กจะเลียนแบบ ก็ต้องบอกเลยว่าในสังคมมันมีอยู่แล้วเพียงแต่คุณไม่มีทางรู้หรอกว่า มีมากน้อยแค่ไหน?
ละครเป็นแค่ส่วนนึงในชีวิตเท่านั้นไม่ใช่ทั้งหมด มันไม่ได้มีอิทธิพลกับการดำเนินชีวิตหรือการเลือกเดินใดๆ ถ้าเราไม่ได้รู้สึกอินกับมัน

อีกอย่างละครก็คือสังคมอย่างนึง คุณสามารถมีสังคมได้เมื่อดูละคร 
ละครที่ดีดูแล้วจะต้องให้ความบันเทิง แล้วละครแนวนี้สามารถตอบโจทย์คนไทยได้ เราชินและรับได้ง่ายกว่า พวกแนวอาชีพมันต้องหาข้อมูลค่อนข้างละเอียด และนักแสดงจะต้องเนียนจริงๆ อาจจะไม่ทันกินเลยไม่ค่อยทำ รวมถึงคิดบทให้สนุกยากกว่า 

กระแสมหาชนว่าอย่างไร ผู้ผลิตละครก็ตอบสนองไปตามนั้น กลไกการตลาด
comment62-1:a:ต้องยอมรับว่า คนที่เลียนแบบมันก็มีเยอะมากในสังคม เค้าไม่ได้มาสนใจ ผลสุดท้ายของตัวร้ายหรอกครับ ในเมื่อทั้งเรื่อง 90% มันสะใจ มันหกว่าผลกรรมที่ได้รับแค่ 10%
comment63:d:ละครแรงๆมีเยอะก็จริงนะคะ แต่บางเรื่องก็ให้แง่คิด ให้คำสอนใจ ให้เรากลับมาย้อนมองตัวเอง และคนรอบข้างเหมือนกันนะคะ ถ้าไม่สักแต่ว่าดูอะนะ ดูไปคิดไป ก็จะได้อะไรมากกว่าคำว่าละครแรงๆนะคะ ขอบคุณค่ะ
comment64:a:นับถือเลยครับ พลีชีพ *0* ผมเห็นด้วยกับ จขกท.นะครับ ที่ว่า ที่ตบตีกันเเย่งผู้ชายนี่มันไร้สาระมาก เเถมเด็กบางคนเอาเป็นเเบบอย่างการกระทำ มันเป็นเรื่องจริงมาก ซึ่งก็เป็นส่วนหนึ่งของสาเหตุ เรื่องสังคมไทยปัจจุบันในด้านเเย่ๆ ถ้าพยายามจะ้เเก้ไขไปในเเนวทางอื่น เเล้วเรียกเรตตื่งได้ดี ก็ดีเหมือนกัน เเต่วิธีนี้คงเป็นไปได้ยาก
เเ่ต่ วิธีการที่ดีที่สุดคือ สอนให้เด็กรู้จักวิเคราะห์ ใช้วิจารณยาน（เขียนมั่วๆนะ）ในการรับชม จะเป็นทางเเก้ไขที่ดีที่สุด
comment65:s:ก็ถ้าเป็น ละคร Sci-fi action adventure ก็มิวาย ลอกตัวละครเค้ามาทำใหม่ เนื้อเรื่องก็ไก่กา CG งั้นๆ ละครตบตีจึงเป็นอะไรที่ง่ายกว่าในทุกเรื่อง เนื้อเรื่อง:คนดูไม่ต้องคิดเยอะ เอามันส์อย่างเดียว ฉากตบก็ง่ายๆ ไม่ต้อง CG ระเบิด อะไรให้วุ่นวาย  ตัวละคร: คล้ายๆกันแหละ เปลี่ยนที่ เปลี่ยนชื่อ เปลี่ยน ฝ่ายกระทำ ถูกกระทำ วนลูปไปมา ทำง่ายกว่าละครดีๆแล้วเรตติ้งกระฉูด ใครจะไม่ทำ เงินทั้งนั้น
comment66:s:กลุ่มคนดูในไทยส่วนมากชอบแบบนี้ค่ะ  เคยเห็นป้าๆของเพื่อนเปิดมาเจอซีรี่ย์ดีๆของฝรั่ง
เค้าดูได้แปปเดียวก็เปลี่ยนทิ้งค่ะ บอกว่าไม่สนุก ไม่มีรสชาติ 

เราคิดว่าถ้าสร้างออกมาแบบขายคนรุ่นใหม่ กระแสจะแรงสู้ขายคนรุ่นเก่าไม่ได้ค่ะ

ส่วนตัวเราไม่ดูเลยค่ะ ละคร กลายเป็นว่าคุยกับคนที่ทำงานไม่รู้เรื่อง OTL
comment67:b:จขกท ตั้งกระทู้แบบนี้เสี่ยงมากนะคะ
เพราะคนไทยส่วนใหญ่ชอบแนวนี้ค่ะ
แต่ถ้าออกมาต้านเหมือน จขกท  ก็จะโดนแฟนละครแนวนั้ออกมา อธิบาย สาธยาย  มองละครแล้วย้อนดูตน  ดูเพื่อจะได้ไม่ต้องทำตาม ดูเพื่อละครให้แง่คิด เป็นละครสะท้อนสังคม  บลา ๆๆๆ  

แต่ดูละครนำสังคมทีไร คนไทยส่วนน้อยมากที่จะดู และนไทยส่วนใหญ่เบือนหน้าหนีแนวนี้
comment68:i:อยากตอบ แต่ไม่ดูละครแนวนี้เลย ยกเว้นเรื่องแรงเงาเวอร์ชั่น แอน-เคน  
ส่วนตัวมองว่าละครแนวแย่งผู้ชายมีดีแค่อย่างเดียวคือ แสดงถึงความรักมั่นคงที่ฝ่ายชายมีต่อนางเอก (อย่านับรวมความโง่ทั้งหลาย) 

และเห็นด้วยกับอีกหลายๆความเห็นว่า พัฒนาบทประพันธ์น่าจะเป็นทางออกที่ดีกว่า ถ้ามีใครเขียนอะไรเจ๋งๆออกมาก็น่าจะทำให้ผู้คนอยากดู อยากเปลี่ยนแนวบ้าง
comment69:d:สังคมไม่ดีโทษละครนี่มันเหมือนกับเด็กทำเรื่องไม่ดีแล้วสังคมโทษเกมกับการ์ตูนรึเปล่าครับเนี่ย
comment70:a:แสดงความเห็นตอนนี้ทันไหมนะ
อยากยกกรณีตัวอย่าง ตอนช่อง3เอาแดจังกึมมาฉาย 

แดจังกึม ก็ไม่ใช่ละครแย่งผู้ชาย 
แต่เป็นละคร กึ่งดร่ามากึ่งน้ำเน่ากึ่งความรู้ มาฉายในบ้านเรายังเรตติ้งถล่มทลาย

โดยส่วนตัวมองว่าผู้จัด และผู้กำกับในบ้านเรา มือไม่ถึงในการจัดละครที่มีคุณภาพจริงๆ จัดได้เฉพาะละครรักอิจฉาริษยา เท่านั้น 
ส่วนละครที่ถึงจริงๆเช่น ทองเนื้อเก้า ดอกส้มสีทอง ที่มีความสามารถในการแทรกข้อคิดของสังคม ก็เป็นลละครที่หนักไปสำหรับเด็ก

มันถึงเวลาแล้วหรือเปล่าที่ จะเปลี่ยนโครงสร้างการนำเสนอละครใหม่

เห็นข่าวเด็กประเทศตบกันแย่งผู้ชายแล้วเพลีย มันสะท้อนปัญหาอะไรสังคมบ้างหรือเปล่าครับ

title:จากเรื่องในทีวี วันนี้มันกลายเป็นเรื่องใกล้ตัวเกินไปแล้ว
comment:เมื่อตอนคืนข้ามปี ขณะที่ทุกคนกำลังฉลองกัน

มีเสียงประหลาดในบ้าน ซึ่งพ่อกับแม่ผมคิดว่าเป็นหนูวิ่งบนฝ้าเพดาน

จนกระทั่งวันนี้.....












ปล. ห่างหัวเตียงแม่ผมแค่เมตรเดียว
ปล2. รบกวนขอแนวทาง คำแนะนำการซ่อมแซม การป้องกัน และชนิดของปืนครับ



ขอบคุณครับ
comment1:ส่งไปตรวจรอยเกลียวลำกล้อง ถ้าเป็นปืนที่หยู่
ใน ฐานข้อมูลก็...จัดไป เหอ ๆ
comment1-1:ขอบคุณมากๆ ครับ
comment2:ผมละเพลียใจ กับสังคมที่หากมีการฉลองปีใหม่ หรือมีงานอะไรดีใจ จะต้องยิงปืน ประทัดทำให้เอะอะทำไมกัน หมาที่เลี้ยงไว้ตกใจไม่เป็นอันจะอยู่ สมัยเด็กๆที่บ้านก็เจอเหตุการแบบจขกท.ครับ และที่สำคัญ เรื่องโคมลอบ วันนี้อ่านข่าวดูข่าว เที่ยวบินชม.สุวรรณภูมิ ต้องยกเลิกเพราะ เขาตรวจพบในใบพัดเครื่องเจ็ท มีเศษโคมลอยติดอยู่ จริงๆน่าจะมีกฎหมายห้ามได้แล้วครับ
comment2-1:เราเกลียดจริงๆกับเรื่องบ้าๆแบบนี้
วันนี้อ่านข่าวแล้วยังของขึ้นเลย ทั้งกระสุน ทั้งโคมลอย
ไม่รู้ทำไมคนเรามันหน้ามึนแบบนี้
วันปีใหม่นั่งสวดมนต์ยังไม่เป็นอันสวดเลย ตกใจพลุ ประทัด ดังจนนึกว่ามันมาจุดในบ้าน
สวดไปสะดุ้งไปเป็นระยะ กลัวมีอะไรตกใส่บ้าน
comment2-2:เห็นด้วย ทำไมคนเราถึงไม่คิดถึงส่วนรวมบ้างว่า ปัญหาจากความสนุกสนานชั่วครู่ของตัวเอง ก่อปัญหาอะไรให้คนอื่นบ้าง .. ที่เชียงใหม่ช่วงลอยกระทง นี่ประกาศงดบินกันตลอดช่วงเย็นถึงกลางคืนเลยนะ ... เพราะกลัวโคมลอย ...ฟังข่าวแล้วก็นั่งคิดว่า มันใช่มั้ยนั่น เล่นกันไม่รู้เรื่องไม่รู้ราว ..
comment2-3:ใช่ครับ
เทศกาลสงกรานต์ ออกกฏหมาย ห้ามสาดน้ำไปเลย มันทำลายวัฒนธรรม
บั้งไฟ ตายกันทุกปี ห้ามไปเลย
ลอยกระทง ทำแม่น้ำลำคลองสกปรก ห้ามไปเลย
มีอะไรอีกละ ห้ามให้หมด
comment2-4:อย่าประชดแบบไม่มีเหตุผลเลยครับ ผมก็เห็นด้วยว่าเรื่องยิงปืนมันควรห้ามครับ มันอันตราย
ต่อคนนี่ไม่เกี่ยวข้อง คนยิงมันไม่เดือดร้อนนี่ครับ ลอยโคมเหมือนกัน ไหม้ไปหลายที่แล้ว
คราวนี้ถึงขั้นเข้าไปติดในใบพัดเครื่องบินแล้วด้วย คนลอยมันไม่เดือดร้อนครับ คนเดือดร้อน
คือคนที่ไม่เกี่ยวข้องเลย
comment2-5:2-3ขอโทษนะครับ ที่พิมพ์อ่ะคิดแล้วใช่ไหมครับ
comment2-6:เรียน ความเห็น 2-3 ครับ

ตัวประเพณีที่คุณว่ามาแต่ดั้งแต่เดิมมันดีงามและเหมาะสมอยู่แล้วครับ 
แต่เพราะไอ้วิถีชีวิตแบบใหม่ๆ และแนวคิดแบบแปลกๆ ทั้งหลาย
ที่มันไปเปลี่ยนแปลงประเพณีดั้งเดิม ซะจนจะไม่เหลือความสวยงามแล้วครับ

ถ้าพากันควบคุมไม่ได้ ยิ่งมีประเพณีแล้วยิ่งเละ ยิ่งมั่วซั่วแบบนี้
ผมว่ายกเลิกไปเลยก็ดีครับ คงเหลือไว้แต่ประเพณีที่สวยงามจริงๆ ตามหน้าประัติศาสตร์ หรือบทเรียน
ยังจะดีซะกว่านะครับ
เมื่อก่อนมีไหมครับ กระบะคันโต คนเป็นสิบพร้อมน้ำแข็ง ไล่สาดไปทั่ว
เมื่อก่อนมีไหมครับ โคมลอย ลอยกระทงเค้าก็ลอยในแม่น้ำมาแต่ไหนแต่ไร
เมื่อก่อนมีไหมครับ บั้งไฟท่อ PVC อัดดินปืนซะยังกะจรวดของ โทนี่ สต๊าค

คนเค้าออกมาห้าม ออกมาเตือน ออกมาเรียกร้องด้วยความหวังดีทั้งนั้น
ถ้าไม่คิดจะปรับปรุง แก้ไข แต่ออกมาแถ หรือประชดประชันแบบคุณ
ไม่นานประเพณีต่างๆ ที่คุณว่ามา ก็คงมลายหายไป เหลือแต่ซากของประเพณีที่หาความหมายไม่ได้อีกต่อไป

ด้วยความเคารพ
comment2-7:2-3 เป็นอะไรมากไหมคะ?
comment2-8:ประเพณีมันดีงามก็จริงมีมานานก็จริง
แต่ควรทำความเข้าใจว่าปัจจุบันมันเปลี่ยนไป
บ้านเมืองก็แออัดขึ้นทุกที่มีคนอยู่อาศัย เทคโนโลยีก็ก้าวหน้าขึ้น
การปล่อยโคมคุณลองคิดดูว่าหากมันไปตกที่บ้านใครแล้วทำให้บ้านเค้าไฟไหม้
ชีวิตกี่ชีวิตที่ต้องเสียไป หรือต้องเอาชีวิตคนมาบูชายันต์แลกกับประเพณีคะ
แล้วการที่มันไปติดอยู่ที่เครื่องบินเราถามหน่อยว่าบนเครื่องลำนั้นมีเป็นร้อยชีวิตนะคะ
แต่ละคนก็มีคนที่รักมีคนที่รอคอยให้เค้าไปหาแล้วคุณคิดว่าชีวิตพวกเค้ามันสมควรจะแลก
เพื่อให้ประเพณีที่ดีงามมีอยู่ต่อไปเหรอ เราว่าแทนที่จะมาพูดประชดประชัน
มาช่วยกันคิดดีมั้ยว่าจะทำยังไงให้ประเพณีนี้มันสร้างอันตรายกับคนน้อยลง
โลกมันเปลี่ยนคนเราก็ต้องปรับตัวรวมถึงการรักษาประเพณีวัฒนธรรมไม่จำเป็นต้องให้มันหายไป
แต่เราก็ลองปรับเปลี่ยนให้มันเข้ากับชีวิตในปัจจุบันไม่ใช่คิดแต่จะเอาแบบเดิมๆโดยไม่คิดถึงคนที่เค้าจะต้องเดือดร้อนเลย
อย่าให้ประเพณีดีๆเทศกาลดีต้องมาจบลงด้วยความเศร้าเพราะความมักง่ายของคนเลยค่ะ
comment2-9:ใช้ถั่วในหัวให้เยอะกว่านี้นะเผื่อว่ามันจะโตได้บ้าง
comment3:ทุกเทศกาล ได้แต่ภาวนาอย่าให้โดนบ้านตัวเอง เมืองไทยผู้รักษากฏหมายช่วยอะไรไม่ได้
comment4:บ้านเราก็โดนค่ะ เพิ่งตั้งกระทู้ไปเมื่อวาน
comment4-1:หัวอกเดียวกันเลย
comment5:แถวบ้านผม ตอนเที่ยงคืนของสิ้นปี หลังจากเสียงพลุชุดใหญ่รอบบ้าน ก็ตามด้วยเสียงปืน ผมต้องนั่งให้ต่ำ เผื่อลูกปืนมาทางนี้จะได้ให้กำแพงปูนช่วยบัง
comment5-1:เห็นภาพตัวเองอยู่ในหนังสงครามเลยครับ
comment5-2:ปกติ  เขาจะยิงขึ้นฟ้ากัน
เพราะคนยิงก็คงไม่อยากให้ยิงไปถูกใครหรอก    คิดว่าบนฟ้าไม่มีคน ยิงขึ้นไปได้

หลบหลังกำแพงจึงไม่ได้ประโยชน์อะไร

ถ้าอยู่บ้านตึก มีพื้นชั้นบนเป็นปูนหนาหน่อย   หลบอยู่ชั้นล่าง จะดีกว่า
comment6:จขกท อยู่แถวไหนครับ
comment6-1:จรัญฯ ครับ
comment6-2:แถวบ้านเราเลย 2 ปีก่อนบ้านเราก็ทะลุหลังคาสังกะสีลงมาปักอยู่บนพื้นไม้ที่ชั้น 2 โชคดีว่าเป็นห้องกลางบ้าน ไม่ใช่ห้องนอนใคร คุณก็โชคดีมากเลยนะคะ
comment6-3:แย่ล่ะ อยู่จรัญเหมือนกัน เห็นแล้วผวาเลยครับ
comment7:มันควรเป็นวาระแห่งชาติได้แล้วมั๊ง
เพิ่มโทษการยิงปืน(ไม่ว่าจะที่ไหนที่ไม่ใช่ที่ฝึก)ให้หนัก
ถือว่าเล็งเห็นผลที่จะทำอันตรายต่อผู้อื่นได้..ถ้ามีหลักฐานให้จัดหนัก...
comment8:ต่อไปสร้างบ้าน จะบุฉนวนกันความร้อนอย่างเดียวไม่ได้แล้ว
comment9:น่ากลัวจัง นี่ขนาดอยู่บ้านนะเนี่ย..
ส่วนผม กลัวโคมลอยมาตกลงที่บ้าน (กลัวจริงๆ)
comment10:โหวตค่ะ 
ช่วงคืนข้ามปี เรานี่นอนไม่หลับเลย ไม่รู้อันไหนเสียงพลุ อันไหนเสียงปืน ดังแทบทั้งคืน  
เรื่องรำคาญน่ะพอทนได้ แต่กลัวจะเจอแบบคุณ จขกท. นี่แหละค่ะ นอนอยู่ดี ๆ มีกระสุนหล่นมาใส่
comment11:คืนข้ามปี ที่ไม่ได้มีแต่เพลงซึ้งๆ ของ ดา เอ็นโดรฟิน  แต่ยังมีลูกปืนบิน มาจากไหนก็ม่ายรู้
comment12:เซ็งมาก  ยังคิดอยู่ว่าปีหน้าจะไปอยู่ไหนดี  ที่ไม่มีเสียงพลุ
comment13:ผมว่าดีนะ  

ทุกคนได้เจอ  แล้วจะได้เลิกคิดเสียที ว่ามันมีแต่ในทีวี  ไกลตัว

ถ้าทุกคนโดนแบบนี้ซักสองสามปี  ผมว่า ภายในระยะเวลาห้าปีนี้  เรื่องแบบนี้น่าจะหมดไป

แบบเดียวกับ การงด ปาลูกโป่ง ในวันสงกรานต์  ที่ทำมานานมาก และขอให้หยุด แต่ก็ไม่มีคนเชื่อ
ตอนหลังก็ค่อยๆ หายไป จนตอนนี้ ไม่มีลูกโป่งละ แต่วิธีอื่นๆ ยังมี ก็ลุ้นให้หายไปเรื่อยๆ
comment14:Q :รบกวนขอแนวทาง คำแนะนำการซ่อมแซม 
A : จ้างช่างมาอุดรูรั่วบนหลังคาด้วยปูนยาแนว หรือ กาวยาว 3M กันน้ำฝน
     โดยทำหลังจาก ตร.เข้ามาวัดวิธีกระสุนแล้ว ครับ หากปีหลังคาเองได้จะดี ปีนไปเอาปูนโบกทับเป็นรูปเนินเขา เล็กๆ
     เวลาฝนลงจะได้ไม่ซึมเข้าแนวรั่ว ฝนอาจหยด ทำให้ ฝ้าขึ้นราได้ ส่วนฝ้าให้ใช้เศษ ปูนที่ตกกับปูนกาวปิดับที่เดิมทาสีเดิม 
     ก็จะเหมือนไม่มีอะไรเกิดขึ้น
Q : การป้องกัน 
A:  ทำได้ยาก แนะนำว่า วันปีใหม่ ลงไปนอน ชั้นล่าง ทุกปีจะดีกว่า หรือ
..... ใช้ไม้อัดขนาด 10 mm หรือสังกะสีแผ่น ปูบนฝ้าในจุดที่นอน เผื่อขอบไว้ 45 Cmทุกด้านจากเตียง เผื่อเป็นกระสุนวิถีโค้ง
...... แต่ทำให้น้ำหนักของฝ้าเพิ่มขึ้นไม่ต่ำกว่า 100 Kg
Q : และชนิดของปืนครับ 
A:  ไช้บรรทัดวัด ถ้ามีความกว้าง 9 mm หรือ .38 นิ้ว แสดงว่าเป็น กระสุนขนาด 9 mm หรือ .38 นิ้ว เพราะขนาดใกล้กัน แต่ .38 ส่วนใหญ่จะเป็นหัวตะกั่วยาว(ไม่เสมอไป รุ่นใหม่เป็นหัวแบบนี้ก็มี) แต่ถ้าวัดได้ .45 นิ้วก็เป็น กระสุนขนาด .45 ครับ แต่จากที่เห็น น่าจะเป็น 9mm จากปีน Automatic

ข้อสำคัญ :
ต้อง แจ้งความ ว่าทรับพย์สินเสียหาย กับ อีกหลายกระทง ตร.จะแนะนำเอง หากเจอคนยิงโดยเอากระสุนไปเทียบ 
ก็เรียกค่าเสียหาย เยอะ หน่อย เอาให่หลาบจำครับ
comment14-1:ขอบคุณมากๆ ครับ
comment15:ช่วงเทศกาลเป็นช่วงที่น่ากลัวที่สุดเลยค่ะ เราไม่รู้ว่าจะแจ็คพอตเจออะไรบ้าง

ได้ยินเสียงพลุ ดังสนั่นทั้งคืน สุนัขที่บ้านก็ตกใจ ตัวสั่น ในใจก็คิดว่า หวังว่าบ้านเราคงไม่เจออะไรน่ากลัวๆเหมือนที่ดูในทีวีนะ
comment16:ความคิดเห็นนี้ถูกลบเนื่องจาก 
มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่ง

แต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment17:ตำรวจลงบันทึกประจำวันอย่างเดียวครับ

นั่งคุยกันครึ่งชั่วโมง ผมเริ่มเข้าใจตำรวจนะ
พี่เค้าบอกว่า คนมีปืนเยอะ ไหนจะปืนเถื่อนอีก
คนยิงใครก้อไม่รู้ คืนนั้นยิงกันทั่วไปหมด
งมเข็มในมหาสมุทรชัดๆ

สมัยนี้ต้องสอดส่องดูแลกันเอง
มีเหตุหรือเบาะแสให้รีบแจ้ง จะได้จับดำเนินคดี
ถ้าเค้าเห็นใครยิง คงจับข้อหายิงปืนในที่สาธารณะแล้ว

ส่วนของผมพี่เค้าบอกว่า ถ้ารู้ตัวคนยิงให้มาบอกนะ 
จะไปจับให้.....
comment17-1:ถ้ารู้ตัวคนยิงให้มาบอกนะ 



ประเทศนี้มีตำรวจไว้เพื่อ?
comment17-2:เรียกว่าฮวยเซ็งมากๆครัช
comment17-3:กำลังจะเข้ามาตอบว่า  คดีไม่ดัง  พี่แกไม่ค่อยมาทำหรอกครับ  แต่แจ้งความไว้ก็ยังดี  ( แต่ส่วนใหญ่พี่เขาแนะนำให้ลงบันทึกประจำวัน  เพราะไม่ต้องทำอะไรต่อ  )
comment17-4:ผมว่าตำรวจก็พูดถูกของเค้า เหตุเกิดขึ้นไปแล้ว จะให้ไปจับได้ถูกคนได้ยังไง หลักฐานอะไรก็ไม่มี มีแต่ลูกกระสุนลอยมาจากที่ไหนก็ไม่รู้

เขาก็บอกอยู่ว่าถ้าเห็นใครยิงก็จะจับ

ถ้าคิดว่ามีวิธีจับหรือค้นหาคนยิงกระสุนนัดที่ทะลุเข้ามาในบ้าน จขกท ได้ก็ลองนำเสนอมาให้ฟังหน่อยสิครับ

จะด่าคนก็ด่าแบบมีเหตุมีผลหน่อย อย่าด่าเอามันอย่างเดียว
comment17-5:ตำรวจเค้าก็พูดถูกนะ
comment17-6:เอ่อ แล้วทำไมข่าวดังๆถึงจับคนยิงได้บ่อยๆครับ วิถีกระสุนก็มี สภาพกระสุนก็สมบูรณ์ แค่คำนวณวิถีที่กระสุนก็จะทราบตำแหน่งยิงได้คร่าวๆแล้ว ที่เหลือตำรวจก็สืบจากชาวบ้านใกล้เคียงจุดที่คาดว่าจะเป็นจุดยิงซึ่งส่วนใหญ่ชาวบ้านใกล้ๆที่ทราบว่าใครยิงก็มักจะให้ข้อมูลอยู่แล้วเพราะชาวบ้านเองก็กลัวจะโดนลูกหลงเหมือนกัน คือสรุปง่ายๆว่าถ้าตำรวจที่กินเงินภาษีของปชช.คิดจะทำงานเพื่อปชช.จริงๆแล้วล่ะก็ สามารถช่วยให้ปชช.อุ่นใจได้มากกว่านี้เยอะ อย่างน้อยก็น่าจะรับแจ้งความไปเลยไม่ใช่แค่ลงบันทึกประจำวันเพราะเคสนี้มันคดีอาญาครับ สืบแล้วยังจับไม่ได้จริงๆค่อยว่ากันไม่ใช่ตอบแบบผ่านๆไปที
comment17-7:17-6 พี่โง่เองหรือแกล้งโง่ครับ 

ยิงปืนขึ่นฟ้า องศากระบอกปืน ระหว่าง 30-60 องศา พี่คิดว่ารัศมีเท่าไหร่ องศาต่างกันนิดนึง เป้าหมายก็ผิดกลุ่มแล้ว

ให้ตํารวจทั้งโรงพัก มาไล่ตรวจปืนทีละกระบอก ก็ไม่ต้องทํามาหากินคดีอื่นแล้ว

ยิงปืนขึ้นฟ้า ไม่เหมือนคดียิงคนครับ วิถีมันพุ่งไปที่เป้าชัดๆ  ยิงขึ้นฟ้ามันมั่ว แล้วยิงพร้อมกันทั่วสารทิศ

ให้คุณพี่เข้าสนามยิงปืน หลับตา แล้วยิงสุ่มลงกองทราย ตัวพี่ท่านเองยังหากระสุนไม่เจอเลย

ใช้สมองเยอะๆ ใช้อคติน้อยๆครับ จะได้ดูโง่น้อยลง ผมแนะนํา
comment17-8:17-7 ลองอ่านดูนะครับ แม้ว่าจะไม่ได้บอกวิธีการสืบอย่างละเอียด แต่ก็สามารถจับกุมคนก่อเหตุได้ครับ

http://news.sanook.com/1193181/

คนเราถ้าไม่รู้อะไรเลยก็จะโดนคนอื่นหลอกเอาง่ายๆครับ
comment18:บ้าน จขกท ใช้หลังคาซีแพค รึว่า ลอนคู่ครับ
comment18-1:ซีแพคครับ
comment18-2:o_O ผมเข้าใจว่าซีแพคทนกว่าลอนคู่นะนี่
comment18-3:ลูกปืนเชียวนะครับนั่น ผมว่ามันตกลงมาก็คงไม่ต่างอะไรมาก กับยิงมาตรงๆแหละครับ
comment18-4:ซีแพค แบบที่หนาๆ หนักๆ อะนะ ยังทะลุอีกเหรอเนี่ย 
คงต้องหลบไปนอนชั้นล่างอย่างเดียวละมั้ง ถึงจะปลอดภัย
comment18-5:ความเร็วต้น = ความเร็วปลาย ความเร็วของกระสุนที่ตกลงมาจึงเร็วเท่ากับความเร็วของลูกกระสุนที่พ้นปากกระบอกออกไปครับ(แต่อาจจะลดความเร็วลงบ้างเล็กน้อยตามแรงต้านของอากาศและระยะทางแต่ถ้าโดนคนหรือสิ่งมีชีวิตก็ทะลุเข้าอยู่ดี 

ปล. ยิ่งถ้าเป็นกระสุนของอาวุธสงคราม อย่าง กระสุนของปืนAK นี่อิฐมอญฉาบปูนยังทะลุเอาได้ง่ายๆครับ
comment18-6:#18-5 
ไม่ใช่ครับ ความเร็วต้นไม่ได้เท่ากับความเร็วปลาย เพราะมีแรงมากระทำตอนขาขึ้น

เพราะว่าตอนยิง ลูกปืนถูกยิงด้วยความเร่งของปืนที่เกิดจากแรงระเบิดของดินปืน ไม่ได้มีค่าเท่ากับความเร่งเนื่องจากแรงโน้มถ่วงโลก 
แต่ตอนลูกปืนตก ตกอย่างอิสระด้วยความเร่งเนื่องจากแรงโน้มถ่วงของโลก
comment19:น่ากลัวจิงๆๆสังคมสมัยนี้
comment20:
comment21:พูดกันตรงๆส่วนใหญ่ที่ยิงปืนขึ้นฟ้าปืนเถื่อนทั้งนั้นครับ ไม่ต้องดูอื่นไกล ไอเยาวชน ที่โดนจับที่นครปฐมนั้นก็เถื่อน
comment21-1:ไม่เถื่อนก็มีครับ
comment22:แถวบ้านยายผม นนทบุรี วันสิ้นปี นี่แม่มยิงยังกะจะไปรบ - -*
comment23:โพสไปก็คงไร้ประโยชน์ ตำรวจแถวบ้าน.......ดังสนั่น
comment24:โอย ไหนจะบั้งไฟ ไหนจะโคมลอย ไหนจะลูกกระสุนอีก มนุษย์นี่น่ากลัวจริง ๆ ผมล่ะสงสารคนที่อยู่ในบริเวณที่เกิดเหตุตรงนั้นมาก

เทศกาลแทนที่จะเป็นวันหยุดพักผ่อนสำหรับครอครัว กลับกลายเป็นว่าต้องมาหวาดผวากับเหตุการณ์ที่ตนเองไม่ได้มีส่วนเกี่ยวข้องอะไรเลย
comment25:เคยดูข่าวคนมีเด็กนอนอยู่ที่บ้านดีๆ มีลูกปืนตกมาโดนจนเสียชีวิต เศ้รามาก เลย TT
อยากให้ตั้งข้อหาไอ้พวกที่ยิงปืนขึ้นฟ้าเป็นพยายามฆ่าค่ะ  ที่ยังมีคนทำอยู่เรื่อยๆ เพราะกฎหมายไทยอ่อนมากๆ อ่อนพอๆ กับพวกปัญญาอ่อนที่ยิงปืนขึ้นฟ้านั่นแหละ -"-
comment26:ลองถามจากคนที่รู้มาบางส่วนครับ ถ้ายังไม่ได้ทำอะไรกับหัวกระสุน ละก็ร่องรอยความเสียหาย ก็เก็บหัวไว้ให้ดี อย่าแตะต้องจุดที่เสียหาย รีบแจ้งความ ละให้ตำรวจมาสำรวจสถานที่ ดูองศาตกกระทบ ชนิดกระสุน น้ำหนักกระสุน ฯลฯ ยิ่งเร็วยิ่งดีครับ เพราะหลักฐานจะยังไม่เพี้ยนไปจาก ณ เวลาที่เกิดเหตุมาก
comment27:แถวผมบ้านผมนี่ตำรวจยิงเองเลย
comment28:สงสัย ต้องทำหลังคา คสล.ซะแล้ว น่ากลัวจริง
comment29:แผ่นเหล็กกล้า / สแตนเลสหนาซักสามมิลครับ บุให้ทั่ว   เป็นวิธีกันสำหรับพวกนี้ที่โอเสุดแล้วครับ
comment30:เข้ามาลงชื่อให้เป็นวาระแห่งชาติอีกเสียงครับ
พอๆกับโคมลอยเลย
comment31:เชื่อมั้ยผมโทษผู้หญิงน่ะ ที่ทำงานมีเพื่อนอยู่คน ชอบเล่นปืน เวลามีงานมีอะไรเอามายิงประจำ 
พวกสาวๆ ออฟฟิตก็กรี๊ดชอบใจ ว่าเขาเท่ห์มีปืน(หน้าตาไม่เอาไหน) เขาก็เอาใหญ่ มีงานไม่ได้งานอะไรเค้ายิงหมด
คือผมมองว่าถ้าผู้หญิงเปลี่ยนคำชื่นชมเป็นด่าประนามแทน มันก็คงไม่ทำหรอก เพราะบางคน
มันก็เอามาอวดสาว ไม่ต้องถึงมือตำรวจหรอก
comment32:น่ากลัวมาก ปีใหม่ทีรู้สึกสยองชอบกล
comment33:น่าจะมีการออกกฎระเบียบ ให้ผู้ที่ได้รับอนุญาตมีปืนในครอบครอง จะต้องนำปืนมายิงเพื่อเก็บบันทึก
รอยของหัวลูกกระสุน โดยให้เสียค่าธรรมเนียมทำฐานข้อมูลในระบบคอมพิวเตอร์ไว้เปรียบเทียบ
และเพิ่มโทษและค่าปรับของการมีอาวุธปืนเถื่อนให้รุนแรงเพิ่มขึ้นสูงๆ
comment34:ท่านๆที่อยู่เมืองไทยน่าจะส่งจดหมายร้องเรียนไปยังราชการที่ดูแลในเรื่องประเภทนี้นะคะ ช่วยกันกดดันให้มีการควบคุม
comment35:มันจะยังมีไปอีกนาน
comment36:ถ้ามีโอกาสทำบ้านใหม่
จะเทพื้นปูนแทนหลังคาเลย
comment36-1:ดวงซวยๆ มันทำมุมพุ่งลงมาทางหน้าต่างก็ได้นะทั่น
comment37:บางประเทศมีคนบ้าคลั่ง มีงานอะไรทีก็ยิงปืนขึ้นฟ้ากันเต็มไปหมด เหมือนบ้านป่าเมืองเถื่อน ดูในทีวีมาหลายปี ตอนนี้มาถึงบ้านแล้ว
comment38:ทีจับรถมอไซด์ทำยังกะไปฆ่าคนตายมา แต่พวกที่มันฆ่าคนตายทำยังกะไปขโขยผักบุ้งสวนข้างบ้าน ตรรกะทุเรศมากตะกวดไทย
comment39:ผมแนะนำว่า ป้องกันที่ตัวเองจะดีกว่าครับ เหมือนการขับรถ ระวังของเราให้ดีที่สุด ไม่ต้องไปวาบไฟ ไปบีบแตรเพื่อหวังให้คนอื่นหลบเราหรอกครับ บางทีมันไม่หลบ ก็จะเกิดอุบัติเหตุได้

แนะนำว่า ให้ร้อหลังคาออก นำไปขายแล้วนำเงินมาทำเป็น เทพื้นเป็นดาดฟ้าจะดีกว่า อาจจำเฉพาะห้องนอนหรือห้องที่อยู่กันประจำก็พอครับ
comment40:คงต้องให้สื่อ กระจายข่าว

เช่นเดียวกับที่ ออกทีวีว่า " ให้เหล้าเท่ากับแช่ง "   ก็ได้ผลดีนะ

เรื่องนี้ ก็ต้อง ให้สื่อ ทำคลิป  แสดงให้เห็นว่า ลูกปืน เมื่อยิงขึ้นฟ้าแล้ว
จะตกลงมาแบบ Projectile 
ลงหัวคน   ทำให้ตายได้
comment41:เห็นข่าวแบบนี้ทีไรนึกถึงคลิปนี่ทุกที มีข่าวให้เห็นเรื่อยๆก็ยังจะยิงปืนขึ้นฟ้ากันอีก



บางคนก็ไม่เหมาะที่จะมีปืนจริงๆ
comment41-1:ยังกะเรื่อง The Dawn of Planet of the Ape
comment42:กำลังคิดว่าจะใช้แผ่นคอนกรีตสำเร็จวางแทนฝ้าน่ะครับ คิดว่าเอาอยู่
comment43:ยากครับ ยิ่งเทศกาลกว่าจะถึงเวลายิงนี่เมาแล้วครับ คึกกันใหญ่ สารภาพเลยว่าเมื่อก่อนก็เคยยิงครับ แต่โดนแม่ด่าเพราะโดนสายโทรศัพท์ขาด จากนั้นมาก็เลิกยิงขึ้นฟ้าแล้วยิงลงดินแทนครับ ยิ่งเห็นข่าวช่วงหลังๆ นี่ คิดว่าไม่น่าเลยเรา ....
comment44:ชุดเกราะแบบไหนใส่นอนแล้วรอด จะไปหาซื้อมารอสิ้นปีหน้า

เอาตัวรอดไว้ก่อน หลังคาว่ากันอีกที
comment45:อันนี้บ้านเรา เมื่อ20ปีก่อน...ลงปลายเตียงพี่ชายเลย..
comment46:ขอแนะนำใครอยากยิงปืนเฉลิมฉลอง ให้ยิงใส่ขมับตัวเองค่ะ ดังเหมือนกัน จะได้ไม่เป็นภาระคนอื่นด้วย
comment46-1:คม  แต่ใช้ในทางปฏิบัติไม่ได้
comment47:รู้สึกสิ้นหวัง กับประเทศนี้
comment48:กลัวเลยค่ะ ไม่ทราบไอ้ความนิยมยิงปืนขึ้นฟ้าฉลองเทศกาลอะไรนี่ ระบาดมาจากไหนคะ มันไม่มีผลดีอะไรเลย เผลอ ๆ นำอัปมงคลมาสู่คนที่ยิงอีก เหมือนเป็นลางว่าชีวิตตัวเองตลอดทั้งปีจะต้องเจอเรื่องเดือดเนื้อร้อนใจ เจอเรื่องตีรันฟันแทง มีแต่เหตุทะเลาะวิวาท ถามจริงๆ ว่าคนที่ยิงปืนฉลองนี่ เริ่มต้นปีใหม่ด้วยสิ่งที่ไม่เป็นมงคลและลางไม่ดีแบบนี้มันดีแล้วรึไงคะ
comment49:ผมเห็นแบบนี้ทุกปีจริงๆ ไม่เปลี่ยนไปเลยจริงๆ
comment50:ในประเทศนี้ รู้ๆกันอยู่ ประชาชนคนธรรมดาที่ไหนจะมีปืนและยิงไร้เหตุผลท้าทายกฎหมายอย่างนี้
ส่วนโคมลอย ต้องควบคุมพื้นที่ก่อนที่จะเกิดโศกนาฎกรรม ในเนทพูดกันมานานแล้ว
แต่ไม่เข้าใจว่า ทำไมภาครัฐ ถึงนิ่งเฉย  เงินเดือนก็ขึ้นทุกปี แม้แต่ปีนี้ที่เอกชนแย่กันหมด เอาเปรียบประชาชนหรือเปล่า
comment51:ประเทศเรามีมนุษย์ลิงเยอะครับ คนพวกนี้ไม่ใช้สมอง ใช้แต่สัญชาตญานดำรงชีวิต ที่สำคัญคนกลุ่มนี้แพร่พันธุ์เร็วมากด้วย
comment51-1:นึกถึงข้างบ้านเมื่อปีใหม่ที่ผ่านมาเลย พูดไม่รู้เรื่องครับ ... พูดภาษาคน แต่กลับเข้าใจเป็นอะไรไม่รู้
comment52:ถ้าเรามีรูสองรูจากหลังคาและฝ้า เราจะคำนวนแนวโปรเจคไทล์ หาจะที่ยิงได้ไหมครับ
comment52-1:ปกติมีแค่ 2 จุดเราคงรู้แค่มุมและทิศทางของโปรเจคไทล์ครับ เราต้องรู้แรงหรือความเร็วที่ปากกระบอกปืนหรือจุดตกกระทบอย่างใดอย่างนึงเพิ่มขึ้นอีก 1 ตัวแปรถึงจะคำนวณจุดยิงได้

แต่กรณีของลูกปืนนี่ดีหน่อยที่เราสามารถรู้แรงหรือความเร็วจากปากกระบอกปืนได้จากชนิดของปืนและลูกกระสุนครับ ดังนั้นกรณีนี้ถ้าคำนวณจริงก็ทำได้ครับ
comment52-2:คำนวณได้แต่ไม่ตรงเสียทีเดียว ยังปัจจัยแรงลม + ทิศทางอีกด้วย
ดูอย่างกรณี เสธ.แดงที่ถูกยิงหน้าสวนลุมพินี ตำรวจเขาก็ได้แค่ตำแหน่งคร่าวๆ ไม่ชัดเจน
comment53:เอาไปยัดสมองคนยิงครับ
comment54:บ้านผมอยู่เพชรบุรี คืน 31 ธ.ค. ที่ผ่านมา ทั้งบ้านผมต้องมาทนง่วงหลบอยู่ชั้นล่าง ยิงกันซะเหมือนอยู่ในสงคราม
comment55:บ้าน]เราอยู่ ตจว. และไม่ได้อยู่เขตชุมชน ในช่วงปีใหม่ ลอยกระทง เสียงปึงปังระงม ไม่รู้ว่าพลุหรือปืน ต่อไปคงต้องหนีลงมานอนชั้นล่างเหมือนกัน
comment56:พวกคุณไม่เข้าใจหรอก มันเป็นการสืบสานประเพณีอันดีงาม(?) การจุดพลุจุดตะไล เพื่อเป็นการเฉลิมฉลองที่มีแต่โบราณกาล เราแค่ปรับให้เข้ากับยุคสมัยก็เท่านั้นเอง ประเพณีนี้มันมีตั้งนานแล้ว แต่บ้านคุณเพิ่งมาสร้าง เพราะฉนั้นคุณต้องย้ายบ้านออกไป
comment57:ไอ้คนยิง มันต้องโดนกับตัวซะบ้าง จะได้สำนึก ว่าทำให้คนอื่นเดือดร้อนแค่ไหน

เรื่องสืบหาคนยิงนี้ ตำรวจน่าจะสืบจากคนแถวนั้นได้ ว่า วันดังกล่าว มีใครยิงปืน หรือ เสียงปืน มาจากทางไหน ไม่ยากหรอกครับ ถ้าจะสืบหาจริง ๆ
comment58:คืนข้ามปี เราต้องพาลูกลงมานอนชั้น 1 เลย ไม่กล้านอนชั้น 2 อย่างน้อยให้ปูนช่วยกั้นอีกทีนึง กลัวจริงๆ ค่ะ
comment59:บ้านเราก็เคยโดน แต่นานมากแล้ว 2 ครั้ง
ตอนป.1(แม่บอก) ยืนอยู่หน้าบ้านมาจากไหนไม่รู้ เข้าข้อมือเต็มที่ ฝังในเลย
ตอนม.3หล่นจากหลังคา(ไม่มีเพดาน) ลงมาโดนน่องเต็มๆเลย
comment60:แจ้งตำหนวดแล้วมันจะช่วยอะไรเราได้ครับ อย่างมากก็แค่บันทึกประจำวันก็แค่นั้น
สมัยนี้ประชาชนต้องอยู่ได้ด้วยลำแข้งของตัวเองครับท่าน 5555
comment61:วันนี้โทรไปที่ 1567 ศูนย์ดำรงธรรม

คำตอบที่ได้ไม่ต่างจาก ที่ สน.บางขุนนท์

เหตุผลแค่เพราะ...

"ยังไม่มีใครบาดเจ็บ หรือเสียชีวิต"

ย้ำนะครับ

"ยังไม่มีใครบาดเจ็บ หรือเสียชีวิต"





ฉะนั้น แจ้งความหรือร้องเรียนใครก้อแล้วแต่

เสียเวลา และ ความรู้สึกครับ

ปีนี้และต่อๆ ไป ผมกับครอบครัว คงต้องหาอะไรมาป้องกัน

พายุลูกตะกั่วที่เกิดขึ้นในคืนปีใหม่ ที่เปรียบเสมือนภัยธรรมชาติ

ดูแลตัวเองกันนะครับ





ขอบคุณครับ
comment62:อีกหน่อยปลูกบ้านนอกจากฉนวนกันความร้อนคงต้องบุ Kevlar ไว้ใต้หลังคาด้วย
comment63:บ้านอยู่แถวๆ จขกท  เหมือนกัน
ตอนวันปีใหม่ นึกว่า อยู่  ฉนวกการ์ซ่า !
comment64:บ้านผมก็มีเสียงปืนเหมือนกัน แต่ยังไม่เจออะไร
ปีหน้าสงสัยต้องมานอนข้างล่างบ้างแล้ว
comment65:เซ็งประเทศไทย - -  จะต้องมีคนรับเคราะห์จากเรื่องปัญญาอ่อนแบบนี้อีกมากเท่าไหร่ถึงจะพัฒนาจิตใจกันได้
comment66:ยิงปืนขึ้นฟ้าคิดว่าเท่ห์ คิดว่าตัวเองไม่เดือดร้อน คิดว่าจะไม่ลงบนหัวใคร
คนพวกนี้จะไม่เลิกคิดแบบนี้จนกว่า ลูกปืนที่เค้ายิงจะไปตกลงบนหัว พ่อ งง เค้าแหละค่ะ
อยากให้ออกกฎหมายยิงปืนขึ้นฟ้าเท่ากับพยายามฆ่าไปเลย 
เทศกาลแทนที่คนจะได้มีความสุขต้องมาคอยระแวงว่ามันจะทะลุหลังคาลงมามั้ย
แนะนำนะคะว่าอยากจะยิงจริงๆ ให้เริ่มต้นยิงจากใต้คางตัวเองขึ้นไปนะคะ
comment67:จับได้ให้โดนโทษหนัก พยามฆ่าเลยไม่ได้เหรอ
comment68:บ้านหลังคาคอนกรีตครับ zzz
comment69:พวกไม่รับผิดชอบต่อสังคม
comment70:มันจะมาอีกครั้งในคืนวันที่ 13 เมษายน  ทุกปี คืนวันที่ 13 เมษายน คนยิงปืนขึ้นฟ้าเยอะกว่าคืนวันที่ 31 ธันวาคม เยอะมากกกก
comment71:ประกาศใช้พรบฉุกเฉินในวันสำคัญๆ  ยิงขึ้นฟ้ามีโทษจำคุก10ปีปรับแสนบาท ว่าไป

ดูดิ๊ จะมีใครกล้าไหม
comment72:ยิงขึ้นฟ้า มันสูงแค่ไหน ถึงจะตกลงมาครับ
comment72-1:แล้วแต่ขนาด ชนิด และน้ำหนักของกระสุนครับ...

แม้กระทั่งกระสุนขนาดเดียวกัน น้ำหนักเท่ากัน  แต่คนละยี่ห้อ  ยังมีความแรงไม่เท่ากันเลย...
comment73:แจ้งตำรวจคงไม่ถึงไหนค่ะ
เพราะแถวบ้านเรา นายตำรวจใหญ่เป็นคนยิงเอง T____T

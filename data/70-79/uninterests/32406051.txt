title:ชุดสืบสวนสน.บางชันติดตามรถต้องสงสัยคาดขนยาเสพติด เข้าใจผิดใช้อาวุธปืนยิงรถนิสิตสาวจุฬาฯ
comment:ตร.สืบสวน สน.บางชัน อ้างเข้าใจผิด ระดมยิงรถนิสิตสาวจุฬาฯ - ระหว่างลงพื้นที่ตรวจยาเสพติด

เมื่อเวลา 14.00 น. วันที่ 2 ส.ค. ผู้สื่อข่าว ข่าวสด รายงานว่า ร.ต.ท.กันตณสัก สักขาพรม พงส.สน.บางชัน รับเเจ้งเหตุยิงกัน บริเวณซอยรามคำเเหง 118 เเยก 44  หมู่บ้านพฤกษชาติ เเขวงเเละเขตสะพานสูง จึงเดินทางไปตรวจสอบที่เกิดเหตุ ที่เกิดเหตุพบรถซูซูกิ สวิฟ สีเทา-ดำ หมายเลขทะเบียน 1กฆ 1993 กรุงเทพ โดยล้อหน้าข้างขวายางเเตก 1ล้อ  ล้อหลังยางเเตก2 ล้อ ด้านหลังรถมีรอยถูกชนเเละกระจกเเตก โดยมีน.ส.อภีษฎา สัจพันโรจน์ อายุ 21 ปี ซึ่งเป็นนิสิตชั้นปีที่ 4 คณะนิติศาสตร์ จุฬาลงกรณ์มหาวิทยาลัย ยืนอยู่ข้างรถด้วยอาการหวาดผวา มีผู้เป็นเเม่ยืนปลอบประโลมลูกสาวอยู่ข้างๆ ขณะเดียวกันทางเจ้าหน้าที่ได้ไปตรวจสอบที่บริเวณซอยรามคำเเหง 118 เเยก 33 จุดที่มีการยิงกันเกิดขึ้น พบปลอกกระสุนปืน ขนาด 9 มม. จำนวน 5 ปลอก

โดยน.ส.อภีษฎา เล่าว่า เมื่อเวลาประมาณ 11.00 น. ตนขับรถออกจากบ้านไปพบเพื่อนที่จุฬาลงกรณ์มหาวิทยาลัย กระทั่งถึงซอยรามคำเเหง 118 เเยก 33 ได้มีรถกระบะเเบบ 2 ตอน 4 ประตู สีบรอนซ์เงิน ขับเเซงขึ้นมา ตนคิดว่าคงจะรีบ จึงให้เเซง จากนั้นรถกระบะคันดังกล่าวก็ชะลอความเร็ว ต่อมามีชาย 4 คนเปิดประตูลงจากรถกระบะคันดังกล่าว เเล้วเดินตรงมาเคาะกระจกฝั่งตน โดยไม่บอกว่าเป็นใคร ตนจึงไม่กล้าเปิดประกอบกับ ตนสังเกตเห็นว่า 1 ใน 4 คน มีอาวุธปืน ตนจึงปีนมาทางเบาะด้านหลังรถเพื่อโทรศัพท์หาเเม่ ซึ่งตลอดเวลาชายทั้ง 4 คนพยายามเคาะกระจกอย่างต่อเนื่อง ตนกลัวมากจึงตัดสินใจปีนกลับมาที่เบาะคนขับ พร้อมกับขับรถถอยหลังเพื่อให้ชนรถคันอื่น หวังให้คนอื่นลงรถมาช่วย เเต่ก็ไม่มีใครลงมา ตนจึงตัดสินใจขับถอยหลังไปเรื่อยๆ

ระหว่างทางก็เฉี่ยวรถคันอื่นตลอดทาง ระหว่างนั้นชายทั้ง 4 คนพยายามขับรถตาม พร้อมยิงกระสุนใส่ล้อรถของตน กระทั่งมาถึงเเยก 44 รถวิ่งไปต่อไม่ได้เเล้ว เพราะยางเเตก ชาย 4 คนจึงเดินลงมาจากรถ พร้อมทั้งถือกุญเเจมือ เเต่ขณะนั้นเป็นจุดที่มีคนเยอะ ชาวบ้านเริ่มออกมามุงดู ตนจึงตัดสินใจออกมาจากรถ ชาย 4 คนพยายามจะจับตนใส่กุญเเจมือ เเต่ตนดิ้น กระทั่งเเม่มาถึง พวกเขาเลยโชว์บัตรบอกว่าเป็นตำรวจ เเล้วบอกว่าเห็นรถตนขับชนรถคันอื่นตลอดทาง จึงขับตามมา จากนั้นได้เข้าตรวจค้นรถของตน เเต่ก็ไม่พบสิ่งผิดกฎหมาย ขณะที่ชาวบ้านที่มามุงดูก็ช่วย ถ่ายรูปผู้ชายทั้ง 4 คน โดยพวกเขาก็บอกว่าให้หยุดถ่ายเเล้วให้ลบคลิปดังกล่าว จากนั้นผู้ชายทั้งหมดขึ้นรถขับหนีไป

น.ส.อภีษฎา เล่าต่อว่า ตนไม่เข้าใจ ทำไมผู้ชาย 4 คนนั้นถึงไม่เเสดงตัวตั้งเเต่ครั้งเเรกว่าเป็นตำรวจ เเต่กลับเดินปรี่มาเคาะกระจกรถตนเเบบนั้น ซึ่งตนเป็นผู้หญิงก็กลัว ไม่รู้จะเกิดอะไรกับเราบ้าง ตนก็ไม่เคยเจอเหตุการณ์เเบบนี้ เเละตนก็อาศัยอยู่ตรงนี้มากว่า 10 ปี รถที่ใช้ก็ขับมา 2 ปี ถ้าจะบอกว่ารถตนเป็นรถต้องสงสัยก็ไม่น่าจะเป็นไปได้ ขณะนี้ก็ได้บอกญาติที่เป็นทนายความให้ช่วยดำเนินการต่อไปเเล้ว ผู้สื่อข่าวรายงานว่า หลังจากเกิดเหตุมีชาวบ้านที่อยู่ในที่เกิดเหตุยืนยันว่าทั้ง 4 คนเป็นเจ้าหน้าที่ฝ่ายสืบสวน สน.บางชันจริง เนื่องจากเคยเห็นหน้ามาก่อน

ด้าน พ.ต.อ.สาโรจน์ ซุ่นทรัพย์ รองผบก.น.4 กล่าวว่าสำหรับเรื่องดังกล่าว เบื้องต้นได้รับรายงานแล้ว โดยเป็นการทำงานของเจ้าหน้าที่ชุดสืบสวน สน.บางชัน ได้ลงพื้นที่ในการตรวจรถต้องสงสัย เพื่อจับกุมยาเสพติด แต่เกิดเหตุการณ์เข้าใจผิด คิดว่าเป็นรถคันดังกล่าวเป็นรถของผู้ต้องสงสัย จึงเกิดการจับกุมและตรวจสอบ ขณะนี้ได้ให้ผู้เสียหายไปแจ้งความลงบันทึกประจำวัน ส่วนจะเรียกร้องหรือว่าเอาผิดอย่างไรก็ว่ากันอีกที อย่างไรก็ตามได้สั่งการให้รองผกก.สส.สน.บางชัน ทำการตรวจสอบข้อเท็จจริงดังกล่าวแล้ว ส่วนจะมีการตั้งคณะกรรมการตรวจสอบหรือไม่ ต้องรอดูผลการชี้แจ้งของผู้บังคับบัญชาในสายงานก่อน ซึ่งจะตรงตามมาตรา 157 เจ้าหน้าที่กระทำการเกินกว่าเหตุหรือละเว้นการปฏิบัติหน้าที่หรือไม่ ต้องตรวจสอบอีกครั้ง


http://www.khaosod.co.th/view_newsonline.php?newsid=TVRRd05qazNOVFk0T1E9PQ==


ปล. อยากรู้ถ้าเกิดเป็นตอนกลางคืนที่เปลี่ยวจะเหมือนคดียัดยาหนุ่มวิศวะไหม
ความปลอดภัยประชาชนอยู่ที่ไหน อยากทราบความเห็นท่านๆทั้งหลายคับ																																	   แก้ไขข้อความเมื่อ 2 สิงหาคม 2557 เวลา 21:47 น.
comment1:แต่ก่อนจะจับกุมทีแทบจะมีขบวนแห่กลองยาวโห่มาก่อน กลัวคนร้ายไม่รู้ตัวเดี๋ยวหนีไม่ทัน
มาหลังๆดูรายการcopsมากเลยเริ่มคลั่ง เห็นมีขับรถไล่ล่ากันเอิกเกริก คงดีใจจะได้โชว์พาวออกเรื่องจริงผ่านจอ
นี่แหละลัทธิเอาอย่าง อยากทำอย่างเขาแต่มั่วไม่รู้เหนือรู้ใต้ พอถึงตอนรับผิดชอบก็หายจ้อยไม่ก็โยนกันไปโยนกันมา
comment1-1:คดีหนุ่มวิศวะ + คดีที่ไล่ล่าในปั้มนํ้ามันยิงมั่วไปหมดเข้าไปในห้องแม่เจ้าของปั้มอีก  ยังไม่รวมอื่นๆที่จำไม่ได้หรือไม่ได้ออกข่าวอีกนะนิ
comment1-2:เมื่อก่อนก็แบบนี้แหละครับ แต่ไม่เป็นข่าว
comment1-3:ยิงในปั้มน้ำมัน ? ปั้มไม่ระเบิดก็บุญละ
comment2:ไม่รู้คดีหนุ่มวิศวะ ไปถึงไหนแล้ว 

ผมว่าให้ตำรวจไปตัดแว่นบ้างนะ
comment3:ผู้หญิงมาคนเดียวใช้กำลังจับ กับอาวุธเกินจำเป็น  งานนี้ผิดก็ว่าไปตามผิดหากไม่ใช่กลางกรุง  น้องคงเป็น...ไปแล้วกับะถูกโยนบาปอีก
comment4:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
comment5:ยิงผิดคันแล้วขับรถหนีไปทิ้งให้เค้าตกอกตกใจตำรวจหรือโจร
comment5-1:น่าจะโจรครับ
comment5-2:เ ฮี๊ ย มั้งครับ
comment6:ดีที่ผู้หญิงสติดี ถอยหลังหนีชนรถคนอื่นจนคนสนใจ

จริงๆชุดนอกเครื่องแบบควรกำหนดไปเลยให้เป็นคำสั่งของผู้กำกับขึ้นไปเท่านั้น  จะได้ระเบียบกันหน่อย

ปล.รอแถ ทำไมถึงไม่แสดงตัว
comment7:สมมุติว่ายิงโดนคน  จะเป็นยังไงต่อ อาจจะเจอไอเท็มลับในเบาะหลังก็เป็นได้   ตัวอย่างมีให้เห็นหลายคดีละ
comment7-1:ไอเท็มลับคือไยหยอ
comment7-2:ถ้าโดนยิงตายคงได้รับไอเท็มลับ 100% ละครับ -__-"
comment7-3:7-1 พบยาคูลท์ นับ 1,000 ขวดซุกซ่อนอยู่บริเวณฝากระโปรงด้านหลัง
comment8:เกือบได้แพะแล้วเชียว..
comment9:กะตบทรัพย์แล้วพาไปข่มขืนหรือเปล่า
สันดานตะกวด เชื่อไม่ได้นะ
comment10:เมื่อไม่แสดงตน ก้อย่อมมีความผิด
ว่ากันไปตามกระบวนกฎหมายบ้านเมือง

ถ้าเป็นกลางคืน น้องคงโดนเป่าหัวไปแล้ว
comment11:อยากให้ฟ้องร้องเป็นคดีตัวอย่างให้กับประชาชนที่ไม่มีปืนพก ไม่มีกฎหมายอยุ่ในมือ เจ้าหน้าที่พยายามฆ่าประชาชน รู้ได้ไงว่า เค้าเป็นโจร
เค้ายิงคุณหรือเปล่า คุณใช้สิทธิป้องกันตัวเองหรือเปล่า คุณก็เห็นว่า่เค้ามาคนเดียวเป็นผู้หญิง สถานะการณ์ขณะนั้นเป็นอันตรายต่อตัวคุณหรือบุคคลอื่นหรือเปล่า หลังรู้ว่ายิงผิดตัว ทำไมไม่ขอโทษแสดงความรับผิดชอบ (สงสัยชุดนี้ใส่กระโปรง) ขี้แล้วกลบคือแมว ขี้แล้วแจวคือหมา
คสช.ทำอะไรอยู่ แสดงตัวให้ประชาชนอุ่นใจบ้างซิครับ ไม่แน่วันหน้าอาจเป็นคนในครอบครัวคุณที่อาจไม่โชคดีแบบนี้ก็ได้
comment11-1:ขี้แล้วกลบคือแมว ขี้แล้วแจวคือหมา
-----------------------------------

อย่าไปเทียบกับหมาเลยครับ






สงสารหมา

หมาขี้แล้ว ยังเดินอยู่แถวนั้น ไม่ขับรถหนี

นี่ตำรวจทำพลาด สร้างความเสียหาย (ดีไม่ยิงโดนใครตายหรือเจ็บ ไม่งั้นยัดไอเท็มลับชัวร์)
แล้วยังด้านขับรถจากไป ไม่รับผิดชอบสิ่งที่ตัวเองทำ



เพลีย
comment11-2:คดีตัวอย่างมีเยอะแล้วครับ....

และตำรวจก็ติดคุกเพราะทำการจับกุมโดยไม่ชอบมาหลายรายแล้วครับ
comment12:ถ้าบอกว่าเป็นความผิดพลาด ก็เป็นความผิดพลาดที่อภัยให้ได้ยากนะครับ

อยากรู้จริงๆว่า ประชาชนทั่วไปจะรู้ได้ยังไงว่าตำรวจจริงรึตำรวจปลอม กรณีเจอกลุ่มบุคคลประเภทนี้มาตรวจค้น ถึงจะแสดงบัตรก็เหอะ (บัตรพวกสายสืบเป็นอย่างไรก็ไม่รู้จะรู้ได้ยังไงว่าจริงหรือปลอม)

เกิดยอมให้ค้นทำนู่นนี่ ดีไม่ดีเจอโจรปลอมมา ซวยอีก
comment13:หากผมเป็นหัวหน้า   หรือผู้บังคับบัญชา   ผมไปกระโดดหน้าผาแบบคนเกาหลีแล้ว

งานนี้คงดังไปทั่วโลกอีกงาน

น้องนิสิตคงได้ใชวิชานิติที่เรียนมาคราวนี้แหละ

อย่ายอมง่ายๆนะครับ
comment14:อืมมมม อ่านแล้วก็ได้แต่อึ้ง ..เห็นด้วยกับทุกความเห็น
comment15:ถ้ายิงผิดจนตาย ก็แกล้งโยนยาบ้าไปในรถสักห่อนึง
แล้วบอกคนร้ายขัดขืนการจับกุมเลยวิสามัญซะ
เป็น step เลย
comment15-1:นั่นสิ....ผมก็คิดอย่างนี้เหมือนกัน เดชะบุญที่น้องไม่ตาย...
comment16:สน. นี้เคยยิงเด็กตายมาแล้วครับ
comment17:ดี่ไม่โดนยิง
comment18:โชคดีที่น้องรอดชีวิต ไม่ถูกยิงตายก็บุญแล้ว แล้วเจ้าหน้าที่ที่ปฎิบัติหน้าที่พลาด ทำไมไม่อยู่ในที่เกิดเหตุ
comment19:ปลดออกราชการสถานเดียวรวมไปถึงควรตั้งคณะสอบสวนผู้บังคับบัญชาตามลำดับเรียงรายบุคคลด้วย
comment19-1:จำคดียิงหนุ่มวิศวะได้ไหมคับเผลอๆป่านนี้ ตำรวจกลับมานอนตีพุงเหมือนเดิมแล้ว  คนเขียนสำนวนส่งฟ้องก็ตำรวจมีรึจะไม่หลุดประเทศนอกเขามีสำนักงานสอบสวนกลางของเราจับเองเขียนส่งฟ้องเองเวรกรรมประชาชนคนไทย
comment19-2:ดีครับเห็นด้วยอย่างยิ่ง ทำเป็นใหญ่ นึกจะไล่ยิงใครก็ทำ อยากให้ลูกเมียของพวกมันโดนแบบนี้บ้างจังเลย
comment20:อย่างน้อยเจ้าหน้าที่น่าจะอยู่ในที่เกิดเหตุแล้วขอโทษกับทางผู้เสียหายก่อนไม่ใช่ว่า เฮ้ยผิดคันผิดตัวนี่หว่า ไปกันเถอะ ทำเหมือนกับว่าเรื่องแบบนี้เป็นเรื่องปกติสำหรับในกรณีเจ้าหน้าที่ทำผิด

ปล. สน.บางชัน นี่เคยมีคดีถล่มยิงผิดคันอีกหนึ่งคดีที่เคยโด่งดังมากตอนนั้น
comment21:น้องมีสติดีจึงรอดมาได้  รอดูซิว่าผู้บังคับบัญชาจะว่ายังไง
เรียนนิติฯลองคุยกับอาจารย์ดูครับ  เอาให้เป็นคดีตัวอย่าง  เป็นกำลังใจให้ครับ
comment22:ชุดนอกเครื่องแบบส่วนมากไร้วินัย
comment23:ถ้ายิงโดน นศ.  ถ้าเสียชีวิต  ก็จะพบยาบ้าซุกใน กกน. ครับ
ถ้าบาดเจ็บค่อยคิดอีกที
comment24:ความรู้สึกส่วนตัว ผมเกลียดอาชีพตำรวจ ผมมองว่าอาชีพนี้เป็นตัวเหลือบไรที่เกาะกินอยู่ในสังคมอ่า
comment24-1:ภาพลักษณ์ตำรวจมันชวนมองให้เป็นอย่างนั้นจริงๆ เนอะ ต่อให้พูดว่าตำรวจดีๆ จะมีก็เหอะ
comment24-2:24-1 นั่นสิ แต่ตั้งแต่ผมเกิดมาไม่เคยเจอดีๆเลยสัก.....
comment24-3:พูดงี้สงสารตำรวจดี ๆ อะ พวกที่จบนายสิบ นายร้อยปีนึงก็เยอะอยู่นะ
พวกนี้ไม่ได้เข้าเรียนง่าย ๆ ตอนเรียนก็มีเกียรติ
ทำไมในสังคมดี ๆ หายากจัง 
[Spoil] คลิกเพื่อดูข้อความที่ซ่อนไว้ผมก็กลัวจราจร ขับมอไซต์ยู เทรินหนีเลยแหละต่อให้ตรงไปเป็นทางกลับบ้านก็เถอะ
แต่ถ้าแบบอยู่ในโรงพักนี่รู้สึกดีด้วย
comment24-4:ตำรวจดีๆ ก็เหมือนปลาดีในเข่งปลาเน่า
comment25:มันแยกยากนะครับ ตำรวจต้องทำอะไรให้ชัดเจนหน่อย นอกเครื่องแบบ แบบนี่ประชาชนคิดว่าตำรวจเป็นโจรแบบกรณีนี่ หรือบางกรณีก็คิดว่าโจรเป็นตำรวจแบบกระทู้นี่ http://pantip.com/topic/32055249 ควรปรับปรุงได้แล้วเพื่อลดพวกโจรปลอมเป็นตร.และตร.นิสัยโจร.
comment26:......ตำรวจเวลาไม่ใส่เครื่องแบบ ไม่แสดงตัวว่าเป็นตำรวจ แล้วมาชักปืนใส่ คนธรรมดาก็ต้องหนีทั้งนั้นเพราะอย่างในรูปก็หน้าตาคล้ายโจรมาก แต่ถ้าไปเจอคนเล่นปืนด้วยกันงานนี้ตำรวจตายไม่ต่ำกว่าสองศพ....
comment26-1:แล้วคิดว่าตำรวจมันจะรอให้ชักขึ้นมายิงก่อนเหรอ แหม2ศพเลย
comment27:นี่ขนาดเห็นว่าเป็นผู้หญิงนะ ยังยิงซะพรุนเลย
ถ้าเป็นผู้ชายคงเสียชีวิตแบบงงๆ
comment28:สรุปสังคมทุกวันนี้ตำรวจมันน่ากลัวกว่าโจรอีกสินะ  ถ้าเกิดขึ้นกับครอบครัวผมไม่รู้จักพูดยังไงเลย
comment29:มาฟังน้องเขาให้สัมภาษณ์นักข่าวกัน....  


 ทำหยั่งกะหนังไมเคิล เบย์ไปได้ กับผู้หญิงตัวเล็กๆ หุหุ
comment29-1:รถอย่างเละ
comment30:** คืบหน้าคดีตร.บางชัน ยิงใส่รถนิสิตจุฬา **





ค่ำวันเดียวกัน พล.ต.อ.พงศพัศ พงษ์เจริญ รองผบ.ตร. เดินทางไปที่สน.บางชัน เพื่อติดตามเหตุการณ์ที่เกิดขึ้น พร้อมเชิญน.ส.อภีษฎา กับพ่อแม่ รวมทั้งนายตำรวจของสน.บางชัน และบก.น.4 กับตำรวจสายสืบที่ก่อเหตุ มาสอบถามข้อเท็จจริง ยืนยันจะให้ความเป็นธรรมเต็มที่ โดยกำชับผกก.สน.บางชัน สอบสวนตำรวจที่ก่อเหตุทั้งหมด และรายงานผลให้ทราบโดยเร็วที่สุด

http://www.khaosod.co.th/view_newsonline.php?newsid=TVRRd05qazNOVFk0T1E9PQ%3D%3D&subcatid
comment30-1:สงสัยว่าทำงานกันแบบนี้มานานรึยัง
comment30-2:หน้าตาพี่แบบนี้ สาวๆอย่างหนูยังไม่กล้าเดินเฉียดเลย แล้วน้องนิสิตเค้าจะกล้าเปิดประตูเรอะ
comment30-3:มันนั่งแบบไม่สำนึกเลย เลวจริงๆๆๆๆต้องเอาผ้าถุงมาคลุมหัวพวกมัน
comment30-4:หน้าตาแบบนี้....ขอโทษนะครับ

ใส่ชุดตำรวจเต็มยศยังเชื่อยาก!!!
comment31:ในเฟสข่าวสด แฉผลงานของ สน.บางชัน กันใหญ่ดังจริงอะไรจริง
comment32:ผมอยากให้มีการตรวจสอบว่าผิดพลาดเกิดจากอะไร จะได้นำไปปรับปรุงหน่วยงานด้วย เช่น
1. การข่าวผิดพลาด
2. ชุดจับกุมผิดพลาด
3. คนร้ายสวมทะเบียนปลอม ใช้ทะเบียนเหมือนผู้เสียหาย อย่างที่เคยมีก็ Yasis สีแดง ของดาราคนหนึ่ง ซึ่งนั้นโดนแค่คดีจราจร ซึ่งข้อนี้ผมว่าน่าเป็นห่วงมากครับ เพราะถ้ายิงโดนผู้บริสุทธิ์ไปแล้วจะเกิดอะไรขึ้นก็ไม่รู้ และประชาชนทั่วไปอาจจะตกเป็นเหยื่อเมื่อไหร่ก็ไม่รู้

ปล. ส่วนเรื่องการใช้ความรุนแรงเลย มันน่าจะจำเป็น เพราะว่าคดียาเสพติคส่วนใหญ่คนร้ายมักจะสู้ตายทั้งนั้น
comment32-1:มากันยังกะกองโจร ขั้นตอนปฏิบัติ ไม่ต้องมีกันแล้ว
comment33:อยากได้ผลงานจนตัวสั่นขนาดนั้นเลยหรอ
comment34:อยู่นอกเครื่องแบบ ใครจะไปรู้ได้ว่าเป็นตำรวจหรือเป็นโจร ยิ่งเป็นผู้หญิงตัวคนเดียวด้วย อาศัยอำนาจอะไรทำรุนแรงขนาดนี้

เคยมีคดีตำรวจเข้าจับกุมผู้มีหมายจับในบ้าน โดยไม่มีหมายค้นด้วย ผู้ถูกหมายจับต่อสู้และชกต่อยตำรวจ คดีสู้กันถึงศาลฎีกาผลคือ

คำพิพากษาศาลฎีกาที่ 1035/2536
คำว่า "เจ้าบ้าน" ตามบทบัญญัติประมวลกฎหมายวิธีพิจารณาความอาญามาตรา 92(5) หมายความถึงผู้เป็นหัวหน้าของบุคคลที่พักอาศัยอยู่ในบ้านหลังนั้นและรวมตลอดถึงคู่สมรสของผู้เป็นหัวหน้าเท่านั้นเพราะบุคคลดังกล่าวเป็นผู้รับผิดชอบในการครอบครองบ้านและปกครองผู้อยู่อาศัยในบ้านหลังนั้น หาได้รวมถึงผู้อยู่ในบ้านทุกคนไม่ ตามทะเบียนบ้านหลังเกิดเหตุมี บ. บิดาจำเลยเป็นหัวหน้ามีชื่อจำเลยอยู่ในฐานะเป็นบุตร จำเลยจึงมิได้อยู่ในฐานะเป็นเจ้าบ้านตาม ประมวลกฎหมายวิธีพิจารณาความอาญา มาตรา 92(5) การที่ผู้เสียหายกับพวกเข้าไปจับกุมจำเลยในบ้านดังกล่าวตามหมายจับแต่ไม่มีหมายค้น ทั้งผู้เสียหายกับพวกมิใช่เจ้าพนักงานตำรวจชั้นผู้ใหญ่ที่จะทำการค้นได้โดยไม่ต้องมีหมายค้น จึงเป็นการจับกุมโดยไม่ชอบตามประมวลกฎหมายวิธีพิจารณาความอาญา มาตรา 81 และเป็นการจับกุมโดยไม่มีอำนาจ จำเลยจึงชอบที่จะป้องกันสิทธิของตนให้พ้นจากภยันตรายอันเกิดจากการจับกุมโดยไม่ชอบเช่นนั้นได้หากจำเลยจะชกต่อยผู้เสียหายจริงก็เป็นการกระทำเพื่อป้องกันสิทธิของตนพอสมควรแก่เหตุ และไม่มีความผิดฐานต่อสู้ขัดขวางเจ้าพนักงานในการปฏิบัติการตามหน้าที่และทำร้ายร่างกาย


นี่ขนาดมีหมายจับนะครับ การที่จะจับโดยไม่ต้องมีหมายค้น มีได้เฉพาะการจับ"เจ้าบ้าน" นอกนั้นถึงมีหมายจับแล้วยังต้องมีหมายค้นด้วย

ขณะเกิดเหตุคดีนี้ยังเป็นกฎหมายเก่า ที่เจ้าพนักงานตำรวจชั้นผู้ใหญ่ สามารถออกหมายจับและหมายค้นได้ โดยไม่ต้องขออำนาจศาล


แก้ไขพิมพ์ผิด
comment35:ป้ายตำรวจตอนจับไม่แสดงด้วยนะ 
เอามาห้อยคอตอน ผู้หญิงจอดรถยื่นตัวสั่น
ขับรถปาดหน้า ใครก็คิดว่ามาไม่ดีแน่ๆ
comment36:ก็เข้าใจทั้งสองฝ่ายนะ เพราะ ตำรวจเอง ก็ต้องเล่นบทโหดกับคดียาเสพติดด้วย แต่ไม่รู้การข่าวได้มายังไง มาพลาดกันขนาดนี้ ก็เป็นไปได้ว่า ผู้ร้ายตัวจริง อาจจะใช้รถรุ่นเดียว สีเดียวกับน้อง แล้วปลอมทะเบียนเป็นเลขเดียวกับรถของน้องก็ได้ เวลาโดนจับได้ น้องจะได้ซวยแทน
comment37:อ่านแล้วใจอ่อน มีการใช้ปืนด้วยน่ากลัวมากๆ แถมตอนที่มาเคาะรถไม่แสดงตัวตนเลยว่ามาเพื่ออะไร ทำแบบนี้ทำไมเป็นใครก็กลัวอะ แล้วก็ต้องพูดได้เต็มปากอีกว่าความปลอดภัยมันเหมือนจะไม่มีละ มีข่าวครั้งไหนๆก็มานั่งวิตกว่ามันเกิดอะไรขึ้น? แล้วเราจะเจอแบบนี้มั้ย เพราะนี่ไม่ใช่รายแรกที่เจอเหตุการณ์ลักษณะนี้
comment38:เอาคนในทีมตำรวจนี้ปลดอาวุธซักคนแล้วให้ไปอยู่สถานการณ์เดียวกันกับน้องก็ขี้หดตดหายครับ...
ทำอะไรไม่เป็นมืออาชีพ(ผมก็ไม่รู้ว่ามืออาชีพทำยังไงนะ แต่มันคงไม่ได้ผลออกมาแย่มากขนาดนี้)
comment39:ยอมรับว่าน่ากลัวจริงๆ ตำรวจนอกเครื่องแบบก็ชอบเหลือเกิน ไม่แสดงตัว แล้วก็เรื่องยิงปืนเนี่ย ไม่ใช่เรื่องนี้เรื่องแรก หลายเรื่องแล้วเหมือนกัน
comment40:เดี๋ยวนี้ฮิตกันแฮะ

โจรในเครื่องแบบ
comment41:ทำงานกันโค ตา ระ ห่วย สมมุตินะครับ สมมุติ ถ้าในยารีสมีพ่อค้ายาเสพติด + อาวุธจริงๆ

ตำรวจที่จับวางแผนรัดกุมพอเหรอ นี่ขนาดเป็น หญิง 20 ต้นๆขับขี่หนีได้ตั้งไกล ถ้าเป็นคนร้าย

 3-4 คน มีอาวุธ ตำรวจไม่เป็นปุ๋ยหรือ ตำรวจตายก็อีกเรื่อง ซ้ำยังมีประชาชนซวยด้วยนี่ก็เรื่องใหญ่

ความจริงถ้าจะล้อมจับกุม น่าจะมีรถตำรวจซัก 2-3 มาจอดปิดหน้า ปิดหลัง แล้วประกาศออกเครื่องขยายเสียง

ว่านี่คือตำรวจ และนี่คือการจับกุม อันนี้ท่าจะดีกว่า แต่เท่าที่ดูมันเป็นกรรมวิธีของโจรชัด ขัดรถปาดหน้า

พกปืน แล้วเดินลงมาเคาะกระจก เหอะๆ ดูตามขั้นตอนแล้วไม่ทราบว่าเป็นตำรวจนี่เค้าสอนการจับกุมคนร้าย

แบบนี้หรือ ?
comment41-1:ตำรวจไทยมันทำแบบนี้ไม่เป้นครับ เพราะไม่มีใครสอนพวกมัน
comment41-2:หลักสูตรนี้มันใหม่เกินไปครับ จบมานานแล้ว....รอรุ่นหลังๆ ละกัน

ตูประชด...
comment42:ผมอยากให้น้องเอาโทษตร.ทั้งสามหรือสี่คนให้ถึงที่สุดครับ

อย่ายอมความโดยที่เขามาขอโทษก็ยอมๆกันไป..

ลองคิดดูถ้าน้องถูกวิสามัญฯ อะไรจะเกิดขึ้น น้องคงไม่มีโอกาสได้มาพูดแบบนี้แน่

เหตุการณ์แบบนี้จะเป็นบรรทัดฐานให้กับเหตุการณ์ในครั้งหน้าต่อไปครับ

เอาเรื่องให้ถึงที่สุดนะครับ...
comment42-1:วิสามัญน่าจะใช้กับโจร  แต่นี่ผู้บริสุท แต่ก็ไม่น่าถ้าเป็นกลางคืน+กระสุนโดนน้องผู้หญิงคงไม่เหลือ  ยังดีมีทหารอยู่แถวนั้นเห็นเหตุการมาช่วย
comment42-2:ดีครับเห้นด้วย
comment43:น่าจะตรวจฉี่ ( ตร ) ด้วยนะครับ เผื่อฟลุก
comment44:ถ้ายิงโดนน้องผู้หญิง   รับรองจะเจอยาบ้าเต็มคัน     

เมื่อ2-3ปีก่อนก็มี  แบบเดียวกัน ผู้หญิง2คนไม่ยอมเปิดประตูรถ ตำรวจนอกเครื่องแบบเอาปืนชี้หน้าให้เปิด ตบหน้าผู้หญิงด้วย   
สุดท้ายไม่เจอยา ตำรวจเขิน ขับรถหนีไปทั้งชุดจับกุม       ผู้เสียหายไปแจ้งความ  ตำรวจท้องที่เรียกให้กลับมาเคลียร์  แถมตัวหัวหน้าที่อยู่สน.อื่นให้ท้ายลูกน้อง บอกเจอยาบ้าอยู่แถวนั้น    เออ ประหลาด  ถ้ามั่นใจจริง ขับรถหนีผู้หญิงทำไม
comment45:ผู้ก่อเหตุ  ได้ดีมาหลายรายแล้วครับ

- นานมาแล้ว  มีการยิง ผู้ถูกจับเป็นประกัน  ที่ สี่แยกเกษตร
  ทำให้ ร.ต.อ.  โด่งดังเด่น   ก้าวขึ้นเป็นถึง  รัฐมนตรี

- นานมาแล้ว  นำลูกน้อง ไปยิงตู้เย็น  จนทำให้โด่งดังคับฟ้าเมืองไทย
    เป็นรัฐมนตรี

ไม่แน่  ตำรวจผู้ก่อเหตุ  ไม่นาน สื่อก้ประโคม  กลายเป็นคนดัง
ไปสมัคร  ส.ส.     ได้เป็น รมต.    เพราะเหตุการณ์นี้    ไม่แน่

........  เพราะนิสัยคนไทย  ชอบคนใจถึง....
comment46:กด Vote ครับ
comment47:เอาเรื่องให้ถึงที่สุดคือสิ่งที่ผู้เสียหายควรทำ
แล้วใครจะตามเรื่องนี้ต่อครับ
สาบานได้ว่าเดี๋ยวก็หายไป แล้วคนก็ลืม.....

ลองถามดูเอาว่ามีใครรู้บ้างว่าคดี วิศวะโดนฆ่ายัดยาไปถึงไหนแล้ว??
comment48:ความคิดเห็นนี้ถูกลบเนื่องจาก เพื่อเป็นการรักษาบรรยากาศการสนทนาของเพื่อนสมาชิกทีมงานจึงได้ลบความคิดเห็นนี้ออกไปเนื่องจากมีการลงเนื้อหาซ้ำๆ กันในปริมาณมากค่ะ
comment49:คดียิงกันตายคารถกลางคืนมะใช่แบบนี้เหรอ ยิงก่อนผิดตัวก็หนี ถ้าเป็นโจรยิงสวนตายไปแล้ว
comment50:ถ้าเกิดเหตุที่ยุโรปหรือ อเมริกา 

ผู้เสียหายฟ้องชนะแน่นอน คงได้อย่างน้อย ร้อยล้านบาท
comment51:ต่อให้ใส่ชุดตำรวจ พกปืนเดินอาดๆมาแบบนี้เป็นเราก็ขับหนีวะ ไม่รู้ตำรวจจริงหรือปลอม
comment52:ต้องได้ค่าทำขวัญ  +  รถใหม่ป้ายแดงเท่านั้น
comment53:เผยภาพวงจรปิด วินาทีระทึก 3 ตำรวจระดมยิงรถนิสิตจุฬาฯ
http://hilight.kapook.com/view/106123
เรียบเรียงข้อมูลโดยกระปุกดอทคอม
ขอขอบคุณภาพประกอบจาก คุณ panyaphat s. สมาชิกเว็บไซต์ยูทูบดอทคอม

             เผยคลิประทึก จากเหตุการณ์ตำรวจสืบสวน สน.บางชัน ระดมยิงรถนิสิตจุฬา กลางซอยรามคำแหง 118 โดยอ้างเข้าใจผิด คิดว่าเป็นคนร้ายยาเสพติด

             สืบเนื่องจากกรณีที่วานนี้ (2 สิงหาคม 2557) ตำรวจสืบสวน สน.บางชัน ก่อเหตุระดมยิงใส่รถของ นางสาวอภีษฎา สัจพันโรจน์ อายุ 21 ปี นิสิตสาวจากจุฬาลงกรณ์มหาวิทยาลัย กลางซอยรามคำแหง 118 แยก 44 หมู่บ้านพฤกษาชาติ แขวงสะพานสูง เขตสะพานสูง กทม. โดยอ้างเข้าใจผิดคิดว่าเป็นคนร้ายยาเสพติดนั้น

             ล่าสุดในวันนี้ (3 สิงหาคม 2557) ได้มีผู้นำคลิประทึกจากเหตุการณ์ที่เกิดขึ้นมาโพสต์ลงในเว็บไซต์ยูทูบ โดยเป็นภาพที่บันทึกได้จากกล้องวงจรปิด เผยให้เห็นว่าในช่วงเวลาประมาณ 11.16 น. วันที่ 2 สิงหาคม 2557 รถของนางสาวอภีษฎาได้ขับถอยหลังมาด้วยความเร็ว จนท้ายรถชนกระแทกกับรถยนต์คันอื่น ก่อนที่จะมีรถกระบะถอยหลังตามมา พร้อมด้วยนายตำรวจ 3 รายที่เข้ามาชักอาวุธปืนยิงเข้าใส่รถของเธอ นิสิตสาวจึงจำต้องถอยรถหนีต่อไป โดยมีนายตำรวจวิ่งไล่ระดมยิงใส่อย่างต่อเนื่อง
คลิป สายสืบ สน.บางชัน ยิงรถนิสิตจุฬา โพสต์โดยคุณ panyaphat s.


เรื่องเล่าเช้านี้ เปิดกล้องวงจรปิดเหตุการณ์3ตร.บุกยิงรถนิสิตสาวจุฬาฯ (4ส.ค.57)
comment53-1:ไม่มีอะไรบ่งบอกว่าเป็นตำรวจเลย คนดีๆที่ไหนเจอ คงคิดไม่โดนดักปล้นก็ดักฆ่า
comment53-2:ภาพนี้ชัดเจน เป็นการปฏิบัติของเจ้าหน้าที่ที่กระทำผิดเกินกว่าเหตุ เจตนาฆ่าประชาชน ต้องเอาเรื่องให้ถึงที่สุด น้องอย่ายอมอย่าเห็นแก่เงินเล็ก ๆ น้อยที่ตัวใหญ่มันต้องการปิดปาก ให้เป็นบรรทัดฐานในอนาคต เห็นแก่ประชาชนตาดำๆ ต้องฟ้องร้องเอาเรื่องให้ถึงที่สุด เอาไอ้ตัวใหญ่ ๆ ด้วย
comment53-3:เอ่อ ให้เปลี่ยนเป็นทำงานธุรการ แล้วตั้งกรรมการสอบทำพ่ง เหรอครับ พลาดอย่างนี้ยังเอาไว้

หรือทำพลาดขนาดนี้ตำรวจไทยเค้าเรียกว่าเล็กน้อย หลักฐานเห็นอยู่ทนโท่ การข่าวห่วย ไล่ยิงผู้บริสุทธิ์

กลางกรุงเทพฯ กลางวันแสกๆ พยานเป็นร้อย ภาพจากกล้องวงจรปิดก็มี ตั้งกรรมการสอบเพื่อ ?

แล้วที่ออกมาทำเสี่ยบอกว่าจะซื้อรถให้น้องเค้าใหม่ ถามจริงๆ เงินใคร เงินท่าน ? เงินสายสืบมือยิง ?

หรือ เงินประชาชน ? เดาได้ไม่ยาก แล้วอีกนิด ความเสียหายอื่นๆ ล่ะ รถเบนซ์ที่โดนน้องเค้าถอยชน แล้วก็รถคันอื่นๆ

อีก ทั้งทรัพย์สินชาวบ้าน จะชดใช้เค้าอย่างไร เอาให้ชัดเจนหน่อย ไม่ใช่ออกมาแถ แล้วปล่อยให้เรื่องเงียบไป
comment54:จำคดี โจ ด่านช้างได้ไหม 

บ้านที่ไปยิงถล่มเขานะ  สุดท้าย  บ้านหลังนั้นต้อง รื้อออก  ครอบครัวนั้นต้องย้านไปอยุ่ที่อื่น 

เพราะ สล้าง กับ อัศวิน   เดียวเลย...
comment55:ผมไม่เข้าใจตำรวจไทยสมัยนี้เจอแต่พวกคนชอบอวดเบ่ง แทบไม่เจอคนที่ทักทายกันอย่างเป็นมิตรเลย

โรงพักก็กลายเป็นที่รีดไถตังประชาชนไปซะแล้ว เมื่อไหร่จะมีการโละพวกเอาเครื่องแบบตำรวจมาหากินซักทีคงเป็นได้แค่ฝัน

ขนาดในคลิปกลางถนนยังเอาปืนออกมายิงกันมันส์มือ โดยไม่สนใจเลยว่าเขายิงสวนมาไหม มีประชาชนอยู่แถวนั้นไหม

ตกลงว่าแค่คิดว่าใครค้ายาก็ยิงได้เลยหรือ??  ตำรวจตั้ง 4 คนไม่มีใครทักท้วงว่าอย่ายิงแม้สักคนเลยหรือ หรือเขามีการสอนสั่งให้ทำแบบนี้จริงๆ

                                                      "ยิงผู้หญิงคนเดียวที่ไม่มีอาวุธ"
comment56:ต้นทุนสังคมของตำรวจแสนต่ำ ดันมาทำให้ต่ำเตี้ยไปอีก เวรๆๆ
comment56-1:พี่พัศ " ไอ้น้อง ย้ายไปสักพัก รอให้เรื่องเงียบก่อนค่อยกลับมา "
ตะกวด " ครับนาย ผมยังมันมือไม่หายเลย "
comment57:ตำรวจ กับ อำนาจรัฐมันเป็นของคู่กันครับ อำนาจรัฐก็เหมือนแหล่งของความมั่งคั่ง 

ตำรวจส่วนน้อยครับ น้อยจริงๆนะที่เห็นเข้ามาทำหน้าที่ แต่ส่วนใหญ่ที่เห็นก็หวังเข้ามากอบโกยทั้งนั้นละครับ

เพราะกว่าจะเข้าได้นี่ต้องจ่ายไปพอสมควร
comment58:ตำรวจ  เป็นสิ่งที่ต้องปฏิรูปเป็นอันดับแรก ลองปลดอาวุธ ปลดอำนาจออก ก็เหมือนเจ้าหน้าที่เทศบาลธรรมดา
comment58-1:เอามือเปล่า สั่งคนร้ายหยุด หรือจะนกหวีดเป่าให้หยุดหรอค้าบ

ทุกวันนี้ ผมว่า ตำรวจเขาก็โดนลดมาเยอะแล้วละครับ 
ขนาดสั่งให้โจรเขาหยุดก็ไม่ยอมหยุดเลย ห้ามไม่ให้เข้า ก็เข้า(คลิปตีกับผู้หญิง ลาดกระบัง)
ยิงปืนยังต้องให้โจรยิงก่อนเลย ยิงก่อนโจร โดนคุกแถมยังโดนฟ้องอีก (ปราจีนโจรยิงแล้ว ยิงปืนไม่ลั่น)

ตามความคิด เลี้ยงสุนัขดีกว่าไหมครับ มันยังดีที่มีปากไว้กัด
คนพลาดก็คือผิด คนผิดก็อาจพลั้ง ทุกอย่างมีอาจสองคือดีและไม่ดี
comment59:เน่าได้อีกเรื่อยๆ ... เลวได้อีก
comment60:มหาวิทยาลัย หรือ คณะนิติศาสตร์ ควรออกมาทวงความยุติธรรมให้น้องนะครับ อย่างน้อยก็เป็นคดีตัวอย่างให้สังคม
comment61:วิจารณญาณและการคิดวิเคราะห์กับสถานการณ์ตรงหน้าที่เกิด
มีปัญหาจริง ๆ 

ขอบ่นหน่อย
ตำรวจมีปัญหาเรื่องวิจารณญาณเรื่องตรงนี้จริง ๆ 
โดยเฉพาะเรื่องมอเตอร์ไซด์วิ่งขวา 
ก็เห็นอยู่มีรถจอดที่เลนซ้ายออกขวามาพวกจับ 
อธิบายยังไงก็ไม่เข้าใจ วิจารณญาณในเรื่องการคิดวิเคราะห์บกพร่องจริง ๆ
comment62:ข่าวหน้าหนึ่ง

 ซื้อรถใหม่ ให้เหยื่อตร.ยิงมั่ว นิสิตสาวยังหวาดผวา พงศพัศปลอบถึงบ้าน ตั้งกก.สอบ-ย้ายด่วน! ไปทำงานฝ่ายธุรการ

 อ่านรายละเอียด
http://www.khaosod.co.th/view_newsonline.php?newsid=TVRRd056RXhORGd5TlE9PQ==&sectionid=
comment62-1:เงินที่ซื้อรถใหม่ให้น้องเค้า ต้องมาจากเงินส่วนตัวนะครับ ห้ามเอาเงินหลวงไปซื้อ
comment62-2:โห.....ย้ายไปอยู๋ธุระการ  งานเข้าละทีนี้ เกิดไปทำเอกสารหายทำไงละ   สมองยิ่งฉลาดๆ ไอคิวสูงด้วย 
ไม่ป่วนไปหมดหรือ พ่อหมาต๋าไทย
comment62-3:เห็นด้วย และไครยิงรถทำรถเขาเสียหายใหประกันตามเก็บกับคนนั้น ไม่ใช่เอาเงินภาษีประชาชน
comment63:งานนี้ตำรวจได้ใจชาวบ้านไปจมหลังทำผิดพลาด. ที่จะเปลี่ยนรถคันใหม่ให้น้องเค้า.  หากตำรวจใช้วิธีขายคันเดิมหรือตีแลกเปลี่ยนรถก็เพิ่มเงินไปอีกไม่มากหรอก.  หากทำได้อย่างงี้ทุกเรื่อง.  ภาพพจน์ตำรวจคงไม่เป็นแบบนี้

ผมคิดเหมือน. คห 15. แต่ไม่อยากพิมพ์

แล้วคดีน้องวิดวะ. ที่ถูกยิงตาย ที่ จ สกลนคร. ไปถึงไหนแล้วครับ

สอบสวนแล้ว. ใครผิด.
comment64:แนะนำให้ตะกวด ดูสารคดีช่อง fox crime เสียบ้างนะ
comment65:เพลง สู้ไม่ไหว  ของ  A-Mob

แยกไม่ออกใช่ไหม
ว่าโจรหรือตำรวจ
เธอจะเหนื่อยบางไหม
เพราะใจมีมากมาย
กลัวว่าเธอสับสน
ไม่รู้..ว่าใคร
ที่ต้องเตรียมแสดงละคร
ออกไป.ให้ดี
ทุกๆอย่างผ่านไป
ขอใจเธอกลับมา
เมื่อมันเกิด ปัญหา
ก็คงต้องร่ำลา วันนี้
อยากปิดหูปิดตา
หนีหน้าไกล
สู้ไม่ไหว กับคน
เล่ห์เหลี่ยมมากมาย
ต่อไปนี้ จะขอเดินทางใหม่
จะเก็บใจเอาไว้ให้คนรักจริง
ทนกับเธอนานแล้ว
เหนื่อยใจเสียมากมาย
ทนต่อไปไม่ไหว ตัดใจ ให้ลง
เธอสุขใจใช่ไหม
อยากถามตรงๆ
ที่ให้ใครๆเชื่อใจงมงาย
ลุ่มหลง รักเธอ
ทุกๆอย่างผ่านไป
ขอใจเธอกลับมา
เมื่อมันเกิดปัญหา
ก็คงต้องร่ำลา วันนี้
อยากปิดหูปิดตา
หนีหน้าไกล
สู้ไม่ไหว กับคน
เล่ห์เหลี่ยมมากมาย
ต่อไปนี้ จะขอเดินทางใหม่
จะเก็บใจเอาไว้ให้คนรักจริง
comment66:ตำรวจระดับนี้ดูเหมือนไม่ค่อยฉลาด ไม่รู้ว่าอะไรควรทำตอนไหน
comment67:อ่านแล้วคิดถึงประสบการณ์ที่ผมเคยเจอมาเหมือนกันครับ ขออนุญาติครับ

เมื่อหลายปีก่อนผมย้ายมายังเชียงใหม่เพื่อเรียนระดับมหาลัยเหมือนกัน 

วันหนึ่งมีชั่วโมงเรียนช่วงสาย ผมก็มาเรียนปกติ จนมีสายเข้ามา จากพี่ เขาอายุมากกว่าแต่มาเรียนพร้อมผม

ผมจึงเรียนแกว่าพี่ตลอด

"เฮ้ย มารับพี่หน่อยรถพี่(C70) เสีย (อีกละ) "

"ได้ๆ เดี๋ยวผมไปพี่อยู่ไหน?"

"อยู่ แยกศาลเด็ก" 

"เดี๋ยวผมไปนะแปบ"

พอผมขี่รถมาถึงก็เจอแกยืนอยู่ข้างรถ

แต่ลืมบอกไปพี่แกเป็นคนเซอๆ ออกแนวเพื่อชีวิต ไว้ผมยาวเครายาว

ผมก็เข้าไปดูแกเพื่อจะยันรถไปร้านซ่อม แต่ทันได้นั้น ผมก็ได้ยินเสียงยางรถดัง เหมือนเลี้ยวมาด้วยความเร็ว

เป็นรถวีโก้สี่ประตูสี่ดำ ชายสองคนนั่งมา เหมือนในรูปที่ จขกท.ตั้ง  มาจอดประชิดเลย แต่ไม่ลงมา แค่เปิดกระจก

แล้วเรียกเพื่อนผมว่า "เฮ้ย Mueng ปล่อยของหรอ" เอาละไง ผมกลัวมาก แต่พี่ผมแกก็กล้ากลัวๆ จึงเข้าไปคุยกันนานสองนาน

ผมก็เดินไปรถผมเตรียมเผ่น อิอิ แต่ผมสังเกตไปในรถ เห็นเหมือนบัตรตำรวจห้อยอยู่ที่กระจกมองหลัง ซักพักเขาก็ไป เหมือนไม่มีอะไรเกิดขึ้น

ผมไม่เข้าใจเหมือนกันว่าทำไมถึงไม่แสดงตัวบอกว่าเป็นตำรวจ เจอแล้วยังกลัวไม่หายเลย
comment68:เลว นรก จริงๆ
comment69:ตั้งแต่ผมยังเด็กฝันอยากเป็น  ตำรวจ   ทหาร

พอมีโอกาศได้เกณฑ์ทหาร   ผมรังเกียจอาชีพเเบบนี้เลย(โครตรังเกียจ)

เห็นธาตุแท้  กำพืด  ใช้ชุดเครื่องเเบบหากิน ไม่ต่างไรเยี่ยงโจร

ถ้าเรามองเเบบ คอมมิวนิส  พวกนี้มันมันก็พวกเก็บค่าคุ้มครองนั่นเเหละ

เปรียบเสมือน สนิม ที่คอยกัดกินประเทศ โดยที่หยุดไม่ได้

คนดีๆที่รับใช้ราชการสมัยนี้มีน้อย  พอได้ ยศ เห็นเงิน  หาความดีเเทบไม่ได้เลย

มันกลายเป็นธรรมเนียมไปเเล้ว สงสารเเต่ประชาชนนี่เเหละ  ที่เสียภาษี  จ่ายเงินเดือน  

สวัสดิการ  ให้คนเหล่านี้โดยไม่มีจิตรสำนึก  ผมอยากจะถามอาชีพข้างบนว่า

"ทุกวันนี้ พวกท่านทำงานคัมกับเดือนเงินหรือไม่ โปรดตะหนัก เเล้วพิจจารณาตัวเอง"





ขออภัยถ้าหากข้อความรุนเเรงไป
comment69-1:คุ้มเงินเดือนนะ ว่าแต่ทำไมมองคนอื่นไปในทางลบหมดเลย

หรือว่าสังคมรอบข้างมีแต่ที่ว่ามา ลองใช้ความรู้ที่มี พัฒนาตัวเองให้หลุดพ้นจากสังคมรอบข้างเลย
comment69-2:ถ้าหาก ตัวคุณเองไม่ได้เข้าไปสัมผ้ส

คุณก็จะควรที่จะมองตังเองบ้างนะครับ

ถ้าหากสิ่งที่ผม คอมเม้นมามันไม่เเป็นความจริง

ผมจะเเสดงความเห็นเพื่อ????

ส่วนมาก คนที่รับไม่ได้ ย่อมจะร้อนตัวไม่ใช่หรือ
comment70:จริงท่านพันตำตรวจนั้น แกขยันนะครับ แต่แกน่าจะเชื่อลูกน้องบุกจับผิดไป
สัก 3-4 เดือนที่แล้ว ผมเล่น เฮลิคอปเตอร์บังคับ แกก็จอดรถเข้ามาคุยสอดส่องหาข้อมูลจากผม แต่ที่ผมไม่สบายใจคือ ปืนที่แกติดตัวลงมา
มันอยู่ที่เอว มองแล้วไม่สบายใจครับ และวันนั้นถ้าแกดูไม่ปลอดภัย ผมคงเอา ฮอ ไปฟันหัวแกแล้วนะครับ แกคงไม่รู้เช่นกันว่า ขนาด ฮอ 
ที่ผมเล่นอยู่ ผ่าหัวแกได้สบาย...อันนี้สอนตำรวจ แล้วกันครับ เผื่อลืมไปแล้ว
1. กรณีผู้ต้องสงสัย ขับรถอยู่ การเข้าจับกุม รถต้อง 2 คันนะครับ เพราะท่านมีเป้าชัดเจนแล้ว รถไม่พออย่าทำนะครับ
    เพราะจะได้ปิดหัวปิดท้ายได้ อย่าใช้รถสวนตัวนะเพราะท่านจะไม่กล้าถอยชนรถผู้ต้องสงสัย
2. คนที่จะไปชาร์ทจับนะครับ เกาะอ่อนผมว่าล้นโรงพักแล้วครับ ใส่เถอะครับ ตอนลงไปที่รถผู้ต้องหา พึ่งระวังไว้เสมอเค้าอาจยิงส่วนมา
    ตัวท่านเป้าใหญ่สุดนะครับ ท่านลืมไปแล้วยัง บัตรตำรวจนะหัดทำให้ใหญ่สังเกตุได้ง่าย ลงไปชูให้เห็นก่อนนะครับ ไม่ต้องอายว่าทำเหมือน
    ในหนัง มันเป็นขั้นตอนที่ถูกต้องครับ ลืมไปยัง
3. กระจกด้านหน้า รถผู้ต้องหา อย่าเดินเข้าไปนะครับ ระยะยืดแขนยิงซัดท่าน น่าจะแม่นพอตัวครับ ท่านไปลองดูได้ ใช้เสา เอ ของรถให้เป็น
    ประโยชน์นะครับ ท่านจะอยู่ถึงตอนลูกท่านโต ถ้าเป็นไปได้ประตูหน้าตรงค่อนไปหลังน่าจะปลอดภัยสุด ท่านลืมไปยัง
4. อีกสองท่านหลังจากท่านประชิดผู้ต้องสงสัยแล้วก็ลงมากันให้ท่านได้แล้ว 

    ปล. ซ้อมกันเข้าจับกุมบ้างก็ดีครับ ออกข่าวที่ไรเห็นแต่ทหารซ้อมใหญ่ ส่วนของท่านเน้นโรยตัวจาก ฮอ ทุกที ครั้งที่แล้วก็พลาดเสียชีวิต 1 ท่าน
          และแนนะนำนะครับ ขั้นตอนต่างๆควรมีเจ้าหน้าที่ความปลอดภัย มาแนนะให้ท่านทำบ้าง เตรียมแผนก่อนซ้อมนะ จะได้ไม่พลาด
comment71:ผมสงสัย พฤติกรรม จังเลย  ตอนแรกที่ทำ ไม่ใช่เจตนาจะปล้นทรัพย์ หรือลากไป ข่มขืน เหรอ 

แต่พอเหยื่อรู้ตัว ค่อยแสดงตัวเป็นตำรวจ  รึ เปล่า
comment72:ตำรวจ ต้อง ติดคุก ถ้าไม่ คุก ศาลก็ไม่ยุติธรรม
comment73:เอาจริงๆนะ
ต่อให้แต่งเครื่องแบบ หน้าตาหล่อๆ มาเคาะกระจก
เรายังกลัวเลยว่าจะเป็นผู้ร้าย
สมัยนี้แยกไม่ค่อยออกระหว่างคนดีกับคนร้าย
comment74:คุณๆตำหนวด  ช่วยออกมาเรียกร้อง ทวงคืนศักดิ์ศรี หน่อยเถอะครับ

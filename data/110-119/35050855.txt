title:ทุกวันนี้อาชีพ "อาจารย์มหาวิทยาลัย" ยังน่าสนใจอยู่ไหมครับ (ต้องจบป.เอกหรือเปล่า)
comment:ได้ข้อมูลมาว่า
- อาจารย์มหาวิทยาลัย เดี๋ยวนี้ไม่ใช่ข้าราชการเหมือนแต่ก่อน ดังนั้นพวกสวัสดิการอะไรก็ไม่ค่อยดี
- มีการต่อสัญญาจ้าง
- ร่ำเรียนมาสูงใช้เวลานาน ต้องจบปริญญาเอกแต่เงินเดือนเริ่มต้นไม่เท่าไหร่
- แต่เป็นอาจารย์ที่ทรงเกียรติ เป็นผผู้ประสิทธิ์ประสาทปัญญาให้มหาชน 

คืออยากถามสำหรับคนอยากเป็นมหาวิทยาลัย ทุกวันนี้ต้องจบปริญญาเอกเท่านั้นหรือเปล่าครับ แค่ป.โท เป็นไปได้ไหม
แล้วความมั่นคงในการงาน เงินเดือน สวัสดิการอะไรยังดีอยู่ไหม
อยากให้คนที่มีข้อมูลหรือประสบการณ์เป็นอาจารย์มหาวิทยาลัยมาแชร์ประสบการณ์หน่อยนะครับ

ขอบพระคุณครับ
comment1:กำลังหาข้อมูลอยู่เหมือนกันเลยครับ รอผู้รู้จริงมาตอบ
comment1-1:ติดตามไปพร้อมกันเลยครับ ขอบคุณครับ
comment2:นาทีที่  25 ค่ะ  ลองฟังดูค่ะ
comment2-1:ขอบคุณนะครับ
comment2-2:ขอบคุณสำหรับคลิปนี้ครับ ฟังเพลินเลยครับ อิอิ
comment3:- สวัสดิการมีประกันสังคม กับกองทุนเลี้ยงชีพ 
- ในส่วนความมั่นคงจะกำหนดไว้ในสัญญาจ้าง เช่น ถ้าไม่จบ ป เอก ต้องเรียนให้จบภายในกี่ปี ถ้าทำไม่ได้มิสิทธิ์เลิกจ้าง หรือถ้าคุณจบ ป เอก เขาจะกำหนดอีก เช่น 3 ปี คุณต้องทำ ผศ ปีนึงต้องตีพิมพ์กี่เปเปอร์
- เส้นทางนี้ถ้าเลือกเดินควรมี ป เอก หรือคิดว่าจะเรียน ป เอกแน่ๆ และต้องทำผลงานวิชาการอย่างน้อย ผศ เพื่อให้ได้สัญญาจนอายุ 60

ปล. เงื่อนไขแต่ละ ม ต่างกันนะครับ ต้องลองถามคนในดู
comment3-1:ขอบคุณสำหรับแชร์ข้อมูลดีดีนะครับ
comment4:เราก็ไม่ใช่ผู้รู้หรอกค่ะ ขอตอบเท่าที่รู้นะ
ป.เอก เป็นที่ต้องการมากค่ะ ใครเข้าไปป.โท ก็มักจะต้องทำป.เอกต่อ อาจจะได้ทุน แต่ถ้าป.เอกเลยคือ ดีงาม ม.ไม่ต้องส่งเรียนต่อ ไม่เสียเวลา ดังนี้ ม.เอาป.เอกก่อนแน่ๆ 

ละก็อย่างที่ความเห็นบนบอกค่ะ แต่ละมหาวิทยาลัยก็จะมีข้อกำหนดของเขา ที่แน่ๆคือต้องโดนเรื่องทำวิจัยค่ะ น่าจะโดนกันทุกม.

เงินเดือนถ้าจะให้สูงต้องทำผลงานค่ะ เพื่อให้ได้ตำแหน่งทางวิชาการ พวก ผศ. รศ. ศ. นั่นแหละค่ะ เวลาสอนภาคพิเศษ เสาร์-อาทิตย์ ได้เงินเพิ่มต่างหาก นับตามชั่วโมงที่สอน ถือว่าทำนอกเวลาราชการ

ถ้าอยากเป็น รีบๆเรียนนะคะ แนวโน้มคนจบเอกเยอะขึ้นๆ อีกไม่กี่ปีอาจจะล้น
comment4-1:ขอบคุณครับ
comment5:เพื่อนป้าเรียนโทมาด้วยกัน จบแล้วไปสมัครเป็นอาจารย์มหาลัยตอนนั้นอายุเกือบ 35 แล้วนะ เป็นอาจารย์ไปได้ซักพักก็ขอลาเรียนปอเอกต่อ สรุปว่าจบปอโท เป็นอาจารย์ได้จ้า แต่เงินเดือนนี่ไม่เยอะนะ ขอบอก เพียงแต่ว่าทำไปทำไป เรียนต่อปอเอกจะก้าวหน้ากว่า ได้เป็นหัวหน้าภาคมั่งไรมั่ง
comment5-1:ขอบคุณครับ
comment6:ต้องจบ ป.เอกครับ  แล้วเล็งไปที่ต่ำแหน่ง อธิการบดีครับ
comment6-1:ขอบคุณครับ
comment7:ลองสอนลองทำดูสักสี่ห้าปี จะเป็นไรไป หากไม่ชอบ หรือไม่ถูกกับจริตตน ค่อยลาออกเสียเท่านั้นเอง
comment7-1:เห็นด้วยครับ ขอบคุณมากนะครับ
comment8:อาจารย์มหาวิทยาลัย
ใน ม.รัฐ ดังๆ ส่วนมากต้องจบ ป.เอก
มรภ., มทร. ยังมีอาจารย์ ป.โท ให้เห็นอยู่บ้าง
จบ ป.โท สามารถสมัครเป็นอาจารย์มหาวิทยาลัยได้ เช่น
https://rmutt.job.thai.com/
http://www.ประกาศผลสอบ.com/pdf/082557/1444748535.pdf
https://rmutt.job.thai.com/201604/rm1.pdf
http://www.ประกาศสอบราชการ.com/wp-content/uploads/2015/03/ksc_rmuti_post.pdf
http://entrance.rmutl.ac.th/Dep/file/03Dep.pdf
http://entrance.rmutl.ac.th/Dep/file/04Dep.pdf

ความมั่นคงในการงาน เงินเดือน สวัสดิการ
พนักงานมหาวิทยาลัย ในปัจจุบันนี้ ถือว่าสถานะยังไม่ค่อยโอเค ความมั่นคงต่ำกว่า
เมื่อเทียบกับ ข้าราชการ และ พนักงานรัฐวิสาหกิจ
เพราะเป็นลูกจ้างตามสัญญาจ้าง คล้ายกับพนักงานราชการ มีการประเมินต่อสัญญา
แม้แต่สายหลักวิชาการอย่างอาจารย์มหาวิทยาลัย ที่เป็นพนักงานมหาวิทยาลัยก็ตาม
ก็มีเงื่อนไขที่จะทำให้ตกประเมินเยอะมากกว่า เช่น ทำผลงานไม่ดี ทำงานวิจัยไม่ทัน เป็นต้น
สิทธิสวัสดิการยังไม่มีรองรับเต็มที่ ปัจจุบันบางมหาวิทยาลัยที่บริหารงานบุคคลดีหน่อย ก็จะทำประกันสุขภาพแบบกลุ่มให้
เรื่องเงินเดือน ตามตกลงจริงๆ ก็จะได้มากกว่าข้าราชการประมาณ 1.7 เท่า
แต่ที่ทราบ มหาวิทยาลัยจะได้งบประมาณเงินเดือนมาเป็นเงินก้อนในการจัดจ้างพนักงานมหาวิทยาลัย
มหาวิทยาลัยจะมาจัดสรรเอง อาจจะลดทอนเงินเดือนลงเพื่อที่จะจัดจ้างพนักงานมหาวิทยาลัยให้ได้จำนวนมากขึ้นก็ได้
จึงทำให้ได้เงินเดือนในฐานที่ไม่เท่ากันในแต่มหาวิทยาลัย
ด้านความก้าวหน้า หากเป็นอาจารย์ ถือว่าดีครับ เพราะว่าทำ ผศ., รศ., ศ. ได้ ไม่มีจำกัดจำนวนที่นั่ง
ซึ่งเป็นความก้าวหน้าในทางวิชาการ และมีเงินประจำตำแหน่งให้
เทียบกับข้าราชการพลเรือนที่จะขึ้น C8 C9 C10 C11 (เชี่ยวชาญ, ทรงคุณวุฒิ) ต้องมีตำแหน่งว่างก่อน
ความก้าวหน้าในสายบริหารมหาวิทยาลัย ก็มีโอกาสขึ้นสู่ตำแหน่ง อำนวยการ, บริหาร ได้ เหมือน ข้าราชการ
ซึ่งความก้าวหน้านี้ดีกว่าพนักงานราชการ ที่ทำตำแหน่งอะไรไม่ได้เลย
ส่วนสายสนับสนุนหรือสายปฏิบัติการ (ที่ไม่ใช่อาจารย์) ก็จะรองๆ ลงมาอีกครับ
ในด้านเงินเดือน หรือ ความก้าวหน้าบางอย่าง เช่นการขึ้นสู่ตำแหน่งบริหารเป็นต้น

ลองดูข้อมูลพนักงานมหาวิทยาลัยเพิ่มเติมที่นี่ครับ คลิปเก่าแล้ว แต่ก็เป็นคลิปที่ดีทีเดียว
สะท้อนความในใจของพนักงานมหาวิทยาลัยโดยตรงครับ
https://www.youtube.com/watch?v=iwQabfZNDt0&feature=youtu.be
https://www.youtube.com/watch?v=9uc2kIipNYU
comment8-1:ขอบคุณมากครับ ข้อมูลแน่นมากครับ
comment9:เป็นอาจารย์สมัยนี้ต้องจบ ป.เอก ค่ะ ถ้าจบ ป.โท บางทีก็รับแต่ก็ต้องขวนขวายเรียนต่อ ป.เอกอยู่ดี

เงินเดือนน้อย จริงๆๆ แม้จะมีรายรับจากค่าคุมสอบ ค่าสอนซัมเมอร์ ค่าตรวจข้อสอบ แต่ก็ถือว่าน้อย 

จบ ป.เอก แล้วอยู่นิ่งๆไม่ได้ ต้องมีงานวิจัยต่อเนื่อง แล้วทำ ตำแหน่งทางวิชาการ

เราลาออกมาแล้ว จะไม่กลับไปทำอีก เพราะเงินเดือนน้อย ตอนนี้เราออกมาทำธุรกิจส่วนตัว
comment9-1:เห็นด้วยนะครับ น่าจะต้องจบป.เอกแหละครับ เวลาสอนจะได้ไม่ต้องลาไปเรียนต่ออีก
comment10:อาจารย์มหาวิทยาลัยยังเป็นอาชีพที่ดีของเรานะคะ แน่ล่ะ เงินไม่ค่อยดีหรอกค่ะ 
แถมเดี๋ยวนี้ ม.ดัง ๆ รับแต่ป.เอกทั้งนั้น แต่เราว่าเราจบโทแล้วจะไปสอนราชภัฏแถวบ้านค่ะ 
เพราะอาจารย์เราสอนว่า ถ้าเรามองว่าที่ไหนยังไม่แน่น เราก็เข้าไปทำให้แน่น 
อาจารย์บอกว่าถ้าเราอยู่แต่ในเมืองก็จะมีแต่เด็กในเมืองได้ แต่ถ้าเราออกต่างจังหวัด 
เราจะได้กระจายความรู้กลับคืนไปรอบนอก ทำบุญอะไรก็ไม่สู่ให้การศึกษาเด็ก
เราเชื่ออย่างนี้นะคะ
comment10-1:ชอบความเห็นนี่มากครับ ขอบคุณนะครับ
ผมอยากไปสอนราชภัฏเหมือนกันครับ
ตอนนี้เอาแค่จบป.โทก่อนแล้วก็ ไปลองสอนดูครับ
comment10-2:ผมจบโท ปีนี้ก็ว่าจะไปสมัครราชภัฏแถวบ้านเหมือนกันครับ
comment10-3:หลากหลายบริบท หลากหลายมุมมอง 
ส่วนของผม ผมจบโท แล้ว ตอนนี้เป็น พม. อ. ราชภัฏแถวบ้าน  
มีความสุขกับการสอนมากครับ เด็กๆ น่ารัก 
เอาแค่ตอนปัจจุบันนี้ ผมคิดว่า ชีวิตมีความสุขดี 
อนาคตต้องเรียนต่อแต่ผมคิดว่า ทุกอย่างก็เป็นไปตามกระบวนการ ที่ผมเข้าใจและยอมรับ ครับ
comment11:-อาจารย์มหาวิทยาลัยตอนนี้ส่วนใหญ่เป็น"พนักงานมหาวิทยาลัย"
-วุฒิการศึกษา มรภ. ราชมงคล เอกชน ฯลฯ ยังมีให้เห็นรับสมัครวุฒิป.โทอยู่ ส่วนมหาวิทยาลัยอื่นๆส่วนมากจะรับสมัครขั้นต่ำคือกำลังเรียนป.เอก(ผ่านปริญญานิพนธ์บท3แล้ว) หรือต้องจบปริญญาเอกแล้ว โดยที่วุฒิป.โท กับป.เอก ต้องเป็นสาขาเดียวกันหรือใกล้เคียง
-สวัสดิการ เงินเดือน ไม่ได้ดีอะไรเท่าไร แต่อาจจะมีค่าภาระงานเกิน หรืออาจจะรับบรรยายที่อื่นบ้างเป็นรายได้เพิ่มขึ้นมา
-ถ้าอยากมีความมั่นคง ต้องขอตำแหน่งวิชาการให้ผ่านตามเกณฑ์ของแต่ละมหาวิทยาลัยกำหนด บางมหาวิทยาลัยจะกำหนดว่าหากไม่มีตำแหน่งวิชาการจะต่อสัญญาทุกกี่ปีก็ตามข้อกำหนดของมหาวิทยาล้ย
-อาจารย์มหาวิทยาลัยจะมีการประเมินผลงาน ถ้าหากได้หัวหน้าดีมีความยุติธรรมตรงไปตรงมาก็ดี แต่ถ้าตรงกันข้าม ถ้าไปทำอะไรให้คนประเมินไม่พอใจ คะแนนประเมินต่ำ หน้าที่การงานก็ไม่ราบรื่น บางคนผลงานเด่นเกินคนอื่นก็สร้างความไม่พอใจให้กับคนอื่นได้

พ่อกับแม่ผมลาออกจากอาจารย์มหาวิทยาลัยทั้งคู่ ออกมาทำธุรกิจส่วนตัว เพราะงานอาจารย์เครียดมาก เสียสุขภาพครับ ตอนนี้รับบรรยายบ้างถ้ามีเวลาว่าง
comment11-1:ขอบคุณมากนะครับ
comment12:มาค่ะ ชำแหละให้ฟัง 
1. ส่วนใหญ่ยังรับวุฒิ ป.โท นะคะ ยกเว้นบางคณะ แต่สายเรา 99% ยังเป็นโท

2. พนักงานมหาลัย บางที่จะมีกองทุนเลี้ยงชีพ (เรียกแบบนี้ป่ะ) คือหักเงินเราทุกเดือน มหาลัยสมทบให้อีก 
   รักษาพยาบาลต้องรพ.รัฐ เบิกได้ไม่เกิน 2000 (แล้วแมวที่ไหนจะไปรอ) หรือถ้าไม่อยากเสียเงิน ห้องพยาบาลช่วยได้มีหมอออกตรวจ

3. พนักงานมหาลัย เป็นสัญญาจ้างค่ะ 1 ปี 3 ปี 5 ปี หรือไม่ต้องต่อแล้ว แล้วแต่อายุการทำงานค่ะ ปัจจุบันข้อนี้แหละที่เป็นผลเสีย ทำงานออฟฟิศเค้าจะไล่คุณออก ต้องจ่ายทดแทน แต่ถ้าอาจารย์ไม่ต่อสัญญาก็จบกันตรงนั้น 
   ไม่ต่อสัญญามีหลายเหตุผล ประเมินเนี่ยส่วนน้อย ประเมินของเราแบ่งเป็น 5 หมวด นอกจากสอน ยังมี วิจัย บริการสังคม หารายได้เข้ามหาลัย 
    เหตุผลหลักที่ไม่ต่อ คือ การเมืองค่ะ คนนั้นไม่ถูกกับคนโน้น เกลียดคนนี้ มีทุกที่ค่ะคุณ ทุกคณะดีกว่า มีเพื่อนเป็นอาจารย์หลายที่ มีหมดค่ะ ม.ดังๆทั้งนั้น

4. เงินเดือนส่วนใหญ่สตาร์ทประมาณ 20000 หรือต่ำกว่า สำหรับวุฒิโท ค่ะ บางที่ให้สูงนะ มีบวกค่าทำวิจัยให้ด้วย แต่ถ้าทำวิจัยไม่สำเร็จต้องคืนพร้อมดอกเบี้ย และถ้าทำตำแหน่งวิชาการไม่ได้ตามเวลากำหนดก็ไม่ต่อสัญญาค่ะ อันนี้ม.รัฐนะ แต่สามารถไปสอน part-time ที่อื่นได้ ถ้าคุณมี connection ที่ดี เงินก็จะได้อีกเกือบแสนจากตรงนี้ เงินจากค่าวิจัย ค่าโปรเจค ของเราได้เหยียบแสนต่อเดือนนะคะ 

5. งานเหมือนสบาย แต่คุณจะโดน force ให้ทำวิจัย ไหนจะต้องทำเอกสารประเมิน นู้นนั้นนี่ คือ เหนื่อยค่ะ ข้อดีมีอย่างเดียว ของบไป international conference แต่หลายๆม.ก็เขี้ยวลากดิน ให้มาไม่เยอะแถมต้องกลับมารายงานตัวภายใน 3 วัน หรือภายในวันนั้นที่มาถึง แต่ถ้าม.ราชฎัชจะมีไปทัวร์ยุโรปเป็นเดือนนะคะ (ไม่บอกว่าที่ไหน แต่ไปเจอมาตอนไป present paper ที่ยุโรป)

ุ6. ทั้งหมดทั้งมวล ไม่มีอะไรนักหนาเท่าเพื่อนร่วมงานด้วยกันหรอกค่ะ การเมืองแรงมากกกกกกกกกกก ทนได้ก็ทน ทนไม่ได้ก็ออก หรือขอย้ายตัวเองไปหน่วยงานอื่นๆของมหาลัย (ย้ายกันเยอะ เพราะการเมืองแรงส่งผลโดยตรงต่อสภาพจิตนะคะ)

7. ทุนเรียนต่อเอก มีให้ค่ะ แต่ขึ้นอยู่ว่าคุณเป็นเด็กใคร ใครเป็นคณบดีตอนนั้น (ก็การเมืองอีกนั้นแหละ)

สรุป ปัจจุบันลาออกแล้วค่ะ แม้ว่ากำลังรุ่ง มีมหาลัยอื่นมาซื้อตัวไป แต่เหนื่อยเกินไม่อยากรบรากับใครล่ะ ให้กลับไปสอนอีกก็ตอบว่าไม่
comment12-1:รายละเอียดแน่นมาก ขอบคุณนะครับ
comment12-2:เกลียดใครให้สนับสนุนไปเป็นอาจารย์ค่ะ ถ้าคุณผ่านจนไปเป็นอาจารย์ผู้ใหญ่ได้ คนแตะคุณมีน้อย แต่ระหว่างนี้ 0-10 ปี รบกันไปก่อนนะคะ ถ้ามีแบ็คเป็นอธิการ รองอธิการ ชีวิตจะมีความสุขเยอะ
comment12-3:เหนื่อยจังเลยนะคะ เบื่อที่สุดคือรบกับเพื่อนร่วมงานค่ะ บางทีอยากกระโดดถีบ 5555
comment12-4:เข้ามายืนยันอีกเสียงค่ะ ข้อ 6 ถูกต้องที่สุด ข้ออื่นๆ เราสามารถพัฒนาตัวเองได้ ป.เอก เรียนจบได้ วิจัย ประเมิน ทำได้ แต่ผู้ร่วมงานนิสัยแย่ๆๆๆๆๆ ถีบคนอื่น ประจบนาย ตั้งพรรคตั้งเหล่า รังแกคนอื่น ไม่อยากจะเรียกพวกนี้ว่าอาจารย์เลย ถ้าอาจารย์ยังมีนิสัย(สันดาน) เช่นนี้ สงสารอนาคตของชาติค่ะ เจอมากับตัว ตอนนี้อยากลาออกมากๆๆๆๆๆ
comment12-5:ลาออกมาแล้ว เหมือนกันค่ะ ไม่กลับไปแล้ว
comment12-6:บางคนหากินกับเด็กก็มีนะคะ จัดงาน เอาเงินเด็ก แล้วเอาเข้ากระเป๋าตัวเอง
comment12-7:เห็นด้วยเรื่องการเมือง น่าเบื่อสัดๆ สุดๆ
comment12-8:ขนานเป็นนักศึกษายังรับรู้ได้เลยยย อาจารย์โปรเจคผม หัวหน้าภาควิชา รองอธิการ สีชัดเจนช่วงนั้นมีประท้วงก็ช่วนลูกศิษย์ไป ผมก็ชวนเพื่อนแต่มีอาจารย์โปรเจ็คอีกคน นั้นก็อีกฝั่งหนึ่ง บอกถ้าเพื่อนผมมา โปรเจ็คคุณไม่จบแน่ 555 ในภาควิชานี้มีแบ่งกลุ่มของอาจารย์ออก3กลุ่ม 1กับ2จะไม่ค่อยถูกกัน ลามมายังลูกศิษย์โปรเจ็ค แถมแย่งลูกศิษย์กันอีกยิ่งสุมไฟเข้าไปใหญ่ กลุ่ม3นี้พวกอาวุโสไม่มีใครกล้ามายุ่งและไม่สนใจใคร เด็กโปรเจ็คกลุ่ม1ต้องเจอกรรมการจากกลุ่ม2 กลุ่ม2ก็ต้องเจอกรรมการจากกลุ่ม1 มีกลุ่ม3เข้ามาปนบ้างงบางกลุ่ม ดราม่าตั้งแต่โปร1ยันโปร2บางกลุ่มลากยาวยันซัมเมอร์กว่าจะจบ ดาม่าสุดๆๆนักศึกษาก็เหนื่อยเจออาจารย์แบ่งเป็นก๊กๆๆแบบนี้
comment12-9:เรื่องการเมืองในที่ทำงานของอาจารย์เนี่ย ขนาดเป็นนักศึกษายังรับรู้เลยค่ะ 
อาจารย์ดีๆหลายท่านออกไปเพราะประเด็นนี้ เสียดายมากๆค่ะ
comment12-10:ผมเป็นคนหนึ่งที่ยังสู้อยู่ เจอการเมืองตั้งแต่ปีแรกที่เข้าไป(วุฒิปโท) หนักสุดคือตั้งกลุ่มดิสเครดิตผม แต่ผมสู้ ทำงานหนักทั้งสอน วิจัย และบริการวิชาการ ตลอด 4 ปี จนผู้ใหญ่เห็น และได้ทุนมาเรียนต่อต่างประเทศ อยากบอกว่าที่ทนอยู่ได้ เพราะใจรักในอาชีพ และสงสารนศ. การที่อาจารย์ทะเลาะกันจะทำให้ นศ.ได้รับผลกระทบ ทั้งที่พ่อแม่เค้าตั้งใจฝากฝังไว้กับเรา ตอนนี้ตั้งใจเรียนให้จบกลับไปเพื่อสู้ต่อ ไม่เคยท้อครับ
comment12-11:ตอนนี้ เรื่องสำคัญๆกับสายอาจารย์ที่เป็นพนักงาน คือ การทำตำแหน่งครับ เราเหมือนถูกบีบ ให้ทำ เพื่อจะให้มหาวิทยาลัยมีชื่อเสียง มีทุนเข้า มีนักศึกษาเยอะๆ ดูๆไปก็เป็นธุรกิจอย่างนึงละ การทำตำแหน่งแต่ก่อน เป็นสิทธิ คือ ถ้าทำ ก็ได้ตำแหน่ง ได้เงินเพิ่ม แต่ปัจจุบัน บีบให้เป็นหน้าที่ คือ ถ้าไม่ทำ หรือทำไม่ผ่าน ออกไป ...ปัญหาที่เจอ คือ คนจำนวนมาก พยายามทำครับ แต่ไม่ผ่าน เพราะหลายๆสาเหตุ   ตอนนี้ อิจฉาฝ่ายปฏิบัติการมากกว่า ว่า การทำผู้เชี่ยวชาญหรือเชี่ยวชาญพิเศษ ทำก็ได้เงิน ไม่ทำก็อยู่ต่อได้ แต่สายอาจารย์ ทำไม่ได้ ออกไป
  ปล. เตรียมออกภายในปีหน้าครับ
comment12-12:OMG
comment12-13:สู้ๆนะคะเราก็เป็นอาจารย์มหาวิทยาลัยเหมือนกัน เดี๋ยวมันก็ผ่านไป
comment12-14:ผมนี่ลุกขึ้นปรบมือโดยไม่รู้ตัวเลย
comment12-15:อยากมาตอบข้อที่ 2 ค่ะ ไม่ว่าจะเป็นพนักงานเอกชนหรือมหาวิทยาลัยแบบสัญญาจ้าง 
เมื่อหมดสัญญาหรือไม่ต่อสัญญา ทุกคนจะต้องได้รับเงินชดเชยตามกฎหมาย 
ถ้าไม่ได้ให้ไปแจ้งเรื่องที่แรงงานได้เลย 
ซึ่งปกติคนทั่วไปไม่เข้าใจและไม่อยากมีเรื่องราว แต่ขอแนะนำว่าให้ไปดำเนินเรื่องดีกว่าค่ะ
ทางแรงงานจะมีหน่วยงานมาไกล่เกลี่ยก่อนจะมีการฟ้องร้องค่ะ คดีแบบนี้มีตัวอย่างที่ลูกจ้างเป็นฝ่ายชนะเยอะแยะมาก
comment12-16:ดิฉันเป็นอาจารย์เช่นกัน คุมวิทยานิพนธ์ นศ. ป.โท อ.อีกคนที่เป็นที่ปรึกษารองต้องการจะหักหน้าเราที่เป็นที่ปรึกษาหลัก ตอนสอบนศ. เล่นยำนศ. ถามไล่ซะ แต่นศ. ก็ผ่านสอบได้ กรรมการทุกท่านให้ดีมาก มีแต่ตาคนนี้ให้ได้แค่ดี แถมแกล้งไม่ยอมเซ็นเล่มให้นศ. ด้วย จนเกือบไม่ทัน ให้แก้เล่มจนทุกอนู แกล้งเด็กเพื่อให้มากระทบอาจารย์ แย่มาก ไร้จรรยาบรรณจริงๆ เบื่อมากค่ะ คนแบบนี้ไม่ควรมาเป็นครูบาอาจารย์
comment12-17:ใช้คำว่าชำแหละเรย ฮ่าๆ
comment13:ยังน่าสนใจ อยุ่ครับ 
แต่ก็มีอย่างอื่น ที่น่าสนใจกว่า มีอิสระกว่า มั่นคงกว่า 

ถ้าเรา ได้ทำในสิ่งที่เราชอบ เหมือนกัน แล้วมันตอบโจทย์ เรื่องความมั่นคง ความอิสระ 
แนะนำว่า ไปทำอาชีพนั้นเถอะครับ
comment14:ขอรอคำตอบด้วยคนค่ะ
comment15:Vote แบบรัวๆๆๆๆๆ
comment16:ได้ยินมาว่าบาง ม. รับเฉพาะ เอกจบนอกแล้วนะ ไม่รู้จริงไหม แต่ Top 10 คิดว่าน่าจะจริง
comment16-1:ไม่จริงค่ะ เอกไทยก็รับ แทบไม่มีคนสมัครแล้วค่ะตอนนี้
comment16-2:จริงครับ แถววังหลัง ถ้าเมืองไทยต้องรับ Post Doc (สูงกว่า ป เอก)

ถ้า PhD ต้องเมืองนอก only
comment17:ถ้าเป็นอาจารย์ Top U ในสายงานที่เกี่ยวกับธุรกิจได้ หมอ หมอฟัน เภสัช วิศวะ บริหารธุรกิจ พวกนี้

ที่เป็นวิชาชีพนะครับ ไม่ต้องไปกังวลเค้าหรอกครับ เงินเดือนไว้เติมน้ำมันรถกันพอแล้ว

เงินจริงๆ มาจากที่ปรึกษา หลายท่านนะครับ รับจ๊อบบริษัทใหญ่ๆเต็มไปหมด

ไม่เชื่ออัญเชิญ set.or.th แล้วดู Annual report จะพบชื่ออาจารย์บางท่านพร้อมค่าตอบแทนเองครับ

เป็นอาจารย์ไม่ได้จนแบบที่คิดครับ ส่วนตัวที่มหาลัยยังไม่เจออาจารย์คนไหนจนเลย แต่ละคนนี่

Profile สุดยอดชีวิตสุด perfect เห็นแล้วเป็นกำลังใจให้ตัวเองดีกว่าเออเก่งแบบนี้ยังมี สู้ๆ ฮึบๆ
comment18:คุณลองดูนะกศึกษาสมัยนี้สิครับ
comment19:ถ้าไม่รักการทำวิจัยจริงๆ แนะนำว่าอย่าเป็นครับ เพราะเดี๋ยวนี้อาจารย์มหาวิทยาลัยในไทยเกือบทุกที่ โดนข้อบังคับให้ทำวิจัยทั้งนั้น
นอกจากนี้ยังมีงานสอน งานบริการสังคม และมีการประเมินจากหน่วยงานอีก
ยังไม่นับเรื่องการเมือง ขัดผลประโยชน์อีกนะครับ 
ลองนึกภาพดูว่าหน่วยงานที่เต็มไปด้วยคนจบปริญญาเอก การเมืองมันจะเข้มข้นขนาดไหน

ผมเองเคยฝันเหมือนกันว่าอยากเรียนจบเอกแล้วเป็นอาจารย์มหาวิทยาลัย ผมอยากเป็นอาจารย์สอนลูกศิษย์ แค่นั้นจริงๆ 
แต่ในตอนที่เรียนโท ผมพบว่าทุกวันนี้ถ้าจะเป็นอาจารย์มหาวิทยาลัย คุณต้องทำวิจัย หยุดไม่ได้เพราะสัญญาจ้างระบุไว้
ไม่ใช่ว่าแค่ว่าคุณต้องได้ ผศ. ภายใน 5 ปีแล้วจบนะครับ พอได้ ผศ. แล้ว เขาก็จะมีข้อกำหนดให้คุณอีกต่างหากว่าใน 1 ปีคุณต้องมีงานตีพิมพ์ออกมาเท่าไร และบางที่ก็บังคับต่อไปด้วยนะครับว่าหลังจากได้ ผศ. แล้วอีก 15 ปี คุณต้องได้ รศ. ด้วย (ถ้าอยากเป็นอาจารย์มหาวิทยาลัยจนเกษียณ ต้องเป็น รศ. กันเหนียวไว้นะครับ)

พอรู้ว่าจะต้องเจออะไรแบบนี้หากจะเป็นอาจารย์มหาลัย พอจบโท. ผมเลยหยุดครับ กลับมาเป็นครูมัธยมดีกว่า
ผมประเมินตัวเองแล้ว ผมคงรับแรงกดดันมากขนาดนี้ไม่ไหวหรอก

#มาแชร์ให้ฟังนะครับ
comment19-1:มหาลัยรัฐชื่อดังกำหนดไว้ว่า ถ้ารับอาจารย์ใหม่ต้อง ผศ.ภายใน 2 ปีค่ะ
comment19-2:เห็นด้วยครับ อาจารย์ท่านนึงบอกว่า อาจารย์มหาวิทยาลัย อยู่ได้ด้วยเปเปอร์ ถ้าไม่มีส่งขอตำแหน่ง หรือประเมินประจำปี จะอยู่ไม่ได้ครับ มหาลัยที่อยู่นี่ ต้องเป็น ผศ. ภายใน 7 ปี  และจากนั้น ต้องเป็น รศ.ภายใน 5 ปี เหมือนนาน แต่เวลาจะเร็วมาก แค่สอนก็หมดพลังชีวิตละครับ
comment19-3:19-1 ผิดนะคะ
ให้ขอหลังจากทำงานครบ 2 ปีต่างหาก
แปลว่าก่อนหน้านั้นอยากจะขอ ยังไม่ให้ขอค่ะ

ผศ ภายใน 7 ปีค่ะ
ไปหาข้อมูลมาใหม่นะ
comment20:จบโท มาหลายปีแล้ว ตอนแรกอยากเรียนเอก เพื่อเป็น อ. แต่ตอนนี้เลิกคิดแล้วครับ

ทำงานส่วนตัวแฮปปี้กว่า เงินแยะกว่า ไม่เครียด แต่ใครที่มีจิตใจคิดเป็นครู อาจารย์ 

จริงๆ ก็ขออนุโมทนาครับ บ้านเมืองเรายังขาดบุคลากรด้านนี้อีกมาก(ที่ตั้งใจเป็นจริงๆ)

ขอให้ประสบความสำเร็จครับ ครูอาชีพ กับ อาชีพครู ต่างกันนะครับ จุดยืนมัน ต้องมั่นคง

เพราะกระแสสังคมมัน แรง ทั้งเงินรายได้ และสวัสดิการ ต่างๆ  บางคนเป็นเพื่อรับราชการ 

บางคนเป็นเพื่อหน้าตาทางสังคม อยากให้บ้านเรามี ครูอาชีพ มากๆครับ เพราะประเทศเราจะ

พัฒนาได้ก็โดยคนพวกนี้ ที่ตั้งใจสอนเพื่อให้ ศิษย์ มีความรู้ มีจริยธรรม ครูอาชีพ เป็นครู 24 ชม.

ตลอดชีวิตนะครับ ไม่มีเวลาถอดหัวโขน แต่ อาชีพครู ก็สอนกันไปตามเวลา หมดเวลา เลิกกัน

บางที พบกันโดยบังเอิญ ตาม ผับ เทค บาร์ กับลูกศิษย์

ปล. ขออภัย ถ้าตรงเกินไปครับ
comment21:อ่านกระทู้ของคุณถึงกับล็อกอินเข้ามาตอบค่ะ ขอเล่าประสบการณ์ของตนเองในส่วนที่เป็นอาจารย์สอนมหาวิทยาลัยราชภัฏแห่งหนึ่งนะค่ะ สำหรับราชภัฏนั้นยังคงรับวุฒิป.โท แต่ถ้ามีวุฒิป.เอกเข้ามาสมัครจะพิจารณาเป็นพิเศษเนื่องจากมหาวิทยาลัยไม่ต้องเสียเวลาส่งบุคคลากรไปศึกษาต่อ เมื่อสอบผ่านการเข้าเป็นอาจารย์ได้แล้วจะมีระยะการทดลองงาน 1 ปี เมื่อผ่านการประเมินทดลองงานแล้วทางมหาวิทยาลัยจะให้ต่อสัญญาทุกๆ 3 ปี ใน 3 ครั้งด้วยกัน  ถ้าผ่านการประเมินครบทั้ง 3 ครั้งทางมหาวิทยาลัยก็จะให้ทำงานจนถึงเวลาเกษียณ หากใครใช้วุฒิป.โทเข้ามาสมัครเมื่อผ่านการประเมินต่อสัญญา 3 ปี ในครั้งที่ 1 ทางมหาวิทยาลัยจะให้โอกาสไปศึกษาต่อระดับปริญญาเอกแล้วกลับมาทำงานใช้ทุน ที่เราทำงานนั้นการเมืองไม่แรงเท่าที่ควรค่ะ ภายในคณะที่เราทำงานค่อนข้างมีความกลมเกลียวค่ะ การเมืองจะแรงไม่แรงเราว่าขึ้นอยู่กับลักษณะคนที่เข้าไปทำงานในองค์กรมากกว่า และเรามองว่าทุกองค์กรก็มีเหมือนกันไม่จำเป็นเฉพาะในมหาวิทยาลัยเท่านั้น ซึ่งปัจจุบันนี้สวัสดิการที่ได้คือประกันสังคมกับกองทุนสำรองเลี้ยงชีพ และสถานภาพถ้าได้บรรจุคือการได้งบแผ่นดินเป็นพนักงานมหาวิทยาลัยค่ะ ไม่ใช่ข้าราชการ ที่นี้ยังไม่บังคับว่าอยู่ 5 ปี ต้องทำผลงานวิชาการมิฉะนั้นจะพ้นสภาพการเป็นอาจารย์ แต่ก็มีนโยบายรณรงค์ให้ทุกคนทำผลงานวิชาการ คือ ทำผลงานวิชาการได้ตั้งแต่ผศ. ขึ้นไปก็จะให้ทำจนกว่าจะเกษียณ ภาระงานคืองานสอน และก็ทำวิจัยและก็งานประกันคุณภาพ[Spoil] คลิกเพื่อดูข้อความที่ซ่อนไว้เซ็งมากถึงมากที่สุดหากคุณเลือกเป็นอาจารย์สอนราชภัฏค่ะ ขอเล่าเพียงแค่นี้นะค่ะ
comment21-1:ขอบคุณมากนะครับ ที่กรุณามาแชร์ประสบการณ์
ผมเองก็ยังลังเลอยู่ว่า จะเอายังไงดี ก็ต้องพิจารณาอย่างละเอียดแหละครับ 55
comment22:ขอตอบในฐานนะที่เป็นอาจารย์อยู่นะครับ เมื่อก่อน ทำงานเอกชนแล้วออกมาสมัครเป็นอาจารย์

1. อาจารย์มหาวิทยาลัยเดี๋ยวนี้ รุ่นใหม่ๆ  ไม่มีราชการแล้วครับ  (ผมคนรุ่นเก่าเป็นราชการ เงินเดือนเริ่มต้น 6360 บาท เรียนจบ ป.เอก กลับมาเงินเดือน 2 หมื่น)  แต่ถ้าตอนนี้ จบ ป.เอก พนักงานมหาลัยน่าจะได้ 3 หมื่นอัพ ป.โท 2.4 หมื่น อย่างต่ำ

2. ถ้าเป็นพนักงานจะมีต่อสัญญา  แต่ละระยะจะมีเงื่อนไข เช่น ทำผลงานวิจัย ทำผลงานวิชาการ ขอผลงานวิชาการ จะทำให้ต่อไปได้เรื่อย ๆ

3. เงินเดือน ป.เอก ก็สูงอยู่ในระดับนึงนะครับ แต่คงไม่สู้ทำเอกชน  ข้อดีของอาจารย์คือ มีเวลาส่วนตัวมากกว่าทำบริษัทครับ  

4. เป็นอาจารย์ มีคนเคารพครับ  เป็นอาชีพที่ มีคนนับถือ

ถ้าพูดถึงเรื่องรายได้  เป็นอาจารย์ มีเงินอื่นๆ เยอะนะครับ ส่วนตัวผมเอง เงินพิเศษ บางเดือนมากกว่าเงินเดือน  บางทีรับจ๊อบสอนพิเศษ ทำงานวิจัย จัดอบรม แล้วอีก ๆ หลายอย่างครับ แล้วถ้าทำผลงานวิชาการ จะมีเงินพิเศษแต่ละเดือนเพิ่มอีก

สรุป ถ้าเป็นได้ดีครับ เทียบกับอาชีพอื่นๆ สิ่งที่เห็นได้ชัดเจนคือ คนเป็นอาจารย์เป็นหัวหน้าของตัวเอง ดูแลนักศึกษาให้ดี ๆ สอนให้ดี ๆ ไม่เครียดเท่ากับทำงานเอกชนครับ
comment22-1:ขอบคุณที่กรุณามาให้ประสบการณ์นะครับอาจารย์
comment22-2:ต้องรักงานนี้ด้วยนะคะอาจารย์ ถึงจะทำงานนี้ได้ เวลาสอนก็น้อย กิจกรรมก็เยอะ ส่งข้อสอบ ส่งเกรด โอ้ มหาศาล แต่ไม่รักทำไม่ได้คะ เห็นเด็กจบมีงานทำที่ดี มีครอบครัว แค่มองห่างๆ น้ำตาก็ไหลล่ะ
comment23:อีกอย่าง ตอนนี้ถ้าจะเป็นอาจารย์มหาวิทยาลัย ภาษาอังกฤษสำคัญมากครับ อยู่ในระเบียบ ข้อบังคับของ สกอ. ถ้าอาจารย์เข้าบรรจุใหม่ ต้องผ่านเกณฑ์ภาษาอังกฤษ
comment24:อาจารย์มหาลัยจะบรรจุเป็นพนักงานมหาลัยแล้วค่ะ

สวัสดิการไม่ดีเท่าไหร่

ทางมหาลัยจะบังคับให้เรียนป.เอก และบังคับงานวิจัยเรื่อยๆ
comment25:มีหลายคนตอบสิ่งที่เจ้าของกระทู้อยากรู้ไปเยอะแล้ว เราตอบเรื่องทั่วๆของการเป็นอาจารย์มหาวิทยาลัยดีกว่า
ม.ดังๆรับแต่ป.เอกแล้วตอนนี้ ไม่ค่อยรับป.โท 
พร้อมด้วยเกณฑ์มากกมาย อาทิ เกรดป.ตรีต้องอย่างต่ำ 3.00 ป.โทอย่างต่ำ 3.50 
จบป.ตรี โท เอก ในสาขาเดียวกัน (มีผลต่อการประเมินหลักสูตร)
มีคะแนนสอบภาษาอังกฤษอาทิ  TOEFL IELTS ผ่านเกณฑ์ที่กำหนด
อย่าคาดหวังกับอาชีพนี้มากเกินไปเพราะจะได้เจอคนหลายรูปแบบ มาจากร้อยพ่อพันแม่
เด็กบางคนมีความตั้งใจเรียนน้อยเกินไป บางทีก็บั่นทอนจิตใจของคนในอาชีพนี้
บอกตรงๆ อยากลาออกวันละหลายๆรอบ คนที่อยู่ต้องเป็นคนที่รักในอาชีพนี้จริงๆ
ที่เรายังไม่ออกเพราะยังมีภาระด้านอื่นๆอยู่ ถ้าวันไหนที่มีอาชีพใหม่ที่รองรับได้คงลาออกแบบไม่คิด
เปอร์เซ็นของอ.ที่เข้าใหม่ไม่ถึงปีแล้วลาออกค่อนข้างสูง
เราว่าก่อนที่เจ้าของกระทู้จะถามว่าอาชีพนี้น่าสนใจไหม
ต้องลองถามตัวเองก่อนว่ารักการสอนในระดับไหนน่าจะดีกว่า
รักจนพอที่จะทุ่มเทกับมันรึเปล่า 
ถ้าเรารักมากพร้อมทุ่มเททุกอย่างกับมันมันคงไม่ใช่ปัญหา
สำหรับเราแม้ว่าเเราจะรักการสอน แต่เราว่ามองว่าเป็นอาชีพที่ไม่ค่อยมีเวลาให้ครอบครัว (เสาร์อาทิตย์ก็ไม่ค่อยได้หยุด)
จึงไม่ค่อยเหมาะกับเราเท่าไหร่
comment25-1:"ที่เรายังไม่ออกเพราะยังมีภาระด้านอื่นๆอยู่ ถ้าวันไหนที่มีอาชีพใหม่ที่รองรับได้คงลาออกแบบไม่คิด"

ประโยคนี้ แค่ประโยคเดียว ก็ไม่ต้องคิดมากแล้วครับ

นี่คือ อาชีพ ครู ครับ ทำไปงั้นๆเพราะความจำเป็น 

ส่วน ครู อาชีพ หายากครับปัจจุบัน 
(ไม่ได้มากล่าวหาครูนะครับ แต่ คุณครูที่มาอ่านทำได้แค่ไหนครับ 
กรุณาประเมิณตัวเอง ด้วยครับ ส่วนท่านที่ มั่นใจว่าเป็น ครู 
ผมขอกราบ บูชาครู ครับ)
comment26:ป โท สอน ป ตรี ป เอก สอน ป โท
comment26-1:แล้ว ป.ไหน สอนป.เอก?
comment26-2:ก็ ป เอกสอนนี่แหละค่ะ แต่ที่เราเรียนตอนนี้ส่วนใหญ่มักมี ศ ดร., รศ ดร., และ ผศ ดร. มาสอนเราด้วย แต่ก็มี อ.ดร.มาสอนบ้าง (เราเรียนที่จุฬาฯ) บางทีก็เรียนกับ รศ.กับ ศ.ด้วย แต่ถ้าเป็น รศ.ลงไปจะเป็นที่ปรึกษาไม่ได้ค่ะ ส่วน ศ.นี่ไม่ทราบเหมือนกัน
comment26-3:เทียบกันตามระดับแล้ว ก็ต้องมีตำแหน่งทางวิชาการค่ะ สามารถสอน ป.เอก แต่จริง ๆ ก็หยวน ๆ กันได้
comment27:จะดีถ้าจบ ป.เอก และจะลอยตัวเมื่อได้ รศ.

แต่ถ้าจบ ป.โท นี่จะอยู่อย่างร้อนๆหนาวๆจากเงื่อนไขในสัญญาจ้าง
comment28:น่าสนใจหมดทุกอาชีพครับแล้วแต่จะชอบจัดไป
comment28-1:ถ้าเลือกได้ จะเป็นอาจารย์ แต่ทำงานต่างประเทศที่ให้เงินเดือนดีกว่านี้ค่ะ
comment29:คุณจะเข้าม.อะไรละคับ มีตั้งแต่งบประมาณทั้งมหาวิทยาลัยมีตั้งแต่แถวๆ สิบล้านยันสี่หมื่นห้าพันล้าน
คุณสมบัติรับก็ไม่เท่ากันบางแห่ง ป.ตรีก็รับ บางแห่งจบเอก ตปท.มาพวกสเตทยูนี่ก้อยังไม่รับ
ส่วนรายได้มีมากกว่าเงินเดือนอีกมาก เช่น สายวิศวะมีงานที่ปรึกษา ปีละสองสามโครงการก้อจะสิบล้านแล้วครับ
เพื่อนผมที่มหาวิทยาลัยเป็นอาจารย์หมอก็สามารถซื้อคอนโดราคาสิบล้านอยู่ได้โดยไม่ต้องไปเปิดคลีนิคเองเลยนะ
ถ้ากะมาชิวๆรับเงินเดือนคงไม่ใช่ แต่ถ้าเก่งจริงทำอะไรอย่างน้อยถ้าไม่รวยก็ไม่จนแหล่ะน่า
comment30:ตาม คห ข้างบนเลยครับ ถูกต้องเกือบหมด
ถ้าไม่รักจริงไม่น่าเป็น ไปบรรจุเป็นข้าราชการดีกว่าถ้ามีโอกาส
comment30-1:ขออภัยครับ
หมายความว่ายังไงครับประโนคนี้

"ถ้าไม่รักจริงไม่น่าเป็น ไปบรรจุเป็นข้าราชการดีกว่าถ้ามีโอกาส"
comment31:ตอนแรกผมก็ตั้งใจจะเป็น อ. มหาวิทยาลัยแหล่ะครับ ก็เลยไปเรียนโท แต่พอจบมามองแล้วว่า
ถ้าไปเป็น อ. ต้องต่อเอกอีกแน่ๆ คิดๆ แล้วมันก็เหนื่อยครับ ไม่อยากเครียด
ไปๆ มาๆ กลับมาช่วยทำธุรกิจที่บ้านแทน พอมีพอกิน ไม่เดือดร้อน
comment32:มีเพื่อนเป็นอาจารย์ บางคนก็เชียร์ บางคนก็ไม่เชียร์ แล้วส่วนเราก็ทำงานกับนักวิจัย กับอาจารย์มาเยอะมาก
ตอนแรกอยากต่อเอก ตอนนี้ก็ลังเล  แต่พอชั่งใจคิดจริงจัง คิดว่าไม่ดีกว่า
ส่วนตัวขอทำงานเอกชน แล้วก็รับจ๊อบสอนดีกว่าค่ะ
comment33:เท่าที่สังเกตจากอาจารย์ที่สอนนะคะ ไม่ต้องเรียน ป. เอกก็เป็นอาจารย์ได้ค่ะ
อย่างที่คณะเรา อ. บางท่านจบ ป. โท ค่ะ และยังมีส่วนน้อยที่จบ ป. ตรี (แต่อาจจะมีเครดิตด้านอื่นเสริม เช่น สอบเนติฯ)
แต่ อ. ต้องทำงานกันเยอะมากๆ ค่ะ ทั้งงานวิจัย เขียนบทความ ทั้งสอนภาคปกติ ภาคบัณฑิต ภาคอินเตอร์ (บางท่านต้องบินข้ามจังหวัดค่ะ เพื่อไปสอนอีกศูนย์ที่ภาคเหนือ หรือบางท่านต้องขับรถไปมาสองศูนย์ค่ะ)
อ. บางท่าน ก็มาสอบเป็น อ. ก่อนค่ะ พอสอนไปเรื่อยๆ ค่อยเก็บเกี่ยวประสบการณ์ และหาทุนไปเรียนต่อ
ส่วนตัวมองว่า อาชีพอาจารย์ เป็นอาชีพที่น่าสนใจค่ะ เพราะได้ถ่ายทอดความรู้ ประสบการณ์ให้คนรุ่นต่อๆ ไป อีกทั้งยังสามารถเป็นหนึ่งปัจจัยที่ช่วยสร้างบุคลากรที่ดีในสายงานนั้นๆ (เช่น สายกฎหมาย สายแพทย์ ฯลฯ) ได้ค่ะ
comment34:วุฒิปริญญาโท มหาลัยทั่วๆไป รับสมัครเป็นอาจารย์ครับ
แต่มหาลัยของรัฐดังๆ คณะสายวิทยาศาสตร์ รับเฉพาะปริญญาเอกเท่านั้นครับ
เป็นคุณสมบัติอย่างแรก ที่อยู่ในประกาศรับสมัครครับ
บอกว่าต้องจบปริญญาเอก สาขาที่เกี่ยวข้องด้านนั้นๆ
เดี๋ยวนี้รับสมัครอาจารย์ใหม่ เป็นวุฒิ ป.เอกหมด ครับ
เหลือแต่อาจารย์ ผศ. รศ. แก่ๆ ที่ใกล้เกษียณบางท่าน
ที่ไม่ได้จบ ป.เอก ซึ่งเหลือ น้อยแล้วครับ
บางสาขาหรือคณะ อาจารย์เป็นวุฒิ ป.เอก และมีตำแหน่ง 100% แล้วครับ

ถ้าอยากเป็นอาจารย์ มหาลัยรัฐดังๆ จะให้ดีควรจบเอกจากต่างประเทศ มหาวิทยาลัยดีๆ มีชื่อเสียงครับ
และถ้าคุณจบตรี เป็นลูกหม้อที่นั่น แล้วไปต่อโทเอก เมืองนอก 
แบบนี้โอกาสที่จะได้เป็นอาจารย์มหาลัยนั้น ก็จะมีสูงขึ้นด้วยครับ

ปล. แต่นานๆจะเห็นประกาศรับสมัครทีนะครับ เมื่อมีตำแหน่งว่าง
เพราะอาจารย์ส่วนใหญ่ เป็นเด็กลูกหม้อหัวกระทิ รับทุนไปเรียนต่อแล้วกลับมาสอนนะครับ
comment34-1:ขอบคุณที่กรุณาเข้ามาแชร์ประสบการณ์นะครับ ขอบคุณมากครับ
comment35:ต้องใจรักก
comment36:พี่สาวจบ ป.โท (กำลังต่อโทอีกใบบริหารนิด้า) 
ได้งานสอนภาษาของเอกนึงใน มศว แต่เจอที่ๆเงินเดือนดีกว่า ก็เลยไม่สอน
สรุป จบ ป.โท สอนได้ค่ะ
comment37:- อาจารย์มหาวิทยาลัย เดี๋ยวนี้ไม่ใช่ข้าราชการเหมือนแต่ก่อน ดังนั้นพวกสวัสดิการอะไรก็ไม่ค่อยดี --> ข้อมูลถูกต้อง
- มีการต่อสัญญาจ้าง --> นี่ก็ถูกอีก แต่ก็จำเป็นแหละ เค้าต้องการคนที่พัฒนาตัวเองตลอดเวลา มีการต่อสัญญาก็ช่วยกระตุ้นจุดนี้ได้
- ร่ำเรียนมาสูงใช้เวลานาน ต้องจบปริญญาเอกแต่เงินเดือนเริ่มต้นไม่เท่าไหร่ --> จะมาเป็นอาจารย์ จุดหมายในชีวิตต้องไม่ใช่เรื่องเงินทอง เสียสละพอๆกับเสียสตินั่นแหละ (ไม่ได้ทำเพื่อตัวเอง แต่ทำเพื่ออนาคตของชาติและคนรุ่นต่อไป)
- แต่เป็นอาจารย์ที่ทรงเกียรติ เป็นผผู้ประสิทธิ์ประสาทปัญญาให้มหาชน --> แล้วแต่มหาชนจะมองมั้ง ส่วนมากมหาชนให้เกียรติยกย่องคนมีเงิน อาจารย์ก็ทำหน้าที่ของตัวเองไป ใครจะให้เกียรติไม่ให้เกียรติก็ช่างเถอะ 

คืออยากถามสำหรับคนอยากเป็นมหาวิทยาลัย ทุกวันนี้ต้องจบปริญญาเอกเท่านั้นหรือเปล่าครับ แค่ป.โท เป็นไปได้ไหม --> เป้าหมายคือป.เอก ป.โทก็ดูแลได้แต่ undergrad ถ้าจะดู grad ก็ต้องจบเอก ถ้าอยากเป็นตั้งแต่เรียนป.ตรี ก็เรียนให้จบเกียรตินิยม ก็สมัครเป็นอาจารย์ได้ แต่ต้องไปเรียนต่อ (ก่อนไปเรียนก็สอน undergrad ได้) 
แล้วความมั่นคงในการงาน เงินเดือน สวัสดิการอะไรยังดีอยู่ไหม --> ทุกอาชีพก็มั่นคงทั้งนั้นแหละ แค่รู้จักพอและวางแผนชีวิตให้เป็น เก็บมากกว่าใช้ ใช้ชีวิตอย่างไม่ประมาทและสมถะ ถ้าอยากได้รถหรู บ้านแพง เที่ยวตปท ปีละหลายๆ รอบ ก็แนะนำงานอื่น งานอาจารย์รางวัลชีวิตมันแค่ชื่นใจที่ได้สร้างคนเท่านั้นแหละ ส่วนคนที่เราเห็นแล้วชื่นใจเค้าจะรับรู้หรือไม่ว่าเราชื่นใจ ก็เป็นเรื่องของเขา เรียนจบแล้วไม่รู้จักเราก็มีเยอะแยะ 

อยากให้คนที่มีข้อมูลหรือประสบการณ์เป็นอาจารย์มหาวิทยาลัยมาแชร์ประสบการณ์หน่อยนะครับ --> แชร์แล้วนะ
comment37-1:ขอบคุณที่กรุณาเข้ามาแชร์ประสบการณ์นะครับ ขอบคุณมากครับ
comment37-2:5555 เสียสละ และเสียสติ ชอบครับ
comment38:บางมหาลัย เริ่มรับเฉพาะคนที่จบ ป.เอก มาเป็นอาจารย์ เท่านั้น 
บางมหาลัย เริ่มบังคับให้คนที่จะสอนบรรยายได้ จบ ป.เอก เท่านั้น 
บางมหาลัย รับ คนจบ ป.โท เป็นอาจารย์ แต่ก็มีเงื่อนไขให้เรียนต่อ 

อาชีพนี้คงยังเหมาะกับคนที่สนใจที่จะเรียนรู้ตลอดชีวิต เพราะมันต้องทำวิจัย
comment38-1:ขอบคุณที่กรุณาเข้ามาแชร์ประสบการณ์นะครับ ขอบคุณมากครับ
comment39:อ.มหาวิทยาลัยไม่ได้เป็นข้าราชการแล้วครับ แต่จะเป็นพนักงานมหาวิทยาลัยประเภทเงินแผ่นดิน คือ  มีสิทธิ์ขึ้นเงินเดือนตามที่รัฐบาลประกาศขึ้นทุกครั้ง มีการปรับเงินเดือนแต่เป็น % ไม่ใช่ตามขั้นแบบข้าราชการ ซึ่งมีวิธีการประเมินผลที่ค่อนข้างโหดร้ายมากครับ

แต่สิ่งที่ไม่ได้คือ ค่าเลี้ยงดูบุตร ค่ารักษาตัวเอง สิทธิ์ที่เรียกว่าคนไทยชอบเป็นตามระบบราชการ เช่น ไม่ทำงานไม่โดนไล่ออก นั่งแช่ไปวันๆได้ ถ้าไม่ทำผิดเรื่องเงินจะมาสอนช้าหรือยังไงก็ไม่มีใครทำได้ครับ แต่สิ่งที่สำคัญคือเราใช้ประกันสังคม ไม่ใช่สิทธิ์เบิกแบบข้าราชการ 
ส่วนบำเหน็ดบำนาญจะได้จากประกันสังคมที่จ่ายไม่ใช่ได้จากกบข.

ภาระงานที่หนักขึ้นตามมหาวิทยาลัยกำหนดทั้งสอน วิจัย ภาระงานเพื่อสังคม  และอื่นๆ ซึ่งจะนับเป็นชั่วโมงต่อสัปดาห์(เน้นๆเลยครับ ว่าจะต้องทำงานเหล่านี้กี่ชั่วโมงต่อสัปดา์ ไม่ใช่สอนแค่ 8 ชั่วโมงจบนะครับ) ทุกครั้งที่ประเมินจะต้องเขียนภาระงานส่งทุกครั้งว่าไปทำอะไรบ้างในรอบปีงบประมาณที่ผ่านมาพร้อมหลักฐาน ซึ่งจะต้องไปเขียนขบวนสงกรานต์ งานเวียนเทียนและอื่นๆ เพื่อให้คณบดีเห็นหน้าออกงานบ้าง งั้นจะประเมินไม่ผ่าน ได้ปรับฐานเงินเดือนน้อยครับ แต่หากคุณเป็นลูกคนโปรดทำอะไรก็สบายครับ

การต่อสัญญาบางที่อาจจะรายปี แล้วใบต่อใบก็สามปี แต่บางที่ก็ปีแรกต่อไปปี ส่วนที่เหลือก็ตลอดชีวิต แต่สามารถจะเอาออกเมื่อไหร่ก็ได้หากไม่พอใจครับ

แต่สิ่งที่ยากสำหรับอาจารย์ยุคใหม่ที่มหาวิทยาลัยหลายที่เริ่มใช้คือการกำหนดตำแหน่งทางวิชาการ คือ ทางมหาวิทยาลัยจะกำหนดว่า เมือทำงานไปเป็นระยะหนึ่งประมาณ(5-8ปีแล้วแต่ที่) จะต้องได้ตำแหน่งทางวิชาผศ. เมื่อทำงานอีก...ปีจะต้องได้ รศ. เป็นต้นครับ หรือจะต้องจบดร.เป็นต้นหากไม่ได้ ฐานเงินเดินจะตันขึ้นช้าครับ มันเหมือนการบังคับให้เราทำงานและพัฒนาตัวเองไปเรื่อยๆ แต่บางทีมันยากครับ เพราะทั้งภาระงานประจำ ภาระงานเพิ่ม งานเข้าแล้ว

ส่วนวุฒิการศึกษา ทั้งนี้ขึ้นอยู่กับJD ของตำแหน่งที่คุณสมัครไว้ครับ บางที่อาจจะกำหนดป.เอกไว้ บางที่ในสาขาวิชาที่ขาดแคลนอาจจะกำหนดป.โทไว้ครับ ในสาขาที่ตลาดขาดแคลน

เมื่อก่อนผมเคยทำงานในสายนี้ครับ เลยประสบการณ์บ้างครับ
comment39-1:ขอบคุณที่กรุณาเข้ามาแชร์ประสบการณ์นะครับ ขอบคุณมากครับ
comment40:ตอบกันเยอะแล้ว ข้อตอบแบบข้อดีข้อเสียนะครับ
ข้อดี
-งานสบายถ้าคุณชอบสอนหรือวิจัย. ก็ถือว่าชิวๆ ไม่กดดัน.เท่าไหร่ถ้าเทียบกับเอกชน
-ไม่ต้องสนใจหัวหน้าและลูกน้องเท่าไหร่ สรุปมันไม่ได้มีแบบราชการหรือเอกชน
  ที่ต้องแย่งกันเป็นหัวหน้า เป็นใหญ่เป็นโต. ทุกๆคนพอๆกันหมด ยิ่งถ้ารุ่นใกล้กัน
   หัวหน้าภาค อะไรพวกนี้ก็ผลัดกันเป็นยกเว้นคุณประหลาดมากหรือไม่อยากเป็นหรือคนเยอะจัดมาไม่ถึงสักที
-มันก็จบในแง่ตำแหน่งตั้งแต่เข้าดี. เหมือน เป็นหมอ หมอฟัน คนภายนอกพอบอกว่าเป็นอาจารย์ก็จบ ก็ดูดีระดับนึง
   ไม่ต้องแบบ ขึ้นไปตำแหน่งไหนแล้วเงินเดือนเท่าไหร่
-ยิ่งอยู่นานยิ่งมั่นคงถ้าคุณไม่นอกลู่เกินไป. ถึงแม้มีต่อสัญญาก็เถอะ. จะต่างกับเอกชนที่บางครั้ง
  ถูกบีบออก ต้องคอยหาที่ทำใหม่
-สังคมส่วนใหญ่ใช้ได้. ไม่ค่อยมีแบบราชการบางแห่งที่ออกแนวชอบเบ่ง อิทธิพลมืด
  ไม่ค่อยมีส่วนเกี่ยวข้องกับทุจริต. ยกเว้นต้องเป็นกรรมการพวกจัดซื้อ ตรวจรับ อันนั้นถ้าทำแล้ว
   แปลกๆ ก็ไม่ต้องไปทำอีกก็ได้
ข้อเสีย
- เงินน้อย ที่ว่าเยอะกว่าราชการก็ไม่เท่าไหร่. แทบพอราชการปรับกว่าจะปรับตามก็เป็นปี
   สัดส่วนเงินเดือนที่ว่าต้องมากกว่าราชการเท่านั้นเท่านี้ก็ไม่ตรงเท่าไหร่
-สวัสดิการห่วย. สู้ราชการไม่ได้เลย. ไม่มีบำนาญ ไม่มีสิทธิการรักษายกเว้นประกันสังคม ตรงนี้เป็นปัญหาใหญ่เลย
  ทั้งๆที่อยู่หน่วยงานราชการ ทำงานเหมือนราชการทุกอย่าง. เงินที่เพิ่มมันก็ไม่ได้เยอะ ต้องวางแผนตอนเกษียณดีๆ
-ไม่มั่นคงเหมือนราชการ เพราะเป็นสัญญาแบบมีระยะเวลา หลายที่กู้สหกรณ์ซื้อบ้านไม่ได้ 
  เพราะสหกรณ์ยอมให้กู้แค่สัญญาที่เหลืออยู่ เมื่อก่อนบางธนาคารก็มีปัญหา เดียวนี้ดีขึ้นแล้วมั้ง
-จริงๆระบบพนักงานมหาวิทยาลัยตอนเค้าโฆษณา จริงๆจะพูดว่าใช่มาแก้เรื่อง อ.รับจ็อบ
  ซึ่งเห็นควรว่าน่าจะมีได้ในปริมาณที่เหมาะสม. เพราะเป็นการเพิ่มประสบการณ์ ซึ่งจะช่วยด้านการเรียนการสอน
จะได้ไม่ต้องนั่งตอกบัตรแบบราชการ (ซึ่งเอาจริงตอนนั้นหลายที่ก็ไม่ต้องตอกอยู่แล้ว) 
เป็นพนง.จะได้ไม่ติดระเบียบราชการ. ใช้ระบบภาระงานเอา ซึ่งเอาจริงๆ ปจบ.หลายที่ก็เริ่มมีการเข้มงวดให้เซ็นชื่อแล้ว(??)
-ถ้าบางช่างเปรียบเทียบก็จะรู้สึกว่า อ ที่อยู่ด้วยรุ่นเก่าๆ ที่เป็นราชการดูสบายใจกว่า เกษียณไปก็มีบำนาญ ทำงานก็เหมือนกัน 
  แต่จริงๆอย่างที่บอก คือปัญหาหนักคือเรื่องเงิน อาจต้องรับจ็อบ เล่นหุ้น ขายของออนไลน์ร่วมด้วย

สรุปว่า. อยู่แล้วก็สบายใจดีระดับนึง ได้รับการยอมรับพอควร. แต่จะมีปัญหาเรื่องกะตังค์
ปล.อันนี้พูดรวมๆในทุกๆสาขา. บางสาขาจะต่างไป. เช่น สาขาที่ต้องมีงานบริการด้วย อย่างแพทย์ ทันตแพทย์
      ก็จะลำบากหนักไปอีก บางที่บางสาขาลำบากไม่แพ้อยู่ราชการ แต่ไม่มีสวัสดิการ ไม่มีบำนาญ
      ได้ชื่อแค่ว่าเป็นอาจารย์มหาลัย. พวกที่ไม่ใช่มหาลัยหลักของสาขาเหล่านี้จึงมีกมีอาจารย์
ลาออกไปอยู่ราชการ หรือเอกชนเยอะ
comment40-1:ขอบคุณมากครับ ทีนี้ผมได้รู้ทั้งข้อดีและข้อเสียครบถ้วนเลย
ขอบคุณอีกครั้งนะครับ ที่กรุณามาแชร์
comment41:ผมพึ่งจบมหาลัยมา ที่คณะผม ส่วนใหญ่ บ้านรวยครับ ผมว่ามันเหมาะกับ lifestyle เขามั้งครับ ไปต่างประเทศบ่อย ไปเองบ้าง ไปประชุมบ้าง เพราะงานมันไม่ต้องอยู่ออฟฟิส ได้เจอเด็กๆวัยรุ่น แต่ก็ต้องรบรากันในที่ประชุมพอสมควร อย่างเช่นอาจารย์ที่ผมสนิท ท่านทำเพื่อนิสิตจริงๆนะ ไปรบราในที่ประชุมเพื่อพวกผม รู้จักคนเยอะก็พาไปหาประสบการณ์กับคนนอก
comment42:เราเคยเป็นอาจารย์มหาวิทยาลัยรวมทั้งหมด 3 ปีเต็มค่ะแต่ตอนนี้ลาออกแล้ว เราขอตอบในส่วนของมหาวิทยาลัยที่เราเคยสอนนะคะ

1. การเข้าเป็นอาจารย์มหาวิทยาลัยจำเป็นต้องจบการศึกษาระดับปริญญาโทเป็นพื้นฐานค่ะ ส่วนใหญ่เกือบ 100% ที่เป็นอย่างนั้น เว้นเสียว่าคุณจะจบปริญญาตรีแล้วได้รางวัลเกียรตินิยมเหรียญทอง เรียนดีเด่นอะไรอย่างนั้น แล้วทางมหาวิทยาลัยที่คุณเรียนปริญญาตรีเชิญคุณให้สอนที่นั่นต่อเลย แล้วค่อยไปเรียนปริญญาโทต่อ แต่หลักๆคือต้องจบปริญญาโทค่ะ 

เพราะระดับการศึกษาและคุณวุฒิอาจารย์ในมหาวิทยาลัยมีผลโดยตรงกับการประเมินคุณภาพมหาวิทยาลัยค่ะ คือมหาวิทยาลัยไหนมีคนจบปริญญาโท หรือถ้าให้ดีคือปริญญาเอกหลายคนก็จะได้คะแนนเยอะ ยิ่งตำแหน่งทางการศึกษา เช่น ผศ. รศ. ศ. ก็จะยิ่งมีคะแนนเพิ่มขึ้นด้วยค่ะ 

2.มหาวิทยาลัยมีทุนเรียนต่อปริญญาเอกให้ค่ะ แต่ต้องอยู่ในระยะเวลาที่เค้ากำหนด และต้องกลับมาสอนใช้ทุนค่ะ แต่ถ้าเราจบไม่ตรงกำหนด หรือเกินเวลาที่เค้าให้ ก็ต้องมีการชดใช้ค่ะ ทั้งนี้ทั้งนั้นขึ้นอยู่ว่าจะตกลงกับมหาวิทยาลัยยังไงเพราะก่อนไปเรียนต้องมีการเซ็นสัญญากันก่อนค่ะ

3.การสมัครเข้าเป็นอาจารย์มหาวิทยาลัยที่มหาวิทยาลัยเรามี 2 แบบ แล้วแต่ว่าเค้าจะให้ตำแหน่งไรมาระหว่าง อาจารย์อัตราจ้าง และพนักงานมหาวิทยาลัย ส่วนข้าราชการตอนนี้ไม่มีแล้วค่ะ นอกจากคุณจะโดนย้ายมาจากส่วนกลาง คือต้องเปนข้าราชการมาก่อนแล้ว

- อาจารย์อัตราจ้างค่อนข้างชีวิตรันทดพอควร เพราะเทียบเท่ากับลูกจ้างชั่วคราว เงินเดือนปริญญาโทเริ่มที่ 16000-17000 บาท ปริญญาเอก 26000-27000 บาท แถมต่อสัญญาปีต่อปี ไม่มีสวัสดิการและเงินอะไรเพิ่มเติมเลย แถมบางครั้งเหมือนอยู่แบบไร้ตัวตนด้วยซ้ำ

- พนักงานมหาวิทยาลัย หรือเรียกว่าได้รับการบรรจุแล้ว ก็จะมีสวัสดิการที่ดีกว่ามาก คือมีกองทุนสำรองเลี้ยงชีพ คือเค้าหักเงินเดือนเราไปแต่ละเดือนเพื่อเป็นทุนสะสม แต่เราก็ต้องยื่นความประสงค์ตรงนี้ไปกับมหาวิทยาลัยเองค่ะ เงินเดือนจะอยู่ที่ปริญญาโท 26000-27000 บาท ปริญญาเอก 33000-35000 บาท
แต่ทั้งสองแบบก็จะมีประกันสังคม ซึ่งจะช่วยเรื่องการรักษาพยาบาลให้ค่ะ

4. รายได้เพิ่มเติมตอนเป็นอาจารย์เหรอคะ ก็จะมีรายได้จากการเขียนตำรา เป็นวิทยากรพิเศษ ทำงานวิจัยได้ทุนเป็นก้อน ถ้าขยันหน่อยก็ทำงานวิจัยเยอะๆๆๆ ขอทุนไปหลายๆที่ สอนนักศึกษาภาคพิเศษหรือเสาร์อาทิตย์ให้มหาวิทยาลัยที่เค้าให้เป็นรายชั่วโมง

ส่วนตำแหน่งการศึกษาเช่น ผศ. รศ. ศ. ก็มีเงินประจำตำแหน่งให้ค่ะ และถ้าใครเข้าสู่สายบริหารด้วย เช่น รองคณบดี คณบดี หัวหน้าฝ่ายนู่นนี่ ก็จะมีเงินพิเศษให้เช่นเดียวกัน

สรุปนะคะขึ้นอยู่กับความสามารถคุณค่ะว่าคุณจะเจิดจรัสฉายแววได้มากน้อยแค่ไหน นั่นก็จะเป็นสิ่งแสดงว่าคุณก็จะได้เงินเพิ่มเติมเยอะขึ้นด้วย

อ่อ เรารับจ๊อบเป็นติวเตอร์ตามโรงเรียนกวดวิชาด้วย รับงานแปล เป็นล่าม นั่นคืออาชีพเสริมเรา แต่ต้องไม่กระทบงานสอนประจำด้วยนะ ที่เราต้องหาเงินตัวเป็นเกลียวขนาดนี้ เราเป็นหัวหน้าครอบครัวที่ต้องดูแลพ่อแม่ค่ะ

5. การเป็นอาจารย์เป็นอาชีพที่มีเกียรติจริงๆค่ะ ยิ่งถ้าเราเป็นอาจารย์ที่ดี ลูกศิษย์รัก ไปไหนเค้าก็เข้ามาทักทาย มาสวัสดี หรือเวลาเรามีปัญหาอะไรเค้าก็เข้ามาช่วยเหลือ สมัยเราสอนเราไปห้างแต่ละที ยังกะเป็นเซเลป จะมีลูกศิษย์เข้ามาทักเยอะมาก ย้ำ ทุกที่และทุกเวลา ขนาดเราไปดูหนังรอบดึก หรือไปหาไรกินที่ตลาดตอนตี1-2 ยังมีมาทักทาย ก็แน่ละสิ แต่ละเทอมเราสอนนักศึกษาทั้งภาคปกติ และภาคพิเศษ รวมทั้งหมดเกือบ 700 คน (เราสอนวิชาพื้นฐานภาษาอังกฤษ) อีกอย่างตอนนั้นเราภูมิใจลึกๆที่ได้เห็นลูกศิษย์เรารับปริญญา ประสบความสำเร็จ มีงานทำ น้ำตามันไหลออกมาเองจริงๆ

6. การเมืองในมหาวิทยาลัยมีเยอะจริงๆ ย้ำ เยอะมากๆ เด็กใคร ใครเป็นแบ็คให้ ใครหนุนอยู่ เดิมเราเป็นแค่อาจารย์อัตราจ้าง ต่อมามีอาจารย์อีกท่านสนับสนุนให้เราสมัครเป็นพนักงานมหาวิทยาลัยตอนมีตำแหน่งว่าง และเค้าเห็นศักยภาพของเรา ต่อมาเรากลับไม่ได้บรรจุเพราะ เค้ามีเด็กเส้นเค้าอยู่แล้ว ทั้งๆที่เราจบตรงทุกอย่าง แต่คนที่ได้ไมไ่ด้จบสายนั้นมาเลย เรารู้ตัวแต่แรกและว่าไม่ได้ เพราะคำถามในการสัมภาษณ์ของเราต่างจากคนอื่น ถามแบบชนิดที่ว่าไม่อยากให้เราได้ เรามาถามอธิการทีหลังตอนเราลาออกว่าทำไมเราไมไ่ด้ตำแหน่งนั้น คำตอบคือ เราหัวแข็งเกินไป เอิ่ม ชัดค่ะชัด อีกอย่างการที่อายุยังน้อย และทำอะไรเกินหน้าเกินตาคนที่อยู่ก่อน หรืออายุมากกว่าเราเราก็อาจโดนขัดแข้งขัดขาได้ เช่นเราเป็นต้น ก็พูดยากนะและแอบเศร้าลึกๆที่วงการการศึกษาทำไมรันทดขนาดนี้ แทนที่จะเห็นประโยชน์ส่วนรวม เห็นแก่นักศึกษา กลับมาจ้องทำลายกันเอง

7. เป็นอาจารย์มหาวิทยาลัยต้องทำการประเมิน 108 1009 เช่น มคอ. (มัดคออาจารย์ 555) ที่มีหลายฉบับ ยิ่งใครเป็นหัวหน้าหมวด หัวหน้าสาขา ก็ต้องทำการประเมินเยอะขึ้นด้วย ถามว่าการประเมินดีไหม ดี แต่ต้องทำให้ถูกจุด แต่นี่เป็นการประเมินแบบเสียกระดาษไปโดเปล่าประโยชน์ คือก๊อปๆๆๆ ปริ๊นท์ๆๆ ส่งๆๆๆๆ  ไม่ได้สอน อาจารย์มัวทำมคอ. กันอยู่อะไรอย่างนี้

8. พูดมาเยอะ 555 สรุปนะคะ การเป็นมหาวิทยาลัยนั้นข้อดีคือ เป็นอาชีพที่เสียสละ ทำให้คนไม่รู้เป็นคนรู้ แต่ข้อเสียก็ขึ้นอยู่กับสถาบันนั้นๆ เช่น การเมือง รายได้ แต่ทั้งนี้ทั้งนั้นขึ้นอยู่กับคุณเองด้วยว่าจะก้าวหน้าไปมากน้อยแค่ไหน จะแอคทีฟตัวเองได้ขนาดไหน ถ้าอยู่แบบเช้าชามเย็นชามก็ย่ำอยู่กับที่อย่างเดียว

9. สาเหตุที่เราลาออก คือ เงินเดือนไม่พอเลี้ยงครอบครัว และเราโดนกลั่นแกล้งมากเกินไปจนมองหาความก้าวหน้าไม่เจอ เลยตัดสินใจลาออกดีกว่า แต่ถามว่าเราคิดถึงงานสอนไหม คิดถึงนะ คิดถึงนักศึกษา คิดถึงบรรยากาศการสอน การให้ความรู้ แต่ถ้าให้กลับไปอีกคงไม่เอาดีกว่า เราไม่อยากไปทุกข์ทรมานร้องไห้ทุกวันเหมือนเดิม

10. ฝากสำหรับคนจะเป็นอาจารย์มหาวิทยาลัยนะคะ คุณต้องทำตัวเองให้มีความรู้ความสามารถให้เต็มที่ก่อน พร้อมทั้งมีอุปนิสัยอดทนต่อความลำบาก และการทดสอบต่างๆ รู้จักอดทนอดกลั้นเรื่องอารมณ์ และควรวางตัวให้เป็น แค่นี้คุณก็มีชีวิตอยู่ได้แล้วค่ะ

เอาใจช่วยนะคะ สู้ๆค่ะ
comment42-1:ขอบคุณมากๆนะครับ ตอบได้ดีครบทุกอย่างเลย อ่อไม่ทราบว่า คห.นี้เป็น อาจารย์สอนวิชาภาษาอังกฤษหรอครับ 
ผมก็กำลังจะเรียนโท ด้านการสอนภาษาอังกฤษเหมือนกันครับ เผื่อมีอะไรอยากสอบถาม อยากรบกวนหลังไมค์ไปถามข้อมูลเพิ่มเติม
ไม่ทราบว่า จะรบกวนเกินไปไหมครับ ขอบพระคุณครับ
comment42-2:ได้เลยค่ะคุณ จขกท ยินดีค่ะ
comment42-3:จากที่ผมต้องข้องเกี่ยวกับวงการนี้ ความเห็นนี้ดูจะชัดเจนที่สุด ทั้งเรื่องรายได้ และขอบเขตงานที่ต้องทำ
comment42-4:เสริมหน่อยครับ ตำแหน่งทางวิชาการ เช่น ผศ. รศ. ศ.  จะได้เงินเดือนเพิ่มตามระดับครับ แต่เป็นข้าราชการจะได้ *2 ครับ ผมว่าไม่ค่อยยุติธรรมครับ แต่พนักงานมหาวิทยาลัยจะไม่ได้ * 2  ถามว่าขึ้นมาเยอะไหม เอาจริงๆผมว่าน้อยนะครับ

ส่วนตำแหน่งทางการบริหาร เช่น อธิการบดี รองอธิบดี คณบดี ไล่ลองมาถึงตำแหน่งผู้ช่วยคณบดี มีเงินเดือนประจำตำแหน่งให้ครับ ตำแหน่งผู้ช่วยคณบดีได้น้อยครับ แต่จะต้องทำงานมากขึ้น

 แต่ตำแหน่งระดับผู้บริหารขั้นสูง เช่น คณบดี หรืออธิการบดี ก็ได้เงินประจำตำแหน่งที่สูงขึ้นมาหน่อย(สมัยผมได้ไม่ถึงห้าหลักเลยครับ) แต่สิ่งที่ได้รับคือสวัสดิการที่สูงขึ้นครับ เช่น สามารถเดินทางได้โดยเครื่องบินชั้นสูงขึ้น พักโรงแรมหรูขึ้น แต่ที่ดีที่สุดคือ ภาระการสอน และภาระงานอื่นๆจะโดนยกเลิกไปให้ไปทำงานด้านบริหารอย่างเดียว เช่น อธิบการบดี จะมีภาระการสอนต่อสัปดาห์แค่ 1 ชั่วโมง ตำแหน่งคณบดีจะมีภาระการสอน 3 ชั่วโมง เป็นต้นครับ ส่วนผู้ช่วยสอนเท่าเดิม งานหนักขึ้นด้วย มีเงินประจำตำแหน่งเพิ่มมากขึ้นเล็กน้อย แต่ดีตรงที่เวลาประเมินผ่านแน่นอนครับครับ เพระาต้องโดนบังคับให้ทำงานโดยตำแหน่ง 

จริงๆผมทำงานในมหาวิทยาลัยผมชอบนะครับ ผมรู้สึกว่าตัวเรามีคุณค่ามากครับ ทั้งต่อคณะ นักศึกษา บุคลากรด้วยกันครับ มีความสุขครับ นักศึกษาทั้งคณะมีเบอร์ผมเกือบหมดครับ มีปัญหาอะไรโทรมาหาตลอดแม้กระทั่งไปประกันตัวเด็กเมาแล้วขับครับ เพราะเขาอาจจะเห็นผมวัยที่พอๆกันครับ แต่เขาก็ยังเกรงใจผมในฐานะอาจารย์อยู่ครับ 

ผู้ปกครองก็สอบถามตลอดเพราะผมอยู่ในส่วนกิจการนักศึกษาที่จะต้องดูแลนักศึกษาโดยตรงเลย ช่วงรับน้อง ทุน กยศ.นี่แทบไม่ได้นอนเลยครับ ถึงแม้ทุกวันนี้ผมออกมาประมาณ 5 ปีแล้ว ลูกศิษย์หลายคนก็ยังเป็นเพือ่นผมในfacebook ยังคุยกันตลอดครับ หลายคนได้ดีในวงการ อนาคตก้าวหน้าไปไกลมาก จากคนที่แย่ที่สุดในรุ่นเราต้องช่วยให้เขาจบ ซึ่งเป็นสิ่งที่น่าภาคภูมิใจครับ ว่าเราสามารถดันให้นักศึกษาประสบความสำเร็จได้ครับ 


แต่พอออกมาทำงานส่วนตัวแล้วผมว่ามันขาดในส่วนนั้นจริงๆนะครับ
comment42-5:ตอบได้ครอบคลุมดีจังค่ะ  เราเคยทำงานที่เดียวกันรึเปล่าคะ  

ปล.เราลาออกแล้วเหมือนกันค่ะ  เหตุผลกลับมาดูแลพ่อแม่
comment43:รุ่นน้องเป็น อ. เภสัชมหิดล ตอนรับไปเป็น อ. ก็จบแค่ ป.โท แต่เข้าไปก็ต้องเรียนต่อ ป.เอก เพราะ ป.โท ไม่สามารถคุม นศ.ป.โท เป็น preceptor วิทยานิพนธ์ ป.โทไม่ได้ เลย "จำเป็น" ต้องต่อ ป.เอกครับ

สรุปแล้วแต่ ม. แล้วแต่ connection หากเรียกเก่ง บางที ม.ซื้อตัวไว้ตั้งแต่ ป.ตรีก็มี แล้วส่งเรียนต่อเมืองนอกยาวๆ 5 - 10 ปี กลับมาเป็น อ.ต่อ สมองไหลต่อก็มี เจอมาหมดแล้ว
comment44:คาดการณ์ว่าในอีก 15 ปี อาจารย์มหาวิทยาลัยอาจจะเสี่ยงตกงานมากขึ้น
โดยเฉพาะมหาวิทยาลัยขนาดกลาง และขนาดเล็ก
เนื่องจากเมื่อมีที่นั่งในมหาลัยมากกว่าจำนวนผู้เรียน ผู้เรียนก็จะเลือกที่เรียนในสถาบันชื่อดังและสาขาวิชาที่มีงานรองรับ

http://www.posttoday.com/analysis/report/427241
comment45:แชร์ด้วยคน
-ถ้าเป็นม.รัฐ ระดับต้นๆ ของประเทศหรือภูมิภาค จะรับป.เอก แต่ถ้าเป็นป.โท ต้องเป็นสาขาขาดแคลนจริงๆ พออนุโลมได้ แต่ทั่วไปรับป.เอกดีกว่า เพราะไม่ต้องเสียทุนให้ไปเรียนต่อ แต่ถ้าเป็นม.รัฐระดับกลางหรือราชภัฎหรือราชมงคล รับป.โท 
-ทีนี้ป.โท ก็ไม่ได้รับทุกคน ต้องดูด้วยว่าจบโทจากที่ไหน ถ้าจบโทเอกชน หรือโทราชภัฎ อาจจะไม่รับก็ได้ สถาบันที่จบก็สำคัญนะ
-เงินเดือนแต่ละที่จะไม่เท่ากัน บางที่สตาร์ทหมื่นกว่า บางที่สองหมื่นกว่า แล้วแต่ว่าจะหารายได้เก่งแค่ไหน 
-เป็นอาจารย์แล้วต้องทำวิจัยทุกคน ไม่ทำก็อาจจะถูกประเมินต่ำๆ วิจัยกะโหลกะลายังไงก็ต้องทำ บางเรื่องง่อยกว่าวิจัยนศ.ด้วยซ้ำ แต่ต้องทำเพื่อเป็นภาระงานและเพื่อเงินตอบแทน
-การรับจ๊อบนอก ไม่ใช่เรื่องง่ายสำหรับบางคน เพราะภาระงานอื่นๆ เยอะมากนอกเหนือจากการสอน เช่น โครงการ วิจัย เอกสารบ้าบอคอแตก อบรม ประชุมที่ไม่มีข้อสรุปไปเรื่อยๆ แต่บางคนเลือกที่จะไม่สอนมั่ง ทำเป็นไปราชการมั่ง แต่จริงๆ ไปรับจ๊อบวิจัยข้างนอก เพราะเงินอู้ฟู่กว่า
-โครงการที่ทำก็ต้องตอบโจทย์ KPI บ้าบอคอแตก ขาดอิสระทางวิชาการ ทำเพื่อประกันคุณภาพมากกว่าทำเพื่อตอบสนองความต้องการที่แท้จริงของสังคม
-การเมืองสกปรก คอรัปชั่นอื้อซ่า แล้วคนคอรัปชั่นมักจะได้บริหารทั้งนั้น ถ้าทนได้ก็ทน 
-ต้องควบคุมอารมณ์และสภาพจิตใจให้ดี เพราะจะเจอเด็กสารพัดรูปแบบ เด็กพร้อมจะด่าอาจารย์ได้โดยไม่รู้สึกผิด และไม่จำเป็นต้องขอโทษ เพราะนศ.คือลูกค้า รายได้มาจากค่าเทอมนศ.เป็นหลัก
-ความมั่นคงน้อย ไม่ต่างจากพนักงานบริษัท แถมใช้กฎหมายแรงงานไม่ได้อีกต่างหาก
comment46:เราจบ ป. เอก จากต่างประเทศ กลับมาทำงานวิจัย และสอนอยู่ 10 ปี ตอนนี้ลาออกแล้วด้วยเหตุผลคล้ายความเห็นข้างบน ตอนนี้เป็นแม่ค้าที่ตลาดสด มีแต่คนถามว่าออกมาทำไม เสียดายความรู้ที่เรียนมา แต่เรื่องแบบนี้มันอธิบายยากมาก ไม่เจอด้วยตัวเองคงไม่รู้
comment47:คหสต 

หากคุณเป็นคนที่ชอบการสอน รักในการเรียนรู้ มีความสุขกับการเป็นผู้ให้  รู้สึกดีเมื่อทำให้ผู้อื่นแตกฉานและสามารถหยัดยืนสู้กับปัญหาในชีวิตได้ด้วยตนเอง  คุณจะมีความสุขกับอาชีพนี้ 

ขอโทษที่ต้องชี้แจงตรงๆ แต่อาชีพนี้มีความสำคัญมาก ไม่แพ้ หมอ วิศวะ ทนาย ตำรวจ หรือนักบิน เพราะคุณกำลังเป็นผู้กำหนดอนาคตของคนอีกหลายพันหลายหมื่นคน หากประเมินตนแล้วไม่สอดคล้องคุณสมบัติข้างตน แนะนำทำอาชีพอื่นเถอะครับ เพราะทุกวันนี้คนที่มาสอนเพราะเห็นแก่ค่าตอบแทนมากกว่าการถ่ายทอดความรู้นั่นมีมากเหลือเกิน จนกลายมาเป็นเกมการเมืองอยู่ทั่วไปทุกที่ 

อาชีพอาจารย์ลำพังเงินเดือนอาจมีผลตอบแทนที่ไม่ดีเท่าอาชีพอื่น แต่สิ่งที่ได้มาจากรอบข้างจัดอยู่ในขั้นเกินกว่าคุ้มค่า (คหสต) ทั้งเม็ดเงิน และโอกาส แต่การที่จะได้มาซึ่งสิ่งเหล่านี้ ก็ขึ้นอยู่กับ วิสัยทัศน์ และ ความกระตือรือล้น ของตัวท่านเองเช่นกัน 

ขณะเดียวกัน ผมก็ไม่แนะนำให้ทำไปตลอดชีวิต เพราะอาชีพนี้ใช้พลังงานเยอะมาก เมื่อถึงจุดที่พร้อม ควรจะให้รางวัลกับตัวเองโดยการท่องเที่ยว พักผ่อนและอยู่กับครอบครัว คงเหลือไว้แต่ งานสอนที่เป็น วิทยากร หรืออาจารย์พิเศษ ก็เพียงพอครับ 

อย่างที่บอกข้างต้น นี่เป็นเพียงความคิดเห็นส่วนตัว 

ขอบคุณครับ
comment48:ส่วนใหญ่จะรับ ป.เอก เพราะมีผลต่อการประเมินคณะ ถ้ามีอาจารย์วุฒิป.โทอยู่ คณะจะได้คะแนนน้อย ซึ่งก็จะมีผล บลาๆๆๆ จึงมีทุนสำหรับเรียนต่อป.เอกให้กับอาจารย์ในคณะอยู่ตลอด) แต่บางคณะที่รับวุฒิ ป.โท ก็มีนะสาขาที่ขาดแคลน หรือ มหาวิทยาลัยที่ไม่ได้เป็นมหาวิทยาลัยชั้นนำของประเทศ

เราเป็นคนนึงที่จบตรีแล้วต่อโทเลย คิดไว้ว่าก็จะขอทุนต่อป.เอกเลยด้วย (เราได้ทุนเรียนตลอดทั้ง ป.ตรี ป.โท รวมถึงทุนสนับสนุนการทำวิทยานิพนธ์) เพราะวางแผนไว้ว่าจะเป็นอาจารย์มหาวิทยาลัยนี่ล่ะ แต่พอได้ไปสัมผัสเบื้องลึกเบื้องหลังจริงๆ ทั้งภาระงาน สวัสดิการ ที่สำคัญคือการเมืองภายใน+ภายนอกที่รุนแรงกว่าสงครามเวียดนาม และที่สำคัญกว่าคือ เส้นสายเยอะมากกกกกกกก... เราขอบายดีกว่า
comment49:ในความคิดเห็นของเรา จขกท ต้องมีใจรักในงานสอน รักที่จะถ่ายทอดความรู้ใหักับลูกศิษย์ ที่เราบอกแบบนี้เพราะหน้าที่ของอาจารย์ยังหมายรวมถึงงานอื่นๆ อีกมากมาย (งานด้านบริหาร ....หรืองานธุรการ) ที่จะมาดึงเวลาในส่วนที่เราจะนำไปเตรียมสอนไปเยอะมาก บางครั้งเรารู้สึกว่างานส่วนนี้ทำให้เหนื่อยกายและเหนื่อยใจ ....แต่พอมองหน้าลูกศิษย์ เด็กๆ ทำให้เรายังคงอยู่ในอาชีพอาจารย์ .....แม้รายได้ค่าตอบแทนในส่วนของเงินเดือนจะเป็นแบบที่ความเห็นอื่นๆ ตอบ คือ ไม่เยอะ ต้องทำวิจัยเพิ่มหรือไม่ก็สอนพิเศษที่มหาวิทยาลัยอื่น 

มหาวิทยาลัยหลายๆ ที่ตอนนี้ ข้อกำหนดเรื่องคุณสมบัติในการรับสมัครมักจะกำหนดไว้ที่วุฒิปริญญาเอก แต่ก็ยังมีหลายที่/หลายสาขาที่ยังคงรับคุณวุฒิปริญญาโทด้วย อย่างไรก็ดี ถ้ารักจะเดินในสายงานนี้ การเรียนต่อในระดับปริญญาเอกเป็นสิ่งที่จำเป็นมาก 

ความกดดัน การเมืองในที่ทำงาน มีแน่นอน จะมากหรือน้อยขึ้นอยู่กับว่า จขกท จะไปเจอสังคมแบบไหน 

สวัสดิการก็ใช้ระบบประกันสังคม ( T___T ) และก็หักเงินเก็บเข้าพวกกองทุนเลี้ยงชีพ แต่ยังไงสวัสดิการก็ดีไม่สู้ข้าราชการแน่นอน
comment50:ในแวดวงอาจารย์ (ซึ่งส่วนใหญ่ก็เป็นพวกหัวดีเนอะ) เวลาเค้าเล่นบทร้ายนี่น่ากลัวมากจริง ๆ นะครับ เล่นสงครามประสาท ปั่นหัวคน เล่นพรรคเล่นพวก

(ผมทำงานเกี่ยวข้องกับวงการนี้ครับ)
comment51:ถ้าอยากได้เงินเดือนดี ต้องไปเป็นอาจารย์ต่างประเทศนะคะ
อย่างอังกฤษ ได้กันประมาณเดือนละแสนห้า สตาร์ทนะคะ
ที่ไทยได้ สามหมื่น 
วุฒิปอเอกเหมือนกันเล้ย
comment51-1:สมัยผมป.โทได้ 15000กว่าครับ ป.เอกได้แค่ 18000 ครับ

ในบางสาขาวิชาที่หาคนจบป.เอกได้แบบนับหัวได้เลยในไทย ประกาศรับสมัคร 3 ปียังไม่มีคนสมัครเลยครับ 
เลยจะต้องปรับฐานเงินเดือนเป็น 21000 ยังหาคนสมัครไม่ได้เลย จนจะต้องปิดตำแหน่งไปแล้วแก้เป็นป.โทแต่เกียรตินิยมแทนครับ
comment52:ผมขอแชร์ประสบการณ์การเป็นอาจารย์ในมหาวิทยาลัย กำกับของรัฐ แบบเต็มรูปแบบนะครับ (ซึ่งผมว่าไม่เหมือนของ ม.รัฐ ส่วนใหญ่แน่ๆ)

1. ที่ทำงานเป็นมหาวิทยาลัยกำกับรัฐที่แรกๆของประเทศไทย ตำแหน่งของบุคคลากรที่นี่จึงไม่มีข้าราชการพลเรือนปนเปื้อนเลย ทุกคนจึงมีตำแหน่งที่ใกล้เคียงกัน คือ พนักงานมหาวิทยาลัย ในสังกัดมหาวิทยาลัยฯ  แบ่งเป็นพนักงานประจำ และพนักงานสัญญาจ้าง มี พรบ.มหาวิทยาลัยเป็นตัวควบคุม โดยมีข้อกำหนดชัดเจนใน พรบ.ว่า ต้องมีสิทธิ์และศักดิ์ศรีไม่น้อยกว่าข้าราชการ 

เหตุผลจากข้อ 1 นี้เอง ทำให้ มหาวิทยาลัยจัดระบบสวัสดิการสำหรับพนักงานประจำ (ซึ่งปัจจุบันเราจะเรียกกันสั้นๆว่า บรรจุแล้ว) ค่อนข้างดีมาก นั่นคือ หากรักษาในสถานพยาบาลของรัฐ สามารถนำมาเบิกได้ทั้งหมด ส่วนที่เกินจากอัตรากรมบัญชีกลาง ให้เบิกจากมหาวิทยาลัย ที่สำคัญไม่มีเพดานด้วย นอกจากนี้สามารถรักษาในสถานพยาบาลเอกชนได้ไม่เกินปีละ 5,000 บาท หากเกินส่วนนี้ต้องออกค่าใช้จ่ายคนละครึ่ง สวัสดิการนี้ให้แก่พนักงาน คู่สมรส และบุตรไม่เกิน 2 คน (หรือ 3 คน ไม่แน่ใจ) 

เอาข้อนี้ก่อน ผมมองว่าสวัสดิการที่นี่ดีมาก เทียบกับ มหาลัยในกำกับรัฐรุ่นหลังๆ ข้อเสียคือ สวัสดิการรักษาพยาบาลจะไม่ติดตัว เมื่อเกษียณอายุราชการไปแล้ว ที่สำคัญ ไม่มีระบบความเหลี่อมล้ำ ระหว่างข้าราชการเก่า กับพนักงานรุ่นใหม่ ให้ปวดใจเลยครับ

2. การต่อสัญญาจ้าง สำหรับพนักงานประจำ (อาจารย์) ที่นี่ จะมีการทดลองงาน เป็นเวลา 3 ปี เมื่อผ่านการประเมินงาน (ส่วนใหญ่ก็ผ่านกัน ถ้าไม่เหลือบ่ากว่าแรงจริงๆ) ก็จะมีสถานะเป็นพนักงานประจำ ก็เปรียบเสมือนการบรรจุเป็นข้าราชการสมัยก่อน ไม่ต้องต่อสัญญาอีกแล้ว 

ตรงนี้ผมว่าในแง่ความมั่นคงของชีวิต ดูดีกว่าการต่อสัญญาจ้างเป็นรอบๆไป 

3. ที่นี่มีการเรียนการสอนแบบไตรภาค เพราะฉะนั้น งานเยอะขึ้น สอนมากขึ้น เวลาทำวิจัยน้อยกว่า (รึเปล่า) แต่ก็ตอบแทนด้วยการให้เงินเดือนที่สูงกว่าสถาบันอื่นๆ คุณวุฒิละ หมื่นกว่าบาท/เดือน เช่น ป โท เริ่มต้น 28k ส่วน PhD เริ่มต้น 40k ผมมองว่าก็แฟร์ ทำงาน(ด้วยใจรัก) ก็ต้องได้เงินด้วย

4. ปัจจุบัน ถ้าเป็นไปได้ มหาลัยก็อยากได้ปริญญาเอก มาประจำหลักสูตร ซึ่งเป็นเรื่องดีสำหรับ index ของมหาลัย เพราะเค้าคาดหวังว่าจบ PhD ก็มีความสามารถที่จะพัฒนางานทางวิชาการได้ดีกว่า ป โท แถมจบมาจะได้รับ นศ. บัณฑิต อาจรวมถึงการสร้าง connection ต่างประเทศอีกด้วย (โห คุ้มเลย) แต่ในหลายๆสาขาเอง โดยเฉพาะวิทยาศาสตร์สุขภาพ เช่น พยาบาล เริ่มกลับมามองว่าประสบการณ์ทางคลินิกของอาจารย์ก็สำคัญ อย่างที่มหาลัย ก็กำหนดว่า ถ้าจะสมัครอาจารย์พยาบาล ก็ต้องเคยทำงานเป็นพยาบาลมาแล้วไม่น้อยกว่า 2 ปี 

ที่ที่ผมทำงาน เป็นสายวิทยาศาสตร์สุขภาพเช่นกัน แต่ไม่ได้กำหนดแบบเดียวกับพยาบาล ผมเองก็ จบ ป โท มา ก็ลองสมัครหลายรอบเหมือนกัน จริงๆ เค้าก็ไม่ได้อยากได้ ป โท หรอกครับ แต่คงมีหลายปัจจัย ที่ผมเองบอกไม่ได้(และไม่รู้ด้วย) เลยทำให้ท้ายสุดผมก็ได้ตำแหน่งที่นี่มา 

5. การพัฒนางานทางวิชาการ (ตำแหน่ง ผศ รศ ศ) สั้นๆ ผมคิดว่าเป็นสิ่งจำเป็น ไม่ใช่แค่ไม้กันหมา เพราะขึ้นชื่อว่าเป็นอาจารย์ ความคาดหวังของสังคมคือเป็นผู้รู้ การมีตำแหน่งทางวิชาการได้ ก็ต้องมีผลงานวิชาการ การวิจัย จะดีไม่ดีค่อยว่ากัน ถ้าคุณเรียนบัณฑิตมาได้ คุณจะเจอนิยาม คำว่า "การเรียนรู้" และคำว่า "การเรียนรู้ไม่มีที่สิ้นสุด" เป็นอาจารย์ทั้งที นอกจากสร้างคนแล้ว สร้างงานวิจัยดีๆพัฒนาประเทศไปด้วยไม่ดีเหรอครับ

ท้ายนี้ ผมคงบอกตรงๆ ว่า เป็นอาจารย์ต้องรักจริงๆ เพราะไม่ใช่แค่ภาระกิจหลักที่มองว่า สอน วิจัย บริการวิชาการ แล้วจบ ยังมีงานประกันคุณภาพการศึกษา ที่ต้องทำเอกสารกองโต และยิ่งคุณต้องเป็นอาจารย์ที่สอนในหลักสูตรที่มีสภาวิชาชีพ เช่น แพทย์ พยาบาล เทคนิคการแพทย์ กายภาพบำบัด คุณจะต้องเข็นลูกศิษย์ให้สอบใบประกอบวิชาชีพให้ผ่านเยอะๆ เพราะเด็กจะได้มีงานทำ index มหาลัยก็จะดีขึ้นด้วย 

สู้ๆครับ ถ้ายังไม่เริ่มเรียน ป โท  ป เอก จบตรีแล้วลองไปทำงานซัก 2-3 ปี ดูก่อน (เหมือนผม) แล้วคุณจะรู้ว่า ชีวิตต้องการอะไรกันแน่
comment52-1:เป็นอาจารย์ ที่ มทส.ใช่ไหมครับ 
เพราะเงินเดือน ป.เอก 4 หมื่นกว่าๆนี่ 
น่าจะ ม.เทคโนโลยีสุรนารีแน่นอน
comment52-2:มีสองที่ มทส. ม.วลัยลักษณ์  ไม่แน่ใจ ??
แก้ไข ปล.รู้แล้วครับ อิอิ
comment53:พวกจบ ป.เอก บางคนนิสัยเลวร้ายมากถึงมากที่สุด 
พวกสมองดีเวลาทำเรื่องชั่วๆๆ เนียะ แสบมากคนกลุ่มนี้
comment54:ได้อ่านความคิดเห็นจาก คณาจารย์ หลากหลายท่านมากๆ

ขอตอบในส่วนของการเป็นอาจารย์พิเศษนะคะ ในที่นี้ไม่ได้สมัครเอง แต่ได้รับการเทียบเชิญจากทางมหาวิทยาลัยเนื่องด้วย เล็งเห็นว่ามีคุณสมบัติที่เหมาะสมในการสอนแก่นักศึกษา (ทำงานองค์การของรัฐ)

ทั้งนี้ได้ด้านการทำงานก็ต้องทำงานร่วมกับอาจารย์หลายท่าน ซึ่งยอมรับเลยว่ามหาวิทยาลัยที่ไปสอนนั้นยังขาดแคลนอาจารย์ที่นัยสำคัญทางด้านคุณวุฒิ กล่าวคือ วุฒิ ป.เอก นั้น ยังน้อยมากๆ และทางมหาวิทยาลัยยังต้องกานพัฒนาบุคลากร เพื่อให้มีคุณวุฒิทางวิชาการ และตน.ทางวิชาการด้วย

ยอมรับว่าเล็งเห็น อาจารย์แต่ละท่าน งานหนัก ไม่ใช่แค่หนักงานสอน หนักงานวิชาการ หนักทางด้าน มคอ. ยังทำอะไรอีกเยอะแยะ และตน.ทางวิชาการที่ มหาวิทยาลัยกดดัน กลายเป็นว่างานสอนจริงๆนั้น เทียบเชิญ บุคคล ที่มีคุณวุฒิ ตน. หน้าที่การงานในระดับสูง เพื่อมาสอน นศ. แทน ในบางวิชา 

ในมุมมองของคนนอกที่ได้แตะแวดวงมหาวิทยาลัย อันดับแรกของผู้ที่จะทำอาชีพนี้ ต้องใจรักในอาชีพอย่างมาก
comment55:เพื่อนร่วมรุ่น จบป โท จากต่างประเทศค่ะ 
ปัจจุบันเป็นอาจารย์อยู่ที่ มธ. 

สมัยเรียนมหาลัย เคยได้ยินนโยบายว่า
อาจารย์มหาวิทยาลัย
ต้องจบป.เอกค่ะ ยิ่งจบนอก ยิ่งดี

เพิ่มเติม 
เคยนั่งดูประวัติอาจารย์ในคณะ 
ส่วนใหญ่จบจากนอกเเทบทุกคน
comment56:แชร์นิดนึงคับ

ตอนนี้ผมเรียนป.โท สายวิศวกรรม ที่ม.รัฐ หลักในสายนี้ ในกทม.คับ

ตอนผมจบป.ตรีที่เดียวกันนี้ จารย์ที่สอนก็จบเอกนอก 95% คับ จะมีรุ่นเก่ามากๆ จบเอกในไทย

เคยนั่งคุยกับจารย์ท่านนึง ท่านบอกว่า สมัยนี้คนจบเอกนอกเยอะมาก

ไม่ใช่ว่า จบเอกนอกจะรับเป็นอาจารย์ง่ายๆด้วย ต้องเก่ง มีความสามารถ คุยรู้เรื่อง

เพราะฉะนั้น ป.โท หรือ เอกในไทย ตัดไปได้เลยคับ
comment57:คนเป็นอาจารย์ ถ้ามุ่งหวังเงินกับผลตอบแทนเป็นหลัก คงไม่ใช่นะคะ เพราะมันน้อยมาก
อ.จบป.เอกเงินเดือนอาจเท่าเด็กจบป.ตรีบางสาขาเท่านั้นเอง
ดังนั้นมันต้องมีอะไรอย่างอื่น ที่ดึงดูดคนให้ทำอาชีพนี้ 
เช่นมีจิตใจที่ชอบการแสวงหาความรู้ใหม่ๆ ชอบการค้นคว้า ชอบการถ่ายทอด
มีความมุ่งหวังที่จะพัฒนาการศึกษาของชาติ 
ถึงแม้เงินเดือนจะน้อย แต่ก็พออยู่ได้ค่ะตามหลักเศรษฐกิจพอเพียง
เงินได้ประจำคือเงินเดือน ป.เอกประมาณ 30,000 (แตกต่างตามเศรษฐกิจของมหาลัยต้นสังกัด)
เงินรายได้รองคือค่าตำแหน่งต่างๆ (ผศ., รศ, ศ.)
อาจมีการสอนพิเศษ (แล้วแต่สาขา บางสาขา สอนพิเศษกันเป็นล่ำเป็นสันทีเดียว)
รายได้จากงานวิจัย, รายได้จากการเป็นที่ปรึกษา
...
ส่วนสวัสดิการ ปัจจุบันอาจารย์มหาวิทยาลัย เป็นพนักงานกันหมดแล้ว จึงใช้ประกันสังคม ซึ่งพึ่งได้ค่อนข้างน้อย
บางมหาลัยจะมีสวัสดิการค่ารักษาพยาบาล แต่ก็ไม่มากนัก
อาจารย์ควรซื้อประกันสุขภาพของตัวเองไว้ด้วย ทั้งเป็นการออมเงิน และเพื่อดูแลสุขภาพยามเจ็บป่วย
ส่วนของเงินออม เนื่องจากไม่มีบำเหน็จบำนาญแล้ว อาจารย์พนักงานจะมีกบข. หรือฝากเงินกับสหกรณ์มหาลัยเป็นทางเลือก
เกษียณมาถ้าทำงานนานๆ ก็ได้หลายล้านอยู่
...
มหาลัยที่ทำงานอยู่ มีกฏเกณฑ์ในการรับอาจารย์ซึ่งกำหนดมาจาก สกอ. สูงมาก
คือต้องจบป.เอกเท่านั้น และตรงกับสาขาที่ประกาศด้วย
แถมต้องสอบ TOEFL ได้ 550 ขึ้น
ที่ภาควิชาตอนนี้ขาดอ. 3 - 4 ตำแหน่ง 
ยังหาใครที่มีคุณสมบัติถึง และจิตใจเสียสละยังไม่ได้เลยค่ะ
รอมาหลายปีแล้วน้าาาาา
comment57-1:สาขาอะไรครับ เผื่อตรง
comment58:งานสายนี้อยู่ที่ฝีมือและศักยภาพครับ ถ้าอยู่หลักสูตรอินเตอร์โดยเฉพาะมหาวิทยาลัยดังๆรายได้ดีครับ รับแต่ปริญญาเอก ณ.ปัจจุบัน เป็นอาจารย์อย่าไปคิดรวยกับเงินเดือนและค่าสอนครับเพราะโอกาศในการทำวิจัย เงินวิจัย รางวัลจากการตีพิมพ์ นำเสนอผลงาน เป็นก้อนใหญ่ๆที่ทำรายได้ได้มาก การจัดอบรมหรือเป็นที่ปรึกษาบริษัทใหญ่ๆ ได้โครงการนึงก็ร่ำรวยครับ สุดท้ายแล้วก็เหมือนกับอาชีพอื่น ต้องมีฝีมือ

ความมั่นคงเดี๋ยวนี้ต่ำกว่าแต่ก่อนครับ หมดสัญญาเมื่อไหร่ก็มีสิทธิ์ตกงานเมื่อนั้น การเมืองภายในเยอะมากๆครับ
comment59:ข้อมูลที่ว่า
- อาจารย์มหาวิทยาลัย สวัสดิการไม่ค่อยดี : จริงเมื่อเทียบกับข้าราชการ
- มีการต่อสัญญาจ้าง : จริง แต่ถ้าทำผลงานสม่ำเสมอก็ไม่ต้องห่วง
- จบปริญญาเอกแต่เงินเดือนเริ่มต้นไม่เท่าไหร่ : ขึ้นกับคุณตั้งเป้าหมายว่าอยากได้เท่าไหร ที่ผมทำอยู่ จบปเอก บรรจุเดือนแรก 3x,xxx ผมรับได้แล้ว
- เป็นอาจารย์ที่ทรงเกียรติ : เกียรติมีทุกอาชีพแหละ สำคัญที่ว่ารักที่จะทำอาชีพไหนมากกว่า

คำถาม
- ทุกวันนี้ต้องจบปริญญาเอกเท่านั้นหรือเปล่า แค่ป.โท เป็นไปได้ไหม : ที่ผมทำต้องเอกเท่านั้น แต่บางสาขาที่ขาดแคลน จะมีรับป.โทบ้าง
- ความมั่นคงในการงาน ยังดีอยู่ไหม : ถ้าตำแหน่งพนักงานมหาวิทยาลัย ถือว่ามั่นคง ดูที่ผลงาน แต่ถ้าอัตราจ้าง อาจไม่มั่นคงนัก
comment60:กำลังเรียนโทอยู่ครับ อยากเป็นเหมือนกันแต่การเมืองในภาควิชาแรงมากๆเลย
คือสนิทกับอาจารย์อยู่แล้วตอนป.ตรี เลยรู้เรื่องภายในอยู่บ้าง
เบื่อมากเลยครับขนาดอยู่วงนอกนะเนี่ย
comment61:อาจารย์บางคนก็รู้สึกไม่เหมือนอาจารย์
ทำตัวไม่น่าเคารพ
แต่การเมืองแรงมากจริงๆ เด็กใครเป็นเด็กใครเต็มไปหมด
comment62:ขอตอบในส่วนของที่ทำงานเรา ซึ่งเป็นอาจารย์มหาวิทยาลัยรัฐแห่งหนึ่งที่มีชื่อเสียงอันนี้ตอบเฉพาะคณะเรานะคะ
1. คณะเรา อาจารย์รับแต่คุณวุฒิปริญญาเอก หรือ phd candidate ซึ่งมีเงื่อนไขว่าต้องจบป.เอก หลังจากเข้ามาเป็นอาจารย์ภายใน  1 ปี พิจารณาเกรดเฉลี่ย ถ้าเกรดไม่ถึงตามคุณสมบัติที่มหาวิทยาลัยกำหนด ต้องยื่นผลงานวิชาการที่เทียบเคียงมีผู้ทรงคุณวุฒิรับรอง และมหาวิทยาลัยจะพิจารณาเป็นรายไป


2. อาจารย์ตอนนี้รับเข้ามาเป็นพนักงานมหาวิทยาลัย ซึ่งสวัสดิการ ความคุ้มครองอะไรสู้ราชการไม่ได้เลย
ใช้สิทธิ์ประกันสังคม และประกันสุขภาพหมู่
 เงินเดือนวุฒิป.เอก อยู่ 3 หมื่นกว่าบาท ถ้ามีตำแหน่งทางวิชาการก็บวกๆเพิ่มไปอีก มีค่าตีพิมพ์เปเปอร์

3. ต่อสัญญา 6 เดือน 2 ปี 5 ปี
ทุกครั้งที่ต่อสัญญาจะประเมินภาระการสอน วิจัย ตีพิมพ์ บริการวิชาการ ทำนุบำรุงศิลปวัฒนธรรม
จบป.เอก ภายใน 5 ปี บังคับต้องได้ ผศ. ถ้าไม่ได้ไม่สามารถต่อสัญญาให้ได้
ถ้าได้เป็น รศ. ก็ไม่ต้องมีการต่อสัญญาแล้ว ถ้าเราทำงานครบทั้งสอน วิจัย บริการวิชาการ ทำนุศิลป เค้าก็ไม่มีสิทธิ์เอาเราออก

4. ข้อดีคือ บริหารเวลาได้อิสระ 
อาจารย์มหาวิทยาลัยสมัยนี้อยู่ยากกว่าสมัยก่อนมากค่ะ ต้องอดทนและมีใจรัก เพราะงานเยอะจริงๆ ถ้าที่คณะเปิดหลายสูตร ป.ตรี ป.โท ป.เอก inter บ้าง ภาคพิเศษบ้าง ต้องลงสอนเยอะจริงๆ ถ้าเราลงสอน inter และภาคพิเศษ หรือเสาร์อาทิตย์ ก็จะได้ค่าตอบแทนเพิ่มขึ้นเยอะ
ได้ค่าคุมวิทยานิพนธ์ ป โท ป เอก ได้เงินจากค่าวิทยากร 
ต้องขอทุนทำวิจัย ผลิตผลงานออกทุกปี ต้องตีพิมพ์ inter paper ต้องหาเงินเข้าคณะ ด้วย

แต่มองว่าเราทำเพื่อนักศึกษาเพื่ออนาคตของชาติ เพื่อการนำความรู้ที่เรามีถ่ายทอดให้นักศึกษาให้มีเส้นทางในอนาคต ทุกครั้งที่เห็นนักศึกษาเรียนจบ มีงานมึการที่ดีทำ จะมีความสุขลึกๆอย่างบอกไม่ถูก อันนี้แหละค่ะความสุขของคนเป็นครู
comment63:ปกติชอบอ่านเฉยๆ  แต่พอเจอกระทู้แบบนี้ต้องรีบเข้ามาตอบ อาจะเป็นประโยชน์กับบางท่าน

มาดูเรื่องรายได้ก่อน รายได้อ.มหาลัยจะมาจาก 3 ทาง
   1) เงินเดือน + เงินประจำตำแหน่ง
         - เงินเดือน ส่วนใหญ่จะสตาร์ท ป.เอกกันที่ 32500-38000 แล้วแต่มหาลัย บางแห่งสตาร์ทให้ถึง 45000 บาท
         - เงินประจำตำแหน่งต่อเดือน (โดยประมาณ)  ผศ.+11000 บาท, รศ. + 22000 บาท , ศ.+28000 บาท
   2) เงินจากทุนวิจัย ในรูปค่าใช้จ่ายและค่าตอบแทนรายเดือน ทุนวิจัยมี 2 ประเภท
         - ทุนรัฐบาล ได้แก่ทุนรายได้จากมหาลัยเอง ทุนจาก สวทช. วช. พวอ. ฯลฯ พวกนี้ต้องการผลงานในรูปของเปเปอร+นศ.ที่เรียนจบ.ปโท หรือ ปเอก
         - ทุนจากเอกชน บริษัท ห้างร้านต่างๆจ้างเราทำวิจัย พวกนี้ต้องการผลนำไปใช้ขาย เพิ่มมูลค่า ลดคอส ปรับปรุงการผลิต ฯ
   3) เงินอื่นๆ
         - สายบริหาร เช่นเป็นรองคณบดี คณบดี ฯลฯ +3500-10000 บาท ยิ่งเป็นตำแหน่งใหญ่โต่ในมหาวิทยาลัย ยิ่งเยอะ, ค่าเบี้ยประชุม 2000-5000 แล้วแต่มหาลัย ลำดับการประชุมใหญ่โต
         - สายอาจารย์ธรรมดา ค่าคุมสอบวิทยานิพนธ์+สัมนา ประมาณ 1500 บาท/2 ชม., ค่าที่ปรึกษานศ. จะได้เมื่อ นศ.เราเรียนจบเท่านั้น ได้ครั้งเดียว ป.โท +15000 ป.เอก+50000 ถ้าเป็นหลักสูตรอินเตอร์จะได้เยอะกว่านี้, ค่าตีพิมพ์เปเปอร์ ตามเกณฑ์ของแต่ละมหาลัย มีตั้งแต่ 15000-80000 บาท, ค่าจัดอบรมตามที่คณะอนุมัติ เป็นการบริการวิชาการ ชั่วโมงละ 600 บาท, ไม่รวมค่า conference เพราะอันนั้นจ่ายจริง เราไมไ่ด้เงิน 

สรุปแล้ว อาจารย์มหาลัยมีเงินนอกหลายแหล่งครับตามความสามารถ

สำหรับผม ผมจบป.เอกตอนอายุ 32 จาก ม.ใกล้ MBK แต่ไปสอนวิศวะใน ม.รัฐแห่งหนึ่ง 1 ใน 5 ของประเทศ ได้ ผศ.ตอนอายุ 34-35 ปัจจุบันอายุ 37 ปี ตั้งใจว่าก่อนอายุ 40 จะขอ รศ. เงินเดือน+เงินประจำตำแหน่งผมตอนนี้ 53000 ต่อเดือน เงินวิจัยจากรัฐและเอกชน 30000+ ต่อเดือน,ค่าเบ็ดเตล็ดอื่นๆอีก 5000 แล้วแต่ช่วง (รวมรายได้ประมาณ 90000+ บาทต่อเดือน) สอนเล็คเชอร์ 9 ชม แล็บ 6 ชม. เวลาที่เหลือทำวิจัย มี นศ. ป.โทในความควบคุม 4 คน ทุนวิจัยรัฐบาล 3 ทุน ทุนวิจัยบริษัทเอกชน 3 ทุน จัดสรรเวลาเอง วันไหนมีสอนก็เข้าตรงตามเวลา วันไหนไม่มีสอนก็ทำวิจัย เข้าช้าหน่อย หรือไม่เข้าก็ได้ไม่มีใครว่า นั่นคือ มีอิสระทางด้านเวลาพอสมควร

ผมชอบทำวิจัย ดังนั้นคนที่ชอบทำวิจัย และชอบสอนเหมาะกับเป็นอาจารย์มหาวิทยาลัยที่สุดครับ ถ้าเราทำวิจัยเก่ง มีความสุขกับมัน จะการเมือง หรือผู้บริหารก็แตะเราไม่ได้ครับ เพราะเปเปอร์ หรือทุนวิจัยที่ได้มันเป็น KPI ของมหาลัย ใช้จัดอันดับของมหาลัย มันเห็นกันจะๆ จับต้องได้ การเมืองมันมีทุกที่ครับ แต่ผมไม่เคยกลัวเรื่องพวกนี้ ผมต่อสัญญา2 ครั้งแล้ว ครั้งล่าสุด ครั้งที่ 3 ปัจจุบันเป็นสัญญา 5 ปี ครับ เ
ข้อดีที่สุดของอาจารย์มหาลัยคือ ยิ่งแก่ ยิ่งเก่งครับ ประสบการณ์เยอะ เงินเดือน+ค่าตอบแทนจะยิ่งเยอะเรื่อยๆ รุ่นพี่ที่ผมรู้จัก อายุ 41 ปี เป็น รศ.ดร. รายได้ 150000 บาท/เดือนครับ แล้วคิดดู ถ้าเค้าอายุ 60 เป็น ศ.ดร. รายได้จะขนาดไหน แต่ย้ำว่า เค้าทำวิจัยเก่ง... อาชีพนี้ทำบุญครับ สอนคนให้ทำงานได้ หาเงินได้ มีความสุขทุกครั้ง ถ้า นศ.เราจบ มีงานทำ เลี้ยงครอบครัวได้
comment63-1:บางมหาลัยจ้างแบบ เบ็ดเสร็จ หรือเหมาจ่าย

ประมาณว่า ทำงานนอกเวลาไม่ได้เงิน คุมสอบไม่ได้เงิน เอกชนหลายๆที่ไม่ขึ้นเงินเดือนด้วยซ้ำ ต้องดูลู่ทางดีๆ
comment63-2:ลึกซึ้งค่ะ  
เพิ่งจบ ป.ตรี และรับราชการอยู่ มีความคิดว่าจะเรียนต่อ(มีทุน) เพราะรักการสอน รักการค้นคว้า ชอบงานวิจัย 
แต่กำลังชั่งใจว่า ข้าราชการ กับ อาจารย์ ในปัจจุบันมีข้อแตกต่างกันยังไง

ตามๆๆๆๆกระทู้ค่ะ
comment63-3:ขอแย้งค่ะอาจารย์ เรานี่ตัวทำวิจัย แต่พอทำเยอะแล้วไม่ยอมให้คนอื่นเอาชื่อมาฝากเอาแต้มทำตำแหน่งวิชาการ เราก็โดนเล่นอีก เพราะคนอื่นไม่ทำคณบดีเลยเรียกใช้แต่เรา หลังจากนั้นทุกคนก็มาเขม่นเรา  

ปล.มหาลัยเราเป็นแบบเหมาจ่าย ทำอะไรก็ตามไม่มีจ่ายเพิ่มนะคะ บางปีก็มีโบนัสมาให้พอกรุบกริบ
comment63-4:ขอบคุณ อาจารย์มากครับ ที่มาแชร์ ให้ฟัง ผมก็เป็นคนหนึ่ง ที่ กำลังจะจบปริญญาเอกครับ และสนใจมากๆอยากกลับไปเป็นอาจารย์ครับ
comment63-5:เงินเดือนมันมีกระบอกที่ตันอยู่ครับ ยังไงก็ต้องรับงานนอกหรือหาทุนวิจัย ดร. ตัน 80000 ผศ. ตัน 120000 รศ. ตัน 150000
comment63-6:ชอบทำวิจัย เก่งจัง  ผมอ่านpaperก็จะหลับแล้วฮะ ยิ่งกว่ายาสลบ 😑😑
comment63-7:ต้องบาลานซ์ครับ ในทุกแวดวง เราจะอยู่ด้วยตัวคนเดียวไม่ได้ ผมก็โดนที่ 63-3 พูดมา แต่เราต้องจัดการให้ดี แล้วเราจะรุ่งครับ คนพวกนั้นก็จะรักเรา คอยช่วยเหลือเราด้วย
comment63-8:เรียนสอบถามนอกประเด็นครับ

  อาจารย์สอนที่ ม.ดินแดง หรือเปล่าครับ

  หากไม่ใช่ขออภัยครับ
comment63-9:ทัศนคติดีจริงๆครับ
comment64:จบ ป.โท ก็เป็นได้ครับ ถ้าเขาจะรับ
แต่จะเหมาะหรือเปล่าเป็นอีกเรื่องนึง

ทุกเช้าที่ตื่นมาผมต้องย้ำกับตัวเองว่า
ออกไปทำงานที่ผมรัก
ออกไปทำงานที่ผมถนัด
รับค่าตอบแทนพออยู่ได้
และได้โอกาสทำเพื่ออนาคตของชาติ

ผมจบเกียรตินิยมเหรียญทองทั้งตรีและโท
ชอบถ่ายทอด ชอบเรียนรู้ ชอบเจอเด็กแพชชั่นแรง
ผมคิดว่าประเทศต้องการคนแบบผมที่จะเป็นอาจารย์ครับ ยังมีแรงลุกไปทำงานทุกวัน และไม่เจ็บป่วยตลอดระยะเวลาที่มาเป็นอาจารย์ 4 ปี 
ไม่อยากโชว์โลกสวยว่าเงินไม่สำคัญ แต่ผมประเมินตัวเองแล้วว่า สิ่งที่ผมต้องการมันซื้อไม่ได้ด้วยเงินก็เท่านั้นเอง

อยากให้คนเก่งๆ มาเป็นอาจารย์กันเยอะๆ
บรรยากาศในมหาวิทยาลัยจะได้ไม่เป็นแบบคอมเม้นก่อนๆ คนเจนวายหัวสร้างสรรค์ต้องเริ่มครับ ไม่เริ่มที่รุ่นเราแล้วจะรอรุ่นไหน
comment64-1:"ทุกเช้าที่ตื่นมาผมต้องย้ำกับตัวเองว่า
ออกไปทำงานที่ผมรัก
ออกไปทำงานที่ผมถนัด"

แสดงว่ามันฝืนใจไม่น้อยเลยนะครับอาจารย์ สู้ๆนะครับ
comment64-2:มิได้ครับ ย้ำกับตัวเองเป็นเทคนิคทางจิตวิทยาเรียกว่า self talk อันนี้ปกติมากๆครับ คือเราหนุนใจตัวเอง และภาคภูมิใจในสิ่งที่ตัวเองเลือกทำ เราจะได้ทำมันไปนานๆ และรู้สึกดีกับตัวเองด้วยตะหากล่ะครับ
comment64-3:ขอถามครับ เกียรตินิยมเหรียญทองนี่มีใน ป.โท ด้วยหรอครับ???
comment65:ตอบในมุมมองของเราค่ะ 

เรื่อง " ความน่าสนใจ "  อันนี้ขึ้นอยู่กับตัวเราเองค่ะ บางคนต่อให้เงินเดือนน้อย สวัสดิการไม่มี แต่ทำตรงนี้แล้วรู้สึกโอเค ได้สอนคน ได้เป็นส่วนหนึ่งของการผลิตบัณฑิตที่มีคุณภาพให้แก่ประเทศชาติ ถ้ามีความสุขที่ได้ทำก็ทำไปค่ะ 

" สวัสดิการ "  อันนี้เทียบข้าราชการไม่ได้เลย มีประกันสังคม การทำประกันชีวิตแบบกลุ่มที่สามารถเบิกค่ารักษาพยาบาลได้เฉพาะโรงพยาบาลเอกชนที่เราเป็นผู้ระบุไว้เท่านั้น โดยหักเงินเดือนทุกเดือนขึ้นอยู่กับฐานเงินเดือนแต่ละคน มีสวัสดิการบ้านพัก เงินเดือนก็ปรับตามฐานที่รัฐบาลกำหนด แต่ไม่เท่ากันทุก ม. (ป.โท จะอยู่ประมาณ 26,000  ป.เอก ประมาณ  30,000) 

" ความมั่นคง "  แทบจะไม่มีค่ะ ทุกวันนี้ก็อยู่ได้เพราะใจล้วนๆ ต่อสัญญาเรื่อยๆ จน 60 แต่ถ้าคุณทำ ผศ./รศ. ก็ไม่ต้องต่อ ใช้ชีวิตยาวๆถึง 60 เลย อยู่ในมหาวิทยาลัย ถ้าคุณเป็นอาจารย์ผู้น้อย คุณต้องมีความอดทนสูง ทนแรงกดดันได้สูง คุณก็จะอยู่ได้ค่ะ เพราะอย่างที่หลายๆ คห บอกคือ เรื่องการเมือง คือสาเหตุให้มีคนเข้าคนออก คนนี้เป็นพวกคนนั้น คนนั้นไม่เคารพคนนี้ ถ้าอยู่ในมหาวิทยาลัย เรื่องพวกนี้คือหนีไม่พ้นค่ะ 

" ต้องจบ ป.เอก หรือไม่ "  ปัจจุบันมันมีเรื่องของคุณภาพอาจารย์ประจำหลักสูตรเข้ามาเกี่ยวข้องค่ะ ทุกมหาวิทยาลัยไม่เว้นแม้แต่ มรภ. / มทร. มีความต้องการอาจารย์ที่จบ ป.เอก ค่อนข้างสูง อ้างอิงจาก ม. ที่เราทำงานอยู่นะคะ เมื่อ 4 ปีที่แล้ว แค่ ป.โท ก็พอค่ะ แต่ตอนนี้เวลาประกาศรับสมัครอาจารย์เกือบทุกสาขาจะมีการกำหนดคุณสมบัติเอาไว้ ส่วนใหญ่จะต้องเป็นคนที่จบ ป.เอก หรือกำลังศึกษาต่อระดับปริญญาเอก แต่อยู่ในระหว่างการทำวิทยานิพนธ์ ส่วนอาจารย์ที่จบ ป.โท ก็จะถูกมหาวิทยาลัยบังคับให้เรียนต่อ ป.เอก หรือทำตำแหน่งทางวิชาการ ซึ่งผูกกับสัญญาจ้างพนักงานมหาวิทยาลัย ถ้าไม่พัฒนาตนเอง ก็จะไม่ต่อสัญญาจ้าง สรุปก็คือ เมื่อคุณเป็น ดร. แล้ว คุณจะเป็นที่ต้องการกับทุกมหาวิทยาลัยค่ะ 

แต่ถ้าคุณชอบ ก็อย่างที่บอกค่ะ เดินหน้า แล้ววางแผนการศึกษาต่อให้ดี ๆ ที่ไหนเปิดสอบก็ลองไปสอบดู หรือลองไปเป็นอาจารย์สัญญาจ้าง/จ้างสอนรายชั่วโมงในมหาวิทยาลัยก่อน เพื่อให้มีประสบการณ์การสอนไปเรื่อยๆ และลองสอบวัดความรู้ภาษาอังกฤษไว้ด้วย เพราะเดี๋ยวนี้เกือบทุกที่ใช้ผลสอบภาษาอังกฤษค่ะ  ขอให้โชคดีนะคะ
comment66:- ปัจจุบันไม่มีการบรรจุเป็นราชการ บรรจุเป็นพนักงานมหาวิทยาลัยสายวิชาการ
- มีการต่อสัญญา ขึ้นอยู่แต่ละมหาวิทยาลัยนั้นๆ กำหนด
- สวัสดิการก็เช่นกัน
- ป.เอก ส่วนใหญ่มีทุนให้เรียน
- รับ ป.โทเป็นบางมหาวิทยาลัย(เยอะมหาวิทยาลัยที่รับ)
- เงินเดือน แล้วแต่บางที่ ถ้าคิดฐานจริงๆ ป.โทก็เฉียด 3หมื่น ไม่รวมสอนเกินเวลา สำหรับ ป.เอก 3 หมื่นกว่า

คร่าวๆ ครับ
comment67:เด่วนี้รับป.เอกกันหมดแล้วครับ มรภ ต่างจังหวัดไกลๆ ยังrequire สเปกสูงมากๆ จนหลายๆครั้ง ประกาศว่า ไม่มีผู้มาสมัคร ก้อแหงล่ะ คนprofileดีๆ ไปสอนในเมืองกันหมด ถ้าไม่จบสาขาขาดแคลน เช่น คณิตศาสตร์ ฟิสิกส์ ภาษาไทย สายสาธารณสุข บอกเลยคู่แข่งเยอะมาก ผมกำลังจะจบ ปเอก เหลือแค่สอบปากเปล่าขั้นสุดท้าย โทรไปขอให้อนุโลมรับสมัครหน่อย เค้ายังปฏิเสธเลย คือที่ต้องมาเป็นอาจารย์ เพราะประเทศไทย มันได้แค่นี้ บริษัทไม่ค่อยกล้าจ้าง เพราะต้องให้เงินเดือนสูง สมัยนี้ต้องจบเอกเท่านั้น ไม่รับโทแล้ว เพราะเค้าขี้เกียจส่งเรียนเอก ส่งเรียน4ปี ส่วนใหญ่ไปเรียนกันเกินทั้งนั้น เงินเดือนก้อจ่ายเปล่าๆ เงินภาษีประชาชนล้วนๆ สู้รับปเอก สำเร็จรูปดีกว่า มีผลต่อการประเมินขององค์กรด้วย
comment68:ขอแชร์แบบพอมีข้อมูลนะครับ
อาจารย์มหาวิทยาลัย เดี๋ยวนี้ไม่ใช่ข้าราชการเหมือนแต่ก่อน //ออกแนวลูกจ้างประจำระยะยาวครับ 

สวัสดิการ //ประกันสังคม กองทุนสำรองเลี้ยงขีพ (ตามกฎหมาย)

มีการต่อสัญญาจ้าง //หลังผ่านการประเมิน กฎเกณฑ์แล้วแต่สถาบันครับ หลายที่สูงสุด 5 ปี หลายที่จัดยาวถึง 60 

เรียนมาสูงใช้เวลานาน ต้องจบปริญญาเอกแต่เงินเดือนเริ่มต้นไม่เท่าไหร่ //อยากเงินเดือนสูงก็ใต่ตามแท่ง ตำแหน่งทางวิชาการ ผศ รศ ศ ครับ มียศ แล้ว ลาภและสรรเสริญจะตามมาครับ สุขนี่ไม่รับประกัน

เป็นอาจารย์ที่ทรงเกียรติ //ส่วนตัวคิดว่าทุกอาชีพมีเกียรติครับ แต่หลายครั้งทำให้คิดไปว่ามีเกียรติ จะมีเงินเดือนสูง เท่าที่พบปะจะตามมาตั้งแต่มีคำว่า ดร. นำหน้า ถ้ามี ผศ ดร รศ ดร ศ ดร สังคมให้เกียรติตามมาครับ โดยเฉพาะวงการการศึกษา

คนอยากเป็นมหาวิทยาลัย ทุกวันนี้ต้องจบปริญญาเอกเท่านั้นหรือเปล่า //สิ่งที่ มหาวิทยาลัยมุ่งอย่างหนึ่งเพื่อการอยู่รอดคือ การมีจำนวนอาจารย์ ป.เอก ตอบ สกอ. ครับ ดังนั้นการมี ป.เอก ในมือถือว่ามีแต้มต่อ แต่ นศ.ทุนรัฐบาลไพ่เหนือกว่า

 ป.โท เป็นไปได้ไหม //ท่านต้องเทพ ครับ เกียรตินิยมอันดับ 1 เหรียญทอง มีความสามารถเชิงประจักษ์ เช่น งานวิจัยตัวจบ ผลงานสิ่งประดิษฐ์ชนะเลิศระดับชาติ หรือระดับโลก เขาจะดึงท่านมาฟูมฟักแล้วส่งต่อเรียนเอก ซึ่งสุดท้ายก็ต้องจบ ป.เอก

ความมั่นคงในการงาน //น่าจะอยู่ที่เราทำงานครับ แม้สัญญายาวถึง 60 ถ้าเขาจะเอาออก ก็มีช่องไขก๊อกเอาออกได้ครับ ต่างจากข้าราชการ
ค่าตอบแทน //บางทีไม่มาในรูปของเงินครับ มาเป็นอย่างอื่นที่ทำให้อิ่มใจ ท่านต้องกินอุดมการณ์และชอบงานการกุศลจะเหมาะครับ


ฝากไว้นิดนึงครับผมอ่านหลายความคิดเห็นแล้วก็เห็นด้วยว่า อาชีพนี้เป้าหมายคือการพัฒนาคน เรามักบ่นบ้านเมืองอย่างงั้นอย่างงี้ ผมเชื่อว่าอาชีพนี้สามารถสร้างสรรค์สังคมได้มากกว่าสอนให้เขามีความรู้ครับ ถ้าคนทำงานให้ประเทศได้ดีครับ แต่ถ้าสอนให้เขารักที่จะเรียนรู้และพัฒนาตนเองและสังคม พร้อมปลูกฝังคุณธรรม จริยธรรมได้จะดีขึ้นไปอีกขั้นหรือเปล่า หรือบางคนเรียนไปทำงานพึ่งพาตัวเองได้เป็นคนดีของสังคมก็เพียงพอ หรือ จขกท เห็นเป็นเช่นไรครับ



ปล.ประสบการณ์จากที่เห็นครู อาจารย์ของผมทำมาครับ หลายท่านเกษียนแล้ว หลายท่านป่วยก็ยังทำงานนี้อย่างหยักอยู่ครับ
comment69:อาจารย์มหาวิทยาลัยในกำกับของรัฐมาให้ข้อมูลแล้ว ขอให้ข้อมูลมหาวิทยาลัยเอกชนบ้างนะคะ ที่ทำงานเป็นมหาวิทยาลัยเอกชนในกรุงเทพฯ ค่ะ

ตอนนี้เอกชนทุกที่ยังรับอาจารย์จบปริญญาโทในบางสาขา แต่เงินเดือนค่อนข้างน้อยค่ะ อยู่ระหว่าง 20000 - 27000 (แบบมีประสบการณ์ทำงานและเคยสอนนะคะ) อาจารย์ที่จบปริญญาเอกเงินเดือนเริ่มต้นใกล้มหาวิทยาลัยรัฐ ส่วนที่ทำงาน ให้ใกล้ๆ 40000 ค่ะ

ภาระงาน แล้วแต่คณะและสาขา อาจารย์จบปริญญาโทส่วนมากทำงานแนวถึก พวกงานเอกสารประกันคุณภาพ หรือไม่ก็กิจการนักศึกษา เพราะอาจารย์ ดร. เน้นทำงานวิจัย อาจารย์จบปริญญาโทที่นี่ เข้ามาแล้วบังคับให้เรียนต่อต่างประเทศภายใน 2 ปี มหาวิทยาลัยให้ทุนค่ะ ถ้าสมัครเรียนไม่ได้ ครบเวลา 2 ปีคือต้องออก และเดี๋ยวนี้มีออกกฏใหม่บังคับทำตำแหน่งวิชาการระดับ ผศ. และ รศ. ภายในระยะเวลาที่กำหนดด้วย ทำไม่ได้ก็ต้องออกเหมือนกัน

สัญญาจ้างมีหลายแบบค่ะ ของตัวเองเป็นสัญญาจ้างต่อรายปี แต่ท้ายสัญญาระบุว่าเมื่อจบปริญญาเอกจะปรับเงินเดือนให้ตามวุฒิ (ตอนเข้าทำงานอยู่ระหว่างทำวิทยานิพนธ์ปริญญาเอกแล้วค่ะ) ส่วนของอาจารย์จบ ดร. คืออาจารย์ประจำแบบไม่มีสัญญาจ้าง คือจ้างถาวรยันเกษียณ แต่เมื่อปีที่แล้วที่ทำงานเพิ่งออกกฏใหม่มา ให้มีสัญญาแบบ 3 - 5 ปีสำหรับอาจารย์ ดร. และอาจารย์จบปริญญาโทเข้าใหม่ที่ยังไม่มีตำแหน่งวิชาการ ทั้งสองกรณี ถ้าได้ตำแหน่ง รศ. เมื่อไหร่คือจ้างถาวร

สวัสดิการ ของที่ทำงานถือว่าดีค่ะ มีประกันอุบัติเหตุ และเบิกค่ารักษาพยาบาลจากโรงพยาบาลอะไรก็ได้ วงเงินจำกัดอยู่ 40000 ทั้งผู้ป่วยในและนอก เบิกค่าทันตกรรมก็ได้ สำหรับคนวัย 30 คือวงเงินเหลือตลอด ส่วนเรื่องงบ conference กับค่าตำแหน่งวิชาการก็ได้เหมือนกัน แต่ค่าตำแหน่งค่อนข้างน้อยถ้าเทียบกับมหาวิทยาลัยรัฐของอาจารย์ในความคิดเห็นที่ 63 ส่วนค่าสอนหลักสูตรปริญญาโทหรือเอก และที่ปรึกษา IS กับ Thesis มาเต็ม และถ้าสอนหลักสูตรนานาชาติระดับปริญญาตรี ได้ทั้งชั่วโมงภาระงานสอน และได้ค่าสอนรายชั่วโมงด้วย

การเมือง แปลกเหมือนกัน ที่นี่การเมืองไม่แรง อาจารย์อยู่กันแบบพี่ๆ น้องๆ เฮฮามาก ปีหนึ่งจัดทริปไปเที่ยวกันหลายครั้ง แถมไม่ค่อยเคร่งครัดเรื่องเวลาเข้า-ออกงาน เอกชนบางแห่งเข้มงวดมาก คือสแกนนิ้วเช้า-เย็น มีนับชั่วโมงแต่ละวันด้วยว่าต้องได้ 8 ชั่วโมง อีกอย่างคือที่นี่เน้นให้นักศึกษาทำกิจกรรม งานกิจกรรมเลยบานตะไท ที่คณะ ทุกสาขามีชมรม มีการจัดงานและกิจกรรมใหญ่ๆ ตลอดปี เด็กๆ ก็ได้ฝึกฝนทักษะทำงานไปด้วย ส่วนอาจารย์ประจำชมรมก็คุมงานลิ้นห้อยแต่สนุกมากเหมือนกัน

รวมๆ แล้วชอบชีวิตอาจารย์มากนะคะ (มากกว่าตอนเป็นข้าราชการเยอะ) ความเครียดแทบไม่มี เป็นนายตัวเอง บริหารเวลาตัวเองได้ สำหรับเราคือมีเวลาเยอะมาก เขียนนิยายไปด้วย ทำวิทยานิพนธ์ไปด้วยยังไหว ปกติ ถ้าไม่มีสอนหรือติดงานอื่น ก็จะดูนักศึกษาทำกิจกรรม อยู่กับเด็กๆ ดีอย่างคือไม่มีพิษมีภัย ได้ช่วยหล่อหลอมคน แม้ว่าจะได้เรื่องบ้างไม่ได้เรื่องบ้างก็เถอะ เจอเด็กไม่ตั้งใจหรือเกเร รู้สึกบั่นทอนบ้าง แต่ที่ดีๆ ก็มีมาก ถั่วเฉลี่ยกันแล้วถือว่ายังมีหวังกับอนาคตชาติอยู่ค่ะ

แต่ถ้าจะอยู่ในสายนี้ ยังไงควรต้องเรียนจบปริญญาเอกและชอบทำงานวิจัย ไม่งั้นก็อยู่ยากค่ะ มหาวิทยาลัยมีตัวชี้วัดเรื่องตำแหน่งวิชาการค้ำคออยู่ ยิ่งเอกชนยิ่งถูกบีบด้วย พรบ. มหาวิทยาลัยเอกชน ทำอะไรได้ลำบากกว่ามหาวิทยาลัยรัฐ แถมต้องเลี้ยงตัวเอง อะไรที่ทำเงินได้ก็ต้องทำก่อน อาจารย์ก็ต้องคุมศูนย์วิจัยของมหาวิทยาลัยเพื่อหารายได้เหมือนกัน

มาแก้คำผิดกับเพิ่มข้อมูลสัญญาจ้างค่ะ
comment69-1:ขอบคุณอาจารย์จากฝั่งม.เอกชนด้วยนะครับ 
ประสบการณ์ที่ทุกท่านแชร์มา มีค่าสำหรับผมมาก
ขอบคุณอีกครั้งนะครับ ที่กรุณาให้เกียรติเข้ามาแสดงความคิดเห็นครับผม
comment70:จบเอกสายวิทยาศาสตร์มาหางานยากไหมครับ ผมกำลังจะจบในอีกไม่กี่เดือนนี้กลัวตกงานมากเพราะไปถามที่ไหนก็ไม่มีตำแหน่ง พี่ๆที่จบไปก่อนก็หางานยากมาก สุดท้าย ทำ post doc [Spoil] คลิกเพื่อดูข้อความที่ซ่อนไว้แบบต่อเนื่องเพราะยังหาที่ลงไม่ได้กันเป็นอาชีพไปหลายคนแล้ว

ตอนเข้ามาเรียนปีแรกอาจารย์เคยบอกผมว่าทำวิจัยตีพิมพ์เยอะๆโปรไฟล์จะดี อันนี้นี่จริงไหมครับ?? แถมบอกด้วยว่าถ้าทำวิจัยนอก thesis แล้วมีผลงานตีพิมพ์จะเอาไปขอ ผศ ตอนจบไปแล้วได้ แล้วเรื่องนี้จริงไหมครับ???

ผมทุ่มเททำวิจัยมากเพราะผมรักมัน แต่รุ่นพี่หลายๆคนรอบตัวยังหาตำแหน่งกันไม่ได้ 

เหตุผลที่รุ่นพี่ผมบอกว่าทำไมถึงยังหางานไม่ได้คือ

1. เดี๋ยวนี้อาจารย์ประจำหลักสูตรต้องจบสาขาตรงถึงจะเอาไปใช้ในงานประกันคุณภาพได้ ดังนั้น ถ้าจบชื่อหลักสูตรประหลาดๆมา มักหางานยากกว่า หลักสูตร pure เช่น ตรี โท เอก เคมี เคมี เคมี เป็นอาจารย์ประจำหลักสูตรเคมีได้ บางที่เปิดโดยใช้คำว่าสาขาที่เกี่ยวข้อง แต่พอไปสมัครส่วนใหญ่ฝ่ายบุคคลให้กลับเลย โดยไม่ขอดูหัวข้อวิทยานิพนธ์หรือจบตรีอะไรมาด้วยซ้ำ

2. อันนี้ตลกมาก สมัครไม่ได้เพราะได้วุฒิ ปรัชญาดุษณีบัณฑิต แต่เขาจะเอา วิทยาศาสตร์ดุษดีบัณฑิต สาขาตรงแต่ไม่รับเพราะวุฒิเขียนต่างกัน

3. จบนอกแต่ไม่มีเปเปอร์ตีพิมพ์ระหว่างเรียนเลย อันนี้ก็โดนปฎิเสธ

4. เดี๋ยวนี้คะแนนภาษาอังกฤษสำคัญมาก ส่วนใหญ่ไม่มีคะแนนภาษาอังกฤษเลยสมัครไม่ได้ (อันนี้สมเหตุสมผล)

5. คนละขั้วการเมือง หลายปีก่อนเคยมีกรณีไม่รับเพราะเป็นลูกศิษของศัตรูคู่แข่ง (อย่างนี้ก็มีด้วย) 

6. เลือกที่ทำงานเกินเลยหาไม่ได้



อันไหนจริงไม่จริงรบกวนอาจารย์หลายๆท่านในที่นี้ช่วยให้ความรู้หน่อยนะครับ
comment70-1:ขอให้ได้งานสำเร็จสมดังใจนะครับ ว่าที่อาจารย์ ดร.
comment70-2:ขอบคุณ จขกท มากครับ
comment70-3:เทรนด์คือคนจบนอกโดยเฉพาะอเมริกาเยอะขึ้นแต่งานในอเมริกามันน้อยกว่าคนจบเอกมา
ตำแหน่งอ. ในไทยเลยโดนแย่งจากคนที่จบนอกด้วยส่วนหนึ่งซึ่งดูเหมือนว่าจะมีภาษีดีกว่าคนจบไทยในสายตาคนทั่วไป
แถมบ้านเราส่งนักเรียนทุนไปเรียนเพื่อกลับมาสอนใช้ทุนเยอะ ตำแหน่งเลยไม่ค่อยมีสำหรับคนที่ไปสมัครหลังเรียนจบ
ตำแหน่งจะว่างแต่ละทีของมหาลัยรัฐทำเรื่องขอตำแหน่งยากเพราะยังยึดตามระบบข้าราชการครับแล้วต้องรอคนเก่าลาออกหรือเกษียณไป

แต่ก็อาจจะมีกรณีพิเศษเหมือนกันเช่นของผมที่รุ่นพี่ที่เป็นอ. มหาลัยนอกเมืองเอา resume ของผมไปให้ Dean ดูแล้วบอกผมว่าถ้าผมกลับไทยแล้วสนใจอยากมาสอนที่นี่เขาจะเปิดตำแหน่งอ. ให้เป็นกรณีพิเศษ

ชื่อมหาลัยมีผลแน่นอนครับ อย่างอเมริกาก็มีแบ่งเป็น tier-1, tier-2 ไม่ใช่แค่จบนอกมาแล้วจะดี บางคนถึงกับบอกว่าถ้าจบมหาลัยต่างประเทศห้องแถวก็สู้จบในไทยดีกว่า

เรื่อง publication ถ้าสมัครตำแหน่ง asst, assc prof มหาลัยอเมริกามีผลมากถึงมากที่สุดครับ ไม่ใช่ดูแค่จำนวนหรือชื่อเสียงของ publication ที่ตีพิมพ์ คณะกรรมการคัดเลือกจะรีวิวแล้วพิจารณาคุณภาพงานวิจัยครับ ถ้าเป็นงานที่ทำต่อยอดกันมาเช่น paper ที่ 2 ทำคล้ายกับที่ 1 แต่เคสต่างกันอย่างไม่มีนัยยะสำคัญ อันนี้ถือว่าคุณค่าน้อยครับ ของไทยผมไม่รู้ครับ

ถ้าต่างประเทศหัวข้อวิจัยที่จะทำมีผลมากในการสมัครครับ ทุกที่จะระบุว่าอยากได้คนมาทำวิจัยเรื่องอะไร ไม่ใช่แค่จบสาขาตรงกับที่รับ
comment70-4:ถ้าในมหาลัยที่พี่สังกัดอยู่ ถึงน้องไปทำโพสด็อกอีก ได้เปเปอร์อีก 10 เรื่อง ตราบใดที่ยังไม่เป็นอาจารย์ในสังกัดมหาวิทยาลัยนั้นๆ และในเปเปอร์นั้นไม่มีชื่อมหาลัยที่เราสังกัดด้วย ใช้ขอตำแหน่ง ผศ.  ไม่ได้ครับ การขอตำแหน่งจะเริ่มนับงานวิจัยตั้งแต่น้องเริ่มบรรจุเข้าสังกัดเป็นอาจารย์ทีมาหลัยนั้นๆนั่นเอง ยกเว้นน้องเป็นอาจารย์แล้ว น้องไปทำโพสด็อก เปเปอร์ที่ออกมานั้นใช้ได้ครับ เพราะเปเปอร์ที่อยู่ใน ISI IEEE SCOPUS จะต้องมีชื่อมหาวิทยาลัยปรากฎอยู่จึงใช้เคลมประกัน และจัด อันดับมหาลัยได้ครับ

1. ขึ้นอยู่กับเล่มหลักสูตรนั้นๆครับ. ว่าระบุหลักสูตรว่าไง ของผมจบวิทยาศาสตร์มา แต่หลักสูตรที่สอนเป็นวิศวะ. และงานวิจัยผมก็เป็นวิศวะสาขาที่ผมสอน ผมได้ ผศ. สาขาวิศวกรรมศาสตร์ครับ. การขอ ผศ.  แล้วแต่ผู้ทรงคุณวุฒิจะเห็นสมควร 
2. ขึ้นกับหลักสูตรครับ ส่วนมากจะเป็นเช่นนั้น
3. สมควรครับ เมืองไทยเน้นที่เปเปอร์. ยิ่งเปเปอร์เยอะ โอกาสได้งานสูง
4. ใช่ครับ
5. ไม่เกี่ยวครับ
6. จบเอก ใน ม. รัฐ ดังๆอาจหายาก แต่พวกราชภัฎยังรับเรื่อยๆครับ เพื่อนที่เป็นอ.ราชภัฎยังถามผมบ่อยๆ มีคนรู้จักหรือลูกศิษย์จบแล้วอยากเป็นอ.ที่ราชภัฏไหม? งานเอกชน ป. เอกก็ต้องการเยอะครับ. พวก R&D เพราะ ป.เอก ทำวิจัยเป็น ไม่เคยเห็น ป.เอก คนไหนตกงาน
comment70-5:1. จริงค่ะ ประกันคุณภาพต้องชื่อปริญญาตรงๆเลยค่ะ ต่างกันนิดเดียวก็ไม่ได้ แต่มันไม่ใช่ประเด็นค่ะ ชื่อคนที่ rewrite หลักสูตรเนี่ยเซ็นต์กันไม่กี่คน ที่เหลือขอแค่วุฒิโท หรือเอกที่เกี่ยวข้องค่ะ

2. เกี่ยวข้องกับข้อ 1 ค่ะ

3. ถ้าคุณจบสายวิทยาศาสตร์เราว่าจำเป็นค่ะ หรือขอให้มีตำแหน่ง RA/TA อันนี้พอไหวค่ะ แนะนำให้รีบไป international conference ค่ะ อย่างน้อยมีตุนไว้หน่อย เป็นเครื่องการันตีว่าคุณทำวิจัยเป็นจริงๆ

แต่ทั้งหมดมันไม่สำคัญเท่า คุณไม่มี connection ในมหาลัยหรือคณะนั้นค่ะ หรือถ้าเส้นไม่ใหญ่พอเค้าก็ไม่เอาค่ะ
comment70-6:1. สกอ.บังคับด้านประกันคุณภาพ อาจารย์ที่เป็นกรรมการประจำหลักสูตรวุฒิต้องตรง ถ้าเป็นแค่รายชื่อผู้สอนอาจอนุโลมได้
2. อาจมีผลต่อตรวจประกันคุณภาพ ข้อนี้ไม่แน่ใจ แต่แล้วแต่มหาวิทยาลัย โดยส่วนตัวเราก็จบ Ph.D เค้าก็รับนะคะ 
3. มหาวิทยาลัยที่มีชื่อส่วนใหญ่บังคับ เป็นคุณสมบัติในการสมัครเลย เช่น ต้องมี paper ที่ตีพิมพ์ในฐานข้อมูลที่ได้รับการยอมรับ เช่น ISI กี่ฉบับก็ว่ากันไป
4. ปัจจุบันนี้ สกอ.กำลังบังคับรับอาจารย์ต้องมีผลภาษาอังกฤษ สมัยก่อนที่เราเริ่มทำงานก็ต้องส่งผลคะแนนนอังกฤษพร้อมใบสมัคร
5. พูดตามจริงการเมืองก็พอมีอยู่ แล้วแต่ที่ บางที่ก็มีบางที่ไม่มี
6. ม.รัฐ ดังๆ เช่น จุฬา มธ. เกษตร มหิดล พระจอม ต้องการ spec คนสูงมาก คู่แข่งเยอะ
 ที่คณะเปิดรับหลายครั้ง พบว่า ไม่มีผู้มีคุณสมบัติเหมาะสม ก็ประกาศรับสมัครใหม่ไปเรื่อยๆ
ลองราชภัฏ เอกชน หลายที่ มีประกาศรับเรื่อยๆ
comment70-7:"ในเปเปอร์นั้นไม่มีชื่อมหาลัยที่เราสังกัดด้วย ใช้ขอตำแหน่ง ผศ.  ไม่ได้ครับ การขอตำแหน่งจะเริ่มนับงานวิจัยตั้งแต่น้องเริ่มบรรจุเข้าสังกัดเป็นอาจารย์ทีมาหลัยนั้นๆนั่นเอง ยกเว้นน้องเป็นอาจารย์แล้ว น้องไปทำโพสด็อก เปเปอร์ที่ออกมานั้นใช้ได้ครับ เพราะเปเปอร์ที่อยู่ใน ISI IEEE SCOPUS จะต้องมีชื่อมหาวิทยาลัยปรากฎอยู่จึงใช้เคลมประกัน และจัด อันดับมหาลัยได้ครับ"   


>>>> มหาวิทยาลัยที่สังกัดมีความเข้าใจผิดอะไรหรือเปล่าคะ ?????  ทำงานในต่างประเทศมาหลายปี  แต่ก็มีพี่ๆน้องๆที่รู้จักที่ทำงานในไทยหลายคนจากหลากหลายมหาวิทยาลัย  ได้ตำแหน่งวิชาการมาหลายคนแล้วค่ะ   บางคนสามารถนำคุณสมบัติและผลงานโดดเด่นจากต่างประเทศที่มีอยู่มาขอเทียบตำแหน่งได้ด้วย  ถ้ามหาวิทยาลัยที่คุณ 2363701 ตั้งกฎเกณฑ์ขึ้นมาเองแบบนี้ มหาวิทยาลัยแบบนี้ไม่ควรเข้าไปทำงานด้วยค่ะ เพราะอะไรคุณลองวิเคราะห์ดู
comment70-8:ขอบคุณอาจารย์และพี่ๆทุกความเห็นครับที่มาช่วยให้ความรู้
comment70-9:เรียนพี่ความเห็น 70-7 ในปัจจุบันเท่าที่ผมเคยสอบถามมาจากพี่ในหลายมหาวิทยาลัยในประเทศไทยได้ข้อมูลมาแบบนี้เหมือนกันกับพี่ 70-4 และความเห็นอื่นๆในที่นี้ครับ ซึ่งจุดนี้ผมก็คิดว่าไม่ค่อยโอเค แต่มหาวิทยาลัยมองว่า ผลงานนั้นไม่ใช่ชื่อมหาวิทยาลัยที่สังกัดปัจจุบันจึงไม่ให้ครับ


ในทางทฤษฎีอาจจะทำได้ แต่ทางปฏิบัติขึ้นกับผู้บริหารอย่างเดียวเลยครับว่าจะให้หรือไม่ ซึ่งเราก็จะไม่รู้ในจุดนี้ก่อนเข้าไปทำงานด้วยถ้าไม่รู้จักคนข้างในก่อน

่แต่อย่างไรผมก็จะไม่ละทิ้งอาชีพนี้ครับเพราะมันคือความฝันของผมที่จะสอนหนังสือ
comment70-10:ถ้ารักอาชีพนี้จริง ขอให้มุ่งมั่น สร้างผลงานให้ดี แล้วเราจะมีสิทธิ์เลือกที่จะทำบทบาทนี้ที่ไหนก็ได้ เป็นอาจารย์ที่ต่างประเทศสนุกเหมือนกันนะคะ เป็นกำลังใจให้ค่ะ
comment71:จบ ป.โท ก็เป็นอาจารย์ได้ค่ะ ราชภัฎ ราชมงคล ก็มีเปิดรับอยู่นะค่ะที่เห็น  แต่บางมหาวิทยาลัยเลือกรับปริญญาเอกมากกว่า เพราะสามารถทำงานได้ต่อเนื่องมากกว่าไม่ต้องส่งไปเรียนต่อ และยังทำงานสอนในระดับปริญญาโท ปริญญาเอก ของสาขาวิชาได้ด้วย 
ส่วนการต่ออายุสัญญาจ้าง มหาวิทยาลัยบางที่ก็มีกำหนดไว้ หากมีตำแหน่งทางวิชาการ ก็สามารถเป็นพนักงานประจำได้เลย ไม่ต้องต่ออายุสัญญาทีละ 2 ปี 

ส่วนเรื่องสวัสดิการ  มหาวิทยาลัยเรามีโรงพยาบาล ทำให้รักษาได้ฟรีในกรณีโรคทั่วไป แต่โรคร้ายแรงไม่ทราบเหมืออนกันค่ะ เพราะยังไม่เคย พ่อแม่คู่สมรสลูกก็เบิกได้ เงินค่าเทอมลูกก็เบิกได้ เวลามีประชุมต่างจังหวัดก็เบิกได้คืนละสองพันกว่า ถ้าต่างประเทศก็สี่พันกว่า ค่ารถค่าเครื่องบินก็เบิกได้ค่ะ เวลาไป inter conference 

ส่วนสอนพิเศษ สาขาวิชาไม่มีเปิดสอนเสาอาทิตย์ หรือหลักสูตรพิเศษนะค่ะ เน้นให้อาจารย์ทำงานวิจัยอย่างเดียว แค่ตีพิมพ์ได้ก็มีเงินพิเศษให้ 

การเป็นอาจารย์เป็นอาชีพที่ทรงเกียรติค่ะ ถ้าตุณเป็นคนชอบสอน ชอบอ่านหนังสือ รักการทำวิจัย รักองค์กร คุณก็อยู่มหาวิทยาลัยที่ไหนได้อย่างมีความสุข
comment72:เมื่อก่อนที่มหาวิทยาลัยรับป. ตรี ป. โท มาเป็นตำแหน่งอาจารย์เลย เดี๋ยวนี้ต้องได้ป. เอกถึงจะได้บรรจุตำแหน่งอาจารย์ ถ้าจบแค่ป. ตรีหรือป. โทจะได้เป็นตำแหน่งผู้ช่วยอาจารย์ก่อน และถูกผลักดันให้ไปเรียนป. เอก เพื่อความก้าวหน้าในหน้าที่การงาน และมีความสามารถเพียงพอที่จะเป็นอาจารย์ที่ปรึกษาวิจัย และเงินเดือนที่เพิ่มขึ้น สำหรับความมั่นคงนั้น สายวิทยาศาสตร์สุขภาพมีความมั่นคงดี สายอื่นไม่มีข้อมูลนะคะ ส่วนเรื่องเงินเดือน ตัวเงินเดือนเพียวๆนั้นน้อยกว่ารายได้จากการทำเอกชนเต็มตัว แต่สิ่งที่ได้มา มันสร้างความสุข ความภูมิใจ ได้มากมาย ได้เห็นความสำเร็จของนักศึกษา เห็นตั้งแต่เริ่มต้น จนพวกเขากลับมาเรียนต่อ ได้อัพเดทความรู้และวิทยาการใหม่ๆเสมอ ได้ทบทวนความรู้เป็นประจำ ทำให้สามารถนำความรู้และทักษะที่ได้จากการสอน การคุมนักศึกษาไปใช้กับงานเสริมของตัวเองซึ่งก่อให้เกิดรายได้เสริมขึ้นมา รวมๆแล้วรายรับก็ไม่ได้น้อยอะไร ทำเสริมเยอะก็ได้เงินเยอะได้ ความก้าวหน้าก็เกิดจากการทำด้วยตัวเอง กระตุ้นตัวเองให้ทำตำแหน่งทางวิชาการ (ก็จะได้เงินต่อเดือนเพิ่มอีก ยิ่งได้ตำแหน่งตอนอายุน้อยๆยิ่งดี) ถ้าชอบทางบริหารก็ทำตำแหน่งบริหารควบคู่ไปด้วย ได้เงินประจำตำแหน่งด้วย

 การเป็นอาจารย์นั้นต้องใช้ใจอย่างมาก ต้องมีความรับผิดชอบสูง มีสุขบ้าง ทุกข์บ้าง เบื่อบ้าง เซ็งบ้าง ซึ่งก็เป็นสิ่งปกติที่เกิดได้ในทุกอาชีพนะ สุดท้ายแล้วต้องแล้วแต่ความชอบ ความต้องการของแต่ละคนด้วยว่าชีวิตต้องการอะไร เงิน หรือ เกียรติ หรือ สังคม หรือ อื่นๆ สำหรับเราการเป็นอาจารย์มันตอบโจทย์ในการให้หลายๆอย่างที่เราต้องการ
comment73:ขอเล่าหน่อย เพราะพึ่งจบป.เอก กำลังจะกลับมาเริ่มงานเทอมหน้าครับ คิดเยอะเหมือนกันก่อนจะยื่นใบสมัคร แต่สุดท้ายก็คิดว่ายังน่าสนใจอยู่ 

บ้านผมมีพี่น้องสามคน เรียนจบต่างสาขากันแบบสุดๆ แต่สุดท้ายเลือกสอนมหาวิทยาลัยทุกคน พี่ชายเป็นผศ.แล้ว น้องสาวจบโทตอนนี้เป็นรองคณบดี พวกเราทำงานในมหาวิทยาลัยรัฐไม่ดังมาก ตั้งอยู่ในภูมิภาคครับ

ตอนนี้หลักเกณฑ์การสมัครเข้าเป็นอาจารย์ โดยเฉพาะสายวิทย์ - วิทย์สุขภาพสูงมากนะครับ ถ้ามหาวิทยาลัยระดับต้นๆ สายวิทย์รับแต่ป.เอก ต่างประเทศ คัดลำดับมหาวิทยาลัย และพิจารณาผลงานที่เคยตีพิมพ์ด้วย หากจบในประเทศผลงานต้องดีมาก หรือไปทำ postdoc มาแล้ว...ยกเว้นเส้นใหญ่ระดับคณบดีขึ้นไปนะครับ เห่อๆ 

นอกจากนี้ ต้องมีคะแนนสอบภาษาอังกฤษ ตามเกณฑ์ที่มหาวิทยาลัยตั้ง แตกต่างกันตามสายและคณะ เช่นมหาวิทยาลัยที่ผมสมัคร ต้องได้ ielts 5.5 ขึ้นไปสำหรับคณะสายวิทย์ คณะสายศิลป์ 6.5 และอาจารย์ที่ต้องสอนหลักสูตรนานาชาติต้อง 7.0 ขึ้นไป เกณฑ์นี้ใช้กับผู้จบ ป.เอกกลักสูตรนานาชาติในประเทศ และจบจากประเทศที่ไม่ใช้ภาษาอังกฤษเป็นภาษาราชการครับ

วุฒิที่จบก็สำคัญนะครับ เพราะการประเมินหลักสูตร มีการคุ้มครองผู้เรียน ด้วยการระบุวุฒิของอาจารย์ประจำหลักสูตรด้วย อย่างน้อยตรี โท หรือเอก ต้องตรงตามที่หลักสูตรกำหนด ไม่เกี่ยวกับประสบการณ์ เพื่อนผมซึ่งเป็นรองคณบดีคณะสื่อสารมวลชนเปรียบเทียบให้ฟังง่ายๆ ว่า ถ้า "เต๋อ นวพล เบื่อกำกับหนัง จะมาเป็นอาจารย์ประจำหลักสูตรสอนภาพยนต์ ไม่ได้นะ เพราะค้าจบอักษรฯ วุฒิไม่ตรง " อันนี้ไม่เหมือนเมื่อก่อน และค่อนข้างซีเรียสมาก ถ้าไม่เช่นนั้นคือหลักสูตรจะถูกปิด ตอนนี้ในหลายสถาบันก็ค่อนข้างวุ่นวาย เพราะอาจารย์ที่สอยอยู่เดิมวุฒิไม่ตรงกับหลักสูตรที่ขอเปิด หรือดำเนินการสอนอยู่ ดังนั้นเวลาตัดสินใจเรียนต่อเพื่อเป็นอาจารย์ ลองแพลนล่วงหน้าสักนิดนะครับ ว่าตั้งใจจะสอนคณะไหนหลักสูตรอะไร จบป.เอก สาขาใหม่ๆ ประหลาดๆ มา อาจจะหาที่ลงยากครับ

อันดับมหาวิทยาลัยก็กำบังจะเป็นประเด็นนะครับ ผมเห็นประกาศล่าสุด รับอาจารย์มหาวิทยาลัย คณแพทยศาสตร์ มีข้อกำหนดกนึ่งคือ "ต้องจบ ป.เอก จาก มหาวิทยาลัย top 400" .... ผมถามเพื่อนๆ พี่น้องก็ยืนยันว่า หลายมหาวิทยาลัยระดับท็อปของบ้านเราโดยเฉพาะสายวิทย์ เริ่มใช้เกณฑ์นี้แล้ว ถ้าว่าตรงๆ หากใช้เกณฑ์นี้ป.เอกในประเทศ หรือยูต่างประเทศที่ไม่ติดทอปในประเทศนั้นๆ แทบไม่มีที่ยืนแล้วครับ

สุดท้าย คือ คอนเนคชั่น ไม่ใช่เส้นสายนะครับ... คือการที่คนที่ทำงานในสายงานนั้นๆ เป็นอาจารย์ในคณะ ในภาควิชาที่เราสนใจเค้ารู่จักเรา ก็ค่อนข้างสำคัญ คนจบป.โท ป.เอกในปัจจุบันมีมาก แต่ตำแหน่งอาจารย์มีจำกัด การคัดคนจากใบสมัครไม่เพียงพอแล้ว ผมเองตอนยื่นใบสมัครก็ถูกทางหน.ภาคตรวจสอบลักษณะนิสัย สายงานที่ทำอย่างลับๆ ผ่านรุ่นพี่ รุ่นน้อง อาจารย์ เพราะวงการวิชาการแคบ คนที่แอคทีฟทำงานวิจัย ช่วยงานสถบันทำโน่นนี่นั่นจะเป็นที่รู้จักตั้งแต่เป็นนักศึกษา ถือเป็นเรื่องสำคัญนะครับ เพราะหน.ภาคแอบบอกผมว่า อยากได้คนมาทำงานด้วยกันดีๆ เก่งไม่ต้องมาก แต่ต้องทำงานกับคนอื่นได้ ในทางกลับกัน เมื่อมีคนมาสมัครงานที่ภาควิชา ผมเองก็เคยได้ให้ข้อมูลเกี่ยวกับลักษณะนิสัย กสรทำงาน ความเชี่ยวชาญของรุ่นน้อง ถึง 2 คนว่าเค้าน่าจะมาทำงานร่วมกันได้ไหม ยิ่งเดี๋ยวนี้ไลน์หากันปุ๊บปั๊บ พฤติกรรมสมัยเรีบนเป็นยังำง เวลาสองนาที เป็นคำตอบรับหรือปฏิเสธได้เลยนะครับ

สุดท้าย คือ อยากแชร์ว่าทำไมถึงเลือกมาเป็นอาจารย์ ผมรับทุน ป.ตรี - เอก จากองค์กรมหาชนขนาดใหญ่มากแห่งหนึ่ง แต่ไม่ผูกพัน เมื่อถึงเวลาต้องเลือกทำงาน ผมจึงเลือกได้ทั้งเอกชน มหาวิทยาลัย และองค์กรที่ให้ทุน ก็ลังเลอยู่พักใหญ่ แต่พี่ๆ ที่ทำงานเอกชนก็ดึงสติว่าเราเริ่มงานอายุค่อนข้างเยอะ (สามสิบกว่า) แถมสายที่จบมาค่อนข้างแคบถ้าป.เอกก็ควรมีประสบการณ์บริหารมาถึงจะรุ่ง ส่วนพี่ๆ ที่อยู่ในองค์กรเจ้าของทุนก็ไม่เชียร์ เพราะผมจบในไทย ถึงจะมีผลงานดี แต่โปรไฟล์ไม่ปัง อยู่ที่นี่ก็เป็นแค่หน.แล็บก็อกแก็ก ไปสอนมหาวิทยาลัยทำตำแหน่งวิชาการแล้วมาทำโครงการร่วม หรือเป็นที่ปรึกษาดีกว่า....ซึ่งก็จริง ขนาดตอนนี้ผมรอบรรจุ ได้งานกรรมการโครงการล่วงหน้ามาหนึ่งงานละครับ

และสุดท้าย ผมสำรวจตัวเองละว่สผมสอบงานสอน และทำวิจัย ตอนที่เรียน ป.เอก ผมก็เป็นอาจารย์ช่วยสอน และป็นอาจารย์พิเศษให้เพื่อนอาจารย์ต่างสถาบันด้วย ผมว่าผมทำได้ดี และมีความสุข น้องๆ ที่เรียนกับผม จบไปแล้วก็ยังทักทาย ยังเคารพนับถือกัน อึกข้อหนึ่งคือ ผมมองระยะไกลได้ว่าจะทำงานวิจัยกับใคร เครือข่ายมีใคร องค์กรไหนบ้าง ซึ่งเรื่องนี้ก็สำคัญไม่แพ้เรื่องงานสอนครับ หากต้องการเป็นอาจารย์ คิดเผื่อล่วงหน้าไว้เลยครับ
comment73-1:ขอบคุณสำหรับคำแนะนำเรื่องการปฏิบัติตัวระหว่างเรียนนะครับ ไม่คิดเลยว่าจะสำคัญขนาดนี้ ขอบคุณครับ
comment74:อาจารย์ที่สอนในมหาลัยเอกชน หลายคนอยากเอาหัวชนข้างฝาเพราะเด็กเข้ามาเรียนได้ เพราะมีเงิน แต่มีมากมายหลายคนไม่มีพื้นฐานวิชา ท่อง AถึงZ ยังไม่ได้  ให้สอบตกก็ไม่ได้ ค่าเทอมเด็กคือเงินเดือนอาจารย์  มีการออกแบบให้เทียบเกรดจากสถาบันภาษาบางแห่งได้ ผลออกมาครูฝรั่งจากสถาบันภาษาฯโทรมาถาม เด็กไทยเขาเริ่มเรียนภาษาอังกฤษตอนเข้ามหาลัยเหรอ ส่วนการเมืองในที่ทำงาน ใครอยู่โดยไม่โดนเล่นงานถึงว่ามีโชคกันจริงๆ เพราะขั้นเงิ นเดือนมีจำกัด จึงฟาดฟันกันแบบหนังเกาหลี ถ้าหาเด็กมาเรียนได้น้อย มีสิทธิถูกเลิกจ้าง ภายในสองเทอม ฉะนั้นวิชาที่ตกเทรนด์ เด็กไม่ชอบเรียน  เขาได้ทีบีบให้ลาออกแน่ ต่อให้เป็นสาขาที่ประเทศขาดแคลนก็เถอะ เช่นพวกเกษตรกรรม เด็กสมัยใหม่จะไม่เลือกเรืยน ทั้งที่ประเทศไทยมีรายหลักของประเทศมาจากจากการขายข้าวส่งออกอันดั
บหนึ่งของโลก
comment75:ถ้าเป็นต่างประเทศอย่างอเมริกาเค้ายังรับวุฒิ ป.โท แต่ของไทยส่วนใหญ่รับ ป.เอกแล้วค่ะ หรือไม่ก็บางทีก็ยังรับผู้ที่กำลังศึกษาต่อ ป เอกและควรรีบจบให้ได้ภายใน 2-3 ปีด้วย ส่วน ม.เอกชนที่เราทำแถวสมุทรปราการตอนนี้ยังรับ ป.โทอยู่ แต่ถ้ามีลูกหม้อที่เรียนเก่งจบออกมาบางคนก็ได้เป็นอาจารย์ และต่อมาก็ต้องเรียนต่อ ป.โทด้วยทั้งในและต่างประเทศ บางคนก็ขอทุนไปค่ะแต่ต้องทำงานใช้ทุนนานอยู่เหมือนกัน

เราเข้าไปสอน ม.เอกชนโดยใช้วุฒิ ป.โทจากต่างประเทศและก่อนหน้านี้ก็ทำงานประจำด้านออกแบบพักใหญ่ค่ะ แต่เพิ่งเรียน ป เอกในไทยเป็นเทอมที่ 2 แล้ว ยอมรับว่าเหนื่อยมาก แต่คิดว่าถ้ามีโอกาสจบก็จะมีโอกาสก้าวหน้าขึ้นและขยับขยายตัวเองได้ดีกว่า อีกอย่างคือช่วงนี้ทางกระทรวงศึกษาฯ พยายามส่งเสริมให้อาจารย์มหาวิทยาลัยไปเรียนต่อ ป เอกกับทำวิชาการขอตำแหน่งอีก แถมยังต้องทำเอกสารประกันคุณภาพ และดีไม่ดีในอนาคตก็คงต้องสอบวัดระดับภาษาอังกฤษพวก IELT กับ TOEFL ด้วย (ซึ่งที่จริงเราสอบ CU-TEP ได้เกิน 70 ไปแล้ว ไม่รู้ยื่นได้หรือเปล่าเพราะไม่อยากสอบอีก) แต่บอกตรงๆ ว่าหลักสูตรไทยสมัยก่อนดูมีคุณภาพกว่านี้มาก อาจารย์หลายคนไม่จำเป็นต้องเรียนเอก ไม่จำเป็นต้องขอตำแหน่งทางวิชาการ ท่านก็ยังสอนสนุก สอนดี มีคุณภาพมากกว่าอาจารย์บางคนในปัจจุบันนี้อีกค่ะ

ส่วนเรื่องการเมือง มีทุกที่ค่ะ แต่การเป็นอาจารย์ดีอย่างตรงที่เราบริหารตัวเองส่วนใหญ่ ถ้าไม่ชอบหรืออึดอัดก็เลี่ยงๆ หลบหน้ากันได้ ไม่เหมือนตอนทำออฟฟิศบางที่ที่ต้องทำงานเป็นทีม ยกเว้นก็แต่ตอนประชุมซึ่งก็มีไม่บ่อยนักค่ะ
comment76:กระทู้ดีงามตามสมควร ^^ อาชีพนี้เป็นงานที่ถูกจริต การได้สอนและเป็นส่วนหนึ่งให้ น.ศ. ได้เรียนรู้ เติบโตเป็นความสุขใจที่เป็นเสน่ห์ผูกมัดหลายคนให้อยู่ร่วมกันในสายงานนี้ แต่ก็มีหลายบั่นทอนให้เราต้องทบทวนเสมอ อันได้แก่งานที่งอกเกินจำเป็นเช่น การประกันคุณภาพที่บังคับให้ อ.ต้องเสกสรรค์ผลงานมหาศาล ตัวเลขต่างที่จะสะท้อนคุณภาพสถานศึกษาก็แลกมาด้วยกำลังวังชาที่เบียดบังเวลาการสอนและการเตรียมสอน บางภาคศึกษางานอื่นโจมตีจนแทบจะสอนแบบฉายหนังม้วนเดิมเพราะไม่มีเวลาอัพเดทเรื่องราวรอบตัว 

เรื่องรายได้เพราะเราไม่ได้กินอุดมการณ์และการอิ่มใจโดยไม่อิ่มกายก็ขัดแย้งกัยชีวิตที่อิงระบบทุนนิยม ซึ่งลำพัง อ.วุฒิ ป.โท อย่างเราไม่สามารถอยู่ได้ลำพังเงินเดิอน ต้องสอนมากกว่าที่ ม.กำหนดพื้นฐาน หรือหารายได้ทางอื่น เรียกว่าต้องดิ้นรนหรือลดรายจ่ายให้สามารถอยู่รอด ภาวะเดือนชนเดือนก็มีให้เห็นเมื่อรายได้ต่าง ๆ ไม่มาตามกำหนด

โดยสรุปเป็นการงานที่อาศัยความสุขทางใจมากกว่าทางกาย อาชีพนี้ไม่ใช้อาชีพสำหรับคนหวังรวย แต่ถ้าเป็นคนหนึ่งที่อยากทำเตรียมใจและหาจุดสมดุลย์ในการใช้ชีวิตให้ได้ก็จะได้ชื่อว่าเป็น อ.มหา'ลัยที่มีความสุข ^^
comment77:
comment78:อาจารย์มหาลัยเป็นอาชีพดีที่สุด ด้วยเหตุหลายๆประการ
เช่นมีโอกาสสร้างความดีด้วยการตั้งใจปลุกฝังคุณธรรมให้ผู้เรียน
ค้นคว้า รวบรวม และเรียบเรียง ให้ผู้คนมีความรู้ที่ถูกต้องเพิ่มขึ้น
แต่หากไม่หวังผลที่ว่าก็อย่าเป็นอาจารย์เลย อาชีพอี่นมีอีกมาก
comment79:มาคำถามแบบเดิมๆ ว่าเป็นอาจารย์มหาลัยดีไหม น่าสนใจไหม ในมุมมองแต่เรื่องเงินๆทองๆ เรื่องสวัสดิการ จริงอยู่มันสำคัญกับการดำรงชีวิต  แค่ดูคำถามคุณก็พอดูออกแล้วว่าไม่รุ่งแน่ๆ  เพราะไม่ได้รักในอาชีพ    เหมือนทำธุรกิจจะมุ่งเอาแต่เรื่องกำไร ยังไงก็ไปไม่รอด
comment80:ขึ้นอยู่กับสาขาที่จบด้วยแหล่ะ
อย่างเราพึ่งบรรจุไม่นาน บวกกับขี้เกียจด้วยมั้ง 555 เงินเดือนไม่เยอะ แต่พอใช้ไม่มีปัญหาอะไร
มีโครงการนิดหน่อย รายได้พิเศษนิดหน่อย
แต่ค่าคุมสอบ ค่าสอบ com, defend น้อยมากค่ะ คงแล้วแต่ที่ด้วย
เวลามีคนมาขอคำปรึกษา เราต้องมีจิตสาธารณะ คือฟรีอะค่ะ (แล้วแต่สาขาด้วยมั้ง)
มั่นคงไหม ตอบเลยว่าไม่ค่ะ สัญญาของเราคือต้องได้ตำแหน่ง ผศ ภายใน 6 ปี + ทดลองงาน 1 ปี รวมเป็น 7 ปี 
ถ้ายังไม่ได้ ผศ. อยู่ต่อได้อีก 2 ปี แต่จะไม่ได้ปรับเงินเดือน ถ้ายังไม่ได้ ผศ จริง ๆ โดนเชิญออก
ซึ่งเราอาจโดนเชิญออกภายใน 7 ปี ข้างหน้า 5555

ข้อดีของอาจารย์สำหรับเราคือ ผู้คนทั่วไปค่อนข้างให้เกียรติเราค่ะ แต่เขาก็คาดหวังว่าเราจะเก่งทุกด้าน รู้ทุกเรื่อง ซึ่งจริง ๆ ไม่ใช่
เราก็เป็นคนธรรมดา มีชีวิตในด้านไร้สาระ เฮฮาไปเรื่อย แต่ก็ไม่อยากเปิดเผยให้ลูกศิษย์รู้เท่าไหร่ - -"
มีความกดดันในหลาย ๆ เรื่อง มีเรื่องการเมืองทุกที่ ใครพวกใคร

สรุป สำหรับเรา เวลามีปัยหาก็ทุกข์มากค่ะ แต่เวลามีความสุข มันสุขไม่สุดค่ะ
และมีเวลาส่วนตัวน้อย ใช้วันหยุดเพื่อเตรียมสอน ทำวิจัย ออกภาคสนาม บริการชุมชน บ่อยค่ะ

ปล. ที่ทำงานเราเน้น ป.เอกค่ะ มีผลต่อการประเมินมหาวิทยาลัยค่ะ นอกจากสาขาคลาดแคลน ถ้าจบโท หรือ ตรี ต้องทำเรื่องเรียนต่อภายใน 1 ปีค่ะ
comment81:เคยได้ยินว่าป.โทถ้าไม่ก๋วยจั๊บ เป็นอาจารย์ยากครับ (มันขึ้นอยู่กับสถานที่และพรรคพวกครับ)

เรื่องอาจารย์อาเจียนนี่ อยากเห็นคุณภาพงานครับ (บางคน)ก็กาก กากมากด้วย ไม่มีคุณภาพเอาเสียจริงๆ คาบสอนสองชั่วโมงครึ่ง สอนจริงครึ่งชั่วโมง-หนึ่งชั่วโมงแล้วบลาๆ

งานวิจัยมีหลายระดับ อินเตอร์ ในประเทศ ในมหาวิทยาลัยตัวเอง อยากให้ไปหาอ่านเอาครับแล้วจะเห็นคุณภาพคนที่มาสอนคน หรือครูที่มาสอนคน
อย่าไปเชื่อคำว่า ดร. นำหน้าแล้วจะเก่งจริงนะครับ จะให้ลูกหลานเรียนที่ไหนลองหาประวัติคนสอนดีๆ 

เน้นว่าบางคนนะครับที่ไร้คุณภาพ
comment82:เป็นอาจารย์บางทีก็เหนื่อยนะ ต้องสู้กับคนในองค์กรไม่พอ ยังต้องสู้กับเด็ก ยิ่งอาจารย์จบใหม่ เด็กเอาคำถามล้านแปดมาถาม พออาจารย์ตอบไม่ได้ ก็หาว่าอาจารย์ไม่เก่ง พาลไม่เคารพอาจารย์อีก
comment83:รีบ Ctrl + f  คำว่า  "การเมือง" ก่อนเลย
เหมือนว่าจะเป็นประเด็นหลักของการ เป็นอาจารย์มหาลัย 55
comment84:เพื่อนจบ ป เอก มี ม สองที่จองตัว

ที่นึงให้ห้าหมื่น
ที่นึงให้สองหมื่นห้า

สอนก็น้อย คนละเรื่องกับครูอนุบาลเลย เชดขี้เชดเยี่ยวเด็ก
comment85:ขอโอกาสแสดงความนับถือครูอาจารย์ทุกท่าน ที่มีความตั้งใจอยากให้คนที่ถูกสอนเป็นคนดี มีอนาคต ครับ
comment86:ผมสรุปสั้นๆ นะครับ ปัจจุบันผมเป็นอาจารย์มหาลัย เคยสอนมา 3 มหาลัยแล้วครับ
1. ถ้าคิดว่าจะหาเงิน -> ไปทางอื่นเหอะครับ
2. ถ้าคิดว่ามีอิสระจะได้ทำอะไรที่อยากทำ -> ไปทางอื่นครับ
3. ถ้าคิดว่าสวัสดิการดี -> ไปทางอื่นนะครับ
4. ถ้าคิดว่าจะได้มีโอกาสไปเมืองนอกบ่อย ๆ -> ไปชิ้วๆเลยครับ
5. ถ้าคิดว่าจะได้มีเวลาว่างเย๊อะๆงานสบายๆ -> อันนี้รีบไปไกลๆให้พ้นเลย
6. ถ้าคิดว่าจะได้มีหน้าตาความเชื่อถือในสังคม -> แต่ก่อนใช่เดี๋ยวนี้ระดับนึง ค่อยๆไปทางอื่นเหอะครับ
7. ถ้ามีความฝันอยากคิดค้นอะไรที่ยิ่งใหญ่ -> ส่วนใหญ่นี่ก็ควรไปไกลๆ ครับ ไม่ใช่ที่ของคุณ

8. ถ้าคิดว่าอยากใช้ความรู้ความสามารถทำบุญที่ยิ่งใหญ่ -> มากันเย๊อะๆนะครับ
comment87:ขอตอบในฐานะคนคิดจะเคยเป็นอาจารย์สอนในมหาวิทยาลัยนะครับ

- สำหรับสวัสดิการ ขึ้นอยู่กับแต่ละมหาวิทยาลัยนะครับ ตามที่หลายๆ คนได้กล่าวไว้แล้ว ตรงนี้เจ้าของกระทู้ต้องสืบเอานะครับ ถ้าเป็นสถาบันดังๆ น่าจะมีสวัสดิการดีๆ ให้นะครับ
- รายได้นอกเหนือจากการสอน เช่น ค่าทำวิจัย ค่าสอนนอกเวลา ค่าที่ปรึกษา หากมีฝีมือและมีชื่อเสียงมากพอ ก็จะมีคนมาทาบทามให้ไปทำงานต่างๆ นะครับ แต่บอกเลยว่างานนอกเหล่านี้ จะได้ก็ต่อเมื่อสอนในหลักสูตรหรือคณะที่ทำมาหาอาชีพได้นะ เช่น บริหารธุรกิจ รัฐประศาสนศาสตร์ เศรษฐศาสตร์ หมอ วิศวะ หากสอนในคณะหรือหลักสูตที่ไม่ได้สำหรับทำมาหากิน อย่างเช่น ปรัชญา มานุษยวิทยา ภาษาศาสตร์ (linguistic) วิทยาศาสตร์ (อาจมีบ้าง) จะมีงานนอกเข้ามาน้อยนะครับ และอีกอย่างการมีงานนอก อาจจะทำให้งานหลักที่เป็นการสอนบกพร่องลงไปบ้าง แต่บางคนอก็เอางานนอกนี้ไปเสริมเป็นส่วนหนึ่งของงานวิจัยหรือผลงานสำหรับการประเมินนะครับ
-ในเรื่องการสอน- หากสอนในคณะหรือหลักสูตรที่เน้นทำมาหากิน รายได้จะดี แต่หาไปสอนคณะหรือสาขาพวกปรัชญา ฟิสิกส์ พวห Pure Science เหล่านี้ หรือสาขาที่ไม่ได้เป็นที่นิยมมากนัก จะไม่ค่อยมีรายได้มากนัก เพราะไม่เป็นที่นิยมในตลาด แต่หากทำงานศึกษา วิจัย ค้นคว้าในระดับลึกๆ แล้วละก็ และหน่วยงานที่เราทำงานอยู่ สนับสนุนด้วยแล้ว อาจะมีผลงานไปเผยแพร่ในต่างประเทศได้เลย เพราะในบ้านเราการศึกษา วิจัยเชิงลึกที่เป็นพวก Pure Science มีน้อยมาก ผิดกับต่างประเทศที่มีเยอะมาก และการเรียนการสอนและศึกษา ค้นคว้า วิจัยในเชิงลึกเหล่านี้ อาจารย์ในมหาวิทยาลัยเราไม่ค่อยทำกันนะครับ เพราะไม่ค่อยได้ตังค์ ต้องทำเพราะชอบและใจรัก แต่การศึกษา ค้นคว้าวิจัยเชิงลึกดังกล่าวมีประโยชน์ต่องวงวิชาการมาก เนื่องจากช่วยต่อยอดความรู้เดิมหรือสร้างศาสตร์ใหม่ๆ ขึ้นมา ซึ่งผมมมองว่าตรงนี้เป็นหน้าที่ของสถาบันอุดมศึกษานะครับ หากนึกไม่ออก นึกถึงข่าวการค้นพบคลื่นโน้มถ่วงที่ไอนสไตน์เคยทำนายไว้เมื่อ 100 กว่าปีก่อน ต้องใช้เวลา 100 กว่าปีถึงจะตรวจพบ ทั้งๆ ที่ก่อนหน้านี้แนวคิดดังกล่าวเป็นเพียงทฤษฎีเท่านั้น แต่ต้องรอวิทยาการและเทคโนโลยีพัฒนาไปมาก ถึงจะตรวจจับได้
- สังคมผู้สูงอายุ- อย่างที่ทราบแล้วว่า สังคมไทยเข้าสู่สังคมผู้สูงอายุแล้ว และกำลังเพิ่มจำนวนมากขึ้นเรื่อยๆ ดังนั้นแล้วจำนวนนักศึกษาที่จะเข้าเรียนค่อยๆ น้อยลงไป และบางสถาบันอาจจะต้องปิดตัวหรือว่ายุบรวมกับสถาบันอื่นแทน หรือไม่อย่างนั้นก็ต้องเปลี่ยนหลักสูตรที่ให้ผู้ใหญ่สามารถเข้าเรียนได้ หรือมีระบบที่ยืดหยุ่นให้สามารถเข้าเรียนได้ ตรงนี้คนที่เป็นอาจารย์ต้องคิดพอควร เพราะจะแข่งแค่เชิงปริมาณไม่ได้แล้ว ต้องเป็นเชิงคุณภาพ
comment88:ถ้าเก่งจริงทั้งวิชาการและด้านวิจัยเรื่องงานและเงินคงไม่ลำบาก
แต่ตอนนี้อิฉันกำลังลำบากเพราะรู้สึกว่าไม่ถนัดวิจัยเลย เงินเดือนน้อยไม่มีรายได้อื่นเข้ามาเลยลำบากT_T
อาจารย์มหาวิทยาลัยทั้งหลายสู้ๆนะคะ
comment89:เป็นกระทู้ที่เป็นประโยชน์มากค่ะ
comment90:ผมขอมาเสริม เรื่องที่ไม่เกี่ยวกันกับกระทู้เท่าไหร่แล้วกันนะครับ

ยกตัวอย่างที่ประเทศสหรัฐ อเมริกาแล้วกัน การเรียน Under grad , หรือ Grad นั้น ค่าใช้จ่ายแพงมากๆ ในมุมมองของการเป็นนักศึกษา บางที่ค่าใช้จ่ายปีละเป็นล้านบาทไทย 
ซึ่งก็มาจาก การเอาเงินพวกนี้มาบำรุงมหาวิทยาลัย การมีห้องแล็ปดีๆ การจ้างผู้สอนเก่งๆ ซึ่งมีความรู้มาก หรือเป็น PhD จะจ้างไม่ได้ทันที เพราะแม้เท่านั้นก็ยังไม่พอ ต้องถ่ายทอดเป็นด้วย คือ build คนจากโง่ให้เก่งได้

ทีนี้
ประเทศไทยเนี่ย จนมากครับ บอกเลย
งบมหาวิทยาลัย มีครับ ผมเชื่อว่า "เค้าก็อยากจ่ายเงินจ้าง อาจารย์ให้เยอะๆนั่นแหละ"
แต่ผมว่าเงินเดือนที่ได้มา งานที่ให้ทำ เค้าก็ต้องแบบ tight สุดๆแล้วครับ อารมณ์แบบ "อยากจ่ายให้เยอะ แต่มันมีให้เท่านี้จริงๆ"
เพราะค่าเทอมพวกเราเรียนมันก็จ่ายไม่แพงนี่นา จริงมั้ย ถ้าเป็น ม รัฐ บาง ม. เทอมละ 8500 บาท หรือ 9500 บาท ไม่ถึงหมื่นเยอะแยะ
หากเป็นมหาวิทยาลัยที่ออกนอกระบบเต็มตัว ไม่ใช่กำกับของรัฐ แล้วจะเอาเงินที่ไหนไปจ่ายค่าจ้างครูถ้ารายรับมันมีเท่านี้ 
(อันนี้มองมุมที่เป็นรายรับจากค่าเทอมเป็นหลักอย่างเดียว ซึ่งอาจจะมีรายรับด้านอื่นๆอีกครับ แต่พูดในมุมมองนักศึกษาที่ ไทย กับ อเมริกา เทียบกัน)

แล้วทำไมเราจึงทำรายรับของมหาวิทยาลัยให้สูงๆไม่ได้ เช่น ค่าเทอมจากเดิม 8500 เปลี่ยนเป็น 30,000 บาท ต่อคนต่อเทอม
เปลี่ยนค่าหอพัก หอใน ค่ายิม ค่าห้องสมุด สารพัดค่า ให้มันแพงหูฉี่เหมือนอเมริกา แต่คุณภาพก็ได้ตามนั้นไปด้วย
อ่านจบแล้ว ย้อนกลับมาอีกครั้ง ทำไมเราจึงตั้งเพดานรายรับให้มหาวิทยาลัยสูงๆไม่ได้
เพราะถ้าตั้งสูงได้ มหาวิทยาลัยมีรายรับมากขึ้น พอมีเงินมากขึ้นก็เอาเงินมาจ้างคนได้มากขึ้น จ้างผู้ช่วย อ.ยังได้ จ้างผู้ช่วยวิจัย อ.ก็สอนอย่างเดียว ยังได้เลย!! ขอแค่มีเงิน !!

คำตอบคือ การผลักดันโอกาสทางการศึกษาของประเทศไทย

ประเทศไทย ไม่สามารถทำให้คนจบ ปวช ปวส "ทำงานแล้วมีเงินพอใช้พอจ่ายในยุคปัจจุบัน แบบสบายๆไม่ได้"
ใครจบวุฒิเท่านี้ เค้าต้องดิ้นรนกระกระสนมากครับ ถ้าจะมีคุณภาพชีวิตที่ดี ถ้าจะผ่อนรถยนต์เพื่อจะใช้ไปไหนมาไหนกับครอบครัว
ถ้าจะมีครอบครัว มีลูก ถ้าจะเข้า รพ. คนที่จบวุฒิขนาดนี้ สู้ในสังคมลำบากเลยแหละ

เพราะฉะนั้นประเทศเลยเดินไปในทิศทางแบบนี้ คือ เอาให้คนจบปริญญาตรีให้ได้ก่อน เน้นปริมาณก่อน
เราจึงเห็นข่าวเด็กจบ ป ตรี ตกงานเพียบ ผมนี่ไม่แปลกใจเลย ก็ผลิตออกมาเยอะขนาดนั้น

แล้วสรุป ปัญหาหลักมันอยู่ที่อะไรกันแน่ ?

มันก็อยู่ที่ภาครัฐไงครับ 

1. รัฐต้องทำให้คนจบวุฒิน้อยๆ เค้าอยู่ได้ ใช้ชีวิตได้ครับ การเรียนมหาวิทยาลัยต้องเหมาะกับคนที่พร้อมทั้งใจ และเงิน เพื่อที่จะเรียนรู้ลึกลงไปในสิ่งนั้นๆ คนเรียนต้องเป็นพวกอยากเรียนสุดๆ เงินพร้อม เค้าจะได้ห้องแล็ปดี ได้เรียนกับอ.ที่มีรายรับพอใจ สอนเต็มที่ เป็นพวกสอนเก่ง เด็กจบมาจะเป็นยังไงละครับ โคตรเก่งเลย ปริมาณน้อยลงด้วย ไม่แย่งงานกันอีก ทำไมมันดีขนาดนี้ละครับ

2. รัฐต้องหาเงินเข้าประเทศได้เยอะครับ เพื่อให้เศรษฐกิจดี มีเม็ดเงินไหลมากพอ ภาคอุตสาหกรรม ลงทุน ท่องเที่ยว และส่งออก พวกนี้คือรายได้หลักของการดึงเงินจากต่างประเทศเข้ามา รัฐต้องเก่งครับ พอมีเงินมาก ภาคเหล่านี้จะกระจายเงินไปสู่ระบบเองครับ เงินในประเทศเยอะขึ้นแรงดึงดูดมันจะมาเองครับ มันเป็นทุกที่ไม่ต้องคิดมากเลย เหมือนองค์กรใหญ่ๆอย่าง exxon mobil , ปตท , facebook ไม่ต้องห่วงเรื่องเงินเดือนเลย ใบสมัครก็ไม่ต้องถาม ในขณะที่องค์กรที่เงินน้อยๆ บางทีต้อง "ยอมรับคนอย่างเสียมิได้" ด้วยซ้ำ เพราะมันหา ป.เอก หรือ ป.โทตรงสาย มาสอนลำบากจริงๆ และไม่ใช่แค่สอนอย่างเดียวด้วย ต้องทำวิจัย ทำงานวิชาการ งานบริหารอีก สารพัด

ฝากไว้ 2 ข้อครับ
comment91:คำว่า การเมือง หมายถึง ฝ่ายเหลือง แดง เขียว? รึเปล่าคะ หรือแค่หมายถึง แบ่งฝักฝ่ายไม่ชอบขี้หน้า ขัดผลประโยชน์กัน
comment91-1:การเมืองภายในมั้งฮะ ผบห.จะมี "ทีม"ของเค้า
comment92:น่าสนใจไหมไม่รู้

แต่!!
แรกเริ่มเข้ามาด้วยเงินเดือน 1x,xxx
ผ่านไปสองปีกว่า
ปัจจุบันเงินเดือน 4x,xxx

ไม่ได้จะบอกว่าเงินเดือนขึ้นเยอะ
แต่จะบอกว่าฐานเงินเดือนปรับมาแล้วเป็นสิบรอบ

คิดว่าน่าสนใจป่าล่ะ
comment93:ถ้าถามว่าน่าสนใจไหม คำตอบคือ แล้วแต่ ตอบได้ทั้งน่าสนใจ และไม่น่าสนใจ
แล้วแต่ จขกท จะเจอสภาพแวดล้อมแบบไหน อยู่ที่ดีๆ ก็ดี มีความสุข อยู่ที่แย่ๆ ก็ไม่มีความสุข
จะเห็นได้จาก คำตอบที่มีอาจารย์เยอะแยะ เข้ามาตอบ มีหลากหลายมาก ทั้งดีและไม่ดี
นั่นเป็นเพราะ แต่ละคน สอนอยู่ในที่ๆต่างกันครับ 
เหมือนการทำงานนั่นแหละครับ แต่ละบริษัท สภาพแวดล้อมต่างกัน

ถ้า จขกท ใจรักอยากจะเป็นอาจารย์จริง ก็ควรจะเลือกมหาลัยที่สมัครด้วย ดูหลายๆด้าน 
การเดินทาง ที่อยู่อาศัย ความพร้อมมหาลัย นิสิตนักศึกษาที่จะได้สอน ที่สำคัญ โอกาสเจริญก้าวหน้า ดีแค่ไหน
และถ้าให้แนะนำ จขกท เลือกจากมหาลัยใน List นี้เลือกเอามหาลัยบนๆหน่อย พวกมหาวิทยาลัยวิจัยแห่งชาติ ก็จะดีครับ

เป็น List มหาลัยที่ได้รับงบประมาณจากรัฐบาล มากที่สุดเรียงลำดับ 
นั่นหมายถึง ความพร้อม เครื่องไม้เครื่องมือ ทุนวิจัย โน่นนี่นั่น พร้อมให้ จขกท ไขว่คว้าเต็มที่ 
เพราะอะไร เพราะการเป็นอาจารย์มหาลัย อย่างที่หลายคนบอก ลำพังเงินเดือนไม่พอใช้
ต้องมีงานอย่างอื่นเสริม การทำงานวิจัย ก็หนึ่งในนั้น เมื่อได้ทำงานวิจัย มีผลงาน มีตำแหน่งวิชาการ
ได้งานเสริมจาก เอกชน หรือเป็นที่ปรึกษา งานเสริมจะหลั่งไหลเข้ามาเอง
อย่าง ความเห็นที่ 63 น่าจะเป็นตัวอย่าง รวมแล้วแต่ละเดือนได้เกือบ 6 หลัก
ถือว่าเป็นรายได้ที่งดงาม อาชีพที่มีเกียรติ มีคนยกย่องนับถือ
เผลอๆภายภาคหน้า อาจได้เลื่อนขั้นเป็นศาสตราจารย์กิตติคุณ เป็นเกียรติไปชั่วชีวิต

แบบนี้ คงตอบได้เลยว่า น่าสนใจมากครับ สำหรับผม
comment94:ความเชื่อเรื่องจบนอกยูท้อปได้เปรียบอะไรนั่น ปัจจุบันเริ่มจะไม่มีความหมายแล้วนะ จบเอก MIT ไม่มี paper กับจบบางมด papers ใน Q1 ของ SCIE ซัก 4-5 เรื่อง ผมบอกได้เลยว่าโอกาสที่คนหลังจะถูกเลือกมีสูงกว่ามาก ลองสังเกตดูหลายๆมหาลัยใหญ่ของไทยเริ่มรับศิษย์เก่า ป. เอก ของตัวเองเข้าเป็นอาจารย์กันแล้ว โลกเริ่มหมุนไปอีกมุมหนึ่งแล้วใครตามไม่ทันก็ update ข้อมูลซะ
comment95:ตอบ จขกท

- จบโท ม.รัฐ เกรดต้น ๆ ไม่รับเป็นอาจารย์แล้วครับ ยกเว้นลูกหม้อความสามารถสูงและคณบดีเมตตาจะรับแล้วส่งไปเรียนเอกอีกที
- ความมั่นคงในอาชีพอาจารย์มหาวิทยาลัยไม่มีแล้วเพราะไม่ได้เป็นข้าราชการ มหาลัยที่ผมทำงานถ้าไม่ได้ ผศ.ใน 5 ปี ต้องออกแล้วหลังจากนั้นถ้าไม่ได้ รศ. ในอีก 7 ปีก็อาจพิจารณาให้ออกได้
- เงินเดือนเริ่มต้นต่ำเมื่อเทียบกับการทำงานสายเอกชน สวัสดิการแย่ถึงแย่มากเมื่อเทียบกับข้าราชการ รัฐสาหกิจ หรือบริษัทมาตรฐานทั่วไป ต้องวางแผนลงทุนเงินหลังเกษียรเอง บอกเลยว่าทำงานกินเงินเดือนไปเรื่อย ๆ ไม่วางแผนรับรองลำบากตอนแก่แน่ ป่วยก็ต้องใช้บัตรประกันสังคม บำาญก็ไม่มีแล้ว
- รายได้พิเศษขึ้นกับความสามารถล้วน ๆ แต่ช่องทางหาเงินอาจารย์มหาวิทยาลัยมีเยอะมากและได้เปรียบคนทั่วไปเพราะสังคมให้ความเชื่อถือ เช่น อย่าง อาจารย์วิศวะนี่ ที่เห็น ๆ ทำกันก็ทำโครงการวิจัย เป็นที่ปรึกษาบริษัท รับงานออกแบบ รับงานจากโครงการรัฐ เปิดบริษัทเอง สอนพิเศษม.ปลาย สอนภาคพิเศษ จัดโครงการอบรม ตั้งศูนย์วิจัย เป็นคณบดีกินเงินตำแหน่ง เบี้ยประชุม และเงินที่ปรึกษาโครงการต่าง ๆ ในมหาลัย รับทำ EIA เป็น NGO ลงทุนอสังหา ทำหอพัก เล่นหุ้น เป็นลอบบี้ยิสต์เดินตามผู้ว่าและนักการเมือง ปั้นโครงการส่งนักการเมือง ฯลฯ 
- อาจารย์(วิศวะ)ที่หารายได้รวม 100 000 up ต่อเดือน(ช่วงอายุ 35-45)เท่าที่เห็นมีประมาณ 10% ของอาจารย์ทั้งหมด แต่หลังอายุ 45 จะมีมากกว่า 20% ไม่ใช่ทุกคน อยู่เฉย ๆ กินเงินเดือนก็ได้แค่เงินเดือนนั่นแหละ
-เรื่องการเมืองในมหาลัยอย่าไปกลัว ทำตัวเป็นคนไม่มีขั้วไม่มีฝ่าย ทำตามหน้าที่ของเรา ก็จะอยู่ได้ทุกฝ่ายก็จะไม่มีปัญหาอะไร
ข้อดีของอาจารย์มหาลัยคือทางเลือกเยอะและมีอิสระมาก ใครชอบสอนชอบเขียนตำราก็อยู่ได้ ใครชอบวิจัยก็ลุยทำวิจัยได้เลย ใครชอบเป็นที่ปรึกษาทำโครงการหาเงินก็ทำได้ ใครชอบงานบริหารชี้นิ้วก็ไปสมัครเป็นคณบดี อธิการบดี ใครอยากปิดทองหลังพระทำบุญอุทิศชีวิตให้สังคมและลูกศิษย์ก็อยู่ได้

ถ้าชอบเรียนรู้และรักอิสระก็เลือกอาชีพนี้เลย แต่ถ้ามองเรื่องเงินเป็นหลักแนะให้ทำเอกชนเพราะออกแรงเท่ากันแต่เอกชนได้เงินมากกว่าเยอะ
แต่อยากเตือนว่าอาจารย์มหาลัยไม่ใช่อาชีพง่าย ๆ ไม่เจ๋งจริงเขาไม่เอาไปเป็นที่ปรึกษาหรือให้ฑโครงการมาต้องเป็นเบอร์ต้น ๆ ในหมู่อาจารย์มหาลัยในประเทศด้วยกันเขาถึงจะจ้าง แล้วก็งานหนักไม่มีวันหยุด ไม่ได้สบายๆ สอนแค่อาทิตย์ละไม่กี่ชั่วโมงอย่างที่คนนอกมอง งานเอกสาร งานดูแลครุภัณฑ์ จัดซื้อ งานประกันคุณภาพ งานประชุม งานดูแลนิสิตอีกเพียบ สาธยายไม่หมด 

คิดว่า จขกท คงได้ข้อมูลมาเยอะละ ขอให้โชคดีครับ
comment96:จบ(เอก) ใหม่ เพิ่งมาทำงานได้ 1 ปี ตอนนี้บ่นกับที่บ้านทุกวันว่าอยากลาออก TT แต่หน้าที่ที่รับผิดชอบก็มากเหลือเกิน
สอนก็ยังไม่เก่ง เตรียมสอนอย่างเดียว ไม่ต้องถามหางานวิจัยค่ะ 
มีลูกศิษย์ดีๆเราก็ชื่นใจนะ แต่นักศึกษาสมัยนี้ต้องจูนกันเยอะค่ะ บางทีก็เหนื่อยก็ล้า เงินเดือนโอเค แต่ไม่มีเวลาใช้
คงเป็นเพราะเรารักอิสระมากเกินไป เลยรู้สึกว่าเวลามีกรอบอะไรมาบังคับมากๆแล้วจะหลุดค่ะ 
ถ้าไม่ติดว่าต้องใช้ทุกอีก 9 ปีคงออกไปแล้ว
comment96-1:อีก 9 ปีนานมากครับ
comment96-2:ปีแรกก็เหนื่อยหน่อยนะคะ ไม่มีสไลด์สอนในมือ ต้องนั่งทำใหม่ เทอมแรกที่เราสอนวิชาบรรยาย สอนเสร็จเราปวดเมื่อยเหมือนไปยกเวทมาเลย พลังงานหมด แนะนำนะคะ ใช้ทุนให้ได้ 3/4 หรือ ครึ่งหนึ่งแล้วก็ทำเรื่องย้ายไปหน่วยงานในสังกัดของมหาลัยคุณค่ะ อาจารย์คณะเราย้ายกันเพียบ ชีวิตสดใสขึ้นเยอะ ถ้าทนสอนๆกันไปนี่หาจิตแพทย์กันไปครึ่งคณะแล้วค่ะ
comment97:อ้อ!! กลับมาบอกทริคอีกนิดค่ะ หลายคนคงเห็นประกาศรับสมัครอาจารย์ตามหน้าเวบมหาลัยและคณะ จริงๆแล้วร้อยละ 99 เค้ามีคนรออยู่แล้วค่ะ บางทีเป็นอัตราจ้าง/ลูกจ้าง แล้วจะเปลี่ยนมาบรรจุ เค้าก็ต้องประกาศหน้าเวบค่ะ เพราะมันเป็นระบบราชการ บางทีถ้าเห็นว่ามีคุณสมบัติประหลาดๆ หรือ specific มากๆ ไม่ต้องสมัครนะคะ แม้จะ meet minimum requirement นั้นคือเค้าล็อคตัวไว้แล้วค่ะ ปัจจุบันระบบเส้นสายสำคัญสุดค่ะ น้อยมากที่จะกลับมาเป็นอาจารย์โดยที่ไม่ใช้เส้นสาย ถ้าอยากเป็นจริงๆกลับไปตีสนิทกับอาจารย์ที่ปรึกษาตอนป.ตรี หรือ keep in touch กับอาจารย์ท่านๆอื่นๆไว้ค่ะ แม้ทั้งนี้ทั้งนั้น ก็การเมืองอีกแหละ จังหวะและโอกาสค่ะ 

ปล.ขอบคุณอาจารย์ดีๆทุกท่านที่ยังอดทน และยังทนเพื่อนร่วมงานเฮงซวยนะคะ เรารู้ว่าท่านๆต้องอดทนมากขนาดไหนเพื่อประเทศชาติ
comment97-1:จะเรียกว่าเส้นสายซะทีเดียวก็ไม่ถูก ปัญหาหลักๆที่หน่วยงานมันมีการเมืองการมุ้งตามมาเพราะไอ้ที่จบมาแล้วคิดว่าตัวเองเริศ เป็นนกอินทรีย์ไม่บินตามใคร incomparable สุดท้ายแล้วทำงานกับคนอื่นไม่ได้ บางที่มีอยู่ 5 คนก็กลายเป็น 5 ก๊ก คุยกันไม่รู้เรื่อง หลังๆมานี่ ถ้าไม่ชัวร์ว่าทำงานเข้ากันได้จะโดนตัดออกจากตัวเลือกก่อนอยู่แล้ว ยิ่งถ้าได้ศิษย์เก่าที่รู้ว่าทำงานด้วยกันได้แน่นอน โอกาสย่อมสูงกว่าคนอื่น
comment98:น่าสนใจครับ สาวๆ นักศึกษายังน่ารักขึ้นทุกวัน อิอิ
comment99:เรียนให้จบปริญญาเอก+หาประสบการณ์เช่นเป็น post doc แล้วค่อยสมัครเถอะครับ
comment100:ขอบคุณครับ
comment101:เพื่อนคนที่ 1 จบปริญญาโท ทางด้านคอมพิวเตอร์ค่ะ
ออกจากการเป็นอาจารย์มหาวิทยาลัยรัฐบาลทางภาคใต้ ทั้งที่สอนได้เพียง 1 ปี
เพราะระบบการทำงานและระบบการเงินแย่มากๆ 
ณ ตอนนี้เพื่อนออกมาได้จะครึ่งปีแล้ว
ค่าใช้จ่ายที่ทางมหาวิทยาลัยต้องจ่ายคืนเพื่อน ชดเชยในส่วนที่เพื่อนออกค่าใช้จ่ายในการทำงานเองก่อนยังไม่ได้ซักกะบาท
เมื่อไม่นานนี้อยู่เพื่อนก็พูดว่า 
"ชั้นคิดถูกแล้วที่ชิงลาออกก่อน ไม่หวังรอจนให้การเงินจ่ายเงินคืน ไม่งั้นชั้นคงบ้าและเสียเวลาที่อยู่ผิดที่"

เพื่อนคนที่ 2 ยังสอนอยู่ที่มหาวิทยาลัยค่ะ คนนี้จบปริญญาเอก คณะวิทยาศาสตร์ เอกเคมี 
แต่เจอกันทีไร ก็จะบอกว่า..... 
ถ้าไม่ติดว่ามหาวิทยาลัยให้ทุนมาทำวิจัยแล้ว และทำสัญญากันไปแล้ว ก็คงลาออกไปอยู่ที่ที่สบายใจกว่านี้
ปัญหาการเมืองในมหาวิทยาลัย และการใช้เส้นสายทางด้านการเงิน การจัดซื้อ ร้อนแรงมาก

เพื่อนทั้ง 2 คนนี้เจอเหมือนกันและทำให้เหนื่อยพอควร
คือ นักศึกษาไม่มี passion อันนี้เศร้ามากๆ

เพื่อนที่จบปริญญาตรี ก็เป็นอาจารย์ได้ค่ะ แต่ว่าเป็นคณะนั้นเพิ่งเปิดได้ไม่นาน 
เป็นคณะที่จัดว่าดป็นสายวิชาชีพต้องการบุคคลากรอย่างมากและรับเฉพาะเกียรตินิยม
จากนั้นทางคณะจะให้ทุนเพื่อเรียนต่อค่ะ บางคนเลือกเรียนในประเทศ บางคนก็ไปเรียนต่อต่างประเทศ
comment102:ขอบคุณที่แชร์ข้อมูลกันครับ
comment103:"การเมืองรุนแรง" คนดีอยู่ยาก แบ่งพรรคแบ่งพวก
     ไม่มีศัตรูและมิตรที่ถาวร ทำให้คนที่มีอุดมการณ์ เข้าไปแล้ว หมดศรัทธา เรื่องเงินเดือนสวัสดิการ ตอนนี้ อาจารย์ที่เข้าใหม่ๆก็ยอมรับระบบ แต่หลักๆคงเป็น การเมืองพาคนล่ม
comment104:23 เม.ย. 2559 

              อันดับแรก ต้องขอกราบขอบพระคุณอาจารย์พนักงานมหาวิทยาลันทุกท่านทั้งในส่วนของม.รัฐและ ม.เอกชน พร้อมทั้งผู้เคยทำงานในมหาวิทยาลัยทุกๆท่าน ที่ได้กรุณาเข้ามาแบ่งปันประสบการณ์ของการทำงานสายวิชาการในมหาวิทยาลัย 
              ข้อมูลและรายละเอียดทุกอย่างที่ทุกท่านได้ให้ไว้แล้วนั้น นับเป็นประโยชน์อย่างยิ่งต่อเจ้าของกระทู้และผู้สนใจที่จะเป็นอาจารย์มหาวิทยาลัยในอนาคต  จริงๆแล้วเจ้าของกระทู้เองไม่คิดว่ากระทู้นี้จะขึ้นเป็นกระทู้แนะนำ และก็ไม่คาดคิดมาก่อนว่าจะมีเหล่าบรรดาอาจารย์เข้ามาตอบมากมายถึง หนึ่งร้อยกว่าคอมเม้นต์ขนาดนี้ นับว่า อาชีพพนักงงานมหาวิทยาลัยยังเป็น อาชีพที่คนส่วนมากให้ความสนใจ โดยเฉพาะคนที่กำลังเรียนปริญญาโท – เอก อยู่ ณ ขณะนี้
             ในท้ายที่สุดนี้ ก็ขออำนวยอวยพรให้อาจารย์ทุกท่าน หรือแม้กระทั้งคนที่ลาออกจากการเป็น พนง.มหาวิทยาลัยแล้ว ขอให้ทุกท่านมีสุขภาพแข็งแรง มีความสุขความเจริญ ประสบความสำเร็จในวิชาชีพและสิ่งที่หวังทุกคนนะครับ


                                                                                                                                  ขอบพระคุณทุกๆท่านเป็นอย่างสูงครับ
                                                                                                                              เจ้าของกระทู้ "อาจารย์มหาวิทยาลัย"
comment105:คุณเจ้าของกระทู้จบด้านภาษาอังกฤษใช่ไหมคะ
ขอแชร์ข้อมูลด้านนี้ละกันค่ะ

ม.รัฐชั้นนำ มีแนวโน้มจะไม่รับอาจารย์วุฒิป.โทด้านภาษาอังกฤษแล้วค่ะ
หลายที่เปิดรับแต่ป.เอก ถ้าไม่มีวุฒิป.เอกมาสมัคร ก็ปิดรับแล้วเปิดใหม่ไปเรื่อยๆ จนกว่าจะมีคนมาสมัครค่ะ
ม.รัฐที่ทำงานอยู่ ไม่รับคนที่กำลังเรียนป.เอกเทอมสุดท้ายด้วยซ้ำค่ะ รับเฉพาะคนที่มีวุฒิป.เอกเรียบร้อยแล้วเท่านั้นค่ะ 

อย่างไรก็ตาม เมื่อเร็วๆ นี้เห็นม.รัฐชั้นนำแห่งหนึ่งรับอาจารย์ด้านภาษาอังกฤษแยกเป็นสองสายนะคะ คือ สายวิจัย (รับวุฒิป.เอก) กับ สายสอน (รับวุฒิป.โท) แต่ไม่ทราบรายละเอียดว่าต่างกันอย่างไรทั้งในแง่เงินเดือนและภาระงาน อาจจะต้องลองโทรสอบถามดูนะคะ

สำหรับม.เอกชน และม.ราชภัฏ รวมถึงม.รัฐอื่นๆ ยังเห็นรับสมัครอาจารย์วุฒิป.โทด้านภาษาอังกฤษอยู่ค่ะ
และส่วนตัวคิดว่าน่าจะมีแนวโน้มรับวุฒิป.โทต่อไปอีกพักใหญ่ๆ ค่ะ เพราะคนจบป.เอกด้านนี้ก็ยังมีไม่เยอะมาก ในขณะที่วิชาภาษาอังกฤษเป็นวิชาพื้นฐานของทุกๆ มหาวิทยาลัย จึงต้องการอาจารย์สอนด้านนี้ค่อนข้างมากค่ะ
อย่างไรก็ตาม ถึงแม้มหาวิทยาลัยเหล่านี้จะประกาศรับสมัครวุฒิป.โท แต่ถ้ามีคนวุฒิป.เอกมาสมัคร ก็มักจะได้เปรียบค่ะ
มหาวิทยาลัยย่อมต้องการอาจารย์วุฒิป.เอกอยู่แล้ว เพราะอาจารย์วุฒิป.โทไม่สามารถทำหลายๆ อย่างได้ เช่น สอนป.โท(เว้นแต่มีตำแหน่งวิชาการและผลงานตีพิมพ์) สอนป.เอกหรือควบคุมวิทยานิพนธ์ ฯลฯ และถึงแม้จะบรรจุเข้าไปด้วยวุฒิป.โท สุดท้ายแล้วก็มักจะต้องลาเรียนต่อป.เอกอยู่ดี
เพราะเกี่ยวข้องกับความก้าวหน้าในอาชีพอาจารย์ค่ะ

ในส่วนของภาระงานอาจารย์ด้านภาษาอังกฤษนะคะ
ถ้าสอนวิชาภาษาอังกฤษพื้นฐาน ภาระงานสอนจะค่อนข้างเยอะ เพราะต้องสอนนักศึกษาทั้งมหาวิทยาลัย
แต่ถ้าสอนเกินภาระงานสอนขั้นต่ำ ก็จะได้ค่าตอบแทนค่ะ มากหรือน้อยขึ้นอยู่กับแต่ละมหาวิทยาลัย และขึ้นอยู่กับว่าเป็นภาคปกติหรือภาคพิเศษหรืออินเตอร์ด้วยค่ะ ถ้าเป็นภาคพิเศษหรืออินเตอร์ ค่าตอบแทนค่อนข้างดีค่ะ
แต่ปัจจุบันนี้ สอนอย่างเดียวไม่ได้ค่ะ ต้องทำงานวิจัย งานบริการวิชาการ งานทำนุบำรุงศิลปวัฒนธรรมด้วย
โดยเฉพาะงานวิจัยสำคัญมาก มีผลต่อการประเมินและต่อสัญญาจ้างค่ะ

อยากจะขอแนะนำคุณเจ้าของกระทู้สักนิดนะคะ
เมื่อเห็นประกาศรับสมัครอาจารย์ ลองพิจารณาตัวเองว่าคุณสมบัติตรงกับประกาศหรือไม่
ถ้าตรง ก็ติดต่อขอใบรับสมัครแล้วยื่นใบสมัครไปได้เลย 
เคยได้ยินบางคนบอกว่า หลายๆ ที่มีการล็อคตัวผู้สมัคร
แต่จากประสบการณ์ตัวเอง พบว่ามหาวิทยาลัยที่เคยสมัครไปแล้วสอบได้ เปิดรับสมัครอาจารย์อย่างโปร่งใส 
(เพราะตัวเองไม่รู้จักใคร ไม่มีเส้นสายใดๆ ทำการสอบตามขั้นตอนไปเรื่อยๆ ก็สอบได้อ่ะค่ะ)
ดังนั้น ขอเป็นเสียงเล็กๆ ที่ยืนยันว่า ไม่ใช่ทุกที่ที่มีเส้นสายนะคะ ^^
comment105-1:ขอบคุณมากนะครับ มีประโยชน์มากเลย
ครับ จขกท.จบด้านภาษาอังกฤษมาครับ
ก็เลยอยากเก็บข้อมูลเกี่ยวกับ อ.มหาลัยไว้
เพื่อเป็นข้อมูลในการพิจารณาสมัครงานครับ

ขอบคุณอีกครั้งนะครับ
comment106:เคยเจอคำถามมั้ยครับว่า 
1. สอนกันมายังไง เด็กทำงานไม่เป็น
2. วิจัยกันยังไง มีแต่กระดาษ ทำอะไรเป็นชิ้นเป็นอันไม่ได้
3. บ้านเมืองกำลังเดือดร้อน ไม่เห็นมีนักวิชาการคนไหนมาช่วย เก่งแต่ในห้อง
และอีกหลายคำถามที่สังคมภายนอกถาม เนี่ยแหละครับ ภาระกิจหลักของอาจารย์ ภารกิจที่จะมาแก้ไขปัญหาตรงนี้ ถ้า จขกท ชอบ ก็สมัครเลยครับ

ทีนี้ลองมาดูว่าอาจารย์สมัยนี้เป็นอย่างไร
1. เป็นอาชีพที่มีเกียรติ์ ไม่รวย แต่มั่นใจได้เลยครับว่าไม่จน
2. ไม่ใช่ข้าราชการ สวัสดิการด้านการรักษาพยาบาลเหมือนกับอยู่โรงงาน สิทธิ์ประกันสังคมธรรมดา 
แต่ในบางมหาวิทยาลัยเขามีโรงพยาบาลเป็นของตัวเอง อาจจะได้อะไรที่พิเศษมากกว่ามหาวิทยาลัยที่ไม่มีโรงพยาบาลเป็นของตัวเอง
3. ค่าเทอมลูก บางที่มีสวัสดิการตัวนี้ให้แต่ไม่เยอะ บางที่ไม่มีเลย
4. รถบัสรับส่ง บางที่มี บางที่ไม่มี
5. สหกรณ์ ชพค ฯลฯ สมัครได้ กู้ได้

ถ้า จขกท เป็นอาจารย์ที่เก่งมากๆ ทำวิจัยตีพิมพ์ในวารสารวิชาการดีๆ มีผลงานออกมาบ่อยๆ 
การเมืองในมหาวิทยาลัยจะทำอะไร จขกท. ไม่ได้หรอกครับ 
ข้อดีของอาชีพนี้คือ ความก้าวหน้าในอาชีพขึ้นอยู่กับตัวเรา หัวหน้าไม่สามารถมากำหนดความก้าวหน้าของเราได้
และมีโอกาสได้ไปนำเสนอผลงานในที่ประชุมวิชาการตามประเทศต่างๆ (ที่เราอยากไป)

อาชีพอาจารย์คืออาชีพที่ต้องทำด้วยใจรัก ถ้าใจไม่รัก ต่อให้เก่งแค่ไหนก็อย่าไปเป็นเลยครับ ไปทำอย่างอื่นก็ช่วยพัฒนาประเทศได้
ถ้า จขกท. ได้เลือกและได้เป็นอาจารย์แล้ว ขอให้เป็นอาจารย์อาชีพนะครับ อย่ามีอาชีพเป็นแค่อาจารย์

เล่าจากประสบการณ์ตรง อาจมีอะไรผิดเพี้ยนไปบ้างแต่ก็ไม่น่าต่างจากนี้มาก เพราะพ่อแม่น้องทำงานสายนี้
แต่สำหรับผมขอเก็บประสบการณ์ (และตังเข้าพอร์ต) ก่อน สักวันหนึ่งจะกลับไปสอนเด็กมัธยม น่าจะสบายกว่า ....

อนาคตเรา เรากำหนดเองครับ ขอให้ จขกท โชคดี
comment106-1:ได้กำลังใจขึ้นมากเลยครับ
ขอบคุณนะครับที่กรุณาเข้ามาแชร์ประสบการณ์ดีดี
comment107:ขอบคุณครับ
comment108:คิดว่ากระทู้คงวายไปแล้ว แต่อยากแชร์ความรู้สึกของการเป็นอาจารย์ค่ะ

แรกเริ่มตอนเข้าทำงาน ตอนนั้นไม่แน่ใจเลยค่ะว่าอยากทำงานรึเปล่า แต่ตอนนั้นเพิ่งจบปริญญาโทใหม่ๆ คุณพ่อคุณแม่เป็นข้าราชการ และท่านรู้สึกว่ามั่นคง อยากให้ทำราชการ แต่เราเฉยๆมากค่ะ พอดีรุ่นพี่ที่รู้จักบอกว่าที่มหาวิทยาลัยกำลังรับสมัครอาจารย์ ลองมาสมัครดู ก็เลยไปลอง และทางคณะก็รับค่ะ 

เมื่อประมาณ 12 ปีที่แล้ว ตอนนั้นเงินเดือนน้อยมากค่ะ ไม่ถึงหมื่นบาท และไม่ใช่ข้าราชการ เพราะว่ามหาวิทยาลัยกำลังจะออกนอกระบบ การเบิกค่ารักษาพยาบาลก็ต้องใช้ประกันสังคม สวัสดิการอะไรก็ไม่ค่อยดี เทียบกับข้าราชการไม่ได้ คิดอยากจะออกไปทำงานออฟฟิศ ซึ่งเงินเดือนต่างกันประมาณเกือบ 3 เท่าตัวค่ะ แต่ทำไปเรื่อยๆ เงินเดือนก็ขึ้นเรื่อยๆ และถ้าเราทำตำแหน่งทางวิชาการก็ได้เงินพิเศษ รวมถึงงานบริการวิชาการด้วย รวมๆแล้วก็อยู่ได้อย่างสบายแบบที่ไม่ฟุ่มเฟือยอะไร อาหารกลางวันในมหาวิทยาลัยก็ถูกดี มีเงินเก็บเอาไว้ไปเที่ยวได้บ้าง กินดีๆได้บ้างค่ะ 

แต่สิ่งที่คิดว่าทำให้อยากสอนหนังสืออยู่ทุกวันนี้ คือ ลูกศิษย์ที่เราสอนอยู่ค่ะ เรารู้สึกนะว่ามันเป็นหนึ่งหนทางที่ช่วยเค้าได้ ไม่ใช่แค่เรื่องวิชาการ แต่เป็นเรื่องของการใช้ชีวิตในทางที่ควร เวลาได้คุยกันได้แลกเปลี่ยนประสบการณ์ด้วยกัน มันเป็นการเรียนรู้จากคนอีกรุ่นหนึ่ง และการเติบโตของลูกศิษย์คือสิ่งที่เป็นแรงใจที่ทำให้เราอยากสอนหนังสือจวบจนทุกวันนี้ค่ะ
comment109:แปะค่ะ
comment110:คณะอื่นไม่เคยถามนะคะ แต่คณะรัฐศาสตร์ จุฬา ต้อง ป.เอก (เมืองนอก) ค่ะ ถ้า จบ ป.เอกที่ไทยก็มี รู้สึกจะมีคนเดียวค่ะ
comment111:
comment112:ของคณะเราอาจารย์ต้องจบเอกจากนอก หรือ เป็นศิษย์เก่าที่มีผลงานโดดเด่นเท่านั้นค่ะ จบสูงแต่เงินเดือนไม่ได้เยอะอย่ที่คิด(อันนี้แอบถามอาจารย์ที่สนิทๆกันมา) เป็นอาจารย์มหาลัยต้องมีผลงานตีพิมพ์ในวารสารภายใน 2 ปี ถ้าจำไม่ผิด แถมเด็กๆไม่ได้เคารพบูชาขนาดอาจารย์ระดับประถมหรือมัธยมแล้วด้วยนะคะ ถ้าอาจารย์สอนผิดหรือทำอะไรผิด เด็กมีสิทธิ์ยื่นเรื่องตรวจสอบได้เลย
comment113:ผมเป็นอาจารย์มหาวิทยาลัยรัฐที่มีชื่อเสียงแห่งหนึ่งในกรุงเทพ ฯ ขอตอบตามความคิดส่วนตัวนะครับ

ตำแหน่งอาจารย์มหาวิทยาลัยในปัจจุบันอัตราการแข่งขันสูงขึ้นเรื่อย ๆ เนื่องจากจำนวนนักศึกษาที่ลดลงและคนจบปริญญาเอกมากขึ้น ทำให้มหาวิทยาลัยมีตัวเลือกมากขึ้นและมาถึงจุดที่รับเฉพาะ คนจบปริญญาเอกเท่านั้นในมหาวิทยาลัยของรัฐหลายแห่ง (โดยเฉพาะอย่างยิ่งสายวิทยาศาสตร์) และหากเรียนปริญญาเอกกับอาจารย์ที่มีศักยภาพสูงมาก ๆ (ย้ำว่ามาก ๆ จริง ๆ) อาจจะได้ทำงานต่อในหน่วยงานนั้น ๆ เลย นอกจากนี้สถานการณ์ในปัจจุบันมหาวิทยาลัยส่วนใหญ่ออกนอกระบบ ฯ แล้ว จึงมีอาจารย์ที่เป็นข้าราชการเหลืออยู่น้อยมาก (อาจารย์เก่า ๆ) สำหรับ อาจารย์ใหม่ ๆ เป็นพนักงานรัฐแทบทั้งหมด ซึ่งถูกตัดสวัสดิการออกเกือบทั้งหมด แต่ก็ขึ้นเงินเดือนให้ 1.7 เท่า (ประมาณ 35000 บาทต่อเดือนแล้วแต่มหาวิทยาลัย) โดยตำแหน่งพนักงานรัฐจะมีการกำหนดอายุสัญญาจ้าง 2-5 ปี ในช่วง 10 ปีแรก ก่อนจะพิจารณาให้สัญญาจนเกษียรหลังจากทำงานไปแล้ว 10 ปี โดยจะมีการประเมินผลงานทุก 6 เดือน หากผลงานมากก็ต่อสัญญา ผลงานไม่ผ่านบ่อย ๆ ก็ไม่ต่อสัญญา และไม่มีกฏหมายแรงงานคุ้มครองใด ๆ ตีความได้ว่า...ความมั่นคงไม่สูงแต่เงินเดือนสูงขึ้น (แต่เงินเดือนก็ไม่ได้สูงมาก)

พูดถึงการประเมิน ก็มีหลายด้าน ด้านวิชาการ ด้านบริหาร ด้านการบริการวิชาการ ด้านการหาทรัพยากร ฯ โดยส่วนสำคัญหลัก ๆ ในการประเมินอาจารย์คือด้านวิชาการ โดยในปัจจุบัน การวิจัย จะเป็นตัวชี้วัดหลักด้านวิชาการที่จะมีความสำคัญมากขึ้นเรื่อย ๆ (ไม่เฉพาะแต่การสอน) เพราะสถานการณ์ในปัจจุบันเด็กน้อยลง มหาวิทยาลัยจะอยู่โดยอาศัยรายได้หลักจากค่าเทอมนักศึกษาไม่ได้ (ต้องปรับมาหารายได้หลักจากงานวิจัย นวัตกรรม สิทธิบัตร เทคโนโลยีใหม่ ความร่วมมือกับเอกชน) อีกทั้งเกณฑ์การประเมินจัดอันดับมหาวิทยาลัยระดับโลกใช้งานวิจัยเป็นเกณฑ์หลักสำคัญมากถึง 60% ร่วมค่าการอ้างอิง ... ตัวชี้วัดที่ได้คะแนนประเมินมาก ๆ คือ ผลงานตีพิมพ์ในวารสารวิชาการระดับนานาชาติ .... ประเด็นนี้สำคัญมากเพราะคนที่ชอบสอนอย่างเดียว ในสถานการณ์ปัจจุบันอาจจะไม่เหมาะกับอาชีพอาจารย์มหาวิทยาลัย เพราะถ้าพูดแบบตรงไปตรงมาก็คืออาจารย์มหาวิทยาลัย "ต้องชอบทำวิจัยด้วย" ชอบจริง ๆ ชอบตั้งแต่เขียนขอทุน ทำวิจัย เขียนผลงานตีพิมพ์ (ควรทำวิจัยด้วยตัวเองโดยไม่หวังพึ่งเฉพาะผลงานวิทยานิพนธ์นักศึกษา) 

สิ่งที่ดีมาก ๆ ของอาชีพนี้ไม่ใช่ตัวเงินและสวัสดิการ แต่เป็นหน้าตาทางสังคมและอิสระในการทำงาน คือเลือกวิจัยในหัวข้อที่ตัวเองชอบ "ไปมหาวิทยาลัยทุกวัน ไม่มีวันไหนทำงานซ้ำเดิมเลย" พัฒนาตัวเองและผู้อื่นตลอดเวลา ช่วยประเทศชาติ จากประสบการณ์ในญี่ปุ่น จีน ยุโรปในงานประชุมวิชาการต่าง ๆ สิ่งที่มักถูกถามและใช้ในการยกย่องอาจารย์ที่ประสบความสำเร็จคือ "ผลงานวิจัยตีพิมพ์" เช่น ตีพิมพ์ผลงานในวารสาร Q1 มากี่ฉบับแล้ว/ Impact factor สูงสุดเท่าไหร่/ ศาสตราจารย์ท่านนั้นตี nature หลายฉบับเลยนะ/ ซึ่งบอกตามตรงว่าด้วยองค์ประกอบหลายอย่างทำให้ประเทศเราช้ากว่าเค้าหลายปี ... ศ. บางท่านในไทยยังมีผลงานน้อยมาก แต่ไม่ใช่ท่านไม่เก่ง ...อาจด้วยสิ่งต่าง ๆ ในประเทศไม่เอื่อต่อการพัฒนา เช่น เงิน เครื่องมือ ระบบการจัดการ งานเอกสารเยอะกว่างานที่เป็นรูปธรรม งานบริหารจากคนที่ไม่เคยทำวิจัย

สิ่งที่พึ่งระวัง อย่าหวังรวยจากอาชีพนี้ และอย่าหลอกตัวเองว่าชอบวิจัย ไม่งั้นจะเครียดมาก ๆ
comment114:.............

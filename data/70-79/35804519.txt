title:=== ตำรวจไทยกับความพยายามในการจับโจรงัดบ้าน ===
comment:เห็นข่าวที่ตำรวจจับโจรงัดบ้านมาสารภาพถึงวิธีคิด วิธีการทำงานในการเลือกเหยื่อของโจรงัดบ้านแล้ว ทำให้ผมอดนึกย้อนไปถึงเรื่องราวเมื่อเช้าวันที่ 17 มีค. 2559 ไม่ได้

เช้าวันพฤหัสที่ 17 มีค. หลังจากที่ผมแวะส่งภรรยาไปทำงานเสร็จ ก็นึกขึ้นได้ว่าจะแวะบ้านพ่อกับแม่ตรงสะพานใหม่ซะหน่อย (ช่วงดังกล่าวพ่อกับแม่ผมไม่อยู่บ้านไปต่างจังหวัดกันหมด) เพราะแม่บอกว่าว่าง ๆ ให้แวะมาดูบ้าน มารดน้ำต้นไม้ มาให้อาหารปลาบ้าง

ประมาณ 07:45 น. ผมจอดรถหน้าบ้าน ไขเข้าประตูรั้วไปยืนรดน้ำต้นไม้ + ให้อาหารปลาตามปกติ ระหว่างรดน้ำต้นไม้ก็เห็นถุงซองใส่ทองเปล่า ๆ สีแดง 3-4 ถุงหล่นอยู่หน้าบ้าน ก็ไม่ได้คิดอะไร คิดว่าพวกเด็ก ๆ คนเล่นกันแล้วไม่ได้เก็บ

ระหว่างนั้นผมก็คิดว่า เออลองเข้าไปดูอะไรในบ้านซะหน่อยหละกัน เผื่อเอาของเล่นไปให้ลูก (ตอนนั้นเด็ก ๆ ปิดเทอมอยู่ต่างจังหวัดกันหมด)

เดินไปหน้าประตูบ้าน เตรียมกุญแจจะมาไข... แต่แล้วสายตาเริ่มเห็นความผิดปกติ... "เฮ้ย... บ้านถูกงัด" ผมคิดในใจดัง ๆ ประตูกระจกบานเลื่อนสีดำ มีรอยถูกงัดตรงขอบจนเผยอออก "อย่างน้อยมีเหล็กดัดวะ" ผมยังมองโลกในแง่ดี และพอเลื่อนประตูบานเลื่อนสีดำไป สภาพเหล็กดัดก็เป็นอย่างที่เห็น



นาทีนั้นผมเริ่มใจไม่ดีแล้ว ในหัวมันมีแต่คำว่า "ซวยแล้ว บ้านโดนงัด" ใจสั่น ๆ เดินเปิดประตูเข้าบ้านไป กวาดตามองของในบ้านชั้นล่าง ไม่มีร่องรอยการรื้อค้น ทุกอย่างปกติ TV, Laptop ยังอยู่

รีบวิ่งขึ้นไปชั้น 2 โอ้ยตายยยยย... ประตูห้องสามห้อง (ห้องนอน 2 ห้องพระ 1) ถูกงัดหมด (โจรใช้คีมตัดตรงหูช้างทุกห้อง) เปิดประตูห้องนอนใหญ่ (ห้องพ่อกับแม่) เห็นสภาพปุ๊บ ผมรู้ถึงคำว่า "เข่าอ่อน" เลยว่าเป็นยังไง แม้แต่ตู้เซฟ โจรยังสามารถนั่งงัดแงะจนสามารถเปิดออกมาได้ สภาพตามในรูปเลยครับ








หลังจากนั้นรีบตรวจสอบสภาพห้องอื่น ๆ ห้องนอนของผมโดนรื้อค้น แต่ห้องนี้ไม่ได้เก็บของมีค่าอยู่แล้ว เดินไปดูห้องพระ ไม่น่าจะมีของอะไรหาย

รีบโทรศัพท์บอกพ่อกับแม่ที่อยู่ต่างจังหวัด พ่อถามถึงสภาพความเสียหาย และของที่หาย ผมส่งรูปไปในไลน์ พ่อตัดสินใจรีบขับรถกลับมากทม. ทันที

หลังจากนั้นโทรแจ้งความที่ สน.บางเขน ตำรวจส่งสายตรวจมา หลังจากนั้นตำรวจคนอื่น ๆ ก็มา รวมถึงพิสูจน์หลักฐานก็เข้ามาเก็บรอยนิ้วมือ

โทรไปบอกภรรยา และโทรไปลางานกับหัวหน้า ไปติดต่อกรรมการหมู่บ้านขอดูกล้องวงจรปิด ไล่ดูมา 4-5 ชม. ถึงได้รู้ว่าโจรเข้ามาวันพุธที่ 16 มีค. ตอนประมาณ 10.34 น. โดยคนร้ายขับมอเตอร์ไซด์ Zooma X ไม่ติดแผ่นป้ายทะเบียนคนขับใส่หมวกสีดำเต็มใบ ใส่ถุงมือสีส้ม เสื้อแขนยาวสีฟ้า กางเกงขายาวสีเทา รองเท้าผ้าใบสีขาวขับเลี้ยวซ้ายจากถนนพหลฯ เข้ามาจากปากซอย 3 เข้ามาท้ายหมู่บ้าน แล้ววนมาท้ายซอย 1 (บ้านผมอยู่ซอย 1) จากนั้นขับชะลอ ๆ ซัก 4-5 วินาที แล้วตรงมาจอดที่บ้านผมเลย

อันนี้ภาพที่โจรมาจอดหน้าบ้าน


ภาพมอเตอร์ไซด์ที่คนร้ายขับมา ไม่ติดแผ่นป้ายทะเบียน




ภาพกระดาษห่อหนังสือพิมพ์ที่คนร้ายใช้ห่ออุปกรณ์



10:36 เริ่มงัดบ้าน โดยใช้คีมตัดแล้วออกแรงโยกประตูรั้วสีเหลือง
10:37 เข้าตัวบ้าน เปิดประตูรั้วค้างไว้
10:48 ออกจากบ้าน ขับมอเตอร์ไซด์ออกไปเอาอุปกรณ์เพิ่ม
11:03 มารอบ 2 โดยขับรถจากถนนพหลฯ เลี้ยวซ้ายมาทางปากซอย 2 แล้วเลี้ยวมาทางซอย 1 ขับเลยบ้านมานิดหนึ่ง แล้วกลับรถมาจอดหน้าบ้าน
11:04 จอดรถหน้าบ้าน (มาพร้อมอุปกรณ์ น่าจะเป็นชะแลง มีกระดาษหนังสือพิมพ์ห่อ)
11:09 เอาเสื้อยืดสีเทามาคลุมหูช้างตรงประตูรั้วที่ถูกตัดไว้ (เพื่อไม่ให้คนสังเกตุเห็น)
11:20 คนร้ายออกจากบ้านอีกรอบ คาดว่าน่าจะไปเอาอุปกรณ์เพิ่ม
11:38 ขับจากถนนพหลฯ ย้อนศรเลี้ยวขวาเข้ามาทางปากซอย 2 
เข้ามาจอดที่บ้านรอบที่ 3 ถือของยาว ๆ น่าจะเป็นชะแลงห่อกระดาษหนังสือพิมพ์  แล้วเปิดประตูทิ้งไว้ จากนั้นโยนกระดาษหนังสือพิมพ์ลงถังขยะ
11:41 เอาเสื้อยืดสีเทามาคลุมหูช้างตรงประตูรั้ว
11:48 เดินออกมาหยิบของที่รถ แล้วกลับเข้าบ้านใหม่
11:53 ป้าชุดเหลืองท้ายซอย 1 เดินผ่าน ป้าบอกได้ยินเสียงตึงตัง นึกว่ามีคนมาทำบ้าน แต่ไม่ได้ทัก
11:54 เดินออกมาจากบ้านอีกรอบ *สังเกตลักษณะการเดินจะเหมือนคนเดินกระเผลก แล้วเดินกลับเข้าบ้าน
11:56 เดินออกมาจากบ้าน เลื่อนรั้วมาปิด เอาเสื้อคลุมโดยกลับไปในบ้าน แล้วขับรถออกไปท้ายหมู่บ้าน ออกไปทายซอย 3
12:17 ขับเข้ามาอีกรอบ มาจากซอย มาพร้อมชะแลงอันยาว แล้วเปิดประตูทิ้งไว้
12:19 เดินเอาเสื้อยืดมาคลุมตรงหูช้าง
12:26 เดินออกมาจากบ้าน แล้วเดินกลับเข้าไปใหม่ (น่าจะเก็บอุปกรณ์)
12:29 เดินออกมาจากบ้าน มือซ้ายถือถุงบางอย่าง เดินเลยกล้อง แล้วกลับเข้าไปในบ้านอีกรอบ (เป็นถุงกำมะหยี่ใส่ทอง คนร้ายหยิบทองออกมาจากถุง แล้วทิ้งถุงไว้หน้าบ้าน)
12:33 ออกจากบ้าน ถือขวดน้ำสิงห์สีขาว โยนเสื้อยืดเข้าในบ้าน ขับมอเตอร์ไซด์ออกท้ายหมู่บ้าน แล้ววิ่งออกซอย 3 เลี้ยวซ้ายออกถนนพหลฯ

รวมเวลาทั้งหมด ตั้งแต่เข้ามา 10:34 จนถึงออกมา 12:33 ใช้เวลาไปประมาณ 2 ชม. ซึ่งรายละเอียดต่าง ๆ ทั้งหมด ผมไล่ดูกล้องและสรุปส่งให้ตำรวจเป็นไฟล์ word, ส่งทั้งรูปภาพต่าง ๆ แต่...จนถึงตอนนี้เดือนพฤศจิกายนแล้ว ไม่มีความคืบหน้าอะไร ไม่มีการโทรมาแจ้งหรือ update ข่าวคราวอะไร และนั่น... ทำให้ผมคิดว่าคงไม่ได้มีการพยายามจะดำเนินการติดตามใด ๆ 

สรุปทรัพย์สินมีค่าที่ถูกโจรขโมยไปมีดังนี้
1. ทองรูปพรรณจำนวน 10 บาท มูลค่า 220,000 บาท
2. แหวนเพชร 2 วง มูลค่า 150,000 บาท
3. สร้อยข้อมือเพชร 1 เส้น มูลค่า 30,000 บาท
4. ปืนสั้น 1 กระบอก  มูลค่า 15,000 บาท
5. พระอุปคุตทองคำเลี่ยมทอง 3 องค์  มูลค่า 70,000 บาท
6. พระเครื่องเลี่ยมทองรวม 10 องค์  มูลค่า 200,000 บาท
7. ธนบัตรที่ระลึก ฉบับละ 1,000 บาท 20 ฉบับ  มูลค่า 20,000 บาท
8. พระบูชา 1 องค์ ไม่ทราบมูลค่า
9. พระเครื่องไม่ได้เลี่ยมทองประมาณ 20 องค์ ไม่ทราบมูลค่า

ข้อมูลเพิ่มเติม :

- ก่อนหน้านี้ ประมาณต้นเดือนมีนาคม ผมได้โทรแจ้งบ.ให้บริการ Internet ชื่อดังเจ้านึงมาทำการติดตั้ง Internet โดยช่างมาติดตั้งประมาณวันที่ 2 มีค. โดยห้องที่ติดตั้ง Internet คือห้องนอนใหญ่ (ห้องนอนพ่อกับแม่) 
ซึ่งเป็นห้องนอนที่เก็บตู้เซฟไว้.... และสิ่งที่แปลกใจกับการถูกโจรงัดบ้านครั้งนี้คือ... โจรเข้าบ้านมา โดยที่ไม่รื้อค้นสิ่งของใด ๆ ที่ชั้นล่างเลย Laptop ที่วางอยู่บนโต๊ะก็ไม่เอาไป 
แต่ลักษณะเหมือนโจรตั้งใจจะเข้าไปในห้องนอนโดยเฉพาะห้องที่มีเซฟ ซึ่งก่อนหน้านี้ ไม่เคยมีช่างคนไหนเข้ามาที่ห้องนอนเลย
และที่น่าแปลกใจคือบ้านในหมู่บ้านมีประมาณ 100 หลัง แต่ที่ดูจากกล้องแล้ว โจรตั้งใจจะขับเข้ามาที่บ้านผมโดยเฉพาะ (เหมือนรู้ว่าบ้านนี้ต้องเก็บของมีค่าไว้ และมีตู้เซฟในห้องนอนใหญ่)

- หลังจากถูกโจรงัดคราวนี้ ผมรู้เลยว่า... กล้องวงจรปิด ไม่สามารถช่วยอะไรได้เลย ถ้าโจรใส่หมวก ปิดบังหน้าตา นั้นก็ไม่สามารถระบุรูปพรรณสัญฐานคนร้ายได้

- ตัวแม่กุญแจ คุณไม่จำเป็นต้องไปซื้อราคาแพง ๆ 400-500 บาทหรอกครับ เพราะมันแค่ใช้คีมตัดที่หูช้าง ใช้เวลาแค่ 1-2 นาที ก็เปิดประตูออกมาได้แล้ว (แนะนำให้ทำหูช้างไว้ด้านในประตู แล้วมีแผ่นเหล็กกั้นไว้ อย่างน้อยเพื่อให้โจรทำงานยากขึ้นมาอีกหน่อย)

- เหล็กดัด..ไม่สามารถกั้นอะไรได้เลย ถ้าโจรพวกนี้เป็นมืออาชีพ มันงัดได้หมดครับ

- ติดสัญญาณกันขโมย (ในความคิดผม) ผมว่าน่าจะดีที่สุดแล้ว อย่างน้อยมีเสียงดัง น่าจะทำให้โจรตกใจ และเพื่อนบ้านคนอื่น ๆ เห็นผิดสังเกตุเข้ามาช่วยดูได้

- การเก็บของมีค่า อย่าเก็บไว้ในเซฟเลยครับ มันเอาไม่อยู่จริง ๆ เก็บไว้ในธนาคารดีที่สุด (ในความคิดผมนะ)

- การติดตามความคืบหน้าคดี... ผมเข้าใจว่าในแต่ละวัน แต่ละอาทิตย์ แต่ละเดือน มีเคสต่าง ๆ เข้ามาให้เจ้าหน้าที่ทำงานมากมาย แต่... ในกรณีของผม ผมพยายามหาข้อมูลทุกอย่างให้เจ้าหน้าที่ตำรวจ 
ทำเป็น word แนบรูปภาพ สรุปเหตุการณ์ต่าง ๆ เป็นนาทีต่อนาที ส่งให้เจ้าหน้าที่ แต่... ไม่มีความคืบหน้าอะไรเลย ย้ำว่าไม่มีเลยจริง ๆ 

กับการที่เป็นแค่ชาวบ้านธรรมดา ๆ ที่ไม่ได้มีชื่อเสียง ไม่มีข่าว ไม่มียศฐาบันดาศักดิ์อะไร นั่นทำให้ผมรู้สึกว่า... ผมคงต้องนำเสนอเรื่องราวเหล่านี้ออกสู่ Internet... อย่างน้อยเพื่อเป็นกระบอกเสียงให้ทุกคนระมัดระวังบ้านช่องให้ดี
และหวังว่าอย่างน้อย เคสของผมจะเป็นตัวอย่างที่ช่วยทำให้ทุกคนหาวิธีป้องกันบ้านช่องให้ดี เพราะหากเกิดเหตุขึ้นมาแล้ว การจะหวังอะไรลม ๆ แล้ง ๆ กับเจ้าหน้าที่ตำรวจของประเทศไทยนั้น... ผมหมดหวังแล้วครับ
comment1:ดู แล้วโจรน่าจะมาดูลาดเลาแล้ว อาจมาจากช่าง
การป้องกัน กุญแจ เหล็กดัด กล้องวงจรปิด ไม่ช่วยเพราะโจรรู้ตำแหน่งหมด
กล้องวงจรปิด เห็นหน้า จะๆ ยังจับไม่ได้

สัญญาณกันชโมยช่วยได้ เพราะเป็นการป้องกันตั้งแต่ อยู่นอกบ้าน
โจรพวกนี้ ถ้าเข้าบ้านได้ ไม่มีเหลือ

...โจรน่าจะรู้ด้วยว่า ไม่มีสุนัข  ไม่มีคนอยู่
รู้เวลา ถึงทำงานได้ตั้ง 2 ชั่วโมง....
comment2:เสียใจกับ จขกท. สู้ๆนะครับ พึ่งตำรวจอาจยากหน่อยครับ 
แนะนำแนวทางการป้องกัน

1. โจรเขารื้อแค่ชั้นบน เป็นเรื่องปกติครับ เพราะสัญชาตญาน เราต้องเก็บของมีค่าไว้ใกล้ตัว เป็นทุกที่ครับ
2. ตู้เซฟถ้าบานพับอยู่ข้างนอก โอกาสงัดได้ เกือบ 100% เลยครับ ต้องเปลี่ยนครับ ถ้ายึดกับพื้นได้ ยิ่งดีครับ ลากออกมางัดไม่ได้แน่นอน
3. ถ้าเป็นไปได้ เวลาออกจากบ้าน ให้เอื้อมมือเข้าไปล๊อคแม่กุญแจด้านในครับ
4. ไฟหน้าบ้าน ไปใช้แบบ กลางวันดับ กลางคืนติดครับ มีขายเยอะ ถ้าไฟหน้าบ้านเปิดทั้งวัน ไม่อยู่ 100% อย่างน้อยไฟติด/ดับ ก็ทำให้คาดการณ์ยากขึ้น
5. อย่าติดชื่อไว้หน้าบ้าน ถ้าเอาชื่อค้นหาเบอร์ได้ อาจโดนเนียนโทรถามได้ครับ
comment3:ลงจส.100 น่าจะดี คดีคืบแน่ 

คุณคิดถูกแล้ว เรื่องแบบนี้ที่ไม่ออกสื่อ รอไปก่อน

กรรมของประชาชน ทุกของชาวบ้านมันเรื่องจิ๊บ ๆๆ ไม่เด่นไม่ดังอย่าคิดว่าคดีจะคืบ

เสียใจด้วยจ้า เพราะมันเห็นแล้วเจ็บแทน เพราะเคยเกิดขึ้นกับเราเช่นกัน
แต่ก็ทำอะไรไม่ได้ ได้แต่เสียใจ เศร้าใจ กับพฤติกรรมของคนในบ้าน
ปล้นกันชัดเจน 



เพชร ทอง เกลี้ยงหมดทุกอย่าง
comment4:เจอมาแบบเดียวกันครับ  แจ้งความไร้ค่า. กล้องจับหน้าตาคนร้ายไร้ความหมาย คล้องกุญแจก็โดนตัดหูช้างไป  ทำอะไรกับโจร มิได้เลย...เอย.

เป็นกำลังใจให้เจ้าของกระทู้ครับ 
ขอให้คดัคืบหน้าจับคนร้ายมาลงโทษและได้ของกลางคืน.
comment5:เห็นแล้วโมโหแทนครับ   .......มีก็เหมือนไม่มี  ไม่มีซะยังดีกว่า  

หน้าที่มัน มันยังไม่ทำ   

ปล. คนทำดี  ไม่ต้องมาโมโหแทนนะครับ   ในพวกคุณ  มันมีพวกเฮียๆจริงๆยอมรับซะเถอะ
comment6:เข้ามาให้กำลังใจเจ้าของกระทู้ครับ

และอยากได้คำแนะนำจากผู้รู้ ในกรณีแบบนี้เราควรจะเพิ่มมาตรการหรือเพิ่มอุปกรณ์ใดบ้างเพื่อให้ลดโอกาส
ที่โจรจะงัดแงะได้สำเร็จโดยเฉพาะกรณีงัดประตูและงัดตู้เซฟครับ
comment6-1:ผมว่าถ้าโจรอุปกรณ์ครบ ต่อให้ประตูแบบไหน น่าจะงัดได้หมดครับ

หลังจากโดนมา ผมเลยติดสัญญาณกันขโมยครับ ประตูเปิดหรือมีคนเข้ามาในบ้านเมื่อไหร่ สัญญาณดังทันที แล้วโทรแจ้งเข้ามือถือเจ้าของบ้านได้ด้วย
comment7:มืออาชีพมากงัดเข้าบ้าน พังเซฟ ใช้เวลาไม่ถึง 2 ชม.
ซึ่งเซฟไม่น่าจะงัดง่ายขนาดนั้นเลยนะ

โจรมืออาชีพจะเลือกหยิบฉวยของขนาดเล็ก และมูลค่าสูงเท่านั้นครับ
พวกคอมพิวเตอร์ หรือของที่ใหญ่กว่านั้นมันไม่ค่อยเอา (ยกเว้นถ้างัดบ้านแล้วไม่ได้อะไรจริงๆ)
comment8:บ้านผมที่ ตจว เคยโดนงัดเหมือนกัน ทอง+เงิน หายไปมูลค่าเกือบ 2 แสน ตำรวจตามจับในคืนนั้นแต่จับไม่ได้ มันหนีไป โดยทิ้งรถกระบะที่ขับมาไว้
ส่วนรถกะบะ ตำรวจยึดมาเป็นของกลาง (เรียกไม่ถูก) มาเก็บไว้ที่สถานีตำรวจเวลาผ่านไป ไม่ได้ตามเรื่องเท่าไร ตอนนี้ถามพ่อกับแม่ รถกะบะคันนั้นที่
โจรขับมางัดบ้าน หายไปแล้ว ไม่รู้ว่าเจ้าของรถมาเอาไปแล้ว หรืออย่างไร แล้วรถคันนั้นคือ โจรขับมา เป็นรถของใคร งง กับการทำงานของเจ้าหน้าที่
หลังจากนั้นที่บ้านก็เลย ปล่อยๆไป ถือว่าฟาดเคราะห์และทำให้รู้ว่า ตำรวจไทยพึ่งไม่ค่อยได้ ถ้าไม่ใช่บคคลที่มีชื่อเสียง หรือคดีเป็นข่าวใหญ่โต
comment8-1:เหมือนทำเป็นขบวนการ  เหมือนพวกเดียวกัน
comment9:เห็นสภาพที่โจรงัด รื้อค้นทรัพสินแล้วตกใจครับ รื้อได้โหดมาก โหวแต่ทรัพย์สินในบ้านนี่เยอะไปม้ัยเนี่ยมิน่าโจรมันถึงงัดซะโหดขนาดนั้น......
comment10:ขอให้จับโจรได้ไวๆนะครับ
comment11:เห็นใจทั้ง 2 ฝ่ายครับ    ทั้งตำรวจ และเจ้าของบ้าน

เพราะผมก็เคยโดนมาก่อน  จนท ก็ตามคนร้ายไม่ได้จนบัดนี้  หรือจะตามหรือเปล่าก็ไม่รู้       ง่ายๆ  คือ คดีมันเยอะ  หากมีนายใหญ่ๆ มาสั่งให้ทำแซงคนอื่น   ตำรวจผู้น้อยก็ทำแน่นอน
comment12:ข่าวที่ว่า...



คำสารภาพจอมโจรงัดบ้าน ที่บ้านช่วงไม่มีคนอยู่

1.อย่าเปิดไฟทิ้งโชว์ไว้ทั้งวัน ทั้งคืน ให้ใช้โคมไฟอัตโนมัติแบบแสงอาทิตย์ หรือตั้งเวลาเปิด
2.การคล้องกุญแจประตูรั้ว ต้องคล้องจากด้านในและมีแผงเหล็กอะไรบังไว้
3.การติดเหล็กดัด ต้องติดจากด้านในให้โจรทำงานยาก
4.อย่าติดกล่องรับ นสพ. หรือไปรษณีย์โปร่งๆ โจรมันจะรู้ถ้ามี นสพ./จดหมาย คาไว้
5.มันมักจะเลือกบ้านเดี่ยวที่มีรั้ว และลงมือปีนเข้าไปงัด เพราะขั้นตอนงัดใช้เสียงเหมือนกัน
6.ช่วงที่นิยมลงมือคือ ตีสามไปแล้ว
7. มันมักจะมาดูลาดเลา ตอนกลางวันก่อน ถ้ามาตอนดึก สภาพยังแบบเดิมเหมือนไม่มีใครอยู่ ก็จะลงมือเลย
8.ถ้าสภาพบ้านเหมือนไม่มีใครอยู่ แต่ได้ยินเสียงมีเปิดแอร์กลางคืน ก็จะยกเลิกงัด
9.ตู้เซฟทุกชนิด ถ้ามีบานพับ ยื่นออกมานอกตู้สามารถงัดได้ทุกตู้ มันใช้เลื่อยตัดบานพับก่อนงัด
10.ตู้เซฟไม่ว่าใหญ่แค่ไหน ถ้ามันล้มตู้นอนลงได้ ก็สามารถเอา แชลง มางัดได้ทุกตู้
11.โจรบอกถ้าคุณเลือกซื้อตู้เซฟ ต้องซื้อแบบมีบานพับซ่อนอยู่ด้านใน
12.ต้องทำช่องโบกปูนและเอาตู้เซฟฝังเข้าไปไม่ให้มันดึงตู้ออกมาได้ ก็งัดไม่ได้
13.ถ้ามันเข้าบ้านได้ปุ๊บ! มันจะขึ้นชั้น2เลย เพราะชั้นล่างมักไม่มีของมีค่าที่มันต้องการ
14.ของมีค่าที่มันมุ่งหา มักอยู่ในห้องนอน ในตู้เสื้อผ้า ตู้หัวเตียง 
15.ควรติดสัญญาณกันโขมยตามหน้าต่างประตู แบบมีเสียง มันจะหนีเลย
ข้อสุดท้าย ฮา!มาก โจรฯบอกว่าควรเลี้ยงหมาเฝ้าบ้าน เพราะดีกว่า ยามฯ โจรฯมันบอกว่า ยามฯก็คือยามฯ 
#บ้านคุณก็ไม่ใช่บ้านยามฯ_ทรัพย์สินคุณก็ไม่ใช่ของยามฯ
#แต่หมาไม่ใช่_บ้านและทรัพย์สินคุณคือของมันด้วย_555

ที่มา
https://www.facebook.com/suvipan.pornawalai/videos/pcb.10154173160123985/10154173099478985/?type=3&theater
comment12-1:เยี่ยม ขอบคุณสำหรับข้อมูลดีๆ
comment13:เราไม่ไช่คนใหญ่คนโต ต้องพึ่งตัวเองค่ะ เราโดนล้วงกระเป๋าจากหน้าต่างมุ้งลวด ไปแจ้งความ ตำรวจถาม "ที่บ้านมีกล้องวงจรปิดไหม"เราตอบ "ไม่มีค่ะ"

ตำรวจพูดต่อเลย "งั้นผมคงทำอะไรไม่ได้" ในใจตอนนั้นมึนๆ แล้วคุณพี่ตำหนวดขา ไม่คิดจะมาเก็บหลักฐานหน่อยหรือคะ 

นี่แหละค่ะตำรวจไทย ภาษีของท่านๆ ไม่ได้ช่วยอะไรเลย
comment14:ห้องผมเคยโดนเอาของไปเหมือนกัน 
ไม่เชิงงัด แต่ก็ถือว่าขโมยไป

ขอร่วมแสดงความเห็นใจด้วยครับ
comment15:ผมว่าโจรต้องรู้ด้วยว่าบ้านนี้จะไม่มีตนอย๓่เป็นเวลานาน
พวกช่างนี่ก็ตัวดีอย่าได้ไว้ใจครับ
comment16:นามสกุล ดังหรือเปล่า

ตัวนี้เป็น kpi เลยนะ
comment17:เคยโดนงัดเหมือนกัน ทั้งๆ ที่นอนอยู่ชั้นบน โจรขึ้นมาชั้นบน แต่ไม่ได้เปิดเข้ามาในห้องที่เรานอน (โชคยังดี)  
ตามสืบด้วยตัวเอง จากรอยรองเท้า + ความน่าจะเป็น  
โจรมีอาวุธ คือ กรรไกร ใช้งัดลูกบิดเข้ามา 
พอได้หลักฐาน ที่คาดว่าจะใช่คนร้าย ก็รีบไล่ล่า สอบถามข้อมูลจากคนใกล้ชิด  
ไล่ล่า ซุ่มดู อยู่ 5-6 ชม. จับได้ด้วยหลักฐานคามือ
ได้ทรัพย์สินคืนครบ (เสียหายไปบางส่วน) => ฟ้องร้องได้เป็นเงินชดเชยมาแล้ว
ปิดคดีได้ด้วยความร่วมมือของ จนท (หมายถึงตอนเข้าจับกุม แค่นั้น นอกนั้น เราดำเนินการเอง รวบรวมหลักฐาน ซุ่ม ไล่ล่า)
comment17-1:อยากให้เล่าๆ เหตุการณ์เป็นยังไงบ้างคะ
มันน่ากลัวตรงเข้ามา ทั้งๆที่เราก็อยู่บ้านด้วย
comment18:ไม่พ้น2ข้อ 1.ไม่เก็บของมีค่าไว้ที่บ้าน 2.ติดสัญญาณกันขโมย+วงจรปิด
comment19:หวังพึ่งอะไรไม่ได้จริงๆ ฮะ 
อย่างกระทู้นี้ เห็นหน้าชัดมากแต่ยังไม่มีปัญญาจับได้เลย
http://pantip.com/topic/35802217
comment20:ผมไม่ได้เข้าข้างตำรวจนะ แต่พอรู้ว่าตำรวจเค้ารอครับ รอให้โจรถูกจับในคดีอื่นๆ โจรยังไงก็คือโจร เลิกไม่ได้ เด๋วก็ก่อคดีใหม่ พอจับได้เค้าก็รวบยอด เพราะมีลายนิ้วมืออยู่แล้ว ถามว่าทำไมตำรวจถึงไม่สืบสวนจับกุมตั้งแต่เนิ่นๆ ทำไมต้องรอ เพราะว่าค่าใช้จ่ายครับ โจรมักจะไม่ก่อเหตุในพื้นที่ของตัวเอง ตำรวจเดินทางไปสืบสวนจับกุมก็ต้องมีค่าใช้จ่าย จะไปให้ตำรวจในท้องที่อื่นจัดการบางครั้งก็ไม่ได้รับความร่วมมือจากตำรวจด้วยกัน แล้วรัฐบาลก็ซัพพอร์ทตรงนี้ค่อนข้างน้อย บางครั้งการไปสืบสวนจับกุมต้องใช้เงินตัวเอง หรือว่าผู้เสียหายช้วยเหลือ เงินเดือนตำรวจพวกคุณก็น่าจะรู้ๆอยู่แล้วว่าน้อยนิด บางครั้งค่าความเสียหายก็ไม่พอกับค่าใช้จ่ายในการจับกุม เช่นผู้เสียหายโดนขโมยมอไซต์ไป 1 คัน  แต่ค่าดำเนินการสืบสวนจับกุมอาจะต้องใช้เงินถึงหลายแสนบาท และต่อเนื่องไปถึงคดีความ กว่าจะสิ้นสุด ค่าใช้จ่ายทั้งนั้น การพูดแบบนี้อาจจะไม่เป็นธรรมกับผู้เสียหาย แต่ก็นั้นแหละครับ ตามเหตุผลที่ว่าแหละครับ ชีวิตจริงไม่ได้สวยงามเหมือนในละคร บางทีผู้เสียหายสืบเองจนรู้ตัวผู้กระทำผิด ไปแจ้งเจ้าหน้าที่ มีหลักฐานพร้อมก็นั้นแหละครับเค้าถึงดำเนินการให้ อัตราตำรวจต่อประชากรก็น้อยนิด แล้วทำไมพอเป็นคนมีชื่นเสียงถึงดำเนินการเร็ว ก็อย่างที่รู้ๆกันอยู่ มันมีผลในด้านชื่อเสียงถึงดำเนินการเร็ว หรือเค้าอาจจะจ่ายค่าใช้จ่ายให้ตำรวจในการจับกุมให้ก็ได้ครับ แต่ไม่ได้แถลงเป็นข่าวออกมาอยู่แล้ว อย่างเช่นพวกรถขนเงินพวกนี้เค้ามีค่ารายทางอยู่แล้ว
comment20-1:อย่างโจรที่เข้าบ้านเจ้าของกระทู้ ทำไมไม่ขนไปให้หมดเลย จะเหลือไว้ทำไม ก็เพราะมันพอจะฉลาดบ้างไงครับ มันรู้ว่าเอาไปแค่ไหนถึงจะไม่นำภัยมาสู่ตัวเร็วเกินไป ลองขนไปหมดบ้านดิ ยังไงตำรวจตามจับแน่นอน อย่างโจรที่ขึ้นบ้านอดีตรัฐมนตรีเจอเงินตั้งหลายกระสอบยังไม่กล้าขนไปหมดเลย มันเลขโมยบ้านนั้นนิด บ้านนี้หน่อย บ้านละแสน สองแสน ประวิงเวลาไปเรื่อยๆ แต่ถ้าพลาดโดนจับก็เอวัง แต่เด๋วอีกหน่อยการจับกุมก็น่าจะทำได้ง่ายขึ้นเพราะการที่เราทำบัตรประชาชนแล้วเก็บรายนิ้วมื้อไว้ หลายๆหน่วยงานเริ่มบูรณาการเข้าหากันแล้ว ข้อมูลตรงนี้น่าจะมีประโยชน์ แต่คนทำผิด เค้าก็คงรู้ตัวไม่ออกมาทำบัตรประชาชนใหม่ง่ายๆหรอก
comment20-2:ไม่จริงนะ ค่าใช้จ่ายอะไรพวกนั้น ตำรวจไม่สนหรอก เพราะตำรวจชั้นผู้น้อยใช่จะจ่ายเองซะที่ไหน และเอาตามจริงมันก็เบิกได้

รุ่นน้องที่ทำงานเก่า เคยเกือบโดนอุ้มขึ้นรถไปข่มขืนแต่รอดมาได้ (ทว่าทรัพย์สินถูกขโมยไปไว้ในรถ)
โดยหลังจากที่รอด ก็รีบไปแจ้งความทันที
ทว่าตำรวจกลับไม่ทำ 5 อะไรเลย ความจริงจังหวะนั้นถ้าวิทยุออกไปตามสกัดจับ ยังไงก็จับได้อยู่แล้ว
แต่ทีนี้ไม่ยอมทำไง คนร้ายเลยลอยนวลหายไปที่ไหนไม่รู้

และคุณลองไปอ่านความเห็นของเจ้าหน้าที่ดูได้
เจอมาหลายรายแล้วที่บอกทำนองว่า "ขี้เกียจจับ"
ส่วนเรื่องค่าใช้จ่ายเนี่ย มีแต่คุณคนแรกเนี่ยแหละที่ยกเรื่องนี้ขึ้นมา ซึ่งก็ฟังไม่ขึ้นอยู่ดี
ยังไม่รวมถึงเรื่องเกิดเหตุแจ้ง 191... ไม่ติด ถึงติดก็รอเป็นร่วมชั่วโมงนั่นแหละถึงจะมาที่เกิดเหตุ
แบบนี้ไม่ใช่เรื่องค่าใช้จ่ายแน่ ๆ แต่เป็นเรื่องขี้เกียจต่างหาก
comment20-3:แล้วเบิกได้ มันเบิกได้เลยไหมหละครับ เดินไปบอกนายๆเบิกเงินหน่อยหรอ ไม่ได้หรอกครับ เค้าต้องขอใบเสร็จแล้วไปเบิก แล้วก็ใช่ว่าจะได้เลยนะครับ ที่นี้มันทันการไหม ก็ต้องออกไปก่อน มีเงินออกก่อนทุกเคสไหมครับ บางทีกฏระเบียบออกมาสวยหรูแต่มันทำจริงได้ไหม ที่เล่ามาเนี้ยได้ยินมาเองจากหู จากนายตำรวจยศสารวัตรเลยนะครับ(เพื่อนของพ่อ) คุณไม่เชื่อผมก็ไม่ว่าอะไร ก็แค่ถ่ายทอดประสบการณ์ ปัญหานอกจากที่คุณว่ามาแล้ว เรามีตำรวจไม่เพียงพอต่อจำนวนประชากรมากกว่า

ปล.ผมก็ไม่ได้ชอบที่ตำรวจเป็นแบบนี้นะครับ แต่มันมีทางเลือกไหม เราก็ต้องระวังตัวเองให้ดีที่สุดไว้ก่อน
comment20-4:"เงินตกเบิก" เงินเดือนเราแท้ๆ บางทีรอหลายเดือน ละไอ้ค่ำดำเนินการนั่นเหรอ ฝันไปเถอะ! - ตำรวจคนนึงกล่าวไว้
comment20-5:สุดท้ายก็อ้างโน้น อ้างนี้ตามเคย ถ้าลำบากนักยุบทิ้งเลยดีไหมครับ ตอบเหมือนมีหรือไม่มีก็มีค่าเท่ากัน คือ ต้องดูแลตัวเอง
comment20-6:เท่าที่ทราบ กรณีต้องเดินทางไปสืบสวนหรืออื่นๆนอกพื้นที่
ผู้มีอาชีพนั้นจะเบิกค่าใช้จ่ายจากบ่อน หรือสถานที่ที่ผู้มีอาชีพนั้นดูแลอยู่ครับ
comment20-7:วันๆนึง ตำรวจชั้นผู้น้อยแค่พยายามหาเงินส่งนาย ตามยอดที่นายเรียกมาก็เหนี่อยจะแย่แล้วครับ จะเอาเวลาในไปทำหน้าที่เพื่อนชาวบ้าน อาชีพอื่นเจ้านายเลี้ยงลูกน้อง แต่ตำรวจลูกน้องต้องเลี้ยงนายครับ ไม่งั้นอยู่ไม่ได้
comment20-8:จากประสบการณ์ที่เคยเจอ ตอบง่ายๆกว่า ที่ไม่ทำเพราะ "ขี้เกียจ" ครับ บางเรื่องให้ลงบันทึกประจำวันแทนด้วยซ้ำ จะได้ไม่ต้องมีเลขคดีดำ ซึ่งจะกลายเป็นสำนวนที่ต้องทำ
comment20-9:แล้วตำรวจ โรงพักไหนจะเป็นคนจับครับ

เพราะตำรวจทุกโรงพัก ก็ "รอ"ให้โจรถูกจับก่อนค่อยไปเอาตัวมาดำเนินคดี

คงต้องรอ จนตำรวจ ตายกันหมดโรงพักกระมัง
comment21:แถวที่ทำงานผม ประมานสัปดาห์ที่ผ่านมา 
ตำรวจ มาจอดรถเฝ้าร้าน ที่รถโดนทุบไป4คัน 

ถ้าไม่เป็นเบนท์ บีเอม นักการเมือง  ดารา คนมีชื่อเสียงก็งี้ระครับ 

ไว้อาลัยตำรวจไทย อาชีพที่คนเกลียดที่สุดในไทย
comment22:ผมว่าตามดูกล้องวันอื่นๆก่อนหน้า

ยังไงพวกนี้ก็ต้องมาดูลาดเลาก่อนแน่ๆ ต้องมีสักครั้งที่พวกมันพลาด

อีกอย่างถ้าตามกล้องตอนมันไปเอาอุปกรณ์เพิ่ม ซึ่งมีระยะเวลาที่มันออกไปเอา น่าจะจำกัดพื้นที่ได้แคบลง

ผมเดาว่ามันน่าจะเอารถขนอุปกรณ์มาแน่ๆ และยังไงมันก็ต้องมีที่จอด ผมว่าถ้าคิดจะตามต้องตามที่รถคันนี้นี่แหล่ะ





***** tex *****
comment22-1:ตอนมันขับไปเอาอุปกรณ์เพิ่ม อันนั้นเป็นกล้องของ กทม แล้วครับ นอกเหนืออำนาจที่ผมจะขอมาดูได้แล้ว มีแต่ตำรวจที่ดูได้ แต่ก็คงจะไม่ดู เพราะถ้าจะไล่ดูกล้องของ กทม จริง ๆ น่าจะรู้ได้ว่าขับไปที่ไหนต่อ แวะเอาของตรงไหนยังไง แต่อย่างว่าหละครับ ชาวบ้านธรรมดา ๆ อย่างผมคงไม่น่าสนใจพอที่จะตามคดี
comment22-2:ถ้าเอา คำนวณเวลาไปกลับเอาอุปกรณ์ น่าจะคำนวณ สถานที่ได้ 
แถม รถมอไซต์ ตามได้ครับ
comment23:ที่นี่ประเทศไทย ตำรวจวันๆทำไร ไม่มีเงิน ไม่มีชื่อเสียง รอไปจนโจรตายไปแล้วยังจับไม่ได้เลย
comment24:ขอให้จับตัวคนร้ายได้เร็วๆ นะคะ   ตำรวจน่าจะไปสืบเรื่องจากพนักงานที่มาติดตั้งเน็ตในห้องนอนก่อนอื่นเลย
comment24-1:ผมบอกตำรวจไปแล้วว่าคนที่มาติดตั้งเนตน่าสงสัยที่สุด แต่...ก็ไม่ดำเนินการอะไร
comment25:บ้านผมก็เคยโดนค้นกระจุย แบบนี้ 2 ครั้ง

ตำรวจมา ก็ดูๆ ถอดกระจกบานเกล็ดเอาลายนิ้วมือ ไป 4 แผ่นแล้วก็ไม่ได้เอามาคืน

ต้องเสียเงินซื้อใหม่เองอีก โจรก็จับไม่ได้เงียบไปเฉยๆ

แต่ก็พอเข้าใจตำรวจ งานเยอะ คนน้อย
comment26:เข้าใจหัวอกจขกท.
เคสของเรา ตั้งแต่เดือนเมษา 
ณ ตอนนี้ยังเงียบกริบ 
เรายอมรับว่าใช้เส้นสายทุกอย่างเพื่อให้ตำรวจทำงาน เพียงเพื่อให้เขาพยายามกับคดีเราสักหน่อย
อย่างน้อยอย่าเงียบ เราไม่หวังให้เขาจับโจรได้เร็ว หรือสีบคดีประหนึ่งเราเป็นคนดังดารามีชื่อเสียงก็ได้

...แต่สุดท้าย ... เงียบ ... 

ขนาดเราขอให้เขามาติดกล่องแดงหน้าบ้าน หวังให้ตำรวจเข้ามาตรวจดูบ้านเราบ้าง ยังเกี่ยงกัน สุดท้ายนะเงียบอีก

... ตอนเรากลับเข้าบ้านแล้วเจอประตูเปิดทุกบ้าน พร้อมทรัพย์สิบที่ถูกรื้อค้น มันช็อคมากเลย
ทุกวันจิตใจก็ยังไม่กลับคืนมาเหมือนเดิม ...

เวลาเราออกไปนอกบ้าน จะใจหายทุกครั้ง 
เมื่อกลับเข้าบ้านภาวนาให้ทุกอย่างเป็นปรกติ ประตูอย่าเปิดแบบวันนั้น ... ข้าวของอย่ากระจุยกระจาย

ภาพความทรงจำเลวร้าย เราอยากจะลืมมัน
comment26-1:เข้าใจอารมณ์เลยครับ ของผมนี่ประตูปิดทุกบาน เหมือนทุกอย่างอยู่ในสภาพปกติ ถ้าวันนั้นผมรดน้ำต้นไม้เสร็จแล้วออกจากบ้านเลยก็คงยังไม่รู้ว่าบ้านโดนงัด

หลังจากเจอเรื่องไป ก็ติดสัญญาณกันขโมยแล้ว ทีนี้พอเวลาเสาร์อาทิตย์์ที่ไม่อยู่บ้านแล้วเสียงมือถือดังนี่สะดุ้งเหมือนกันครับ กลัวจะเป็นสัญญาณกันขโมยที่โทรเข้ามา
comment27:ถูกงัดบ้านเมื่อกลางปีที่ผ่านมาค่ะ
คนร้ายขี่มอเตอร์ไซค์ไม่ติดป้ายทะเบียนแบบเดียวกับ จขกท เลยค่ะ  สวมแจ็คเก็ตดำขาว สวมหมวกกันน็อคเต็มใบ มาตอนบ่าย3 งัดเข้าบ้านใช้เวลาประมาณ2นาที รวมเวลาเข้า- ออก ประมาณ20 นาที
คุณแม่กลับมาทัน แต่ยังไม่ทราบว่าเป็นคนร้าย โชคดีที่เจอกันที่หน้าบ้าน ถ้าเจอในบ้านนี่ไม่โจรก็คุณแม่มีคนเจ็บแน่นอน

จนท ตำรวจ ก็มาครบตาม process มีอย่างนึงคือ ร้อยเวรให้เบอร์ไว้  บอกว่าถ้า พฐ มาเรียบร้อยให้โทรบอก เรานึกว่าให้โทรบอกเพื่อให้แจ้งไปลงบันทึกประจำวัน พอโทรหาหมวด หมวดบอกเรียบร้อยแล้วจ้า ไม่ต้องมาโรงพัก อ้าวเฮ้ยยย แบบนี้ก็ได้หรอ

แต่เราต้องใช้บันทึกเพื่อขอทำธุรกรรมหลายอย่าง เลยไปตอนเช้าอีกรอบ หมวดคนเมื่อวานไม่เข้าจ้า พี่ตำรวจทำท่าจะไม่เขียนให้ เลยต้องโทรหาหมวดเองอีกรอบ แล้วส่งโทรศัพท์ให้คุย ถึงจะยอมเขียนบันทึกให้ เราก็พยายามช่วยหาหลักฐานทั้งกล้องกทม กล้องเพื่อนบ้าน เอาไปให้ที่ สน. ก็เงียบตามระเบียบ

เราไม่รู้ Process ของตำรวจเรื่องการจับผู้ร้ายงัดบ้านหรอก แต่บางทีก็อดนึกถึงหน้าหมวดตอนเอาไฟล์วงจรปิดไปให้ไม่ได้ 
หน้าแบบว่า เอามาก็เท่านั้น พี่จะออกเวรละจ้า
 ความรู้สึกของเราคือ เซ็งค่ะ จนท.แสดงอาการชัดมาก นอกจากเราจะเสียทรัพย์ให้โจร เรายังเสียเวลา โทรศัพท์ขอภาพวงจรปิด ที่โทรเป็นสิบๆรอบ
ขับรถฝ่าเมืองไปถึงเสาชิงช้า เพื่อเอามาให้ตำรวจดูเป็นหลักฐาน เราได้แต่คิดว่า เราทำดีที่สุดละ มากกว่านี้ต้องเป็นหน้าที่ตำรวจละล่ะ
comment27-1:คุณทำให้ผมนึกถึงเหตุการณ์เดียวกัน ตอนที่เอาหลักฐานไปส่งเพิ่มเติมที่ส.น.(แฟลชไดร์ฟที่สรุปเหตุการณ์ทั้งหมด ในนั้นมีคลิป รูปถ่ายบัตรประชาชนของคนร้าย ซึ่งจริงๆตำรวจก็มีอยู่แล้วชุดนึง แต่ผมรวมทุกอย่างไว้ด้วยกันให้คลิ๊กค้นหาข้อมูลง่ายขึ้น)   

ตอนไปส่งผมก็สอบถามตำรวจในโรงพัก ว่าพี่ที่ชื่อ.....ที่ดูแลคดีของผมอยู่ อยู่จุดไหนในโรงพักเพื่อจะเดินไปส่งหลักฐาน พอไปถึงผมก็เดินเข้าไปหาแล้วสอบถาม

"พี่...ใช่หรือเปล่าครับ"   

ตำรวจอีกคนที่อยู่ข้างๆทำเสียงห้าวๆ ถามผมว่ามาทำอะไร กำลังจะกินข้าวกันอยู่ รู้รึเปล่าว่าคนนี้เป็นใคร  กำลังจะได้เป็น......นะ (คิดในใจ อะไรของมึนฟะ สงสัยคงนึกว่าผมเป็นผู้ต้องหาหรือญาติผู้ต้องหาที่จะมาขอความเมตตาจากมันมั้ง) 

ผมบอกว่ามาส่งหลักฐานเพิ่มเติมให้ครับ   เขาบอกว่าจะเอาเป็นcd เอาไว้ใช้ตอนขึ้นศาล อะ โอเค ไว้เดี๋ยวจะทำมาให้อีกทีครับ งั้นผมทิ้งแฟลชไดร์ฟอันนี้ไว้ให้ก่อน เขาก็ทำหน้ายิ้มๆ

แต่สรุปสุดท้ายcdก็ไม่ได้ใช้งาน เพราะผ่านไปเกือบปีพี่ก็จับคนร้ายไม่ได้ครับ
comment27-2:ตำรวจที่เป็นตำรวจเพราะอยากเป็นผู้พิทักษ์สันติราษฎร์ ยังมีเหลืออยู่สักเท่าไหร่
คดีพวกนี้ มันเยอะจนทำไม่ไหว หรือทำแล้วไม่ได้หน้ากันแน่

งานคดีแบบนี้ คุณตำรวจได้ส่วนแบ่งเหมือนเวลาเขียนใบสั่งจราจรไหม
เคยถูกใบสั่ง เราผิดก็ยอมรับแต่โดยดี และไปเสียค่าปรับที่ สน. 
เรา : (ลองต่อค่าปรับดู) พี่ขาา ขอลดค่าปรับหน่อยได้ไหม
ตำรวจ : ไม่ได้หรอกครับ นายเข้มงวดมาก เดือนนี้ยอดไม่ถึงเป้า 

เฮ้ยยยยย มีเป้าค่าปรับ เมื่อก่อนไม่เคยรู้เลยมาหาอ่านดูพบว่า 
ตำรวจได้ส่วนแบ่งจากใบสั่งเยอะมาก 45%ของค่าปรับเป็นของจนท.และสน.
ถึงว่า ตั้งหน้าตั้งตาตั้งด่านทำงานเป็นทีมเวิร์คเชียว
comment28:ช่วยแชร์กับช่วยโหวตค่ะ เผื่อสังคมไทยจะดีขึ้นค่ะ กระตุ้นการทำงานของตำรวจหน่อยค่ะ

เคสของตัวเองเจอเมื่อปีครึ่งที่ผ่านมาค่ะ ตำรวจไม่ช่วยอะไรค่ะ เสียเวลาไปซะเปล่า รัฐบาลน่าจะหาทางกระตุ้นการทำงานของหน่วยงานราชการหน่อยนะคะ ยาเสพติดเยอะ เศรษฐกิจก็แย่ โจรก็เยอะ เฮ้อ ไม่มีความปลอดภัยในชีวิตและทรัพย์สินเลย
comment29:ดูที่เก็บอุปกรณ์อยู่ไม่ไกลไปๆกลับๆ

ถ้าสงสัยช่าง ติดต่อขอข้อมูลช่าง ที่อยู่

ตามไปดักรอดูว่า คนไหนขับมอเตอไซค์แบบในภาพ

หรือให้คนที่ทำงานดู รถ ท่าทางการเดิน ขนาดตัว เสื้อผ้า

พอได้คนที่สงสัย พาตำรวจไปสอบถาม
comment29-1:ผมจะทำแบบนั้นแน่นอนครับ ถ้าผมเป็นตำรวจ แล้วผมก็อยากให้ตำรวจทำแบบนั้น
แต่นี่ผมก็ทำในส่วนที่ผมทำได้ เช่นดูกล้องวงจรปิด รวบรวมข้อมูลเขียนเป็นนาทีต่อนาที
แต่ก็นั่นแหละครับ การทำงานของตำรวจไทยในการตามจับโจร คงจะพึ่งพาไม่ได้จริง ๆ
comment29-2:ต้องทำเองครับ 


รอตำรวจ... โจรขึ้นบ้านผม คนรู้จัก รู้ชื่อนามสกุลที่อยู่
บอกตำรวจไปหมดแล้ว ตอนนี้รอมา 13 ปีแล้ว
ยังจับไม่ได้เลย 5555
comment30:เลิกเก็บของมีค่า ตื้งแต่น้ำท่วมปี54แล้ว แปลงเป็น
อย่างอื่นไป ต้องปล่อยวางลงบ้าง อย่าไปยึดติดมาก
แล้วก็เลี้ยงหมา แต่เลี้ยงหมาพันธ์โหด ต้องสามารถ
ดูแลควบคุมเค้าให้ได้ ไม่งั้นจะมีปัญหากับเพื่อนบ้านได้อีก
ถ้าดูแลเค้าทิ้งๆขว้างๆ หวังให้เค้ามาเฝ้าบ้านอย่างเดียว
วันนึงหลุดมากัดคนกัดเด็ก ไม่คุ้มเลย
comment31:ช่วยดันคะ.  

 พี่ที่รู้จัก โดนงัดบ้าน โดนไปเยอะมาก แจ้งความ ตำรวจตามของมาได้คืนบางส่วน ร่วมทั้งไอแพคได้คืน แต่ไม่สามารถจับคนร้ายได้ ทั้งๆที่ในเครื่องไอแพค มีรูปคนร้าย ถ่ายเชลฟี่ ในเครื่อง เห็นหน้า เห็นตัวเต็มๆ คนร้ายยังไม่ถูกจับเลย  

ได้แต่บอกกำลังตาม
comment32:ดูจากระยะที่หายไปเอาอุปกรณ์แล้วกลับมางัดต่อนี่ ประมาน 15 นาทีตลอดเลย แสดงว่า โจรต้องพักอยู่ไม่ใกล้ไม่ไกล เว้นเสียแต่ว่ามีทีมงานที่จอดรถขนอุปกรณ์ไว้ใกล้ๆ
comment33:ทุกข์สุขและบริการประชาชนคืองานรอง งานหลักเขาคือตั้งด่านออกใบสั่ง บ่อนหวย อาบอบนวด
comment34:เป็นโจรไทยสบายหนักหนา ตำรวจไม่จับ มันเหนื่อย
comment35:สาเหตุที่พวกงัดแงะและโจรวิ่งราวมีเยอะ ก็เพราะเจ้าหน้าที่ไม่จริงจังต่อการจับกุมเนี่ยแหละ
จำได้ เห็นมาเลย แถว ๆ นี้นี่แหละ ที่เจ้าหน้าที่ตำรวจด่าผู้เสียหายว่าไม่ยอมระวังตัวเองแล้วจะมาให้ตนเองลำบากตามจับโจรทำไม

ซึ่งมันไม่มีทางที่จะให้ประชาชนระมัดระวังตัวได้ตลอด 24 ชม. กันทุกคนอยู่แล้ว
10 วิฯที่พลาดไม่ได้ระวังตัว โจรมันจะเล็งเล่นงานในจังหวะนั้น และเมื่อทำสำเร็จ โจรก็จะหาเหยื่อรายต่อไปเรื่อย ๆ
ดังนั้นถ้าตำรวจไม่ยอมจับโจร โจรก็ยังจะอาละวาดต่อไปเรื่อย ๆ อย่างไม่มีวันจบสิ้น
comment36:คดีแบบนี้ยากครับ ถ้าไม่ชัดจริงๆ โจรมันถึงได้ย่ามใจ

ได้แต่พึ่งตัวเอง
comment37:ผมเคยโดนราวๆ 3 ปีที่แล้ว โจรยกไปทั้งตู้เซฟเลย กว่าจะโดนจับ ราวๆปีนึง เคสผมพนักงานเจอรอยนิ้วมือ ถ้าคนไม่มีประวัติจะตรวจสอบไม่ได้  แต่พอดีรายนี้ตรวจสอบแล้วมีประวัติลักทรัพย์ ติดคุกแล้วก็ออกมาทำเหมือนเดิม ที่โดนจับได้เพราะทำเป็นอาชีพ ลักทรัพย์ งัดเซฟ หลายเจ้า ระยะเวลาการดำเนินงานค่อนข้างนานแต่เป็นไประบบ ส่งรอยนิ้วมือไปพิสูจน์ ได้ชื่อ ก็ส่งหมายเรียก 3  ครั้ง ถ้า ไม่มาตามหมายเรียก 3 รอบ ส่งเรื่องอนุมัติออกหมายจับ ของก็ไม่ได้คืน ทั้งๆที่ถ้าจะตามจริงๆ สามารถหาคืนได้ เช่น เพชร ทองคำ แต่ทุกวันนี้ไม่หวังแล้ว ขอแค่ให้เค้ากลับตัวกลับใจก็พอ โจรจะได้น้อยลงกลัวเค้าจะชินเงินหาง่าย ติดคุกแป๊บเดียว เดี๋ยวก็ออกมาหาลักทรัพย์งัดเซฟหาเงินใช้ต่อ ผลิตลูกหลานออกมาก็สั่งสอนวิชาให้ เพิ่มประชากรโจรไปอีกอย่างยั่งยืน
comment38:ต่อไปที่บ้านคงต้องติดเจ้านี่ไว้แทนหมาเฝ้าบ้านแล้วล่ะคร้บ
comment39:เราก็เพิ่งโดนงัดอพาร์ทเมนต์ไปค่ะ โจรเลือกห้องเราเพราะอยู่ชั้นบนสุด คนน่าจะผ่านไปมาน้อย (มาตอน 5 โมงเย็นได้)
ห้องเราก็โดนรื้อกระจาย กล้อง DSLR 1 ตัว เลนส์ Nikon 24-70 อีก 1 เลนส์ รวมถึงกล้อง mirrorless อีก 1 ตัวหายไปพร้อมๆกับเงินเหรียญหยอดกระปุก
ตามดูกล้องวงจรปิดได้ก็จริง แต่อ่านเลขทะเบียนไม่ชัดเลยค่ะ ทำยังไงก็อ่านไม่รู้เรื่อง
ไปแจ้งตำรวจ เอารูป เอาคลิปจากกล้องวงจรปิดไป แต่จนถึงตอนนี้ก็ 3 เดือนแล้ว ... เงียบค่ะ ...

จากเหตุการณ์นี้ทำเราจิตตกและผวามาก เพราะอยู่คนเดียว (แฟนแวะมาบ้าง) 
ตอนนี้เลยย้ายออกแล้วกัดฟันเช่าคอนโดใกล้ที่ทำงานไปเลยค่ะ อย่างน้อยก็มียามและความปลอดภัยแน่นหนากว่า
เพราะที่เก่าไม่มียาม มีแค่สแกนคีย์การ์ด ซึ่งบางทีเราปิดประตูไปแล้วแต่มันยังไม่สนิท คนอื่นก็เดินเข้ามาได้
comment40:สรุปแล้วหน้าที่ของพวกเขาคืออะไรเหรอครับ
ถ้าจะบอกว่าคดีเล็กไม่คุ้มค่ากับทรัพยากร
แต่คดีเล็กๆ ที่ถูกละเลยรวมกันมันก็ใหญ่อยู่นะครับ

สรุปประชาชนก็ต้องเพิ่งตนเองอย่างนี้
แล้วยังต้องเจียดเงินภาษีไปให้เป็นเงินเดือนพวกเขาด้วย
comment41:ผมเอาทองไว้ในช่องฟรีซ
comment41-1:พอดีโจรมันร้อน อยากกินไอติม...
comment41-2:เราไว้ใน ถังพักน้ำชักโครก
comment41-3:ผมเคยเอาไปเก็บที่โรงจำนำหลายครั้ง ปลอดภัยดี  แต่เสียดอก
comment42:เหตุการณ์ของที่บ้านผมเกิดขึ้นบนถนนลาดพร้าวตัดเลียบด่วน สน.โชคชัยรับผิดชอบ เกิดขึ้นเมื่อธันวาคมปี58 วันที่เกิดเหตุตำรวจก็มาเก็บลอยนิ้วมือและลงบันทึกประจำวัน หลังจากนั้นให้เรา ย้ำนะครับ ว่าให้เราเป็นผู้หาภาพจากกล้องวงจรปิดบริเวณโดยรอบเอง ทำหนังสือไปทาง กทม. เพื่อเอาภาพจากกล้องบนเส้ยทางที่คิดว่าจะหลบหนีเองทั้งหมด ผ่านไปหนึ่งเดือนไม่มีอะไรคืบหน้า เลยเดินทางไปกองปราบเพื่อยื่นเรื่อง ทางตำรวจที่รับเรื่องบอกว่าคนร้ายก่อเหตุมานานแล้ว(ดูจากกล้องวงจรปิดแต่งชุดเทศกิจ)ยังจับไม่ได้ ก่อเหตุมาหลายพื้นที่ หลังจากนั้นก็สอบถามมาเลื่อยๆ จนสุดท้าย23ตุลาคม2559 สามารถจับกุมคนร้ายได้คือคนอ้วน 1 ใน 2 คน ให้เราเข้าไปดูของกลาง (มันจะเหลือเหรอถามหน่อย) คือไม่มีครับ อีก 2-3 วันถามไปใหม่ จับได้อีกคน คือคนผอมที่ได้รับการสักทอดจากคนอ้วน ถามไปถามมาตำรวจบอกคนอ้วนศาลให้ประกันตัวไปแล้ว เพราะหลักฐานไม่พอ และไม่รับสารภาพ แล้วไอ้ที่ซัดทอดไอ้คนผอมคืออะไร งงมาก แล้วคดีนี้ไม่ได้เกิดเฉพาะที่บ้านเรา เกิดมาแล้วไม่ต่ำกว่า 5 ปี 20 กว่าคดี แต่พอจับได้ ปล่อยตัวไปเพื่ออะไร
comment43:บ้านเราโดนงัดกลางวันมาเห็นมันกำลังหนี มันเป็นคนแถวนั้น
รู้หมดบ้านมันอยู่ตรงข้าม พ่อแม่มันก็ยอมรับว่าเป็นลูกมันเอง
ยังไม่มาจับเลยค่า มันหนีไปจนกลับมาเดินลอยหน้าลอยตาเหมือนเดิม
ไปแจ้งความรอสืบพยาน รวบรวมหลักฐานอะไร เรานี่ต้องหาให้เขาทุกอย่าง
ป่านนี้ยังไม่ออกหมายจับ หมดหวังแล้วค่ะ คดีตาสีตาสา ไม่ออกสื่อไม่ต้องหวังอะไรทั้งนั้น
comment44:เหนื่อยใจแทนมากๆครับ เห็นใจมากๆ

หลักฐานส่งถึงมือ แต่ไม่มีการตามใดๆ มันแย่ยิ่งกว่าแย่ ผมก็ไม่เข้าใจเรื่องนี้
ตร.ต่างจากการทำงานให้บริการอื่นๆ เพราะมันคือความคาดหวังความเป็นความตายของคน ทุกอาชีพมีค่า
แต่หน้าที่คุณยิ่งใหญ่กว่านั้น เพราะมันคือความปลอดภัย ประชาชนต้องการมาตรฐานในอาชีพนี้ (มันอยู่ตรงไหน)

บางคนบอก (อันนี้ไม่ได้ว่านะครับ) ว่าตร.ต้องเสียค่าใช้จ่ายมากต้องรอก่อเหตุซ้ำ อันนี้ผมก็ไม่รู้ข้อเท็จจริง แต่ตร.ที่ไม่เอาอะไรเลย
ต้องยอมรับว่ามี.. ทีนี้ประชาชนสามารถติดตามคดีได้อย่างไร หรือว่าคุณอยากรู้ต้องตามเอง มาตรฐานมันมีจริงใช่ไหม
พูดกันตามเหตุผลการก่อคดีซ้ำไม่ใช่นโยบายที่ตร.จะมาพูดอยู่แล้ว โจรมันไหวตัวแน่ๆ การก่อเหตุซ้ำคงดึงเวลานานไปอีก
แต่สุดท้ายจริงๆ คดีมันจะจบด้วยดีใช่ไหม เขารอเกิดเหตุแล้วจะจับกุมทันที แบบนั้นใช่ไหม

ในความเป็นจริงมีอีกหลายคดีเหลือเกินที่ข้างคาสุดท้ายโจรยังลอยนวล 
ทุกๆคนจะกู้มาตรฐานตรงนี้กลับมาได้ยังไง หรือจะทำได้แค่พิมพ์และแชร์ กท.เหล่านี้ไปเรื่อยๆ
ตำรวจดีๆยังมีนะครับ ต้องยอมรับว่าเป็นอาชีพที่มีเกียรตื คนที่หัวใจเค้าอยากทำอาชีพนี้มีจริงๆ
ส่วนหนึ่งบกพร่องหน้าที่ก็อาจทำให้ดูเสียไปหมด เพราะอาชีพคุณคือตัวแทนสิ่งที่ถูกต้อง 
อย่าให้ผู้คนออกมาใช้วิธีเอาตตัวรอด จับโจร ด้วยวิธีการในแบบเค้ามากขึ้นเลย มันบ่งบอกว่าผู้คุมกฎหมายไม่ช่วยอะไรเค้า
ทั้งนี้ก็ไม่ได้เหมารวมนะครับ ตร.ที่ดีก็คือคนที่ดีวันยันค่ำ ส่วนคนที่ไม่มีจิตใจคิดช่วยเหลือใคร หรืออยากทำเพื่อสังคม
อาจจะไม่เหมะกับอะไรแบบนี้เท่าไหร่
comment45:ขออณุญาติถามเรื่องเซฟครับ จขกท.ใช้ยี่ห้อไหนครับ
Ch.. Le.. Ki..หรือว่าอื่นๆครับ
โจรใช้แค่ชะแรงก็งันได้เลยเหรอครับ
ที่บ้านผมใช้Ki..อยู่เสียวเหมือนกันครับ
comment45-1:จะยี่ห้อไหน หากเป็นนักงัดมืออาชีพ มีเครื่องมือและมีเวลาพอ งัดออกหมดค่ะ

วิธีที่ดีที่สุดคือ ถ่วงเวลาโจรให้ได้มากที่สุด เพราะ Key สำคัญของโจรคือเวลา
แต่ทั้งนี้ทั้งนั้น ไม่ควรเก็บของมีค่าไว้ที่เดียว อย่าให้ใครทราบว่ามีตู้เซฟ
 และไม่วางตู้เซฟในตำแหน่งที่มองเห็นได้ง่าย
comment45-2:เซฟไม่รู้จริง ๆ ครับว่ายี่ห้ออะไร แต่อย่างที่บอก ถ้าโจรมันอุปกรณ์ครับ + มีเวลา ผมว่ามันงัดได้หมดน่ะครับ - -...
comment46:เบื่อมากค่ะกับตำรวจ มีไว้ทำอะไรถ้าประชาชนต้องตามหาคนร้ายเอง นี่เจอมาจับตัว รถชนแล้วหนี สิ่งที่ตำรวจพูดคือ "ทำใจเถอะครับ จับไม่ได้หรอก ถ้าอยากเอาผิดก็หากล้องดูเอาเองเลยครับ แล้วก็ค่อยโทรบอกผมนะ " นี่แหละค่ะ ผู้รักษาสันติราษฎร์ ยอมรับเถอะค่ะว่าตำรวจควรจัดระเบียบในวงการซะใหม่ และยอมรับในสิ่งที่ประชาชนพูดได้แล้ว จากนั้นจงแก้ไขไม่ใช่แก่ตัวเหมือนเช่นทุกวันนี้ 

ปล.เรื่องตั้งด่านรีดไถขอเถอะค่ะ หยุดได้แล้วชาวบ้านเค้าจะทำมาหากิน
comment46-1:เรื่องกล้อง กลายไปหน้าที่ของผู้เสียหายไปซะงั้น
ส่วนเรื่องตั้งด่าน อันนั้นเป็นงาน(หลัก)ของตำรวจไปแล้ว
comment47:ถ้าผมเป็นผู้บังคับบัญชาตำรวจ
แล้วได้มาอ่านเรื่องราวที่เกิดขึ้นแห่งนี้

ผมไม่ควรประกอบอาชีพตำรวจอีกต่อไป
ไปเป็นอะไรต่อมิอะไร ดีกว่า
comment48:บ้านในหมู่บ้านเดียวกันไปเที่ยวสงกรานต์
โจรเข้าบ้าน ไม่เอาของอย่างอื่นไม่ว่ากระเป๋าแบรนด์แนมหรือโน๊ตบุค
แต่เอาตู้เซฟขนาดเล็กไป

เจ้าของบ้านกลับมา รู้ตู้เซฟหายไป บอกช่างมันเถอะ เพราะในเซฟมีทะเบียนบ้านเล่มเดียว

นี่เรากังวลแทนแกเลยนะว่าโจรมันจะกลับมาเอาตู้เซฟทุ่มใส่
comment48-1:เคสนี้ถือว่า "ลบเหลี่ยมโจร" มากครับ
comment49:ยังดีมีเก็บรอยนิ้วมือ
บ้านผม ไม่แม้แต่จะเก็บรอยนิ้วมือ
ไอ้เราอุตส่าห์ดูหนังนักสืบมาก ว่าต้องไม่สัมผัสสิ่งของให้รอยนิ้วมือปน
สายตรวจมาดู
วันรุ่งขึ้นไปแจ้งความ ได้แค่คำแนะนำว่าไปดูตามแถวโรงรับจำนำเอานะ
ตบท้ายว่าแถวนี้โจรเยอะ ร้านโคขุนของเปิ้ลนาคร ก็เพิ่งโดนขึ้น
ทำใจครับ
ของนอกกาย
comment50:เอาจริงๆนะคะ เราเพลียกับการที่ตำรวจไม่สนใจจับรถมอเตอร์ไซค์ที่ไม่ติดแผ่นทะเบียน รถยนต์ก็เช่นกัน เดี๋ยวนี้เห็นเยอะมากๆๆๆๆ วิ่งผ่านตำรวจก็เฉย สมัยเราเด็กๆการไม่ติดทะเบียนนี่เรื่องใหญ่มาก เดี๋ยวนี้ไม่มีใครแคร์ คนไม่ติดทะเบียนมีไม่กี่คนหรอกที่สุดวิสัยจริงๆ นอกนั้นไม่หวังดีทั้งนั้น
comment50-1:จริงครับ รถที่ไม่ติดแผ่นป้ายทะเบียน ไม่ว่ากรณีไหน ๆ นี่ ทางเจ้าหน้าที่ควรจะกวดขันให้มากเป็นพิเศษเลย
comment51:ถ้าตำรวจพึ่งพาได้ซะที่ไหนล่ะครับ มีไว้แค่ประดับโรงพักและทำงานให้กับพวกเศรษฐี นักการเมือง ตำรวจ ทหารชั้นสูง เท่านั้นแหละครับ
comment52:ได้ปืนไป 1 กระบอก อันตรายนะ เกิดเอาไปปล้นฆ่าใครได้เลย เรื่องนี้ตำรวจน่าจะตามหน่อยนะเราว่า จะนิ่งเฉยเลย
comment53:ซ่อมบ้านตู้โดนงัด มีรอยนิ้วมือ พร้อมคนงานก่อสร้างต้องสงสัย 5-6 ราย
แจ้ง สน ปทุมวัน ไม่ดูที่เกิดเหตุ ไม่มี พฐ เก็บรอยนิ้วมือ
บอกลงบันทึกไว้แล้วจะเรียกสอบ
ปัจจุบัน ตู้ทิ้งไปแล้ว
คนงานหายไปหมดแล้ว
ของหายหมด
ตำรวจ คดี ไม่รู้อยู่ไหน
เขต ปทุมวัน ที่ตั้ง สตช. สอบสวนกลาง
เอา ผต สงสัยมายังไม่สอบเลย
comment54:ลืมไปเกือบ 10 ปีแล้วคงรอหมดอายุความ
comment55:หมู่บ้านที่เกิดเหตุ ใช่หมู่บ้านก่อนถึง โลตัสบางเขน เป็น ทาวโฮม ใช่ไหมครับ 
สน. บางเขน   ซอยพหล 55-53 ภายใน 1 เดือน มอไซ หาย ร่วม20 คัน  จับไม่ได้สักคัน  
แต่มีการจับได้ 1 ครั้ง เพราะคนที่อยู่หอพัก ซุ้มรอดักจับกันเอง แล้วเรียก ตร.มาเอาตัวไป 
เอาใจช่วยขอให้จับได้ไวๆครับ
comment55-1:ครับ หมู่บ้านแถว ๆ นั้นเลย
เคสของคุณที่ซุ่มรอจับกันเอง น่าประทับใจมาก ตำรวจคงยิ้มกันเลย นั่งอยู่เฉย ๆ มีคนจับคนร้ายมาให้ถึงที่เลย - -..
comment56:บ้านผมก็โดนไปสองครั้ง ได้โน๊ตบุคไปทั้งสองครั้ง ครั้งที่สองมีสัญญาณกันขโมย แต่ไม่มีคนอยู่บ้าน โจรรีบปีนออกไปแต่ติดมือไปด้วย แจ้งตำรวจบอกให้ติดวงจรปิดเพิ่ม เห็นเคสคุณแล้ว มีวงจรปิดก็ใช่ว่าจะทำไรได้ จริงๆ บ้านเมืองเราควรมีวงจรปิดให้ตำรวจดู คอยระวังเหตุมากกว่าจะให้ชาวบ้านคอยดู แล้วตำรวจก็มีหน้าที่ป้องกันไม่ใช่มาให้ชาวบ้านป้องกันแบบนี้ พื้นที่ไหนเสี่ยงก็ของบติดกล้องไป แล้วดูที่ สน แอร์เย็นๆ ก็ได้ เปิดทิ้งไว้
comment56-1:ติดเซนเซอร์แบบไหนมั่งครับ ขนาดสัญญาณดังแล้วโจรมันยังเวลาค้นของอีกหรอ นี่ก็กำลังจะติดอยู่พอดี
comment57:บ้านเพื่อนโดนงัด ขนาดมีเทป เห็นหน้าคนร้ายชัดเจน ตำรวจบอกแล้วคุณจะให้ผมไปจับมันที่ไหน? จำขึ้นใจจนถึงวันนี้ค่ะ
ต้องดูแลชีวิตและทรัพย์สินของตัวเองให้ดี อย่าพึ่งคนอื่น
comment58:เจอซึ่งหน้ามีปืนยิงได้ไหมครับ
comment58-1:ยิงแข้งขาหรือจุดที่ไม่ทำให้เสียชีวิตได้ค่ะ  จะเป็นการปกป้องทรัพย์สิน  ถ้ายิงให้ตายต้องพิสูจน์ให้ศาลเห็นว่าเราไม่ได้ทำเกินกว่าเหตุ
comment59:https://www.facebook.com/thaipolice.susu/?fref=ts

ลองไปโพสในเพจนี้สิ
รับรองโดนบล็อก
comment60:เซฟยีห้อถูกๆอย่าไปใช่ครับ
คนรู้เทคนิค แป้ปเดียวก็งัดได้

ลูกน้องบ้านผม ร้านขายเฟอร์เซฟ
ถ้ายีห้อถูก ๆใช่สว่านเจาะปูนอันเดียว 
10นาทีก็เปิดได้
comment61:ผมสงสัยมานานแล้ว ตำรวจ(บางส่วน) อาจะไม่ได้ทำงานตามหน้าที่ แต่ทำงานตามกระแสโซเชียล ถ้ามีกระแสแรง งานก็เดิน จับได้ปุ๊บปั๊บอย่างรวดเร็ว แต่ถ้าไม่มีกระแส ก็เงียบ ชนิดที่เรียกว่าเป่าสากยังดังกว่าเลย....
comment62:เจอมากับตัวเหมือนกัน
โจรลักย่องขึ้นบ้านได้ทองไป 4 บาท 
แจ้งตำรวจท้องที่เสร็จ มาสอบปากคำตรวจบ้านแป๊บๆ ไม่มีเก็บรอยนิ้วมือ ละบอกคงจะยาก
โจรมันจะเอาไปขายร้านไหนไม่รู้ สรุปคือ คดีก็ไม่คืบหน้า 

สิ้นหวัง ไม่ให้ราคากับตำรวจไทยอีกเลย
comment63:บางที ที่ควรจับๆไปปล่อยที่อื่นน่าจะไม่ใช่ตะกวด
comment64:ผมเคยโดนงัดครับ ไปแจ้งความตำรวจบอกว่าทำใจเถอะ จับไม่ได้หรอก บอกว่าเดือนๆ หนึ่งโดนงัดหลายหลัง แต่ก็จับไม่ได้
ผมหมดศรัทธาเลยครับ
จับไม่ได้หรือไม่ทำกันแน่
comment65:อย่าหวังให้ตำรวจช่วยเลย ถ้าคุณไม่มีเส้น หรือไม่ใช่คนมีชื่อเสียง เพราะตัวตำรวจเองยังเอาตัวเองไม่รอดเลย

1. เงินเดือนร้อยเวรเอง บางทียังได้ไม่เต็มเลย รอตกเบิก บางคนมีค้างเป็นแสนเลยก็มีนะที่ยังรอเบิก
2. ค่าใช้จ่ายในการทำคดี ตามกฎหมายเบิกได้หมด แต่ทางปฏิบัติมันต้องสำรองเงินจ่ายไปก่อน แล้วรอเบิก ซึ่งปกติหลักปีครับ บางทีก็หลายๆปีก็มีกว่าจะเบิกได้ แล้วตำรวจจะเอาเงินที่ไหนล่ะครับถ้าบ้านไม่ได้รวยล้นฟ้า (อันนี้ก็เป็นที่มาสำคัญของระบบใต้โต๊ะล่ะ)
3. คดีวันๆหนึ่งเยอะมากครับ เอาง่ายๆ แค่ตำรวจนั่งทำเอกสารรับแจ้งความ วันนึงๆ ก็แทบไม่ต้องทำอะไรจนออกเวรแล้วครับ
ส่วนมากเวลาที่เอาไปตามจับคนร้ายคือ นอกเวร แต่เวลานอกเวรก็น้อยซะเหลือเกิน ลำพังแค่ทำสำนวนในคดีที่ผู้เสียหายตามจับคนร้ายมาให้แล้ว
ก็ยังทำไม่ค่อยจะทันเลย แล้วจะเอาเวลาไหนไปตามจับคนร้ายใหม่ๆได้
4. ตำรวจพวกร้อยเวร เป็นตำรวจกลุ่มที่น่าสงสารที่สุดเลยครับ ไปถามดูได้เลย ส่วนใหญ่เป็นตำรวจที่รับมาจากพลเรือนที่จบกฎหมาย พวกที่เรียนตำรวจมาแท้ๆเลยไม่มีใครอยากเป็นร้อยเวรหรอกครับ เพราะงานหนัก เงินน้อย และเสี่ยง เพราะพวกร้อยเวรเนี่ยเป็นตัวชงคดีขึ้นศาล ที่ว่าเสี่ยงคือเสี่ยงจะโดนฟ้องกลับเอง
และตำรวจกลุ่มนี้ เวลาปรับเลื่อนขั้น หรืองบประมาณลงมาก็ไม่ค่อยลงมาถึงครับ แถมมียศสูงก็จริง แต่เอาจริงๆ สั่งใครไม่ได้เลย ขนาดจ่าบางทียังดูใหญ่กว่าเสียอีก ดังนั้น มีคดีอะไร จะสืบอะไรส่วนใหญ่ทำเองล้วนๆ
comment66:ประสบการณ์เดียวกันเลย งัดไปทุกห้องรื้อกระจาย เมื่อสิบปีมาแล้วล่ะ ตอนนั้นยังไม่ฮิตกล้องวงจรปิด โจรก็น่าจะคนงานในหมู่บ้าน หมู่บ้านเรายังสร้างไม่เสร็จ มันรู้เวลาเข้าออกเรา ซึ่งทำเป็นประจำ   ตอนเรากลับมา เราตกใจ ร้องไห้ กลัว พี่น้องเราก็รีบบึ่งรถมาหา เราขับรถไปแจ้งความตอนเที่ยงคืนกว่า แต่ตำรวจก็ทำเหมือนเรื่องเราเรื่องไร้สาระ  หัวเราะคุยกัน จด ๆ คำให้การที่เราพูดไปอย่างนั้นล่ะ แล้วก็บอกจะเข้าไปตรวจลายนิ้วมือวันพรุ่งนี้ รอจนต้องโทรตาม มาก็บอกเราจับไม่ได้หรอก แต่จริงๆ คงไม่ได้ทำอะไรเลยอยู่แล้วล่ะ แล้วก็เหมือนไม่มีอะไรเกิดขึ้นตั้งแต่วันนั้น ทำให้รู้ว่าแจ้งไม่แจ้งก็มีค่าเท่ากัน แม้แต่หมู่บ้านที่มีบริษัทยามยังไม่รับผิดชอบเลย บอกต้องเป็นของยกไม่ได้ถึงชดใช้ 

ตั้งแต่นั้นมาทำให้เราหมดศรัทธากับตำรวจไทย ทำให้เรารู้ว่าคนธรรมดาต้องช่วยตัวเอง และตั้งแต่นั้นเราก็ไม่วางของมีค่าไว้ในบ้านแล้วล่ะ
comment67:จับได้ 1 แก็งค์ ลองไปดูของกลางไหมค่ะ 
http://www.matichon.co.th/news/362584
comment68:โดนงัดหน้าต่างบ้าน สกัดสัญญานกันขโมย ขึ้นมารื้อค้นห้องต่างๆ ของมีค่าหาย ตำรวจได้แต่มาเยี่ยมเยียนปลอบขวัญ บำรุงจิตอย่างเดียว ไม่มีการถามหาร่องรอย ขนาดทิ้งลายมือทั้งฝ่ามือไว้ที่ผนังบ้านชัดๆ ตำรวจยังไม่คิดอยากจะพิมพ์นิ้วมือไปสืบค้นเลย ตามเรื่องไปก็ไม่มีความคืบหน้าเพราะไม่ได้ให้ความสำคัญ ประชาชนคนธรรมดาสินะ เอวังด้วยประการละฉะนี้

อีกเรื่องตำหนวดจราจรก็พอกัน โทรไปแจ้งสี่แยกมีการฝ่าไฟแดงโดยรถสองแถว ตำหนวดตอบมาว่าพี่ก็ถ่ายคลิปวิดีโอมาออกสื่อเลย ถามกลับว่าอ้าวแล้วพี่ไม่คิดจะมาดูมาปรามมาจับกันบ้างเหรอ เดี๋ยวเกิดอุบัติเหตุก็มาล้อมคอกผักชีกันอีก พี่ตำหนวดตอบได้อย่างประทับใจว่า รถสองแถวคุณกล้าฟ้องเค้าไม๊ล่ะ เดี๋ยวก็เดือดร้อน สรุปว่า ตำหนวด ไม่ใช่องค์กรที่ประชาชนสามารถพึ่งพาอาศัยได้ ขอให้ทุกคนช่วยตนเองและระแวดระวัง อย่าประมาทจนกระทั่งต้องมาเกี่ยวข้องกับพี่ตำหนวดเป็นดีที่สุด 

หลีกเลี่ยงให้ไกลกะองค์กร ตำหนวดไทย
comment68-1:สัญญาณกันขโมยเป็นแบบไหนครับ ถึงสกัดได้ นี่ก็กำลังจะติดพอดี จะได้รู้วิธีป้องกัน
comment69:โจรมันดูพระเป็นนี่หว่า มีคัดเลือกเอาไปด้วย
comment70:บ้านญาติ...หลังจากโดนน้ำท่วมปี 54 ไป ไม่ทันจะซ่อมบ้านเสร็จดีก็โดนงัดไป 2 รอบ...สืบได้ว่าเป็นพวกเดิมด้วยนะ ช่างก่อสร้างข้างบ้าน...แต่จับไม่ได้ 

ตอนนี้เห็นว่ามีกล้องติดที่บ้าน 10 ตัว สัญญาณกันขโมยตั้งแต่หน้าประตูรั้ว 4 จุด ไฟอัตโนมัติหน้าประตูกับโรงรถอีก...เคยไปพักด้วย 2-3 วัน ขนาดเข้าห้องน้ำตอนกลางคืนต้องกดปิดสัญญาณกันขโมยที่ติดอยู่หน้าห้องนอนก่อน ออกไปไม่ดูตาม้าตาเรือเดี๋ยวสัญญาณดังทั่วหมู่บ้าน 55

หวังจะไปพึ่งน้ำบ่อหน้าเวลาเกิดเรื่อง สุดจะลำบาก...แถมไม่มีหวังจะเจอ...สู้ป้องกันตัวเองไว้ก่อนจะดีกว่า
comment71:ให้กำลังใจจขกท.ด้วย
โจรงัดเข้าบ้าน 2 ครั้ง ซึ้งจริงๆค่ะ
ทำให้รู้ว่าบ้านไม่ควรมีของมีค่าใดๆเลย
นอกจากอุปกรณ์อำนวยความสะดวกทั่วไป
โจรรื้อทุกซอกมุมจริง กระจุยกระจาย
ใจเย็นขนาดเปิดรังนกกินด้วย
้โชคดีตำรวจจับตัวได้ เป็นคนติดยาค่ะ
และโชคดีว่าเก็บของมีค่าไว้ที่ธนาคารทั้งหมด
เคสของจขกท.ถ้าตำรวจตั้งใจจริง คนร้ายไม่ควรรอด แต่เพราะเป็นประชาขนธรรมดา ก็....
ระวังและพึ่งตัวเอง เป็นหนทางที่ดีที่สุดแล้ว
comment72:บ้านเก่าเคยเหมือนกัน เก็บมาหลายสิบปีไม่หาย
ช่างแอร์มาติดเครื่องใหม่ ไม่ถึงเดือนโดนเลย

เดี๋ยวนี้เลยไม่เก็บของมีค่าไว้ที่บ้าน หรือตามที่คาดเดาได้ง่าย
ถ้าไม่จำเป็นจริงๆจะไม่ให้คนแปลกหน้าเข้าบ้านเลย หรือช่างเข้ามาจะให้คนที่บ้านคอยเฝ้าไม่คลาดสายตาหนึ่งคน
comment73:บ้านเราก็โดนเหมือนกันคะ อยู่แถวแฮบปี้แลนด์ แลปท็อปไม่เอาไปเหมือนกัน เอาแต่ของมีค่า ใส่กระเป๋าเสื้อออกไปเลย 
*****ตำรวจก็เฉยเมยไม่มีการติดต่อ*****
ลักษณะคนร้าย และหุ่น การขี่มอเตอร์ไซด์ ซูเมอร์เอ็กซ์ สีขาว ก็คล้ายกันเลยคะ วิธีการเข้าออก ซอยหลายซอยก็เหมือนกันคะ
comment73-1:ลักษณะคล้ายของผมเลยจริง ๆ ด้วยครับ ทั้งมอเตอร์ไซต์ และการเข้าออกหลายทาง - -...
comment74:อีกคันนึงที่น่าต้องสงสัยคะ คือมาก่อนและขี่วนดู และมีการใช้โทรศัพท์ยัดไปในหมวกกันน็อค แต่ตอนนี้เราก็ทำใจนะคะ คิดว่าไม่ได้คืนแน่นอน
กว่าจะเราจะเก็บของมีค่ามาได้ เราก็ต้องแลกกับเงินที่เราทำงานและอุตส่าห์สะสมมา
comment75:เสียใจด้วยนะคะ แต่คิดว่าสงเสียเวลาเปล่าถ้าจะรอเจ้าหน้าที่
อย่างของบ้านแฟนเราโทรไปแจ้งสน.ตอนประมาณห้าทุ่มเที่ยงคืน จนท.บอกตอนเช้าค่อยโทรมาแจ้งใหม่
(ด้วยความโง่ของเราเองที่เชื่อเค้า)พอเช้าโทรไปแจ้งใหม่ร้อยเวรด่า "ทำไมไม่แจ้งตั้งแต่มะคืน"

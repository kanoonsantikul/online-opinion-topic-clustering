title:"เด็กเส้น"ในใจลึกๆพวกคุณภูมิใจไหมคะ? เชิญทุกคนแสดงความคิดเห็นค่ะ
comment:
comment1:ถ้าเส้นเข้ามาแล้วยังถูกตามใจหรือถูกให้ท้ายโดยไม่แยกแยะชั่วดีจากผู้มีอำนาจ..บอกได้เลยครับว่าเด็กเส้นกลุ่มจะยิ่งหลงระเริง..ถามว่าเค้าภูมิใจไหม เค้าภูมิใจแน่นอนที่ไม่มีใครทำไรเค้าได้
comment1-1:เห็นด้วยกับความเห็นนี้เลยคะ "เค้าภูมิใจแน่นอนที่ไม่มีใครทำไรเค้าได้"
comment2:รร.สมัยประถมเรา ถ้าเข้ามาตอนป.4 ป.5 คือเด็กเส้นแน่ๆ เพราะปกติไม่เปิดรับนักเรียนใหม่ชั้นนี้

เป็นเด็กเส้นเข้ามาตอนป.4 (ผ่านมา10ปีแล้ว) ไม่เคยภูมิใจเลยค่ะ 
ถ้าตอนนั้นรู้ว่าอะไรคือเส้น จะไม่ยอมไปเรียนที่นั่นเด็ดขาด

แต่ไม่เคยมีปัญหากับเพื่อนเรื่องเป็นเด็กเส้นเลย เพราะผลการเรียนไม่เคยแย่ 
เรียนดีกว่าพวกสอบเข้า แต่เข้ามาแล้วแอบสูบบุหรี่ หนีเรียนด้วยซ้ำค่ะ
comment2-1:เราเคยย้าย รร ตอน ป.5 นะคะ

แต่ไม่ใช่เด็กเส้นค่ะ

บ้านมีปัญหาครอบครัว แม่เลยพาย้าย รร ค่ะ

ก่อนเข้า ก็ต้องสอบวัดความรู้ แล้วก็ถูกจัดให้ไปอยู่ห้องที่เหมาะสมกับระดับความรู้เราค่ะ ^^
comment2-2:เคยย้ายตอนป.6
comment3:เราเคยเป็นเด็กเส้น เพราะครอบครัวหวังดีฝากให้ แต่ผลสุดท้ายเรายอมออกมาเอง คือ ถ้าเราประสบความสำเร็จก็เพราะตัวเราเอง แต่ถ้าเราทำงานที่ฝากต่อไป เราก็ไม่แน่ใจและ ว่าเพราะฝีมือ หรือ เส้น
comment4:ผมก็เป็นเส้นเข้ามาทำงานครับ เราไม่ได้ภูมิใจที่เราเข้ามาด้วยเส้นหรือว่าเรามีแบล็กเป็น ผจก. นะครับ แต่ภูมิใจตรงที่ผมเข้ามาแล้วผมทำหน้าที่ของผมได้อย่างยอดเยี่ยม เพื่อนร่วมงานก็นืสัยดี ดีกับเราทุกคนครับ .... จะเส้นไม่เส้นไม่เกี่ยวหรอกครับ อยู่ที่ว่าคุณทำหน้าที่ของคุณได้ดีแค่ไหน
comment4-1:ทำไมจะไม่เกี่ยว งั้นจะมีระบบสอบคัดเลือกคัดกรองไปทำขี้เกลืออะไร
ถ้าคิดแบบคุณกันหมด ประเทศชาติคงแย่ ไม่ต้องพัฒนาไปไหน
คนเก่งๆไปทำงานต่างประเทศหมด
comment4-2:คือเอาจริงๆนะ เห็นด้วยกับ 4-1 วะครับ
และอีกอย่างนึง เพื่อนร่วมงานดีกันหมดแหละ ถ้าไม่ดีงานก็สะดุดเค้าก็ทำงานต่อไม่ได้ 
ที่คุณมองว่าเค้าดี บางทีอาจจะเป็นการใส่หน้ากากอยู่
เผลอๆ ลับหลังคุณอาจจะเจอ พายุน้ำลาย กระหน่ำยิ่งกว่าสึนามิ อีกนะเค๊อะ
comment4-3:คงจะเหมือนตอนนี้ใช่ไหมครับที่ประเทศแย่ ไม่พัฒนา เพราะราชการตอนนี้ ก็มีแต่เด็กเส้นเต็มไปหมดนะครับ แหม่
comment4-4:แล้วไม่คิดถึงจิตใจคนที่เค้าตั้งใจจริง และมีศักยภาพกว่าคุณบ้างหรือ
comment4-5:นั่นสิ น่าภูมิใจตรงใหน คิดมั๊ยว่าคนที่คุณแย่งตำแหน่งเค้ามาด้วยเส้นน่ะ อาจเก่งกว่าคุณด้วยซ้ำ แล้วแน่ใจได้ยังใงว่าเพื่อนร่วมงานเค้ารัก ไอ้ที่ดีกะคุณเพราะเห็นว่าคุณเป็นเด็กเส้นรึเปล่า อ่านความเห็นในกระทู้เี้แล้วน่าจะประมวลผลได้นะครับถ้าเก่งพอ
comment4-6:คห4 อย่าไปสนเลยครับ ทํางานเราให้ดีที่สุด ส่วนตัวไม่ได้ใช้เส้น

แต่อยู่ประเทศไทย ยังไงคนมีเส้นสายก็ได้เปรียบ คนประสบความสําเร็จบางคนที่คุณชื่นชมนักหนา เค้าใช้เส้นมาไม่รู้เท่าไหร่ ใครจะไปรู้

แต่คนไม่ได้ใช้แล้วเก่งจริงๆก็มี อันนี้ไม่เถียง 

แค่ไม่อยากโลกสวย
comment4-7:ทำไมจะไม่เกี่ยวค่ะ

ตอนสอบเข้า >>  แต่ละคนอดนอนกันเพื่ออ่านหนังสือ กลัวสาระพัด  หวังกันมาก  แต่ดั๊นมาได้เด็กเส้น  ..ที่ไม่รู้ว่าตอนสอบเข้าไปสอบด้วยรึเปล่า

อย่าทำ(เรื่อง)ผิดให้เป็น(เรื่อง)ถูกเลยค่ะ


มีผลต่อการพัฒนาประเทศในระยะยาวเลยค่ะ  ....
comment4-8:ไม่ใช่แค่เรื่องอดหลับอดนอนอ่านหนังสือไปสอบนะครับ ผมนี่เป็นคน ตจว. เวลาไปสอบก็ต้องนั่งรถไป รถก็ไม่ได้นั่งฟรี บางทีต้องหาที่พักรายวันใกล้สถานที่สอบ เสียเงินแล้ว ทั้งเสียเวลา เสียทั้งความรู้สึก ดีไม่ดี อาจเสียทั้งความมั่นใจ ทั้งที่ตัวเองก็ทุ่มเทไปขนาดนั้น
comment4-9:เด็กเส้นแล้วไงครับ อิจฉาละสิ ที่พวกเค้ามีโอกาสและบารมีมากกว่าพวกคุณ สมัยนี้เค้าก็ต้องใช้ทั้งนั้นล่ะครับ เพราะถ้าไม่ใช้บอกได้คำเดียวเลยว่า"ยาก"  งานเดี๋ยวนี้เก่งให้ตายยังไงถ้าไม่มีคนอุปถัมม์ก็อย่าหวังว่าจะได้งาน อย่าตัดสินคนแค่เปลือกนอกเเถอะครับ รอดูผลงานเขาดีกว่า ถึงเวลานั้นค่อยพิจารณาตัวเขา
comment4-10:ความคิดเห็นที่ 4-1 

ใช่เลยครับ ระบบเอาคนห่วยๆมาทำงานเพราะเส้น เก่งไม่จริง ประเทศเลยไม่พัฒนาไปไหน ถ้าไปแข่งกันในระบบจริงๆ แพ้ไปนานแล้ว

เส้นสายคือคนโกงกดไว้นั่นเอง ประเทศที่ไหนๆในโลกต้องการคนเก่งและดีมาพัฒนา ประเทศพัฒนาแล้วคนเก่งจริงจะมีบทบาทของจริง

พี่ที่เป็นพลเมืองอยู่อเมริกาบอกว่าที่โน่นไม่มีเส้น ใครเก่งจริงเอาทำงานได้ประสิทธิภาพ ประสิทธิผลมากกว่า

พี่ได้ทำงานเพราะความสามารถ เป็นคนเอเชียในบริษัทแค่คนเดียวที่ได้ทำงานและประชุมร่วมกับคนขาว
comment4-11:ความเห็น 4-9 ก็อาจเป็นแบบที่คุณกล่าวน่ะครับ แต่มันสะท้อนอะไรบางอย่างให้สังคม มันก็ดีน่ะครับ ที่คุณนั้นปรับตัวตามสังคม(ที่ป่วยในปัจจุบัน)
แต่คนที่อาจมีความตั้งใจทำงานพอๆกับคุณ รึมากน้อยกว่า ใดๆนั้น  
ไม่มีแม้แต่โอกาส ได้ลองทำ และให้รอประโยคที่คุณกล่าวว่า "อย่าตัดสินคนแค่เปลือกนอกเถอะครับ รอดูผลงานเขาดีกว่า ถึงเวลานั้นค่อยพิจารณาตัวเขา" โอกาสแบบนั้นเขายังไม่มีเลย 
อยากให้มองดูนะ ว่าคนที่โดนการเบียดบังสิทธิ์ด้วยแต้มต่อทางสังคมที่ไม่สูงพอ มันจะเจ็บปวดขนาดไหน  

คุณอาจจะเก่งกว่าพวกไม่มีเส้นสาย หรือบารมี อย่างพวกผมก็ได้ แล้วเราไม่มาลองเข้ากระบวนการขั้นตอนที่ยุติธรรม(วิธีปกติชน)กันดูล่ะครับ ม่เริ่มที่พวกเรา อีกร้อยปี มันก็จะอยู่แบบนี้แหละครับ
comment4-12:ความเห็น 4-9 ก็อาจเป็นแบบที่คุณกล่าวน่ะครับ แต่มันสะท้อนอะไรบางอย่างให้สังคม มันก็ดีน่ะครับ ที่คุณนั้นปรับตัวตามสังคม(ที่ยิ้มป่วยในปัจจุบัน)
แต่คนที่อาจมีความตั้งใจทำงานพอๆกับคุณ รึมากน้อยกว่า ใดๆนั้น  
ไม่มีแม้แต่โอกาส ได้ลองทำ และให้รอประโยคที่คุณกล่าวว่า "อย่าตัดสินคนแค่เปลือกนอกเถอะครับ รอดูผลงานเขาดีกว่า ถึงเวลานั้นค่อยพิจารณาตัวเขา" โอกาสแบบนั้นเขายังไม่มีเลย 
อยากให้มองดูนะ ว่าคนที่โดนการเบียดบังสิทธิ์ด้วยแต้มต่อทางสังคมที่ไม่สูงพอ มันจะเจ็บปวดขนาดไหน  

คุณอาจจะเก่งกว่าพวกไม่มีเส้นสาย หรือบารมี อย่างพวกผมก็ได้ แล้วเราไม่มาลองเข้ากระบวนการขั้นตอนที่ยุติธรรม(วิธีปกติชน)กันดูล่ะครับ ม่เริ่มที่พวกเรา อีกร้อยปี มันก็จะอยู่แบบนี้แหละครับ
comment5:เราเคยเขี่ยเด็กเส้นกระเด็นมาแล้วค่ะ
ตอนสมัครงานหน่วยงานการศึกษาแห่งนึงค่ะ เค้าเปิดรับสมัครเจ้าหน้าที่เราก็ไปสมัครตามกำหนด
พอดีมีเพื่อนทำงานอยู่หน่วยงานนั้นด้วย เค้าโทรมาหาเราว่า เราอยู่ข้างไหน เราก็งงว่าข้างไหน เพื่อนมันเลยอธิบายให้ฟังว่า ที่หน่วยงานนั้นเค้ามี 2 ฝ่าย ซึ่งไม่ค่อยถูกกันซักเท่าไร แล้วเค้าให้เพื่อนมาถามว่าเราอยู่ข้างไหนฝ่ายไหน เราเลยตอบว่า เราไม่อยู่ข้างไหนหรอก เพื่อนเราเลยบอกว่า จริงๆ แล้วเค้าไม่รับเราเข้าทำงานหรอก เพราะเขาเล็งเด็กเขาไว้แล้ว
จนตอนสอบข้อเขียน สอบปฏิบัติ และสอบสัมภาษณ์ ผลออกมา เราได้ที่ 1  ส่วนเด็กเส้นน่ะหรอ เหอ ๆ  สำรองอันดับ 3 จ้า

เด็กเส้นก็เด็กเส้นเหอะ ถ้าไม่อ่านหนังสือสอบ หาความรู้ มีเส้นก็ไม่ช่วยอะไรน๊า   อิอิ
comment5-1:คุณแน่มากค่ะ ^^

เพราะคำว่าเด็กเส้น มันมีหลายแบบ (เอิ้กๆ)
แบบที่เราพบคือ เขาต้องทำภาค ก และ ข ให้ผ่าน  เพราะภาค ค เป็นแค่สอบสัมภาษณ์  หมายถึงว่า แค่ ก และ ข ผ่าน  ก็ไชโยโห่ฮิ้วได้แล้ว
อีกแบบ คือ มีชื่อ  'เด็กเส้น'  อยู่ในตำแหน่งแล้ว  แต่ต้องประกาศเปิดสอบ(แค่ให้มัน)เป็นทางการ แล้วเด็กนั่นแค่ไปสอบพอเป็นพิธีค้าา

อิอิ  อย่าลืมสะบัดบ๊อบใส่ด้วยนะคะ
comment5-2:เคยคุยกับคนที่สอบด้วยกัน(แต่ไม่ใช่เด็กเส้นนะคะ) เค้าบอกว่าเพื่อนเพิ่งบรรจุ เทศบาลตำบลหนึ่ง เพื่อนคนนี้เค้าต้องจ่ายค่าเปิดสอบ 3หมื่น แล้วต้องสอบให้ผ่านด้วยนะ พอผ่านแล้วเค้าเรียกสัมภาษณ์ แล้วก็ต้องวัดกันกับคนที่ผ่านว่าใครให้เงินมากที่สุด คนนั้นก็ได้บรรจุไป เค้าไม่ได้บอกจำนวนเงิน แค่บอกว่าจ่ายไป 6 หลัก
comment5-3:5-2 เหมือนกับ แถวบ้านผมเลยครับ เห็น จ่ายกันวุ่นวายไปหมด หกหลักอย่างที่บอก เลย งงๆว่า ก่อนเข้าทำงานราชการ ต้องจ่ายขนาดนี้เลย 5555
comment6:เด็กเส้นโรงเรียน ส่วนใหญ่เราเชื่อว่าไม่ภูมิใจ เพราะโดนสังคมพิพากษาตรงๆ

เด็กเส้นทำงาย ส่วนใหญ่ภูมิใจ  เพราะสังคมไม่กล้าพิพากษาต่อหน้าตาต่อตา   เด็กเส้นเจ้านาย ใครอยากมีเรื่องล่ะ แล้วมันเป็นวัยที่เรียนรู้เข้าไปในใจแล้วว่า สังคมย่อมมีได้เปรียบเสียเปรียบ จะไม่เกิดการกดดันว่าไม่ควรทำ เพราะถ้ากดดันคงปฏิเสธงานไปแต่แรก
comment7:ไม่ชอบเส้นค่ะ
คิดเสมอถ้าทำอะไรได้เองก็จะทำให้เต็มที่ก่อน ไม่ชอบขอความช่วยเหลือถ้าไม่จำเป็น
comment8:หลายครั้ง ที่เราได้ยินแว่วๆว่า เราเป็นเด็กเส้นของนาย (หลายคน)

เราไม่เข้าใจ เด็กเส้นอะไร ทำงานถึง 2-3 ทุ่มทุกวัน ตนอื่น 4 โมง 5 โมง กลับบ้านกันหมดแล้ว
เด็กเส้นอะไร โดนนายเฉ่งทุกอาทิตย์ คนอื่นปีนึงโดนหนสองหนก็ร้องไห้แงๆแล้ว
เด็กเส้นอะไร โดนตัดพักร้อนที่ใช้ไม่หมดทุกปี

เราว่านายทั้งหลายของเรา ไม่ยุติธรรมกับ เด็กนาย คนนี้เลย
อยากลาออกจากตำแหน่งที่ใครๆยกให้นี้จริงๆ
comment8-1:บางคนเขาอิจฉา โดยไม่ดูเนื้องานนะ

หากทำหนักขนาดนี้จริง จงภูมิใจกว่าคนที่เขามองเราว่าเด็กเส้น
comment8-2:ด้วยความเคารพ ... แบบนี้เขาเรียก "เด็กปั้น" รึเปล่าครัช?
comment8-3:ของเราคล้าย ๆ คุณเลย มีแต่คนเรียกเด็กนาย
เราก็ งง ๆ เด็กนายไรแว้ เข้า 8 เช้า ออก 4 ทุ่ม เกือบทุกวัน
ลูกค้าคอมเพลนด์ เราก็ต้องแก้ไข ( และผลลัพท์ที่ออกมาต้องได้ยอดเยี่ยมเท่านั้น !!! )

เราถูกถางถาง เพียงเพราะทำงานหนัก นายจะขึ้นตำแหน่งให้
แต่พี่น้องชาวไทย บอก ประสบการณ์ยังไม่ถึงนะ ทำงานมาไม่ถึงปี จะให้เป็นผู้จัดการได้ไง แป่ว ๆๆๆ
ไม่เป็นก็ได้จร้าาาา . .. ไม่ได้ขอนร๊าาาา . .. เค้าอยากให้เราเองจร้าาาา . ...

บ่นมาซะยาว หัวอกเดียวกัน แฮ่
comment9:ตอนจบใหม่ได้งานเพราะเส้นครั้งนึง จบตรีคนเดียวในบริษัทเลย
กดดันสุด ๆ เป็นขี้ปากคนทั้งบริษัท
ผมว่าตัวเองทำงานดีนะ แต่ไม่เคยมีความสุขเลยสักวัน

ตอนนี้หาเองแล้ว
comment10:คำว่าเส้นในมุม จขกท คือมีเงิน หรือ รู้จักคนครับ

ถ้าเอกชนดังๆ (หรือแม้แต่รัฐบาลดังๆ)
มันต้องเส้นเกือบทั้งนั้นแหละครับ
แล้วแต่ว่า ใช้คำสวยหรูว่าอะไร "ค่าบำรุงโรงเรียน"
ถ้ารู้จักคน ก็อาจจะหลักแสน หรือ อาจจะเขยิบไปเฉียดล้าน

ส่วนอินเตอร์ดังๆ ค่าเทอมรายปีเฉียดล้าน
ก็จะมีค่าแรกเข้าหลายแสน
กับค่าเทอมหลายแสน 
ตรงนั้น ไม่ต้องเส้นครับ มีเงินอย่างเดียว เข้าได้เลย

ซึ่งค่าแรกเข้า กับ ค่าบำรุงโรงเรียน 
มันก็ไม่ได้ต่างกัน

สรุป เงินเท่านั้นครับ
comment10-1:เอกชนดัง ๆ รัฐบาลดัง ๆ ที่ว่า 
ไม่เส้นทั้งเงินทั้งคน ก็มีค่ะ 
เก่งจริง สอบเข้าได้
comment10-2:บอกว่า "เกือบทั้งนั้น" ครับ
comment11:เด็กเส้น คือ คนที่มีโอกาส มากกว่าคนอื่น เป็นที่ถูกจับตามองเป็นพิเศษ
แล้วยังมี อีกหนึ่ง คือ เด็กเซ่น  
ซึ่งก็คือคนที่ถูกคนอื่นใช้เป็นโอกาส และถูกจับตามองเป็นพิเศษเหมือนกัน
วันใดวันนึง 2 คนนี้ อาจเป็นคนเดียวกัน หรือสลับบทบาทกัน
comment12:เด็กเส้นมีทุกที่ ทุกประเทศ

ฝรั่งเค้าเรียก Connection เป็นการนำเสนอตัวเองกับคนอื่นๆ เพื่อให้ได้รับผลตอบแทนทางด้านใดด้านหนึ่ง

อาจจะเป็นทางธุรกิจ หรือเป็นการหางาน เค้านำเสนอตัวเองมาแล้วโดยไม่ผ่านการคัดกรองตามรูปแบบเดิมของบริษัท

และเค้าได้รับเลือก นี่คือเด็กเส้น

!!! ... แต่ ... !!! พวกที่ทำไรไม่เป็นเลย แต่ได้เข้ามาทำเพราะพ่อแม่ ฝากยัดเข้ามานี่

อันนี้น่าเกลียดครับ เป็นตัวถ่วงของทีม ดึงภาพรวมของบริษัท ให้ลงตามความแย่ของเค้าไปด้วย
comment12-1:เจอมาหมาดๆ เป็นคนในองค์กร องค์กรจัดงานแข่ง มันได้ที่1โอ้ยยยยย เส้นอร่อยมาก
comment13:เคยถูกคนอื่นเข้าใจว่าเป็นเด็กเส้น เพราะมาสัมภาษณ์งานตอนหนึ่งทุ่ม (จากที่ทำงานเดิม มาที่สัมภาษณ์ไกลมาก) ผู้จัดการเขาก็อยู่รอ ตอนมาสัมภาษณ์ ทั้ง office มีอยู่ 3 คน เป็นพวกนั่งทำงานเลยเวลา

พอมาเริ่มงาน ดั๊นขับรถรุ่นเดียวกับ GM อีก (รถของที่บ้าน) ทำอยู่ 2-3 เดือน จนมีเพื่อนกับเขาบ้าง ถึงเพิ่งรู้ว่า คนอื่นเขาคิดว่าเราเป็นเด็กเส้นเข้ามา  เราก็บอกเพื่อนเราว่า ไม่ได้เส้น สัมภาษณ์เข้ามาตามปกติ ไม่รู้จักใครซักคน

โดยปกติ ไม่มีใครอยากบอกว่าเป็นเด็กเส้นหรอก นอกจากพวกชอบโอ้อวด  ต้องเอาคนอื่นมาเป็นตัวช่วย
comment14:เคยเป็นเด็กเส้นเข้าโรงเรียนแห่งนึง รู้สึกเฉยๆ ไม่เห็นมีใครมากดดันอะไร แล้วก็ไม่ได้รู้สึกรังเกียจเด็กเส้นคนอื่น
comment15:เคยเป็น ตอนเด็กๆ ตอนนั้นยังไม่รู้เรื่อง เพิ่งรู้ว่าพ่อแม่จ่ายเงินให้ตัวเองได้เรียนก็ตอนเรียนไปได้สัก 2-3 ปีแล้ว 

สำหรับเรา เด็กเส้นเนี่ย เราไม่เกลียดหรอกถ้าเขาเป็นคนดีและก็ทำงานอย่างเต็มที่  เพราะมันไม่มีผลเสียต่อองค์กร
บางทีเรายังเห็นเลยว่าเด็กเส้นบางคนทำงานได้ดีกว่าพนักงานเก่าๆที่เอาแต่นินทาเด็กเส้นไปวันๆซะอีก
บางคนว่าคนอื่นเป็นเด็กเส้น คงจะแย่ คงจะไม่ดี โดยที่ไม่ได้ดูตัวเองเลยว่า ฝีมือตัวเองก็ไม่ได้ดีกว่าเขาเท่าไหร่

เราจะไม่ชอบแค่พวกที่ทำไม่เป็นจริงๆ ไม่รู้เรื่องจริงๆ ใจไม่รัก แต่โดนพ่อแม่ยัดเยียดให้เข้ามา
comment16:บางเรื่องเราก็เป็นเด็กเส้นนะ ยอมรับเลย แต่เส้นแล้วต้องเก่งจริงๆ
comment16-1:ถ้าเก่งแล้วทำไมต้องเส้น
comment16-2:คำตอบคือ ถ้าคุณไม่เส้น แล้วไปสมัครงานแข่งกับเด็กเส้น โอกาสรับคุณเข้าทำงานมีน้อยมาก 
ถ้าถามว่าเขาภูมิใจมั้ย ตอบ: ไม่มากนักหรอก และก็ไม่มีผลเสียต่อองค์กร ถ้าปฏิบัติงานดี เด็กเส้นบางคนยังทำงานได้ดีกว่า พวกพนักงานเก่าๆ ขี้นินทาเยอะครับ
comment16-3:ความคิดเห็นที่ 16-2

ไม่มีผลต่อองค์กร องค์กรก็ไม่จำเป็นต้องเปิดสมัครสอบหรอก รับฝากเด็กจากคนรู้จักอย่างเดียวก็พอ

แต่ถ้าองค์ยังรับสมัครสอบ แสดงว่าการรับคนเข้ามาทำงานมีผลต่อองค์กรแน่นอน

หรือไม่ก็ทำบังหน้าไปเท่านั่นแหละ รู้ว่าผิด แต่จำทำ ประเทศไม่พัฒนาไปไหน เพราะเต็มไปด้วยคนคิดแบบนี้
comment17:ไม่ค่อยภูมิใจเท่าไหร่ แต่ต้องพยายามทำหน้าที่ของตัวเองให้ดีที่สุดค่ะ
comment18:ผมเคยเป็นเด็กเส้น เพราะบ้านผมขายก๋วยเตี๋ยวเรือน้ำใส
comment19:เคยเป็นเด็กเส้นตอนเข้าเรียนค่ะ ก็ไม่ได้รู้สึกอะไรนะ ไม่ได้ภูมิใจ รู้สึกว่ามีโอกาสดีที่ทำให้เข้ามาได้แล้วก็ทำหน้าที่ตัวเองให้ดีที่สุด ตั้งใจเรียนเกรดออกมาไม่เคยต้องอายใคร ตอนเข้ามหาลัยก็สอบติดด้วยตัวเองจบเกียรตินิยมด้วยตัวเอง ผลการเรียนดีกว่าเด็กไม่เส้นอีก
comment20:เส้นหรือไม่เส้นความสามารถไม่แตกต่างกันหรอกครับ แต่มีให้ใช่มันก็ต้องดีกว่าอยู่แล้ว อย่าพูดเลยว่าถ้ามีแล้วจะไม่ใช้ผมไม่เชื่อ
comment21:
comment22:เราเองไม่ชอบเด็กเส้นเลย รู้สึกว่าพวกนี้เอาเปรียบคนอื่น ถ้าเก่งจริง ก็ใช้ความสามารถตัวเองสิ อะไรแบบนี้

ตอนม.ปลาย เรามีเพื่อนคนนึง เป็นเด็กเส้นเข้ารร.เตรียมอุดม แต่มาตอนม.5นะ เค้าจะพยายามตั้งใจเรียนมากๆ ขยันสุดๆ คือเหมือนกับว่าถึงจะเป็นเด็กเส้น แต่ก็มีความสามารถนะ แล้วเค้าก็ช่วยติวเพื่อนคนอื่นๆด้วย สุดท้ายก็เอนทรานซ์ติดที่ดีๆกันหมด  

สรุปเด็กเส้น จะดีไม่ดีก็ขึ้นกับแต่ละคน แต่ยังไงเราก็ไม่ชอบวิธีการนี้อยู่ดี
comment23:เคยเป็นเด็กเส้นค่ะ ที่บ้านรู้จักกับกรรมการบริษัท ฝากให้เข้าทำงานในบริษัทแห่งนึง บอกเลยว่าอึดอัด เพราะทุกคนจับตาดูเราตลอดเวลา เพราะอยู่ดี ๆ มีเด็กที่ไหนเข้ามาก็ไม่รู้ ตำแหน่งก็ไม่ได้เปิดรับ ไม่มีส่วนไหนขาดกำลังพล การทำงานก็เลยต้องพยายามมากกว่าคนอื่นเป็นพิเศษค่ะ แต่สุดท้ายก็(คิดว่า)พิสูจน์ตัวเองได้ เพราะได้รับมอบหมายให้ทำงานสำคัญ ๆ หลายงานอยู่ ทุกคนเคยหมดข้อกังขามั้งคะ หัวหน้างานก็ยังเคยชมว่า เด็กเส้นคนนี้ทำงานดีกว่าคนที่สอบสัมภาษณ์เข้ามาหลายคนมาก

แต่ตอนนี้ไม่ได้อยู่ที่นั่นแล้วค่ะ ลาออกมาทำที่ใหม่ สอบ-สัมภาษณ์งานผ่านได้ด้วยตัวเอง (เย้ๆ) บริษัทใหญ่พอสมควรค่ะ อิอิ
comment23-1:ดีค่ะ  ถ้ามีความสามารถก็ต้องใช้มันให้เต็มที่ ^^

จะเกิดความภาคภูมิใจที่สุด
comment24:เป็นอยู่ในขณะนี้เลยครับ 

อายุ 35 แต่เป็นผู้อำนวยการซะแล้ว  

กดดันสุดๆครับ ไม่เหมือนในละครที่ลูกเจ้าของบริษัทเรียนจบนอกมาปุ๊ปคุณพ่อให้ดูแลกิจการเลย วันๆเซ็นเอกสาร 2-3 แฟ้มแล้วกลางวันก็พาตัวอิจฉาออกไปกินข้าวกลางวัน เดินห้างฯแล้วกลับบ้านเลย 

วัยวุฒิไม่ถึง แถมคุณวุฒิก็ไม่ได้ จบคนละสายกับงานเลยแต่ต้องมาคุมเหล่าเทพๆ  ตอนนี้ก็ใช้ความใสซื่อ กับความนอบน้อมเข้าช่วย ก็ผ่านมาได้ 2 ปีนิดๆแล้วครับ 

ขอบอกเลยว่าเด็กเส้นในบริษัทเอกชน ไม่ได้สบาย ในสายราชการอาจจะสบายเพราะงานก็แค่นั้น เสร็จไม่เสร็จไม่มีผลอะไร  แต่เอกชนถ้าหัวหน้าเป็นที่พึ่งไม่ได้ ลูกน้องจะพาลลาออกยกทีม
comment25:คำว่าศักดิ์ มันกินไม่ได้ครับ

ผมกับเพื่อน ฐานะต่างกันโดยสิ้นเชิง

ผมเข้าทำงานบริษัทใหญ่แห่งหนึ่ง การแข่งขันสูง มาเจอเพื่อนในนี้ โลกกลมมาก 
ผ่านไป 5 ปี ผมยังอยู่ในตำแหน่งที่ด่อยกว่าเพื่อน 
ส่วนเพื่อนผมรุ่งเอา รุ่งเอา เพราะมีเส้น

ทั้งที่ความสามารถผมเหนื่อยกว่าเขาเยอะ

ความภูมิใจนะหรือ มันคงใช้ไม่ได้

หากใครอยากแลกความภูมิใจกับผม ผมยินจะแลกกับชีวิตที่ดีกว่าครับ
comment25-1:คุยโวว่าตัวเก่งกว่าคนอื่น ถึงได้แพ้
comment25-2:ผมไม่ได้คุยโวครับ  และไม่เคยคุยโวกับใคร อย่าเอาบรรทัดฐานตัวเองมาวัดกะคนอื่นซิ ผมแค่อธิบายให้ฟังตามที่ผมเห็นและเป็น
comment25-3:เห็นด้วยครับ ผมขอเลือกใช้เส้นถ้ามันพาไปในทางที่ดีกว่า โลกไม่สวย ครับขออภัย
comment26:เพื่อนเราเคยไปสอบข้าราชการค่ะ 

แล้วก็เจอพวกเด็กเส้นนั่งคุยกัน แบบเสียงดังเพื่อให้คนอื่นได้ยิน

ทำนองว่าพวกคนอื่นจะมาสอบกันทำไม ยังไงก็ไม่ได้ 
ด้วยน้ำเสียงเหนือกว่า สะใจ พอใจในอภิสิทธิ์ของตนเองมากค่ะ
เพื่อนเราตอนนั้นก็เสียใจทีเดียว

และสุดท้ายก็มีแต่พวกเด็กเส้นที่ติดข้าราชการครั้งนั้น คนอื่นที่อดหลับอดนอนเตรียมตัวมาไม่มีติดสักคน


เราว่ามันขึ้นอยู่กับนิสัยพื้นฐานของเด็กเส้นคนนั้นค่ะ
บางคนผู้ใหญ่เจ้ากี้เจ้าการมาให้ใช้เส้นเอง ตัวเด็กอาจจะไม่ได้อยากใช้ 
ถ้าเป็นคนพื้นฐานนิสัยดีอยู่แล้ว เมื่อได้รับโอกาสเข้ามา เค้าก็จะพยายามมันอย่างเต็มที่ 

แต่ถ้าใครที่พื้นฐานนิสัยแย่มาก่อน พอได้ใช้เส้น ก็ยิ่งได้ใจนะเราว่า เท่าที่เคยเห็นมา

เรารู้สึกว่าการใช้เส้น เด็กฝาก เป็นสิ่งที่เลี่ยงไม่ได้ ที่จะเจอในระบบสังคมอุปถัมภ์แบบสังคมไทย
มันเป็นแค่วิธีการเข้าถึงโอกาสอีกวิธี แต่ละคนมีต้นทุนการเข้าถึงโอกาสต่างกัน
ถ้าสังคมไทยยังเป็นระบบ อุปถัมภ์ ก็คงเลี่ยงไม่ได้ที่จะเจอ อันที่จริง แม่แต่สังคมฝรั่ง เด็กเส้นมันก็มีอยู่ดี

สรุปก็คือ เราเองนี่แหละที่จะไปนั่งอิจฉา หนั่นไส้ หงุดหงิด นินทาเขาทำไมนักหนา 
ถ้าเขาทำงานได้แย่เหลือทน สังวันเจ้านายก็คงทนไม่ได้จนต้องหาโอกาสทำไรสักอย่างเองหละค่ะ

ส่วนตัวเราเวลาเจอเด็กเส้น ก็ไม่ชอบนะ แต่ไม่ไปยุ่ง นินทาอะไรทั้งนั้น 
ถ้าเขาดีกับเรา เราก็ดีด้วย ถ้าหยิงมา เราก็หยิ่งกลับ ก็แค่นั้น มีน้อยใจบ้างตามประสา แต่ก็นะ จะไปทำอะไรได้
comment27:จขกท. ผิดหวังจากอะไรมารึครับ
comment28:พ่อแม่ เคยจะเส้นให้ 
แต่ปฏิเสธไป หนึ่งในนั้นคือรู้ว่าไม่ภูมิใจแน่ๆ
อีกอย่างที่ตลกคือตะโกนต้านคอร์รัปชั่นกันเย้วๆ 
แต่พอมีโอกาสกลับเล่นเส้นได้เส้นดี
แบบนั้นมันสมเพชตัวเองอ่ะ
comment28-1:เราก็คิดเหมือนคุณ!
คือเส้น มันก็คือคอรัปชั่นดีดีนี่เองอะ
comment28-2:โหพี่ มันใช่อ่ะ
comment29:พอดีที่บ้านไม่มีเส้น แต่ถ้ามีโอกาสได้เป็นก็ต้องบอกว่าภูมิใจครับ

เพราะว่าเป็นสิ่งที่คนทั่วไปไม่มีโอกาสได้รับ 

เป็นเด็กเส้นไม่ได้มาง่ายๆนะ ทั้งเงิน คอนเนคชั่น หน้าตาในสังคม

ลูกตาสีตาสาจะเป็นเด็กเส้นก็คงไม่ใช่ แบบนี้ควรภูมิใจไหมครับ

เข้าใจนะครับคุณจขกท.
comment30:เราเคยเป็นเด็นเส้นค่ะ ป้าเราเป็นCFO 
แม่เราก็แค่ฝากResumeเราไปวางที่แผนกบุคคลแค่นั้นเอง 
ขนาดแค่ฝึกงาน พนักงานยังไม่มีใครกล้าคุยกับเราเลยค่ะ 
กลัวเราจะเอาไปฟ้องป้าเรา แต่พอดีเราเรียนดี ทำงานโอเค ก็เลยไม่ค่อยมีใครนินทา 
แต่ตอนเราเรียนจบ เราก็ไม่ไปทำบริษัทป้าเราน่ะ เราว่ามันไม่ค่อยสะดวกใจเท่าไหร่
comment31:เราว่า คนมีเส้น กับ ไม่มีเส้น มองต่างกัน

เราพูดในฐานะคนเส้นแล้วกันนะ
เราเส้นก็จริง แต่พอเราเข้าไปแล้วเราทำตัวให้มีประโยชน์ ทำหน้าที่ตัวเองให้ดีที่สุดและที่สุดสุดสุด
เราได้โอกาสมาแล้วเราก็ไม่ทิ้งมันไปง่ายๆแน่นอน
ไม่ใช่เข้าไปในฐานะเส้นแล้วทำหน้าที่ของตัวเองได้แหลกเหลวที่สุด วางมาด กร่าง
ซึ่งเรามองว่า ประเด็นหลัง ต่อให้เส้นหรือไม่เส้นก็มีโอกาสทำตัวแบบนี้เช่นกัน

ปล. พี่สาวเราฝากเช่นกัน (งานใน รพ) ทุกวันนี้อาจารย์หมอรักพี่สาวเรายังกับลูก 
     ส่วนตัวเราก็เคยครั้งเดียวตอน ฝึกงาน และที่ทำงานก็น่ารักมาก ให้เกียรติพวกเราทุกคน(เพราะพวกเราทุกคนล้วนเป็นเด็กฝากหมดไม่ว่าจะมาจากแห่งใดบนประเทศไทย ที่นี่เก่งอย่างเดียวก็เข้ามาฝึกไม่ได้) ไม่เคยใช้งานประเภทถ่ายเอกสาร ชงกาแฟ ลืมไปได้เลยเรื่องนี้ อิอิ มีความสุขโคตรๆ
comment31-1:เหมือนจะภูมิใจ นะครับ
comment31-2:เราคิดว่าเป็นเพราะที่ฝึกงานแต่ละที่ก็รับเด็กฝึกงานด้วยเกณฑ์ต่างกันรึเปล่าคะ
ดังนั้นถ้าไม่ใช่คนรู้จัก เขาอาจจะไม่รับเลย ดังนั้นคนที่เข้ามาก็ต้องฝากเข้ามาทุกคน
comment32:เราไม่เคยเส้นเลยอ่ะ ถ้าแนวเอาตังค์ยัดอ่ะนะ เพราะบ้านเราไม่มีตังค์

แต่เราเคยมีประสบการณ์สมัครงานเป็นเด็กเสิร์ฟที่โรงแรม เราบอกว่ามาสมัครเป็นเด็กเสิร์ฟค่ะ ยังไม่ทันยื่นใบเกรดอะไรให้เลย เค้าบอกเลยว่า ไม่รับค่ะ เต็มแล้ว เงิบเลยตรู ตูดยังไม่ทันแตะเก้าอี้ = =' แต่ก็ไม่เป็นไรขำๆ เพราะเป็นช่วงปิดเทอม แค่ไม่อยากว่างนาน

แล้วทีนี้ แม่ไปเจอคนที่เค้าทำงานอยู่ในโรงแรมนี้ แม่เลยเล่าให้เค้าฟัง ฝากหน่อยๆ ด้วยแหละ เค้าบอกว่า มาอีกทีละกัน เดี๋ยวเค้าจะรับไว้ให้ แม่มาบอกเรา เราเลยไม่ไป เพราะเราคิดว่า อะไรวะ พอตอนไปเองปฏิเสธซะขนาดนั้น พอรู้ว่าเป็นลูกคนรู้จักก็จะรับเอาไว้เลย ถ้าเกิดคนอื่นรู้ล่ะ ตรูคงทำงานไม่เป็นสุขแน่ๆ (เค้าก็ต้องรู้อยู่แล้วถ้าเกิดไปทำอ่ะ เพราะคนมันเต็มแล้วอีนี่จะเข้ามาได้ไงถ้าไม่มีเส้น)
comment33:เคยเจอเพื่อนกล่าวหาว่าเราเด็กเส้น ทั้งที่เราไม่ใช้เส้น  รู้สึกแย่ค่ะ
comment33-1:อย่าได้แคร์ ตัวเรารู้ดีที่สุดค่ะ (เคยเจอเหตุการณ์แบบนี้มาเหมือนกัน)
comment34:เด็กเส้นตามความหมาย จขกท. คืออะไรอะครับ  
- คนที่เคยทำงานร่วมกับเจ้าของบริษัทตั้งแต่สมัยเรียนปริญญาตรี แล้วเจ้าของเห็นแววว่าทำงานเก่งและมีคุณภาพ รู้ระบบงานของบริษัทเป็นอย่างดี จึงดึงให้ไปทำงานด้วยทันทีหลังจากเรียนจบเพราะกลัวบริษัทอื่นแย่งตัวไป พอมาทำงานก็ทำได้ดีมากอีก แบบนี้เรียกว่าเด็กเส้นมั้ยครับ ถ้าเป็นเด็กเส้นผมว่าเด็กแบบนี้โอเคนะ รับได้และเค้าควรจะภูมิใจด้วย และส่วนมากที่บริษัทผมจะนิสัยดีด้วยเพราะถ้าไม่ดีโดนเขี่ยทิ้งตั้งแต่เรียนแล้ว
comment35:ออกตัวก่อนนะคะว่าไม่ใช่เด็กเส้น
เข้ามาทำงานแรกๆ เพื่อนร่วมงานบางคนก็คุยกับเราบางคนก็เฉยๆ
จนกระทั่งเค้ารู้ว่าเรารู้จักคนใหญ่คนโตของบริษัทที่เป็นลูกค้าบริษัทเรา
ตั้งแต่นั้นมา ทุกอย่างปลี่ยน คนที่ไม่เคยคุยกับเราเลยก็มาคุย คนที่ไม่เคยยิ้มก็มายิ้มให้ ตลกดี
แต่คนก็เกรงใจเรามากขึ้นนะคะ ต่างจากตอนมาทำงานใหม่ๆ ซึ่งบางทีก็ดีนะคะ ทำให้การประสานงานอะไรๆง่ายขึ้น แต่บางทีก็หาคนจริงใจยากนิดนึง
comment36:เราไม่เชิงว่าเด็กเส้นรึป่าวนะคะ

แบบว่าเราทำงานจนถือว่าเป็นกำลังสำคัญคนหนึ่งของทีมก็ว่าได้ แล้วทีนี้เราจะลาออก
เจ๊ใหญ่คนหนึ่งของบ.นั้น เค้าก็มาชวนเราเข้าทำงานเลย เหมือนซื้อตัวให้มาทำงานต่อนั่นแหล่ะ
ไม่ต้องสอบเข้าอะไร ทั้งๆที่จริงแล้วบ.ก็เข้ายากเอาการ
processแบบด่วนมาก 
เค้าคุยกับเราวันจันทร์ วันพุธเราเซ็นสัญญาเลยอ่ะ เร็วป่ะ?

ภูมิใจมั๊ย ตอนแรกภูมิใจนะ เพราะคิดว่า เค้าเห็นเราเป็นคนสำคัญไม่อยากเสียไปใช่ป่ะล่ะ แล้วก็จะยืดๆหน่อยว่าฉันได้เป็นพนักงานบ.นี้นะ เป็นพนักงานประจำด้วย (ส่วนมากระดับเราเค้าจะรับแค่เป็นลูกจ้างชั่วคราว) และเราคิดว่า ถ้าเราสมัครมาด้วยตัวเอง แบบไม่มีเส้น ไม่มีคนใน ไม่มีคนผลักดัน ให้ตายยังไงก็คงไม่ได้เป็นพนักงานของเค้าหรอก

แต่ตอนไปเซ็นสัญญานี่แบบว่ากดดันมาก โดนสายตาHRมองแบบพิฆาตเลย เดินผ่านจุดไหนก็มีแต่คนซุบซิบ(ฝ่ายhrนะ) เป็นอยู่พักนึงราวๆเดือนนึงได้ เรื่องก็ซาๆลงไป ตอนนี้ลาออกละ มาเข้าบ.ใหม่ เล็กกว่า สวัสดิการอะไรก็น้อยกว่าเยอะ แต่ก็เข้ามาได้ด้วยตัวเอง ไร้ซึ่งคนในและคนผลักดัน
บอกเลยว่า เข้าเองนี่ภูมิใจกว่าเยอะเลย ความสามารถล้วนๆ
comment37:ทุกสิ่งทุกอย่างถ้าได้มาจากความสามารถของตัวเราเองภูมิใจค่ะ /// ส่วนเด็กเส้น ถ้าเข้าไปแล้วทำอะไรไม่เป็นก็อยู่ยาก ถูกกดดันจากคนรอบข้างได้เสมอ ไม่ใช่ว่าใช้เส้นมาแล้วจะดีเสมอไปนะคะ (ความเห็นส่วนตัวค่ะ)
comment38:ถ้าได้เป็นและได้ใช้ความสามารถเต็มที่ก็โอเค ถือว่ามีโอกาส เก่งสมัยนี้ไม่มีโอกาสก็โตยาก แต่ถ้าเข้าไปแล้วไม่ได้ทำ...เห้ อะไรเลยก็อย่าเป็นมันครับ..!
comment39:เราเคยเส้นเข้า ม1 บอกตรงๆเลย มันไม่ภูมิใจหรอก เเต่หลังจากนั้นเราก้พยายามตั้งใจเรียนมากขึ้นนะ จนกระทั่งสอบเข้า ม รัฐบาลได้ อันนี้ภูมิใจสุดๆ
comment40:คือ ไม่มีใครภูมิใจกับคำว่าเด็กเส้นหรอกค่ะ 

แต่ชีวิตคนเราก็ไม่ได้มีทางเลือกมากนัก บางคนอาจประสบความสำเร็จได้ด้วยตัวเองอันนั้นก็ดีไป
แต่กับบางคนเค้าก็ไม่ได้ทีทางเลือกให้เขาเลือกมากนัก อะไรที่ทำได้ก็ต้องทำ 

เราคิดว่าแบบนี้
comment41:ของเราไม่รู้ว่าเรียกว่าเส้นได้ไหม คนที่สอบเข้าได้ทำงานไม่รอดเพราะปัญหาส่วนตัว จนสุดวิสัยหัวหน้าเลยเรียกเรามาทำงานให้แบบกะทันหันไม่ต้องสอบอะไร เพราะเราเคยทำงานร่วมกับเค้าในช่วงเวลานึงแต่ไม่ได้ทำงานในที่เดียวกัน แค่เค้าเคยเห็นเราตอนทำงานเมื่อหลายปีก่อน หัวหน้าบอกเราเข้ามาหลังจากที่เค้าออกไปไม่ได้เข้ามาไล่ใครออก ให้ตั้งใจทำงานให้ดีที่สุด อันไหนฟังได้ทนฟังไป อันไหนฟังไม่ได้ก็ผ่านไป เราเองก็อึดอัดเจอคนเก่าเหน็บทุกอย่างกดดันจากเพื่อนคนเก่ารอบด้าน ไม่มีใครช่วยเหลือเราต้องทำเอง ไม่มีความสุขหรอกค่ะแต่งานทุกวันนี้หายาก มีทางที่ดีกว่าก็จะไปไม่อยากมานั่งทนกับสิ่งที่เราไม่รู้อะไรด้วยหรอกค่ะ เวลาเท่านั้นมันจะพิสูจน์ทุกอย่าง
comment42:เคยเป็นเด็กเส้นเข้ามาทำงานในบริษัทญาติตัวเอง  แต่ทำผลงานได้เยอะกว่าเด็กที่รับสมัครงานตามเงือนไขปกติ  เพราะไม่ต้องการให้ใครว่าเอาได้ว่าไม่มีฝีมือ สรุปเหนื่อยกว่าคนอื่นเพราะต้องทำผลงานให้มากกว่า ดีกว่า
comment43:อยากเป็นเด็กเส้นบ้างจัง!!!! อยากจะมีอารมณ์นั้น อยากรู้ว่าเป็นยังไง

ตอนเรียนก็สอบเข้าเองทุกครั้ง ทำงานก็หาเองทุกครั้ง เป็นคนธรรมดาไม่มีเส้นมีสาย เลยไม่รู้ว่าเด็กเส้นมันเป็นยังไง


อยาก อยาก อยาก
comment43-1:อย่าไปอยากเลย เชื่อเรา
ทำเอง ภูมิใจกว่ากันเยอะ
ใครไม่รู้แต่เรารู้! ^ ^
comment44:เราเส้นเข้ารร.ตลอดอ่ะค่ะ ตั้งแต่อนุบาล ประถม ม.ต้น
มันมักจะมีเหตุให้ต้องเส้นเสมอ โดยเฉพาะปัญหาครอบครัวเนี่ยตัวดี 
ถามว่าภูมิใจไหม บอกเลยไม่... มันกดดันหลายทางนะคะ
เราก็ทำอะไรไม่ได้นอกจากตั้งใจเรียนให้มากที่สุด
ตอนนี้เราก็สอบม.ปลายได้รร.ที่มีชื่อเสียงแห่งหนึ่งได้ด้วยความสามารถตัวเอง ภูมิใจมากก
comment44-1:เส้นอะไรอ่ะ หมี ใหญ่ เล็ก หรือเส้นก๋วยจั๊บ ท่ดๆ._.55555
comment44-2:ก๋วยจั๊บค่ะๆ 
ก๋วยจั๊บญวน(โดนถีบ)เท่าน้านนน 555555
comment45:ไม่เลยค่ะ แต่เราก็พยายามทำหน้าที่ของเราให้ดีที่สุด ไม่ให้ใครว่าได้
comment46:ขอเล่าเรื่องตัวเองหน่อยแล้วกันนะครับ

สมัย ม.4 จะต้องมีการเรียน รด. แต่โรงเรียนผม ไม่ได้เรียนกันทุกคน ต้องมีการคัดเลือก เพราะเค้ารับหมดไม่ได้
ดังนั้น ผมฟิตร่างกายมาตลอด ทั้งวิ่ง ซิตอัพต่างๆ จนทำได้สบายๆ

พอถึงวันคัดเลือกโดยทหาร อาจารย์มาแบ่งเด็กออกเป็น 2 กลุ่ม กลุ่มแรกมีแต่พวกเด็กเรียนทั้งหลาย ห้องคิง/ควีน และบรรดาลูกอาจารย์ต่างๆ อีกกลุ่มคือกลุ่มที่ผมกับเพื่อนๆอยู่

มองแค่นี้ก็รู้แล้วครับ ว่าใครจะได้ ใครเด็กเส้น เพราะแบ่งกลุ่มแบบนี้ชัดเจนมาก ผมกับเพื่อนๆที่นั่งอยู่รอการทดสอบ ได้แต่นินทา และด่า พวกเด็กเส้น และตัวผมผิดหวังมากทั้งๆที่ ผมซ้อม และฝึกร่างกายมาเป็นอย่างดี

อยู่ๆ มีอาจารย์ท่านนึง ที่ผมคุ้นหน้า มาเรียกผมให้ถอดเสื้อ แล้วออกไปอยู่กลุ่มเด็กเส้น ใช่ครับ!! อาจารย์ท่านนี้เป็นลูกค้าของที่บ้านผม บ้านผมจัดไฟแนนซ์รถยนต์ ผมถึงกับพูดไม่ออก และไม่กล้ามองหน้าเพื่อนๆที่นั่งอยู่ เพราะตอนแรกผมยังด่าไอ้พวกเด็กเส้นอยู่เลย กลับกลายเป็นตัวผมเอง และเป็นเด็กเส้นแบบซึ่งๆหน้าด้วยซ้ำ

แต่พอการทดสอบเริ่ม พวกเด็กเส้น รวมถึงผมได้ ได้ทดสอบก่อน วิ่งรอบสนามจับเวลา ผมก็เข้ามาในอันดับ 3 ทำเวลาได้ผ่าน ซิตอัพผมก็ทำได้ เพราะซ้อมมาแล้วหนิ่

เฮ๊อออ มันแน่นอกจริงๆ ครับ บอกไม่ถูกเลย
comment46-1:รด. เขาดูสมรรถภาพเด็กไม่ใช่หรอ ไม่ได้มาจากอาจารย์ภายในโรงเรียนนี่

ใครทดสอบไม่ผ่านก้อดเรียน นอกจาก คนเหลือเขาก้เรียกสำรองเข้าไปเรียน
comment46-2:46-1 ผมโรงเรียนประจำจังหวัดในภาคอิสานครับ ส่วนที่อื่นผมไม่ทราบ
บอกเลย เส้นล้วนๆ วัดสมรรถภาพจริงครับ พวกวิ่งรอบสนามไม่ถึงเวลาที่เค้ากำหนด แต่อยู่ในกลุ่มเด็กเส้นที่ทดสอบก่อนอีกกลุ่ม ผ่านกันหมด
ไม่มีคนตก

ส่วนอีกกลุ่มวิ่งเร็วให้ตายยังไง ถ้าคนเต็มเแล้วก็อดอยู่ดี แม้จะทำได้ดีกว่าในกลุ่มแรกก็ตาม
comment47:ไม่รู้เหมือนกัน แต่ญาติเราดูโคตะระภูมิใจเลย
ยัดลูกๆเข้ารร.ดังๆ เข้ารร.ม.ปลายชื่อดังแถวสามย่าน,เข้ารร.EP.รัฐบาลแถวเกียกกาย
อีกคนเข้ารร.ชายล้วนชื่อดงดอกไม้ (ตังเค้าแยะ555) เค้าก็มีบัตรผ่านชีวิตที่ดีอะนะ 
อย่างว่าแหละ พ่อแม่ก็ต้องเลือกสิ่งที่คิดว่าดีที่สุดให้ลูก
comment48:คำถามแบบนี้แปลกจัง ส่วนใหญ่ก็ต้องไม่ภูมิใจหรอกครับ
แต่ เชื่อว่า ถ้าใครมีโอกาส ก็คงอยากได้โอกาสแบบนั้นบ้าง(ขึ้นอยู่กับว่าจะยอมรับรึป่าว)
comment48-1:เราว่าอะไรที่"ได้มาด้วยตัวเอง"มันน่าจะยืดอก เงยหน้าได้มากกว่าป้ะ
comment48-2:รู้สึกผมก็เขียนทำนองนั้นนะครับ 
อ่านยังไงเป็นแบบอื่น งง
comment49:ไม่เคยเป็นเด็กเส้นเลยไม่ค่อยเข้าใจความรู้สึกนี้เท่าไหร่ค่ะ  แต่ส่วนตัวจากมุมมองคิดว่าไม่ชอบค่ะ
แต่มีเพื่อนในห้องคนหนึ่งค่ะเป็นเด็กเส้นตลอด  เพราะซิ่วย้ายมาเรียนมอปลาย ม.4 ใหม่  เข้าได้แบบเดินผ่านสบายมาก  เพราะเป็นญาติของ  ผอ. 
พอเข้ามหาลัยบอกว่าพ่อจะจัดการให้  เพื่อนคนหนึ่งก็บอกว่า  แบบนี้ถ้าทำงานก็ให้พ่อฝากให้  ชีวิตสบายตลอด  ไม่เคยใช้ความสามารถตัวเอง
comment50:ขึ้นอยู่กับว่า การเรียนหรือการทำงานค่ะ

ถ้าการทำงานพอมาอยู่จริงๆ แล้ว ทุกคนก็มีเส้นสายเข้ามาด้วยกันหมดทั้งนั้นแหล่ะค่ะ จากประสบการณ์จริงที่ทำงานเอกชน ไม่เคยมีใครแคร์ค่ะ ว่าคนไหนเส้นหรือไม่เส้น อยู่ที่ว่า เส้นเข้ามาแล้ว คุณทำงานได้เท่าคนรึปล่าว มีความสามารถเพียงพอที่จะอยู่ภายใต้แรงกดดันได้เท่าคนอื่นๆ รึปล่าว

ขนาดลูกผู้บริหารเส้นเข้ามา ถ้าไม่เก่งจริง ก็อยู่ไม่ได้ค่ะ
comment51:ถือว่าเป็นการแข่งขัน 

มาตั้งแต่สมัยก่อนแล้วล่ะ 

ใครอยากได้อะไรต้องให้มากกว่า รุ่นที่แล้วไม่ได้

พอกลายเป็นพ่อแม่ รุ่นลูกถัดมาที่ได้แทน จากการเป็นพ่อแม่ อยากให้ในสิ่งที่ตัวเองอยากได้

ลองถามตัวเองดูก่อนเลย เช่นโรงเรียนที่เข้า เราสอบเข้าเอง หรือคนในพื้นที่ หรือเด็กเส้น 

ถ้าได้หรือคิดไว้เลยว่าอยากสละสิทธิ์ เพื่อไปเรียน โรงเรียนไม่ดัง จะทำให้คนอื่นมีพื้นที่เข้ามาเรียนแทน

การแข่งขันมันมีหลายปัจจัยหลายเหตุผล แต่ผลของงานหรือการเรียน มักจะตอบปัญหาของบุคคลนั้นๆได้เอง
comment52:บอกไม่ถูกว่ารู้สึกยังไงค่ะ แต่ปกติเด็กเส้นจะถูกมองว่าไม่ได้เข้ามาเพราะความสามารถอยู่แล้ว
อย่างเราเข้าโรงเรียนมัธยมก็เพราะเส้น เข้าทำงานที่แรกก็เพราะเส้น 
คนก็จะมองว่า นี่นะเด็กเส้น ไร้ความสามารถ
ไปเรียนก็ไม่ได้ไปยู่ห้องดีๆ หรอกค่ะ ไปอยู่ห้องท้ายๆ 

แต่เราใช้จุดนี้แหละ พัฒนาผลักดันตัวเองถึงเราเรียนอยู่ห้องท้ายๆ 
แต่เราตั้งใจเรียนจนคะแนนเข้าสายวิทย์ห้องควีนได้ เกรดดีกว่าพวกที่สอบมาได้บางคนด้วยซ้ำ 
เรียนจนได้โควต้าเข้ามหาวิทยาลัยได้เลยค่ะ   

ส่วนตอนทำงาน.. ก็อย่างว่าแหละคนมาพูดดีทำดีด้วย ทั้งๆ ที่มันปลอม - -"

จะพูดไปมันก็เป็นโอกาสที่เราได้รับมา ถ้าเราทำดีมันก็เป็นผลดีกับตัวเราถือว่าเราใช้โอกาสอย่างคุ้มค่า
comment53:เคยเป็นเด็กเส้นตอนร.ร.ประถมค่ะ เข้าเรียนตอนป.3
เพราะอายุไม่ถึงเกณฑ์ แต่ก็เรียนไม่บกพร่อง ได้ที่ 1 ตลอดค่ะ
จะว่าไปมันก็ผิดนั่นแหละนะ
comment54:สมัยมัธยมตอน ม.4 ผมเคยเรียนอยู่สายศิลปะอยู่เทอมปี แล้วก็ย้ายไปเรียนสายภาษาต่างประเทศในเทอมสอง
โดยอาจารย์ปกครองเป็นคนเดินเรื่องให้ ตอนนั้นเป็นเด็กกิจกรรมครับ ค่อนข้างเป็นที่ไว้ใจของหมู่ครูบาอาจารย์

และโชคดีที่ผมเป็นคนไม่ค่อยสนโลก เลยอยู่กับเพื่อนๆ ได้อย่างมีความสุขเสมอมา = ="
comment55:เคยเป็นเด็กเส้นเหมือนกันนะแต่ไม่ได้ภาคภูมิใจหรอก มันลำบากใจนะเวลาคนพูดถึง แต่จริงๆคนที่เอาเราเข้าเขาก็คาดหวังจะให้เราทำงานเต็มที่นะเพราะเขาจะได้ไม่โดนครหาด้วย แบบว่าเขาคาดหวังกับเรามากแต่เราทำได้ไม่มากพอนี่สิรู้สึกเสียใจอยู่ แต่ตอนนี้ก็ออกมาแล้วครับย้ายที่อยู่จริงๆอยากอยู่ต่อ แต่อยู่คนเดียวมันลำบาก ไม่มีบ้านมันต้องเสียค่าเช่า ทำกับข้าวเองก็ไม่ค่อยเป็น เงินเดือนเราก็ดันเอามาผ่อนรถหมดแล้วซะด้วย 

แต่เราว่าประเด็นเด็กเส้นไม่รู้ว่าคนอื่นๆน่ะเขาภูมิใจไหม แต่เราว่ามันดูเป็นปกติไปแล้ว เพราะได้ยินเด็กๆคุยกันในรถไฟฟ้าเด็กกลุ่มนี้เป็นเด็กโรงเรียนชื่อดัง เราได้ยินสรุปมาประมาณนี้ว่า พ่อแม่ของแต่ละคนจ่ายไปเท่าไหร่จึงเข้าได้ สรุปทั้งกลุ่มไม่มีคนไหนเลยที่เข้าได้โดยไม่จ่ายตังค์ ในเมื่อคนส่วนใหญ่ในนั้นต้องจ่ายกันทุกคนคำว่าเด็กเส้นมันก็เลยกลายเป็นอะไรที่ปกติมาก 

ต่อไปนี้ความคิดเรานะเพราะส่วนใหญ่ต้องใช้เส้นกัน ความที่เป็นเด็กเส้นมันเลยไม่มีอะไรที่น่าภูมิใจ แต่ถ้าคนไหนเข้าได้โดนไม่ต้องเสียเครื่องเซ่นอันนี้เราว่าโคตรภูมิใจเลย
comment56:ต่างคนต่างมองต่างมุมครับ

ไม่เส้น
คงน่าน้อยใจ หากใคร เจอ "เด็กเส้น" ที่ทำงานเฮงซวย แต่รุ่งเอาๆ

คงน่าน้อยใจ หากใครทำงานถวายหัว แต่ "แพ้" พรีเซ็นเตชั่น

แต่ก็นะ จะมองมุมเดียวก็คง "ลำบาก" ในเรื่องของการปรับตัวเข้ากับ
"ความสัมพันธ์เชิงอุปถัมป์"

และมุมมองที่ต่างกันมันอยู่ตรงนี้

เส้น
ต้องทุ่มสุด "แรงใจแรงกาย" เพื่อลดคำ "ครหา" ว่าเป็นเด็กเส้น
ต้องสร้างความสัมพันธ์ดีๆ กับคนที่ จ้องจะนินทา เราเสมอ
ต้องคอยรอนำเสนองาน เป็นคนสุดท้ายบ่อยๆ เพื่อลด พรีเซ็นเตชั่น ที่ทำสุดแรงกาย

เส้น ไม่ เส้น

คงจะไม่เกี่ยวแล้วตรงนี้

สิ่งที่ต้องถามว่า "ภูมิใจ" หรือไม่คือ "สันดานของคนที่ได้รับโอกาสตรงนั้น" มากกว่า
บางครั้ง เด็กเส้น ก็โคตะระ กดดัน ถ้านำเสนอผลงานไม่ดี ไม่เหมาะกับเส้น ก็คงไม่ต่างจาก "ขยะ" ในสายตาเพื่อนร่วมงาน
บางครั้ง ไม่เส้น ก็ไม่ต้องโดนคาดหวัง จากเพื่อนร่วมงานอะไรมากนัก เพราะรู้ว่ามีความสามารถ แต่ไม่ใช่ที่จับตามอง

*** ทำใจ มองทุกอย่าง เป็นกลาง เข้าใจทุกจุดยืน "ไม่มีใครทำให้คุณ ไขว้เขว ได้แน่นอน"

*** แก้คำผิดครับ
comment57:แด่เด็กเส้น
comment58:เป็นเด็กเส้นทำอะไรก็ไม่ผิดค่ะ แต่ถ้าเจอเส้นใหญ่กว่า แล๊ะ...!!!!
comment59:เราก็เส้นค่ะ เข้า ม.1 โรงเรียนประจำจังหวัด เพราะสอบไม่ผ่าน

แต่เราเข้าไป ไม่ได้มีการหนุนหลัง เหมือนแค่เส้นตอนจะเข้าเรียนเฉยๆ

ด้วยความที่เป็นเด็กเส้น อยู่ห้องท้ายๆและรักดี

จึงทำความดี สร้างชื่อเสียงตอบแทนโรงเรียนค่ะ ทุกวันนี้ภูมิใจที่ได้เรียนที่นี่ แม้การเข้ามาครั้งแรกจะไม่สุจริตก็ตาม
แต่เราก็ทำความดีไถ่โทษแล้ว

^^
comment60:ผมไม่ได้เป็นเด็กเส้นครับ แต่รู้จักเรื่องเกี่ยวกับเด็กเส้นคนนึง ผมไม่แน่ใจว่าเค้ารู้ตัวมากน้อยแค่ไหนว่าตำแหน่งที่เค้าได้มามันเกือบทำให้ชีวิตของคนอีกคนนึงเสียศูนย์ไปพอสมควร
เค้ากับเพื่อนผมได้สัมภาษณ์ทุน(เรียนต่อต่างประเทศ)ในตำแหน่งเดียวกัน ซึ่งการได้รับทุนหรือไม่ได้ มันส่งผลในระยะยาว เพราะนอกจากจะได้โอกาสไปเรียนต่อมันยังหมายถึงอนาคตในการทำงานของเราหลังจากเรียนจบ(ซึ่งอาจจะเป็นงานที่เราต้องทำไปตลอดชีวิต) เพื่อนผมมันอยากได้ทุนนี้มากครับ เรียกว่าเป็นความฝันสูงสุดอย่างนึงในชีวิตมันเลยก็ได้ มันสอบมาหลายครั้ง พอไม่ได้มันก็เอาจุดอ่อนในแต่ละปีที่มันไม่ได้มาปรับปรุงพัฒนาตัวเอง จนปีนั้นตัวมัน ผมและเพื่อนๆ ทุกคนมั่นใจว่ามันต้องได้แน่ๆ แต่สุดท้ายเจอพิษเด็กเส้นเข้าไปครับ เค้าเป็นใครมาจากไหนผมไม่รู้ แต่เรื่องมีคนในตำแหน่งอยู่แล้วเนี่ย มันเป็นเรื่องที่ได้ยินมาบ่อย แต่หลายๆครั้งก็ยอมรับว่าคนที่เค้าเป็นเด็กเส้น เค้าศักยภาพสูงจริง เพียงแต่ก็ต้องทำทุกอย่างให้เป็นไปตามขั้นตอน แต่สำหรับคนนี้ ไม่เคยมีใครรู้จักผลงานเค้าเลย ประสบการณ์ก็ไม่มี ทุกคนงงมากว่ามันเกิดอะไรขึ้น แต่เราทำอะไรไม่ได้ครับ เพื่อนผมมันเสียใจมาก เพราะน่าจะเป็นโอกาสครั้งสุดท้ายของมันแล้ว ความพยายามในหลายๆปี ถึงจุดนึงมันก็ดับลง มันเป๋ไปพักใหญ่ถึงกับหมดศรัทธากับเส้นทางนี้ไปช่วงนึง ส่วนคนที่เค้าเส้นได้มาเหรอครับ (คนรู้จักผม บังเอิญได้ไปเรียนอยู่เมืองเดียวกับคนนั้น) อีโก้แรง มั่นใจในตัวเองว่ากรูเจ๋ง กรูเก่ง ครั้งเดียวได้เลย มั่นใจในตัวเองสูงมาก แต่ศักยภาพที่สูงกว่าเพื่อนผมหรอ ยังไม่เคยเห็นเลยครับ ความสามารถระดับนี้ยังไงก็ไม่สมควรได้รับคัดเลือก ที่บอกครับถ้าคุณดีจริง พิสูจน์ตัวเองได้ ถึงจะเส้น สุดท้ายคนอื่นเค้าจะยอมรับในความสามารถของคุณเอง แต่กับบางคน ได้มาแล้วทำกร่าง อีโก้สูง ทำลายความฝันของคนที่มีความมุ่งมั่นและมีศักยภาพที่แท้จริง ผมรับไม่ได้จริงๆครับ
comment60-1:เคยเจอกรณีคล้ายๆกันเลยค่ะ   เค้าเป็นนักเรียนทุนมาจากมหาวิทยาลัยเอกชนชื่อดังย่านชานเมืองกทม.  ไปทำงานบริษัทมาก่อนแล้วก็มาสอบชิงทุนมหาลัยนี่เพื่อกลับไปเป็นอาจารย์   คือ ก็ไม่รู้ว่าเค้าเส้นมาหรือเปล่านะคะ   แต่ดูศักยภาพและทัศนคติแย่มาก   อาจารย์ทางนี้และเพื่อนๆทุกคนพยามจะทำวิจัยเพื่อให้ได้ตีพิมพ์   แต่เค้ากลับบอกทุกคนว่า  เค้าไม่จำเป็นต้องทำงานวิจัยพวกนี้หรอก  เพราะเค้ามีงานรอรับที่เมืองไทยอยู่แล้ว  เวลาจะสอบหรือต้องทำรายงาน  ก็จะพยามตีสนิทเพื่อนรุ่นพี่เพื่อถามข้อสอบหรือให้เค้าติวให้   แต่เวลาไม่มีเรียนก็จะไป hangout อยู่แต่กับฝรั่งอเมริกัน  ไม่สนใจคนเอเชียด้วยกัน  จะเข้ามาคุยก็เฉพาะเวลาต้องการผลประโยชน์เท่านั้น   จนมีวันนึงเพื่อนเกาหลีบอกเค้าว่า  "A lazy guy like you should go back to your country."

ส่วนตัวรู้สึกอับอายจริงๆค่ะ  ที่เจอคนไทยแบบนี้มาเรียนโปรแกรมเดียวกัน  ไม่อยากให้เราดูแย่ไปด้วย  มีเพื่อนหลายคนเลยมาถามว่า ที่เมืองไทยอาจารย์เค้าไม่ต้องทำวิจัยกันหรอ   เราก็บอกทำสิ  อาจารย์ต้องทำวิจัยไม่ทำได้ไง    เพื่อนก็บอกว่า คนนั้นเค้าบอกมาว่าที่เมืองไทยไม่ต้องทำ.......  เราก็แบบ  เฮ้ออ....เพลีย.....ไม่รู้มหาวิทยาลัยที่ไทยส่งคนแบบนี้มาเรียนได้ยังไง   ถ้ากลับไปสอนที่ไทยเด็กจะเป็นยังไง
comment61:ถ้าเป็นเมื่อก่อน ตอนผมยังละอ่อนน้อย ผมก็ไม่ชอบคำว่า"เด็กเส้น"นะ
แต่พอโตมา ทำงานได้หลายขวบปี ผมเฉยๆ กับคำนี้ไปแล้วล่ะ
ถามว่าทำไมเฉยๆ เพราะหลายครั้ง ผมเสนอชื่อคนที่จะมาร่วมงานด้วยกับหัวหน้าผม
แล้วเค้าตัดสินใจเพราะผมแนะนำ นั้นหมายความว่า ผมใช้"เส้นสาย"ดึงคนใหม่เข้ามา
ทำงานด้วย โดยที่เพื่อนร่วมงานคนอื่นก็คอยมอง แต่!!!!!..........
คนใหม่ที่เข้ามา เขาสามารถทำงานได้จริง!!! และทำงานได้ดีด้วย!!!
เพราะฉะนั้น ถ้าเส้นเข้ามาแล้วทำงานได้ดีจริง ผมก็ไม่ว่า ดีกว่ารับใครที่ไหนมาก็ไม่รู้
ทำงานได้ตามที่บริษัทคาดหวังรึเปล่าก็ไม่แน่... เพราะอย่างน้อยๆ คนในที่ดึงเขาเข้ามา
ก็ต้องการันตีได้ในระดับนึงแล้วนะ ว่าจะเข้ามาอุดช่องโหว่ที่ขาดไปได้
แต่ถ้าเป็นพวกฝีมืองั้นๆ ก็ถือว่าซวยไป ต้องรวมหัวกัน"บีบ"ให้ออกเอา...
comment62:พวกคุณที่ตัดสินผู้อื่นในทางแย่ๆจาก 
คำว่า "เด็กเส้น" ในความรู้สึกเราเป็น "ผู้ที่มองคนอื่นแต่ภายนอก" จริงๆ

พวกคุณที่เข้ามาด้วยความสามารถของตัวเอง แล้วรู้สึกว่าเด็กเส้นนั้นไม่ยุดิธรรมก็เข้าใจนะคะ

การจะเป็น "เด็กเส้น" หนะ ไม่ได้ง่ายหรอกนะคะ!!!

เราเคยเป็น "กึ่งๆเด็กเส้น" ของ รร นึง 
ครอบครัวเราเป็นครอบครัวในเครื่อญาติเจ้าของ รร แห่งหนึ่ง
ในตอนนั้น ญาติๆมองว่าถ้ามี รร เป็นของตัวเองแล้วไปเรียนที่อื่น "มันก็ไม่งาม"

เลยถูกบังคับให้ย้ายจากต่างจังหวัดมาเรียนในเมือง โดยมีข้อเสนอว่าจะให้เข้ามา "เรียนฟรี"
แต่
จะว่าเส้นก็ไม่ได้หรอก เพราะก็สอบมาเหมือนคนอื่นๆ คะแนนก็พอๆกับเค้า ไม่ได้โดดเด่น แต่ก็ไม่ได้รั้งท้าย 

แต่คนส่วนมากตีราคาเราเป็น "เด็กเส้น" ไปเรียบร้อยแล้ว

อยากบอกว่าการเป็นเด็กเส้นนั้นไม่ได้ง่ายหรอกนะคะ

ทางด้านอาจารย์
การที่คุณเป้นคนที่มี พ่อแม่ รู้จักกับอาจารย์ทุกคน รวมถึง เจ้าของ รร 
ไม่ว่าคุณจะทำอะไรเป็นได้อยู่ในสายตาของคนเหล่านั้น คุณลองคิดว่ามีคนคอยมองคุณตลอดเวลาสิคะ

ถ้าทำไม่ดี ก็จะมีเสียไปถึงพ่อแม่ บอกว่าพวกท่านให้ไปอยู่ต่างจังหวัด บ้านนอก ไม่ได้อบรมสั่งสอนมาดี
ไม่ว่าจะเดิน - หน้าตรง หลังตรง 
กิน      -  เดิมฉันถนัดทานข้าวมือซ้าย เค้าก็บังคับให้เปลี่ยนมาขวา บอกพ่อแม่ละเลย
นั่ง      -  เด็กๆ ก็อยากจะนั่ง ไม่เรียบร้อย เหมือนเพื่อนๆเค้าเหมือนกัน จะให้นั่งพับเพียบคงไม่ไหวนะ
พูดคุย - เรือ่งนี้เป็นอะไรที่ต้องระวังมาก ถ้าไม่คิดก่อนพูดให้ดี ตอบผิดพลาดไป จะเสียหายถึงผู้ใหญ่ได้ 
           แล้วคุณก็ไม่มีสิทธิพูด กู หรือคำหยาบๆใดๆให้เข้าหูครูคนไหนเด็ดขาด
การแต่งกาย - ก็อย่างว่า เด็กๆก็อยากซอยผม กระโปรงสั้น พับแขนเสื้อ ปลดกระดุมบนบ้าง จะให้ทำกระโปรงสุ่ม  
                 ทนร้อนเสื้อเเขนยาวตลอดเวลาได้ยังไง
โดยเฉพาะการเรียน - การที่คุณเป็นญาติเจ้าของ รร ไม่ได้อณุญาติให้คุณโง่ได้หรอกนะคะ  
                          พวกเค้า สั่งให้ครูฝ่ายปกครอง เข้าติวฉันที่ห้องอาจารย์เป็น กรณีพิเศษด้วย 

แต่ถ้าทำดี พวกเค้าก็จะบอกว่า ตัวเองสอนฉันให้ได้ดีขึ้นมาได้ เป็นความสามารถของคนเหล่านั้น การที่มาเรียนที่นี่น้ันเป็นเรื่องสมควรแล้ว ทำนองว่า พ่อแม่คงสอนให้ฉันดีขึ้นมาไม่ได้

ทั้งทีความจริงแล้วฉันอดทนเป็นเด็กดี ก็เพื่อที่ให้พวกเค้าบอกว่า พ่อแม่ของฉันสอนมาดีต่างหาก!!!!
ฉันเองก็อยากเป็นเด็กธรรมดาคนนึงนะคะ

ด้านเพื่อน
 ฉันหนะพยายามแทบตายเพื่อที่จะทำเป็นไม่รู้จักท่าน ญาติๆ และ อาจารย์ทุกคน ทำตัวให้เหมือนคนอื่นๆให้มาที่สุด
แต่พวกท่านทั้งหลายก็ไม่ยอมละเว้นฉันเลย 
อาจารย์เหล่านั้นก็เหมือนคุณๆนั้นแหละ 
มีทั้งพวกประจบเอาใจ อยากมาทำความรู้จัก กับพวกที่ไม่พอใจ หมั่นไส้คอยจับผิด แม้จะมีพวกที่ไม่ได้ใส่ใจบ้างก็ตาม 

เพื่อนๆเห็นก็ถาม เราก็ไม่ว่าไรไม่บอกไร สุดท้ายก็ยังมีจารย์ใจดีอธิบายให้เพื่อนฟังจนได้
ฉันก็เลยถูกตัดสินให้เป็นเด็กเส้นนับแต่นั้น

ชีวิตอันควรจะสงบสุขของฉันนนนนนนนนนนนนน

และเวลาที่พวกคุณมองเด็กเส้นเป็นยังไง คิดยังไง แสดงอาการยังไง พวกเค้าก็เหมือนพวกคุณๆนั่นแหละ
คนจะวิจารย์ก็ทำไป จะนินทาก็นินทาไป
บางคนหลบเหมือนมองเราเป็นพวกเดียวกับครู กลัวจะมาจับผิดพวกเค้า
บางคนไม่สนใจก็ดีไป
บางคนยิ่งอยากแกล้ง ล้อเลียน ทั้งต่อหน้าและลับหลัง 
บางคนคิดว่าคุณรวยมีตัง ทั้งที่คนมี คือ ญาติ ไม่ใช่ครอบครัวฉัน
และบางคนก็หมั่นไส้คุณ

ฉันต้องใช้ชีวิตอึดอัด กดดัน ตลอดเวลา ใช้ชีวิตวัยเด็กท่ามกลางความคาดหวังจากคนรอบข้าง
เพราะมาอยู่ประจำ ท่ามกลางคนเหล่านี้ทั้ง ม ต้น และปลาย กลางวัน และ กลางคืน

เพื่อนฉันจึงมีน้อยมาก 

เพราะฉันรักพ่อแม่ของฉัน ฉันเลยอดทนเป็นเด็กดี
ญาติกันที่ต้องเข้ามาเรียนอย่างฉันที่เหมือนกัน คือ ทุกคนมีเพื่อนน้อยมาก แทบไม่มี 

แต่คนอื่นอาจจะต่างไปที่การกระทำ 

คุณเคยคิดหรือไม่ว่าการที่เด็กเล้นบางคน ทำตัวผยอง ก็เพื่อปิดบังความกดดันจากคนที่เอาพวกเค้าเข้ามา รวมถึงความกดดันจากพวกคุณๆ

แล้วพวกคุณยังจะตัดสินคนๆนึงจากคำว่า "เด็กเส้น" อีกหรือคะ
comment63:ขอบคุณสำหรับทุกความคิดเห็นค่ะ ได้มุมมองเยอะมาก บางมุมน่าเศร้า อีกบางมุมรู้สึกดี ^^
comment64:เราเคยเป็นเด็กเส้นตอนเข้าทำงานค่ะ บอกเลยว่าไม่ได้ภูมิใจ 
แล้วก็ไม่กล้าบอกใครด้วยค่ะว่าเป็นเด็กเส้น แต่สุดท้ายเราก็พิสูจน์ให้เค้าเห็นได้ว่าเราไม่ได้ไร้ความสามารถ 

แต่จะไม่ค่อยมีใครว่าอะไรเราตรง ๆถึงแม้ว่าเค้าจะเกลียดเราก็ตาม  ซึ่งก็ไม่ใช่อะไรที่น่าภูมิใจ
comment65:เราใช้เส้นตั้งแต่อนุบาล1 ตอนอนุบาล1ย้ายออกกลางคันตอนเทอม2ย้ายไปอีก ร.ร ผ.อ.รับเพราะว่ารู้จักกับแม่ ตอนป.1ก็ย้ายอีกไม่ได้สอบตอนนั้นไปต่างจังหวัดมาสอบไม่ทันป้าฝากให้ ม.1พ่อรู้จักกับครูในโรงเรียน ม.3ย้ายไปเรียนปวช.ติด ขร.13ตัวแก้หมดในเทอมเดียวตอนแรกเพื่อนๆคิดว่าไม่จบแน่แต่ตอนรับใบ ร.บ เพื่อนงงเลยว่าผ่านมาได้ไง555555 ถามว่าภูมิใจใมก็เฉยๆมีเพื่อนที่เป็นเด็กเส้นมากมายเป็นลูกคนใหญ่คนโตก็ไม่ใช่ว่าพวกเด็กเส้นจะไม่เก่งเท่าที่เห็นแต่ละคนรวยๆมีหน้ามีตาในสังคมเยอะเแยะ เดียวเนี๋ยอะไรมันก็เปลี่ยนไปหมดแล้ว ปลาใหญ่กินปลาเล็ก เก่งแค่ใหนเดี๋ยวมันแพ้เด็กเส้นทั้งนั้น สอบ60% เด็กเส้น40% ที่นี้ก็มาแข่งกันว่าใครเส้นใหญ่กว่ากัน
comment66:เคยเป็นเด็กเส้นตอน เข้า เรียน ม.1 (สอบเข้าแล้วแต่สอบไม่ผ่าน) ตอนนั้นไม่ได้รู้สึกภาคภูมิใจนะ แต่เราก็ทำหน้าที่เราให้ดี ตั้งใจเรียน ไม่เกเร ไม่ทำให้พ่อแม่หรือคนที่ช่วยเหลือเราหนักใจ
comment67:โดยส่วนตัวเราคิดว่าเด็กเส้นมี 2 แบบ
1. เส้น เพราะอยากสบาย, พ่อแม่อยากให้เข้าที่นี่ และอื่นๆที่คล้ายกัน ซึ่งพวกนี้จะเข้าไปแล้วไมสนใจเรียน/ทำงานไรเลย เพราะภูมิใจว่าบ้านตัวเองใหญ่
2. เส้น เพราะอยากทำงานหรือเรียนที่นี้มากๆๆๆๆ แต่ทำด้วยตัวเองไม่รอด เลยไขว้ขว้าโอกาศที่ตัวเองมี (คือเส้นสายนั้นแหละ) คนพวกนี้เมื่อเข้าไปได้จะตั้งใจเรียน/ทำงานสุดๆ เพราะมีแรงกดดันว่าต้องทำให้ดีบวกความสนใจในการทำงานอย่างจริงจัง

เราเองเป็นคนที่ไม่ชอบเรื่องเส้นสายเลย เมื่อก่อนที่บ้านเคยจะยัดเยียดให้เราเข้าในที่ๆเค้าต้องการ แต่เราดื้อดึงไม่เอา เพราะเราไม่ชอบวิธีการแบบนี้ แต่ตอนนี้เรากำลังจะกลายเป็นเด็กเส้นแบบที่ 2 ค่ะ ส่วนเหตุผลก็ตามรายละเอียดข้อ 2 ค่ะ
comment68:เราเป็นเด็กเส้นตอนม.3
ตอนอยู่โรงเรียนเก่ากำลังจะเสียคน ติดเกม ติดเพื่อน โดดเรียน กลับบ้านดึก
แบบว่าประชดที่แม่ย้ายไปรับตำแหน่งที่สูงขึ้นต่างจังหวัด แล้วปล่อยเราไว้กับย่า
แม่เลยใช้เส้นพาเราไปอยู่โรงเรียนประจำจังหวัดที่แม่เพิ่งย้ายไป (ที่เก่าก็ประจำจังหวัดเหมือนกัน)
ยอมรับว่าเข้าไปแรกๆก็โดนเพื่อนต่างห้องเขม่นอยู่บ้าง เพราะเทียบเกรดแล้วครูให้เข้าห้องควีน
เลยกลายเป็นแรงผลักดันให้ฮึดอีกรอบ ตั้งหน้าตั้งตาเรียน พิสูจน์ตัวเอง เป็นตัวแทนไปแข่งนู่นนั่นนี่เยอะแยะ
ทีนี้ตอนขึ้นม.4 สอบได้ห้องคิง อันนี้ความสามารถตัวเองแน่นอน ก็ลบอคติใครหลายๆคนไปได้นะ
ทุกวันนี้เรียนจบมีงานมีการดีๆทำแล้ว

ถ้าให้ย้อนกลับไปก็ไม่เสียใจนะ แต่ก็ไม่ได้ภูมิใจที่เป็นเด็กเส้นหรอก
คิดแค่ว่า เราโชคดีนะ ที่เกิดมามีโอกาสมากกว่าคนอื่น
ถ้าตอนนั้นไม่เป็นเด็กเส้น ป่านนี้ไม่รู้ชีวิตจะลงเอยยังไง นึกไม่ออกเลยจริงๆ ^^"
comment69:เคยใช้เส้นเข้าพยาบาลทหารเรือ 

ติดค่ะ แต่ไม่ไปรายงานตัวและสอบสัมภาษณ์
คือก็ไม่รู้ว่าที่ติดเนี่ยเพราะคะแนนถึงจริงๆ หรือเขาช่วยกันแน่
แต่ก็ไม่ได้เอาค่ะ
comment69-1:ดีแล้วค่ะ
comment70:ขอตอบในฐานะที่เป็นเด็กเส้นมาตลอด ส่วนตัวเเล้วไม่ภูมิใจครับ แต่คิดว่าเมื่อใช้เส้นเข้าไปแล้ว ก็ตั้งใจทำให้ดีที่สุด เช่นผมใช้เส้นหาที่เรียน ก็ ตั้งใจเรียน ครับ  เกรดผมก็ได้ 3 กว่าๆ เพื่อไม่ให้เสียหน้า คนฝากเข้า แต่ไม่รู้ว่าเด็กเส้นคนอื่นเขาเป็นแบบผมกันหรือเปล่านะครับ ^ ^
comment71:ผมไม่ใช่เด็กเส้นนะ แล้วก็ไม่ชอบด้วย แต่ต้องยอมรับว่า เด็กเส้นที่เก่ง/ดีสมราคาก็มีเยอะมาก  บางทีเราไม่ใช้เส้น คนอื่นก็ใช้ มันมีปัจจัยหลายอย่างมากกับการที่คนๆนึงจะได้งาน/เรียน หรืออะไรก็แล้วแต่
comment72:เราเป็นคนนึงที่ถูกมองว่าเป็นเด็กเส้น เพราะเราทำงานในหน่วยงานอยู่แล้ว 

พอเปิดสอบพี่เค้าบอกให้เราตั้งใจมากๆ เพราะถ้าสอบไม่ติดจะไม่ได้จ้างต่อ 

เราก็กลัวไม่มีงานทำเลยอ่านหนังสือทุกวัน พี่เค้าก็ช่วยติวบ้าง เพราะหน่วยงานส่วนกลางเป็นคนออกข้อสอบ 

ผลออกมาเราติดคนเดียว จากการที่ฟังคนสอบคนอื่นเค้าบอกว่าที่นี่เส้นแน่ๆเลย ยอมรับว่ากดดัน แต่พี่เค้าบอกไม่ต้องสนใจเขา เราสอบมาได้เอง เพราะก่อนสอบเราเครียดมาก ถูกกดดันว่าต้องสอบให้ได้ ตอนนี้ก็โอเคและค่ะ ภูมิใจมาก
comment73:สมัยนี้ไม่ว่าสถานศึกษา การทำงาน เก่งแค่ไหนก็แพ้เด็กเส้นแล้วค่ะ...........แต่ถึงใช้เส้นเข้า สุดท้ายเราก็ต้องใช้ฝีมือความสามารถตัวเองอยู่ดีค่ะ
comment74:ตั้งแต่เกิดมา เรียนหนังสือ ไม่เคยต้องสอบเข้าที่ไหนเลย คุณพ่อจัดการให้ตลอด 
(แต่ก่อนไม่เคยรู้ว่าเรียนหนังสือนี่ ต้องมีสอบเข้าด้วย นึกว่ามาสมัครเรียนก็เข้าได้เลย)
ความรู้สึกคือเฉยๆ คิดว่าคนอื่นๆก็เป็นเหมือนเรา และก็ไม่เคยโดนเขม่นอะไรนะ
ปล. ตอนเรียน college ไม่ได้ฝาก แต่ใช้วิธีสมัครเอง ก็เข้าได้ (เรียนต่อที่อเมริกา)

เรียนจบ หากจะทำงานที่ตามใจคุณพ่อ เขาก็จะเตรียมจะจัดการให้อีก
แต่เราไม่เอา ดื้อ หางานเอง ไปสมัครเอง มั่นใจมาก ก็ได้งานตลอด
(ที่สมัครเอง ไม่ได้เกี่ยวกับความภูมิใจอะไร แค่อยากทำตามสายงานที่เราชอบ)
เวลาทำงาน ก็ทำสุดความสามารถ ความภูมิใจเกิดจากตรงนี้มากกว่า
(ตอนนี้ไม่ได้ทำงานให้ใครแล้ว มีกิจการเอง เกิดมาไม่เคยทำงานหนักขนาดนี้ให้ตาย!) 

คือในความเห็นเรา ถ้าไม่ใช่เรื่องของราชการ มีการใช้ภาษีประชาชน 
แต่เป็นบริษัทหรือสถานที่เอกชน การเป็นเด็กเส้นก็ไม่เรียกว่า corruption นะ 
เพราะ business ก็มีจุดประสงค์คือหาเงิน เขามีสิทธิ์จะบริหารตามวิธีของเขา
และท้ายที่สุดแล้ว ไม่ว่าจะเส้นหรือไม่เส้น ความสามารถในการทำงานคือตัววัดนะ

วิถึเด็กเส้น นามสกุล การเกื้อกูลกัน มันเป็นธรรมชาติ การอยู่ร่วมกันของมนุษย์ 
เท่าที่เห็น ประเทศไหนๆในโลกก็มีระบบนี้ (เพียงแต่มันอาจจะไม่ obvious เท่าเมืองไทย)

ส่วนตัวคิดว่า โลกนี้มันไม่ยุติธรรมอยู่แล้วล่ะ คนเราเกิดมาก็ไม่เท่ากันอยู่แล้ว
แต่การที่เราเกิดมาในแบบนึง ไม่ได้แปลว่า เราจะไม่สามารถขยับขยายสถานะของตัวเองได้
comment74-1:'การเป็นเด็กเส้นก็ไม่เรียกว่า corruption'
คุณคงเข้าใจผิดเรื่องการคอร์รัปชั่นอยู่มากพอสมควรนะคะ
ไม่ว่าจะในวงการราชการหรือเอกชนการคอร์รัปชั่นหมายถึงการทุจริต  
ทุจริตที่มีความหมายว่าฉ้อฉลโกงกินหรือสารพัดความหมายที่คุณจะนึกออกซึ่งแปลว่าการโกงนั่นแหละค่ะ
หากเป็นบริษัทที่บริหารงานโดยเอกชนมีการแปะป้ายประกาศรับสมัครงานตามเว็บไซต์ต่างๆหรือมีการประกาศให้มาสอบหรือสัมภาษณ์อย่างเป็นทางการหรือไม่เป็นทางการก็ตาม  คุณคิดว่าคนต่างจังหวัดที่เขาต้องเสียค่ารถค่าที่พักเพื่อมาสัมภาษณ์หรือสอบเขาไม่ถูกโกงเหรอคะ  ถูกโกงสิทธิ์อันชอบทำที่เขาสมควรได้เพราะเด็กเส้นคนหนึ่งที่มาจากการเลือกอย่างไม่เป็นธรรมของบริษัท  
อีกกรณีคือมีคนหลายคนมาสมัครงานที่บริษัทใหญ่แห่งหนึ่งแต่คู่แข่งกลับเป็นลูกท่านหลานเธอ  ไม่ว่าลูกท่านหลานเธอคนนั้นจะเก่งหรือไม่เก่งก็ไม่ควรไปริดรอนสิทธิ์ของคนอื่นค่ะ  
ยกเว้นกรณีที่ทางบริษัทเห็นผลงานแล้วดึงตัวจากบริษัทอื่นมาช่วยเนื่องจากเห็นว่าคนๆนั้นคงทำผลประกอบการได้มากกว่า  แบบนี้ไม่เรียกเด็กเส้นค่ะ  เขาเรียกว่า 'การซื้อตัว'
มันไม่เกี่ยวว่าคุณเข้ามาแล้วทำงานได้ดีจริงรึเปล่า  แต่มันอยู่ที่ว่าคุณเข้ามาด้วยตัวเองโดยที่ไม่ได้ไปแย่งที่ของคนอื่นหรือไม่


'business ก็มีจุดประสงค์คือหาเงิน เขามีสิทธิ์จะบริหารตามวิธีของเขา และท้ายที่สุดแล้ว ไม่ว่าจะเส้นหรือไม่เส้น ความสามารถในการทำงานคือตัววัดนะ'
คุณบอกว่าการทำธุรกิจทำเพื่อผลกำไร  ดิฉันเห็นด้วยอย่างยิ่งค่ะ  ดังนั้นบริษัทสมัยนี้ถึงอยู่ได้เพราะการป้อนงานจากพวกที่เอื้อประโยชน์กัน  พวกที่เขาฮั้วกันเป็นกระบวนการ  คนที่มีฝีมือเจ๋งๆก็ต้องถูกดันให้อยู่วงนอก  เพราะอย่างนี้ประเทศไทยถึงยังไม่ก้าวหน้าพัฒนาไปไหน  แล้วคุณรู้ได้ไงคะว่าคนที่มาสมัครงานตำแหน่งเดียวกันกับเด็กเส้นคนนั้นเขาทำงานด้อยกว่าเด็กเส้น


ส่วนวงการข้าราชการมันเป็นสีดำมานานแล้วค่ะ  ถ้าไม่มีเส้นมีสายนี่อย่าหวังว่าจะได้รอดเข้าไปใส่ชุดสีกากี  ซึ่งดิฉันก็ไม่เห็นว่ามันน่าภูมิใจตรงไหน


ขอบอกว่าไม่ได้อิจฉาเด็กเส้นนะคะ  แต่พอเห็นแล้วรู้สึกสมเพส  สมเพสจริงๆค่ะไม่ว่าเด็กคนนั้นจะทำงานเป็นหรือไม่เป็น  แต่ยอมรับว่าในใจคิดอคติตั้งแต่ต้นแล้วค่ะ  ดังนั้นดิฉันจึงเลี่ยงโดยการไม่สุงสิงกับคนพวกนั้นยกเว้นเรื่องงาน  เขาควรใช้ความสามารถเข้ามาตั้งแต่ต้นไม่ใช่แค่มีคนรู้จักสนิทชิดเชื้อในบริษัทก็เดินเข้ามากันที่คนอื่น

ดิฉันไม่เคยไปเรียนต่อต่างประเทศนะคะ  แค่เคยไปเยี่ยมญาติต่างประเทศบ้างปีละสี่ห้าครั้ง  แต่รู้สึกว่ามุมมองการคอร์รัปชันของเพื่อนดิฉันที่เป็นคนต่างชาติจะต่างกับคุณนะคะ  เพราะเขามองว่าการคอร์รัปชันเป็นเรื่องเลวร้ายและไม่น่าให้อภัย



ส่วนที่คุณบอกว่า 'ประเทศไหนๆในโลกก็มีระบบนี้ (เพียงแต่มันอาจจะไม่ obvious เท่าเมืองไทย)'
อันนี้คุณน่าจะพอรู้แล้วนะคะว่าทำไมประเทศไทยถึงเจริญฮวบๆเข้าทุกวัน  เพราะมีแต่คนคิดว่าการคอร์รัปชั่นมันไม่ใช่เรื่องผิด  เลยคอร์รัปชันกันซึ่งๆหน้า

ปล.ดิฉันก็มีเส้นค่ะแต่ไม่เคยคิดใช้  จะว่าโลกสวยก็ช่าง  แต่ขออยู่อย่างสงบสุขให้ครอบครัวไม่อายใคร  ไม่ต้องโดนนินทาสาปส่งภายหลังดีกว่าค่ะ
comment75:ก็ไม่อะไรหนิ....แค่เรียนไม่ไหวละโดนเชิญออก(อันนี้ตัว กะรูเอง)
comment76:ก่อนมองไปที่คำว่า เส้น ไม่เส้น คุณต้องเข้าใจธรรมชาติของโลกก่อนว่า ต้นทุน ของมนุษย์แต่ละคน มันมีไม่เท่ากัน ถ้าพูดถึงความยุติธรรมบนโลกใบนี้จริงๆ มันก็ไม่มีหรอกครับ เพราะเราทุกคน ไม่ได้เริ่มจาก 0 เท่ากันหมดทุกคน ถ้าเกิดว่าเป็นแบบนั้น แล้วมาแข่งขันกัน อันนั้นเข้าใจได้ เพราะฉะนั้นคำว่าเส้น ไม่เส้น มันก็เป็นเพียงแค่โอกาสที่ผู้หวังดี พยายามจะหยิบยื่นให้เรา ก็เท่านั้นเอง หากคุณรับมาแล้วใช้มันเป็นไปในทางที่ดีก็ถือว่าได้รับโอกาสดีไป หากทำไม่ดี ก็เท่ากับว่าคุณทำลายโอกาสตัวเอง ส่วนคนที่คิดว่าตัวเองแพ้เด็กเส้น มีคนพวกนี้ ตนจึงไม่สามารถประสบความสำเร็จในการเข้าไปทำงาน หรือเรียนที่นั้นๆได้ อย่าไปคิดแบบนั้นครับ ขอให้คิดเสียว่า โอกาสเขาดีกว่าคุณ ต้นทุนเขามาสูงกว่าคุณ ให้เปลี่ยนไปลองที่อื่นดู จะประสบความสำเร็จได้ในชีวิต นอกจากความสามารถแล้ว โอกาส ถือเป็นเรื่องที่มาควบคู่กัน หากคุณไม่มี connection อะไรเลย ชีวิตมันก็อยู่ยากครับ
comment77:ถ้าให้พูดตรงๆ  ก็คงไม่ชอบ เหมือนไปตัดกำลังใจสำหรับคนที่เขาสู้ตามระบบ แต่มีพวกนี้เข้ามาแทนที่ 
เคยโดนทั้งเด็กเส้นเขี่ยตกมาแล้วด้วย  ตอนนั้นไปสัมภาษณ์งานโรงแรมใหญ่แห่งหนึ่งแถวสีลม สุดท้ายแล้วเหลือ กันแค่ 2 คน ระหว่างนั่งรอสัมภาษณ์กับ MD ซึ่งเป็นคนตัดสินว่าจะรับใครนั้น  บังเอิญได้ชวนคุยกันกับผู้สมัครอีกคนที่รอ เธอหน้าตานั่งรัก คล่องแคล่ว ดูดีนะ ประโยคหนึ่งที่พูดออกมาคือ ป้า ทำงานเป็นผบห.อยู่ที่นี่เลยอยากให้มาทำงานที่นี่ด้วย  ผลก็ออกมาตามนั้น 

แต่ยังไม่จบ ห่างไปอีกสักเดือน โรงแรมนี้ โทรตามอยากให้ไปทำงาน แต่ตอนนั้นคือ ความรู้สึกมันเสียไปแล้ว  เลยปฏิเสธไป เพราะตอนนั้นได้ร่วมงานกับสถานทูตทางยุโรปแห่งหนึ่ง 

ปัจจุบันทำงานบริษัทเอกชนข้ามชาติ บอกตรง ๆ มองไม่ค่อยดี สำหรับเด็กเส้นสายเข้ามา ดังนั้น เวลามีเด็กเส้นสายเข้ามา จะขอปฏิเสธในการเข้าสัมภาษณ์ หรือพิจารณาให้บุคคลอื่นจัดการเองครับ จนบางครั้งผู้ใหญ่ในหน่วยงานที่ฝากมา ไม่พอใจว่าเราเลยก็มี แต่ไม่เจริญก้าวหน้า เราไม่สน เพราะถือว่า ระบบที่ดี สิ่งดี ๆ มันต้องเริ่มจากตัวเราเองก่อน
comment78:เคยสอนโรงเรียนมัธยมแห่งหนึ่ง กับเด็กเส้นคนนึงค่ะ
แม่เค้าเป็นครูที่สอนที่นี่มานาน เลยเอาลูกเข้ามาสอนวิชาเดียวกับเรา
เด็กบ่นตลอดค่ะ ว่าเรียนกับครูคนนี้แล้วน่าเบื่อ ถ้าจะว่าตามตรงแล้ว ครูคนนี้ไม่เก่งอะไรค่ะ สอนผิดบ่อยจนเด็กเอามาถามเราหลายครั้ง
เวลาออกข้อสอบ ก็ชอบเอาข้อสอบจากหนังสือที่ตีพิมพ์ข้อสอบเอนทรานซ์ย้อนหลังมาออก ขนาดลอกเค้ามานะคะ ยังพิมพ์ผิดเลย ถึงขนาดเด็กแอบมาถามเรา เพราะข้อสอบย้อนหลังพวกนี้ เด็กเคยซื้อมาทำกันหมดแล้ว เด็กพวกนี้เป็นมอปลายค่ะ เก่งและขยัน ถึงได้รู้ว่าครูคนนี้ไม่ได้เก่ง
เค้าพยายามสร้างผลงานด้วยการให้แม่เค้าที่เป็นครูที่นี่ มาคุยกับหัวหน้าหมวด เพื่อมอบหมายงานเพิ่มเติมให้
สุดท้าย ก็มีแค่เรา ที่ติวเด็กจนไปแข่งได้รางวัลมา
ครูคนนี้พยายามแข่งกะเราค่ะ แต่ก็ทำไม่ได้
ล่าสุด..ไปสอบบรรจุครู โกหกใครต่อใครว่าได้ที่หนึ่ง และจะบรรจุที่นี่เลย
แต่ความจริงคือเขาได้ที่สอง แล้วแอบไปลอบบี้คนที่สอบได้ที่หนึ่งว่า ขอโรงเรียนนี้ให้เราเถอะนะ คนนั้นทำท่าเหมือนจะยอม นางเลยมั่นใจว่าได้ เลยมาโกหกทุกคนว่าได้ที่หนึ่ง และจะบรรจุที่นี่เลย พอสุดท้ายคนนั้นเขาไม่ยอมทำตามที่ถูกนางหว่านล้อม นางเลยกระเด็นไปสอนที่อื่นแทบไม่ทัน
comment79:ระบบอุปถัมป์ มันมีอยู่ทั่วโลกละครับ เรียกดีๆหน่อยอาจบอกว่ามี connection ดี แต่สิ่งที่น่าเกลียดคือ ระบบที่ต้องใช้เงินซื้อ อันนี้รับไม่ได้ครับ เช่น การที่คุณจะ recommend คนๆหนึ่งเข้าทำงานหรือเข้าเรียนคุณก็ต้องรู้จักเขาดีพอที่จะรับรองให้เขาได้ กับอีกแบบคือเขาเอาเงินมายัดแล้วคุณเลยรับรองให้เขา แบบไหนเรียกว่าเส้นครับ
comment80:ตอนเข้าไปไม่ภูมิใจเลย แถมต้องทนคำนินทา คำดูถูกต่างๆนาๆ ...

แต่พอเวลาผ่านไป เราแสดงให้เขาเห็นแล้วว่าเราเก่งมากพอที่จะยืนตรงจุดนี้.. คำนินทาต่างๆมันก็หายไปเปลี่ยนเป็นคำชม

ตอนนั้นดิภูมิใจสุดๆ .. ด้วยความที่เป็นเด็กเส้นบางทีก็ต้องใช้ความพยายามมากกว่าคนอื่นเพราะต้องพยายามทำให้คนอื่นๆยอมรับให้ได้เพื่อให้อยู่ได้อย่างมีความสุขในระยะยาว
comment81:เคยเส้นตอบมัธยมเพราะสอบไม่ติด บอกตรงๆนะรู้สึกว่าตัวเองกระจอกอ่ะ เศร้า
comment82:
comment83:ผมจบมาก็ได้เส้นเข้ามาทำงาน ตรงตาม สายงาน แต่ผมรู้สึกผมไม่ชอบกับการทำงานที่มานั่งๆ เล่นคอมเล่นมือถือ ไปวันๆ สบายเกินไป หัวหน้าบอกว่า ว่างๆก็ให้อ่านหนังสือสอบ จะได้บรรจุ เป็นข้าราชการ ไวๆ แต่เงินเดือนไม่ขยับ เบื่อ...
comment84:เราก็เส้นเพื่อนดึงเข้ามาทำงานด้วย สาเหตุเพราะเพื่อนรู้ว่าเราทำงานได้ เคยทำงานที่เดียวกัน และไปด้วยกันได้ดีน่ะค่ะ 
งานสายเรานี่มีการแข่งขันสูงมาก เราก็ดีใจที่ได้เข้ามาทำงานตรงนี้ ถึงแม้จะเพราะเพื่อนดึงเข้ามาก็เถอะ
แต่เรามองว่ามันเป็นโอกาส เป็นโชคชะตาของเราที่เราเป็นคนถูกเลือก
แล้วเราก็ทำงานเต็มที่เพื่อพิสูจน์ความสามารถของเราค่ะ ไม่ใช่ว่าเราไม่รู้ว่ามีคนเก่งกว่าเราอีกมากที่พลาดโอกาสเพราะเรา 
แต่เราก็อดดีใจไม่ได้ที่ได้ทำงานตรงนี้ ได้ทำงานร่วมกับคนเก่งๆ การที่เรารู้ว่าเรามาอยู่ตรงนี้ได้เพราะอะไร 
มันเป็นโอกาสที่ทำให้เรารู้จักพัฒนาตัวเองอยู่ตลอดเวลาค่ะ 
ดีที่ออฟฟิศเราโอเพ่นมายด์ไม่มีใครมามองว่าใครเด็กเส้นไม่เส้น (เพราะส่วนใหญ่ก็เข้ามาเพราะเพื่อนดึงมาด้วยกันทั้งนั้น)
คือบางสายงานต้องยอมรับว่าทำงานกับคนที่รู้ใจกัน เข้าใจกันมันง่ายกว่า ไม่ต้องเสียเวลาจูนใหม่
และงานก็ออกมาดีค่ะ มองกันที่ผลงานมากกว่าค่ะ
ป.ล. เราทำงานในเอเจนซี่โฆษณาค่ะ
comment85:นั่งอ่านคอมเม้นอยู่ดีดีก็นึกถึงประโยคนี้เลยค่ะ 
The duty of youth is to challenge corruption - Kurt Cobain
ส่วนตัวคิดว่า เส้นมันก็คอรัปชั่นในช่วงเริ่มต้นนี่เอง  
ไม่รู้ว่าระบบนี้จะอีกนานมั้ยแต่ถ้าเราไม่ทำ เราคนนึงก็เปลี่ยนสเกลเล็กๆของสังคมได้ 
ภูมิใจกว่าเยอะค่ะ  : )
comment86:ผมก็เคยเป็นเด็กเส้นครับ

สำหรับผมข้อดีของเด็กเส้นอย่างผมก็คือ ทำงานง่ายเพราะไม่มีใครมาทิ่มแทง ทำให้ทำงานอะไรก็จะสำเร็จเป็นส่วนใหญ่ แต่ผมก็ไม่ได้ใช้ความเป็นเด็กเส้นไปทิ่มแทงใครให้บาดเจ็บ ผมรู้ว่าการเป็นเด็กเส้นใครๆก็จะหมั่นใส้เป็นเรื่องธรรมดา เพราะฉะนั้นผมก็จะต้องทำงานให้มากกว่าคนอื่นดีกว่าคนอื่น แต่ความสำเร็จต่างๆก็ไม่ได้รู้สึกภูมิใจอะไรมากมายเพราะมีความคิดว่าก็เรามันเด็กเส้นนี่นา 

ปัจจุบันนี้ไม่ได้เป็นเด็กเส้นมา 7 ปีแล้วครับ ยอมรับว่าทำงานยากขึ้น โดนทิ่มแทงตลอด แต่ก็ไม่เคยไปทิ่มแทงใคร เมื่อทำอะไรสำเร็จก็จะรู้สึกภูมิใจมากๆ เพราะต่อสู้มาด้วยลำแข้งตัวเอง เลือกได้ก็ไม่อยากจะเป็นเด็กเส้นใครครับ
comment87:ก็ไม่ภูมิใจเท่าไหร่นะครับที่เส้นเข้ามาเเต่ก็ดีใจที่ทำได้ดีไม่เเพ้คนที่ไม่เส้น
comment88:ผมก็กินเส้นนะครับ ช่วงเที่ยงชอบกินบะหมี่มากๆครับ มันย่อยง่าย ดีต่อสุขภาพนะครับ
comment88-1:เราก็ชอบค่ะ โดยเฉพาะวุ้นเส้น ตึ่งโป๊ะ !!!  (จะเอาฮากันไปถึงไหน)   - -"
comment89:โดนมากับตัว สมัครงาน ค่าสมัคร 200 (ระบบราชการ) สมัคร 98 สอบผ่านแค่ 3 คน เป็นไปได้เหรอ 2 ใน 3 ในสังกัดเดียวกัน แปลกไหม ถามใครก็บอกว่าไม่มีเส้นสาย ความสามารถล้วนๆ ตอนที่สอบ เราเจอพี่ เพื่อนที่รู้จักกัน เป็นคนเรียนเก่ง ตั้งหลายคนแต่ตอนประกาศผล ไม่คฃติดสักคน ติดเฉพาะ "คนของเธอ" เท่านั้น เจ็บปวด
comment90:ขนาดระดับผู้บริหารระดับสูงของบริษัทยังมีเด็กเส้นเพียบเลยครับ
comment91:เรื่องระบบอุปถัมภ์ ในไทยนี่แก้ไม่หายจริงๆค่ะ

เพื่อนเราเป็นเด็กเส้นในหน่วยงานรัฐแห่งหนึ่ง
ได้เข้าไปทำงานเพราะอาเป็นข้าราชการชั้นผู้ใหญ่ที่ต้นสังกัดนั้น

เข้าทำงานวันแรก .. 
ทุกคนมองนางเป็นตัวประหลาดค่ะ เหมือนไปสกัดดาวรุ่งลูกท่านหลานเธอในนั้นเข้า

จนตอนนี้ผ่านไป 4 ปี .. 
นางเป็นที่รักใคร่ของเพื่อนร่วมงาน ไม่ใช่เพราะต้องการเลียแข้งเลียขาคุณอาของนางนะคะ 
เพราะคุณอาของย้ายไปรับตำแหน่งใหม่ที่อื่นแล้ว
แต่เพราะนางสามารถพิสูจน์ให้เพื่อนร่วมงานเห็นว่า คำว่าเด็กเส้น มันให้แค่โอกาสที่จะเข้ามาค่ะ
มันไม่ได้การันตีความสามารถอะไรเลย  .. ดีที่นางเก่ง มีน้ำใจ เพื่อนร่วมงานเลยรักนางค่ะ
comment92:อยากเป็นเด็กเส้นจุง ทุกวันนี้ปากกัดตีนถีบ เส้นแล้วจะเตะจุ้ย โดดงาน บลาๆๆๆๆ แบบลูกน้องตัวเองดูบ้าง

ดดดด
comment93:ระบบเด็กเส้นนี่แหละที่ทำให้ประเทศเราไม่ไปไหนสักที มันไม่เกี่ยวว่าคุณเข้าไปแล้วทำงานได้ดีขนาดไหน 

แต่มันเป็นเรื่องความสุจริต โปร่งใส และความยุติธรรม เราต้องเริ่มตั้งแต่เรื่องเล็กๆพวกนี้ครับ ถ้าอยากให้การโกงหมดไปจากประเทศ

คนบางคนปากก็บอกไม่เอาคนโกงแต่ดันรับเรื่องระบบพวกนี้ได้ เฮ้อ
comment94:คนจะประสบความสำเร็จต้องมีทั้งความสามารถและโอกาส ขาดอย่างใดอย่างหนึ่งไม่ได้ ดังนั้นต่อให้คุณเป็นเด็กเส้นแต่ไม่มีความสามารถก็ไปได้ไม่ไกลอยู่ดี

ดังนั้นถ้าตอบก็คงไม่ได้ภูมิใจที่มีเส้นครับ
comment95:ถ้ามีบุญได้เป็นเด็กเส้นจริงๆ ก็อย่าทำให้ใครเค้าดูถูกค่ะ แสดงออกมาว่าเด็กเส้น นอกจากมีบุญแล้วก็เก่งได้ 

ปล. เคยเป็นเด็กเส้นครั้งนึงค่ะ  นอกจากจะโดนเม้าแล้ว ก็ไม่อยากจะใช้เส้นอะไรอีกเลย  ไม่สนุกอย่างที่คิด
comment96:ภูมใจคะ :3
comment97:...
comment98:ผมเคยทำงานกับเด็กเส้นใหญ่มากคนนึง....และเป็นคนเดียวที่เวลางานของทีมมีปัญหาเค้าสามารถแก้ไขได้

ในขณะที่พวกที่บอกตัวเองเข้ามาด้วยความสามารถ ทำอะไรไม่เป็นเลย

เด็กเส้นสมัยนี้ไม่ใช่ขี้ๆ นะครับ!! บางคนเก่งกว่าไอ้พวกสมัครเข้ามา เพราะพวกนั้นน่ะแหละคิดว่าตัวเองเก่ง จนทำให้ไม่ฟังใคร พาทีมพังมากันเยอะแล้ว
comment99:ผมรู้ว่าไม่ดีผมยอมรับ แต่ถ้าปล่อยให้ พ่อแม่ ครอบครัวอดตายผมก็คงทำไม่ได้เช่นกัน (ปลายทางเหมือนกัน)
comment100:เราเคยไปฝึกงานตอน ปวช น่ะที่ทำงานแม่ ยอมรับว่าไม่ค่อยภูมิใจเลย เพราะเข้าไปด้วยเส้นจริงๆไม่ได้หาเอง 

แต่คนที่โน้นก็ไม่ได้ใช้เส้นของเราในการฝึกงานนะ เขาให้เราฝึกแบบเต็มที่ ดีก็ชมไม่ดีก็ด่า และที่สำคัญโดนด่ามาไม่เคยฟ้องแม่ 

นี้ก็จบมาล่ะเค้าให้ไปทำงานต่อเราก็ไม่เอา เพราะไม่อยากขึ้นชื่อว่าเด็กเส้นอีกแล้ว ขอหางานที่ตัวเองรักดีกว่า
comment101:ไม่ภูมิใจครับ แต่.... ผมจะไม่ทำให้คนที่ฝากมาผิดหวังครับ...
comment102:ประเทศไม่พัฒนา ส่วนหนึ่งเกิดจากเรื่องพวกนี้ ละปัจจุบันทุกวันนี้การสอบเข้ามหาวิทยาลัยชื่อดังต่างๆยังมีการใช้เส้นสายอย่างลับๆอยู่ มีการบลอคที่จากการสอบตรง ซึ่งเด็กที่ใช้วิธีนี้ โปรดทราบไว้ด้วยว่าถ้าคุณใช้เส้นใช้เงินในการกักที่ นั้นหมายถึงเพื่อน1คนที่พยายามอ่านหนังสือแทบตายกลับโดยเบียด และหลุดจากรายชื่อ ขอให้เด็กพวกนี้เรียนไม่ไหวจนโดนไทล์ออก เพราะคุณได้เข้ามาเรียนโดยเงินไม่ใช่ความสามารถของคุณตั้งแต่แรก
comment103:คำว่าเด็กเส้นใครได้ยินก็ไม่ค่อยชอบเท่าไร แต่มันก็เลี่ยงไม่ได้ไปแล้วนิค่ะกับสังคมไทยมีทุกที่ทุกสายงาน ขึ้นอยู่กับว่าเป็นคนของใคร 
พอเข้าไปแล้ว เราว่าอยู่ที่การทำตัวมากกว่านะค่ะ  เด็กเส้นเวลาเข้างานกดดันไปถึงคนฝาก ต้องทำตัวให้ดีมีคุณภาพให้เหมาะสมกับโอกาสที่เขาให้
เราว่าเส้นมันเป็นโอกาสแค่ก้าวแรกให้เราพิสูจน์ตัวเองจะกดดันยิ่งกว่าเข้าไปแบบธรรมดาด้วยซ้ำ 
ที่เหลือเราก็ต้องทำตัวเองให้ดีให้งานนั้นยอมรับในตัวเราเพราะคนรอบข้างคงไม่ชอบเยอะ
 แต่ถ้าทำตัวดี มีน้ำใจ ไปอยู่ที่ไหนใครก็รัก ต้องพยายามเรียนรู้งาน ทำงานให้เต็มความสามารถ เอาชนะคำดูถูกได้เราว่ามันก็่เจ๋งนะค่ะ 
เมื่อเปรียบเทียบกับกลุ่มคนบางกลุ่มทั้งที่พวกเข้ามาไม่เส้นและเส้นก็ทำตัวแบบเหนือความคาดหมายก็เยอะแยะ 
วันๆได้แต่นั่งนินทาคนอื่น เวลาทำงานก็จับกลุ่มเมาส์คนนู้นคนนี้ที แบบว่าแต่คนอื่นแต่ไม่ได้มองย้อนดูตัวเองเลยว่าทำตัวเองดีพอให้กับหน่วยงานและเงินที่เขาจ้างเรามาทำงานแล้วหรือยัง เราว่าของแบบนี้มันขึ้นอยู่กับพฤติกรรมส่วนบุคคลและจิตสาธารณะล้วนๆนะค่ะ มองได้หลายมุมมองนะค่ะ
comment104:ส่วนตัวผม คนรู้จักที่ทำงานในนั้น(ผจก.)แนะนำให้ไปสมัคร และสอบดูซึ่งผมก็ไปสอบทุกอย่างตามขั้นตอนไม่ต่างจากคนอื่น ตอนสัมภาษณ์ก็สัมภาษณ์กับคนที่มีตำแหน่งสูงกว่าคนรู้จักของผม(รองกรรมการฯ) ผมก็สอบผ่านได้เข้าทำงาน ส่วนคนรู้จักของผมก็ช่วยให้ได้ทำงานในสาขาที่ใกล้บ้าน

ตรงนี้ผมไม่รู้ว่าคนอื่นจะคิดยังไง แต่ผมก็ถือว่าผมสอบเหมือนคนอื่น ทำตามขั้นตอนเหมือนคนอื่น โอเคผมอาจจะเด็กเส้น แต่ผมก็ใช้แค่เพื่อให้ได้งาน เมื่อผมเข้ามาแล้วขณะนี้ผมก็ตั้งใจทำงานเท่าที่ผมสามารถทำได้ พยายามศึกษางานให้ได้มากที่สุด ผมไม่เคยบอกใครว่าผมเด็กใคร ไม่เคยเบ่งใส่ใคร รุ่นพี่สั่งสอนอะไรผมพร้อมที่จะเรียนรู้เสมอ 

ใครจะคิดยังไงกับผมก็ไม่สน แต่ผมคิดเสมอว่าผมต้องพยายามให้มากกว่าคนอื่นเป็นเท่าตัวเพื่อไม่ให้คนที่ฝากผมมาต้องเสียเพราะผมแค่นั้นพอ
comment105:ไม่เคยภูมิใจเลย ใครก้พูดว่าเด็กเส้นๆ ... แต่ก้ไม่ได้นั่งเฉยๆหนิ ให้ทำงานอะไรก้ทำ ไม่เคยขัด
comment106:จะกำจัดรูปแบบการโกง พื้นฐานต้องไม่ฝากลูกเข้าโรงเรียนก่อนค่ะ 
ถ้าลูกอยากได้คิดว่าควรสอบเอาเอง ถ้าไม่ได้ก้ต้องเรียนเอกชน เพราะเดี๋ยวนี้ค่ายัดเข้าโรงเรียนรัฐแพงกว่าค่าเทอมเอกชนอีกค่ะ 

หลายคนมีความเชื่อว่าอยากให้ลูกเรียนที่ดีๆ เพื่อนจะได้เจอเพื่อนดีๆ สังคมดีๆ ส่วนหนึ่งคือใช่ค่ะ
แต่อีกส่วนเราคิดว่าน่าจะอู่ที่การเลี้ยงลูกด้วย เราเห็นเด็กพานิชหลายๆคน เรียนจบมีงานทำเยอะแยะค่ะ

ตัวเราเองเรียนประถมธรรมดา ตอนม.ต้นสอบเข้าไม่ติดต้องไปเรียนเอกชนราคาไม่แพง
พอม.ปลายมาสอบเข้าอีกแต่ดันติด โรงเรียนสาธิตในราชภัฎไปก่อน พอดีที่บ้านไม่รวยเลยกลายเป็นไม่สนับสนุนการยัดไปในตัวเลยค่ะ55555
comment107:ไม่ภูมิใจหรอกครับ ลำบากใจด้วยซ้ำไป แต่ถ้าไม่เส้น เข้าเองด้วยฝืมือ  ตระหนักได้ว่า ชีวิตนี้ คงจะหากินลำบาก  (ไปที่ไหนก็รับแต่มีประสบกราณ์)
comment108:สำหรับเราเด็กเส้นดีๆ ก็มีนะ ทำงานดี เจียมเนื้อเจียมตัว แบบได้โอกาสมาทำงานก็ทำดี ไม่ให้ใครมาว่าได้ มีความสามารถ ไฟยังแรง โชว์ให้เต็มที่ ให้ไม่เสียชื่อว่าเด็กเส้น

แต่ที่เราเจอตอนนี้ส่วนใหญ่ จะเจอแต่เด็กเส้นที่เข้ามาก็เชิดหน้า ชูคอ นามสกุลนั้น นามสกุลนี้ วันๆ ไม่ทำหน้าที่ของตัวเองให้ดี มีแต่จิกกัดฝ่ายตรงข้าม (ที่เรียกฝ่ายตรงข้ามเพราะมีบริษัทแม่เดียวกัน ไม่รู้จะแก่งแย่งชิงดีไปทำไม) 
ลิ้นกระดาษทราย น้ำลายแล็กเกอร์ ประมาณนั้นก็มี วันๆ นั่งจับผิด ขายน้อง ฟ้องนาย ไม่ได้มีอะไรดีสักอย่าง
เดินมานี่ใครไม่รู้จักฉัน ไม่เคารพ ไม่ชาบู ไม่มีธูปเทียนแพ นั่นล่ะค้าา โดนหมายหัว... โดนเล่นแน่ๆ 

คือแค่อยากให้เด็กเส้นทั้งหลายกรุณาอย่าอีโก้จัดนักก็พอแล้ว เดินก็พื้นเดียวกัน ไว้วันไหนติดปีกบินมาได้ไว้อีกเรื่อง ;)
comment109:ไม่ว่ายังไงก็ได้มา ก็ถือว่าภูมิใจ
comment110:น่าจะรู้สึกอึดอัดมากกว่าค่ะ คือเกรดกับคะแนนเรายังไงก็เข้าเรียนได้อยู่แล้ว (เทียบกับคนอื่นที่ติดมาด้วยกัน) 
แต่เดาว่าแม่คงกังวลบวกกับก็รู้จักอาจารย์ที่ค่อนข้างตำแหน่งสูงอยู่แล้ว
ก็เลยฝากฝังให้เราไปสวัสดี สุดท้ายเข้ามาได้ ตอนนั้นก็มีคนถามกันบ้างว่าได้ยินว่ารู้จักอาจารย์เหรอ เราก็ไม่ได้ตอบอะไร
สุดท้ายตอนสอบ เราได้คะแนนอันดับหนึ่งของประเทศเลยค่ะ 
ก็รู้สึกดี ที่ไม่ทำให้อาจารย์ที่รับเราเข้ามาโดนนินทาหรือเสียหน้า 
แต่เข้าใจว่าก็จะมีหลายคนบ่นอยู่ดีแม้ว่าจะพาคนดีคนเก่งเข้ามา
comment111:เราเจอสถานการณ์แบบนี้ค่ะ  สมมุติว่า มีหน่วยงานราชการแห่งหนึ่ง เปิดรับสมัครงาน 1 ตำแหน่ง  

มีผู้สมัครประมาณ 100 คน  สอบข้อเขียนผ่าน 2 คน  เข้าไปยังรอบสัมภาษณ์ 

พอตอนสัมภาษณ์ เรา 2 คน ทำได้ดีมาก ทั้งเรา และ เค้าคนนั้นคะแนนน่าจะพอ ๆ กันเลย (สัมภาษณ์พร้อมกันนะคะ) 

ผลออกมา เราตก เค้าคนนั้นได้ ตอนแรกก็ยอมรับนะ คะแนนเราอาจจะน้อยกว่า  แต่ลองดูชื่อคนที่สอบผ่านดู เค้ามีนามสกุลเดียวกันกับ คนในหน่วยงานนั้น  (เป็นแฟน) 

แบบนี้ ก็เศร้านะ !! ที่เอาเราผ่านข้อเขียนไปเป็นตัวจัดฉาก แต่ก็ต้องยอมรับแหละค่ะ ทำไงได้ เนอะ
comment112:ขอเล่าเกี่ยวกับตัวเองนะครับที่เคยถือเป็นเด็กเส้นคน1 เรื่องของเราเกี่ยวกับเส้นทางด้านเรียน รด โดยส่วนตัวแล้วเราเป็นคนที่ไม่ชอบทหารมากกกก ไม่ชอบในที่นี้คือไม่ได้รังเกียจ แต่ไม่อยากเป็น ไม่ต้องการจะเป็นแต่พอมีปัญหารดเข้ามาเลยทำให้เราคิดหนักมาก เพราะมันต้องมีการคัดตัวตอนสมัครเข้าปี1 คือตอนนั้นเราคิดว่ายอมเรียนรดดีกว่าไปเป็นทหารอะนะ คิดว่ามันคงเบากว่ามากๆ ทีนี้ เห็นว่ามันจะต้องมีการสอบวัดพื้นฐานร่างกาย วิดพื้น ซิดอัพ วิ่งรอบ0ฝึกใหญ่ เรายอมรับเลยคิดว่าตายแน่ เพราะเราไม่ใช่คนที่ร่างกายแข็งแรงพอที่จะทำแบบนั้น แล้วก็กลัวว่าถ้าไม่ผ่านต้องไปเป็นทหาร คุณย่าเรารู้จักคุณป้าท่านนึงเป็นคนมีตำแหน่งในนั้นน่ะ เค้าบอกว่าถ้าอยากเข้าป้าช่วยได้ เราก็แบบ ไม่ชอบคำว่าเส้นนะ เพราะคิดเหมือนกันว่าการเส้นมันไม่ดี ไม่ต้องการ แต่เรื่องแบบนี้สำหรับเรา เรารู้สึกว่าเรารับมันไม่ไหวอะ คือเคยมีใครรู้สึกแบบว่าเกลียดอะไรมากจนแบบถ้าคิดว่าทำต้องตายแน่อะ มันอาจจะดูเว่อนะแต่เรารู้สึกอย่างนั้นจริงๆ เลยบอกคุณป้าว่า ผมจะสอบช่วงวัน......นี้น่ะครับ ผมลองไปสอบดูก่อนนะครับ คือโดยส่วนตัวไม่อยากเส้นจริงๆ ก่อนสอบประมานเดือนนึงเราพยายามฟิตมากทั้งออกกำลังกาย วิ่งรอบสนามใหญ่ วิดพื้น ซิดอัพ โอเคเริ่มใจชื้นขึ้นมาหน่อยละว่า วิดพื้นกับ ซิดอัพกุได้ละวะ แต่ด้วยความที่ว่าไม่รุ้ว่าทำอย่างละเท่าไหร่ พอวันสอบจริง วิดพื้นไม่ผ่าน ซิดอัพผ่าน ด้วยความที่ชุดมันหนา ร้อนและอึดอัดเลยไม่สบายเหมือนตอนเราใส่ชุดออกกำลังกายอะ แล้วตอนวิ่ง เหมือนร่างกายมันสะสมความเหนื่อยจาก2อันแรกมา พอวิ่งไปครึ่งรอบได้นี่ ก้าวขาเริ่มไม่ออกละ เรานี่แบบตายๆๆๆๆๆๆๆๆๆ จนสุดท้ายก็เข้าไม่ทันไม่ผ่าน คือเราเสียใจมาก จนสุดท้ายไปบอกป้าป้าก็บอกเดี๋ยวป้าช่วยๆ จนมาถึงวันประกาศผล คืออันนี้ไม่รุ้คิดไปเองรึเปล่านะครับแต่คือ เพื่อนเราคนนึงมันอยากเรียนรด มันผ่าน2อย่าง ส่วนเราไม่ผ่าน2อย่าง ผลออกมาเราได้ แต่มันไม่ได้ คือสำหรับเราเรารู้สึกเลยนะว่าแบบมันแย่อะ คือตอนนั้นพอบอกว่าได้ก็ไม่ได้ดีใจอะไรเลย เพราะ1 เหมือนเราแย่งตำแหน่งที่เพื่อนคนนั้นควรจะได้และ 2 ได้เข้าไปเรียนรดก็ต้องเจอพวกครูฝึกทหารตามแบบที่ไม่ชอบเหมือนเดิม คือตอนนั้นแย่อะ แอบไม่กล้ามองหน้ามัน แต่มันคงไม่รุ้หรอกมันก็มาคุยมาเล่นกับเราปกติ แต่เรานี่ดิไม่กล้าสู้หน้ามัน สรุปนะครับโดยส่วนตัวเราก็เป็นคนไม่ชอบเรื่องเส้น ไม่ชอบมากๆ ทำไปเราก็ไม่ได้รู้สึกดีเลย แต่เหมือนสถานการตอนนั้นมันบังคับให้ตัดสินใจ อย่างในความคิดเราตอนนั้นคือ ถ้ามึ..ไม่เส้นเข้าไป มึ..ก็ต้องไปเป้นทหาร
comment113:เพื่อนผม พ่อมันเป็นตำรวจ ตัวมันเรียนไม่ได้เก่งอะไรเลย เข้ามหาลัยก็ใช้เส้น พึ่งเรียนจบเหมือนกันกับผม ผมหาสอบงานราชการอยู่หลายเดือน แต่เพื่อนมันสอบตำรวจได้ อันนี้ไม่รู้พ่อใช้เส้นอะไรรึเปล่า ถ้ามันใช้เส้นจริงๆ มันก็น่าน้อยใจที่คนอย่างเราต้องดิ้นรนหางานด้วยตัวเอง
comment114:ภูมิใจ เพราะมันเป็นสิทธิที่เราสามารถใช้ได้ คนไม่มีสิทธิก็จะคิดแบบนี้แหละ ^^
comment114-1:ล้านไลค์เลยครับ สิทธิ์ใคร สิทธิ์มัน 
อย่างว่าละครับ สังคมเรา เห็นใครได้ดีกว่ายอมไม่ได้ครับ ต้องหาเรื่องจิกกัดตลอด 5555
comment114-2:สิทธิ์ หรือ โกง  เก่งจริงต้องสอบรวมกับคนอื่นๆในระบบ ไม่ต้องมาอ้างว่าสิทธิ์อะไรนั้น
comment115:คนแบบคุณความคิดบรรเจิดเริดแสมนแตนมากค่ะ ปรบมือรัวๆๆ เหอะๆๆ!
comment116:เคยใช้เส้นเข้าม.1เพราะลุงเป็นครู เนี่องจากตอนนั้นป่วยเข้ารพ.จนไม่มีที่เรียน เลยรวบรวมเกียรติบัตรที่มีทั้งหมดสมัยประถม แล้วให้รองผอ.ได้ดุเขาก็รับเข้าเลย ในใจผมก็รู้สึกละอายใจนะ หลังผมเข้าไปผมก็พยายามใช้ทักษะที่ตัวเองมีเป็นตัวแทนไปแข่งทักษะต่างๆ ให้กับรร.จนเพื่อนบางคนลืม และยอมรับในตัวเอง หลังจากนั้นผมก็ไม่เคยใช้เส้นอะไรอีกเลย เมื่อเร็วๆนี้ก็ไปสอบราชการ ติดไปถึงรอบ4คนสุดท้าย สุดท้ายก็ไม่ติด แต่ก็ไม่ได้เสียใจอะไรเพราะทำเต็มที่แล้ว มีเส้นทางอื่นให้เราเดินอีกมากมาย
comment117:พวก อิฉา ใช่ป่ะไม่มีเส้น สงสัยจะแค้น ตายไปก็เอาอะไรไปไม่ได้ คนไทยขี้อิฉา
comment118:เป็นไปเถอะเด็กเส้น ไม่มีไรหรอก แค่โดนคนที่ไม่ได้เส้น บ่นด่า สาปแช่งนิดโหน่ย....
comment119:เกิดมา30กว่าปี พูดได้เต็มปากและด้วยความภาคภูมิใจว่าในชีวิตนี้ไม่เคยขอความช่วยเหลือใครในการฝากเข้าทำงานหรือเข้าเรียน ไม่ว่าจะโดยทางตรงหรือทางอ้อม

ม.ต้นก็สอบเข้าได้เอง เคยสอบเข้าม.ปลายโรงเรียนดังไม่ติด ก็กลับไปเรียนต่อโรงเรียนเดิม
มหาลัยก็สอบได้เอง ทำงานก็สมัครเอง ไม่รู้จักใครในองค์กรทั้งนั้น

ตอนตกงานก็ไม่เคยบากหน้าไปขอความช่วยเหลือใคร หาขายของไประหว่างรองาน

เป็นที่พื้นฐานครอบครัวด้วยค่ะ ตอนเราสอบม.ปลายโรงเรียนดังไม่ติด มีคนเสนอพ่อเราให้เข้าไปคุยกับคนที่ช่วยได้ พ่อเราไม่เอาและบอกเราด้วยว่าอย่ายืมจมูกคนอื่นหายใจ 

ตอนเราตกงาน ญาติพ่อบอกจะช่วยฝากเข้ากระทรวงแห่งหนึ่งให้ พ่อเราบอกว่าอย่าเอาวิธีนี้มาเกี่ยวข้องกับครอบครัวเรา จึงไม่มีใครมามีหนี้บุญคุณค้ำหัวค้ำคอกับครอบครัวเราเลย
comment120:จริงๆแล้ว เราเคยโดนเรียกว่า"เด็กเส้น" ค่ะ  บอกตรงๆไม่ได้ภูมิใจอะไรเลย  รู้สึกเกลียดคำๆนี้ด้วยซ้ำ  แต่ก็เลี่ยงคำนี้ไม่ได้เพราะตอนเรียนไปฝึกงานที่บริษัทแห่งหนึ่ง ซึ่งก่อนหน้านั้นก็ส่งไปหลายที่มาก(แต่ไม่มีบริษัทไหนตอบกลับมากเลย) พ่อแม่ก็โทรถามตลอดว่าได้ที่ฝึกงานรึยัง?  เราก็บอกไปว่าไม่มีที่ไหนตอบกลับเลย  พ่อก็เลยพูดว่า"เดี๋ยวพ่อติดต่อเพื่อนพ่อดูนะ  เห็นว่าเพื่อนคนนั้นเป็นเจ้าของบริษัท... เขาน่าจะแนะนำอะไรได้"  หลังจากนั้นพ่อก็บอกให้ติดต่อเขา  และก่อนที่จะติดต่อเขาไปเราได้เข้าไปส่งportfolioที่บริษัทแห่งหนึ่ง  เข้าไปส่งด้วยตัวเอง(บริษัทอื่นๆก่อนหน้านี้ คือส่งอีเมลล์และผลงานบางส่วนไปเท่านั้น)  และอยู่ๆพ่อก็โทรมาบอกว่า"ทำไมไม่ติดต่อเขาล่ะ  เขารอให้ติดต่อไปนะ"  พ่อให้เบอร์เอาไว้ พอวางสายจากพ่อเราก็โทรไปกะจะบอกว่า "ไม่เป็นไรแล้วค่ะ  เดี๋ยวหนูหาบริษัทเองค่ะ"  เขาดันบอกมาว่า "ลุงแนะนำหนูไปที่นี่แล้วนะ  ถ้ายังไงลองโทรไปหาคนนี้นะ  บลาๆๆๆ "  จนวางสายไป  บริษัทที่ลุงแนะนำมาคือบริษัทที่เราเข้าไปส่งportfolioนั้นเอง  เราก็เลยจำใจโทรไปหาพี่ที่ลุงแนะนำให้โทร  พี่คนนั้นเค้าก็บอกว่า "ไม่แน่ใจว่าจะได้ฝึกงานที่นี่นะ  พี่ไม่รับประกันนะจ้ะ"   เราก็บอกว่า "อ่า..ไม่เป็นไรคะ  ยังไงก็ขอบคุณนะคะ"  เรากลับมาเครียดอีกรอบ ตอนนั้นเพื่อนก็เหมือนจะเริ่มได้ที่ฝึกงานกันแล้ว  ส่วนเราไม่มีการติดต่อใดๆจากบริษัทเลย  จนวันหนึ่งไปเรียน..อยู่ๆเพื่อนคนหนึ่งก็เข้ามาคุยบอกว่าเราขี้โกง  มีญาติทำงานที่นั้นเลยได้ทำงานที่นั้น  คือเราตกใจนะ  ตอนนั้นใจเต้นแรงมาก  ตอบกลับไปไม่ถูกอ่ะ  แค่บอกว่าเค้ายังไม่ได้ติดต่อมาเลย  แต่เพื่อนคนนั้นกลับบอกว่า "ได้อยู่แล้วแหละ  มีญาติที่นั่นนี่"   ในใจก็คิดว่าถ้าได้ก็ดีเพราะไม่มีบริษัทไหนตอบกลับมา  แต่ถ้าได้ที่นั้นจริงๆเราก็คงกลายเป็นเด็กเส้น   หลังจากนั้นก็มาเรียนอีกคราวนี้เจอ อ.พิเศษ คนหนึ่งซึ่งเขาทำงานประจำที่บริษัทนั้น  เขาเดินมาหาเราแล้วทักว่า " ไง..เราก็ไปสมัครที่นี่หรอ?  ได้ข่าวว่าใช้เส้นนี่  คนนั้นชื่ออะไรนะ  พี่อะไรนะ  "  เราอึ้งเลย..ปกติเวลาพูดกับใครเราจะยิ้มนะ  แต่ตอนนั้นยิ้มไม่ออก  
ได้แค่พูดไปว่า "ก็ที่อื่นเขาไม่รับหนูอ่ะ  แต่ที่นั้นเขาก็ไม่ได้ติดต่ออะไรหนูกลับมาเลยนะคะ"   อ.คนนั้นก็บอกว่าอยู่แล้วล่ะนะ  เขาล๊อคชื่อไว้แล้ว
ตอนนั้นคิดอยู่อย่างเดียวว่าถ้าเพื่อนคนอื่นๆรู้กันหมด เราจะทำยังไง  เราไม่อยากเป็นเด็กเส้น portfolio ที่ส่งไปเราก็ตั้งใจทำนะ  ทำShowreel รวมผลงานทั้งหมดที่เคยทำ  ออกแบบปกดีวีดี สกรีนแผ่น ทุ่มเทสุดๆ  แบบที่ว่าใครเห็นแล้วอยากหยิบไปดูอ่ะ  (แต่เพื่อนบางคนไม่ได้ตั้งใจแบบนั้น  เขายังได้ติดต่อกลับมาเลย ได้ทำงานที่นั้นเลย)   เพื่อนทุกคนได้รับการติดต่อกันหมด  ยกเว้นเราไม่มีการติดต่ออะไรเลย  เราก็เลยคิดว่า เขาคงไม่อยากได้คนที่ใช้เส้นแบบเราสินะ  แต่เราก็ทำได้แค่รอ  ร้อนใจไปก็เท่านั้น..ไม่เป็นไรๆ เดี๋ยวเขาก็ติดต่อมาเอง  จนในที่สุดเค้าก็ติดต่อกลับมา...

เราก็แค่อยากระบายอะไรนิดหน่อย..เพราะตอนนั้นเราก็อะไรไปเพื่อนก็ไม่ฟัง  เราบอกว่าไม่ได้ตั้งใจจะใช้อำนาจของญาติอะไรเลย  แต่มันเป็นความหวังดีของพ่อแม่ที่เป็นห่วงมากกว่า  และอยากบอกว่าเราไม่ดีใจที่ถูกเรียกว่าเด็กเส้นเลยนะ TT ^ TT
comment120-1:กรณีแบบนี้ อย่าคิดมากเลย^^
comment121:นั่นสิ  
#สงสารคนที่เก่งจริง คนที่มีความสามารถจริงๆ
#ญี่ปุ่น เยอรมัน  จะไม่ค่อยมีแบบนี้   เค้าเลย เจริญญญญญญญญ ...
comment122:ผมเคยสอบเข้าทำงานมหาลัย ก่อนสอบก็เช็คแล้วว่าจะเจอคนในมาสมัครมั๊ย เจอจริง ๆ และก็เป็คนเดียวที่ได้ไป (ก็คือเปิดสอบเพื่อให้คนนั้นได้บรรจุนั่นแหละ) แต่ก็ต้องยอมรับ เพราะต้องคิดในอีกแง่ว่า เขาเองก็ต้องฝ่าฝันมาเช่นกัน ต้องทำงานวิจัยให้ได้รางวัล ให้คนยอมรับ แล้วเรามาจากไหนไม่รู้มาเรียกร้องความยุติธรรมส่วนตัวด้วยการโวยวายเรื่องเด็กเส้น มันก็ไม่ยุติธรรมนะ 

แต่ถ้าเจอไอ้พวกเด็กเส้นมาพูดปาว ๆ ว่าไม่รู้จะมาสอบทำไม สอบไปก็ไม่ได้ ผมว่าอัดเสียงการสนทนานั้นไว้แล้วก็เอามาลงพันทิปให้เป็นกระแสขึ้นมาก็เป็นอะไรที่สนุกดีนะครับ
comment123:จากการอ่านคอมเม้น พวกที่เป็นเด็กเส้นมักจะยกย่องตัวเองว่าทำงานเก่งกว่าพวก เข้าแบบปรกติ ผมว่าความคิดแบบนี้ กระจอกมากเลยอ่ะ พยายามหลอกตัวเองไปวันๆ ซึ่งอาจจะจริงหรือไม่จริงก็ได้ แต่ก็หนีความจริงที่ว่า ไปเบียดเบียนสิทธิ์ของผู้อื่นโว้ยยยยย ใช้สมองคิดหน่อยว่ามันคนละเรื่องกัน เอามาผูกมาโยงให้ตัวเองดูดี แต่จริงๆแล้วตรรกะผิดเพี้ยนไปเรื่อยๆจนคิดว่ามันไม่ผิดอะไร เส้น คือ การคอปรัปชั่น ไม่ใช่คอนเน็กชั่นอย่างแน่นอน คอนเน็กชั่นคือความสามารถ ครับ อย่าหลอกตัวเองกันไปหน่อยเส้น พวกก๋วยเตี๋ยวทั้งหลาย
comment124:ถึงคุณ 1199312 
          ไม่ได้อิจฉานะคะ แล้วถ้าเป็นเด็กดส้นนิสัยแย่ๆอย่างคุณดิฉันสมเพชค่ะ ตรรกะห่วยมาก อย่าเอาความคิดกากๆของตัวเองมาประเมินผู้อื่นนะคะ ขอบคุณค่ะถ้าจะเข้ามาอ่าน จุ๊ฟๆค่ะ
comment125:ก็ทุกวันนี้ ทหาร ตำรวจ เส้นทั้งนั้น
comment126:asfsa
comment127:เรื่องของเขาครับ สิทธิ์ใครสิทธิ์มัน
comment128:ประเทศถึงด้อยพัฒนาไง  หลายคนยังมองว่ามันเป็นสิทธิ์อยู่เลย 

ทั้งๆที่มันเป็นการละเมิดสิทธิ์คนอื่น และบิดเบือนกลไกการคัดเลือกคนที่ความสามารถอย่างแท้จริง
comment129:ธรรมดานะครับ มันขึ้นกับสายงานเราที่ถนัดหรือเปล่า สมัยนี้งานหายากครับ ต้องเส้นธรรมดา เส้นหาประสบการณ์ก่อนค่อยไปสอบที่อื่น ไม่ใช้ว่าดีนะครับ แค่มันบุคคลต่างหาก ทำอย่างงัยก็ได้หาเงิน หางานมาเลี้ยงท้อง ครับ ไม่สนจะเส้นหรือไม่เส้น
comment130:เราจะทำตามสัญญา
ขอเวลาอีกไม่นาน...

ครับ!!!
comment131:พวกคุณอิจฉาครับ 55555555555
คุณสู้เด็กเส้นไม่ได้คุณก็อิจฉา 
ทุกองค์กรณ์เปิดให้คนมีความสามารถครับ ไม่ใช่แค่เด็กเส้น คุณความสามารถไม่พอครับไม่ก็ไม่มีความสามารถกันครับ 
กว่าจะเป็นเด็กเส้นได้พ่อแม่ก็เหนื่อยครับ ไม่ใช่ว่าได้มาง่ายๆ 555555
โอกาสไม่ใช่ของคนที่มาก่อนครับมันของคนที่พยายาม
พวกคุณเหมือนผู้แพ้ครับแล้วโทษคนอื่นไม่หันมาโทษตัวเองครับ บรั๊ยยยยยยยยยยยย

ปล.ผมเด็กเส้นครับ ผมภูมิใจครับที่เป็นเด็กเส้น รักนะจุ๊บๆ
comment132:ในปัจจุบัน โลกของความจริงแล้ว เหมาะสมและชอบยิ่งนัก ที่คนเหล่านั้นตั้งใจเลี้ยงดู พวกคนเหล่านั้นไว้  มีให้เห็นเยอะ  แบบที่ตั้งใจใช้เส้น  จงภูมิใจกับวิธีการของผู้ที่ใช้เส้น และถูกเส้นใช้   ถือเป็นเคราะห์กรรมของพวกที่ต้องจ้างบุคคลเหล่านั้นอยู่แล้ว  ทีนี้ก็คงจบไม่สวยหรอกเพราะว่าคนพวกนี้เข้าไปได้แล้วออกยาก   เพราะออกไปไม่มีปัญญาหางานที่ดีและสบายเหมือนที่เคยได้อยู่   พอนานวันเข้าหาจังหวะดึงพรรคพวกเข้าไป  เพื่อสร้างเขื่อข่าย   ขอปรบมือให้ดังๆ   อยู่ยงคงกระพัน นานวัน  เกาะหนึบ   ดีใจอย่างสุดซึ้ง  เพราะพวกคนแบบนั้น  เงิน  ซื้อพวกนั้นได้    เป็นไงล่ะทีนี้  จะฮา....ได้อีกหรือไม่ คุณนาย 5   ปั้นหน้าไว้ให้ดี ดี  อีกเยอะ กับสิ่งที่ต้องเจอในโลกของความเป็นจริง  พอนานวันเข้า  ต่างก็ว่าเจ๋ง  เก่ง  แน่ใจหรือว่าประสิทธิภาพในการทำงานทุ่มเทให้กับองค์กร   ห่วย.......แตก.......สะใจไหมคนเก่ง  โดนสะเอง    โดนเข้าไปกี่เด้ง   ขอชมเชย  จงภูมิใจและเลี้ยงดูกันไป   นี่ยังไม่ได้เจาะเข้าไปในเนื้องาน    ต่อแขน  ต่อขา  ต่อหัว  ต่อตัว   เข้าไปแฝง   นี่ถ้าไม่รวย  ไม่เก่ง   จ้างคนพวกนี้ได้พร้อมปรนเปรอ สวัสดิการแบบมืออาชีพ    สุด  สุด  ไปเลย   แต่เอาเปรียบคู่ค้า     ให้ไปเสนองานเพื่อคนของตัวเอง   เอาโล่ห์  ไหม   เป็นไง  บาปกรรมมันมีจริงในชาตินี้แหละ   ใครทำอะไรไว้ อย่านึกว่าจะหนีพ้น   ไม่ต้องรอคำพิพากษา  ชาตินี้แหละ  เชิญ......
comment133:ผมเป็นคนหนึ่งที่เคยตอนม.ปลายอยากเข้ารร.สิรินธร นครปฐม อยากเรียนสายวิทย์ แต่สอบไม่ได้ แต่เพราะมีพี่ที่เขารุ้จักกับบ้านของสส.ก็เลยฝากเข้ามาเรียนให้ได้ แต่ผมบอกเลยว่าการที่เข้ามาเป็นเด็กฝากความรู้สึกมันไม่ดีเลย ตัวเองความสามารถไม่ถึงแต่ต้องมาอยู่กับคนทีาเขาเก่งกว่าซึ้งมันไม่พร้อมทำให้เราเรียนตามเขาไม่ทัน ผมบอกตรงๆเลยว่าตอนนั้นไม่รู้คิดอย่างไงอยากเรียนสายวิทย์ถ้าย้อนกลับไปจะไม่ทำเลยซื่อสัตย์ดีที่สุดเชื่อผม แล้วพอเราโตขึ้นมาความสามารถเราก็จะไม่ถูกต้องตามที่เขาบอกไว้ซึ้งมันจะทรมานมากกับการที่ต้องไปอยู่กับสังคมเหล่านั้นที่ไม่ใช่เรา แต่ยังไงก็แล้วแต่ผมก็เข้ามาแล้วผมก็คงต้องทำหน้าที่ของตัวเองให้ดีที่สุดใฟ้สมกับที่เขาไว้างใจฝากเราเข้ามาเรียนแล้ว ขอบคุนคับที่รับฟัง
comment134:เราว่าไม่มีใครภูมิใจหรอกที่เป็นเด็กเส้นแต่บางคนมันก็จำเป็นที่จะต้องเป็นเด็กเส้น
comment135:พ่อเส้นให้ รู้สึกแย่ที่สุด ทำไมต้องทำอะไรขนาดนี้ ผิดหวังในตัวเองมาก เคยบอกไปแล้วว่าไม่เอา มันแย่จริงๆ แล้วมันเป็นสิ่งที่รักอะ เราก็ต้องการทำทุกอย่างด้วยตัวเอง รู้สึกเป็นคนไร้ความสามารถ จะคุยกับเพื่อนอย่างปกติได้ยังไง ตัวเองยังไม่รู้เลย ว่าที่เข้ามาได้เพราะเส้นหรือความสามารถ คนอื่นเขาพยายามแทบตาย มันแย่มาก เกลียดตัวเองที่ปฏิเสธพ่อไม่ลง รู้สึกเราเองมันก็แย่เหมือนกัน
comment136:รร.หนูเป็นรร.รัฐบาล เพื่อนฝากกันเข้ามาเต็มไปหมด แล้วไปโพสต์เฟสบุ๊คว่า "กูเด็ก..(ชื่อรร.)นะเว้ยย" คืออยากจะถามมันว่าภูมิใจนักหรอฝากเค้ามาอะ อยู่รร.เก่าก็ไม่เรียน หึหึ

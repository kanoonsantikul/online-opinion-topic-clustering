title:ด่วน ! ถึงผู้ใช้ MRT ขอแฉทั่วๆ กัน กรุณาอ่านและแชร์กันให้ทั่ว
comment:เราเป็นหนึ่งในผู้ใช้ MRT แบบประจำ ไม่นานมากนัก แค่ประมาณ 2 เดือน
เราขัดใจทุกครั้งที่ใช้บริการ  ปกติเวลาเช้าหรือเย็น คนจะหนาแน่นเป็นปกติอยู่แล้ว  คนยืนต่อคิวก็ยาว กว่าจะได้เข้าขบวน บางครั้งรอไปเถอะ 4-6 ขบวน
ทุกครั้งที่เราอยู่ในขบวน เราเห็นใจคนสถานีถัดไป  ที่ยืนรออย่างมีความหวัง แต่ไม่มีโอกาสแม้แต่จะก้าวเขยิบในแถว  น่าเห็นใจมาก.....

สิ่งที่เราพบตลอดเลย พาให้ขัดใจมากๆ คือ
-    คนที่อยู่ตรงกลาง  ยืนกันแบบหลวมๆ ไม่ยอมเขยิบชิดกัน
-    ทุกครั้งที่มีคนออก  คนไม่เขยิบชิดใน หรือ แทนที่คนที่ออก
-    มีเสียงประกาศ หรือ เจ้าหน้าที่ตะโกนบอกให้ช่วยๆ กันเขยิบชิดใน  แต่คนภายในนิ่งเฉย  ขอให้ฉันได้ยืน คนภายนอกไม่ได้ขึ้นก็ช่าง !
-    บางครั้ง คนท้องเข้ามา หรือ คนที่เกือบยืนไม่ได้ ตะโกนบอก ขอให้ช่วยเขยิบเข้าด้านใน  ทุกคนก็นิ่งเฉย
-    ตะโกนบอกไปเถอะ ว่า ขอช่วยเขยิบเข้าไป  แต่เฉย
-    เดินเข้าขบวนกันแบบ ชิวๆ  ไม่รีบ ประตูปิดไว คนเดินตามหลัง เข้าไม่ทัน
-      สะพายกระเป๋าเป้ตุง  โดนคนด้านหลังแบบไม่แคร์  ช่วยรบกวนถือ หรือ เอามาสะพายด้านหน้าก็ยังดีนะคะ  คุณจะได้ควบคุมทิศทางเป้คุณได้
-      ยืนขวางบันไดตรงกลาง  เอาจริงๆ MRT ก็รณรงค์ให้คนไม่เดินกัน  แต่สุดท้าย คนรีบก็ต้องเดินอยู่ดี  หากจะยืนก็ชิดขวาเถอะค่ะ
       เลนส์ซ้าย คนจะได้เดินกันได้  

- *   ผู้ใช้มือถือ คุณไม่ควรเล่นนะคะ ในขบวนที่แน่นเบียด คุณทำให้ช่องการยืน มันต้องห่างออกไป เพราะชนมือคุณ  อีกอย่างถ้าคุณโดน
       เบียดจนมือถือร่วง  เราไม่ถือว่าเป็นความผิดคนเบียดนะคะ  
-      เดินไป เล่นมือถือไป แล้วเดินแบบเก้ๆ กังๆ ตรงกลางทาง....... มันน่ารำคาญ และ เบียดเบียนคนอื่นค่ะ  ถ้าคุณอยากเล่น คุณยืนชิดข้างๆ
       ค่ะ  จะไลน์ จะเฟส จิ้มให้พอใจเลย  ไม่เบียดเบียนเพื่อนร่วมทางด้วยนะคะ
-      จิ้มมือถือ กลางบันได  อันนี้รวม 2 กรณีเลยค่ะ ทั้งเดินเล่นมือถือ ทั้งยืนกลางบันได   ชิดขวาเถอะค่ะ จะได้เล่นแบบไม่กังวล

เราทำอย่างไรน่ะเหรอ   ปากบอกให้ช่วยเขยิบชิด แต่มือกับตัวเราก็ดันคนหน้าๆ นั่นแหละ  ยิ่งถ้าเจอคนที่เฉยเมย ไม่แคร์สังคม ก็ดันแรงๆ 
พวกว่างๆ ไม่เขยิบ ก็เดินแทรกเข้าไปเลย
ไม่อยากทำ แต่จำต้องทำ  

ไม่อยากบอกเลยว่า คนเราเห็นแก่ตัวกันมาก  ไม่เห็นแก่ส่วนรวม หรือ มีความเห็นใจเพื่อนร่วมทางเลย
ขอขอบคุณบางคน ที่ร่วมมือกัน ช่วยๆ กันค่ะ
หากเรายอมเสียสละความสบาย  ยอมทนเบียดไป แค่ระยะสั้นๆ   แค่เดินชิดๆ ด้านในกัน ก็ช่วยให้เพื่อนร่วมทางได้โดยสารไปด้วยกัน  ไม่ต้องรอนานๆ 
ลองคิดดู หากเราเป็นคนที่รอ  ที่รอเข้าขบวนนานมาก  หลายขบวนผ่านยังไม่ได้เข้าไป คุณจะรู้สึกยังไง ?   

ขอความร่วมมือทุกท่าน ช่วยกัน คนละนิด 
สังคมจะดีขึ้นได้  ก็มาจากทุกคนช่วยกัน

ปล. เข้ามาเพิ่มเติม ส่วนคนเล่นมือถือค่ะ   พอดีลืมเขียน เห็นบางคอมเม้นเลยนึกได้  แหะๆ   
      เข้ามาอีกที คนโหวต  ขอบคุณทุกคน  หวังว่าช่วยกันคนละเล็กละน้อย   ส่วนทำไมเรามา พูดแค่ MRT ก็ตอนนี้เราใช้ MRT เป็นหลัก
      ก็แค่เป็นเสียงเล็กๆ  มาขอความร่วมมือละกันค่ะ   
      ส่วนด้านอื่นๆ คนแบบนี้มีทุกเส้นทางขนส่งแหละค่ะ   ช่วยๆ กันเนอะ  ใครไม่ทำ  เราทำละกัน																																	   แก้ไขข้อความเมื่อ 26 มีนาคม 2560 เวลา 16:45 น.
comment1:คงต้องจ้างกระเป๋าปากร้าย ๆ เหมือนรถเมล์มาช่วยบริหารจัดการให้ละมั้ง
comment2:พฤติกรรมนี้มันเป็นกับทุกระบบขนส่งสาธารณะครับ ไม่เฉพาะ MRT คนที่ไม่ยอมชิดในให้เหตุผลว่า
เขาจะลงสถานีที่ถัดจากสถานีที่ขึ้นไม่มาก ชิดในแล้วออกลำบาก อะไรประมาณนี้...

แต่ถ้าทำจริงๆ มันก็เบียดๆ ขอทางออกมาได้ครับ แค่ขี้เกียจกันเอง...
comment2-1:เคยเตือน ผู้ชายคนนึงบนรถไฟฟ้า
เค้าตอบเราว่า แล้วมันเอาลงตอนนี้ได้ดหรอครับ
เราตอบเค้าว่าไม่ทันหรอกค่ะ แต่ก็ควรทำ

พอคนว่างเค้าก็ไม่เอาลงนะ
เรื่องนี้อยู่ที่สำนึกจริงๆ
comment2-2:มีช่วงนึงที่ต้องใช้รถไฟฟ้าทุกวันค่ะ ขึ้นจากต้นทางก็ได้นั่งค่ะ เราไป 5 สถานี แต่ถ้าไม่ได้นั่งตรงริม จะออกยากมากถึงมากที่สุด
คือก็ลุกก่อนแหละ แต่ออกไม่ได้ พูดขอโทษก็แล้ว อะไรก็แล้ว ก็ไม่มีใครขยับ
ระยะหลังเลยยื่นตรงที่นั่ง ขนาดยืนตรงนั้นยังออกยากเลยค่ะ คนที่ยืนตรงประตูไม่ขยับจริงๆ 
บางครั้งก็ต้องพูดไปบ้าง เช่น  ช่วยออกไปก่อนแล้วค่อยเข้ามาใหม่ได้มั๊ยคะ 
ขนาดอยู่ตรงนั้นยังออกยาก ยืนตรงอื่นไม่ต้องพูดถึงเลยค่ะ

แต่ตอนนี้สบายละคะ เปลี่ยนมาเป็นลำบากในการเรียก grab แทน
comment3:เป็นมานานแล้วครับ ไม่รู้ว่าข้างในจะเหลือที่ไว้ทำแมวอะไร หน้าประตูก็มีพวกไม่ยอมเข้าใน ทั้งที่อีกหลายสถานีจะลงก็มี
comment4:อีกเรื่องที่หงุดหงิด  คือ ผู้โดยสารที่ใช้กระเป๋าเป้สะพายหลัง (แบบตุงๆ เป้ใส่ Notebook)  ในภาวะที่คนแน่นๆ   ครับ     

     ใครพอจะมีประสบการณ์ กับเรื่องนี้ จะพอเข้าใจ   คือ คนที่สะพายเป้ จะไม่ค่อยรู้ตัวครับ ว่าคุณกำลังสร้างความเดือดร้อน และสร้างความรำคาญให้คนรอบข้างอยู่  เวลาคุณหันตัว หรือการขยับไปข้างหลัง  เป้ของคุณจะชนกับคนที่อยู่ข้างหลังคุณ โดยคุณจะรู้สึกตัวน้อยมาก แต่คนโดนชนหรือโดนเบียด จะรู้สึกเจ็บมาก  ผมเคยโดนเป้เหวี่ยงมาโดนแขน จนเลือดออกเลย เพราะส่วนประกอบของโลหะบางอย่างที่ห้อยติดกับกระเป๋า     

    ยิ่งหากเป็นรถเมล์  หากคุณนั่ง และมีคนยืนข้าง ๆ เบาะของคุณแล้วสะพายเป้ ให้พึงระวังครับ ผมเคยโดนเป้ฟาดหัว เพราะเค้าหันตัวไปมา นึกภาพออกมั้ยครับ 

     คนที่ใช้เป้สะพายหลัง  ควรปลดเป้ออกจากการสะพายหลัง   แล้วใช้วิธีการถือหิ้วแทนจะดีกว่าครับ พื้นที่ด้านล่างจะมีมากกว่าพื้นที่ด้านบน และไม่สร้างความเดือนร้อนให้ผู้อื่นด้วย
comment4-1:ถ้าเปลี่ยนเป็นสะพายข้างหน้าจะช่วยได้มั้ยครับ
comment4-2:ถือลงข้างล่างครับ จะช่วยประหยัดพื้นที่ด้วย
comment4-3:อันนี้เห็นด้วยๆ ลืมไปเลย
บางคนกระเป๋าเป้ ตุงมาก  สะพายหลัง คือ เบียดคนข้างหลัง  ไม่เกรงใจกันเลย
ควรต้อง เอาลงมั้ย  ถือข้างล่าง
comment4-4:เอาลงไม่ work ครับ เคยลองแล้ว จะเกี่ยวกระเป๋าถือผู้หญิง หรือของที่คนอื่นหิ้ว ตอนเบียดออกครับ ต้องสะพายหน้า
comment4-5:เราเปลี่ยนมาสะพายข้างหน้าแทนค่ะ กลัวโดนกรีดกระเป๋า 
จะไว้ข้างล่างก็กลัวลืม เกะกะคนอื่นเขาอีก 
สะพายหน้าดีกว่าวางบนพื้นค่ะ วางบนพื้นอาจถูกเหยียบและเวลาคนจะเดินออกหรือเดินลงจากรถจะมีปัญหาค่ะ
comment4-6:ผมเคยลองตอนคนเบียด ตอนจะลงยกขึ้นไม่ได้ วุ่นวายอยู่พอควรครับ
comment4-7:คห.4-4
ผมก็ถือกระเป๋าเป้นะครับ ไม่เคยเกี่ยวกระเป๋าชาวบ้านเลย 
เพราะระดับมือที่ถือกระเป๋า มันต่ำกว่ากระเป๋าของผู้หญิงที่ถือในระดับข้อศอกครับ
และพื้นที่ตั้งแต่ช่วงขาลงมา มันมีพื้นที่เยอะกว่าช่วงลำตัวครับ การเบี่ยงเอากระเป๋าออกมันง่ายกว่าเยอะ

ปล.ถ้าคุณมาถอดกระเป๋าเป้ตอนที่คนแน่นบนรถอ่ะ อันนั้นเกี่ยวกระเป๋าชาวบ้านแน่ๆ คุณต้องถอดออกตั้งแต่ต่อคิวก่อนจะเข้าตัวรถครับ
comment4-8:ต้องถอดตั้งแต่ก่อนเข้ารถครับ
comment4-9:บน BTS เจอเป้ใหญ่ไม่พอ แถมเป้เหม็นสาบด้วย
ถ้าโชคร้ายหนัก ก็คือเจ้าของขยับตัวแบบไม่ระวังจรเป้ไปฟาดโดนคนข้างหลังแบบแรงๆ
comment4-10:มันฟาดหน้าเรามาแล้วนะอีกระเป๋าเป้เนี่ย
comment4-11:ผมถือเป้ใหญ่ๆ ก็ไม่เคยเกี่ยวคนอื่นครับ
comment4-12:เรื่องเป้ผมเห็นด้วยครับ บางคนนี่อะไรหนักหนาไม่รู้ ยังกะจะย้ายบ้าน ช่วยเลือกของหน่อยเหอะครับ ถ้าเป็นอุปกรณ์๋ทำงานก็เอาเฉพาะที่มันต้องใช้จริง ๆ ไม่ใช่ยัดทุกสิ่งทุกอย่างไว้ ยังกะเป็นกระเป๋าหน้าท้องของโดราเอมอน เคลียร์ ๆ ของตัวเองมั่งเหอะ
comment4-13:ถ้าบังเอิญว่ากระเป๋าเป้สะพานหลังมันสะบัดไปโดนคุณแล้วผมกล่าวขอโทษ คุณจะให้อภัยกันได้มั้ยครับ ?
comment4-14:ถือขึ้นรถแล้ววางกับพื้นเอาขาหนีบใว้  ผมก็ใช้วิธีนี้ครับไม่มีใครล้วงแน่นอน
comment4-15:เคยเตือน ผู้ชายคนนึงบนรถไฟฟ้า
เค้าตอบเราว่า แล้วมันเอาลงตอนนี้ได้ดหรอครับ
เราตอบเค้าว่าไม่ทันหรอกค่ะ แต่ก็ควรทำ

พอคนว่างเค้าก็ไม่เอาลงนะ
เรื่องนี้อยู่ที่สำนึกจริงๆ
comment4-16:สะพายไว้ข้างหน้าดีสุดครับ  ถ้าเอาลงล่างตอนเบียดกันมากๆ บางทีโดนเหยียบสาย ตอนจะยกแล้วเดินออกจะวุ่นวายมาก
comment4-17:เราเพิ่งโดน เมื่อวานเลยค่ะ  
ชายคนนึง สะพายเป้ ตุงมาก  ตอนแรกไม่โดนเรา  สถานีต่อไปคนเข้ามาเยอะ  คนนั้นเขยิบเข้ามา
แล้วคือ เป้มันเบียดชนเราเข้ามา   เฮ้อ
ได้แต่เบียดกลับไปแรงๆ ให้รู้ตัว
comment4-18:จริง ๆก็เอ๋ยปากบอกเค้าไปครับ คนปกติเค้าก็จะขอโทษและระมัดระวังมากขึ้นเองครับ 

ถ้าไม่พูดกฌ็ได้แต่บ่นอยุ่ในนี้นั่นแหละครับ และอย่าบอกว่ากลัวมีเรื่องเลยครับ มถ้าเราพูดจา ๆ ดี น้ำเสียงสุภาพขอความช่วยเหลือจากเค้าผมยังไม่เคยจะมีเรื่องเลยนะ 

แค่สะกิดบอกขอโทษครับ ช่วยเอากระเป๋าลงได้ไหมมันกระแทกผม
comment4-19:อันนี้จริงครับ ขนาดผมเป็นคนที่ใช้กระเป๋าเป้ไปทำงานทุกวัน โดยขึ้น BTS  เห็นคนสะพายเป้ข้างหลังแล้วไม่ระวังยังรำคาญเลย  ปกติผมไปไหนก็ตามที่ต้องเบียดกับคน เช่น บน BTS, รถเมลล์, เดินซื้อของ ผมจะสะพายข้างหน้าตลอด เพราะเราสามารถดูแลไม่ให้ไปชนคนอื่นได้ อยากให้ BTS, MRT ช่วยทำป้ายรณรงค์กันหน่อย
comment4-20:4-13 ให้อภัยซิครับ
แล้วคุณจะแบกไปทุกวันแล้วกระแทกหน้าคนมันทุกวัน แล้วก็ขอโทษทุกวัน
หรือจะเปลี่ยนวิธีถือใหม่ล่ะเนี่ย
comment4-21:เจอล่าสุดบน BTS เลยครับ เป้แบบไฟเบอร์อันโตๆ แบบพวกบิ๊กไบท์อ่ะครับ สะพายเหวี่ยงซ้ายขวาแบบไม่แคร์สื่อกันเลยทีเดียว ลำพังแค่เป้ผ้าตุงๆ นี่ก็ว่าแย่แล้ว
comment4-22:บางคนเห็นแล้วว่าไปทำงาน แต่แบกเป้เหมือนไปตั้งแค้ม
ขยับตัวทีเป้เบียดชาวบ้าน ไม่รู้ตัวเล้ย
comment4-23:เป็นคนที่สะพายกระเป๋าเป้ไปทำงานทุกวัน ทุกครั้งที่ผมเข้ามาในรถต้องปลดวางลงไว้เพราะ 
1. มันหนักยิ่งยืนตลอดปวดไหล่แย่ ไหนจะต้องปวดขายืนตลอดอีก
2. ถ้าคนเยอะๆแค่เดินเบียดคนก็ยากล่ะ ไหนจะต้องมาคอยเบียดกระเป๋าอีกเหนื่อยสองเท่า
3. เกิดอยากหยิบข้างในกระเป๋าก็สะดวกล้วงเปิดง่ายกว่าสะพายไว้ด้านหลังเยอะ
4. ตามที่คห.บนบอกไว้ พื้นที่ด้านล่างช่วงขาลงไปมีเยอะกว่า แค่เอากระเป๋าลงก็มีพื้นที่วางได้ตั้งเยอะล่ะ
comment4-24:ผมปลดเป้ออก เอามือถือ เพราะเกรงใจจะไปโดนหน้าคนอื่น แต่รำคาญ ผมของ ผญ.หลายคนมาก ยาว และ รุงรัง แถมเหม็นสาบอีก เข้าหน้าเข้าตา คนอื่นหัดรวบไว้บ้างก็ดี  ถ้าผมสวย หอม หน้าตาดี จะไม่ว่าเลย
comment5:เอาจริงๆ ผมว่า BTS แย่กว่า MRT เพราะผมต้องใช้ MRT มาต่อ BTS ที่ศาลาแดง  ที่ศาลาแดงนี่ คนลงเยอะมาก แต่คนที่จะขึ้นที่ศาลาแดง ขึ้นได้ไม่ถึงสิบคนก็มาอัดกันตรงประตูแล้ว
comment6:เคยเจอน้องผู้หญิงข้ามเพศคนนึง 
ตะโกนเข้าไปเลยว่า 
"พี่ผู้ชายสองคน เว้นที่ไว้เตะตะกร้อเหรอคะ"
comment6-1:ต้องเจอของจริง
comment6-2:"เปล่าจ๊ะ พี่เว้นที่เอาไว้ให้น้องเข้าไปยืนน่ะ"
comment6-3:เคยเจอคล้ายๆแบบนี้ค่ะ
แต่เค้าตะโกนไปปุ๊บ มีมือยื่นขึ้นมา พร้อมตะโกนกลับ ตรงนี้มีคนค่ะ 

ฮากันหมดเลย 

อันนี้คลายเครียดนะคะ

แต่เจอบ่อยๆที่เว้นที่ตรงกลางไว้ไม่เขยิบ เฮ้ออ
comment6-4:ยังดีที่เค้าไม่บอก เว้นไว้ทำ ยุทธหัตถี [Spoil] คลิกเพื่อดูข้อความที่ซ่อนไว้ชนช้าง
comment7:บีทีเอสก็เป็นค่ะคุณ ปัญหาสารพัดสารพัน 
ทั้งยืนออกันอยู่ตรงประตูเอย ไม่หลบไม่หลีกเอย ยืนพิงเสาเอย ไม่ขยับเอย เป้สะพายหลังกระแทกหน้าเอย แทรงคิวเอย...
ถ้าจะบ่นคงบ่นได้ทุกวัน เพราะใช้ทุกวัน....
ของแบบนี้มันอยู่ที่จิตสำนึกของแต่ละคน
พูดไปก็เท่านั้น จิตสำนึกคนเราไม่เหมือนกันเนอะ...
บางทีทำอะไรไม่ได้ ก็คงต้องทำใจ
แล้วเราเองก็อย่าทำแบบที่เราไม่ชอบ .... แค่นั้นเองค่ะ
comment8:มันก็เป็นปัญหาของทั้ง BTS และ airport link
จริงๆมันคือปัญหาของประเทศ ที่คนส่วนใหญ่ถูกสอนให้มีน้ำใจ 
แต่ผลที่ได้คือ การไม่คำนึงถึงส่วนรวม
เข้ารถได้ก็ยืนแชท รากงอกกันหน้าประตูนี่แหละ...
comment9:กำลังจะเม้นเรื่องมนุษย์กระเป๋าพอดี แล้วฟาดกระเป๋าไปโดนคนอื่นนี่เคืองมาก เราก็เป้นะ แต่พอเข้ารถเราจะปลดออกมาถือไม่ให้ชนใคร แต่พวกมนุษย์เห็นแก่ตัวเหมือนเอาไปชนเป็นอาวุธเพื่อแทรกทาง
และอีกประเภทคือมนุษย์ขวางประตู เมิงเป็นยักษ์วัดแจ้งหรือไง ปักหลักไม่ยอมขยับหรืออกไปนอกรถให้คนเขาออกก่อนค่อยเดินเข้ามาใหม่ก็ได้ ดวย
comment9-1:เห็นด้วยกับ"ยักษ์วัดแจ้ง" มากๆ เลย เดินเข้ามา หันข้างพิงกระจกทันที 
BTS, MRT, ARL น่าจะพิมพ์สติกเกอร์รูปคนถือกระบอง ยืนในท่าของยักษ์เฝ้าประตูมาแปะ
comment10:มันไม่ได้กลัวเบียด มันกลัวออกไม่ได้
เหมือนขึ้นรถเมล์อะ บอกให้ชิดใน ๆ มันก็ไม่อยากเข้าหรอก พอถึงเวลาจะลง คนข้างหน้ามันไม่ยอมหลีกให้ ลงไม่ทันก็ซวยอีก

ถึงไงก็คงแก้ไม่ได้หรอก วันไหน bts ขาดช่วงนี่รอไป 6-7 คัน
comment10-1:จริงค่ะ เราขึ้นต้นทาง ลงสถานีที่ 5 ยังยืนพิงตรงประตู้ด้านในเลยค่ะ ไม่งั้นออกไม่ได้จริงๆ
สิงสถิตย์เป็นเจ้าของประตูกันเหนียวแน่นมาก
comment11:แต่ประเทศที่ผมเคยไปมา

ญี่ปุ่นนี่ที่ข้างในแน่นๆ เพราะช่วงเวลาเร่งด่วน คนญี่ปุ่นเค้าจะไม่สนใจแล้วครับ ข้างในว่างไม่เดินเข้าใช่ไหม
ดัน กระแทก เบียดครับ ขวางเมื่อไหร่โดนชนล้มเจ็บตัวก็ไม่มีใครสน เพราะทุกคนต้องใช้ ตอนโล่งๆ ก็มีครับยืนขวางๆ
คนเค้าก็เดินชนเข้าไป ไม่สนใจเหมือนกัน

ส่วนอิตาลีนี่ ก็มีครับ เค้าก็ชนๆ เข้าไปเหมือนกัน แถมถ้าเซ่อๆ ยืนขวางทาง เจอพวกล้วงกระเป๋าเบียดนี่ สบายใจไปเลย
comment11-1:ญี่ปุ่นเบียดรุนแรงจริงครับ
ขนาดเราเห็นว่าแน่นแล้ว เข้าไม่ได้แล้วหละ
พี่แกเบียดๆดันๆเข้ามาได้อีกเป็นสิบ งงมาก
ยังคิดว่าถ้าเป็นบ้านเรามีด่ากันแล้วดันขนาดนี้
แต่คนญี่ปุ่นเฉยๆ เบียดเท่าไหร่ก็ไม่มีใครว่า
comment11-2:เจอที่เซิ้นเจิ้น วัยรุ่นจีนนั่งเล่นโทรศัพท์ขวางประตู  เห็นแล้วหมั่นไส้ ตอนจะลงเดินเตะขามัน แล้วลากกระเป๋าชนมันเลย
comment11-3:เบียดไม่ว่า แต่กลิ่นปากสุดระทม
comment11-4:เคยเจอเหมือนกัน ตอนแรกแน่นแบบเมืองไทยละ เจอ ญป เข้าไปไหลไปตามน้ำเลยค่ะ ยืนต่อแถวหน้าสุดเราก็ไม่กล้าเบียด เจอข้างหลังดันมา แทบจะไหลไปในสุด
comment11-5:ตอนก่อนไปขึ้นรถไฟฟ้าที่ญี่ปุ่น   คิดว่า จะเบียดเข้ามาทำไรนักหนา

หลังจากไปลองขึ้นรถไฟที่ญี่ปุ่นช่วงเช้ามา
คิดว่า.. ขึ้นๆ มาเถอะ เบียดๆกันไป

แต่ของญี่ปุ่นเค้าอากาศเย็น เบียดๆ กันอุ่นดี 555
comment11-6:ญ่ปุ่นเบียดกันโหดมากจริงๆ ครับ ชม. เร่งด่วนนี่ทุกสาย
ตอนพาคนที่บ้านไปญี่ปุ่น แม่ผมถือไม้เท้าเดินเหินไม่ค่อยสะดวก ไปขึ้นรถไฟช่วงเร่งด่วนโดนชนจนร้องว่าจะล้มๆ เสียงหลงเลย
หลังจากนั้นเข็ดไม่พาแม่ขึ้นรถไฟช่วงเร่งด่วนอีกเลย
comment11-7:มายืนยันว่าที่ญี่ปุ่นที่ชนกันกระเด็นเลยครับ ถ้าไปขวางทางเขา ผมนี่หลบหลังเสาประจำเลย รอให้พี่ๆเขาผ่านไปกันก่อน ฮา
comment11-8:เคยขึ้นตอนชั่วโมงเร่งด่วนครับ เห็นว่าแน่นมากเลยไม่กล้าขึ้น ปรากฎว่า
คนข้างหลังวิ่งตัดหน้าขึ้นไปเลย แถมนายสถานียังมาช่วยกันดันๆ เข้าไปอีก ใช้เท้าด้วยนะ
ผมเลยต้องยอมเดินออกจากสถานีมาหากาแฟกินก่อน รอคนซาๆ แล้วค่อยเข้าไปใหม่
กลัวหลังมีรอย

ความคิดเห็นที่ 11-2

โหดมากอ่ะ น่าจะแกล้งเอากระเป๋าเดินทางหล่นทับขาเลยนะ

ความคิดเห็นที่ 11-5

อุ่นเพราะเบียดสาวญี่ปุ่นอ๊ะป่าวครับ อันนั้นผมก็ชอบนะ แต่ผมไปกับภรรยานี่สิ
comment11-9:ถึงว่า...
เลยเห็นหนังญี่ปุ่นหลายๆเรื่องเบียดกันในรถไฟ รถเมล์
ผมนี๋โหลดมาดูประจำ อยากศึกษาวิถีชีวิตญี่ปุ่น
comment11-10:คนญี่ปุ่นยัดเยียดแน่นมาก  แต่ทุกคนก็เต็มใจนะ  ไม่งั้นตกรถขบวนนี้ก็สาย

ทุกคนในรถก็ยอมชิดในกันดี    ตอนลงคนขับก็รอจนคนลงได้ครบด้วย
comment12:ไม่ได้เป็นเฉพาะ MRT หรอก ส่วนตัวเคยนั่งรถเมล์จากดอนเมืองไป สีลม ไปทำงานเป็นประจำ ได้ข้อสังเกตว่า
1.รถเมล์แน่นเป็นปลากระป๋อง ยัดแล้วยัดอีก ได้ยืนตรงบันได ขึ้นลงถือว่าเป็นเรื่องปรกติ
2.ตอนกรูกันขึ้นรถเมล์ ไม่มีการต่อคิว ใครวิ่งถึงประตูก่อนก็ได้เข้าก่อน  รถเมล์จอดตรงไหนแล้วเปิดประตู ใครอยู่ตรงนั้นก็โชคดีไป
3.น้ำใจ จะหาไม่ได้หรอกครับ หาเรามีน้ำใจให้คนอื่นที่ดูอ่อนแอ กว่าเราก็จะไปทำงานสายครับ สถานะการบังคับว่าต้องเห็นแก่ตัว 
4.เคยเป็นคนดีปล่อยให้คนอื่นขึ้นก่อน สุดท้ายตัวเองไม่ได้ขึ้น แล้วกว่ารถคันใหม่จะมาก็ไปทำงานสายแล้ว
5.ขากลับมานั่งรถไฟหัวลำโพงกลับบ้านสบายใจกว่า
comment12-1:วิ่งตามรถเมล์ดั่งฝูงซอมบี้ เบื่อมาก ยื้อแย่งกันตรงประตู คนจะลงก็ไม่ได้ลง
comment13:ผมเคยยืนรอตรงประตู ก่อนที่จะถึงสถานีที่จะลง แล้วโดนคนข้างในที่อยากจะออกเป็นคนแรกผลักด้วยแหละครับ ผลักแรงมาก หัวเกือบทิ่ม หันไปมองมันก็ไม่สนใจด้วยแน่ะ ตอนลงเลยเอาคืนไปนิดหน่อย หัวเกือบทิ่มเหมือนกัน ดีไม่ถีบเอาก็บุญแล้ว...

คนเรามันคิดไม่เหมือนกันน่ะครับ ผมเองใช้ทุกวันตอนเย็นนี่นรกแตกมาก แน่นสุด ๆ ถ้าบางคนไม่ยอมเข้าไปด้านใน ผมผลักครับ ดันเข้าไปเลย ไม่แคร์ บางคนก็หันมามองเคือง ๆ แต่อาศัยว่าผมหน้าโหดกว่ามาก เลยไม่ค่อยมีคนเอาเรื่อง แต่คงด่าในใจนั่นแหละครับ เพราะงั้น ผมคิดว่า ถ้าเจอคนเห็นแก่ตัว ผมไม่สนครับ ในเมื่อเขาไม่เกรงใจคนอื่น เราก็ไม่จำเป็นต้องเกรงใจเขาครับ
comment14:ผมเดินชนหมด ไม่หลบ ขวางทาง ก็ชนกระจายไปเลย
comment15:คือ เรามาตั้ง MRT เพราะ เราประเมินว่า MRT แย่เกือบสุดๆ เลย
เราเคยโดยสารทั้ง 
- รถเมล์ สายลาดพร้าว  โดนกระเป๋าจัดระเบียบไง  ต้องอัดกันสุดๆ
- เรือแสนแสบ  ต้องดันๆๆ ชิดกัน  ชิดสุดๆ แล้ว 
- BTS อันนี้เด็กๆ ไปเลย  เมื่อเทียบกับ MRT
comment16:คนไทย มีความอดทนกับการที่ตัวเองถูกละเมิดสิทธิ์ครับ   จึงมีคติประมาณ อย่าเอาทองไปถูกระเบื้อง. อย่าไปมีเรื่องกับเขาเลย
คนเห้นแก่ตัวมันเลยได้ใจไงครับ

อย่างผม ผมจะตีมึนครับลุยไปยืนตรงกลาง จะออกก้ลุยออกเช่นกันครับ ขอทางแล้วใครขวางผมก้ไม่สนหมดละครับ

อีกพวกที่เกลียดมากคือ เดินช้าหน้ากระดานเรียง3-4 คน  ถ้าเดินสวนมา ผมไม่หลบ
comment16-1:เราก็เหมือนคุณเลย  เราขอทาง แต่ถ้าไม่หลบ ก็เบียดไปเลยค่ะ  
เจอที่ว่างข้างใน ไม่เข้าใช่มั้ย  เดินเสียบสวนเข้าไปยืนเอง  ให้เขารู้ตัวด้วย
comment16-2:คำว่าอย่าไปมีเรื่องกับเขาเลย คือ ใช้แค่บางกรณีครับ ...

มีคนมา 3 คน เจอคนนึงเข้า มาละเมิดสิทธิ์ ของ 3 คน   ก็โดน 3 คนกระทืบ ...

คนมา 3 คน เจอ คน 10 คน มาละเมิดสิทธิ์   คน 3 คน ก็ จะคุยกันว่า อย่าไปมีเรื่องกับเขาเลย ...


คนมา 10 คน เจอ คน3 คน เข้ามาละเมิดสิทธิ์ คน 3 คน โดน คน 10 กระทืบ ...

คนมา 10 คน เจอคน พกปืน มา 1 คน ละเมิดสิทธิ์   คน 10 คน ก็ จะพูดว่า อย่าไปมีเรื่องกับเขาเลย ...

คนไทย ไม่ยอมอะไรง่ายๆ ครับ  เพราะคนไทยกลัวเสียหน้า .... จะยอมให้ต่อเมื่อ มองแล้วว่า ไม่คุ้ม หรือ สู้ไม่ได้ ...






ผมว่า เพราะคนไทย ชอบ อ้างสิทธิ์ตัวเองเยอะไปจนไปทับสิทธิ์ผู้อื่น ... ไม่รู้ขอบเขตตัวเอง จนไร้มารยาท ... คนไทย ขาดมารยาท มากกว่าครับ ... 

คำว่า มารยาท คือ ความสุขของสังคม ... หาก ทุกๆ คน มีมารยาท  ก็ จะไม่มีการอ้างสิทธิ์ใคร สิทธิ์มัน  ทุกๆ คน จะให้เกียรติ ซึ่งกันและกัน ...
comment16-3:ไม่ได้อดทนหรอกครับ
แต่กลัวโดนกระทืบ เผลอๆถึงตาย555
comment17:เบื่อตรงที่เวลาเดินขึ้นบันไดเลื่อนของ bts ก็มักจะมีคนที่ยืนขวางตรงกลาง ก้มหน้าจิ้มมือถือ ทั้งที่มีป้ายบอกไว้ว่าเดินชิดซ้าย ยืนชิดขวา
comment17-1:จริง ผมเห็นของต่างประเทศ ส่วนใหญ่เค้าจะติดป้าย ยืนชิดด้านนึง เดินชิดด้านนึง 

ของเรา BTS บอกยืนชิดด้านนึง เดินชิดด้านนึง 

ส่วน MRT บอกงดเดินขณะอยู่บนบันไดเลื่อน 

ตกลงจะเอายังไงกันแน่ ขนส่งมวลชนของกรุงเทพ
comment17-2:ไม่ใช่แค่บ้านเราครับ ที่ญี่ปุ่นก็ยังงงๆ กันอยู่ว่า ควรจะให้มีการเดินบนบันไดเลื่อนแล้วให้คนยืนชิดฝั่งใดฝั่งหนึ่ง
หรือควรไม่ให้เดินบนบันไดเลื่อนไปเลย แล้วยืนกระจายๆ กัน ยังหาข้อสรุปไม่ได้เลยครับว่าอย่างไหนดีกว่ากัน
comment17-3:17-1 

ถ้าคำนึงถึงความปลอดภัยแบบมองในแง่มุม Safety บันไดเลื่อนห้ามเดินครับเพราะมีความเสี่ยงที่จะเกิดอุบัติเหตุเพิ่มขึ้น 

แต่บางที่จะมองในแง่เวลาจะใช้ทุกบันไดให้คุ้มค่าก็จะให้เดิน มันอยู่ที่มองมุมไหนสำคัญกว่ากัน ส่วนตัวผมมองด้าน safety สำคัญกว่า เพราะเอาจริง ๆ ช่วงเวลาเร่งด่วนขนาดไหน บันไดปกติสำหรับเดินไม่เคยเต็มดังนั้นถ้าอยากเดินไปเดินที่บันไดปกติจะดีกว่า
comment17-4:เราเคยค่ะ คือรถๆฟมาแล้วเรารีบ ขอทางสองสามรอบ เขาหันมาตะคอกใส่หน้าว่าไม่ให้
comment17-5:17-1 เราก็ยึดถือตามแต่ละที่ประกาศล่ะค่ะ ถ้า bts ก็เดินได้ แต่ถ้า mrt ก็ไม่เดิน ถ้าอยากเดินก็ใช้บันไดเอา 

เราคิดเอาเองว่าของ MRT บันไดมันชันและยาวกว่า bts มันอาจจะอันตรายกว่า
comment18:ลองเพิ่มตู้ยืนดีเปล่า
comment19:BRT นี่สุดๆพอๆกันเลยมั้งคะออกันอยู่หน้าประตู 
ข้างในแถวกลางยังพอยืนได้กลับโล่ง
ช่วง rush hour ที่รถขาดตอนแทนที่จะรับคนเพิ่มได้อีกสัก 10-15คน
กลับต้องรอคันต่อไป คิวก็ยาวเข้าไปอีก รถก็มาช้าอีก
ช่วงหน้าฝนนี่ คำเดียวเลย นรกค่ะ
comment19-1:เค้าบอก คนใช้น้อย จะยกเลิก 

... ไม่มีคนขึ้น ....


ตกลงไม่ยกเลิกแล้วใช่มั้ย
comment20:อีกหลายพวก 

1.จิ้มมือถือ ยืนขวางประตู
2.จิ้มมือถือ เดินช้าๆ เข้า-ออกขบวน
3.จิ้มมือถือ เดินช้าๆ ขวางบันไดขึ้นลงชานชลา
4.ลุกให้นั่งแล้ว คนได้นั่งไม่ขอบคุณ ไม่ขอบใจ ไม่ยิ้ม
comment21:เห็นใจค่ะคนไทยไม่มีจิตสำนึกแบบนี้มีเยอะไม่รู้จะแก้อย่างไร
comment22:มีอีกหลายประเภทค่ะ

- เสียบหูฟังแต่เพลงดังกระหึ่ม
- กลิ่นตัวมหากาพย์
- เข้ามาเป็นกลุ่มตะโกนคุยกันไม่เกรงใจชาวบ้าน 
- เอาลูกเล็กขึ้นเหยียบบนเก้าอี้ที่นั่ง
- พิงเสา แม้เราจะจับเสาอยู่ก่อน ก็ยังคงเอาร่างกายมาบีบมือเราให้เราชักมืออก 
- เล่นโทรศัพท์ทั้งๆ ที่คนแน่น โทรศัพท์แทบจะตีหน้าเราอยู่แล้ว
- ยืนรอเข้า MRT/BTS ตรงกลางที่เขาเว้นให้ออก 
- ยืนหน้าประตู BTS/MRT ขวางไว้ พอคนอื่นจะมายืนรอออกแล้วชน ก็มองหน้า

ขึ้นกี่ทีเจอทุกทีเพลีย 

ปล. เรื่องเป้เราเห็นด้วยค่ะ เราใช้เป้นะคะ แต่จะขึ้นรถ ขึ้นเรือ เราจะเอามาถือ หรือหนีบไว้ด้านหน้าเสมอ
ทั้งในด้านความปลอดภัย (กลัวโดนล้วง) และป้องกันการเกะกะคนอื่น
comment22-1:เราก็ใช้เป้ค่ะ  แต่ทุกครั้งก่อนเข้าขบวน  เราเอามาสะพายข้างหน้าก่อน
เพราะ เรา ห่วง 2 เรื่องค่ะ 
1. กลัวเบียดชาวบ้าน
2. ความปลอดภัย  คนเบียดๆ กลัวของหายค่ะ
comment23:เรื่องขวางประตูนี่เป็นทุกที่อะ ไม่ใช่แค่ bts mrt หรือ รถเมล์
แท๊กซี่ก็เป็น พอขึ้นรถได้ นั่งข้างประตูกันทุกคน
(เฟิ่วววววววว หลบตรีนก่อนนะ)
comment24:เราไม่บอก เราผลักและดันเข้าไปเลย และมีจำพวก คนในยังไม่ได้ ออก กรู่ เข้ามาอีก
comment25:เห็นด้วยครับ ถึงจะนานๆ ทีได้ขึ้น MRT แต่สังเกตได้ว่า
คนโดยสาร BTS ว่าหนักละ แต่คนโดยสาร MRT นี่หนักกว่าอีก

บ่งบอกได้ว่า การศึกษาไม่ได้ทำให้มีจิตสำนึกต่อส่วนรวมเลย
(ไม่ได้ดูถูกเรื่องการศึกษาของคนนะครับ)
comment26:มาเพิ่มเติม นะครับ   นอกเหนือจาก  มนุษย์กระเป๋าเป้  แล้ว  ยังมีมนุษย์มือถือ 

    คือ ....   รถมันแน่นน่ะครับ  คุณลองนึกภาพ เวลาเบียดๆ กันอยู่ แล้วคุณยกมือถือขึ้นมา กด กด ๆ  มันไม่โอเคเลยครับ   รอหน่อยไม่ได้เหรอครับ รอให้ที่ว่าง ๆ หรือลงจากรถก่อน แล้วค่อยเล่น 

   ผมเคยเจอแบบนี้  ....     ทุกคนที่ยืนรอบตัวผมยกมือถือขึ้นมาหมดเลยครับ ทุกคน  ผมเป็นคนตัวค่อนข้างสูง  น้องผู้หญิงข้างหน้าผม เอามือถือมาจิ้มพุงของผมทุกระยะตามจังหวะรถเบรค  สลับกับน้องผู้ชายข้างหลัง เอามือถือมาจิ้มซอกคอผม สลับกับน้องข้างหน้า  ป้าด้านข้างยืนพิงตัวผมเพื่อการทรงตัว ทั้งๆ ที่คุณป้าน่าจะพักมือจากโทรศัพท์ แล้วเอามือไปจับห่วงด้านบน จะได้ไม่เป็นภาระคนอื่นเค้า ...   

   มันอะไรกันนักหนาครับ ...
comment26-1:เจอแบบนี้เอามือปัดให้พ้นตัวให้หมดค่ะ ช้าๆให้รู้ตัว เราเจอพวกยกใส่หลังหู ใส่หน้าบ่อยมาก ถ้าเค้าคิดเองไม่ได้ก็ต้องวิธีนี้แหละ
comment26-2:คือ การที่คนเบียดกันมากๆ  ไม่ควรเอาขึ้นมาเล่นเลยค่ะ
มันเบียดเบียนชาวบ้าน  ไหนจะเรื่องพื้นที่ ที่ชิดไม่ได้มากแล้ว 
คนเล่น บางทียังเอา ถือแบบมือไปโดนหลังชาวบ้านอีก   แล้วไม่ใช่โดนครั้งเดียว  มันโดนตลอดทางค่ะ เนอะ
comment27:บ่งบอกว่าคนส่วนใหญ่เข้าสู่ยุคสังคมก้มหน้าอย่างเต็มตัว เมื่อได้เข้ารถแล้ว คือไม่สนใจใคร 
วันนี้ก็เจอ มีเด็กเล็กเข้ามาในรถ mrt แต่คนที่ใกล้เด็กคนนั้นมากที่สุด เป็นนักศึกษากลับไม่ลุกให้นั่ง ก้มหน้าจิ้มมือถือ สุดท้ายผมนั่งอยู่ถัดไปอีก 2 ตัวจึงลุกให้เด็กมานั่งแทน
comment28:ต้องเข้าประตูหนึ่ง ออกอีกประตูหนึ่งครับ วันเวย์
comment29:ขอบ่นด้วยได้มั้ยคะ  เราเป็นคนตัวเล็ก คือ สูงประมาณ 153 เซนต์
แล้วจะชอบมีคนผมยาวๆ ปล่อยผมสยายผม เกาเห็บ สบัดเหา
คือ พื้นที่มันน้อยแคบ กรุณางดสบัด เขย่า หรือทำเบาๆได้มั้ย
มันน่ารังเกียจและเจ็บด้วย
comment29-1:เออ อันนี้เห็นด้วย เจอพวกปล่อยผมสยายแล้วสบัดไปโดน นี่โคดยี้เลย.
comment30:ดันโลดครับ ถ้าผมเห็นข้างในมีที่ แล้วไม่ขยับเขาไปกัน ผมดันเข้าไปเลย
เวลาจะออกก็เหมือนกัน พวกยืนพิงประตูขวางทาง ก็ยันออกไปเลย
comment31:เห็นด้วยครับอีกอย่างคือพวกไก่พิงเสาเล่นมือถือ เคยคิดไหมว่าคนใกล้ๆเค้าอาจจะอยากจับเสา
กับพวกที่กว่าจะเดินเข้ารถไฟ เวลามาจอดดันค่อยๆเดินเอื่อยเข้ารถไฟเพราะมัวหยุดพิมพ์ก่อน ผมเจอคนพวกนี้ผมเดินชนมันเข้าไปเลย...
comment32:ตกลงเวลาเข้า ขบวน ออก ขบวน เราดัน ออกมา ไม่ผิดมารยาทใช่ไหม  ผมทำตลอด เพราะมีมนุษย์ยาม ชอบเฝ้าประตู ถูมือถือ
comment33:มันอยู่ที่จิตสำนึกครับ คนไทยส่วนมากเป็นพวกเห็นแก่ได้เห็นแก่ตัว ฉันต้องออกก่อน ฉันต้องออกสบาย น้ำใจไม่ค่อยมีกันหรอกครับ

ตอนผมไปญี่ปุ่นลากกระเป๋าเดินทางขึ้นรถไฟสาย ยามาโนเตะ ซึ่งคนเยอะมากๆ แล้วกระเป๋าผมขนาด 30 นิ้ว

มีคนญี่ปุ่นคนนึงยืนเล่นเกมมือถืออนู่ตรงข้างๆประตูน่ะครับ พอเขาเห็นผม เขาบอกยูมายืนตรงนี้ เดี๋ยวไอจะเดินเข้าข้างในเอง ยูจะได้ออกง่ายๆ lol
comment34:mrt ส่วนใหญ่คนช่วยกันมากนะครับเรื่องพื้นที่ คุณต้องลองมาเจอ bts
comment34-1:สงสัยเราอยู่คนละสายแน่ๆ เลยค่ะ   ทำไมมันสวนทางกัน แหะๆ
comment35:เรื่องเล่นโทรศัพท์กำลังจะเข้า กำลังจะออก และช่วงเวลาเร่งด่วนที่จะเดินไปขึ้นบันไดเลื่อนค่ะ
บ่อยมากกกกกกกกกกกกกกกกกกกกที่ต้องหยุด จนจะชนกัน
หยุดเล่นซักนิดเถอะค่ะ ชนกันไปก็มองหน้าไม่พอใจกันอีก
comment36:ดัน ผลัก เบียด มุด เข้าไปครับ
comment37:เราเคยเจอที่สถานีสุขุมวิท คนข้างในกำลังทยอยออก คนที่อยู่ข้างนอกก็รีบเบียดสวนเข้ามา แล้วมากระแทกเราอย่างจังเลย
เลยจัดไปหนึ่งดอกเบาๆ ว่า "รีบไปตายที่ไหนเหรอ รอให้คนออกก่อนไม่ได้หรือไง สถานนีนี้คนลงตั้งเยอะ" 
พี่ที่เค้าออกตามเรามา บอกว่า "นั่นสิคะ เค้ารีบไปไหน ไม่รอให้คนข้างในออกมาเลย"

แล้วที่เกลียดสุดๆ คือ ยืนออกันอยู่ตรงริมประตู ทั้งที่ข้างในตรงกลางยังว่างอยู่ ไม่รู้เว้นที่ไว้จัดงานอะไร โคตรไร้น้ำใจเลยคนพวกนี้
comment38:ตัวสถานี MRT ถูกออกแบบให้รองรับรถไฟขบวน 6 คันพ่วงอยู่แล้วค่ะ หากสามารถเพิ่มคันได้ ก็จะสามารถลดความแออัดของ ผดส. ในชั่วโมงเร่งด่วนได้ แต่ปัญหาคือไม่มีตังค์ค่ะ จะจ้างคนมาผลักหรือดัน ผดส. หน้าประตูแบบฮ่องกงหรือญี่ปุ่นก็ทำไม่ได้ วันไหนที่เราต้องโดยสาร ARL ไปต่อ MRT เพชรบุรีที่สถานีมักกะสัน มุ่งหน้าปลายทางบางซื่อช่วงเย็นวันธรรมดา รอไปเถอะค่ะ 4-5 ขบวน Headway 4 นาที ไปแค่สถานีเดียวแต่รอรถไฟเกือบครึ่ง ชม. ตรง Platform ร้อนก็ร้อน อึดอัดก็อึดอัด สงสัยจะไปรถเมล์แทนน่าจะดีกว่าแล้วค่ะ
comment38-1:ลองนั่งย้อนไปศูนย์สิริกิตดูมั๊ยคะ ยังพอเข้าได้
comment39:คนที่กดมือถือตลอดเวลาที่เดินในที่สาธารณะ โดยเฉพาะเวลาเบียดกันบนรถไฟฟ้า

การันตีได้เลยว่า "คนพวกนี้ไม่มีวันประสบความสำเร็จในชีวิตอย่างแน่นอน"
comment40:BTS ก็ไม่ได้แย่น้อยกว่า MRT นะครับ ลองมาขึ้นสถานนีกรุงธนดูครับ เนื่องจากสถานีกรุงธนเป็นสถานีที่เปิดทางด้านซ้ายเหมือนสถานีอื่นๆ และเป็นสถานีสุดท้ายก็ข้ามแม่น้ำเข้าสู่เมืองกรุง แต่พอถึงตากสินคนที่ตากสินจะได้ขึ้นเนื่องจากประตูเปิดทางด้านขวาซึ่งมันก็จะมีพื้นที่เหลือเพราะคนยืนไม่เต็ม 
           เช้าๆ นี่ต่อให้รถโล่งมาแค่ไหนพอถึงวงเวียนใหญ่ก็เต็ม มาถึงกรุงธนขึ้นได้ทีละคนสองคน หรือขึ้นไม่ได้เลย รอกันไปดิครับ ตรงกลางกับประตูด้านขวานี่หลวม หน้าประตูด้านซ้ายแทบจะได้เสียเป็นเมียผัวกันอยู่ละครับ ถ้าอยากขึ้นต้องดันเข้าไปเลยครับ บางวันแน่นคนเป็นลมบนรถก็มีเห็นมา 2-3 คนละครับ แต่ที่แน่ก็อย่างที่บอกแค่หน้าประตู สถิติผมเคยรอ 7 ขบวน ใช้เวลาเกือบครึงชั่วโมง 
          บางวันไม่ไหวจริงๆต้องนั่งรถย้อนไปโพธิ์นิมิตร ซึ่งหลายคนก็ทำอย่างนี้ แต่ส่วนใหญ่ผมจะรอแล้วถ้ามีช่องให้ดันก็ดันเข้าไปเลยถึงจะได้ขึ้น ไม่งั้นไม่มีใครขยับเดินในเลย ไหนจะมีพวกชอบแซงอีกอาศัยตัวเล็ก เรากำลังยืนรอเล็งๆว่าพอจะมีที่มั้ย มาถึงก็เสียบเลยอาศัยว่าตัวเล็ก เฮ้ออ
         อีกอย่างระหว่างรอนานๆไม่มีแอร์เหมือน MRT นะครับ ร้อนจะตาย
comment41:เราขึ้น bts เจอแทบทุกเช้าคือขึ้นบันไดเลื่อนจิ้มมือถือ พอถึงข้างบนตัวเองก้าวออกไป1ก้าวแล้วหยุดจิ้มมือถือ คนที่เลื่อนตามมาก็ชนสิ
จนวันนึงเราเป็นคนถัดจากคนจิ้มมือถือพอดี ต้องตะโกนว่าจะชนแล้วค่า เดินออกไปหน่อย คนนั้นยังมีหน้ามามองแรงใส่เราอีก เอ้า

อีกแบบคือตรงที่เขาทำพื้นขีดเหลืองๆไว้ให้ไม่ยืนรอรถไฟตรงนี้ ก็เห็นยืนกันทุกเช้า เหมือนคนไม่รู้ภาษา คือมันเป็นทางเดินไง คนเดินก็เบียดกันไปสิ
แต่ละคนที่ว่ามานี่ก็แต่งตัวดูดีนะ น่าจะมีการศึกษา มีมารยาทกันทั้งนั้น แต่เปล่าเลย...
comment41-1:ตอนไปงาน ศูนย์สิริกิต เจอประจำ 

บรรไดเลื่อน เลื่อนเรื่อยๆ ไอคนข้างหน้าจะหยุดหาอะไร ตรงแผ่นเหล็กถัดจากบรรได

มีอารมณ์มากไอพวกชอบขวาง ตรงบรรได ประมาณหยุด แล้วยืนมองซ้ายขวา แต่มันไม่ฉุกคิดคนที่ตามหลังมา 

ปล.ถ้าหลบไม่พ้น จะโถมใส่ให้ดู
comment42:ลองมาดูที่ BTS สถานีศาลาแดง ในช่วงเช้าแล้วคุณจะได้เห็นสิ่งลึกลับ  ขบวนรถที่มาจากทางวงเวียนใหญ่ จอดที่สภานีศาลาแดงมีคนลงจากรถเยอะมาก  โล่งใจละได้ขึ้นรถแน่ๆ พอคนออกมาหมด  รถกลับยังเต็มซะงั้นขึ้นรถไม่ได้   แล้วที่ว่างของคนที่ลงมันหายไปใหนหมด
comment43:อืมม อยากบ่นเรื่องนึง คนที่สะพายเป้ไว้ข้างหลัง อยากบอกให้ระวังนิดนึง เวลาหมุนตัว
หมุนที แทบจะกวาดเอาหน้าคนอื่น เวลาหมุนแล้วชน เจ้าตัวจะไม่ค่อยรู้สึก แต่คนรอบข้างเจ็บอ่ะ
จะเป็นไปได้ไหมที่เอาเป้ลงแล้วหิ้วมือ
comment44:ถ้าเป็นไปได้ อยากจะให้ทั้งบีเอส และ MRT เอาเสาตรงกลางทุกขบวนออก เพราะทุกวันนี้เบื่อพวกมนุษย์เสาไม่มีกระดูกสันหลังมาก เข้าไปปุ๊บต้องไปแย่งกันจับเสาก่อน ทั้งที่ข้างในว่างเยอะแยะไม่เดินเข้าไป (บางคนทุเรศกว่า ยืนซะไกล แต่ยังต้องยื่นมือมาขอให้ได้จับเสาโดยไม่ได้สนใจคนอื่น บางทีแขนแทบจะพาดหน้าคนข้างๆแล้ว) ต้องให้คนที่เข้ามาใหม่แทรกเข้าไปยืนข้างหลังแทน ไม่เข้าใจว่าคนประเภทนี้ ว่าถ้าไม่ได้เกาะเสามันจะยืนไม่ได้หรือไง เอาจริงๆเราขึ้นรถไฟฟ้า แทบไม่เคยต้องจับเสาเลย แค่ยืนปกติๆนี่แหละก็ทรงตัวได้แล้ว
comment44-1:ใช่ครับ เสานี่ตัวขวางทางเลย แล้วชอบยืนล้อมเสาแบบยืดแขนกัน ไอ้พื้นที่ตรงที่เป็นแขนคนเกาะเสานี่เข้าไปยืนได้อีก 6-7 คนเป็นอย่างต่ำ
เอาเสาออก แล้วเพิ่มห่วงจับเป็น 3 หรือ 4 แถว จะทำให้คนเข้าไปยืนด้านในกันได้เยอะขึ้นกว่าตอนนี้
comment44-2:เสาเค้าเอาไว้ให้คนเตี้ยๆจับครับ
คนสูงไปจับห่วงเอา
แต่ที่เห็นคือเตี้ยสูง มันจับเสาหมด555
comment45:จริงๆต้องทำขบวนยาวๆในช่วงเวลาเร่งด่วน บ้านเรามันสั่นจิดเดียวถึงแม้จะเพื่มแล้วก็เถอะ ดูอย่างญี่ปุ่น ฮ่องกง รถไฟขบวนนึงยาวมาก ยังไงมาจอดก็ต้องได้เข้าทุกคน
comment46:จากประสบการณ์ที่ใช้ MRT ไปทำงานทุกวันมา 3 ปี พบว่าตอนเช้า ช่วงมนุษย์เงินเดือนเดินทาง คนส่วนใหญ่ เข้าแถวเป็นระเบียบมากระหว่างรอขึ้นรถ มีแซงคิวบ้างแต่ไม่เยอะมาก  เข้าในขบวนรถทุกคนเดินเข้าด้านในหมด ตรงกลางด้านในขบวนแถบทุกคนจัดแถว 3 แถวโดยอัตโมัติ ระหว่างสถานีจะมีพนักงานมาบอกว่าช่วยเขยิบเข้าข้างในตรงกลางขบวนด้วย อยากเรียกพนักงานมาชี้สิตรงไหนว่างบ้าง แทบจะเป็นผัวเมียกันอยู่แล้ว 

พอลงจากรถขึ้นไปด้านบนสถานี ทุกคนต่อแถวกันขึ้นบันไดเลื่อน บนบันไดเลื่อนคนยืนยืนชิดขวา คนเดินเดินชิดซ้าย เป็นอัตโนมัติ ขึ้นไปชั้นแตะบัตรออก ทุกคนต่อแถวกันไม่มีการแทรกกัน  ผมว่าคนส่วนใหญ่เป็นแบบนี้หมดในตอนเช้าๆ  ถ้าใครทำผิดจากนี้ สันนิษฐานได้เลยว่าเป็นผู้โดยสารขาจร

ส่วนตอนเย็น โดยปกติจะเป็นแบบที่จขกท.เล่าบ้าง คือมีบ้างที่ไม่ชิดใน แต่ส่วนใหญ่ก็ชิดใน ผมกลับรู้สึกว่าผู้โดยสาร BTS จะมีพฤติกรรมไม่ชิดในมากกว่า MRT  เพราะตัวขบวนรถ BTS ราวจับเป็นลักษณะ 2 แถว คนก็มักจะยืน 2 แถว หลวมๆ ซึ่งจริงๆมันยืน 3 แถวได้ ที่หน้าประตูก็มีราวจับอีก คนก็จะยืนอออยู่หน้าประตูเยอะ ไม่เดินเข้าด่านใน  ในขณะที่รถ MRT ไม่มีราวจับหน้าประตู และ BTS วิ่งถี่กว่า คนใช้ประจำจะรู้ว่าพลาดขบวนนี้จะไม่ต้องรอนาน เลยไม่เข้าไปอัดกัน แต่ MRT ความถี่น้อยกว่า พลาดขบวนนึงจะรอนานกว่า เลยพยายามจะเบีบดเข้าไปมากกว่า ที่ว่างก็จะเหลือน้อยกว่า

MRT น่าเป็นห่วงตรงที่สายสีม่วงเปิดบริการแล้ว และกำลังจะมีจุดเชื่อมต่อ แต่รถ MRT มีเท่าเดิม เวลาชม.เร่งด่วน จะมีผู้โดยสารเพิ่มเข้ามาอีก หลักหมื่นคน ไม่รู้จะแน่นแค่ไหน
comment46-1:ใช้ MRT ประจำ เป็นแบบความเห็นนี้จริงๆ ค่ะ
comment46-2:มายืนยันอีกเสียง ว่าเป็นแบบ คห 46 พูดจริงค่ะ
comment47:นอกจาก bts mrt

อีกที่เราว่าลิฟท์ ในอาคารสำนึกงานใหญ่ๆ บางที่ก็เป็นนะ

เช่นออฟฟิศเรา ซึ่งเราเซ้งงง เซ็ง
เอาตัวเข้าไปได้ในเวลาเร่งรีบ
แต่ต้องกลัวลิฟท์ จะไม่ปิด เพราะอยู่จะติดประตูลิฟท์มาก
คนในก็ไม่ขยับ ทั้งๆที่เหลือ


ไม่รู้ตึกอื่น เค้าเป็นกันมั่งไหม


เพิมเติม
นอกจากเป้ แล้วก็ผมคุณสุภาพสตรีนี่แหละ
สะบัดผม สะบัดหางม้า
สางผม สยาย โดยแบบนี่ลิฟท์นะ -*-
comment48:เวลาต้องสะพายเป้ขึ้น MRT หรือ BTS หรือแอร์พอร์ตลิ้งค์ เราจะเอามาสะพายข้างหน้าตลอด พยายามให้เกะกะคนอื่นๆให้น้อยที่สุด แต่มันเลี่ยงไม่ได้เพราะต้องเอาขึ้นไปด้วยกัน ก็จะไปหายืนตรงซอกๆมุมๆ แต่เวลาที่จะลงก็ลำบากเหมือนกันเพราะต้องแหวกๆ แทรกๆคนอื่นๆออกมายืนรอตรงประตู ไม่งั้นลงไม่ทัน
comment49:อีกปัญหาหนึ่ง ที่ผมเจอบ่อยมากๆ คือ ยืนต่อคิวอยู่แล้วจะมีคนที่ไหนไม่รู้ วิ่งเข้ามาเสียบตอนช่วงสุดท้ายที่ประตูกำลังจะปิด เป็นการกระทำที่เลวร้ายมาก และจะบอกว่า  
MRT  ศูนย์วัฒนธรรม หัวขบวน หมายเลข 1  ช่วงเวลา 8.00-8.15 นาที

ฃจะมีผู้ชายคนนึง สูง 170-175 เซนติเมตร ใส่เสื้อสีดำ เดินทางไปยัง สีลม 
จะชอบแซงคิวคนอื่นด้วยจังหวะนี้ ตลอดเวลา ทำบ่อยมาก ทำจนผมสังเกตเห็นเป็นประจำ  ถ้าจะกลัวไปทำงานไม่ทัน ทำไมไม่มาตั้งแต่ 7 โมงเช้า
นิสัยไม่ดี  น่ารำคาญมากๆๆๆ  !!!
comment50:หรือมันควรจะบรรจุในหลักสูตรการศึกษาขั้นพื้นฐานรึเปล่า โดยเป็นวิชาบังคับเลย ไม่ใช่เลือกเสรี

เพราะถ้าให้ใช้สามัญสำนึก ดูเหมือนจะไม่ได้มีกันทุกคน

บางวิชาไม่ได้เอาไปใช้เลย ยังมีได้ แต่บางอย่างที่เป็นประโยชน์ และควรรู้ทุกคนก็น่าจะมีได้ อย่างเช่น

- วิชามารยาททางสังคม ทุกอย่าง รวมถึงการแต่งตัวไปสัมภาษณ์งาน การเข้าร่วมงานเลี้ยง การใช้บริการของสาธารณะ อย่าง รถเมล์ รถไฟฟ้า ห้องน้ำ ฯลฯ

เพราะทุกวันนี้ เจอพวกอ้างสิทธิเสรีภาพส่วนบุคคล ที่มาเบียดบังคนอื่นบ่อย

- วิชาปฐมพยาบาลเบื้องต้น การทำ cpr การเอาตัวรอดจากภัยพิบัติต่างๆ ทั่วโลก 

- วิชาศิลปะป้องกันตัว เรียนมวยไทย เรียนยูโด 

- วิชาการเงินในชีวิตประจำวัน 

บางอย่างให้เรียนรู้กันเอง หรือให้ใช้จิตสำนึกมันยาก (แม้บังคับให้เรียนทุกคนแล้ว ก็ต้องมีบ้างหละที่ไม่เอาไปใช้)

แต่ยังดีกว่าจำเป็นต้องใช้ แล้วไม่มีความรู้เลยสักนิดเดียว ก็การเรียนการสอนบ้านเรามันเป็นเหมือนลูกนกที่ต้องคอยหาอาหารมาป้อนนี่นะ
comment50-1:ถามจริงๆเถอะที่เขียนมานี่เข้าใจเรื่องการศึกษาจริงๆหรือเปล่าเนี่ย ไม่ใช่ว่าอยากมโนอะไรก็ได้  เออ...ไปศึกษาเกี่ยวกับการจัดการศึกษา เช่น   ปรัชญาการศึกษาหรือทฤษฎีการเรียนรู้มาก่อนแล้วค่อยมาโพสต์ดีกว่าไหม หรือไม่ไหวก็ไปถามครูที่สอนคุณตอนมัธยมก็น่าจะได้นะ
comment50-2:ถ้าผมเข้าใจผิดไปมาก ถ้าคุณรู้อะไรที่มันถูกต้อง รบกวนช่วยชี้แจงด้วยครับ ในนี้เลย คนอื่นที่เข้าใจผิดแบบผมจะได้เข้าใจถูกด้วย ถ้าไล่ไปอย่างนี้ ผมก็ไม่รู้จะไปทางไหน ผมเป็นลูกนก

แต่มันขึ้นอยู่กับว่า คุณรู้จริงๆ หรือเปล่าต่างหาก ????
comment50-3:ลองใช้ความสามารถตัวเองศึกษามาก่อนนะ ไม่ใช่ว่า ไม่รู้อะไรก็จะให้คนอื่นเขาบอกให้หมด  ถ้าเป็นครูของคุณเขาก็อาจจะบอกคุณก็ได้  ตนเป็นที่พึ่งแห่งตน   เข้าห้องสมุดบ้าง   อ้อ..คงไม่บอกว่าเดี๋ยวนี้ความรู้ทุกอย่างศึกษาได้ทาง Internet นะ   มันก็มีส่วนใช่ แต่ขึ้นอยู่กับว่า รู้จักวิเคราะห์ สังเคราะห์ หรือไม่ และบางทีเราก็ต้องเป็นคนสร้างมันขึ้นมา ความรู้หลายๆอย่างก็ไม่ฟรี  บางที่คุณต้องยอมเสียเงินบ้างเพื่อเป็นสมาชิกของฐานข้อมูลบ้างเรื่องที่คุณสนใจ หรือรับ journal เพื่อ update ความรู้บ้าง หรือไม่ก็ต้องเข้าห้องสมุด อย่าลืมเลือกเข้าห้องสมุดที่เด่นทางด้านที่คุณสนใจ เช่น ถ้าเด่นทางด้านการศึกษา ในไทย ก็ เช่น มศว.   คือ..อย่างไรก็แล้วแต่ ทฤษฎีทางการศึกษามันไม่ค่อยเปลี่ยนหรอก ขึ้นอยู่กับจะนำมาใช้จัดการศึกษาอย่างไรมากกว่า ถ้าเลือกประหยัดหน่อยก็ศึกษาทางห้องสมุดมหาลัย มันเป็นเรื่องของ QA ถึงมีฐานข้อมูลแต่อย่างไรก็ต้องมี  Hard copy คนนอกสามารถเข้าใช้ได้เสียค่าบริการบ้างนิดหน่อย  ความรู้มีอยู่ทั่วไป ขึ้นอยู่กับคุณมีความสามารถหรือเปล่า เหมือนที่นักวิจัยบอกว่า...ปรากฎการณ์(phenomena ) มีอยู่ ถ้าเราไม่มีความรู้ความสามารถเราก็จะไม่รับรู้ถึงปรากฎการณ์ เสมือนมันไม่มีอยู่ แต่ถ้าเรามีความรู้ความสามารถ มีองค์ความรู้ เราจะรับรู้ถึงปรากฎการณ์ได้ และเราก็จะสามารถศึกษา ประยุกต์และนำไปใช้ให้เกิดประโยชน์ต่อไป ถ้าอย่างรู้อย่างลึกซึ้ง ลองเรียนให้ถึง Ph.D ละกันน๊ะ และอย่าลืมเลือกมหาลัยด้วยนะ จะได้เป็น Ph.D  อย่างภาคภูมิ
   บางคนเรียนจนจบมายังไม่เข้าใจเลยว่าทำไมเราจึงได้เกรดแบบนี้ ตัวอย่าง เช่น แค่เรื่องพื้นฐานว่า ตัดเกรดระบบอะไร ยังไม่รู้เลย ตัดเกรดอิงกลุ่ม หรือว่าตัดอิงเกณฑ์  หรือว่าใช้อะไรเป็นเกณ์ ทำไม 80%  up จึงได้ A  90%  up ถึงจะได้ A ได้ไหม หรือว่า  75% เป็น A ได้ไหม เราได้เกรดนี้เพราะอะไร อย่างไร อะไรคือคะแนนจริง อะไรคือความคลาดเคลื่อน True score +error  ดุลพินิจผู้สอนเกี่ยวข้องอย่างไร 
    คนที่จะจัดการศึกษา ควรเข้าใจการศึกษา การศึกษาจึงเป็นความเจริญงอกงาม  คำที่ขีดเส้นใต้คืออะไรลองหาคำตอบดูนะครับ
comment51:เบื่อพวกเดินทอดน่องกดมือถือมากค่ะ 
ประตูเปิดก็ยังค่อยๆ เดินกดมือถือเข้าไปข้างใน เข้าได้แล้วก็ยืนแช่มันอยู่หน้าประตู 
ไม่ได้สนใจเลยว่าคนอื่นเค้าขึ้นกันไม่ได้

ไม่แค่เวลาเดินขึ้นลงรถ เวลาเดินปกติ คนกดมือถือนี่เดินไม่ได้เคยสนใจใครเลย 
เกะกะมากๆ ค่ะ ช่วยสนใจซ้ายขวาบ้างเถ้อะะะะะ -"-
comment51-1:เมื่อวันก่อนเราเจอแบบนี้แหละค่ะ
คือช่วงเวลาเร่งรีบ กว่าจะยุรยาทเดินเข้าขบวน เล่นอยู่นั้นล่ะมือถือ
เรากระแทกเลยค่ะ เพราะถือว่าคุณไม่เคารพเพื่อนร่วมทาง เราก็ไม่จำเป็นต้องเคารพคุณ
มีหันมามองหน้าแบบเคืองๆอยู่ เราไม่แคร์ ด่ามาด่ากลับไม่โกงด้วย
เกลียดมากพวกเล่นมือถือไปแล้วเดินไปเนี่ย
คือรำคาญมากค่ะ คือเวลาแค่ 20 -30 นาที ไม่ตายเนอะ ถ้าไม่ได้เล่นมือถือเนี่ย
comment52:ผมเคยโดนประตู BTS หนีบด้วยครับ คือจังหวะนั้นคนข้างหน้าผมสะพายเป็ แล้วก็ดันเดินเข้าช้าอีก เป้ขวางหน้าผมอยู่ผมก้าวเข้าไปไม่ทัน จังหวะสัญญาณดังประตูปิดพอดี ผมเลยโดนหนี ดีนะโดนแค่นิ้วเท้ากับข้อศอกนิดหน่อยเพราะตรงประตูมีเซ็นเซอร์ พอประตูโดนตัวผมมันก็ผละออกจากกัน ไม่งั้นอาจเจ็บหนักกว่านี้ พอขึ้นมาเสร็จ ผมก็ไม่แน่ใจว่า ไอ้คนข้างหน้าผมเดินช้า หรือประตูมันปิดไวกว่าเดิมกันแน่ แต่ก็อยากให้รีบ ๆ เดินเข้าไปหน่อย เพราะผมกะจังหวะเวลาประตูปิดไม่ถูก (ผมไม่ได้ขึ้นประจำ)
comment52-1:เท่าที่สังเกต ปกติเสียงปิดประตูจะดังก่อนที่ประตูจะปิดครับ ถ้าเข้าไม่ได้ ก็สมควรจะออกมารอข้างนอก ไม่ควรพยายามจะเข้าไปจนประตูปิดไม่ได้

เคยเจอฝรั่งเข้าขบวนรถไม่ทัน คือเสียงเตือนดังแล้วแต่ก็ยังพยายามตามคนอื่นเข้ามาในขบวน ทำให้ประตูหนีบทั้งตัว แล้วฝรั่งก็สบถอะไรบางอย่างแบบหยาบๆ  จริงๆการพยายามเข้าขบวนรถ ทั้งที่มีสัญญาณดังแบบนี้ไม่ถูกต้องนะครับ นอกจาก ตัวคนนั้นจะบาดเจ็บเพราะโดนประตูหนีบแล้ว บางทีเจ้าหน้าที่ควบคุมขบวนรถต้องรอเพื่อเคลียร์ผู้โดยสารออกจากประตูที่หนีบ  เท่ากับว่าผู้โดยสารทั้งขบวนกี่ร้อยคนต้องรอคนคนเดียว  ยังไม่รวมถึงถ้าเกิดช่วงเวลาชม.เร่งด่วน รถไฟจะมาถี่มาก  รถขบวนนี้ออกสถานีไม่ได้ รถขบวนถัดไปก็ต้องหยุดรอ กลายเป็นช้าทั้งระบบ ช้ากันทุกคน  ผลกระทบเป็นหลักพัน หลักหมื่นคน สาเหตุเพราะคนคนเดียวไม่หยุดรอหลังสัญญาณปิดประตูดัง
comment53:บางคนคิดว่า เดี่ยวฉันจะออกแล้วอีกไม่กี่ป้าย ก็จะไม่เดินเข้าไปข้างในมาก เพราะหากอยู่ด้านในเวลาถึงป้ายที่จะออกแล้วมันลำบาก
เอาเป็นว่า อยู่ด้านในพอถึงป้าย ก็บอกขอทางหน่อย ใครไม่ขยับให้ก็แหกด่านมันออกมาเลย
comment54:BTS เป็นหนักกว่า MRT เยอะ
comment54-1:ใช่ๆๆๆๆๆๆๆๆ

เราต้องใช้ MRT ต่อ BTS ไปทำงาน
เราก็ว่า BTS เลวร้ายกว่าเยอะมากๆๆ
comment55:เราเจอคนอ่านหนังสือค่ะ คือช่วยเป็นหนอนหนังสือให้ถูกที่นิดนึง หนังสือเค้าใหญ่มากแล้วมากางตอนเบียดๆ 
เค้าเหลือเสปซตรงหน้าเค้าเยอะมากนะ แต่เค้าเอาตูดเค้ามาบี้กับอวัยวะซ่อนเร้นของเรา 
คือเค้าโก่งถอยเพื่อให้ตัวเองอ่านหนังสืออ่ะ มันเกินไปป่ะ สะกิดก็ยังเฉยแอ๊บอ่านต่อไป
เราทนไม่ไหว เราเลยกำหมัดแน่ๆแล้วกระทุ้งตูดเค้าทุกครั้งที่รถเบรก รถเหวี่ยง (หมัดช่วยโพรเทคอวัยวะเราไปในตัว) 
ผ่านไป 4 สถานทีเพิ่งรู้ตัวมั้ง หันมามองแบบโกรธๆ บั่บว่าไม่เข้าใจคนอ่านหนังสือหราาาาาาา

ค่าาาาาาาา ตูดตัวเองไปสีกับ xxx ของคนอื่นยังไม่รู้สึก ตายด้านระดับไหนวะ นั่งแล้วค่อยอ่านได้ไหมล่ะ
comment56:เราจะเอาตัวเบียดดันเข้าไปครับ  ไม่สนใจ
แต่แอบแปลกใจว่า  ทำไมไม่เพิ่มขบวน
เวลาเราดูหนังต่างประเทศ  จะเห็นขบวนรถเขายาวมากกก  แม้แต่ของฟิลิปินส์ ก็ยาว  
แต่ของเราจำกัดไว้แค่ 4 ตู้ เองมั้ง
comment57:และอยากให้ mrt อโศก แก้ปัญหาต่อแถวซื้อเหรียญที่ยาวที่สุดในโลกที่นี่ เพิ่ม จนท  ติดป้ายภาษาอังกฤษ จีนว่าสามารถเดินด้านข้างไปซื้อเหรียญอีกฝั่งได้  เจอปัญหานี้มา10ปีแล้ว ผู้บริหารmrt ก็แก้ปัญหาไม่ได้เลย  นททบ่นมาก
comment58:ทำไมไม่ลงทุนเพิ่มตู้ พ่วง ให้เหมือน ตปท  ไม่มีงบ หรอ ?
comment59:บางทีคนก็แน่นจริงๆแหละ แน่นตั้งแต่หัวลำโพง ช่วงสี่ ห้า โมงนี่ไปจน ทุ่มกว่าๆ แน่นมากๆ เพราะเคยลองไปขึ้นที่หัวลำโพงแล้วเข้าไปยืนเลย คนเยอะ
ทั้งๆที่ไม่มีคนยืนเล่นมือถือ ไม่มีนักเดินทางเลย มีแต่พนักงานออฟฟิต นักเรียน นักศึกษา ผู้โดยสาร คือแน่นจนแบบต้องยืนเรียงๆกัน ถ้าในอนาคตเปิดหลายๆสาย ความแออัดจะลดลง อย่างหลายๆคนเลย เห็นขึ้นที่ หัวลำโพง กว่าจะลงก็ พหล กับ ลาดพร้าว
comment60:จากที่เดินทางไปทำงานด้วย mrt ทุกวันเช้าเย็น กลับมองว่า ส่วนใหญ่มีมารยาทนะ แบบที่ ความคิดเห็นที่ 46 บอก
ตอนเย็นจะเจอพวกมนุษย์พิงเสา มนุษย์เป้ บ้าง ก็เท่านั้น มนุษย์โทรศัพท์ไม่ได้สนใจ ไม่ค่อยเปนปัญหาสำหรับเรา
comment61:ไม่รู้จะคอมเม้นอะไร บ่นสิ่งที่ผมจะบ่นกันไปหมดแล้ว วิธีแก้สำหรับ ใครกดใครขวาง ผมก็ชนเลย ไม่สนใจ ด่ามา ku ด่ากลับไม่โกงแน่นอนครับ 555 5+
ส่วนเวลาขึ้นบรรไดเลื่อนแล้วโดนขวางทางเนี่ย ผมจะพูดเสียงดัง "ขอโทษครับ" ให้คนตรงนั้นมันได้ยินทั้งบางว่า mung เนี่ยขวางทางคนอื่นอยู่ หงุดหงิดรำคาญ 

ประเภทที่เดินช้ส กดโทสับระหว่างทางเดินอีก  เดินเชี่ยว ชนนิดๆมาเยอะและ จริงๆก็อยากให้ดทสับหล่น แต่ mang ไม่หล่นสักคน

ส่วนประเภทไม่เดินเข้าไปข้างในบีทีเอสนี่ ผมจะทำสีหน้าให้พอใจให้ไอคนที่มันไม่เดินเข้าไปเห็นแล้วทำเป็นเดินแทรกเดินชนมันไปเลย ส่วนใหญ่ผมขึ้นบีทีเอส จะไปลงที่สถานีที่สองที่สาม หรือแค่1สถานที ผมก็เข้าข้างในหมดอะ ถ้าจะได้ใช้บริการ อย่างน้อยก็ทำให้คนทั่วไปรู้ว่า ที่เราออกยาก อยู่ลึก เพราะเราเข้าไปข้างในเพื่อให้มีที่ว่างข้างนอกให้คนอื่นได้เข้ามาในขบวนได้ 

ไปละ พรุ่งนี้วันจันทร์ ต้องไปเดิน ตะโกน ขอโทษครับดังๆ เดินชน เดินเชียว ต่อ 555555555555555555555
comment62:ต้องเอาแบบแอร์พอร์ตลิงค์ล่ะมั้งคะ
ช่วงชั่วโมงเร่งด่วนนี่คือเบียดและผลักกันแบบไม่แคร์หน้าอินทร์หน้าพรหม
แต่นี่ไม่เคยโกรธนะ เพราะไปญี่ปุ่นก็เจอแบบนี้ 
เข้าใจอ่ะ ว่าชั่วโมงนั้นใครก็อยากไปต่อทั้งนั้น เพราะฉะนั้นเบียดและผลักกันมาโลด

ส่วน MRT นี่โชคดี เพราะทางไป-ทางกลับ คือทางที่สวนกับคนอื่นประจำ 
เลยไม่เคยเจอช่วงที่คนแน่นจนขึ้นไม่ได้
ยกเว้นตอนที่ปิดซ่อมแซม
comment63:เราว่าพอๆกัน ทั้ง BTS และ MRT ค่ะ  BTS เพิ่มตู้แล้ว แล้วรถวิ่งมาเร็วขึ้น พอช่วยได้บ้างนิดๆ บางครั้ง 
แต่เท่าที่เห็นส่วนใหญ่ ทั้ง BTS และ MRT คือ ตรงกลางว่างมาก และตรงประตูแน่นมาก เขยิบเข้าไปคนละนิด ก็จะช่วยได้แล้วค่ะ ทุกคนอยากไปเหมือนกันนะ 

อยากให้ MRT เพิ่มตู้มากเลย มันไม่พอแล้ว ยิ่งตรงอโศกนะ ต้องนั่งย้อน ถึงจะได้ขึ้น เสียเวลามากเลย
comment64:สนับสนุนทุกข้อยกเว้น

-      ยืนขวางบันไดตรงกลาง  เอาจริงๆ MRT ก็รณรงค์ให้คนไม่เดินกัน  แต่สุดท้าย คนรีบก็ต้องเดินอยู่ดี  หากจะยืนก็ชิดขวาเถอะค่ะ เลนส์ซ้าย คนจะได้เดินกันได้  

ทุกที่มีบันไดค่ะ รีบมากใช้บันได เขาห้ามเดินบันไดเลื่อนเพราะเหตุผลด้านความอันตราย
เวลาเรารีบเราก็ขึ้นบันไดค่ะ กว้างกว่าเยอะ ไม่เบียดคนด้วย
comment64-1:เห็นด้วยค่ะ หากรีบมาก ต้องการเดิน ควรเดินที่บันไดด้านข้าง
เดืนบนบันไดเลื่อนมันอันตรายนะ
ป้ายสติกเกอร์ก็มีติดไว้ชัด
comment65:ส่วนใหญ่ทำเท่าที่ทำได้ครับ คือพอเดินเข้าแล้วเห็นตรงกลางหลวมๆ 
ก็จะแทรกคนใกล้ประตูที่ยืนเกาะเสาบ้างอะไรบ้าง
แทรกไปสักสามสี่คน ไปยืนตรงเสากลาง ถ้าคนหลวมๆยืนได้อยู่แล้ว
ส่วนใหญ่ก็จะงงๆ เข้ามาทำไมฟะ แต่ก็จะทำให้เค้ารู้สึกว่า ตรงประตูคนเยอะ ไอ้นี่เลยแทรกเข้ามา
แต่บางทีก็ได้ผล คือเค้าจะเริ่มมองๆ พอเห็นคนยังเข้าไม่ได้ ก็ขยับชิดคนละนิด บางทีก็เข้าได้อีกคนสองคน
คือเราไม่ได้เข้าแล้วออหน้าประตู หรือบอกให้ใครเขยิบ
แค่ปลุกเค้าจากการพยายาม ลืมโลก หนีโลก อันโหดร้าย ขึ้นมานิดนึง
เค้าก็ขยับกัน 

เว้นแต่พวกดื้อด้าน 
ประมาณ ทีกรูเข้าไม่ได้กรูไม่ว่า ทีเอ็งเข้าไม่ได้เอ็งอย่าโวย อิอิ
พวกนี้ยึดหัวหาด จะรีบออกให้ได้เร็วที่สุดจริงๆครับ ควรแทรกไปยืนหน้าประตูตลอดทางนะอย่างนี้
ใครมาก็ให้เค้าผ่านเข้าข้างในซะ
comment66:ไม่เห็นเกี่ยวเลยกับ mrt พฤติกรรมคนใช้บริการทั้งนั้น
comment67:ไม่เห็นด้วยเรื่องเดินบนบันไดครับเอาจรืง ๆ ขึ้น MRT  ผมยืนตรงกลางตลอดมือตจับราวบันไดเลื่อนครับ ใครจะเดินมาสะกิดผมก็ขี้ให้ดูสติกเกอร์ห้ามเดินครับ 

ช่วยกันเคารพกฎสถานที่และไม่สร้างความเสี่ยงที่จะเกิดอันตรายกับคนอื่นครับ ถ้าอยากรีบเดินก็บันไดปกติไปครับ 


ส่วนที่เหลือเห็นด้วยครับ แต่สุดท้ายตัวเราเองควรบอกกล่าวและช่วยเหลือตัวเองให้เต็มที่ครับ เค้าไม่ขยับก็ตะโกนขอทองและเดินเข้าไปครับ กระเป๋า มือถือ หรืออุปกรณ์รบกวนเราก็บอกกล่าวกันตรงนั้น
comment67-1:ถ้าใช้ bts รบกวนยืนชิดขวาด้วยนะครับ
comment68:ขอนำเสนออีกประเภท พวกนี้เจอทุกเช้าน่ารำคาญมาก

ปกติเราจะนั่ง BTS จากอโศกไปทำงานที่ พร้อมพงษ์

พอกำลังจะเข้าขบวน ก็จะเจอพวกที่โดยสารมาก่อนเราจากสถานีอื่น แต่ลงพร้อมพงษ์เหมือนกัน
นางรีบมายืนจ่อประตู ตั้งแต่ BTS เทียบที่อโศก แล้วเราก็เข้ารถไฟฟ้าไม่ได้ เพราะติดอีพวกที่มายืนจ่อ
ไม่รู้พวกนี้จะรีบไปไหน อยากจะตะโกนบอกมากว่า "ลงพร้อมพงษ์เหมือนกัน" ช่วยอย่าเพิ่งมาจ่อประตู

สุดท้ายพอถึงพร้อมพงษ์ ออกประตูรถไฟฟ้าไป นางเดินชิลมาก ไอ้เราก็นึกว่ารีบ เห็นมาจ่อประตูตั้งแต่อโศก
comment69:แปลกใจทำไมไม่มีใครต่อว่า ว่าผู้ให้บริการไม่ปรับปนุงขยายเพิ่มขบวนรถให้มากขึ้น
เพื่อลดการแออัดทำให้ไม่ต้องมาด่าทอกันเอง
comment70:อีกเรื่องนึงคืองงกับบันไดเลื่อน MRT สุขุมวิทมาก

จะสังเกตว่าบันไดเลื่อนจุดเชื่อม ​BTS กับ MRT เป็นอีกเลนนึง
พอลงมาชั้นที่เป็น Metro Mall แล้วบันไดเลื่อนเชื่อมลงไปกับที่ขายตั๋ว ดันสลับเป็นอีกเลนนึง

มันเลยทำให้คนเดินสลับกันไปมา มั่วไปหมด เดินชนกันวุ่นวายมาก
คนลงมาจาก BTS ก็ไม่รู้จะรีบเดินเฉียงตัดเลนไปไหน 
คนที่เพิ่งขึ้นมาจาก MRT ก็จะตัดไปขึ้นบันไดเลื่อนอีกฝั่งไม่ได้
comment71:รถก็แน่น แล้วยังมีพวกที่ได้นั่ง แล้วไม่เก็บขา ไขว่ห้างชี้เท้าพุ่งออกมาอีก
comment72:คือจะให้มันเรียบเฉียบนิ้ง อย่างที่ ต้องการ มันไม่มีหรอกครับ
ต้องคิดด้วย ว่านี่มันประเทศอะไร จะไปเปรียบ ญี่ปุ่น
ผมขึ้น subway ที่ NYC Boston DC  เกือบสิบปี ไม่เห็นดุเดือด เหมือนบ้านเราเลย 555

ผมว่าคนที่ขึ้นทุกวันนี้เค้าก็พยามกันเยอะ กลัวจนจะเป้นโรคประสาท ไปแล้ว กลัวโดนด่า ถ่าย คลิป ดุเดือดเลือดพล่าน55
คนส่วนใหญ่ก็ รู้งานมีมรรยาท กันดี ขึ้นชิดกันตูดชน ตูด แล้ว 55 แต่จะให้มัน 100 % 
อย่าลืมมันต้องมี พวกขาจร คนโง่ คนบ้า บ้าง
เพราะมันเป็น ขนส่งมวลชน ครับ ไม่ใช่ ขนส่งเฉพาะกลุ่ม
สร้างสำนึกมันดีแน่ แต่ ถ้า ชิดขอบ สุดขั้วมากไป วันๆก็คอยแต่คิดจะซัดชาวบ้านเค้ากันพอดี
ห้ามเผลอ ห้ามพลาด นึกถึงว่า ที่บ้านทุกคนก็ ต้องมีคนเผลอพลาดทั้งนั้น พ่อแม่พี่น้องเรา วันไหนมาใช้บริการ 
เราเองบางวันก็อาจจะมึนๆ อึนๆ โดนที่ทำงานจิกเรื่องงาน จะโดนไล่บี้ ไม่ได้ตั้งตัว เผลอโง่บ้างบางวัน
comment73:สังคมก้มหน้าค่ะ
มองแต่มือถือ รูดๆอ่านๆจิ้มๆไป ไม่ได้สนใจอะไรรอบตัว รถแน่นๆ ยังเล่นเกมส์ได้เหอะ สามารถมากๆ

เรามักเบียดตัวเองไปยืนกลางๆโบกี้เสมอค่ะ ไม่สนใครมาก่อนมาหลัง ไม่เขยิบก็ช่าง ตูเบียดตัวเองเข้าไปก็ได้
อย่างมากก็โดนมองค้อนประหนึ่งว่าจะเบียดทำไม (วะ) โห เจ๊ ... คนล้นประตูแล้วป่ะ ข้างในนี่ว่างเชียว

บางทีต้องขึ้นย้อนสถานีด้วย เพราะมันแน่นจนขึ้นไม่ได้จริง 

อีกประเภทนึงที่น่าเบื่อ คือพวกสะบัดผมอ่ะ .... บางคนหัวเหม็น หัวมัน หัวเปียกมาก ... สะบัดผมทำไมนักหนา
ยืนนิ่งๆจะตายกันหรือไง ผมเฝ้ารุงรังมาก 
เราขึ้นทีนี่มัดมวยต่ำเลย ไม่อยากเอาผมตัวเองไปจิ้มจมูกจิ้มตาใคร ... ลงรถค่อยแกะออก
comment74:เพิ่มมนุษย์หนังสือได้มั้ย
กางหนังสืออ่านตอนคนเยอะๆ กินเนื้อที่ไป 4 เอเคอร์ เจอแบบทั้งนิยาย  ทั้งวรรณคดี
เสียงก็โหวกเหวกโวยวาย  ไม่เข้าใจ  มันอ่านรู้เรื่องเรอะนั่น
และทำไมไม่ไปอ่านที่บ้านอย่างสงบ  มันต้องรีบ ขนาดต้องอ่านในรถ MRT,BTS เลยเรอะ
comment75:มินิบัส   รถร่วม  คนขับขาโหด กะเป๋าปากหมา

เค้าควบคุม ผู้โดยสารได้ดีกว่า


เหมาะกับคนไทยมากๆ
comment76:ขอเพิ่มอีกกลุ่มนึง กลุ่มที่มารอดักขึ้นขบวนก่อนสุขุมวิท ช่วงเย็นๆสถานีสุขุมวิทคนจะเยอะ ก็จะมีคนนั่งเลยป้ายมาลงสถานีศูนย์สิริกิต์ แล้วพอเวลารถ

มาจากสถานีคลองเตย คนที่เพิ่งออกจากตู้รถไฟฝั่งตรงข้ามดักมาขึ้นรถ ก็จะวิ่งกรูกันเข้าไป โดยไม่สนคนที่ต้องเดินขึ้นบันไดเลื่อน 

รบกวนไม่วิ่งกรูกันเข้าไปดีกว่าค่ะ รู้ว่ารีบ แต่ถ้าวันนึง คุณวิ่งไปชนเค้าจนเกิดอุบัติเหตุ เราว่าคุณจะเสียเวลามากกว่าเดิมอีกค่ะ เผลอๆอาจต้องมีฝ่าย

นึงฝ่ายใดเจ็บตัว
comment77:เพิ่งกลับมาจากไต้หวัน เราพบว่าขบวนรถไฟของเค้ายาวมากกกก ยาวกว่า MRT และ BTS ของเรามาก ทำไมของเราถึงไม่เพิ่มขบวนรถเข้าไปอีก น่าจะลดเรื่องความแออัดได้ 
เห็นด้วยกับเรื่องจิตสำนึกต่อส่วนรวม
comment78:เรือด่วนเจ้าพระยาก็ใช่ย่อยสะเมื่อไหร่ ยืนท้ายเรือนี่ชอบกันจัง
comment79:ผมกลับมองเห็นต่างกับ จขกท. ในบางเรื่องครับ

การขยับเข้าชิดข้างใน มันควรทำนะ แต่อุปสรรค มันอยู่ที่มือจับ (ราวแขวน) คุณลองสังเกตครับ ว่ามีมือจับกี่อัน การไปยืนทรงตัวแบบไม่มีอะไรจับ เป็นผมจะหลีกเลี่ยงครับ เพราะเกิดเหตุอะไรไม่คาดฝัน คุณได้กลิ้ง หรือไหลไปตามทิศทางนั้นแน่นอน

ถ้ารณรงค์ให้คนชิดใน ควรจะต้องเพิ่มราวแขวน ให้พอดีด้วยนะครับ

ราวจับแบบพื้นตรงกลาง ก็เช่นกันครับ ถ้าหากจับจนเต็มแล้ว ก็ไม่ควรขึ้นรถแบบไม่มีอะไรจับนะครับ

#ฝากถึง MRT ช่วยพิจารณาราวจับ เพิ่มเติม ด้วยครับ
comment80:ต้องรีบเดินขึ้นรถ แล้วดันๆเข้าไปครับ  เดี๋ยวก็มีที่ให้ยืนเอง  ไม่ต้องเสียเวลาตะโกนครับ  ชีวิตในเมืองใหญ่ต้องแย่งกัน เป็นแบบนี้ทุกประเทศ ถ้าไม่ชอบไปอยู่บ้านนอกก็ได้ ไม่มีรถไฟฟ้าให้ใช้  ไปโหนรถสองแถวแทน
    ส่วนเล่นมือถือตราบใดที่ ไม่เปิดเสียงดังรบกวนคนอื่น ผมว่าเล่นได้ครับ  ประเทศอื่นๆเขาก็เล่นกัน
comment81:
comment82:ขยับนิดชิดหน่อย กอดคอไปด้วยกัน!!!
comment83:MRT มีโอกาสมั้ยครับ ที่จะมีตู้สำหรับ คนที่ไม่เล่นมือถือ 1 ขบวน มี 1 ตู้

แบบว่า ใครเข้ามาตู้นี้ ห้ามเล่นมือถือ (ยกเว้นในกรณีมีสายเข้า แล้วรับสายคุยได้แปร๊บนึง)

ใครอยากเล่นก็ไปเข้าตู้ที่เหลือ
comment84:แต่ก่อนรถเมล์นี่แนบชิดติดกัน
คนสมัยนี้ไม่เคยลำบาก
comment85:ระบบขนส่งมวลชนของไทย

แย่ทั้งระบบ แย่ทั้งคนใช้บริการ

จึงไม่แปลกที่บ้านเราไม่ไปไม่ถึงใหน
comment86:ในช่วงเวลาเร่งด่วน MRT และ BTS  เค้าเพิ่มขบวนเต็มที่แล้วใช่มั้ยครับ
ทั้งจำนวนตู้โดยสาร และ รอบวิ่งที่ถี่มากขึ้น
comment87:สิ่งที่จขกท.บอกมามันคือคนที่ขาดสามัญสำนึกในการใช้ชีวิตร่วมกัน
comment88:อยากให้แยกตู้ ครับ 
ญ ช เพศที่สาม
จะได้เบียดกันโดยไม่เคอะเขิน
ตัวผมเองเวลาเบียดเข้าไปใกล้สาวๆ กลัวมากครับ
เพราะปกติ หน้าผมหื่นมาก กลัวสาวจะเข้าใจผิด
comment89:@คคห. 88 

ผมเคยไปเห็นคลิปรถไฟฟ้าที่ฟิลิปินส์ 
ขบวนแรกจะเป็นของผู้หญิงและคนแก่ครับ
ผู้ชายห้ามขึ้นเลย 

เรื่องคนแน่น ผมว่าให้ทำใจ 
ทั้ง BTS และ MRT 
เพราะจะมีขยายเส้นทาง 
ผตส.ก็จะเยอะขึ้นแน่นอน

เรื่องยืนขวางตรงประตูผมไม่ค่อยเจอ 
แต่ผมเจอมนุษย์มือถือยืนคนเดียวหน้าประตู
แล้วมือถือเขายื่นมาไง มันกินระยะ 
ถ้าเจอเดินชนเฉี่ยวแล้วมือถือหลุดไป ก็ช่วยไม่ได้นะ
comment90:ปัญหาคือคนไทยเรา จะมีพี้นที่ส่วนตัวมากพอสมควร ไม่ค่อย คิดถึงคนอื่น ยึดตัวเองเป็นศูนย์กลาง เห็นแก่ตัว และ ไม่ค่อยเสียสละ ต่อส่วนรวม
ชอบที่จะต่างคนต่างอยู่ เพราะอยู่รวมกันมักจะมีปัญหา โดนตัวกันก็ รังเกียจ บ้าง โมโห ไม่พอใจบ้าง ตามศูนย์อาหาร ก็จะไม่ค่อยยอมนั่งรวมกัน ทั้งที่มาคนเดียวหรือ 2 คน แต่โต๊ะนั่งได้ 4 ห้องเช่าก็จะเป็นห้องเดี่ยว ไม่ค่อย เช่าห้องรวม เหมือนในต่างประเทศ ที่ คอนโด 1 ห้องห้องมี 3 ห้องนอนก็สามารถแบ่งเช่าได้ 3 คน 

ผมก็มนุษย์เป้ แต่ผมก็เอาลงมาหิ้ว ทุกครั้งก่อนขึ้นรถ เว้นแต่ว่ารถมันว่างจริงๆ บางคนนอกจากมีเป้แล้วยัง สบัดสบิ้งอีก 
ก็เคยเจอ ขึ้นรถผมพยามเข้าข้างในตลอดเพราะว่างยืนสบายกว่า ไม่กลัวออกยาก เพราะตอนออก พอประตูเปิด 
ใครไม่หลบ ผมดัน ไม่หลีกไม่สนโลก ผมเหยียบ

ดีสุดคือปลดเป้ลงก่อนขึ้นรถ แล้วหิ้วเอาไว้สุดแขนจะอยู่ที่ประมาณหน้าแข้งตัวเอง อาจจะวางบนเท้าตัวเอง แล้วหิ้วประคองไว้  จะเป็นตำแหน่งที่ ไม่เกะกะใคร ไม่โดนใคร ไม่กินพี้นที่ เพราะส่วนหนาของตัวเรา จะบังไว้ โดยเฉพาะคนมีพุงแบบผม ไม่เดือนร้อนใคร

ประเทศอื่นอย่าง Singapore มีการ ติดป้ายเตือนที่ประตูรถ อยู่
comment91:อืมม ทำไมคนไทยเฉื่อยจังน่ะเดินเข้ารถไฟฟ้าแบบเฉื่อยๆ เป็นเพราะอะไร
comment92:ผมเห็นช่องว่าง ที่คนยืนได้แล้วไม่ขยับเข้าไป ผมก็จะเดินชนๆๆๆๆ เข้าไปยืนตรงนั้นเองเลย สนใจที่ไหน ตรงกลางว่าง ตรงหน้าจะตูจะได้เสียกันอยู่เเล้ว
comment93:เอาไปดูว่า ว่าเขาสอน จิตสำนึก ระเบียบวินัยกันอย่างไร คนของเขาถึงทำได้


(โดยเฉพาะ ช่วงตอนท้าย คลิป)
comment94:-      ยืนขวางบันไดตรงกลาง  เอาจริงๆ MRT ก็รณรงค์ให้คนไม่เดินกัน  แต่สุดท้าย คนรีบก็ต้องเดินอยู่ดี  หากจะยืนก็ชิดขวาเถอะค่ะ เลนส์ซ้าย คนจะได้เดินกันได้ 

MRT เค้าขอความร่วมมือ "ไม่เดินหรือวิ่งบนบันไดเลื่อน" ทางขึ้นนอกจากบันไดเลื่อนแล้ว เค้ามีบันไดธรรมดาให้คุณได้เดินหรือวิ่งได้ตามความรีบของคุณครับ  

อ่อคงไม่ต้องกล่าวถึงลิฟท์สำหรับคนชราหรือคนพิการนะครับ พอกันกับพวกจอดรถที่คนพิการคนท้องคนชรา ตามห้างนั่นแหละครับ
comment95:นับว่าเป็นโชคดีที่ไม่ได้ใช้รถไฟฟ้าเดินทาง เพราะใช้รถเมล์ตลอดจ้า.. 

ป.ล. เหี้ยมโหดกว่ารถไฟฟ้าอีก T-T
comment96:แต่กระทู้นี้ก็แปลกอยู่อย่างนะ จะเทีนยกับประเทศที่เขาพัฒนาแล้ว แต่มีพวกแอนตี้การเล่นมือถือหรืออ่านหนังสือบนรถ
ทั้งๆที่ญี่ปุ่น เวลาอยู่ในรถไฟฟ้าเขาก็เล่นก็อ่านกันทั้งนั้น สรุปว่าอยากได้ตามที่ใจตัวเองต้องการแค่นั้นสินะ

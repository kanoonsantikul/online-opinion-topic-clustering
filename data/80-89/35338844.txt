title:จากการหนังสือเดินทางไทยมีศักดิ์ศรีต่ำ(เข้าได้ไม่กี่ประเทศ) เพราะ คนไทยหลบหนีวีซ่าไปทำงานตปท.มาก ทำไมรัฐไม่แก้ไข?
comment:คนไทยหนีไปเกาหลีมาก ในเฟสถึงขนาดมี เพจรวมคนไทยที่หนีเข้าเมืองเกาหลีได้แล้ว จำนวนคน like เป็นแสน   ทำให้เกาหลีเข้มงวดกับคนไทยมาก บางคนไปเที่ยวโดยสุจริต ก็โดนเหมาส่งกลับไม่ให้เข้าประเทศเกาหลีเนื่องจาก ถือ passport ไทย จึงเป็นคนไทย และต้องรับเคราะห์กรรมที่เพื่อนร่วมชาติก่อไว้ ทำให้เสียเงิน เสียเวลา เสียประวัติ เสียสุขภาพจิต   
                                            อยากทราบว่ากรณีแบบนี้ประเทศอื่นแก้ไขยังไง (เพราะไม่เห็นทางภาครัฐจะมีนโยบายแก้ไขอะไร)  เพราะกรณีเช่นนี้ หนังสือเดินทางไทย จึงต่ำชั้นกว่า หนังสือเดินทาง มาเลเซีย แบบเทียบกันไม่ได้  (ไทยอยู่ลำดับท้ายๆของโลก ในขณะที่ ของมาเลเซียอยู่ลำดับ topๆ ของโลก) (ไทยเข้าได้ประมาณ 60 ประเทศไม่ต้องขอวีซ่า ในขณะที่มาเลเข้าได้ประมาณ 150 ประเทศไม่ต้องขอวีซ่า รวมถึง ประเทศในยุโรปทั้งทวีป +อังกฎษ ออสเตรเลีย นิวซีแลนด์ ที่คนมาเลเซียสามารถซื้อตั๋วเครื่องบินแล้วไปเดินทางไปได้เลย)																																	   แก้ไขข้อความเมื่อ 2 กรกฎาคม 2559 เวลา 23:08 น.
comment1:ทำใจอย่างเดียว
ใครไปช่วงนี้ หลักฐานการเงินหรือบัตรเครดิตไม่มี
มีแววกลับบ้านก่อน
comment2:ปัญหาคือทำไมต้องไปทำงานบ้านเมืองอื่นประเทศตัวเองไม่มีงานทำหรือ
comment2-1:เอาจริงๆ คือมีครับ แต่ค่าแรงมันน้อย งานใกล้เคียงกัน หนักเท่ากัน ไปทำงานเมืองนอกได้ตังดีกว่า 3-4 เท่า
comment2-2:คำตอบมันก็มีอยู่แล้วในตัว 
คนวุฒิการศึกษาน้อย เงินเดือนล่ะ 30k 40 k 50k หาไม่ได้ง่ายๆนะในไทย ในระยะเวลาสามปี
บางคนกลับมา ซ์้อรถใหม่ได้เลย สร้างบ้านได้ เก็บทุนไว้ส่งลูกเรียนป.ตรี ได้ 

ไม่มีใครอยากไปไกลบ้านหรอก ......
comment2-3:ก็เหมือนกับเมียนมาร์ กัมพูชา ลาว มาทำงานบ้านเรานั่นแหล่ะ ทั้งแบบถูกกฎหมาย ผิดกฎหมาย 
ค่าแรง เป็นคำตอบ เห็นด้วยกับ คหทั้ง 2-1 และ 2-2
comment2-4:เค้าเลือกสิ่งที่คิดว่าดีที่สุดให้ชีวิตตัวเองมั้ง
comment2-5:มันผิดตรงที่เข้าประเทศแบบผิดกฎหมายไง เหมือนกับแรงงานเพื่อนบ้านแอบเข้ามาทำงานในไทย
comment2-6:เพราะมันได้เงินเยอะกว่า
comment2-7:ก็ว่างั้นแหละ
ก็แน่นอนล่ะ ค่าแรงงานบ้านเขาดีกว่า

1 บาทของไทย เท่ากับประมาณ 32 กว่าวอน ของเงินเกาหลี
อาหารที่เกาหลีใต้ อย่างในภัตตาคารที่ไม่แพง อยู่ประมาณที่ 6000 กว่าวอน (ดุจากเว็บนะ)  ก็เทียบกับเมืองไทยแล้ว จะมีค่า 182 บาท

อัตราค่าจ้างขั้นต่ำในเกาหลี ชั่วโมงล่ะ 4500 วอน (จากผลสำรวจปี 2012) นะ ถ้าทำ 6-8 ชั่วโมงคิดว่านะ 4500 * 8 = 36000 วอน
ตีค่าเป็นเงินไทยได้  1094 บาท ถ้าไปทำงานนานวัน เก็บเงินไว้ กลับมาก็ยังจะมีรายได้ที่ดีกว่านะ

แล้วกลับมาดูเมืองไทย วันละ 300 บาท อาหารจะพุ่ง 40-50 บาทไปแล้ว

-------------------------------------------------------------------------------------
มีอะไรก็แย้ง แย้งได้นะครับ เพราะผมดูข้อมูลต่างๆ ผ่านเว็บ แล้วมาตีค่าเอาเอง
comment2-8:ต้องแก้ปัญหาที่กรมแรงงานด้วยนะ บางคนสอบผ่านนายจ้างยังไม่เรียกตัว กรมแรงงานก็เปิดรอบใหม่อีกละ ทั้งๆที่คนเก่ายังโดนเรียกไม่หมด ค่าสมัครสอบแต่ละทีเป็นพันๆ ถามว่าใครได้ผลประโยชน์ แล้วคนที่สอบผ่านแต่ยังไม่ได้มาสักทีเค้าเลยเลือกที่จะมาแบบผิดกฏหมาย เพราะความจนไงค่ะ
comment3:มาเลเซีย เป็นชาติสมาชิก
Commonwealth of Nations
เลยน่าจะได้ประโยชน์เรื่อง visa ครับ
comment3-1:ปากีสถานก็เป็นรึเปล่าครับ...
comment3-2:ไม่เกี่ยวครับ  ไม่ได้มีสิทธิพิเศษด้านวีซ่าใดๆ สำหรับประเทศหรือรัฐสมาชิกCommonwealth of Nations

(รายชื่อสมาชิก Commonwealth of Nations )


ไม่ต้องพูดถึงเซียราลีโอน หรือรวันดา  เอาแค่คนอินเดียจะไปอังกฤษยังต้องขอวีซ่าเลยครับ
comment3-3:อินเดีย ปากีสถาณ บังคลาเทศ ก็เป็น ไม่เห็นได้สิทธิ์
comment3-4:มาเลเซีย ...ต้องถาม Petronas สิ...ว่าประเทศเค้ามีอะไร ? ทำไมคนของประเทศเค้าถึงได้รับสิทธิให้สามารถเดินทางไปไหนๆได้หลายประเทศเกือบทั่วโลก  ....​
comment3-5:กระทรวงต่างประเทศเค้ามี กึ๋น กว่าครับ
comment3-6:เมื่อไหร่จะเลิกโยงประเทศ common wealth กะ วีซ่าเข้ายุโรป เข้าอังกฤษ ไม่เห็นเกี่ยว...อินเดียก็เป็น อัฟริกาใต้ อัฟริกาเหนือก็เป็น...เค้าพรีวิเลจวีซ่าน้อยกว่าไทยอีก
comment4:ทำใจอย่างคุณคคห. 1 ว่า หรือไม่ก็หาทางเป็น citizen ของประเทศที่หนังสือเดินทางที่ศักดิ์ศรีกว่าของไทย เช่นของประเทศต้นตอของ EU หรืออเมริกา คานาดา  พอเอามารวมกับของไทยละก็ทีนี่จะเข้าได้เกือบสองร้อยประเทศเลย     พูดแล้วก็ได้แต่กุมขมับเนาะ
comment5:ผมภูมิใจมากครับ ที่ถือหนังสือเดินทางไทย

ไม่เคยคิดว่ามีศักดิ์ศรีต่ำ อย่างที่ จขกท.คิด

แต่เข้าได้โดยไม่ต้องขอวีซ่านั้นมีจำนวนน้อยประเทศนั้น ก็เป็นอีกประเด็น
comment5-1:เห็นด้วยครับ
comment5-2:นั่นคนไทยมองกันเอง  แต่จากสายตาคนทั้งโลกก็ชัดเจนอยู่แล้วหนิครับ ว่าเขาให้เราเข้าเมืองได้แค่ไม่กี่ประเทศที่ไม่ต้องขอวีซ่า
comment5-3:เราถือหนังสือเดินทางไทย ก็ต้องยอมรับนะว่าบ้านเราโสเภณี แรงงาน คนโดดวีซ่าเยอะ ขนาดเค้าคัดสันจับผิดจับถูกยังไม่หมดไปเลย แต่ให้ขอก็ขอล่ะวีซ่าแค่ยุ่งยากเสียเวลากว่าประเทศฟรีวีซ่า แต่ถ้าเราไปเที่ยว ไปทำธุระจริงเราก็ไม่กลัวนะ
comment5-4:เวลาเดินทางผมก็ไม่รู้สึกต้อยต่ำนะ แน่นอนว่าคนอื่นอาจจะสร้างปัญหา แต่เราไม่ได้สร้างนิ จะรู้สึกต้อยต่ำไปทำไม มีไรก็คุยกัน เราไม่ได้ทำผิดไม่รู้สึกเลยว่าต้องกลัวอะไร
comment5-5:ลองคิดจะไปเที่ยวแล้วโดนส่งกลับสิ

น่าจะพอรู้สึกอะไรมาได้บ้าง
comment5-6:จขกท.เค้าไม่ได้มีเจตนาจะหมิ่นความสูงส่งของประเทศอะไรเลยครับ ตรงข้าม เพราะความรักประเทศนี่แหละ ถึงชี้จุดบกพร่อง ให้เห็นประเ็ด็นปัญหา หน่วยงานที่เกี่ยวข้องจะได้หาทางแก้ไข เราจะได้มีหน้ามีตา มีศักดิ์ศรีทัดเทียมเพื่อนบ้าน ความรักชาติ ภูมิใจในชาติเป็นเรื่องดีครับ (ถ้าไม่ได้มากเกินไปจนกลายเป็นคลั่ง) แต่ต้องไม่ใช่การรักแบบไม่ลืมหูลืมตา เห็นปัญหาก็ทำเป็นเฉย หรือมองว่าประเทศตัวเองดีทุกอย่าง สูงส่งสวยงาม ใครว่าใครแตะอะไรไม่ได้ ความคิดแบบคุณความเห็นที่ 5 (และคนที่เห็นด้วย) นี่แหละ ที่จะทำให้ประเทศที่คุณรักเหลือเกินมันไม่พัฒนาไปไหน
comment5-7:ผมว่า ผมพิมพ์ชัดเจนนะ

เรื่อง "ศักดิ์ศรี" กับ เรื่อง Passportไทย เข้าได้น้อยประเทศ แยกประเด็นกัน
comment5-8:เห็นด้วยกับความเห็น 5-6 ค่ะ 
ต้องลองไปอยู่ ตปท อยู่จริงๆแบบไม่ใช่ไปเที่ยวหรือไปทำงานระยะสั้นๆนะคะ  แล้วจะรู้ว่าต่างชาติเค้ามองคนไทยเป็นยังไง
comment5-9:เห็นด้วยกับคห.5-6 เราเป็นผญ.ไปเที่ยวที ต้องเตรียมเอกสารยืนยันนู่นนี่เยอะมาก 
เพื่อไม่ให้เกิดปัญหาโดนส่งกลับ
comment6:ผมคิดว่าคนที่ไปแอบทำงานส่วนใหญ่เป็นกลุ่ม unskilled labor หรือแรงงานที่ไม่มีความสามารถพิเศษอะไร

ถ้าคนกลุ่มนี้ทำงานในเมืองไทย จริงๆก็น่าจะมีงานรับรอง แต่ค่าตอบแทนต่ำ เมื่อรายได้น้อย คุณภาพชีวิตเลยไม่ดี

พวกเขาจึงอยากไปทำงานชนิดเดียวกัน แต่ได้ค่าตอบแทนสูงกว่า เพื่อหวังว่าในอนาคตคุณภาพชีวิตจะดีขึ้น.

จริงๆเมืองไทยนั้นดีมากนะครับ ถ้าเป็นกลุ่มคนที่ได้เงินเยอะๆหน่อย คุณภาพชีวิตดีกว่าอยู่ในประเทศเจริญเเล้วด้วยซ้ำ.
comment6-1:สรุปแล้วเมืองไทยดีสำหรับคนมีเงิน
comment6-2:ใช่ครับ เมืองไทยดีสำหรับคนมีเงิน 

ผมยังเคยคิดเลยว่า ถ้ามีเงินเยอะๆนี่ กรุงเทพเป็นสวรรค์ชัดๆ .... ประเทศอื่นที่พัฒนาแล้วยังข้อจำกัดเยอะกว่านี้
comment6-3:ไม่รู้สินะ คนขับรถ(ส่งของ) เราคนนึง ได้เงินเดือน 15,000 ขับรถเดือนล่ะ 6-7 เที่ยว (วันที่เหลือจะไปทำไร่ ทำนา หรือขับรถรับ-ส่งนักเรียนก็ได้ หรือจะไปรับงานที่อื่นก็ได้ คนขับคนอื่นเค้าก็ทำยังงี้กัน)

แต่มาลาออก บอกว่าจะไปทำงานที่เกาหลี !
พอถูกส่งกลับไม่ได้เข้าประเทศ ก็กลับมาของานทำ (แต่บ้านเราไม่รับล่ะ บอกแล้วว่าอย่าไปๆ)
เราก็ไม่เข้าใจนะว่าเงินเดือน 15,000 นี่มันน้อยเกินไปเหรอ (ทำงานเดือนล่ะไม่ถึง 15 วันเลย)
ไปทำงานเมืองนอกมันสบายกว่าตรงไหน ค่าจ้างได้เยอะ แต่ค่าใช้จ่าย/อาหาร ก็ใช่ว่าจะถูก
บางคนเห็นไป 5-6 ปี กลับมามีแต่หนี้ !!!
comment6-4:จริงค่ะ เมืองไทยนี่สบายมากค่ะถ้ามีเงิน คือถ้าจะเอาคุณภาพชีวิตดีๆ (การรักษาพยาบาลดี อาหารปลอดสาร รร ลูกดี รถดีๆ ฯลฯ) มันต้องมีเงินจริงๆ 

แต่บางทีเงินก็ไม่ใช่ทุกอย่างสำหรับเรานะ อย่างสมมติเราจบหมอ เราคงไม่ไปทำงานที่อเมริกาในตำแหน่งผู้ช่วยพยาบาล ผู้ช่วยกายภาพบำบัด หรืออะไรแบบนี้หรอก เราเห็นเพื่อนหมอจากฟิลิปปินส์ พม่า อินเดีย ไปทำงานพวกนี้เยอะมาก  รายได้ก็ราวๆ แปด เก้าหมื่นต่อเดือนหลักหักภาษี แล้วยังมีรับจ็อบเสริม หาลู่ทางเอาครอบครัวมาอยู่ มาเรียนอีก

เรายังไม่มีความจำเป็นต้องทำแบบนั้น อยู่ที่ไหนก็ได้ขอให้มีความเป็นตัวของตัวเอง และได้รับความยุติธรรมจากรัฐ (อีตรงแหละที่ประเทศไทยมันติดลบสำหรับเรา ไม่ใช่เรื่องเงินหรือความสะดวกสบาย)
comment6-5:ที่เกาหลีเงินเดือน ตีเป็นเงินไทยไม่ต่ำกว่า 30000บาทค่ะ มันดีตรงที่ ฟรีค่าที่พัก  น้ำ ไฟ เนต แก๊ส  ข้าวสาร เลยมำให้เดือนๆนึงแทบไม่ได้ใช้แล้วมีเงินเหลือเก็บบานเลยค่ะ
comment7:ไม่รู้สิครับ เวลาไปต่างประเทศผมไม่เคยกังวลเรื่อง ตม. เลย เพราะเราบริสุทธิ์ใจเราไปเที่ยวจริงๆ จะกังวลอะไร
อย่างเช่น ตม. เกาหลี ผ่านอย่างง่ายดายตลอด ไปมาหลายรอบแล้ว ตม เกาหลี ไม่ถามอะไรสักคำครับ
ส่วนประเทศไหนต้องขอ Visa ก็แค่ขอเอา เช่น ขอ visa schengen หรือ visa america ผมว่าขอไม่ได้ยุ่งยากอะไรนะครับ ถ้าเจตนาบริสุทธิ์ เอกสารครบ Visa ก็ผ่าน
สุดท้าย ผมไม่เคยอายเลยเวลาไปต่างประเทศแล้วยื่นหนังสือเดินทางไทย ไม่เคยรู้สึกหนังสือเดินทางไทยศักดิ์ศรีต่ำ เหมือน จขกท เลยครับ
comment7-1:น่าจะเข้าใจผิดเจตนาจขกท.ผิดป่าวคะ
comment7-2:คุณเป็น ผช เดินทางบ่อย ไปเกาหลีมาแล้วหลายรอบ แถมขอวีซ่าเชงเก้นเมกาผ่านง่ายดาย
บอกคำเดียวเลยค่ะว่า คุณ "รวยยยยยย"
เดินทางบ่อย โปรไฟล์สวย สเตทเม้นงาม ชีวิตคุณจะไปกลัวอะไรรรร๊

ลองมาเป็น หญิงไทย อายุ 24-30 พาสปอร์ตขาว + เงินเก็บนิดหน่อย สิคะ
ต่อให้บริสุทธิ์ใจก็ต้องไปลุ้นว่า ตม จะส่งกลับไหม วีซ่าจะผ่านมั้ย

คุณไม่เคยโดนปฏิเสธวีซ่าคุณไม่เข้าใจหรอกกกกกก พ่อคุ๊ณณ
comment8:เอาจริงๆผมว่า Passport บ้านเราถือว่าอยู่ในระดับกลางๆนะครับ 
ไม่ได้ดีเว่อร์อย่าง มาเลเซีย สิงคโปร์ หรือ น้อยค่าเมื่อเที่ยบกับ ปากีสถาน บังคลาเทศ 
(เทียบในละแวกเดียวกันที่เศรษฐกิจใกล้เคียงยังดีกว่า อินโดนีเซีย ฟิลิปปินส์ ด้วยซ้ำ)

ถามว่าภาครัฐจะทำอะไรได้มั้ย เพื่อลดอัตราการปฏิเสธคนเข้าเมืองในประเทศอื่น ก็ต้องตอบว่า ทำได้ครับ
ง่ายๆเลยโดยกวดขันกับผู้โดยสารขาออก อาจจะใช้วิธีการให้แสดงเงินสดจำนวนขั้นต่ำกับผู้โดยสารขาออก หรือแสดงหลักฐานทางการเงินอื่นๆก่อนออกนอกประเทศ

แต่ถ้าทำแบบนั้น คุณจะยอมเสียเวลากันรึเปล่า

สำหรับคนที่ไปเที่ยวจริงๆ เขาก็ไม่ค่อยกังวลอะไรมากหรอก 
เพราะเขามีหลักฐานในการแสดงเจตจำนงค์ในการไปเที่ยวกันได้อยู่แล้ว ดีซะอีกจะได้ลดชื่อเสียให้ประเทศไทยได้อีกทาง

โดยส่วนตัวผมมองว่า ตม.ขาเข้าในประเทศนั้นๆ เขามีวิธีการมองคนหลายๆแบบไว้อยู่แล้ว 
แน่นอนเขาเห็นคนวันนึงก็หลักพัน-หมื่นคน โอกาสที่เขาจะจับพิรุธคนที่แอบมาทำงาน เขาก็พัฒนาตามไปเรื่อยๆ
โอกาสที่เขาจะทำงานผิดพลาดบ้างผมว่าก็ยังมี แต่ผมก็ยังมองว่าเป็นอัตราส่วนที่น้อย(กว่ามาก)อยู่ดี
comment9:ทำที่ไทย ได้หมื่นห้า  ค่าอาหาร  ที่พัก จ่ายเอง
แต่ทำที่เกาหลี ได้ห้าหมื่น  ใครจะไม่เอาครับ
อาหาร  ที่พักฟรี
comment9-1:แต่ก็ต้องไปอย่างถูกต้องค่ะ ไม่ใช่ไปแบบผิดกฎหมาย
comment9-2:เห็นกลับมามีแต่หนี้ ไม่เห็นมีใครหอบเงินกลับมาสักคน (อันนี้ไปดูตามหมู่บ้าน ตจว. ได้เลย) พวกนี้คือพวกที่เสียค่าหัวไปนะ

ส่วนเพื่อนๆ สมัยมัธยม ที่ไปล้างจานที่เมกา/ออส/อังกฤษ กลับมาก็ไม่เห็นมีใครหอบเงินกลับมาสักคน ?
ถ้าไปเรียน+ทำงาน โดยไม่โดด วีซ่า ได้ใบปริญญากลับมา ก็กลับมาทำงานบริษัท
แต่ถ้าพวกโดด วีซ่า กลับมาก็ไม่เห็นทำอะไร ??
comment10:ตม.แต่ละประเทศเค้ามองดูเค้าก็พอดูออกครับ ลูกสาวผมสองคนบินเกาหลีกับญี่ปุ่นเล่นเหมือนไปต่างจังหวัด  เข้าง่ายครับไม่เคยโดนเรียกตรวจหรืออะไรเลยและส่วนใหญ่ที่โดนกันน่าจะเป็นพวกเล่มใหม่ที่ไม่เคยเดินทางมากกว่าครับ
comment10-1:
comment10-2:เราโดนเรียกที่ฮาเนดะ ครั้งนึงค่ะ เพราะพาสเล่มใหม่ ดีที่พกเล่มเก่าไปด้วย 
นี่ขนาดไปบ่อยๆทำหน้าตามีเจตนาดีแท้ๆ ยังโดนเรียกเลยค่ะ
comment11:คนไทยหนีไปค้าแรงที่ต่างประเทศ
ส่วนแรงงานต่างด้าวก็เต็มเมืองไทยอยู่ตอนนี้

ใครที่ถูกตม.ส่งกลับ จากประเทศปลายทาง ภาครัฐควรเรียกไปสอบสวนนะคะ
สอบถามหน่อยว่าแรงงานคนไทยที่หลบหนีนานๆแล้วอยากจะกลับประเทศเค้ากลับกันยังไง
comment11-1:เดินไปให้ ตม. จับไงครับ
ได้ขึ้นการบินไทย คลาส กลับฟรี  ในขณะ ที่คนห้องบลูไม่มีโอกาสได้ขึ้น ฮ๋าๆ
comment11-2:กลับมาแบบนี้ควรจะมารับโทษที่เมืองไทยต่อนะคะ ห่างบ้านห่างเมืองไปนาน
comment11-3:ไม่ฟรีนะ  เข้าใจผิดแล้ว (ถ้าไม่มีเงินจริงๆ ก็ต้องเซ็นรับสภาพหนี้นะ ที่เคยได้ยินมา)
https://www.facebook.com/rtejapan/posts/308255396042458
comment12:รัฐบาลคงแก้ไขอะไรไม่ได้หรอก แก้ให้คนหายจน ทำได้หรอ?
จะผลักภาระไปที่ตม.ขาออก สมัยนี้เขาก็ไม่นั่งโต๊ะตรวจกันแล้ว ผ่านเครื่องตรวจอย่างเดียว

เป็นเรื่องที่น่าปวดหัวจริงๆ ทุกวันนี้คนตั้งใจไปทำงานตปท.กันเยอะมากๆๆ ถ้าเอาแบบดูดีมีภาษีหน่อยก็ไอ้พวกขอวีซ่านร.บังหน้า แต่เน้นทำงานก็ไม่ต่างกันหรอก
comment13:เข้าได้ไม่กี่ประเทศ ถือว่าต้องรับเคราะห์กรรม?
เก่งมากก็โอนสัญชาติไปที่ที่เข้าได้เยอะๆเลยสิ
comment13-1:อันนี้ประชดหรือคิดจริงคะ???
comment14:ทำใจค่ะ คนไทยมีค่านิยมแบบนี้มานาน เว้นแต่ถ้ามีกรณีส่งกลับ แล้วรัฐไทย blacklist หรือมีมาตรการลงโทษไว้ อาจพอช่วยให้กลัวกันบ้าง 

และจะบอกว่าบางคนไม่ใช่ unskilled person นะคะ หลายคนที่เคยเห็น จบโท มีงานทำ เงินเดือนดี(2-3 หมื่นอัพ)ค่ะ แต่เพราะรายได้ที่โน่นเค้าว่าขั้นต่ำตก 6 หมื่นบาท(งานกรรมกร) เลยไปกันค่ะ เตือนว่าเสี่ยงถูกหลอก ผู้หญิงอาจถูกเอาไปขาย ก็โกรธกันอีก เราว่าคนพวกนี้โลกสวย เห็นแต่ข้อดี อยู่ไทยชิวๆ กินเที่ยว มีรถขับ ไปที่นั่นทำงานใช้แรงงาน ต้องอยู่แอบๆ ซ่อนๆ ไหนจะค่าอยู่ค่ากินที่แพงไปซะทุกอย่างอีก แต่ไม่คิดมองที่เงินอย่างเดียว นี่ขนาดข่าวออกยังมีคนไม่แคร์ จะไปกันอีกเยอะค่ะ บอกเลย จริงๆ ถ้าขยันเก็บเงิน ฝึกทักษะ(นวด,ร้านอาหาร, ฯลฯ) สบช่องไปลงทุนที่โน่นยังจะสนับสนุนมากกว่า
comment14-1:ไม่นะครับ ค่าครองชีพ มันพอๆกะไทย มากกว่าไทยแค่ไม่เกิน 10%
บางที่ทำงาน เค้ามีที่พัก มีครัวคนไทยให้เรยล่ะ สบายกัน
เค้าไปทำเก็บตังกันได้เยอะ ถึงได้แห่ไปไงล่ะ 

ลองคิดดู รายได้ขนาดนั้น แต่ทำงานเก็บผัก เลี้ยงนก เลี้ยงสัตว์ 
แล้วถ้าทำงานที่เหนือกว่านั้น จะขนาดไหน
comment15:ความแตกต่างของค่าเงินและค่าแรงในประเทศพัฒนาแล้วมันสูงจนเป็นแรงจูงใจ ทำงานต่างประเทศเป็นงานใช้แรงงานเป็นส่วนใหญ่ แต่งานแบบนั้นในประเทศไทยก็ได้รายได้ไม่สู้ที่ต่างประเทศ ดังนั้นมันจึงดึงดูดให้อยากไปต่างประเทศมากกว่า คนจึงขวานขวายจะไปให้ได้

เรื่องนี้โทษรัฐบาลได้บางส่วน เพราะรัฐบาลมีหน้าที่ให้ประชาชนอยู่ดีกินดี แต่ไม่สามารถจะโทษรัฐบาลในส่วนของการที่คนบางคนถูกค่าแรงสูง ๆ ดึงดูดออกจากประเทศ เพราะการจะทำให้ประเทศมีค่าเงินเท่ากับประเทศที่พัฒนาแล้วเป็นสิ่งที่ไม่สามารถทำได้จริง
comment16:จริงๆน่ามีมาตราการ บางอย่างเช่น โดนส่งกลับเพราะอยู่เกิน วีซ่า มีตราประทับหลักฐานจาก ตม.เกาหลี ชัดเจนว่าอยู่เกินวีซ่า  พอกลับถึงไทย ให้ขึ้น blacklist ห้ามออกนอกประเทศ 10 ปี -20 ปี อย่างนี้ น่าจะทำให้ศักดิ์ศรีคนไทย กลับคืนมาได้ ในสายตาชาวโลก
comment16-1:พวกแอบทำงาน เขาจะมีวิธีซื้อพาสปอร์ตไม่ให้ถูกระบุว่าอยู่เกินค่ะ
และคนที่อยู่เกิน จนจับได้ จะถูกดำเนินคดี และมีแบลคลิสทั้งไทยและเกาหลีอยู่แล้วคะ
พวกที่โดนแบบนี้ ถูกแบลคลิสออกไม่ได้เป็นสิบปี และส่วนมากไม่ออกหรือกลับไปอยู่แล้วค่ะ 

แต่คนไทยที่ไร้สำนึก กลุ่มใหม่ๆ มันไม่แคร์ค่ะ บางทีไปกับทัวร์หายหัวไม่กลับยังมี
ทัวร์ก็ไม่กล้าแจ้ง กลัวจะเป็นการละเมิดเพราะตราประทับให้อยู่ได้ถึง 15 วัน
มันถึงได้เกิดขึ้นประจำและควบคุมได้ยาก  ถ้าไม่ขอวีซ่ามองว่าแก้ปัญหายากค่ะ
comment17:ทำใจครับประเทศเรามีไม่น้อยที่คิดว่า ความจนคือความถูกต้อง
comment18:ที่ผมเห็นปัญหาแบบนี้มีมากว่า30ปีแล้วครับ  แต่ปัจจุบันมีแต่เพิ่มขึ้นๆเพราะอะไร ก็น่าจะรู้กันดี
comment19:เราไปต่างประเทศทีไรก็ไม่เห็นมีปัญหานะ หรือเรายังไม่เจอก็ไม่รู้นะ เอกสารพร้อม หลักฐานการเงินพร้อม ตอนไปก็แต่งรองเท้าผ้าใบ ขาสั้นไปด้วยซ้ำ ก็ยังไม่เจออะไร แต่ถ้าทำหน้าเด่อๆ ด๋าๆ ก็มีโดนตรวจละเอียดนิดนึงแต่ก็ไม่มีอะไร

แต่เห็นด้วยว่ารัฐควรแก้ปัญหาเรื่องคนหนีวีซ่าไปทำงานให้เข้มงวด  เพราะมันเป็นซื่อเสียงของประเทศในทางไม่ดี และไม่อยากให้คนไทยที่ทำหรือคิดจะทำหนีวีซ่าแบบนั้น
comment20:ทำใจครับ คนไทยไปทำเรื่องเสียไว้มาก และ มีคนอีกจำนวนมาก อ้างว่าจน แล้วสามารถทำ
ผิดกฎหมายได้

โดยส่วนตัว ไม่ไปเที่ยวเกาหลีครับ จนกว่าจะมีข้อกำหนดว่า คนไทยต้องขอวีซ่าไปเกาหลี
comment20-1:เห็นด้วยครับ รอเหมือนกันครับ เพราะอยากเที่ยวประเทศนี้เหมือนกัน แต่คงไม่กล้าเสี่ยง
comment21:เราเข้าใจเลย เคยโดนกักที่ฮ่องกง ช่วงนั้นประท้วง คนโดนกักเยอะ โดยเฉพาะเอเชียกับแขก
เราก็เข้าใจไม่ได้ว่าอะไร แต่ที่เซ็งคือมีคนไทยกลุ่มหนึ่งโดยกักพร้อมเรา แต่งตัวคืออย่างว่าเลย
แล้วไปกรี๊ดกราดเจ้าหน้าที่ด้วย ทำให้เค้ามองว่าจะหนีมา ขาย เราไปกับพี่สองคนผู้หญิงหมด
เลยเหมือนโดนมองไปด้วย แต่เราเตรียมเอกสารมาครบ ใบจองโรงแรม ตั๋วบินกลับ หลักฐานงาน
แต่ก็โดยถามนานเหมือนกัน ขอดูเงินด้วย เหลืออย่างเดียวคือไม่ค้นของค้นตัว ถ้าโดนคงเซ็งมาก
โชคดีเจอเจ้าหน้าที่นิสัยดี มารยาทดี สุภาพ แต่ก็เสียความรู้สึก รู้สึกด้วยค่า เกิดมาไม่เคยโดน
เรายื่นเอกสารงาน การศึกษาตั้งแต่นั่งเลย ไม่ต้องรอให้ถาม แต่เค้าก็ถามทุกอย่าง คงตามหน้าที่
คนไทยคงก่อเรื่องไว้เยอะ เพื่อความแน่ใจต้องถามให้หมด แต่พอถามมากเหมือนไม่ค่อยเชื่อเรา
เราก็เริ่มหงุดหงิด ตอนถามเรื่องเงิน เราควักให้หมดเลย บัตรเครดิต ATM 10 กว่าใบเอาออกมาหมด
เค้าก็รู้ว่าเราไม่พอใจแทบไม่ดู บอกให้ไปได้ แต่พวกสาวๆ พวกนั้นโดนกักตัว เพราะไม่มีที่อยู่
ให้เพื่อนมารับ เพื่อนที่มาก็แต่งตัวอย่างว่าอีก ก็จะไม่ให้เค้าเข้มงวดกันคนไทยได้ไงล่ะ

คราวหน้าถ้าโดนเรียกอีก เราคงต้องเตรียมหลักฐานเพิ่ม และควบคุมอารมณ์มากขึ้น ทำใจค่ะ
แต่ก็แอบงง มาตราฐานการตรวจ มีครอบครัวหนึ่งน่าจะแขกขาว ยื่นใบจองโรงแรมกับตั๋วไฟล์กลับ
ไม่ต้องเข้าห้อง ปล่อยเลย เราก็เลยทำตาม เดินไปเรียกเจ้าหน้าที่ แต่เค้าไม่ฟังบอกให้รอก่อน
นักท่องเที่ยวกับคนหนีมาทำงาน การลงทุนเรื่องเที่ยวน่าจะต่างกัน เราจองโรงแรม4-5 ดาว
ไปเที่ยวจะเน้นโรงแรมดีดี ยอมเสียเงิน แต่เหมือนเค้าไม่สนใจ มุ่งเน้นเลย สาวไทยอันตราย
ถ้าโดนไล่กลับนี่ทำไงล่ะ เสียเงินหลายหมื่นฟรี เอาผิดใครไม่ได้ กลัวเหมือนกัน แต่ยังไงเราก็ไม่ยอม 
เค้าก็ไม่ได้ดูสภาพเราเลย แต่งตัวก็ปิดหัวจรดขา หน้าก็ไม่แต่ง อายุก็เลยวัยหากินแบบนี้แล้ว เกือบพูดออกไป 55

ปีก่อน พ่อเราไปเกาหลี บอกคนโดนส่งกลับเยอะมาก มีทัวร์หนึ่ง 10 คนผ่าน 3 เอง ทัวร์พ่อเราผ่านหมด
ไม่ผ่านได้ไง ไปทัวร์สหกรณ์ครูเฉพาะเกษียณอายุแล้ว 55 มีแต่แก่ๆ ไม่ใช่ เพราะเป็นครูจากหน่วยงานรัฐ
เค้าก็มาเตือนว่าถ้าจะไป ระวัง เดี๋ยวเสียเงินฟรี ค่าโรงแรมจ่ายแล้วไม่ได้คืนด้วย เกาหลีช่วงนี้คนไทยหนีเข้ามาเยอะ
เลยโดนเพ่งเล็ง แต่เราว่าถ้าเอกสารพร้อมก็ไม่น่ามีปัญหา และเราไม่ได้คิดจะไปเกาหลีเลยโชคดี อยากไปแต่ญี่ปุ่น
comment22:อยากไประเทศไหน ก้อขอวีซ่า เอาสิคะ___

ถ้าเราบริสุทธิใจ. ก้อไม่มีใครจับเราหรอกค่ะ
comment23:นี้ขนาด จขกท.ยังบ่นว่าหนังสือเดินทางไทย แล้วถ้าสมมุติว่าลองได้ถือพาสปอรตของอินเดีย จีน หรือเหล่าประเทศเพื่อนบ้านฝั่งตะวันตกและออก
สงสัยตอนจะไปเที่ยวทั้งที คงต้องนั่งกุบขมับอยู่บ้านแน่ๆ
comment23-1:งง คือไรอ่ะครับ อธิบายทีดิ
comment23-2:ก็เปรียบเทียบว่า พาสปอร์ตไทยเข้าได้ 73 ประเทศที่วีซ่าฟรีให้ จขกท.ยังบ่นขนาดนี้ 
ถ้าลองให้ จขกท.มาถือพาสปอรตของอินเดีย จีน หรือเหล่าประเทศเพื่อนบ้านตามที่ยกตัวอย่างมาข้างบนแล้ว
คงจะไม่ต้องไปไหนเลย เพราะว่าพาสของประเทศเหล่านั้น มีไม่กี่ประเทศที่วีซ่าฟรีให้
คือน้อยมาก ประมาณ 10 กว่าประเทศได้มั้ง จะไปต่างประเทศทั้งทีต้องเช็คแล้วเช็คอีก
comment23-3:แล้วคุณตอบโจทย์ จขกท.ตรงไหน
comment23-4:แล้วทำไมเราต้องไปเปรียบเทียบกับประเทศที่ได้น้อยกว่าเราล่ะครับ 

เพื่อให้เรารู้สึกดี? แค่นั้นเหรอครับ
comment23-5:
comment24:หนังสือเดินทางไม่ได้ศักดิ์ศรีต่ำครับ  ปัญหาอยู่ที่ตัวบุคคลมากกว่า  ว่าเราทำตัวให้มีศักดิ์ศรีต่ำหรือเปล่า
comment25:บ่อยครั้งที่เราจะเห็นความเห็นไปในเชิงว่า
เพราะคนกลุ่มนึงที่มักง่าย ทำให้คนกลุ่มมาก พลอยเข้าประเทศอื่นๆยากไปด้วยเวลาไปเที่ยว

ส่วนตัวเห็นความเห็นแบบนี้ทีไร มักจะถอนหายใจทุกที สังคมไทยที่แตกแยกมาจนถึงทุกวันนี้ ส่วนหนึ่งก็เพราะสังคมไทยมีคาแรคเตอร์ทีสำคัญคือการดูถูกและเกลียดชังคนกลุ่มหนึ่งที่คิดว่าเค้าเป็นปัญหาของประเทศ ไม่ว่าจะเป็นเด็กแว้นเอย คนต่างจังหวัด จนมันเป็นรากฐานของปัญหามาถึงทุกวันนี้

ทำไมไม่คิดว่าคนเหล่านั้นเค้าไปที่นั่นได้อย่างไร เค้าคงไม่ได้หนีวีซ่า แล้วเดินดุ่มๆตัวคนเดียวไปของานจากร้านที่มีการทำงานแบบถูกกฎหมายหรอกนะคะ

ถ้าอยากจะแก้ปัญหานี้ มันต้องไม่ใช่การตราหน้าว่า คนพวกนั้นทำไมทำอะไรไม่คิด ทำไมทำตัวให้คนอื่นเดือดร้อน แต่รัฐบาลที่คุณพูดถึงนั่นแล่ะค่ะ ต้องตัดวงจรอุบาทว์เหล่านี้ ทั้งเรื่องการหลอกคนไปทำงาน เอเจนซี่ผิดกฎหมาย หรือแม้แต่การออกกฎหมายให้รัดกุม กับพวกบริษัททัวร์ ว่าเวลารับลูกค้า ต้องมีการรวจสอบประวัติ ฐานะทางการเงินให้รัดกุม 

การออกกฎหมายที่รัดกุม มันจะช่วยแก้ปัญหานี้ได้ตั้งหลายทาง แต่ทำไมมันถึงไม่ออกเหรอคะ คุณคิดว่า นี่มันเป็นแค่วงจรเล็กๆเหรอคะ นี่มันธุรกิจสีเทาที่ทำกันเป็นล่ำเป็นสัน ทั้งฝั่งไทย และฝั่งประเทศฝ่ายรับ และคนที่หนีมาทำงานต่างประเทศ เค้าเป็นแค่ส่วนเล็กๆ ของวงจรพวกนี้ เรื่องนี้มันต้องแก้ปัญหาจากรัฐบาลทั้งสองประเทศแล่ะค่ะ ทางฝั่งประเทศฝ่ายรับก็ต้องตัดวงจรพวกนี้เหมือนกัน พวกธุรกิจที่จ้างแรงงานหลบหนีเข้าเมืองต่างๆ ปัญหานี้มันแก้ไม่ด้วยความรู้สึกโกรธเกลียดคนที่เค้าหนีไปทำงานต่างประเทศนะคะ
comment25-1:ตั้งแต่อ่านมาชอบตรรกะของ คห. นี้มากนี้สุด ถ้าไม่ไม่เดือดร้อนหรือมีชีวิตที่ดีกว่าคงไม่มีใครอยากจากบ้านไปไกลๆ ไปลำบากหรอกค่ะ ถ้ามาจากพื้นฐานที่ดีหน่อย เค้าก็ไปได้อย่างถูกกฏหมาย ไปเรียน เรียนจบก็ทำงาน หาวิธีอยู่ต่ออย่างถูกกฏหมายกันไป แต่สำหรับแรงงานรายได้น้อย เค้าก็คงไม่รู้จะหาโอกาสไปอย่างถูกกฏหมายได้จากที่ไหน พอมีคนมาเสนอทางเค้าก็เสี่ยงไปเพื่อชีวิตที่ดีกว่า 

หลายๆคนที่ดูถูกดูแคลนแรงงานเหล่านี้ ถ้าวันดีคืนดีมีคนมาเสนอให้คุณไปทำงานได้ค่าแรง 10 เท่าของที่ทำอยู่ตอนนี้เราเชื่อว่าหลายคนคงไม่ปฎิเสธ แล้วที่กล่าวว่าคนที่ไปทำงานเมืองนอกกลับมามีหนี้ทุกคน ไม่เห็นทำไรต่อ ส่วนตัวเราก็เห็นหลายคนที่หอบเงินเก็บกลับไป ทำธุรกิจที่ไทยก็มี หรือบางคนที่เค้าประสบความสำเร็จเค้าไม่ได้กลับไงค่ะ หาทนายเดินเรื่อง หรือหาคนแต่งงานทำให้สถานะถูกกฎหมาย บางคนที่ออกรายการได้รับการชื่นชมว่าประสบความสำเร็จเบื้องหลังโดดวีซ่าก็มีค่ะ

การทำผิดกฏหมายยังไงก็เป็นเรื่องผิด แต่ควรแก้ทั้งระบบ การโทษที่ปลายเหตุ ดูถูกดูแคลนคนเหล่านั้นไม่ได้นำพาแต่อย่างใดค่ะ
comment26:ขอเข้ามาเขียนเพิ่มเติมอีกนิดนึงนะคะ(ข้อความนี้ขอเพิ่มเติมแก้ไข)
คนที่หลบหนีวีซ่าไปทำงานหาเงินในต่างประเทศ ไม่ได้มีเฉพาะคนไทยนี่คะ !!!!

และ การที่ประเทศไทยจะได้รับ "โควต้า" จากประเทศอื่นๆ ที่เค้าอนุญาตให้คนไทยเดินทางเข้าประเทศได้ ก็ไม่น่าจะเกี่ยวกัน 100% ซะทีเดียวในเรื่องการหลบหนีวีซ่าและไปทำงานที่ต่างแดน เราเชื่อว่ามันคงจะมีเรื่องอื่นๆ เรื่องการเมือง สังคม เศรษฐกิจ มาเกี่ยวข้องด้วย กว่าที่ประเทศนั้นๆจะพิจารณากำหนดโควต้าในแต่ละปี ในวีซ่าแต่ละประเภทว่า ต่อปีจะออกโควต้าให้คนเดินทางเข้าประเทศเค้าได้กี่คนกี่เปอร์เซนต์ <--นี่คือความคิดของเรา จริงเท็จไปหาเพิ่มเติมกันตามชอบนะคะ.​

ยกตัวอย่าง เยอรมัน นะ ปี 2015 เป็นปีที่เยอรมันเจอปัญหามากโดยเฉพาะปัญหาผู้อพยพที่ทะลักเข้าประเทศ รัฐฯมีงานล้นมือ เราเดาเอานะว่า มันน่าจะส่งผลทำให้การลดโควต้าการให้วีซ่ากับนักเดินทาง ลดลง... คือคัดกรองเข้มขึ้น เน้นเฉพาะคนที่จำเป็นต้องเดินทางเข้ามาจริงๆ และเฉพาะคนที่นำเงินเข้ามาใช้ในประเทศเยอรมันจริงๆ (หารายได้เข้าประเทศ ประมาณนั้น) คนที่เข้ามาลงทุน คนที่เข้ามาเรียน คนที่มาเพื่อเหตุใดๆก็ตามที่เป็นประโยชน์กับประเทศเยอรมัน (อันนี้คือ เราคิดเองอีกล่ะนะ ว่าน่าจะเป็นแนวนี้)

และการที่เราถือหนังสือเดินทางของประเทศไทย และสามารถเดินทางเข้าได้ไม่กี่ประเทศ....กับความรู้สึกว่า "ศักดิ์ศรีต่ำ" นั้น เราคิดว่าคุณ จขกท "เลือกเอง" ที่จะรู้สึกแบบนี้นะคะ เพราะยังมีคนไทยอีกเยอะแยะที่ไม่เห็นจะรู้สึกแบบนั้น 

การที่คนบางคนแอบใช้วีซ่าที่ขอได้มา ไปทำการอื่น นอกเหนือไปจากที่ ระบุไว้...​ เช่นได้วีซ่าท่องเที่ยว แต่ดันไปหางานทำ หรือพอวีซ่าท่องเที่ยวหมด..ก็หนีเลย ไม่เดินทางกลับประเทศ แต่กลับไปทำตัวเป็นโรบินฮู้ดหางานทำ จนถูกทางการจับได้และส่งกลับประเทศ คนพวกนี้เราจะบอกว่าไม่ได้มีแค่คนไทย(ซึ่งมันคือเรื่องจริง) ที่คุณ จขกท เขียนว่า เพื่อที่จะเป็นการ "เรียกศักดิ์ศรีของคนไทยกลับมา" ทางการไทยควรที่จะ "จัดการให้เต็มที่" ทำ blacklist ห้ามออกนอกประเทศไปเลย 10-20ปี เหตุผลคือ เผื่อว่าจะเรียกศักดิ์ศรีคนไทยกลับมาได้ "ในสายตาชาวโลก" <--- ขอเขียนเฉพาะความคิดของเราคนเดียวล้วนๆเลยนะคะว่า ..​ 

เรื่องนี้ต้องมองสองด้านนะคะ หากระบบการดูแล "คนเข้าเมือง" ของประเทศนั้นๆที่เราเดินทางไปน่ะ "ห่วยแตก ไม่ได้เรื่อง" ปล่อยให้คนเข้าเมืองไม่ว่าแบบไหนก็ตาม "หลบหนีได้" "อยู่เกินก็ยังได้" และ แถม "แอบทำงานหาเงินเข้ากระเป๋าแบบ หลบการจ่ายภาษีก็ยังได้อีกด้วย" ...มันคือความล้มเหลวทางการจัดการตรวจคนเข้าเมืองของประเทศนั้นๆด้วย..ส่วนหนึ่ง.. นะคะ เพราะหากการบริหารและจัดการของประเทศนั้นๆ "ดีเยี่ยมจริงๆ" บอกเลยว่า การหนีวีซ่า การแอบทำงานหลบเลี่ยงภาษี ทำไม่ได้แน่นอนค่ะ .. คนทำผิด จะทำผิดไม่ได้หากคนพวกนี้ "ไม่มีโอกาส" แต่ที่ทำได้อย่างที่เห็นๆกันก็เพราะ คนพวกนี้เค้า "มีโอกาส" นะคะ ..  

ความรู้สึกที่ว่า " เสียศักดิ์ศรีของความเป็นคนไทย " ความคิดเรานะ " ไม่เกี่ยวกันเลยค่ะ" เรื่องนี้เป็น "ความผิดเฉพาะบุคคล" ..ประเทศที่พัฒนาแล้วทั้งทางวัตถุ และ จิดใจ น่าจะเข้าใจเรื่องแบบนี้ดี.. <-- อันนี้เราหมายถึง ประเทศที่เราเดินทางไปๆกันอ่ะนะคะ .. การ blacklist ห้ามเดินทางออกนอกประเทศเป็นระยะเวลา 10ปี - 20ปี มันขัดกันกับหลักมนุษยธรรมไหม คนอ่ะคุณ ไม่ใช่หมา สิทธิเสรีภาพส่วนบุคคล สำคัญนะคะ ...การกระทำผิด จะต้องได้รับโทษ แต่คนที่เค้าหลบวีซ่า และถูกส่งกลับไทย เค้าไม่ได้กระทำความผิดที่ไทยนี่คะ จู่ๆจะมาจับลงโทษกันด้วยเหตุข้อไหน... นอกเหนือไปจากเหตุที่ว่า "สะใจ" และมโนเอาเองว่า ชาติอื่นๆจะสรรเสริญเยินยอ ในการกระทำที่ ต้องการจะกำจัดเสรีภาพส่วนบุคคลของคนในชาติเดียวกันเอง ...?? ..

ส่วนประเทศอีกฟาก...ฟากที่ปล่อยให้คนหนีวีซ่า ฟากที่ ปล่อยให้คนแอบทำงานได้โดยผิดกฏหมาย นายจ้างที่แอบจ้างแรงงานผิดกฏหมาย เพราะค่าแรงถูกและแถมได้หลีกเลี่ยงภาษี ...กลับ..ลอยนวลเฉยๆเหรอ?  เราไม่รู้เรื่องเคสของเกาหลีนะคะ แต่เราแสดงความคิดเห็นในกรณีทั่วๆไปอ่ะค่ะ 

ใครที่คิดต่าง เชิญค่ะ สิ่งที่จะไม่เปลี่ยนแปลงในความคิดเห็นที่ 26 นี้คือ "ความคิดของเราคนเดียว" ตามนี้นะคะ ... ขอบคุณที่อ่านจนถึงบรรทัดนี้ค่ะ ไปจริงๆล่ะจ้า
comment26-1:หึหึหึ
comment26-2:คห.ที่ 26 คือ "ความคิดเห็นส่วนบุคคล" ส่วนตัวของเราล้วนๆนะคะ หากไม่ถูกจริต ไม่ถูกใจท่านใด เราคงไม่ขออภัยอ่ะค่ะ.
comment27:ว่าจะไปดันมี ตัวอย่างเพิ่มเติม.. เราถือหนังสือเดินทางของเยอรมัน เห็นบางท่านบอกว่า หากถือหนังสือเดินทางจากประเทศพวกนี้ ..ศักดิ์ศรีนี่มี..เต็มเหนี่ยว! เราเดินทางเข้าประเทศรัสเซีย ไม่ได้ เราเดินทางเข้า ประเทศจีนไม่ได้ "เราต้องยื่นขอวีซ่า" ในขณะที่คนไทยเดินทางเข้ารัสเซียได้โดย 30วันไม่ต้องขอวีซ่า ของประเทศจีน คนไทยน่าจะเข้าได้สบาย โดยการทำ Visa on arrival 15วัน ... เยอรมันหมดสิทธิ์ ... ต้องยื่นขอวีซ่าอย่างเป็นทางการเท่านั้น. 

เคสนี้ อธิบายให้เราฟังหน่อยสิว่า เยอรมันนี่คือ ศักดิ์ศรีต่ำมาก? คนเยอรมันนิสัยเสียชอบหนีวีซ่า หรือชอบแอบหลบเข้าไปทำงานที่จีน กะรัสเซียเหรอ????? แค่อยากจะยกตัวอย่างเพื่อจะได้เห็นกว้าง....กว้าง..อีกนิดนึงว่า จริงๆแล้ว กรณีพิจารณาการให้วีซ่าของแต่ละประเทศนี่ บางครั้งมันก็ไม่ได้เกิดเพราะคนของประเทศที่เดินทางเข้าไปนั้นๆ ทำผิดกฏหมายกันเยอะแยะเสมอไป...นะ ... และไม่ได้เกี่ยวกันกับว่า ศักดิ์ศรีประเทศนั้นๆต่ำ...ด้วย.
comment27-1:ประเทศ โลกที่ 1 หรือประเทศพัฒนาแล้ว ส่วนใหญ่ ยืนถือหางฝั่งอเมริกาจึงเข้ารัสเซียไม่ได้ครับ ต้องขอวีซ่า  ส่วนเรื่องคนไทยไปจีนนั้น คนไทยต้องไปขอวีซ่าครับ แตกต่างกับที่คนจีนมาไทยไม่ต้องขอวีซ่า มาจ่ายเงินที่สนามบินไทย  1000 บาทแล้วเข้าไทยได้เลย

http://pantip.com/topic/35329646
comment27-2:แล้วแบบนี้ แสดงว่าเกาหลีใต้ยังไงอ่ะ อยู่ฝั่งอเมริกาไม่ใช่หรอ
comment27-3:พาสเยอรมันเเค่ขอวีซ่ารัสเซียกะประเทศอีกไม่กี่สิบประเทศตอนไป กับพาสไทยที่ต้องขอเกือบทั้งโลกเพียงเเค่ฟรีวีซ่ารัสเซียกับอีกนิดๆหน่อย เวลาไปไหนก็ยุ่งยาก ศักดิ์ศรีคนถือไม่ได้ต่ำหรอก เเค่ มันเกี่ยวกับความสัมพันธ์ระหว่างประเทศเเละคุณภาพประเทศโดยรวม
comment28:ตลกล่ะ มันไม่ใช่เรื่องศักดิ์ศรี มันเป็นนโยบายระหว่างประเทศ กระตุ้นเศรษฐกิจ คานอำนาจ และการเมืองล้วนๆ
comment29:ต้องทำใจมันเลือกประเทศเกิดไม่ได้

ถ้าเลือกได้ผมก็เลือกเกิดSwiss
comment29-1:คนไทยอยากไปอยู่สวิส แต่คนสวิสดันอยากมาอยู่ไทย
comment30:แนะนำรัฐขึ้นราคาค่าทำพาสปอร์ตให้สูงขึ้นกว่านี้ เอาให้แพงเลย คงลดจำนวนคนไปต่างประเทศได้เพราะเสียดายค่าทำพาสแหละ
comment30-1:ไม่มีทางค่ะ คนจะไปทำงานเขาไม่ได้ไปฟรี เขามึจุดหมายเล่มละหมื่นคนพวกนี้ก็ทำ
แต่คนที่ตั้งใจไปเที่ยว ก็จะต้องเดือดร้อนไปด้วยพาสมีอายุแค่ 5 ปี ถึงราคาสูงมันก็แก้ปัญหาไม่ได้ค่ะ
comment31:สำหรับคนที่บอกว่าอยากไปเที่ยวก็ทำ visa ก็ได้ จะไปยากอะไร เอกสารครบ บริสุทธิ์ใจซะอย่าง

ยากสิครับ ยากมากด้วย สถานทูตไม่ใช่มีทุกจังหวัดนะครับ รู้รึป่าวว่าคนต่างจังหวัดลำบากแค่ไหนกับการต้องมาขอวีซ่าที่สถานทูตในกรุงเทพ ทั้งค่าเดินทาง ค่าที่พัก แถมต้องลางานอีก ขอแล้วก็ยังต้องมาลุ้นอีกว่าได้หรือไม่ได้ เสียทุกอย่าง ทั้งเงิน ทั้งเวลา เสียสุขภาพจิตอีกต่างหาก การไปเที่ยวแทนที่เราจะมีความสุขกับการวางแผนเที่ยว ต้องมาวุ่นวายกับเรื่องแบบนี้ 

ลองเปรียบเทียบการไปจีนกับญี่ปุ่นดูสิครับ เราจะเห็นคุณค่าของการยกเว้นวีซ่า ไม่ปฏิเสธว่าถ้าเราอยากไปเที่ยวจีน ขอวีซ่าเมื่อไหร่ก็ได้ ไม่ยากแต่มันไม่สะดวกเอาซะเลย 

เคยไปขอวีซ่าเชงเก้นที่สถานทูตแห่งหนึ่ง ผมรู้สึกได้เลยว่าเกิดเป็นคนไทยจะไปเมืองนอกทำไมมันลำบากอย่างนี้นะ รู้สึกเหมือนตัวเองไม่มีศักดิ์ศรียังไงไม่รู้ ต้องไปอ้อนวอนขอเข้าประเทศเค้า ทีเค้ามาประเทศเรากลับซื้อตั๋วมาได้เลย แม้แต่ รปภ ก็ยังทำวางอำนาจใส่เรา  ก็เข้าใจว่าเป็นหน้าที่ของเค้าที่ต่องทำอย่างนั้น แต่ก็อดน้อยใจไม่ได้ ยิ่งไปเจอว่าประเทศเพื่อนบ้านเราไปได้ 170 ประเทศโดยไม่ต้องขอวีซ่า ยิ่งน่าน้อยใจ

จริงๆแล้ว พาสปอร์ตไทย ได้รับการยกเว้นวีซ่าแค่ 28 ประเทศเท่านั้นนะครับ เป็นอับดับท้ายๆของโลกเลย ที่ว่า 70 ประเทศนั้นเป็นพาสปอร์ตข้าราชการครับ ขนาดพาสปอร์ตข้าราชการไทย ยังเข้าได้ไม่ถึงครึ่งของพาสปอร์ตธรรมดาของมาเลเซียเลยครับ
comment31-1:70 ประเทศที่เห็นนั่นคือหนังสือเดินทางธรรมดานี่แหละครับ

แต่เขานับ Visa on Arrival เข้าไปด้วย 
ซึ่งหลักการนับแบบนี้ก็ใช้กับหนังสือเดินทางทุกชาติเหมือนกัน
comment31-2:อันนี้จริงที่สุดขนาดเอสโตเนียประเทศอะไรเนี่ย ยังสามารถเข้ามาประเทศไทยโดยไม่ต้องขอวีซ่าเลย แถมอยู่ได้ตั้ง 30 วันแหนะ 

นี่ประเทศไทยง้อนักท่องเที่ยวขนาดนั้นเลยเหรอ
comment31-3:Visa on arrival ไม่เท่ากับ Visa free นะครับ
comment31-4:เป็นคนกรุงเทพแต่เข้าใจจริงๆ ตรงที่บอกว่าคนต่างจังหวัดลำบากเรื่องวีซ่า เราไม่มีรถขับ สถานที่ทำพาสปอร์ตไม่มีติดรถไฟฟ้า มีแต่ชานเมืองยังรู้สึกไม่สะดวกเลย คนที่ไม่สะดวกเข้ามาทำก็ต้องเสียเงินจ้างคนทำอีก
comment31-5:ผมตอนถือ greencard ของ USA อยู่ ไปยื่นขอ Schengen Visa ที่ LA (ต้องไปทำงานที่ Germany), หอบเอกสารไปเยอะแยะ เจ้าหน้าที่ treat เราแย่มากครับ (ดุด้วย) กลับมาผมรีบยื่น N400 เลยครับ เสียเวลากับความรู้สึกมาก กว่าจะได้ greencard มาไม่รู้ต้องผ่านกี่ด่านกี่ขั้นตอน
comment31-6:จริงค่ะเห็นด้วยอย่างยิ่ง
comment32:เราก็ไปต่างประเทศบ่อยๆ ไม่เคยกังวลเรื่องการเดินทางเลยทั้ง
ญี่ปุ่น เกาหลี อินเดีย ไต้หวัน(ขอวีซ่า) 
ถ้าเราจะไปทำงาน หรือไปเที่ยว แล้วเรามีเอกสารทุกอย่างถูกต้อง
มีตั๋วไป-กลับ มีใบจองโรงแรม มีAgenda ท่องเที่ยว หรือทำงาน

ก็ไม่เคยเห็นเจ้าหน้าที่เค้าจะถามอะไรมากมายนะคะ แค่ถามว่า
มากี่วัน มาเที่ยวหรือทำงาน แค่นั้นเอง ไม่เคยขอตรวจหรืออะไรเลย
ส่วนมากไม่ถามด้วยซ้ำ แค่ทักทายสวัสดี

สถานะในหนังสือเดินทางเราก็ เป็นผู้หญิง โสด อายุ 2x ปี อายุไม่มาก
เค้าก็ไม่เห็นจะมาสงสัยอะไร แต่งตัวให้ลุคดูดีหน่อยก็โอเคแล้ว
comment33:ผมรู้จักพวกลักลอบเข้าเกาหลีคนนึงคับ กลับมาแล้วยังจะมีหน้ามาชักชวนคนอื่นหลบหนีเข้าไปทำอีก มาขายฝันว่าทำงานแล้วได้เงินเยอะ...ทั้งๆ ที่เข้าไปใช้แรงงาน ชีวิตต้องหลบซ่อน อดๆอยากๆ

ถ้าอย่างนั้นทำที่บ้านเราเถอะคับ ไอ้งานสบายได้เงินเยอะมันไม่มีในโลกหรอก
comment34:เข้าใจในมุมของ จขกท. นะครับ
ว่าเหตุการอย่างนี้ จะทำให้การเดินทางไปต่างประเทศยากขึ้น

แต่คนเรามีทางเลือกให้เดินไม่เท่ากัน
จริงๆเราอยากให้รัฐบาลดูแล ภาคประชาชน มากกว่า
ความเจริญ กระจุกอยู่แค่ กทม. และหัวเมืองใหญ่
พื้นที่ชนบท ก็ ยังเป็นชนบท อยู่เช่นเดิม
เมื่อไม่สามารถ ทำมาหากินในถิ่นที่อยู่ได้
ก็ต้องดิ้นรนไปที่อื่น

ส่วนตัวเดินทางไปต่างประเทศทุกครั้ง ก็ไม่เคยมีปัญหาใดๆในการเข้าประเทศเค้านะครับ แสดงให้เค้าเห็นว่าเรากลับประทศเราแน่ๆก็พอ
comment35:ผมสงสัย เราร่างกฏหมายไม่ได้หรอครับ ว่าให้เอาผิดไปเลยสำหรับพวกหนีไปทำงานต่างประเทศแบบนี้
อย่างเช่นถ้ากลับเมืองไทย จับติดคุกไปเลยกี่ปีก็ว่าไป แต่ก็อย่างว่า แบนยังไม่แบนเลย คนที่ผมรู้จักหนีไปทำงานมา 3 ปี กลับไทยมา ก็ไปทำอีกประเทศนึงต่อ
comment35-1:โอ้ ทางออกสินะ แบบนี้ หึหึ
comment36:เรื่องคนไทย หลบหนี ไปทำงานผิดกฏหมาย นั้นก็เพียงส่วนหนึ่งเท่านั้น

เพราะประเทศที่คนไทย ไม่นิยมไปก็ไม่ใช่ว่าจะไม่ใช้วีซ่า

มันเป็นผลมาจากกระทรวงต่างประเทศด้วย

ประเทศไทยกลัวคนจะไม่มา ก็เลยเปิด ไม่ต้องขอวีซ่า
ไม่มีการต่อรอง แบบทวิภาคี เกรงใจแต่ต่างชาติ ไม่รักษาผลประโยชน์เพื่อร่วมชาติ
อีกทั้งคนไทย ค่าใช้จ่าย เฉลี่ยในการนำเงินเข้าประเทศ เขาน้อย เขาก็ไม่สนใจอีกด้วย
comment37:เวียดนาม... ก็เข้ายุโรปได้นะ ไม่ต้องขอวีซ่า
แล้วคุณเห็นแรงงานเวียดนามผิดกฏหมายในไทยไหมล่ะ ?
คิดว่าคนเวียดนามหลบหนีเข้ายุโรปไปเป็นแรงงานผิดกฏหมายรึเปล่า ?

เรื่องแรงงาน เป็นแค่ส่วนนึงเท่านั้น
ตาม คห. 36 จะเปิดเสรีวีซ่า ได้ ต้องอยู่ที่การเจรจาของรัฐบาล (เรื่องผลประโยชน์ล้วนๆ)
comment37-1:เวียดนามเข้ายุโรปต้องขอวีซ่าหมดนะครับ คุณน่าจะจำผิดสัญชาติ เพื่อนผมคนเวียดนามเพิ่งไป ปารีส โปแลนด์ สวีเดน อิตาลี เยอรมนี ฯ ยังต้องไปขอวีซ่าเชงเก้นอยู่งกๆ เอกสารบานเบอะแล้วสัมภาษณ์หลายรอบ  (ของที่ต่างประเทศ)  ของคนไทยที่ว่าโหดดูเด็กน้อยไปเลย จะชวนเพื่อนไปฮ่องกงยังต้องขอวีซ่าแล้วต้องเคลมเงินฝากอีก ไปไต้หวันต้องมีเงินฝากในบัญชีเป็นแสน (กงศุลไต้หวันบอกให้เอาเงินเข้าหรือมีเงินอย่างน้อยเพื่อการันตี 3 พันเหรียญสหรัฐฯ ถึงจะออกวีซ่าให้ -*-)  

คนเวียดนามนี่ ถ้าเขาหนีได้แล้ว เขาจะไม่หันกลับมาเลย บางคนหนีแล้วกลัวโดนจับก็ไปเข้าแกงค์เกเรๆ เพื่อหาเกาะกำบัง จนมีแกงค์คนเวียดนามตามเมืองนอกในยุโรป คนฝรั่งเศสหรือรัสเซียถึงกับไม่ชอบหน้าถ้ารู้ว่าเป็นเวียดนาม 

เพื่อนในออฟฟิศคนเวียดนาม พูดทุกครั้งเลยว่าพาสปอร์ตเขามีปัญหาเรื่องขอวีซ่าหรือฟรีวีซ่าเพราะคนหนีไปทำงานหรือหนีไปเลยตลอด รัฐบาลเขาก็ไม่ได้สนใจเรื่องศักดิ์พาสปอร์ตด้วย เพราะเขาคิดว่าคนรวยก็ไปได้อยู่แล้ว ไม่สะเทือนคนศักดิ์สูง คนในประเทศไม่จำเป็นต้องออกไปต่างประเทศ เพราะเขาปกครองแบบสังคมนิยม ที่ไม่ต้องอิงตามต้องการของประชาชนที่ไม่ช่วยสร้างชาติ บางคนได้วีซ่าก็หนีไปสุมกันจนเป็นแกงค์ห่ามๆ ยกเว้นคนเวียดนามสมัยก่อน ที่ขอไปยุโรปหรืออเมริกาตามนโยบายชดเชยด้านสงคราม คนพวกนั้นเขาหนีไปสร้างชีวิตจนสบาย (เหมือนคนลาวและเขมรสมัยก่อนที่อพยพขอย้ายไปต่างประเทศจนมีฐานะที่ดี) ลูกหลานเขาก็เลยไปต่างประเทศได้บ่อยๆ เพราะมีฐานะรับรอง แต่คนรุ่นใหม่ที่หนีทำให้เขาตกที่นั่งลำบาก คนเลยเหมารวมว่าคนเวียดนามหรือนิสัยไม่ดีหรือคบไม่ได้ อันตรายชองอยู่เป็นแกงค์ คล้ายกับคนเกาหลีบางพวก ดูถูกคนไทยว่าเป็นพวกหน้าตาต้มยำกุ้ง หรือเป็นพวกชอบทำงานเป็นแรงงาน หน้าตากร้านๆ เฉกเช่นเดียวกับที่คนไทยบางคนมองปินส์ว่าทำงานเป็นแม่ๆ บ้านๆ  (ด่ากันวนไปวนมา)

https://en.wikipedia.org/wiki/Visa_requirements_for_Vietnamese_citizens
comment37-2:สงสัยจะเข้าใจผิดจริงๆ 
พอดีมีญาติห่างๆ เค้าอพยพไปอยู่ฝรั่งเศสแต่ยังมีพี่น้องเค้าอีกคนเลือกอพยพกลับไปอยู่เวียดนามด้วย เห็นเค้าบินไปฝรั่งเศสง่ายมากๆ

แต่ก็ยังเชื่อว่า วีซ่าจะยกเว้นไม่ยกเว้น เรื่องคนโดดมีส่วนไม่มาก ถ้าเค้าจะยกเลิกวีซ่าให้น่าจะเรื่องผลประโยชน์มากกว่า
comment37-3:คนที่ไปอยู่ฝรั่งเศสแล้วกลับมาเวียดนามเค้าอาจจะได้พาสปอร์ตฝรั่งเศสแล้วก็ได้ค่ะ
comment37-4:เวียตนามแหละครับ คนหลบหนีเข้าไปทำงานจำนวนมาก


แม้แต่ฮ่องกง ยังต้องขอวีซ่าเลยครับ


มีเพื่อนเป็นชาวเวียตนาม บ่นเรื่องคนประเทศเขาหนีเข้าไปทำงาน เกาหลี ญี่ปุ่น เพียบ
comment38:เราเข้าใจคุณ จขกท นะคะ เราเองก็อยากให้หนังสือเดินทางไทย ไปไหนมาไหนโดยไม่ต้องขอวีซ่าบ้างเหมือนกันค่ะ เวลาจะไปไหนกับแฟน หลายครั้งเค้าไม่อยากไป เพราะขี้เกียจขอวีซ่า เบื่อทำเอกสาร หรือสมัยก่อนเรามีหนังสือเดินทางไทยเล่มเดียว เพื่อน ๆ ชาวยุโรปหรือญี่ปุ่นจะไปไหนกัน เราก็ได้แต่นั่งอิจฉาเค้า เพราะเค้าสามารถประหยัดงบกว่าเราได้มาก เค้าสามารถซื้อตั๋วประเภท last minute กันได้ในวันนี้และพรุ่งนี้เดินทางกันได้ ในขณะที่เราต้องเตรียมเอกสาร เสียเงินทั้งค่าขอวีซ่า และยังต้องจ่ายค่าตั๋วที่ราคาสูงกว่าเพื่อนๆ เพราะเราซื้อแบบ last minute ไม่ได้ การได้ถือหนังสือเดินทางที่ไม่ต้องขอวีซ่า สำหรับคนชอบเที่ยวนั้น มันคือความดีงามที่สุดในโลกจริงๆ ค่ะ
comment39:เรารู้จักกับคนนึงที่เคยหลบหนีไปทำงานเกาหลี เห็นเค้าอัพภาพแบบนอนในห้องเก็บของอ่ะมีแต่ลัง 

แล้วก็โพสแบบว่าตัดพ้อ ด่าเจ้านายเกาหลีไรเงี้ยบ่อยๆ สุดท้ายโดนจับกลับมา ยังมีน่ามาโพสเฟสอีกว่า มีประเทศไหนน่าสนใจบ้าง

ประมาณว่าคือจะโดดไปอีกอ่ะแหละ อ่านแล้วทุเรศลูกตา
comment40:...... รอความเปลี่ยนแปลงในอนาคต.....
comment41:ถ้าบริสุทธิ์ใจ เอกสารพร้อม ก็ไม่เห็นต้องกังวล ตม. เลยครับ
comment41-1:มีเยอะครับ เอกสารพร้อม บริสุทธิ์ใจ  แต่ ตม. ไม่ไว้ใจ  เอกสารแค่ไหนก็ช่วยไม่ได้ และเราก็ไม่มีสิทธ์ร้องเรียกความยุติธรรมด้วย
comment41-2:มันไม่ได้เหนื่อยที่ ตม.สิคะ
มันเหนื่อยตั้งแต่ต้องขอวีซ่าแล้ว
เราฟรีวีซ๋า แค่20ประเทศเอง
comment42:เกาหลีแม่มก็ตัวดีครับ ว่าแต่เรา ผมนี่ทำงาน บ.เกาหลี มีไม่กี่คนครับที่ทำถูกต้องตามกฏหมายบ้านเรา ที่เหลือฟอร์มมาเที่ยวแล้วทำงานทั้งนั้น
comment42-1:คอนเฟริมว่าจริง

เพื่อนผญมีแฟนเปนชายเกาหลี แอบมาทำงานเปนครูสอนภาษาเกาหลีนอกระบบ เพื่อนก้อคบไปบ่นให้ฟังไป รู้หมดว่าคนเกาหลีลึกๆเปนไง สุดท้ายก้อเลิก มันบอกแฟนเก่ามันuneducated
comment43:เนี่ยเราอยากไปเกาหลี บอกตรงๆกลัวนะ ถึงแม้จะเตรียมอะไรไปครบก็เหอะ เห็นหลายๆคนบอกบางคนเตรียมครบ เจตนาบริสุทธิ์ยังโดนส่งกลับอะ
เฮ่ออ คนไทยนะคนไทย ทำไรไม่นึกถึงเพื่อนร่วมชาติเลย
comment44:ทำงานเมืองไทยพอเลี้ยงตัวได้ รอดตายไปวันๆ เอาจริงๆ อะไรที่สนับสนุนหรือส่งเสริมให้คนทำงานมีอยู่มีกินอย่างสบายชนชั้นสูงประเทศเราไม่ชอบหรอก 

ต่างประเทศทำงานหนักเท่ากัน แต่มีเงินส่งกลับบ้านเดือนละ 3-4หมื่น นายจ้างก็เอาเปรียบน้อยกว่าแถวนี้เยอะ
comment45:เพราะประเทศไทยมันยังไม่เจริญ ไม่พัฒนาสักทีไง....ทุกวันนี้ค่าครองชีพสูงขึ้น สูงขึ้น แต่ค่าแรงไม่เคยเพิ่ม  สารพัดเรื่อง....ขี้เกียจบรรยาย
คนมันเลยหนีไปหางานประเทศอื่นกันเยอะ ขนาดประเทศที่ต้องมีวีซ่า ยังพยายามหนีเข้าไปทำงาน แล้วนี่ฟรีวีซ่า....
กรรมของคนไทย ยุคตัวใครตัวมัน
comment46:ผมโดน นั่งห้องเย็น สามสี่ประเทศ ล่ะ แต่ก็รอดไปได้ตลอด ยังไม่เคยโดนส่งกลับเลย
comment47:ผมไม่รู้สึกต่ำต้อยตรงไหนที่ถือหนังสือเดินทางไทย แต่ผมรู้สึกแย่ที่ประเทศไทยหา รมว กระทรวงต่างประเทศ
เก่งๆได้ยากเหลือเกิน ยกเว้นปาก
comment48:ถ้าแค่ไปเที่ยว ก็ขอวีซ่า เราว่ามันก็ไม่อะไรนะ สบายใจด้วย ถือวีซ่าชัดเจน ตม. ขาเข้าดูก็จบ

แต่ถ้าไปทำงาน แบบไปบ่อยๆ หรือมีบินต่อนั่นนี่แบบไม่ได้วางแผนมาก่อนก็ไม่สะดวกเหมือนกัน
comment49:เรื่องจริงที่ว่า คงต้องโทษบรรดา "ติ่งฝรั่ง" ทั้งหลาย 

ทั้งทำด้วยความจำเป็น โดยอ้างว่าจนบ้าง หรือมีดราม่าทางบ้านมามากมาย ไม่รู้จริงบ้างหรือแต่งบ้าง

ทั้งทำด้วยความหลงใหล คลั่งไคล้ เห็นแค่เป็นฝรั่งก็แบไปให้เขาได้โดยไม่ลืมหูลืมตาหรือพิจารณาอะไร

สมัยก่อน ดิฉันเคยเดินทางไปเยอรมันและนิวซีแลนด์โดยไม่ต้องขอวีซ่ามาแล้วกับพาสปอร์ตไทย ทุกวันนี้รู้กันอยู่ว่าต้องทำอะไรบ้าง
comment50:ตั้งคำถามนี้ คุณอยากจะไปเทียวกี่ประเทศเหรอครับ
กะแค่ทำวีซ่าไม่กี่พันนี่บ่น 

ใจเขาใจเราอย่า คิดแต่จะเอา มุมมองตัวเองคนเดียว ลองมองภาพรวมแล้วจะเข้าใจ
ใจคนที่มาเขาเสี่ยงกว่าคุณอีก ไหนจะคนที่อยู่ข้างหลัง หนี้สิน และอื่นๆ

(อันที่จริงที่มีโครงการ ส่งแรงงานฟรีจากรัฐบาล (ไม่รู้คุณเคยรู้หรือเปล่า) สอบยาก สอบหลายครั้งกว่าจะผ่าน นานกว่าจะได้ไป 
ใช่งานจะดี  งานไม่ดีเปลี่ยนได้จนกว่าจะถูกใจ แต่มันกำหนดอายุ และมันไม่ตายตัว และมาได้ครั้งเดียว) 
คนที่เขาไป มีคนรู้จัก เจ้านายรัก เจ้านายชอบ คนไทยขยัน สู้งาน (เงินดี เดือนล่ะ 50K up+) กลับไทยมาพัก บินไปใหม่เขาอ้าแขนรับ แถมดึงญาติมาทำด้วยก็ได้ 
นี้คืออีกมุองหนึ่ง ไม่รู้คุณเคยรู้หรือเปล่า  สิ่งที่ได้คือพ่อแม่สบาย ลูกได้เรียนสูงๆ มีรถใหม่ป้ายแดง มีบ้านใหม่สวยหรู 

ซึ่งถ้าทำงานที่ไทยมีอะไร ก็เห็นมีแต่หนี้
มุมมองหนึ่ง จากชนบท ที่แห้งแล้ง คลองชลปะทานไม่มี แม่น้ำสายใหญ๋ไม่ผ่าน  ดินเพราะปลูกอะไรก็โตยาก ปลูกไม่ได้ ต้องใช้แต่ปุ๋ย
มุมมองหนึ่ง ที่เขาจะกู้ฐานะตัวเองให้เท่าเทียมกับมนุษย์เงินเดือน คนอื่นๆ

จขกท ลองคิดดูนะว่าปัญหาอยู่ตรงไหน เกิดจากอะไร และอะไร และอะไร และอะไรบ้าง 
จากนั้นวิธีแก้ยุตรงไหน  มีกี่วิธี อะไรบ้าง อะไรบ้าง และอะไร บ้าง

ซึ่งคิดๆไปแล้ว เราก้ตัวเล๊กยุดี ได้แค่คิด ถกเถียงกันไปก็ไม่ไปเข้าหูคนที่เขามีอำนาจสั่งการ 
ถ้าเขาไม่ทำอะไร มันก็ไม่มีอะไรจะเปลี่ยนอยู่ดี  และถ้าไม่เปลี่ยนแปลง ....มันก็แค่ไม่ถูกใจ คุณ!!! 


แค่เล่าให้ฟังงครับ 
คนที่เขาหนีเขาประเทศ เชื่อเถอะ น้อยคนจะรู้จักพันทิป .... น่าเสียดายที่เขาไม่ได้มาอ่านด้วย  
วันๆคนเหล่านั้น ไม่ค่อยคิดเรื่องเที่ยวเลย ว่าปีนี้จะไปประเทศไหน เที่ยวไหนบ้าง  (ยังห่างไกลลล กับคำนี้)
วันๆคนเหล่านั้น แค่คิดว่า จะทำยังไงให้ตัวเองมีกินมีใช้ มีงานทำ มีเงินเก็บ เหมือนคนอื่นเขา
แม้เสี่ยงโดน ตม.ไล่ล่า..... และเชื่อเถอะเขาไม่คิดหรอกว่า ตัวเขาเองจะทำให้คุณเดือดร้อนไปด้วย
comment50-1:ฮ่าๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆ
comment50-2:ท่อนกลางของคอมเม้น
อ่านแล้วรู้สึก ยกเอาความลำบาก ยากจนมาอ้าง เพื่อให้เห็นใจคนทำผิด ยังไงไม่รู้
ต้นเหตุปัญหาเกิดจากผู้บริหารประเทศ(แล้วใครเป็นเลือกเข้าไปล่ะ) ก้อว่ากันไป
comment51:ผมนี่เลยไปประเทศไหนโดนถามละเอียดทุกประเทศ แต่ไม่เคยเข้าห้องเย็นนะครับ แค่ถามมาตอบได้ เอกสารมีโชว์  ก็เพียงพอแล้วครับ เคยโดนค้นกระเป๋าด้วย หน้าตาแนวโจรก่อการรึไงก็ไม่รู้ 5555
comment52:แล้วประเภทขอวีซ่านักเรียนแต่แอบไปทำงานซะมากกว่าเรียน ก็มีไม่น้อยนะคะ เรากลับบ้านที่ ได้ยินข่าว น้องคนนั้นไปเรียนภาษาที่ออส น้องคนนี้ไปเรียนภาษาที่ออส (ส่วนใหญ่ไปออสเตรเรีย) สามเดือน หกเดือน ปีนึง ปีกว่า  ตอนแรกเราก็ว่าเค้าเก่งเนอะไปเรียนภาษาที่ต่างประเทศกันด้วย หลังๆได้ยินเยอะขึ้น ชักจะสงสัย มันไปกันง่ายขนาดนั้นเลยรึ จนมีเพื่อนมาเล่าเพราะเพื่อนเราอาศัยอยู่ที่โน้นเล่าว่าคนไทยส่วนนึงที่ขอวีซ่าไปเรียนภาษาเนียะ  คือไปทำงานกันมากกว่า  เรางี้กลัวแทนนะ ถ้าโดนจับได้หรืออะไรเกิดขึ้น คุณผิดเต็มๆนะ
comment52-1:จริงที่สุด...ออสฯ คนไทยเพียบ ขอวีซ่านักเรียน 3แสน แต่คือไปทำงาน....คือที่เจอเนี่ย ไปได้คนนึงแล้ว ก็จะชวนเพื่อนๆที่เหลือไป...สรุปออกจากงานที่ไทย ไปทำงานออสฯ กันเกือบหมดออฟฟิศ  2 ปี มีเงินซื้อบ้านแล้ว ถ้าอยู่เมืองไทยเหรอ...คงไม่มีโอกาส
comment52-2:ไม่ผิดค่ะ ตามกฎหมายแล้ว วีซ่านักเรียนออสสามารถทำงานได้ไม่เกิน 20 ชม. ต่อสัปดาห์ แล้วถ้าไม่ขาดเรียนที่ รร.นั้นๆกำหนด ก็ไม่ได้ทำผิดอะไรหนิค่ะ
comment52-3:ค่ะ หึๆ
comment53:การไม่ขอวีซ่าก็เที่ยวสบายดีนะ แต่ก็เจอหลายประเทศเหมือนกันที่ฟรีวีซ่าและดูระแวงคนไทยมาก แต่ก็ไม่เคยรู้สึกต่ำต้อยค่ะ อยากไปประเทศไหน ถ้าต้องขอวีซ่าก็ขอ แต่ก็อยากให้สถานฑูตต่างประเทศมากกว่าที่ควรให้เกียรติคนที่ไปติดต่อบ้าง บางคนนี่พูดจาไม่ไหวจริงๆ ค่ะ
comment54:เรามองเรา กับ เขามองเรา มันต่างกันมากมาย ... หากเราไม่ติดต่อกับใคร คงไม่ต้องสนใจอะไร

ถ้าเราไม่ยอมรับปัญหา ก็ไม่สามารถแก้ปัญหาได้ ...
comment55:หวังอะไร เอา ประชาธิปไตย กับศักดิ์ศรีของคน ให้ได้ก่อนแล้วค่อยฝันครับ

ทนต่อไป
comment56:ทำไมมีหนังสือเดินทางประเทศไทย แล้วต้องรู้สึก "ศักดิ์ศรีต่ำ" หล่ะคะ

ศักดิ์ศรีจะสูง ต่ำ ไม่ได้อยู่ที่พาสปอร์ตที่ถือหรอกค่ะ 

มันอยู่ที่ตัวบุคคล คุณอยากสูงส่ง มันก็อยู่ที่คนอื่นมอง 

ถ้าคุณทำตัวดี ต่อให้คุณบอกพาสปอร์ตไทยศักดิ์ศรีต่ำ เขาก็มองคุณสูง

หรือต่อให้พาสปอร์ตคุณ ศักดิ์ศรีสูง แต่คุณทำตัว ต่ำ มันก็ต่ำที่ตัวคุณ

แล้วที่โดนกักกันที่เกาหลี ส่วนหนึ่งก็เพราะคนหนีเข้าประเทศ

แต่ถ้าคุณแต่งตัวตามกาลเทศะ หรือไม่ทำตัวน่าสงสัย เขาก็ไม่มองว่าคุณมาทำผิดกฎหมายหรอกค่ะ
comment57:มันก็มีส่วนนะครับ
comment58:มันทำอะไรไม่ได้นอกจากปล่อยให้มันเป็นแบบนี้อ่ะค่ะ บ่นไปบางคนก็บอกว่าแค่ไปเที่ยวทำไมทำตัวเรื่องมาก คนอื่นยากจนและไม่มีโอกาสทำงานออฟฟิศดีๆ เลยต้องห่างบ้านไปทำงานไกลๆ ลำบากจะตายทำไมไม่เห็นใจ พูดไปก็เท่านั้น ประเทศนี้คนจนไม่เคยทำอะไรแล้วผิดนี่นา จนเลยขายของบนทางเท้าเราเห็นเห็นใจ จนแล้วละเมิดลิขสิทธิ์ก็ไม่ผิดต้องเห็นใจ บางคนชีวิตไม่ได้ลำบากลำเค็ญยังดิ้นสนกระเจือกกระสนไปล้างจานหรือเป็นเด็กเสิร์ฟในเมกาเลย ก็ทนกับพฤติกรรมเพื่อนร่วมชาติกันไปแบบนี้แหละ
comment59:ต่างชาติเค้าดูถูกหนังสือเดินทางของไทยด้วยเหรอครับ 
หรือมีแต่คนไทยดูถูกของตัวเอง
comment59-1:เค้าไม่ได้ดูถูกครับ แต่เค้าให้ความน่าเชื่อถือที่ต่ำกว่าระดับปกติครับ
โดยเฉพาะประเทศพัฒนาแล้ว ถ้าถือพาสไทย จะเข้าประเทศเหล่านี้ 
ต้องหอบเอกสารไปขออนุญาตเข้าประเทศก่อนครับ
กลับกัน คนประเทศเหล่านี้ สามารถซื้อตั๋วมาเที่ยวไทยเมื่อไหร่ก็ได้
เพราะความน่าเชื่อถือมีสูงมากๆครับ
comment60:เอาตรงๆเลยนะ ถ้าต้นประเทศ ไม่มีงานรองรับให้แรงงานที่หนีเข้าเมือง ก็ไม่มีหรอกปัญหานี้ แต่เพราะต้นทางมันดันมีไง คนเลยหนีตามๆกัน ถ้าไปแล้วไม่มีงานไม่มีเงิน จะไปทำไม
comment61:ปัญหาเข้าเกาหลีแล้วโดนเด้งกลับ

ทำไมเกาหลีไม่จัดกฎระเบียบ ต้องขอวีซ่าก่อนที่จะไปเกาหลี
ทำไมถึงฟรีวีซ่า

คนที่เดินทางไปมีมากมาย ถูกต้องก็เยอะ ตั้งใจผิดกฎหมายก็มี
ให้คนไทยต้องขอวีซ่าเข้าประเทศ
ยังดีซะกว่าฟรีวีซ่า แต่ไปถึงแล้วโดนเด้งกลับ
เสียทั้งเวลา เสียทั้งค่าใช้จ่าย
comment61-1:เพราะว่าเราไปช่วยรบที่สงครามเกาหลีเราเลยได้รับสิทธิเข้าประเทศโดยไม่ต้องขอวีซ่าครับ 
ถ้าจะยกเลิกสิทธินี้ผมว่ามันเป็นเรื่องใหญ่กว่ามาก เหมือนไม่รู้บุญคุณประมาณนั้น 
เรื่องการเมืองระหว่างประเทศหน้าตาเป็นเรื่องใหญ่ครับ สนธิสัญญาไม่ได้จะเลิกกันง่ายๆ
บางอันเซ็นกันมาเป็นร้อยปี ถ้ายังไม่เลิกก็ยังถือว่ามีผลบังคับใช้อยู่
comment62:ถ้าคนที่อยากไปเที่ยวเกาหลีจริงๆ แต่โดนส่งกลับ  แต่คนที่ลักลอบเข้าไปทำงาน กลับผ่านเข้าไปได้เยอะแยะ
เราว่า ตม.เกาหลี ก็น่าจะมีปัญหาในการดูคนเหมือนกันนะ
comment63:ปัญหาไม่ใช่^การเข้าไปทำงาน^
ปัญหา คือ  พวกคุณทำอะไรให้ถูกกฎหมายเป็นไหม?มากกว่า เงินน่ะเข้าใจใครก็อยากได้ แต่ไม่ใช่ทำเป็นแอบเข้าไปเพื่อลดขั้นตอน ค่าใช้จ่าย!
comment64:ที่ต้องขอวีซ่า เมนหลักๆคือเรื่องเศรษฐกิจประเทศ อำนาจเจรจาต่อรองระหว่างประเทศที่ไทยมักจะผ่อนผันให้เข้าประเทศโดยไม่ต้องขอวีซ่า แต่ถ้าไทยไปที่อื่นกลับต้องขอวีซ่าเพราะการติดต่อสัมพันธ์มันอวยเค้าเกินไปยอมเค้าไปทุกอย่าง อีกอย่างที่ไทยมักถูกมองว่าคนที่เข้ามามักจะแอบเข้ามาทำงานและสร้างชื่อเสียเลยยิ่งต้องถูกเพ่งเล็งเข้าไปใหญ่ สมัยก่อนคนไทยไปอเมริกา นิวซีแลนด์ได้ไม่ต้องขอวีซ่า เจ๋งปะ แต่พอคนเข้าไปแล้วไม่กลับแล้วไงสุดท้ายอเมริกายกเลิกสิทธิพิเศษนี้ไป เราเลยต้องไปขอวีซ่าที่มันยากมาก
comment65:อยากเห็นเพจนั้นอ่ะครับ
comment66:ต้องทำให้ประเทศไทยรวยขึ้นสิครับ โดยทำให้คนไทยรวยขึ้น ว่าแต่ว่าการรวยขึ้นจะสวนทางกับพอเพียงรึปล่าวไปคิดกันเอาเอง ไม่ชอบมาม่า เดี๋ยวยาว
comment67:การไม่ต้องขอวีซ่าเป็นศักดิ์ศรีอันประเสริฐยิ่งสำหรับนักเดินทางครับ ต่อให้คุณบอกว่าเตรียมไปหรือมีหลักฐานอย่างดีว่าไม่โดดจะไปกลัวอะไร คุณต้องไปสถานทูตประเทศนั้นๆยืนเเต่ไก่โฮ่ เอาเอกสารอะไรไปมากมาย เตรียมยิ้มหน้าตาหวานตอบคำถาม เเละเสียเงินด้วย กับเดินตัวปลิวตอนลงเครื่องมา ยื่นพาสให้ ตม เเล้วเที่ยวต่อ ขอให้สนุกนะครับ
comment68:ของผมแตกต่างจากคนอื่นๆ ตรงที่ว่าผมถือหนังสือเดินทางของแคนาดา แต่ทุกครั้งเวลาเดินทางไปเที่ยวทำไมโดนเรียกก็ไม่รู้ เคยเดินทางเข้าออสเตรเลียกับเพื่อนคนไทยที่ถือหนังสือเดินทางไทย เพื่อนผมผ่านฉลุยแต่ผมดันติดโดนถามว่า บินมาจากไหน อยู่แคนาดามากี่ปีแล้ว ฯลฯ คิดว่าถึงจะถือหนังสือเดินทางต่างชาติ แต่ Place of birth ก็ยังขึ้นเป็นของไทยอยู่ แถมรูปภาพก็แตกต่างกันนิดหน่อย อาจจะทำให้เจ้าหน้าที่คิดว่า เป็นของปลอมหรือเปล่า ฮ่าๆๆ
comment69:มองมุมกลับกัน ถ้าเกาหลีเค้ารณรงค์ว่า ถ้าไม่มี Visa ชัดเจน จะไม่จ้าง
ก็จะไม่มีคนหลบหนี แบบนี้ได้ไหม
comment70:แต่ผมรู้สึกอุ่นใจที่ต้องขอ Visa นะ มีความรู้ว่าไปถึงแล้วมีโอกาสมีปัญหากับ ตม. น้อยมาก
comment71:หนังสือเดินทาง หรือสัญชาติไหนๆ ก็มีศักดิ์ศรี เท่ากันครับ มันอยู่ที่คน ที่ชอบทำตัวไม่ดี สร้างปัญหา สร้างความเดือดร้อนให้เพื่อนร่วมประเทศ
ผมชอบท่องเที่ยวครับ และก็ขี้เกียจขอวีซ่า
ก็คงเที่ยวประเทศที่ไม่ต้องขอ หรือของ่ายๆไปก่อน
comment72:ผมไปนั้งคิดนอนคิด มา สองวัน ว่าจะแก้ไขยังไงดีเรื่องนี้ 
เรื่องที่คนไทยหนีไปทำงานใช่ไหมครับ จะโทษ กระทรวงต่างประเทศ? 
รัฐบาล? หรือ คนไทยเอง? 

ทำไมเราไม่แก้ไขตั้งแต่เริ่มต้นเลย "พาสปอร์ต" คือคนไทยทุกคนทำได้ฮะ
แต่มันต้องให้เอกสารละเอียดกว่านี้ไปเลย มีคนค้ำประกัน ครอบครัวฯ ว่ากันไป 
เอกสารยืนยันการงาน, บ้านที่อยู่อย่างละเอียด พออิคราวนี้นะ ไอ้คนที่โดดวีซ่า, แอบทำงานผิดกฏหมาย
เอาจริงเขา มีครอบครัวค้ำประกัน แบนการออกนอก ประเทศหรือไม่ก็จับ, ปรับแพงๆ อะไรอย่างนี้นะ 
ไอ้ความคิดนี้ผมได้มาจาก เพื่อนคนอินโดนีเซียนะ

คืออินโดนีเซีย ไป ญี่ปุ่น ฟรีวีซ่า ได้นะครับแต่ต้องได้รับการยืนยันพาสปอร์ต ลงทะเบียนอย่างเข้มงวด ผมไม่รู้
แน่เหมือนกัน ว่ายังไงอีก 
แต่ก็นั้นแหละฮะ ผมยอมถ้าให้ยื่นเอกสารมากมายเพื่อทำพาสปอร์ต กว่าไปสถานฑูต คราวนี้พาสปอร์ตดูเชื่อถือขึ้นมานิดนึง ก็เริ่มเจรจาต่างประเทศ ให้เขาเชื่อถือในระบบจัดการของเรา 

นี่ความคิดผมเองล้วนๆ ดูบ้า ฝันไปเยอะเนอะ เขาคงไม่ทำหรอก 5555
comment73:ก็เพิ่งจะได้คำตอบให้กับตัวเองจริง ๆ จัง ๆ ก็หลัง ๆ มานี่แหละ...

เมื่อหลายปีก่อน บริษัท ส่งตัวไปอบรม ที่เยอรมัน โดยมีหนังสือเชิญ จากต้นทาง...

ไปกันสองคน ไปยุโรปครั้งแรก ถึง สนามบิน แฟรงเฟิร์ต ตม. ซักถามจนเราเคืองเลย ถามกระทั่งมีเงินมาเท่าไหร่ ให้ควักเงินมานับให้ดูด้วย...

มาถึงวันนี้ไม่ปลกใจเลย ปลาตายตัวเดียวก็เหม็นทั้งข้อง นี่มันไม่ใช่ตายแค่ตัวเดียว ตายกันเยอะ มันก็ธรรมดาที่เหม็นมากหน่อย...
comment74:เคยไปญีปุ่นสิบปีก่อน ติดอยู่ ตม ชั่วโมงกว่า ขนาดไปฝึกงานที่โรงงานนิคมส่งไป
เหตุเพราะคนไทยไปทำชื่อเสียงเอาไว้มาก 
นั่งรอจนเบื่อ
comment75:ผมว่าปกตินะ ประเทศเค้าก็ต้องคัดกรองอยู่แล้ว จะให้ผ่านมั่วๆได้ยังไง
ทำตัวให้ไปเที่ยวจริงๆ ยังไงก็สบาย
แต่ถ้าไปทำงานก็ลองคิดกลับกันก็ได้ ถ้าต่างชาติมาแย่งงานบ้านเราบ้างรู้สึกยังไง
คนหลบหนีเข้าไปทำงาน 555+ ก็แน่นอนละ เค้าก็อยากมีชีวิตดีๆกันทั้งนั้น ถ้าในไทยมันไม่ดีกับเค้า (คือจะทำไง จะเปิดธุรกิจกันแล้วรับคนเข้ามาทำงานสวัสดิการดีๆ เงินดีๆกันหรอ 555+ ผมว่าไม่มีใครทำหรอก / บ่นแต่รัฐ เท่านั้น)

ขอสรุปอีกนิด มีแต่คนอยากอยู่ที่ดีๆทั้งนั้น จะมีกี่คนที่อยากจะสร้างที่อยู่ดีๆขึ้นมาเอง
comment76:สาระสำคัญของกระทู้นี้คือ ทำไมรัฐบาลไทยไม่เข้มงวดและป้องกันแก้ไขในเรื่อง คนหนีออกไปทำงาน ตปท แบบผิดกฎหมาย ไม่ใช่  ความรู้สึกต่อยต่ำในหนังสือเดินทางไทย  
อ่านความเห็นต่างๆที่เน้นเรื่องความต้อยต่ำแล้วปวดสมอง
คือไม่เข้าใจในสิ่งที่ จขกท ต้องการจะสื่อหรืออะไร (หรือมัวแต่จับผิดตัวอักษร ทำให้มองไม่เห็นประเด็นสำคัญของเนื้อหา)  
     คนไทยทุกคนรักชาติแต่ก็ต้องช่วยกันสะกิดเตือนกันและกันด้วยว่า ตอนนี้มีปัญหาแบบนี้ต้องช่วยกันแก้ไขนะ คนอื่นเค้าเดือดร้อนนะ แต่นี่ไม่ใช่ปัญหาของฉัน ฉันบริสุทธิ์ใจยังไง ตม. ก็ต้องให้ฉันผ่าน ตอนนี้แจ็คพอตยังไม่ได้มาลงที่คุณคุณยังไม่รู้สึกหรอก แต่ถ้าเมื่อไหร่คุณโดนคุณก็จะรู้ เรื่องนี้เป็นเรื่องร้ายแรงเรื่องของความมั่นคงระหว่างประเทศ ขอเถอะช่วยกันเห็นความสำคัญหน่อย
comment77:ไม่ต้องขอวีซ่า แต่บางทีต้องลุ้นถูกส่งตัวกลับแทนนะครับ เสียหายมากมายเลย

โดนแคนเซิลตั้งแต่ที่เมืองไทย ยังยกเลิกตั๋ว โรงแรมทัน

ปล. ส่วนการที่ให้คนไทย ไม่ไปทำงานที่ต่างประเทศ  ก็คงต้องยกระดับความเป็นอยู่ ระดับรายได้ การกระจายรายได้ ความยุติธรรมในสังคม ฯลฯ เพราะใครๆ ก็อยากมีความเป็นอยู่ที่ดีๆ กันทั้งนั้น ไม่อยากไปลำบากที่ต่างประเทศกันหรอก
comment78:มันก็มีตั้งแต่นานแล้ว ทำไม ต้องโทษ ประชาธิปไตย งง
comment79:อ่านมาทุกความเห็นแล้ว แอบเห็นด้วยกับ จขกท. นะ และแอบงงที่หลายคนชาตินิยม+โลกสวย แอบจิกกัดจขกท.เบาๆ เพียงเพราะตีความหมายคำว่า"ศักดิ์ศรี"ไปคนละทางกับที่จขกท.ต้องการสื่อ

เรื่อง passport power ของประเทศไทยไม่ได้มีมากแต่ก็ไม่ได้ด้อยมาก อยู่กลางๆ เข้าประเทศได้หลายประเทศแต่ก็มักเป็นประเทศแถบๆ บ้านเราหรือประเทศที่คนบ้านเราไม่ค่อยอยากไปเที่ยว เช่น ประเทศแถบอเมริกาใต้ เอาเข้าจริงๆ จะมีสักกี่คนที่ต้องการไปและไปได้จริงๆ ลองดูแค่ค่าตั๋วเครื่องบิน ค่าทัวร์ จะพบว่าแพงกว่าไปยุโรปหลายเท่าตัว เป็นผม ผมเลือกที่จะเลือกฟรีวีซ่าเชงเก้นหรืออังกฤษ มากกว่าประเทศไกลๆ แบบนั้นนะ

บางคนบอกถ้าเราบริสุทธิ์ใจก็ทำวีซ่าไปสิ แต่ผมว่ามันไม่ใช่เรื่องสนุกนะที่ต้องมานั่งทำวีซ่ากันบ่อยๆ โดยเฉพาะคนที่เดินทางไปโน่นนี่เป็นระยะๆ สำหรับผมการทำวีซ่าเป็นเรื่องน่าเบื่อมาก ทั้งต้องเตรียมเอกสาร เตรียมตัว เสียเวลา เสียค่าใช้จ่ายครั้งนึงหลายพัน แถมยังต้องไปเผชิญหน้ากับเจ้าหน้าที่รับคำร้องที่บางคนก็มารยาทค่อนข้างแย่ ฯลฯ คุณจะรู้สึกเปลี่ยนไปเมื่อสามารถเดินทางเข้าประเทศที่เคยต้องขอวีซ่าได้อย่างอิสระ ผมมีวีซ่าเชงเก้นแบบ 3 ปี เดือนก่อนผมอยากไปเนเธอร์แลนด์ก็ซื้อตั๋วจองโรงแรมแบบ last minute ก่อนเวลาบินแค่ 6 ชม.ก็ไปได้แล้ว จากปกติต้องเตรียมตัวล่วงหน้าหลายเดือน ทุกวันนี้ชีวิตดีขึ้นมาก อยากไปประเทศกลุ่มยุโรปเมื่อไหร่ก็ได้ เดือนนี้จะไปไต้หวันก็ไม่ต้องขอวีซ่าอีก เพราะมีวีซ่าเชงเก้นที่ยังไม่หมดอายุแค่กรอกเอกสารทางเว็บนิดหน่อย 

ผมขอถามจขคห. อื่นๆ ว่า ถ้าพาสปอร์ตประเทศเราสามารถเข้าประเทศต่างๆ ได้โดยไม่ต้องทำวีซ่าได้หลายประเทศมากขึ้นกว่านี้มีใครที่จะรู้สึกแย่หรือเปล่าครับ?

ส่วนเรื่องที่มีคนไทยหลายคนเข้าประเทศต่างๆ อย่างผิดกฎหมายแล้วพาลทำให้คนอื่นมีปัญหาเวลาจะเดินทางไปท่องเที่ยวนั้นผมว่าควรมีมาตรการอะไรบางอย่างเพื่อลงโทษคนเหล่านั้นเช่นกัน คนจำพวกนี้ล้วนแต่มีความตั้งใจที่จะทำผิดกฎเรื่องนี้อยู่แล้ว ไม่ใช่ความรู้เท่าไม่ถึงการณ์ บางคนหนีเป็นอาชีพ โดนส่งกลับและโดนแบนจากประเทศนึง พอถึงไทยไม่นานก็เตรียมตัววางแผนหนีวีซ่าเข้าอีกประเทศนึงแล้ว ซึ่งผมคาดว่าน่าจะมีจำนวนไม่น้อย แบบนี้ชื่อเสียงประเทศเราในสายตาชาวโลกในเรื่องนี้จะดีไปได้อย่างไร คนที่ตั้งใจไปเที่ยวจริงๆ ก็โดนหางเลขไปด้วย 

ผมคนนึงล่ะที่สนับสนุนให้รัฐบาลออกกฎหมายลงโทษอะไรสักอย่างให้คนพวกนี้หนีวีซ่าไปทำงานยากขึ้นในฐานะที่นำความเสื่อมเสียมาสู่ประเทศ เช่น ยกเลิกพาสปอร์ตเป็นเวลาสัก 5-10 ปีหรือการจำกัดการเดินทางออกนอกประเทศ อนุญาตให้ออกได้เท่าที่จำเป็นจริงๆ เป็นครั้งๆ ไป เป็นต้น
comment80:
comment81:ไทยเราทำไม ไม่ตาต่อตา ฟันต่อฟันครับ ไม่ฉลาดในการต่อรองเลย

title:เ ร า ไ ม่ ช อ บ ห ม า ดำ แ ม ว ดำ !
comment:โปรดลดอคติก่อนเริ่มอ่านกระทู้นี้สักนิดหนึ่ง 

ถ้าเป็นคุณ... เดินผ่านไปเห็นแมวสองตัวอยู่ในกรงซึ่งติดป้ายว่า "หาบ้าน"

แมวตัวที่หนึ่งสีขาวโพลนล้วนไปทั้งตัว
แมวตัวที่สองสีดำมะเมื่อมไปทั้งตัว

ถามว่า... คุณจะเลือกตัวไหน
.........
........
.......
......
.....
....
...
..
คุณเชื่อไหมว่า 80% ต้องเลือกแมวตัวสีขาว




ในขณะที่คุณอ่านกระทู้นี้ คุณอาจจะมองว่า เฮ้ยไม่หรอก คุณหนึ่งคนล่ะจะเลือกสีดำ
แต่หากคุณไม่อ่านกระทู้นี้ มีความเป็นไปได้มากทีเดียวที่คุณ... รวมถึงตัวผมเองก็ต้องเลือกสีขาว

ที่แท็กปัญหาสังคมนั่นเพราะค่านิยมใดๆสมัยนี้มักเพ่นเล็งไปที่รูปลักษณ์มากกว่าสิ่งอื่นใด
อีกทั้งความเชื่อเรื่องแมวดำที่มีมาแต่นานยังคงวนเวียนอยู่ในสังคมเรานี่แหละ ว่าแมวดำมันไม่ดี หมาดำก็ไม่ดี
คุณอ่านมาถึงจุดนี้คุณอาจจะเริ่มคิดว่า เฮ้ย มันขนาดนั้นเลยเหรอ หมาดำแมวดำเนี่ยนะ?
ปัจจุบันหลายคนอาจไม่มองว่าสัตว์ตัวดำๆพวกนี้เป็นแมวผีหมาผีแล้วก็จริง

แต่เวลามีหมาแมวจรจัดมาหาบ้าน เกือบ 90% ตัวสุดท้ายของครอกที่เหลืออยู่จะเป็น "สีดำ"
มันเป็นเรื่องน่าน้อยเนื้อต่ำใจแทน"ผู้ดำ"จริงๆนะ ก็เอาจริงๆสีขาวมันดูสะอาดสะอ้านตา 
แต่สีดำมันก็สีล้วนแบบสีขาว มันก็ดูสะอาดพอกันนะ คือตาบอดสีปุ๊ป มันไม่มีความต่างด้านสี มีแต่ดูมืดหรือสว่าง
แมวมืดๆหมามืดๆได้รับความนิยมต่ำมาก ไม่ว่าที่ไหนๆ แต่ดันมีประชากรเยอะแทบเท่าทุกสีมารวมกัน

แต่รู้ไหมว่า shelter ในต่างประเทศนั้น ที่ต้องมีการ put to sleep เพื่อลดประชากรในศูนย์
หมาแมวส่วนมากที่ถูก put เพราะครบกำหนดเวลา... ส่วนมากเป็นสีดำ

มันเสมือนการเหยียดสีขนโดยไม่รู้ตัว เราไม่ได้โทษว่าคนที่ไม่ได้เลือกแมวดำหมาดำเป็นคนไม่ดี
ทุกคนมีสิทธิ์เลือกสัตว์เลี้ยงที่ตัวเองถูกใจมากที่สุด เพียงแต่ส่วนมากไม่ค่อยถูกใจสัตว์ดำๆเท่านั้นเอง
ส่วนหนึ่งนั่นเพราะค่านิยมด้วยหรือเปล่า ที่ปลูกฝังให้เรารู้สึกว่าสีขาวมันช่างออร่าผ่องเสียเหลือเกิน

อ้างอิงถึงทางความเชื่อทางไสยศาสตร์ คนจำนวนหนึ่งยังคงมองแมวดำในแง่ของปีศาจและความชั่วร้าย
ถ้าวันไหนแมวดำวิ่งตัดหน้ารถคุณ หลายคนคิดแล้วว่าเป็นลางไม่ดีแน่ๆ .... โธ่คุณ แมวมันแค่วิ่งข้ามถนน

มันมีผลสำรวจจากแบบสอบถามของ ตปท. มาว่า 90% ของคนที่ตัดสินใจอุปการะหมาแมวสักตัว มักเลือกจากบุคลิกของมัน
แต่มันใช้กับไทยไม่ค่อยได้ เพราะส่วนมากปัจจุบันเวลาเลือกอุปการะหมาแมวสักตัว พวกเราก็เลือกจากรูปใน facebook
ส่วนเรื่องของแมวนั้น ผลการศึกษา (อ้างอิงเว็บ popsci) ผู้คนมีความเชื่อว่าแมวแต่ละสีมีลักษณะนิสัยที่จำเพาะเจาะจง 
เช่น แมวสีส้ม-แมวสองสีถูกโหวตว่ามีนิสัยเป็นมิตรและขี้เล่น แมวสามสีถูกโหวตว่าหยิ่งยโสเด่น แมวสีขาวถูกมองว่ารักสันโดษ 
แต่ขณะเดียวกัน แมวสีดำไม่ได้รับการโหวตว่ามีนิสัยแบบใดเป็นพิเศษ ผลของมันเป็นกลางๆทั้งหมด
มองกันตามความจริงแล้ว อาจเป็นไปได้ว่าจิตใต้สำนึกลึกๆ ของเรา... แมวดำนั้นไม่สวยพอที่จะถูกเลือก 
(เรื่องจริงมันเลวร้ายเสมอ เราจึงต้องหาเหตุผลมาปฎิเสธมัน)

ส่วนหมาดำนั้นตัดสินไม่ได้เหมือนแมวดำ หมานั้นต่างจากแมว
นิสัยราว 60% ของหมาจะเป็นอย่างไรอยู่ที่เราเลี้ยงและฝึกมัน (ในกรณีที่รับมาเลี้ยงแต่เด็ก)

เอาง่ายๆ คิดแบบคน... ค่านิยมการประกวดนางงาม ฯลฯ ของไทยส่วนมากก็เล็งที่ *ขาว* สวย
ทั้งที่บางคนที่มีผิวคล้ำก็สวยในฉบับของเขาและสวยไม่แพ้กัน... ในแง่ของการประกวดที่ต้องใช้ความสวย
แต่ตัดเรื่องความสวย คุณเคยไหม แอบชอบใครสักคน แล้วเขาไปชอบคนสวยๆ คนหล่อๆ
เราก็ต้องคิดแล้ว น้อยเนื้อต่ำใจ ก็ไอ้เรามันไม่สวยไม่หล่อนี่ ทำไมไม่มองที่จิตใจ
ถ้าได้เป็นแฟนจะรู้เลยว่าเรานี่คนดีที่หนึ่งเลยนะ! แค่หน้าตาด้อยกว่านิสัยเท่านั้น ใช่สิ ใช่ซี........ 
แต่เฮ้ย แวบแรกที่เราตกหลุมรักเขา ก็ชอบเขาที่หน้าตานี่หว่า แล้วมันจะต่างปะไรล่ะ

ในสมัยนี้ ส่วนมากไม่มีใครพูดเต็มปากหรอกว่า "เกลียดหมาดำ" "ไม่ชอบแมวดำ"
แต่ถ้าให้เลือก ไม่ต้องสีขาวกับสีดำหรอก เอาแค่สีดำล้วนกับสีดำสลับขาว แค่นี้เราก็รู้คำตอบส่วนมากแล้ว
เมื่อมาถึงจุดนี้... หมายถึงคุณได้อ่านมาถึงจุดนี้แล้ว ต้องขอบคุณมากจริงๆที่สละเวลาหลายนาที

สำหรับแม่ยกหมาแมวดำ เห็นด้วยหรือไม่เห็นด้วยก็ขอน้อมรับ
สำหรับใครที่กำลังมองหาหมาแมวสักตัวเข้าบ้าน เราหวังว่าคุณจะมองหมาแมวหน้าดำๆสักตัวเป็นตัวเลือกอีกตัว
พวกเขาอาจจะสีไม่สวย หน้าตาอาจจะดูพั้งค์ไปบ้าง ดูแบดบอย - ร็อค - โหด ดำเป็นถ่าน หรือมองไม่เห็นในความมืด
แต่เชื่อเถอะว่าถ้าคุณรับพวกเขามาชีวิตหนึ่ง คุณจะไม่ผิดหวัง เพราะเขาจะถวายทั้งชีวิตดำๆให้คุณ 



*กระทู้นี้ไม่ได้แอนตี้หมาแมวสีอื่นแต่อย่างใด รักทุกสีทุกสายพันธุ์นะจุ๊บ*
*กระทู้นี้ ใช้คำว่า "ส่วนมาก" บ่อยมาก เพื่อเป็นการไม่เหมารวมส่วนน้อยที่อาจรู้สึกว่าโดนเหมารวมไปด้วยนะจุ๊บ*
*กระทู้นี้ ขอโทษหากหลอกคุณเข้ามาอ่านด้วยหัวข้อที่ชวนมีน้ำโหมากนะจุ๊บ*
*กระทู้นี้เริ่มไม่มีสาระก็ตรงนี้แหละจุ๊บ ดีกันๆ*

"บ้านว่างไหม รับหมาแมวพั้งค์ๆไปเลี้ยงสักตัวสิ"







แก้ไขเพิ่มค่ะ ... งานหมาดำแมวดำสิ้นเดือนตุลา
https://www.facebook.com/events/169702793366961/
https://www.facebook.com/events/170050709997537/
    แก้ไขข้อความเมื่อ 1 ตุลาคม 2558 เวลา 18:51 น.
comment1:จำได้เลาๆว่าเคยเจอเคสนึงในพันทิปนี่แหละ  เป็นกระทู้หาบ้านให้แมวจรจัด  ที่จำได้เพราะคุณผู้ใจดีเลือกรับอุปการะแมวจรจัดสีดำ   รู้สึกดีจริงๆ  เพราะเธอไม่ได้เลือกเอาความน่ารักน่าชังอะไรเลย  แมวดำเป็นแมวที่มีทางเลือกในชีวิต(สุขสบายจากคนเลี้ยง)น้อยกว่าแมวสีอื่นแน่นอน  แถมเป็นที่รังเกียจและหวาดระแวงในงานศพเป็นพิเศษ  เพราะกลัวมันจะกระโดดข้ามศพแล้วผีหลอก    แต่ผู้ใจบุญท่านนั้นก็ยังเลือกที่จะรับแมวดำไปเลี้ยง  รู้สึกดีจริงๆ
comment2:จริงๆแล้วแมวดำมันแมวมงคลนะ ฟรั่งอะบอกว่าแมวผี
comment3:แมวดำ แมวเปรอะ แมวสีมอมๆ ขนนิ่มขี้อ้อนมากๆๆๆๆ 
เรารักแมวทุกสีแต่ชอบแมวสีนี้เป็นพิเศษ อิอิ
ถ้าเราจะเลือกแมวสักตัวมาเลี้ยง เราเลือกตามความรู้สึกของเราล้วนๆ เลยค่ะ คือถูกชะตา ถูกโฉลก
comment4:แมวดำน่ารักมาก  ฉลาด นิสัยดี แมวที่เลี้ยงตัวแรก คือแมวสีดำ มีขาวนิดนึงที่อก 
เป็นแมวที่เดินมาอยู่ด้วยเอง บอกกับเขาว่า ถ้าจะอยู่ด้วยกัน อย่าทำเลอะเทอะ 
ถ้าสะอาดจะให้อยู่ด้วย    แบ๊ค แคท เรียกเขาว่าอย่างนั้น  สะอาด น่ารัก  อยู่กันประมาณ 
2 ปี หายไปเฉยๆ  ขับรถตามหา ถามผู้คน ก็ไม่มีใครเห็น  แต่คนข้างบ้านบอกว่า ไอ้แบ๊ค 
คงจะตายไปแล้ว ถ้าไม่ตาย มันต้องกลับบ้าน เศร้า ประมาณ 13 ปีแล้ว ที่หายไป
คิดถึงแบ๊ค มาก นะลูก..
comment5:แหม่ เห็นหัวกระทู้ปุ๊ป เตรียมจะเข้ามาใส่เลยค่ะ 

"ส่วนมาก" เป็นแบบนั้นจริงๆค่ะ
ด้วยความเชื่อและค่านิยมแต่สมัยโบร่ำโบราณ หมาดำแมวดำเลยมีคนรักน้อยกว่าสีอื่นๆ
โดยเฉพาะคนไทยโบราณ อย่างรุ่นคุณย่า คุณยาย คุณแม่ อะไรที่สีดำไม่ดี ไม่ชอบทั้งนั้นค่ะ

ลองมาดูแมวมงคลของไทย ก็มีสีดำนะคะ 
ช่วยกันเผยแพร่ให้คนรู้จักและรักแมวดำในฐานะแมวมงคลกันดีกว่าค่ะ





ที่มา : https://botbeam.wordpress.com/%E0%B8%95%E0%B8%B3%E0%B8%99%E0%B8%B2%E0%B8%99%E0%B8%AA%E0%B8%A1%E0%B8%B8%E0%B8%94%E0%B8%82%E0%B9%88%E0%B8%AD%E0%B8%A2%E0%B9%82%E0%B8%9A%E0%B8%A3%E0%B8%B2%E0%B8%93/%E0%B9%81%E0%B8%A1%E0%B8%A7%E0%B8%A1%E0%B8%87%E0%B8%84%E0%B8%A5-17-%E0%B8%8A%E0%B8%99%E0%B8%B4%E0%B8%94/
comment5-1:ไม่รู้ตัวนี้โกญจาหรือเปล่า เจอคุณเธอที่วัดโพธิ์ เดินเข้ามาอ้อนเฉยเลย
comment6:เท่าที่สังเกตแมวดำตอนเด็กๆจะไม่น่ารักเท่าสีอื่นๆ แต่พอโตมาจะสวย ทั้งขนทั้งรูปร่าง
ที่บ้านก็เคยมีสองตัวตอนเด็กเหมือนกอลัมเลย พอโตมาหล่อมาก สาวๆเดินตามด้วยแหละ
comment7:อยากบอกว่าเราเลี้ยงแมวดำคะ แมวบ้านธรรมดานี่แหละ เขาน่ารักเชื่อฟังดีคะ ค่อนข้างเรียบร้อยทั้งสองตัว เรียกชื่อก็มา ขี้อ้อนอีกด้วย แล้วถ้าบอกว่างานศพนี่ห้ามแมวดำ กลัวข้ามโรงศพ คือล่าสุดยายเราท่านเพิ่งเสียไป จัดงานศพที่บ้าน ที่บ้านมีแมวดำ2ตัว สองตัวนี้ยายท่านเป็นคนเลี้ยงตั้งแต่เขาเด็กๆเลย วันจัดงานศพน้องแมวทั้งสองตัวไปนอนเฝ้าอยู่ข้างๆโลงศพ ตลอดเลยคะ ตรงที่มีคนมาจุดธูปไหว้ ไม่ได้ซนหรือกระโดดอะไรเลย (ตอนยายป่วยนอนติดเตียงน้องแมวก็ขึ้นไปนอนอยู่ข้างๆ) อยากบอกว่าใครชอบอคติว่า"เลี้ยงแมวดำไม่ดีนั่นนี่"เราว่าไม่จริงคะ..มันอยู่ที่ทัศนคติและความคิดของคนเลี้ยงมากกว่า
comment8:เรานี่แหละชอบแมวดำ ส่วนน้องหมาสีไรก็ได้ชอบหมด เราเคยเลี้ยงแมวดำตัวนึง น่ารักมาก ขี้อ้อน 
บางครั้งก็มึน แต่โดยรวมแล้วน่ารักน่าเลี้ยง แถมขนยังดำขลับสวยด้วยค่ะ
comment9:ออกตัวหน่อย
ผมไม่เชื่อสิ่งลี้ลับไม่นับถืออะไร
แมวดำก็เคยเลี้ยง หมาขาวหมาดำสลับมั่วก็เลี้ยงหมด
แต่ผมก็เลือกสีขาวก่อน เพราะส่วนใหญ่ภาพรวมจะสวยนั่นแหละ แต่หมา ผมชอบดำๆมืดๆนะ เน้นดุดันเป็นหลัก
.
ปล.ที่บ้านมีแมวหลงเลี้ยงอยู่สนใจมะ แต่ลายไม่สวย ซนมากๆ 555
comment10:จริงค่ะ เราคุยๆ กับเจ้าของหมาด้วยกัน พบว่าหมาดำเนี่ยจะมีปริมาณมากสุดในเชลเตอร์ หรือศูนย์พักพิงสัตว์ แต่ก็มีหลายคนที่เราคุย เขาเลือกซื้อหมาดำมาจากคนขายนะคะ ส่วนเราเองไม่เลือกสีหรอก ขอให้บุคลิกรูปร่างถูกใจกันก็พอ
comment11:แต่ก่อนบ้านเราเคยมีแมวดำ
...มันเป็นแมวที่โผล่มาในเช้าวันหนึ่ง
เราตื่นมาเปิดประตูบ้าน ด้วยความที่มันเป็นฤดูหนาวหกโมงแล้วก็ยังมืด
มองไปหน้าบ้านเห็นด้วยตากลมๆจ้องกลับมา ... 
ดวงตากลมเล็กใหญ่ ราว สี่คู่ 

เรางงเหมือนกัน แมวดำมาจากไหน 

มาเป็นกลุ่มแม่ลูก มันมายืนหน้าบ้าน พอเห็นเราเปิดประตูก็ร้องทักและเดินมาหายังกับรู้จักกันมานานนม

ก็เลี้ยงอยู่พักใหญ่เหมือนกัน จู่ๆที่บ้านแมวสีดำก็หายไปหมด

**แมวกลุ่มนั้นมีคนเอามาปล่อยไว้หน้าบ้าน ... หนวดตัวแม่มันสั้นกุดเลยเพราะคนปล่อยตัดหนวดทิ้งคงกลัวจะกลับบ้านถูก
comment12:เราชอบทุกสีเลยยยย 💖
เคยรับแมวตัวนึงมาเลี้ยง ในกรงมีเป็น10
เราเลือกตัวที่วิ่งมาหาเราตัวแรก
comment13:เมื่อก่อนจะรู้สึกเฉยๆกับแมวสีดำแต่พอวันหนึ่งโชคชะตาเล่นตลก+ดวงตกมาได้เจอกับลูกแมวสีดำ นั่งอยู่ตรงทางโค้งที่รถจะเลี้ยวจึงเก็บมาเลี้ยง เลี้ยงไปเลี้ยงมารู้สึกรักและผูกพันค่ะทั้งๆที่เค้าดุมาก โดนแมวซ้อมโดยการแจกไลน์(ลายตามแขนขาค่ะ) ลายสั้นลายยาวหรือจะลึกแค่ไหนเค้าทำได้หมดค่ะ ทุกวันนี้หลงมนต์เสน่ห์ของดำเข้าแล้วค่ะ เวลาที่เห็นแมวดำหรือหมาดำ(ดำสนิท)จะนึกถึงเค้าตลอดค่ะทั้งๆที่หน้าตาก็มู่ทู่ขนาดนี้ ไม่รู้ว่าจะรักอะไรเค้านักหนา เพื่อนๆสมาชิกท่านไหนที่พอจะทราบว่าที่ไหนรับถอนพิษรักจากมนต์ดำช่วยบอกหน่อยนะคะ
comment13-1:น้อง นั่งถ่าย ในห้องน้ำเอง หรอคะ เก่งจัง น่ารักคะ
comment13-2:ใช่ค่ะมีดีแค่เรื่องเดียวนี้จริงๆ
comment14:เคยมีแมวสีดำตัวนึง ตอนนี้ตายไปแล้ว T T ชอบแมวดำนะ เพราะตอนเด็กชอบดูเซเลอร์มูน อยากมีลูน่าเป็นของตัวเอง
comment14-1:เหมือนกันเลยค่ะ ชอบเซเลอร์มูน อยากมีลูน่าเป็นของตัวเอง ที่บ้านเลี้ยงสีดำไว้สองตัว
comment15:น่ารักจัง กระทู้นี้  ^^ 

มีหมาดำในครอบครองค่ะ

ปกติไม่ซีเรียสเรื่องสี หรือความสวยงาม 
เพราะความรักความซื่อสัตย์ของพวกเค้า มันทะลุสีขนของเค้าไปหมดเลย 

ถ้าจะอุปการะก็จะรอเอาตัวที่ไม่มีใครเลือก 
เหมือนตัวที่ได้มาเลี้ยง ดูจากสภาพก็น่าจะเป็นตัวที่เหลือ ไม่มีใครเอาแล้ว 

แต่ตอนนี้น้องไปสวรรค์แล้ว คิดถึงเหลือเกิน
comment16:อุ้ย....พอดีเพิ่งเลี้ยงน้องหมาตัวใหม่มาได้อาทิตย์กว่าๆ  สีดำได้ใจเชียวค่ะ  น่ารักกกกกกก
comment16-1:อยากได้ชเนาเซอร์สีดำเหมือนกันค่ะ 
ตอนนี้มีสีพริกไทยสุดแสบอยู่หนึ่ง ปวดหัวมากกกกก
comment16-2:อุต๊ะ เราตกข่าวมีสมาชิกใหม่เมื่อไหร่นิ น่ารักอ่ะ
comment17:เอามาตุ๋นยาจีนสิ อร่อยเหมือนไก่ดำนั่นแหละ





//เอ้ยนู๋ล้อเล่น
comment17-1:ถึงว่าเหมือนๆจะเคยได้ยินคำว่า "ดำปลอดยอดอาหาร"  อิอิ
comment18:เค้าน่ารักจะตาย เมี๊ยว
comment18-1:ดูจากสภาพโซฟา สมาชิกแมวเหมียวไม่น่าจะต่ำกว่า 3 ตัว 555
comment18-2:พี่น้อง5ตัวครับ555
comment19:แมวผมสีดำสนิทครับ........เค้าว่าไม่น่ารัก....... แต่ ผมว่า " มันน่ารักตรงที่มันไม่น่ารัก"  นี่แหละครับ.....อะ...เมี๊ยว เมี๊ยวววววว
comment20:เห็นด้วยค่ะ แถวบ้านเคยมีกรณีที่ว่าหมาดำโดยไล่ตี ทั้งๆที่นิสัยมันน่ารักมาก แต่มีคนหาว่าเป็นสีไม่ดีตัวกาลกิณี เราเองเวลาเลี้ยงสัตว์จะไม่เลือกแต่อาศัยหลักแค่ว่าถ้าเขามาอาศัยเราเราก็จะเลี้ยงเขาทันทีไม่สนสีค่ะ
ขอดันกระทู้เป็นกำลังใจให้เหล่าน้องดำนะคะ ^^
comment21:แมวจรมาคลอดลูกที่บ้าน ลูกมันตัวหนึ่งสีดำเลอะๆเปรอะๆ ขี้อ้อนสุด ขอบอก

เลิกงานมา หรือ เราไปเที่ยวกลับดึกแค่ไหน มันก็จะวิ่งมาเสนอหน้ารับทุกวัน 55555555555
comment22:เรามีแมวหลายตัว เท่าที่ผ่านมาเจอลูกแมวดำตัวเดียวและหาบ้านได้
แม่แมวดำที่จับมาเลี้ยงให้คลอดลูก ก็หาบ้านได้พร้อมลูกทั้งครอก
จึงยังไม่เคยได้เลี้ยงแมวดำสักตัว
มีแต่เกือบๆดำ นางน่ารักดี แปลกๆหน่อยไม่ชอบให้จับตัว
เว้นแต่เวลากินจะมานั่งติด ขอของกิน 
เรื่องสีของแมว มีคนรับลูกแมวไม่เลือกสี เราเลือกสีออกขาวให้เขา
เก็บสีเปรอะไว้เอง มันน่ารักดี
comment23:เราเป็นคนหนึ่งแหล่ะที่ไม่เลือกสี เคยเลี้ยงหมาดำทั้งตัวแบบ ไม่มีสีอื่นเลยนอกจากฟันกับตาขาวที่สีขาว และเราก็รักเค้ามาก
ตอนนี้เลี้ยงแมวหลงทางสีดำ คลอดลูกมาอีก 6 ตัว 5 ตัวเป็นสีดำล้วนเหมือนกัน 555 งั้นเราก็ดูเป็นคนดีสิเนอะ
comment24:ผมคนนึงละที่ชอบแมวหมาสีดำ
ถ้าว่าสัตว์พวกนี้อัปมงคล
มนุษย์ขนหัวดำนี่ก็อัปมงคลไม่ยิ่งหย่อนไปกว่ากันนักหรอก
comment24-1:ถูกใจครับ
comment25:ผมเป็นแมวดำนิสัยดี ขี้อ้อน ไม่มีพิษมีภัยครับ
comment25-1:หน้ากลมดีจุง
comment25-2:สีดำที่มีขนสีขาวแซม หายากนะครับ
comment25-3:25-2 แก่แย้ว ผมหงอกตะหาก
comment25-4:หน้าตาเหมือนแมวที่บ้านมากค่ะ ตัวดำขนแซมขาวเหมือนกัน 
ตัวนี้ร้ากกกมากค่ะ ขี้อ้อนสุดๆ 

ว่างๆ จะถ่ายรูปมาอวดนะคะ
ปล. น้องไม่ค่อยอยู่นิ่งให้ถ่ายเลยค่ะ
comment25-5:น้องคาร์ฟู มารายงานตัวคับบบบ
comment25-6:อย่างหล่อเลย ถ้าเป็นคนก็พี่เวียร์ดีๆนี่เอง
comment25-7:สวยมากกกกกกกกกกกก
comment25-8:เค้าบอกมาว่าเป็นลูกผม
comment26:ทำอะไรน่ะ โอเลี้ยง
comment26-1:ผมว่าต้อง "โอเลี้ยงใส่ฟองนม" ด้วยครับ  มีสีขาวด้วยง่า
comment27:ผมก็เคยมีแมวดำสองตัว เป็นพี่น้องกัน ผู้หญิงทั้งคู่

อ้อนถล่มโลกมากกกกก และแอบอิจฉากันในที

คือถ้าตัวนึงนอนกับคน อีกตัวมันจะต้องมาเบียดขอนอนด้วยให้ได้ ไม่ยอมน้อยหน้า 555+
comment28:รักหมาแมวทุกสี จรมา รับเลี้ยง แต่ตอนนี้เต็มแล้วอะ 14 ตัว
comment29:แมวดำก็น่ารักนะคะ เราเคยเลี้ยงตัวนึง ขี้อ้อนมาก 
ยอมรับว่าตอนแรก เลี้ยงเพราะสงสาร ไม่มีใครเอาไปเลี้ยง เพราะเค้าดำสนิททั้งตัวเลย 
แต่ตอนนี้ กลายเป็นทาสแมวไปแล้ว รักทุกสีเลยค่ะ
comment30:เราเลี้ยงหมาดำ รักหมาดำ รักทุกสี มีทุกสี
comment30-1:น่ารักมากๆๆๆๆ อยากได้ค่ะ ดูตาเค้าสิ
เราชอยหมาดำเหมือนกัน หมาดำเฉลียวฉลาด 
น้องผสมพันธุ์อะไรมาเหรอคะ
comment30-2:นี้ลูกสาวเราค่ะ
comment31:แมวดำน่ารักนะคร้าบ ตัวนี้ขวัญใจของบ้านเลย
comment31-1:น่ารักมากเลยค่ะ ใจละลายเลยยยย
comment31-2:อ้ายยยย น้องน่ารักมากก
comment31-3:พันธ์อะไรหรอครับ
comment31-4:Scottish Fold ครับ
comment32:เราชอบสีดำนะ ยิ่งแมวดำเห็นแล้วพุ่งไปเล่นทันที 
คหสต. แมวดำจะขี้อ้อน ฉลาดกว่าสีอื่นๆ เข้ากับคนง่ายไม่หยิ่ง คงเพราะเขารู้ตัวว่าตัวเองสีดำไม่น่ารัก ก็เลยอ้อนๆ เข้าไว้ก่อนมั้ง


เฉาก๋วย แมวจรแถวบ้าน ขี้อ้อนดีนักจับใส่สร้อยคอซะเลย
แต่ตอนนี้โดนแมวตัวอื่นไล่กัด หายไปไหนแล้วก็ไม่รู้ รีบกลับมากินข้าวนะเฉาก๋วย
comment32-1:เราชอบเข้าไปเล่นกับแมวที่เจอตามทาง แต่ ตั้งแต่เข้าหาแมวมา แมวดำนี่ล่ะค่ะ ที่เล่นด้วยยากสุด ส่วนใหญ่จะวิ่งหนีก่อนเลย ช้ำใจมากค่ะ จนแมวที่บ้านคลอดลูกมา 6 ตัว นี่จองตัวสีดำไว้ก่อนเลยค่ะตัวนึง แค้น ไม่เคยได้เล่นซักที 5555 ที่เหลือมีสีขาว 3 ตัวแจกหมดค่ะ มีแต่คนอยากได้
comment33:แมวดำเลี้ยงง่ายนะคะ ขี้อ้อนทุกตัวเลย 

เราตัดสินใจเลือกแมวดำตั้งแต่อ่านคำถามจบแล้วค่ะ

เพราะว่าเคยเลี้ยงแมวดำสูงสุด 12 ตัว(ไม่ได้ตั้งใจเลี้ยงเยอะมันออกมาสีนี้หมด)

และมันเป็นอะไรที่น่ารักมากกก เวลาก้อนขนดำๆมาวิ่งวนรอบขา

ทุกวันนี้เหลือแค่ 4 ตัวค่ะ หายบ้าง รถชนบ้าง แล้วเราก็แยกไม่ออก แยกได้แค่ตัวพ่อกะตัวแม่ที่ขอเพื่อนมาเลี้ยง
comment33-1:เหมือนกันเลยค่ะ ตอนนี้มีแมวดำ 9 ตัว รุ่นใหญ่ 5 ตัวแยกออก 
แต่มีรุ่นเล็กอีก 4 ตัว ที่แยกไม่ออกเหมือนกันค่ะ 
สงสัยต้องหาปลอกคอใส่ซะแล้ว
comment33-2:เราลองใส่แล้วค่ะ สุดท้ายเจ๊ๆทั้งหลายก็ทำหลุดหายหมด ดูเค้าจะรำคาญๆด้วยค่ะเลยยอมถอดให้ด้วย สงสาร >\\\<
comment34:เฉยๆ อ่ะจะสีดำ สีขาวก็น่ารัก ก็แมวเหมือนกัน ไม่เคยมองพวกมันต่างเรย แต่หากฝันเห็นหมาดำจะเป็นเรื่องน่ากลัวค่ะ ^^ 

ฝรั่งเองก็ไม่นิยมเลี้ยงแมวดำน่ะ เพราะเหมือนแมวของพวกแม่มดไรงี้ แต่ฝรั่งกลับชอบเลี้ยงหมาดุ ร็อคไวงี้ สีดำไม ดำสิ ฝรั่งดันชอบ

นานาจิตตัง เหมารวมแล้วคิดออกมาเป็นเปอร์เซนไม่ได้หรอก คนมันมีหลายแบบ

ใครชอบแบบไหนไม่ชอบแบบไหน เอาที่ตัวเราสบายใจ
comment35:ถึงแมวเราจะไม่น่ารักเหมือนแมวใครๆ แต่เราก็รักมันนะ
comment35-1:พากันตัวโตเท่าแม่แล้ว ยังกินนมแม่กันอยู่อีกเนี่ย
555+
comment36:หมาสีดำเท่มากในความรู้สึกเรา
comment37:ผู้คนมีความเชื่อว่าแมวแต่ละสีมีลักษณะนิสัยที่จำเพาะเจาะจง 
เช่น แมวสีส้ม-แมวสองสีถูกโหวตว่ามีนิสัยเป็นมิตรและขี้เล่น แมวสามสีถูกโหวตว่าหยิ่งยโสเด่น แมวสีขาวถูกมองว่ารักสันโดษ 
แต่ขณะเดียวกัน แมวสีดำไม่ได้รับการโหวตว่ามีนิสัยแบบใดเป็นพิเศษ ผลของมันเป็นกลางๆทั้งหมด

>>เท่าที่สัมผัสกับแมวหลายๆ รุ่นที่บ้าน
ผมว่า ไม่จริง ตามข้างบน
comment38:เชื่อมั้ยคะ เพราะความเชื่อพวกนี้ของคนส่วนใหญ่ ทำให้คนที่ไม่เคยชอบแมวเลยอย่างเราสงสารแมวดำมาก
และจากที่ไม่ชอบแมว เราตัดสินใจหาแมวดำหาบ้านมาเลี้ยง ตอนนี้เรากลายเป็นทาสแมวโดยสมบูรณ์



แมวดำน่ารักมากๆ ขี้อ้อน ชอบทำท่าตลก ชอบแอ๊บแบ๊ว เขาติดเรามาก ไปไหนก็เดินตามไปเฝ้าอยู่ใกล้ๆ 
ไม่ว่าเราจะทำอะไรก็ขอให้ได้มานั่งตักนอนตัก มาวนเวียนอยู่ใกล้ๆ มาอ้อนตลอด 
แล้วเขาก็ฉลาดมากค่ะ เรียกชื่อก็รู้ เรียกให้มาหาก็มา ห้ามทำอะไรก็เข้าใจ ฟังคำสั่งรู้เรื่อง 
เพราะได้เลี้ยงเขานี่ล่ะค่ะ ทำให้เราเลิกกลัวแมวไปเลย ตอนนี้เห็นแมวไม่ว่าจะสีอะไร วิ่งเข้าใส่ค่ะ อิอิ
comment38-1:แอร้ยยยยยยยย ท่านี้ใจละลายเลย เอาพระจันทร์เสี้ยวติดหน้าผากหน่อย กลายเป็นแมวของเซเลอมูนเลยนะ อิอิ
comment38-2:ดำ ดำน่าร๊ากกกกกกอ่าาา
comment39:เอาจริง ๆ ตอนแรก ก็รู้สึกว่า หมาดำดูน่ากลัว ไม่น่าเลี้ยง 
แต่พอได้มาเลี้ยง เค้าก็มีความน่ารักในแบบของเค้า ขี้เล่น ขี้กวน ขี้อ้อน แถมฉลาดเป็นที่ 1...
comment39-1:โอ๊ยยน่าร้ากก ><
comment39-2:ท่าท่างจะฉลาดแกมกวนด้วยสิ
comment40:แต่ผมชอบแมวดำนะ ยิ่งดำแล้วขนเงานี่อย่างสวย
comment41:เนยก็รับกระทิมาจาก หาบ้านให้หมาแมวค่ะ 

น่ารักนะ อ้อนมากกก

แต่นางหน้าเหวี่ยง
comment41-1:เหมือนจะถ่ายไปหลายช๊อต เริ่มทำหน้าเซ็ง 55+
comment41-2:หน้านางเป็นแบบนี้ค่ะ
comment42:เราชอบนะคะ เคยมีแมวดำอยู่ตัวนึง น่ารัก ฉลาดมากๆ ด้วยค่ะ
comment43:เราก็เคยมีแมวเปอร์เซียขนสีดำ ตาสีทอง ชื่อน้องหนมจีน เลี้ยงแมวดำไม่เห็นจะน่ากลัวเลยถึงจะมีคนว่าเป็นแมวผีไม่ดีนู้นนี่ ก็เฉยๆอ่ะ ออกจะน่ารักด้วยซ้ำ พอดีมันหายไปเลยเป็นตัวแรกและตัวเดียวที่เลี้ยง สงสารนางมากเลยไม่คิดจะเลี้ยงแมวอีกเลย
comment44:แมวไม่รู้

แต่หมาน่ารักทุกตัว

ปล. ชอบหมาดำมาก รักที่สุด และตายไปแล้ว
comment45:ส่วนมากเป็นแบบนั้นจริง ๆ ค่ะ ให้เลือกก็เลือกสีขาวกัน แม้เราเองก็คงเลือกสีขาว

แต่..ที่บ้านกลับมีกลุ่มหมาดำเต็มบ้านเลย เราก็ยังเลี้ยง ยังรัก ดูแลทุก ๆ ตัว อย่างเท่าเทียมกัน
จะหมาดำ หมาขาว ก็เลี้ยง และรัก เท่ากันกับเจ้าหมาสีขาว เหมือน ๆ กัน

ก็คงเหมือนกับ หากพบกันครั้งแรก เราก็คงมองที่รูปลักษณ์ แต่เมื่อเลือกไม่ได้ ต้องมาอยู่ด้วยกัน
รูปลักษณ์มันไม่ได้มีความสำคัญ เท่ากับความรัก ความผูกพัน ที่เรามีต่อกันเลย
comment46:จิงๆหมาทุกสีก้อน่ารักหมดแหละ แต่สีดำมานหม่นๆ ไม่สดใสเหมือนสีอื่นๆไง
หมาทุกตัวก้อมีความน่ารักเหมือนกันนะ
comment47:ใช่เลยค่ะ ลูกแมวที่บ้านคลอดมาหลายตัว สีอื่นมีคนรับไปเลี้ยงแล้ว เหลือสีดำตัวนี้ก็เลยเลี้ยงเอง
comment48:เราชอบแมวสีดำ~~~~~ >w<

ยิ่งสีดำล้วน ดำขลับ ตาสีทองเข้มนะ สวยมากกกกกก

แมวที่บ้านเราตั้งแต่เด็กๆ มา ไม่ได้มีสีสวยอะไรอย่างที่ตลาดต้องการนะ 
ส่วนใหญ่เป็นแมว ขาว-ดำ แมวลายสลิด-ขาว แมวสามสีเปรอะๆ แมวดำ แมวเทา แมวส้ม บลาๆๆ คือแล้วแต่ว่าแมวจะมาอยู่น่ะค่ะ 5555

แต่นิสัยน่าร๊ากกกก ทั้งนั้น จะมีดุก็ไม่กี่ตัว เราดูหรือชื่นชมแมวพันธุ์ต่างประเทศนะ แต่ถ้าให้เลี้ยงก็เลี้ยงแมวไทยอยู่ดี 
และแมวดำ แมวสามสีสีเปรอะ แมวส้ม นิสัยจะขี้อ้อนมากกกกก
เลือกที่ถูกชะตาอะค่ะ แต่เห็นแมวหาบ้านที่เป็นสีดำทีไร อยากจะได้มานะคะ แต่ที่บ้านก็ไม่เลี้ยงเพิ่มแล้ว
comment49:นี่เด็กดำที่บ้านค่ะ ฮ่าาาาา ตอนซื้อมา มีหลายสีมาก แต่ เราเลือกสีดำ เพราะถูกชะตา แววตาดูน่าสงสาร โตมาดื้อสุดๆคะ เจ้าของบอกว่า ตัวนี้ขายไม่ได้เพราะเป็นสีดำ คนไม่นิยม แต่เราชอบคะ กลางคืนนี่มองไม่เห็นเลย
comment49-1:เหมือนกันเลยยปอมสายดำ 555555 ถูกที่สุดในคอกตอนไปซื้อน้ำตาไหลชอบโดนตัวอื่นแกล้งเลยเอากลับมาบ้านซะเลยตอนนี้คุณชายสุดๆ
comment50:ไม่ยกให้ใครเด็ดๆ เหมือน Toothless ใน How To Train your Dragon มาก
ได้มัง(แมว)กรมาเลี้ยงสมใจ 555 
จริงๆ หนังเรื่องนี้ปรับทัศนคติคนกับแมวดำได้เยอะเลยนะ =D
comment51:แมวดำปลอดนี่ตามตำราแมวไทยถือเป็นแมวมงคลครับ
comment52:แมวตัวแรกที่เราเลี้ยงคือลูกแมวสีดำ 
เค้ามาติดอยู่ในกระโปรงรถเรา 
เราเลยคิดว่าเค้าต้องนำโชคมาให้เราแน่ๆ 
เลยเลี้ยงมาจนถึงปัจจุบัน ดื้อมากก อ้อนเก่งด้วยย :3
comment53:ว่าอะไรไม่ชอบดำๆ นะ ได้ยินไม่ถนัด
comment53-1:5555555555 ลั่นเลย
comment54:เรากลัวอ่ะค่ะ แต่ไม่ใช่เพราะเชื่อเรื่องภูตผีนะ แต่รู้สึกกลัวแบบบอกไม่ถูก ถ้าเห็นแมวดำเราจะพยายามเดินออกมาห่างๆ ยิ่งเวลาที่มันสบตาเรานะคะ มันน่ากลัวมากกกกกก เราต้องรีบชิ่งออกมาเลยล่ะค่ะ

นี่ขนาดเข้ามาอ่านกระทู้ เจอรูปแมวดำที่ จขกท. นำมาลง ยังต้องหรี่ตาเพื่อเลื่อนหนีภาพ (แต่อยากอ่านเนื้อหา) คือทำใจไม่ได้จริงๆ มันกลัวเอง ทั้งที่ไม่เคยมีประสบการณ์เลวร้ายอะไรกับมันเลยนะคะ งงตัวเองเหมือนกันค่ะ
comment55:...เห็นรูปแมวดำส่วนใหญ่น่ารักดีนะครับ  บางตัวขนปุยๆฟูๆ  เห็นแต่ลูกตา (^w^)




ส่วนอันนี้สภาพเจ้าของแมว...
comment56:ส่วนตัวไม่รังเกียจนะ ถ้ามีมาก็เลี้ยง  แต่ต้องยอมรับญาติผู้ใหญ่คนโบราณจะไม่ค่อยชอบสัตว์สีดำจริงๆ  นั่นเป็นเหตุผลที่ยังไงถ้าจะเลี้ยงก็ต้องเลือกสีอื่นก่อน เพราะก็ต้องอยู่บ้านเดียวกัน  
แต่ตามหลักจิตวิทยา  คนเราจะกลัวอะไรสีเข้มๆทึบๆหรือเปล่า  อย่างแมวสีสวาดขนาดเป็นสัตว์มงคล เรายังคิดว่าดูน่ากลัวเลย สีมันเทาๆ จริงๆเราว่าน่ากลัวกว่าแมวดำอีก ถ้าจะให้เลือกคนเราเลือกสีขาวสีส้มที่มันดูสดใสก่อน
comment57:เราก็เก็บแมวสีเปรอะๆเลอะๆ มาจากข้างรั้ว ตอนเล็กๆ สีกระดำกระด่าง แถมไม่ได้ร้องเหมียวๆ ด้วย มันร้องดังแอ๊บๆๆๆ เสียงน่าเกลียดมาก
 ใครได้ยินก็พากันขำ  แต่ตอนนี้โตมาเป็นสาว มีแต่คนชมว่าสีสวยแปลกดี
comment58:เราคงเป็นส่วนน้อย เพราะเราชอบแมวดำ(ย้ำดำทั้งตัวตาเหลืองตาฟ้าได้หมด)มากค่ะ ถ้ามีมาให้เลือกระหว่างดำล้วนกับขาวล้วนเราเลือกดำล้วนค่ะ ชอบมากกกกกกก เป็นความชอบส่วนตัว
comment59:แมวดำอีกเสียงค่ะ เจอน้องเมื่อ4เดือนที่แล้ว พอดีมีเด็กนักเรียนที่โรงเรียนเอามาเล่น พอตกเย็นก็ไม่เอากลับไปด้วย ทั้งเค้าไว้หลังโรงเรียน เราก็เป็นห่วงกลัวน้องจะไม่รอดเลยเอาไปฝากให้แม่นมที่สวน(แมวตัวเมีย เพิ่งคลอดลูกเหมือนกัน) ตอนนั้นน้องอายุประมาณ15วัน ตัวผู้ค่ะ ขี้เหร่มาก ขนแทบไม่มี ผิวหนังเหี่ยวย่นเหมือนแมวสฟิงซ์อะ ผอม หัวเล็ก มีแต่พุง


แต่พอโตมาเนี่ย ก็หล่อดีแฮะ เราตั้งชื่อว่า "มารวย"ค่ะ ตัวขวามือนะ ตัวซ้ายชื่อ "แต้ม" ลูกของแม่นมคุณมารวย


แสบทั้งคู่ ทำลายข้าวของ ดื้อมาก จนได้ฉายา "ดูโอ้นรกแตก"
comment59-1:หน้าตาหาเรื้องมาก อยากขยี้
comment59-2:รุปที่สองเหมือนคุณเธอถ่ายเซลฟี่อยู่ 555
comment60:เมื่อก่อนไม่ได้ชอบและเอ็นดูแมวเป็นพิเศษอะไร...และไม่เคยคิดจะเลี้ยงแมวเลย
จนไอ้เด็กดำๆแผลเหวอะหว่ะตัวนี้มันวิ่งมาขอหลบฝนที่ร้าน...แล้วทัศนะคติและความรู้สึกที่มีต่อแมวก็เปลี่ยนไปอย่างสิ้นเชิง...
comment60-1:ตอนนี้เต็มเบย 55+
comment60-2:คือ สงสัยมาก ตัวสีน้ำตาลล่างสุด นี่แมวพันธุ์อะไรครับ  เนียนซะ
comment60-3:^^
If you can't beat them, join them. 5555555555555555555555
comment61:
comment62:โดยส่วนตัว เวลาเก็บแมวมาเลี้ยง  จะเจอแมวดำบ่อยที่สุด

แต่โดยมาก เราจะรักมากเลยตัวดำเนี่ย เพราะมักจะขี้อ้อน ฉลาด ไม่ข่วน แถมยังจับหนูเก่ง

เราพอรู้ว่า คนเก่าคนแก่ชอบอคติกับพวกแมวดำ แต่เราก็พบสัจธรรมอย่างนึงว่า 

"ลูกไม่รัก มักเก่ง" ซึ่งมันจริงนะ  ทั้งเลี้ยงแมว เลี้ยงคน  รักมากก็กลายเป็นโง่มากเหมือนแมวขาวเรา มีแต่คนรัก แต่มันขี้ขลาดขี้เกียจ

สู้เจ้าดำเราไม่ได้เลย แถม แมวดำส่วนใหญ่แข็งแรงไม่ค่อยป่วยด้วย  ที่สำคัญสำหรับเรา เราชอบแมวขี้อ้อนอ่ะ เอาใจไปเลย ไอ้ดำของแม่
comment63:ที่บ้านมี2ตัว แต่เป็น สีสวาด สีออกเทาๆ ตาแป๋วๆ ขี้อ้อน 






แมวที่หอพักตอนเรียน อ๊อนน อ้อน แต่วันต่อมาหลังจากถ่ายรูปนี้ มันตาย
comment64:หมาดำน่ารักมากมายก็มี
comment65:สีดำมันดูอึมครึมอ่ะ 
มันดูไม่สะอาด
แต่บางตัวเลี้ยงดีๆ ขนนี่เหลี่ยมเชียวนะคะ  น่าร้ากกก 

ป.ล.มีคนบอกว่า ขนจะสวยไม่สวย อยู่ที่อาหาร  ไม่รู้จริงป่าว
comment65-1:พวกหมาดำนี่ขนจะสวยมาก มันแผลบ 
หมาขาวสิ ผมไม่เคยเจอที่ขนสวยเลย
comment66:เห็นแล้วคิดถึงแมวดำที่เคยเลี้ยงไว้เลย ฉลาดที่สุดในบรรดาพี่น้องมันทั้งหมด  จับนกเก่งมาก
comment67:เลี้ยงน้องหมาดำค่ะ ตอนรับมานี่ดำสนิท ตอนนี้เริ่มกลายร่างออกเทาๆละ เป็นพันธุ์ทางรับมาจากคนในเน็ตเนี่ยแหละ ตอนแรกที่ดูรูปไม่ได้สนใจน้องเลยค่ะ สนใจน้องหมาตัวผู้อีกตัวสีลายๆ แต่พอไปเจอตัวจริง เจ้าดำเนี่ยแหละกระโดดเหยงๆมาหาเราซะจนกล่องที่ใส่ล้มคว่ำ จากตอนแรกตั้งใจจะรับตัวผู้ ดันได้ตัวเมียมาซะง้านนนน อิอิ แถมตอนมาๆพร้อมขี้เรื้อนด้วยนะ แต่จริตนางมีเยอะมากกก หน้าดูยิ้มตลอด หลงรักเลย ดำก็ยอม 5555555
comment67-1:เหมือนกันเคยเลี้ยงหมาดำมา ฉลาดมากวิ่งตามรอบเมือง จนทนไม่ไหวต้องเอาขึ้นรถไปด้วยกัน
comment68:เรามองแต่แมวดำ หมาดำ กระต่ายยังสีดำเลยคะ แหะๆ เลี้ยงแต่สีดำๆจนไม่ค่อยมีใครกล้าไปมาหาสู่แล้ว 555+
comment69:ผมชอบแมวดำครับ เหมือนเสือดี เสียดายที่ตอนหาแมวมาเลี้ยง ไม่เจอสีดำเลย หรือ inbox ไปเค้ากะเงียบ
comment70:ถ้าเรารักจริงเราไม่เลืกหรอกค่ะ ว่าสีดำหรือสีอะไร เรารักที่มันเป็นมันเป็นสัตว์ที่น่ารกของเรา5555
ที่บ้านหมาดำสองตัว
comment71:มาแอบดู
comment72:แมวดำมีความพิเศษอยู่อย่างหนึ่งคือตาเค้าจะสวยมาก ลองจ้องดูสิ
comment73:มีแต่คนรักหมาดำแมวดำ เราก็ด้วยหล่ะ ดำเต็มบ้าน นอนกอดกันทุกคืน
comment74:เก็บแต่หมาดำกับแมวดำมาเลี้ยงตลอดค่ะ

เพราะคิดว่าตัวสีน่ารักๆคงมีคนอยากได้เยอะกว่า

พอเลี้ยงหมาดำมาเฝ้าบ้านแล้วชอบเลย เพราะมันพรางตัวในที่มืดได้

เสียอย่างเดียว ยุงชอบกัดตัวสีดำเยอะกว่า
comment75:เราก็ชอบแมวดำนะ ชอบในความขี้เหร่ของมัน ชอบในความดำของมัน เวลาหลับตานี่มองไม่เห็นลูกกะตาเลยอ่ะ XD
comment76:ปกติ ก็รับแต่แมวจรแมววัดมาเลี้ยงอยู่แล้ว 
ไม่เคยเสียเงินซื้อเลย สีไหนก็ไม่เกี่ยง

แต่ถ้าวัดจากรูปลักษณ์ ก็แน่นอนสีพิมพ์
นิยม ต้องชนะ คนยังบ้าขาว แน่นอนลาม
ไปถึงหมาแมวด้วย
comment77:แมวดำนี่ถ้าเลี้ยงดีๆน่ารักมากกกกกกๆจริงๆนะคะ

เมื่อก่อนเลี้ยงแมวไว้แค่สองตัวค่ะ ลายส้มกับสามสี พอดีมีแมวดำหลงมาจากไหนไม่รู้ อายุไม่น่าจะเกินสามเดือน
เดินดุ่มๆเข้ามาในบ้านแย่งอาหารแมวเรากิน เรากับน้องก็แบบเอ้า แมวดำอะมาได้ไง กลัว ไม่กล้าเลี้ยง
แต่สุดท้ายก็เลี้ยง พอโตมาเท่านั้นแหละค่ะ น่ารักที่สุดในบรรดาแมวเราเลย โอ้ยรักมากกกกก
ปัจจุบันมองหาแต่แมวดำค่ะ หลงแล้ว แฮ่ๆ :3
comment78:ผมเป็นคนนึงที่ชอบแมวดำ

ตอนแรกกะเฉยๆนะ แต่พอมาเจอที่บ้านพี่แล้ว เป็นแมวที่ฉลาด ขี้เล่น เห็นแล้วอยากฟัดมากที่สุด
เป็นแมวที่ที่บ้านแย่งกันเล่น 555
ชอบนั่งและนอนท่าประหลาดๆ

อนาคตถ้าพร้อมรับเลี้ยงแมว ผมเลือกแมวดำและแมวไทยเป็นเบอร์หนึ่ง









แต่ที่ไม่อยากรับมีพันธุ์เดียวคือแมวสฟิงค์ มันหลอนน่ากลัว เหมือนแมวถูกถลกหนัง

ส่วนของใช้ ผมเลือกสีดำเป็นเบอร์หนึ่ง ไม่ชอบสีขาว ขนาด Note 8 สีดำหายาก ผมยังยอมหา และได้ในราคาไม่ถูกด้วย (มือสอง มีแต่ตัวเครื่อง เพิ่มพันเดียวได้มือหนึ่ง)
วันนี้ไปซื้อ 830 เค้าแถม Wireless Charger สีขาว สายนี่เหลืองอ๋อยมาเชียว เหอๆๆ
comment79:ผมก็เลี้ยงแมวดำคับ หน้าตามันดูตลก เห็นแล้วหายเครียด
comment80:คงเว้นเราอีกคนด้วยนะ
เราชอบหมด สีดำก็ชอบ มันขลับๆดี 
แมวดำก็น่ารัก ดูมันดื้อๆดีด้วย
comment81:เราก็มีน้องดำสองตัวอยู่หน้าบ้าน
จริงๆ ก็เป็นลูกหลานแมวในบ้านแหละ
แต่แม่แมวชีไฮโซชอบเลี้ยงลูกบนระเบียงชั้น 2 ของบ้านอื่น
แล้วน้องดำนี่ก็เลยไม่ชินกับคน กลายเป็นแมวจรไป
แต่สุดท้ายก็มาอาศัยหน้าบ้านเพราะเราเทอาหารเม็ดไว้ให้ทุกเช้า-เย็น
น้องดำไม่เคยมีชื่อ พอมาอยู่ ก็เลยให้ชื่อว่า ดำมี่
ลูกน้องดำคลอกแรก เหลือรอดตัวเดียวชื่อ โอเลี้ยง ครอกต่อมาเหลือตัวเดียวอีก ชื่อ เฉาก้วย
ตอนนี้นางดำมี่ กำลังท้องอีกละ (ชีไม่ยอมให้จับตัวเลย อยากทำหมันก็ทำไม่ได้)
กำลังคิดว่า ถ้ามีน้องดำเพิ่ม จะให้ชื่อว่า ชาโคล...แปลว่าถ่านน่ะแหละ
comment82:ตอนนี้ที่บ้านก็มีแมวสีดำอยู่ 2 ตัวคะ  และก็สีอื่นๆอีกเวลาเลี้ยงไม่เคยเลือกสีคะ  
แค่รู้สึกว่ามันใช่อ่ะก็เลี้ยงเลย  ถึงใครจะว่ามันไม่สวย  แต่เราว่ามันน่ารักออก ชอบมาจ้องหน้าจะนอนตัก
เวลาเข้ามาในห้องชอบมานอนกลางเตียง  เวลาขยับที่นอนนางทีไรนางจะมานั่งจ้องหน้าประจำเลย55+

อันนี้ถ่ายแบบใกล้ชิด  มุมเสยคะ
comment83:ตอนนี้เราช่วยแมวดำตัวนึงไว้เป็นตัวผู้นะคะ เค้าเป็นเชื้อราทั้งตัวเลยตอนเจอกัน อีกทั้งมีร่องรอยโดยช่วนจนขนเหว่งมาหลายจุด พูดง่ายๆว่า ไม่หล่อเลยค่ะ ใครเห็นต้องบอกว่าเป็นกอลลั่มแน่ๆ แต่ด้วยความที่ช่วงนี้ฝนตกหนักมาก เวลาเจอกันก่อนหน้านี้เค้าจะมาข้าวกิน และกินแบบหิวโซมากๆทุกที คิดอยู่นานว่าจะช่วยเค้ายังไงดีขืนอยู่ข้างนอกโดนฝนคงจะเป็นกอลลั่มไม่หายแน่ๆ แต่ด้วยความที่มีหลายเหตุผลที่ทำให้ไม่สามารถเลี้ยงเค้าไว้ถาวรได้เลยจริงๆ ตอนนี้เลยดูแลเค้าชั่วคราว และรักษาพร้อมฉีดวัคซีนไปแล้ว 2 เข็มค่ะ เหลืออีกสองเข็ม กะว่าถ้าฉีดวัคซีนครบก้อจะประกาศหาบ้านเลย อยากให้เค้าได้มีที่อยู่และมีความสุขมากกว่านี้ เพราะตอนนี้ทำกรงสองชั้นแล้วให้เค้าอยู่ในนั้นตลอดบังแดดบังฝนให้เค้า ทุกครั้งที่ให้ข้าวให้น้ำเค้าจะพยายามเอามือยื่นออกมาจับมือเรา หรือเตะเราเอาไว้ เหมือนจะบอกว่า อยู่นานๆนะอย่าเพิ่งรีบไปไหน เราเรียกเค้าว่าเสือดำ เพราะเค้าดูสง่ามากๆ ตอนนี้เชื้อราใกล้หายดีแล้วหล่อเลยค่ะ นิสัยขี้อ้อนมากๆติดคนเป็นที่สุด และเชื่องมากเลยค่ะ ตั้งแต่ดูแลมา ไม่เคยฟ้อนเล็บ หรือทำท่าก้าวร้าวเลยซักครั้ง เป็นแมวที่ค่อนข้างจิตใจดีมากๆเลยค่ะ แต่ทุกครั้งที่มองหน้าเค้าและลูบหัวก้อจะบอกเค้าว่า อีกไม่นานขอให้เจอคนดีดีที่รักเสือดำมากๆนะ จริงๆในใจก้อทั้งกังวล และกลัวว่าจะไม่มีใครรับเค้าไปอยู่ด้วย ก้อเพราะเค้าเป็นแมวดำนี่แหล่ะค่ะ คนส่วนใหญ่ไม่รู้ ชอบคิดว่าแมวดำไม่ดี คือสิ่งชั่วร้าย แต่จะบอกอะไรให้นะคะ จริงๆแล้วตามคำโบราณ แมวดำถือเป็นแมวมงคล และจะมีแต่ในวังเท่านั้นที่เลี้ยงได้ เพราะสมัยก่อนมีความเชื่อว่าแมวดำจะช่วยกำจัดสิ่งไม่ดีและป้องกันภยันตรายได้ค่ะ แต่คนสมัยนี้ดันมีความเชื่อผิดๆจากความเชื่อในละครที่บอกว่าแมวดำกระโดข้ามโลงศพแล้วไม่ดีนั่นแหล่ะค่ะ ซึ่งตามประวัติศาสตร์ไม่เคยปรากฎความเชื่อนี้นะคะ ไม่รู้ไปเอามาจากไหน อันนี้ลองหาข้อมูลกันได้เลยค่ะ                   แมวดำเค้าคือแมวมงคลจริงๆค่ะ 



นี่คือเสือดำค่ะ แววตาเค้าดูเศร้าและขี้อ้อนมากๆเลยค่ะ เป็นกำลังใจให้เสือดำได้บ้านดีดีในอนาคตกันด้วยนะคะ
comment84:ขออีกค่ะ  ขอรูปเหล่าเหมียวดำอีกเยอะๆเลยชอบมากค่ะ เหมือนที่เพื่อนๆบอกเลย  คือพวกนางตอนเด็กๆนี่กอลั่มชัดๆแต่โตขึ้นมา ขอยืนยัน นอนยันเลยว่าแมวดำขี้อ้อนที่สุด น่ารักที่สุด ขนสวยที่สุดแล้วไม่เคยข่วนเราเลย ชอบมาแบบขอต้วแตะกันนิดนึงตลอดๆ คิดถึงหนูนะลูกแฮปปี้
comment85:ที่บ้านมีแมว ๖ ตัว มีแมวดำนี้ละครับที่ขี้อ้อนที่สุดแล้ว ณ ตอนนี้ก็มาแอบซุกนอนอยู่ตรงปลายเท้า
comment86:ที่หอมีแมวสีดำหลานตัวค่ะ กอดจูบอมหัวมันทุกวัน
แล้วที่คณะก็มีหมาสีดำค่ะ เล่นกับมันทุกวัน
คือมันน่ารักนะไม่ว่าจะสีอะไรก็ตาม มันมีความแบ๊วอยู่ในตัวมันน่ะ ยิ่งหมาที่คณะนะ ขี้อ้อนขี้ประจบมากกกกกกกกกก
comment87:ที่บ้านก็เลี้ยงสีดำค่ะ มีคนเอามาปล่อยเลยเก็บมาเลี้ยง ตอนนี้แก่แล้ว ขาหน้าเป็นสีส้มทอง 
บอกทุกวันใครย้อมแมวมาเนี่ยแมวดำเทียมฮ่าๆๆ
comment88:เราไม่ชอบแมวสีเปรอะคะแต่ดวงซวยมีแมวสีเปรอะติดรถมาจากการไปเที่ยวทะเล บอกตรงๆจี้เหร่มากสีดำสลับส้มแบยไม่เป็นระเบียบใดๆหางกุดโดยสิ้นเชิง ตัวเมียด้วย จะเอาไปทิ้งกะสงสารคงมีวาสนาร่วมกันมาก็เลี้ยงไว้จากวันนั้นถึงวันนี้เก้าปีกว่าแล้ว ให้สมาชิคเพิ่มเป็นลูกแมวดำปิ๊ดปี๋อีก1ตัวตอนนี้ทำหมันทั้งแม่ทั้งลูก หนูอยู่ตรงใหนตัวลูกจัดการได้หมดเมื่อก่อนหนูจะพังบ้านตอนนี้หนูไม่กล้าเดินผ่านหน้าบ้านเลย ขนาดหนูอยู่ในท่อมันยังจัดการได้ หนูตายแล้ววางโชว์ผลงานให้ม๊าดูด้วย แมวบ้านเราไม่ชอบให้อุ้มคะมันจะไม่มาวอแวนอกจากหิว ตอนหิวนี้รักม๊ามากกอดขากอดแข้ง
comment89:แมวดำนี่เป็นตัวเลือกแรกๆ ที่เราเลือกเลยล่ะ.     หลังจากที่เลี้ยงแมวสีดำตัวแรกก็รู้สึกหลงไหลในสีดำค่ะ.    แล้วก็เลี้ยงแมวสีอื่นด้วยนะคะ 
แมวสีไหนๆ ก็คือแมวค่ะ
comment90:ในฐานะคนหาบ้านให้หมามาหลายสิบตัว   หมาดำหาบ้านยากมากค่ะ  บ่อยครั้งที่ตกค้างจนอาสาทั้งหลายต้องเลี้ยงกันเอง
comment91:มีหมาดำ ตัวก็ใหญ่ ดำก็ดำ ดูโหดๆแต่นิสัยเรียบร้อย อ่อนหวาน ทำอะไรนุ่มนวลมาก

ก็ไม่รู้จะถือสาอะไรกันมากมาย ผมบนหัวเราก็สีดำ ไม่งั้นก็ต้องคิดว่ามีสิ่งอัปมงคลอยู่บนหัวด้วยสิ
comment92:ชอบแมวคะ เมื่อก่อนก็ชอบแมวสีสวยๆทั่วไป แต่พอไปเจอแมวแม่ลูกถูกทิ้ง ลูก2ตัวเป็นสลิด อีกตัวสีดำล้วน แน่นอนประกาศหาบ้านไปสลิดได้บ้านก่อนเพื่อน  ส่วนสลิดอีกตัวก็หายไป คิดว่าน่าจะมีคนเอาไปเลี้ยงเพราะเค้าน่ารัก เนื้อตัวสะอาด ส่วนที่เหลือไว้ก็แน่นอนเจ้าดำนี่แหละ  ด้วยความที่ไปคลุกคลีกับมันบ่อยๆ แวะไปหาเช้าเย็น เสาร์อาทิตย์ก็คลุกข้าวให้ มันเลยติด ตอนเช้าก็จะเดินออกมาส่ง ส่งกันไปส่งกันมาเพราะมันจะออกมาถนน เย็นๆแวะไปหานางก็จะเดินตามบ้าง วิ่งตามบ้าง  นางน่ารักมากๆ  เอาตัวรอดก็เก่ง  รักนางมากๆ พวกเค้าน่ารักมากจริงๆนะคะแมวดำเนี่ย
comment93:อย่าให้อ้อน ขอบอก
comment94:แกงส์แมวดำที่บ้าน....น่ารักล่ะซิ
comment95:ต้องลบความเชื่อฝรั่งกับความเชื่อเรื่องแมวข้ามโรงศพออกไปก่อน ในตำราเก่า ๆ บอกไว้ว่าแมวดำสนิท หรือมีขาวแซมเล็กน้อย เป็นแมวมงคล ใครมีไว้ในครอบครอง จะเจริญรุ่งเรือง เงินทองไหลมาไม่ขาดสาย
comment96:เลี้ยงไว้ตัวนึงคะ 
เวลากลับบ้านที่บ้านปิดไฟมึดๆๆ ถ้านางไม่ออกมาอ้อนก็จะไม่รู้ว่านางอยู่ไหนคะ ต้องเปิดไฟฉาย ดูแสงสะท้อนที่ตามันคะ
แต่ยอมรับเลยว่า แมวดำ ฉลาด สอนอะไรง่าย ไม่ดุ ขี้อ้อน ค่อนข้างอยู่ในระเบียบของมนุษย์คะ
comment97:ในฐานะคนรักแมว เป็นทาสแมวเลยก็ว่าได้
จะแมวพันธ์ุไหน สีอะไร แมวจร แมวไม่จร ก็รักหมดทุกแมวค่ะ 
เห็นแมว ไม่ได้ ต้องขอเข้าไปเล่นด้วยทุกที =^^=

แถวบ้านก็มีแมวจร สีดำหลายตัว คอยให้น้ำ ให้อาหารตลอด
ยืนยันค่ะ แมวดำก็น่ารัก ไม่แพ้แมวสีอื่นๆ เลย
comment98:แปลกดี เพราะผมชอบแมวดำหมาดำมากกว่าสีอื่น เพราะเวลาเปื้อนฝุ่นจะเห็นง่ายกว่าสีขาวโดยที่ไม่รู้สึกว่ามันสกปรกมาก
...
ซึ่งจะว่าไปจริงๆแล้ว เวลาเจอแมว แมวจะน่ารักไม่น่ารักไม่ได้ขึ้นกับสีขน แต่ขึ้นกับนิสัยมากกว่า
comment99:ข้อเสียเดียวของการเลี้ยงหมาแมวสีดำ คือ เล่นซ่อนแอบหาตัวยากมากกกก

ยิ่งซ่อนในหลืบแล้วเผลอหลับนี่หากันทั้งวันเชียว มืดเกิ๊นนนน555+
comment100:ผมชอบสีดำครับ ถ้า"ต้อง"รับเลี้ยงซักตัว ผมก็คงเลือกสีดำ
แต่ ตามความจริง ผมคงไม่รับเลี้ยงซักตัวอ่ะครับ ตัวเองยังเอาไม่รอดเลย
comment101:ถึงจะดำ แต่ก็แอบมีบ้านเล็กบ้านน้อยไปทั่วนะครับ
comment102:ที่บ้านก็มีเด็กอยู่2ตัวค่ะ ตัวนึงสลิดส้ม อีกตัวก็สีผสมมั่ว55555 
แม่แมวมาคลอดไว้ที่ระเบียงบ้านเลยเก็บมาเลี้ยงเพราะถ้าไม่เก็บมาเด็กๆก็อาจจะโดนรถในซอยเหยียบตายหมด(เป็นอย่างนี้ทุกครอก,คลอก,คอก{เขียนยังไงฮ่าา})

อันนี้ตอนที่เอามาเลี้ยงใหม่ๆค่ะ ตัวดำชื่อม็อคค่า ส้มๆชื่อลาเต้ จริงๆมีพี่ชายอีกตัวเป็นวิเชียรมาศชื่อคาปูชิโน่ แต่เสียไปแล้วค่ะ



อันนี้โตแล้ว


ตัวขัดขวางการทำงานชั้นเลิศ


อันนี้กำลังเลียกันไปมาอย่างมีความสุขแต่โดนทาสขัดจังหวะเลยหันมามองค้อน 5555


กอลั่มน้อย


วันดีคืนดีก็มาอ้อน มาหนุนตักแล้วไม่ยอมให้ไปไหนเลยนะคะ5555


หากรูปใหญ่ไปขออภัยด้วยนะคะ อัพโหลดจากโทรศัพท์
comment102-1:กระทู้นี้เกี่ยวกับแมวดำหมาดำนะครับ
comment103:ลูกสาวผมเจอนางผอมโซอยู่ข้างถนน สงสัยถูกเอามาปล่อย เลยเก็บมาเลี้ยง
ระดับความซนพอประมาณ ในรูปนั่นนางกัดผ้าปูที่นอนแล้วมุดตัวลอดเข้าไป
ผลคือติดพุงออกไม่ได้  ปล่อยให้ช่วยเหลือตัวเองอยู่ครึ่งชั่วโมง ต้องช่วยดึงออกมา
comment103-1:ตกใจหมดเลยค่ะนึกว่าน้องแมวมีครึ่งตัว
comment103-2:555 นางติดพุงครับ จำใจต้องแหกผ้าให้กว้างช่วยออกมา
comment104:ที่บ้านทั้งหมาและแมว... ดำหมด
comment105:ตั้งแต่จำความได้จนถึงตอนนี้ ที่บ้านเลี้ยงแมวมาทั้งหมดรวม ๆ กันเกือบ 20 ตัว
มีแมวดำปะปนมา 7 ตัว อยากบอกว่าเราชอบพวกมันนะ ไม่รู้คิดไปเองรึเปล่า
แมวดำจะมีคาแรกเตอร์กวน ๆ ชอบทำหน้าเหมือนไม่สบอารมณ์ตลอดเวลา
เวลากำลังซุ่มจับนก แล้วเราแกล้งตะโกนเรียกชื่อมันเสียงดัง ๆ มันจะชอบหันหน้ามาจิกตาใส่
แบบว่าโมโหมากเรียกทำไมเนี่ย เหยื่อหนีเลยเห็นมั้ยเจ้าทาส!!!
comment106:ถ้าออกนอกเวบโลกสวยอย่างพันทิป
ไปพบกับความจริง ความเป็นจริงของโลก จะพบว่า จขกท. เค้าลดความโหดร้ายของการเหยียดขนดำผ่านตัวอักษรไปเยอะแล้ว

แถวบ้านเราแมวออกลูกมาคลอกนึง เขาเอาตัวสีดำไปทิ้ง สีอื่นเก็บไว้ ที่เจออีกคลอกนึงคือ ทิ้งหมดเลยแต่เก็บแต่สีขาวไว้...

สิ่งที่เราได้จากจขกท. คือ ถ้าเจอแมวหมาสีดำ ช่วยกรุณารักเป็นพิเศษกว่าสีอื่นๆ มากๆๆๆๆๆ เพราะนอกพันทิบสีดำแทบไม่มีใครเอาจริงๆ
comment107:เป็นหนึ่งในส่วนน้อยที่จะมองแมวดำมากกว่าสีขาว ชอบแมวสีดำ ขนเงาๆดำๆ ตัวอ้วนๆ น่าฟัด
สีขาวต้องอาบน้ำบ่อยๆ ทำความสะอาดบ่อยๆไม่งั้นจะมอมแมม ยิ่งเวลาเค้ามองในที่มืดๆ มีเสน่ห์มากค่ะ
comment108:แมวสามสีเป็นแมวหยิ่งจริงๆค่ะ ที่บ้านเลี้ยงมันมาจะสิบปีล้ะมันยังไม่เล่นกะเราเลย กินข้าวเสร็จก็ออกไปเที่ยว เย็นลงก็กลับบ้านมากินข้าว แล้วก็นอน ไม่เห็นเหมือนแมวบ้านอื่นเลย อ้อนเอาอ้อนเอา เศร้านะคะแมวไม่เล่นด้วยเนี่ย 5555555 *แถมโหดมากกกด้วยค่ะ กัดยาย กัดลุง ข่วนเรา แต่รักน้าาา -3-
comment109:หน้าดำก็ทาแป้งสิครับ ผมโดนแม่ทาแป้งบ่อยเพราะผมชอบกัดกระป๋องแป้งจนเป็นรู
comment110:น้องเสือดำครับ...น่ารักไหม
comment111:เคยโพสหาบ้านให้แมวครับ ในพันทิป ตอนนี้โตหมดแว้วน้า
comment112:บ้านเรา แมวก็ดำ หมาก็ดำ 

ดีจะตาย หมาเรานี่มีแต่คนกลัว เฝ้าบ้านได้ดีมาก แถมน่ารัก ขี้อ้อน

น้องแมวนิสัยดีมาก ขี้อ้อน ชอบถูไถๆ เลี้ยงง่ายด้วย
comment113:เราก้เคยเลี้ยงแมวดำ ตอนนั้นเราเด็กมาก ยอมรับว่าเห็นครั้งแรกตกใจวิ่งหนีเลย เพราะทีแรกเราได้ยินเสียงแมวร้องเราเลยเดินไปหาต้นเสียงพอเจอเท่านั้นละ มันวิ่งตามเราไม่หยุดเลย เราก็วิ่งหนี มันเป็นลูกแมวตัวเล็กๆ และเราเองตอนนั้นก็เด็กมากเช่นกัน พอเราตั้งสติได้ เราก็เลยตัดสินใจช้วยมันหาเจ้าของ สรุปหาอยู่หลายวันก็หาไม่ได้ คนที่บ้านเราก็แอบเอาไปปล่อยหลายครั่งเราก็ไปตามกลับมา สุดท้ายเราเลยตัดสินใจเลี้ยงมันเอง เราอยู่ด้วยกันมา 10 กว่าปีได้ มันน่ารัก น่ารักสุดๆ จนเราไปเรียนต่อ กทม. เราไม่คิดไม่ฝันเลยที่บ้านเราจะเอามันไปปล่อย ทุกวันนี้คิดถึงเรื่องนี้ทีไรเราก็มักร้องไห้คิดถึงมันเสมอ ทั่งที่เราสัญญากับมันแล้วแท้ๆ ว่าต่อจากนี้ไปดำก็แก่มากแล้วเราจะดูแลดำเองดำอยู่ที่นี้ตลอดไปนะ แต่นั้นมันคือคำสัญญาครั้งสุดท้ายที่เราได้เจอกัน

พอเรารู้เรื่องที่คนที่บ้านเราเอาดำไปปล่อย มันก็สายไปเสียแล้วมันนานมาหลายอาทิตย์ เรานอนร้องไห้อยู่นานหลายวัน จนตอนนี้เราก็ไม่ได้มีความสุขเลยเมื่อคิดถึงมัน

อาจเป็นเพราะความรักในวัยเด็กมันไม่เคยง่าย ทุกอย่างเลยจบลงแบบนี้
comment114:สนใจแมวดำหูพับไร้คอไหมจ๊ะ !! ^^ พี่จ๋อ
comment115:ตอนแรกมีแค่คุณเรียม แมวลายปลาสลิด ซึ่งไปท้องกับไอ่ขวัญที่ไหนไม่รู้ เลยได้แฝดมาสองหน่อ
เผอิญที่บ้านทำร้านอาหาร คุณแม่เลยให้เงื่อนไขว่าจะรับเลี้ยง แต่ต้องช่วยเรียกลูกค้านะ!
สองหน่อรวมทั้งคุณเรียมก็ทำหน้าที่อย่างดีค่ะ ค่ำๆหน่อยก็จะออกมาเดินเฉิดฉายให้ลูกค้าลูบคลำ

เท่าที่สังเกต ลูกค้าส่วนมากซึ่งเป็นชาวต่างชาติ เขาไม่ค่อยถือเรื่องแมวดำนะคะ เห็นลูบคลำทำเคลิ้มตลอดเลยค่ะ อิอิ
แถมยังได้สอนภาษาไทยเวลาลูกค้าถามชื่อด้วยค่ะ 5555
comment116:ผมไม่ชอบแมวดำครับ... เวลาบ้านมืด ๆ จะย่องไปแกล้ง มองมันไม่เห็น หาตัวยากมากกกกก
comment117:ตั้งแต่เลี้ยงน้องหมา น้องแมวมาเป็นสิบ ๆ ชีวิต เจ้าดำนี่แหละที่ฉลาดที่สุด ประทับใจ แต่รอบ ๆ ตัวเราดิ ดวงไม่ดี ก็โทษเจ้าดำ สงสารเลย
comment118:ส่วนตัวจริงๆไม่สร้างภาพ เนื่องจากเลี้ยงในบ้านได้จำกัดจำนวน แมวดำจะเป็นอันดับท้ายๆเพราะมีสีอื่นในดวงใจอยู่แล้ว  

ถ้าไม่จำกัดจำนวนก็อยากจะเลี้ยงทุกสีเลยค่ะ 

ตอนนี้มีแมวดำในหมู่บ้านแวะมากินข้าวที่บ้านเช้าเย็น กำลังท้องด้วย เดี๋ยวจะมีดำน้อยออกมาอีกหลายตัวเร็วๆนี้  หมดครอกนี้กะอุ้มไปทำหมันแระ
comment119:ตอนนี้ก็เลี้ยงแมวดำค่ะ ก่อนหน้านี้เลี้ยงแมวขาววิเชียรมาศ ตอนนี้เปลี่ยนมาเป็นแมวดำ
ส่วนตัว สีไม่มีผลค่ะ แมวก็คือแมว ยังขี้อ้อนอยู่ดีค่ะ
comment120:ชอบทุกสี รักทุกสี มันผิดหรอที่เกิดมามีสีดำ
comment121:ถูกต้องทุกอย่างค่ะ  สังคมเราพูดตรงๆคือเหยียดเเต่บอกว่าไม่ 
อยากให้มองเค้าเป็นเหมือนสัตว์เลี้ยงตัวอื่นทั่วไป  เเค่ภายนอกเค้าสีนี้ก็เท่านั้น
ส่วนตัวไม่รู้สึกอะไรกับหมาหรือเเมวดำ  เราว่าเเมวดำนางจะดูอาร์ตมากๆ 
แลดูนางพญาอย่างไงอย่างนั้น  ส่วนน้องหมา สีดำเราอาจจะเจอหมาพันธ์ใหญ่ส่วนมาก เลจะมองว่าเค้าน่ากลัว 
เเต่จริงๆ ขึ้นอยู่กับการเลี้ยงมากกว่า  หมาพันธุ์ใหญ่ตัวดำที่เคยเห็นบางตัวกับเจ้าของมาก 555
ออเซาะสุดๆ  ส่วนตัวเรามีหมา 1 แมว 1 ค่ะ  ไม่ใช่สีดำค่ะ เพราะเราเลือกไม่ได้  เขาทั้งสองตัว เก็บมาเลี้ยงจากข้างถนน
หมาพันธุ์บางเเก้ว  มากบอกเลย 555 ส่วนเเมว นางกร่างที่สุด  หมายังกลัว 5555

อยากเลี้ยงเพิ่มมาก  ไม่เคยคิดจะซื้อหมาหรือเเมวพันธุ์มาเลี้ยงด้วย  เพราะน้องๆที่อยู่ตามข้างทางก็น่ารักไม่ต่างกัน
เเถมอึด ทนมือ ให้กอดรัดฟัดเหวี่ยงได้สบายๆ ^^
comment122:เรานี้เลือกหมาดำค่ะ ตอนแรกแฟนจะเอาสีฟางข้าวแต่พอไปดูหน้างานสีดำชนะทุกอย่าง ตัวแรกตายไปตัวสองก็ยังเอาสีดำค่ะ น่ารักก
comment123:เราเคยเลี้ยงหมาลาบลาดอร์ สีดำ
ตอนนี้เลี้ยวแมวสีดำ จะรู้สึกว่า ตัวมันสีดำแล้วน่าเอ็นดู เวลาคนอื่นเห็นจะกลัวบ้างไม่ชอบบ้างเรากลับยิ่งเอ็นดู
comment124:ที่บ้านเรานี่ไม่เคยเลือกสีแมวเลย ส่วนใหญ่แมวจะเดินมาหา เนียนกันเข้ามาตั้งรกรากอยู่ในบ้านแบบเนียนๆ ค่ะ ส่วนตัวไม่มีอคติกับสีของสัตว์เลี้ยง สีอะไรมาก็เลี้ยงหมด ...
comment125:เลี้ยงทั้งหมาและแมวเลย มันน่าร้ากกกกก
comment126:อยากได้สีดำมาตั้งนานแล้วครับ จริงๆหมาผมชอบทั้งดำทั้งขาว แล้วก็ชอบแบบสีส้มด้วย เพราะสีส้มเป็นหมาตัวแรกที่อยู่ด้วยกันตั้งแต่เด็ก แต่ต้องหูตั้งตัวใหญ่ๆ ยิ่งดูเหมือนหมาป่ายิ่งชอบครับ
ส่วนแมวชอบดำมากกว่าขาว แม่เคยเล่าให้ฟังว่าตอนแม่เด็กๆที่บ้านแม่เคยเลี้ยงแมว นิลรัตน์ เป็นแมวในตำราไทยโบราณ แต่มีอยู่จริงๆ จะมีสีดำทั้งตัว รวมถึงเล็บ ลิ้น ฟัน ดวงตา และกระดูก หางยาวตวัดได้จนถึงหัว เลี้ยงไว้แล้วเชื่อว่าจะมีความเจริญ มีทรัพย์ ปราศจากอันตราย - ตามตำรา
แม่บอกว่ามันฉลาดมาก แล้วเล่าวีรกรรมของมันให้ฟัง
ฟังแล้วอยากได้มาก รู้สึกว่าแมวดำต้องเป็นตัวนำโชคของผม55++ แต่คงไม่มีเหลือแล้ว แต่ยังอยากได้แมวดำแบบธรรมดาอยู่  ไปเจอจะเก็บมาเลี้ยงก็เหลือบไปเห็นว่ามีปลอกคอแล้ว55++เพราะที่บ้านจะไม่ไปซื้อมาเลี้ยงนอกจากเขามาให้เจอเองถึงจะเอาเขามาเลี้ยง 
ผมไปเจออยู่ตัว ตอนไปโอนที่ดิน ถามแล้วว่าไม่มีเจ้าของ พอกำลังตีสนิทจะเอาไปด้วยก็มีแม่ค้าเดินมาชวนคุยแล้วพูดเสียงอ่อยๆว่าให้อาหารมันทุกวัน ไม่ได้เป้นเจ้าของ แต่เขาก็รัก สรุปเลยอดไป55++

แต่ตอนนี้รับเลี้ยงเพิ่มไม่ไหวแล้ว  เต็มบ้านเลยมีหลายสีหลายแบบ 55++
comment127:ที่บ้านเลี้ยงหมาลายเสือสีดำ กับเสือน้ำตาล มีแต่คนบอกว่าท่าทางดุ น่ากลัว ความจริงแล้วน้องหมาต่างหากที่กลัวคน มีแขกทีไร น้องหมาหลบทุกทีเลยค่ะ
comment128:สองดำที่บ้านก็ถูกทิ้งมาเหมือนกันค่ะ พี่เบี้ยวหมาดำโดนทิ้งที่คลินิกสัตว์ เอามารักษาแล้วหายต๋อมเลย เลยได้ชื่อพี่เบี้ยว ไอ่ดำเล็กเมื่อก่อนชื่อสำลีตอนนี้เป็นไอ่ขาวเรียบร้อยเรียกง่ายดี 55 โดนเอามาปล่อยที่ทำงานเลยเอามาเลี้ยงที่บ้าน ตอนเด็กๆ นางชอบให้อุ้ม ชอบมานอนบนหัว อ้อนซะ แต่พอโตขึ้นจะอุ้มก็ดีดดิ้นไม่ยอม นางเปลี่ยนมาอ้อนพี่เบี้ยวแทน แหม๋ๆๆ แมวดำหมาดำเท่จะตายเราว่า ลองเลี้ยงดูแล้วจะติดใจค่ะ
comment128-1:ซี้กันเลยละสิ
อิอิ
comment128-2:ซี้ปึ๊กเลยล่ะค่ะ  พี่ขาวถึงขึ้นวิ่งๆ มาสไลด์ตัวนอนหงายต่อหน้าพี่เบี้ยว อ้อนเกิ๊นนน ทีกะเราวิ่งหนี
comment129:สามีชอบหมาดำค่ะ  เค้าบอกไม่สกปรกง่าย  แค่เอาเข้าบ้านก็แก้ปัญหาเรื่องยุงแล้ว
แต่ละตัวชื่อขาวทั้งนั้นนะ  สโนว์  สำลี  ฝ้าย  ผ่อง  ฯลฯ   
ส่วนเพื่อนเราคนนึงชอบแต่แมวดำ   เพราะแมวดำมันจะมีลุคเหวี่ยง  วีน  โหด
พวกทาสชอบ  เวลาจิกตาใส่  ตบ  เอาตูดบานๆมาทับคอม  แล้วสะบัดหน้าใส่  นางจะฟิน    55555   

หมาสีอะไรเราก็รักทั้งนั้น  ที่บ้านสุดขี้เหร่เพราะเหลือเลือกล้วนๆ  แต่ชีวิตดี๊ดี
อาหารซุปเปอร์พรีเมียม  มีท็อปปิ้งราดหน้าไม่ซ้ำ  มีสัตว์แพทย์ดูแลถึงบ้าน
ตอนอาหารมาส่ง  (พร้อมขนมขบเคี้ยว  ของเล่น  อาหารกระป๋อง) 
คนส่งของบอกว่า  นึกว่าบ้านพี่เลี้ยงหมาประกวดตั้งนาน  ที่ไหนได้  สามีบอกนี้ละเจ้าหญิงของบ้าน โฮ่ โฮ่
comment130:รับ "เฉาก๊วย" ไปบูชาราหูมั๊ยค๊า ....
comment131:หมาดำน่ารักจะตาย 

ตัวนี้ก็ไปเจอที่ถนนคนเดินเชียงใหม่ เขาแจกอยู่ เลยเอามาเลี้ยง
comment132:เราเลี้ยงหมาดำค่ะ ชอบหมาดำ ถ้ามีให้เลือกหลายๆ สี เราคงเลือกหมาดำก่อน 
เราว่าดูเท่ดี ขนดำเงาๆ ยิ่งดูสวยมาก  แต่จริงๆ จะสีอะไรก็น่ารักหมดค่ะ
comment133:แมวดำ น่ารัก มีเสน่ห์จริงๆ อยากเลี้ยงเหมือนกัน เห็นเพื่อนเลี้ยงแล้วน่ารักมากๆ แต่คนแก่ที่บ้านไม่ให้เลี้ยง บอกไม่ชอบไม่ดีอย่างนั้นอย่างนี้ ตามประสาคนแก่หัวโบราณ
comment134:หมาดำ นี่เลี้ยงดีๆ เนื้อแน่นๆ กำลังอร่อยเลยค่ะ เย้ย!!
ขนเงาๆตัวเลื่อมๆอ้วนๆนี่ น่าฟัดมาก  



ส่วนแมวดำนี่ก็น่าร๊ากกก เหมือนเขี้ยวกุด



ปล.รูปประกอบจากกูเกิ้ล
comment135:แต่เราชอบแมวดำนะคะ ถ้าให้เลือกก็คงเอาสีดำดีไม่ดีเหมาสองตัวเอาหมดทั้งสองสี
ป.ล. ถ้าไม่ติดคนที่บ้านแพ้ขนแมวล่ะก็นะ...
comment136:แมวตัวโปรดของเราสีดำค่ะ หน้ากลมอิ่ม ไม่แหลม ตัวอ้วนกลม น่ารักดุ๊กดิ๊ก ขนเงาวับๆเลย แต่ยอมรับว่าเราไม่ชอบสัตว์สีดำค่ะ แต่มาชอบตัวนี้ น่าตาดี  

แต่เราไม่ชอบแมวสีขาวอะ มันดูธรรมด๊า ธรรมดา 

แมวที่น่าสงสารกว่าแมวดำ คือแมวที่สีเปรอะไปหมด ไม่รู้จะสีอะไร
comment136-1:
comment137:อยากได้มากๆแมวสีดำทั้งตัวอะไม่เคยเจอเลย เก็บแมวจรได้สีอื่นอะ ทำไมหลายคนบอกมีเยอะ เราไม่เจอ...
comment137-1:ไม่ได้ตั้งใจพรีเซ็น แต่มีคนอินบ็อคมาให้ค่ะ

งานนี้เลยถ้าอยากได้แมวดำ
https://www.facebook.com/events/169702793366961/
comment138:ชอบร๊อตไวเลอร์ ดำเมี่ยมหน้าโหดดี ข้อเสียของหมาดำคือ เป็นเห็บหมัดแล้วหายากจิงจิง
comment139:เป็นตัวเดียวในฟาร์มที่ไม่มีใครซื้อ กลับไปนอนคิดที่บัาน2วันก็ไปซื้อเค้ามา 
ฉลาด น่ารัก แสนรู้ ถวายตัวให้เราเลย เจ้าเฉาก๊วย
comment140:แมวตัวแรกที่เรารับมาจากพันทิปก็แมวดำค่ะ
คิดถึงงงงงงงง
comment141:เราไม่ได้เชิงเลี้ยงแต่เห็นมาตั้งแต่เด็กๆ หาซื้อขนม ของกินให้ทานบ้างเมื่อมีโอกาศ และตั้งชื่อให้
ตั้งแต่เจอก็ไม่เคยเห็นแม่มันนะ ตัวดำปิ๊ดปี๋ ดำมากๆตั้งชื่อว่าดัมมี่ 
เป็นแมวที่ตลกคือ แมวปกติมันจับนกแต่แมวตัวนี้โดนนกไล่จิก5555 ละต้องวิ่งหนี
ตลกมาก ตอนเด็กๆกลัวคนมาก ถึงมากที่สุด เราค่อยๆๆตะล่อมเรียกนางเนอะ

นางก็มาบ้างไรบ้าง จนพอโต แค่เห็นเราแบบไกลๆเลย นางวิ่งแบบ ติดสปีดมาหาทันที
มีวันนึง เราเสียใจ ไปนั่งร้องไห้คนเดียวไกลมากๆ อยู่ดีๆแมวตัวนี้ก็วิ่งมา
นั่งใกล้ๆด้วยแบบเบียดมือสีไปสีมา ซึ่งไม่เคยทำเลย ^^ สักพักก็แง้บมือละมองหน้าเรา
จนหายร้องไห้เลย รักนางเหมือนกันนะ ต้องไปหาและ
comment142:แมวดำเคยเลี้ยงหลายตัว น่ารักจริงๆค่ะ มีตัวนึงดำล้วนเรียบร้อยมาก
เราว่าคนรักแมวสีไหนก็รักค่ะ
comment143:นี่น้องชายเรา แม่บอกว่าเป็นลูกของแม่ ฮ่า



ตอนเค้าเด็กๆไม่รู้มีใครมาปล่อยไว้หน้าบ้านเรา นั่งร้องแง้วๆอยู่ริมกระถางต้นไม้จนหมาที่บ้านไปเจอ  อายุประมาณเดือนกว่าๆ พอโตขึ้นน้องสวยมาก แต่เป็นแบบที่จขกท.บอกค่ะ ไม่ค่อยมีใครชอบแมวดำ น้องเลยโดนทิ้งแต่เด็ก แต่ตอนนี้มีความสุขละ มีกิน 3 มื้อ + ขนม สบายใจ
comment144:แมวดำเท่ดีออก!
comment145:กระทู้นี้คำพูดน่ารักมากๆเลยค่ะ จริงๆนะ
แมวดำน่ารัก นิสัยกวน ขี้เล่น บ้าๆบอๆ นิสัยแมวที่บ้านน่ะค่ะ
เราชอบเรียกว่า ดำ มานี่ๆกลับบ้านช่วงปิดเทอมมหาลัย
คิดถึงมากๆเรียกหาแต่แมวดำนี่ละ  ที่บ้านมี6ตัว
มีสามสี สีขาว สีน้ำตาล ส้ม เราเรียกแมวตัวสีดำบ่อยสุด
เพราะมันเป็นเพศผู้ด้วยมั้ง  นิสัยมันเลยขี้แกล้ง  
คนเราก็ชอบเลือกสี  ดูแต่ภายนอกน่ะ 
พอกลับหอก็คิดถึงแมว จนบางทีจะเอามาเลี้ยงที่หอด้วย
ยืนยันแมวสีดำนิสัยดีจริงๆนั่นแหล่ะค่ะ
comment146:แถวบ้านเรามีหมาขนสั้นสีดำล้วน แล้วขนเงามากกกกกกกกกก ขนสวยกว่าผมเราอีก เดินผ่านทีไรอิจฉาทุกที 555555555555
comment147:กระผมมีทุกสีเลยครับ เมี้ยว เมี้ยว ~>_<~
comment148:ชื่อโขคดีครับ แซมขาวแซมเศวต เสียงหวานมากครับ ที่บ้านมีเจ็ดตัว โชคดีนี้เสียงหวานกว่าใครเลยครับ
comment149:น่ารักที่สุดเลยแหละ
comment150:แมวดำออกจะน่ารักนะคะ
comment151:เก็บมาเลี้ยงทั้งคู่เลยค่ะ หมาดำแมวดำ เสน่ห์แพรวพราวนะเออ อิอิ
comment152:ชอบแมวดำตรงขนติดเสื้อผ้าสีดำแล้วมองเห็นไม่ค่อยชัดนี่แหละ (เสื้อขาวไม่ค่อยมีอยู่แล้ว)
ถ้าเป็นเราเราจะเลือกเอาสองตัว เพราะเคยคิดไว้แต่แรกว่า อยากเลี้ยงแมว ดำกับแมวขาว คู่กัน
แต่ตอนไปเอาแมวตัวแรกมาเลี้ยง ตอนเด็กๆมันขาวพอโตมาไม่ขาวซะงั้น กลายเป็นสีขมุกขมัวเฉย 
ตัวที่สองก็เพื่อนของเพื่อนดันแมวคลอดลูกแล้วไม่รู้จะเอาไว้ไหน เราเลยไปรับมาตัวนึง แฟนดันบอกว่าอยากได้แมวส้ม
เลยได้แมวส้มมาเป็นตัวที่สอง อีกหน่อยถ้ามีบ้านก็อาจจะหาตัวที่สามสี่ห้ามาเลี้ยง หนึ่งในนั้นคงเป็นแมวดำ เพราะก็ยังอยากได้อยู่
แต่ไม่ชอบอย่างเดียวตรงแมวดำมันจะตาสีเหลือง ไม่ค่อยชอบแมวตาเหลืองเท่าไหร่ แต่ก็เลี้ยงได้หมดนะ
comment153:ชอบแมวดำอ่ะ อยากได้แบบที่ดำสนิททั้งตัว อันนี้บอกตรงๆเลยเวลามีแมวหาบ้านเราจะเล็งหาแมวดำก่อน เรามีความรู้สึกว่ามันเท่อ่ะ เหมือนพวกแบบพ่อมดเท่ๆไรงี้ แต่กลับได้สลิดมาจ้า น่ารักเหมือนกัน แต่ทุกวันนี้ก็มองๆแมวดำอยู่นะคือเราไม่ชอบดูผ่านเวบอ่ะชอบเจอตัวจริงถูกชะตาแล้วเอากลับมามากกว่า

ไอ้พวกคนสมัยก่อนที่มาปลูกฝังค่านิยมเกิดมาเป็นอย่างนั้นอย่างโน้นคือไม่ดีนี่ป่านนี้มันยังตกนรกไม่ไปเกิดเลยมั้ง บาปหนานะนั่น เลว
comment154:ไม่ได้มีความเชื่อว่าหมาดำแมวดำจะพาซวย แต่รู้สึกไปเองเวลาเห็นหมาดำแมวดำ ว่ามันต้องดุแน่ๆ ทั้งที่จริงๆ ไม่เลย
comment155:เคยเลี้ยงแมวดำตัวเมีย ตั้งแต่มันเด็กๆ โตขึ้นมีลูก กินลูกตัวเองเกือบหมด
เห็นแล้วขยะแขยงมาก
บุคลิกก็แปลกๆ ลึกลับ สนิทกับคนในบ้านคนเดียว
comment156:ตอนเราไปรับแมวดำมาเลี้ยงที่เชลเตอร์ เราพูดว่าถ้าอยากมาอยู่กับแม่ เคาะกระจก
เอะ ทำจริงด้วยเลยเลี้ยงเค้ามา 3ปี แล้วฉลาดมาก น่ารักสุด ส่วนแมวตัวอื่น ๆ ที่เลี้ยงโดนขโมยล้างตายบ้าง.

จะไปหาแมวดำไว้อีกตัวจะได้เป็นเพื่อนกัน...เสน่ห์แมวดำคนรักคนหลงค่ะ
comment157:ส่วนตัว ชอบ 3 สีค่ะ  
รองมาก็ลายวัว  กับสีดำ ชอบพอๆ กัน ^^
comment158:
comment159:ไม่ค่อยชอบหมาดำเท่าไหร่เลย จีจีนะ
comment160:ดำพอม๊ายยยย
comment161:มาลงรูปน้องแมวดำอีกคนค่ะ

ตัวนี้ขี้อ้อนสุดๆ เลยค่ะ
comment162:หารู้ไม่ แมวสามสี คนอุปการะน้อยกว่าอีก
comment163:เราได้หมดเลย ทุกสีทุกแบบ 555
comment164:ค่านิยมของคนไทยจะชอบอะไรที่ขาวค่ะ

คนผิวขาว รถสีขาว ฯลฯ(ตอนอ่านนึกออกอีก ตอนเขียนลืม)

สีดำจึงไม่ค่อยนิยมเพราะมันคือความมืด มันดาร์ค ฯลฯ

แต่เราชอบสัตว์เลี้ยงสีดำนะ แต่เลี้ยงไปๆมาๆสีตก กลายเป็นเทาทุกทีเลยค่ะ


แปลสภาพจากดำล้วน
comment165:หง่าววววววววๆๆๆๆ
comment166:เมื่อก่อนที่บ้านเลี้ยงแมวหลายตัวครับมีครบแทบทุกสี แต่ตัวโปรดคือเจ้าสอง แมวสีดำเพศผู้ รูปร่างสง่างามมากก เดินเหมือนเสือเลยฉลาดมาก  แมวสีดำน่ารักครับ เก่งฉลาด ขี้อ้อน
comment167:ที่บ้านก็หมาดำตลอด น่าแปลกหมาแมวบางพันธ์มีแต่สีดำทำไมไม่เห็นถือโชครางบ้าง คหสต บางสายพันธ์สีดำสวยออกขนเงาวับ อย่างอัลเซเชี่ยน โดเบอร์แมน ร็อตไวเลอร์ สก็อตติชเทอร์เรีย ฯลฯ เคยเห็นโกเด้นสีดำด้วย ที่บ้านไม่ชอบแมวเลยไม่ได้เลี้ยงแต่ถ้าเลี้ยงได้ก็เอาหมดไม่ว่าสีไหนถ้าชะตาต้องกัน ความจริงน่าจะคิดถึงผมคนนะจะแบ่งแยกไปไยคนเอเซียผมดำไปจนน้ำตาลแล้วแต่เฉด ชนชาติอื่นก็ต่างออกไป อย่าไปคิดมากขึ้นอย่กับความชอบส่วนตัวมากกว่าอย่างไซบีเรียนมีตั้งหลายสีใครรักใครชอบแบบไหนก็จัดไป
comment168:เจ้าเนี่ยไปขอจากหลวงพ่อที่วัดมา ตอนเด็กๆ นางเห็นตัวเองในกระจก ตกกะใจตัวฟูเลย
เสียดายมาจากกันไปตอนน้ำท่วม ร้องไห้หนักมาก
comment169:มารอกินข้าวทุกวัน
comment170:เคยช่วยลูกแมวดำในท่อที่ ร.พ. เปาโลค่ะ
เลยตั้งชื่อให้ว่าท่อโล เคยตั้งกระทู้หาบ้านในพันทิฟเนี้ยแหละ เพราะอยุ่หอมหาลัยไม่สะดวกเลี้ยง แต่เพราะเค้าเป็นแมวดำล้วน เลยไม่มีใครรับ เลยเอาไปไว้ที่บ้านแฟน สุดท้ายก้เลี้ยงเอง รักเอง จนถึงทุกวันนี้ค่ะ ตอนนี้เก็บลูกแมวจรจัดมาอีก 2 ตัว มาเป็นเพื่อนท่อโลแล้ว ชื่อแต้มกับโอเว่น กลมเกลียวแกล้งกันทุกวันมีความสุขค่ะ
comment171:ยอมรับว่าเคยเป็นหนึ่งในนั้นค่ะ หนึ่งในคนที่ไม่ชอบแมวดำ (แต่ชอบหมาดำนะคะ เรา่ว่ามันไม่เหมือนกันอ่ะ ระหว่างแมวกับหมา)

จนกระทั่งวันนึง มีแมวดำตัวเล็กๆหลงเข้ามา และเลือกเราให้เป็นทาสของนาง  ตอนแรกๆ แม่เราก็ไม่อยากรับ  เหตุเพราะนาง "สีดำ"  แต่สุดท้ายก็แล้วแต่เราค่ะ  หลังจากนั้น 1 สัปดาห์ รู้สึกได้เลยว่า สีไม่เกี่ยวค่ะ เรารักมัน เพราะมันเป็นแมว ไม่ใช่เพราะมันเป็นแมวสีขาว หรือเกลียดมันเพราะมันสีดำ

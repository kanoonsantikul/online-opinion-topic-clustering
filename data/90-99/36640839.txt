title:โดนขโมยกระเป๋าเงิน มีเงินอยู่2,700 บาท แต่ต้องเสียค่าตรวจ DNA ลายนิ้วมือกระเป๋า 4,000 บาท มันใช่เหรอคะ?
comment:ช่วงนี้ดวงดีมากค่ะ เจอมรสุมเยอะมาก  จนล่าสุด  ด้วยความโก๊ะ ขี้หลง ขี้ลืมของตัวเองค่ะ ....  เงินที่หายไปเป็นเงินจากการเก็บออมกว่าจะได้มามันลำบากมากกกกกกกกกกกกกกกก  เข้าใจไหมว่ามันเครียดดดดดดดดดดดด

      ดิฉันได้ขับมอเตอร์ไซค์ไปซื้ออาหารเช้ามาทาน หยิบกระเป๋าสตางค์ ใส่ในช่องเก็บของด้านหน้ามอไซค์ ซื้อเสร็จ ขี่กลับบ้านค่ะ ลืมกระเป๋าสตางค์ไว้หน้า
เกะใส่ของช่องมอไซค์ไว้ ..... จน 5 โมงเย็นนึกขึ้นได้ ว่าเอากระเป๋าไปทิ้งไว้ไหน จึงนึกขึ้นได้ลืมไว้หน้าบ้าน ในช่องมอไซค์ ไม่อยู่แล้วค่ะ หาย!!!!!!

      นึกขึ้นได้ว่า เพื่อนบ้านฝั่งตรงข้ามมีกล้องวงจรปิดหน้าบ้าน ต้องมีใคร มาเอามือล้วงหยิบกระเป๋าสตางค์ ที่วางอยู่หน้ามอไซค์ของเราไปแน่ๆ จึงไปรีรันเปิด
กล้องวงจรปิดดู   ก็พบ หญิงคนหนึ่ง คือผู้ต้องสงสัย เพราะในกล้องวงจรปิดเห็นว่า ยืนพิงรั้วกำแพงบ้านและเหมือนมือสอดเข้ามาในรั้ว (รั้วเป็นลูกกรงซี่ๆ มอไซค์ จอดชิดลูกกรงรั้วค่ะ)  จึงค่อนข้างมั่นใจว่า เป็นผู้หญิงคนนี้ที่เอาไป   จึงติดต่อไป ยังหญิงผู้นี้ แต่หญิงผู้นี้ปฏิเสธ พร้อม ท้าสาบานที่วัดหลวงพ่อโต บางพลี
แต่เรา เชื่อในหลักฐานที่เราเห็นค่ะ  เรียกหญิงผู้นั้นมาดู กล้องวงจรปิดทางมือถือด้วยกัน มันเล็กดูไม่ค่อยชัดเท่าไร  เธอก็ปฏิเสธว่า เธอแค่ยืนพิงไม่ได้เอามือล้วงเข้าไป  ตกลงกันไม่ได้เลยมีความเห็นว่า ต้องไปโรงพัก แจ้งความ ให้ตำรวจ ช่วยดูให้ เพราะเราก็หวังว่า ตำรวจจะเป็นที่พึ่งของประชาชน.....

ไปถึงโรงพัก ท่านรอง...เรียกไปสอบทีละคน เราบอกท่านรองว่า ได้นำคลิปกล้องวงจรปิดมาด้วย แต่เปิดทางมือถือไม่ได้ " ช่วยดูให้ในคอมหน่อยได้ไหมคะ จะได้ชัดเจน "  แต่ทางท่านรอง ปฏิเสธว่าที่โรงพัก ไม่มีคอม  ดูไม่ได้ เราก็อ้าวววววววววว....!!  แล้วตูจะมาโรงพักเพื่ออะไร!!!  และท่านรองบอกว่า ถ้าอยากรู้ว่า เขาเป็นคน เอากระเป๋าตังค์ไปจริงรึไม่ ก็ต้องมีการตรวจ DNA หาลายนิ้วมือบนกระเป๋า เป็นกระเป๋านูนค่ะ เลยต้องใช้ DNA เราก็เริ่มหวั่นๆ ค่าตรวจ DNA มันจะกี่บาทกันน้อ...( กระเป๋าตังเราหายวันที่5 กค.เช้าวันที่6 มีคนใจดี ขับมอไซค์มาส่งให้ถึงบ้านบอกเจอโยนทิ้งอยู่ข้างป่า แถวคลองด่านค่ะ)
แต่พอทราบราคาค่าตรวจ dna แล้วถึงสะอึก ..!!  4 พันบาท!!  ส่วนในเรื่องคลิปกล้องวงจรปิด ตำรวจบอกให้ไปเปิดดูกันเอาเอง เจรจากันเอาเอง ทางตำรวจไม่สามารถตัดสินได้ว่า ใครผิดใครถูก ให้ไปเจรจากันเอาเอง !!

สรุป ตำรวจจะให้ลงบันทึกประจำวันไว้  เราไม่เอา ไม่รู้จะบันทึกไปเพื่ออะไร  รู้สึกผิดหวัง... และก็ไม่ได้ตรวจdna อะไรแล้วค่ะ เพราะแค่ตอนนี้ เงินจะกินข้าวยังต้องไปแคะกะปุกมากินเลยค่ะ   โจรมันเอาเงินเราไปหมดเกลี้ยง ไม่เหลือแม้เหรียญบาท เหรียญสลึง  ATM ก็ขโมยไปด้วย ป่านี้คงกดจนพรุนไปแล้ว
(มีเงินอยู่ 50 บาท ) กดไม่ออก สมน้ำหน้าไอ้โจร 5555555+

 เพิ่มเติมค่ะ เราจอดมอตอไซค์หน้าบ้านลืมกระเป๋าตังค์ในรถ นี่คือจอดอยู่ภายในบ้านตัวเอง มีรั้วนะคะ เห็นเพื่อนสมาชิกด้านล่างบอกซวยเอง จอดหน้าร้านเซเว่น ป้าติม ร้านขายของ แบบนี้เรียกว่า "จอดหน้าเซเว่นไหมคะ"
อีกนิดนุง  ตอนก้าวแรกที่เข้าไปเจอหน้าคุณตำหมวด  คุณตำหมวดถามว่า "ใครแนะนำให้มาโรงพักนี้หล่ะ" , "ใครให้มาแจ้งความที่นี่!!"
             เราก็ งงเด้ๆ อ้าว..! เหตุเกิดในท้องที่นี้แล้วจะให้ไปแจ้งโรงพักไหนอ่าาา  ถามแปลกๆ     แก้ไขข้อความเมื่อ 13 กรกฎาคม 2560 เวลา 20:04 น.
comment1:สู้ๆครับ
comment2:ท่านรองไม่มีคอมฯ
comment3:คดีเล็กๆไม่ทำ
comment3-1:แต่บางที่งานก็ล้นสน.จริงๆนะคะ หลายๆกรณีตำรวจจึงเลือกให้ไกล่เกลียกันไป
comment3-2:3-1ใช่เหรอครับที่จะให้ไปไกล่เกลี่ยกันเอง  คดีนี้มันลักทรัพย์จะให้ไปไกล่เกลี่ยเองได้ไงครับ  คดีอาญานะครับ  จะงานเยอะยังไงก็ควรจะรับครับ  ไม่ใช่งานเยอะเลยไม่ทำไล่ไปทำเอง ผมว่าไม่ถูกต้องนะครับ
comment3-3:บางคดีก็เล็กเกินขนาดเจ้าทุกข์ไม่แจ้งความยังทำเลย

จำเรื่องเหนียวไก่หายได้รึเปล่าครับ  บ้ากันใหญ่
comment3-4:3-2 เราเห็นด้วยกับคุณนะคะ แต่กรณีที่เราเคยเจอบ่อยๆ ส่วนใหญ่จะเป็นทะเลาะวิวาทไม่รุนแรง กรณีนี้ลักทรัพย์ ใช่ของคุณค่ะ
comment3-5:งานเยอะ เลยขี้เกัยจทำ...

ลาออกไปตบยุงอยู่บ้านสิ ไม่เป็นภาระคนอื่นด้วย...
comment4:คงมีคนนึกในใจ.   ว่า. 4 พันยังไม่จ่าย.  แล้วตรูจะได้ไร ไหมนี่. อิอิ
comment5:สู้ๆ ค่ะ.. ทำใจและเก็บไว้เป็นบทเรียนอย่าประมาทลืมกระเป๋าอีก ถึงพิสูจน์ได้ว่าเค้าเอากระเป๋าไปแต่ถ้าเค้าใช้เงินหมดแล้วไม่มีจะคืนผลลัพธ์ก็ไม่ต่างกันเท่าไหร่ค่ะ
comment6:ตำรวจต่างหาก มีหน้าที่รวบรวมพยานหลักฐานที่เกี่ยวข้องกับการทำความผิด อย่างน้อยดู CCTV ก็ยังดีครับเพื่อพิสูจน์ความผิดหรือความบริสุทธิ์ของผู้ต้องหา ตามหลักกฎหมายวิธีพิจารณาความอาญา

อย่าปัดภาระให้ประชาชนได้อย่างไร เพราะตำรวจคือที่พึ่งของประชาชน  ตำรวจก็มีกองพิสูจน์หลักฐานจะตรวจดีเอ็นเอจะตรวจลายนิ้วมือถ้าเป็นความเดือดร้อนของประชาชนจริงๆก็อย่าเลือกปฏิบัติควรให้ความเห็นใจเห็นอกเห็นใจชาวบ้านครับ เรื่องบางเรื่องใช้ดุลพินิจถ้าโดนพินิจเป็นประโยชน์กับประชาชนไม่เป็นประโยชน์กับเจ้าหน้าที่ก็ใช้ไปเถอะครับ ประชาชนที่เขาได้รับความเดือดร้อนมาร้องทุกข์กล่าวโทษ ใครผิดใครถูกก็มาช่วยกันสอบสวนสืบสวนกันดูก็ได้ครับ

ลองปรึกษากับตำรวจท่านอื่นดูครับอาจจะเป็นการเข้าใจผิดหรือเข้าใจกันคนละเรื่องก็ได้ถ้ายังไงขอให้ผ่านช่วงนี้ไปให้ได้ครับโชคดี

ตำรวจเป็นต้นธารแห่งความยุติธรรม เป็นจุดเริ่มต้นของความยุติธรรม ค่าเริ่มต้นดีก็มีชัยไปกว่าครึ่ง เป็นกำลังใจให้เจ้าของกระทู้ครับและเป็นกำลังใจให้ตำรวจดีทุกๆท่าน
comment6-1:ยุติ .... ธรรม
comment6-2:หลายครั้งก็สงสัย ว่าตำรวจมีหน้าที่อะไรบ้าง
comment6-3:ต้นทางความยุติธรรมมันเป็นแบบนี้ไง สังคมไทยจึงเละ ไม่มีใครเชื่อในความถูกต้อง
comment6-4:งงเหมือนกัน งั้นต่อไปประชาชนไม่ต้องไปวิ่งหาหลักฐานเองกับคดีอื่นๆด้วยเหรอ แล้วตำรวจมีดีอะไรกว่าตุ๊กตาไล่ฝนบ้าง
comment7:ผมก็ไม่รู้ขั้นตอนของทางตำรวจหรอกนะครับ ว่าถ้าเห็นกล้องวงจรปิดมีคนหยิบไปชัดๆแล้วจะทำอะไรได้เลยไหม ปัญหาในส่วนที่อยากให้ตำรวจเห็นหลักฐาน รีบไปขอไฟล์กล้องวงจรปิดจากเพื่อนบ้าน copy เป็นไฟล์ไว้ในโน้ตบุค หรือ CD ก่อนดีไหมครับ ลองถามเพื่อนที่พอมีความรู้เรื่องคอมหรือมีโน้ตบุ๊คไปเอาไฟล์นั้นมาแล้วไปให้ตำรวจดูอีกทีพร้อมกับแจ้งความกล่าวโทษ ผู้หญิงที่ขโมย ถ้าตำรวจไม่ดำเนินคดีหรือทำคดีให้ก็สามารถ ฟ้องร้องตำรวจ 157 ละเว้นปฏิบัติหน้าที่ได้
comment8:เรื่องนี้หากถึงท่าน. ผชน. ศานิตย์  รับรองเป็นอีกแบบ
comment9:ตรวจ DNA คือมีเลือดหรือเศษเนื้อเยื่อติดอยู่บนกระเป๋าเหรอ DNA มันตรวจจากรอยนิ้วมือได้เหร้ออออ !!!!!
comment9-1:ตำรวจบอกว่า กระเป๋าหนังเราเป็นปลากระเบน เป็นปูดๆ ต้องใช้ตรวจ dna ค่ะ  ถ้าเป็นกระเป๋าหนังเรียบใช้ตรวจลายนิ้วมือเอาค่ะ
comment9-2:อยาาเพิ่งไปถึงขั้นตรวจ DNA เลย กระเป๋าน่ะหาเจอหรือยังเหอะ 
อย่างที่ คห9บอก มันจะเอาอะไรมาตรวจ เนื้อเยื่อ เส้นขน เลือด ฯ อะไรมันจะติดกระเป๋าที่พอจะเอามาตรวจได้? คราบไขมัน/เหงื่อที่มือเอามาตรวจไม่ได้นะ มันไม่มีสารพันธุกรรม
comment9-3:คห.9-2 อ่านจบมั๊ยคะ
จขกท.บอกว่า....."กระเป๋าตังเราหายวันที่5 กค.เช้าวันที่6 มีคนใจดี ขับมอไซค์มาส่งให้ถึงบ้านบอกเจอโยนทิ้งอยู่ข้างป่า แถวคลองด่านค่ะ"
comment10:นี่แหละตร.ไทย โจรถึงเต็มเมืองแบบนี้
comment11:เพิ่งรู้นะเนี้ยว่าตำรวจตัดสินไม่ได้ว่าใครผิดใครถูก เราต้องตัดสินกันเอง ต้องจ่ายค่าตรวจเพื่อหาว่าใครคือโจร เองอีก ฮาเลย
comment12:ส่งเรื่องให้แหม่มโพธิ์ดำครับ ...
ถ้าดังขึ้นมา พี่ตำรวจค่อยเข้ามาช่วยเอง
comment13:คุณเข้าใจผิดไปเอง ว่าเค้าเป็นที่พึ่งของประชาชน
comment13-1:อันนี้เจ็บ........

มันคงถือเวลาแล้วจริงๆ
ที่ควรจะยุบกรมตำรวจ เอ๊ย ปฏิรูปตำรวจ......
comment13-2:ความจริงอยู่ตรงความคิดเห็นนี้เลย
comment14:งง ต่อให้ตรวจdna อะไรนี่ได้จริงก็เถอะนะ แต่ กระเป๋าหายไปแล้ว จะเอาที่ไหนมาตรวจครับ
comment14-1:หายวันที่5 ได้คืนเช้าวันที่6ค่ะ มีคนใจดีขี่มอไซค์มาคืนให้ค่ะ
comment15:ใช่ท่านรองแน่เหรอ แน่ใจนะว่าเดินเข้า สน. ไม่ได้เดินเข้าไป ศรีธัญญา
comment15-1:ปาก
comment16:ลองเอาคลิปลง facebook ดูครับ หรือไม่ก็ส่งให้เพจ ที่ดังๆช่วยดู ถ้าเป็นข่าวดังเดี๋ยวคดีจะจบภายใน 1 สัปดาห์
comment17:ในฐานะที่เราเป็นผู้เสียภาษี เราก็คือผู้ให้เงินเดือนตำรวจ แต่ถ้าตำรวจไม่บริการประชาชน ก็เท่ากับติดหนี้เรา ยังไงก็ต้องมาชดใช้ แต่ชดใช้ในรูปแบบไหนผมไม่ทราบ เหมือนกับพระ ถ้าบวชแล้ว แม้ปฏิบัติอยู่ในศีล แต่เลยการเจริญภาวนา  ต้องมาเกิดเป็นสัตว์ให้มนุษย์ใช้แรงงาน แบบนี้เป็นต้นครับ
comment17-1:จริงๆเราว่าไม่ควรอ้างเรื่องภาษีนะคะ เพราะตำรวจเขาก็จ่ายภาษีเหมือนกัน จริงๆต้องบอกว่าในฐานะที่อาชีพเขาเป็นพิทักสันติราชควรจะช่วยเหลือประชาชนให้มากกว่านี้
comment17-2:เค้าไม่คิดงั้นนะสิ
comment17-3:เงินเดือนข้าราชการทุกคนก็มาจากเงินภาษีประชาชนทุกบาททุกสตาง

ข้าราชการเองต้องคิดว่า ถ้าไม่มีประชาชน พวกเขาจะอยู่ได้ยังไง

ทุกครั้งที่ได้เลื่อนตำแหน่ง. มีคนมาพินอบพิเทา มีคนสรรเสริญเยินยอ ต้องไม่คิดว่ามันเป็นของฉันคนเดียว 

ลองข้าราชการซักคนตายไป ไม่นานก็มีคนมาแทน 
ตำแหน่งไม่ใช่เพื่อนาย ก นาย ข แต่เพื่อให้มาทำงาน มารับใช้ประเทศชาติต่างหาก 

17 -1 อ้างเรื่องภาษีถูกแล้วค่ะ ข้าราชการจ่ายภาษีก็จริง แต่ก็น้อยกว่าเงินที่ได้รับมาจากภาษีประชาชนตั้งไม่รู้กี่เท่า
comment17-4:เรื่องภาษีมันเรื่องรองครับ 
ก่อนเราจะเปลี่ยนการปกครองสมัยกษัตริย์จ่ายเงินก็มีตำรวจครับ

แต่สิ่งสำคัญคือ"สำนึกในหน้าที่และความรับผิดชอบต่ออาชีพ"ต่างหากที่ต้องปลูกฝังกันใหม่ในรุ่นลูกเรา
comment18:คุณควรจะยืนยันแจ้งความดำเนินคดีครับ
เขาไม่จับไม่ทำอะไร มันก็จะเป็นคดีค้าง เป็นสถิติผลงาน(แย่)ติดไว้ที่ สน.
ตำรวจพวกนี้ถึงไม่ชอบให้แจ้งความ จะให้ลงปจว.ไว้อย่างเดียว
comment18-1:อย่างงี้นี่เอง
comment18-2:เฮ้ย เพิ่งรู้  
แล้วแบบนี้  ถ้าเค้าไม่รับแจ้งความล่ะคะ จะทำยังไง
comment18-3:การไม่รับแจ้งความเป็นความผิดตามประมวลกฎหมายอาญา  มาตรา 157  ฐานละเว้นการปฎิบัติหน้าที่
comment19:ที่ผึ้งประชาชนยามเรามีทุกข์ กินเงินเดือนภาษีพวกเรา
comment19-1:พึ่ง เขียนแบบนี้นะครับ
comment19-2:เขาจงใจเขียนประชดรึเปล่า ว่า ผึ้ง ไม่ใช่พึ่ง
comment20:ก็ตำรวจ เป็นซะแบบนี้ ประชาชนถึงได้เรียกร้องให้มีการปฏิรูป
comment21:ส่งไปออกรายการค่ะ
รับรองดังแน่ๆ
comment22:ไปทำ ATM ใหม่มาแล้วค่ะ เสีย 100 บาท  เงินติดตัว แงะกะปุกออกมาเหลือเท่านี้!!
และมีเงินเหลือติดอีก 50 บาท รวมเป็น 100 พอดี  
จะขอดูกล้องที่ธนาคารว่า ดูได้ไหมว่ามีใคร โก๊ะเอ๋อๆ เอาATM เรามาจิ้มรหัสผิดๆถูกๆ เพื่อจะเอาเงิน  จนท.บอกต้องไปแจ้งความที่โรงพักก่อนจึงเปิดได้ค่ะ  เลย... ลาทีโรงพักเบื่อโพดๆ

ปล.พนักงานที่แบ้งค์ ทำหน้า งงๆ เอ่อ..นี่มันไม่ถึง 100 นะครับแค่ 50 บาท!!  เราบอกในบ/ช. มีอีก 50 บาทนะคะ 555+

โจรเลวที่เอาเงินฉันไป แกรู้ไหมว่าฉันลำบากเดือดร้อนนนนนน!!
comment22-1:ถือเป็นการเปิดประสบการณ์ครั้งใหม่แล้วกันนะคะ ที่เดินเข้าแบงค์เพื่อทำเรื่องถอนเงินไม่เกิน 100 น้อยคนนะคะเนี้ยะ ที่จะมีประสบการณ์เหมือนกับคุณ ชะตาชีวิตบางทีก็มักจะชอบเล่นตลกกับเรานะคะ
comment22-2:โห ... ชีวิต

อยู่ใกล้ ๆ จะช่วยออกค่า ATM ให้ละ

นึกถึงตัวเองตอนตกงานยังไม่ขนาดนี้ ... แต่เขียมมาก ตอนนู้น ซื้อแกงจืดถุงนึงแบ่งกิน 2-3 มื้อ เน้นข้าวหน่อย 555
comment22-3:การขอดูกล้องวงจรปิดของธนาคารไม่ใช่เรื่องง่ายเลยค่ะ จริงอยู่ว่าทุกตู้มีกล้องแต่ขั้นตอนการขอดูยุ่งยากมาก เคยโดนขโมยกระเป๋าสตางค์ไป
 คนร้ายพยามเอาบัตร ATM และบัตรเครดิตไปกดเงินที่ตู้ในสถานีรถไฟ แต่กดไม่ได้เพราะมั่ว password เอา

ตอนโทรอายัดบัตรจึงได้ทราบจากจนท.ธนาคารว่ามีการพยามกดเงินจากตู้ไหน จำนวนเท่าไหร่ เวลากี่โมง ขั้นตอนการขอดูกล้องคือ
1. แจ้งตำรวจ ตำรวจจะออกหนังสือตราครุฑ (ไม่แน่ใจเรียกว่าเอกสารอะไร แต่ไม่ใช่บันทึกประจำวัน) เพื่อขอดูกล้องให้
2. ไปยื่นหนังสือกับธนาคาร ซึ่งจะส่งเรื่องไปสำนักงานใหญ่ก่อน (ขั้นตอนตรงนี้ธนาคารแจ้งว่าใช้เวลาดำเนินการ 15 วัน)
3. ได้ภาพคนร้ายธนาคารจะส่งเรื่องกลับมาที่ตำรวจ แล้วตำรวจจะติดต่อเราเองอีกที

เคยแจ้งไว้ค่ะแต่เรื่องก็เงียบไปตามเวลา เราไม่ได้อะไรกลับมาทั้งนั้นแม้แต่การติดต่อใดๆ ขั้นตอนที่กล่าวมาเราดำเนินการเองทั้งหมดค่ะ  ถ้ารู้ว่าจะไม่ได้อะไรกลับเราคงไม่เสียเวลาเดินเรื่อง
comment22-4:แม่คุณของบ่าวเอ้ยยยยย ...
comment23:เรื่องคอมผมอ่านแล้วผมนึกภาพตาม จขกท ได้เลย ผมก็เจอเหมือนจขกทเป๊ะๆแต่คนละที่ คือจะหาคอมมาเปิดได้นี่ยากลำบากมากกกกก.

แล้วก็พูดประมาณว่าให้ไปเจรจากันเอง - -" ถ้าเจรจากันเองได้จะมาโรงพักทำไม ??
comment23-1:กระทืบไลค์รัวๆ
comment23-2:เอาโนต์บุ๊คเพื่อนไปได้ไหมครับ
comment24:พวกมือไวมันแก้ได้ด้วยการกระทืบ
comment25:อ่านแล้วสิ้นหวังจังครับ บ้านนี้เมืองนี้เราจะไปหวังพึงใครได้อีก
comment26:สิ้นศรัทธามานานแล้วกับตำรวจไทย
comment27:อยู่กระทู้แนะนำ เดี๋ยวนักข่าวเอาไปลงเอง จะมีปฎิกริยาตอบสนองบ้างไหม
comment28:แน่ใจนะว่าที่ไปเจอหน่ะ ท่านรองฯ ไม่ใช่คนขับสามล้อเอาข้าวมาส่งผู้ต้องขัง?
comment28-1:555 คุณก้อ...
comment29:โรงพักตำรวจไม่มีคอม ฮาเนอะ สักเครือ่งไม่มีเลยจริงรึ ระบบราชการเรายังใช้มือเขียน พิมพ์ดีด กันอยู่ชิม่ะ??? 

พูดเลยชีวิตนี้เคยไปโรงพักเพราะร้องเรียนต้องการขอความช่วยเหลือ หวังจะพึ่งผู้พิทักษ์สันติราษฎร์ 2ครั้ง
แต่สุดท้ายก็ไม่ช่วยอะไรเลย ทำอะไรไมไ่ด้ ถึงได้เกลียดตำรวจมาจนถึงทุกวันนี้
comment29-1:เห็นโน๊คบุ๊ควางอยู่ตรงหน้า เขาตอบเราเหมือน ตอบให้เด็กๆ ฟัง ว่าคอมไม่มีอะสิ ดูไม่ได้

สรุป ขี้เกียจดูอะมั้งคะ ขี้เกียจมานั่งตามเรื่อง ขี้เกียจมานั่งวิเคราะห์ฺ วิแคะ ขี้เกียจจะ....บลา ๆ ๆ ๆๆ
comment30:-*-  เจ้าหน้าที่ตำรวจแปลกๆนะคะ มีขโมยขึ้นที่หอ แจ้งความ ตำรวจฝ่ายพิสูจน์หลักฐานก็มาตรวจหารอยนิ้วมือ ไม่เสียค่าใช้จ่ายอะไระนะคะ
comment31:เฮ่อ
comment32:ดีนะที่เรื่องเกิดที่บราซิว ไม่งั้นเอามาโพสแแบบนี้เจอพ.ร.บ.คอมแน่ๆ 5555
comment33:สงสารจขกท อยากช่วยบริจาค
ส่วนตรวจ dna ตรวจเพื่อ? กระเป๋าตังไม่ได้มีคราบเลือด มีรอยนิ้วมือต่างหาก ก็ใช้ วิธี ตรวจรอยนิ้วมือ สิ
comment33-1:แค่คิดก็ขอบคุณมากๆ แล้วค่ะ
comment33-2:เป็นข้ออ้างที่ตลกมากเลย เหมือนอ้างให้มันดูยากๆ เข้าไว้เจ้าทุกข์จะได้ไม่อยากเอาเรื่อง 
จริงๆ หาเครื่องคอมฯ มาเปิดดูไฟล์วิดีโอยังง่ายกว่า
comment34:เราก็โดนล้วงมือถือไปค่ะ มีกล้องเห็นหน้าคนร้าย แจ้งความไปเหมือนเขียนลงกระดาษแล้วโยนทิ้งลงน้ำเลยค่ะ ไม่มีการติดต่อมาอีกเลยหลังจากนั้น ทั้งเครือข่ายมือถือ ก็ไม่มีการตอบกลับมา จนครบเดือนที่โดนขโมยไปละ ทำใจค่ะ คดีเค้าเยอะ คงทำแต่คดีดังๆหรือร้ายแรงๆเท่านั้นมั้ง เฮ้ออ กลายเป็นเราต้องมาระมัดระวังตัวกันเองแล้วทีนี้ ขนาดตำรวจยังช่วยอะไรไม่ได้ สังคมสมัยนี่มันถึงมีขโมยเยอะไงคะ เพราะแจ้งความไปก็เท่านั้น
comment35:สงสัยตั้งด่านเป็นอย่างเดียวมั้ง คดีชาวบ้านไม่มีปัญญาทำสินะ
comment36:อ่านแล้ว ดูป่วยๆ พิกลนะคะ ถ้าที่คุณเล่ามาเป็นเรื่องจริง ตรงที่บอกว่าตำรวจบอกไม่มีคอม 
แล้วบอกให้ไปเปิดดูกันเอาเอง ไปคุยกันเอาเอง
แล้วในเมื่อหลักฐานมีจากกล้อง แต่ถ้าเกิดบอกว่า ไม่ชัดเจน ต้องขอตรวจจาก DNA บนกระเป๋า 
ในกรณีอาจจะมีเหงื่อหยดหรือว่าอะไรทำนองนั้นอันนี้พอเข้าใจ แต่ตำรวจก็มีหน้าที่พิสูจน์หลักฐาน
แล้วก็ควรจะเป็นการแจ้งความดำเนินการคดี จะใช่หรือไม่ใช่ ก็ต้องไปหาหลักฐานมาพิสูจน์กัน 
เพราะการลักทรัพย์เป็นคดีอาญา ขั้นต่อไปจะฟ้องร้องอะไรกันก็ว่าไป
ไม่ใช่ให้ลงบันทึกประจำวันอย่างเดียว 

นี่เราก็เพิ่งรู้นะคะ ว่าขั้นตอนการหาหลักฐาน เจ้าทุกข์ต้องเป็นคนเสียค่าใช้จ่าย 
แล้วแบบนี้ถ้าเป็นแบบพวก case กรณีชันสูตรพลิกศพ
เจ้าทุกข์ไม่ต้องจ่ายค่าใช้จ่ายพวกนี้เองหรอคะ ??  อันนี้ถ้าใครพอมีความรู้ก็มาอธิบายให้ฟังก็ดีค่ะ 
เราก็อยากรู้รายละเอียดเพิ่มเติม

ปล. ว่าแต่ สน.ไหน บอกด้วยก็ดีนะคะ จะได้รู้ไว้
comment36-1:เป็นเรื่องจริงทุกอย่างค่ะ  ท่านรองฯ บอกว่า คดีเราเป็นคดีเล็กๆ เสีย4พันจึงฟังดูแล้วไม่คุ้ม แต่ถ้าเป็นคดีใหญ่ เช่นคดีล่าสุดที่ สน.เพื่งเจอมาคือคดีเด็กที่เป็นศพลอยน้ำมา แล้วตรวจหาdna อันนั้นก็ได้ยินว่าประมาณ 4 พันเช่นกัน แต่ทางภาครัฐเป็นผู้ออก คชจ.ให้เนื่องจากเป็นคดีใหญ่ 

เราก็เพิ่งรู้เหมือนกันว่าในกรณีนี้ เราต้องออก คชจ.เอง ตอนถาม จนท.ตำรวจว่า ค่าdna ใครเป็นคนออกคะ? ยังนั่งหัวเราะเรากัน ทั้งผู้ต้องสงสัยและเจ้าหน้าที่ตำรวจ บอกว่า ก็ในเมื่อเราต้องการพิสูจน์ความจริงเอง ก็ต้องเป็นผู้รับผิดชอบ คชจ.ทั้งหมด

เรื่องไปเจรจากันเอง ก็ให้เราและผู้ต้องสงสัยไปดูคลิปกันเอง และเจรจากันเอง
comment36-2:งั้นเราเข้าใจว่า ก็ควรต้องเป็นการแจ้งความดำเนินคดีให้ถึงที่สุด คือต้องให้เจ้าหน้าที่ตำรวจรวบรวมหลักฐาน 
เพื่อสรุปสำนวน ให้เค้า take action เท่าที่ทำได้ ถ้าเค้าบอกไม่รับแจ้ง ก็ต้องถามต่อไปว่าไม่รับแจ้งเพราะอะไร
เพราะเราไม่ต้องการแค่การลงบันทึกประจำวัน เพราะเราต้องการแจ้งความเพื่อดำเนินคดี

แล้วแบบนี้ไม่แน่ใจว่า สามารถทำเรื่องร้องเรียนได้หรือเปล่าว่า 
ทำไมถึงมีการจำแนกว่า อันนี้คดีเล็กภาครัฐไม่ออกค่าใช้จ่ายให้ ถ้าคดีใหญ่ออกให้
comment36-3:เขาคงมีงานต้องทำเยอะ จึงไม่อยาก take action  แค่ให้ดูคลิปในคอมให้หน่อยเพื่อความชัดเจน ยังบอกไม่มีดูไม่ได้เลย เรื่องง่ายๆ แค่นี้ก็ทำไม่ได้แล้ว จึงไม่หวังพึ่งพาอะไร !
comment36-4:จริงๆ ถ้าเราเป็นเจ้าของกระทู้แล้วเจอแบบที่เล่าๆ มานี้ เราคงไม่ยอมนะ 
คงต้องทำอย่างที่เราได้เขียนๆ มาข้างต้น
เพราะถ้าคนส่วนใหญ่ คิดว่า คงต้องปล่อยไป เราเข้าใจว่ามันไม่ใช่เรื่องสนุกที่จะต้องไป fight 
หรืออาจจะกลัว หรืออาจจะอะไร ต่ออะไรก็แล้วแต่
แต่ถ้าปล่อยไป มันก็เป็นแบบนี้เรื่อยไป
comment37:มันต้องมีนักข่าว ถ้ามีไมค์ พวกบ่าหนักๆจะนั่งโชว์ออฟกันหน้าสลอน
comment38:ถ้าไม่ใช่คนดัง ไม่ใช่คดีใหญ่ อย่างโดนขโมยกระเป๋าหรือโดนกระชากโทรศัพท์มือถือแบบที่เราเคยโดน ตำรวจไม่ตามอะไรให้หรอกค่ะ นี่ขนาดมีเพื่อนอยู่ที่สน.ที่เราไปแจ้งความแท้ๆ ไม่ได้เรื่องอะไรเลย
comment39:ก็ยังแอบดีใจ ที่อย่างน้อยๆเห็นคุณหัวเราะเยาะโจรที่มันกดเงินไม่ได้ 555
[Spoil] คลิกเพื่อดูข้อความที่ซ่อนไว้คุณคงอยากจะบอกเราว่า หัวเราะก็มีน้ำตาได้เหมือนกันนะ 55
comment40:โดนปล้นเงินอีกรอบ
comment41:กระทู้จงใจไปที่เจ้าหน้าที่ตำรวจ ไม่มีที่มาที่ไป ที่เกิดเหตุ รายละเอียดใดๆเลย มันไม่ต่างกับนิยายมโนขึ้นมาดีๆนี่เอง ที่ตั้งใจจะชักชวนให้ท่านอื่นๆหลงเคลิ้ม เกลียดชังเจ้าหน้าที่ของบ้านเมืองไปด้วย ถ้าจริงขอเรียกร้องให้ edit กระทู้ ระบุให้ชัดเจนไปเลยครับ ยังไงความจริงก็ต้องปกป้องตัวท่าน ไม่ต้องกลัว เพราะตามเนื้อเรื่อง ท่านเป็นฝ่ายที่อ้างว่าถูกเพิกเฉย ย่อมได้เปรียบอยู่แล้ว
comment41-1:มันจะไม่มีที่มาที่ไปตรงไหน อ่านยังงัยก็ได้ใจความครบถ้วน มันจะนิยายมโนตรงไหน จะให้เค้าลงบ้านเลขที่ ระบุสน. กับชื่อตำรวจเลยรึงัย

เฮลโล..ที่นี่พันทิปนะ ไม่ใช่สถานีตำรวจฮ่วยๆ
พูดอะไรใช้สมองบ้าง ถ้าตำรวจทำงานตามหน้าที่ อยู่ดีๆ ใครจะไปเกลียดตำรวจ เราอะคนนึงที่เจอแต่ตำรวจฮ่วย ไม่ทำงาน แล้วจะยังจะให้ชื่นชมยกย่องงี้หรอ...
comment41-2:สงสัยต้องถ่ายบันทึกประจำวันมาด้วย
เป็นหลักฐาน
comment41-3:คุณ topclean  คงจะเจอแต่ตำรวจน้ำดี 99.99% ไอ้ 00.01 ที่เจ้าของกระทู้เจอ คงไม่เคยพบเจอมาก่อน  ไม่แปลกหรอกครับที่คุณ topclean  จะไม่เชื่อ ผมเข้าใจคุณครับ
comment41-4:พูดแบบนี้แสดงว่ายังไม่เคยมีเรื่องต้องเข้าโรงพัก ของกระผมเกิดเมื่อหลายปีก่อนตอนเรียนมหาลัย มอไซค์หายไปโรงพักระหว่างเดินขึ้นโรพักแถวๆบรรได มีตำรวจท่านนึงถามว่ามานแจ้งความเรื่องอะไรเลยบอกว่ามอไซค์หาย ท่านที่แสนจะใจดีบอกว่าต้องเตรียมโน้นี่นั้น พอดีขาดอยู่ 1 อย่างเลยต้องกลับไปเอาที่หอพัก แล้วก็กลับมาโรงพักใหม่ พอจะแจ้งความตำตวจที่รับแจ้งบอกว่าแจ้งไมได้ เพระาได้คุยกะตำรวจคนแรกไว้แล้วต้องแจ้งกับคนนั้น งงเลยซิครับท่านนั่งรอตั้งแต่ก่อนเที่ยงได้แจ้งเอาตอนเย็นคือ งง งง งง งง งง งง งง
comment42:ผมว่าคุณโดนปล้นจากค่าตรวจมากว่าครับ เชี้ยมาก
comment43:เอาไฟล์ลง youtube แล้วส่งไปหาเพจดาร์คทั้งหลาย ไม่ก็ youlike บ่นเรื่องนี้ไปตรงๆ แรงๆ ใช้คำแรงๆ เดี๋ยวตำรวจก็ขยันทำงานเอง
comment44:มีเรื่องตลก มาปลอบใจคุณครับ
เพื่อนผม พ่อมัน พ.ต.อ.
หลายปีก่อน เป็น รอง ผกก ของหน่วยนึง ที่ไม่ใช่พื้นที่ ที่บ้านมันอยู่
ช่วง หยุดยาว เทศกาลนึง ที่บ้านมัน ไปตจว หมด มันขี้เกียจ เลยอยุ่บ้าน 
มันอยุ่คนเดียว นิสัยชอบอยุ่มืดๆ อยุ่ก็เปิด ห้องที่อยุ่ ดวงเดียว นตอนอน ไม่เปิดไฟบ้านเลย 
ดึกๆคืนนึง นอนอยู่ ได้ยินเสียง ห้องโถง เปิดไปเจอ ขโมย หยิบ กระเป๋ามันได้ใบเดียว หนีไป
มันโทรหาพ่อ กะว่า ให้พ่อ โทรหา ว่า รู้จักใคร ให้ สน. มาตรวจสอบ กลัวว่า ออกไปเอง เด๋วอันตราย

พีคตรงที่ พ่อมันบอก ไม่ต้องหรอก ไม่ต้องแจ้งความด้วย ไปแจ้งเขตทำบัตรใหม่พอ ปลอดภัยพอละ
เรื่องแค่นี้ สน มันไม่มาสนหรอก

ถึงว่า รุ้จักมันเป็นสิบๆปี ตร มีข่าวอะไร มันด่า ตร ตลอด
comment44-1:มิน่า   ปชช.ไปแจ้งความทีไร  มักได้เป็นลงบันทึกประจำวันทุกที    
ผมก็เคย  โดนขโมยลักล้อแมค  ไปแจ้งความ  ตร.แนะนำไปห้องสายสืบเล่าเรื่องให้เขาฟัง  แค่นั้นเอง
comment45:อยากให้มีข่าวออกไปจังค่ะ
อยากทราบเป็นความรู้ว่าการตรวจDNAที่กระเป๋าแพงขนาดนั้นเลยหรอคะ? ราคาจริงๆมันเท่าไรกันแน่
แล้วปกติรัฐไม่ออก คนอยากตรวจต้องออกเงินเองหรอคะ?
comment46:ผมเคยเจอเหตุการณ์ซื้อของแล้วแขวนไว้ที่มอเตอร์ไซค์  จอดแวะเพื่อกดเงิน  
หันมาอีกที  ของที่แขวนหาย  ถามคนที่อยู่แถวนั้น บอกว่า เห็นวัยรุ่น 3-4 คนหยิบไป
ผมรีบไปแจ้งความ  ไม่ได้อยากได้ของคืนหรอก แต่ไม่อยากเก็บเด็กนิสัยเสียให้เป็นภาระสังคม
พอไปถึงตำรวจเขาก็ลงบันทึกประจำวัน  และบอกทิ้งท้ายไว้ว่า จับไม่ได้หรอก ให้ทำใจ  เพราะโจรมันเยอะแยะไปหมด  
ทีหน้าทีหลังก็ให้ระวังหน่อย
เอ่อ...ที่มันเยอะนี่เพราะตำรวจไม่ค่อยทำงาน แล้วปล่อยให้โจรมันล้นเมืองใช่มั้ย
comment47:จขกท.บอกให้ดูในคอมฯ คอมฯไม่มีเลยดูไม่ได้ คราวหน้าต้องบอกว่าดูในโน๊ตบุ๊คนะ จะได้ดูให้ได้
น่าจะให้ตำรวจไทยดูหนังสืบสวนสอบสวนของต่างประเทศให้เยอะๆนะ
คดีนี้ยอมเสียเวลานิดหน่อเรียกผู้หญิงคนนั้นมาเข้าห้องสอบสวน บอกว่าเห็นภาพว่ามีการล้วงมือเข้าไปหยิบ
ถ้าคืนเงินเจ้าของจะไม่แจ้งความ แต่ถ้าไม่คืนคงต้องดำเนินคดี ส่งฟ้องศาลแล้วไปพิสูจน์กันเองในศาล
แค่นี้ถ้าเอาไปจริงคงรีบคืน
comment48:ตำรวจดูเหมือนไม่ได้ทำงานครับ จะทำแต่กรณีที่ออกสือไป ถ้าไม่ดังก็อยู่แบบนั้นครับ เป็นแบบนี้ตั้งแต่เกิด พึงพาไม่ได้ ต้องปฏิรูปใหม่ครับ
comment49:คราวหลังเอาเครื่องไปเปิดให้ดีกว่า
comment50:ที่นี่ประเทศบราซิลครับ ต้องเข้าใจ
comment51:หนีเสือปะจรเข้ครับ  แทนที่จะได้รับการบรรเทาความทุกข์กลับหัวร้อนขึ้นไปอีก  นี่แหละครับถึงมีแต่คนเกลียด  ผมโดนขโมยสองรอบผมจะไม่ไปแจ้ง แต่แฟนผมบอกให้แจ้ง  ผมบอกแจ้งไปก็ยิ่งทำให้เจ็บใจยิ่งหัวเสีย  แต่แฟนให้แจ้ง  แล้วก็เป็นอย่างที่ผมพูด  เพราะไม่ทำอะไรเลยเหมือนไปเป่าปี่ใส่ตัวอะไรไม่รู้
comment51-1:ถูกค่ะ
comment52:สงสัยเรื่องภาพจากกล้องวงจรปิดนิดหนึ่งครับ ชัดเจนไหมว่าหญิงที่ยืนพิงรั้วเป็นคนขโมยกระเป๋า เพราะใช้คำพูดว่าเหมือนมือสอดเข้ามาในรั้ว
เพราะคำว่าเหมือน หรือ คล้าย หรือสงสัย  จำพวกนี้จะใช้ดำเนินคดีกับคนทำผิดไม่ได้  ถ้าเกิดมีการจับกุมดำเนินคดี ท้ายสุดศาลยกฟ้องเพราะ
เหตุสงสัย  ก็จะมีดราม่าเรื่องตำรวจจับแพะอีก 
แต่กรณีข้างต้นตำรวจทำไม่ถูกเรื่องค่าใช้จ่ายตรวจดีเอ็นเอ  เรื่องคำพูดใครแนะนำให้มาโรงพักนี้ หรือให้ไปตกลงกันเอง ล้วนแล้วแต่ไม่ใช่เรื่องที่
ตำรวจจะพูดแบบนั้น
comment52-1:สะอึกค่ะ งง ด้วยค่ะ ทำไมถามแบบนี้
comment52-2:ก้อเพราะเราดูเองไม่ชัดเจน อยากให้ตำรวจเปิดกล้องะค่ะ
comment52-3:นั่นสิครับ ตำรวจเมายารึเปล่าถึงถามว่าใครใช้ให้มาที่นี่
comment52-4:ปัญหาคือตำรวจไม่ยอมดูคลิป
comment53:เสียเงินไป 4,000 แล้วบอกตำรวจไปว่าในกระเป๋ามี 30,000 กำลังจะไปค่าห้องพอดี



ล้อเล่นนะครับ...
comment54:ก็ยังคงยืนยันคำเดิม ว่าถ้าลูกบอกว่าโตขึ้นอยากเป็นตำรวจ ผมจะโบกหัวลูกเบาๆ พร้อมสอนว่า "เลือกอาชีพสุจริตดีกว่านะลูก"
comment54-1:55555
comment55:ลองไปขอความช่วยเหลือเพจดังดูคับ เดี๋วตำรวจจะวิ่งมาหาคุณเอง
comment55-1:ขอบคุณนะคะ
comment56:อ่านแล้วมันเศร้าๆยังไงแปลกๆ เศร้ากับชีวิตและทรัพย์สินใน บ้านเมือง ตำรวจแบบนี้

คดีไม่ดัง ไม่ทำ
comment56-1:ใช่ค่ะ
comment57:จริงหรอ ค่าใช้จ่ายในการหาหลักฐานเพื่อเอาผิดผู้ต้องสงสัยเป็นความรับผิดชอบของผู้เสียหาย โดนหลอกรึเปล่าคะ แล้วทำไมแจ้งความไม่ได้ อันนี้ไม่เข้าใจจริงๆ
comment57-1:ตำหมวดบอกให้ลงบันทึกประจำวันทิ้งไว้ และเรื่องของเรา ก้อย่างที่เล่าไม่มีการจะดูให้ นอกจากกลับไปดูกล้องเจรจากันนะ  เสียค่าตรวจเองเพิ่งรุ้เหมือนกันค่ะ
comment58:เเม่ผมบอกตั้งเเต่เด็กว่า โตขึ้นจะไปทำอาชีพอะไรก็ได้ เเม่ไม่ว่า้ เเต่อย่าเป็นตำรวจ
comment59:ช่วยโหวดครับ เจอตำรวจไม่ดีอีก 1 คน
comment60:เพื่อนผม มอเตอร์ไซหาย มีรูปจากกล้องวงจรปิด 
ไปลงบันทึกประจำวัน สุดท้ายรถหายฟรีๆ 

เพื่อนบอกว่า แถวนี้รถหายบ่อย ตำรวจก็ปล่อยปละละเลย ขี้เกียจตามจับ
อยู่กินเงินเดือนไปวันๆ สบายใจจัง
comment61:งี้ก็เจอกระเป๋าสตางค์ คุณแล้วหรอ ถึงได้ตรวจ DNA ได้ 
เอ๊ะหรือยังไงงง
comment61-1:มีคนเอามาคืนให้แล้วค่ะ โจรมันขโมยแล้วเอาไปทิ้งในพงหญ้า ค่ะ คนที่เอามาคืนเขาดูตามที่อยู่ในบัตรชาชนค่ะ
comment62:ทำไมไม่ทำการตรวจลายนิ้วมือบนกระเป๋าล่ะคะ ไม่แพงและก็เป็นพยานหลักฐานที่ยืนยันตัวบุคคลได้ด้วย
comment62-1:กระเป๋าเรานูน หนังปลากระเบน ตำรวจบอกตรวจไม่ได้ค่ะ ต้องdna ค่ะ
comment63:
comment64:บางคนอาจมองว่าเป็นเรื่องเล็กน้อย 
จขกท.พิมพ์มาอ่านดูเฮฮา
แต่สำหรับใครบางคนถือเป็นเรื่องใหญ่ในชีวิตเค้าเลย
เราก็อึดอัดใจกับการทำงานของตำรวจเช่นกันค่ะ
กระบวนการยุติธรรมบ้านเราจึงต้องปรับใหม่
มีหลายหน่วยงานที่รองรับคนที่ไม่ได้รับการช่วยเหลืออย่างเป็นธรรม

เราไม่รู้ว่าการร้องเรียนตำรวจแล้วจะได้ผลอย่างไรบ้าง
เท่าที่ทราบมีคนหลายคนซวยเพราะร้องเรียน
เฮ้ออ เศร้าใจกับกระบวนการยุติธรรมบ้านเรามากค่ะ
comment64-1:พิมพ์เหมือนฮา แต่ ช่วง 2-3 วันแรก นี่นอนไม่ได้ เลยนะคะ โคตะระเครียดดดดดดดดดด มากค่ะ
comment65:บ้านเมืองนี้มันสิ้นหวังไปนานละครับ สำหรับผมนะ
comment66:ทุเรศมากตำรวจประเทศไทย
comment67:คนทั่วไปยังขี้เกียจเลย ประสาอะไรกับตำหนวด เอาคนขี้เกียจไปเป็นตำหนวด ผมเคยจะไปแจ้งความของหาย ฟังตำหนวดแล้วก็ขอจบการสนทนาออกมาแบบค่อยๆ นึกเสียแต่ว่าพ้นเคราะห์แค่ของหาย ชีวิตนี้ยังไม่ตายหาใหม่ได้อีกเยอะ
comment68:กล้องวงจรปิดไม่ชัดเจนพิสูจน์หลักฐานลำบากครับ เป็นได้แค่ผู้ต้องสงสัย แต่ตรวจDNAได้รึเปล่าอันนี้ไม่รู้ เพราะโยนลงข้างทางรอยย่อมเลือนลาง ใครไม่รู้ถือบ้าง
comment69:สมัยนี้ตำรวจพึ่งพาไม่ได้ก็ต้องพึ่งสื่อ ครับ ช่อง3ช่อง7 ลองติดต่อร้องทุกข์ไปดูครับ พอสื่อออกเด๋วตำรวจก็ทำงานเอง
comment70:ปริ๊นรูปในวีดีโอไปเป็นฉากๆเลยค่ะ แล้วทำเป็นซีดีไปอีกแผ่น แล้วขอยืนยันจะแจ้งความโดยมีผู้ต้องสงสัยอยู่ในใจอยู่ละ ถ้าไม่รับแจ้ง ผิดม.157 ละเว้นการปฏิบัติหน้าที่นะคะ
ตอนไปแจ้ง พูดเอาไว้ว่า ผู้ใหญ่แนะนำให้มาแจ้งความพร้อมหลักฐานที่ว่าแค่นี้พอค่ะ 😏😏 ให้ไปจิ้นเองว่าผู้ใหญ่ไหน 😆
หากมีค่าใช้จ่ายอื่นๆที่ต้องเกิด 
จะรวบยอดไว้ให้ผู้ต้องหาในอนาคตเป็นคนรับผิดชอบ
comment71:จขกท ไปไล่เบี้ยเอากับคนร้ายสิครับ ไม่รู้ทำได้ไหม
comment72:แล้วตำรวจมีไว้ทำไม
comment72-1:แล้วตำรวจมีไว้ทำไม///  ส่วนตัวคิดนะคะว่า มีไว้ตั้งด่านจราจร ทำคดีดังที่เป็นข่าว จริงๆนะ คิดแบบนี้
comment73:อ่านแล้วฉุนแทนเลยค่ะ
ขนาดมีคลิปกล้องวงจรปิด
มีหลักฐานมาให้ถึงที่ยังไม่สนใจจะดู
เห้อ  เพลีย  สงสารจขกท.
comment74:บทเรียนชีวิตครั้งสำคัญ ต่อไปจะไม่โก๊ะอีกแล้วค่ะ
comment75:สงสัยว่าต่อให้มีเงินใน ATM สักเป็นแสน โจรมันจะกดเงิน จขกท. ออกมาได้ยังไงครับ? คราวหน้ากดแค่ 400 ก็พอมั้งครับ ใช้กดบ่อยๆ เอา ได้แบงค์ร้อยใช้ง่ายดี
comment75-1:โจร เขาก็มีเทคกานิคไงคะ
comment75-2:เวลาใส่รหัสต้องเอามือบังตัวเลขทุกๆครั้ง
comment76:ต้องมีช่างภาพคอยถ่ายรูป มีนักข่าวถือไมค์จ่อที่ปาก แล้วคดีจะคืบหน้าค่ะ
comment77:อยากให้มีระบบประเมินผลงานของเจ้าหน้าที่โดยประชาชนที่ไปรับบริการ แล้วนำผลการประเมินเหล่านั้นมาพิจารณา
การขึ้นเงินเดือนหรือการเลื่อนยศอะไรก็แล้วแต่ แบบนี้แค่อยู่ไปวันๆกินเงินเดือนเฉยๆไม่ต้องทำอะไร แต่ประชาชนยัง
เดือดร้อนเหมือนเดิม
comment78:เรื่องคลิปที่จะให้เปิดด้วยเครื่องคอมของโรงพัก แต่เขาปฏิเสธว่าไม่มีคอม อันนี้ฟังดูไม่ดีเลยครับ

แต่ผมก็คิดว่าการปฏิเสธการเปิดไฟล์นั้นทำถูกแล้ว ถ้ามันมีไวรัสเดี๋ยวจะซวยเอา ทางเจ้าของไฟล์ควรเอาโน๊ตบุ๊คมาเปิดเองนะครับ

ปล. กระเป๋าเงินที่ว่าเป็นหนังปลากระเบน มันไม่มีส่วนเรียบเลยหรือครับ ด้านในกระเป๋ามันน่าจะเป็นหนังเรียบธรรมดานะ ถ้าตรวจจากตรงนี้ได้หรือเปล่า
comment79:ไกล่เกลี่ยเอง ก็เข้าทางคนชั่วนะสิ 
คนเลวมันได้ใจจนล้นโลก เพราะคนมีหน้าที่ไม่ปฎิบัติ 
เราหาคนกลางมีอำนาจช่วย เพื่อให้อีกฝ่ายชดใช้ในสิ่งที่ทำ ผลคือ ลอยนวล 
เอาอะไรคิดว่ะ ว่าให้ไกล่เกลี่ยกันเอง โจรมันคงหัวเราะ เยาะเย้ยสบายใจ ใครหน้าไหนจะยอมรับ
comment80:อ่านแล้ว เหนื่อยแทนเลยค่ะ 
สู้ๆนะคะ แล้วมันจะผ่านไป ^ ^
comment81:แย่อะ
comment82:ให้กำลังใจ จขกท  

บ้านผมมีขายของเล็กๆน้อยๆ โจรเข้ามาทำท่าจะซื้อชี้นั่นนี่ อาศัยตอนแม่ผมเผลอหยิบกระเป๋าไปทั้งใบ แจ้งความพี่ตำรวจบอกว่า สืบมาได้แล้วว่าใครเอาไปให้มาบอก เดี๋ยวไปจับให้  คือถ้าให้พวกตรูสืบรู้ขนาดนั้น กระทืบมันเองก็ได้ครับพี่ 555
comment83:และ แล้ว เรื่องราววว ก็กำลังผ่านไปเหมือน ไม่มีอะไรเกิดขึ้น อีกตามเคย

ปล.ลง เพจแหม่มโพธิฺดำแล้ว แต่เป็นเรื่องเล็กๆน้อย เพจไม่ได้สนใจอะไรค่ะ
comment83-1:คุณต้องลงรายละเอียดให้มากกว่านี้ เช่น 
เหตุเกิดที่ สน, อะไร?
ใครเป็นคนรับเรื่อง ? ยศ ตำแหน่ง หรือชื่อ
comment84:ถ่ายภาพคนร้ายประจาน
comment84-1:เขาเป็นเพียงผู้ต้องสงสัย ยังไม่เข้าข่ายคนร้ายค่ะ
comment85:ประชาชนพึ่งพาอาศัยอะไรไม่ได้เลย
comment85-1:ถ้าอยากทำเพราะต้องการแก้แค้น ต้องยอมลงทุนครับ ตอนนี้มันเลย 2,000 บาท ไปแล้ว 
อย่าว่าเสียค่าตรวจวงจรปิด 4,000 เลย ต่อให้มากกว่านี้ ก็ต้องจับคนร้ายให้ได้ แล้วค่อยไปเอาเงินคนร้ายแทน
comment85-2:ผมมองว่า จขกท ทำพลาดที่มัวแต่เสียดายเงิน ต่อให้ต้องเสียมากกว่าเดิม แต่ก็ไปเอาจากคนร้ายได้และที่สำคัญจะได้ให้บทเรียนกับคนร้าย
comment85-3:จขกท ต้องทำตัวให้เป็นปลาที่มีก้างที่คนร้ายกลืนลงคอ เข้าใจความหมายนะ
comment85-4:แม้มันจะกลืนลงได้ แต่อย่าหวังว่าจะสบาย
comment86:ขอว่าแบบกลางๆนะ ที่มันแพงคงเพราะ ไม่มีใครจะมานึกว่า จะมีคนมาตรวจหาทรัพย์สินที่มีมูลค่าไม่เกินหลักพัน และคงเพราะขาดงบฯ
comment87:ปกติแล้ว ที่บ้านผมสอนพวกเราทุกคนเสมอว่าเงินทองของมีค่าต้องพกติดตัวเท่านั้น
comment87-1:การแก้ไขที่ต้นเหตุน่าจะดีกว่าที่ปลายเหตุ
comment88:ถ้าทางโลกหาทางออกไม่เจอจริงๆ ลองพึ่งวิธีทางไสยศาสตร์   ฯลฯ ดูดีกว่าไหม
comment88-1:น่าจะช่วยให้มั่นใจขึ้นว่าจะจับคนร้ายได้
comment89:แม้ว่า ผมอาจจะไม่ได้เห็นดีเห็นงามกับ จขกท ทุกอย่าง ผมอาจจะไม่เคยคิดด่าตำรวจ ฯลฯ เหมือนกับหลายคน แต่ว่า ข้อความที่ผมเขียนลงไปนั้น
ย่อมแสดงให้เห็นว่า ผมนั้นมีความตั้งใจอยากช่วยเหลือ จขกท เท่าที่สามารถทำได้ครับ  พวกที่ด่าๆๆๆๆๆๆๆๆๆๆๆ พวกเขามีใครบ้างจะให้ข้อแแนะนำดีๆ
comment89-1:อีกอย่างนึง เป้าหมายที่ จขกท ต้องกำจัดทิ้งต้องเอาคนร้ายไว้ก่อน
comment89-2:ผมอ่านหลายความเห็นแล้ว ส่วนมากรุมตำรวจ ผมไม่ได้จะมาชื่นชมคนในเครื่องแบบ  แต่ผมว่ามันไม่ถูก เพราะว่า ทุกคนต้องรุมคนร้ายมากกว่า
ใช่ไหมล่ะ
comment90:อาชีพ ตำรวจ ก็ทำประมาณนี้แหล่ะ
comment90-1:ตกลงแล้วไม่คิดที่จะโกรธขโมยหรือว่าหาทางช่วยเหลือ จขกท เลยหรือครับ
comment90-2:กังหันต้องลม
comment90-3:เขาวงกต
comment90-4:วนไปวนมา ไปไหนไม่ได้สีกที
comment91:เคยโดนถีบมอเตอร์ไซด์ล้ม แล้วคนร้ายก็ฉกมอเตอร์ไซด์ไปเลย
ไปแจ้งความได้ใบแจ้งความมา 1 ใบ แล้วก็จบ 
จำหน้าคนร้ายได้ แต่ตำรวจไม่คิดจะทำอะไรเลย 
เราก็ไม่มีรถขับตามหาด้วย ตำรวจไม่ช่วยไรเลย
มอไซด์ก็ยังผ่อนไม่หมด 
ดีที่มีประกันรถหาย แต่ก็ยังต้องจ่ายค่าส่วนต่างอีก
คือถือว่าซวยไป ละกัน
comment92:ขอโทษนะครับ...
นี่ใจคอจะไม่โทษความโก๊ะ ของตัวเองบ้างเลยหรือครับ
คุณลืมกระเป๋าตังค์ที่ใส่ไว้ในรถมอเตอร์ไซด์ที่จอดไว้ ห น้ า บ้ า น
ตั้งกะเช้า ยัน เย็น !

คำว่า ห น้ า บ้ า น มันแปลว่าไม่ใช่ ในบ้าน
มันไม่ได้ต่างจากหน้า เซเว่น
มันไม่ได้ต่างจาก หน้า คลีนิคหมอตุ๊กตา
และ มันไม่ได้ต่างจาก หน้า ร้านข้าวแกงป้าติ๋ม

คุณกะจะให้ใครมารับผิดชอบ กับความขี้หลงขี้ลืมของคุณครับ
4000 บาท ค่าตรวจ DNA นี่คุณคิดว่า มันลอยลงมาจากฟ้าฟรีๆหรือครับ
หรือ กะว่า ร้อยเวรจะออกให้
หรือกะว่า จะเอาภาษีประชาชนมาออกให้

หากคุณกะ อย่างหลังสุดนี่คุณแย่มากนะครับ
คนอื่นที่เขาไม่รู้อิโหน่ อิเหน่ จะต้องมาลงขัน ให้คุณไปตรวจ DNA จากความหลงลืม ประมาทของตน

ผมไม่รู้คุณคิดยังไงที่เอาเรื่องนี้มาโพสท์ลงในห้องนี้
และยัง มี...ไปฟ้องประจานตนเองในเพจอื่น

บ้ากันไปแล้วครับ
ขอบคุณ สตีฟ จ๊อบ และ มาร์ค ซัคเคอร์เบิร์ก ที่ทำให้คนไทยกลายเป็นอย่างนี้
comment92-1:ตอบ คห.92 ครับ

ถ้าอ่านดีๆหน้าบ้านของ จขกท. คือ อยู่ในรั้วบ้านแล้วนะครับ มันจะไปเหมือนหน้าเซเว่น หรือหน้าร้านข้าวแกงได้อย่างไรครับ

อีกอย่างตามขั้นตอนที่ถูกต้อง ตำรวจต้องให้แจ้งเป็น "ดำเนินคดี" ไม่ใช่ "บันทึกประจำวัน" แล้วจากนั้นก็เป็นหน้าที่ของตำรวจ
ที่จะสืบหาพยานหลักฐานต่างๆครับ ในขั้นตอนนี้ยังไม่มีมาเก็บค่าต่างๆกับผู้เสียหายแน่นอน

บางที่ผมว่าอ่านจับใจความ แล้วคิดดีๆก็มีคำตอบดีๆรออยู่นะครับ
comment92-2:ดิฉันก็ไม่รู้ว่า คุณ438 หัวจิตหัวใจ ของคุณ "ทำด้วยอะไร" ยังเป็นก้อนเนื้อมนุษย์ เหมือนกันใช่ไหม?
comment92-3:ถ้าจะโยนว่าทุกความผิดเป็นของเจ้าทุกข์ จงโทษตัวเอง ก็ไม่ต้องมีตำรวจหรอก ไม่เหลืออะไรให้ทำแล้วนอกจากจับหมวกกันน็อก
comment92-4:ขอโทษ คุณ จขกท. ครับ
ผมเข้าใจผิด คิดว่า คำว่า หน้าบ้าน แปลว่า นอกบ้าน

ท่านไม่ได้ทำอะไรผิดครับ
ท่านไม่ได้โก๊ะ อย่างที่ผมเข้าใจผิด

ขออภัยครับ
comment93:อยากจะแนะนำให้คุณ จขกท. รู้จักคำว่า "ซวย" ครับ
คนเรามีวันแย่ๆเหมือนกันทุกคน

รถผมชอบจะมาเสียเอาอีตอนปลายเดือน และไม่มีมีตังค์ซ่อม
ผมไม่เห็นต้องมาร้องแรกแหกกระเชอฟ้องใครเลยครับ

คนบางคนไม่ได้ประมาทเลินเล่ออะไรอย่างท่าน
นั่งกินก๋วยจั๊บ อยู่บนฟุตบาท
สองแถวแหกโค้งเข้ามาชนตูมเดียว กลับบ้านเก่า

มันก็ง่ายๆแค่นี้แหละ
ซวย
คนคนั้นไม่มีโอกาสมาฟ้องอะไรเลยในโลกออนไลน์ เพราะเขาตายไปแล้ว
ทั้งที่เขาไม่ได้ประมาทอะไร

ส่วนท่าน...ซวย
ซวย จากความประมาท เลินเล่อของตนเอง
แล้วจะมีหน้าไปโทษ แมวมี่ไหน ที่ราคาการตรวจหา DNA มันราคาสูง

และเห็นมั๊ย ว่า ความซวยมันทำให้คนเป็น กลายเป็นคนตาย ทั้งๆที่เขาไม่ได้ผิดอะไรเลย
กินก๋วยจั๊บอยู่ดีๆ...ไม่ได้ประมาทอะไร ก็ตายได้

ท่านประมาทเองแท้ๆ ที่ลืมกระเป๋าตังค์ไว้ นอกบ้าน ตั้งกะเช้า ยัน เย็น

ผมนึกไม่ออกจริงๆ
ว่า ท่านกะจะให้ใครมารับผิดชอบกับเรื่องนี้
กับความเฟอะฟะของตัวเอง !

ท่านกะจะให้เทคโนโลยี การตรวจหา DNA มันราคาเท่าไหร่ครับ ?

ขอโทษด้วยที่ใจร้าย ครับ
comment93-1:ใช่ที่จขกท.ว่าเป็นท่านรอง ไม่มีคอมรึป่าว
comment94:ประเทศไทยไม่น่าอยู่หรอกครับ คนเลวเยอะมากสมัยนี้ ไปอยู่เมืองนอก อย่างน้อยก็ดีกว่าเจอแต่พวกอันฑพาลเต็มเมือง
comment95:อีกนิดนุง ตอนก้าวแรกที่เข้าไปเจอหน้าคุณตำหมวด  คุณตำหมวดถามว่า "ใครแนะนำให้มาโรงพักนี้หล่ะ" , "ใครให้มาแจ้งความที่นี่!!"
             เราก็ งงเด้ๆ อ้าว..! เหตุเกิดในท้องที่นี้แล้วจะให้ไปแจ้งโรงพักไหนอ่าาา  ถามแปลกๆ

เมื่อยี่สิบปีกว่าปีมาแล้ว เป็นนักศึกษาถูกส่งไปช่วยงานสถานีตำรวจที่อยู่ในแหล่งท่องเที่ยว ไว้ค่อยช่วยนักท่องเที่ยวต่างชาติที่มีปัญหา 
สิ่งแรกที่คุณตำคือถามแบบนี้แหละ เพื่อเป็นการปัดภาระก่อนอันดับแรก
ถามจริงเถอะ คนประสบเหตุเคราะห์ร้าย จะมีเวลาเช็คไม๊ว่าที่เกิดเหตุอยู่ในท้องที่ สน ไหนรับผิดชอบ
comment95-1:เคยมีอุบัติเหตุรถเชี่ยวชนแถวๆ บางพลีบางบ่อ ไม่แน่ใจขึ้นกับโรงพักไหน แต่คิดว่าเป็นของ สน.บางพลี ไปแจ้งความ จนท.บอกเหตุเกิดในท้องที่สน.บางบ่อ ให้ไปที่บางบ่อ พอไป สน.บางบ่อๆ ก็บอกว่า เกิดที่บางพลี ก็โยนไปมาเป็นของเล่น เคยเจอค่ะ จำได้ฉุนมาก เลยแว๊ดดไปเหมือนกัน
นู้นให้มานี่ นี่ให้ไปนู้น จะเอายังไง??
comment96:ทำไมกระทู้ช่วยเหลือเพื่อนมนุษย์จึงกลายกระทู้ด่าคนอื่นไปได้
comment97:เป็นกำลังใจให้เจ้าของกระทู้ และเป็นกำลังใจให้กับตำรวจและราชการที่ทำงาน แต่กรณีของท่านรองโรงพักนี้ขอใช้คำว่าสมเพชเพราะหากตามที่ จขกท เล่าโดยการที่มาบอกโรงพักไม่มีคอม คงต้องถ่มกลับว่ารัฐบาลประกาศกันโครมๆว่าเราจะไป 4.0 แล้วดันมาพูดแบบนี้ ไปมุดอยู่ที่ไหนมา ไม่มีคอมก็ตั้งของบซื้อซิ ตอบแบบนี้ไม่น่าอยู่ถ่วงความเจริญให้กับระบบตำรวจให้คนดีๆเขาได้มารับใช้ประชาชนดีกว่า ปฏิรูปก็ไม่รู้จะได้สักแค่ไหนเพราะมันฝังกันลึกเกินไป

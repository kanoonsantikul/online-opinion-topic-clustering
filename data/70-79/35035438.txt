title:เคยคิดไหม พวก สัมมนาร้อยล้าน ตกลงใครกันแน่ที่รวยขึ้น
comment:"เคยคิดไหม พวก สัมมนาร้อยล้าน ตกลงใครกันแน่ที่รวยขึ้น"

ในยุคที่ใครๆก็อยากจะรวยนั้น สิ่งที่เห็นได้ชัดเลยว่า จะมักูรู หรือ โค้ช เกิดขึ้นมามากมาย โดยอาศัย ความอยากมี อยากได้ อยากรวย และ ความไม่รู้จักพอของคน มาหาผลประโยชน์ แรกๆเขาก็จะพยายามปั้นตัวเอง ให้เป็นที่รู้จักก่อน โดยใช้คำพูดสวยๆหล่อๆ เพื่อให้คนสนใจ และ อยากติดตาม ซึ่ง ยุคนี้ ก็คงจะเป็นการใช้โซเซียลนั่นแหล่ะ บางคนอาจจะลงทุนไปจ้างช่างภาพ แต่งตัวให้ดูมีระดับ ใส่สูตร ถ่ายรูปแอ็คอาร์ต ให้ดูเท่ห์ จะได้ดูมีความน่าเชื่อถือ ก็คงจะเป็นธรรมดาของสังคม วัตถุนิยมไปแล้วหล่ะมั้ง ที่มักจะมองคนจากภายนอก ลองถ้าใส่แตะ เสื้อคอกลมสิ ใครเขาจะมาสนใจ

แล้วทีนี้ กูรู หรือ โค้ช มันมีอะไรบ้างหล่ะ ส่วนมากก็จะเกี่ยวกับเรื่อง รวยๆ เงินๆทองๆ นั่นแหล่ะ ซึ่งเท่าที่เห็นก็จะมี ประมาณนี้ เช่น

1.รวยร้อยล้านด้วยการนำเข้าสินค้า จาก ประเทศ xxx :: กูรูแนวๆนี้ เขาจะเปิดให้คนเข้าไปเรียนฟรีก่อน (แค่วันเดียว ไม่กี่ชม)แนะนำตัว พร้อมพูดโปรยด้วยคำสวยหรู อาจจะเช่น เคยเป็นนักขายบน เว็ป อี โบ้ย ระดับ power seller รูปดาวสีทอง ซึ่งเขาอาจจะเคยเป็นมาจริงๆ ก็ได้ หรือ ไม่ก็อาจจะอุปโลกขึ้นมา แน่นอน ก็คงจะไม่มีใครไปตรวจสอบ หรือ ขอดูหรอกว่า เขาได้มาจริงๆหรือเปล่า แล้วระหว่างที่พูดไป เขาก้จะค่อยๆเอา ตัวอย่าง มาบิ้วให้คนเกิดความอยาก เสียเงินค่าคอร์ส มากขึ้น อาจจะเป็นการโชว์หน้าสมุดบัญชี (โชว์แค่ตัวเลขนะ ไม่ใช่หน้าแรกที่มี่ชื่อ) จากนั้น เขาก็จะพูดแบบกั๊กๆ ไปสักพัก พอท้ายๆ ก็จะเริ่มเสนอคอร์ส ว่ามีโปรพิเศษ เฉพาะวันนี้เท่านั้น เช่น สมมติ ค่าคอาร์ส 50,000 บาท เขาก็จะเสนอราคามาว่า ปกติ 5 หมื่น สมัครวันนี้ พร้อมเพื่อนอีก 3 คน ลดเหลือ 30,000 บาท เท่านั้น สุดท้ายก็อย่างที่เห็น คนเดินออก เกือบหมด มีส่วนน้อยที่หลงเชื่อ เสียตังค์ไปเรียน แค่สองวัน จบ

2.รวยพันล้านด้วยอสังหา :: กูรูด้านอสังหา นี่ก็เช่นกัน แรกๆก็จะออกมาเป็นหนังสือก่อน โดยพูดนิดๆหน่อยๆ แล้วก็โปรโมทไปเรื่อยๆ แล้วพอติดตลาด หรือ เป็นที่รู้จัก เขาก็จะพยายามนำเสนอ เกี่ยวกับ การสร้าง passive โดยการสร้าง อพาร์ทเม้นต์ ให้เช่า ซึ่งถ้าดูเวลาเขาพูด นำเสนอตัวเอง เขาก็มักจะพูดแค่ประมาณนี้ ให้มันดูยังสวยหรู และดูรวยง่าย จากนั้นก็จะชวนคนไปลงเรียนคอร์ส เสียเป็นหลายหมื่น (วันเดียวจบ) คนก็กลับไปแบบ โหย สงสัยรวยแน่ๆแล้วเรางานนี้ แต่ในความเป็นจริงนั้น ขั้นตอนต่างๆใช้เงินเยอะมากๆ ยิ่งถ้าไม่มีเงินทุนจำนวนนึง หรือ หลักทรัพย์มาค้ำ ก็ยากที่จะเสนอเรื่องกู้ สร้างตึก แล้วไหนจะเรื่องค่าใช้จ่ายต่างๆมากมายอีก ไม่ว่าจะค่าประเมินราคาที่ดิน ค่ารางวัด จ้างผู้รับเหมา ซื้อวัสดุอิฐ หิน ปูน ทราย ค่าจ้างคนงาน ยิ่งถ้าไม่ได้ที่ดินทำเลดีๆ ก็เสี่ยงสูงที่จะล้มเหลวอีก อาจจะหมดตัวไปเลยก็ได้ เพราะชีวิตที่เหลือ ต้องอยู่ใช้หนี้ กับ ตึกที่ไม่มีคนมาเช่า ประจำ

3.โค้ชพัฒนาชีวิต :: กูรูด้านนี้ จะมาในเชิง การสร้างพลังใจ หรือ แก้ปมในชีวิต เพื่อที่จะทะยานพาตัวเองไปสู่ความสำเร็จที่ยิ่งใหญ่ รำรวยได้ โดยการพูดสวยหรู แต่เขาจะมีความสามารถสูง ในการเข้าถึงคน โดยอาจจะพูดดีๆ โอบกอด ปลอบใจต่างๆ สาระพัด เพื่อให้ คนที่เสียเงินหลายหมื่น มาสัมมนากับเขานั้น รู้สึกดีต่อตัวเองมากขึ้น แน่นอนว่า คนส่วนใหญ่ก็มีปัญหาจิตใจกันมาก ไม่ว่าจะยากดีมีจน แต่สุดท้าย คนที่จะไปอบอรม กับ คอร์ส เหล่านีได้ ก็ไม่พ้น ลูกเศรษฐี ที่ยินดี เสียเงิน ให้กับ โค้ชพวกนี้ สุดท้าย เขาก็จะบอกว่า จะต้องมาอบรมเรื่อยๆ เพราะชีวิต จะต้องพัฒนาตลอด สุดท้ายกลายเป็นว่า จะต้องเสียเงินจำนวนมากมายเรื่อยๆ เพื่อไปฟัง คำพูดให้รู้สึกดีแปปนึงเท่านั้น แทนที่จะหาสาเหตุ ว่า จริงๆแล้ว ที่เราเป็นทุกข์ มันเพราะอะไรแน่

4.กูรูเซียนหุ้นพันล้าน :: คอร์ส สัมมนา เกี่ยวกับ หุ้นนี่ ก็เยอะแยะเหลือเกิน อาจจะด้วยว่า ใช้เงินลงทุนน้อยกว่า อสังหาหล่ะมั้ง มันก็เลยเข้าถึงคนได้ง่าย ซึ่งคอร์สพวกนี้ ก็จะแบ่งเป้น การเรียนวิเคราะห์หุ้น ขั้นพื้นฐาน และ เทคนิคนั่นแหล่ะ แต่ส่วนมาก มักจะเน้นไปทางเทคนิคมากกว่า เหตุผลก็เพราะ มันทำให้เกิดการซื้อขายบ่อย กว่า การดูพื้นฐาน สุดท้ายก็ไม่พ้น การคาดการณ์แนวโน้ม (เดานั่นแหล่ะ) จากอินดิเคเตอร์ต่างๆ ไม่ว่าจะ macd rsi volume คาดการณ์ราคา ซึ่งโดยมากมักจะเป็น การเล่น พวก tfex forex มากกว่า เพราะมันได้เงินเร็วกว่า ที่จะรอผลประกอบการหุ้น แน่นอนว่า ช้าเกินไป เผลอๆ ถึงเวลานั้น ก็อาจจะไม่ได้ราคาขึ้น อย่างที่คาดหวังไว้ก็ได้ คนก็เลยนิยมมาเทรด แทน เพียงแต่ขอให้ได้กำไรมากกว่าขาดทุนเป็นใช้ได้ ซึ่งคอร์ส พวกกูรูด้านเทคนิคนี้ก็มีมากมาย บ้างโบรกอาจจะเป็นคนจัดเอง แล้วก็เก็บเงินเพิ่มจากลูกบ้าง หรือ ไม่ก็ถ้าปั้นกูรูขึ้นมาติดตลาดแล้ว ก็อาจจะเรียกเก็บค่าคอร์ส หลายหมื่น วันเดียวจบก็ได้ แต่ส่วนมากเทรดเขาไม่ได้กำไรหรอก เพราะไม่มีใครรู้อนาคต แต่พวกที่ได้เงินแน่ๆ ก็ไม่พ้น กูรู หุ้นสู่วันพรุ่งนี้ไง

5.โค้ชวางแผนการเงิน :: โค้ชวาแผงนการเงิน ก็จะเริ่มมีมากขึ้นเรื่อยๆ เนื่องจาก คนจะเริ่มสนใจเรื่องนี้ เนื่องจาก สังคมไทย เข้าสู่สังคมผู้สูงอายุแล้ว ซึ่งเนื้อหาก็คงไม่พ้นการให้ตระหนัก ถึงเรื่องการเก็บเงิน หรือ วางแผนชีวิต ช่วงสุดท้ายของชีวิตนั่นแหล่ะ แล้วก็จะแนะนำให้หารายได้หลายๆทาง (แต่ทำจริงก็ทำกันไม่ได้หรอก ทุกวันนี้คนมันแย่งกันกินใช้นะ ไม่ว่าจะแย่งกันสมัครเข้าองค์กร แย่งกันขายของ) แล้วก็สอนการวางแผน ผ่อนรถ ผ่อนคอนโด ซึ่งจริงๆ มันก็เป็นสิ่งที่คนส่วนใหญ่ น่าจะพอรู้อยู่แล้ว ว่ากินใช้ ก็ควรจะประหยัด ถ้าหาไม่เก่ง ก็ควรจะประหยัดค่าใช้จายให้มากขึ้น อย่าไปติดเที่ยว เสพสุข ช่วงเทศกาล มาก แล้วก็ไม่ต้องบ้าอัพรูปลงโซเซียลบ่อย เพราะมันจะเปลืองเน็ต มือถือ และก็ไม่พ้น จะต้องเสียค่าบริการมากขึ้นด้วย ซึ่งคอร์สวางแผนการเงิน มันก็มีมาเรื่อยๆ นั่นแหล่ะ บางเจ้าก็เก็บหลายหมื่น บางเจ้าก็เก็บหลายพัน เอาเป็นว่า ถ้าอยากเรียนกับใคร และ พอจ่ายไหว ก็เรียนไป

ทั้ง 5 ข้อ ที่ยกมาทั้งหมดนั้น เพียงแค่อยากจะเตือนสติ อย่าไปตกเป็นทาส ของความอยากมี อยากได้ อยากรวย จนต้องเสียเงินทอง ที่หาจะยากเย็น หรือ ต้องเสียสมบัติ ที่มีน้อยนิด หมดไปกับ กูรู พวกนั้น แต่ตัวเองกลับต้องลำบาก จนลง มากกว่าเดิม สำคัญคือ จะต้องดำรง ชีวิต ด้วยความมีสติ พอใจสิ่งที่มี อย่าคาดหวังกับอะไรในชีวิตมาก ที่โลกทุกวันนี้วุ่นวาย ก็เพราะคนไม่รู้จักพอ คนส่วนใหญ่มองกันที่ผลประโยชน์จะได้รับ ซึ่งไม่ใช่คุณค่าที่แท้จริง ของการมีชีวิต การมีชีวิตที่แท้จริงนั้น ก็คือ การมีชีวิต เพื่อผู้อื่น

เพราะถ้าหากคนมีเงินเยอะ มากมาย ทำไมเขาถึงไม่มีความสุขจริงๆหล่ะ
ทำไมคนรอบๆคนเหล่านี้ ถึงมักจะหาจริงใจไม่ได้สักคน
ลองไปคิดดูนะว่าจริงไหม

แล้วก็ขอร้องนะว่า เวลาได้ยินได้ฟังใครยกตัวอย่าง ไม่ว่าจะเจ้าสัว คนรวย หรือ วัยรุ่นพันล้าน อาเสี่ย เถ้าแก่ใหญ่ ทั้งหลาย
ก็ขอให้พิจารณาให้ละเอียดมากๆด้วย ไม่ใช่ เวลาเขาโปรโมทใครขึ้นมาหน่อย โดยเฉพาะวัยรุ่นพันล้านเนี่ย สำเร็จรวยตั้งแต่
อายุเกือบๆ 20 ก็หือฮา หลงเชื่อ อยากจะมี อยากจะทำได้แบบเขา โดยหลงลืมดูความจริงไปเลยว่า การที่คนจะร่ำรวย
รวดเร็วได้ มันจะต้องมีปัจจัยหลายๆอย่างประกอบกัน ไม่ใช่แบบ พอเห็นว่ารวย เขาพูดอะไรหน่อยก็เชื่อหมด

ลองไปดูประวัติคนพวกนี้ให้ดีๆ คนรวยที่พวกท่านชอบยกมา บางคนก็ได้รับการศึกษามาอย่างดี แล้วก็มีกิจการใหญ่โต
รอให้สานต่ออยู่แล้ว เพียงแต่สมัยก่อน มันยังไม่แข่งขันรุนแรงเท่าสมัยนี้ ขณะที่ บางคนสมัยนี้ ปากก็บอกใช้หนี้ให้ที่บ้านพันล้าน
ปรากฎถ้าดูดีๆ คือ เขาแค่แบ่งที่ดินจากที่บ้านมาขาย หรือ พูดง่ายๆ บ้านรวยอยู่แล้ว ลองถ้าจนๆสิ ชีวิตเรียกได้ว่า ลืมตาอ้างปาก
ไม่ได้เลยด้วยซ้ำ บ้างก็บอกตัวเองมีวิสัยทัศน์ คิดบวก เลยมีวันนี้ แต่ไปๆมาๆ อ่าว กลายเป็นว่า โกงญาติมา จนตัวเองรวยก็มี

แล้วที่น่าสังเกตคือ คนรวยๆ ที่พวกท่าน ชอบยกตัวอย่างมา เขาจะทำอะไรให้สังคมบ้าง (CSR) เพราะไม่งั้นจะถูกด่าไงหล่ะ
เก่งแต่กอบโกย มอบเมา กระตุ้นให้คนละโมภ โลภมาก แต่ไม่ทำอะไรให้สังคม ก็เลยทำให้ถูกด่าน้อยลงไป
แต่ก็ยังดีกว่า พวกที่ไม่ได้ช่วยอะไรใครเลย

สิ่งที่ว่ามาทั้งหมด ในกระทู้นี้ คือ สิ่งที่เกิดขึ้นจริง และ อยากจะเตือนหลายๆคนให้มีสติ
ยังไง ถ้าคิดว่า เนื้อหาในกระทู้นี้ ไม่มีประโยชน์ ก็ขอให้ลืมๆไปซะ ไปอ่านในสิ่งที่ถูกใจ ชอบใจก็แล้วกัน
แต่ถ้าหาก คิดว่า เนื้อหาในกระทู้ พอมีสาระ เป็นประโยชน์ให้แง่คิดที่ดี ก็ลองเอาไปปรับใช้ดู

ใครที่สนใจอ่านข้อคิด คำคม ข้อความต่างๆ ตามความเป็นจริง (แบบเนื้อหาข้างต้น)
ก็สามารถ เข้ามาอ่าน พูดคุย เกี่ยวกับ ความจริงชีวิต ได้ตาม เครดิตด้านล่าง

เครดิตที่มา [Spoil] คลิกเพื่อดูข้อความที่ซ่อนไว้https://www.facebook.com/Zhunzehel-804479232989244/

ยังไงก็ขอย้ำอีกครั้ง จงใช้ชีวิตอย่างมีสติ อย่าปล่อยให้ความโลภ อยากมี อยากได้ อยากเป็นเข้าครอบงำ
จนทำให้ คนบางกลุ่ม เข้ามาหาผลประโยชน์ จากทรัพย์สิน เงินทอง ที่มีอยู่ ไม่ได้มากมายอะไร หมดไปกับการ
เสียเงินจำนวนหลายแสน เข้าไปฟัง คำพูดสวยหรู แล้วก็กลับไปฝันต่อ แล้วเขาก็จะเสนอคอร์ส ต่อไปเรื่อยๆ

แล้วก็อย่าลืมว่า ต้นทุนแต่ละคน มันมีไม่เท่ากัน ท่านอาจจะคิดว่า ท่านขาดโอกาส แต่ก็อย่าลืมว่า ยังมีอีกหลายคน
ที่ชีวิตยังย่ำแย่กว่าท่าน อยู่อีกเยอะมาก บ้างก็ไม่มีที่อยู่ บ้างก็ไม่มีอาหารเล็กๆน้อยๆทาน ยังไงหากใครมีความรู้
หรือ พอแนะนำอะไร ให้กันได้ แม้เล็กๆน้อยๆ ก็ช่วยกันเถอะ อย่างน้อย สังคมฟอนเฟะ มันจะได้พอมีสิ่งดีๆอยู่บ้าง																																	   แก้ไขข้อความเมื่อ 19 เมษายน 2559 เวลา 15:59 น.
comment1:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment1-1:เห็นกูรูหลายคนเลย เขาชอบเอาพวก ระดับโลกมาพูด เพื่อให้ดูเชื่อถือ
ไม่ว่าจะ หม่าหยุน หรือ ปู่ใส่แว่น อายุ 8 สิบกว่า 

บางทีพอพูด ความจริงให้เขาฟัง ว่า เขามาจัดคอร์ส เรียกโคตรแพง
เพราะว่า มันได้เงินง่ายกว่า ไปทำเองไง เท่านั้นแระ คนที่เป็นทาสเขา
ก็ย้อนมาด่าเลย ต้องคิดแบบโค้ชสิ จะได้รวย หลังจากนั้น ก็ปล่อยให้เขา
เอาเงิน ทอง ทั้งหมดในชีวิต ไปถวายให้ โค้ช พวกนั้นแล้วกัน
comment1-2:พวกที่ไปทำตามกูรู หลายคนมาถามเรื่องหนี้เสียกันเยอะเลยครับ
comment1-3:อ่านพันทิป    ผมว่าดีกว่าไป สัมมาร้อยล้านอีก


มีสาระ  มีความฮา  ครบทุกรส
comment1-4:"เห็นกูรูหลายคนเลย เขาชอบเอาพวก ระดับโลกมาพูด เพื่อให้ดูเชื่อถือ"
ฟังประโยคนี้แล้ว  แหม!  เมื่อวานพึ่งดูรายการต่างคนต่างคิดนะ หมอดูคอนเฟิร์มนี่ลอยมาเลย
ชอบอ้างระดับโลกเนี่ย
comment1-5:ใครง่า  เฉลยโด้ยยยย อยากรู้ค้าบ
comment2:โค้ชไงที่รวย.    แต่มันก็เป็นเรื่องต่างจิตต่างใจ จะไปว่าเขาโง่ที่ไปฟังก็ใช่เรื่อง
comment3:เทคนิคที่คนเคยใช้และสำเร็จเมื่อสิบกว่าปีก่อนซึ่งปัจจุบันล้าหลังแล้ว หากนำไปใช้ก็กลายเป็นเทคนิคบ้านๆ ไม่อาจประสบความสำเร็จได้เหมือนก่อนจึงนำออกมาขายไงครับ เขาเรียกว่าเก็บเงินก้อนสุดท้ายก่อนจะทิ้งเทคนิคนี้ไป
comment4:เล่นหุ้นต่อให้เก่งแค่ไหนก็ไม่แน่นอน มีได้มีเสีย
จัดสัมมนาได้เงินชัวร์กว่าครับ
comment4-1:พูดถึงเทรดนี่ ให้ระวัง สองคนนั้นเลย 

พี่แพะ (เล่นหุ้น) กับ พี่ลิงอ้วน (เล่นอนุพันธ์)
comment4-2:แฟนกำลังหัดเทรด ตอนนี้เสพติดสัมนา มาก เค้าเริ่มจากไปสัมนาแลนด์มาร์ค
comment5:การมีชีวิตที่แท้จริงนั้น ก็คือ การมีชีวิต เพื่อผู้อื่น

เห็นจะเป็นไปไม่ได้นะครับ เพราะการมีชีวิต คือต้องใช้ทรัพยากร คนต้องการ อากาศ น้ำ อาหาร ที่อยู่ ยารักษาโรค และทรัพยากรก็มีจำกัด คนที่ปรารถนาจะมีชีวิต ล้วนแข่งขันแย่งชิงทรัพยากรทั้งสิ้น

คนที่ยังมีชีวิตอยู่ทุกคน กล่าวไม่ได้เต็มปากหรอกครับว่ากำลังมีชีวิตเพื่อคนอื่น
comment5-1:มีครับ มีเยอะเลย
ถ้าคุณเข้าใจชีวิต คุณจะเข้าใจประโยคนี้เองครับ
comment5-2:ผมเข้าใจประโยคนั้นแล้วครับ ว่ามันเป็นไปไม่ได้ 

มันมีแค่สองอย่างที่แน่นอนน่ะครับ อยู่เพื่อตัวเอง หรือตายเพื่อคนอื่น 

อยู่เพื่อคนอื่น จะทำได้ก็มีกรณีเดียว คือมั่นใจว่าผลิตผลที่เราผลิตได้ในขณะมีชีวิต มีค่ากับคนอื่นมากกว่าทรัพยากรที่เราใช้ไปเพื่อต่อชีวิตเรา

แต่จะมั่นใจได้อย่างไร ในเมื่อผลิตผลที่เราผลิตขึ้นมา มีค่ากับคนทุกกลุ่มไม่เท่ากัน คนบางกลุ่มให้ค่าผลิตผลของเราสูง ในขณะที่คนบางกลุ่มให้ค่าผลิตผลของเราติดลบ 

ซ้ำร้าย ในชีวิตที่ไม่แน่นอน เราไม่มีทางมั่นใจได้เลยว่าผลิตผลของเราในอนาคตจะเป็นรูปเป็นร่างจริงๆ 

วันนี้คนกินอาหารเพื่อต่อชีวิต เพื่อทำงานในวันรุ่งขึ้น หากวันรุ่งขึ้นถ้าคนๆนั้นถูกรถชนตาย ผลงานก็ไม่ออกมา อาหารที่คนๆนั้นกินเข้าไปเมื่อวาน ย่อมสูญเปล่า และคงจะเป็นประโยชน์มากกว่ากับคนอื่น 

มันก็เลยนำไปสู่ข้อสรุป ว่าถ้าคนๆหนึ่งอยากอุทิศตัวเพื่อคนอื่นจริงๆ ต้องคิดก่อนเลยว่าชีวิตคนอื่นมีค่ามากกว่าตนเอง และในเมื่อชีวิตคนอื่นมีค่ามากกว่าตนเอง ก็ไม่มีเหตุผลใดๆที่จะต้องมีชีวิตอยู่ต่อไป กัดกินทรัพยากรที่คนอื่นจะได้ใช้

โชคดีที่ผมเป็นคนเห็นแก่ตัว
comment5-3:ชอบคุณผึ้งน้อยจริงๆ
comment6:บัตรเข้า1,000บาท.  ถ้ามีคนเข้าชม1,000คนก็1ล้านบาท.  หักค่าใช้จ่าย500,000บาทเหลือ500,000บาทกำไร.  คนรวย.  สามารถขายความคิดได้ครับ. เห็นนักพูกเก่งๆไหม. ค่าตัวหลักแสนต่อการพูด2-3ชั่วโมง. ประเทศไทยมีอยู่หลายคนครับ.  เช่นสมคิดลว่างกุลอิ่นนๆจำไม่ได้
comment6-1:พันบาทถูกมากแล้ว  จขกท.ไม่ตำหนิหรอก
คอร์สที่จขกท.ว่าคือสามหมื่นอัพถึงหลานแสนต่อคอร์สต่างหากครับ

มันบ้าไปแล้ว
comment7:ข้อแนะนำที่ดี ดีจริงๆ แต่จะดีกว่าถ้าไม่ลิ้งค์ไปที่เฟซบุ้ค
comment8:ไม่เคยไปดูไรเลย  สมัยก่อนส่วนมากพวกขายตรงจะมาชวนบ่อยๆ ไม่ก็พวกแชลูกโซ่หาคนไปเข้าด้วย 

สมัยใหม่ก็อย่างที่จขกท.เอามาลง ดูแลจะรวยจริงมั้ย เห็นสอนกันอย่างเซียนกันทั้งนั้น ต้องมีการแต่งตัวให้ดูดี รูปอัพลงมีรถหรู เที่ยวยุโรป ต่างประเทศ เล่นสกี 

โอ้ยย....อยากรวยๆๆ บ้างจัง 555
comment8-1:สมัยนึ้รวยง่ายไว ไม่ใช่ลงทุน ทำธุรกิจ แต่เปิดคอร์ส__ เเป่ว
comment9:เรื่องที่ยกตัวอย่างมา ถ้าคนพูดรู้ลึกรู้จริง ทำมาแล้วประสบความสำเร็จจริง ตั้งใจถ่ายทอดความรู้ ประสบการณ์ให้จริงๆ ก็อาจจะคุ้มกับค่าเล่าเรียนที่เสียไป
แต่ที่เห็นส่วนมากตัวคนสอนก็ไม่ได้เก่ง ไม่ได้ประสบความสำเร็จอะไร แค่เก่งด้านการ present ลองของฝรั่งมาบ้างอะไรบ้าง ไปเรียนกับพวกนี้ก็เสียเงินเปล่า
comment10:
comment11:ก็เหมือนกับเสียเงินเข้า กวดวิชานั่นแหละ

ใ >> ครูสิได้เงิน

คนเรียนได้อะไร ได้ความรู้ไปต่อยอด

แต่ถ้าเลือกครูผิด มีแต่ครูที่รวย นักเรียนก็ซวย เสียตังแต่ไม่ได้อะไรกลับมา

ไม่มีใครเอาความรู้มาให้ฟรีๆหรอก อยากได้ต้องลงทุน
comment12:แนะนำไปดูsmeตีแตกครับ ฟรีแถมไดเแง่คิเเยอะด้วย
comment12-1:รายการ เสือติดปีก 
ทางช่อง one31 ด้วยนะครับ
comment12-2:แต่เดี๋ยวนี้ คุณธันยวัช ก็จัดคอร์สสอนการตลาดเก็บตังค์บ่อยๆนะครับ เห็นขายของคอร์สตัวเองในวิทยุบ่อยเหลือเกิน
comment13:ถ้ารวยจิงไม่มาสัมนาให้เหนือยหรอกครับ แหม่
comment14:แปะไว้ เด๋วมาอ่านจ๊ะ
comment15:ก็ง่ายๆ เคยเห็นบุคคลจำพวกนี้มาเปิดคอร์สเรียนเก็บตังค์มั้ยล่ะ?

ดร.นิเวศม์ เหมวชิรวรากร

ธนินทร์ เจียรวนนท์

เจริญ สิริวัฒนภักดี

รุ่นหลังๆก็ ต๊อบ เถ้าแก่น้อย

ที่เห็นเปิดคอร์สบ่อยๆก็มีแต่พวกลูกเจี๊ยบหัดเดินทั้งนั้น

ไปเรียนแบบนี้เหมือนให้ลูกเจี๊ยบสอนบินนั่นแหละ ตัวเองยังไม่เคยบินด้วยซ้ำ
comment15-1:อย่าไปเชื่ออะไรมากเลย โดยเฉพาะคนที่อายุน้อย พันล้านทั้งหลาย บ้านมีตังค์ทั้งนั้น
จะบอกว่าเขา ไม่มาพูดสัมมนาเสีนเงินก็คงจะไม่ใช่ ด้านล่างนี้ เขาจะปล่อยคลิปสั้นๆ เป็นตัวอย่าง
ถ้าอยากฟังต่อก็เสียเงิน โดยในตอนแรก จะจัดสัมมนา คอร์สเต็มๆ เสียเป็นหมื่นก่อน 

เถ้าแก่ หนุ่ม คนนั้น เขาก็มา กับ สนพ หุ้นพรุ่งนี้ (ขายฝัน)
[Spoil] คลิกเพื่อดูข้อความที่ซ่อนไว้https://www.skilllane.com/courses/self-made2

ส่วนคนรุ่นก่อนๆ บางคนเขาพอมีฐานมาบ้างแล้ว เลยได้รับการศึกษาที่ดี ได้เรียนเมืองนอก
จบมา ก็ทำกงสี จากที่บ้านต่อ ซึ่งการ แข่งขันธุรกิจ ยังไม่รุ่นแรงเท่าสมัยนี้ 
แล้วคนสมัยก่อน บางคน บ้านไม่มีฐานะ แต่ก็ดิ้นรน จนชีวิตตัวเอง ดีขึ้นก็มี่ (ไม่ใช่ไม่มี) คนพวกนี้น่านับถือกว่า

ส่วนคนสมัยนี้ ที่เห็นร่ำร่วย มาตั้งแต่ยังหนุ่มสาว ส่วนใหญ่พ่อแม่ วางทางไว้ให้แล้ว 
ส่วนคนที่ ฐานะไม่ดี ดิ้นรนเอง ถ้าไม่ได้รับโอกาส ก็คงยากที่จะชีวิตดีขึ้นได้ แล้วการแข่งขันยุ่งนี้ก็รุนแรงมาก

เคยเห็นคนนึง ทำเกี่ยวกับแก๊สหล่ะมั้ง เขาก็พูดบอกเหมือนคนทั่วไปแบบหล่อๆ ผมทำเอง เริ่มจากตัวเปล่าๆตามสูตร
ปรากฎ ตอนหลัง มีคนมาแฉ แล้วก็เป็นเรื่องจริงด้วย คือ ไอที่รวยได้นี่ เพราะไปโกงญาติตัวเองมา 

บางคนก็บอกล้างหนี้ ให้ที่บ้าน แต่ไปๆมาๆคือ แบ่งที่ดิน (สมบัติบ้านออกมาขาย) ก็ใช้หนี้ได้แล้ว
ลองถ้าคนทั่วไปเป็นหนี้ร้อยล้านสิ จะกี่ชาติหล่ะกว่าจะใช้หมด 

ขอพูดเพียงเท่านี้ ลองไปคิดพิจารณาดู
comment15-2:-โจแม่สายขายแก๊ส
-ไอรีลพลัส
comment16:เคยเข้าคอสเล่นหุ้นครับ 15000 ไม่ได้เข้าเองพ่อบังคับเข้า ทุกวันนี้เงินในพอทมีก้อนเดียวเอาไปใส่ไว้งั้นๆ ไม่สนใจจะเล่นเพราะไม่ชอบ

เคยไปสัมนาเรื่องการเปิดโรงแรมโฮสเทล ราคา 9000 
เขาเอาตัวอย่างเทคนิคมาพูดคร่าวๆแล้วก็ขายคอสอื่นราคาเป็นแสนเลย

สัมนาที่เข้าไปฟังเเล้วคุ้มค่าได้ความรู้นำไปใช้จริงได้คือสัมนาตอนทำโปรเจคในมหาลัยฯ มันทำให้ผมเรียนจบ😂😂
comment16-1:เทคนิคมาพูดคร่าวๆแล้วก็ขายคอสอื่นราคาเป็นแสนเลย
^
^
อันนี้ผมว่าเลว  ไม่จริงใจ รีดไถเงิน

คิดค่าคอร์เขาแล้วก็สอนเขาให้เต็มที่
เมื่อจบแล้วจะไปเข้าคอร์สแอดวานซ์ราคามากกว่านิดหน่อย ไม่ว่ากัน
แต่ไปขายคอร์สที่รวยกว่า เจ๋งกว่าในราคาอัพเป็น 10 เท่า  อันนี้ทุเรศ เห็นแก่ตัว หน้าเงิน บอกตามตรง
comment17:หากเราแทนที่จะตำหนิคนอื่นไปเสียทุกเรื่อง  โดยไม่ดูตัวเราเองว่า ความผิดพลาดมันเกิดจากตัวเรา หรือคนอื่น มันก็จะแก้ไขไม่ได้และไม่พัฒนา

    ความรู้มันไม่ได้ผุดขึ้นมาหรือตรัสรู้ขึ้นมาเอง...บางคนอาจขยันศึกษาหาความรู้เอาเองได้จากอินเตอร์เนต...บางคนอยากเรียนรู้ในบางเรื่องโดยไม่อยากต้องค้นคว้าเอง หรือไม่มีเวลามากพอ หรือรู้ตัวเองดีว่าไม่มีความขยันค้นคว้าไปเรื่อยๆ ลองผิดลองถูกไปเป็นปี ๆ แต่ต้องการกรอบความคิดหรือวิธีคิด ที่ทำให้เราเข้าใจอะไรได้รวดเร็ว และไปได้ถูกทิศทางมากขึ้นในเวลาอันจำกัด  จึงต้องหาวิธี ซึ่งเกือบทั้งหมดก็คือถามผู้รู้...

    คำว่าผู้รู้ (กูรู ) ...ก็คือ ผู้ที่มีความชำนาญหรือมีประสบการณ์ ในแต่ละเรื่องนั้น  เช่น ชาวนา อาจไม่รู้เรื่องปลูกกล้วยไม้  หรือ ปลูกทุเรียน  แต่รู้ดีเรื่องการปลูกข้าว...  ศัลยแพทย์ หากไปแข่งดำนา ก็คงสู้ ลูกชาวนาจบป 4 ไม่ได้เช่นกัน...  ดังนั้น ปัญหามันอยู่ที่เราจะเรียนรู้หรือศึกษาแต่ละเทคนิคแต่ละสาขานั้นๆ ไปเพื่อทำอะไร  และเราเรียนรู้จากสิ่งที่กูรู เหล่านั้นสอนได้หรือไม่  และเราทำตามสิ่งที่เรียนรู้มาหรือไม่ ?

   หากจะพิจารณาเป็นส่วนๆ  เราควรแยกเป็นแต่ละส่วน ๆ ว่า  อะไร เป็นตัวกำหนดความสำเร็จกันแน่ ...

  1.  ความรู้ที่ กูรู   นำมาใช้สอนนั้น  ยังไม่มีประสิทธิภาพพอที่จะทำให้ผู้เรียนนำไปใช้ได้จริงในทางปฏิบัติ หรือเทคนิคยังไม่ดีพอ..
  2.  ผู้เรียน ไม่สามารถรับความรู้ได้ครบถ้วน ตามที่ กูรู นำเสนอไป   หรืออาจไม่สามารถเข้าใจได้ตามที่กูรู อธิบาย แต่ไม่ได้ซักถามหรือยังมีความไม่เข้าใจ ติดค้างอยู่ในใจ  และยังไม่ได้รับคำตอบในเรื่องนั้นๆ
  3 . ผู้เข้าอบรม รู้และเข้าใจในสิ่งที่กูรู สอน แต่ตัวเอง ไม่สามารถปฏิบัติตามคำแนะนำได้เอง ... หรือขาดวินัยเวลาเทรด ..


  จะเห็นว่า ปัญหาแรก เกิดจากการเลือก กูรู ผิดคน ..ตรงจุดนี้ เราควรสอบถามจากผู้ที่เคยไปเรียน หรือไปอบรมมาแล้ว หลายๆ คน ว่า เนื้อหา และวิธีสอนนั้น เป็นอย่างไร  เป็นเรียนแล้ว เข้าใจ หรือนำมาใช้ได้ไหม และน่าเชื่อถือหรือไม่ คุ้มค่าเรียนหรือไม่ ... ตรงนี้จะตรงจุดและได้ข้อมูลโดยตรงหากเราสามารถสอบถามกับผู้ที่ผ่านการอบรมตรงนั้นมาแล้วได้  ...

   ส่วนข้อ 2 . อาจเป็นปัญหาเรื่องความเร็วในการสอน หรือการอธิบายไม่ชัดเจนเพียงพอ  หรือพื้นฐานความรู้ของผู้เข้าอบรมแต่ละคนมีไม่เท่ากัน เราอาจมีความรู้ต่ำกว่าคนอื่นๆ เช่น เวลาพูดถึงเส้นค่า EMA ซึ่งคนที่สนใจเรื่องเทคนิคก็คงรู้จักกันดี  แต่ก็ยังมีมือใหม่ไม่รู้เรื่องว่า เส้นค่าเฉลี่ยคืออะไร มาจากไหน เป็นต้น..ดังนั้นการเลือกเข้าอบรมจึงควรต้องเลือกคอร์สที่เหมาะสมกับความรู้ และสิ่งที่อยากเรียนรู้ด้วย  หรือไม่เช่นนั้นก็ต้องไปหาเรียนกับคอร์สสอนเฉพาะตัวต่อตัวไป เพื่อที่จะได้สอบถามหรือเรียนได้อย่างละเอียด

  ส่วนข้อ 3.  ปัญหามันเกิดจากตัวเราเอง ...ขาดวินัย  ไม่ทำตามระบบหรือคำแนะนำที่ให้ไว้  ซึ่งปัญหานี้จะเจอบ่อยมากที่สุด เกือบทุกคน เพราะในสถานการณ์จริง เราจะเจอข้อมูล ข่าวสาร และสภาพตลาดทำให้จิตใจไขว้เขว และแหกกฎในที่สุด ...  ซึ่งแต่ละคนก็จะต้องอาศัยประสบการณ์และปรับวิธีเอาเอง ว่าจะลดอารมณ์หรือลดจุดอ่อนนี้อย่างไร ...เรื่องนี้ ไม่มีใครช่วยได้ครับ


    ผมเจอข้อความ หรือ บทความเปรียบเทียบแบบนี้ว่า เรียนไปมีแต่ผู้สอนรวย  ...คนเรียนไม่ได้อะไร ...  จริงหรือ ?   หากคิดแบบนั้น คุณคงไม่ให้ลูกคุณไปเรียนพิเศษ   ไปติว  หรือกวดวิชา  หรือคุณมองว่า สิ่งเหล่านี้ไม่มีประโยชน์ ?

    ผมอยากให้เรามองถึงสิ่งที่ได้ประโยชน์จากความรู้ที่ต้องการศึกษานั้นว่า เรานำไปใช้ประโยชน์ได้คุ้มค่ากับสิ่งที่เราต้องจ่ายไปหรือเสียไปหรือไม่ มากกว่า จะมาวางกรอบว่า ผู้สอนจะได้เงินจากผู้เรียน ...มันเหมือนกับเราเลือกซื้อ iphone ทำไมราคาก็แพง  และมีมือถือยี่ห้องอื่นให้เลือกตั้งมากมาย ....ผู้ซื้อเป็นผู้เลือก และใช้ประโยชน์ให้คุ้มค่ากับที่ตัวเองจ่ายไป ...ซึ่งคำว่าความคุ้มค่าของแต่ละคน มันก็แตกต่างกันมาก  เช่นกัน

      ผมเห็นหลายความเห็นเสนอว่า ไม่ต้องไปเรียน หรืออบรมคอร์สพิเศษหรอก  เพราะความรู้ทุกอย่างมีในอินเตอร์เนตอยู่แล้ว   เอาค่าอบรมไปลองฝึกเทรดลองผิดลองเทรดเองเดี๋ยวก็เก่ง ......ผมก็เคยลองผิดลองถูกมาเป็นสิบปี เช่นกัน ...แต่ขอบอกว่า หากหาคนสอนและแนะนำวิธีทางลัดให้ จะดีกว่าอย่างมาก  และไม่ต้องจ่ายค่าโง่หลายแสนหรือเป็นล้าน เพราะหลายคนขาดทุนเป็นแสนเป็นล้าน แต่ก้ไม่ได้มีความรู้อะไรเพิ่มขึ้นมาเลย  ไม่รู้ว่าทำไมถึงซื้อที่ตอนนั้น ( ที่ตัวเองมองว่ากำไรแน่ๆ )  แต่ทำไมตอนนี้ถึงขาดทุนป่นปี้  และทำอย่างไรที่เราจะไม่เกิดเหตุการณ์แบบนี้ในการซื้อหุ้นตัวต่อไป ...

     ความรู้(วิชชา) มีคุณค่าและเป็นสิ่งที่ดีเสมอ แต่การที่จะได้วิชา จำเป็นต้องมีของแลกเปลี่ยนเสมอ  ไม่ว่าจะเป็นเงิน (ค่าอบรม) หรือเวลา ( ศึกษาเอง )   หรือ มิตรภาพ  ( เพื่อน )   ซึ่งทำให้ได้ความรู้นั้นมาใช้   ........ความไม่รู้ ( อวิชชา ) ต่างหากที่เป็นสิ่งที่ทำให้เราหลงผิด ยึดติดกับสิ่งที่เพ้อฝัน ไม่ใช่ความจริง  และชักนำไปสู่หายนะในที่สุด ....

      ผมตอบกระทู้นี้  ไม่ได้ชี้นำให้ไปเรียน หรืออบรม  เพียงแต่ให้ข้อคิดว่า ความรู้ ไม่ว่าจะได้มาอย่างไร ก็เป็นประโยชน์ทั้งสิ้น  แต่วิธีการได้มา หรือนำไปใช้ของแต่ละคน ก็ขึ้นกับ เวลา  ความขยัน  และค่าใช้จ่ายที่ลงทุนไป ของแต่ละคนเองที่จะเลือกจ่ายด้วยอะไร  บางคนมีเวลาว่างมาก ไม่ได้ทำงานประจำก็อาจมีเวลาค้นคว้าข้อมูลมากหน่อย  ก็อาจพบเทคนิค หรือวิธีที่เอาตัวรอดได้แล้ว โดยไม่ต้องไปอบรมที่ไหนเลยก็ได้   แต่บางคนอาจไม่มีเวลาพอที่จะไปศึกษาเอง จึงอยากหาทางลัด หรือวิธีเอาตัวรอดในตลาดหุ้นให้ได้ในเวลาสั้นๆ แค่ 1-2 วัน ว่าจะทำอย่างไร ให้ตัวเองไม่ต้องเสี่ยงแบบคนไม่รู้อะไรเลย เหมือนคนตาบอด เหมือนคนโง่ ที่ซื้อหุ้นตัวไหนแล้วขาดทุนตลอด  ไม่รู้จุดซื้อ จุดขาย หรือจะ stoploss อย่างไร ?    ส่วนใครจะตัดสินใจอย่างไร  แต่ละคนย่อมรู้ความต้องการของตัวเองดี  ...และเลือกทำตามที่ตัวเองต้องการ นะครับ...
comment18:พวกสัมนาอสัง ส่วนใหญ่หลอกต้มขายคอร์สต่อ ส่วนตัวเคยเจอคือสัมนาอสังหาแล้วเอาอสังสภาพคล่องห่วยๆมาวิ้นขาย

คือไปฟรีครับแต่คนอื่นเสียเงินไป. และคนอื่น  (เพื่อน) อีกเช่นกันเสียเงินเป็นแสนๆกับอาังโง่ๆพวกนี้. ปัจจุบันถูกเชิดเงินหนีผมยังต้องวิ่งเต้นให้ผู้ใหญ่ช่วยตามกันอยู่เลย 

ตอนฟังน่าเชื่อถือมากเอาด๊อกเตอร์. ทนายความ นักวิชาการมานั่งถกกันบนเวที

แต่พอเข้าเนื้อเรื่องต้มหมูชัดๆคนไม่ทันก็เสียเงินหลายต่อ

ระวังพวกจับเสือมือเปล่าเช่นอสังโนเนมที่มาแฟงในคอร์สเร่ขายทั้งที่ยังสร้างไมาเสร็จพวกนี้นักวิชาการบนเวทีได้ค่าคอมครับ. ส่วนใหญ่ไม่สร้างจริง
comment19:มันเป็นช่องว่างในการหาเงินครับ

มันไม่เหมือนขายของ คุณซื้อ คุณจ่าย ได้สินค้าแน่ ๆ
สินค้าพัง เสียหายมาก่อน ไม่ได้มาตรฐาน คุณมีสิทธิ์เรียกร้องได้

แต่พวกสัมมนานี่ เขาจะอ้างว่าคุณได้ความรู้ คุณสำเร็จไม่สำเร็จเรื่องของคุณ
ถ้าคุณเก่งหรือโชคดี คุณสำเร็จ เขาก็เอาเครดิตคุณไปอ้างต่อ ไปขายให้คนมาสัมมนาต่อ
ถ้าคุณล้มเหลว เขาก็บอกว่าคุณไม่เก่งเอง พลาดเอง

ผมเห็นบางกลุ่มในเฟซ มีคนเข้ามาหลอกคนไปสัมมนาตลอด เนื้อหาก็โอเว่อร์มาก
(ขอไม่ระบุ เพราะถ้าระบุปุ๊บ จะรู้ตัวทันที)
ลองเอาประวัติคนจัดสัมมนาไปหาข้อมูล ประวัติก็เจือจางเบาบาง ไม่น่าเชื่อถือเลย
แต่มาโฆษณาจัดสัมมนาทุกเดือน หาทางดูดเงินเข้ากระเป๋าตัวเอง
(ผมคำนวณเล่น ๆ  ถ้าคนสมัครเต็ม เขาได้กำไรเป็นแสน ๆ ทุกเดือน)

ึคือ มันก็เป็นแนวทางหากินแบบนึงสีเทา ๆ  ที่ไม่สามารถวัดค่าอะไรได้เลย
คนที่จ่ายก็ไม่สามารถยืนยันได้ว่าจะได้ความรู้คุ้มค่าไปต่อยอดอะไรเสมอไป
ตรวจสอบไม่ได้ ไม่ได้มีมาตรฐานอะไรมาวัด แต่ที่แน่ ๆ คือ คนจัดสัมมนาเขาได้เงินเข้ากระเป๋าไปแล้ว
ต่อให้ผู้เข้าร่วมสัมมนารู้สึกเข้าไปอบรมแล้วไม่ได้อะไรเลย หรือรู้สึกว่าไม่คุ้มค่าเลย เขาก็ไม่มีทางคืนเงินให้คุณแน่ ๆ

ไม่ได้บอกว่าสัมมนาไม่ดีนะ ที่ดี ๆ ก็มี แต่ส่วนใหญ่ที่เห็นเป็นสัมมนาผี ไม่ได้มีมาตรฐานอะไร
แล้วก็ปล่อยให้ทำกันต่อไป เพราะมันเป็นสีเทา จะหลอกหรือไม่หลอก เราก็ตรวจสอบไม่ได้อยู่ดี
comment20:ทุกอาชีพ จะมีคนสำเร็จที่ทำเงินได้เพียงแค่ 1-5% 
วันนี้ทุกองค์ความรู้สามารถหาอ่านได้ในอินเตอร์เน็ต แต่โค้ชเหล่านี้คือคนมัดรวม แล้วมาขายเป็นคอร์สให้คนที่พร้อมจะรับความรู้แบบสำเร็จรูปเข้าไป
สมมติ 100 คนที่เข้าสัมมนา จะมีเพียงไม่กี่คนที่กลับไปแล้วทำตาม
ความรู้ยิ่งหาง่าย ราคาถูก ยิ่งดูไม่มีค่า
เฉพาะฉะนั้นจึงกลายเป็นช่องทางทำเงินให้คนจัดสัมมนาครับ win-win กันทั้งคู่ คนเรียนได้ความรู้ ถ้าฉลาดก็ต่อยอดเป็น
คนสอนก็ได้เงิน การลงมือทำเองมันทำเงินทีละครั้ง การสอน มันทำรายได้แบบทวีคูณ
ทีนี้ก็ขึ้นอยู่กับคนเรียน ว่าเปิดรับ นำไปต่อยอดได้มากน้อยแค่ไหน
กูรูอูปโลกก็มีเยอะ เก่งจริงๆ ไม่ออกมาพูดก็ถมไป ทีนี้ก็อยู่ที่สติปัญญาของคนลงเรียนว่ารู้มั้ยอันไหนจริง อันไหนปลอม
comment21:ตอนนี้ เหน  

นักศึกษาเริ่ม    มาแชร์  

หลักสูตร  

พ่อของพ่อ   พ่อมดการเงินกัน  อีกแล้ว..


2000   เปอร์  ใน สัปดาห์

10000  เปอร์เซน ใน   1  เดือน..


โหห   ได้เร็วกว่าหุ้นอีก...     หุ้น 20000 เปอร์เซนต์ ต้องรอแม่แจกวอร์เร้น   แล้วแม่วิ่ง  ถึงจะได้นะ

และต้องวซื้อ  แช่รอเป็นปี.


งั้นน  ไปเรียนกับเค้าบ้างดีมั้ยย เนี่ยย...
comment21-1:ไม่ทราบว่า มีวิธีการคัดเลือกหุ้นอย่างไร ที่แน่ใจว่า มันไม่ค่อยเสี่ยง

แล้วตัวที่ถืออยู่นี่ ถือนานยัง หาจังดหวะซื้อยังไง ถึงแน่ใจว่า ซื้อได้ถูกแน่ๆแล้ว
แล้วถ้าสมมติ เกิดมันราคาตกมาเรื่อยๆ จนจะกินทุนแล้ว จะตัดใจขายเพื่อรักษาเงินต้นเลยไหม
comment21-2:ITD 3.7 นี่ ยาว นะ ยาวววว เลย
comment21-3:fy=ou  


ัชนี ลงไปเยอะ  และเริ่มตีกลับ  ยืน 400 จุด


และปันผลคุ้ม..  และดูที่ บ.  ดูที่ตัว ผบห.


.. วิธีเลือกหุ้น แบบ  นายหุ้น n park    เซิริทหาดูครับ..บอกไว้แล้วว
comment22:พวกบรรดา กูรู ที่เปิดคอร์สทั้งหลายลองวิเคาระห์ดีๆจะเห็นได้ว่า
1. เอาความคิดมาจากหลายๆที่แล้วดัดแปลงเป็นคำพูดตัวเอง
2. หากคนมีประสบการณ์ทำงานมามาก  จะดูออกเลยว่าคนพวกนี้ไม่มีความรู้ทางธุรกิจ  ถ้าให้ลงมือทำรับรองเจ๊งหมด
3. คนพวกนี้ "ใจดำ" เอาแต่ได้รู้ทั้งรู้ว่าคนส่วนใหญ่ที่มาเข้าคอร์ส(ที่ไร้ประสิทธิภาพ) มีแค่1-2 คนเท่านั้นที่จะทำได้ตามที่ กูรู พวกนี้กีอปคำพูดคนอื่นมาสอนที่เหลือเสียเงินฟรี
comment23:คิดง่าย ๆ ผู้ล่าอยากจะเพิ่มจำนวนผู้ล่าด้วยกันหรือเพิ่มจำนวนเหยื่อมากกว่ากัน
comment24:เจ๋งจริงต้องสอนฟรีครับ ส่วนใหญ่ ไม่อยากสัมนาใครหรอกอิอิ รอมีซักพันล้าน เดี๋ยวผมจัดสอนฟรีเลย
comment25:ขอแชร์บ้าง เราทำเว็บไซต์กับผู้ให้บริการเว็บไซต์รายนึง
พอเว็บเสร็จก็ต้องทำโปรโมท ทางเค้าก็เสนอคอร์สมา2อย่าง คือการสร้างคอนเทนต์กับทำads FB ใช้เวลา2วัน
เบ็ดเสร็จ7000บาท ปรากฎว่าไปฟังวันแรก ไม่ได้อะไรเลย มีแต่โปรโมทบริษัทตัวเอง
เราก็เลยขอยกเลิกคอร์สวันที่2 นางก็หลอกเราว่าวันที่2จะมีworkshopนู่นนี่นั่น 
เราก็โอเคๆ ปรากฎว่าเหมือนเดิม แค่เปลี่ยนวิทยากร สรุปเอาเงินทิ้ง7พัน แถมซื้อเว็บกับเค้าไปแล้ว3ปี 9,000บาท

ล่าสุดไปลงคอร์สworkshopกับวิทยากรหน้าใหม่คนนึง เรียน2วัน  คือดีมาก เวิร์คช็อปจริงจังทั้ง2วัน
ตอนนี้เป็นหมดแล้ว ทั้งFB IG LINE@
comment25-1:เวลาคนเสียเินเข้าสัมมนา แล้วมันให้มาฟังมันโม้เรื่องชีวิตหรือธุรกิจตัวเองนี่...
มันไม่สงสารคนเสียเงินเข้ามาฟังเข้ามาเรียนเหรอ?

คนมีจิตสำนึกต้องละอายใจบ้างเน้อ
comment26:คนรวยคือคนที่มีวิธีเอาเงินออกจากกระเป๋าคนอื่นโดยไม่ผิดกฎหมายครับ ไม่มีใได้หรอกครับ ถ้าไม่ลองผิดลองถูกก่อน
comment27:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment27-1:คำตอบคุณดีที่สุดแล้วตั้งแต่อ่านต้นๆมา แต่คนกลับไม่ค่อยสนใจ
การเทิดทูนโค้ช หรือ ครู หรือ อาจารย์  เป็นสิ่งที่คนไทยสอนกันมาผิดๆ เช่น  "ครูถูกเสมอ ครูเป็นผู้ให้ ครูเป็นผู้มีเมตตา ครูดีงู้นงี้งั้น ต้องเคารพครู เชื่อฟังครู  etc."  ปัญหานี้มันติดมา  ทำให้คนไทยส่วนใหญ่ไม่เคยตั้งคำถามกับคนที่ออกมาสอนเลยว่า  "ที่คุณสอนมันจริงหรือ?"  เอาตรงๆ  บางเรื่องที่เราไม่รู้  แล้วโค้ชบอก  มันอาจจะผิดก็ได้

ผมเคยเห็น อจ.ท่านหนึ่ง  ดูเป็นคนดีมีศีลธรรม  ลูกศิษย์ลูกหาเยอะ แต่...  ฉากหลังขี้โกง  พูดไปใครจะเชื่อ  คนรู้ก็มีอยู่ไม่มาก  เวรกรรมไหมล่ะ  สอนก็สอนผิดๆ แต่คนเชื่อน้ำหน้าท่านว่าเป็นคนดี  พูดอะไรก็ดูดีไปหมด  เฮ้อ
comment28:เคยเกือบเป็นเหยื่อแบบที่ 3 เหมือนกัน เพราะมีคนชวนไป เค้าว่าดีมากมาจากต่างประเทศ (มีล่ามแปล) พอวันแรกไปฟังๆอยู่มีขาย cd เริ่มรู้ละว่าขายของอยู่ได้ไม่ครบเวลาก็กลับ

วันที่ 2 เสนอขายคอร์สต่อ อยู่ได้ไม่ถึงครึ่งวันชิงกลับ
comment29:เมื่อก่อนผมเคยเห็นเทพทำ Ecommerce ได้เดือนละแสนบวก และรับทำสัมนาด้วย
ปัจจุบันเห็นทำสัมนาอย่างเดียว เก็บค่าเข้า 7-8 พัน คนเข้า 10 คน วันเดียวได้ 7-8 หมื่น
สบายกว่าทำทั้งเดือนได้แสนเดียว

สรุป ถ้าอยากรู้ข้อมูลอะไรไม่ต้องไปสัมนาหรอกสู้หาใน Google บอร์ดนอกดีกว่า
มีเยอะและอัพเดตเรียลไทม์ฟรีอีก ขอแค่รู้วิธีการพิมพ์ Google
comment30:ตามความเห็นของผมมองว่าก็จริงอย่างที่ จขกท. บอกนะครับ เพราะว่าสัมนาเสียตังมีมากหน้าหลากหลายคอร์ส คนสอนรวยเอารวยเอา เพราะเปิดคอร์สแล้วเปิดอีก คนเรียนเสียเงินเข้าแล้วเข้าอีก เพราะด้วยความที่อยากรู้อยากเห็นอยากรวย ทำไมเจ๋งจริง เก่งจริง ทำตามแล้วรวยอย่างที่บอกจริงไม่จัดสัมนาฟรี ให้ความรู้ฟรี ไปเลยหล่ะ หรือ ร่วมมือกับทางมหาลัยจัดสัมนาย่อย ๆ ให้นักศึกษาหรือบุคคลทั่วไปตามมหาลัยเพื่อเป็นความรู้และบรรยายประสบการณ์ต่าง ๆ ที่เจอมาฟรีไปเลย หรือเสนอตัวเป็นวิทยากรฟรีสำหรับสถานศึกษาไปเลย ขอค่าใช้จ่ายแค่ค่าเดินทาง อาหาร และค่าเสียเวลานิดหน่อยพอหอมปากหอมคอ ก็คงพอแล้วมั่งใช้ความรู้ ประสบการณ์ของตัวเองที่บรรยายมาช่วยผู้อื่นให้เพิ่มความรู้ความเข้าใจและเข้าถึงตามหัวข้อที่สัมนา ดีกว่ามานั่งหาเงินกับการจัดสัมนา ตัวผมเองก็ชอบที่จะสัมนาฟรีมากกว่าไม่ใช่เพราะว่าไม่มีเงินแต่เพราะการจัดสัมนาฟรีมันทำให้ทุกคนทุกอาชีพลูกเด็กไปถึงคนมีอายุสามารถเข้าถึงความรู้ที่วิทยากรบรรยายได้ทุกช่วงอายุ แถมจะรวยหรือจน ก็ได้รับความรู้จากการสัมนาและได้รับทราบความคิดเห็นของคนหลาย ๆ มุมมองอีกทั้งคนมาเข้าสัมนาก็ไม่ต้องกังวลเรื่องค่าใช้จ่าย 
   สบายใจทั้งคนจัดสัมนาได้เผยแพร่ความรู้ประสบการณ์ช่วยเหลือตอบข้อสงสัยต่าง ๆ นานา คนเข้าสัมนาก็สบายใจได้ความรู้แถมไม่มีค่าใช้จ่าย ก็ได้แสดงความเห็นและเพิ่มพูนความรู้และประสบการณ์จากวิทยากรโดยตรง
ผมว่าแบบนี้เจ๋งกว่าเยอะใช้ความรู้ ประสบการณ์ ความสามารถตัวเองพัฒนาผู้อื่นโดยไม่หวังผลตอบแทนคนแบบนี้เจ๋งกว่าครับ
comment30-1:มีคนทำอยู่ครับ แต่เขาไม่ประกาศ

แต่การทำด้วยใจแบบนี้ทำบ่อยไม่ได้ครับ จนตายเลย เพราะคนทำก็ต้องกินข้าวเหมือนทุกท่านเช่นกัน
แล้วสถานที่ก็ต้องจ่ายตังคืเขานะครับ
ที่ๆจะรับรองคนได้เป็น 100 จะมีที่ไหนได้บ้างล่ะครับที่เขาให้ฟรี
comment31:การไปหาความรู้ ก็เป็นสิ่งดี การเรียนรู้ ก็มีหลายวิธี การไปฟัง ก็เป็นอีกวิธีที่รวดเร็ว แต่พวกนี้ก็มีทั้งที่ ตัวจริง ของจริง กับ เปลือก อันสวยงาม

ก็แค่อย่าตกเป็นเหยื่อ ฟังแล้วคิด มีเหตุผล ไม่งมงาย
comment32:ดีจังที่ได้อ่าน กทนี้ กำลังคิดๆอยุ่ ว่าจะไปฟังเหมือนกัน ได้ระวังไว้
comment33:ที่น่ากลัวไม่แพ้กัน คือ ค่าเทอมเด็กๆสมัยนี้ครับ ยิ่งเด็กเล็กยิ่งแพงมากกกกก 2 ภาษา 3 ภาษา ครู AEC ครูฝรั่งขี้นก เห็นหลายครอบครัวกู้หนี้ ยืมสินส่งลูกเรียนแพงแล้วเป็นห่วง ห่วงตัวเองด้วยครับ
comment34:โชคดีผมไม่เคยเจอใครมาชวนให้ผมรวยเลยซักคน
comment35:หากินกับความโลภ อยากได้อยากมี สุดท้ายคนต้องไปเสียเงินค่าสมัคร เสียเวลากันมากมาย ไม่รู้จะโทษใครดี เห็นแล้วเพลีย
comment36:เป็นกระทู้ที่ดีมากๆเลยค่ะ เพราะเคยสงสัยอยู่เหมือนกันว่าควรแบ่งเวลาและทุนทรัพย์ไปเข้าคอร์สหรือเข้ากลุ่มกับคนที่เป็นนักลงทุนสายนี้มั้ย เพราะทั้งชีวิตเป็นพนักงานมืออาชีพและค้าขาย online เล็กๆน้อยๆมาตลอด ไม่รู้จะผันตัวไปยังไง....ดูคอร์สนานมาก สุดท้ายเลยได้คำตอบจากเพื่อนๆและพ่อบ้านตัวเองเนี่ยหล่ะค่ะว่า 

1. Habits  & discipline matter.....พ่อบ้านแซวมาว่า คนทำเงินได้เยอะจริงๆ บางทีไม่ว่างมาพูดให้ฟังรึมานั่งเก็บเงินเวลาจะพูดหรอก ก่อนจะเอาไปให้ใครง่ายๆมานั่งดูการลงทุนรึทำเงินให้งอกออกจากก้อนนั้นก่อนดีมั้ย ทองบาทนึงก็ยังอยู่ในช่วงสองหมื่น ขึ้นๆลงทั้งปี ลงทะเบียนทีคือเสียทองทีละบาท.....เอาไปซื้อสลากออมสิน ลงทุนขายของ online ก็ยังได้ สำคัญที่สุดคือ สร้างนิสัยและวินัยในการลงทุนที่ดี....ก่อนไปลงคอร์ส ดู Youtube (buffet,Lynch, investment interview ต่างๆนาๆ) แล้วอ่านหนังสือที่มีตามท้องตลาดก่อนดีมั้ย บางทีเวลาไปดูพวกคอนโดเปิดตัวใหม่ๆ อาจจะเจอกลุ่มลงทุนรึ Mentor เร็วกว่าไปฟังสัมมนา.. Habits...discipline...money management...ฟังๆจากคนที่ประสบความสำเร็จมาในการ early retire ก็ไม่เห็นมีใครแนะนำสัมมนาอะไรเป็นจริงเป็นจังยกเว้นพวก free event ของ broker และ SET จนทุกวันนี้เลยยังไม่ได้ไปฟังสัมมนาเลยค่ะ 55555 จนเราสองคนจะ early retire จากลงทุนอสังหาริมทรัพย์ให้เช่าแล้ว  ดูแต่ youtube กับ ช่องข่าวต่างๆ

2. Make ur own balance sheet. อันนี้แอบลอกมาจากคหบดีต่างจังหวัดท่านนึงซึ่งเสียไปนานแล้ว ท่านเรียนหนังสือมาไม่สูงแต่ทุกวันท่านจะมีกระดาษแผ่นนึงลงสินทรัพย์ทั้งหน้าและหลัง  illiquid assets หน้านึง cash & liquid assets อีกหน้านึง.....เงินดอกเบี้ยหายไปรู้หมด...แบบนี้จะไม่รวยได้ไงคะ...ตอนนี้เลยพัฒนานิสัยนี้มาใช้อยู่แต่ทำ weekly แทน

3. เราวิ่งมาราธอน ไม่ใช่ร้อยเมตร.... การได้ผลตอบแทนที่สม่ำเสมอและไม่ขาดทุน เอาไปต่อยอดได้เรื่อยๆ เป็นสิ่งสำคัญที่สุด แข่งกับตัวเองเมื่อวานนี้พอ...เราควรสร้างมูลค่าเพิ่มไปเรื่อยๆ

4. ตั้งเป้าหมาย...มี mentor ท่านนึงเคยบอกว่า หาทางเพิ่มมูลค่าสินทรัพย์หรือรายได้ให้เป็นสองเท่าอยู่ตลอดเวลา...ลองเอาเงินหมื่น คูณสองทบกันไปเรื่อยๆนะคะ ....สิบห้าครั้งก็พันล้านแล้ว.....

สุดท้ายก็เลยยังไม่ได้ฟังคอร์สจ่ายเงิน....ยังคงหาทาง early retire อยู่ คาดว่าถ้ายังไม่เจอคอร์สที่ใช่ คงจะเอาเงินไปลงทุนอย่างอื่นก่อน จริงๆอ่านพันทิปนี่ได้อะไรดีๆเยอะนะคะ ดิชั้นว่า มีเวลามาอ่านโพสดีๆนี่การลงทุนที่ดีอีกอย่างนึงเลยทีเดียว
comment36-1:หาทางเพิ่มมูลค่าสินทรัพย์หรือรายได้ให้เป็นสองเท่าอยู่ตลอดเวลา
^
^
ต้องดูผลตอบแทนด้วยครับ และมันมี "ระยะเวลา" ของมันอยู่
จะได้ 2 เท่า "ตลอดเวลา" เป็นไปไม่ได้ครับ
comment37:คนคำนวณไม่สู้ฟ้าลิขิต
Do the right thing on the right time (with or married the right people/person).
มีปัจจัยเยอะแยะมากมายที่ทำให้ชีวิตประสบความสำเร็จซึ่งแต่ละคนไม่เหมือนกัน

วิทยากรมักไม่ได้สอนหรือเล่ากุญแจสำคัญให้ผู้เข้าฟังทราบทั้งหมดและบางภาวะเงื่อนไขมันไม่สามารถเกิดขึ้นกับใครได้ง่ายๆ
เช่น นิทานสี่กุลี

มีกุลียาจกขยันสี่คนเข็นผักอยู่ท้ายตลาดเก็บของขายทีละเล็กละน้อย แต่อาศัยขยันตื๊อสุดวิญญาณตามลูกสาวเจ้าพ่อ,คนใหญ่คนโตมีสีและเศรษฐีเทียวไล้เทียวขื่อขยันเฝ้าดักเช้าสายบ่ายค่ำถวายชีวิต พรีเซ้นท์สุดฤทธิ์ว่าตัวนั้นซื่อสัตย์ภักดีรักคุณหนูคนเดียวไม่ได้รักคุณหนูก็ขอตายเพื่อคุณหนู 
ด้วยชั้นทางสังคมที่แตกต่างกันอย่างมากคงไม่มีทางที่กุลีกับคุณหนูจะได้ลงเอยกันอย่างแน่นอน

แต่...
กุลีคนที่1 ฉุดคุณหนูไป เดิมพันครั้งใหญ่ไม่โดนเศรษฐียิงตายก็ได้เกิดใหม่เป็นลูกเขยเศรษฐี พ่อเศรษฐีจึงต้องยอมให้กุลีแต่งเข้าบ้าน และได้ทุนทรัพย์ของคุณหนูมาลงทุนธุรกิจ

กุลีคนที่2 ขยันเฝ้ารักเฝ้ารอคุณหนูไปเรื่อยๆบังเอิญพ่อมาเฟียคุณหนูถูกยิงตาย กุลีเลยมีโอกาสแต่งงานกับคุณหนู และได้ใช้ทุนทรัพย์ของคุณหนูมาลงทุนธุรกิจ

กุลีคนที่3 ขยันเฝ้ารักเฝ้ารอคุณหนูไปเรื่อยๆ นิสัยคุณหนูเอาแต่ใจเมื่อรักแล้วก็จะต้องแต่งกับเขาให้ได้ ไม่งั้นไม่แต่งตลอดชาติ พ่อคนมีสีของคุณหนูก็ได้แต่อ่อนใจยอมให้แต่ง กุลีเลยมีโอกาสแต่งงานกับคุณหนู และได้ใช้ทุนทรัพย์ของคุณหนูมาลงทุนธุรกิจ

กุลีคนที่4 ไม่มีความหลงในความรักชายหญิง มิหนำซ้ำคุณหนูแถวนั้นก็หมดแล้ว...มันเลยไปเป็นสายส่งนำเข้าสำเภาฝิ่น...อดกลั้นขยันเก็บเงินทุนได้มากพอก็เลิกค้าฝิ่น แล้วเลยไปลงทุนซื้อที่


เวลาที่สี่กุลีกล่าวถึงประวัติชีวิตของตนเองก็ยกย่องความขยันของตัวเอง...ใช่แล้วล่ะ..." ความขยันคือหนทางสู่ความสำเร็จ" 

คนที่ประสบความสำเร็จแล้ว รวยแล้ว จะมาอยากได้เศษเงินจากคนอื่นทำไม? หากอยากสอนอยากบอกจริงคงเผยแพร่ทางยูทูปหรือพิมพ์หนังสือขายไม่ดีเหรอ?

สำหรับคนที่มีพอ...เวลาในชีวิตจะสำคัญกว่าเงินตรา
comment37-1:จริงฮะ  เวลาเล่ามักจะเล่าเฉพาะความขยัน 

อย่างเพื่อนผมก็ขยัน แต่ขายของเถื่อน ของละเมิดลิขสิทธิ์ จนรวย  แต่เวลามาเล่าให้คนภายนอกฟัง ก็เล่าเฉพาะความขยันของมัน
comment37-2:ผมละกลัวมากเลย พวกที่ชอบเล่าแต่ความสำเร็จแต่ไม่บอกที่มา หรือบอกแบบ "ใส่สี" เนี่ย
ผมต้องค้นประวัติแบบละเอียดยิบก่อนเลยทุกคน  กลัวโดนหลอก
comment38:คนรวยจริงไม่มาบอก คนมาบอกไม่ได้รวยจริง
comment38-1:คนรวยจริงเขาก็บอกครับ 
อย่างเซอร์ริชาร์ด แบรนสัน  ปู่บัฟฯ เจย์ซี และอีกหลายคน
แต่เขาเล่าเป็นวิทยาทาน หรือมีอาชีพสอนคนโดยเฉพาะ อย่างท่านไบรอันเทรซี่ คุณโทนี่ ร้อบบิ้นส์
ไม่ใช่พวกหลอกขายฝันครับ
comment38-2:ขวางเขาทุกเรื่อง แรกๆ ผมก็ชอบ Login คุณนะ 
แต่หลังๆ ผมว่าชอบขวางคลอง 

ร้อยทั้งร้อย พวกมาเล่า มันก็เล่าแค่เป็นชีวประวัติ หารายได้จากการเขียนหนังสือ หากินจากการสอน 

มันไม่มีใครมาบอกหรอกว่า วิธีการของเขามันทำยังไง เพราะการจะรวยน่ะ มันไม่มีวิธีการตายตัว 

คนระดับ บิล เกตส์, รูเพิร์ต เมอร์ด็อค เขาไม่มานั่งบอกหรอก หรือต่อให้บอก ก็ใช่ว่าเราจะทำอย่างเขาได้ 

ผมไม่อยากจะโต้กับท่านหรอก ท่านไปโต้กับ จขกท โน่นดีกว่า
comment38-3:^
^
ไม่ได้ขวางครับ คุณคิดไปเอง ผมตอบตามจริงที่อ่านหรือดูมา
เพราะผมไล่ดูรายการสัมภาษณ์ออกสื่อต่างๆที่พวกเขาเหล่านี้ไปออก
หรือเวทีที่พวกเขาเหล่านี้ไปพูด  เขาบอกหมดครับ
ผมจะเก็บบทสัมภาษณ์ที่ชอบไว้เข้าคลังหมด  ก็เลยรู้ครับ
แถมเคล็ดการทำธุรกิจหรือความรวยต่างๆที่พวกเขาเคยไปบรรยายที่ต่างๆไว้
ก็มีคนมาทำ quote เป็นรูปภาพคำคมมากมายล้นหลาม หาได้ตามอินเตอร์เน็ตเลยครับ
แล้วทำไมคุณถึงเชื่อว่าเขาไม่ได้บอกได้เล่าล่ะครับ


ปล. ไม่ต้องมาชอบผมก็ได้ครับ  ไม่เคยขอให้ใครมาชอบ  ไม่นี้ดอะไร
อยู่ปกติสุขแบบนี้ดีมากแล้ว
แต่คนประเภทบอกว่า "เคยชอบ" แต่ถ้าเห็นต่างจากคุณแล้วคุณก็มาบอกว่า "เลิกชอบแล้ว"
ไบโพลาร์แล้วครับนั่น  ฮ่า..
comment38-4:คุณคิดว่าเขาบอกหมด เก็บข้อมูลเขาไว้เยอะขนาดนั้น แล้วคุณรวยได้อย่างเขารึเปล่าล่ะครับ? ถ้าชีวิตมันมีสูตรสำเร็จวิธีการรวยแบบนั้น เขาไม่ต้องทำมาหากิน ทำงานหลังขดหลังแข็งหรอกครับ อ่านชีวประวัติสักสองสามเล่มเขาก็รวยกันไปหมดแล้ว เอาแค่นี้แล้วกัน ไร้สาระมาก ส่วนไอ้ Quote ทาง Internet นี่ยิ่งไร้สาระไปใหญ่ แทบไม่อยากจะเชื่อว่ามีคนเชื่อพวก Quote ทาง Social อะไรแบบนั้น ส่วนตัวคุณจะคิดว่าเขาบอก หรือไม่บอก ก็แล้วแต่คุณครับ อิสระทางความคิด ส่วนผมแค่เอาแก่นเรื่อง ของ จขกท มาย่อครับ ตามเนื้อหากระทู้เขาเท่านั้น (แล้วที่ว่ารวยเนี่ย ไม่ต้องมาทำแบบพวกขายตรงนะครับ ถ่ายรูปกับรถ กับบ้าน โชว์เงินในบัญชีล้านสองล้าน แบบนั้นรู้แกวแล้วครับ มันอยู่ในวิถีที่คนธรรมดาๆก็ทำได้ คนรวยในสมัยนี้ อย่างน้อยที่สุดก็ต้องพันล้านขึ้นไปล่ะครับ ถึงนับว่ารวย)

ตามนั้นครับ 

ไปขวางคลองกับ จขกท เขาครับ ผมไม่อยากเถียงด้วย อยากแสดงความเห็น เชิญไปโพสต์โดดๆ เลยครับ ไม่ได้มีใครว่าอะไรเลย
แต่อย่ามาหาเรื่องเถียงกับผม มา Reply ต่อผมเลย ผมก็ไม่เห็นว่าความเห็นผมมันจะน่าต่อล้อต่อเถียงตรงไหนนะ อยากแสดงความเห็น ก็มีที่ว่างมากมายครับ คุณจะต่อไปอีกกี่ความเห็นก็ตามสบายคุณเลย ผมไม่เข้าไปแน่นอน ถ้าคุณไม่ได้มาพาดพิงผม

แต่นี่กลับมาหาเรื่องเสียดสีชาวบ้านเขาเสียอีก ผมก็อยู่ของผมดีๆ ถ้าไบโพลาร์มาก ว่างๆ ก็เข้าวัดเถอะครับ ใจจะได้สงบ ไร้สาระครับ
comment39:ผมรู้จักอยู่คนนึง เรียนมหาลัยรุ่นเดียวกันคณะเดียวกัน แต่ไม่สนิทเท่าไหร่
ตอนเรียนก็ไม่เห็นโดดเด่น ดูไม่ฉายแววเป็นอัจฉริยะทางการเงินเหมือน ฉายาของแก

พอจบมาพี่แกไปเป็นวิทยากรณ์ขายฝัน นายหน้าอสังหา
เล่าประวัติให้ฟังว่าได้เงินล้านแรกจากการเป็นนายหน้าขายที่ดิน ลำบากอย่างโง้อย่างงี้
มี passive income เดือนละครึ่งล้าน สรุปเลยละกันขี้เกียจเล่า

คือล้านแรกได้มาจากเอาที่ดินครอบครัวไปขายให้เพื่อนพ่อ ที่เค้ามีโครงการจะซื้อกันอยู่แล้ว
แล้วมาอุปโลกว่าตัวเองเป็นนายหน้า บอกลำบากแต่ตอนเรียนปี1 แต่ขับ benz c coupe ป้ายแดงไปเรียน
ถ้ารายได้เดือนละครึ่งล้านจริง ไม่ต้องเอาเวลามาแนะนำสัมมนาขายฝันหรอก
เห็นเวลามันพูดในคลิปเล่าชีวประวัติแบบโม้ๆ ละอย่างฮา
comment40:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment40-1:พวกนี้มีปม Fantasy ครับ ฝันเฟื่อง
comment41:อะไรที่ต้องจ่ายแพงกว่าค่าหนังสือเล่มนึงซึ่งมีเนื้อหาควรแก่การเพิ่มพูนความรู้ผมเองก็คงพิจารณาเลือกซื้อหนังสือมากกว่า
comment42:นึกถึง แกะดำหลอกคนทำธุรกิจ ครับ
comment42-1:หนังสือ ชุด เเพะทำธุรกิจ ว่ากันจริงๆเนื้อหาน้อยมาก ราคาก็แสนแพง แถมมีหลายเล่มอีก สุดท้ายเห็นโดนไปลดราคาเหลือ 50 บาท
comment42-2:หลังเจอเรื่องวิกฤตภาพลักษณ์ที่ไปก๊อปปี้งานคนอื่นมา
แกเป็นไงแล้วไม่รู้ ยังโผล่หน้าออกสื่ออีกไหมเนาะ
บ.แกรับแก้ภาพลักษณืเลยนะ  ไม่รู้ว่าแกแก้ภาพตัวเองได้สำเร็จมั้ย
comment43:แล้วผม เงินเค้า จะเอาไปเผาทิ้ง ไปแทงหวยงวดละ สามสี่ล้านก็ช่างไม่สนใจ เงินในมือให้คนอื่น ก็แล้วแต่ ละคน
comment44:เราเคยเข้าฟังสัมมนาฟรีนะ
ตอนนั้นมีวิทยากรเกี่ยวกับการเงิน
แนะนำวิธีจัดการบัญชีของธุรกิจ
บางทีจุดเล็กๆที่เราไม่เคยนึกถึง วิทยากรก็เป็นคนเปิดหูเปิดตาให้เรานะ

จนถึงทุกวันนี้ยังใช้แนวคิดที่ว่านั้นจัดการบัญชีของตัวเอง ซึ่งมันก็เห็นผลจริงๆ
comment44-1:คนรู้ดีรู้จริง มีจริงๆครับ
เหมารวมไม่ได้ว่าห่วยหมด

แต่มันน้อยกว่าพวกหลอกขายฝันครับ
comment45:เห็นด้วยกับเจ้าของกระทู้นะครับ โดยเฉพาะข้อความที่บอกว่า

"จงใช้ชีวิตอย่างมีสติ อย่าปล่อยให้ความโลภ อยากมี อยากได้ อยากเป็นเข้าครอบงำ
จนทำให้ คนบางกลุ่ม เข้ามาหาผลประโยชน์ จากทรัพย์สิน เงินทอง ที่มีอยู่"

ส่วนตัวผมไม่เคยเสียตังค์ไปสัมมนาเหล่านี้เลย เพราะรู้สึกว่าดูรายการที่ให้ความรู้ธุรกิจแทนได้ เพราะดูฟรีไม่เสียตังค์ แถมไม่ต้องเดินทาง
ปกติผมจะดู SME ตีแตก / อายุน้อยร้อยล้าน เพราะนอกจากได้ความรู้แล้ว ผมว่ามันสนุกด้วย ดูเพลินๆดีครับ
เห็นโฆษณาตีแตก 2016 จะมา 23 เม.ย. นี้ รอดูอยู่ครับ หวังว่าจะสนุกเหมือนของซีซั่นที่แล้วนะครับ
เสือติดปีกเคยดูเทปสองเทป แต่ไม่ค่อยชอบเท่าไหร่ครับ
comment45-1:ถ้าอ่านซับภาษาอังกฤษได้ รายการอเมริกาหรืออังกฤษพวกนี้ก็ดีมากเลยครับ ได้เคล็ดธุรกิจดีๆมากมาย
หาตามยูทูบได้
อเมริกา-Shark Tank  Restaurant Startup  Restaurant Impossible  The Apprentice
อังกฤษ-The Undercover Boss (อเมริกาซื้อไปทำก็มีครับ สนุกมาก แต่ไม่เท่าอังกฤษ)  The Millionaire Intern
comment46:ตายล่ะ เม่าน้อย ที่ขายคอร์ส ขายหนังสือจะทำไงล่ะ ทู้แบบนี้ขัดช่องทำมาหากิน ชัดๆ
comment46-1:ถ้าเป็นหนังสือ เขาจะได้ปรับให้มันมีเนื้อหาคุณภาพ และ เเน่นขึ้นกว่านี้ไม่ใช่แบบ สนพ หุ้นสู่พรุ่งนี้ โปรยคำพูดสวยหรู เด้งร้อยเท่า รวยพันล้าน ล่อให้พวกโลภๆ หลงซื้อไปอ่าน ในราคาสุดแพง 245 บาท ในเล่มก็มีแต่ภาพใหญ่ๆ อักษรกองไว้กลางหน้า มีเว้นใส่คำพูดขายฝัน คนหลงอ่าน ก็ติดดอย ไม่ขายไม่ขาดทุนต่อไป (ไอที่ถือไว้รอทั้งชีวิตไม่รู้จะขึ้นหรือเปล่า)
comment47:ขอบคุณแต่ละความเห็น ที่ให้แง่มุมต่างๆไว้อย่างน่าสนใจ
comment48:แล้วพวกที่ไปดูทอล์กโชว์เดี่ยวโดด ไม่หน้าโง่เลยเหรอยังงั้นง่ะ

ถ้ามองว่าไร้สาระไม่มีประโยชน์อันใด ก็มองในมุมบันเทิงก็ได้ คนขายโชว์ก็ขายไป ส่วนคนซื้อโชว์ถ้าใคร่ก็ซื้อไป
มีปัญหาตรงไหน
comment48-1:ราคาครับ

ทอล์คเดี่ยวเขาขายบัตร มันคือการแสดง ซื้อบัตรเพื่อดูการแสดง
แต่คอร์สพวกนี้หลายหมื่น แถมสอนไม่หมด หลอกขายคอร์สต่อเป็นแสน
มันคืออัลลาย
comment49:ที่ได้ร้อยล้าน คือค่าสัมนาครับ.
comment50:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment51:คอร์สเรียนฟรี 
แล้วช่วงท้ายมีขายคอร์สแพงๆ
คุณไม่ซื้อ ก็ไม่มีใครบังคับ

แต่ 2 ชั่วโมง ที่เขาบรรยายฟรี
ก็ถือว่า ผู้ฟังได้กำไรแล้ว ฉะนั้นทนฟังเขาขายคอร์ส
ถือว่าให้เกียรติกัน ไม่ซื้อไม่เป็นไร

มีสัมมนาฟรี ที่นึง
ผมฟังฟรี หลังจากวันนั้น ผมหาเงินได้หลายแสน
แต่ไม่ได้ซื้อคอร์สต่อเนื่องนะ 

สรุป คุณได้ความรู้ฟรีๆแล้ว
ก็ทนฟังเขาขายคอร์ส อีกไม่กี่นาที
แล้วกลับบ้านอย่างสุภาพ มันเป็นท่าทีของปัญญาชนนะครับ
comment51-1:ทำประจำค่ะ 5555
comment51-2:ใช่คับ ผมเคยไปฟังสัมมนาอสังหาริมทรัพย์แห่งนึงฟรีไม่เสียค่าใช้จ่าย 2 วันเต็มๆ แต่ก็รู้ว่าเค้าแอบแฝงขายคอร์สราคาแพงๆอยู่แล้ว ถ้าซื้อเต็มฟลูออฟชั่นตลอดหลักสูตร ตลอดปี ก็เกินครึ่งแสนบาท  แต่เค้าไม่ได้บังคับให้ต้องซื้อทุกคนครับ ใครจะสมัครใจซื้อหรือไม่ก็ได้  2 วันนั้นหลายคนไปฟังก็เดินกลับตัวเปล่าก็มีเยอะนะครับ แต่เค้าเก็บเกี่ยวความรู้ใน2วันนั้นพอสมควรและยังได้เพื่อนหลายธุรกิจ หลายวงการอีกครับ แล้วไปต่อยอดข้างนอก เช่น google youtube อ่านหนังสือ ถามคนรู้จัก เยอะแยะครับ มันอยู่ที่ตัวเรา   สรุป 2 วันนั้น ได้ความรู้ใหม่ๆ เกี่ยวกับอสังหาริมทรัพย์ไปพอสมควรแบบฟรีๆ
comment52:สิ่งที่ดีที่สุด ของการประสบความสำเร็จคือ " ประสบการณ์ และ ความดันทุรัง ในความมั่นใจ ที่มาจากการริเริ่มสร้างสรรค์ " 

ทุกสิ่งทุกอย่าง มันอยู่ในตัวคุณ ....

คนอยากรวยไปเรียนไปอยากรู้ โดยเสียเงินเป็น หมื่น ๆ  ในขณะที่ คนอีกคน เหลือเงินแค่ หลักพันบาทในชีวิต แต่ สารมารถสร้างมันขึ้นมาเป็นหลักล้านได้ โดยไม่ต้องไปเรียน



มองไปรอบตัวสิ คนรวยในไทยเยอะแยะ  ไหนจะกระทิงแดง CP อิชิตัน เถ้าแก่น้อย โน่นนี่ อีกสารพัด .....

ว่า 

คนที่เค้ารวยจริงๆ เค้ารวยด้วยตัวเค้า หรือ ไปเรียนคอสมา.....???
comment52-1:ตัวอย่างที่ยกมา เขาก็มีพื้นฐานดีกว่าคนทั่วไปอยู่แล้วนะ บ้างได้การศึกษาดี บ้างก็สานต่อกิจการจากที่บ้าน แล้วเรื่องนี้พูดไปแล้ว ลองไปอ่านความเห็นบนๆดู
comment52-2:สตี๊ฟจ๊อบส์

มาคซัคเกอร์ เบิร์ก 

ไมโครซอฟ

เว็บไซท์ อาลี บาบา

แม่ประนอม 

ฯลฯ

คนพวกนี้ ล้วนมาจาก สู้ชีวิต ทั้งนั้น .........





ถูกต้องครับ เรื่องนี้ พูดไปแล้ว และ  ต้นทุนชีวิตคนเราไม่เหมือนกัน และ ไม่เท่ากัน

แต่ ผมก็พูดในมุมความคิดของผม ครับ 



แม้คนรวย ต้นทุนสูง หากไม่ดิ้นรนที่จะทำให้ดีขึ้น ก็ ล้มได้นะครับ 

คนจนๆ ปากกัดตีนถีบ ก็ รวยล้นฟ้าได้เหมือนกันครับ 


สำหรับผม ความสำเร็จ เรียนรู้ด้วยตัวเราเองดีที่สุด ...... เพราะ ตัวเราเอง รู้จุดยืนของเรามากที่สุด

ที่เหลือ เอาประสบการณ์ มาเป็นจุดสร้าง




ทุกอย่างมันอยู่ที่ตัว อยู่ที่ ความมุ่งมั่น แรงบันดาลใจ กำลังใจ ดันทุรัง 

ต่อให้อยากรวย ไปฟังขนาดไหน เสียเงินไปนั่งฟังเท่าไรก็ตาม  ออกมา ก็ ได้แต่ แนวความคิด ได้แต่จุดประกาย แต่ ไม่สานต่อ ก็จบ

ต่างจากคนที่ ปากกัดตีนถีบ ที่ เพราะความลำบาก คือแรงบันดาลใจ ให้ต้องสู้ ....... จนทำให้ จากคนที่ไม่มีอะไร ก็ มี มากขึ้นกว่าเดิม 






เอาเป็นว่า ความสำเร็จ เกิดขึ้นได้ด้วยตัวเราเองทั้งนั้น .......






คนที่ประสบความสำเร็จมากที่สุด ส่วนใหญ่ ที่เคยเจอ คือ คนที่ ลำบากสุดๆ แทบไม่เหลืออะไร สู้จน ได้กลับมาหลายล้านเท่า  ต่างจากคนที่ มีอยู่แล้ว ไม่สานต่อ ไม่สร้างเพิ่มขึ้น
comment52-3:ที่ยกมามีแต่แม่ประนอมเท่านั้น ที่เขาดิ้นรนหลายปี จากไม่รู้หนังสือ 

ขอบคุณสำหรับความเห็นดีๆ
comment53:เคยไปกับญาติ ไปฟังเทคนิค เคยไป 5 ที่ ย่านรัชดา ประตูน้ำ สุขุมวิท รามคำแหง พระราม9 

ไปฟังเฉยๆ เพราะรู้ระบบพวกนี้ดี แต่อยากลองไปฟัง 
ซึ่งตอนกลับก็ ง่ายๆเลย มีสายด่วนเข้ามาต้องกลับ 

ระบบก็เดิมๆ ลำโพงความถี่ต่ำ เสียงเอฟเฟค ภาพในอุดมคติ ต่างประเทศ รถหรู บ้านหลังโต 

สำคัญคือ พิธีกร 
ปรบมือ ปรบมือ ปรบมือออออออ
comment53-1:ลืม "ตะโกน" ไปได้ยังไงครับ
ต้องมี ไม่มีไม่ได้
5555555
comment54:ผมกำลังจะเปิดคอร์ส  รวยแน่ๆ 100 ล้าน ภายใน 1 เดือน  พอดีเลยครับ

เคล็ดวิชานี้ทำได้จริง  จึงขอเก็บคนละ  100,000 บาท   ขอสัก 1,000 คนครับ 



เอ่อ  รวย 100 ล้าน จริง ไม่หลอกครับ  สิ่งที่สอนง่ายๆ  ผมรวยจากคนที่มาฟังไง  555
comment55:ไม่ได้มาแบคเม แต่โดนกับหมอนี่ไปเยอะ

การตลาดล้วนๆ หลอกขายครอส หลอกขายหนังสือ โมเมว่ามีลูกศิทย์เป็นพัน แต่แท้จริงมีหน้าม้าคอยหลอกคนมาสัมนาอยู่ไม่กี่คน
กลยุทธพูดดีฉันเพื่อน พี่น้อง ตอนเข้าครอส   จบครอสถามอะไรก็ไม่ค่อยจะตอบ แถมหลายครั้งกวนประสาทกลับมาอีก
ชอบเอาเรื่องของคนอื่นมาประจาน จริง และโม้ แต่งเอง
หลายคนมีปัญหา ปรึกษาขอให้ช่วยแก้ สุดท้ายปัดแบบไม่มีเยื่อใย คำตอบที่พบบ่อยคือ ให้ไปลองหาวิธีเอาเอง บางทีอยากอยากถามกลับ ถ้าเมียโคชอยากลองมีสามีใหม่ โคชจะลองใหม่เมียไปมีสามีใหม่ดูใหม?
เนื้อหาซ้ำๆ วนไปวนมา เข้าเรื่องเดิม เริ่มจากหนี้เป็นสิบล้าน

ฯลฯ

ใครฟังแบบไม่พิจารณาก็เชื่อ ก็หลงทุกคนละ 

หลายคนกว่าจะรู้ตัวว่าโดนหลอกก็ หมดไปหลาย โดยเฉพาะเรื่องอสังหาฯ



หลักง่ายๆ ของการเงิน แท้จริงรู้กันทุกคน คือ ความพอเพียง ใช้อย่างประหยัด ใช้เท่าที่มี เหลือเก็บ 
แต่คนส่วนใหญ่ทำไม่ได้เพราะ องค์ประกอบหลักของมนุษย์ คือ ความโลภ
โคชพวกนี้ถึงยังมีที่ยืนในสังคมได้
comment55-1:ใครง่าาา
comment56:"จงใช้ชีวิตอย่างมีสติ อย่าปล่อยให้ความโลภ อยากมี อยากได้ อยากเป็นเข้าครอบงำ
จนทำให้ คนบางกลุ่ม เข้ามาหาผลประโยชน์ จากทรัพย์สิน เงินทอง ที่มีอยู่"

เห็นด้วยครับ เรื่องจริงตามเจ้าของกระทู้ว่าครับ
comment56-1:สู้สู้ ใช้ชีวิตอย่างมีสติ อย่าให้ความโลภเข้าครอบงำ เพราะไม่งั้นเราจะเป็นเหยื่อความโลภ 

การเรียนรู้ ทำความเข้าใจเรื่องรอบๆตัวเป็นสิ่งดี แต่ก็ต้องอยู่บนความเป็นจริงด้วย อย่างการอ่านหนังสือ เป็นการหาความรู้ที่ถูกสุด แต่ถ้าสังเกตดูหนังสือดีๆหายาก ส่วนมากก็อักษรกองไว้กลางหน้า เน้นภาพเยอะๆ ไปๆมาๆหนังสือ กลายเป็นโฟโต้บุ๊คไป - - ราคาก็แพงกว่าหนังสือหลายร้อย
comment57:เคยอ่านเจอ

"ในชีวิตไม่เคยทำไรสำเร็จเลย จนกระทั่งมาเขียนหนังสือแนะนำเคล็ดลับความสำเร็จ"
comment58:มันก็อยู่ที่คนอ่ะครับ ผมเจองานสัมนาฟรีก็มี 100-200 ก็มี แต่ถ้าจะมองแต่ข้อเสีย มันก็ได้ข้อเสีย
แต่ถ้ามองมุมดี ๆ บ้าง มันก็มีวิชาติดตัวนั่นล่ะครับ

อีกอย่าง คุณจะไม่ลองก็เรื่องของคุณ ชีวิตก็เหมือนเดิม

แต่ถ้าคุณลอง ชีวิตก็เปลี่ยน ไม่แย่ลง ก็ดีขึ้น สองทางครับ

ไม่ไดอวยข้างไหนนะครับ แต่ มันก็มีแค่ เหมือนเดิม ดีขึ้น หรือแย่ลง ก็เท่านั้นแหละ เป็นธรรมดาของทุกสิ่งอยู่ละ
comment59:คนจัดสัมมนาน่าจะรวยก่อนครับ
comment60:อ้าว นึกว่าเป็นวิทยาทาน ธุรกิจเหรอเนี่ย ขุนพระ!
comment61:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment62:ผมเคยเสียเงิน 5000 บาท กับเวลา2วัน ไปสัมมนาอาลีบาบาเมื่อปี 53 
ทุกวันนี้เอาความรู้ที่ได้มาใช้กับงานประจำ (ทำเงินให้ผมไปหลายแสนแล้ว)

จะบอกว่าการเรียนรู้มันมีแต่ทำให้เราเก่งขึ้น แต่จะคุ้มกับเงินที่จ่ายไปไหม ขึ้นอยู่กับตัวคุณเอง
comment63:Say yes to your life.
comment64:อยากรวย ก็ไปเรียนคอร์สนู่นนี่นั่น หรือ ให้ add line มาเลยครับ ข้อคิดดี ๆ เพียบ

ถ้ามาแนว ๆ นี้ ผมจะคิดไว้ก่อนเลยว่าอาจจะลวง
comment65:สรุปว่าเจ้าของกระทู้ไม่ได้เขียนเอง ไปก๊อปใน facebook มาให้อ่านสินะ
comment66:ผมไม่ชอบฟังพวกนี้ครับ ผมเลือกที่จะเดินตามชีวิตของตัวเอง ไม่ชอบเหมือนใคร

แค่นี้แหละ ขี้เกียจพิมพ์ยาว
comment67:ผู้จัดสัมนารวยขึ้นค่ะ
comment68:แนะนำให้ดูเจาะใจ ประมาณเดือนที่แล้วที่สร้างอาคารประหยัดพลังงาน จะได้แนวคิดที่ดีมากค่ะ ลองดูในยูทูปค่ะ รับรองไม่ผิดหวังค่ะ
comment69:คิดง่ายๆ ใครได้ตัง   เขาไม่ได้เชิญมานั่งฟังฟรีๆ
comment70:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment71:T_T
comment72:เห็นด้วยกับจขกท.ที่สุดใน 3 โลก
คนเรามีหวังมีฝันได้ 
การเข้าร่วมอบรมขอให้หวังแค่ว่า "เราจะเอาความรู้มาพัฒนา หรือปรับใช้ให้เหมาะกับเรา" 
เอาเป็นวัตถุดิบทางความรู้ในการตามความฝัน
ดีกว่าเข้าไปร่วมแล้วหวังว่า "รวยแน่นอน" 
มันเป็นไปไม่ได้หรอกครับ 
ไม่มีใครช่วยเราได้นอกจากตัวเราเอง
comment73:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

title:บ้านทุกคนไม่ได้จัดงานปีใหม่เหมือนกันหมด..
comment:ว่าด้วยเรื่องการจัดงานปีใหม่หรืองานต่างๆของบ้านใดบ้านหนึ่งในบรรดาบ้านหลายร้อยหลัง บางบ้านอาจใช้เพียงฉิ่ง ฉับ แตร กีตาร์ หรือจะขนเครื่องเสียงสเตอริโองานวัดมาก็ตาม  แต่อยากให้รู้ไว้ตลอดว่าในขณะที่บ้านคุณกำลังโหมกระหน่ำเสียงลำโพงกันอย่างบ้าคลั่งนั้น อีกกว่าร้อยหลังคากำลังหลับพักผ่อนกันอยู่ หลายคนไม่ได้หยุดงานเหมือนที่พวกคุณหยุด ยังทำงานหาเงินวันปีใหม่ ยังต้องการพักผ่อน 

เข้าใจว่ามีเทศกาล อยากสังสรรค์ แต่ถ้าคุณไม่ได้เชิญคนทั้งหมู่บ้านมากินเลี้ยงที่บ้านคุณก็ช่วยกรุณาลดเสียงให้พอเลี้ยงฉลองกันแค่ในบ้านคุณได้ไหมคะ

ถึงใครก็ตามที่จัดงานหรือคิดจะจัด ก็ช่วยคิดถึงคนอื่นๆด้วยละกันค่ะ เพราะบ้านทุกคนไม่ได้จะจัดกินเลี้ยงกับคุณด้วย ช่วยเคารพสิทธิของคนที่อยู่บ้านใกล้ๆคุณด้วยนะคะ

ฝาก ไว้ ค่ะ
comment1:สงสัยเราจะเป็น พวก ตจว ย้ายถิ่น


บ้านไหนฉิ่งฉาบน่ารำคาญ 
ยุบหนอพองหนอก็แล้ว
นับ 1 ถึง 1000 ก็แล้ว
...
เราก็แค่ ยกแก้ว ไปจอยด้วย 
จบ 


555555+
comment2:พูดยากครับ 

แค่ 1 คืน ใน 1 ปี

ทนๆไปเถอะครับ

ปล. ผมก็ไม่ชอบเหมือนคุณนั่นแหล่ะ

แต่ต้องเข้าใจครับ
comment2-1:คืนนี้หลังนึง พรุ่งนี้น่าจะอีกหลัง ยังมีวันที่ 1 น่าจะต่ออีกนะคะ
comment2-2:โอ้ ถ้าเกิน 1 คืนนี่ 

ไม่หวายๆ
comment2-3:ต้องแถวบ้านเรานี่เลย รวมพลหน้าบ้านกันทุกคืนศุกร์ยันอาทิตย์เช้า โอ้โฮ อวยพรให้ทุกวันที่มีวงเลยจริงๆ
comment2-4:คืนเดียว?  เหอๆ แถวบ้าน เป็นอาทิตย์ โทรมเลย
comment2-5:ไม่ใช่แค่คืนเดียวแต่มันทุกคืนจนกว่าจะกลางเดือนไปแล้ว
comment2-6:ตอนสงกรานต์ วันเกิด ทำบุญบ้าน แต่งงาน ลูกบวช เค้าก็บอกกันแบบนี้อะค่ะ
ปีนึงมีครั้งเดียว ชีวิตนึงมีครั้งเดียว แต่ทำไมมันหาเรื่องเสียงดังกันได้ทั้งปีก็ไม่รู้
comment2-7:แถวๆบ้าน บางหลังหาเรื่องใช้เครื่องเสียงขนาดใหญ่ได้ตลอด

วันสงกรานต์ก็ใช้ วันปีใหม่ก็ใช้ วันแต่งงานก็ใช้....

แต่คงเพราะรบกวนคนอื่นเป็นอาจิณ เลยได้ข่าวว่าแต่งกันไม่นานก็เลิกกันไปแล้ว

โดยฟ้องหย่าหมดเงินไปเยอะมากจนไม่เหลือมาจัดเครื่องเสียงชุดใหญ่แล้ว
comment2-8:แถวบ้านเก่าก่อนย้าย
มีครอบครัวใหญ่ครอบครัวนึงนึง 
อาศัยกันในบ้านหลังกะทัดรัด ราว 25-30 วา
อยู่กัน 2 เจนครึ่ง
พ่อ แม่ ลูกสาวคนโต ลูกชายอีก 2
น้าสาว น้าชาย อาชาย อาหญิง
ขนเพื่อนมากินเหล้ากัน ทั้งเพื่อนหญิง เพื่อนชาย
ทั้ง 2 เจน

เปิดเพลง ร้องเพลง เอะอะเสียงดัง ทะเลาะกันเอง
พร่ำเพ้อ พรรณา ต่างๆนานา
ทุกเทศกาล ปีใหม่ สงกรานต์ วันเกิดพ่อ
วันเกิดแม่ วันเกิดลูก
วันเกิดญาติๆ หลานๆ

ถ้าปฏิทินให้หยุดกี่วัน
ก็จะฉลองกันตามปฏิทินที่ให้หยุด
ฉลองราวกับชีวิตจะจบสิ้นในวันนั้นซะทีเดียว
comment2-9:ปีใหม่ไทย
ปีใหม่จีน
ปีใหม่ฝรั่ง

ทุกเทศกาล
comment2-10:ถ้าเจอแค่ 1 คืนในหนึ่งปีนี่ก็พอไหวนะ หลังบ้านผมนี้สัปดาห์ละ 3 - 5 วัน ตลอดปี
เฮ้อ... ไม่รู้จะทำไงแล้วครับ
comment2-11:บ้านนี้ 1 คืน 
บ้านนั่น 1 คืน 
บ้านโน่น 1 คืน
บ้านนั้นๆ 1 คืน

4 คืนที่นอนฟังเสียงร้องของนักร้องคุณภาพ the void
comment2-12:แถวๆบ้านผม ร้องคุณภาพ ระดับเดอะโว้ย
comment2-13:ฮา จริงจัง สมัยอยู่บ้านหลังก่อน ก็ทุกเทศกาล เปิดคาราโอเกะในบ้าน ร้องเสียงเมาอ้อเอ้ ดำน้ำ หาความไพเราะไม่ได้

ไหนๆก็เปิดเพลงเสียงดังแล้ว ยังไม่เพราะอีก จะหงุดหงิดก็ใช่ จะขำก็ไม่เชิง
comment3:จัดงานได้ แต่ก็เกรงใจกันบ้าง บางทีเพื่อนบ้านอาจเป็นหมอ พยาบาล ตำรวจ ยาม เพิ่งออกเวร ต้องการพักผ่อน เตรียมไปเข้าเวรต่อไปก็ได้นะ อยากให้นึกถึงคนเหล่านี้บ้าง เค้าต้องทำงาน ในขณะที่คนอื่นหยุด งานบริการประชาชนไม่มีคำว่าหยุดนะ
comment4:จริงๆถ้าเลยเที่ยงคืนก็น่าจะปิดเพลงอ่ะเนาะ  สังสรรค์แต่ก็ควรจะอยู่ในขอบเขตน่าจะดีกว่า
comment4-1:เปิดเพลงด้วยลำโพสแบบงานวัดก็ไม่ไหวจริงๆค่ะ..... แบบของแขวนประดับหน้าต่างสั่น กรุ๊ง กรุ๊ง กรุ๊ง กรุ๊ง ตามจังหวะเบสอะค่ะ....
comment5:ช่วยเคารพสิทธิของคนที่อยู่บ้านใกล้ๆคุณด้วย
เห็นด้วยมากค่ะ

ไม่เข้าใจ ยังไงก็ไม่เข้าใจ
ทำไมต้องคนอื่นต้องเป็นฝ่ายมาอดทนกับอะไรแบบนี้ทุกปี ทุกเทศกาล
กับข้ออ้างสิ้นคิดว่านาน ๆ ทีมีครั้งเดียว นาน ๆ ทีมีปีเดียวด้วย มันควรเลิกใช้ได้แล้วปะ
แต่ก็อย่างว่า ขนาดหน่วยงานราชการบางหน่วยยังอะลุ้มอล่วยกับวันแบบนี้เล้ย 
คนเดือดร้อนโทรไปแจ้ง ก็ว่านาน ๆ ทีไม่เห็นเป็นอะไร ละจะประสาอะไรกับคนธรรมดา
จิตสำนึกบางคนในสังคมไทยมันต่ำตมจริง ๆ นั่นแหละ

ณ ตอนนี้แถวบ้านเรายังได้ยินเสียงเบสตึง ๆ อยู่เลยค่ะ
เป็นแบบนี้ทุกปี กว่าจะเลิก กว่าจะเงียบก็โน่น ตี4 ตี5
เด็ก ๆ คนแก่ ๆ ไม่ได้หลับไม่นอน
ขอบอกว่ามันไม่ใช่แค่คืนเดียว ลากยาวไปนู่นวันที่ 1 2 3
เฮ้อ
comment5-1:ตามมาให้กำลังใจ
comment6:ปีที่แล้วแถวบ้านเราก็มี เค้ามาบอกล่วงหน้าขอจัด1คืน จะเลิกตี1 จะเอาของกินมาให้ด้วย แต่เราไม่ได้รับ มีขออนุญาตเทศบาลก่อนด้วยนะว่าจะใช้เครื่องเสียง แต่ก็ไม่ดังขนาดนอนไม่ได้นะ

เราเฉยๆอยากจัดก็จัดไป ปีละครั้ง ครึกครื้นดี เพื่อนบ้านกัน ถ้อยทีถ้อยอาศัย

ยังไม่เคยเจอดังๆขนาดทนไม่ได้ ไม่ได้เมาขนาดส่งเสียงดังด้วย โชคดีไป
comment6-1:ถ้าอย่างงี้ผมว่าก็โอเค ดูแล้วเค้ายังมีมารยาทและความเกรงใจ
comment7:นี่บ้านสั่นเลยค่ะ พ่อแม่นอนอยู่ข้างบน ต้องตื่นไปขายของตี 5
comment7-1:ณ ตอนนี้บ้านสั่นสะเทือนเหมือนกันค่ะ เขานั่งกินกันสามคนเปิดเพลงเหมือนมีเป็นร้อย ไม่รู้จะบอกยังไง มาจากข้างนอกจะเอารถเข้าบ้านก็ยังไม่ได้ เอารถบ้านตัวเองมาจอดหน้าบ้านคนอื่นหมดยกเว้นหน้าบ้านตัวเอง
comment8:เรากลับชอบบบรรยากาศแบบนี้นะ  มันดูมีความสุข  ครอบครัวญาติพี่น้อง บางคนผลัดถิ่นแยกย้ายกันไปทำงาน นานๆจะได้หยุดงานตรงกันมาเจอกัน ก็เลยมีเรื่องคุยกันมากหน่อย  ขอแค่อย่าเมาแล้วทะเลาะกันก็พอ
comment8-1:ผมว่าคงแปลกๆ ที่เทศกาลแต่ละบ้านไม่เปิดเพลงทุกคนปิดบ้าน นอนเล่น pantip แล้วฉลอง happy new year กันบนบอร์ด

การสังสรรค์มันก็ไม่ได้เกิดขึ้นทุกวันนะครับ ผมก็เคยเจอ ผมก็รำคาญ ผมก็รับได้ เพราะผมเข้าใจครับ การส่งข้อความ happy new year ผ่านทางข้อความ กับไปฉลองกับเพื่อนๆ ญาติ พี่น้องแบบไหนคุณว่ามันดีกว่า
comment8-2:ถ้าเปิดเพลงให้ได้ยินกันแต่ในบ้านของตัวเอง หรือแค่ในบริเวณที่จัดงานสังสรรค์กัน มันก็คงไม่มีใครไปเดือดร้อนด้วยหรอก

แต่ที่เจอบ่อยๆคือ มีแต่เปิดเพลงเสียงดังได้ยินไปไกลเป็นกิโล แบบนี้มันเกินคำว่าพอดี และเป็นการสร้างความเดือดร้อนรำคาญให้กับคนบ้านใกล้เรือนเคียงเสียมากกว่า
comment8-3:8-1 
บ้านเราเป็นแบบที่คุณว่ามาค่ะ เปิดหนัง เปิดเพลง กินข้าว นั่งเล่นเว็บกันคนละเครื่อง
สงบสุข อบอุ่น ไม่รบกวนใครเลยค่ะ
comment8-4:ครับ ถ้าอย่างนั้นคงใช้ชีวิตคนละแบบ ผมชอบอารมณ์คนส่งรอยยิ้มให้กันมองหน้ากันมากกว่า

จริงๆผมก็ไม่ชอบอะไรที่มันวุ่นวายนะ แต่ผมชอบความรู้สึกนั้นครับ ชอบเห็นรอยยิ้มของคนที่เรารู้จัก หรือแม้จะไม่รู้จักก็ตาม มันทำให้ผมมีความสุขไปด้วย

ถ้าการกระทำนั้น ไม่ทำให้ผมเดือดร้อนมากมาย ผมยินดีเลย
comment8-5:เราก็ว่ามันครึกครื้นดีนะ แต่แถวบ้านเราไม่เคยมีใครเสียงดัง เลยไม่สามารถพูดแทนคนที่เค้าโดนเสียงรบกวนได้
comment8-6:สนุกได้แต่ต้องมีความเกรงใจด้วยค่ะ คนเราไม่ได้ชอบเหมือนกันทุกคน บางคนปีใหม่อาจตะอยากพักผ่อนเงียบๆ ทำกิจกรรมที่ชอบกับครอบครัวค่ะ
comment9:ต่างจังหวัดนี่โอเค

แต่คนในเมืองน่าจะรำคาญจริง
comment10:หาซื้อที่อุดหูมาใช้ใส่นอน
comment10-1:เอาไม่อยู่ครับ
และคนที่ไม่ชิน คงเคืองหูจนนอนไม่หลับเหมือนเดิม
comment10-2:แบบนี้อุดหูแล้วเจ็บ กันเสียงไม่ดีด้วย ต้องเอาแบบที่เป็นก้อนโฟม แบบนั้นดีกว่ามาก อุดแล้วเสียงไม่เข้าเลย แต่ต้องรู้เทคนิคการบีบโฟมยัดเข้ารูหู ไม่งั้นเสียงก็ยังเข้าอยู่ดี
comment10-3:ที่อุดแบบนี้ไม่ได้ช่วยอะไรครับ
comment10-4:กันเสียงเบส (หึ่มๆ ได้ไม่หมดครับ)  เสียงทุ้มต่ำ เสียงซับ  ที่เปิดกันหนักๆ มันสะเทือน ฝาผนัง ประตูหน้าต่าง บางคน เอามันตัวเองอย่างเดียว ไม่สนคนอื่น บางสถานที่ไม่ต้องรอเทศกาล เปิดดังโคตรถี่ สมัยนี้ มันเถื่อน คนพอรวมกลุ่มกัน กินเหล้า เปิดเพลงเสียงดัง เอามันเอาชอบพวกกลุ่มตัวเอง  โชว์พาวว่า พวกกรุเจ๋ง เครื่องเสียงดัง  แต่รำคาญ รบกวนการนอนคนอื่นชั่งมัน  ประมาณนี้
comment10-5:แม่ผมเป็นโรค หัวใจ เคยพยายามคุยหลายทีแล้ว เรื่องโชว์เบสหนัก นี่ 

เวลาเปิดที ข้างบ้านกำแพงสะเทือน แม่ผมนี่แทบ ต้องกุมหัวใจทุกครั้ง 

แม่บอกเสียงมันดังเสียดหัวใจ  บอกตรงไม่อยากหยิบมีดไปไล่ฟัน ครับ
comment11:--- วันปีใหม่ วันสงกราณต์ ถ้าไม่ได้ยินเสียงเพลง สวัสดีปีใหม่ กับเพลงวันสงกราณต์ เหมือนกับขาดอะไรไปอย่าง ดังบ้างเบาบ้าง ใกล้บ้างไกลบ้าง ก็ถือเป็นส่วนหนึ่งของประเพณีไทย จนคิดว่าเป็นส่วนหนึ่งของชีวิตไปแล้ว ทั้งๆที่บ้านไม่เคยจัดงานอะไรกับสองวันนี้เลยมีแต่ไปร่วมงานกับบ้านอื่น แต่ก็เต็มใจอยากได้ยิน  ต้องขออภัยถ้าตอบแบบนี้
comment12:มันก็ "พูดยาก". นะครับ สำหรับบ้านเรายามนี้!!
เพราะอะไร?  บางเรื่องก็มีเหตุผลที่พอจะ "วิพากษ์ฯ"
ได้ แต่บางเรื่อง เราก็มีขอบเขตจำกัด/ถูกจำกัดขอบเขต
ให้พูด/วิพากษ์วิจารณ์ มากมายอะไรไป มันก็จะเข้าข่ายผิดกฏฯ

ก็คงต้อง ร้องเพลง "รอ". (อดทนต่อไป..จนกว่า...)
comment13:เมื่อสมัยวัยรุ่น แถวๆบ้านนี้จัดกันบ่อยมาก โดยเฉพาะหลังบ้าน ..... ตอนนี้สบายละ ขายที่ขายบ้าน ย้ายกันไปหมด 😁😁
comment14:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment15:เซ็งเหมือนกันค่ะ  รู้สึกถูกละเมิด
ทำไมต้องเปิดเพลงเสียงดังขนาดนั้น
แถมร้านอาหาแถวบ้านก็ยังจัดเต็มเครื่องเสียง
ทุกเทศกาลเลย เราเหมือนโดนเอาเปรียบ

คุณจะสนุกจะหาเงิน  ทำไมต้องเดือดร้อนคนอื่น
comment16:เจ้าของกระทู้ไปอยู่แดนอีสาน ไม่ผูกคอเลยหรอ ดินแดนนั้นเขาเปิดทุกเทศกาลไม่สนพระแสงอะไรทั้งนั้น
comment16-1:อันนี้จริงมากค่ะ มีเสียงได้ทุกเทศกาล 

แต่เราก็มีวิธีแก้ของเราเอง คือย้ายหอมาอยู่โซนโรงพยาบาล แล้วหอก็ติดแอร์ เสียงใกล้ๆไม่ค่อยมี ถ้าเสียงไกลๆ ปิดหน้าต่างเปิดแอร์ก็ไม่ได้ยินแล้ว

เป็นคนไม่ชอบงานรื่นเริงทุกประเภทเหมือนกัน อยากอยู่สงบๆ ไม่ต้องมีปฏิสัมพันธ์กับใครให้มาก
comment17:สำหรับเรา ถ้าวันปีใหม่ กินเลี้ยงเสียงดังเราโอเคนะ คือมันก็ได้บรรยากาศแบบวันปีใหม่ดีอ่ะ คือบ้านเราก็เป็นหมู่บ้านไง ทุกๆปีก็กินกัน บ้านนั้นกินวันนี้ บ้านนี้กินวันนั้น แต่ก็อยู่ในช่วงวันหยุดปีใหม่ ถ้าปีไหนไม่มี มันเงียบเหงามากเลย 5555
comment18:แถวบ้านก็ฉลองกันปีละ 2 ครั้ง  คือปีใหม่กับสงกรานต์  ส่วนตัวรู้สึกเฉยๆ ไม่คิดอะไรมากเพราะถือเป็นช่วงเทศกาล (ในหมู่บ้านผมปกติเค้าเปิดเพลงดังๆ กันถึงเที่ยงคืนกว่าๆ  จบช่วง count down ก็เริ่มหรี่เสียงกันละ)  คนออกต่างจังหวัดกันเยอะ ถ้าไม่มีเสียงเพลงนี่แทบจะเป็นป่าช้าเลย 55

ปล. โชคดีอย่างที่เค้าเมาแล้วไม่โวยวาย อาละวาดเสียงดัง ไม่งั้นก็คงเซ็งเหมือนกัน
comment19:แถวบ้านไม่จำเป็นต้องมีเทศกาล แค่วันเกิดก็เปิดกันโต้รุ่งเหมือนกลัวว่าปีหน้าจะไม่ได้จัด ปีใหม่สงกรานต์ไม่ต้องห่วง เปิด 3 วัน 3 คืน โดยที่ไม่มีปิดเปิดต่อเนื่อง เคยมีปีนึงที่เราไม่ได้หยุดปีใหม่ต้องทำงาน นอนไม่ได้เลยทั้งคืน ออกไปบอกให้เบาๆเสียง ก็เบาให้ 5 นาทีสักพักก็ดังอีก ขนาดปีที่แล้วเค้าให้งดงานเฉลิมฉลองรื่นเริงนะ หมอลำยังดังกระหึ่มซอย พอเราไม่ไหวแจ้งตำรวจก็ทำมาเป็นพูดมีอะไรไม่บอกเรื่องนิดๆหน่อยๆเอง ทำอย่างกับพูดภาษาคนแล้วฟังกันรู้เรื่อง กินกันจนเมาไม่มีสติแล้วก็ตีกันเอง ปีนี้เลยถามว่าไม่กลับบ้านตจว.จะกลับกันหลังปีใหม่ เรานี่ก็เตรียมใจเลยปีนี้ดังอีกแน่ๆ
comment20:จะเปิดเพลงดัง รับได้ที่ 4ทุ่ม หลังจากนั้นควรเบา
comment21:เราอดทนมา1คืนแล้ว ...

อยากจะบอกใครๆ เหมือนเจ้าของกระทู้เหมือนกัน ... แต่อย่างว่า มันเทศกาลแห่งการพักผ่อน สังสรร และการพบปะครอบครัว ซึ่งแน่นอนว่า กิจกรรมที่ต้องทำกันคือ กิน ดื่ม ฟังเพลง ร้องเพลง พูดคุยกันตามประสาคนนานๆ เจอกันที และต้อง เมา และ อาจจะมีการทะเลาะวิวาทด้วย ซึ่งมีทุกปี 

เราเองก็ไม่ได้หยุดพัก ยังต้องนอนตอนสามทุ่ม แล้วตื่นตีสี่เหมือนเดิม เพื่อทำงาน ... ที่ที่เราอยู่ เป็นหมู่บ้าน ก็มีคนหลายแบบ และเราก็จะเจอมาหลายแบบ ... 

สุดท้ายคือ เอาจุกมาอุดหูตัวเอง ซึ่งสามีไปหาซื้อหูฟังแบบตัดเสียงมาให้ มันใช้ดีมาก เงียบ ไม่ได้ยินอะไรเลย 

อย่าไปหวังอะไรกับสังคมแบบนี้เลย ไม่มีจิตสำนกสำนึกอะไรกันหรอก มีแต่ ใครทำไรฉันก็จะทำบ้าง คนนี้ทำได้ฉันก็ต้องทำได้ ไม่ได้สนว่า มันจะละเมิดใคร จะรบกวนใคร หรือใครจะเป็นยังไง พูดแล้วเพลีย ...
comment21-1:แนะนำที่อุดหูกันบ้างนะครับ 55

เจอ ของเทพ มี กรอง สองแบบด้วยนะแบบปกติ กะแบบเสียงต่ำ แหม่ แต่ราคาลิ่วมากๆ
comment22:เห็นด้วยครับ

คนไทยยังขาดความรับผิดชอบในเรื่องการเคารพสิทธิ์ผู้อื่น จะบอกว่าวันเดียวจะเป็นไร แบบนี้คือทุเรศมาก ไม่รู้เติบโตมาในสังคมแบบไหนนะ ถึงได้มึความคิดเอาเปรียบผู้อื่นได้หน้าด้านๆ
comment23:คนไทยชอบฉวยโอกาสปล่อยผี  สมัยก่อนก็ไม่ขนาดนี้นะ

อาจเป็นเพราะสมัยก่อนไม่มีเครื่องเสียงตามบ้าน ทุกบ้านมีแค่วิทยุ
comment24:สำหรับคนที่มาออกตัวให้
เอาจริงๆ ใช้คำว่า ปีละครั้ง ไม่ได้หรอก

เพราะอย่างสงกรานต์ นั่นก็แน่นอนว่า เป็นอีกครั้งของปี

แล้วถ้ามีงานขึ้นบ้านใหม่ งานบวช งานแต่งงาน ฯลฯ
พวกนี้จะหงายการ์ด "ประเพณีวัฒนธรรม" ในการรบกวนเพื่อนบ้านได้ตลอด

แจ้งตำรวจก็ไม่ได้อะไร
เพราะตำรวจก็อยู่ภายใตั "ประเพณีวัฒนธรรม" เหมือนกัน

สรุปคือ ออกไปเช่าโรงแรมนอนครับ
comment24-1:คือ ถ้ามันเกิน ปีละ 2 วัน 

ผมก็ไม่เห็นด้วยครับ

ปล.ผมก็ไม่ชอบครับ ผมบอกไปแล้ว แต่บางสถานการณ์ บางทีก็พูดยาก
comment25:นี่บ้านอยู่ในซอย เป็นตึกแถว อยู่มาเป็นสิบปีไม่เคยมีปัญหา ไม่มีใครล้ำเส้นรบกวน ไม่มีเสียงดังยกเว้นวันหนังกลางแปลงซึ่งทุกคนก็ตกลงกันแล้ว วันดีคืนดีมีครอบครัวใหม้ย้ายมา ครอบครัวใหญ่มากกกกกก จนสงสัยว่าอยู่กันยังไง มาจากภาคที่คุณก็รู้ว่าภาคอะไร (ไม่ได้อยากจะเหยียดนะ ฝ่ายพ่อก็มาจากภาคนั้นแหละ ตอนไปเยี่ยมญาตินี่ได้ยินเสียงลำโพงข้างบ้านเปิดดังจนกระจกหน้าต่างสั่นอ่ะ บอกให้เบาก็ไม่ได้ด้วยด่ากลับ รู้เลยว่าวัฒนธรรมเปิดเพลงดังน่ารำคาญนี่เป็นเรื่องปกติ เหอะ) ช่วงแรกเปิดเพลงแม่-งทุกวัน เผื่อแผ่ทั้งซอย หลังๆก็เบาลงหน่อย อย่างน้อยพอปิดประตูหน้าต่างที่ระเบียง ใส่หูฟังก็ไม่ได้ยินละ (ก่อนหน้านี้เสียงลอดหูฟัง บ้านเราอยู่เยื้องแค่หลังเดียวด้วย) เปิดเพลงกันอย่างกับเห่อเครื่องเสียงซื้อใหม่ แถมเป็นครอบครัวใหญ่เราก็ไม่อยากมีเรื่อง 

คือแบบน่าด้าน น่ารำคาญ มารยาทไม่มี จิตสำนึกความเกรงใจต่ำ จะด่าว่าบ้านไม่สั่งสอนก็ไม่ได้ เพราะทางบ้านเขาคงสั่งสอนมาว่าเป็นเรื่องปกติอ่ะค่ะ จริงๆที่ซอยก็มีคนภาคนี้อยู่อีกครอบครัวนะ แต่เขาก็น่ารักไม่ทำตัวแบบนี้ ตอนคุยก็บ่นๆว่ารำคาญเหมือนกันแต่เขาบอกว่าให้ทำใจเพราะตอนเขาอยู่ตจว. ก็เจองี้ห้ามไม่ได้ โหววววว
comment25-1:ภาคที่ชอบกินข้าวเหนียวใช่ไหมครับ
comment25-2:คิดแบบนั้นเหมือนกัน เพราะตอนนี้ก็อยู่ใกล้ๆ แถบที่ว่า รู้สึกได้เลยว่าเหมือนคนพวกนี้ไม่ได้รับการปลูกฝังความเกรงใจมาในพื้นเพของครอบครัวเลย เปิดเพลงทีต้องลั่นทุ่ง ประกาศให้รู้ว่าฉลองนะ ยิ่งคนอื่นรำคาญยิ่งชอบใจ เป็นกลุ่มคนที่มารยาททางสังคม ต่ำตมมากๆ
comment25-3:เดี๋ยวต้องมีคนมาดราม่าเรื่อง "เหยียดภาค" เชื่อสิ

ป.ล. 25-1 แถวลำปางเค้าก็ปลูกข้าวเหนียวกินข้าวเหนียวนะเออ คนเหนือก็กินข้าวเหนียวเน้อ
comment25-4:คิดว่าความคิดแนวเหยียดภาคจะหมดไปแล้วซะอีกนะครับ ไม่ใช่แค่ภาคเดียวหรอกครับที่ชอบงานรื่นเริง..
comment25-5:ไม่ได้เหยียดหรอก มันคือความจริง
คนภาคนี่ ส่วนใหญ่เค้าไม่ถือ(มั่ง)
เพราะไปเที่ยวภาคนี้กลางคืนก็เปิดเพลงไม่ให้คนนอนเหมือนกัน55 ไม่ต้องเกรงใจใคร 

แต่เข้ากทม ก็ทำตัวปกติเคารพคนอื่นเหมือนเดิม แถวบ้านเงียบมาก ทุกคนเคารพกัน
คนป่วย คนแก่อยู่ได้
comment25-6:วัตถุพัฒนา  คนไม่พัฒนาก็เป็นแบบนี้แหละ  ต้องมีกฎหมายเด็ดขาดจัดการกับคนพวกนี้เท่านั้น
comment25-7:คือไม่ได้เหยียด มันเป็นเรื่องของ mind set น่ะค่ะ เขาสอนกันมาว่าเป็นเรื่องปกติ อยากที่บอกว่าคงบอกว่าบ้านไม่สั่งสอนไม่ได้ เพราะเขาสอนกันมาว่ามันปกติ ซึ่งเรื่องปกติของเขามันเป็นเรื่องเสียมารยาทของเรานี่สิ....
comment26:เอาจริงๆ ถ้าเอาแบบเหตุผลเลย จขกท. คือฝ่ายถูกนะ 
แต่แค่ไม่ถูกใจคนส่วนมากแค่นั้นเอง คือให้เขาลดเสียงได้มั้ย ลองไปบอกเค้าดู หรือไม่ก็ทนๆไป เทศกาลนะ นานๆมีครั้ง
comment27:แถวบ้านเรา ทุกสุดสัปดาห์ แต่ก่อนใช้รถกะบะแต่งเครื่องเสียงมาเปิด เดี๋ยวนี้ติดชุดคาราโอเกะเลย เสียงกระหึ่มจนกระจกหน้าต่างบ้านเราสั่นทุกบาน

ยิ่งถ้ามีเทศกาล โห เลวร้ายสุดๆ ถ้าไม่มีเทศกาลจะเปิดถึง 4 ทุ่ม - เที่ยงคืน (อยู่ที่ว่าคืนไหนมันส์ขนาดไหน) ถ้าเทศกาลนี่ ทั้งวันทั้งคืนค่ะ

แล้วเราเป็นแม่ลูกอ่อน ลูกเราก็นอนไม่ได้ เราโทรแจ้งตำรวจ ตำรวจไม่เคยรับแจ้ง บางที่ก็บอก นานๆที ปล่อยเค้าบ้างเถอะ 

เราถอดใจไปแล้วค่ะ สงกรานต์ที่แล้ว เราขอย้ายไปนอนบ้านญาติชั่วคราวเลย
comment28:แถวบ้านมีบ้านเช่าย้ายมาจากต่างจังหวัด เอาเครื้องไฟ ลำโพงตัวดำๆใหญ่ๆสองตัวมาเปิด เสียงดังขนาดกระจกกระเพื่อม มีเพื่อนบ้านใจกล้าเข้าไปขอให้หรี่เสียง. 
แต่บ้านนั้นดันหัวเราะ

ท้ายสุดมีขวดน้ำมันใส่ขวดเหล้า จุดไฟ เขวี้ยงเข้าไปในบ้าน

เงียบสงัด เปิดมาวันที่ สี่ มกราบ้านนั้นขนของย้ายออกแทบไม่ทัน
comment29:จริงค่ะ เทศกาลทีไรนี่มีเรื่องให้หงุดหงิดทุกทีเลย วันก่อนสนามกีฬาตรงข้ามคอนโดจัดงานกันเสียงดังมาก ดังได้ยินชัดเจนทุกคำพูดเลย เรามองออกไป จัดกันอยู่แค่ 1/4 ของสนาม แต่ให้เครื่องเสียงเยอะเกินจำเป็น จนมีคนแจ้งตำรวจไปเลยค่ะ เราก็โทรซ้ำไปอีกสองครั้ง กว่าจะจบงานก็ทนหนวกหูอยู่ 2-3 ชั่วโมงมั้งคะ เราเข้าใจนะคะว่าหลายคนต้องการเฮฮากัน แต่ว่าถ้าอยู่ในขอบเขตของความเกรงใจต่อผู้อื่นด้วยก็จะดีมากค่ะ
comment30:ส่วนตัวเฉยๆค่ะ
แต่ความเห็นต่างใน fb น่าสนใจดี
ยังงั้ยก็ขอเอาใจช่วยให้หาทางออกดีๆได้นะคะ
ป.ล. ข้ออนุญาตเจ้าของเม้นด้วยค่ะ
comment30-1:เรื่องหมาเห่า เด็กร้อง มันเป็นเรื่องที่เข้าใจได้ และเสียงก้ไม่ได้ดังขนาดกระทุ้งเข้ามาในแก้วหู บานหน้าต่างสั่นสะเทือนนะคะ
แต่เรื่องการเปิดลำโพงเสียงดังสนั่น อันนี้คือคนที่น่าจะมีวุฒิภาวะพอจะเข้าใจในสิ่งต่างๆได้แล้ว 

คุณจะเสียงดังในประมาณหนึ่ง คงไม่มีใครว่าอะไร ถ้าเสียงจะดังไม่เกินหมาเห่าหรือเด็กร้อง แต่ที่เค้าโวยวายกันนี่ มันเกินปกติไปมากหรือเปล่าคะ เหมือนเสียงรถมอเตอร์ไซค์ของเด็กแวนซ์ ที่สร้างความน่ารำคาญเหมือนกัน
comment30-2:อันนั้นมันเลี่ยงไม่ได้ก็ต้องทำใจยอมรับอยู่แล้ว จะให้ไปบอกเพื่อนบ้านให้ฆ่าหมาฆ่าเด็กหรอ
แต่เครื่องเสียงดนตรีที่เปิดฉลองกันมันไม่ใช่สิ่งมีชีวิตนี่คะ ควบคุมได้ด้วยการที่กดปิดหรือถอดปลั๊ก
จะเอามาเทียบกันก็ไม่ถูกค่ะ
comment30-3:อยากบอกเจ้าของเฟสนี้ว่า
ส่งเสียงดังรบกวนโดย "จนใจ" คือ ไม่ได้อยากให้มีเสียง แต่มันหยุดเสียงที่เกิดขึ้นไม่ได้ พยายามให้คนเดือดร้อนน้อยที่สุด
ส่งเสียงดังรบกวนโดย "จงใจ" คือ ไม่มีความจำเป็นต้องเสียงดัง แต่อยากให้เสียงมันดังที่สุดเท่าที่จะทำได้ เพื่อความสะใจ
comment30-4:ข้อความสวยหรู ดูดี ถ้าไม่มีสมองนี่ อ่านแล้วจะคล้อยตามเลย
comment30-5:ที่พูดนี่คงยังไม่เคยเจอเบสแบบทะลุทะลวง ดังแบบกระจกสั่น หมาเห่า เด็กร้อง กระจกคงไม่สั่นครับ
คนไม่เคยเจอนี่พูดไรก็ได้ครับ
comment30-6:วิถีชีวิต 555

เอาไปเปรียบกับหมา - หมาคุยรู้เรื่องไหม ?
เอาไปเปรียบกับเด็กเล็ก - เด็กเล็กร้องไห้เพื่อเป็นการสื่อสาร ถ้าไม่ร้องสิเครียด ถ้าเขาคุยบอกเราได้เขาไม่ต้องร้องหรอก 
เอาไปเปรียบกับการทำอาหาร, เอาไปเปรียบกับรถเก็บขยะ - ของพวกนี้ ร้องเรียนได้ ถ้ามันทำไม่ถูกสุขลักษณะ มันไม่ใช่วิถีชีวิต

ยังดี ไม่พูดไปถึงว่า เบื่อพระอาทิตย์ขึ้น เบื่อน้ำลง แต่ต้องทน ไปโน่นเลย 

การหาเรื่องเมาเพื่อความสนุกของตัวเอง มันไม่ใช่วิถีชีวิตอะไรเลย ไม่ใช่ปกติโลกด้วย  และพวกคุณเมิงก็ไม่ใช่หมาที่คุณไม่รู้เรื่อง(หรืออยากจะใช่) และก็ไม่ใช่เด็กเล็กที่ต้องร้องงอแงเสียงดัง(หรือก็ใช่) 

และถ้าสิ่งนี้คือปกติวิถีชีวิต(ที่เมิงทำแล้วเลยบอกว่า มันเป็นวิถี เป็นแนวที่คนอื่นต้องยอมรับ เป็นส่วนนึงของโลกนี้)  นี่ก็คือ สิ่งที่ชาวเราตอนนี้ทำกันมากที่สุด คือ การตะแบงเหวห่า อะไรก็ได้ เพียงเพื่อให้ตัวเอง ทำได้  จบ
comment30-7:รำคาญทั้งหมมดนั่นแหละค่ะเสียงหมาเห่าทำหูเราอื้อหน่อยๆ หูเราทนเสียงดังๆไม่ค่อยจะได้ แต่มันเห่าไม่บ่อยไงถ้าหมามันเห่าบ่อยกอีกเรื่องค่อยเดินหนีไปอีกที เสียงเด็กร้องก็เช่นกัน แต่ไม่ทำให้หูอื้อแต่ก็รำคาญอยู่ดี เสียงลำโพงใหญ่ทำให้หูอื้อ แต่เราไม่รำคาญนะแต่มัทำให้เราหูอือเวลาอยู่ใกล้ๆ ส่วนเสียงพลุ ปะทัด โตรเกลียดของโคตรๆๆเลย ทำให้หูอื้อดีไม่ดีหนวกเป็นอัตรายอาจก่อให้คนอื่นเดือดร้อนได้ เสียงรถเฉยๆ  คือจะบอกว่าถ้มันไม่ทำให้ควรเดือดร้อนก็ทำไปเหอะ แต่เผอิญหูเราเดือดร้อนไง  ถ้าทำแบบข้างบนอ่ะ
comment31:อยู่ที่ "จิตใต้สำนึก" ของแต่ละคนครับ
หายาก มากครับ สำหรับสังคมไทย

เห็นใจ จขกท. ครับ ช่วงเทศกาล ก็ต้องทน + ทำใจ อย่างเดียวครับ
เป็นกำลังใจให้ครับ เจอมาเยอะเหมือนกัน
comment31-1:กฎหมายที่ดูแลเรื่องพวกนี้ โทษก็เบา / อ่อน มาก
comment32:ให้เวลาถึงแค่ตีสอง ถ้าตีสองไม่หยุดเสียงดัง จะออกไปด่าเลย 

ตัดมาที่ภาพจริง คนในหมู่บ้านหายไปตั้งแต่วันที่29 ร้านค้าปิดหมดเหลือแต่ 7/11  เหงาๆ ถนนโล่ง รถไม่ติด หมู่บ้านปกติก็เงียบอยู่แล้วนี่เงียบยังกับร้าง ไปเค้าดาวน์กันหมดเลย ส่วนเราก็นอนข้ามปีไปค่ะ
comment33:ชอบฟังเพลง เปิดเพลง ดังๆ แต่ทำไมต้องหันปากลำโพงไปทางอื่นด้วย

ทำไม ไม่หันปากลำโพง เข้าบ้านตัวเอง
comment34:ต้องทำใจครับ
ทุกวันนี้ก็โดน เสียงดังรบกวนคนอื่นตลอด เสร็จแล้วคนทำเสียงดัง
ก็ใส่บาตรตอนเช้า ล้างบาปเสร็จ หมดเวรกรรม
คนซวยคือ กรูนี่เอง
comment35:ข้างบ้านเรานี่เปิดทีหลังคาสั่นผึบๆ แร่ก็แค่ปีใหม่ละนะแบบญาติๆมาครบก็เลยฉลองกันหน่อยก็แค่วันที่31ธันวานี่แหละ เราก็นอนไม่หลับแต่ก็ฟังเพลงเพลินๆไป นานๆทีครบญาติครบคน บรรยากาศแห่งความสุขงี้ลอนฟุ้งๆ แอบอิจฉาข้างบ้านอยู่เหมือนกันดีจังเลยน๊า ไอ้เราไม่ได้ฉลองอะไรนอนฟังเพลงข้ามคืนกับยายอยากฉลองบ้างจัง 55555555
comment36:พวกจัดงานหรือบางที กางเต้นท์เลยนะ ถนนก็แคบ อยู่แล้ว เจือก กางเต้นท์จัดงานอีก 

แถมเปิดลำโพงลั่นซอย โค ต ร  เห็นแก่ตัวมากๆเลย  สงสัยชุมนุมสัมภเวสีน่ะ
comment37:รำคาญเหมือนกันแต่ก็เข้าใจอ่ะนะ อยู่ในสังคมมันก็ต้องเจอเรื่องแบบนี้อยู่วันยังค่ำ ในเมื่อไม่ได้อยู่ในป่าเขา ก็คงจะเอาที่ถูกใจทุกอย่างไม่ได้
สองสามวันนี้ พวกเอ็งปล่อยผีกันไปเถอะ แต่ไม่ใช่ว่าไม่มีขอบเขตนะ ถ้าอะไรที่มันมากเกินไปก็ต้องมีไปเตือน
comment38:ปีใหม่สงกรานต์ คน.....ครองเมือง
comment39:ผมก็ทำใจ คืนนี้ยังไงก็หลับไม่ลงแน่นอน...
comment40:คนบางคนนี่เห็นแก่ตัวและมารยาททางสังคมต่ำมาก
จะฉลองจะกินเหล้าจะอะไรก็ไม่ว่าหรอก
แต่ทำไมต้องเสียงดังเบอร์นั้น
จะเปิดเพลงก็ไม่ต้องเผื่อแผ่ชาวบ้านชาวช่องเขาหรอก ถ้าหรี่เสียงลงหน่อยมันจะตายเรอะ
แล้วก็อ้างว่าเป็นงานเทศกาล ปีละครั้ง บลาๆ
คือวันเทศกาลมันไม่ใช่ข้ออ้างของการรบกวนชาวบ้านนะ
เสียงเด็กเสียงหมาเนี่ยยังเข้าใจว่าควบคุมไม่ได้
แต่เสียงเพลงเสียงโวยวายเนี่ยมันเป็นอะไรที่ควบคุมได้
และคนมีจิตสำนึกดีๆก็น่าจะคิดได้บ้าง
เอะอะก็จะให้ชาวบ้านทนๆๆๆๆๆ
แล้วทำไมเราต้องทนคนไม่มีจิตสำนึกด้วย 
คนพวกนี้ไม่เห็นใจชาวบ้านเลย คนที่เขาต้องทำงานวันปีใหม่ก็มีเยอะแยะ
เขาเห็นแก่ตัวขนาดนี้แล้วทำไมเราต้องทนด้วย
comment41:ทำใจค่ะ เราก็รำคาญงานเลี้ยงปีใหม่เสียงดังพอๆกับตอนสงกรานต์ที่โดนสาดตอนต้องออกไปธุระข้างนอกแบบไม่เกรงใจนั่นแหละ ในเมื่อเปลี่ยนเขาไม่ได้ก็ต้องหาทางอยู่กับอะไรแบบนี้ให้ได้ด้วยตัวเอง 
โชคดีปีนี้ได้อยู่ในหมู่บ้านเงียบสงบ สบายหูมากกก
comment42:บ้านผมอยู่ติดกับวัด รำคาญเสียงพระสวดมาก หันลำโพงมาจ่อหน้าประตูห้องนอนเลย
comment42-1:แถวบ้านผมที่ ตจว.ก็แบบเดียวกัน  ติดลำโพงฮอร์น HI-Power รอบทิศทาง บนยอดตึกสูงของวัด สวดเช้า-เย็นได้ยินกันทั้งเมือง(เขตเทศบาล)

ยิ่งช่วงเทศกาลทางศาสนา ไม่ต้องห่วง...คนแถวนั้นก็คงติดลูกเกรงใจตามประสาคนบ้านนอก เพราะเป็นวัดดังอันดับ1ของจังหวัด
(เคยได้ยินมาว่ามีคนไปบอกกล่าวเหมือนกัน แต่สักพักก็เหมือนเดิม)   ผมน่ะอยู่ต่างถิ่น กลับบ้านไปทีเนี่ย แทบจะประสาทเสีย  

ปล.จังหวัดที่มีการแห่ระเบิดน่ะครับ
comment42-2:แถวบ้านผม(นนท์) จริงๆก็อยู่ห่างมัสยิดเป็นกิโลๆนะ
แต่ยามเงียบๆ เช้าๆ จะได้ยินเสียงเปิดบทสวดประจำ
บอกตรงๆว่าไม่ชอบ และไม่เข้าใจด้วยว่าจะเปิดเสียงให้มันกระจายๆออกมาทำไม
ทั้งๆที่คนอยู่บริเวณนั้นก็มีคนศาสนาอื่นอยู่เยอะ
comment43:ตอนยังไม่ย้ายบ้านช่วงเทศกาลปีใหม่กับสงกรานต์เป็นวันรวมญาติของข้างบ้าน ยังไม่นับวันสังสรรค์กับเพื่อนในวันอื่นๆ เปิดเพลงดังตั้งแต่เที่ยงวันยันตี2ของวันถัดไป บางทีเมาทะเลาะกันอีก โทรแจ้งตำรวจก็มาบ้างไม่มาบ้าง นี่ทนจนต้องย้ายหนีเองละ มาอยู่คอนโดต่างคนต่างอยู่สบายหู สบายใจ
comment44:เห็นด้วยครับ จะฉลองอะไรก็ไม่ควรทำให้คนอื่นเดือดร้อน
comment45:เจองานบุญแถวบ้าน(จริงๆก็ไม่ไกล้ ห่างเกือบกิโลด้วยซ้ำ)
เจ้าอาวาสเป็นคนจัด ที่วัดเลย

ดัง สะเทือน นอนยังไงก็นอนไม่หลับ ยิ่งดึก ยิ่งดัง

ซักตี3 ทนไม่ไหว โทรแจ้ง 191 
คำตอบที่ได้รับคือ ทนเอาหน่อย 6โมง(เช้า) ก็เลิก

ทุกวันนี้ยังสงสัย งานบุญนัยสำคัญมันคืออะไร ทำไมต้องจัดถึงโต้รุ่ง
ทุกคนต้องยอมรับในสิ่งๆนี้หรือ
comment46:อันนี้เห็นด้วยมากๆ ครับ จะเทศกาลอะไรก็ตาม ปีใหม่ สงกรานต์ เขาไม่ได้หยุดกันทุกคนนะครับ หลายๆ คนปีใหม่ก็ยังต้องไปทำงาน (ผมเองก็เคยเป็นหนึ่งในนั้น) แล้วบางที บางบ้าน ไม่ได้จัดแบบธรรมดา เครื่องเสียงมาเต็ม เบสทะลุทั้งซอย เคยเจอโต้รุ่งยันเช้า วันถัดมาต้องไปทำงานแทบเป็นซอมบี้ บางบ้านก็มีเด็กอ่อนต้องการพักผ่อน 

บางคนบอกให้ไปชนแก้วกับเค้า วันรุ่งขึ้นต้องตื่นไปทำงานแต่เช้าตรู่นี่มันไม่ไหวหรอกครับ 

ทำอะไร ผมว่ามันควรมีกรอบ มีความพอดี มีความเกรงใจคนอื่น ถ้าไปทำ ไปฉลองกันในที่เฉพาะ ที่ไม่ใช่ย่านพักอาศัย ไปจัดเวที ไปเธค ไปผับ อะไรอย่างนั้น ก็เอาตามสบายเถิด แต่ย่านพักอาศัยนี่อย่าทำเลย
comment46-1:บ้านเรามีกฎ งดจัดงานที่บ้านทุกกรณีค่ะ
บ้านจัดสรร แต่ละคนพท.ไม่เยอะ
ที่จอดรถจำกัด 

บ้านไหนจัดงานซักหลัง ยังไงก็เดือดร้อนคนอื่นอยู่แล้ว ไม่เดือดร้อนทางใดก็ทางหนึ่ง

จัดที่ร้าน จบๆไป ไม่ต้องมีใครมาแช่งมาด่า
comment47:ยิ่งโตยิ่งรู้สึกว่าสุภาษิตใช้ได้นะ สำเนียงส่อภาษา กิริยาส่อสกุล บางบ้าน บางครอบครัว สอนกันมาแบบเลวๆ ไม่รู้จักความเกรงใจเหมือนไม่เคยผ่านการอบรมมาทั้งวงศ์ตระกูลตั้งแต่บรรพบุรุษ แล้วไม่ยอมปรับปรุงด้วย ไม่มีการพัฒนา ต่ำยังไงก็ต่ำอย่างั้น ขาดจิตสำนึกโดยสิ้นเชิง

เรื่องนี้ก็เหมือนกัน ถ้ามีจิตสำนึกก็ควรจะรู้ว่าการฉลองไม่ว่าจะเมื่อไร ไม่ควรก่อความเดือดร้อนให้คนอื่น ผมก็ไม่รู้ว่าคนพวกนี้เวลาตัวเองสนุกแล้วบ้านรอบข้างระอาใจและรังเกียจเนี่ย มันรู้สึกผิดอะไรบ้างหรือเปล่า หรือไม่รู้สึกอะไรเลย
comment48:3วัน3คืนติดแล้ว แต่ไม่ใช้คนในหมู่บ้าน
เป็นคนงานที่มาสร้างบ้าน ลำโพง เพลง
ร้อง บ่น ด่ากันออกไมค์24ชั่วโมง
..ส่วนผมก็ได้แค่ใส่ที่อุดหูแลัวนอน
comment49:หัวอกเดียวกันเลยครับ
comment50:อ่านดูแล้ว ถ้าเจอแบบหลายๆ คนผมก็คงรับไม่ได้เหมือนกันแฮะ  แต่หมู่บ้านผม ตอนนี้เงียบสนิท หลังเสียงพลุจบ ประมาณเที่ยงคืนครึ่ง ทุกบ้านพร้อมใจกันปิดเครื่องเสียง เหลือแต่เสียงคุยกันแว่วมานิดๆ หน่อยๆ พอปิดหน้าต่างห้องนอน เปิดแอร์ ก็ไม่ได้ยินอะไรละ
comment51:บ้านเราอยู่ใกล้เทศบาลในเมือง เสียงคอนเสิร์ตจัดงานดังไป3บ้าน8บ้าน เสียงจุดพลุช่วง0:00นี่ดังสนั่นหวั่นไหว 555 

ไม่รู้เมื่อคืน จขกท.หลับสนิทดีไหม แต่HNY2018นะคะ
comment51-1:ไปเค้าท์ดาวมาค่าา คนเยอะมาก จะเป็นลม central world นั่นกระหึ่มจริงค่ะ แต่เบียดไป ไม่ไหว ดูพลุเสร็จก็ดลับค่ะ
HNY นะคะ 🎉
comment52:เรื่องจัดงานแถวบ้านเราโอเคอยู่ รู้เวลาดี  
แต่พวกที่มาจากไหนไม่รู้มาจุดพลุ ประทัด ตอนเที่ยงคืน ตีหนี่ง กำลังจะหลับเลย เราว่ามันเกินนนนนนน ไป 
 แถมมีจุดโคมลอยด้วย .... เมื่อไหร่จะหมดไปซะที
comment53:จริงค่ะ หลายๆคนมีงานที่ต้องทำในช่วงนั้น ไม่ได้หยุดงาน 
แต่ถึงจะหยุดงาน ยังไงก็ไม่สมควรที่จะส่งเสียงดังรบกวนเพื่อนบ้านจนเค้านอนกันไม่ได้
งานรื่นเริงของคุณก็สนุกกันในบ้านพอ เปิดเพลงให้ได้ยินในบริเวณบ้านก็เพียงพอแล้ว
comment54:ปีนี้เป็นครั้งแรกที่ผมอยู่ต่างประเทศช่วงปีใหม่ กลางคืนคือนั่งทำงานแล้วหันมาดูนาฬิกาอีกที "อ่าว ปีใหม่แล้วเหรอ"
คือเงียบเกือบจะเป็นปกติ มีเสียงระฆังจะวัดนิดหน่อย (อยู่ใกล้วัด) แต่เบากว่าระฆังวัดในไทยประมาณ 80%
เข้าใจว่าตามเมืองท่องเที่ยวมีจุดพลุเสียงดังแค่นั้น แต่โซนที่พักอาศัยนี่คือไม่มีเสียงเลย
อย่างที่อ.ว่าไว้จริงๆ ประเทศนี้ตั้งแต่เด็กเกิดมาสิ่งแรกที่เขาสอนคือ "อย่าสร้างความเดือดร้อนให้ผู้อื่น"
comment54-1:"อย่าสร้างความเดือดร้อนให้ผู้อื่น" = "ให้มีความรับผิดชอบต่อการกระทำของตนเอง"

ประเทศใดที่สอนคนของเขา ให้มีความรับผิดชอบต่อการกระทำของตนเอง มาตั้งแต่เด็ก
ก็จะได้พลเมืองที่มีความรับผิดชอบสูง ประเทศก็เจริญพัฒนาอย่างมีคุณภาพได้รวดเร็ว
เสียดายที่การสอนเช่นนี้ไม่มีอยู่ในวัฒนธรรมไทย
เมืองไทยจึงเป็นสังคมที่ไร้ระเบียบ และเจริญพัฒนาอย่างมีคุณภาพได้ยาก
และผลอย่างหนึ่งที่ตามมาจากการเป็นสังคมที่ไร้ระเบียบก็คือ คนในสังคมมีความกระทบกระทั่งกันสูง หาความสุขสงบได้ยาก
กรณีที่ยกมาพูดในกระทู้นี้ เป็นตัวอย่างที่ชัดเจนจากการที่ประเทศนี้ขาดการอบรมคนให้มีความรับผิดชอบกันมาตั้งแต่เด็ก
comment55:เปิดเพลงแค่ได้ยินกันในครอบครัวก็คงพอมั้ง เปิดดังไปเพื่ออะไร หนวกหู จะคุยก็ต้องตะโกน เหมือนคนบ้าเลย
comment56:หลังอาทิตย์ตกถือเป็นยามวิกาลครับ (เวลาที่ควรเงียบดันไม่เงียบ)
หรือใกล้ปีใหม่ ผมให้ไม่เกิน5ทุ่มจะนอน ปีใหม่ ให้ตี1 แจ้งตำรวจได้ ถ้าเสียงดัง
comment57:อยู่กันแถวไหนถึงเจอเสียงดัง แถวบ้านเงียบมากจนเหมือนผีหลอก
comment58:มันเป็นวิถีชาวบ้านละมั้งคุณผมก็ทำงานเหมือนกันแต่ก็ทนๆเอา คิดสะว่ามันไม่ได้มีทุกวัน
comment59:แล้วเวลาบ้านคุณตื่นมาขายของตี 5 ทุกวัน มีเสียงเปิดบ้าน เสียงอาบน้ำ เปิดไฟสว่าง สตาร์ทรถ มันไม่รบกวนบ้านข้างๆ เหรอครับ?  หลักการเดียวกัน เพราะทุกบ้านไม่ได้ตื่นเช้าขนาดนั้นทุกบ้าน
comment59-1:ตลกไหมเนี่ยคุณ 5555 ปกติจะไม่ได้ตอบอะไรนะ แต่จะบอกว่าบ้านเราอาบน้ำในบ้านนะคะ ไม่ได้อาบข้างนอก ไม่ได้อาบบ้านคนอื่น คุณอาบน้ำเสียงดังขนาดคนบ้านรอบข้างตื่นเลยหรอคะ เปิดไฟ.. อันนี้ขอไม่พูดละกันค่ะ มันไม่รู้จะพูดอะไร ฮาา 😂 สตาร์ทรถ อันนี้ยอมรับค่ะ อาจจะมีเสียงบ้าง ตอน 6 โมงเช้า แต่ก็คิดว่าไม่ได้ดังจนบ้านสะเทือน ละก็คงไม่ได้สตาร์ทตั้งแต่สองทุ่มยันตี 4 ล่ะมั้งคะ ยังไงก็ขอบคุณที่มาตอบกระทู้นะคะ
comment59-2:คนบางคนแยกระหว่าง เงียบ กับ มีเสียงแต่ไม่ดังจนรบกวนผู้อื่น กับ เสียงดังมากจนรบกวนผู้อื่น ไม่ออกครับ ก็จะเป็นเหมือน คห นี้แหละ ชีวิตพี่แกคงมีแค่ on กับ off คงไม่ทราบความหมายของการหรี่เสียง turn down หรือลดดเสียงลง จขกท.อย่าไปคิดมากเลยครับ 555+
comment59-3:ถ้าใช้หลักการนี้ ก็คงไม่ต้องจัดงาน Countdown กันหละครับ ที่ CentralWorld มีทั้ง รพ.ตำรวจ และวัดปทุมวนาราม คุณคิดว่าจะรบกวนคนไข้และพระมั๊ยครับ?
comment59-4:ไม่จัดได้ก็ดีค่ะ นี่เรายังไม่เคยเข้าใจเลยว่าจัดงานเคาท์ดาวน์เพื่ออะไร
comment59-5:เห้ร้อนตัวป่ะนี่
comment59-6:เท่าที่ดูยังไม่มีกระแส anti งาน Countdown และ ถ้าไม่มีการ anti งานที่ CentralWorld และงานที่จัดที่อื่นๆ ที่รบกวนชุมชนข้างเคียง แบบจริงจัง

แสดงว่า คนที่ไม่เห็นด้วยกับงานที่จัดส่งเสียงดัง รบกวนผู้อื่น แบบนานทีปีหน เป็นคนส่วนน้อยครับ  และน่าจะน้อยมากๆ
comment59-7:เกี่ยวอะไรกันกับงานเค้าดาว เขาเปิดเบามากก
comment59-8:เราว่า คนที่เขาไม่ได้เค้าดาว ก็แค่อยู่บ้านอ่ะค่ะ แต่คนที่เค้าดาวก็แค่ไปเค้าดาว มันอยู่ที่ว่าเราอยู่ถูกที่ ถูกเวลารึเปล่า 
คุณจะเอามาวัดว่าคนที่ไม่ได้ไปเค้าดาวเป็นส่วนน้อยไม่ได้หรอกค่ะ 

คนที่เขาชอบงานนั้นก็ไปอยู่งานนั้น ก็ถูกแล้วค่ะ
comment59-9:แล้วก็..ย่านพักอาศัยไม่ควรจัดงานคอนเสิร์ตนะคะ ^^ เพราะไม่ใช่เสตเดี้ยม
comment60:เราอยู่อพาร์ทเม้นท์ยังโดนห้องข้างๆ สร้างความรบกวนเลยค่ะ เราอยู่มา 7 ปีไม่เคยมีเหตุการณ์แบบนี้เลย จนมีเพื่อนร่วมห้องข้างๆ กลุ่มนี้มาอยู่นี่แหละค่ะ

เราเข้าใจนะคะว่าฉลองปีใหม่กัน แต่คือมันเป็นหอพักนะ อยู่กันแบบส่วนรวม แต่นี่เล่นเปิดเพลงเสียงดัง ส่งเสียงกรี๊ดกร๊าด แหกปากร้องเพลงกันแบบไม่เกรงใจเพื่อนร่วมชั้นกันเลยค่ะ เจอเพื่อนร่วมชั้นดีก็ดีไปค่ะ แต่มาเจอแย่ๆแบบนี้ ก็คงต้องขอบายล่ะค่ะ
comment61:ประมาณสี่หลังเลยค่ะแถวบ้านเรา กว่าจะเงียบก็ตี3 ตี4 ทั้ง31 1 เลย เราก็เลยนอนดูหนังไปจนเกือบเช้าจึงนอน ตื่นอีกทีบ่ายเลย 555 โชคดีช่วงนี้ปิดเทอม
comment62:เข้าใจ จขกท นะครับ ช่วง 4-5 ปีมานี้ก็ไม่ค่อยดี้ด๊าอยาก ลองในงานเทศกาลอะไรเลย แค่แว๊บๆ อย่างปีใหม่ปีนี้ผมก็ทำกินเล็กๆที่บ้าน พออย่างเข้าปีใหม่ผมจุดพลุ ตูมตาม ตูมตาม ตามบ้านตามเมือง ลูกใหญ่ 5-6 ลูก ลูกเล็กอีกนิดหน่อย พอจบผมก็ขึ้นนอนสบายใจ ตื่นมาไปวัดทำบุญรับปีใหม่ ตอนนี้อยู่ที่บ้านอ่านข่าว ดูทีวี สบายใจครับ

งานปีใหม่แบบนี้ผมไม่ถือสาว่าใครจะดัง ใครจะเช้า เพราะปีหนึ่งมีแค่วันเดียวครับ แต่ถ้าไม่ใช่เทศกาลแต่จัดงานเสียงดังประจำไม่ไหวครับ
comment63:จะไม่ให้มีเสียงเลยคงเป็นไปไม่ได้ เปิดเพลง เปิดได้ไม่ว่า แต่ถ้ามันไม่ดังมากเบสสะเทือน ก้องซอย อันนี้น่าเกลียดครับ เอาแค่พองามดีกว่าไหม อย่างปีก่อน ผมเปิดลำโพงคอมซับเบสเล็กๆ ก็บันเทิงได้ บิดจนสุดมันก็ดังได้แค่นั้น ชุดโฮมเทียร์เตอร์เล็กๆก็ยังพอทน แต่ที่เห็นนิคือ โอโห ลำโพงกลางแจ้ง แม่เจ้า ตู้ลำโพงนิ ประมาณตู้เย็นได้ ใหญ่มาก แล้วไม่พอเร่งสุดอีก เสียงเบสสะเทือน กระจกหน้าต่างบ้านข้างๆ สั่นไปตามจังหวะเบส โหอันนี้เกินไปครับ บางคนก็เครื่องเสียงรถ ถ้าลำโพงเดิมๆรถ ก็ไม่ว่าหรอกครับ แต่นี่ไม่ใช่ชุดเดิมเลย ประตูก็มี เบาะหลังก็มี ท้ายกระบะมีอีกตู้ แบตพ่วงสองลูกฮือหือ ทำไมมันจะต้องดังขนาดนั้น จะเปิด concert กันเลยหรอ
comment64:บ้านแฟนอยู่หมู่บ้านหลังเดี่ยว
เปิดเพลงดังเฉพาะ
สงกรานต์ฉลอง1วัน
วันแม่
วันปีใหม่
ไม่เคยมีใครมาบ่นมาด่านะคะ
เพราะนาน ๆ ทีปีนึงไม่ถึง 5 ครั้ง
ดึกหน่อย 3-4 ทุ่มก็ปิดเพลงแล้ว
comment64-1:เขาอาจจะด่าถึงบรรพบุรุษแล้วก็ได้แต่ไม่อยากมีปัญหา เลยไม่แจ้งบอก
comment65:เช่นกันค่ะเมื่อคืนเราจะเข้านอน พยายามจะหลับแต่ทำไม่ได้เลยค่ะ เวียนหัวปวดหัวหนักมาก เพราะข้างบ้านเลี้ยงสังสรรค์คืนข้ามปีกัน เปิดเพลงร้องเพลงเสียงดังมาก น่าจะเมา ๆ กันด้วยนะคะ ได้ยินเสียงร้องหลงคีย์ คร่อมทำนองก็มี ไม่รู้ข้างบ้านเลิกสังสรรค์กันเมื่อไหร่ แต่ว่าตอนประมาณเกือบตีสองเสียงเพลงเสียงร้องหลงคีย์ยังคงดังอยู่

เราลองสวดมนต์โพชฌังคปริตร เพื่อบรรเทาอาการปวดหัว ก็ไม่ดีขึ้น สุดท้ายเราถึงกับต้องกินยาพาราฯ แล้วนอนเลยค่ะ
comment66:เมื่อคืนไม่ได้มาเป็นเพลงอย่างเดียว มาเป็นเสียงประทัดดังสนั่นเป็นระยะ สะดุ้งทั้งคืน ~ ~
นอนไปก็หวั่นๆว่าจะมีใคร(คลั่ง)ยิงปืนขึ้นฟ้า รึเปล่าว้าาา ทำอะไรไม่ได้ ก็ได้แต่สวดมนต์ให้เราแคล้วคลาด
comment67:เพิ่งเจอมาเกือบหกทุ่ม นอนไม่ได้เลย เหมือนจะอ้วก เพราะเพลงมันดังสะเทือน  ตื่นมา เพลียมาก เหมือนจะเป็นไข้เลย นึกในใจ ทำดีได้ดี ใครทำชั่วขอให้ได้รับผลกรรม
comment68:คือถ้าเปิดเพลงดังขนาด ข้างบ้านสะเทือนนี่

ผมว่า อย่าว่าแต่คืนเดียวเลยครับ

แม้เพียง 1 นาที ก็ไม่ควร
comment69:ถ้ายังแก้ปัญหาไม่ได้ ลองสวมเอียปลั๊กไปก่อนดีไหมคะ เพราะเค้าน่าจะอ้างว่าปีละหนทุกปีแหละค่ะ ...แก้ยากมาก
comment70:ข้างบ้านเราเป็นหอพักมันกินกันทุกคืน ไอ้พวกเก็บเงินกู้นอกระบบ รวมทั้งเล่นการพนันเปิดฝาขวดเครื่องดื่มชูกำลัง เสียงดังทุกคืน เล่นกันหน้าตึกเลยเจ้าของเขาไม่ได้อยู่ด้วยเขาก็ไม่เดือดร้อนและสั่งห้ามคนดูแลหอห้ามไปว่ากล่าวกลัวเขาย้ายออก ใครเคยเจอแบบนี้บ้าง
comment71:ไม่เข้าใจเหมือนกัน จะฉลองก็ฉลองไป แต่เปิดเพลงลำโพงดัง เบสสะเทือนจนขี้หูร่วงไปทำไม เสียงดังไกลเป็นกิโล เปิดธรรมดาแค่ได้ยินในงานก็พอแล้วรึเปล่า
     เหมือนไม่ได้เปิดดังจนขี้หูร่วงแล้วมันจะตายเอายังงั้นเลยอะ
comment72:คนที่พัฒนาแล้ว จะรู้จักคิดถึงส่วนรวม
คนที่ไม่เคยหลีกเลี่ยงการเบียดเบียนผู้อื่น แสดงว่าด้อยพัฒนา

ยิงปืนขึ้นฟ้าหรือยิงถูกตัวมันผิดกฏหมายซะด้วย ถ้าแจ้งตำรวจแล้วไม่ดีขึ้น ก็ทนๆไปถือว่าหมาหอน
comment73:เข้าใจมาก นี่ฟังคนเมาร้อง ศรัทธา กับเก็บตะวัน ตั้งแต่เย็น จนถึงตี 4  มีเพลงอื่นบ้าง 
แต่วนร้องทุกชั่วโมง สองเพลง แล้วคิดดูเป็นทุกปี ทุกเทศกาล
comment74:คือพวกที่บอกว่าแค่วันเดียวช่วงเทศกาลที่ไม่ได้นอน
สำหรับบางคน เช่นคนแก่ หรือเด็กเล็กๆ มันทรมาณมากนะครับ เขาต้องการพักผ่อน
comment75:ของเราค่ะ วินมอเตอร์ไซต์ที่ปากซอย บอกเลยว่าอยู่หลังโรงพัก

ทุกเทศกาลต้องเปิดเพลงดังๆ เราอยู่คอนโดชั้น 8 เปิดประตูอยู่บ้านได้ยินเพลงชัดแจ๋ว พร้อมเสียงฉิ่งฉาบ และเสียงแหกปากร้อง

ยืนยันว่าทุกเทศกาล ตั้งแต่เราเรียนมหาลัย จนทำงานก็แล้วก็ยังคงต่อเนื่อง วันหยุดยาวๆ สงกรานต์ ปีใหม่ เข้าพรรษา มาฆบูชา อาสาฬหบูชา อยากจะหยุดพักนอนตีพุงสงบๆ หลบความประสาทเสีย  เปิดประตูคอนโดไม่ได้เลยค่ะ

พี่ๆร้องรำทำเพลงกันทุกวันหยุดยาว  น้ำตาจะไหล วันหยุดหนู!!! ทุกวันหยุดด้วย บางครั้งมีแถมหยุดเสาร์อาทิตย์ก็เอา เว้นให้หนูให้ตร.ที่สน. เค้าพักหูบ้างเถ๊อะะะ
comment76:พวกนี้ตอนนอนผมไม่เคยเห็นหรือได้ยินว่า ใครมันจะเปิดเพลงลำโพงเบส กระจุยกระจายเลยซักคน    พวกนี้เวลาเบียดเบียนคนอื่นไม่สนใจ แต่เวลาโดนเอง ชอบโวยดังครับ
comment77:เห็นด้วยมากๆค่ะ ที่บ้านมีเด็กเล็กขวบกว่าด้วย ต้องการพักผ่อนจริงๆค่ะ
comment78:ของผมล่าสุดเมื่อคืนเลย เอารถติดเครื่องเสียงแบบจัดเต็มมาเปิดแบบบ้านสั่นสะเทือน แฟนนอนสดุ้งเฮือกๆ จนต้องไปตะโกนบอกให้ไปเปิดที่อื่น ไม่มีสำนึก บอกว่าไปติดมาใหม่เอามาลอง สลัด เอามาลองเครื่องเสียงแบบลั่นอำเภอตอนตีหนึ่ง เอาอะไรมาคิด
comment79:บ้านผมอยู่ปทุมธานี เจอประจำทุกเทศกาล ทุกโอกาส กระจกสั่น เสียงเบสหนักๆ พวกนี้เห็นแก่ตัว จิตสำนึกต่ำ ไม่คิดถึงสิทธิ์คนอื่น ยากจะพัฒนาความคิดคนพวกนี้ครับ
comment80:สมัยก่อนแถวบ้านเจอหนักๆ ช่วงสงกรานต์แบบบ้านติดกันเปิดเครื่องเสียงสามวันสามคืน

โชคดีสองปีนี้เงียบ คงตายกันไปหมดแล้วพวกแย่ๆ
comment81:เราเป็นคนอีสานแต่ก็ไม่ชอบเหมือนกันค่ะ ทั้งการเปิดเครื่องเสียงงานวัดเสียงดังจนกระจกสะเทือน และเพลงลูกทุ่งหมอลำจังหวะสนุกแต่เนื้อหาสองแง่สองง่าม 

แต่ที่เจอกับตัวก็กลืนไม่เข้าคายไม่ออกบอกใครไม่ได้ เพราะคนในบ้านเราเปิดเอง ถ้าเป็นพ่อแม่พี่น้องเราจะขอให้หยุด แต่นี่พี่เขยชอบมากซื้อเป็นของตัวเองเลยแล้วก็ขนมาเปิดที่บ้านเรา เมื่อคืนเราอยากนอนเร็วเพราะต้องตื่นแต่ตีห้าเพื่อรีบขับรถกลับมากทม.เพื่อหนีรถติด 

แต่พี่เขยเราเปิดเพลงเสียงดังทิ้งไว้ทั้งคืน. ไม่รู้จะบอกยังไง บ่นกับใครในบ้านก็ไม่ได้ เซ็ง
comment82:หน้าบ้านผมนี่ตั้งแต่เย็นวันที่ 31 จนวันนี้ วันที่ 2 แล้ว ตลอด 24 ชม. มา 2 วัน 2 คืนละ
comment83:อดทนเอานะคะ มองในแง่คนที่อยากสนุกกับครอบครัวหรือญาติ ๆ เค้าอาจจะอยากมีช่วงเวลาสำคัญกับครอบครัวเขาก็ได้ อดทนแค่แป๊ปเดียวนะคะ
comment84:เห็นด้วยกับจขกท.มากค่ะ แถวบ้านก็เป็นเหมือนกัน ยิ่งโซนที่เราอยู่เป็นกลางเมือง ในคอนโดมีคุณหมอหลายสิบคนที่ยังต้องตื่นไปทำงานตอนเช้า ข้างบ้านก็ไม่ได้มีความเกรงใจใดๆเลย โทรไปแจ้งตำรวจก้แล้ว เข้าใจว่าเป็นช่วงเทศกาล ไม่ได้จะห้ามไม่ให้จัดงานแต่อย่างน้อยก้ขอความกรุณาลดเสียงลงหน่อย เกรงใจคนอื่นบ้าง
comment85:จะสามารถรวมตัวหรือทำอะไรให้รัฐบาลหันมาสนใจแก้ไขปัญหาแบบนี้บ้างได้ไหมครับ
กฏหมายที่มีก็อ่อน ตำรวจก็ไม่ค่อยช่วยเหลือ ม.44 แทนที่จะไปใช้กับนั่งกระบะหลังอะไรนั่น
เอามาใช้กับเรื่องนี้ไม่ดีกว่าหรอ ได้ประโยชน์กว่าอีก
comment86:คนเราชีวิตมันต้อง flexible มั่งครับ ยิ่งคุณอยูในประเทศนี้ที่มีวัฒนธรรมชอบเปิดลำโพงเสียงดังๆกันด้วยยิ่งต้องทำใจครับ ไม่ใช่ยุโรปนะครับหบัง6โมงเงียบกริบไม่มีคนเดิน
comment87:เราเข้าใจว่าจขกท.แค่อยากขอร้อง
ฉลองกันพอทำเนาไม่เดือดร้อนใครก็สนุกได้
บ้านเราก็มีpartyไม่เดือดร้อนเสียงดังคนอื่นก็สนุกอบอุ่นคบเพื่อนบ้านได้
จขกท.ต้องทำใจว่าคนแย่ๆนิสัยไม่ดีขาดการอบรมที่ดีเค้าไม่สนใจความเดือดร้อนคนอื่น
คนพวกนี้มีความสุขบนความทุกข์คนอื่นจนชิน
ทุกคนต้องเสียสละเพื่อความสุขของเค้า
คนอื่นจะเป็นอย่างไรช่างมันเค้าสุขคือดี
เราต้องอยู่ร่วมสังคมกับคนพวกนี้กลับต้องมาระวัง
ที่ประเทศนี้ก็คงได้แต่ทนจนกว่าคนดีจะมากกว่าคนไม่ดี และสร้างสำนึกว่าการมีความสุขบนความทุกข์คนอื่นเป็นสิ่งไม่ดี
comment88:ล่าสุดแถวบ้านผม มีประกาศออกไมค์ด้วยว่าขออนุญาตทุกคนด้วยนะเพราะวันนี้เป็นปีใหม่...เราก็คิดในใจ ใครอนุญาต(ฟระ) แล้วก็นอนกลิ้งไปกลิ้งมาจนข้ามปี 555
comment89:อ่านดูแล้วก็รู้สึกแปลกใจนิดๆนะครับ มีหลาย คห.ที่ยังคิดว่ามันครึกครื้นดี นานทีปีหน จะฉลองรื่นเริงกันเป็นเรื่องธรรมดา ผมมองว่ามันไม่ผิดหรอกครับ การเฉลิมฉลองกันทุกเทศกาลใดๆก็ตาม ถ้ายังไม่ไปสร้างความเดือดร้อนให้ผู้อื่น ใครก็ตามมีสิทธิ์จะเปิดเพลงเสียงดังเฮฮากันได้ครับ คราบใดที่สิทธิ์นั้นไม่ไปริดรอนสิทธิ์ที่จะได้นอนหลับพักผ่อนของผู้อื่น

สมัยเด็กๆผมอยู่ต่างจังหวัดครับ ละแวกบ้านก็เปิดเพลงเสียงดังฉลองกันทึกเทศกาลจริงๆครับ ดังจนแบบว่ากระจกหนาต่างสั่นกันเลยทีเดียว อย่างว่าละครับด้วยความคิดที่ว่า นานทีปีหนญาติพี่น้องมาเจอกัน  แต่ในอีกด้านนะครับ บ้านผมมีญาติที่อายุมากเกือบร้อยแล้ว เขานอนไม่หลับนะครับ กว่าเสียงจะเงียบก็ตี3-4 เข้าไปแล้ว  คนแก่เขาเสียสุขภาพครับ ผมเองก็ยังเด็กง่วงก็ง่วงแต่ก็นอนไม่ได้ครับ ก็นี่ละครับมันริดรอนสิทธิ์ผู้อื่นเขาด้วยการส่งเสียงรบกวนเวลาพักผ่อน
comment90:อยากฉลองงานอะไรเทศกาลไหนมันทำได้อยู่แล้ว
แต่ปัญหาคือ อยากเปิดเพลงดัง อยากร้องเพลง กลับไม่ทำในบ้านตัวเอง หรือทำในห้องปิด
ดันมาตั้งเครื่องเสียงไว้ที่ด้านนอกตัวบ้านร้องโหยหวนดังไปทั้งซอยให้คนอื่นที่ไม่ได้ร่วมงานฟังด้วย
comment91:ประเทศที่พัฒนาแต่วัตถุ  แต่คนไม่พัฒนาก็เป็นงี้แหละ
comment92:ปีใหม่ถือว่ายังไม่เท่าไรครับ ต้องสงกรานต์ครับ คุณจะได้ยินเสียงจากลำโพงตัวใหญ่ๆ ที่ตั้งบนทางเท้าริมถนน โดยมีสัมภเวสีออกมาเต้น เอ้า ออกมาเต้น
comment93:บ้านอยู่กรุงเทพฯ 

เมื่อก่อนตอนเทศกาลปีใหม่ สงกรานต์ แถวบ้านมีฉลองกันบ้าง เปิดเพลงเสียงดังกันบ้าง ครึกครื้นกันไป รำคาญกันไป  แล้วแต่ปี แล้วแต่ระดับความดัง 

2-3 ปีที่ผ่านมา  แถวบ้านเงียบสนิท ไม่ว่าจะเทศกาลไหนก็เงียบ  กลายเป็นว่า เงียบเหงาเกิน ไม่มีชิวิตชีวา
comment94:ไม่เข้าใจทำไมต้องเปิดเพลงดังๆ 
คุณทำห้องบุผนังกันเสียงเลยจะเปิดดังเท่าไหร่ก็ได้ 
บอกไปดีๆก็สวนกลับมาว่าเทศกาลไม่เข้าใจหรือ แล้วเทศกาลงานบุญงานแต่งงานบวชมันต้องเปิดเสียงเพลงดังๆรบกวนคนอื่นด้วยหรือไม่เข้าใจ
น่าจะทำเป็นวาระแห่งชาติสอนเรื่องจิตสำนึกและความเกรงใจต่อส่วนรวมบ้างนะครับคนในชาติจะได้ตระหนักมากขึ้น...
comment95:ได้แต่ทน และบ่นไป พวกมากลากไป ทำอะไรไม่ได้
comment96:เปิดเพลงกันเหมือนเกิดมาในชีวิตไม่เคยมีไม่เคยเห็นลำโพง
หรือกลัวชาวบ้านไม่รู้ว่ามีปัญญาจัดงานเลี้ยงก็ไม่รู้

เมื่อไหร่จะมีการรณรงค์เรื่องนี้ซะที มันลิดรอนสิทธิ์ของคนทั่วไปมากๆ
comment97:ตกใจ และรำคาญกับเสียงประทัดมากกว่า จะจุดกันทำไมไม่รู้  หมาผมนี่ตื่นวิ่งพล่านทั่วบ้านเลย....
comment98:นี่ก็พอๆกันเลย  ตามที่เที่ยว ตามอุทยาน จะเอาเครื่องเสียงมาเปิดโชว์เพื่อ!!!!!

https://m.pantip.com/topic/37237517?
comment98-1:รวมกลุ่มแล้วกร่าง แบบพวกทำท่อดัง แล้วเบิ้ลเสียงให้ดังมากๆเวลาผ่านคนเยอะ   หรือทำลำโพงมาแพง  เปิดกระจกเปิดให้ลั่น 

เด่นในทางให้เขาด่า ก็เอา  เพราะ มีปม ไม่มี( here อะไรดีเลย) ก็เลยโชว์จุด (here ให้เขาด่าพ่อแม่)    

พูดง่ายๆ เปลี่ยนบรรยากาศในการก๊งเหล้ากับแก๊งค์  กินและคุยแบบเบาๆไม่เป็น ต้องเป็นจุดสนใจ เบสแน่นๆ
comment99:แต่เพื่อนบ้านของป้าน้านนนน  มีน้ำใจในทุกๆวันเปิดเพลงเอื้อเฟื้อกระหึ่ม  ไม่ถามป้าสักคำว่าชอบไหม  ตอนไหนเงียบแปลว่าเพื่อนบ้านนอนหลับหรือไม่อยู่  เท่าน้านนนนน  มีเพื่อนบ้านน่าร้ากกกกก
comment100:ที่บ้านสวดมนต์ข้ามปี. เปิดเสียงสวดมนต์แบบพอได้ยินในบ้าน. ถึงถนนนิดๆ. บ้านตรงข้ามก้อเลยค่อยๆเงียบบบบบไป.
comment101:ผมเคยไปหาดใหญ่ช่วงนึง 
ไปเจอจุดประทัดส่งเจ้ากันตอนเที่ยงคืน - ตี1
หลับๆอยู่ นอนไม่ได้ ต้องตื่นมานั่งรอให้สงบแล้วถึงได้นอนต่อ
comment102:งานบวช งานแต่ง อีกอย่างค่ะ...เราก็ร่วมแสดงความยินดี และอนุโมทนาบุญด้วยนะคะ แต่ว่าจำเป็นไหมต้องเปิดเพลงดังๆ (มาก) ตอนเช้ามืด
comment103:เป็นเทศกาลประจำปี ทุกคนได้กลับบ้านสังสรรค์ ปลดปล่อย มันอาจจะน่ารำคาญนั่นเรื่องจริงครับ แต่ก็อนุโลมกันไปบ้าง ชีวิตจะได้แฮปปี้ครับ 

ส่วนคนที่ฉลองก็เปิดเพลงในระดับสมควรก็ดีครับ อันนี้อยู่ที่จิตสำนึกส่วนบุคคลด้วยครับ ฝากกันไว้
comment104:ปีนี้เป็นปีที่แปลกมากกกกกกกกกก
ตอนแรกก็เตรียมใจไว้ละว่า มีแน่ๆ เพราะในซอยมีพวกกินเหล้า เมาเรื้อน 
แต่...คดีพลิก ทั้งวันสิ้นปี และวันปีใหม่ ทุกอย่างเงียบกริ๊บบบ ดีงามมมมมม 
มีจัดเลี้ยงกันอยู่ไกลๆ เปิดเพลงดังมาถึงบ้านเรา แต่พอสี่ทุ่มก็จบ 
เออ ....เป็นปีที่ดีอ่ะ ไม่ต้องก่นด่าใครรับปีใหม่ๆ
comment105:ในนี้มีใครเปิดเพลงเสียงดังบ้าง รีบไปขอโทษ จขกท ซะ เรื่องจะได้จบๆ
ส่วนผมนอนข้ามปี ตั้งแต่ 4 ทุ่ม ไม่ได้ยินเสียงอะไรมารบกวนเลย สบายจิงๆ
เข้าใจว่าคงไม่มีแน่ เพราะในพันทิพ ทุกคนเป็นคนดีหมด 
ฉะนั้นมันก็เป็นแค่ประโยคบอกเล่าธรรมดา ที่ไม่ได้ความเปลี่ยนแปลงให้กับสังคมที่เปิดเพลงเสียงดัง

คงต้องสร้างคดีตัวอย่างให้สังคมหันมามอง ละมั้ง...
comment106:เราจำได้ ปีที่แล้ว  เรายังต้องไปทำงาน  แต่เค้าเปิดถึงตี 3 เลยค่ะ ทั้ง ๆ ที่ยังไม่ปีใหม่แท้ ๆ  นอนไม่หลับ คือมีแต่เสียงกลอง เสียงคาราโอเกะเข้ามาตลอด ขนาดปิดหน้าต่างแล้ว  โชคดีปีนี้ ร้องแค่เที่ยงคืน และร้องวันหยุดงาน  ไม่งั้นปวดหัวตาย

จริง ๆ พวกนี้ก็จะเป็นแบบนี้ตลอดคือ  ชอบกินเหล้า สนุกกับเพื่อน  แต่อยู่ในบ้านไม่เป็น  บ้านคงร้อนมากค่ะ (จริง ๆ นอกเทศกาลก็ร้องค่ะ  นั่งท้ายรถกะบะ หลัง ๆ ซื้อแคร่มาเพิ่ม )
comment107:อยู่คอนโดครับ แต่ร้านข้างคอนโดเป็นร้านอาหารมันอ้งประจำ
"นานๆทีทนหน่อย วันเดียวเอง"
แต่...

ปีใหม่มันก็พูดแบบนี้
วันเด็กก็พูดแบบนี้
ตรุษจีนก็พูดแบบนี้
สงกรานต์ งานบวช งานแต่ง งานศพ ออกพรรษา กฐิน ผ้าป่า หมาตกลูก ก็พูดแบบนี้

คือ จำนวนวันในหนึ่งปีมีครึ่งหนึ่งที่มันจะหาข้ออ้างมาฉลองกัน
comment107-1:ข้ออ้างของบางคน ที่โยนภาระปัญหาไว้ที่คุณ เพราะ เขาสนุก เขาไม่ได้นอนที่นั่น  ตอนจะนอนก็กลับบ้าน คนอื่นยังเปิดเพลงเสียงดัง กรุไม่เกี่ยว  แต่การโยนปัญหาจากความสนุกของเขา มันบาป  พวกนี้ แก่ๆไป จะได้อยู่เป็นสุขบ้างหรือเปล่าก็ไม่รู้
comment108:แถวบ้านผม หลายปีก่อน เขาก็อยู่กัน แบบว่า เช่าทำธุรกิจครับ 

จะมีคนงานบ้านละเป็นสิบคน

ต่างคนต่างมา แต่มาลงรวม 3 หลัง 


เล่าสั้นๆ เคยเล่าแล้ว ว่า ตีหนึ่งก็แล้ว ตีสองก็แล้ว 

สุดท้ายผมตัดสินใจลุกมาทำเรื่องที่อยากทำและเป็นประโยชน์ คือ เอาพระบนหิ้ง ลงไปขัด  แต่คือ เปิดหน้าบ้าน ตั้งโต๊ะ แล้วขัดพระ ไม่พูดอะไรกับใคร ยังไง ทั้งนั้น

คือ จริงๆ ก็น่าจะเป็นการเอาปืนมาขัดมากกว่าอะนะ 555 

เขาก็เปิดเพลงของเขาไป ดังบ้าง เบาบ้าง ตามแต่ความงง  ผมก็ขัดได้จน ตีสี่  องค์พระก็ผ่องใสงดงามอย่างไม่น่าเชื่อ วินอล หมดไปครึ่งหลอดกว่า  ผมก็ถึงพอใจในผลงาน ปิดบ้านกลับไปพยายามนอนต่อ แต่ก็เหมือนเขาก็กำลังจะเลิกแล้วมั้ง 



ปีหลังๆ มาก็อาจจะด้วยพรรคพวกน้อยลงย้ายไปหลังนึง ที่เหลือก็ไม่ค่อยปาร์ตี้มากเท่าไร แต่เหมือนจะมีจัดฉลองวันเกิดอยู่บ้างเรื่อยๆ ซึ่งผมก็คือ ไปโบ๊เบ๊ ซื้อผ้านวมสีเทาๆ สิบกว่าผืน มาอุดหน้าต่าง ช่องกระจกหมดสิ้น ก็ได้ผลอยู่ ทั้งหมดก็ราวๆ พันสองมั้ง ก็ใช้ได้อยู่เกินปีสองปีแระ ไม่งั้นเสียงพูดคุยอะไรดึกๆ นี่เราจะได้ยินหมด เป็นคนตื่นง่าย


และจะบอกว่า ถ้าจะให้เอาเครื่องบ้านผมไปเปิดสู้จริงๆ  ซอยน่าจะแตกเป็นเสี่ยงๆ เพราะก็มั่นใจว่ามีของไม่แพ้แน่ๆ จริงๆ มีเครื่องเสียงอยู่สามชุด สี่ชุดเลยอะ (มรดกลุง แต่เอาไปทำแบบนั้นไม่ได้หรอกต้องรักษา)
comment108-1:สุดยอดคุณพี่ ขันติ หนักแน่นมากครับ
comment109:ที่มีข่าวยิงเจ้าของร้านข้าวต้มที่ส่งเสียงดังดึกๆดื่นๆ ก็เพราะอย่างงี้ไงครับ แจ้งตำรวจก็ทำอะไรไม่ได้ ต้องจัดการกันเอง คงสะสมมานานนานแล้วสำหรับคนยิง
comment110:เกลียดเพลงตึ้ดๆ หรือประเภท เบสดังๆ ฟังไกลๆจะอ้วก

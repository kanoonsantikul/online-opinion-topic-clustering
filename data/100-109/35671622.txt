title:หน้าด้านมาก !!! เจรจาล้มเหลว ผู้ค้ายันตั้งแผงขายต่อ โดยไม่รับรองจะเกิดความรุนแรงหรือไม่...
comment:เจรจาล้มเหลว กลุ่มผู้ค้าสยามฯยันตั้งแผงขายต่อ
กรุงเทพฯ 6 ต.ค.- กลุ่มผู้ค้าสยามสแควร์ ยืนยัน ตั้งแผงค้าขายต่อไป หลังเจรจาขอผ่อนผัน กทม.ไม่สำเร็จ  ด้านกทม.ประสานตำรวจ และทหาร คุมเข้มพื้นที่ทางเท้าเย็นนี้

กลุ่มผู้ค้าสยามสแควร์ รวมตัวกันเจรจากับกรุงเทพมหานคร กรณีการจัดระเบียบคืนทางเท้าให้ประชาชน โดยมีนายสัจจะ คนตรง รองผู้อำนวยการสำนักเทศกิจ พร้อมด้วย นางมรกต สนิทธางกูร ผู้อำนวยการสำนักงานเขตปทุมวัน เป็นประธานร่วมเจรจา โดยทางผู้ค้ายื่นขอเสนอ ขอให้ กทม.อนุญาตให้ตั้งแผงค้าในช่วงเวลากลางคืน ช่วงเวลาที่ไม่มีประชาชนสัญจรแล้ว ยอมลดพื้นที่ขายของ หรือ ยืดระยะเวลาออกไป เพื่อให้ผู้ค้าเตรียมตัว เพราะพื้นที่บริเวณใต้ทางด่วนพงษ์พระราม ที่กทม.จัดหาไว้รองรับผู้ค้า ไม่มีคนเดิน และเป็นแหล่งมั่วสุม ไม่สามารถค้าขายได้ ทั้งนี้กลุ่มผู้ค้า ยืนยัน จะมาตั้งแผงค้าขายของเช่นเดิม โดยไม่รับรองว่าจะเกิดความรุนแรงหรือไม่

ด้านนายสัจจะ คนตรง รองผู้อำนวยการสำนักเทศกิจ ระบุว่า กทม.ผ่อนผันระยะเวลาให้ผู้ค้ามากว่า 5 ครั้งแล้ว แต่ทางผู้ค้ายังค้าขายตามปกติ ส่วนพื้นที่บริเวณใต้ทางด่วนพงษ์พระราม สามารถรองรับผู้ค้าได้กว่า 800 ราย แต่มีผู้ค้ามาลงทะเบียนเพียงร้อยกว่าราย  ยืนยัน เดินหน้าปฏิบัติหน้าที่ตามกฎหมาย เพราะได้รับการร้องเรียนจากประชาชนจำนวนมาก ปัญหาการจราจรติดขัด ขึ้นลงรถไฟฟ้าBTS ไม่สะดวก สร้างความเดือดร้อนต่อการสัญจรของประชาชน โดยประสานเจ้าหน้าที่ตำรวจ และทหาร ตรึงกำลังเย็นนี้(6ต.ค.) ห้ามผู้ค้าตั้งแผงบนทางเท้า อย่างไรก็ตามจะพยายามไม่ให้เกิดความรุนแรง.-สำนักข่าวไทย

ที่มา : http://www.tnamcot.com/content/570643    แก้ไขข้อความเมื่อ 6 ตุลาคม 2559 เวลา 18:33 น.
comment1:ขนาดมีจัดพื้นที่ให้พวกสวะสังคมแล้ว  ยังไม่เอา  ยังจะหน้าด้านกลับมาที่เดิม แถมขู่จะใช้ความรุนแรงอีก
comment1-1:
comment1-2:ไม่มีเงินทำไม่ได้นะเนี่ย

คลองถมพื้นที่ใหญ่โตยังเคลียร์ได้  เพราะส่วนมากคนจนมาขายกันทั้งนั้น   จะเอาเรี่ยวแรงไหนมาสู้รบปรบมือ   ไม่ว่าด้านไหนๆ
comment2:เพลียมาก ผลประโยชมหาศาล
comment3:นี่แหละ มาเฟียของแท้ ดูซิว่าทางการจะมีน้ำยาจัดการรึเปล่า
comment4:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment5:นี่แหละ ขี้ของ ผอ.เทศกิจ คนที่อนุมัติให้ตั้งแผงขายได้  ส่งผลให้ ผอ.ปัจจุบันก็เลยต้องมาเช็ดขี้ ที่เหนียวหนึบนี้ต่อไป ไม่รู้ว่าจะขูดออกไหม
comment6:ประนามคนขายไม่สำเร็จ ผมว่ามาประนามคนซื้อดีกว่าครับ เอาจริงๆใครซื้อก็เหมือนสนับสนุนพวกนี้ให้เหิมเกริมมากขึ้นเท่านั้นแหละ  ลดความอยากส่วนตัวลงซักหน่อย ถ้าช่วยกันกดดันหรือรณรงค์คนซื้อได้ เดี๋ยวพอไม่มีคนซื้อก็ค่อยๆเจ๊งกันไปเอง
comment6-1:มันเป็นชาวต่างชาติซะเยอะอะซิครับ
comment6-2:ช้าไป คนมักง่ายเยอะ ไม่เวิร์คครับ
comment6-3:ไม่รู้จะได้ผลหรือเปล่า แต่ก็น่าจะลอง เพราะพวกคนขายมันเกินจะเยียวยาความหน้าด้านแล้วครับ   เราก็ต้องหันมาจัดการคนซื้อดูบ้างเผื่อจะได้ผลบ้างก็ได้
comment6-4:คนซื้อ หลายคนไม่ได้มาแถวนั้นประจำครับ แวะมาเที่ยวแล้วก็กลับ พวกนี้เลยไม่เดือดร้อนเท่าไหร่

คนที่ผ่านทุกสันนี่สิ เดือดร้อน
comment6-5:อยากให้ขึ้นป้ายตัวโตๆว่าห้ามซื้อสินค้าจากร้านค้าแผงลอย ฝ่าฝืนโดนปรับข้อหารับซื้อของหนีภาษี ใครซื้อก็ปรับมันตรงนั้นเลย 5555 แต่ก็นะ เราก็มโนเอาสะใจไปเรื่อย จริงๆมันต้องแก้ที่คนขายถึงจะถูก
comment7:สนับสนุน ให้มีการปฏิบัติตามกฎหมาย 
เพื่อรักษาไว้ซึ่งความถูกต้อง ความสงบสุข 
และความเป็นระเบียบเรียบร้อยของบ้านเมือง

ไม่สนับสนุนให้มีการใช้กฎหมู่ เหนือกฎหมายครับ

.
comment8:ก็จับให้เห็นเป็นตัวอย่างซิครับ
comment9:ปล่อย ละเลยจนมันแข็งแกร่งก็แบบนี้แหละครับ จะมาปราบตอนนี้มันก็ยากหน่อย การปรามคนซื้อน่าจะเป็นอีกวิธีนะ
comment9-1:ปลีอยปะละเลย ทำกันมานาน
จนกลายเป็นประเพณี
comment9-2:ที่ปล่อยน่ะ  ไม่ใช่ปล่อยฟรีๆนะ    

คงไม่ต้องบอกนะว่ามีอะไรจึงอยู่ได้
comment10:เขาเหล่านั้น ต้องการงาน หรือเงินครับ 
ถ้าหาให้เท่ากันหรือมากกว่าเขาก็ย้ายได้ (ระยะสั้น)
ระยะยาวต้องสร้างทรัพยากรมนุษย์ หางานให้ทำ สร้างสัมพันธ์ที่ดีกับคู้ค่าต่างชาติก่อนเลย

เรื่องกฏหมายอีกเรื่องนึงครับ ถ้าท้องไม่อิ่ม ขั้นพื้นฐานนะครับ กฎหมายก็ห้ามไม่อยู่
comment11:วันนี้ผ่านไปไม่เห็นนะ ไม่รู้จะได้กี่วัน
comment12:ก็อย่าไปอุดหนุนซิ ไม่มีคนซื้อเดี๋ยวมันก็เลิกขายไปเอง
comment13:จับข้อหาชุมนุมเกิน5คนเลยครับอิๆๆ
comment14:จับคนซื้อก่อน
comment15:-
comment16:ออกกฎหมาย จับคนซื้อของบนทางเท้า ปล่อยให้เขาซื้อเสร็จ เดินออกมา ปรับทีละ 2000 บาท
หากไม่มีเงินจ่ายค่าปรับ ก็ให้ติดคุกแทน ค่าปรับ รับรองเดี๋ยวเลิกซื้อเอง
comment16-1:ทำไมไม่จับปรับคนขาย สองแสนสองปีไปเลย
comment16-2:แค่นี้มันยังขู่ใช้กำลังเลย จับคนซื้อนี่แหละ อยากตั้งๆไปจับสักเดือนสองเดือนเด่วก็เห็น
comment16-3:เวรกรรม  เพราะคิดแบบนี้แหละ คนถึงทำผิดกฏหมายไม่ยำเกรง 

ไม่มีปัญญาจับคนผิด ก็หันมาจับ คนไม่ผิด เพื่อตัดแขนขาคนผิด
คนขาย ไพ่ ไฮโลไม่โดนจับ  จับคนเล่น
จับคนขายยาไม่ได้ จับคนเสพแทน

อีกหน่อยคงจับคนซื้อล๊อตเตอร์รี่เกินราคา
comment16-4:เอาไรคิด ทำไม ไม่จับคนขาย
comment16-5:จับคนขายยังพอว่าประชาชนยังเห็นด้วย

จะมาจับคนซื้อไม่กล้าจับคนขาย เดี๋ยวจะโดนคนทั้งประเทศหาว่าปัญญาอ่อนเอา
comment17:จะคอยดูว่าจะกล้าเป็นนักเลงต่อหน้าปลายกระบอกปืนใหม
comment18:ที่จริงไม่มีสิทธิมาเจรจาอะไรทั้งนั้นล่ะ ยอมมันทำไมไม่เข้าใจ
comment19:แบบนี้เรียกข่มขู่แล้วครับ เดี๋ยวพอจนท.เอาจริงก็หาว่ารังแกประชาชน
comment20:เอาจริงไปเลย ไอ้คนพวกนี้
comment21:ตำรวจต้องไปคอยดู ใครซื้อของจากร้านขายทางเท้าโดนจับ จะได้ขายไม่ได้ จะได้ย้ายออกไปขายที่เขาจัดไว้ให้
comment22:พวกขยะสังคม
comment23:จัดการตามกฎหมายเลยครับ
ยึดสินค้ากับโครงเหล็กไปให้หมด
comment24:รัฐบาลจัดการซิ  ทำตัวให้เผด็จการสมกับที่คนเรียกรัฐบาลทหารหน่อย
comment24-1:เหล่ไม่รู้ เหล่ไม่สน
comment24-2:กระแนะกระแหนเค้าแต่ก็จะให้เค้าช่วยเนาะ
comment24-3:สมมติพอเขาเล่นแรงจริงๆก็รวมหัวกันด่าเขาอีกว่าทำรุนแรง ไม่เป็น เผด็จการ เกาหลีเหนือ บลาๆๆๆ จริงป่ะล่ะ ถ้าคนมันจะด่า เหอะๆๆๆ
comment25:อาจจะต้องมีติดคุก หรือเรียกไปปรับทัศนคติกันบ้าง
เห็นแก่ตัวสุดๆ
comment26:กทม.ขอทหารเข้าไปช่วยเคลียร์เลย...รับรองจบไว
comment27:กทม จัดการเชือดไก่ให้ลิงดูเลยค่ะ พวกนี้ทำผิดมาตลอดจนนึกว่าตัวเองถูกไปแล้ว
comment28:ไม่อยากจะโยงนะครับ
แต่มันอดโยงไม่ได้จริงๆ

มันก็เหมือนกีฬาสีแต่ก่อนนั่นแหละครับ
เอาแต่กฎกุ กุอยากได้อย่างนี้ ใครจะทำไม 
กฎหมายไม่สน เอาความเดือดร้อนของคนอื่นมาเป็นตัวประกัน เห็นแก่ตัว
ไม่ได้เห็นรูปนี้ใน รดน มานานมากละ 
วันนี้ ขอใช้สักวัน
comment29:จริงๆ ไม่ต้องปะทะก็ได้นะ 
ตอนนี้ที่พวกนี้ห้าวเพราะอยู่กันเป็นกลุ่ม
ลองแยกจัดการเป็นรายๆ ไปสิ ยังไงก็เห็นหน้าเห็นตาผู้ค้ากันหมดแล้วไม่ใช่เหรอเปิดหน้าแลกกันขนาดนี้หาตัวไม่ยากหรอก
แจ้งความเป็นรายคนไป คนละกี่คดีอะไรก็ว่ากันไป ตั้งแผง ชุมนุมก่อความไม่สงบ ทำร้ายร่างกาย ผิดอะไรแจ้งให้หมด แจ้งไปที่สรรพากรด้วยเล่นเรื่องภาษีย้อนหลังด้วย 
ทีนี้ตำรวจกับสรรพากรก็จะดำเนินคดีกันเป็นรายๆ ไป พอแยกกันโดนแล้วทีนี้ก็ตัวใครตัวมันแล้วล่ะ
เห็นมาหลายคนแล้ว พวกเก๋าๆ เนี่ย พอมีคดีความต้องวิ่งขึ้นวิ่งลงโรงพักนี่หายซ่าไปเยอะ 

แต่คงเสียเวลาหน่อย ขึ้นอยู่กับจะเอาจริงรึเปล่าเท่านั้นเอง
comment29-1:
comment29-2:เห็นด้วย
comment29-3:เจอสรรพากรเข้าไป หึหึ โชคดีนะ
comment30:เค้าถือคติอะไรในการทำงานกันนะ

ด้านได้ อายอด หรือ กฎหมู่ อยู่เหนือ กฎหมาย
comment31:ไมม่รัประกันเหตุรุนแรงใช่มั้ย
งั้น เด๋วส่ง จข พท ตัวจริง ไปรับมือกับความรุนแรง
นั่นคือ พี่ๆ มอไซวิน. นั่นเอง
comment32:ผมชอบเดินนะ เก็บไปก็เสียดาย จัดระเบียบแทนได้มั้ย =__=
คือซื้อในห้างก็ซื้อได้แหละ แต่บางทีก็อยากเดินดูของราคาถูกด้วย
คงไม่ใช่ทุกคนไปสยามเพราะอยากช๊อปของราคาห้างหมด
comment32-1:อยากได้ราคาถูก ก็ไปแหล่งขายส่งสิ่ หรือไม่ก็ไม่ต้องไปสยามง่ายๆ ถ้าคิดว่าในห้างมีแต่ของแพง ตลาดนัดที่อื่นที่ถูกกฎหมายมีเยอะแยะ เจเจกรีน ตลาดนัดรถไฟ ประตูน่ำ สำเพ็ง เยอะแยะ มีแบบนี้เยอะๆ คนขายมันถึงอยู่ได้ไง
comment32-2:คิดถึง วินัย โดยรวม และ เจ้าของตึกหน่อย ค่าเช่าร้านไม่ใช่แผงลอยจะมาตั้งงที่ไหนก้อได้ ลองไปต่างประเทศจะรู้ อย่าเห็นแก่ตัว !!!
comment32-3:คุณเข้าใจผิดนะ เสื้อผ้าของใช้บนห้างก็ใช่ว่าจะแพงกว่าข้างนอก
ผมซื้อบนห้างมีแบรนด์หลายๆครั้งถูกกว่าโนเนมข้างนอกอีก แต่ต้องรอช่วงเซลล์
อีกอย่างอะไรที่มันผิดมันก็คือผิด อย่าหาข้ออ้างให้คนทำผิดเลย ยิ่งพื้นที่ตรงนั้นคนเยอะ ใจกลางเมือง ปล่อยให้เละเทะไม่ได้
comment32-4:แสดงว่าไม่เคยไป h&m ตอนลดราคา 
ถูกกว่า คุณภาพดีกว่า 

ซื้อข้างทางนี่แบบ ผ้าบางจนทะลุถึงไหนต่อไหน ซักมากระดุมหลุดอีก แล้วใช่ว่าจะขายถูก สี่ห้าร้อย กางเกงตัวเป็นพัน เหอะ
comment32-5:แต่ผมไม่ชอบอ่ะ
คนจะเดิน เดินได้สองแถวสวนกัน สักพักมีคนหยุดดูของ
จะบ้าตาย เกะกะชะมัด
comment32-6:แล้วกฎหมายล่ะครับคุณ ?
แล้วส่วนรวมล่ะครับจะทำยังไง ?
comment32-7:มันใช่เหรอ  ไปเดินสยามเพื่อไปหาซื้อของถูกๆ    มั่วข้อมูลมาก
comment32-8:ผมว่าราคาไม่ถูกนะ ถ้าเทียบกะย่านอื่น
comment32-9:ถ้าจนมากก็อยู่บ้านเถอะ เก็บตังค์ไว้ทำอย่างอื่น
อย่าออกมาสร้างความเดือดร้อนให้คนอื่นด้วยวิธีคิดที่เห็นแก่ตัวแบบนี้เลย
comment33:กำลังคิดว่า ตอนนี้ทางโน้นเขาข่มขู่ใช้กำลังแล้ว แล้วถ้าเกิดฝั่งรัฐใช้กำลังโต้ตอบบ้าง
เราคนหนึ่งจะไม่ประนามรัฐล่ะนะ เพราะทางโน้นเขาประกาศก่อนว่าจะใช้กำลังอ่ะ

"คนที่จะใช้ปืนยิงคนอื่นได้ ก็ต้องเป็นคนที่เตรียมใจไว้แล้วว่าจะถูกยิง"
comment33-1:เห็นด้วยค่ะ
comment33-2:"คนที่จะใช้ปืนยิงคนอื่นได้ ก็ต้องเป็นคนที่เตรียมใจไว้แล้วว่าจะถูกยิง"

ชอบประโยคนี้
comment34:ต้องโทษผู้ซื้อแล้วล่ะ
ทำไมช่วยกันสนับสนุนคนทำผิดกฎหมาย
comment35:ปรับคนซื้อสิ แต่ติดป้ายให้เห็นชัดเจน ทั้ง ภาษาไทย ภาษาอังกฤษ ชิ้นละ 2000 ใครจะอ้างว่าไม่เห็นป้ายไม่ได้ ซื้อปุ้บเดินออกมาก็ปรับ

ส่วนสรรพากรก็ดำเนินการเรื่องภาษีกับคนขายเป็นรายๆไป บุกทั้ง 2 ทางนี่แหละ

ปล.โดยส่วนตัวไม่ซื้อของริมทางเท้าหรือแผงลอยอะไรแบบนี้นานแล้ว เพราะรู้สึกเอาเปรียบคนอื่น รวมทั้งเสียดายภาษีที่ตัวเองเสียไป มาให้คนพวกนี้ใช้ฟรีๆ เคยเห็นเวลาเก็บร้าน มีแอคคอท ป้ายแดง มินิ ป้ายแดง เราได้แต่ยืนมองตาปริบๆ
comment35-1:ถ้าเจอ Alphard, Vellfire, X1 etc. 
คุณคงเครียดพอๆ กับผม
จอดซ้อนเอาของขึ้น ลง
ทำให้รถติด บีบแตรก็หันมาชักสีหน้า

อย่าให้บ่นเลยครับเดี๋ยวจะยาว
เมื่อก่อน กทม นี่แหละตัวให้ท้ายเลย
comment36:สรรพากรเข้าเลย กะช่วงที่คนเยอะ ๆ 

เก็บข้อมูลแค่ชั่วโมงเดียว แล้วคูณจำนวนชั่วโมงต่อวัน คำนวณเป็นรายได้ออกมารายปี แล้วเก็บภาษีแม่มให้หมด

ดูซิว่า ไอ้พวก "หาเช้ากินค่ำ" (ที่มีบ้านหรูและรถหลายคัน) เหล่านี้มันจะทำยังไง
comment37:จิตใจทำด้วยอะไรอ่ะ
comment38:เจรจาล้มเหลวก็ปิดล้อมเลยครับ กักบริเวณอยู่ครงนั้นหล่ะ
comment39:คนไปซื้อของกับพวกนี้ต้องระวัง ขนาดกฏหมายบ้านเมืองยุคนี้ ยังกล้าฝ่าฝืน
วันนึงเกิดไม่ถูกใจหรือเข้าใจผิด อาจมีการทำร้ายคนซื้อได้
comment40:ก็เอาตำรวจไปกดดันสิครับ ปล่อยให้ตั้งขาย

แต่ใครซื้อจับ
comment41:สวะในคลองเอาไม้เขี่ยๆเดี๋ยวมันก็ลอยออกไป
สวะที่สยามพูดยังไง ไล่ยังไง ก็ไม่ยอมไปใหน แถมขู่จะใช้ความรุนแรงกับคนที่จะมาจัดการซะด้วย
comment42:ไม่มีใครอยู่เหนือกฎหมาย
comment42-1:มี
comment43:รณรงค์ไม่ซื้อของบนทางเท้า ยิ่งของกินนี่แหละไปก่อนอย่างอื่นแน่นอน
comment44:ไม่เข้าใจ ว่าทำไม ทางการต้องกลัวคนถ่อยพวกนี้ด้วย หรือเบื้องหลังมันซับซ้อน มีสวะตัวใหญ่ เลยไม่กล้าลงไม้ลงมือ ถ้าเป็นถึงผู้มีอำนาจรัฐ แค่นี้ยังจัดการไม่ได้ ก็ไม่ต่างจากชิวาวาใส่สูท มีดีแค่เห่าเก่ง
comment45:ไม่ต้องจับปรับอะไรหรอก แต่มาตั้งสินค้าก็ยึดสินค้ากับอุปกรณ์การขายไปก็พอ ตั้งอีกก็ยึดอีก เอากันให้ล้มจมกันไปข้าง จับปรับมันเงินแค่เล็กน้อย ยึดสินค้าไปเลยดีกว่า
comment46:ตั้งแต่พวกแผงลอยสยามเข้ามายึดพื้นที่ทางเดิน เราเลยไม่เดินทางเท้าตรงสยามบ่อยตั้งแต่นั้นเป็นต้นมา เพราะมันเดินลำบากมาก ต้องพะวงซ้ายขวาหน้าหลังว่าจะโดนฉกจากด้านไหน คือถ้าจะข้ามจริง ๆ ก็เดินผ่านพวกห้าง Siam Square One หรือ Center Point ไปเลย ถ้าเดินไป MBK ก็จะเลี่ยงไปทางด้านหลังของสยามสแควร์เอา

มีอยู่ช่วงนึงคิดอยากจะสโลวไลฟ์ คือไม่พะวงเรื่องเดินช้าเดินเร็วอะไรนะ เดินไปเรื่อย ๆ เดี๋ยวก็ถึงเอง ปรากฎว่า ไม่ไหว เพราะมันอับและร้อนด้วย ลาก่อนสยาม
comment47:ตำรวจต้องหนีบสรรพากรไปด้วยค่ะ รับรองวิ่งหางจุกตูด
comment48:ประหลาดเนาะ ตำรวจเอย เทศกิจเอย มาไล่ตั้งหลายรอบก็ยังไม่ไป
สงสัยต้องให้สรรพากรเข้าไปเยี่ยมเยียน รับรองเลยว่าถ้าไปกระเจิงแน่นอน
comment49:ประเด็นคือ ไอ้เงินที่เขาจ่ายค่าแผงไปแล้วเนีย?
คนหรือหน่วยงานที่ได้เงินก้อควรจับด้วยรึป่าวคะ
ไม่ใช่จับแต่แม่ค้า หน่วยงานที่รับผิดชอบหรือรับเงินก้อควรโดนด้วย

สมัยก่อน แรกๆจะขายได้ตอน3ทุ่ม ขายแค่แถบเดียวมั้ง เราดูหนังจบถึงมาชอป เดียวนี้ซอยร้านถี่มาก เย็นๆก้อตั้งแล้ว เกะกะสุดๆ
comment50:ต้องดูว่า ใครอยู่เบื้องหลัง
comment51:
comment52:เห็นแก่ประโยชน์ส่วนตน มากกว่าประโยชน์ส่วนรวม 
อย่าเอาความจนมาค้ำคอกันนักเลย
comment53:ให้มันรู้ไปว่าเจ้าหน้าที่ไม่มีปัญญาแม้แต่จะห้ามแม่ค้าขายของ
comment54:น่าจะร่วมมือกันไม่ซื้อนะคะ
comment55:คลองถมยังต้องย้าย พวกนี้มีอภิสิทธิ์กว่าพวกคลองถมรึไง
comment56:ใครซื้อของจากคนพวกนี้จะกลายเป็นคนน่ารังเกียจ
comment57:เอาสิ รุนแรงยังไงบอกด้วย จะออกมาดักยิงคนซื้อใช่ป่ะ
comment58:ปากคลอง ,คลองถมที่ว่าขายกันมานานมากยังทำได้ สยามก็ไม่น่ายากถ้าเอาจริง อย่าโทษคนซื้อเรยครับ
comment59:เห็นด้วยกับความเห็นที่เสนอว่าควรปรับคนซื้อ จัดเทศกิจหรือตำรวจซุ่มดักจับและปรับคนซื้อให้เหมือนกับจับหมวกกันน็อคที จับบ่อยๆ เดี๋ยวก็เลิกซื้อเอง พอลูกค้าไม่มีพวกหน้าด้านจะยังตั้งแผงขายต่อก็ให้มันรู้ไป
comment60:ไม่รอดครับ  ถ้าผู้ขายประท้วงสำเร็จก็คงชนะตั้งแต่คลองถมแล้วครับ
comment61:พวกนี้หากินแบบมักง่ายจนชิน กูได้เงินผิดถูกไม่แคร์ ส.ว.ะ สังคม ไม่สมควรเป็นคนไทย ถ้ามีลูกหลานก็คุณภาพต่ำตามแบบอย่างที่เด็กได้เห็น ควรเนรเทศให้ไปตั้งแผงขายในคุกแทน
comment62:นึกถึงรายการเก่านี้เลย - -"
comment63:พวกคนไทยที่โลกมืดมีความเห็นแก่ตัวหนีไม่พ้น ข้อความประมาณนี้หละ จนบ้างน่าสงสารบ้าง ไม่พ้นสร้างความเดือดร้อนให้คนอื่น เอะอะก็จะเอาให้ดังใจ ทำตัวเหมือนวัวลืมตีน เคยค้าได้กำไรมาตั้งเท่าไหร่ ยังจะมีหน้าไปไปประท้วงใช้กำลังกับเจ้าหน้าที่รัฐ เขาพยายามจะประนีประนอมหาที่ให้ก็บุญหัวเท่าไหร่แล้ว
comment64:ถ้าถามผม..ผมไม่เห็นด้วยกับการกวาดล้าง มันมีวิธีอยู่ร่วมกันได้เยอะแยะ จำกัดเวลา ตีเส้น ลงทะเบียนอะไรก็ว่าไป เอ้าผมเสนอบ้างละกัน เผื่อปีหน้าใครจะลงเลือกตั้ง เอา Idea ผมไปหาเสียงเลยก็ได้ ไม่หวง

- ใครใคร่ค้าค้า ใครใคร่ขายขาย : ให้ไปลงทะเบียนที่เขตนั้นๆ ( ขายนอกเขตที่แจ้งในใบอนุญาตมีความผิด ) ก่อนลงทะเบียน ต้องแจ้งสิทธิและหน้าที่ ว่าคุณขายได้นะ แต่มีหน้าที่ต้องทำอะไรบ้าง ( เช่น ความสะอาด ขนาดร้าน จำกัดเวลา ฯลฯ )

- 1 คน 1 ใบอนุญาต และ 1 คน 1 จุด 1 เขต : ลงทะเบียนเขตไหนต้องขายที่จุดนั้นเขตนั้น ถ้าไปขายนอกจุดที่แจ้งหรือนอกเขตต้องแจ้งยกเลิกของเดิมก่อน ( ไม่แจ้งแล้วพบทีหลังมีความผิด คนรับเซ้งถ้ามาขายไม่มีใบอนุญาตก็ผิดด้วย ) ป้องกันปัญหาขาใหญ่สะสมแผง กันอาชีพให้อยู่แบบพออยู่พอกินสำหรับคนทั่วไปจริงๆ 

- เก็บค่าธรรมเนียมรายเดือน : เอาไปเป็นค่าแรงคนทำความสะอาดทางเท้า , คนลอกท่อ , คนเก็บขยะ ( ยังไงก็หยุดทุกวันจันทร์อยู่แล้ว คนเหล่านี้ทำงานหนักมาก )

- เปลี่ยนเทศกิจเป็นสรรพากรและ รปภ. : อำนวยความสะดวก ดูแลสถานที่ พร้อมกับดูด้วยว่าร้านไหนรายได้มากหรือน้อย ( สรรพากรชอบบอกว่าคนไม่พอไปนับว่าขายได้กี่จาน ก็ต้องหาคนเพิ่ม ลองเอาจากเทศกิจนี่แหละ นำไปสู่การเก็บค่าธรรมเนียมที่เหมาะสมของแต่ละร้านต่อไป รายได้นี่ให้เป็นรายได้ของท้องถิ่น ไม่ต้องนำส่งส่วนกลาง )

- ตั้งร้านให้ตั้งด้านเดียวพอ : อย่างสยามนี่ตั้งกันมั่วมาก ไม่แปลกที่จะเดินไม่ได้ ถ้าตั้งฝั่งเดียวเป็นแถวยาวจะลดปัญหาได้เยอะ ( หลายๆ จุดก็เช่นกัน )

- กำหนดเวลาขายให้ชัด : จะกลางวันหรือกลางคืนก็ว่าไป ( ขายนอกเวลามีความผิด ) 

- สินค้าประเภทอาหารต้องมีความสะอาด : Street Food สื่อทั่วโลกยกให้ไทยเป็น Best of the World ต้องมาลิ้มลองสักครั้งในชีวิต ฉะนั้นอาชีพคุณถือเป็นหน้าเป็นตาของประเทศ 

บทเฉพาะกาล : ให้คนเก่ามีสิทธิ์ก่อน ถือว่าเป็นผู้บุกเบิกทำให้พื้นที่นั้นมีชื่อเสียง 

โทษมีทั้งทางปกครอง ( พักใบอนุญาต-เพิกถอนใบอนุญาต , ผู้ถูกเพิกถอนต้องห้ามขอใบอนุญาตเป็นเวลา x ปี ) และทางอาญา ( ปรับ-จำคุก )

บางคนอาจจะสงสัยว่าแบบนี้ทุกจุดจะไม่มีแต่แผงลอยหรอ? ไม่มีทางหรอกครับ ถ้าคนขายมากกว่าคนซื้อเมื่อไร ร้านที่ดีจริงมีคุณภาพจริงเท่านั้นถึงจะอยู่รอด กลไกตลาดและผู้บริโภคจะทำงานของมันเอง

มอเตอร์ไซค์รับจ้างและรถตู้เคยเป็นของผิดกฎหมายมาก่อน แต่เป็นสิ่งจำเป็นของสังคมไทย เรายังทำให้ถูกกฎหมายได้ จัดระเบียบได้ไม่ต้องกวาดล้าง

แล้วทำไมแผงลอยจะทำแบบเดียวกันไม่ได้ครับ?
comment64-1:แต่มันผิดกฎหมายนะครับ มันจะกันด้วยได้ยังไง คุณคิดแหกกฎที่เขาตั้งมา แล้วมันจะมีขึ้นมาทำไมครับ...?
comment64-2:กฎหมายมันเป็นของสมมติครับ สามารถแก้ไขได้เสมอ

อย่างที่ผมบอกนะ รถตู้กับวินมอเตอร์ไซค์ เดิมมันก็ผิดกฎหมาย แต่มันกลายเป็นความจำเป็นของสังคม เลยแก้กฎหมายเอาขึ้นบนดินซะ

หรือบางรัฐบาล แก้กฎหมายเอาหวยใต้ดินขึ้นบนดิน รัฐได้เงินมหาศาล เสียดายรัฐบาลต่อมาไม่เข้าใจ ไปยกเลิกซะ แล้วหวยใต้ดินมันหายไปจริงหรือเปล่า?
comment64-3:เหมือนจะดีนะ
แต่ๆๆ ทำไมเราต้องพยายามทำเรื่องผิด เป็นเรื่องถูกอยู่ร่ำไป พวกมากลากไปตลอด 
ทำอะไรตามใจคือไทยแท้ เอาสบายเข้าว่า ความถูกต้องมาทีหลังสินะ

กฎหมายมันก็มาจากจารีต และรากฐานศีลธรรมอันดี เพื่อคนอยู่ร่วมกันได้สงบสุข ถ้ามาแก้ไขเอาสบายของคนกลุ่มใดกลุ่มหนึ่ง กลุ่มที่เค้าทำถูกต้อง เช่น เช่าแผงขายตามกฎหมายจะรู้สึกยังไง 

เราล่ะ 1 เสียง อย่างได้ทางเท้าเต็มๆกลับมา ไม่อยากเห็นคนทำผิดแล้วได้รับการผ่อนผัน มันเสียนิสัย ทำคนอื่นลำบาก
comment64-4:แสดงว่าคุณเพิ่งออกมาจากทุ่งลาเวนเดอร์สินะ เคยเห็นพวกได้คืบจะเอาศอกรึเปล่า
comment64-5:ตลกดีอ่ะ ไปบุกรุกพื้นที่ส่วนรวม กลายเป็นจะได้สิทธิ์เพราะไปบุกเบิก ใช้ไรคิดฟะ
comment64-6:คนที่ค้านผม ท่านทราบไหมครับว่าขนาดเรื่องที่ใหญ่กว่าอย่าง "ยาเสพติด" องค์การสหประชาชาติยังยอมรับเลยว่าไม่มีทางปราบได้หมด ดังนั้นสิ่งที่ต้องคิดต่อคือแล้วเราจะอยู่กับมันยังไง?

จำกันได้ไหม? ขนาดคนแวดวงยุติธรรมบ้านเรา ยังเห็นด้วยเลย ยิ่งปราบยิ่งเพิ่ม คนล้นคุก ผู้เสพ-ผู้ค้ารายย่อย มียาน้อยๆ เอาไปรวมกับผู้ค้ารายใหญ่ กลายเป็นขบวนการอีก บางคนไปเสพฝั่งเพื่อนบ้าน เหลือกลับมา 1 เม็ด โทษนำเข้านี่เม็ดเดียวก็คุกตลอดชีวิต

ถามว่าทำแล้วมันจบไหม? หรือจะเอาแบบสิงคโปร์ หรือแบบปินอยตอนนี้ ที่บอกว่าแค่คุณคิดเสพเฉยๆ ไม่ต้องค้า คุณก็เป็นขยะ เป็นตัวถ่วงสังคมแล้ว ฉะนั้นจับขังลืมไม่ก็ฆ่าทิ้งซะ แผ่นดินจะได้สูงขึ้น

ขณะที่บางประเทศ ไปไกลขนาดกำหนดว่าให้มียาได้ไม่เกินเท่านี้แล้วจะไม่มีความผิด ก็ไม่เห็นจะมีปัญหาอะไร ขี้ยาก็ไม่ได้ล้นเมืองแบบที่กลัวกัน

( อัยการบ้านเราบางคน ถึงกับเสนอด้วยซ้ำว่ารัฐควรผลิต "ยาม้า" หรือแอมเฟตามีนแบบดั้งเดิมที่เป็น "ยาขยัน" ขายเองเลย รับรองยาบ้าเพื่อนบ้านหายไปแน่ เพราะเสพของรัฐถูกกว่า แถมปลอดภัยกว่าเพราะไม่ผสมสารอันตรายสารพัดอย่างเหมือนยาบ้าเพื่อนบ้าน รัฐก็รู้ตัวคนเสพ ทำประวัติ ดูสุขภาพดูความเสี่ยงได้ )

นี่ขนาดเรื่องสีดำอย่างยาเสพติด นานาชาติเขายังเห็นแบบนี้ แล้วทำไมเรื่องสีเทาๆ อย่างแผงลอยที่เบากว่ามาก ถึงจะยอมรับการมีตัวตนไม่ได้?
comment64-7:ใช่ครับ ที่ปราบได้ไม่หมดเพราะมีพวกชอบเอาเปรียบคนอื่นแบบนี้แหละครับ ยาเสพติดคนจะขายยังต้องแอบๆซ่อน
แต่คนพวกนี้ ขายแบบไม่สะทกสะท้าน หน้าคอนกรีตมากๆ
แถมใครขัดขวางพวกเค้าบอกว่าใช้กำลังสหบาทาแน่ๆ
ผมว่าขายยาเสพติดยังไม่กร่างขนาดนี้
comment64-8:64-7

มันขึ้นอยู่กับว่าสังคมไหนจะให้การกระทำใดเป็นสีไหนครับ

อย่างยาเสพติดร้ายแรง ( ยาบ้า ผงขาว โคเคน ฯลฯ ) บางประเทศใช้กันแบบเป็นเรื่องธรรมชาติมาก คือมองเป็นเรื่องธรรมดา ประเทศเหล่านั้นก็จะมองยาเสพติดอยู่ในโทนสีเทา 

ส่วนบ้านเรามองว่ายาเสพติดเป็นเรื่องร้ายแรง เป็นโทนสีดำ จึงไม่มีใครสนับสนุน พ่อแม่เห็นลูกเสพก็ไม่ชอบ หรือการก้าวร้าวต่อพ่อแม่-ผู้หลักผู้ใหญ่ สังคมไทยที่มีจารีตยึดอาวุโสก็ไม่ชอบ

แต่บางเรื่องที่ประเทศอื่นๆ ถือ เช่นลิขสิทธิ์ บางประเทศแค่ทำเชิงล้อเลียน ( parody ) ไม่ใช่ลอกเลียน ยังประณามกันแทบไม่มีที่ยืน ส่วนบ้านเรามีทั้งล้อ ทั้งลอก ทั้งดัดแปลง ทำกันทั้งแบบโฉ่งฉ่างและแบบเนียนๆ

หรือเรื่องอู้งาน สังคมญี่ปุ่น-เยอรมันนี่มองเป็นบาป เป็นเรื่องน่าอาย แต่สังคมไทยมองเป็นเรื่องธรรมดาปนตลกขบขัน

เหมือนกันครับ..คนไทยไม่ได้มองว่าแผงลอยเป็นภัยความมั่นคงแบบเดียวกันยาเสพติด มันจึงเกิดเสียงแตกดราม่ารายวันแบบนี้แหละ
comment64-9:อยากให้ทางเท้าประเทศโล่งๆกว้างๆเดินได้สะดวกครับ แล้วมาตั้งขายตรงนี้ทำเลดีกว่าในห้างหรูด้วยซ้ำแต่ค่าเช่าแทบไม่จ่าย มันเอาเปรียบคนอื่นชัดเจนอยู่แล้ว และการไล่ออกจากทางเท้าไม่ได้ทำยากเหมือนยาเสพติดที่ไม่รู้ตำแหน่งที่ตั้งแน่ชัด แต่ทางเท้าสยามมันก็มีแค่นี้ใครมาตั้งก็จับไปลงโทษเดี๋ยวก็หมดแล้ว
comment64-10:ทำแบบนี้แล้วสิทธิ์ของคนเดินเท้าอยู่ตรงไหน

กฎหมายจะแก้ได้เมื่อทำให้ประชาชนไม่เดือดร้อน
 อย่างเรื่องรถตู้เพราะเพื่อช่วยบรรเทาความเดือดร้อนของประชาชน 

แต่ค้าขายบนทางเท้านี่ ใครเดือดร้อน ก็แค่กลุ่มคนค้าขายเล็กๆ ที่อยากจะรวยมากขึ้นๆ
comment64-11:ผู้ซื้อไงครับ มั่นใจว่าเยอะกว่าผู้ขาย

( ถ้าผู้ซื้อน้อยกว่าผู้ขาย ร้านเจ๊งครับ อยู่ไม่ได้ )

แล้วใครเป็นผู้ซื้อ คนรายได้ไม่สูงทั้งนั้น ทั้งขาประจำและขาจร

เทียบกับเหล้า-เบียร์ละกัน ท่านทราบไหมว่าฐานะทางเศรษฐกิจแปรผันกับการดื่ม คือคนรากหญ้านี่แหละบริโภคเครื่องดื่มพวกนี้มากที่สุด มากกว่าคนชั้นกลางและคนร่ำรวย แล้วสัดส่วนประชากรรากหญ้าดันเยอะเสียด้วย ผลคือบริษัทขายเหล้าขายเบียร์รวยสิครับ 

แผงลอยก็เหมือนกัน ที่คนขายขายจนรวย เพราะคนซื้อเยอะกว่า แล้วคนซื้อคือใคร? ก็คือคนที่ไม่มีทุนทรัพย์พอจะเข้าห้าง + ไม่มีเวลาทำกับข้าวกินเองนั่นแหละ ( คน กทม. ใช้เวลาเฉลี่ย 3-4 ชม. / วัน อยู่บนรถเพราะรถติดมาก + แรงงานไทยทำงานเกิน 8 ชม./ วันกันทั้งนั้น โอกาสมีเวลาเหลือน้อยมาก หรือจำนวนมากอยู่ห้องเช่า ห้ามทำกับข้าวก็มี )

ถ้าไม่จำเป็น มันอยู่ไม่ได้หรอกครับ
comment64-12:Drift เก่งมาก
มั่นใจในความคิดตัวเองเกินไปรึป่าว แผงค้าผิดกฎหมาย เอาเปรียบสังคมแท้ๆ เห็นเป็นเรื่องดีงาม 

คนไทยทำงานกันเกินวันละ 8 ชม.เพราะอะไรล่ะ ใช้จ่ายมากกว่ารายรับไง นั่นแหละต้นเหตุ ถ้ามีน้อยใช้น้อย ไม่หมดไปกับเรื่องไร้สาระ เช่น สุรา เที่ยวเตร่ อาจไม่ต้องทำงานหนักขนาดนั้น มีเงินไปใช้จ่ายซื้อของบนแผงค้าถูกกฎหมายก้ได้

อย่ามักง่ายกันนักเลย และอย่าแถเข้าข้างความคิดผิดๆของตัวเอง ดูเป็นคนมีความรู้ ชักแม่น้ำเก่ง แต่ขอให้มีหลักของความถูกต้องบ้างนะ สังคมจะได้ไม่วุ่ยวาย
comment64-13:64-12

หลักคิดผมอยู่ที่กินดีอยู่ดีต้องมาก่อนครับ ตามทฤษฎีความต้องการเป็นขั้นๆ ของคนเรา 

ถ้าท้องไม่อิ่ม ชีวิตไม่มั่นคง จะหวังให้ไปสนใจเรื่องจิตสำนึก ระเบียบวินัย ฯลฯ อะไรพวกนั้นคงยาก หลักแบบนี้ได้รับการพิสูจน์แล้วทั่วโลก

เคยได้ยินคำโบราณไหมครับ "อย่าสอนศีลธรรมให้กับคนที่ท้องไม่อิ่ม" จริงอยู่อาจจะมีคนประเภทที่ถึงความตายรออยู่ตรงหน้าแต่ก็ยังยืนหยัดรักษาความถูกต้อง แต่คนแบบนั้นมีน้อยมาก และเราสร้างคนแบบนั้นในปริมาณมากๆ แบบ Mass Product ไม่ได้

ถ้าเคยเห็นการละเล่นเชิงละลายพฤติกรรม ที่กดดันบีบคั้นให้ "เหนื่อย-หิว-ง่วง" สุดๆ เป้าหมายเขาก็คือทำให้แต่ละคนเผยนิสัยที่แท้จริงออกมา ถ้าทีมงานแสดงบทบาทได้เนียน กดดันได้สมบทบาท ก็จะได้เห็นว่า คนในกิจกรรมจะมีน้อยที่ยัง "นิ่ง-สงบ" อะครับ ส่วนใหญ่มีออกอาการไม่ทางใดก็ทางหนึ่ง 

นั่นแหละครับนิสัยคนทั่วไป ตอนปกติก็ยังคุมตัวเองได้ แต่พอลำบากก็จะแก่งแย่งทำทุกอย่างให้ตัวเองรอด

ข้อสรุปที่ยอมรับกัน..เลยไม่ใช่การสร้างคนดีในอุดมคติ แต่เป็นการจัดระบบให้คนทั่วไปอยู่ได้อย่างไม่ลำบากจนก่อความรุนแรงครับ

เหมือนเหล้าเป็นสิ่งไม่ดี ดื่มแล้วมีโอกาสก่อเรื่องไม่ทางใดก็ทางหนึ่ง แต่คนจำนวนมากดื่มเหล้า ท้ายที่สุดก็ต้องยอมให้ดื่มภายใต้เงื่อนไขบางอย่าง เพราะมีบทเรียนมาแล้ว อเมริกาเคยห้ามขายเหล้า ชาวบ้านจับมือมาเฟียต้มเหล้าเถื่อนขาย สู้กับตำรวจเสียอย่างนั้น

นี่คือโลกจริงๆ ครับ แต่ละสังคมจะมีมุมมองต่อเรื่องๆ หนึ่งว่าอยู่ในโทนใด ขาว ดำ หรือเทา

แน่นอนว่าสังคมไทยมองแผงลอยเหมือนเหล้า เป็นสีเทาไม่ใช่สีดำครับ
comment64-14:ไม่เห็นตอบเรื่องสิทธิคนใช้ทางเท้าเพื่อสัญจรเลยครับ แผงลอยก็กินพื้นที่ทางเท้าไปเยอะ คนหยุดดูของอีก คนใช้ทางเท้าถูกเบียดไปเดินข้างถนน จะแก้ปัญหายังไงครับ

ทำไมคนเป็นล้านในกทม. ถึงท้องอิ่มได้โดยไม่ยึดที่สาธาณะขายของ บ้างก็ไปขายในห้าง บ้างก็ไปขายในตลาด แต่คนหลักสิบหลักร้อยกลับไม่สามารถท้องอิ่มได้ถ้าไม่เบียดเบียนที่สาธารณะ 

ท้องไม่อิ่มเพราะท้องใหญ่เกินไปกินเท่าไหร่ก็ไม่อิ่ม กับท้องไม่อิ่มเพราะแก่งแย่งเอาตัวให้รอด มันก็ท้องไม่อิ่มเหมือนกันในความคิดคุณหรือเปล่าครับ
comment64-15:55 เอาที่โทนี่สบายใจนะ
แต่ไม่คิดว่ามีภาคส่วนไหนเห็นด้วยนะ กับการยึดทางเท้าเป็นที่ขายของ ยกเว้นพวกพ่อค้าแม่ขายเห็นแก่ตัว กับพวกชอบเทาๆ ดำๆ

และคิดว่าที่ไทยเราไม่พัฒนาไปไหนสักที เพราะมีพวกยอมรับได้ที่ผิดกฎหมาย ถ้าตัวเองได้ประโยชน์ด้วย

ทางเท้าเป็นทำเลทองแน่นอน ยิ่งสยามเกรด ทริ้ปเปิ้ล เอ คนเดินเยอะแน่ๆ ก็มันเป็นทางเท้าไงล่ะ เอาไงดี
comment64-16:64-14 , 64-15

ก็ถ้าลดๆ คำว่าสิทธิแบบสุดโต่ง มันก็พอจะหาทางออกร่วมกันได้ครับ

ทำไมจุดผ่อนผันหลายๆ แห่ง ทางเท้าแคบกว่าสยามด้วยซ้ำ เขายังจัดให้พอแบ่งๆ กันไปได้ 

ผมไม่ได้บอกว่าไม่ต้องทำอะไรเลย บอกด้วยซ้ำว่าสยามมันตั้งแผงกันเละ แต่มันก็ไม่จำเป็นต้องกวาดล้าง เพราะมันแบ่งพื้นที่ได้ ทำอย่างอื่นได้ 

ว่าแต่คนในพันติ๊ปนี่ยังไม่เลิกบอกว่าตัวเองเป็นคนส่วนใหญ่อีกหรอครับ? ผมเล่นบอร์ดนี้มาสิบกว่าปี คนในพันติ๊ปชอบอะไรก็แล้วแต่ พอออกไปดูสังคมจริงๆ ข้างนอก พบว่าเป็นคนละเรื่องเลย แผงลอยก็เป็น 1 ในนั้น ถ้าคนไทยส่วนใหญ่ไม่ชอบ ป่านนี้มันเจ๊งไปนานละครับ ไม่เพิ่มจนแน่นแล้วก็มาบ่นกันหรอก

แต่เพราะมันตอบโจทย์การใช้ชีวิตคนใน กทม. รวมถึงเมืองใหญ่อื่นๆ ในบ้านเรา มีคนซื้อเยอะ มันถึงไม่เคยหายไปไหน 

ยอมรับความจริงกันเสียบ้างเถอะครับ ถ้าคนที่เล่นพันติ๊ปเป็นคนส่วนใหญ่จริง ป่านนี้ประเทศไทยเจริญเท่าญี่ปุ่นไปแล้ว รสนิยมพวกคุณไม่ใช่ไม่ดีนะ แต่พวกคุณมีจำนวนน้อยกว่าคนอีกชอบอะไรๆ แบบประชานิยม ( ขอยืมศัพท์การเมืองมาใช้หน่อย ) ก็เท่านั้น

ปล.ผมคงไม่มาตอบแล้วนะครับ ถ้าพวกท่านยังดึงดันว่าต้องกวาดล้างแบบไม่ประนีประนอมอยู่ ผมว่าผมก็จนปัญญาที่จะตอบแล้วเหมือนกัน
comment64-17:เดี๋ยวนี้การกวาดล้างสิ่งที่ผิด กลายเป็นเรื่องไม่ถูกต้องสำหรับบางคน บางกลุ่ม ซะแล้ว
comment64-18:คนส่วนใหญ่ชอบไม่ได้หมายความว่าสิ่งนั้นดี ตอบโจทย์การใช้ชีวิตไม่ได้หมายความว่าสิ่งนั้นดี การที่สิ่งนั้นมีอยู่ช้านานไม่ได้หมายความว่าสิ่งนั้นดี

จุดผ่อนผันบางจุดแคบกว่าสยาม แล้วยังจัดให้แบ่ง ๆ กันได้ คือ มันมีตัวแปรที่ตั้ง กับปริมาณคนเดินเท้า เอามาเปรียบเทียบกันได้ก็พอเข้าใจตรรกะคุณละครับ ตรงนั้นทำได้ทำไมตรงนี้ทำไม่ได้ ถ้าจะเปรียบเทียบกับเรื่องอื่นเดี๋ยวก็จะกลายเป็นเปิดประเด็นใหม่อีก

เพราะความจริงมันเป็นอย่างที่คุณว่าไงครับป่านนี้ประเทศไทยถึงยังไม่เจริญเท่าญี่ปุ่น เราควรจะยอมรับความจริง แล้วอีก 20 ปี คุณก็ยังคงบอกว่าให้ยอมรับความจริง หรือเราควรจะเริ่มทำอะไรสักอย่างเพื่อให้เจริญเท่าญี่ปุ่นครับ

มันไม่ใช่เรื่องกวาดล้างแบบไม่ประนีประนอม แต่มีการร้องเรียน มีการผ่อนผัน มีการเจรจากันมาหลายปีแล้วครับ แล้วพอเค้ากำหนดวันให้ย้ายออกกลายเป็น "กวาดล้างแบบไม่ประนีประนอม" ไปได้อย่างไร
comment64-19:555
comment64-20:คิดตื้นๆ 555
comment65:กลัวจังเลย หมดแนวร่วมแล้ว คืนฟุตบาทมาเลย
comment66:ถ้าเป็นเรานะ อยากขายนักใช่มั้ย ขายเลยตั้งเลย แต่เร่จะกั้นรั่วให้หมดทุกด้านไม่ยอมให้ครซื้อเข้าได้ ดูสิจะทนได้เท่าไร
comment67:ก็ตั้งป้ายทั้งไทยและอังกฤษ ใครซื้อปรับ สองพัน แล้วก้อไปยืนเฝ้า เห็นใครซื้อ เดินไปปรับเลย ได้เงินเข้ากระเป๋าอีกต่างหาก อยากขายก้อปล่อยให้ขายไป
comment68:อย่าซื้อค่ะ ไม่อุดหนุน ไม่ใช่ไม่สงสารน่ะ แต่พ่อค้า แม่ค้าบางคน รวยกว่าเราอีกน่ะ
comment69:เหล่าผู้ค้าส่วนใหญ่บริเวณนั้น
ล้วนแล้วแต่มีรถยนต์ดีๆขับ มีแอคเซสซอรี่ดีๆใช้ 
อ้างคำว่าปากกัดตีนถีบเพื่อเป็นเกราะให้รุกล้ำพื้นที่สาธารณะก็เท่านั้นเอง

สงสารคนที่ต้องเบียดเสียดไปรอรถเมล์ที่ถนน กับเบียดไปขึ้นBTS บ้าง

เราคนนึงที่ไม่เคยซื้อของบริเวณนั้น
ยิ่งมีเหตุการณ์ความรุนแรงเกิดขึ้นแบบนี้
เพื่อนๆหลายคนก็ขอบายยยไม่สนับสนุนเหมือนกัน
comment70:ผมเดินไม่สะดวกมานานแล้ว ทำให้ดีขึ้นเถอะ
comment71:ทำมาตรการแบบนี้เลยค่ะ

1. ติดป้ายห้ามค้าขายบริเวณนี้ มีกล้องวงจรปิด จับปรับทั้งผู้ซื้อและผู้ขาย 2000 บาท ให้ จนท คอยดักจับหลังจากซื้อเสร็จ อาจจะบน bts หรือทางเดินต่อจากนั้น

2. ตรวจสอบเลขทะเบียนรถที่มาขนส่งสินค้า ตามเจ้าของรถจากทะเบียน ส่งจดหมายปรับถึงบ้าน หากไม่จ่ายมีประวัติในทะเบียน เวลาทำธุรกรรมการเงินกับรัฐหรือสมัครงานจะได้ยากไปเลย

3. เมื่อทราบเจ้าของรถจากทะเบียนแล้ว แจ้งรายละเอียดให้กรมสรรพากรทราบ และตรวจสอบที่มาของรายได้ มีการเสียภาษีถูกต้องหรือไม่ หากไม่ถูกต้อง ปรับย้อนหลัง ยึดทรัพย์ อะไรก็ว่าไป

พวกนี้มันหมาหมู่ค่ะ พออยู่แยกรายตัวก็เป็นแค่หมาหงอ
comment72:สมควรปิดไปจริงๆ โทษต้องโทษคนริเริ่มให้ขายแบบนั้น 
ไม่รู้คิดได้ไง คนเดินเยอะอยู่แล้ว มาตั้งร้านค้า โคตรแออัดเลย ผ่านที
ผมยอมไปเดินอ้อมในซอยแล้วทะลุด้านนอกเอา
comment73:ยังมาข่มขู่อีกนะ ดูสิว่าจะจัดการกับพวกนี้ได้หรือเปล่า
comment74:น่าจะผ่อนผันนะครับ ให้ตั้งร้านได้
ไม่ให้ตั้งโต๊ะตั้งแผง ปูผ้าแบกะดินเท่านั้น
และห้ามเก็บเงิน แจกฟรีได้อย่างเดียว
comment75:เอาเทศกิจไปนั่งข้างร้านเลย คนซื้อปุ๊ปจับปรับปั๊ปตรงนั้นเลย
อยากขายก็ขายไป ไม่จับคนขายก็ได้ แต่ตูจะจับคนซื้อ
จับปรับ 500 เท่าของราคา ดูซิใครจะกล้าซื้อก็เอา
comment75-1:เห็นด้วยครับ ใครซื้อจับทันที ปรับครั้งละ 2000 ไม่ว่าไทยว่าฝรั่งปรับให้หมด แล้วดูว่ามันจะอยู่ได้มั้ย
comment76:สมัยก่อนที่สนามหลวงเปิดซุ้มขายของขายหนังสือก็โวยวายกันแต่ไม่ขนาดนี้ที่จะให้ย้ายไปสวนจตุจักรว่าขายไม่ได้ไม่มีคนไปหลังจากนั้น10ปเงียบกริปไปเถอะครับลองขายดูถ้ามันมีไม่เบื้องหน้าเบื้อง หลังอะไรเพื่อป่วนหรือผลประโยชน์แบบคลองถม
comment76-1:เป็นธรรมดาที่การย้ายไปคนขายต้องกังวลอนาคตครับ 

แต่สิ่งที่ควรพิจารณา คือจตุจักรต่างจากจุดอื่นๆ ยังไง ทำไมย้ายไปแล้วไม่กลับมาเหมือนที่อื่นๆ

คำตอบคือจตุจักรเป็น "ชุมทาง" เป็นทำเลดีมานานแล้วครับ ขนส่งหมอชิตเดิมอยู่ตรงนั้นเลย ( ที่จอดรถ BTS ปัจจุบัน ) ถือเป็นที่คนพลุกพล่าน ต่อมาถึงจะย้ายหมอชิตไปแต่ก็ไม่ไกล แค่ย้ายจากหน้าสวนไปหลังสวนเท่านั้น แล้วยิ่งมีรถไฟฟ้าผ่านยิ่งดีไปใหญ่

ขนส่งหมอชิตคนใช้บริการเป็นอันดับ 1 มานานแล้ว เพราะคนเหนือ-อีสาน เข้ามาทำงานใน กทม. มากที่สุด

เทียบกับสายใต้ วันนี้คลองถม-คลองหลอดย้ายไป เห็นผู้ค้าบ่นๆ กันว่าขายได้น้อยกว่าที่เดิมที่ใกล้หัวลำโพงกับสนามหลวง เพราะไม่ใช่ชุมทางที่รถผ่านเยอะๆ 24 ชม. แบบที่เดิม ( สายใต้นี่ลูกเมียน้อยมาก รถไฟฟ้าไม่มีโครงการ เอกมัยกับหมอชิตดีกว่าเยอะ )

ทำเลคือตัวชี้วัดความอยู่รอดของการค้าครับ
comment76-2:แต่ทำเลที่เป็นทางเท้าไม่ได้เอาใว้ขายของนะครับ 
แล้วทำเลขายของดีๆ ราคาไม่ถูกอยู่แล้ว เกิดผมไปซื้อตึกทำเลดีๆแล้วมีคนหน้าซีเมนต์มาตั้งแผงบังหน้าบ้านผม
ทำให้ร้านผมเสียหาย ใครจะรับผิดชอบ
comment76-3:76-2

ในความเป็นจริง รัฐไม่สามารถดูแลทุกคนได้อยู่แล้วครับ ( แม้หลักการบอกว่าต้องทำก็ตาม ) ขึ้นอยู่กับว่าจะดูแลใครก่อน ซึ่งโดยทั่วไป เขาก็จะเรียกร้องว่าให้สนใจคนต้นทุนชีวิตน้อยก่อนเสมอ 

แต่ทีนี้ปัญหาคือ..โครงสร้างสังคมบ้านเรา คนชั้นล่าง+คนชั้นกลางค่อนล่าง ดันมีจำนวนมากพอๆ ( หรืออาจจะมากกว่า ) คนชั้นกลางค่อนบนรวมกับคนชั้นบน ซึ่งสภาพแบบนี้พบได้ทั่วไปในประเทศกำลังพัฒนา

แล้วสิ่งที่เหมือนกันสำหรับประเทศพวกนี้คือ คนชั้นล่าง+กลางค่อนล่าง จะชอบมากหากผู้ปกครองใช้นโยบายประชานิยมทั้งหลาย ( ก็ไม่ต้องแปลกใจ จะพรรคสีแดงหรือสีฟ้า ต่างพากันประชานิยมทั้งคู่ ) เพราะมองว่าจะช่วยให้พวกตนเองมีชีวิตที่ดีขึ้นได้

แต่เพราะจำนวนมันเยอะ พอใช้นโยบายพวกนี้ต้นทุนที่ต้องจ่ายมันก็มากตาม คนอีกกลุ่มย่อมได้รับผลกระทบเป็นธรรมดา

ขณะที่ประเทศเจริญแล้ว คนชั้นกลางบนกับกลางล่างแบ่งกันไม่ชัดเจน ทำให้เป็นประชากรส่วนใหญ่ คนกลุ่มนี้ดูแลตัวเองได้ มีปัญญาเสียภาษี รัฐก็ไม่ต้องมาอุ้มมาก ขอแค่กฎระเบียบที่ตรงไปตรงมาก็พอ

ฉะนั้นเราไม่สามารถเอาวิธีของ ปท. เจริญแล้วมาใช้ได้เสมอไปครับ เงื่อนไขต่างๆ มันไม่เหมือนกัน ผมจึงพยายามหาทางออกที่ win-win นี่แหละ
comment77:เขาก็จัดที่ไว้ให้ขายทดแทนก็ไม่ไปกัน ทางเท้าเป็นที่สาธารณะให้คนเดิน ทำงานสยามฯมา 10 กว่าปี
ลงไปเดินบนถนนตลอด ภาษีก็ต้องเสีย แต่ไม่ได้เดินบนทางเท้าที่ใช้เงินภาษีที่เก็บเราไปซะที 

พ่อค้าแม่ค้ากลัวไม่มีที่ทำมาหากิน แล้วประชาชนคนเดินดิน โดนหักภาษีทุกเดือนอย่างเราๆ จะบ่นบ้างไม่ได้เหรอ ?

ปูลู : ทำได้แค่บ่นแหล่ะเรา 
[Spoil] คลิกเพื่อดูข้อความที่ซ่อนไว้ใครจะไปกล้ากะพวกพ่อค้า-แม่ค้าเทวดามาเฟียเขาล่ะ เดี๊ยวโดนรุมตืบตายไม่คุ้มกัน ...
comment78:ทางเท้า..ชื่อก็บอกว่าทางเท้า ทำมึนไปได้
เห็นใจคนอื่นมั่งมั้ย?
ใช่ว่าจะมีแต่คนขาดีดี หรือหนุ่มสาวที่แข็งแรงใช้ทาง
บางที่เห็นตึกสวยๆ ก็เอาร่ม เอาผ้าใบไปบังกันเต็มแผง แถมทิ้งขยะไว้ให้
มาถึงวันนี้ได้ เพราะมันเกินไปแล้วไง ไม่รู้จักพอ
เห็นบอกว่าไม่รับรองความรุนแรง..แหม่..
เก็บเอาไปใช้ที่ใต้ด่วนพงษ์พระรามที่เค้าจัดไว้ให้เถอะ ถ้าเก่งจริงอะนะ
ของแบบนี้ใช้ถูกที่จะดีกว่า ดีไม่ดี คุณได้ช่วยกำจัดแหล่งมั่วสุม พัฒนาพื้นที่อีก คนก็เข้าไปซื้อของเองแหละ สบายใจทั้งผู้ซื้อ ผู้ขาย
comment79:มาตรการจัดระเบียบพ่อค้าแม่ค้าริมทางเท้าเป็นนโยบายที่ไม่พิจารณาความเป็นจริงของสังคมไทย ละเลย ไม่ให้ความสำคัญกับประชากรที่ไม่ได้รับโอกาสทางการศึกษา ไม่มีโอกาสได้เข้าถึงทรัพยากร ประชากรที่มีรายได้น้อยไปจนถึงปานกลาง 

ณ ปัจจุบัน ประชากรไทยส่วนมากเป็นแรงงานทักษะ แรงงานมีฝีมือเหมือนญี่ปุ่น สิงคโปร์ แล้วหรือ 

หลายๆครอบครัว ต้องพึ่งพารายได้จากการขายของทางเท้า ไม่มีใครอยากมาขายของริมทาง ถ้าไม่จำเป็น ไม่ปฏิเสธว่ามีคนรวยแอบมาใช้พื้นที่ทางเท้าค้าขาย แต่จำนวนพ่อค้าแม่ค้าที่ขายของริมทางเท้า ประกอบด้วยคนรายได้น้อยหรือรายได้มาก จำนวนไหนมากกว่ากัน 

ยังมีอีกหลายคนที่ไม่เห็นด้วยกับมาตรการนี้ แต่เขาไม่มีล็อกอินเข้ามาตอบ ขอเป็นเพียงไม่กี่ความเห็นที่สะท้อนความคิดเห็นของคนอีกกลุ่มหนึ่งไว้ในที่แห่งนี้
comment79-1:ความเป็นจริงคือ   รัฐเขามีสถานที่จัดให้วางขายอย่างถูกต้อง  โดยไม่ละเมิดสิทธิ์ผู้อื่น   แต่พวกนี้มันเห็นแก่ตัว    ไม่เคารพสิทธิ์การใช้ทางเท้า   ยึดสมบัติสาธารณะที่เป็นของทุกคนมาหารายได้เข้าส่วนตัว    จึงไม่มีความชอบธรรมที่จะกล่าวอ้างว่ากฏหมายไม่คำนึงถึงความเป็นจริงของสังคมไทย
comment79-2:อ้างจนแล้วละเมิดกฎหมายได้ด้วยหรือ
แล้วจริงๆคนกลุ่มนี้ส่วนใหญ่ยากจนจริงหรือ  น่าจะรู้อยู่แก่ใจนะ
เอาเปรียบสังคมมานานแล้ว พอได้แล้ว
comment79-3:จนจริงเหรอ? คนขายแถวสยามเคยเห็นตอนเขาเอาของมาลงมั๊ย ขับ Honda มาลงของนี่เรียกจน? 
คนซื้อยังนั่งรถเมล์อยู่เลย
comment80:จริงๆ ต่อรองให้มีการจัดการที่ที่ต้องย้ายไปให้น่าเดินดีกว่าจะมาตั้งเเง่เเบบนี้ ต้องบอกว่าผู้นำของคนกลุ่มนี้ ตัดสินใจไม่ดี ยิ่งเเข็งยิ่งดูผิด ยิ่งดูไม่น่าช่วยเหลือ

โดยส่วนตัวเห็นใจนะ ที่เค้าต้องย้ายออก แต่เค้าทำผิดก็ควรต้องไป เพื่อส่วนรวม
comment81:ลอง กทม. จุฬา ไม่เกบขยะสักอาทิตไหมคะ กองไปเลย ดูซิจะขายตรงไหน  ขยะแต่ละวันเยอะจริงๆ เค้าเกบทุกวัน ก็เยอะจัดทุกวัน ขายปนกับขยะ คนยังอยากจะซื้อมั้ย


สงสียนิดนึง จำพวกรายได้น้อยนี่คือต่ำกว่าเท่าไหร่ต่อเดือนคะ. เะราะคนขายอาจจะไม่ทุกคน แต่ส่วนใหญ่เราว่าเปนหมื่นนะเดือนนึง. กำไรวันละ 300-400 คงไม่มีใครมาขาย 

พนักงานออฟฟิศ เงินเดือน อะให้ 15000+ แต่ยังไม่หักต้นทุนค่ารถมาทำงาน ไหนจะภาษีที่ต้องเสีย งานนี่ทำทั้งวันเช้ายันเยนถึงค่ำ แต่ขายของอาจจะแค่ช่วงเวลานึง

เลยสงสัย ตกลงใครเปนผู้มีรายได้น้อย
comment82:เอาปืนกลรัวๆ เดี๋ยวก็ไปกันเอง
comment83:ปรับเงินทุกวันดิ...วันละห้าร้อยอะไรก็ว่ากันไป
comment84:ทำผิดแต่ไม่ยอมรับผิด แถมยังเอาแต่จะได้อีก
comment85:เรื่องหวย   จับทั้งคนซื้อคนขาย   แต่ทำไมเรื่องนี้ไม่จับทั้งคนซื้อล่ะ (หากกฎหมายรองรับ)    ลองตั้ง จนท  จับคนซื้อซิ   ไม่เกินสัปดาห์หรอก  ได้ผลแน่นอน

ทุกวันนี้แถวคลองถมเทศกิจจะเดินปรับรายวัน  ออกใบเสร็จให้ด้วย  (ไม่รู้มาทุกวันหรือเปล่า)    ผมคิดในใจว่าก็คุ้มนะ  ปรับแล้วได้ตั้งขายต่อ  กำไรต่อวันก็เหลือๆคุ้มกับค่าปรับ

นานปีทีหนก็จัดผักชีกระจาดใหญ่   เอารถกระบะมาขนของที่วางขายบนถนน   ส่วนบนทางเท้ามีอะไรมาบังไม่รู้ไม่โดน
comment86:เห็นเเก่ตัวมากนะ ก็รู้เเหละว่าขายของ เเต่ทำไมไม่ใช้หมองคิดแก้ปัญหาล่ะ เอะอะๆก็จะเอานู้นเอานี้
เคยตัว...อย่าคิดว่ามีปัญหาอยู่คนเดียวสิ คนอื่นเค้าหนักกว่าคุณเค้ายังหาทางแก้ปัญหากันได้เลย..
comment87:
comment88:ดูแล้ว
กระทู้นี้ต้องมีพวกแผงลอยทางเท้ามาดิ้นแน่นวล อิอิ
comment89:ให้ " กำลังใจ " คนจ้ดระเบียบ 
ขอความเข้มแข็ง จงคงอยู่กับท่าน
comment90:ถ้าไม่มีคนซื้อ คนขายก็ไม่น่าจะอยู่ได้
comment91:เคยฝนตก แล้วเดินผ่านโอโห น้ำจากหลังคาริมฟุตบาทโดนตลอดทางสกปรกมาก ที่ให้เดินยังไม่มี อยากจะบอกว่าพ่อค้า แม่ค้าตอนกลางคืน รวยกว่าพวกเราเยอะครับสังเกตได้ตอนเก็บร้าน รถป้ายแดง รถสวยๆทั้งนั้น
comment92:ขอพื้นที่ฟุตบาทคืน ให้พวกผมด้วยเหอะครับ ท่านทำรายได้มาเยอะแล้ว พอเถอะครับท่านพ่อค้าแม่ค้าทั้งหลาย
comment93:ออกข่าวว่าจะมีผู้ก่อการร้ายวางระเบิด  

แป๊บเดียว เดี๋ยวร้างทั้งคนซื้อคนขาย
comment94:ผมร่วมด้วย ขอทางเดินผมคืนครับ
comment95:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment96:ช่วยเป็นกำลังใจ  กทม
comment97:ถ้ารู้ว่าจะมีการใช้ความรุนแรง ตามตำราพิชัยว่าไว้ ชิงลงมือก่อนได้เปรียบ (ขำๆนะครับ)

ผมเห็นด้วยอย่างมากเลยครับ แต่อยากให้ทำทุกพี้นที่ใน กทม เลยนะครับ  
แล้วก็พวกที่เอาพื้นที่สาธารณะ มาปลูกบ้านสร้างเป็นชุมชน พวกนี้ก็น่าจะมีการจัดการด้วยนะครับ
ไหนๆก็ทำแล้ว จัดการซะทีเดียวเลย
ไม่งั้นเดี๋ยวก็จะมีคำว่า รังแกคนจน / แล้วพวกเราจะไปอยู่ไหน (เมื่อก่อนพวกท่านเคยอยู่ที่ไหนละครับ ก็กลับไปอยู่ในที่ที่เคยอยู่นั่นหละครับ)
comment98:จะแก้เรื่องนี้ ต้องขึ้นค่าแรงขั้นต่ำให้สูง
comment98-1:จะได้มีคนตกงานมากขึ้นใช่มั้ย
comment99:แนะนำให้จับคนซื้อ
comment99-1:เวรกรรม  เพราะคิดแบบนี้แหละ คนถึงทำผิดกฏหมายไม่ยำเกรง

ไม่มีปัญญาจับคนผิด ก็หันมาจับ คนไม่ผิด เพื่อตัดแขนขาคนผิด
คนขาย ไพ่ ไฮโลไม่โดนจับ  จับคนเล่น
จับคนขายยาไม่ได้ จับคนเสพแทน

อีกหน่อยคงจับคนซื้อล๊อตเตอร์รี่เกินราคา
comment99-2:จับคนเล่นไพ่พนัน ไฮโล ก็ถูกแล้วนี่
คนขายไพ่ธรรมดาจะจับทำไมอ่ะ
อันนี้เอามาเทียบไม่ถูก

จริง ๆ คนซื้อของตรงที่ห้ามขายก็ผิดล่ะ รู้ว่าผิดกฏหมายแต่ก็ยังซื้อ จะเรียกว่าไม่ผิดได้อย่างไร
comment99-3:คนขายยาเสพติดก็ไม่ต้องไปจับครับ
จับคนซื้อไปเรื่อยๆ เดี๋ยวคนขายๆยาไม่ได้ก็เลิกขายไปเอง

ถถถถถ ฉลาดน้อย
comment100:ทำไม อ่านๆแล้วมีคนบอกให้จับปรับคนซื้อหลาย คห จัง หรือจะเป็นม้า มาโพส
จริงๆต้องจับปรับคนขายสิครับ พอขายปุ๊บ สิ้นค้าก็ให้คนซื้อไป แล้วก็ปรับคนขาย
ทีละ 2000 ก็ว่าไป ดูสิยังจะขายได้อีกไหม คนซื้อแฮปปี้ ได้อุดหนุนพ่อค้า และเงินเข้า กทม win win 555
comment101:ขอความร่วมมือจากสายการบิน. ประกาศบนเครื่องเรื่องการซื้อของบนทางเท้าอาจโดนจับและพ่วงเรื่องการข้ามถนนบนทางม้าลายเพิ่มเข้าไปด้วย
ว่าต้องมองรถก่อนทุกครั้งน่าจะช่วยได้นะ
comment102:ช่วยกันครับไม่ต้องไปซื้อของที่ขายบริเวณนั้นก็พอ
comment103:ถ้าแบบนั้นไม่ได้ผล ลองมาจับผู้ซื้อดีกว่ามั๊ย รับรองได้ผล อยากขายก็ขายไปไม่ต้องมาเรียกร้อง! เมื่อก่อนแถวนั้นไม่มีพวกคุนผมเดินเที่ยวสะดวกมากสะอาดสะอ้าน กลับไปเห็นอีกรอบแทบช็อคอะไรมันจะบ้าระห่ำขายกันมากมายขนาดนี้
comment104:ต้องไม่ซื้อของจากร้านพวกนี้ครับ ใช้มาตการทางสังคมกดดัน อีกหน่อยขายไม่ได้ก็หายไปเอง กทม. ควรจัดสายตรวจเทศกิจให้อยู่ประจำเลยครับ จับ/ปรับทั้งคนขาย คนซื้อไปเลย

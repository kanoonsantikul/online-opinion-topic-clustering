title:ธุรกิจขอทาน รายได้ดี? ถึงจะดูโหดร้าย เลิกให้เงินขอทานกันเถอะค่ะ
comment:มีโอกาสได้ออกขายของตามตลาดนัดหรือสถานที่ต่างๆเยอะ ทุกที่จะมีขอทาน มีหลายรูปแบบ มาก จะยกตัวอย่างให้ดูนะคะ

1.คนตาบอดร้องเพลง 
       เสียงเพราะมากค่ะ เดินมาพร้อมกับไมค์มีที่นั่งร้องเพลง มีคนให้เยอะมาก ตอนแรกเราก็สงสารนะคะ พอสักพัก มีผู้ชายดูแข็งแรงเดินเอาน้ำมาให้เลยถามป้าร้านข้าง ป้าบอก ตาบอดเลี้ยงผัว ผัวปกติ เมียร้องเพลงหาเลี้ยง มีตะเวนตามที่ต่างๆ รายได้ดี สักวันคอยดูเสียงจะพัง 

2.พาเด็กน้อยมาด้วย
      อย่างที่สองนี่น่าสลดและน่าโมโหมากๆ คือคุณแม่นี่ปกติดี แข็งแรงแต่พาเด็กน้อยมาด้วยไม่เกินขวบครึ่ง เห็นหลายที่แล้วค่ะ ได้เงินดีมาก มีเหรียญให้แม่ค้าแลกเป็นถุงๆ ถุงละสามร้อย ได้ทั้งของกินทั้งใช้ และเงิน คนอื่นอาจจะมองว่าน่าสงสารนะคะ แต่ดิฉันว่ามันไม่โอเลย คุณมีมือมีเท้า ปกติแข็งแรงทำไมไม่ทำงาน เคยนั่งขายของข้างๆเค้า เค้าได้เงินเยอะกว่าเราอีกนะคะ คนแถวนั้นบอกมีเงินเอามาแลกตกวันละเป็นพัน แล้วพวกนี้ทำเป็นธุรกิจค่ะ พอเด็กโตเอาเด็กไปขอทาน ตัวแม่จะท้องใหม่ เอาเด็กมาขอต่อ ถ้าเป็นประเภทนี้อย่าให้ดีกว่าค่ะ

  
     คนพิการยังน่าสงสาร แต่ประเภทเอาเด็กมาหากินนี่แย่มากๆ

3.คนเมา ลักษณะมอมแมม อาจจะมีมือพิการ หรืออะไรเล็กๆน้อยๆ เดินขอทาน บางทีก็นอนค่ะ นอนไปกับพื้นพนมมือไหว้คนก็ให้กันเยอะ 

  ที่พูดมายังมีหลายประเภทนะคะ คิดว่าคนไทยเป็นคนที่จิตใจดีดดยพื้นฐานเห็นก็สงสารก็อยากให้  มีป้าร้านข้างคนนึงเคยบอกว่าข้างหลังบ้านแกมีขอทาน มือเท้าปกตินะคะ บ่นว่า วันนี้ขอมาได้แปดร้อยกว่าบาท ซื้อของหมดเลย ไม่เหลือสักบาท เห้อ" ตั้งแต่นั้นมาป้าแกไม่เคยให้กับข้าวกินเลยค่ะ เค้าบอกว่าพวกนี้มีลิมิตนะคะ ถ้าวันนึงทำไม่ถึงเป้าเค้าจะบอกว่าขาดทุน 
  บางคนพิการก็ยังว่าน่าสงสาร แต่บางคนมือเท้าปกติ กลับไม่ยอมทำงานกัน เห็นตา ยาย เข็นผักขาย ข้าวต้มมัดขาย เอาขนมมาขายยังดูน่าซื้อน่าให้กว่าอีก


     แทก สังคมคุณแม่ เพราะมีเรื่องเกี่ยวกับเอาเด็กมาขาย ถ้าแทกผิดอะไรไปขออภัยด้วยนะคะ


เพิ่มเติมข้อมูล เกี่ยวกับถ้าพเห็นการขอทานประเภทเช่นเอาเด็กมาขอทาน หรือทำกันเป็นขบวนการ เราสามารถแจ้ง จนท  ขอให้แอบถ่ายรูปไว้แล้วส่งให้จนท. ที่เกี่ยวข้องพร้อมข้อมูล เช่น อายุและลักษณะของเด็กและคนพามา สถานที่และวันเวลาที่พบ ถ้าพบเป็นประจำก็บอกเวลาที่พบประจำไปด้วย ฯลฯ รวบรวมเบอร์มาให้ดังนี้ค่ะ
- 1300 ศูนย์ช่วยเหลือสังคม
- 02-973-2236-7 แจ้งเบาะแสเด็กขอทาน มูลนิธิกระจกเงา ไปโพสรูปได้ที่เฟสเค้าเลยก็ได้ https://www.facebook.com/childbegging
- 1191 ตำรวจ กองบังคับการปราบปรามการกระทำผิดเกี่ยวกับการค้ามนุษย์


ร่วมด้วยช่วยกันนะคะ																																	   แก้ไขข้อความเมื่อ 6 ตุลาคม 2557 เวลา 08:30 น.
comment1:ผมก็ไม่ให้ครับใจก็คิดอยากช้วย - -
comment1-1:
comment2:ตั้งกระทู้ดึกไปหน่อยนะครับ กระทู้ดีๆควรตั้งแต่หัวค่ำเน้อ

เมื่อก่อนให้นะ เด่วนี้เอาเงินไปทำบุญตามวัด ตามมูลนิธิดีกว่า สบายใจ
comment2-1:ช่วยโหวตดันกระทู้หน่อยนะคะ พึ่งเลิกงาน เรื่องนี้อยากเตือนคนไทยด้วยกัน
comment2-2:วัดเดี๋ยวนี้ก็ใช่ย่อยเหมือนกันนะครับ
comment2-3:ผอ. มูลนิธิต่าง ๆ เนี่ย  ก็ใช่ย่อยเหมือนกันครับ
comment3:มีอีกแบบคือ เป็นผู้หญิงหรือผู้ชายมาแบมือขอตามป้ายรถเม บอกว่าไม่มีตังค่ารถ ขาด 20 บาท 

พอให้ไป ผ่านไปสัก ชั่วโมง กลับมา ยังอยู่ที่เก่า แบมือขอคนอื่นต่อ
comment3-1:แต่บางทีเค้าก็เดือดร้อนจริงๆนะ...

เคยแบบว่า นัดเพื่อนไว้ที่สยาม ป๊าขับรถไปส่ง... พอลงรถ จะโทรหาเพื่อน... เฮ้ย หยิบกระเป๋าผิดใบ... ตังค์กะมือถืออยู่อีกกระเป๋า...
เดินไปขอยืมตังค์ชาวบ้าน 5 บาทจะโทรหาเพื่อน... เค้าไล่เราไปขอทานที่อื่นซะงั้น... T_T
comment3-2:คห 3-1

เราก็เคยค่ะ ตอนนั้นมีเงินติดตัวแค่8บาทค่าเมล์ นั่งรถเมล์ไปเบิกเงินที่ธนาคาร เราไม่มีเอทีเอ็ม
ปรากฏว่าธนาคารปิดค่ะ เพิ่งปิด ตังค์ค่ารถกลับบ้านก็ไม่มี
เราเลยขอเงินคนกวาดขยะแถวนั้น8บาท
ป้าใจดีมาก เราจำจนตาายเลย

แต่ไอพวกที่ขอ20ๆนี่พวกต้มตุ๋นค่ะ เมื่อก่อนขอแค่5บาม10บาท เดี๊ยวนี้ขยายธุรกิจมั้งขอทีละ20เลย
comment3-3:เคยเจอขอเป็น 100 เลยค่ะ อุ้มเด็กมาด้วย เล่าเรื่องราวน่าลำบากลำบนของตัวเองแบบเป๊ะเว่อร์ อย่างกับท่องสคริปต์มาเลยค่ะ พอเราบอกว่าเรามีแค่ 10 บาทนะคะ เธอก็ชักสีหน้าใส่เราเลยค่ะ
comment3-4:กรณีนี้มีวิธีพิสูจน์ค่ะ เป็นวิธีที่เราคิดขึ้นมาเอง(เนื่องจากเป็นนิสิต ดูซื่อๆเลยโดนบ่อยซะเหลือเกิน)
ถ้าบอกมางั้นนะคะ ให้บอกกลับไปเลยว่าพอดีก็ไม่ได้มีเงินเยอะ แต่อยากช่วยจริงๆ เอางี้มั้ยเดี๋ยวช่วยพาไปหาตำรวจ เผื่อเค้าจะช่วยอะไรได้
คือถ้าคนต้องกานความช่วยเหลือจริงๆ เค้าต้องยอมอยู่แล้วล่ะค่ะ จริงมั้ย?
แต่ถ้าเค้ารีบปฎิเสธล่ะก็(โจร) ของแท้ล้านเปอร์เซ็นต์ค่ะ!
ซึ่งเราโดนมาประมาณห้ารอบละ ใช้วิธีนี้ทุกรอบ 100% รีบปฎิเสธแล้วหนีหายไปในกลีบเมฆเลยจ้าา --"
comment3-5:3-4 จริงเลย คนเราถ้าเดือดร้อนจริงๆพาไปหาตำรวจน่าจะยิ่งดีใจ เพราะเขาช่วยเราได้ถึงฝั่งแน่ๆ อาจจะไปส่งหรือติดต่อประสานงานให้ทุกขั้นตอนด้วยซ้ำ
comment3-6:เคยเจอครับ เป็น ผญ มากับเด็กสองคน มาขอเงินกลับบ้านต่างจังหวัด
บอกว่าญาติชวนมาทำงานกรุงเทพ แต่โดนหลอกไม่เหลือเงินกลับบ้าน ของเงินค่าแท๊กซี่ไปหมอชิต

ผมให้ไป 50 บาทถ้วน บอกว่านั่งรถเมล์ไปได้นะ เนี่ยรถเมล์วิ่งถึงสี่ทุ่มนี่เพิ่งจะทุ่มเอง นั่งสายนี้ๆไปนะต่อเดี๋ยวเอง 
เธอชักสีหน้าใส่ผมและก็ไม่รับเงินผมด้วยครับ

ในใจผมก็แบบ เอิ่ม...นางเดือดร้อน ไม่มีเงินสักบาท แต่นางอยากสบายนั่งแท๊กซี่ (บอกค่ารถเกือบสองร้อย) ไม่ขึ้นรถเมล์
comment3-7:เคยเจอ ไม่เคยให้
เคยเจอคนให้ เลยเข้าไปห้าม บอกว่าอย่าให้เขานะ เขาโกหก
.
.
โดนคนใจบุญด่า  555
comment3-8:สุดท้ายเราวิ่งไปหาพี่ตำรวจเหมือนกันค่ะ... พี่เค้าให้มา 2 บาท... โชคดีที่พูดโทรศัพท์เร็วเลยนัดสถานที่กับเพื่อนได้...
comment4:เห็นด้วยค่ะ ที่ยิ่งแย่กว่าเรื่องรายได้ดีที่ จขกท เล่ามาคือการทำเป็นขบวนการค่ะ

บางกลุ่มที่เห็นรายได้ดีๆ ก็ไม่ได้ถึงคนที่มาขอทานนะคะ พวกนี้ก็จะมีมาเฟียมาเก็บอีกทอดหนึ่ง ถ้าขอไม่ได้ตามเป้าก็โดนทำร้ายร่างกาย เราควรหยุดให้เงินขอทานเพื่อหยุดวงจรอุบาทว์อันนี้ด้วยค่ะ

เราเคยได้ยินบ่อยค่ะ เหตุผลของคนที่ให้เงินขอทานคือ "เค้าจะเอาไปทำอะไรมันก็เรื่องของเค้า ถือว่าเราได้ทำบุญแล้วก็สบายใจ" ซึ่งเราว่ามันไม่ถูกค่ะ การตอบแบบนี้เท่ากับว่าคุณมีส่วนในการละเลยสังคม เพียงเพื่อให้ตัวเองรู้สึกดีขึ้นที่ได้ทำบุญ ทั้งๆ ที่มันเป็นการทำให้สังคมเลวลงด้วยซ้ำ

ถ้าอยากทำบุญ อยากให้ทาน มีช่องทางอื่นอีกเยอะแยะค่ะ กองทุน มูลนิธิมากมายที่ต้องการความช่วยเหลือ ทำทางนั้นดีกว่าค่ะ
comment4-1:ประเทศที่อยู่นี้  พึ่งออกกฎหมายจับคนให้เงินกับขอทานตามท้องถนน โดยมีผลบังคับในเมืองหลวงของประเทศเป็นที่แรก
ธุรกิจการขอทานเติบโตสูงมาก  มีการเช่าเด็กน้อยเป็นรายวัน  โดยที่เด็กจะถูกให้ยานอนหลับตลอดวัน  
------------------
แต่เท่าที่เห็น  คนที่พิการจริงก็มี  ไม่จริงก็มี  และมีจำนวนมากๆๆด้วย  
มีหลายรูปแบบ
1.ขอทาน  
2.คอยโบกรถให้ตามแยกหรือยูเทินต่างๆ  เมื่อรถเลี้ยวได้  ต้องให้เงินเค้าด้วย ทั้งๆที่ถ้าไม่โบกก็สะดวกอยู่ดี
3.ไปธุระปะปัง  จอดรถตรงไหนก็โดนเก็บเงินตรงนั้นทั้งๆที่เป็นถนนสาธารณะ  ยกเว้นตามห้างสรรพสินค้า 
2 ข้อหลังถือเป็นธรรมเนียม (จำเป็นต้อง)ปฏิบัติ  ไม่งั้นมีปัญหา

คนไทยทุกเชื้อชาติทุกศรัทธาบนแผ่นดินไทยโชคดีที่สุดแล้ว
comment5:ฝากดันกระทู้หน่อยนะคะ ตั้งกระทู้ดึกไปหน่อย แต่อยากให้ทุกคนได้เข้ามารับรู้และช่วยแชร์กันออกไป
comment6:
comment6-1:อย่าให้ แต่ทุกวันนี้คนพวกนี้กลับสร้างรายได้เป็นกอบเป็นกำเลยนะคะ
comment6-2:
comment6-3:รู้แต่ไม่ทำ ก็เหมือนไม่รู้ค่ะ
comment7:ไปตำหนิติติงพวกขอทาน  เผลอๆ  โดนคนดีมีเมตตาสูงด่าเข้าอีก  ว่าไปขัดขวางการทำบุญทำทานเขา
comment8:เราไม่ให้มาพักใหญ่ๆละ คิดเหมือนจขกท.ค่ะ

มีสงสัยอีกแบบคือ คนตาบอดที่ถือกล่องรับ
ได้ยินพูดว่าเอาไปช่วยคนตาบอดภาคใต้
แบบนี้จริงหรือหลอกคะ ไม่แน่ใจ
comment8-1:ตรงทางขึ้น MRT หน้า ฟอร์จูนป่ะค่ะ

เค้าท่องมาเปะมาก คิดว่ามาจากมูลนิธินะตอนแรก 

แต่หลังๆไปกี่ทีก้อเจอ สรุปว่าอยู่ที่นั้นถาวรแล้วเหรอ
comment8-2:เราเจอหลายที่มากค่ะ ตามสถานี BTS
comment9:ความเชื่อ  ความโลภ  ความน่าสงสาร  เป็นอะไรที่ใช้ทำมาหากินได้ รายได้ดีและต้นทุนต่ำ

หยุดให้เพราะสงสาร

หยุดให้เพราะเชื่อ

หยุดให้เพราะอยากได้
comment10:เลิกให้ไปนานมากจนจำไม่ได้แล้วครับ
ยกเว้นคนตาบอดถ้าดูแล้วบอดจริงๆก็ยังให้ รู้สึกสงสารคนพิการตาบอดมากๆต้องอยู่ในโลกมืด
comment11:เคยอ่านเจอมีพวกลักพาตัวเด็กๆไป ตัดแขน ขาแล้วจับมานั่งขอทานด้วยครับ อ่านแล้วสลดมากๆ
comment12:ผมพยายามจะไม่ให้.  

แต่ก็อดไม่ได้กับบางคนที่มองแล้วว่าเขาเดือดร้อน. ต้องการความช่วยเหลือจริงๆ
comment13:เลิกให้มานานแล้วค่ะ แต่คนเดินตลาดนัดทั่วๆ ไป ก็ยังให้กันเยอะ
comment14:ไม่ให้เหมือนกัน
comment15:ทุกวันนี้ที่ให้กรณีเดียวคือ เล่นดนตรี ร้องเพลง เต้น

ที่ให้เพราะถือว่าเค้าขายความสามารถ ไม่ได้มาแค่ขอเงินเฉยๆ
comment15-1:เหมือนกันค่ะ
comment16:พวกเช็ดกระจกรถเราก็มองว่าเป็นขอทานนะ เอาผ้าสกปรกเปียกๆมาเช็ดแรงๆๆๆๆๆที่กระจกรถเรา เราบอกว่าไม่เอาๆๆก็ไม่หยุด จนเราบีบแตรใส่ ก็ด่าเราอีก... คือรถเราเพิ่งล้างมา ออกจากร้านมาได้แค่ 1 ไฟแดง
comment17:เลิกให้นานแล้วค่ะ ปล่อยนก ปล่อยปลา ตามวัดนี่เลิกหมด  พวกที่เอาช้างมาให้อาหารอีก เห็นตอนเค้าดึงตรงหูให้มันร้องที น่าสงสาร  
ยิ่งให้น่าจะเป็นการทำร้ายซะอีก  เด็กนี่เคยได้ยินว่ามีการจัดหาให้ อาจไม่ใช่ลูกจริงๆ  ทำเป็นขบวนการ ไม่รู้จริงเท็จยังไง (เคยเห็นตรง
สะพานลอย ฟิวเจอร์ รังสิต ผ่านกี่ครั้งเด็กนอนบนตักแล้วก็หลับตลอด)

พวกคนเมา หรือคนไม่เต็มนี่เคยเจอกับตัว กินก๋วยเตี๋ยวอยู่ ก็มาไหว้ขอเงิน โต๊ะอื่นให้ เราไม่ไห้ ก็นั่งไหว้อยู่อย่างนั้นไม่ไปไหน 
กดดันกันสุดๆ เพื่อนจะให้เราก็ แอ๊ะไว้ ไม่ให้ โต๊ะอื่นเค้าก็คงลุ้นว่าเราจะให้มั๊ย สุดท้ายก็ไม่ให้ กินเสร็จ จ่ายตังค์ ออกมาเลย
comment17-1:ถ้าตื๊อเกิน 10 วิ  ผมจะกวักมือเรียกตำรวจ  ไม่ว่าตรงนั้นจะมีตำรวจอยู่จริงหรือเปล่า
comment18:เคยไปเที่ยวบ้านเพื่อนแล้วเห็นขอทานเดินร้องเพลงขอเงินตามร้านอาหาร
ด้วยความสวสารเลยให้ไป แฟนเพื่อนเราเลยบอกว่าเค้ารู้จักขอทานคนนี้นะ
บ้านเค้ารวยกว่าเราอีก อึ่งเลยอ่ะ
comment19:จริงๆเลิกให้นานแล้ว
แต่เด็กๆนี่ ตื้อมากเลย เบื่อด้วย สงสารด้วย 
เคยบอกเด็กๆว่า
"ถ้าสัญญาว่าจะตั้งใจเรียน จะให้ตังค่าขนม" 
เด็กบอก " เกิดมาก็ไม่เคยเรียนเลย "  
กรรม
comment20:อันนี้เรื่องจริงค่ะ ขอทานในหมู่บ้านเราเอง ออกไปขอทานที่จังหวัดอื่น และทำทั้งครอบครัว
คนที่พิการคือผู้เป็นแม่ ไม่ได้ตาบอด แต่หลังคร่อมและเดินตรงๆ ไม่ได้
มีรถตู้หนึ่งคัน ปิ๊กอัพไม่รู้กี่คันแต่ไม่ต่ำกว่า 2 คัน รถเก๋งหนึ่งคัน รถสามล้ออีกหลายคัน
ทรัพย์สินก็ประมาณนี้ค่ะ จนทำให้เราไม่อยากให้ตังค์ขอทานเลย
comment21:คนพวกนี้ เอาเปรียบสังคมคับ
งานการไม่ทำ  ภาษีไม่เสีย  แต่ได้ใช้ไฟฟ้า  ประปา  ถนน  เหมือนคนเสียภาษีเต็มเม็ด
comment22:อีกประเภทนึงคือเอาสัตว์มาขอทานด้วยค่ะ เห็นบ่อยก็น้องหมา
เค้าจะดูซึมๆ ตาแดงๆ เอาแต่นอน ถ้าลุกขึ้นมาก็จะโดนเอามือกดๆหัวให้ลงไปนอนอีก
โดยเฉพาะมาตั้งแถบสถานศึกษา พวกนศ.เห็นก็สงสาร ก็บริจาคไป ยิ่งเด็กมาเป็นกลุ่มนี่ ป้ายิ้มเลยค่ะ
comment23:ถ้าต้องให้เงินขอทาน...เอาเงินไปซื้อไก่ย่างตับย่างให้หมาข้างถนนกินดีกว่าค่ะ
comment24:เคยเจอขอทานใช้ไอโฟนกันมั้ยล่ะ มาอย่างหรู [ ของจริงของปลอมไม่รู้นะ ] 

ลุกขึ้นยืนคุยแล้วนั่งลงทำงานต่อ บางคนรวยกว่าเราเยอะะ เราก็เลิกให้มานานแล้ว ยิ่งพวกที่มีเด็กติดอยู่ด้วยนะ

กลัวจะเป็นการไปสนับสนุนให้เกิดวงจรแบบนี้ไปเรื่อยๆ เคยฟังมาจริงเท็จแค่ไหนไม่ทราบ ว่าพวกที่เอาเด็กติดมาด้วยแล้วเด็กเอาแต่หลับไม่รู้เรื่อง
ส่วนมากจะให้ยาเด็กให้หลับ แต่ก็นะ ถึงไม่ได้ให้ยาแต่เด็กตัวแค่นั้น ออกมานั่งตากแดดตากลมเจอมลพิษงี้เราก็ว่าไม่ไหวละ .
comment24-1:เราเคยเห็นค่ะ ขอทานต่างด้าวที่ตลาดแถวบ้าน ใช้ ไอโฟน 5 ซะด้วยของจริงหรือปลอมก็ไม่รู้ 
เราหันไปเห็นพอดี นางรีบยัดใส่กระเป๋าเลยค่ะ แล้วก็นั่งทำหน้าตาสลดน่าเวทนา พร้อมกับเด็กน้อยบนตัก ไหว้ปลก ๆ ต่อไป
comment25:เราชอบให้พวกคุณยายแก่ๆ ที่ไม่ได้มานั่งขอทานนะคะ ส่วนมากจะให้ยายแก่ๆที่มาเก็บขวด เรร่อน เค้าน่าสงสารค่ะ ส่วนขอทานที่มานั่งขอ เราจะเฉยๆ
comment26:ทุกวันนี้เราไม่ให้เลยค่ะ  ไม่ว่าจะน่าสงสารแค่ไหนก็เหอะ
แต่เราอ่านเรื่องแบบนี้เยอะอ่ะ  ในพันทิปเนี่ยแหละ

ประมาณว่าทำเป็นขบวนการ เลยตัดใจ ไม่ให้ใครเลย
comment27:อีกกลุ่มนึง คือ กลุ่มคนที่มีป้ายบอกว่า หูหนวก เป็นใบ้ แล้วมาขายพวงกุญแจ 69 บาทเนี่ย เราไม่ซื้อเลย 

คือ ทุนราคา 3-5 บาท แต่มาใช้ความพิการ (หรือบางคนอาจจะไม่พิการก็ได้) มาอัพราคาแบบนี้ ให้ตายเราก็ไม่ซื้อ 

เคยเจอเด็กใส่ชุดนักเรียนเก่าๆ มาขายการ์ดวันแม่ ก็เป็นการ์ดธรรมดา ไม่สวยอะไรมาก 

อะไรดลใจไม่รู้ ทำให้เราบอกว่า เอามา 1 ใบ โดยที่ไม่ถามราคาก่อน 

พอหยิบมาได้ เราถามเด็กว่าเท่าไหร่ คำตอบที่ได้มาคือ 89 บาท 

โอ้แม่เจ้าาาา โดนเด็กต้มจ้าาาาาาาาาาา 

พอกันที กับเรื่องแบบนี้
comment27-1:เราก็เคยเจอพวกที่ถือรูป ร 5 อาศัยทีเผลอ ตอนเราเดินเลือกซื้อของยุ่งๆอยู่ ยัดใส่มือเรา เรานึกว่าพวกแจกใบปลิวก็รับมาอย่างงงๆ แล้วเค้าก็บอกเราว่า 20 บาท เราก็ว่าอ้าว ถ้าเสียตังก็ไม่เอา เอาคืนให้เค้าไป (ปกติเราไม่ค่อยชอบให้ตังพวกเรี่ยไรอยู่แล้ว) แต่เค้าไม่รับคืน อ้างว่ารับไปแล้วต้องจ่ายตังอย่างเดียว นึกจะโยนทิ้ง ถ้าไม่ใช่รูปร 5 นะ เราโยนทิ้งไปแล้ว ยื้อกันอยู่พักนึง สุดท้ายเราต้องยอมจ่าย20บาทไป เพราะรีบ
comment28:ดันค่ะ ตั้งแต่เรียนสังคมสงเคราะห์มา ก็เลิกให้เงินขอทานเลยค่ะ เพราะมันเป็นการส่งเสริมการค้ามนุษย์ 
ส่วนคนที่อวัยวะครบนี่ ยิ่งไม่ให้เลยค่ะ เพราะเขายังมีศักยภาพเพียงพอที่จะทำงานได้ 
แล้วก็อยู่ที่หน่วยงานจากรัฐ กระทรวงพัฒนาสังคมและความมั่นของของมนุษย์ มูลนิธิ ตำรวจ หน่วยงานต่างๆ ต้องประสานงานช่วยกันอย่างจริงจัง 
หาทางออกในเรื่องนี้เสียที (เพราะมีบางรายที่ไม่ได้เป็นการค้ามนุษย์ แต่ไม่รู้จะทำมาหากินอะไร ซึ่งคิดว่าหน่วยงานที่เกี่ยวข้องย่อมรู้ดีอยู่แล้ว)

ปล. ฝากถึงคนที่ชอบให้เงินขอทาน อาจจะด้วยความสงสารหรืออะไรก็ตาม ได้โปรดหยุดให้เงินขอทานกันเถอะค่ะ มันไม่ได้ทำให้เรื่องมันดีขึ้น เพราะมันไม่ได้แก้ที่ต้นเหตุ  

 “จงอย่าให้ความช่วยเหลือผู้ที่ขาดแคลน  ผู้ที่ยากไร้  ขาดอาหาร  ด้วยการให้ปลาตัวหนึ่งแก่เขา  เพราะเมื่อเขากินปลาหมดไป  เขาก็จะยังคงไม่สามารถหาอาหารมาเลี้ยงตนได้  แต่จงสอนเขาให้เขารู้จักตกปลา  เพื่อที่ว่าต่อไป  เขาก็จะสามารถเลี้ยงชีพตนได้ด้วยลำแข้งของตนเองอย่างมั่นคง  และยั่งยืน " 

      help them to help themselves ช่วยเขาให้เขาช่วยเหลือตัวเองได้ เราถูกหล่อหลอมมาด้วยหลักการนี้ค่ะ
comment29:ตอนเรียนพิเศษแถวเดอะมอล์งามฯหลายปีก่อน เคยเห็นจะมีขอทานคนนึงที่เหมือนอยู่บนแผ่นเหล็กมีล้อ เลื่อนๆไถไปได้
กับอีกคนเหมือนเป็นคนตาบอดมั้งคะ (ไม่ค่อยแน่ใจนะคะ หลายปีแล้ว) 
เราก็เห็นทุกวันค่ะ เราเดินผ่านไปผ่านมาช่วงปิดเทอม
จนวันนึงเราย้ายไปเรียนรอบเช้า 7 โมง 
แหม่ เห็นคุณขอทาน 2 คนนั่งแทกซี่กันมาลงแถวนั้นเลยค่ะ

ขุ่นพระ! หนูยังนั่งรถเมล์มาเรียนอยู่เลยค่าาา TT
comment30:เมื่อก่อนสงสารเหมือนกันค่ะ
แต่พอรู้ว่ามันเป็นขบวนการ ถึงจะสงสารแค่ไหน ก็ไม่ให้ค่ะ
เก็บเงินพาพ่อแม่ไปเลี้ยงข้าว น่าจะได้บุญมากกว่านะคะ ^^
comment31:จริงๆก็พอรู้มาบ้างแล้วนะคะว่าเป็นขบวนการอะไรพวกนี้
แต่แบบ พอเรายืนอยู่ตรงนั้นจริงๆ คุณยายแก่ยิ่งกว่าอาม่าเราอีก ต้องมาพนมมือตรงสะพานลอย กราบคนที่เด็กกว่าแบบเราขอเงิน
คือเราก็ทำใจไม่ให้ไม่ลงจริงๆ คิดว่าถ้าเกิดเค้าไม่ใช่พวกขบวนการล่ะ ถ้าแกลำบากจริงๆล่ะจะทำยังไง จะเป็นยังไง
//แต่ถ้าเป็นคนหนุ่มคนสาวมือเท้าปกติเราก็ไม่ให้นะคะ คิดว่าเป็นพวกขบวนการเหมือนกัน
comment32:ไม่ให้เหมือนกันครับ เดินมาขอตามป้ายรถเมล์ก็ไม่ให้ มาทีนี่กลิ่นเหล้าหึ่งมาทุกคนเลย มือเท้าก็ปกติ ไม่ขาดไม่ด้วน สมองก็ไม่ได้พิการ แรงยังมีแต่มาแบมือขอเงินคนอื่นนี่น่าสมเพชนะครับ ถ้ามาขอเด็กๆนี่สงสารพ่อแม่ กว่าจะหาเงินมาให้ลูกใช้ แล้วมาเสียไปกับคนพวกนี้มันไม่ใช่อ่ะ
comment33:เห็นด้วย

ใครมีใจกุศล อยากช่วยเพื่อนมนุษย์
หยอดกระปุกสะสม เอาไปบริจาคให้มูลนิธิต่าง ๆ ดีกว่า
เช่น เด็กพิการซ้ำซ้อน คนตาบอด

ช่วยเหลืออย่างเป็นรูปธรรม และยั่งยืน
comment34:ทางที่ดีไม่ใช่แค่ "ไม่ให้" เงินเฉยๆ นะครับ 

แต่ควรแจ้งหน่วยงานที่เกี่ยวข้องทันทีที่พบเจอคนขอทานด้วยครับ

เพราะบางที่ที่เป็นขบวนการ มีมาเฟีย คนขอทานถ้าไม่ได้ตามกำหนด เขาจะถูกทำร้ายร่างกาย

ถ้าเราแค่ไม่ให้เงินขอทาน แล้วทำตัวเพิกเฉยต่อไป กว่าวงจรนี้จะหมดไป คงมีขอทานสังเวยชีวิตไปอีกเยอะ
comment35:เคยเจออีกประเภทค่ะ ตอนเช้าเจอบนสะพานลอย
พิการ ขาขาด แผลเหวอะ แต่เราแค่รู้สึกไม่อิน
ดูทีวีมาเยอะ พวกพิการไม่จริง ก็เลยไม่ให้เงิน 
แค่ทำให้เหมือน แต่ปกติ ตอนเย็นเจออีกรอบ
ที่ป้ายรถเมลล์ ไม่ธรรมดานะจ๊ะ นั่งเมโทรบัส
แบบ 20 บาทตลอดสายด้วย ย่านหน้าม.รามคำแหง
บอกเลย... เดินได้ วิ่งได้ ปกติจ้า... ไม่ธรรมดา
comment36:เลิกให้ไปนานแล้วค่ะ ขอทานเนี่ย อย่าหวังเอาคนแก่ เด็กน้อยมาทำหน้าน่าสงสารเลย ยังไงก็ไม่ให้
เอาเงินไปทำบุญ หรือบริจาคให้กับสถานที่ต่าง ๆ ที่เขาจัดโครงการที่จะมีประโยชน์ต่อส่วนรวมดีกว่า เช่น สร้างโรงเรียน ทำห้องน้ำ หรืออื่น ๆ

มีครั้งนึงเจอเพื่อนใจป้ำทำบุญเสร็จเดินมาเห็นขอทานนั่งขออยู่ 4-5 คน พี่แกให้คนละร้อย จะห้ามก็ห้ามไม่ได้ เด๋วพี่แกปรี๊ดใส่ เลยต้องปล่อยไป ถือว่าเป็นความสบายใจของเพื่อนไปแล้วกัน ขอทานพวกนั้นคงยิ้มปรี่ ทีเดียวได้เป็น 100!
comment37:ไม่รู้เป็นไรเวลาเห็นพวกมือไม้ปกติ เเล้วมาเเต่งเอฟเฟกขาเป็นเเผลเเหวะหวะเเล้ว

นอนคลานตามถนน พลางเอามือยื่นขอสตางค์ รู้สึกอยากเอาเอาขาไปเตะเเรงๆ

 หรือไม่ก็เอาน้ำสาดให้เอฟเฟกหลุด หรือไม่ก็ดึงขันใส่เงินไปไกลๆ มันคงลุกวิ่งมาตาม คนจะได้เห็นเยอะๆ มันอดไม่ได้จริงๆ เเบบนี้ใครดูก็รู้ว่าหลอกชัดๆ 

ตามปกติอินเนอร์เราจะขี้สงสารมาก
comment38:เราก็เป็นอีกคนค่ะที่ไม่ชอบการหากินแบบนี้มากๆ คนพวกนี้ไม่เคยได้เงินเราเลยค่ะ

บางทีเจอคนแก่ๆบางคู่ เราว่าก็สงสัยนะคะ ว่าเป็นแก็งค์รึเปล่า

ถ้าจะต้องให้เงินขอทานพวกนี้ เราเอาเงินไปซื้อไก่ย่างให้หมาข้างถนนกินดีกว่าค่ะ (คิดงี้จริงๆ)
comment39:เราก็เปนอีกคนที่ไม่ชอบการหาเงินด้วยวิธีแบบนี้ เปนการหาเงินโดยที่นำคนพิการมาทรมานยังไงก็ไม่รู้ คนพิการบางคนเขาสามารถทำงานอย่างอื่นได้โดยที่ไม่ต้องมาขอทาน เห็นแล้วใจหดหู่ สงสารก็สงสาร แต่ถ้าเราให้ตังก็แสดงว่าเรากำลังส่งเสริมเค้าในทางที่ผิด แต่ถ้าเราไท่ให้เขาก็จะโดนคนที่ดูแลทำร้ายร่างกายหรือบางครั้งก็ตะกอกใส่ค่ะ
comment40:เราก็ไม่ให้ค่ะ ถ้าเห็นคนเอาเด็กมาขอทานหรือเห็นเด็กนั่งขอทาน  นอกจากไม่ให้แล้วก็ช่วยโทรแจ้งจนท.ให้มาช่วยเด็กๆด้วยนะคะ เค้าจะได้ไม่ต้องทนทุกข์ทรมานกับคนเลวๆพวกนี้ ถ้าจะให้ดี แอบถ่ายรูปไว้แล้วส่งให้จนท. ที่เกี่ยวข้องพร้อมข้อมูล เช่น อายุและลักษณะของเด็กและคนพามา สถานที่และวันเวลาที่พบ ถ้าพบเป็นประจำก็บอกเวลาที่พบประจำไปด้วย ฯลฯ รวบรวมเบอร์มาให้ดังนี้ค่ะ
 - 1300 ศูนย์ช่วยเหลือสังคม
- 02-973-2236-7 แจ้งเบาะแสเด็กขอทาน มูลนิธิกระจกเงา ไปโพสรูปได้ที่เฟสเค้าเลยก็ได้ https://www.facebook.com/childbegging
- 1191 ตำรวจ กองบังคับการปราบปรามการกระทำผิดเกี่ยวกับการค้ามนุษย์
comment41:Free Them by not giving





งาน photoในงานแอดเวอร์ไทซิ่ง ADMAN AWARD 2014 เวทีประกวดงานโฆษณาของไทย Youth Guardian Foundation / The Leo Burnett Group Thailand 
เป็นโฆษณา เเคมเปจ " Free Them by not giving " ช่วยเด็กที่ต้องมาเป็นขอทาน



เครดิต แฟนเพจ COOLcelsius ครับ
comment42:เราเป็นคนนึงที่ไม่ให้เงินขอทานเลย
ตอนเราเด็กแม่เราเคยขายของที่ตลาดนัด พอตกดึกหน่อยก็เริ่มเก็บร้าน
และทุกวันจะมีคนที่นั่งขอทานมาแลกเงินหลายพันบาทเลยค่ะ

คือแม่เรานั่งหลังขดหลังแข็งขายของยังได้กำไรสู้ขอทานยังไม่ได้เลย
เป็นเหตุผลที่เราไม่เคยให้เงินขอทานเลย
แต่กับน้อง นศ.ที่มาขอรับบริจาคเพื่อไปทำกิจกรรมอาสาต่างๆเราให้นะ เพราะเขามีวัตถุประสงค์ชัดเจนถือว่าเขาเอาไปพัฒนาสังคม
comment42-1:และเที่ยว
comment43:สงสารมากค่ะ โดยเฉพาะเด็กๆ กับคนแก่ แต่เราจะพยายามไม่ให้ เพราะมันไม่ช่วยใครเลยจริงๆ 
แต่ที่ของมาขายตามร้านอาหาร บางทีเราก็ให้อยู่นะ แต่ให้ด้วยความรำคาญ บางที เอาของมาขายแล้วพูดเลยว่า "ถ้าให้แล้วจะไม่มาให้รำคาญอีก" เอา เอากะมันสิ
comment44:ผมใจดำมาก ไม่เคยให้อะไรพวกนี้เลย

เลี้ยงข้าวหมา แมวยังอิ่มใจกว่าเยอะ


[Spoil] คลิกเพื่อดูข้อความที่ซ่อนไว้ลองสะกดรอยตาม ตอนงานเลิกสิ จะรู้ความจริงแบบกระจ่าง
comment45:ไม่เคยให้เลยครับ ถ้าให้เท่ากับสนับสนุน ซื้อน้ำให้คนเก็บขยะดีกว่า
comment46:วันนั้นเราติดแยกไฟแดงตรงสถานเสาวภาในแท๊กซี่ มีเด็กผู้หญิงมาเช็ดกระจก ขอตังค์ ยกมือไหว้ ทำหน้าจะร้องไห้  พี่คนที่เค้านั่งติดกระจกก็ควักตังค์ให้ 10  บาท ส่วนเราควักจะให้ 20 บาท แต่พี่เค้าให้เราเอาเงินเก็บไป ปรากฎเด็กได้เงินไป 10 บาท ช็อตเด็ดอยู่ที่ พอเด็กรู้ว่าได้ 10 บาท กระชากเหรียญไปจากมือและเดินไปเลย ไม่มีขอบคุณ ไม่มีมือไม้อ่อนเหมือนตอนมาเช็ดกระจก เรากับพี่นั่งอึ้ง นี่ตรูผิดปะวะ เหอะๆ
comment47:ผมให้ด้วยใจมาหลายสิบปีแระ  คือเดินผ่านก็จะมองแล้วก็อวยพรในใจว่าขอให้เขาไม่เจ็บไม่ป่วย กลับบ้านปลอดภัย
comment48:เดี๋ยวก็จะมีพวกกระสันอยากเป็นคนดีออกมาบอกว่า

"เราให้เขาแล้ว เขาจะเอาไปทำอะไรก็ช่างเขา เราได้ทำความดีแล้วก็พอ"

...ผมว่าปัญหาจริงๆมันอยู่ที่กลุ่มคนพวกนี้แหละ ท่อน้ำเลี้ยงชั้นดีของธุรกิจขอทานเลย ไอ้พวกนี้เนี่ย
comment49:ก็แล้วแต่นะ แล้วแต่เจตนาของเรา
เราเลือกที่จะให้ แต่ไม่ใช่ทุกคนค่ะ
comment50:ใครอยากให้ก็ให้ค่ะ....ฉันไม่ให้
comment51:เราไม่เคยให้ค่ะ ไม่คิดจะให้ด้วย

เราทำงานอยู่รพ.รัฐ

จะชอบมีขอทานมาเนียนเป็นคนไข้  ขอเงินจากคนไข้ด้วยกันเอง

รายได้ดีมากกกกกก 

น่าจะมากกว่าเราอีกนะคะดูแล้ว -"-!!
comment52:เราไม่ให้และเกลียดมากด้วยชอบมานั่งขวางตรงทางขึ้นสะพานลอย ทางขึ้นก็เล็กนิดเดียวยังจะมาขวาง ตรงอื่นเยอะแยะไม่ไปนั่ง
comment53:ดิฉัน งง ว่าขอทานประเภทแม่(หรือเปล่าว หรือไปขโมยลูกใครมาป่าว) กะเด็กทารกหรืออย่างมากไม่เกิน 2 ขวบ
เด็กจะหลับตลอดเวลา บางทีอากาศร้อนจัด ตากแดด แต่เด็กก็ยังหลับ เลยสงสัยค่ะว่าเด็กอะไรจะหลับเป็นตายขนาดนั้น
ดิฉันเห็นได้แต่ปลงสังเวทกะคนที่เอาเด็กมาหากิน

เวลาดิฉันให้จะเลือกให้เป็นของกินหรือสิ่งของค่ะจะไม่ให้เป็นเงินเป็นเด็ดขาดค่ะ
comment53-1:เด็กหลับตลอดน่าจะเพราะโดนวางยานะ เคยอ่านมาอยู่
comment53-2:เราก็สงสัยค่ะ เห็นขอทานตั้งแต่เราอยู่ม.ต้น อุ้มเด็กตลอด ทุกวันนี้เราป.โท ก็ยังเห็นขอทานอยู่ แม่คนเดิม แต่ลูกไม่โต พิกัดสะพานลอยฟิวเจอร์รังสิตค่ะ
comment54:แฟนเคยให้ ขอทาน "ขาขาด"
พอเทศกิจมา ของอก วิ่งปรู๊ดดดดดดด !!!!
comment55:กระทู้ดีๆแบบนี้ ดันๆๆๆๆๆๆๆๆๆๆๆๆๆๆๆๆๆครับ
comment56:เมื่อก่อนเคยให้ แต่ไม่ได้ให้มากกว่า 10 ปีแล้วครับ

ทำบุญโดยการบริจาคมูลนิธิเป็นรายปีแทนครับ
comment57:ครอบครัวเพื่อนเปิดร้านขายของชำในตัวเมือง หน้าร้านยายมานั่งขอทาน คนไม่รู้สงสารก็ให้ทานไป เพื่อนบอกห้ามยายไม่ฟังเพราะรายได้ดี หึหึ
comment58:คนไทยขี้สงสารค่ะ เวลาเราเจอเราก็ไม่ให้ 
แต่เพื่อนเรานี่จะต้องให้ตลอด เราดูเป็นคนใจร้ายไปเลยอ่ะ 
แต่ที่เห็นบ่อยๆ คือคนตาบอดแต่มีคนพามาจัดที่ จัดทางให้นั่ง แล้วก็มารับกลับ = =; ;
comment59:สะพานลอยสี่แยกเพลินจิต  ตลาดนัดขายอาหารตรงอาคาร Rolex ถนนวิทยุ เยื้องอาคารสินธร ก็มีเยอะ มากันเฉพาะวันนั้นๆ เช่น คนตาบอดร้องเพลงก็จะมาทุกวันพุธ คนแขนขาพิการขายแคบหมูจะมาทุกวันพฤหัส มีทุกวันยกเว้นวันหยุด  จะอยู่ไม่เกินบ่ายสองโมง แล้วก็จะมีคนกลุ่มนึงนั่งแท็กซี่มารับไป ได้ยินเสียงด่ามาด้วยว่า ได้เท่าไหร่ แล้วก็ด่าๆๆๆ ภาษาพ่อขุนราม แล้วก็ลากตัวขอทานเข้ารถแท็กซี่อย่างแรง แล้วออกไปอย่างรวดเร็ว

แต่ขอทานที่สะพานลอยเพลินจิต เป็นแม่กับเด็กเล็กสองคน คือผมคิดว่า น่าจะเป็นขอทานจริงๆ ไม่ได้มีขบวนการอะไร แอบสังเกตช่วงเย็นหลังเลิกงานตั้งนาน ก็ไม่มีอะไร บางวันออกจากออฟฟิสช้า ก็ดูสักพัก พอค่ำๆ หน่อย แม่ก็อุ้มเด็กทั้งสองลงสะพานลอย แล้วไปรอรถเมล์ รถเมล์พัดลมธรรมดาๆ นี่แหละ สาย 62 ผมเลยเนียนขึ้นไปด้วย เพราะต้องไปสวนลุมอยู่แล้ว แต่ผมลงก่อน แม่ที่เป็นขอทานเห็นลงอีกป้าย เห็นไกลๆไม่ค่อยชัด เดินเข้าซอยอะไรไม่รู้  (ตรงสะพานลอยนี้มีขอทานหลายคน อาจจะระบุไม่ชัด เพราะผมเคยเห็นขอทานบางคน ลงสะพานลอยอย่างเร็ว แล้วมีป้านั่งแท็กซี่มารับขอทานคนนั้นไปด้วยกัน) 

ขอทานจริงๆ ก็มี แต่เชื่อว่า น้อยมากๆ เป็นผมเจอแบบนี้ ก็ไม่ให้นะ ให้เป็นข้าวหรือขนมดีกว่า
comment60:คนตาบอดร้องเพลงไม่ใช่ขอทานครับ
comment60-1:อืมนะ ดันไปเหมารวมซะงั้น โทษที แหะๆ

แต่ที่เห็นคือ หมดเวลา ตลาดนัดวาย ก็มีคนกลุ่มหนึ่งมาอุ้มรับกลับไปเลย
comment61:ผมก็ไม่เคยให้เงินขอทานเหมือนกันครับ ถือคติว่าเราก็เป็นขอทานเหมือนกัน ยังขอทานค่าขนมพ่อแม่มาเรียนหนังสืออยู่เลย
comment62:เราทำงานในองค์กรใหญ่ค่ะ จะมีหน่วยงานต่างๆ มาขอรับบริจาคภายในองค์เสมอ เราจะร่วมบริจาคเพราะทางองค์กรของเราได้ตรวจสอบเบื้องต้นแล้ว ส่วนพวกที่อยู่นอกรั้วเราไม่ทำค่ะ เพราะพวกนี้จะมาสม่ำเสมอแทบทุกอาทิตย์ และทำเป็นล่ำเป็นสันมีป้ายอย่างดีขนาดใหญ่ มาแสดงด้วยเพื่อความน่าเชื่อถือ
comment63:ส่วนตัวจะให้คนที่มาร้องเพลง ขายของ คนที่มีมือมีเท้าครบแต่ไม่ทำงานมานั่งขอทาน คืออะไร ? เพลียค่ะ
comment64:ผมให้มูลนิธิเหื่อการศืกษาของเด็ก  http://edfthai.org
comment65:คนให้ที่เหมือนทำบาปมากกว่าอ่ะ สนับสนุนการค้ามนุษย์ สนับสนุนแหล่งอาชญากรรม
ทรมานเด็ก บางทีเอาหมามาขอทานอีก 
เดินสะพานลอยบางทีขอทานน่ากลัว มานอนขวาง
 มองเงยเวลาคนนุ่งกระโปรง คนก้อบ้าให้ตังค์อีกนะ แหม
ขอานรายได้ดีค่ะ เดือนนุงสามสี่หมื่นอย่างต่ำ
จำได้ขอทานเงินแสนเอาเงินไปเที่ยวคาราโอเกะ ขอทานฝรั่งได้หลายหมื่น
พวกนี้มูลนิธิจับมาก้อหนีออกมาขอทานใหม่ เพราะไม่ต้องทำงานรายได้ดีนี่เอง


http://www.oknation.net/blog/print.php?id=782150
comment66:เราเคยให้นานมาละ ครั้งสุดท้ายตอนเรียนมัธยมมั้งตอนฝนใกล้ตก 
ปรากฏ พอฝนตก คนขาขาดวิ่งนำหน้าเราลงบันไดไปเฉยๆ 555 

เราไม่ให้เลยอะ ในกทม เพราะรู้ว่ารวยกันมาก และส่วนมากที่เป็นต่างด้าวหรือแม่ให้ลูกยายให้หลานมาทำก้อเป็นการค้ามนุษย์ดีๆนี่เอง เราไม่สนับสนุน พวกนี้เห็นแก่ตัวทำนาบนหลังคน
comment67:ถ้ามีมือ มีเท้าครบ ไม่ให้

แต่ถ้ามีความพิการทางกาย เช่น ขาด้วน แขนด้วย  อาจจะให้บ้าง แต่ไม่บ่อย
comment68:ใช่  ยิ่งพวกอุ้มลูกมาขอทานอะ  เป็นต่างประเทศเด็กโดนสังคมสงเคราะห์อุ้มไปแล้ว (ขนาดหมาเลี้ยงไม่ดียังโดนยึดเลย)
ไม่มีความสามารถจะมีลูกได้ยังไง  พ่อเด็กไปไหน  แค่เดินขึ้นสะพายลอยตรงสยามก็เยอะแล้ว  ผู้เกี่ยวข้องไปไหนหมด
เวลาเห็นคนเอาเด็กมาขอทานคือเรารู้สึกแย่มาก บ้านเราเป็นเมืองที่หน่วยงานพวกนี้อ่อนแอมากเกินไปจริงๆ
comment69:ผมไม่ให้ขอทานพวกนี้มานานแล้วครับ ผัวตาบอดเมียจูงผัวร้องเพลง คนหยอดเหรียญ 5-10 บาทให้ รายได้ดีสุดๆ
comment70:ขอทานเจอทีไรก็สงสารอ่ะ อยากให้เงินช่วย แต่ก็กลัวจะเป็นแบบที่กระทู้นี้
comment71:เราเห็นด้วยค่ะ
แต่ด้วยความสงสาร บางคนเค้าก้ลำบากจริงๆ
อยู่ที่ความคิดของคนด้วยค่ะ
comment72:ความสงสาร 1 ครั้งก่อเกิดความสงสารอีกหลายครั้ง
หยุดการค้ามนุษย์ หยุดให้โอกาสมิจฉาชีพ
ทำเอาบุญ แต่อาจส่งต่อนรก
comment73:ใครเคยเจอบ้าง 
เมื่อก่อนจะชอบมีคนโบกแท็กซี่ คิดว่าจะไปไหน ที่ไหนได้ ขอตังก์ แล้วให้ทุกคันด้วย 20 ตลอด
เห็นครั้งแรกป้ายรถเมล์หน้าบ้าน ผ่านไปซักพัก เจอแทบทุกที่เลยครับ สยาม พาต้า ท่าน้ำนนท์ บางแค เวลาขึ้นแท็กซี่ผมถามเลยครับ พี่เคยเจอไม๊
ทุกคันตอบว่า โดนมาทุกคัน

อีกเคสนึงเรื่องขอทาน
ผมซื้อของจ่ายแบงค์ 100 แม่ค้าไม่มีทอน เดินไปแลกกับขอทานใกล้ๆที่ผมเพิ่งจะหยอดเศษตังก์ให้ไปก่อนมาซื้อของ
ขอทานควักเงินออกมาแลก โอ้ววว....แม่เจ้า แบงค์ 20 เป็นฟ่อนเลยครับ แล้วเห็นแบงค์แดงๆ ด้วย
comment74:เจอกับตัวเองเลยครับเมื่อ 4-5 ปีก่อน บนสะพานลอยหน้าห้างดังแห่งหนึ่งบนเส้นศรีนครินทร์มีเด็กนั่งขอทานอยู่สองคน เหมือนกำลังจัดพื้นที่อยู่ 
และมีผู้หญิงคนนึงเดินหิ้วน้ำกับแก้วพลาสติก (คงเอาไว้ใส่เงิน) มาให้ แล้วเรียกเด็กอีกคนอีกคนให้ไปนั่งอีกฝั่งของถนน 
ผมเดินผ่านเห็นกำลังพูดคุยและหัวเราะอะไรกันก็ไม่รู้ ผู้หญิงเดินจากไปและบอกเด็กนั่นว่า ห้ามโดดนะเมิง

ผมไม่ให้อีกเลย เก็บไว้หยอดปุกแทน
comment75:รายได้ดีครับ เห็นคนให้ตลอดยิ่งกรุงเทพ
comment76:ผมเจอแบบมาเดินขอ  แต่ก็ไม่ให้ 2-3เดือนต่อมายังมาอีก  ผมจำหน้าเขาได้แม่นเลย

"พี่ค่ะหนูไม่มีเงิน กดATMไม่ได้ หนูขอเงินพี่หน่อยค่ะ"
(มะ เดียวพี่พาไปสน.พญาไท...)
comment77:เคยเจอเด็กที่เดินขอตัง จะมาเลี้ยงไอติมด้วย -*- คือเราขายของแถวนั้นเห็นจนชินเลยคุยกัน วันนึงขอได้ไม่ต่ำกว่าพันบาท อาศัยนอนตามร้านเกมที่เปิด24ชม เขาบอกว่าไม่อยากกลับบ้านเลยมาเดินขอตังนอนตามร้านเกม 
แล้วสมัยเรียนเจอเด็กมาขอตังที่แผนก แล้วอยู่ดีๆก็โมเมว่าตังหายอย่างนั้นอย่างนี้พวกเราเลยจะพาไปสถานีตำรวจ เท่านั้นแหละตังเลิกหายเลย
จากนั้นมาเราเลยไม่ให้ตังขอทานอีกเลยอย่าหาว่าใจร้ายเลยนะ พี่สาวเคยให้ตังเด็กขอตังเราบอกพี่สาวให้ไปทวงคืนบอกว่าพวกมันมีมือตีนครบทำไมไม่ทำงาน
comment78:โหวต
comment79:ไม่มี ไม่หนี ไม่ให้
comment80:มีขอทานอยู่คนนึง

ขอมาตั้งแต่สมัยอยู่มธ.ท่าประจันทร์ ราวๆ (ปี2000)

จนเมื่อ สองปีก่อน ไปเรียน โท ก็ยังเห็นขออยู่แบบนั้น คิดว่าใครเรียนที่ มธ.ต้องเห็น

เป็นผู้ชาย นอนกระดีบๆ ขอทาน ต่อให้สภาพ พื้นย่ำแย่ เปียก เลอะโคลน หรือเหม็นขนาดไหน แกก้อ นอนได้ ระหว่างนอนก็พูดว่า ขอให้ทุกคนโชคดีนะ ตลอดเว

เคยถามแม่ค้าแถวนั้นว่าแกมาตอนเช้ามายังไง แม่ค้าบอกว่าแกข้ามเรือข้ามฝากมาจากฝั่งศิริราช 

งงเหมือนกันว่า นอนข้ามมายังไงนะ 

เป็นสิ่งที่สงสัยมานานอ่ะค่ะ 

ปล. ขอทานประเภทนี้ก็มีที่ จตุจักร อันนั้นแย่หนักเพราะอยู่โซนสัตว์เลี้ยง พื้นหยั่งเน่า เค้าก้อนอนได้นะ T T
comment81:เราไม่ให้มานานมากแล้วค่ะ เพราะเห็นกับตา มาเป็นขบวนการจริงๆค่ะ จะมีรถกระบะมาส่งลงเป็นจุดๆ
ที่เราอยู่นี่เลย ตลาดยิ่งเจริญ ไม่ว่าจะดูน่าสงสารแค่ไหน เราก็ไม่เคยให้

เราให้แต่ลุงวณิพกตรงเซ็นทรัลลาดพร้าว
comment82:บ้านเราแถวต่างจังหวัดนะ มีคนนึงนั่งขอทานตลอดๆ เค้าไม่ได้ผิดปกติอะไรเลย  เราก็ให้บ้างไม่ให้บ้างเพราะสงสารลูกเค้า เด็กตัวเล็กๆ 

มีวันนึงเราไปตลาดช่วงเช้าๆ เห็นขอทานคนนั้นพาลูกไปรอรถโรงเรียน (เอกชน) 

คือ.... เรียนโรงเรียนดีกว่าลูกชาวบ้านแถวบ้านเราอีกอ่าา  

จากนั้นมาเรามองเค้าในแง่ลบไปเลย  มีมือมีเท้า ไปขอรับจ้างยังจะดีกว่ามานั่งแบมือขอเงิน
ทุกวันนี้เราก็ให้บ้างไม่ให้บ้าง  แต่หดหู่ใจจังเวลาที่เห็นคนแก่ๆๆๆ มานั่งขอเงิน  เห็นแล้วคิดถึงปู่ย่าตายายของตัวเอง
comment83:ขอทานตามสะพานลอย บางเเห่งก็เห็นมี ตร. ยืนบนสะพานลอย 
วันไหนมี ตร. ก็ไม่มีขอทาน วันไหนมีขอทานก็ไม่มี ตร. 
บางวัน มีมันทั้ง ขอทาน และ ตร. 

ปล. ตร.ก็เห็นว่ามีขอทาน ทำไมไม่แจ้งไปตามมูลนิธิต่างๆ (ได้แต่สงสัย) ?
ปล.2 หากเราแจ้งไปตามมูลนิธิแล้ว เค้าจะมารับตัวให้ความช่วยเหลือคนพวกนี้ไปใช่ไหมคะ ?
ปล.3 ทำไมขอทานเมืองไทยมันมีเยอะจริงๆ ?
ปล.4 คนตาบอดที่มาร้องเพลงเพื่อแลกเศษเงิน อยากถามว่าหากไม่เรียกว่าขอทานจะเรียกว่าอะไร บางรายที่ยืนกดดันอยู่นั่นล่ะ 
ตรูจะกินกินข้าวไง ไม่ให้ก็ยืนร้องอยู่นั่นล่ะ ไม่ได้อายแต่รำคาญมากกกกกกกกกกก
comment84:ลองมองในมุมของขอทาน เขาคงนิดใจ วันนี้เหยื่อมาติดเบ็ดเยอะดีวุ้ย  แค่นั่งง่ายหลอกคนโง่ๆก็ได้เงินเยอะแล้ว
comment85:มีอีกประเภทครับ ขาขาดข้างเดียว แต่นอนคลานขอทานไปตามพื้น เจอบ่อยมากประเภทนี้
comment86:สำหรับเรา เราคิดว่าการให้เงินขอทาน ไม่ใชการทำบุญ แล้วล่ะ อย่าคิดว่าให้เค้าแล้วได้บุญเลย เพราะการให้แล้วได้บุญคือสุขจากใจของเราไปถึงผู้รับ แต่ถ้าไปทำให้ผู้รับต้องมีผลกระทบ ทั้งทำให้เค้าไม่รู้จักทำมาหากิน ทั้งทำให้เค้าต้องอยู่ในกลุ่มค้ามนุษย์ และผลกระทบต่อสังคมมากมาย เลิกคิดว่าการให้เงินขอทานคือการทำบุญซักทีเถอะค่ะ มันอาจดูใจดำ แต่เชื่อเหอะไม่มีมนุษย์คนไหนหมดหนทางจะรอด จากการที่ไดขอทานหรอก เพราะถ้าเค้าขอทานไม่ได้เค้าก้อต้อมีทางทำอย่างอื่นจนได้อยู่ดี ให้เงินขอทานไม่ใช่การทำบุญ
comment87:เคยเจอที่ ท่าพระจันทร์

คนใบ้ ถือป้ายเคลือบอย่างดีมา ขายทองม้วนกรอบ
บอกว่าเป็นใบ้ เป็นมะเร็ง ช่วยอุดหนุนหน่อย 40 บาท

สะกิดรอบแรก ชี้ป้าย
เราก็บอกไม่เอา
สะกิดอย่างแรง อีกรอบ และชี้เน้นๆ ว่าใบ้ มะเร็ง
เออ แล้วไมละว่ะ ไม่ซื้อ

น่ามีกฏหมาย
คนให้ขอทานปลอม ถือเป็นผู้สนับสนุนผู้กระทำผิด มีโทษไปเลย
comment88:สมัยเราเรียน แถวโรงเรียนเราจะมีขอทานเจ้าประจำอยู่ 
ลุงคนนี้จะนั่งกองที่พื้น ขามีผ้าพันแผลสีเหลืองๆ อารมณ์น้ำเหลืองเยิ้ม มีไม้ค้ำเหมือนคนเดินไม่ได้
เวลาเราเดินผ่านก็ชอบให้เงินเค้าประจำ วันละ 5บาท 10 บาท เพราะสงสาร

วันนึง ตอนนั้นเป็นช่วงกีฬาสีค่ะ เรากลับบ้านช้า นักเรียนส่วนใหญ่กลับบ้านไปหมดแล้ว 
ระหว่างที่เรายืนรอรถอยู่ ลุงขอทานคนนี้เดินผ่านมาค่ะ
เดินฉิวเลย เดินไปนับเงินไป ส่วนไม้ค้ำนี่ก็หนีบไว้ข้างตัวยังกะพร็อบสวยๆ

หลังจากนั้นเราเลยไม่ให้เงินขอทานอีกเลย
comment89:อันนี้ประสบการณ์ของผมเองครับ หน้า รพ.ราชวิถีฝั่ง0โรคผิวหนัง หน้าซุ้มซอยวัดมะกอก กำลังจะหาร้านข้าวกินสักหน่อย
comment90:เคยเจอตอนยืนรอรถเมล์ เป็นคู่ผัวเมียนั่งร้องเพลงอยู่หน้าพันทิพย์งามวงศ์วาน คนผู้หญิงน่าจะปกติ(เรายืนอยู่ด้านหลัง)ผู้ชายตาบอด(มั้ง)ร้องเพลง 
ผู้ชายก็ร้องไป มีคนให้เรื่อยๆ ละฟังจากเสียงเหรียญที่หยอดนี่ หนักๆทั้งนั้น เหรียญ5,10 แน่ๆ
ซักพักมีแม่ค้าแถวนั้นเดินมา ถามว่าเสร็จยัง เราก็งงว่าอะไรเสร็จ หรืออีเจ๊นี่เป็นตัวแม่ คอยไถ่เงิน 
เปล่าจ้า นางมาแลกเหรียญ10 จากขอทาน แลกกับแบงค์1,000 !! คือเหรียญ10ถุงใหญ่มากอ่ะ แลกกะแบงค์พันจากแม่ค้า
เราแบบ เฮ้ยยยยย??? พยายามนึกในใจว่าเออ เค้าคงเก็บหลายวัน กว่าจะได้พันนึงมั้ง

ซักพักคนผู้หญิงเอามือล้วงลงไปในกระเป๋าสะพายเก่าๆที่วางอยู่ข้างๆ ขยับมือยุกยิกๆ แต่ไม่ก้มลงไปมอง เราก็เอ๊ะ เค้าทำอะไร เลยแอบมอง โห่ แบงค์ค่ะ นางกำลังนับแบงค์ที่เรียงเป็นฟ้อนๆในกระเป๋า ถึงจะเป็นแค่แบงค์เขียวๆ แต่หนาเป็นปึกเลยค่ะ... แล้วระหว่างนั้นก็ยังมีคนหยอดเงินให้เรื่อยๆนะ...



อีกเคสนึงคือขอทานแบบที่เหมือนว่าขาจะขาดข้างนึงแล้วเอาตัวไถไปกับพื้นพร้อมขันใบนึงที่ตลาดนัดแถวบ้าน เราเห็นแรกๆก็สะเทือนใจ แต่เวลาผ่านไป เฮ้ย ลุงแกมาทุกวัน มาเวลาเดิมตลอด (ช่วงเลิกงานที่คนกำลังพลุกพล่าน) เสื้อตัวเดิม กางเกงตัวเดิม แต่ประเด็นคือ เสื้อตรงอกไม่ขาดเลย ทั้งที่ลุงแกไถกับพื้นคอนกรีตทุกวัน กางเกงยีนส์เก่าๆก็ไม่ขาดเลย จนวันนึงไปเจอจะๆ ช่วงก่อนจะเลิกงาน (วันนั้นแอบเลิกเร็ว) เห็นลุงแกเดินมาแบบใช้ไม้ค้ำใต้รักแร้ ข้ามถนนอย่างไว สาวไม้เร็วมาก หน้าตาอวบอิ่มเสื้อผ้าดูดี แล้วแกก็หายเข้าไปในหลืบตึกแถวตลาดๆ ซักพัก ลุงแกก็คลานออกมาพร้อมขันเก่าๆคู่ใจ และชุดเสื้อผ้าชุดเก่าๆที่เราเห็นทุกวัน... หัวก็โดนขยี้จนกระเซิง (ตะกี้ยังเรียบๆอยู่นะลุงนะ)

เจอแบบนี้เข้าไปแล้วก็ อืม...... ทำบุญกับหมากับแมวต่อไปดีกว่านะเรา
comment91:แต่จะมีคนที่คิดว่า "ก็ถือว่าทำทานแล้วกัน อย่าไปคิดมากเลย" แป่วเลยเจอคำตอบนี้
comment92:ส่วนผมแล้วแต่จะให้ ช่วงปลายเดือนเนี่ยไม่ให้เลยครับเงินที่จะกินแทบไม่เหลือ
comment93:ไม่เคยให้เลย ผมงกครับ อยากทำบุญก็ใส่บาตร แค่เนี้ย อิอิ
comment94:เห็นข่าวลุงขอทานวัดไร่ขิง

ขอทานจนมีเงินหลายล้านบาท
comment95:เมื่อวันก่อนนี่เองค่ะ  เจอขอทานแม่ลูก เด็กยังน่าจะ1-2 ขวบ  ทุกทีเจอขอทานแม่ลูก เด็กจะหลับตลอด  แต่วันนี้เด็กไม่หลับ 
เราเลยซื้อนมกล่องใน 7-11 ให้ 2 กล่อง  อยากให้เด็กกินค่ะ  เพราะปกติไม่จะไม่ให้เงิน  ให้ก็ไปไม่ถึงเด็ก
comment96:อยากให้ จขกท ไปสืบ เกี่ยวกับ ขอทานที่เป็นคนชราภาพ ด้วยอ่ะครับ 
(เพราะปกติ ผมจะเป็นคนที่แพ้คนแก่ เห็นแล้วสงสาร อดไม่ได้สักที)
comment97:เมื่อคืนเพิ่งเจอ แถวสวนพลู เป็นผู้ชายหน้าตาผิวพรรณดี สูง เดินสะพายเป้เล็กๆเดินขอเงินคนไปทั่ว
เสียดายชีวิต ถ้าทำมาหากินดีๆ สาวคงเยอะ
comment98:มีหลายรูปแบบ แต่ที่ผมเจอตามต่างจังหวัดจะมาในรูปแบบ พระ มากับรถผ้าป่า วัดแต่ละที่ก็ไกลๆจากจังหวัดที่ผมอยู่ทั้งนั้น เดินมาเอาไม้เสียบเงินยัดใส่มือเลย ผมนี่อึ้งไปเลย  ขากลับเห็นม้วนป้ายผ้าในข้างรถขึ้นอีก พวกนี้น่าจะวนไปเรื่อยๆ เพราะผมเจอบ่อยมาก กับพระคนเดิมๆ
comment99:ในตลาดแถวบ้าน เจอพี่คนนึงขาขาด 2ข้าง ดูแล้วแกไม่ได้น่าสงสาร ดูสุขภาพจิตดีด้วยซ้ำ มานั่งกลางตลาด ให้แกทุกทีที่เจอ แกคงจะไปหลายๆที่ ผมว่า แกคงจะหางานลำบาก กรณีแบบนี้ คิดว่ายังไงคับ

title:ซ้อนมอไซค์ ไปพารากอน ครั้งแรก ประสบการณ์ชีวิตครั้งใหม่ และกิริยาพนักงานที่ไม่เคยเจอมาก่อน
comment:วันนี้ครับ
วันศุกร์สิ้นเดือน
ตอนเย็น ผมเรียกมอไซค์รับจ้างผ่าน application ในมือถือ
ให้ไปส่งโรงแรมเซ็นทารา
รถเลี้ยวมาจากแยกราชเทวี เลี้ยวซ้ายเข้าถนนหลังสยามดิสคัฟเวอรี่ ข้างวังสระปทุม 
จะให้รถไปส่ง โรงแรมเซ็นทารา ตามเส้นทางที่ใช้ประจำ แต่ปกติเรียก grabcar วันนี้ออกสาย และเดาว่ารถติดมากเลยเรียกมอไซค์
ปรากฏว่า พอรถขับผ่านหลังลานจอดรถหลังสยามเซนเตอร์ เห็นรั้วเหล็กติดตรงมุมว่า ห้ามมอไซค์ผ่าน
ก็ยังงงๆ ป้ายนี้เค้าประกาศให้ทราบ หรือเอามาป้ายมาเก็บ เพราะป้ายเหมือนพิงทำมุมกับกำแพง คล้ายๆเก็บป้ายมากกว่า ที่จะประกาศว่าห้ามผ่าน
เพราะถ้าจะประกาศว่าห้ามผ่าน น่าจะวางป้ายในลักษณะที่เห็นชัดกว่านี้ และห้ามผ่าน ไม่รู้จะห้ามผ่านทะลุกำแพงหรืออย่างไร และ ก็ไม่ได้บอกว่า ห้ามผ่านอะไร แล้วถ้าไม่ผ่าน จะให้วิ่งไปทางไหน เช่น มอไซค์บังคับเลี้ยวขวา ออกถนนพระราม1 ทุกคน
มอไซค์ก็เลยเลี้ยวซ้าย เพื่อจะไปผ่านโรงแรมสยามเคมพินสกี้ คือผ่านมาจนถึง ถนนข้างพารากอน ที่ด้านขวาเราจะเป็น ธนาคารกสิกรไทย กับร้าน วานิลลา 
ปรากฏว่า รปภ ตะโกนเสียงดังมาก ไล่หลังมาว่า มอไซค์ๆๆ ห้ามไปๆๆ สุดท้ายมาโดนเรียกตรง ทางแยกที่จะต้องเลือกว่าตรงไป ออก ถ.เพชรบุรี หรือ เลี้ยวขวา ผ่านหน้าโรงแรมสยามเคมพินสกี้ 
รปภ อีกคน มาขวางหน้ารถ แล้วบอก ห้ามผ่านหน้าโรงแรม น้ำเสียงจริงจัง ไม่อธิบายใดๆ ก็เลยย้อนกลับมา ผ่าน ร้านสตาร์บัคส์ และคริสปี้ครีม ซ้ายมือ 
เจอ รปภ คนแรก ที่ตะโกนไล่หลังบอกว่า ห้ามผ่านๆ ไม่ได้ยินเหรอ ผมซึ่งเป็นผู้โดยสารเลยบอกไปว่า ป้ายบอกมันไม่ชัดเจน ปรับปรุงด้วย ปรับปรุงด้วย
รปภ คนนั้นตอบกลับว่า ควาย อ่านไม่ออกเหรอ 
ต้องบอกเลยว่า เดินห้างพารากอนมาตั้งแต่ปี 2549 
เพิ่งเคยถูกพนักงานมีกริยาไม่สุภาพมากที่สุดก็ครั้งนี้
อาจเป็นเพราะ นั่งมอไซค์มา
ถ้าเดินมา หรือ รถไฟฟ้า ยังจะดูมีเกรดกว่านั่งมอไซค์ เพราะ พนักงาน ไม่เคยแสดงกริยาในลักษณะนี้กับเราเลย
ณ ตอนนี้ ผมรู้แล้วครับ คนขี่มอไซค์คือชนชั้นล่างสุด ในห้างสรรพสินค้า 
โหนรถเมล์มาห้าง พนง ยังมองดีกว่าเลย
comment1:เสิจหากระทู้เก่าๆ เพิ่งรู้ว่า มอไซค์ถูกกีดกันมาก ในการสัญจรบริเวณรอบห้างแห่งนี้

http://pantip.com/topic/31786909
comment1-1:ดูรูปป้ายห้ามมอไซค์ผ่านได้ที่ความเห็น 90 ครับ

http://pantip.com/topic/34383321/comment90
comment2:คุณเพิ่งรู้เหรอ รู้ช้ามากเลย งี้ล่ะ คนไม่เคยนั่งมอไซค์ 555

ขนาดเป็นแขกพักในโรงแรมแท้ๆ ยังโดนใล่ให้ไปจอดรวมกับที่จอดรถพนักงานด้านหลังโรงแรมเลย นับประสาใรกับห้างสรรพสินค้า

เสริชหาดีๆ จะเจอคนบ่นอีกเยอะครับ
comment2-1:บางโรงแรมห้ามมอเตอร์ไซค์เข้า เคยให้เพื่อนมารับที่โรงแรมใหญ่ชื่อเรียกยากๆราคาแพงบริการห่วยแตกติดหาดแถวพัทยาเหนือ ปรากฎเข้ามาไม่ได้ต้องนั่งจ๋องรออยู่ข้างป้อมยาม ยามบอกเป็นกฎเพราะเสียงมอเตอร์ไมค์เสียงดังรบกวนแขกซึ่งเราก็เข้าใจเพราะเขาทำตามกฏ แต่แอบคิดไม่ได้ว่าถ้าแขกขับบิ๊ก ไบค์ มาคงเข้าพักที่นี่ไม่ได้สินะ
comment2-2:เพิ่งทราบจริงๆครับ
เพราะขับมอไซค์ไม่เป็น
ไม่เคยขับมอไซค์ไปห้างหรือโรงแรมไหน
เป็นแต่คนซ้อนท้าย
comment3:มันน่าจะมี เคลีย กันนอกรอบจริงๆปากแบบนี้ น่าจะพูดกันดีๆ เฮ้อ
comment4:ถ้าไม่รักษากฏเอง จะไปโทษ รปภ ก็ไม่ถูก ถ้าคุณเข้าไปได้ แต่เค้าอาจโดนตัดเงินเดือนหรือถึงขั้นพักงาน

ส่วนรถแพงๆไม่ใช่ไม่โดนด่า แต่เค้าด่าลับหลัง หรือด่าในใจ
comment4-1:"ควาย"  นี่ไม่น่าจะอยู่ในกฎหรอกนะ?
comment4-2:ยามใช้คำพูดไม่สุภาพ   การใช้คำว่าควายกับคนอี่นๆนี่ถือว่าหยาบคายมากครับ
comment4-3:seven rulers
comment4-4:พวกนี้บางทีคิดว่าตัวเองใหญ่ครับ
พอเจอของจริงเข้าไปก็จอด เจอลูกค้ามีเส้นร้องเรียนถึงระดับสูงเข้าไป บางทีก็น่าสงสาร 
ต้องเข้าใจว่าคนพวกนี้เป็นอีกระดับหนึ่ง อย่าไปใส่ใจมาก
ยามกับอันธพาลบางทีก็มาจากพวกเดียวกัน เพราะบางครั้งก็ต้องถึงลูกถึงคนกันบ้าง
ส่วนมากต้องคุยกันระดับหัวหน้าถึงจะได้เรื่อง ลูกน้องก็แค่ทำตามคำสั่งเจ้านาย
บางทีเขามองไม่ออกหรอกว่าใครเป็นใคร คำพูดแบบนั้นก็ถือเป็นปกติของเขา
ผมไม่ใส่ใจกับคนแบบนั้นครับ บางทีเป็นคนต่างด้าวคุยไม่ค่อยรู้เรื่อง 
เคยเจอแล้วได้ไม่คุ้มเสีย คุยกับหัวหน้าเขาดีกว่า
comment4-5:ควายไม่ดียังงัย
เราว่าควายหลายตัวยังมีประโยชน์กว่าคนบางอีก
ฟ้องศาลก็แพ้
comment5:ขี่เวฟมันคงไม่เริ่ดหรูเหมือนดูคาติ นี่เคยขี่จักรยานผ่านหลายทีดีนะไม่เคยโดนไล่เป็นวัวเป็นควายแบบนี้ สงสัยคงมองว่าเป็นของเล่นคนรวยเลยพอมีหน้ามีตาขี่ผ่านสยามเคมปินสะกี้ได้
comment6:เอาจริงๆนะครับถ้าคุณบอกว่า เดินพารากอนตั้งแต่ปี 49 เนี่ย แล้ว ไม่เคยเห็น ป้ายเตือน หรือสังเกตว่าบริเวณ ที่คุณบอก เนี่ยไม่มีมอเตอร์ไซด์ เข้าไปเลย แสดงว่าคุณมีปัญหา แล้วนะครับ ... 

คนเรามักจะไม่มองความผิดพลาดของตนเอง



เพิ่มเติม :
ส่วนตัว นั่งรถมอเตอร์ไซด์รับจ้างไปพารากอนประจำ จน วินแถวที่ขึ้น จำได้ แซวตลอด  นั่งบ่อยกว่า ขับรถไป พารากอนอีก
ตอน ที่เลี้ยว เข้าไปบริเวณ ที่ เจ้าของกระทู้บอก ผมก็เจอยาม เตือน ว่า เข้าไม่ได้ วินที่ผมนั่งมาก็หยุด ไม่ไปต่อ วนกลับ มาจอดที่หน้า ก็ไม่เห็น ยาม จะมา ยุ่งวุ่นวายอะไรกับผมอีก ... 

" ต้องบอกเลยว่า เดินห้างพารากอนมาตั้งแต่ปี 2549 
เพิ่งเคยถูกพนักงานมีกริยาไม่สุภาพมากที่สุดก็ครั้งนี้
อาจเป็นเพราะ นั่งมอไซค์มา
ถ้าเดินมา หรือ รถไฟฟ้า ยังจะดูมีเกรดกว่านั่งมอไซค์ เพราะ พนักงาน ไม่เคยแสดงกริยาในลักษณะนี้กับเราเลย
ณ ตอนนี้ ผมรู้แล้วครับ คนขี่มอไซค์คือชนชั้นล่างสุด ในห้างสรรพสินค้า 
โหนรถเมล์มาห้าง พนง ยังมองดีกว่าเลย "

ผมว่าไม่เกี่ยวกับนั่ง มอเตอร์ไซค์ มาหรอกครับ เพราะผมนั่งมาลงบ่อย .... 
แต่ผมว่าอยู่ที่พฤติกรรมที่คุณแสดงออกในวันนั้น มากกว่า นะครับ
comment6-1:จำเป็นต้องผ่านจุดนั้นทุกวันไม๊ครับ
comment6-2:แล้วจำเป็นไหมต้องบอก ว่าเดินพากอน ตั้งแต่ปี 49
comment6-3:ได้อ่านไหมว่าเขาซ้อนมอไซค์รับจ้างไปอะ ปกติคนบ้าที่ไหนจะไปเดินตรงทางรถวิ่งครับ
comment6-4:เป็นครั้งแรกที่ซ้อนมอไซค์ไปครับ เลยเพิ่งเห็นป้ายว่า ห้ามมอไซค์ผ่าน
ปกติร้อยละ 90 กว่า % มาจาก รถไฟฟ้า รถเมล์ 
ถ้านับเฉพาะ จุดที่ติดป้ายห้าม (ถนนข้างวังสระปทุม หลังอาคารจอดรถสยาม) เคยผ่านไม่ถึง 10 ครั้ง โดยนั่งแท็กซี่ผ่าน
เมื่อวันศุกร์เป็นครั้งแรกที่ไปโดยมอไซค์จริงๆ 
ต้องขอโทษด้วยครับ ที่สื่อสารไม่ชัดเจน
comment6-5:เพิ่งรู้ว่ามีป้ายห้ามนะครับเนี่ย ปกติไปรถไฟฟ้าตลอด
comment6-6:ต้องไปแฟชั่น คห6 จะะตอบแบบนี้ไม่ได้ทันที 

เพราะ ป้ายการวิ่งรถภายใน ปรับเปลี่ยนตามใจ ได้ทุกวัน ไม่เหมือนเดิม

เข้าทางนึง วนรถจอด สักพักซื้อของหรือทำธุระกลับมา อ้าวไหงเปลี่ยนเป็นอีกทาง

ยังไงป้าย ก้ต้องมีบอกชัดเจนน่ะดีที่สุด เพราะ รปภ บางครั้งมันยังไม่ชัวร์เลย คนนึงบอกได้ อีกคนบอกไม่ เจอประจำ
comment7:เส้นนั้นผ่านไม่ได้นะครับจะขี่มอไซค์คันใหญ่ หรือคันแพงเค้าก็ไม่ให้ผ่าน
เวลาผมเอามอไซค์คันใหญ่บางทีก็ลงมาจากสะพานหัวช้างเลี้ยวเข้าข้างสยามดิส
แต่เค้าจะเปิดกรวยให้มอไซค์เลี้ยวขวาไปสยามเซ็นเตอร์ได้
รอบหน้าถ้าอยากไปเซ็นทารา ก็เลี้ยวขวาไปออกหน้าพารากอนครับแล้วก็ซ้ายตรงไปแยกราชประสงค์
แล้วค่อยไปเลี้ยวซ้ายเข้า CTW จะลัดหลังห้างไปแบบรถยนต์ รปภ. ไม่ยอมครับ
ผมไม่เคยลัดนะ แต่เคยเห็น 1199 โดนกั้นไม่ให้ผ่านให้วนกลับ
comment7-1:ถ้ามีข้อความบอกเพิ่มจาก ป้ายห้ามมอไซค์ผ่านว่า
"มอไซค์บังคับออก ถนนพระรามที่ 1 ทุกคัน" เพิ่มเติม ก็จะชัดเจนมากขึ้น
เพราะ ตรงจุดที่แปะป้าย 
เค้าจัดการจราจรแบบ บังคับรถยนต์เลี้ยวซ้ายทุกคัน 
พอผ่านและเห็นป้ายครั้งแรก ว่าห้ามผ่านเลยงงว่า
สรุปจะให้มอไซค์ไปซ้าย หรือไปขวา 
หรือว่า มอไซค์ ห้ามไปซ้าย หรือ ห้ามไปขวา
comment7-2:ถ้าว่ากันตามกฎจริงๆซอยเล็กๆข้างสยามดิส มอไซค์ห้ามเข้านะครับ
มีป้ายบอกไว้ชัดเจน แต่เดี๋ยวนี้ไม่รู้ยังมีป้ายอยู่ไหม แต่ผมเคยเห็นอยู่นะ
แต่เวลาผมขี่เข้าไป รปภ. ก็ไม่เคยไล่นะครับเพราะผมก็เข้าซอยเล็กนี่ตลอด
และพอสุดทางซอยแคบๆเมื่อก่อนจะมีป้ายบอกเลยเป็นป้ายตั้งพื้น รูปมอไซค์กับลูกศรห้ามตรงไป
และก็จะมีกรวยกั้นทางขวา เปิดช่องไว้เล็กๆสำหรับมอไซค์เป็นอันเข้าใจว่าให้เลี้ยวขวาแทนนะ
แต่หลังๆป้ายมันหายไปเหลือแต่กรวยที่กั้นไว้เปิดให้มอไซค์เข้า
comment8:ไม่ค่อยเข้าใจข้อความเท่าไหร่ แต่มันไม่เกี่ยวกับชนชั้นมั้ง
มันเป็นที่ส่วนบุคคลรึป่าว
อย่างบริเวณหน้าโรงแรมๆหนึ่ง แถวมาบุญครอง ห้ามบุคคลเดินผ่าน ยกเว้นนิสิตจุฬา นี่เมื่อ10ปีก่อนนะ 
แต่บริเวณที่เดินผ่าน มันไม่ใช่ทางเท้าสาธารณะนะ ทางเท้ามันจะอยู่นอกรั้วอีกที เปนบริเวณหน้าโรงแรมอ่ะ
comment9:ที่เอกชน เค้าไม่ให้คือไม่ให้ ... จบ ไม่ต้องดราม่า
comment9-1:ชัดเจน
comment9-2:ดราม่าเพราะยามใช้คำไม่สุภาพครับ
comment10:เดี๋ยวนี้กระทู้แบบนี้แยะนะ ...
แทนที่จะไปด่าคนขี่มอร์ไซค์รับจ้างว่า.....
         - ไม่รู้เหรอว่าห้ามเข้าหรือมักง่าย 
         - วันหลังต้องระวังนะ มันมีกฏหรือระเบียบทุกขี่  ไม่เข้าใจให้ถาม คิดเองเอ่อเอง ไม่ถูกนะ

ไม่เกี่ยวกับชนชั้นรถยนต์รถมอร์ไซค์หรอกนะ มันเกี่ยวกับตัวคนขี่หรือขับมากกว่า 
วันก่อนไปFour Point  ที่สุขุมวิท15ก็เห็นมอร์ไซค์จอดช่องเฉพาะซึ่งเป็นช่องจอดรถยนต์ มีป้ายเหล็กกันไว้ด้วย
ตึกสาทรซิตี้ผ่านไปก็เห็นมอร์ไซค์จอดช่องรถยนต์ที่กั้นไว้ตามบริษัทตามบุคคล มียามยืนจัดการชั้นนั้นเฉพาะ
comment11:Welcome Come To My World
comment12:ผมเฉยๆนะ เค้าจ้างรปภ.ด้วยค่าจ้างวันละกี่บาทเอง   อย่าไปใส่ใจรายละเอียดมากเลยครับ  รปภ.เค้าคงไม่มีเวลาแยกแยะว่าไหนลูกค้า ไหนพนักงานห้าง จุดประสงค์ของรปภ.ในตำแหน่งนั้นอาจจะคือการรักษาความเป็นระเบียบเรียบร้อย ไม่ใช่ต้อนรับลูกค้า
comment12-1:ถูก!!!
คาดหวังมารยาท ระดับแกรนด์ ฟินาเล่
น่าจะต้องโดยสารการบินไทยไป
comment13:ห้ามก็ห้ามไป แต่ไม่เห็นต้องด่า ควาย
comment13-1:จริง
comment14:น่าจะเป็นเพราะพฤติกรรม มากกว่า ยานพาหนะ
comment15:ผมนั่งรอเมล์ไปพารากอนอาทิตย์ละ2ครั้งเป็นอย่างน้อย   ไม่เคยเจอปฎิกิริยาอะไรไม่ได้เลยจากพนักงานหรือพวกรปภ.    ผมว่าพวกรปภ.ที่นี่เข้มแข็งดีจะตาย   โดยเฉพาะพวกโบกรถหน้าห้าง    ผมไม่รู้เหตุผลที่เขาห้ามรถมอเตอร์ไซด์ผ่านนะ      แต่เดาเอาว่า   มันอาจจะทำให้เกิดอุบัติเหตุได้ง่าย  เพราะมอเตอร์ไซด์จะซอกแซกเก่ง  เดี๋ยวไปเฉี่ยวรถเอา       กวาวโจวไม่มีมอเตอร์ไซด์นะช่วงเอเชี่ยนเกมสืเมื่อ4ปีที่แล้ว   รัฐบาลซื้อกลับหมดเลย  เพราะมอเตอร์ไซด์เป็นสาเหตุที่ทำให้รถติดและเกิดอุบัติเหตุ   ปัจจุบันไม่รู้ว่ายังเป็นแบบนั้นอยู่หรือเปล่า
comment15-1:เห็นด้วยค่ะ
comment15-2:มอไซค์ทำให้รถติด   

อืมมม  งั้นที่กทม รถติดทุกวันนี้ก็เพราะ มอไซค์ สินะ
comment15-3:TIGGER03  คงมีปัญหาในการอ่านเนอะ  
เจ้าของเม้นนี้ เขาบอกว่าเป็นเหตุผลของที่กวางโจว

แล้วมันเกี่ยวอะไรกับกรุงเทพ

ถ้าจะแย้งไปแย้งรัฐบาลจีน  และไม่ต้องเอากรุงเทพไปแย้งที่จีน
comment15-4:อันนี้ก็เกี่ยวกับกรุงเทพ ไปเอาจีนมาคุยทำไมก็ไม่รู้เนอะ
comment16:ห้ามผ่าน ก็คือ ห้ามผ่าน
จะผ่านไปทางไหนยังไงไม่รู้ แต่ห้ามผ่านก็คือ ห้ามผ่าน
มันไม่ได้เข้าใจยากอะไรเลยฮะ

แต่รปภ.ก็ควรดีๆ คำสบถ ด่า อะไรควรเก็บในใจ ไม่ควรพูดออกมา
comment17:หึหึ น่าสนใจ app เรียกมอเตอร์ไซด์ แฮะ มันชื่อ app อะไรเหรอ ??
comment17-1:สงสัยส่งline เรียก 55
comment17-2:Grab bike
comment17-3:ขอบคุณครับ เดี๋ยวจะลองหามาใช้ดูบ้าง
comment17-4:บริการของ grab ค่ะ  จะเรียกส่งคนหรือของก็ได้น่ะ
เราก็ชอบใช้บริการ app นี้เหมือนกัน
comment17-5:"สมาชิกหมายเลข 704046 & pinestand"  อยู่แต่ในกะลา เลยคิดว่ากะลาเป็นโลกทั้งใบสินะ!  

จะช่วยเปิดกะลาก็กลัวแสงจะแยงตาคุณ!!!
comment17-6:ตั้งใจจะมาแขวะ มาแซะ ปรากฎแอปมีจริง
หึหึ น่าสนใจนะ
comment17-7:ว่ายยยย โคตร เอาท์เลยอ้า

มีมา หึหึ ด้วยนะ 55555
comment18:สมควรแล้วววว.    ครับ. งานนี้

รปภ. ไม่ผิดครับ

เพราะถ้าคุณยังจะเข้าไป.   รปภ จะถูกด่า

มีความรู้มากกว่า รปภ.   ยังไม่เข้าใจ
comment19:...ภาพลักษณ์สถานที่และความปลอดภัย ที่ทำให้เขาห้าม มันเป็นที่ของเขา เขามีสิทธิ์กำหนด แต่ยามก็ด่าน่าเกลียด ส่วนตัวถ้าห้างไหนพนักงานไม่ดีก็เลิกซื้อเท่านั้น ไปเข้าหัองน้ำเดินเล่น พอจะซื้อค่อยไปซื้อห้างอื่นแทน ถึงจะแพงกว่าก็ตาม
comment20:มอไซด์รับจ้างไม่รู้เหรอ ผิดยังไงก็คือผิด ถ้าเขาด่าควายมา ก็ด่าควายกลับไป หรือลงไปต่อยเลยแบบแมนๆ มาโพสลับหลังมานไม่แมน คริคริ


ดีนะที่นี่เป็นแค่ รปภ ถ้าวิ่งเข้าไปในที่ห้ามเข้า เป็นตำรวจ ทหาร อาจยิงลงไปกองกับพื้นละ555


แล้วที่สำคัญที่สุดถ้าคุณฉลาด เห็นป้ายไม่ชัดเจน คุณควรถาม รปภ ก่อนที่จะขับพุ่งเข้าไปนะ ไม่ใช่เข้าไปเลยแบบตั้งใจ 55
comment21:"ห้ามผ่าน ไม่รู้จะห้ามผ่านทะลุกำแพงหรืออย่างไร และ ก็ไม่ได้บอกว่า ห้ามผ่านอะไร "

555 ก็หาข้ออ้างไปเรื่อยเนอะ
comment21-1:น่าจะบอกว่า ห้ามเลี้ยวซ้าย และ/หรือ มอไซค์ให้เลี้ยวขวาออกพระราม 1 ทุกคัน ( กล่าวคือบังคับให้ออกมาถนนใต้ parc paragon ระหว่าง siam paragon กับ siam center )
comment21-2:ดูรูปป้ายห้ามมอไซค์ผ่านได้ที่ความเห็น 90 ครับ

http://pantip.com/topic/34383321/comment90
comment21-3:เจอแบบนี้ ก็งงเหมือนกันครับ
comment22:เรียกมอเตอร์ไซค์ผ่านแอพกันแล้ว   ผมท่าจะไม่ทันเทคโนโลยีจริงๆ
comment22-1:Grab bike ค่ะ
แตกมาจาก Grab car Grab Taxi
comment23:จขกท.. น่าจะผิดกลับ เห็นหนังสือห้าม แล้วยังฝืนผ่าน
ยังเขียนมาอีกว่าได้ยินเสียง รปภ.ตะโกนไล่หลังเสียงดังมาก
ว่ามอเตอร์ไซด์ห้ามผ่าน แทนที่จะหยุด แล้ววกกลับทางเดิมครับ
เมื่อมีหนังสือเตือน ประกอบกับ รปภ.ตะโกนไล่หลัง ต้องหยุดแล้วครับ
เมื่อฝ่าฝืนต้องยอมรับกับปัญหาต่าง ๆ ที่จะเกิดขึ้นครับ
comment23-1:เจ้าของกระทู้เขาโดยสารไม่ใช่หรอครับ คนขับก็เหมือนวินบอกไปเขาก็ไม่ค่อยฟังเท่าไรนะ
comment23-2:เราเป็นผู้โดยสาร เรามีสิทธิ์ทักท้วงได้นะครับ ไม่ใช่ให้ขับไปไหนก็ได้ตามอำเภอใจ

ล่าสุดผมกลับจากสุวรรณภูมิ ให้แท๊กซี่วิ่งบนบูรพาวิถี แท๊กซี่บอกวิ่งบางนาก็ได้
ผมบอกว่าคุณทำตามที่ผมบอก เค้าก็ปฏิบัติตามโดยดีครับ
comment23-3:"ยังเขียนมาอีกว่าได้ยินเสียง รปภ.ตะโกนไล่หลังเสียงดังมาก"
ที่เขียนไป เพราะต้องการบอกข้อมูลให้ครบครับ  

ไม่ใช่คนขับครับ เป็นคนซ้อนท้าย
เป็นการโดยสารมอไซค์ครั้งแรกที่ผ่านพารากอนด้วยครับ
เลยไม่ทราบกฎระเบียบที่มีมานานแล้วของที่นี่
comment23-4:การด่าว่าควายนี่คือการลงโทษตามกฎหรอคับ?
comment23-5:หลายๆครั้งนั่งรถโดยสาร คงไม่ได้นึกว่าทางนี้ทางนั้นให้ผ่านได้หมดนะ

ยังไงอย่าไปคิดว่ามีปาก ทักท้วงแล้วเขาจะเชื่อเรา ถ้าคนไม่รุ้ก้ควรบอกกันดีๆ

ขนาดบางที่ผ่านประจำ ก้ยังไม่รู้อยู่ดี ว่าตรงนั้นเขาห้ามไหม

จขกท ผิดที่ไม่รู้ ส่วนยามผิดที่ใช้น้ำวาจา ไม่สุภาพ 

รปภ บางที่เขาเตือน เพราะเราไม่รุ้ ทำให้เข้าใจกันดี แต่บางที่ประหนึ่งเหมือนเรามาประจำแล้วเราทำผิดทุกครั้งแล้วด่าอันนี้น่าด่า
comment24:ห้ามผ่านอยู่แล้วครับ ผมขี่ไป รปภ. บอกผ่านไม่ได้ก็จบขี่อ้อมทางอื่น เค้าทำตามหน้าที่ ผู้ใหญ่สั่งมา ลองให้ผ่านสิ โดนทำโทษหนักๆ หน่อยตัดเงิน 

รปภ เป็นอาชีพที่เหนื่อย เปลืองตัว(ทะเลาะกับลูกค้าห้างแก้ปัญหาโดยให้ รปภ. ออก) 

ปล. ตรงนั้นเหมือนเป็นที่พักบางท่าน ลอง search google สิครับ
comment24-1:น่าเห็นใจ รปภ จริงๆครับ

คราวหลังไม่ทำผิดกฎแล้วครับ
comment25:ป้ายมันอาจจะไม่ชัดเจนจริงๆตามที่จขกทว่า แล้วมอไซด์มันพาไปไม่ใช่จขกทขี่ไปเองซะเมื่อไหร่

ถ้าเป็นผมโดนเรียกควายแบบนี้เรื่องก็อาจจะถึงโรงพัก แจ้งความหมิ่นซึ่งหน้าไว้ก่อน 
ถ้ามันยังไม่ขอโทษให้ถูกที่ถูกทางก็คงเอาใบแจ้งความไปเขียนคำฟ้อง ให้หมายศาลไปแปะ
หน้าบ้านมัน(ถ้าเป็นยามคนไทย)

ถึงจะไม่เอาเรื่องถึงโรงพัก ผบหห้างที่อยู่วันนั้นก็คงต้องโดนผมโทรศัพท์ด่าแน่นอนที่
อบรมลูกน้องแบบควายๆ ให้พูดจาประสาควายๆ  ขับรถผิดทางก็แค่เข้าไปห้ามเข้าไปกันไว้
ก็เพียงพอแล้วทำไมต้องด่าควายด้วย

ลองขับรถยุโรปหรือซุปเปอร์คาร์สวนทางผิดไปบ้างยามมันก็คงไม่กล้าใช้คำพูดแบบนี้หรอก
comment25-1:ถ้า เค้า อ้างว่า ด่า คนขับรถมอเตอร์ไซค์ ไม่ได้ด่า เจ้าของกระทู้ล่ะ

ระวังจะเจอ ข้อหา แจ้งความเท็จ กลับนะครับ ...อิอิ
comment25-2:ข้อเท็จจริงก็คือถ้าไม่ได้ด่ามันก็คงไม่เป็นเรื่อง แค่เข้าไปบอกทางคนนึงจะโกรธ
ถึงกับไปแจ้งความได้อย่างไร?  ดังนั้นเวลามีเรื่องใครไปแจ้งความก่อนจึงเป็นฝ่าย
ได้เปรียบ  เพราะบ้านเราวิธีการพิจารณาคดีมันเป็นแบบกล่าวหาแล้วคนถูกกล่าวหา
มาแก้ต่าง ไม่เหมือนตปท ผู้กล่าวหาแล้วต้องพิสูจน์ว่าเป็นความจริง
comment25-3:25-2
ประเทศไทยคนกล่าวหาก็ต้องพิสูจน์ข้อเท็จจริงที่ตนกล่าวอ้างให้ศาลเชื่อว่าจำเลยกระทำผิดอาญาจริงถึงจะลงโทษครับ ตามหลัก "ผู้ใดอ้างข้อเท็จจริงใดผู้นั้นมีหน้าที่พิสูจน์ข้อเท็จจริงนั้น"  
ยกเว้นบางฐานความผิดที่จะมีข้อสันนิษฐาน ที่ฝ่ายจำเลยจะต้องพิสูจน์แก้ข้อสันนิษฐานนั้น เช่น พรบ.การพนัน
comment25-4:ด่าไอ้ควายแบบนี่ไม่หมิ่นนะครับลองไปดูกฎหมายดีๆ
comment25-5:ฟ้องไว้ก่อนได้นะครับ จะตัดสินอย่างไรก็อีกเรื่องนึง  อีกประการต่อให้โคดทนายที่ว่าเก่งกาจว่าความรัดกุมอย่างไร
ในประเทศไทยก็ยากที่จะคาดเดาผลได้ครับ เพราะศาลไทยเก่งสุดในสามโลกตัดสินได้ทุกเรื่องครับ  
ที่สำคัญเป็นโจทก์ไว้ก่อนในประเทศไทยได้เปรียบครับ
comment25-6:คือ.. มันโดนฟ้องกลับได้นะครับ แถมต้องเสียค่าทนายให้เค้าด้วยนะครับ
comment26:หลายคนยังจับประเด็นไม่ได้เลยใช่ไหมครับ

- จขกท.ไม่ได้ขี่เองและใช้บริการซึ่งน่าจะเป็น Grab Bike (ซึ่งตอนนี้มีแค่เจ้าเดียว)

- จขกท.โดนด่า "ควาย" (หรือด่าคนขี่-ซึ่งแน่นอนกระทบชิ่งยันจขกท.แน่ๆ)

ประเด็นที่ต้องถกเกียงกันลึกๆต่อคือ

- จขกท.เห็นป้ายไม่ชัดเจน + คนขับไม่คุ้นชินเส้นทาง แล้วจขกท.ไปบังคับให้คนขี่ไปต่อหรือไม่ หรือว่าคนขี่ไปต่ออย่างสมัครใจให้โดนด่าว่าควาย

- พนง.บริการจราจรคนไหนด่าว่าควาย อันนี้สืบคงไม่ยาก วันที่เกิดเรื่องปรากฏอยู่ เหลือแค่ช่วงเวลาที่เกิดเรื่อง ผู้จัดการส่วนมีหรือจะไม่รู้ว่าจัดพนง.คนไหนลงพื้นที่ตอนนั้น

กฏของการบริการในเรื่องนี้นะครับ ถ้าตัวคุณเองไม่สามารถสร้างความชัดเจนในเรื่องนี้ได้ (ป้ายตั้งกับพื้น+การอธิบายเส้นทางการจราจรสำหรับผู้ที่ไม่เคยใช้เส้นทาง) ต่อให้ต้องอธิบายจนปากเปียกปากแฉะวันละเป็นร้อยเป็นพันคัน ก็ไม่ควรต้องมาด่าลูกค้าว่า "ควาย" อย่างนี้ครับ
comment26-1:ก็เค้าบอกว่า ห้ามผ่าน รปภ.คนแรกก็บอกห้ามผ่าน
คนขี่ก็ยังจะขี่เข้าไป
รปภ.คนที่ 2 ดักไว้ได้ ยังไงก็ไม่ให้ผ่าน ก็ขี่ย้อนกลับ
เลยโดนด่า ควาย (รปภ.คงไม่ได้ด่าคนนั่งหรอก แต่ด่าคนขี่มากกว่า แต่คนนั่งเข้าข้างคนขี่ทั้งที่รู้เหมือนกันว่า ห้ามผ่าน)

ไม่เห็นป้าย หรือป้ายไม่ชัดเจน ก็โอเค อาจเข้าใจผิด
แต่จขกท.บอกว่า รปภ.ตะโกนไล่หลังมาว่า ห้ามผ่าน ก็ยังขี่เข้าไป

สรุป คือ คนขี่รู้มั้ยว่า ห้ามผ่าน
ลองคิดดูฮะ

เรื่องรปภ.ด่า มันก็ไม่สมควร ก็ผิดเป็นอีกกรณีไป ฐานคุมอารมณ์ไม่อยู่
comment26-2:นั่นแหละครับ ผมถึงต้องมาตั้งคำถามต่ออีกไงว่า ตกลงว่าคนขี่ฝืนขี่ต่อไปเองหรือว่าจขกท.ไปบอกให้ขี่ไปเลย สุดท้ายพาไปเจอสถานการณ์แบบนี้ ต้องแบ่งความผิดกันให้ชัดเจน

พนง.บริการจราจรหลายคนทำงานหนักและเครียด เงินเดือนก็ไม่ได้เยอะอะไร เจอเรื่องน่าปวดหัวเยอะ แต่ถึงยังไงด่าผู้มาใช้บริการว่า ควาย ก็ไม่เหมาะสม เรื่องนี้ถ้าเป็นประเด็นใหญ่ขึ้นมา ก็ต้องปล่อยให้ทางผู้ดูแลสถานที่เขาจัดการกัน

ต้องแยกประเด็น (ถึงมันจะต่อเนื่องกันก็เถอะ) ว่า
1. ใครพาไปให้โดนด่า กับ 2.ทำไมต้องมาด่าคำแรงๆแบบนั้น

ถ้า จขกท.สั่งให้ไป แล้วมาโดนแบบนี้ จขกท.ก็ต้องแบ่งรับความผิดของตัวเองไปส่วนนึงนะครับ

(ส่วนตัวเดาว่าจขกท.บอกให้ไป ไม่ใช่คนขับไปเอง)
comment26-3:ผมว่า ประเด็นจขกท.ไม่ได้อยู่อย่างที่เฮียคิด
แต่จขกท.ต้องการบอกว่า
1 ไม่ผิด เพราะป้ายไม่ชัดเจน ทำให้สับสน (จะคนขี่ หรือคนนั่งบอกให้ไป อันนี้ไม่รู้ แต่จขกท.ไม่ได้ให้ความสำคัญเท่าไร)
2 ทำไมต้องด่ากันรุนแรง (อันนี้แน่นอน ผมเห็นด้วยกับจขกท. ว่า ก็ไม่ควรจริงๆ)
comment26-4:ผมว่าคราวนี้จขกท.มาตั้งกระทู้นี่มีเงิบแน่นอน และแน่นอนว่านอกจากตัวเองเงิบแล้วยังจะลากคนอื่นซวยไปด้วย

พนง.บริการจราจรคนนั้นก็นะ ไม่น่าเลย ใกล้สิ้นปีแล้วแท้ๆ
comment26-5:เงิบจริงครับ

กฎเค้ามีมานานแล้ว ไม่เคยรู้เลย

ไม่คุ้นเส้นทางด้วยครับ

อยากให้ปรับปรุงเรื่องป้ายไม่ชัดเจนครับ

เป็นความคิดแรก ตอนรู้ว่าห้ามผ่าน เลยคอมเม้นกับพนงไปแบบนั้นครับ

และมาตั้งกระทู้เพราะต้องการทราบความเห็นและประสบการณ์การสัญจรจากคนอื่นๆครับ

ไม่ต้องการให้คนอื่นหรือใคร ซวยหรือเงิบใดๆทั้งสิ้นครับ

เงิบที่ผมคนเดียวพอ
comment27:รปภ. เค้ารับคำสั่งมาที่ก็ที่เอกชน คนจะตั้งกฏอย่างไรก็ได้ และ รปภ. ไม่รัดกุมเจ้านายด่าเลวร้ายก็ไล่ออกตกงาน 
เค้าคงจะโกรธที่คุณไม่ฟังจนด่าคุณก็ไม่แปลกหรอกเพราะมันสุ่มเสี่ยงต่อชีวิตการงานเค้า
comment27-1:ด่าคนอื่นว่า "ควาย" ก็มีโอกาสโดนไล่ออกจากงานครับ ถ้าสมมุติจขกท.เป็นลูกค้าของโรงแรมล่ะ ไม่ต้องคิดเลยว่าจะเกิดอะไรขึ้นกับรปภ.คนนั้น
comment28:มีอย่างนี้ด้วยเหรอเนี่ย
comment29:See some things... Say some things.
comment30:คนอื่นเห็นป้าย "ห้ามมอเตอร์ไซค์ผ่าน" เขาก็คงเข้าใจแล้วว่าหมายถึงอะไร. 
แต่ยังพยายามคิดเข้าข้างตัวเอง "พิงกำแพงอยู่เห็นไม่ชัดเจนคงไม่ใช่มั้ง" "คงไม่ให้ออกซ้าย ให้ออกขวาล่ะมั้ง" 
อันนี้เขาเรียก "ดื้อตาใส" 
ถ้าจะว่าไปมันเป็นที่ส่วนบุคคล เขาซื้อที่เขามา. มีคนมาใช้หลังบ้านเขาเป็นทางลัดไปนู่นนี่ มันทำให้วุ่นวาย และอันตรายกับแขกด้วย โดยเฉพาะมอเตอร์ไซค์  เพราะมันขับฉวัดเฉวียนและไม่เคยชะลอ.
comment30-1:"คนอื่นเห็นป้าย "ห้ามมอเตอร์ไซค์ผ่าน" เขาก็คงเข้าใจแล้วว่าหมายถึงอะไร. 
แต่ยังพยายามคิดเข้าข้างตัวเอง "พิงกำแพงอยู่เห็นไม่ชัดเจนคงไม่ใช่มั้ง" "คงไม่ให้ออกซ้าย ให้ออกขวาล่ะมั้ง" "

ตรงที่ติดป้ายห้ามมอไซค์ผ่านนั้นบังคับรถยนต์เลี้ยวซ้ายครับ
ส่วนมอไซค์ ตอนนี้ทราบแล้วว่า ให้แหวกกรวยที่กั้นเลี้ยวออกด้านขวา ไปด้านถนนพระราม 1 จะเป็นถนนใต้ parc paragon ที่เวลาขับออกมาก ร้านโดนัทคริสปี้ครีมจะอยู่ซ้ายมือครับ เพราะจะขับย้อนกลับมาทางที่เข้ามาก่อนเจอป้าย เป็นไปได้อยู่แล้ว เพราะเลนถนน หลังอาคารจอดรถสยามแคบมาก ผ่านไม่ได้แน่นอน
comment31:ผมคงไม่ดูที่ปลายเหตุ  (โดนด่าควาย)  แต่ผมสนที่ต้นเหตุมากกว่า  คือถ้าทำตามกฎระเบียบของทางห้าง  เหตุการณ์อื่นๆ มันก็จะไม่เกิดตามมา

คนไทยบางจำพวก  ทำผิดแล้วไม่ค่อยจะยอมรับผิด  แต่ชอบที่จะหาเหตุผลแก้ตัว (แถ) ให้กับความผิดของตน  และที่นิยมทำกันในช่วงหลัง  คือหาพวก (ในโซเชียล) มากลากไป  เพื่อจะเปลี่ยนประเด็น  ทำให้ผิดเป็นถูก  ซึ่งคนไทยส่วนใหญ่เป็นอย่างนี้  สังคมมันถึงได้วุ่ยวายครับ
comment32:1) เราฝ่ากฎเราผิดอยู่แล้ว

2) มันด่ามา ถ้าโมโหก็ด่ากลับ

จบ
comment33:/รปภ. คงอยู่นานเกินไปแล้วล่ะ

หลายๆคนเวลาทำงานไปนานๆ. รากจะงอกลงลึกเหมือนรากต้นไม้.   พอยึดเกาะแน่นครวามกร่าง. โอหังก็ตามมา. เป็นกันเยอะครับ.  

ส่วนคนที่ดีๆก็มีนะ.  ยิ่งนานยิ่งให้ความเอื้อเฟื้อเผื่อแผ่แก่คนรอบข้างหรอบุคคลอื่น

ทำใจครับ.  สังคมไทยยอมรับกับวัตถุที่มองเห็น
comment34:ป้ายเขาก็ห้ามไว้แล้ว

รปภ. ก็เดินมาห้าม

ยังจะทำไม่สนใจ

ก็สมควรโดนด่า
comment35:มาจาก มอไซด์เองแหล่ะ ชอบแว้นรบกวนเขา ถ้าปล่อยให้ผ่านเขากลัวรบกวนแขก และอันตรายด้วย อุบัติอันดับ 1 มาจากรถอะไร
comment36:เราว่านะ ...

ถ้า รปภ. ตะโกนว่า ห้ามผ่าน // แล้ว จขกท ตะโกนกลับว่า ขอโทษครับพี่ผมหลงมา ออกทางไหนได้บ้างครับ

คงไม่มีกระทู้นี้ค่ะ

ปล. ใจเขาใจเรา โต้มาก็โต้ไป ต่างคนคิดว่าตัวเองถูก
comment37:การใช้คำหยาบ เป็นเรื่องไม่สมควรครับ ประเด็นนี้ รปภ ผิดแน่นอน ในการฝึกอบรมก็มีการฝึกการพูด การสอบถาม การตอบคำถาม ไม่รู้ว่า รปภ บริษัทนี้เหมือนกันหรือเปล่าแต่คิดว่าไม่ต่างกัน 

       ประเด็นที่สองการฝ่าฝืนป้ายห้ามของ จขก อันนี้ผมก็มองว่าผิดชัดเจน พื้นที่ ที่ถูกกำหนดให้มีการห้าม อะไร ส่วนใหญ่ก็เพื่อความปลอดภัย หรือเพื่อความสะดวก และ รปภ มีหน้าที่ดูแลให้มันเป็นไปตามนั้น มองในแง่คนดูแล ผมว่าเขาตกใจมากกว่า แค่ จขกท เข้าไปแบบนั้นได้ เขาก็โดนตัดเงินแล้วครับ โดนลงโทษตัดเงินนะครับ นี่ถ้า จขกท เอาเรื่องถึงแม้เขาทำตามหน้าที่ เขาก็ยังต้องตกงานอยู่ดี มองในแง่ร้าย จขกท ฝ่าเข้าไปช่วงสับสนทำ C4 หล่นไว้ซักสองปอนด์ นี่ป่วนกันทั้งประเทศเลยนะครับ ทางการก็เน้นให้ รปภ ต้องดูแล ดูมากไป คนที่ไม่สะดวก ก็ด่า เกิดเรื่องมา รปภ โดนด่าอีก มีหน้าที่ทำไมไม่ช่วยสอดส่อง 

       เข้ามั่วซั่ว บ้านเราอีกหน่อยก็คงต้องเคร่ง กว่านี้ แต่ในบางประเทศที่เขามีระเบิดบ่อย ๆ  อาจโดนส่องร่วงได้นะครับ
comment38:น่าจะลงไปจดชื่อ รปภ นะครับ แต่ตอนนี้ร้องเรียนกับห้างแล้วแจ้งเวลาสถานที่ก็น่าจะหาตัวได้ คนมารยาทแบบนี้ไม่ควรทำงานบริการ จริงๆไม่ควรมีงานทำเลย
comment39:ตอนนี้ยังไงคนที่เดือดร้อนน่าจะเป็น รปภ. ปากพาจน อาจโดน หักเงินพักงาน ไล่ออก ตกงาน
โดยต้นเหตุที่แท้จริงเริ่มจากใครครับ ลองคิดๆดู
comment40:เรามองหาต้นเหตุก่อนค่ะ ว่าทำไมจึงทำให้เกิดเหตุการณ์
ที่รปภ.ต้องตะโกนด่าออกมาว่า " ควาย " 

ถ้าไม่มีสาเหตุ คำว่าควายก็คงไม่เกิดขึ้น
comment41:ดีนะ ควาย ยังมี สระ อา
comment42:ตั้งข้อสังเกตุ

1.ไม่รู้เรียกได้มอไซค์รับจ้างวินไหน ถ้าเป็นวินแถวนั้นจริงๆน่าจะทราบอยู่แล้วว่าห้ามผ่าน

2.ป้ายที่ว่าอาจจะไม่ชัดเจน(โอเคอันนี้ไม่ว่ากัน) แต่เมื่อขับเข้าไปแล้วได้ยิน รปภ.คนแรกตะโกนบอกแล้ว ว่ามอไซค์ห้ามผ่านทำไมไม่หยุด

และย้อนกลับมาเลย กลับวิ่งลึกเข้าไปอีกจนโดน รปภ.ชั้นต่อไปขวางและให้ย้อนกลับมาทางเดิม

3.ผมวิเคราะห์เองว่า รปภ.คนแรกคงไม่ได้ตั้งใจดูถูกมอเตอร์ไซค์อะไร แต่คงโมโหคุณมากกว่า อาจจะคิดว่าคุณพูดแก้ตัว จึงพูดไปอย่างนั้น(ซึ่งไม่

สมควร)
comment43:โง่จริงหรือแกล้งโง่มิทราบ ถ้าโง่จริงก็สมควรถูกด่า
comment44:ใส่กางเกงขาสั้นไปซื้อ Rolex คนขายยังไม่ค่อยจะดูแลเลย ไปดูแลคนต่างชาติที่ขอดูนั่นดูนี่ แต่สุดท้ายไม่ซื้อ ผมใช้เวลา 3 นาทีซื้อมา 1 เรือน เพราะเล็ง submarine ไว้แล้ว จะว่าไปมันก็เป็นการ screen คนในเบื้องต้นนั้นแหละ

แต่มันอยู่ที่ลุค บุคลิกของคุณด้วย ผมโชคดี แต่งตัวยังไงก็มีคนเรียกเฮียตลอด ไม่ใช่ เหี้..ย นะ อิอิ (เสื้อยืด กางเกงขาสั้น รองเท้าแตะ) อายุมากขึ้น ดูเป็นเสี่ยมากขึ้น แต่ไม่ชอบนะ เพราะรู้สึกว่าตัวเองแก่มาก
comment44-1:เกี่ยวไรกับกระทู้อะ??
comment44-2:เกี่ยวสิครับ แสดงว่าอ่านไม่หมด ที่เล่าก็คือ เจอที่ siam paragon นี่แหละ ไม่ใช่แค่ยาม แต่พนักงานเขาก็ต้องดูคนที่ไปซื้อของด้วยเหมือนกัน (จริงๆก็เป็นทุกที่)
comment44-3:มันคนละเรื่องอะนะ จขกท. นั่นเขาฝ่าฝืนกฏนั่งมอเตอร์ไซค์รับจ้างผ่านในที่ห้ามผ่าน เรื่องคุณซื้อของแล้วโดนพนักงานแบ่งชนชั้นมันคนละเรื่องเปล่า??
comment44-4:คนละเรื่องเลยค่ะ ถ้า จขกท ไม่ฝืนกฏ เค้าคงไม่ด่า
แล้วจับใจความไม่ได้แบบนี้ แต่มโนเก่งนะ
comment44-5:น้ำท่วมทุ่ง ผักบุ้งโหรงเหรง!

แค่บอกว่า "ผมแต่งตัวบ้านๆไปซื้อของในห้างนี้ก็โดนพนักงานเมินเหมือนกัน" ก็พอ  ต้องมา Rolex รุ่นนั้นรุ่นนี้ มาดเสี่ยอย่างนั้นอย่างนี้  แหม่!
comment44-6:มันไม่ใช่ชาวบ้านเค้าอ่านไม่หมด

ที่คุณพูดมามีเหมือนกระทู้อย่างเดียวคือพารากอน

นอกนั้นประเด็นไกลกันไปเป็นโยชน์

ไม่มีอะไรเกี่ยวข้องกันชัดเจน 

พอคนเค้าไม่เข้าใจเพราะคุณไม่เคลียร์เองคุณกลับไปตอกคนอื่นว่าเค้าอ่านไม่หมด

แหม่
comment45:1   ขับรถหลงเข้าไป เพราะไม่ชินทาง
2   ป้ายไม่ชัด หรือวางมองไม่เห็น
3   ถูกยามไล่

สามอย่างนี่ผมค่อนสามารถเชื่อได้ เพราะมันเป็นไปได้

ส่วนพวกคำพูดแรงๆ ด่ากัน อันนั้นขอเก็บไว้ก่อนครับ เพราะปกติ การขึ้นเสียงถึงขั้นด่าส่วนมากมันต้องมีที่มาที่ไป
ผมกลัวเงิบแบบ ข่าวของป้ากับคนท้องน่ะ
comment46:........ถ้ารถยนต์ผ่านได้ แล้วทำไม มอเตอร์ไซค์ผ่านไม่ได้........เหตุผล คือ...?
comment46-1:สองล้อเครื่อง ชอบขับซอกแซก
คนก็คิดว่าวิ่งหลังห้างลัดไปเร็วกว่า
ป้ายห้าม จึงเกิดขึ้น

อันนี้ผมจินตนาการเอา

เหตุผลจริงคงต้องถามเจ้าของสถานที่ ครับ
comment47:ผมเจอบ่อยจะตาย  มอไซด์คันหนึ่งก็ราคารถเก๋งคันแต่ในเมื่อเป็นพื้นที่เค้าเค้าไม่ให้เราก็ทำตามกฎครับ  ผมขี่ผ่านหน้าห้างไปจอดเซ็นทรัลเวริ์คแวะไปขี้ที่พารากอนกินข้าวซื้อของที่ เซ็นทรัลกับสยามดิสครับ  ^^
comment48:เขาห้ามผ่านน่ะ
comment49:ผมว่าพาราก้อน อะไรนี่พนักงานบริการดีนะ  ผมนี่แต่งตัวโทรมๆ เสื้อยืดย้วยๆ ไปเดินดูเครื่องซักผ้า พนักงานยังดูแลอย่างดี จนผมใจอ่อนซื้อมาเลยอะ วันหลังผมก็ผ่านเซลล์คนเดิม เขาก็ยกมือไหว้ผมทุกรอบเลย ขนาดว่า หน้าตาผมนี่ดูยังใงมันก็ไม่มีจะกินชัดๆ 

ส่วนเรื่องมอไซค์ผ่าน จำได้ว่าเมื่อก่อนเคยผ่านได้ มอไซค์ส่วนใหญ่ใช้เป็นทางลัดครับ แต่รู้สึกว่ามันน่าจะวุ่นวานกับทางห้างเขา เขาก็เลยห้ามเข้า ซึ่งแต่ก่อนก็มี รปภ คอยดูแลอยู่ครับ อันนี้ก็ต้องโทษคนขี่มอไซค์ส่วนหนึ่ง ที่ไม่เคารพกฏ ไม่มีวินับครับ 

ส่วนเรื่อง รปภ มาด่า อันนั้นก็ไม่สมควรอย่างแรงครับ ไม่ว่าจะอะไรอย่างไรก็พูดกันได้ครับ คนขับมอไซค์ใส่หมวกกันน็อค มันไม่ค่อยได้ยินอะไรหรอกครับ ถ้า จขกท บอกว่าป้ายที่เห็นก็ไม่ชัดเจน ทาง รภป ก็ควรนำไปปรับปรุง ไม่ใช่ด่ากลับมาแบบนี้ครับ 

ส่วน เรื่องมอไซค์เป็นชนชั้นช่างอะไรนั่น ก็ จริงสำหรับสังคมไทย เวลาผมไปพาราก้อนอะไรนั่นผมไปจอดรถที่ MBK ครับ เพราะจัดที่จอดไว้ชัดเจน มีระเบียบ แต่พาราก้อนนั้นไม่แน่ใจครับ ก็เลยไม่ไป อ้อ ถ้า จขกท ขับมอไซค์ ไปเซ็นทรัลอาจจะรู้สึกน้อยใจมากกว่านี้ก็ได้ เพราะไม่ว่าจขกท จะซื้อของในห้างมากแค่ไหน ก็ไม่สามารถนำบิลมาลดหย่อนค่าจอดรถได้สักกะแดงเดียว ไม่เหมิอนรถยนต์ที่สแตมป์บัตรได้  อืม แต่ถ้าที่เดอะมอล์นี่ซื้อของเอามาแสตมป์ค่าจอดได้ด้วยนะ แต่ละที่ก็ต่างกันตามความคิดของผู้บริหารแหละครับ
comment49-1:แปลกเนอะ ทำไมเฮียเม้นบนเขาบอกพนักงานไม่ใส่ใจเขา ห้างเดียวกันไหมนี่?? 5555555

เราไปก็ไม่มีปัญหานะ แต่งตัวปกติ ไม่เลิศเลอ เขาก็บริการปกติอะ บริการดี หรือไม่ดี อยู่ที่สันดานคนขายมากกว่า ไม่เกี่ยวกับห้างหรอกมังค่ะ อิอิอิ
comment49-2:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment49-3:จริง ผมไปพารากอน ผมก็ไม่เอามอเตอร์ไซค์ไป ไปรถไฟฟ้าดีกว่าขี้เกียจเข้าไปหลงในนั้นให้เขาด่า
comment50:ผมขับ SPARK 115 หลงเข้าไป  โดนต่อว่า เอ้ย.. .. . ขับเข้ามาได้ยังไงว่ะ..   มองไม่เห็น ป้าย ห้ามเข้าเหรอ 

ผมบอก อ้อ. . .  ขอโทษครับ   ผม สืบ. 9  ครับ พร้อมควักให้ดู แว้บ นึงแล้วเอาลง  ( บัตรสมาชิกหอสมุดแห่งชาติ ) 

คำพูดเปลี่ยน  ครับผม. . .  นายครับ มีไรครับนาย. . . ผมบอก   ไม่มีไร  นายให้มาดูไรนิดหน่อย 

เค้าพูด   ครับนายครับ  ตามสบายครับนาย  มีไรเรียกผมน่ะครับ   

หลังจากนั้น ก็ออกครับ ไม่รู้จะเข้าไปทำไม  ก่อนออกถาม น้อง ทางนี้ออกไปไหน  แล้วก็ขับออก  เพราะหลง 5 5 5
comment50-1:หาญกล้ามากครับ 55555+
comment51:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment52:ผ่านได้ด้วยหรอครับ
comment53:ทางห้างน่าจะทำป้ายให้ชัดเจนกว่านี้ คือไม่ใช่บอกแค่ว่า ห้ามผ่าน แต่ต้องบอกด้วยว่าให้ไปทางไหน
ไม่งั้นคนไม่เคยมาก็จะงง และไปผิดๆถูกๆ เข้าไม่ได้ต้องย้อนศรออกมามั่วไปหมด
แล้วก็มาโมโหด่าลูกค้า ก็ไม่ชัดเจนเองนี่หว่าควรโทษตัวเองด้วยนะ
ควรชัดเจนเสียแต่แรก ไม่ให้เข้าประตูนี้ ให้ไปเข้าประตูไหนก็บอกด้วย
comment53-1:ใช่ครับ นี่คือจุดประสงค์หลักที่ต้องการสื่อครับ 
ขอบคุณมากครับ ที่เข้าใจพอยท์
comment53-2:ดูรูปป้ายห้ามมอไซค์ผ่านได้ที่ความเห็น 90 ครับ

http://pantip.com/topic/34383321/comment90
comment54:กระทู้ไร้สาระ
จะแสดงความเห็น ถกเถียงกันให้ได้อะไรขึ้นมา ในเมื่อพวกคุณก็ไม่ได้อยู่ในเหตุการณ์จริง ข้อเท็จจริงที่อ่านก็มาจากเจ้าของกระทู้ฝ่ายเดียว
เสียดายกระทู้ที่มีประโยชน์ตกหายหมด
comment55:เขาด่าคนขี่ ไม่ได้ด่าผู้โดยสาร นิ
comment56:สถานที่ที่ไม่ใช่ทางสาธารณะ  เราทำไรไม่ได้หรอกครับ   เอาง่ายๆขอเข้าใช่ก็ต้องทำใจ
comment57:อืมมม  ...
comment58:ขี่Ducati ก็ไม่ให้ผ่านครับ ผมเคยโดนไล่ออกมาแบบนี้หละ พูดจาหมาไม่-แบบนี้หละครับ. แต่พอเปิดหมวกถามทำเสียงข่มๆหน่อยเค้าก็พูดดีขึ้นนะ ไม่รู้เป็นอะไรชอบโดนคนอื่นข่มแล้วถึงจะมารยาทดี

แต่ป้ายบอกก็ไม่ชัดเจนจริงๆครับ ใครไปแรกๆโดนหมดหละ น่าจะทำป้ายชัดเจนกว่านี้คนจะได้เลี้ยวผิดน้อยลง พี่รปภจะได้ไม่ต้องมาหงุดหงิด
comment59:ทีแรกรปภ. คงโมโหคนขี่ที่ไม่ยอมทำตามป้ายและไม่หยุดตามเสียงตะโกนไล่หลัง
แต่พอจขกท.(คนซ้อน) ไปบอกให้ปรับปรุงป้าย  เลยโมโหคูณสองเข้าไปอีก
ถ้าจขกท.ขอโทษขอโพยและบอกดี ๆ ว่าไม่ค่อยรู้ทาง  ก็ไม่น่าจะเจอรปภ.ด่ากลับหรอกนะคะ
ผิดและยอมรับ  ไม่ใช่ไปตอกกลับ   เรื่องถึงได้ออกมารูปนี้...
comment59-1:ครับ อ่านแล้วเข้าใจ รปภ มากขึ้นครับ
ตอนนั้นกำลังงงกับป้าย บวกกับเสียงห้ามจาก รปภ
เลยคอมเม้นไปแบบนั้นครับ อยากให้ปรับปรุงให้ชัดเจนจริงๆ
ไม่คิดว่า รปภ จะโมโหขนาดนี้
comment60:น่าติดตาม
comment61:จขกท.บอกว่ามีป้าย แต่ไม่ชัด

ก็นั่นไง เขาแก้ปัญหาโดยการให้ รปภ.บอกแล้วไงว่า  "ห้ามผ่าน"   มันก็ชัดกว่าให้เขาทำป้ายใหม่ตามที่ จขกท.บอกแล้วนิ

สมมุติว่า  มีป้ายชัดเจน  แล้ว  จขกท.ก็ยังฝืน   รปภ.ไม่ได้บอก    จขกท.คงเอามาอ้างอีกซะนะว่า  รปภ.ก็เห็นนิทำไมไม่บอก
comment61-1:สับสนว่า ห้ามผ่าน คือห้ามไปทางซ้าย หรือ ห้ามไปทางขวา หลังจากเห็นป้ายครับ

ปกติโดยสารมากับรถยนต์ จะถูกบังคับเลี้ยวซ้าย ตามการจัดการจราจรของศูนย์การค้า

พอเห็นป้ายครั้งแรกที่ห้ามมอไซค์ เลยงงว่า สรุปจะให้ไปไหน

ขอโทษด้วยครับ

ครั้งต่อไปไม่ฝ่าฝืนกฎแล้วครับ
comment61-2:คุณต้องแยกแยะให้ออกระหว่างทางสาธารณะ กับ ที่ส่วนบุคคล  

ทางสาธารณะ ถ้าห้ามผ่านตรงไหน ก็ต้องมีทางอื่นๆ มารองรับ

แต่นี่เป็นที่ส่วนบุคคล  เขาไม่อนุญาตให้ผ่านที่เขา  มันไม่มีความจำเป็นใดๆ ที่เขาจะต้องหาทางให้คุณไป

เอาง่ายๆ  ลองคิดดูถ้าเป็นบ้านคุณ  คุณห้ามคนนอกขับรถผ่าน  คุณจะหาเส้นทางไปให้คนนอกปะ
comment61-3:ขออนุญาต ความคิดเห็นที่ 61-2 นะครับ

"แต่นี่เป็นที่ส่วนบุคคล  เขาไม่อนุญาตให้ผ่านที่เขา  มันไม่มีความจำเป็นใดๆ ที่เขาจะต้องหาทางให้คุณไป"

ไม่น่าใช่นะครับ

ไม่งั้นผมคงไม่มีทางออกจากใต้ลาน parc paragon แล้ว

เพราะขับต่อข้างหน้าก็ไม่ได้

จะให้ย้อนกลับไปก็ย้อนศร ต้องสวนกับรถยนต์ที่เข้ามาด้านหลัง siam discovery ข้างวังสระปทุม

ดังนั้นจึงเหลือทางเดียว คือ ขี่มอไซค์แหวกกรวย มาด้านขวา ขับเพื่อออกถนนพระราม 1 โดยถนนที่ว่าคือ ร้านสตาบัค คริสปี้ครีมอยู่ซ้ายมือ  siam center อยู่ขวามือ
comment61-4:อ่านแล้วเข้าใจเลย ว่าทำไมถึงโดนด่าว่ากระบือ
comment61-5:ขอโทษด้วยครับ ผมไม่เคยขับมอไซค์ไป และนี่เป็นครั้งแรกจริงๆ ความรู้น้อยกว่าพี่ๆในห้องนี้เยอะครับ
comment61-6:จขกท ก็ควรสับสนล่ะครับ ป้ายห้ามผ่านคือห้ามเลี้ยวซ้าย แต่ลูกศรชี้ไปขวาซึ่งมีแยก
comment61-7:สับสนป้าย  แต่ รปภ.บอกด้วยคำพูดนิ
comment61-8:บอกแค่ห้ามผ่านก็ยังไม่ชัดเจนอยู่ดี
คือจะไม่ให้เข้าใช่มั้ย ให้ย้อนศรกลับออกตรงทางเข้าหรือยังไง
หรือจะให้เลี้ยวไปทางไหน ก็บอกมาเลย
คือทำป้ายไม่ชัดเจน แล้วอธิบายสั้นๆว่าห้ามผ่าน
สำหรับผม ใช้ไม่ได้ ครับ
มันที่ของคุณก็จริงแหละ แต่ความเป็นมืออาชีพไม่มี
แต่ผมไม่เอารถไปจอดหรอกห้างนั้นน่ะ ไปทีไรก็ BTS ตลอด
comment62:ไม่ได้เกี่ยวกับชนชั้น
ก็แค่มันห้ามผ่าน
comment63:ไว้อาลัยกับกระทู้ฆ่าตัวตายแปป
comment64:ความคิดเห็นนี้ถูกลบเนื่องจาก ความคิดเห็นนี้มีเนื้อหาเกี่ยวข้องกับสิ่งผิดกฎหมายหรือศีลธรรมอันดีของสังคม
comment65:"คนขี่มอไซค์คือชนชั้นล่างสุด"
การซ้อนมอไซต์รับจ้างนี่ไม่เกี่ยวเลยน่ะครับ เพราะคนรวยๆถ้าเกิดรีบๆเนี่ยเขาก็จะนั่งกันเป็นปกติ
แต่ถ้าคุณขับมอไซต์เองเนี่ยอาจเป็นไปได้ที่รปภ.บางคนอาจจะคิดแบบที่คุณว่า
comment66:อยากให้ไปลองขับมอไซดูมั่ง จะรู้ว่ามันงงจริงๆ ป้ายก็นิดนึง ถถถถถ
comment67:คนแบบนี้ในบ้านเมืองเราเยอะมาก

คือเวลาโดนด่าโดนว่าโดนจับ มักจะไม่พิจารณาตัวเองก่อนว่าทำผิดเองหรือเปล่า 

แถมยังมาประจานตัวเองอีก ทุเรศมาก
comment67-1:มาถามเป็นความรู้ครับ ไม่เคยรู้ว่ามีกฎของห้างนี้ที่ห้ามเฉพาะมอไซค์
น้อมรับคำชี้แนะนะครับ
comment67-2:ใช่ครับ ถ้าเป็นต่างประเทศเขาจะอธิบายกันดีๆครับ ไม่ด่าไม่แขวะ คนไม่รู้ย่อมไม่ผิดครับ
comment68:ผิดทั้งคู่
comment69:ถึงแม้ว่าป้ายจะไม่ชัดเจน ยามก็บอกแล้วห้ามผ่าน ยังดื้อผ่านก็ถือว่าผิดละ เหมือนกับตำรวจหละ ถนนนี้บอกเข้าได้แต่ตำรวจบอกห้ามเข้าก็จบหมดสิทธิ์เข้า แต่นี่ที่ส่วนบุคคล ยามมีสิทธิ์ในการจัดการการจราจรได้ แม้จะไม่มีป้ายห้ามผ่าน ส่วนยามก็ผิดไปด่าคนซี้ซั่ว
comment70:พยายามดึงชนชั้นเพื่อหาพวก?
comment71:กะมาหาพวกแต่เงิบนะครัช
comment71-1:เงิบเลยครับ
แต่มาตั้งกระทู้ถามความเห็นและถามข้อมูลเฉยๆครับ
พี่ๆ ในกระทู้นี้ น่าจะขับมอไซค์กันมานานแล้ว 
อาจจะบอกว่า โอ่ยแกล้งโง่รึเปล่า เรื่องแค่นี้ทำไมไม่รู้ เค้าก็ทำกันอย่างนี้ทุกห้างทุกสถานที่นั่นแหละ
ขอบอกว่า ไม่รู้จริงๆครับ ขับมอไซค์ไม่เป็นครับ ไม่เคยขับมอไซค์ไปที่ไหนเลย
ครั้งนี้เป็นครั้งแรกที่ฝ่าฝืนกฎ 
แต่ครั้งต่อไปจะไม่ทำอีกแน่นอนครับ
comment72:คงเป็นกฏของเค้าที่ตั้งไว้ แต่ป้ายคงไม่ชัดเจนอย่างที่จขกทเข้าใจก็ได้ค่ะ 
ถ้าเข้าไปผิดแบบนี้ ไม่รู้ว่าตอนออกมาเจอ รปภ. คนแรกรอบสองนั้น คุณพูดด้วยน้ำเสียงหรือสีหน้าแบบไหนด้วย 
แต่ รปภ. ไม่ควรพูดว่าควายเลยอ่ะ 

เล่าสู่กันฟัง อาจจะไม่เกี่ยวกับมอเตอร์ไซด์ 
พอดีต้องเดินทางไปโรงแรมที่อยู่หลังพารากอน วันนั้นน้องที่ทำงานในทีมเดียวกันขับรถกะบะ Mazda BT50 ไปส่ง 
เข้ามาจากทางด้านข้างวัดปทุม รถติดมากๆกว่าจะไปถึงทางเลี้ยวเข้าหน้าโรงแรม
 ทุกครั้งถ้ามาจากทางนั้นผ่านด้านหลังพารากอนจะเลี้ยวขวาเข้ารร.ได้เลย

วันนั้นรถติด ระกะบะก็เปิดไฟเลี้ยวขวาจะเข้ารร. (มีป้ายกั้นอยู่ว่าห้ามใช้ทางผ่านไปถนนเพชรบุรี) 
ทำยังไงรปภ. ก็ไม่ให้เลี้ยวขวา จะไล่ให้ออกไปทางด้านหน้าพารากอนลูกเดียว คือเราไม่ได้จะใช้ถนนผ่านไปถนนเพชรบุรีค่ะ กรูวมาโรงแรม
รปภ. ก็ไม่ให้เข้า ทำหน้าไม่พอใจ คือถ้าไม่ให้เข้า น่าจะเดินมาอธิบายหน่อยว่ามันเป็นเพราะอะไร ทำไมช่วงเวลานั้นถึงไม่ให้เข้า
แต่นี่จะไล่ไปทางอื่นลูกเดียว เปิดกระจกบอกรปภ. ว่าจะมาโรงแรม เค้าเลยเปิดที่กั้นให้แบบไม่พอใจ แล้วตะโกนว่าบอกไม่ให้ใช้ทางผ่าน
น้องเลยเบรครถดังเอี๊ยด ตะโดนสวนกลับไป แล้ว****มีปัญหาอะไร ก็กรูววมาโรงแรม (น้องค่อนข้างใจร้อนนิดนึง) 
เลยบอกให้ใจเย็นๆ เดี๋ยวไว้ไปคอมเพลนเอา

พอทำธุระเสร็จเรียบร้อย ตอนไปประทับตราบัตรจอดรถ เลยเดินไปถามกับทางจนท. ของโรงแรมด้านหน้า อธิบายให้เค้าฟัง เค้าบอกว่าจริงๆก็เลี้ยวได้
เราแจ้งว่าก็เค้าไม่ให้เลี้ยว แล้วพูดจาไม่ดี ประชดไปนิดนึงด้วยว่าเพราะเห็นเป็นรถกระบะหรือเปล่าเลยไม่ให้เข้า เพราะทุกทีนั่งรถคันอื่นมาเลี้ยวได้ทุกที

ทางจนท. โรงแรมแจ้งว่าตรงด้านหน้านั้นจะเป็น รปภ. ของทางพารากอน 
เราบอกเราไม่รู้ว่ารปภ.ของใคร แต่ทำแบบนี้ไม่ถูก ฝากช่วยเตือนๆหน่อยล่ะกัน 
กะว่า จะไปเขียนคอมเพลนกับทางโรงแรมแน่นอน แต่ว่าตอนขับรถออกมาทางเดิม เห็นจนท. ของทางโรงแรมเดินไปที่รปภ. ประตูทางเข้า
 คิดว่าน่าจะไปแจ้งและตักเตือนให้ค่ะ

เล่าให้ฟังเฉยๆ ไม่รู้ว่าเป็นรปภ. ชุดเดียวกันหรือเปล่าค่ะ 

ยอมรับกฏค ถ้าเราไม่แน่ใจ แล้วทำผิดจะขอโทษๆเค้าไป ไม่รู้ค่ะพี่ ขอโทษที  
แต่รปภ. ก็ควรทำกริยาให้ดีหรืออธิบายให้ฟังซักหน่อยก็ดี บางคนเค้าก็ไม่รู้จริงๆ เลยทำผิดกฏ
 หรือบางทีเค้าก็อาจจะมองรถกระบะ หรือมอเตอร์ไซด์ในอีกแง่มุมนึงก็ได้จริงๆค่ะ
comment72-1:ขอบคุณที่ร่วมแชร์ประสบการณ์ครับ

ผมว่าการขับรถกะบะ เข้าโรงแรม น่าจะมีความเกี่ยวข้องกับพฤติกรรม รปภ ไม่มากก็น้อย

อย่างนี้ผมก็สงสัยนะว่า 

แขกที่มาพักโรงแรม ถ้าตอนดึกๆ รถไฟฟ้าหมดแล้ว สมมติว่าเป็นชาวต่างชาติเค้าเรียกวินมอไซค์จาก นานา ทองหล่อ มาส่งกลับห้องนอน ค่ามอไซค์ก็ไม่ใช่ถูกๆ แล้วดันส่งไม่ถึงโรงแรมอีก ภาษาก็คุยกันไม่ 100% แขกโรงแรมคงเซ็งน่าดู
comment72-2:ผมเคยไปต่างประเทศ เรียกสามล้อเครื่อง เข้าโรงแรมที่ดีที่สุดในเมืองๆนั้น 

พนง เค้าก็ทำหน้างงๆนิดนึง ถามว่า มาเช็กอินใช่ไหม ก็ตอบไปว่า ใช่

แต่เค้าก็ให้รถไปส่งถึงในโรงแรมนะ 

ถึงแม้ตลอดเวลา สามวันที่พัก จะไม่เจอใครเรียกสามล้อเครื่อง เข้ามาก็เถอะ

คงเป็นเรื่องที่พบได้ไม่บ่อยจริงๆ ที่โรงแรมหรูๆ ลูกค้าจะใช้ยานพาหนะในลักษณะนี้ เค้าเลยทำหน้างงๆ
comment72-3:สะพานข้ามคลองสาธารณะ ต้องจัดเส้นทางสาธารณะ แต่โรงแรมเค้าคงมีอะไรมากกว่านั้น
comment72-4:นั่นสิคะ แต่ตอนนั้นเราคิดว่าอาจจะเป็นเพราะรถติดหรือเปล่าไม่แน่ใจ เลยงดให้ใช้ทางนั้นชั่วคราว
เพราะถ้ามันติดยาว คงจะเลยเข้ามาถึงบริเวณพื้นที่วนรถของโรงแรม

แต่ประเด็นคือ เราไม่ได้จะใช้ถนนเส้นนั้นเพื่อผ่านไปเพชรบุรี
เราต้องการที่จะเข้าไปในโรงแรม ถ้ามีปัญหาอะไรที่ไม่ให้เลี้ยวขวาเข้าน่าจะบอกกล่าวกันไป
นี่ไล่ให้ไปทางด้านหน้าอย่างเดียว ไม่คิดจะมาถาม  ไม่สนใจ ไม่คิดจะขยับแผงกั้นให้ 

แล้วพอทางเราแจ้งว่าจะมาโรงแรม ก็เปิดให้แล้วทำหน้าไม่พอใจ ขับผ่านหน้ารปภ.คนนั้นไปได้นิดเดียว
ได้ยินเสียงตะโกนว่า บอกว่าไม่ให้ใช้ทางผ่าน คือเราไม่ได้จะใช้ทางผ่านไปถนนเพชรบุรี แต่จะมาทำธุระที่โรงแรม -"-
comment72-5:คือบางที ถ้าเป็นสถานที่เอกชน ถ้าเค้าไม่ให้เข้า บางทีก็ไม่จำเป็นต้องอธิบายทุกรายหรอกอะ
ป้ายห้ามก็เขียนอยู่ ถ้าเห็น ก็ไม่ควรฝ่าเข้าไป 
ไม่แน่ใจ โรงแรมกับห้างเจ้าเดียวกันหรือป่าวนะครับ  ถ้าเจ้าเดียวกัน เค้าก็คงให้ผ่าน
แต่ถ้าคนละเจ้า ก็เป็นสิทย์ของเค้านะที่จะไม่ให้ผ่าน และก็เป็นสิทธิ์ของเค้าที่จะไม่แจ้งด้วย

 มองตามจริง ถ้ามีคนแอบลัดวันละร้อยคัน นี่น้ำลายแห้ง

ส่วน จขกท มองไม่ออกเหรอครับ ว่าทำไมความเห็นในนี้ถึงไม่ค่อยมีใครเข้าข้าง จขกท 
 รปภ ด่า นั้นก็เป็นส่วนของการใช้อารมณ์ กสรแสดงออกของแต่ละคนใรการจัดการกับคนไม่รู้จัก 
มันต้องแยก กับการที่เค้าห้ามแต่ยังจะฝ่าฝืนเข้าไปอีก
comment72-6:เกรงว่า ไม่ให้เข้า ไม่รู้จะไปทางไหนค่ะ T_T
เพราะทางเข้าโดยรถของโรงแรมมีอยู่ทางเดียวคือ หลังพารากอนค่ะ 

ไม่แน่ใจว่าทางเพชรบุรีเข้าได้หรือเปล่า เพราะในซอยค่อนข้างแคบ
แต่ทุกครั้งที่ไปโรงแรม สามารถเลี้ยวขวาเข้าได้เลยจริงๆค่ะ
comment72-7:ซอยที่เกิดเหตุ เลข 1 หรือป่าวครับ ถ้าใช่  รร อยู่หลังพารากอน พอดี ก็น่าจะเข้าได้อีก 3 ทาง รวมถึงไปอ้อมเข้าทางเพชรบุรีเลยมั้งครับ

ไม่รู้เขามีปัญหาอะไรกันหรือป่าวถึงสั่งปิดนะ  แต่ก็ว่ายาก พื้นที่เอกชน
บางที่ก็ต้องโทรถาม รร เอาอะครับ ว่าเข้าได้ทางไหนบ้าง

บางที่จะไปไหนก็ควรจะวางแผนให้พร้อม
comment72-8:เราเข้าทางเลข 3 ค่า

1-3 เคยเข้าหมดทุกทางเลยค่ะ แล้วแต่ว่าเรามาจากทางไหนค่ะ แต่ทั้ง 1-4 มันจะไปบรรจบทางเข้าเดียวกัน
แต่เข้าเส้นที่ 3 บ่อยที่สุด เพราะบ้านอยู่ถนนวิทยุ วิ่งเส้นเพลินจิต เลี้ยวซ้ายเข้าชิดลมตรงไป วิ่งทะลุเส้นพระรามที่ 1 
เลี้ยวขวาเลียบวัดปทุมวนาราม เลี้ยวซ้ายเข้าด้านหลังพารากอน เจอทางเข้าโรงแรมแล้วเลี้ยวขวาค่ะ

เอาจริงๆ ใช้เส้นทางเดิมๆ แล้วไปบรรจบตรงประตูทางเข้าโรงแรม ตลอด 2 เดือนตอนที่ไปๆกลับๆและอยู่ที่นั่นค่า
comment72-9:แสดงว่าเค้าเพิ่งเปลี่ยนกฏมั้ง ผมว่า 1กับ กับตรงคลอง ตรงทางสีแดงน่าจะปิดนะ กันรถใช้ลัดไปเพชรบุรีอะครับ ผมคิดว่าอย่างนี้นะ 
ผมก็คิดว่าเส้นนึงอย่างเดียวนะ เพราะทางตรงที่สุด มาปิด 3 ด้วย 
เค้ามีปัญหาอะไรกัน
comment73:ก้ผิดนะ 

แต่จนท.ไม่ควรด่าลูกค้าว่า"ควาย"นะครับ
comment74:เราเห็นป้ายมานานมากค่ะ เพราะขับรถเข้าห้าง มันต้องผ่านตรงนั่นตลอด

ปล ที่ผ่านมาเราเดาเอาว่า มันติดวัง น่าจะกลัวเสียงดัง อันนี้คิดเอาเองนะ
comment75:จขกท.จะพูดแบ่งชนชั้นทำไมวะคะ แสดงว่าเป็นคนดูถูกคนอื่น ดูจากองค์ประกอบภายนอกใช่ป่ะ
comment75-1:ขอโทษด้วยครับ
comment76:นั่งอ่านทู้จับใจความได้ว่า .......พารากอนควรทำป้ายใหม่ .... เราเองก็ไปประจำ รู้ว่าทางห้ามผ่าน แต่คนต่างถิ่น เละทุกราย ป้ายเท่าจิ๋มมด ตั้งบ้างไม่ตั้งบ้าง เพราะติดบนราวล้อเลื่อน .... ก็สมควรที่ จขกท. จะหลงผ่านไป ตูยังเคย แต่ก็เลี้ยวกลับ ... แต่คันนี้ไม่กลับ เลยเจออีกด่าน ก็เข้าใจว่าเขตพระราชฐาน  ..... สรุปว่า ทำป้ายชัดๆไปเหอะ ให้เห็นตั้งแต่เข้ามาจากสยามเซนเตอร์ .... แต่ก่อนมีแต่รถมอไซต์บ้านๆ แต่ช่วงหลังคนมีฐานะก็ขี่มอไซต์มาห้าง

จริงๆ แต่ก่อนตอนเปิดห้างใหม่ๆ เค้าให้ลงหน้าห้างแล้ว ลงไปจอดชั้นใต้ดิน ไปจอดประจำ ....  ตอนหลังห้างไปเช่าที่ด้านหลังวัดปทุม เลยจัดที่จอดรถมอไซต์พนักงาน ก็ย้ายมอไซต์ชาวบ้านไปด้วย .... และออกคำสั่งห้ามลงใต้ดิน (ด้วยนะ) นอกจากห้ามวิ่งด้านหลังห้าง .... ดังนั้น มอไซต์ต้องไปพระราม 1 แล้วเลี้ยวเข้า CTW อ้อมมาหลังวัดปทุม ถึงจะเข้าที่จอดรถมอไซต์ได้


การแก้ไขก็ไม่ยาก แค่ให้ลงใต้ดิน แล้วไปออกด้านข้างฝั่งวัดปทุม แล้วเลี้ยวเข้าที่จอดรถมอไซต์ ... แต่มันง่ายไป .... ทำให้ยากดีกว่า .... ก็ยุคโน่นมอไซต์มีแต่พนักงานส่งของกับพนักงานขายในห้างที่เอามอไซต์มา ลูกค้าที่เอามอไซต์มาก็กำลังซื้อไม่เยอะ ไม่เหมือนยุค BB เฟื่องฟูแบบยุคนี้ คาดว่าห้างอาจจัดที่จอดรถมอไซต์หรู ในชั้นใต้ดินก็ได้
comment77:ผมว่าป้ายมันชัดนะครับ "ห้ามผ่าน" ก็คือไปทางนั้นไม่ได้ มันจะเอนอยู่หรือลอยอยู่ ความหมายก็ไม่ได้เปลี่ยนไปไหน

ส่วนที่ รปภ. ด่าว่า ควาย อ่านไม่ออกหรือไง ก็น่าจะจริงของพี่แก เพราะป้ายเขียนอยู่ทนโท่ยังขี่เข้าไป ไม่ว่าจะพี่มอเตอร์ไซค์พาเข้าไปหรือ จขกท.สั่งก็เหอะครับ

ว่าแต่ว่าพี่ จขกท. ใจเย็นดีนะครับ โดนด่า(ตีความว่าด่าพี่ละกัน) ยังไม่ลงไปเอาเรื่อง รอให้ใจสงบก่อนค่อยมาโพสต์ลงพันทิปนี่ ถ้าเป็นผมเองรู้สึกว่าถูกด่าโดยไม่ได้ทำผิดก็น่าจะต้องลงไปคุยกันดูหน่อยครับ
comment78:สงสัยเจอยามคนเดียวกัน โดนด่าเสียงดังมาก นั่งแท็กซี่มา จอดที่ขาวเหลืองแท้ๆ จอดไม่เกิน10วิ
comment79:ถนนส่วนบุคคลรึเปล่า....!!??

ถ้าใช่...ก็แล้วแต่เจ้าของถนน(เจ้าของพื้นที่)ล่ะครับ ว่าเค้าจะห้ามอะไร ...

ห้ามมอไซค์ ห้ามรถยนต์ ห้ามรถบรรทุก ห้ามรถแก๊ส ห้ามนก ห้ามหนู ห้ามนู่นห้ามนี่ ...

ห้ามในสิ่งที่เค้าอยากห้าม เพราะมันเป็นที่กรรมสิทธิ์ของเขา เขาห้ามได้ ถ้าฝ่าฝืนก็คือบุกรุก..!!

ผมพิมพ์ในฐานะคนต่างจังหวัดนะ ไม่เคยเฉียดไปตรงนั้นหรอก...
comment80:พอรถขับผ่านหลังลานจอดรถหลังสยามเซนเตอร์ เห็นรั้วเหล็กติดตรงมุมว่า ห้ามมอไซค์ผ่าน


รปภ ตะโกนเสียงดังมาก ไล่หลังมาว่า มอไซค์ๆๆ ห้ามไปๆๆ 

มาโดนเรียกตรง ทางแยกที่จะต้องเลือกว่าตรงไป ออก ถ.เพชรบุรี หรือ เลี้ยวขวา ผ่านหน้าโรงแรมสยามเคมพินสกี้ 
รปภ อีกคน มาขวางหน้ารถ แล้วบอก ห้ามผ่านหน้าโรงแรม 


เจอ รปภ คนแรก ที่ตะโกนไล่หลังบอกว่า ห้ามผ่านๆ ไม่ได้ยินเหรอ ผมซึ่งเป็นผู้โดยสารเลยบอกไปว่า ป้ายบอกมันไม่ชัดเจน ปรับปรุงด้วย ปรับปรุงด้วย

รปภ คนนั้นตอบกลับว่า ควาย อ่านไม่ออกเหรอ 

ควาย อ่านไม่ออกเหรอ
ควาย อ่านไม่ออกเหรอ 
ควาย อ่านไม่ออกเหรอ 
ควาย อ่านไม่ออกเหรอ 
ควาย อ่านไม่ออกเหรอ 
ควาย อ่านไม่ออกเหรอ
comment81:นี่ถ้าเป็น ผจก. ระดับสูง หรือคนมีเส้นสาย รีบๆแล้วโบกวินมา ไม่อยากจะคิดเลย คนที่ควายนี่คงคนพูดแน่ๆ

เรื่องป้าย ถ้าตาม จขกท ว่ามา ก็นะ ติดไม่ชัดเจน อีกอย่าง ผมเคยเจอแต่ รปภ. ดีๆ ขับหลงไป ผมก็จะพูดก่อนเลยว่าหลง ออกทางไหนได้บ้าง จบ!! รปภ.บางคนบอกทางออกให้ก่อนก็มี

บางที จขกท. ก็น่าจะยอมรับนะ ว่าไปเล่นเขาก่อน เพียงถ้าคุณบอกไปว่าหลง ต้องการจะไปไหน ถามเขาดีๆเขาก็จะบอกดีๆ

อ่อ การนั่งวิน ไม่ใช่ชนชั้นล่างนะครับ ค่าวินเนี่ย แพงกว่าแท๊กซี่ และ bts เยอะเลย
comment82:ในสถานะของคนขับมอไซด์และชอบขับมอไซด์มากกว่ารถยนต์ เราว่า จขกท คิดมากเกินเหตุนะ ขับมอไซด์ ลากแตะ เข้าร้านดีๆ เค้าก็ให้การต้อนรับปกตินะ มีเงินจ่ายก็ไม่เห็นต้องแคร์นะ นี่มันสมัยไหนแล้ว ยังดูกันที่เปลือกนอกอีกหราา มอไซค์บางคันแพงกว่ารถยนต์บางรุ่นซะอีกนะคะ ที่เค้าด่าเพราะไปฝืนกฏเค้าหรอกนะ 
จขกท โลกแคบไปนิ๊สสสนึงอ่ะ จริงๆ มองกว้างๆ ออกไปใช้ชีวิตแบบ Hipster ที่เค้ากำลังฮิตๆดูบ้างก็ได้ค่ะ เผื่อจะเข้าใจชีวิตมากขึ้น
comment83:"ห้ามผ่าน ไม่รู้จะห้ามผ่านทะลุกำแพงหรืออย่างไร และ ก็ไม่ได้บอกว่า ห้ามผ่านอะไร "
ถ้าเจอป้ายนี้


คือตรงไปได้ แต่ห้ามเหาะขึ้นฟ้านะครับ
comment83-1:ป้ายห้ามผ่านอยู่ที่ความเห็น 90 ครับ

http://pantip.com/topic/34383321/comment90
comment84:ก็มันที่ของเค้า
เค้าจะไม่ให้รถอะไรเข้า ก็ต้องปฎิบัติตามกฎของเค้า
comment85:เบื่อพวกยามมาดเยอะ ควายมันก็ขี้ข้าเค้าเหมือนกัน ต้องให้มันกินสหบาทาสักที
comment86:เอางี๊นะครับ
ป้ายห้าม แต่คุณจะไป
เมื่อคุณฝ่าฝืนเข้าไปแล้ว เขาเสียงดังใส่ คุณไปว่าเขา
คุณรู้ไหม ถ้ามอเตอร์ไซค์ผ่านไปทางนั้น รปภ. จะโดนอะไร
อย่างน้อยโดนตำหนิแน่ๆ แต่ผมว่าจะไม่แค่นั้น
เขาไม่ได้ห้ามคุณเข้าห้าง แต่รบกวนใช้เส้นทางจากสยามตรงไปเข้าหน้าเซนทารา
เพราะตรงนั้น เป็นเขตหลังวัง
เขาขอความร่วมมืองด จยย. ผ่านเข้าไป
ด้วยหลายเหตุผล ถ้าอยากทราบ รบกวนติดต่อโดยตรงไปยังสำนักพระราชวังนะครับ
เขาอาจจะไม่ได้อธิบายคุณ เพราะป้ายมันมี แล้วต้องมานั่งอธิบายให้ทุกคนที่อยากฝ่าฝืน
มันใช่เรื่องไหม 
เวลาขับรถไปบนถนน แล้วมีป้ายห้ามเลี้ยวขวา หรือถนนวันเวย์
คุณเคยลงไปถามตำรวจไหมครับ หรือเขาต้องเอาอะไรมาอธิบายคุณ หรือทุกๆ คนที่อยากฝ่าฝืน
ครั้งแรกเลยที่ผมขี่ไป พอเจอป้าย ผมจอด แล้วถามว่า ผมจะลงลานจอดได้ทางไหน 
รปภ.ก็แนะนำด้วยคำพูดที่ดีครับว่า
ให้ไปใช้ทางเข้าเซนทารา แล้วย้อนกลับมาหลังวัดปทุม แล้วใช้ลานจอดด้านหลัง
ก็พูดดีนะ
comment87:แต่ก่อนมันเคยทะลุด้านหลังได้นะ  แล้วหลังจากปรับปรุงๆ ก็วิ่งไม่ได้อีก ถ้าจำไม่ผิด

มันก็ยากหละ แต่ก็พอจะบอกได้จริงๆ ว่า ที่นั่นเขาไม่ค่อยมองความสะดวกของสองล้อ เพราะหลายๆ อย่างมันวุ่นวายบังคับ ก็เลยเลือกตัด สองล้อออกไป

ทุกวันนี้ มีที่ให้จอดก็ดีโข แต่เดินไกลเอาเรื่องพอควร ปัญหาคือห้ามเข้าด้านหน้าต้องไปอ้อมเข้าโน่น จากแยกราชประสงค์ แล้วเลี้ยวซ้ายเข้ามาถนนหน้าวัด ถึงจะเข้าที่จอดได้  ด้านหน้าคริสปี้ครีมนั่นเคยเข้าได้ แต่น่าจะเลิกให้เข้าไปแล้ว (แต่ก่อนจอดชั้นใต้ดินได้สินะ ลืมแล้ว 555)

สรุป ทำใจเถอะ ต้องยอมรับว่ามันเป็นแบบนั้นจริงๆ  

สำหรับคนไม่เคยใช้ สองล้อ ผมบอกอย่าง มันเป็นทางที่น่าจะไปได้ ไม่น่าจะยากอะไรเลย และเป็นทางลัดด้วย แต่เขาเลือกที่จะบอกว่า สองล้อห้ามผ่าน แต่ปัญหาคือ แล้วจะให้ไปทางไหนเนี่ย บางทีเค้าไม่ได้บอก หรือ มันจะขัดกับความรู้สึกมากๆ เพราะ คุณต้องย้อนหลังกลับ 555 +
comment87-1:ทั้งหลายทั้งมวล มันอยู่พื้นที่ส่วนบุคคล ก็ทำให้เค้าไม่จำเป็นอธิบายในส่วนที่เค้าปิดครับ 

เหมือนมีคนเดินเข้าบ้านคุณไปหลังบ้านคูณเพื่อไปกินก๋วยเตี๊ยว เพราะใกล้กว่า แทนที่จะเดินออมไปเข้าอีกซอย
แล้ววันนี้คืนดี คุณก็ปิดประตูไม่ให่คนอื่นผ่านทางบ้านคุณ
ถามว่า เค้าโกรธคุณได้มั๊ย และถ้ามีคนเดินวันละ 50-60 คน คุณต้องบอกทุกคนใหม
comment88:ผมเองขี่มอเตอร์ไซค์ไปพารากอนบ่อยๆครับ
ยืนยันว่าเมื่อก่อนผ่านเส้นหน้า รร.Siam Kempinski ได้แน่นอนครับ
เพราะที่จอดรถมอเตอร์ไซค์ที่ผมจอดประจำจะต้องผ่านเส้นนั้นไป (เส้นที่จะเข้าจุดจอดรถ BigBike)
ไอแบรนมอเตอร์ไซค์ที่ผมใช้ก็มีขายในพารากอน (เพราะบางช่วงที่จอดรถbigbike จะจอดได้เฉพาะแบรนที่ขายในห้างนี้เท่านั้น ซึ้งก็มี 1-2แบรนที่จำหน่ายในห้างนี้)

จนวันนึงผมก็ขี่ไปเพื่อจะไปช๊อปปิ้งที่พารากอน ก็ขี่ไปตามเส้นทางปกติ(เส้นผ่านSiam Kempinski)
ก็โดนแบบเจ้าของกระทู้ครับ รปภ.ขวาง  พูดจาก็ไม่ค่อยดีเท่าไรหรอก แต่ก็ไม่ได้มีคำหยาบคายอะไร 
ประมาณว่าไม่ให้มอเตอร์ไซค์ผ่านแล้วต้องเลี่ยงไปผ่านด้านถนนพระราม 1 (เส้นด้านหน้าพารากอน) 
ซึ่งผมก็ไม่เห็นป้ายเหมือนกัน เพราะปกติผมก็ใช้เส้นนี้บ่อยๆ ก็ต้องกลับรถเลี่ยงเส้นทางตามคำบอกของ รปภ.


ซึ่งผมก็ไม่ติดใจว่าจะต้องผ่านเส้นเดิม ผมเลี่ยงได้ครับตามนโยบายห้าง 
"แต่ติดใจนิดเดียวตรงมารยาททางวาจาของพนักงาน(รปภ)ไม่ค่อยดีเท่าไรครับ"
comment89:จะรู้ได้ไงว่า รปภ พูดว่า"ควาย" จริงๆไม่ได้เป็นกรแต่งเติมจาก จขกท
comment90:ถ้าป้ายเป็นแบบนี้ ตั้งแบบนี้ ผมไม่เคยไป ผมก็งงๆนะ ว่าห้ามตรงไป หรือห้ามเลี้ยวขวา...

ทางที่ดีน่าจะเขียนให้ชัดๆไปเลยว่า...

 "ห้ามตรงไป ให้เลี้ยวขวา"

อย่างนี้น่าจะเข้าใจง่ายกว่า
comment90-1:ป้ายห้ามอยู่ซะ ท้ายทางเลย  มาถึงมจุดนี้จะให้ย้อนทางออกไปหรือไง
comment90-2:มอไซดมันมุดออกได้ครับ
comment90-3:ถ้าเจอป้ายนี้ผมจะตรงนะครับ เพราะผมเข้าใจว่าห้ามผ่านไปตามหัวลูกศรคือห้ามไปทางขวา
comment90-4:ใช่ครับ งงมาก
เลยเลี้ยวซ้ายตามทิศทางการจราจรที่บังคับรถยนต์เลี้ยวซ้าย
ตอนนี้รู้แล้วว่า บังคับมอไซค์ให้แหวกกรวย เลี้ยวขวาไปออกถนนพระรามที่ 1
comment90-5:แล้วสรุปต้องไปทางไหน
comment90-6:แล้วสรุปป้ายบอกห้ามไปทางไหนครับ ห้ามขวาหรือห้ามตรง ทำไมไม่ทำลูกศรดีๆ
comment90-7:ความคิดเห็นที่ 90-5 และ 90-6

สรุปคือ บังคับมอเตอร์ไซค์เลี้ยวขวา แหวกกรวยที่กั้น ออก ถนนพระรามที่ 1 ครับ
comment90-8:แล้วทำไมไม่ใช้ป้ายแบบนี้ละ มาตราฐานสากล เข้าใจง่ายๆ
comment90-9:บอกตามตรง ตามป้ายนี่เข้าใจว่า มอเตอร์ไซด์ห้ามไปทางขวา ให้ตามแท็กซี่ไป 
เข้าใจผิดหรอกเหรอเนี่ย ป้ายมันไม่ชัดเจนจริงๆนะ
comment90-10:ทำป้ายดูแล้วสับสนมาก
ทำไมไม่บอกไปว่า ห้ามตรง ให้เลี้ยวขวา

ผมเจอแบบนี้ผมก็งง ว่าจะให้ไปทางไหนกันแน่
ต้องตีความกันอีกรอบ ซึ่งอาจจะตีความไม่ตรงกับเจ้าของป้ายก็ได้

ก็อย่างที่บอก ไม่ชัดเจน
เอาป้ายนี้ไปให้คน 10 คนดู ถ้าทุกคนตอบไม่เหมือนกันว่าเห็นป้ายแล้วแปลว่าห้ามตรงหรือห้ามเลี้ยว
แสดงว่าป้ายมีปัญหาแล้ว
comment91:เด๋วนี้ เราอยู่ในสังคมที่ ใครทำผิดจริง สามารถด่าทอหยาบคายได้เลย
เพราะถ้าไม่ด่าแรงๆ คนทำผิดมันจะไม่หลาบจำครับ มันจะทำซํ้าๆ
ต้องเห็นใจคนด่าด้วย ทำงานหนักอยู่แล้วต้องมาปรับอารมณ์
พูดสุภาพกะไอ้พวกโง่เง่าที่ไม่รู้จักสังเกต 
ไอ้พวกทำผิดกฏนี่มันตำบอนจริงครับ
ไม่จำเป้นต้องไปพูดดีๆกะมันหรอก 

รู้มั้ยครับ ในสังคมยุคใหม่
ถ้าคุณไปร้านอาหาร แล้วเผอิญทำผิดกฏซักอย่างของร้าน
พนักงานทั้งร้าน สามารถรุมด่าคุณได้เลยครับ 
"ฟายค่ะ" "โง่จัง" "มีตังมาแดรก ร้านตูได้ไงเนี่ย"

ไปห้องสมุดถ้าคุณเสียงดัง
บรรณารักษ์ ก็สามารถตะโกนลั่นห้องข้ามมาด่าคุณได้ทันที
(ทำได้ สบายครับ เพราะคุณทำผิดจริงนี่นา ^0^)
"ไอ่พวก!! เมิงช่วยอยู่เงียบๆ กันหน่อย ควาย"

ถ้าผมมีลูกนะ ทำอะไรผิดข้อตกลงที ก็ด่าเลยครับ
"ควายยยย สมองหมา เด็กนรก ไอ่sud ทะลุถุงยาง มาเกิด เมิงอ่ะ"
ลูกผมคงจะจำแม่น และรู้สึกผิดสุดๆ ไม่ทำอีกก็เป็นแน่ครับ

ดีจริงๆ ครับ สังคมแบบนี้
comment91-1:มีลูกเมื่อไร ทำอย่างที่ว่ามาด้วยนะครับ
comment92:บอกตรงๆ นะ ผมไม่เชื่อหรอกว่า วินมอเตอร์ไซด์ จะไม่รู้ว่าห้ามผ่านน่ะ   คนขับวินมีหรือจะไม่รู้ แต่แอบลักไก่มากกว่า 
ส่วนเจ้าของกระทู้ ผมว่าไม่เกี่ยวกับที่คุณนั่งเมอร์เตอร์ไซด์หรอก อย่าไปเปรียบกับคนที่เดินทางอย่างอื่นเลย
comment93:ห้ามมอไซดผ่านตั้งนานแล้วครับ เพราะบริเวณนั้นติดกับวังสระปทุม มอไซดเสียงดังมีเยอะกันการรบกวนข้างในหรือเปล่าครับ
เลยตัดไปเลยทั้งด้านเสียงและความปลอดภัย ขนาดสะพานข้ามจากฝั่ง บีบีซี ยังห้ามผ่านเลยครับ 

อย่าโมโหกันเลย ทำความเข้าใจกันเถอะ อารมณร้อนใส่กันก็เท่านั้น
comment94:ผมว่าทำป้ายใหม่ให้มันดีๆ และ ให้ข้อความชัดเจน และติดตรงปากทางเข้าชัดๆ ก็จบแล้ว
comment95:ห้างพารากอน ก็น่าจะรู้แล้วมันสำหรับคนรวย คนมีตัง คนที่สร้างผลประโยชน์ให้ห้าง 
ห้างเขาวังผลกำไร หวังเชื่อเสียง หวังหน้าตาห้าง ก็แน่นอนแหละ อยากต้อนรับคนรวยๆ ขับรถหรูๆ 
ก็น่าจะเข้าใจกฎข้อนี้ เขาทำธุรกิจ ไม่ใช่มูลนิธิ สำหรับผมมันไม่แปลกที่ไม่ค่อยต้อนรับมอไซ แต่ด่าควาย ผมไม่เห็นด้วย
comment96:เห็นเถียงๆกัน เรื่องเสียงคงไม่ใช่ประเด็น...
ตรงข้ามเคมพินสะกี้ เป็นที่จอดรถสปอร์ท ผมเคยต่อคิวเข้าห้าง เสียงหึ่มๆไล่หลังมา อ่อ ป๊อด911

น่าจะเป็นความระเบียบเรียบร้อยมากกว่า เพราะตรงนั้นมีแขกชาวต่างชาติข้ามถนนบ่อยๆ คงเคยมีรายการโดนเฉี่ยวบ้างแหละ ถึงได้ห้ามแบบนี้
ห้ามก็คือห้ามครับ ทำใจ ที่ของเขา 

ส่วนเรื่องยามด่า ผมว่านะ มันเกินไปครับ
comment97:เดินผ่านยังงเหมือนกัน ทำไมไมให้ มอเตอร์ไซค์ผ่าน
comment98:ถ้ามาแบ่งเกรดแบบนี้ก็เลี่ยงไม่ต้องไป ยามว่าแบบนี้เกินไป
comment99:ป้ายบอกห้ามผ่านแต่เจือกทำลูกศรชี้ไปทางขวา ซึ่งมีแยก ผมถามอีกทีนะ ว่าไปเจอป้ายแบบนี้คุณจะตรงหรือเลี้ยวขวา ตอบผมที
comment100:ผมนี่ไม่จำเป็นจะไม่ไปแถวนั้นเลย ปกติจอดที่ MBK กับ CTW อยู่แล้ว
comment101:เห็นรูปป้ายห้าม คห 90 แล่ว 

เป็นผมก็งง ถ้าขี่มาครั้งแรก  

ว่าจะห้ามตรงไปหรือห้ามเลี้ยวขวา 

คนออกแบบอาณัติสัญญานมันเมากาวหรือไงทำป้ายแบบนั้น
comment102:ยามตกงานไปแล้วมั้ง

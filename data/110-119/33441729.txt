title:เรื่องเกิดขึ้นเมื่อเช้าบนเรือคลองแสนแสบ กับความรักที่แม่มีต่อลูก ทำเอาผมร้องไห้
comment:เมื่อเช้า ผมก็ขึ้นเรือคลองแสนแสบไปทำงานตามปกติครับ พอขึ้นไปนั่งได้ซักพัก ผู้หญิงที่นั่งข้างๆผม ก็ชุลมุนหาของอะไรซักอย่างในกระเป๋าแกครับ แกใส่ชุดข้าราชการสีกากี ในกระเป๋ามีกระดาษเต็มครับ อายุก็กลางคนค่อนไปทางปลาย (น่าจะ30ปลายๆครับ) สิ่งที่แกหา เป็นเหมือนคอร์สเรียนภาษาญี่ปุ่น แกก็หยิบโทรศัพท์ขึ้นมาโทรไปถามรายละเอียด พร้อมกับราคา (ผมนั่งข้างแกเลยได้ยินครบทุกอย่าง บวกกับแกพูดเสียงดังมากๆ) 

ตอนแรก...ผมก็คิดว่าแกจะเรียนเอง จับใจความได้คร่าวๆ ว่าค่าคอร์ส ประมาณ 7,600 (ถ้าผมได้ยินไม่ผิด) พอแกถามรายละเอียดเสร็จ แกก็โทรหาลูกแกทันทีครับ ประมาณว่า แม่ยอม เรียนนะ แม่อยากให้เรียน จะขึ้นม.4แล้ว เราไม่ได้เรียนวิทย์-คณิต เราต้องเรียนภาษานะลูก เหมือนปลายสายเองก็สงสัยว่าแม่เอาตังมาจากไหนครับ แกก็พูดอีกว่า แม่หามาได้แล้วกัน จะเอาทองไปขาย ตอนนี้ทองลงแต่แม๋ก็ยอม แค่ตอนนี้ ผมก็ร็สึกได้ถึงว่า ความรักของแม่ที่มีต่อลูก มันมีค่ามากเหลือเกิน แต่เรื่องไม่จบแบบแฮปปี้ครับ

เหมือนปลายสายจะขอแม่นั่งแท็กซี่ไปเรียน อารมณ์แบบไม่ชอบขึ้นรถเมล์ ร้อน แกก็พยายามกล่อมครับ บอกถ้านั่งรถแท็กซี่ ไปกลับก็ 400 จากบ้าน นั่งปอ.ได้มั้ยลูก แอร์เย็นเจี๊ยบ ไม่งั้นแม่ไม่มีตังค์กินข้าว หรือจะนั่ง BTS ไม่ร้อนด้วยนะลูก ช่วยกันได้มั้ย แม่ก็หาอยู่คนเดียว เห็นใจแม่เุถอะนะ นั่งปอ. ไม่ร้อนหรอก เหมือนปลายสายจะไม่พอใจมาก ตัดสายแม่ทิ้ง แกก็พยายามโททรกลับไปครับ แต่ไม่ติด ผมนี่สงสารแกจับใจ แต่ถึงตอนที่ผมต้องถึงกับน้ำตาไหลออกมาเลยคือ แกโทรหาแม่ของแกครับ ...ถามว่า แม่...เป็นยังไงบ้าง เดี๋ยวซื้อถุงเท้าไปฝากนะแม่...ผมนี่ถึงกับแอบน้ำตาไหลเลย...

ผมไม่ได้มีเจตนาไปยุ่งเรื่องอะไรของเค้านะครับ แต่คือผมนั่งติดแกเลย เลยได้ยินหมด ฟังแล้วก็รู้สึกอยากให้ทุกคนรักแม่มากๆ อยากให้เด็กคนนั้นมาเห็นแม่ของเค้าตอนที่นั่งกุมหัวกดโทรศัพท์หาลูก อยากให้เค้ามาเห็นแม่ที่นั่งง่วนอยู่กับการหาเบอร์ชัวที่เก็บมายับๆ อยากให้ลูกได้เรียนพิเศษ เปิดเทอมจะได้เรียนทันคนอื่นเค้าครับ																																	   แก้ไขข้อความเมื่อ 31 มีนาคม 2558 เวลา 17:14 น.
comment1:เป็นทั้งแม่ของลูก และลูกของแม่ ที่ต้องเข้มแข็งหนักแน่นและอดทน  คงจะทำงานหาเงินตัวเป็นเกลียวเพื่อครอบครัว  น่าเห็นใจค่ะ
comment2:ส่วนผม อ่านแค่ถึงบรรทัดนี้ก็ร้องแล้ว

"อายุก็กลางคนค่อนไปทางปลาย (น่าจะ30ปลายๆครับ)"
comment2-1:เหมือนผมเลยสะกิดใจมาก นี่มันเราเลย
comment2-2:นั่นซิ อ่านถึงตรงนี้แล้วไม่มีกระจิตกระใจจะอ่านต่อเลย  เราอายุ 36 นี่คือกลางคนค่อนไปทางปลายแล้วเหรอ มันเศร้านะ 555
comment2-3:อ่านเรื่องนี้แล้วซึ้งสะเทือนใจในเหตุการณ์มาก
แต่ ๆ ๆ ๆ ๆ ๆ.....ประโยคนี้อ่ะ "อายุก็กลางคนค่อนไปทางปลาย (น่าจะ30ปลายๆครับ)"

จขกท.ใจร้ายมาก
เค้า 37 เค้าพึ่งท้องลูกคนที่ 2 ได้ 6 เดือนเองนะ ลูกคนโตก็แค่ 5 ขวบ
แล้วเค้าจะได้อยู่เลี้ยงลูกอีกกี่ปีอ่ะ
comment2-4:#หัวเราะหนักมาก ผมนี่หัวเราะทั้งๆปาดน้ำตาเลยครับ
ตอนอ่านก็สะดุดประโยคนี้พอสมควร นี่เรากำลังย่างเข้าวัยกางคนแล้วสินะ
อีกไม่นานคงจะแซยิดแล้ว โธ่ถัง...


//กำลังซึ้งๆอยู่ดีๆ โถ่
comment2-5:ทำไมไม่ลองหัดคิด วางแผนอนาคต ก่อนมีลูก
 ! ! เตรียมออกเงิน ก้อนใหญ่ของชีวิตไปกับลูกสองชีวิตเลย ! !
ต้องลำบากเลี้ยง ลำบากดูแล ลำบากปกปักรักษา ลำบากส่งเสีย

อยากสมน้ำหน้า แต่สงสารอนาคตที่จะต้องเจอ ความเสี่ยง ภาระ เรื่องหนักอกหนักใจกับยุคนี้ ที่ต้องแย่งกันเรียน แย่งกันทำงาน แย่งกันหากิน

ทำหน้าที่พ่อแม่ไม่ดี ก็รับกรรมกันไป ลูกโตมา เป็นส_อย  แ_น
comment2-6:อายุ 37 แต่ขอเป็นวัยรุ่นตอนปลายยยยๆ ก่อนได้มั๊ย  ยังอยู่บนคานอยู่เลย ให้ไปเป็นวัยกลางคนตอนปลายซะแล้ว
comment2-7:เรียกวัยกลางคนก็สะเทือนใจแล้ว  เรียกวัยกลางคนตอนปลายน้ำตาแทบร่วง

เอาวัยรุ่นตอนปลาย แบบ คห.บน เหอะนะ
comment2-8:สะดุ้งตรงนี้เหมือนกันค่ะ
คนที่อายุ 30 ปลาย ๆ แล้วมีลูกเรียนม.ปลาย ต้องมีลูกตั้งแต่อายุ 20 เลยน้า ที่จริงมันก็เป็นไปได้นี่เนอะ ไม่เคยคิดมาก่อนเลย 555

ว่าจะมีลูกตอนวัยกลางคนค่อนไปทางปลาย (30 ปลาย) นี่จะมีลูกทันใช้มั้ยเนี่ย
comment2-9:ทันโท่ด เรา 40+ แต่ยังวัยรุ่นอยู่เลยนะนาย 
แค่ 30 ปลาย บอกกลางคน นายคิดมากไปป่าวเฮ้ย โด่ววววววว

วัยรุ่นไปร้องไห้แป๊บ
comment2-10:ตอนนี้ใกล้สามสิบละ กลางคนแล้วสินะ อีกสิบกว่าปีผมก็ไม้ใกล้ฝั่งแล้วสินะ ต้องไปเข้าชมรมกล้วยไม้แล้วสิ T^T
comment2-11:"อายุก็กลางคนค่อนไปทางปลาย (น่าจะ30ปลายๆครับ)" 
ผม 36 ได้อ่านท่อนนี้แล้ว #ร้องไห้หนักมาก#
comment2-12:30 ปลาย..แก่ตรงไหนหา!!!! 5555555555555 บ้าที่สุด
comment2-13:"อายุก็กลางคนค่อนไปทางปลาย (น่าจะ30ปลายๆครับ)" 

จะ....ใจเยน ๆ T__T//
comment2-14:2-5 กากมาก
comment2-15:ตะเตือนไต #ร้องไห้หนักมาก วัยกลางคน
comment2-16:เรื่องเขาออกซึ้ง

แต่ขอฮาตรงนี้แป๊บ
comment2-17:รู้สึกตัวเองเหมือนไม้ใกล้ฝั่งยังไงไม่รู้
comment2-18:ยายปรับอารมณ์ แทบไม่ทัน ร้องไห้หนักมากกก อยู่ดีๆ ขำหนักมาก ทั้งน้ำตาซะงั้น 

ตอนนี้ ยาย40นิดๆ
comment2-19:36 ก็ยังไม่กลางคนนะครับคอนเฟิร์ม
comment2-20:คห.บน จากที่บอกว่า หาอยู่คนเดียว เค้าอาจจะมีปัญหากับพ่อเด็กมั้งคะ เดานะ ตอนแรกที่มีลูกคงยังไม่มีปัญหานี้หรอก ถ้าผู้หญิงคนนึงหวังฝากชีวิตไว้ที่สามีแล้วไม่รอดก็น่าเห็นใจนะคะ แต่ก็เป็นไปได้ค่ะว่าไม่พร้อมแต่กลับมีลูก
comment2-21:ตะเตือนไต
comment2-22:ขำไม่ออกอ่ะ  ร้องไห้ด้วยดีกั่ว  โฮ โฮ
comment2-23:อ่านถึงตรงนี้ก็แอบสะอึกนิดนึงเหมือนกัน พอ 45 แล้วอาจจะวัยไม้ใกล้ฝั่งละค่ะ
comment2-24:กรรมของชั้น...
ปีนี้ 54
เธอจะเรียกชั้นว่าอะไร
comment2-25:แย่แล้วเรา  เกือบจะ 50 แล้ว  คงเป็นรุ่น แรกแย้ม(ฝาโลง)สินะ
comment2-26:ร้องไห้เป็นเพื่อนค่ะ  อายุ 37 ละ ยังไม่รู้สึกตัวเลยว่า เข้าวัยกลางคน  ค่อนไปทางปลาย  
จนได้มาอ่านเจอ
comment2-27:ใช่ค่ะ 30 ปลายนี่กลางคนแล้วหรอ  ไม่ใช่ 50 กว่าหรอ
comment2-28:เหมือนกันเลยไอ้เราก็กะประมาณ 50 กว่า ๆ (วัยกลางคน) นี่ 30 ปลาย ๆ เข้าวัยกลางคนซะแล้วแม่เจ้า แต่ว่าอ่านแล้วก็น้ำตาซึมเหมือนกัน
comment2-29:ตะ เตือน ไต
comment2-30:คห 2-5 ....ที่เขียนออกมา ใช้สมองคิดใช่ไหมคะ...อย่าใช้แต่สมองนะคะ เป็นห่วงอนาคต
comment2-31:ยาย ยาย
comment2-32:42
ร้องไห้หนักมาก##
comment3:อ่านจบแล้ว สงสารแม่จับใจ
comment4:เข้ามาซึ้งกับความรักของแม่ด้วยคนค่ะ 
แต่ใจหายว่า 30ปลายๆๆนี่ถือว่ากลางคนค่อนปลายๆแล้วหรอ
งั้นอิฉัน42ปีแล้วสงสัยใก้ลแย้มฝาโลงนะสินะ เศร้าแป้บ เวลาช่างผ่านไปไวมากกกก ขอเศร้าแป้บ
comment4-1:อิชั้นไกลกว่านั้น  คงแยงขาข้างนึงลงโลงแล้วล่ะค่ะ
comment4-2:เมื่อกี้น้ำตาเอ่อขึ้นมาแล้วนะ กลายเป็นขำกร๊ากกกกไปซะงั้นตู
comment4-3:ผู้หญิงก็แบบนี้ รักสบายอีกคนหนึ่ง
อายุ อานามแค่ 40 เอง ยังเป็นแค่ป้าอยู่
 ยังมาคิดว่า แก่แล้ว(ถ้ารู้ตัวว่าแก่ เรียกป้าได้ ก็ดีแล้ว), แก่เกินเรียนแล้ว, เหนื่อยแล้ว
อายุคนเรา มนุษย์ยุคนี้ แค่ 80 ปี อีกตั้งครึ่งกว่าจะถึงปลายทางของชีวิต ยังมาคิดแบบนี้อีก . . . .

 * * 'ปลายทางของใจ' ยังอีกไกล ตั้งเยอะ ตั้งไกล แสนไกล และ ยาวนานมาก
สะสมบารมีให้พอ แล้วเข้าให้ถึง 'ปลายทางของใจ' เถอะ

ขอให้ทราบว่า
หมั่นลงมือทำดีกันดีกว่า [ Google > "งานบุญ" > หาเวลา > ร่วมทำงานบุญแล้วปลื้มใจ]
อย่าสร้างภาระ อย่างมีลูกแก้เหงา ฝากฝังไว้ดูแลเรายามแก่อีก
ปล. ชีวิตเรานี้   ยุคนี้แค่ 80ปี     . . . .  .
แต่เสวยสุขบนที่ดีๆ ที่เราสำราญใจเป็นพันปี ตามกรรม หน่วยกิตดีๆที่เราสะสมมาในยุคนี้ . .
   โสตถิ เต โหตุ สัพพะทา
comment4-4:จขกท.เค้าคงรีบพิมพ์ไปหน่อย คงอยากสื่อว่า วัยกลางคน ค่อนไปทางปลาย คงหมายถึงปลาย 30 ไม่ใช่หมายถึงวัยกลางคนค่อนไปทางปลายน่ะค่ะ แอบปลอบใจกันเองและมองโลกในแง่ดีนิดนึง 555
comment5:ลูกเเมร่งงงงงงงง

ในฐานะที่เป็นเเม่คน อ่านเเล้วปรี๊ด คือคิดได้ไงนั่งเเท๊กซี่ไปเรียน ถ้านั่งเเล้ว 35 บาทถึง รร จะไม่ด่าเลย

เเม่ดูทุ่มเทดี เเต่ดูสปอยล์ลูกไม่น้อย เเล้วลูกก็ดูท่าจะไม่คิดได้ในเร็ววันเเน่ 
เเต่ภาษาญี่ปุ่นโอเคค่ะ คนเรียนเยอะจริง เเต่ตกงานกันน้อย เงินเดือนก็ดี 
เพื่อนเราก็จบภาษาญี่ปุ่นมา เงินเเรกเข้าก็นำหน้าภาษาอื่น เเถมเงินเดือนขึ้นเร็วด้วย
comment5-1:35 บาททุกวันก็แพงนะ นึกถึงระยะทางแท็กซี่ 35 บาท ยังมีตัวเลือกอื่น
ได้มอไซค์ประมาณ 20 บาท
รถตู้ 10-15 บาท
สองแถว 7 บาท
เมล์ 9 บาท หรือเมล์ฟรี
comment5-2:ผมคิดเหมือนคุณเลย เด็กถูกเลี้ยงมาแบบตามใจ

สมัยผม(ไม่ต้องบอก พ.ศ.หลอกเนอะ) พ่อแม่บอกเรียนคือเรียนจบห้ามขัดใจ ไม่งั้นอดค่าขนม(จำต้องยอมจริงๆ)
comment5-3:ระยะทางที่นั่งแท็กซี่ราคา 35 บาท (1 กม.) ปกติแล้วผมเดินเอาครับ
comment5-4:ผมเห็นพ่อแม่สมัยนี้คอนโทรลลูกไม่ค่อยจะได้กันเลย
ตามใจกันจนเคยตัว ขนาดสั่งให้ลูกนิ่งๆไม่สนยังทำกันไม่ได้เลย
โตไปก็อย่าหวังจะเชื่อฟังกัน 
พ่อแม่ คอย ตามใจ ตามใจ ตามใจ ส่วนใหญ่เสียเด็กครับ
comment5-5:35บาท ผมนั่งได้ตั่งแต่ตลิ่งชันยันรังสิตเลยครัช

ส่วนพ่อผมกลับกัน บอกให้นั่ง BTS แต่ผมขึ้นเมล์ฟรี 555
เอาเงินไปกินขนมดีกว่า
comment5-6:ถ้าจะเรียนให้ให้ได้ทำงานได้ขนาดนั้น คุณแม่ต้องลงทุนอีกเยอะค่ะ คอร์สสองคอร์ส น่าจะแค่ปูพื้นฐาน ก็ได้แต่เป็นกำลังใจให้ค่ะ
comment6:มีลูกแบบนี้ปล่อยไปที่ชอบๆ เลย
แม่สอนลูกไม่เป็น
มีลูก รักอย่างเดียวไม่พอ
ต้อง สั่ง ต้องสอนด้วย
เราไม่เคยปิดลูกเลย ว่า เรามีเงินหรือไม่มีเงิน
จะบอกลูกตลอด. อยู่ด้วยกัน. ครอบครัวเดียวกัน
ต้องช่วยกัน
ช่วยหาเงินไม่ได้ ต้องช่วยประหยัด

อ่าน แล้ว เศร้าทั้งแม่ ทั้งลูก
ลูกเอาความรักของแม่ มาเป็นเครื่องต่อรอง
แม่ ก็ต้องทน ต้องทุกข์ เพราะรักลูก

แล้วชีวิตจะมีความสุขไหม
comment6-1:เห็นด้วยค่ะ

เป็นที่การเลี้ยงดูเลยค่ะ รักๆๆๆอย่างเดียวไม่ได้ แม่ต้องรักให้ถูกทาง ต้องสั่งสอนลูกด้วย (ให้คนอื่นรักลูกเราด้วย ไม่ใช่แม่รักอยู่คนเดียว)

บ้านเรา แม่ก็พูดให้ฟังเสมอ ว่าสภาพคล่องที่บ้านเป็นยังงัย ต้องรู้จักใช้สอย อย่าฟุ่มเฟือย ...เรางี้ บ้านอยู่บางกะปิ ไปเรียนพิเศษที่ศรีย่าน (ไปตามเพื่อน) โหนรถเมล์เป็นชะนีทุกอาทิตย์ แท็กซี่ไม่ได้แอ้มตังค์ชั้นหรอก!! (เพราะไม่มี!! 55)

มันเลยติดเป็นิสัย อะไรประหยัดได้ก็ประหยัด ...ทุกวันนี้เรียนจบแล้ว ทำงาน มีรายได้ 6 หลัก แต่ก็ยังโหนรถเมล์ นั่งรถสองแถว ขึ้น BTS เหมือนเดิม (ขึ้นแท็กซี่เฉพาะเวลามีสัมพาระเยอะๆ)
comment6-2:ลูกเทวดาครับ สมัยนี้เยอะมากๆ ถ้าสมัยเราๆท่านๆ คงโดนตีขาลายแน่ๆ
comment6-3:อดีตเพื่อนเรามีอยู่คนนึงค่ะ เค้าไม่ปิดบังลูกเรื่องฐานะการเงินตัวเองแต่กลับโกหกลูกว่าน้า(น้องสาวอดีตเพื่อน)รวยเพราะมีสามีฝรั่ง ลูกเค้าเลยขอเงินน้าตลอดอยากได้อะไรก็ขอ เรียนบ้างไม่เรียนบ้าง ส่วนน้าสาว(เพื่อนเราเหมือนกัน)ก็มาบ่นกับเราแต่ก็ต้องให้ค่ะ (ไม่กล้าปฏิเสธว่าไม่มีเงินยังไงก็ต้องหาให้เพราะกลัวเสียหน้า)
comment7:ความรักของแม่ ดีครับ

แต่ ระวัง อย่าให้กลายเป็น พ่อแม่รังแกฉัน

ขนาดลูกรู้แล้วว่าแม่หาเงินคนเดียว ไม่มีเงิน 

ยังจะนั่งแท็กซี่ อืมม (ขอโทษนะที่เบรคอารมณ์ซึ้ง ๆ)
comment8:ตอบแบบแม่ลูก2ซึ่งลูกเรียนจบทำงานหมดแล้ว ว่าแม่คงต้องสอนลูกให้รู้ค่าของเงินให้มากกว่านี้ ถ้าตามใจลูกมากเกินไปจะเป็นการทำร้ายลูกในภายหลังค่ะ
comment9:แม่สปอยลูกแบบนี้ โตไปลูกไม่ได้ดีหรอก ไปเรียนคงไม่ตั้งใจเรียนไปเที่ยวเล่นมากกว่า เด็กบ้านฐานะไม่ดีแล้วยังโดยสปอยจนเสียคนนี่โตไปได้ดียาก ถ้าบ้านรวยยังว่ามีสมบัติเก่า สถานการณ์แบบนี้แม่ควรด่าไปแล้วไม่ใช่ยังโอ๋ เพลีย
comment10:อ่านไป น้ำตาคลอไปเลยอ่ะ
comment11:เป็นแม่ที่ต้องจ่ายค่าเรียนพิเศษ เหมือนกัน  อ่านแล้ว แบบนี้ไม่ถูกคะ
ถ้าลูกจะเรียนจริง  จะพยายามมากกว่านี้  เรื่องนี้น่าจะเป็นแม่อยากให้ลูกเรียน  แต่ลูกไม่อยากเรียนคะ
ไม่ควรให้ไปเรียนคะ  ถ้าจ่ายตังก็ไม่ไปเรียนหรอกคะ    สงสารคุณแม่มากคะ ต้องทำงานหนัก แต่ลูกไม่รู้ค่าของเงินเลย
เสียดายเวลา เสียดายโอกาส ที่ลูกควรจะได้รับคะ  
อ่านแล้วต้องบอกว่า  ต้องร้องไห้หนักมาก
comment12:เป็นบ้านผมตบหน้าหันแล้ว ไปเรียนแค่นี้กระแดะขึ้นแท็กซี่
ต่อไปมันจะทนอะไรได้วะนี่
comment13:ลูกที่ไม่ดีเลยนะ

โอกาส มีขนาดนี้ ยังเรื่องมากอีก

เด็กๆ ผม แทบไม่มีจะกิน

ไม่เคยได้เรียนพิเศษ อะไรพวกนี้หรอก

ต้องออกไปทำงาน หาเงินเรียนตั้งแต่ ประถม

คนที่ได้รับโอกาส กลับใช้มันเปลืองเกินไป

สมัยเด็กๆ รถเมล์แอร์ ผมยังไม่ขึ้นเลย (มันเหม็น)

นั่งแต่รถเมล์ร้อน มาตลอด

ผมอยู่แถว พรานนก ไปทำทำงาน ทุ่งครุ นั่งรถเมล์ ตลอด

เรียนในห้องเรียน แค่ตั้งใจ ก็สามารถได้ เกียรตินิยมได้
comment14:ตอนเด็กๆ ถึงปัจจุบัน วัยกลางคน (อิอิ) ถ้านั่งรถเมล์ จะชอบรถเมล์ลม มากกว่า รถแอร์ เพราะรถแอร์นั่งแล้วปวดหัวมาก นั่งแล้วเมารถ
ยิ่งแทกซี่ ไม่ต้องพูด นั่งแล้วรีบเอายาดมยัดจมูก เหม็นฝุดๆ

อ่านแล้วน้ำตาไหลโฮกๆ หวังว่าลูกเราจะไม่เลี้ยงให้เป็นแบบนี้
comment15:เด็กสมัยนี้เป็นอะไรหนอ ไม่รู้จักความลำบาก ไม่รู้จักคุณค่าของเงิน เด็กคนนี้โชคดีนะ ได้เรียนสิ่งที่อยากเรียน ได้ทำสิ่งที่อยากทำ ผิดกะเราสมัยเราอยู่ม.ปลาย จะติว จะทำอะไร ต้องเก็บตังค่าขนมเอง แม่ให้วันละ150 ใช้แค่50 เก็บ100 เพื่อให้ตัวเองได้ติววิชาที่อยากติว เราตามไปติวทุกที่ที่เค้ามีติวฟรีมีเยอะแยะ สมัยเรียนแท็กซี่นี่กลัวขึ้นสมองเลย อันตรายบ้านก้ออยู่ซ.เปลี่ยว นั่งรถเมล์ รถสองแถวมาตั้งแต่ประถม (ใครอยู่จรัลฯ13จะรู้ว่ามันลึก) พ่อมารับปากทางประจำ สมัยนี้อะไรๆก้อสบายไปหมดซินะ ทำงานแล้วจะรู้สึกเอง ว่าแม่ลำบากแค่ไหน
comment16:อยากเห็นหน้านังเด็กนั่นจริงๆเลย 
แต่มันก็อยู่ที่คนเลี้ยงด้วยนะค ว่าเค้าเลี้ยงมาแบบไหน 
อยากได้อะไรก็ต้องได้รึเปล่า
comment17:สมัยเรียนเราโดนแม่บังคับไปเรียนพิเศษเหมือนกัน 
เราร้องไห้เลย แบบวันเสาร์เราก็คิดอยากอยู่บ้านเฉยๆไรงี๊ แล้วที่ๆเราไปเรียนมีแต่พี่มอปลายแล้ว (เราอยู่มอ2)
เรียนภาษาอังกฤษ เขาก็เรียนพวกแกรมม่ายากๆกัน เราเข้าไปแรกๆมึนตึ้บ
แม่เราจบแค่ป.4 เวลาได้ยินใครบอกว่าที่นั่นที่นี่สอนดีก็จะพยายามพาเราไปเรียน
ถึงวันนี้คิดแล้ววันนั้นไม่น่าร้องไห้เลย เพราะแม่ส่งเราไปเรียนพิเศษเลยทำให้เราแม่นแกรมม่าเลยทำข้อสอบโอเน็ทกับแกทได้เยอะ
เข้าม.รัฐบาลได้ ช่วยแม่ประหยัดค่าเทอมไปได้มากโข  

สงสารแม่น้องคนนั้นนะ คือรถเมล์แอร์มันก็ไม่ได้ลำบากนะ อยากให้น้องได้ลองมายืน+นั่งเรือคลองแสนแสบแบบแม่น้องทุกวันดูบ้าง
จะได้เข้าใจว่าแม่น้องเนี่ยลำบากขนาดไหน - -

ปล.เรานั่งเรือไปทำงาน+ยืนกลับทุกวันจ้ะ
comment18:หลายความเห็นออกความเห็นได้ถูกต้องนะว่า

ถ้าลูกไม่สนใจอยากเรียนเอง  อย่าไปบอกให้เรียนเลย

จะบอกว่า งานนี้ แม่เสียตังค์ โดยไม่ได้ประโยชน์กลับมาแน่นอน  100 %
comment19:ขายทองไปซื้อควายให้มันเลี้ยงน่าจะรุ่งกว่า...
comment19-1:แบบนี้เค้าเรียก...ขายควายส่งควายเรียน ไม่รู้คุ้มค่ามั้ย
comment19-2:อย่าค่ะ เราสงสารควาย กลัวมันตาย..
comment19-3:อย่าลืมซื้อครอสเรียนปลูกหญ้าให้ควายกิน นะครับไม่งั้น ควายได้ดับอนาจ ตามที่ 19-2 บอกแน่ๆ
comment20:เห็นด้วยกับข้างบนเลย ถ้าเรียนดีอย่างเดียวไม่พอต้องกตัญญูด้วย นี่มันขายทองส่งควายเรียน
comment21:อ่านแล้วคิดถึงแม่จัง แม่ผมก็ส่งผมเรียนมหาลัย กว่าจะจบมาได้ผมก็ไม่ค่อยตั้งใจเรียน เอาแต่ทำงานพิเศษ เพราะสนุกกับการทำงานเบื่อเรียนมาก จบแบบเกรดไม่สวย นึกถึงคำพูดแม่แม่บอกมีหน้าที่เรียนก็เอาให้เต็มที่อย่าไปกังวล ไอ้เราพอห่างอกแม่ก็คิดว่าโตแล้ว ทำมาหากินดูแลตัวเองได้ ที่ไหนได้ ยังเด็กเหมือนเดิมไม่เปลี่ยนเหอเหอ
comment22:อ่านแล้วคิดถึงเพื่อนเราจัง  นางเป็นแม่ลูกสองคนค่ะ  ปิดเทอมพาลูกมาเที่ยว เรางี้ปรี้ดแล้วปรี้ดอีก ลูกไม่เคยสำนึกเลยว่าแม่เหนื่อยร้อนเพลีย เป็นเหมือนกัน   ลูกใช้เพื่อนเราเหมือแม่เป็นคนใช้ แต่ทั้งนี้ ทั้งนั้นจะโทษเด็กคนเดียวไม่ได้หรอก อีเพื่อนเราก็เหลือเกิน พูดอยุ่นั่นแหละ ลูกยังเล็ก ยังช่วยเหลือตัวเองไม่ได้ เอ่ม 11 ขวบ กับ 7 ขวบ พูดจารู้เรื่องแล้วนะเราว่า   ควรต้องช่วยเหลือและรับผิดชอบเรื่องส่วนตัวเองบ้างแล้ว
comment22-1:ญี่ปุ่น สอนให้ช่วยเหลือตัวเอง ตั้งแต่ 3 ขวบ

ไม่เชื่อ ดูรายการย้อนหลัง ของฟูจิ ได้ครับ
comment22-2:ลูก 3 ขวบก็ใช้หยิบของหยิบโน่นหยิบนี้ให้แล้ว
comment23:อ่านตอนนี้แล้วนึกถึงแม่บุญธรรมค่ะ เราพึ่งเสียแม่บุญธรรมไปแกเป็นลูกที่ดีของย่าและเป็นแม่ที่ดีของเรามากๆค่ะ สอนทุกอย่างที่แกรู้แกมีแต่รอยยิ้มให้ทุกคนจนถึงวันที่เราต้องเสียแกไปเพราะโรคร้าย









[Spoil] คลิกเพื่อดูข้อความที่ซ่อนไว้เห้ออยากกอดแม่อีกครั้งจัง
comment24:นึกถึงตัวเองสมัยก่อนอยากได้มอไซค์ tzr มากๆๆ สมัยนั้นใครมีเทห์มาก พอแม่กับพ่อไม่ให้ผมนี่ร้องไห้ด่าท่านต่างๆนาๆ จนถึงวันนึงผมจึงเข้าใจว่าทำไมท่านจึงไม่ซื้อให้เรา ณ ตอนนั้น ทุกวันนี้ผมกราบแม่ทุกครั้งก่อนนอน ขอให้ท่านอโหสิกรรมให้แก่สิ่งที่เราทำไป หวังว่าคงจะลดกรรมลงไปได้บ้างก็พอครับ
comment25:อ่านแล้วซึ้งในความรักของแม่ ที่มีให้ลูกครับ ผมเองไม่มีโอกาสแบบนี้เลยได้เรียนต่อเมื่อได้ทำงานกว่าจะมีวันนี้ก็ผ่านอะไรต่อมิอะไรมาพอควรครับ แต่ลูกที่มีแม่คอยถวายสิ่งนั้นสิ่งนี้ให้กับไม่ใยดีเรียกร้องเกินเลย วันนี้ยังไม่รู้สึกรู้ซึ้งถึงความรักแม่ที่มีให้ แต่มันจะรู้ต่อเมื่อแม่ได้จากไปเท่านั้นเอง แล้วจะกราบเท้าร่างไร้วิญญาณของแม่ ขอโทษแม่ มีประโยชน์อันไดฤา
comment26:ไม่รู้ใช่คนเดียวกับที่เราเจอป่าว ใส่ชุดข้าราชการสีกากี เราเจอตอนเช้านั่งไปทางราม แกชอบคุยโทรศัพท์ บางทีก็ไม่ดึงผ้าม่านกันน้ำ เราก็พลอยโดนน้ำเน่าด้วยเลย ถ้าใช่คนเดียวกันป่าว ถ้าใช่พอรู้แบบนี้แล้วก็สงสารป้าแกเลย แถมเคยคิดไม่ดีว่าป้ามั่วแต่เมาส์ทำไมไม่ยอมดึงผ้า คนอื่นเดือดร้อนT^T
comment26-1:ใช่เลยครับ คนเดียวกัน เพราะเมื่อเช้า แกก็ไม่ยกม่านกันน้ำครับ ^^"
comment26-2:งั้นเราก็อยู่ในเหตุการณ์ด้วยสิคะเนี่ย เรานั่งถัดมา2แถวได้ แถมโดนน้ำคลองด้วยค่ะ TT
comment26-3:ผมก็โดนครับ เต็มๆ 55555
comment27:อ่านแล้วน้ำตาไหลพากกกกกก
comment28:สงสารแม่คนนี้ มีลูกๆ 
ดูแล้วไม่เจียม หัวสูง ดัดจริต แค่รถ ปอ.ก็นั่งไม่ได้
comment29:แม่รักลูกจริงๆ  แต่ตามใจลูกมากไปรึเปล่า จะเสียเด็กเอา
comment30:อ่านแล้วอยากร้องไห้อ่ะ
สุดยอดเลย แม่คนเดียว
comment31:เราก็สงสารแม่ในเรื่องที่เล่านะคะ

แต่มองในอีกมุม ทำไมเค้าไม่สอนลูกเค้าตั้งแต่เด็ก ให้ประหยัด ให้อดทน จะมาดราม่าชีวิตอะไรกันตอนที่ไม้มันแก่ ดัดก็ยากแล้ว

เป็นเราพูดงี้ แม่กับพ่อโยงเสาเฆี่ยน= =
comment32:สงสารแม่จัง  แต่แม่รักลูกมากเกินไปจนทำให้ลูกนิสัยเสีย ซึ่งไม่ใช่วิธีที่ดี เพราะไม่เป็นผลดีกับใครเลย มีแต่ผลเสียต่อทั้งตัวแม่และลูก    ดังนั้นต้องรักลูกให้ถูกทาง   ยิ่งแม่หาเงินมายากลำบาก  ยิ่งต้องสอนให้ลูกเห็นคุณค่าของเงินมากยิ่งขึ้น
การตามใจลูกมากเกินไป คือการรังแกลูกทางอ้อม   ลูกทำตัวแบบนี้สมควรโดนตำหนิแน่ๆ   แต่ทำไมแม่ถึงปล่อยให้ลูกที่เลี้ยงมากับมือมีนิสัยแบบนี้  ต้องหันกลับมามองดูตัวเองด้วย
comment33:สำหรับผมนั่งรถเมล์ฟรีก็หรูอยู่แล้วแอร์ก็เย็นกว่าแท็กซี่ด้วยไม่รู้จะขึ้นแท็กซี่ทำไมแท็กซี่ถึงช้ามาก [Spoil] คลิกเพื่อดูข้อความที่ซ่อนไว้รถเมล์ฟรีบางวันแทบบินเลยครับ
comment33-1:ค่ะ บินจริงๆ บินจนเลยป้ายไปเลยค่ะบางที ตอนเรียนมหาลัย เลิกเรียน เลิกแลป ทุ่ม-2 ทุ่ม 
ถ้าไม่ขึ้นรถภายใน 2 ทุ่มครึ่ง เราจะไม่ทันรถตู้วินสุดท้ายต่อกลับบ้าน ถ้าเห็นรถเมล์วิ่งมาแต่ไกลนี้ เราแทบจะต้องเสี่ยงชีวิตกระโดดลงไปโบกกลางถนนเลยค่ะ 

เคยเจอมาแล้ว ลุ้นรถเมล์เนี้ยแหละ ตอนนั้นโบกธรรมดา แล้วรถเมล์ก็วิ่งผ่านไป สรุปคือกลับบ้านไม่ทันรถตู้ 
ต้องรอรถสองแถววินผี แล้วแบกโน๊ตบุ๊ค ตอนนั้นใช้ไอโฟนแล้ว น้ำตาคลอเลย 
พูดตรงๆ ณ วิทนาทีนั้น ถ้ากลับบ้านแล้วโดนฉุดไปข่มขืน ยังไม่กลัวเท่าโดนจี้เอาโน๊ตบุ๊ค เอามือถืออะ
แบบ งานก็อยู่ในคอม ถ้างานหายจะทำยังไง เงินแม่ซื้อมา ยิ่งคอมเครื่องเนี้ย แม่ซื้อให้เพราะคอมเครื่องเก่าพัง แล้วงานต้องส่งอีก 2วัน ต้องใช้คอม เงินที่บ้านก็ไม่มี แม่ต้องกัดฟันซื้อเงินสดให้เราเอาไปใช้ทำงาน ใช้เรียน ไอโฟนก็ไปกระง้องกระแง้งแม่มา เพราะเพื่อนมี อยากมีบ้าง
ถ้ามันโดนจี้เอาไป เราจะทำยังไง จะบอกแม่ยังไง แม่ต้องเสียเงินซื้ออีกตั้งเท่าไหร่ น้ำตาไหลอะตอนคิด 

ป.ล. ที่ไม่กลัวโดนข่มขืนเพราะหน้าตา กับ ไซส์ไม่เอื้อค่ะ 55555
comment34:ถ้าเราได้นั่งอยู่อีกข้างของคุณแม่คนนั้น จะเป็นยังไงบ้างนะ
คงน้ำตาแตกเป็นนางเอกละครไทยแน่ ๆ
comment34-1:เปียกน้ำเน่า..เต็มๆ ดิ !
comment35:อ่านละ สงสารคุณแม่ท่านนั้นเลย คงรักลูกมาก ยอมทุ่มทุกอย่าง
อยากให้ลูกเค้ามาอ่านจัง น้ำตาไหลตาม แต่ต้องมาฮากร๊ากทั้งน้ำตา
กับ ความเห็น ฮา ตรง ประโยค สามสิบตอนปลาย คือวัยกลางคน
แถม เน้น กลางคน ตอนปลายๆด้วย เจ็บหนัก 55 เรา อายุ 36 
ไม่เคยรู้ตัวเลยว่าวัยกลางคนตอนปลายสะแล้ว ร้องไห้หนักมาก 55
คงต้องหยุดชอปปิ้งเข้าวัดอย่างเดียว ปลง 55 แซวขำๆน้า
comment36:อ่านแล้วน้ำตาซึมเลย จขกท บรรยายได้ดีมากเลย
 ความรักของแม่ที่เราไม่มีโอกาศ555 ยังขึ้นคาน
 แต่เราจะรักและดูแลแม่ดีๆนะ
comment37:อ่าน หลายๆ คห.

ผมก็เห็นด้วยว่า แม่เค้า คงตามใจมาตั้งแต่เด็ก

เค้ากำลังรับผลของการกระทำเค้าอยู่

เราช่วยอะไรเค้าไม่ได้หรอก

ครั้น จะระดมทุน เพื่อมอบให้เค้า ก็ไม่มีประโยชน์

เพราะมันอยู่ที่คน ไม่ใช่อยู่ที่เงิน
comment38:โหวตสิคะ... รออัลไล????

แม่ทุกคน ย่อมเลือกสิ่งที่ดีที่สุดให้ลูกค่ะ...
มันฝังอยู่ในจิตใต้สำนึก...

เราไม่เคยเป็นแม่
แต่เห็นสงที่แม่ทำมาทั้งชีวิต...

ตัวอย่างง่ายๆ
แมชอบกินหมสามชั้นในไข่พะโล้เหมือนเรา
แต่... ทุกมื้อที่มีพะโล้...
หมูสามชั้นจะอยู่ในชามข้าวเรา!!!

ขอให้น้องในเรื่อง รับรู้กับสิ่งที่แม่ทำให้
ก่อนจะไม่มีแม่ให้กอดนะคะ

^____^
comment39:ดูจากอาการคุณแม่ตามที่ จขกท.เล่าแล้ว ผมคิดว่าแกคงเคยเสีย I-Phone ให้ลูกสาวมาแล้วแน่ๆ
comment40:สงสารคนเป็นแม่นะ เด็กสมัยนี้ ติดสบายจนเคยตัว
comment41:อยากให้มีคนแชร์กันให้เยอะๆ  เยอะจนไปถึงลูกป้า เผื่อน้องเค้าจะคิดได้

จะว่าไปเราก็สามสิบต้นๆ เริ่มเข้าสู่วัยกลางคนหน่อยๆ แล้วสินะ เศร้าแพ้บ  ร้องไห้หนักมากกก
comment42:เรื่องจะนั่งแต่ taxi นี่ สงสัย โดน spoil แต่เด็ก กล้าตัดสายแม่ทิ้งอีกกก เฮ้อ
อยู่ที่การเลี้ยงดูด้วยน้าาา
comment43:แม่เลี้ยงลูกสปอยเกินไป
เห็นเยอะด้วยนะแบบนี้ ก็ไม่แปลกใจที่ลูกจะเป็นแบบนี้
ต่อไป พอไม่ได้อะไรดังใจก็ยืนกระทืบเท้าจะเอา จะเอา
แม่นี่หาสายตัวแทบขาด ไม่กล้าบอกลูกว่าไม่มี หามาให้จนได้ กลัวลูกเสียใจ ซะงั้น

เรามีลูกนะ จะไม่เลี้ยงแบบนี้เลยหล่ะ
comment44:ต้องดูด้วยว่าเค้าเลี้ยงลูกมายังไง เราเองก็ไม่ชอบนั่งรถเมล์ร้อนๆหรอก
แต่มันเปลืองเงิน เรียกแท๊กซี่ไปถึงไหนไปกลับตั้ง 400 คือแพงมากอ่ะ
สมัยม.ปลายพ่อให้ใช้เดือนนึงเป็นหมื่นเรายังไม่กล้าใช้เงินขนาดนี้เลย
แล้วนี่เค้าไม่มี เค้าสอนลูกยังไงถึงเป็นแบบนั้น ตรงนี้น่าคิดนะ คนฐานะปานกลาง สอนลูกเหมือนคนไม่มีเงิน แต่คนไม่มีเงิน....
comment45:
comment46:
comment47:ตอน ม.4 ที่บ้านมีรถเบนซ์2คัน กะบะ2คัน  
ผมเลือกโหนรถเมล์ไปเรียนพิเศษ  ปอ.ไม่นั่งด้วยเพราะมันช้า  รถไฟฟ้ายังเป็นแค่เรื่องเพ้อเจ้อ
 แต่ก็ไม่รู้จะนั่งแท๊กซี่ไปหาสวรรค์วิมานอะไร   



  ปล.ผมอายุ 38   นี่มันแก่มากเลยเหรอ
comment47-1:ครับ
comment47-2:ไม่น่าถามเร๊ยยยย
comment48:ผมเชื่ออย่างนึง...คุณเลี้ยงลูกมายังไง...โตมาก็ได้แบบนั้นแหละ...

เด็กๆเลี้ยงให้เป็นเทวดาโตมาก็เป็นเทวดาครับ
comment49:เราไม่มีทางรู้ความจริงหรอกครับ บางทีลูกเค้าอาจจะรู้ว่าแม่เค้า ลำบาก ไม่อยากให้แม่เปลืองตัง เลยบอกแม่ไปแบบนั้นก็ได้ แต่อีกนั่นแหละเราไม่มีทางรู้ รู้แค่ว่าผู้หญิงคนนี้ยอดเยี่ยมครับ
comment50:ร้องไห้เลย เศร้าจัง เราเคยทำตัวไม่ดีกับแม่เยอะแหละเลยอ๊ะ
พอเรียนจบมาก็อยากตอบแทนแม่ให้ได้เยอะๆ อยากให้แม่ได้พักบ้าง 
ย้อนมองตัวเองวันนั้นแล้ว สงสารแม่จัง
comment51:ถ้าเป็นบ้านเรานะ ขึ้นรถเมล์ไปเรียนไม่ได้ ก็ไม่ต้องไป ไม่เห็นคุณค่าของเงินแบบนี้ไม่ต้องเรียนแล้ว
comment52:ลูกแย่อ่ะ
comment53:คุณเเม่น่ารักจัง
comment54:อยากจะแชร์ ให้ลูกของ คนนั้น ได้อ่านจังคะ ทรมานจิตใจแท้

รักของแม่ยิ่งใหญ่เสมอ
comment55:เราจะหาทางช่วยแม่เค้ายังไงได้บ้าง
comment55-1:เริ่มจากให้อ่านกระทู้นี้ครับ เผื่อจะได้ข้อคิดอะไรบ้าง

คคห.58 เสนอจะช่วยสอนฟรีแล้วด้วย
comment56:อ่านหัวข้อกระทู้ ผมนึกว่าแม่ช่วยลูกจนตัวเองจมน้ำตายเลยนะเนี่ย ~
comment57:หักมุม จิงๆแล้วป้าแกจะให้ลูกไปนวดที่ญี่ปุ่น
comment58:จขกท.ครับ ถ้าเจอคุณแม่คนนั้นอีก ฝากบอกเขาด้วยนะครับ ว่าผมจะสอนให้ฟรี ติดต่อมาหลังไมค์ได้เลยครับ
comment58-1:เอาใจช่วย
comment58-2:รู้สึกดีใจมาก ที่มีคนแบบนี้
comment59:ฝากถึง...คนที่ว่าลูกของเขาอ่ะค่ะ เด็กๆ ที่ทำไปไม่รู้หรอก เขาอยากขึ้นเท็กซี่เพราะอาจจะสะดวกสบายดี แต่ด้วยความที่ยังเป็นเด็กก็ยังไม่รู้ถึงความลำบาก โตมาถ้าเขาได้ลองลำบากเขาก็คิดได้เอง ตอนนี้ต่อให้คุณแม่เขาสั่งสอน เขาก็แค่รับฟัง สักวันเขาก็จะคิดถึงคำที่แม่สอนได้เอง เราเชื่อว่าคุณแม่เขาก็มีวิธีการสอน คนเป็นแม่มีความเป็นแม่ในตัวเองเสมอค่ะ และเขาก็คงไม่อยากให้ใครมามองว่าลูกเขาไม่ดี
comment60:เป็นแม่ที่น่ารักมากๆเลยครับ เด็กเดี่ยวนี้ความอดทนน้อยจริงๆ สมัยก่อนรถยังไม่มีด้วยซ้ำ
comment61:ก็สปอยล์ลูก ลูกมันถึงเป็นซะยังงี้
comment62:สงสารแม่เด็กคนนี้

พวกเรา จะช่วยเค้าหน่อยมั้ย
comment63:ก่อนอื่น เลิกเอาใจลูกคนนี้ได้แล้วค่ะ คุณหนูมากอ่ะ แม่นั่งเรือ ลูกจะนั่งแท๊กซี่ เราไม่เชื่อว่าเด็กจะเปลี่ยนนิสัยในภายหลังง่ายๆ เรางกตั้งแต่เด็ก ตอนนี้ความงกก็ยังอยู่ถึงแม้จะพยายามปรับไม่ให้กระทบกับชีวิตก็ตาม กรณีน้องติดนิสัยเอาแต่ใจ ใช้เงินฟุ่มเฟือย ปัญหาบานปลายแน่ๆค่ะ
comment64:30ปลายๆ สมัยนี้ยังถือว่าวัยรุ่นอยู่นะครับ อิอิ
comment65:สมัยเด็กๆ แม่ผมก็เป็นแค่คุณครูโรงเรียนประถมที่อยู่แถวบ้านนอก แม่ก็จะมีรถมอเตอร์ไซค์อยู่หนึ่งคันที่คอยขี่ไปส่งเราอยู่ตลอด มีอยู่ช่วงหนึ่งมีเซลล์แมนขายหนังสือมาขายหนังสือภาษาอังกฤษเป็นสารานุกรมที่เป็นภาษาอังกฤษล้วนๆ ราคาก็แพง ไม่รู้ว่าแม่คิดอะไรเงินเดือนของแม่ก็ไม่ได้มีมากสักเท่าไหร่ แต่แม่ก็ยอมโดนเซลล์คนนั้นกล่อมจนซื้อหนังสือที่ว่านั้นมาให้ลูกๆได้อ่านกัน  ตอนนั้นยังอยู่มอต้นอยู่เลย ภาษาอังกฤษก็ไม่ค่อยแข็งแรง ก็พยายามอ่านหนังสือที่แม่ซื้อมาให้ รู้เรื่องบ้างไม่รู้เรื่องบ้าง แต่มันก็มีผลทำให้รักการอ่านหนังสือมาจนถึงมอปลาย แล้วทำให้สนใจในการเรียนภาษาอังกฤษ และวิชาอื่นๆ
วันที่ดีใจที่สุดในชีวิตก็คือวันที่สอบเข้าคณะแพทย์ได้ แม่นี่หน้าบานเป็นกระโด้งเลย แม่รีบส่งโทรเลขไปหาคุณตา แล้วคุณตาพอทราบข่าวก็กระโดดโลดเต้นแบบเด็กๆเลย (น้าสาวเล่าให้ฟัง)  ดีใจที่ลูกคนนี้ทำให้แม่ดีใจได้
ตอนเด็กๆ เวลารถมอเตอร์ไซค์แม่เสีย แล้วรอแม่ที่โรงเรียนแม่ไม่มารับ ก็ใช้วิธีเดินกลับบ้านเอา ระยะทางตั้งห้ากิโลเมตร เหนื่อยก็เหนื่อยเมื่อยก็เมื่อย อายก็อาย แต่ว่ามาถึงตอนนี้เงินเดือนแสนกว่าก็ต้องรีบทดแทนพระคุณให้พ่อแม่โดยการจ่ายเงินคืนเป็นค่าเลี้ยงดูให้พ่อแม่ไปเดือนละสองหมื่น แล้วก็กำลังตั้งใจจะซื้อบ้านให้แม่อยู่ด้วยแหละครับ
comment65-1:ผิดกับ เด็ก คนนี้ ลิบลับเลย

จะทำยังไง ให้เด็กคนนี้ มาเป็นแบบ คห.65 ได้บ้าง
comment66:เมื่อวานพึ่งทะเลาะกับแม่ไป พอมาอ่านกระทู้นี้แล้วนึกถึงเรื่องดีๆ ที่แม่เคยทำให้ตัวผม ร้องเลย
comment67:อ่านแล้ว  สงสารคุณแม่เด็กจังค่ะ   
เด็กคนนั้นน่าจะคิดอะไรได้นะคะ 
โตแล้วค่ะ ไม่ใช่เด็กๆ คิดแล้วสงสารคนเป็นแม่ค่ะ
comment68:น้ำตาจะไหล
comment69:น้องพูดแบบนั้นเพราะไม่อยากเรียนรึเปล่าคะ สร้างคอนดิชั่นที่มันเป็นไปไม่ได้ขึ้นมาเพื่อที่แม่จะได้ไม่ต้องเสียเงินค่าเรียนพิเศษ

ดูจากที่น้องยังถามแม่ว่าแม่หาเงินมาจากไหน เราว่าน้องต้องรู้แหละว่าแม่ไม่มี
comment70:ตอนเรียน โทรหาแม่เฉพาะเวลาตังหมด

เรา : "ฮาโหลแม่ คิดถึงจังเลยยยย"
แม่ : "เดี๋ยวพรุ่งนี้โอนไปให้"
comment70-1:เหมือนป้าตอนสมัยเรียนเลยหนู 555
comment71:เรื่องความรักของแม่ที่มีต่อลูกมันยิ่งใหญ่กว่าใดๆทั้งสิ้น
เมื่อความรักลูกมีแบบนั้น  แม้ชีวิตของแม่ก็ให้ลูกได้
เพราะแบบนี้เองหลายๆคนจึงถูกเลี้ยงมาแบบผิดๆ
comment72:ซึ้งใจในความรักของแม่มากๆ แต่อยากให้คุณลูกตั้งใจเรียน และรู้คุณค่าของเงินมากกว่านี้จัง

ปล คุ้นๆว่าที่จุฬามีสอนภาษาจีน ญี่ปุ่นในราคาไม่แพงมาก สอนเสาร์เช้าค่ะ อยากให้คุณแม่ท่านนี้ทราบจัง เผื่อจะได้ประหยัดค่าเรียนไปย้างค่ะ
comment73:.
comment74:ชอบกระทู้นี้ครับ
comment75:ซึ้ง .... แต่ก็แอบใจหายเหมิอนกัน นี่เราก้าวเข้าสู่วัยกลางคนแล้วหรือนี่ โธ่.....
comment76:นี่เราเข้าสู่วัยกลางคนแล้วเหรอเนี่ย TT
comment77:เป็นแม่ผมนี่ ด่าเรือสั่นเลยครับ
comment78:เข้าใจคุณแม่เขานะคะ
เหมือนแม่ก็บอกลูกอยู่ว่าแม่ไม่มีเงิน  แม่จะขายทอง ถ้าลูกนั่งแท๊กซี่ แม่จะไม่มีเงินเหลือ

ส่วนลูกเป็นแบบนั้น มันก็อาจมีส่วนที่แม่สปอยล์ หรือ มีความจำเป็นอื่นๆ เด็กแต่ละคนก็ไม่เหมือนกัน  บางคนคิดได้เร็ว  บางคนกว่าจะคิดได้ ก็ผ่านวัยที่มุทะลุเอาแต่ใจไปก่อน  บางคนก็คิดไม่ได้เลย 

แม่ทุกคนก็คงตั้งใจเลี้ยงลูก  ก็เลี้ยงตามแบบที่แม่ว่าดี  หรือ เท่าที่ทำได้  บางทีปัญหาครอบครัวของเขาก็เป็นสถานการณ์บังคับนะคะ  เราคงตัดสินใจแทน ในมุมมองหรือสถานการณ์ของเราไม่ได้  อยากจะพูดว่า แล้วแต่บุญกรรมทำมา  ก็ไม่รู้จะขัดหลักวิทยาศาสตร์หรือเปล่า หรือ ฟังดูไร้สาระไปหรือเปล่า

แต่อ่านแล้ว เศร้าใจและสงสารแม่มาก  ขอบคุณที่จขกท.เก็บประเด็นมาบอกเล่ากันนะคะ  อยากให้เด็กๆได้อ่าน  อ่านแล้วตระหนัก และแก้ไขด้วย ( ถ้าคิด หรือ ทำอย่างลูกคุณแม่คนนั้นไปแล้ว)
comment79:เราร้องแล้ว T_T
comment80:รักลูกแบบผิดๆไม่ใช่หรอ   แบบนี้ไม่เรียกว่ารักหรอก
comment81:สงสัยอย่างครับ  บ้านอยู่ไหนแล้วส่งลูกไปเรียนไหนครับ ทำไมค่าแท็กซี่ไปกลับ 400 เลยครับ  เรื่องการเดินทางพอเข้าใจนะ  การรอแท็กซี่ไม่ใช่เรื่องน่าสนุกหรอก  แต่ถ้าที่เรียนมันขึ้น bts ถึงได้ไม่เห็นน่าลำบากอะไรเลย
comment82:แต่ถ้าผมไปเยี่ยมแม่  ผมคงไม่บอกแม่หรอกว่า
แม่  เดี๋ยวซื้อถุงเท้าไปฝากนะ
คือ  ดูๆแล้ว  แกก็คงเป็นคนชอบบงการน่ะ  เหมือนกับว่า  ใครๆก็ต้องทำตามใจแก
จะมีปัญหากับลุก  ก็เป็นเรื่องปกติ
comment82-1:ท่านมี ตาทิพย์ มีญาณหยั่งรู้ ข้าน้อยขอ คารวะ 1 จอก
comment83:อ่านจบแล้วสะเทือนใจจริงๆ  #   ร้องไห้หนักมาก
#แกใส่ชุดข้าราชการสีกากี ในกระเป๋ามีกระดาษเต็มครับ อายุก็กลางคนค่อนไปทางปลาย (น่าจะ30ปลายๆครับ)
comment84:มันจะไฮโซ แต่เด็กเลยน่ะ  เป็นผมน่ะแค่บอกว่าจะให้เรียนนี่ดีใจมากมายแล้ว สมัยก่อนจะเรียนจะอะไรก็ไม่ได้หรอก บ้านจน อีเด็กนี่ มีโอกาส แต่ขาดสำนึก !
comment85:อ่านแล้วทำให้นึกถึงคนไม่ใกล้ไม่ไกลตัว

เป็นข้าราชการครู แต่หนี้เยอะเพราะสปอยล์ลูกจัด

ลูกอยากได้อะไรต้องได้ ไอโฟน ไอแพด รถเก๋ง มีทุกอย่าง (ม.3) เพื่อจะได้เอาไปอวดเพื่อนว่าฉันไฮนะ

ตกเย็นต้องยกพวกกันไปกินไอติมบ้าง น้ำแข็งไสบ้าง ร้านชิคๆ ในตัวอำเภอ

ข้าวของเครื่องใช้ต้องเลอเลิศทุกอย่าง เพื่อให้สมกับที่เรียนอยู่โรงเรียนดัง



แต่หนูเอ๊ยยย.. หนูคงไม่รู้นะว่าทุกอย่างที่แม่หามาประเคนให้
มันทำให้แม่หนูต้องเป็นหนี้สหกรณ์ โดนสหกรณ์หักหนี้ทุกเดือน ทุกวันนี้เงินเดือนเหลืออยู่ 6 บาท
พ่อหนูเองก็ไม่ได้มีงานรายได้มั่นคง มีงานบ้างไม่มีบ้าง แต่ก็ยังดียังพอถูไถ
ก็ได้แต่หวังว่าแม่จะเลิกสปอยล์ และบอกหนูได้แล้วว่าฐานะทางการเงินที่บ้านเป็นยังไง
เห็นใจแม่หนู แต่แม่หนูทำไม่ถูกเอง เฮ้อ
comment86:มองอีกมุมนะคะ

เขาเลี้ยงลูกมายังไง สปอย ไปไหม
ตามใจลูกแต่จนเคยชิน จนคิดไม่ได้ 
คือ เด็กบางคนพอพูดว่า ไม่งั้นไม่เรียน 
แม่ก็ประเคนมาจนได้ จนเด็กไม่รู้ว่าแม่ต้องอด
หรือต้องไปกู้หนี้ยืมสินเขามา เขารู้แค่ว่า 
เดี๋ยวแม่ก็หาให้ได้ เข้าข่ายรังแกลูกด้วยนะคะ

อีกอย่างเด็กไม่รักที่จะเรียน ส่งไปก็เสียเงินฟรี
comment87:พูดในฐานะที่เป็นแม่ของลูกสองคน
เห็นใจนะที่คุณผู้หญิงคนนี้ต้องหาเงินเลี้ยงลูกคนเดียว
แต่นั่นไม่ใช่ประเด็น หลายคนในยุคนี้ก็อยู่ในบทแม่เลี้ยงเดี่ยว แต่...เราเลี้ยงลูกอย่างไร ให้เขาคิดแบบนี้ 
เขาไม่เห็นค่าของเงินที่แม่หามาให้เลย แม่ก็กลัวลูกจะขาด..ด้วยการถมสิ่งที่คิดว่าจะช่วยเติมเต็มให้เขา

เศร้าค่ะ ถ้าเราไม่รู้จักเลี้ยงให้เขาโตทางความคิด
สังคงมันมีแต่เรื่องฟุ้งเฟ้อมากมาย
หาทางกลับไม่เป็น ช่วยให้ลูกกลับมาเข้าใจและรู้ค่าของหยาดเหงื่อแม่ดีกว่า
comment88:แม่ก็มีส่วนผิดนะ จำเป็นต้องให้ลูกรู้ความจริงและเข้าใจถึงสถานะของครอบครัว ถ้าตามใจให้อย่างที่เขาต้องการจนเคยตัว วันหนึ่งถ้าผิดหวังอาจจะทำใจยอมรับไม่ได้เรื่องเศร้าอาจจะเกิดขึ้น ผมนี่รู้มาตลอดว่าแม่ต้องไปกู้นอกระบบมาใช้จ่ายตอนเปิดเทอมในบางครั้งที่หาไม่ทันจริงๆ
comment89:อ่านแล้วน้ำตาไหลเลย จริงๆนะ 
ยิ่งช่วงข้อความ "แอร์เย็นเจี๊ยบ ..ไม่งั้นแม่ไม่มีตังค์กินข้าว .." 
คุณแม่ท่านนั้นพยายามเพื่อลูกมากๆเลยค่ะ

สมัยก่อน ส่วนตัวไม่เคยเรียนพิเศษเลย เพราะค่าเรียนแพงมาก (สงสารป๊ากะแม่ด้วยล่ะ)
ต้องหมั่นยืมหนังสือจากห้องสมุดหอบมาอ่านเอง
อยากให้เด็กๆสมัยนี้เห็นค่าของเงินด้วยจังค่ะ
comment90:เรื่องที่จะเข้มงวดการใช้เงินของลูกก็อยากจะบอก อยากจะสอนอยู่เหมือนกัน 

แต่โดนลูกอ้อนขอซื้อของเล่น ขอกินไอติม ที่ไรก็ใจอ่อนทุ๊กที...

[Spoil] คลิกเพื่อดูข้อความที่ซ่อนไว้
comment91:ขอบอกว่า เด็ก ๆ สมัยนี้สุดยอด...
หนักไม่เอา เบาไม่สู้  
ทำตัวเป็นคุณหนู ร้อนหน่อย ลำบากนิดก็ไม่เอาละ (ที่บ้านก็เป็น)

คนเป็นแม่..ต้องอดทนจริง ๆ

ชีวิตส่วนตัว...ชีวิตที่เคยสงบ...สบาย..หลังจากแต่งงาน มีลูก....

คุณจะรู้ว่า ทุกอย่างเป็นของลูกหมดเลย...หายใจเข้า-ออก ก็เป็นลูก

ดื้อ เถียงทุกคำ...ลูกจะถูกหมด...แม่ผิดหมด...

เหนื่อยใจแทนคุณแม่น่ะ...ต้องปลงให้มาก ๆ เลยไม่งั้นเครียด.....

จะบอก จขกท. ว่า  แม่แทบทุกคนเป็นแบบนี้กันหมด..

และลูกแทบทุกคน ก็เป็นแบบนั้นกันหมดเหมือนกันค่ะ

ใครมีลูกที่เชื่อฟัง ว่าง่าย  ขยันตั้งใจเรียน ถือว่า ถูกรางวัลที่ 1 เลยทีเดียว
comment92:ต้องให้ลูกอ่านจะได้ช่วยแม่ประหยัดบ้าง
comment93:ผมนี่ขึ้นเลย หาเงินเรียนเองตั้งแต่ ม. 4 

ค่าเทอมก็หาเอง ค่ากินก็หาเอง วันหยุดไปเที่ยวกับเพื่อนหรอ ไม่มีหรอก 

เรียนพิเศษอะไรยิ่งไม่รู้จัก เคยแต่หาเรียนฟรี 

นั่งรถ2-3 ชั่วโมงเพื่อไปติวฟรีที่ ม. หอการค้า 

เพื่อเข้ามหาลัย จบม.6 ก็เกือบไม่ได้ วุฒิ เพราะไม่มีตังจ่ายค่อเทอม 

เรียนมหาลัย กิจกง กิจกรรม ไม่ได้ร่วมกับเขาหรอก เลิกเรียนก็ต้องรีบกลับบ้าน 

เข้างานพาร์ทไทม์ต่อ แลกกะเศษเงินนายจ้าง ใช้เราคุ้มเสียยิ่งกว่าคุ้ม 

มือถือเครื่องแรก ซื้อเองตอนเรียนปีหนึ่ง ถูกบอลเยอะ (ตัวอย่างไม่ดีนะ)

อยากได้ไรต้องหาต้องซื้อเอง 

อ่านเสร็จนี่อยากจะไปกระทืบไอเด็กไม่รักดีคนนั้นจริงๆเลยอ่ะ 

ฮึ่มๆๆๆ
comment94:ถ้าแม่ยังเลี้ยงลูกแบบนี้ต่อไป ลูกก็จะยิ่งเสียคน ปล่อยให้ลูกมาทำแบบนี้กับตัวเองได้ยังไงอะ
comment95:ถ้างั้นผมดีใจครับ
ที่ผมยังมีความอดทนมาตั้งแต่เด็ก
นั่งรถเมล์ร้อนได้ คือนั่งอะไรก็ได้
ให้ไปถึงบ้าน+ที่ทำงาน 
นั่งหมด รถเมล์ร้อน+รถสองแถว+รถกระป๋อง+BTS+MRT
ดีใจที่ตัวเองภูมิต้านทานความลำบากสูงครับ
comment96:เราอ่านแล้วกลับรู้สึกว่าพ่อแม่เดี๋ยวนี้สปอยลูกเกินไป
สปอยลูกจนลูกไม่เห็นหัวพ่อแม่แล้ว

เอาแค่ตัวอย่างใกล้ตัวที่เรารู้จัก แม่ทำทุกอย่างในบ้าน ลูกมีหน้าที่เรียน อยากได้อะไรก็หาให้หมด 
มือถือเอย โน๊ตบุ๊คเอย เรียนพิเศษเอย มอไซค์ ลูกกลัวน้อยหน้าเพื่อน แม่ก็ต้องหามาให้ กู้นอกระบบเอา ไม่พอใจก็ดุแม่ ทั้งเหวี่ยงทั้งวีน (เราเห็นแล้วแบบ เฮ้.ย กล้าพูดกับแม่แบบนี้ได้ไงอะ เป็นเราพูดแบบนี้โดนตบหัวทิ่มไปละ) สุดท้ายแม่ก็ได้แต่ยอม ล่าสุดบ้านจะโดนยึดหรือไงนี่แหละ เดือดร้อนให้ทางบ้านแม่อุ้มไว้อีก

พ่อแม่ยุคใหม่จะชอบแบบ "ตอนเด็กๆเราลำบากมากแล้ว มีลูกก็อยากให้ลูกสบาย ไม่ต้องเป็นเหมือนเราอีก" หารู้ไม่ว่าทำร้ายลูก ติดแต่ความสบาย รับความผิดหวังไม่เป็น เอาแต่ใจไม่ฟังความเห็นคนอื่น

อ่านจบแล้วก็ซึ้งถึงความรักของแม่ แต่ก็สงสารแม่ด้วย นึกถึงตัวเองเหมือนกันที่แม่ขายสมบัติส่วนตัวเพื่อให้ลูกมีกิน หรือได้เรียน ตอนนั้นเราก็ประหยัดสุดตัว เงินหมดยังไม่กล้าขอเพิ่มเลย กลัวแม่อดข้าว เพราะเรารู้แก่ใจอยู่แล้วว่าถ้าเราเอ่ยปากขอ แม่ต้องยอมให้แม้เป็นที่เหลือทั้งหมดที่แม่มีอยู่แล้ว แม้เลี้ยงมามีภูมิต้านทานดี
comment97:นึกถึงตัวเองสมัยเรียนเบย
เอาแต่ใจ อยากได้อะไรต้องได้  ย่าสปอย พ่อแม่ไม่กล้าขัด  แต่เราต่อรองได้เพราะไม่ถึงขนาดเละเทะ บ้านเราค่อนข้างเรียนดีหมด

ตอนนี้มีลูกอยู่ในพุง ซึ้งเลย อยากได้อะไรคิดถึงลูกก่อน จริงๆพึ่งพ่อแม่ได้แหละ  แต่แต่งงานแล้ว ก็อยากยืนด้วยตัวเอง

ทุกวันนี้น้องสาวอยู่มหา'ลัยใช้ไอโฟน6 กับไอแพด
น้องชายมัธยมใช้ไอโฟนห้า

เรานี่ใช้zen4  เครื่องละสามพัน

ได้เป็นพ่อเป็นแม่  ทำงานเองเมื่อไร จะรู้สึก
comment98:อยากจะบอกว่า คุณแม่ครับ... ไม่จำเป็นต้องให้ลูกเรียนพิเศษเพราะกลัวลูกจะเรียนตามคนอื่นเขาไม่ทันหรอกครับ
2 ใน 10 ของห้องเท่านั้นแหละ ที่คิดแบบคุณแม่ การที่ลูกจะเรียนเข้าใจหรือไม่เข้าใจมันอยู่ที่ลูกคุณเอาใจใส่กับการเรียนครับ
และการเอาใจใส่ในการเรียนของลูกนั้น ขึ้นอยู่กับการดูแลของผู้ปกครองด้วย
ซึ่งในทางนี้คุณแม่ไม่น่าจะแก้ปัญหาที่ปลายเหตุครับ น่าจะแก้ที่ต้นเหตุก่อนมากกว่า

ถ้าในอนาคต กว่าลูกจะปีกกล้าขาแข็งเลี้ยงแม่ตัวเองได้... คงจะเป็นเรื่องที่ยาก

แต่ก็แอบสงสารคุณแม่เหมือนกันครับ ด้วยความรักของคุณแม่ ให้ลูกได้ทุกอย่าเลย 



[Spoil] คลิกเพื่อดูข้อความที่ซ่อนไว้ผมเข้าใจแม่ที่เลี้ยงลูกแบบนี้ครับ... เพราะผมก็เคยเป็น
ผมเลยเลือกหนีออกจากบ้าน เพราะว่าไม่พอใจที่แม่ให้เราไม่ได้ทุกอย่าง
จนกลายเป็นคนละคนไปเลย เลยตั้งกระทู้เตือนใจตัวเองและวัยรุ่นทั้งหลาย
http://pantip.com/topic/32662597
comment98-1:แต่เรียนเสริมเป็นสิ่งที่ดีนะ คือเวาเรียนเสริมควรจะส่งในสิ่งที่คนนั้นชอบ แล้วเสริมให้เก่งไปเป็นด้านๆไป ไม่ใช่ เรียนทุกวิชาอย่างปัจจุบัน เห็นเด็กเรียนวิชาโน่น เสร็จแล้วก็ ไปเรียนอีกวิชา เสร็จก็ไปต่ออีกวิชา คือมันเยอะเกินไปนะ เอาอย่างเดียวก็พอ แบบถ้า ภาษาก็ภาษาใดภาษาหนึ่ง หรือไม่ก็ ถ้าชอบดนตรี ก็เป็นอย่างๆ
comment99:สังคมที่แท้จริง
comment100:ดูแล้วคงเป็นแม่เลี้ยงเดี่ยว ไม่งั้นตัวพ่อบ้านอาจไม่เอาไหน
เพราะบอกว่าต้องหาเงินคนเดียว
ไอ้ตัวลูกอ่ะ ดีออก.
แม่ต้องนั่งเรือจ้างหัวฟูๆ เรือจะล่มมิล่มแหล่วันไหน
ตัวลูกเจือกขอนั่งแท็กซี่
คุณแม่ท่านนั้น ถ้าได้มาอ่าน ขอให้สู้ๆต่อไป
ไอ้ตัวลูก ถ้าได้มาอ่าน ขอบอกว่า ถ้าเจอ จะตบกบาลมุง เอาให้สมองมันกระเทือน เผื่อจะมีความคิดขึ้นมาบ้าง
comment101:เศร้าค้ะ
comment102:พบเห็นบ่อยๆ
ส่วนใหญ่โทษใครไม่ได้
สปอยล์ลูกจนเคยตัวเองแทบทั้งนั้น
comment103:น่าสงสารพ่อเเม่ในเมืองไทยจริงๆ เเต่ก้อพูดยากสังคมเอย เเละความรักลูกที่ยอลำบาก รวมทั้งพวกที่เลี้ยงลูกเเบบตามใจให้ลูกสบายลูกบางคนคิดได้ก้อดีไปเเต่หลายคนเอาตัวเองเป็นหลักตามใจตัวทำร้ายจิตใจพ่อเเม่พอควร
ฝรั่งเลี้ยงลูกให้เข้าใจว่าไม่ใช่ทุกอย่างที่อยากได้เเล้วต้องได้ด้วยเหตผลคือต้องการให้ลูกมีความอดทนเเละรู้ว่าโลกภายนอกบ้านนี้มันไม่มีอะไรที่จะได้ง่ายๆ ให้เขาเรียนรู้ที่จะอยู่ได้ถ้าผิดหวังเเละไม่ได้สิ่งที่ต้องการ
comment104:ซึ้งมากมายคับ

ตั้งแต่เรียนมาผมไม่เคยเรียนพิเศษเลยคับ ยังไม่เคยทราบเลยว่าเขาเรียนกันแบบไหนยังไง
เคยแต่ให้เพื่อนสอนให้ก่อนสอบฟรีๆ แล้วผมไปสอนให้เพื่อนอีกคนคับฟรีๆคับ
อาจเปนเพราะขี้เกียจเรียนพิเศษอ่าคับ 
ห่วงเกมส์กับกีฬาคับ
แต่ตอนนี้ก้เรียนจบออกมาได้นะคับ
comment105:อ่านแล้วเศร้าเลยไม่อยากให้เค้าต้อเงิจเรื่องแบบนี้เลย
comment106:คนเป็นแม่ มักหาสิ่งที่ดีที่สุดให้ลูกเสมอค่ะ

อ่านแล้วนึกถึงหม่าม้าเรา

ตอนเรายังเด็ก  หม่าม้าพยายามให้เราเรียนทุกอย่างเท่าที่อยากเรียน (และเรียนไหว)
แต่หม่าม้าเราจะหาทางประหยัดอย่างอื่นเอง และประหยัดกันทั้งบ้านอย่างจริง ๆ จัง ๆ 
บ้านเราไม่กู้หนี้ยืมสิน

แต่เราได้เรียนภาษาอังกฤษแบบคลาสเล็ก ๆ  (ทั้งกับครูฝรั่ง ครูอินเดียโพกหัว --- คุณครูคนนี้ แหละที่สอนให้เรารู้จักกับ encyclopedia กับรู้จักตะเกียกตะกายเขียนจดหมายภาษาอังกฤษหานักฟุตบอล)
เราได้เรียนเปียโน (แถม มีเปียโนตัวเล็ก ๆ ที่บ้านด้วย)

ฟังดูเหมือนลูกคุณหนู
แต่ในความเป็นจริง คือ 
ในตจว. ที่เราอยู่
ไปไหนมาไหน หม่าม้าเราจะขี่จักรยาน
บ้านเราไม่ซื้อรถยนต์ ไม่ซื้อมอเตอร์ไซค์  ไม่กระทั่งซื้อเครื่องซักผ้า ใช้เตารีดถ่านเพื่อความประหยัด
ทำกับข้าวกินเองทุกมื้อ ไม่ค่อยได้ไปเที่ยวไหน
บ้านไม่ติดแอร์ 


ตอนเราเรียนเอแบค ท่ามกลาง เพื่อนที่ขับเบนซ์ หรือ อยู่หอพักติดแอร์
เราอยู่หอหญิงราคาประหยัดหลังรามที่ นศ.รามอยู่กัน  บางวันเดินกลับหอด้วย ขี้เกียจเสียตังค์นั่งสองแถว
ซักผ้าเองทุกชิ้น (กระทั่งผ้าปู บางครั้งก็ยังซักมือ)  ไม่มีทีวีดู
ใช้ชีวิตวันหยุดด้วยการไปยืนตากแอร์อ่านหนังสือฟรีที่ร้านดอกหญ้า
แบ่งเงินทำบุญด้วยการใส่บาตรของแห้งเล็ก ๆ น้อย ๆ เวลาที่มหาลัยจัดให้มีการทำบุญ
และด้วยความที่ไม่ค่อยมีเงิน  ก็จะทำบุญด้วยการบริจาคเลือด และอ่านหนังสืออัดเสียงให้คนตาบอดฟังในช่วงวันเกิด


และวันนี้ ความรู้ที่หม่าม้าเราเคยใช้ชีวิตอย่างเขียม ๆ ส่งเราเรียนก็ทำให้เรามีงานทำที่ค่อนข้างโอเค
ปีก่อนนั้น เราพาหม่าม้าเราไปเที่ยวฮ่องกง  ปีนี้พาไปเที่ยวญี่ปุ่น และพยายามพาไปเที่ยวที่ตากอากาศใกล้ๆ ที่หม่าม้าอยากไป
comment107:สงสารแม่ ...
และอยากจะตบไอ้เด็กนั่นหัวทิ่ม
comment108:มีคนเคยบอกเราว่า 
ลูกนิสัยแบบไหน
เพราะคนเลี้ยงนั่นแหละสอนมาแบบนั้น

แม่คงซึ้งแล้วสินะ
comment109:เข้าใจหัวอกของแม่ที่อยากให้ลูกมีชีวิตที่ดีกว่าตัวเองในทุกๆเรื่อง หรืออย่างน้อยก็ทัดเทียมกับเพื่อนๆ

แต่....เราต้องบอกต้วเองด้วยว่า สิ่งที่อยากให้เป็นมันเป็นไปได้แค่ไหน
เมื่อสิ่งที่ลูกอยากได้นั้นเกินกำลัง ก็บอกเขาไปตามตรง ว่าไม่มี หรือ ไม่สามารถ
การเลี้ยงลูกให้ลูกได้ลำบากบ้าง หรือได้เห็นความลำบากของพ่อแม่บ้างกว่าจะได้เงินมาซักบาท 
เขาจะมีความมุมานะที่จะมีชีวิตที่ดีขึ้น และ มีความเข้าใจคำว่าเงินนั้นหามาได้ยาก ต้องรู้จักใช้ให้เป็น

สงสารคุณแม่ท่านนี้คะ ความรักแม่ทำได้ทุกอย่าง แม้ต้องแลกกับข้าวซักมื้อ หรือ ชีวิตทั้งชีวิตแม่ก็ให้ได้ 
ไม่ว่ามันจะดูไร้เหตุผลให้สายตาคนมากมายก็ตาม
comment110:เผื่อแผ่วิธีเลี้ยงลูกที่เราคิดว่าน่าจะสร้างภูมิคุ้มกันให้ลูกได้ ตอนนี้ลูกชายอายุ 11 ขวบ
1. สอนให้ลูกแต่งตัวเองตั้งแต่ 3 ขวบ (รีดให้แต่เลือกใส่เองทั้งชุดนักเรียนและชุดอยู่บ้าน)
2. สอนให้ลูกกินข้าวเองตั้งแต่ 2 ขวบ ตอนนี้เวลากินข้าว ก็หยิบจานข้าวมาให้พ่อกับแม่ทุกมื้อ
3. สอนให้ลูกแปรงฟันเองตั้งแต่ 3-7 ขวบ (ต้องแปรงกำกับอีกที) ตอนนี้ไม่ต้องช่วยแล้ว ฟันสะอาด ขาวจั๊วะ
4. สอนให้ลูกรู้จักเก็บเงินซื้อของเอาเอง เวลาอยากได้อะไร (แต่บางทีก็มีขอพ่อแม่บ้าง)
5. สอนให้ลูกช่วยทำงานงานบ้าน ตอนนี้หน้าที่หลักที่ไม่ต้องบอกอีก คือ ล้างจาน เช็ดโต๊ะ ล้างห้องน้ำ

สรุปง่าย ๆ คือ สอนตั้งแต่ 2 ขวบขึ้นไปเลยค่ะ มันจะเห็นผลตอนโตนี่แหละ
comment111:นี่คือการทุ่มเทความรักให้ลูกแบบไม่ลืมหูลืมตา 
รักได้ ทุ่มเทได้ แต่ต้องรู้ถึงผลของการกระทำทุกๆอย่างด้วย ว่าส่งผลกับนิสัยใจคอของลูกอย่างไร
พ่อแม่ต้องทุ่มเท ชีวิตและจิตใจ ใช้สมองอย่างหนักเพื่อให้ลูกเป็นคนดี มีจิตสำนึกที่ดี คือความรักที่แท้จริง 
ส่วนการทุ่มเท แรงกาย หยาดเหงื่อ ให้ลุกได้สุขสบาย เป็นแค่การสนองความต้องการของตัวพ่อแม่เองเท่านั้น
comment112:ที่บ้านไม่เคยสนับสนุนให้เรียนเลย อยากเรียนก็เรียนไป สอบตกไม่เคยว่า
เรียนพิเศษถ้าฟรีถึงจะได้เรียน
ต้องดิ้นรนเอาเองส่วนนึงเหมือนกัน
comment113:เราสอนพิเศษมา 15 ปีล่ะ เจอเด็กแบบนี้มาเยอะมาก ที่สรุปได้จากประสบการณ์คือ เด็กคือเด็กค่ะ ตอนนี้คิดไม่เป็น ไม่ได้แปลว่าต่อไปคิดไม่ได้ แต่สำคัญคือต้องมีคนสอนที่เข้าใจ ถ้าเรียนตามศูนย์กวดวิชา จบค่ะ เสียเงินเปล่า

ครูที่สอนต้องใช้พลังกับความเข้าใจมากๆ นะคะ ในการเตือนหรือสอนเด็กพวกนี้ แต่ถ้าเค้ายอมรับสิ่งที่เราสอนแล้ว เค้าจะกลายเป็นทรัพยากรมนุษย์ที่มีค่าของประเทศค่ะ

ไม่ทราบ จขกท จะเจอคุณแม่ท่านนั้นอีกไหม ถ้าเจอรบกวนให้ติดต่อเรา (ส่งรายละเอียดให้หลังไมนะคะ) เราขออนุญาตสอนลูกเค้าเอง สอนฟรีค่ะ ไม่มีค่าเอกสาร ไม่มีค่าจิปาถะใดๆ ทั้งสิ้นค่ะ 

สำหรับ ม. ปลาย เราเคยสอน และสอนได้ดีทุกวิชา (ยกเว้นชีวะ) จะให้สอนเป็นภาษาไทย หรือ อังกฤษ ได้หมดนะคะ นอกจากนี้ยังรับวางแผนการเตรียมตัวสอบเข้ามหาวิทลัยของน้องด้วย เพราะมีข้อสอบหลายตัวที่สามารถสอบเก็บคะแนนไว้ได้ตั้งแต่ ม.4 ซึ่งอาจทำให้น้องมีที่นั่งในมหาวิทยาลัยชั้นนำของประเทศ ก่อนจบ ม.6 และทำให้น้องไม่กดดันตอน admission ด้วยค่ะ

ส่วนภาษาญี่ปุ่น เดี๋ยวหาครูสอนให้ค่ะ เป็นรุ่นพี่เตรียมฯ จบทุนมาบุโช ตอนนี้เป็นล่ามภาษาญี่ปุ่น คิดว่าพี่เค้าน่าจะยินดีสอนค่ะ

ข้อเสนอทั้งหมดที่กล่าวมานี้ ฟรี !!! ค่ะ 

ปล. อยากให้คุณแม่เก็บทองไว้น่ะค่ะ อย่าเพิ่งขาย (ตอนนี้ราคายังไม่ดี 555+)
ปล. เคสอื่นไม่ต้องติดต่อมานะคะ เท่าที่มีก็จะสิ้นชีวีอยู่แล้วค่ะ แต่ถ้าต้องการแค่คำแนะนำหลังบ้านมาหาเราได้ค่ะ เราจะพยายามตอบเท่าที่มีเวลาค่ะ
comment113-1:คุณเป็นครูที่มีความเมตตา และสมกับเป็นครูที่แท้จริง 
เรารักความคิดคุณค่ะที่บอกว่า

"เด็กคือเด็กค่ะ ตอนนี้คิดไม่เป็น ไม่ได้แปลว่าต่อไปคิดไม่ได้ แต่สำคัญคือต้องมีคนสอนที่เข้าใจ"

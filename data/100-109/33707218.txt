title:✿ เตือนสติ เกรียนคีย์บอร์ด ไทย ✿
comment:ฟุตบอลทีมชาติไทย vs ทีมชาติเวียตนาม จบไปแล้ว สามวัน
ด้วยชัยชนะของทีมชาติไทย 

แต่สงครามน้ำลาย ระหว่างเกรียน คีย์บอร์ดไทย 
กับ เกรียนคีย์บอร์ดเวียตนาม โต้ตอบกันสามวันสามคืน ยังไม่จบ 
ด่ากันไปด่ากันมา ยืดเยื้อ ด้วยความสะใจ ..

ผมอยากจะถามน้องๆ ที่ร่วมผสมโรง ว่า 
สิ่งที่น้องพิมพ์ ด่าเขา ดูถูกเหยียดหยามคนอื่น
ได้อะไรขึ้นมา นอกจากความสะใจ ... สะใจแล้วยังไงต่อ

นั่งหัวเราะ หน้าจอ ... กรูชนะเมิงเว๊ย อย่างนั้นหรือ

แล้วยังไงต่อ ... 

อย่าเอาอารมณ์ความโกรธ ความสะใจส่วนตัว มาเป็นตัวตั้ง 
แต่อยากให้ใช้สติ คิดให้รอบคอบ ก่อนจะ Pets off อะไรออกไป 
ภาพลักษณ์ ที่มันออกไป บ่งบอก การศึกษาของไทย 
บ่งบอกถึง วุฒิภาวะของเด็กไทย สู่สายตาชาวโลก 

ตอนที่ทีมฟุตบอลหญิงไทยชนะลาว ถล่มทลาย 10 ต่อ 0 
ผมตามไปอ่าน คอมเม้นท์ ในเพ็จลาว ก็เจอ เกรียนคีย์บอร์ดไทย
ไปดูถูกเยาะเย้ย ถากถางถึงเพ็จเขา ถึงขนาด เขาต้องมาตัดพ้อว่า

บอลก็ชนะไปแล้ว ทำไมคนไทยต้องมาเยาะเย้ยเขาขนาดนี้ 

ทำไมหรือครับ .... ทำไมเด็กไทยมองอะไรตื้นๆ 
ไม่คิดการณ์ไกลเอาเสียเลย แค่สนุกไปวันๆ แค่นั้นหรือ

เคยมั๊ยเกาหลี ญี่ปุ่น ชนะไทย แฟนบอลแฟนกีฬา ตามมาเยาะเย้ย แฟนกีฬาไทย 

อย่าลืมว่า สินค้าคอมซูมเมอร์ ของไทยส่งไปขาย ในละแวกอาเซี่ยน 
ลาว กัมพูชา พม่า เวียตนาม ล้วนแล้วแต่ใช้สินค้าไทย  
ที่สำคัญ ในระแวกอาเซี่ยนเรายังได้เปรียบดุลย์ทางการค้าอยู่

ผลกระทบมันอาจไม่มาก แต่ภาพลักษณ์ ที่ออกไป มันดู bad images

คิดให้ดีๆ เอาพอหอมปาก หอมคอ บลั๊ฟกันสนุกๆ ขำๆ ก็พอ 
ไม่ใช่เอาเป็นเอาเป็นตาย กับเรื่องไร้สาระ หาประโยชน์ไม่ได้ นอกจากความสะใจตัวเอง
โดยไม่มองถึงผลกระทบ ในภาพรวม 

มันแสดงถึงวุฒิภาวะ un-educated ของเด็กไทย โดยรวม
แพ้ให้เป็น ชนะให้เป็นอย่าง ผู้เจริญ (civilization)

กีฬามันควรสอนคน ให้มีสปิริต 
การเยาะเย้ยผู้แพ้ ไม่ใช่วิสัยนักกีฬา หรือวิสัยของผู้เจริญ

เพิ่มเติม 

"สังคมดีไม่มีขาย ต้องร่วมกันสร้าง เริ่มตันที่ตัวเรา"																																	   แก้ไขข้อความเมื่อ 30 พฤษภาคม 2558 เวลา 01:17 น.
comment1:ทำใจครับ การศึกษาไทยเน้นแต่ป้อนข้อมูลใส่หัว แต่ไม่เน้นให้เด็กได้คิดเอง เน้นแต่วิชาแต่ไม่เน้นมารยาทวัฒนธรรม เพราะฉะนั้นกว่าพวกเด็กเกรียนพวกนี้จะคิดได้ หรือตกผลึกทางความคิด ก็ต้องรอไอเด็กพวกนี้หัวหงอกละครับ แต่บางคนหัวหงอกมันยังคิดไม่ได้เลยด้วย และพอพวกนี้คิดได้ก็จะมีเด็กเกรียนรุ่นใหม่ขึ้นมาเรื่อยๆ ถ้ายังไม่เปลี่ยนระบบการศึกษา
comment1-1:สอนให้เอาชนะ แต่ไม่สอนให้มีจริยธรรม
comment1-2:ทำใจก็ส่วนหนึ่ง แต่กองเชียร์น้ำดีก็ไม่ควรจะนิ่งเฉยครับ ช่วยๆกันปรามคนละไม้คนละมือ 
เพราะถ้าเรานิ่ง.. พวกเกรียนคีย์บอร์ดอาจจะมองว่าเราเห็นดีเห็นงามไปด้วย
comment1-3:ผมก็เรียนหลักสูตรนี้นะ แต่ทำไมผมคิดได้
comment1-4:เห็นด้วยอย่างยิ่งครับ
comment1-5:เราสั่งสมกันมานาน คลั่งชาติ คลั่งสิ่งนอกศาสนาที่คิดเอาเองว่าเป็นศาสนา
คลั่งตะหาน คลั่งเ.า
comment1-6:
comment1-7:ส่วนใหญ่ไอ้พวกไม่คลั่งนี่แหละตัวเกรียน
comment1-8:โทษแต่การศึกษาไทย  โทษครูที่สอนอยู่นั่นนะ 

เคยมาสอนไหม ว่าครูเขาสอนอะไรบ้าง
comment1-9:พอจะมีแนวทางป่าวครับ ว่าควรเปลี่ยนระบบการศึกษาอย่างไร หรือพูดให้ดูหรูๆ ว่าให้เปลี่ยนระบบการศึกษาไปงั้นๆ

ถ้ามีตัวอย่างพอจะได้เห็นภาพหน่อย
comment2:แต่ก่อนที่เกาหลีใต้ก็ประมาณเกรียนคอมเม้นท์แบบนี้ ทางรัฐบาลมองถึงอนาคตข้างหน้ากลัวคนจะเกลียดสินค้าเกาหลี เค้าเลยทำโฆษณารณรงค์การคอมเม้นท์ในอินเตอร์เน็ตทั้งเด็กและผู้ใหญ่ ก็ดูดีในระดับนึงนะคะ แต่พวกเกรียนเกาหลีก็ยังเห็นเหมือนเดิม ไม่รู้ดีขึ้นมั้ย
comment2-1:ของเขา อาจจะด่า คุยกันเอง ในเพ็จเขานะครับ 
น้อยมาก ที่เขาจะรุก มาเกรียน ถึงเพ็จของเรา หรือ แทบจะไม่มี

แต่เด็กไทยนี่ มันเกรียนทั่วโลก จริงๆ

มันคือ จิตสำนึก และมารยาททางสังคม ล้วนๆ
comment2-2:ยังห่างชั้นกับเกรียนไทยหลายขุม 555+

ที่พอจะสูสีกับไทยหน่อยก็พวกอีหร่าน   ส่วนเกาหลี เวียดนาม ปินอยส์ เกรดรองลงมา แต่ยังห่างจากไทยเยอะมาก 55+
comment2-3:เห็นด้วยมากค่ะ เกรียนทั่วโลกจริงๆ ว่าเขาแบบนี้เขารู้สึกภูมิใจมั้ง ถึงเฉยๆ ชื่อเกมที่ตั้งนี่ก็ของต่ำๆ บางทีโผล่ไปเซิฟเวอร์ต่างชาติสงสัยไม่รู้ภาษามั้งก็ก่นด่าคำหยาบๆ ผู้ใหญ่ด้วยนะ เด็กก็มีบ้าง เด็กนี่มันไม่เท่าไหร่ แต่ผู้ใหญ่นี่สิ โตกว่าแต่สมองไม่ต่าง ยาคงยาคุมไม่รู้จักกันหรือไง ผลิตออกมาก็เหมือนผู้สร้าง ขึ้นเลยค่ะ!!
comment2-4:ถ้าเราไม่ใช่คู่กรณีเขา เกาหลี คงไม่ได้มาอะไรนักหรอก แต่ลองเป้น ญี่ปุ่นสิ ถึงขั้นไปถล่ม เว็ปบอร์ดใหญ่สุดของญี่ปุ่นซะล่มมาแล้ว
comment3:ไปโพสใน เพจ Thailandsusu เรย
เวปนี้ชอบเอา Comments เพื่อนบ้านมาลง
มาขยายความต่อ พวกเกรียนไทยไปเจอก้ออย่างที่เห็น
ลามมาพันทิป

ผมเห็นมีแต่ไทยนี่แหละที่ชอบไปสารแน อยากรู้ความเห็นคนต่างชาติ
ยิ่งความเห็นอวยไทยนี่จะชอบมาก  ถ้าไม่อวยก้อจะพาไปรุมด่ากัน
comment3-1:ถ้าเป็นนัดสำคัญเหรอรายการใหญ่ๆก็พอว่า
นี่อุ่นกับหลีเหนือในนี้ยังถามหาคอมดมนต์เพื่อนบ้านเลย
ผมละงง. อะไรจะขนาดนั้น
comment3-2:ผมเองก็คนนึงครับ "ที่สาระแนอยากรู้" แต่ก็ไม่เคยคิด
ที่จะไปคอมเม้นท์ใครให้เสียหาย เพราะรู้ว่า "มันไม่ดี"
มันไม่ถูกต้อง.
comment3-3:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment3-4:เห็นด้วยครับ ไม่รู้จะไปสาระแนเขาทำไม 

ยกตัวอย่างเมื่อวาน คู่ เวียดนาม กับ บรูไน ดูผ่าน ยูทูป โหยยยย เกรียนไทย เยอะมากกก พิมพ์ ด่าเขา ซะงั้น  พิมพ์ไทยด่วยนะ ทำยังกะว่า เขาจะอ่าน ภาษาไทย เราออก
comment4:อีกอย่างที่ผมไม่ชอบอย่างยิ่ง คือ 
การที่เกรียนไทย ไปป่วนในเพจของเค้า ซึ่งเค้าตั้งขึ้นมาเพื่อพูดคุยเกี่ยวกับชาติเค้าต่างหาก ไม่เกี่ยวกับเราเลย
แต่เกรียนไทยดันไปโพสแบบเยอะเย้ยด้วยภาษาไทยเต็มเพจเค้าไปหมด (ถ้าเป็นเว็บบอร์ดสาธารณะยังพอว่า เช่น บอร์ด aff Suzuki ที่มีหลายชาติไปโพสแสดงความเห็นกัน อันนี้เป็นเรื่องปกติที่เราจะโพสได้)

แต่ไอ้การที่ไปโพสด่า เยอะเย้ย เหยียดเค้าในเพจเฉพาะส่วนตัวของเค้า นี่ผมว่ามันเกินไปนะ  เหมือนเราคุยกันอยู่ในบ้านดีๆ จู่ๆก็มีคนข้างบ้านพูดสอดแทรกด่าเข้ามาปาดหน้าประมาณนั้น

อีกอย่างคือ เรื่อง การแปล comments  ของชาติอื่นมาให้อ่าน อันนี้มันก็ดีที่เราได้รู้ทัศนคติของเค้า
แต่ขออย่างเดียว "ไม่ต้องแปะลิงค์ก็ได้" มันจะทำให้พวกเด็กเกรียนตามลิงค์เข้าไปป่วนเพจของเค้าอีก แค่สแคปภาษาของเค้าแล้วแปลออกมาก็พอ

ปล. เท่าที่ผมสังเกต ดูจากประวัติข้อมูลของเกรียนไทยที่ไปป่วนเค้านี่ วันเดือนปีเกิดพวกนี้ จะมีแต่วัยเด็กมัธยม กับ มหาลัยทั้งนั้น บางคน 25-28 ก็ยังมีเกรียน ทั้งที่อายุป่านนี้น่าจะคิดอะไรได้แล้ว
comment5:บอลไทยทำให้เรามีความสุข
แต่เกรียนทำให้เราทุกข์ยิ่ง

เวลาไปอ่านตามเพจสาธารณะ เกรียนไทยเนี่ยดูโลว์และไม่มีมารยาทอย่างมาก ต้องรีบออกอย่างไวเพราะละอาย
comment6:อย่าให้พัฒนาไปถึงยกพวกตีกันเหมือนต่างชาติก็แล้วกัน เด็กๆไทยเดี๋ยวนี้มารยาทดีๆไม่รู้จักกันแล้ว กาลาเทศะคืออะไร สอนยากสอนเย็น สอนไม่ได้นี่
มันสะสมมาต้องรีบแก้นะ คนอื่นกินขรี้ก็จะกินตามๆกันไป พุทธศาสนาไม่ศึกษาปฏิบัติกันไม่สมเลย
comment7:อย่าว่าแต่เด็กเลยค่ะ ผู้ใหญ่บางคนยังชอบถาม ชอบอ่าน ชอบลงแปลคอมเม้นท์เพื่อนบ้านในกลุ่ม ในเพจ (เรียกเรตติ้งหราา) ในกลุ่มต่าง ๆ บ่อยมากก
ทุกนัดเลยล่ะ ถ้าแมทสำคัญๆ นำคำวิเคราะห์เกม รูปแบบการเล่นบอลมาแปล เลือกแปลแต่สิ่งดีๆ มีสาระ จะดีมากๆ 
(ฝากถึงคนที่ฉลาดแปล ช่วยฉลาดเลือกด้วยนะคะ) ^_____^
comment7-1:ผมว่าการชอบอ่านคอมเม้นท์ต่างชาติ กับการไปเกรียน มันคนละเรื่องกันมั้งครับ
ผมว่าคนที่เป็นผู้ใหญ่พอ คงมีวุฒิภาวะพอที่จะรู้ว่าอะไรควร อะไรไม่ควร

แต่ก็เห็นด้วยว่าควรเลือกแปล เลือกนำเสนอความเห็นที่มันดีดี จะได้ลด
ความร้อนแรงลง 

แต่เท่าที่เห็นตอนนี้ก็มีแค่เวียดนามที่เดียวมั้งครับ ที่ยังแค้นฝังหุ่นกันอยู่
ประเทศอื่นๆ ก็ไม่ค่อยมีอะไร
comment7-2:ไอ้คอมเม้นนี่แหละตัวดีเลย
แปลมาแบบตั้งใจเสี้ยมชัดๆเลย
comment8:เห็นด้วยครับ เห็นในเฟส แล้วได้แต่ปลง แต่ก็ไม่อยากปลง 
จะมีวิธีการอะไร เปลี่ยนความคิดพวกสวะของขยะนี้บ้าง
comment9:เห็นด้วยครับ ร่วมรณรงค์ เชียร์บอลไทยอย่างมีสปิริต เท่ กว่าเยอะเลยคับ
comment10:ที่ไปเกรียนอยู่เนี่ยส่วนใหญ่ก็ไม่เด็กนะครับ
comment10-1:อายุเพิ่มขึ้นแต่ สมองไม่พัฒนาตามน่ะ  มีเยอะ
comment11:เหมือนเด็กมีปมด้อยไงไม่รู้ อยากให้เพื่อนบ้านยอมรับ ยกย่องเราให้เหนือกว่าชาติเขา  เห็นคนอื่นได้ดีกว่าแล้วไม่สบายใจ เหมือนตัวอิจฉาในละครน้ำเน่าไทยเลย ไม่รู้ว่ามันเกิดจากไรใครสั่งใครสอน สื่อ การศึกษา สันดาน??

ปล. เอาเข้าจรืงๆ ตามหลักเหตุผล ประเภทต้องกดหัวเพื่อนบ้านให้ผิด แล้วถึงสามารถข้ามไปเอเชียได้ (ก็เลยต้องเอาแชมป์ซีเกมส์ตลอดกาล) อันนี้ผมว่าวิบัติ ทำไมไม่คิดให้อาเซียนมันเก่งขึ้นสูสีกัน แล้วออกไปสู้นอกอาเซียนได้ไม่อายคนอื่นเล่า
comment12:บ่งบอกถึงเบื้องลึกแก่นแท้ปัญหาสังคม ครอบครัว การสั่งสอนในไทย
มีทั้งเกรียนเกิดใหม่ เกรียนตัวพ่อตัวแม่
ที่น่าเจ็บใจคือเกรียนบางตัว หัวหงอกจวนจะลงโลงอยู่ละ พูดไม่ออกครับ เคยตักเตือนครั้งนึง หาว่าเราไม่รักชาติ ดูมัน
ทางเดียวที่จะหยุดวัฏจักรนี้ได้คือเกรียนพากันหมดลมหายใจ 
แต่ก็นั่นแล่ะครับ อัตราเกรียนเกิดใหม่พุ่งสูงสวนกับค่าจีดีพีลิบลับ
กล่าวง่ายๆคือ เกรียนคืออมตะ สัจจะนิรันดร์ไม่มีวันดับสูญ เหมือนขี้ที่ไม่มีวันหอม ทำใจครับ
comment13:เหนด้วย ได้แต่ฝากทีมงานพันทิพพิจารณาหัวข้อ comment ทีลดน้อยลงจะดี
comment14:อยากให้เลิกค่านิยม ถ่อย = เท่ เสียที
comment15:มันยังมีสติให้เตือนได้อีกหรอ
comment16:ถ้าพวกนี้มันรู้จักเหตุรู้จักผลคงไม่ทำแบบนั้นหรอกครับ กระทู้แบบนี้มันไม่อ่านแน่ๆ หรือต่อให้อ่านก็ไม่สนอยู่ดี
comment17:อันนี้ อาจไม่ตรงกับคอนเซปต์ เนื้อหา  แต่อยากฝาก เรื่อง 
คอมเม้นต์ ที่อาจกระทบ ความรู้สึก นกฬ  อยากฝากให้คำนึงถึง คุณความดี ที่เขาเคยได้สร้าง  "ยินดี ในวันที่ทำสำเร็จ อยู่ด้วยกัน ในวันที่แพ้"
น่าจะดีกว่า  ตำหนิ ติติงได้  แต่ควรอยู่บนพื้นฐาน คำว่า ใจเขา ใจเรา  ถ้าเป็นเราบ้าง จะรู้สึกยังไง ตัวเขา ตัวโค้ช จะไม่รู้ข้อบกพร่องตัวเองเลยเหรอ ไม่มีใครอยากทำได้ไม่ดีหรอก  อีกอย่าง การกระทำที่กระทบ ความรู้สึก ดังกล่าว  คนมีน้ำใจ เขาก็ไม่ทำกัน เช่นกัน  ขอบคุณมากฮะ
comment18:อย่าว่าแต่กับต่างชาติเลยครับ สังเกตได้จากที่นี่แหละ แฟนสโมสรใหญ่ๆของอังกฤษที่นี่ แขวะกันไม่เว้นวัน
comment18-1:แขวะกันเอามันส์ในประเทศด้วยกันเอง ไม่มีปัญหาหรอกครับ
แต่ประเด็นนี่คือ ออกสู่สายตาชาวโลก และผลร้ายต่อความสัมพันธ์ระดับประเทศ
comment18-2:เกรียนไทยไปเกรียนในเพจของแฟนบอลเวียดนาม นี่แหละที่ผมคิดว่าน่าเกลียด 
แห่กันไปทีแทบจะเรียกว่ายึดเพจเขาไปเลย แถมโพสต์แต่ละอย่างไร้น้ำใจนักกีฬา
ไปส่องดูได้เลย ผมคนไทยด้วยกันยังรับพฤติกรรมพวกนี้ไม่ได้ 
(บางอย่างก็โพสต์กันได้ทุเรศไร้การศึกษาจริงๆ)
comment19:
comment20:เพราะดูกีฬาไม่เป็น ดูกีฬายังกับแข่งเอาเมืองกัน ถ้าชนะเขาก็ให้คิดว่าเพราะเรามีวินัย ขยัน อดทน ไปเอาเรื่องอื่น ๆ มาปนตามความคิดปรุงแต่งตัวเอง น่าสงสารคนโพสมากกว่าที่จิตใจยังต่ำอยู่
comment21:นักฟุตบอลเค้าแสดงความมีสปิริตให้ต่างชาติเค้าเห็น ทำไมเกรียนพวกนี้กับทำสวนทางมองไม่เห็นอะไรที่ดีๆที่สร้างสรร  ให้ต่างชาติเค้าซูฮกเหมือนที่เค้าซูฮกในความเป็นมืออาชีพ และความมีน้ำใจนักกีฬาของนักฟุตบอลเราบ้าง
comment22:คิดง่าย   พิมพ์ง่าย   เงียนง่าย  โพสต์ง่าย   ด้วยปลายนิ้ว ไม่มีการสกรีน   และผู้โพสต์แต่ละคนระดับความคิดและการศึกษามันต่างกัน   ไม่ใช่แค่เกรียนไทยปากดีฝ่ายเดียว    เกรียนหลายชาติในอาเซียนไม่ใช่มีแต่พวกโลกสวย   พวกปากดีก้อมีเหมือนกัน    แต่นั่นเค้าแทคทีมถล่มไทย   เค้ามองว่าเรานะ   ตั้งตนเป็นเทวดาอยู่ฝ่ายเดียว  มองไม่เห็นหัวชอบดูถูกชาติอื่น   สรุปแล้วก้อพอๆกัน
comment22-1:ชาติอื่นเขาไม่บุกมาด่าพ่อล่อแม่เหมือนที่คนของเราไปทำกับชาติต่างๆหรอกครับ
comment23:ผมชอบอ่านอยู่นะความเห็นเพื่อนบ้าน แต่ไม่เคยไปเกรียนใส่เค้าเพราะรู้ว่าเราไปเอาที่เค้าคุยกันมาเอง เค้าไม่ได้มาด่าเราในที่ของเรา
comment24:ปักกระทู้นี้จะดีมากครับ ผมก็เกลียดมากพวกเกรียนไร้สมอง ทำภาพลักษณ์คนไทยเสื่อม เอาแต่นสนุกตอบสนองตัวเอง โดยไมสนใจว่าทำลายชาติตัวเองอยู่ ตอนนี้ปัญหามันแก้ยากระดับชาติพอๆกับยาเสพติดเลยทีเดียว
comment25:ไอเพจห่วยๆเกรียนๆอะไรซักอย่าง กับลูกเพจมัน  เอะอ่ะ อะไรก็สั่งบุก พวกไม่มีวัฒนธรรม เห็นบ่อยมาก
comment26:โหวตครับ
comment27:ดูไปดูมา ตอนนี้ผมเริ่มเกลียดเกรียนพวกนี้ที่ไปด่าเค้ามากกว่าอีก ทั้งเวียดนาม ทั้งลาว เละเทะไปหมด
comment28:เกรียนไทย ไม่ได้มีแต่วงการฟุตบอลหรอก ผมเห้นซะตั้งหลายที่ หลายภาคส่วน หลายวงการเลย ที่ชอบไปป่วนต่างประเทศ ทำอะไรมั่วไปหมด จนบางทีเวลาเอาอะไรมาแบ่งปันนี่ลงแหล่งที่มาไม่ได้เลยเพราะกลัวพวกนี้จะไปสร้างเรื่องเสื่อมเสียให้ประเทศนี่ละ น่าจะจัดการจริงๆ จังๆ กันได้แล้วละมั้ง
comment29:"รู้แพ้ รู้ชนะ รู้อภัย" ท่องได้ แต่ทำไม่เป็น
comment30:ความเงียบ ไม่เสวนาด้วย หรือแบนไปเลย คือยาแก้เกรียน
ไม่แนะนำให้สวนด่าเกรียน หรือติติง หรือตักเตือน เพราะพวกนี้จะฟังเป็นเสียงยุยุง
comment31:จขกท. มีความคิดที่หล่อมากครับ
comment32:พูดไปก็เท่านั้นรับ เพราะเกรียนพวกนี้ส่วนใหญ่ไม่เล่นพันทิป
วันๆได้แต่แวนซ์และอยู่ร้านเกม ไม่สนอะไรทั้งนั้นอยู่แล้ว
comment32-1:เคยโดนกับตัวเลยค่ะ..โดนหาว่าโลกสวยมั่งล่ะ..ไล่ให้ไปอ่านประวัติศาสตร์มั่งล่ะ...โอยยย..สู้ไม่ไหวจริงๆ....และมีทั้งหญิงทั้งชายด้วย..อายุไม่เกี่ยวด้วยเพราะบางคนเราว่าเค้ามีลูกแล้วนะ..เฮ่ออออ..เห็นแล้วอาย...ได้แต่ขอโทษเพื่อนต่างชาติที่เราพอรู้จัก...หรือขอโทษในนั้นและรีบออกมา...ฮ่าๆๆๆ
comment33:ทำใจเถอะครับ มีหลายกระทู้เคยออกมาบอกมาเตือนแล้ว แต่ก็ยังทำกันอยู่
ยิ่งไทยมีโปรแกรมเตะถี่ๆ กันแบบนี้ หมดแมตนี้ เดี๋ยวแมตหน้ามันก็มีมาอีก 
ตราบใดที่บอลเรายังมีกระแส โชว์ผลงานได้อย่างยอดเยี่ยมแบบนี้ พวกเกรียนทั้งหลายก็ไม่หายไปไหน
comment34:พวกนี้อยุ่ตามเพจแปลคอมเมนต์นี่ละ  พากันไปเกรียนตามเพจชาติโน้นนี่

น่ารังเกียจสุดๆ
comment35:โหวตครับ
comment36:เรื่องบางเรื่องเราไม่ชอบญี่ปุ่น
แต่เกือบทุกเรื่องเราชอบญี่ปุ่น

โดยเฉพาะเรื่องมารยาทและความมีวินัย ซึ่งคนไทยขาดมาก ๆ
comment36-1:ผมชอบญี่ปุ่น "ทุกเรื่อง" ครับ
comment36-2:คุณ PEDestrain 
มีเรื่องเด็ดๆแนะนำมั้ยครับ
comment36-3:ผมมีหนังญี่ปุ่นดีๆหลายเรื่องเลย แต่เป็นหนังผู้ชายกับผู้ชายนะครับ
comment37:งานนี้อยากให้สื่อนำเสนอเรื่องนี้มาก เพราะมันส่งผลต่อภาพลักษณ์และความสัมพันธ์ระหว่างประเทศจริงๆ
comment38:ว่าแต่เดี่ยวนี้เพจ เกรียนบอลไทย ยังสนับสนุนให้คนไปลุมด่าเพจอื่นอยู่หรือป่าวครับ?
comment38-1:ไม่รู้สิครับ แต่หลังบอลจบ เปิดวาร์ป ทันที
comment39:เห็นด้วยเลยค่ะ

อยากจะขอร้องนะคะพวกที่ไปเกรียนด่าคนอื่นเค้า
สงสารโค้ช สงสารนักเตะ สงสารทีมงาน สงสารแฟนบอลไทยที่เค้ารักฟุตบอลไทยจริงๆหน่อยนะคะ
เค้าสร้างชื่อเสียง เค้าเชียร์ด้วยหัวใจ เค้าใช้พลังงาน เค้าใช้สมองนะคะ 
อย่าใช้ปลายนิ้วของคุณทำลายพวกเค้าเลย

วันนี้เราชนะ พรุ่งนี้เราอาจแพ้อย่าดูถูกอย่าถากถางกันไปๆมาๆเลยค่ะ
ถ้าจะวิจารณ์ก็วิจารณ์อย่างสร้างสรรค์ เพราะมันแสดงถึงศักยภาพทางความคิดของตัวคุณเอง
comment40:ร่วมเชียร์อย่างมีสปิริตนะครับ กีฬามีแพ้มีชนะ ใจเขาใจเราครับ
comment41:บอลชนะมีทับถม พอเเพ้ บอก บอลเเพ้ คนกองเชียร์ไม่เเพ้ นี่เเหละวิถีเเห่งเกรียน
เเพ้ หรือ ชนะ กรูเกรียนหมด
comment42:คนที่ในชีวิตมักจะเป็นพวกขี้แพ้ เวลาชนะนิดๆ หน่อยๆ มักจะชอบถากถางคนอื่น เพราะโอกาสชนะมีน้อย
เราว่ามันเป็นปมปัญหาส่วนตัวด้วย 
คนที่เอาจริงเอาจังกับการเชียร์กีฬาแล้วจ้องถล่มคนแพ้ คือคนที่ชีวิตมักไม่ค่อยชนะอะไรมาก่อน
เขาเรียกว่า "ปมขี้แพ้"
comment43:เราพาลูกชายไปดูเกมในวันนั้น  เราบอกลูกว่าทีมสโมสรลูกจะเชียร์ทีมไหนเราไม่เคยโน้มน้าว  แต่บอกแค่ว่าเกิดเป็นคนไทยต้องเชียร์บอลไทย  เลยจะพยายามพาไปดูทุกเกมที่ทีมชาติไทยลงแข่ง  และในวันนั้น---แฟนบอลไทยโห่เวลาเวียดนามทำฟาวล์  และถ่วงเวลา  แต่เมื่อถึงเวลาที่นักเตะเวียดนามเดินออกจากสนาม  แฟนบอลไทยตรงทางเดินเข้าห้องแต่งตัวยืนขึ้นปรมมือให้เค้า  ลูกเราถามว่าปรบมือทำไม--เค้าเตะพี่ทีมชาติของเรา  เราบอกลูกว่าเกมจบแล้ว  เราเต็มที่โห่ด่าว่าเชียร์ในเกม  แต่เมื่อเกมจบมมันคือมิตรภาพระหว่างกัน ลูกเราก็เลยยืนปรบมือให้นักเตะเวียดนามเช่นกัน เราว่านักเตะเวียดนามอึ้งๆไปหลายคนนะที่แฟนบอลไทยทำแบบนี้  แม้แต่ตอนขึ้นรถกลับ แฟนบอลที่รอส่งนักเตะยังบ๊ายบาย  ปรบมือ  สวัสดี  ยิ้มให้รถนักเตะเวียดนามเลย  เรา  เพื่อนเรา  และลูกชายเรายังโบกมือบ๊าบบายให้แบบรู้สึกว่ายินดีต้อนรับนะในฐานะเจ้าบ้าน  (นักเตะเวียดนามบางคนยิ้มตอบ บ๊ายบายตอบ...เราว่าความสวยงามของกีฬา  มันสวยกว่าลูกยิงทำประตูเยอะกว่ามากนะ---แม้ในรถคันนั้นจะมีนักเตะเวียดนามบางคนผลักมือเพื่อนประมาณจะไปโบกตอบรับแฟนบอลไทยทำไม  แต่เรากลับรู้สึกว่า  ความเป็นมิตรของเราทำให้เค้ากระอักกระอ่วนทำอะไรไม่ถูกจนต้องไปปัดมือเพื่อน  ซึ่งเราชนะนะ  แต่เค้าแพ้ทั้งในเกม และทางอารมณ์....เชื่อเถอะค่ะ  ชนะแล้วไม่เกรียน  มันหล่อกว่าเย๊อะเลย)
comment43-1:ใช่แล้วค่ะ..หลังเกมส์ก็คือเพื่อนกัน....
comment43-2:ชอบคอมเม้นท์นี้มากๆ
ในฐานะเจ้าบ้าน. เราต้องต้อนรับให้ดีที่สุด
ทั้งตอนที่มาและตอนที่กลับ
มิตรภาพที่ดีๆจะทำลายทุกอุปสรรคที่เกิดขึ้น
comment43-3:เอาไป 1 +
comment44:ชอบความเห็น 1 , 1-1, 11
comment45:ลาวถึงได้เกลียดไทย  เพราะชอบไปดูถูกเค้า
comment45-1:ไม่ใช่ทั้งหมด ที่เกลียดๆไทยน่ะส่วนใหญ่มาจากความความขี้อิจฉาซะมากกว่ามั่ง
คนไทยที่ดูถูกคนลาวมีอะไรหนักหนา ผมไม่เห็นจะมีเยอะ แต่คนลาวด่าไทยนี่บานนนนนนนนนนนนนน
คุณนี่ยังรู้จักคนลาวน้อยไปน่ะครัช หาข้อมูล คิด วิเคราะ...
comment45-2:ที่อิจฉามันก็มีบ้างครับเหมือนทั่วไปคนไทยบางคนก็อิจฉาบางประเทศ   แต่มันมีประวัติศาสตร์ยาวนานที่ทำให้เขารู้สึกเกลียดหรือไม่ชอบไทยได้   ไทย-พม่า มีหลายส่วนที่คล้าย ไทย-ลาว    แล้วมาบวกกับเรื่องชอบดูถูกอีก โดยพื้นฐานสังคมไทยมักจะชอบดูถูกและกดคนที่ด้อยกว่า
comment46:กระทู้นี้ ดังไปถึง MTHAI แล้ว
comment47:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment48:พวกนี่นี้ขยะสังคมโซเซียลครับ
comment49:ตอนอัดไอ้พวกเกาหลีจอมเหยียดหยามนี่สะใจนะครับ 

แต่กับเวียดนามหรือประเทศในอาเซียนเช่นพวกปินอยที่เกรียนๆ ในชีวิตจริงพวกเขาไม่มีอะไรเหนือกว่าเราเลย เราจะไปอะไรกะเขานักหนา เอาพอหอมปากหอมคอก็พอมั้งครับ


ขอความกรุณาเถอะ จากใจคนไทยคนนึง
comment50:เราไม่ได้ปลูกฝังให้เป็นผู้ชนะที่สง่างามเลยครับ

ชนะแล้วไปเยาะเย้ย ไปด่าเขา ไปเกรียน
บอกตามตรง ผมโครตอายเลยที่มีเพื่อนร่วมชาติแบบนั้น

บอลไทยกำลังก้าวข้ามระดับอาเซียน
ด้วยความเป็นมืออาชีพ แต่กองเชียร์บางคนยังดักดานเหมือนเดิม
comment51:ใช่ เรามองว่ามันระดับชาตินะไม่ใช่เรื่องเล่นๆ คุณคิดดูนะไปเกรียนเพจเค้าเค้าเหมาหมดนะคะ พวกที่ไม่รู้เรื่อง มีอีกเป็นสิบเป้นล้าน เค้าต้องมาโดนเหมาไปด้วยว่าไม่มีมารยาท ไม่มีการศึกษา ถ่อย เถื่อน กว่านักกีฬาเค้าจะได้ชัยชนะเค้าแลกมาด้วยหยาดเหงื่อ ซ้อมมากี่ปี บางคนแทบแลกมาทั้งชีวิต เลือดตาแทบกระเด็น นักร้องนักแสดงพยายามแทบเท่าไรที่จะโกอินเตอร์ไปต่างประเทศ ในอาเซียนบ้าง เค้าเสียน้ำตาเสัยแรงไปไม่รู้เท่าไร  รัฐบาลพยายามที่จะให้สินค้าไทยกระจายไปยังเพื่อนบ้าน เค้าคิดเค้าลงทุนไปไม่รู้กี่แสนล้าน ระดมสมองคิดแทบตาย 

ทุกอย่างพังทลายเพียงแค่ปลายนิ้วของพวกเกรียน ด่ากันมากๆเรื่องกีฬามันไม่แค่นั้นหรอกมันจะลามไปเรื่องอื่นๆอีก แล้วชะโงกดูเงาหัวตัวเองบ้างทุกวันนี้เป็นไง เศรษฐกิจเป็นไง การศึกษาเป็นไง การลงทุนเป็นไง เพื่อนบ้านเค้าตามมาติดๆแล้ว 

ถ้าชนะแล้วไม่มีใครยินดีวันนั้นจะรู้สึก
comment52:หัดใช้แต่ถ้อยคำเหยียดหยาม จนมันฝังรากลึกลงไปใน DNA แล้วมั้ง

ไม่รู้จะชอบพูดให้เจ็บแสบกันทำไม จากคนไทยดวยกัน จนลามไปนอกประเทศ

นี่มันสันดานแล้วนะถึงทำแบบนั้นอะ
comment53:ถ้าจะคิดว่า ทำใจ  ผมว่าการตั้งกระทู้แบบนี้อีกสักกี่สิบกระทู้ ผลก็คือเหมือนเดิม

ช่วยกันคิดดีไหมว่า จะทำอย่างไรให้มีการแก้ไขปัญหาอย่างเป็นรูปธรรม  
มาตรการทางสังคม เช่น การประจาน-ประณาม พวกที่ทำไม่ถูกไม่ควร ให้รู้กันไปเลยว่าคนส่วนใหญ่ยังยึดถือความดีงามความถูกต้องและไม่สนับสนุนพวกเกรียนที่ไม่รับผิดชอบเหล่านั้น  (ไม่เฉพาะพวกเกรียนคีย์บอร์ด รวมไปถึงพวกเอาเปรียบสังคมทั้งหลายก็ทำได้)

ICT หรือหน่วยงานที่มีข้อมูล จะ track และดำเนินการได้อย่างไรหรือไม่  ทำให้มันจริงจัง เป็นตัวอย่างหลาย ๆ เคส ก็จะกลายเป็นการป้องปรามไปในตัว

หน่วยงานภาครัฐ จะรณรงค์อย่างไรหรือไม่  ออกสปอต ออกโฆษณาสั้น ๆ ขอความร่วมมือสถานีวิทยุโทรทัศน์ ค่อย ๆ ประชาสัมพันธ์สิ่งที่ถูกที่ควรไปเรื่อย ๆ มันน่าจะดีขึ้นนะครับ

ปัญหาแก้ไขได้ ถ้าทุกฝ่ายตั้งใจและร่วมมือ  ไม่ใช่อะไร ๆ ก็บอก ทำใจ ๆ แล้วเมื่อไรเมืองไทยจะดีขึ้นครับ
comment54:จะว่าเป็นเด็กก็ไม่ใช่ทั้งหมด บางคน แก่แล้ว ดูการงานก็ดีมีการศึกษา แต่ ก็ยังทำ
comment55:ไอคนพิมด่าบางคนไม่ใช่เด็กแล้วนะครับโตๆกันยังติดนิสัยเด็กอยู่

ล่าสุดอเมเรียตกชั้น ไปสมน้ำหน้าหน้าเพจสโมสรเค้าอีกเห้ออเกรียนนี่มันน่าอาย เป็นประชากรขยะของประเทศดีๆนี่เอง
comment56:ขึ้นชื่อว่าเกรียน เอาเหตุผลคุยด้วยไม่ได้อยู่แล้ว ทำใจน่ะครัชชชชชชชชช
อ้อ แล้วที่เกรียนๆเนี่ย ส่วนใหญ่ก็ไม่เด็กแล้วน่ะ แก่ๆก็เยอะ
พวกเกรียน พวกขวาจัด พวกอุลตร้า พวกนี้ความคิดสุดโต่งจนคุยไม่รู้เรื่องหรอก...
comment57:เอาเกรียนมาประจานในพันทิปบ้างก็ดีนะครับ มีตัวไหนบ้าง แล้วพวกเราก็รุมเฟสมัน
comment58:ง่ายๆคือเลิกเอาความเห็นของเกรียนเพื่อนบ้านมาโพส
ปล.อายสุดคือไปด่าเค้าเป็นภาษาไทยไม่ก็ภาษาอังกฤษงูๆปลาๆ ตบท้ายด้วย หัวเราะ 555 (ไฟว์บ ไฟว์บ ไฟว์บ????)
comment59:ก็คงต้องช่วยๆ กันเท่าที่จะช่วยได้

แสดงความเห็นแนวนี้ออกไป ก็โดนด่าเยอะ โลกสวยเอยอะไรเลย พันทิพย์หัวกล้วย ท้าทายในหน้าเฟซบุ๊คให้ไปหา เซนซิทีฟ ฯลฯ

หนักๆ เข้า ก็มาด่าว่าเราเป็นคนต่างด้าวปลอมตัวมา ไม่ใช่คนไทย

ลามปามมาสืบเสาะมาค้นดูว่าตั้งกระทู้อะไร ตอบอะไร เผลอๆ ลามไปถึงเฟซบุ๊ค



คนเราอีโก้มันสูงมันแรง จะยอมรับว่าตัวเองผิด พวกตัวเองที่เฮ้วๆ ด้วยกันเป็นร้อยๆ คนผิด "แก๊งค์" ตัวเองผิด มันหายาก ยิ่งกับพวกเด็กๆ เกรียนนั่งเคาะขวดเบียร์แบมือขอเงินพ่อแม่ คนพวกนี้จะเถียงด้วยเหตุผลไม่ได้ เพราะมันไร้เหตุผล

บ้างก็แถ พวกลากมากไป เช่นว่า ใครๆ ก็ทำกัน ต่างชาติก็ทำ (เรื่องดีๆ ไม่เอา มาเลียนแบบเรื่องเลวๆ)

บ้างก็มาแบบ โลกนี้มันก็แบบนี้ บลาๆ อย่าโลกสวย

บ้างก็ท้าบอก ให้ไปนับจำนวนคนที่เกรียน เอาชื่อมาแปะ ว่ามีกี่คน มาโพสเหมือนเดือดร้อนว่ามีคนเกรียนเยอะ



พูดตรงๆ ว่าบางทีก็รู้สิ้นหวังกับบ้านเราหน่อยๆ เหมือน เออ อืม กุไม่รับรู้แล้วกัน ต่อให้พยายามคิดดีทำดีแค่ไหน ถ้ามันถูกรายล้อมด้วยสิ่งผิดสิ่งเลวมากๆ ๆ สุดท้ายมันไร้พลัง สิ้นหนทาง เผลอๆ กลายเป็นต้องอับอายที่ตัวเองพยายามคิดและแสดงออกในสิ่งที่ถูก เพราะเป็นคนหมู่น้อย

นานๆ ทีพออารมณ์ดี ผมก็ไปเม้นท์ให้กำลังใจเพื่อนบ้านบ้าง บางทีก็สงสารพวกเค้า เจอเกรียนไทยถล่มทีนี่มิดเลย


เคยมีช่วงไทยรบกับกัมพูชา หนักๆ ใน youtube นี่ด่ากันแรงมาก แล้วมีช่วงนึง f-16 เราซ้อมรบแล้วตก รุ้สึกจะ 2 ลำเลยมั้ง แล้วเจอเกรียนเขมรมาเม้นท์สมน้ำหน้า ผมนี่หลุดเลย ก็ด่ากราดยาวเป็น essay เลย ด่าแรงมากด้วย ไม่ได้ใช้สมบัติผู้ดีเลย เพราะโกรธมาก

จนมีคนกัมพูชาน้ำดีเข้ามา เค้าก็เหมือน ตกใจ ช็อคๆ ก็ขอโทษเราแทนเกรียนเขมร แล้วก็บอกว่าตกใจ ไม่คิดว่าคนไทยจะคิดกับเค้าแบบนี้

ตอนนั้นมันผ่านมาเป็นวันแล้ว ผมก็สงบลง ก็เสียใจนะ โกรธก็ยังพอจะโกรธอยู่ แต่ก็เสียใจ ไม่อยากให้เค้ามองเราไม่ดี หรือเกลียดชังเค้า



ผมเองตอนกำลังจะจบ AFF Suzuki ที่ผ่านมา ก็เคยไปเจอเกรียนมาเลย์ ทีแรกก็เถียงกันสั้นๆ แล้วก็ค่อยยาว ต่อเป็นหลายคห. เป็นท้อปเม้นท์ที่ยืดยาวมาก มันเกรียน ผมก็พยายามให้อยู่ในกรอบของการพูดคุยอย่างสร้างสรรค์ แต่พอเริ่มเยอะแล้วก็ถอนตัว ไม่คุยต่อ

นานมากที่ไม่ได้สนใจ notification ไป จนมาอ่านย้อนหลังเป็นเดือนๆ แล้ว ก็ยังเห็นคนมาเลย์ฯด้วยกันเข้าไปติง/ด่าไอเกรียนชาติเค้า (มารู้ทีหลังว่าไอเกรียนนั่นมันก็ไปดู history ว่าผมไปดูไปเม้นท์อะไรบ้างใน youtube แล้วเอามาลง คนอื่นก็ด่ามันว่ามันไม่ใช่เรื่องละ

ประเด็นคือ คนบ้านเค้าก็มีเหมือนกัน ที่ก็ไม่ได้แฮปปี้กับการเกรียนหรอก เค้าก็มีที่พยายามติงพยายามปรามกันเอง



ก็นะ ไม่ขอพูดอะไรมาก ก็จะยังไม่ชอบการเกรียน brainlessly แบบนี้เหมือนเดิม แค่คงไม่มาออกความเห็นอะไรมาก โดนเกรียนด่าก็เจ็บเหมือนกัน

ก็หวัง ว่าเสียงเล็กๆ หรือความพยายามเล็กๆ ของเราที่บางที่ไปเม้นท์ดีๆ กับเพื่อนบ้านบ้าง จะพอช่วยให้พวกเค้าเห็นบ้างว่า คนไทยที่ไม่ได้จงเกลียดจงชังพวกนาย ที่เห็นพวกนายเป็นเพื่อน และเคารพ ก็มีนะ
comment60:ผม ว่า ถ้า เวียดนาม มันไม่ ขี้โม้ ว่าเราก่อนเกรียนไทย คงไม่บุกไปขนาด นั้น หรอก มั้ง ดูซิ เรา ชนะลาว ชนะ พม่า ชนะ มาเล อินโด ผมก็ไม่เห็นมีใครไปบุกเพจลาว พม่า   นิครับ แต่ก็ เถอะ นะ ผมไม่ชอบให้เราไปทำอย่างนั้นเหมือนกัน มันเหมือน ขาดสติ โง่ ไร สักอย่าง ผมก็ ไม่สนับสนุนครับ
comment60-1:ได้ข่าวว่าเพจลาวก็ไปเยอะนี่คะ
comment61:อีกอย่างผมว่าเขาโง่เกินกว่ามองถึงผลกระทบที่จะตามมาครับ

ตอนนี้สื่อเริ่มเอาการทะเลาะกันมาเป็นประเด็นแล้วถ้ามันแพร่กระจายไปมากๆ มันจะล่ามปามไปทะเลาะกัน anti กัน ระดับชาติได้เลยนะครับ. ทั้งๆที่เราก็ไม่เคยมีปัญหากับเวียดนามเท่าไหร่ และคนเวียดนามออกจากชอบสินค้าไทยพอสมควรเนื่องจากเค้ามองว่าคุณภาพดีกว่าจีน

พวกเกรียนนี่มันเกรียนจริงๆ ครับพูดกับมันด้วยเหตุผลไม่ได้หรอก เพราะมันไม่ต้องการเหตุผล แต่ชอบให้คนอื่นยอมรับ. เหมือนเด็กขาดความอบอุ่น ทั้งที่จริงถ้าคุณไม่ไปว่าทีมอื่นเค้าก็จะยอมรับเราเอง กลับกันถ้าเราโดนเกาหลีถูกเราว่าเราอ่อนด้อยพัฒนาเราจะชอบกันรึ?

นักเตะพยายามทำตัวเป็นแบบอย่าง แต่แฟนบอลกลับก่อแต่ปัญหา
comment62:เกรียนพวกนี้มันโรคจิตอะ

ขนาดลิเวอร์พูลกะแมนยูแม่มมมมมกัดกันเอาให้ตายกันไปข้างนึง
ทั้งๆที่ไม่ไช่โคตะระพ่อโคตะระแม่มมัน
คนอังกฤษข้างบ้านกรูวันแดงเดือดเชียรคนละทีมยังไม่เห็นออกมาพูด-ดันกันอย่างนั้น


เคยเล่าให้คนอังกฤษฟังมันหัวเราะกร๊ากกกกเลย
ว่าไอ้คนโพสกัดกันนิมันถือหุ้นลิเวอร์พูลหรือถือหุ้นแมนยูใว้มั้ง(พูดประชดเกรียนไทย)
comment63:สันติภาพไม่มีจริงครับ อย่าไปพยายามหามันหรือสร้างมัน เพราะจะเหนื่อยเปล่าๆ

มนุษย์เกิดมาเพื่อเหยียบกัน ฆ่ากัน ทำลายล้างกันเป็นธรรมดาครับ

กีฬาในนามทีมชาติ ว่ากันตรงๆ มันไม่ได้เกิดมาเพื่อทำให้คนรักกันหรอก มันแค่เป็นการลดความเสียหายจากสงครามจริงๆ ต่างหาก

ดูฟุตบอลทัวร์นาเมนต์ระดับใหญ่ๆ นั่นปะไร ลูกตุกติก พุ่งล้ม สำออย ใช้มือปัดเนียนๆ เห็นกันเป็นเรื่องปกติ และถ้าไปถาม เขาก็บอกว่า "เพื่อชาติทำได้ทุกอย่าง"

นั่นแหละครับ..ขนาดนักกีฬา ขนาดผู้ฝึกสอน ยังมองแท็กติกพวกนี้ไม่ผิดอะไร ถูกใบเหลืองใบแดงยังไปโวยกรรมการอีกต่างหาก

นับประสาอะไรกับกองเชียร์ครับ ยามแพ้ก็โดนเขาข่ม ยามชนะจะเอาคืนบ้างเป็นไร? มันก็วนไปมาเช่นนี้มากี่ยุคแล้วของอารยธรรมมนุษยชาติ 

ยิ่งถ้าชาติที่เคยเป็นศัตรูทางประวัติศาสตร์ ความเดือดยิ่งเพิ่มทวีคูณ

ความรักและสันติภาพเป็นเพียงอุบัติเหตุในประวัติศาสตร์มนุษย์ครับ เชื่อเถอะ มันไม่แข็งพอจะเอาชนะความขัดแย้งและสงคราม อันเป็นสันด-นดั้งเดิมของคนเราไปได้หรอก

ขึ้นอยู่กับว่ามันจะโผล่ออกมาแบบไหนก็เท่านั้น!!!
comment63-1:ผมมองว่าเตือนกันเป็นวงกว้าง ยังช่วยกันได้ ดีกว่าไม่ได้ทำอะไรเลย
เหมือนที่เรามีกฎหมายเพื่อให้เราอยู่ร่วมกันได้โดยมีปัญหาน้อยที่สุด หากไม่ทำไรเลย รับรองว่าเละชัวร์
คือปัญหายังไงมันคงมีอยู่ตราบที่มีมนุษย์ แต่เราต้องจำกัดวงให้เป็นส่วนน้อย
comment63-2:63-1

ผมไม่เชื่อในสันติภาพครับ ( ก็มันไม่มีอยู่จริง จะให้เชื่อได้ยังไง )

ก็เหมือนพวกโลกสวยที่พยายามไม่ให้มนุษย์ใช้ความรุนแรงนั่นแหละ ทั้งที่ความรุนแรงคือสันด-นและสัญชาตญาณของเผ่าพันธุ์เรา มนุษย์อยู่คู่กับความรุนแรงมาตั้งแต่ยังไม่มีอารยธรรม และถึงมีอารยธรรมแล้วความรุนแรงก็ไม่ได้หายไปไหน

มันก็แค่เปลี่ยนจากรูปแบบหนึ่งไปเป็นอีกรูปแบบหนึ่ง จากสงครามที่รบกันจริงๆ ฆ่ากันจริงๆ ก็หันมาแข่งกีฬา หรือประกวดประชันกันในด้านอื่นๆ แทน เช่นเดียวกัน พลเมืองในแต่ละชาติ จากที่ต้องเป็นทหารไปรบกันหมด ก็เปลี่ยนเป็นตัวแทนชาติไปแข่งกันแทน 

ที่ต้องทำแบบนี้ เพราะสงครามจริงๆ รบกันไปก็เสียหายทั้งคนแพ้คนชนะ บ้านเมืองพัง เศรษฐกิจแย่ ไหนจะรัฐอื่นๆ นอกจากคู่สงครามที่รอเก็บเกี่ยวผลประโยชน์อีก แต่ถึงอย่างไร มนุษย์ผู้มีความรุนแรงเป็นสรณะ ก็ต้องหาทางปลดปล่อยความรุนแรงไม่ทางใดก็ทางหนึ่ง ถ้าทางกายไม่ได้ก็ต้องทางวาจา ทางความคิด มันก็เลยเป็นอย่างที่เห็นกัน

ถ้าตัวแทนชาติเหล่านี้ก็เปรียบเหมือนแม่ทัพนายกอง บรรดากองเชียร์ก็เหมือนไพร่ราบทหารเลว ที่ต้องออกไปสู้กับรัฐอื่นชาติอื่น แม่ทัพก็ดวลกับแม่ทัพไป ทหารเลวก็ไล่ตีกับทหารเลวกันไป มันก็เรื่องธรรมดา

วันใดชาติเราแข่งแพ้ หรือทำอะไรพลาด รัฐอื่นชาติอื่น คนของเขาก็เหยียดเราไม่แพ้กัน ( ยิ่งในอาเซียน ไม่ต้องห่วงเลย เวียดนามอย่าง ฟิลิปปินส์อย่าง เขมรอย่าง พวกนี้ชัดมาก ) ดังนั้นถ้าวันที่เราชนะ จะเอาคืนบ้างจะเป็นอะไรไป ตราบใดที่ยังไม่ล้ำเส้นไปเป็นการทำร้ายร่างกายกันจริงๆ

นี่แหละครับความจริงของโลกที่เราไม่มีวันปฏิเสธได้
comment63-3:เป็นอีกมุมมองนึงที่น่าสนใจมากครับ
comment63-4:นี่เป็นความคิดของคนที่ "อ่อนแอ" และ "ไม่พัฒนา"

มนุษย์สมองส่วนพัฒนาแล้วเหนือกว่าสัตว์ใดๆ ใดๆ และสมองส่วนนี้ล่ะเป็นตัวยับยั้งความรุนแรง คนที่คิดด้วยสมองส่วนมนุษย์จึงถือเป็นมนุษย์ ส่วนความรุนแรงการใช้กำลังเป็นสมองส่วนต่ำสุด เรียกได้ว่าส่วนสมองสัตว์เลื้อยคลาน 
อีกอย่างความรุนแรงเริ่มจากจุดเล็กๆ เช่น คำพูด การดูหมิ่น แล้วพัฒนาไปสู่การฆ่าฟันกันจริงๆ 

ขอยืนยันว่า "สันติภาพ" มีอยู่จริงๆ มีอยู่ในมนุษย์ที่พัฒนาจิตใจแล้ว เกิดในใจเราก่อนถึงจะไปสู่คนอื่นๆ และสังคม
หากเกิดเป็นมนุษย์แล้วยังไม่รู้จักสิ่งนี้ ก็ถือว่าเสียชาติเกิดเหมือนกัน
comment63-5:65-2

คือผมไม่ได้บอกว่าปัญหามันจะหมดไป

แต่ถ้าไม่คิดจะทำอะไรมันจะยิ่งมีปัญหามากขึ้นเรื่อยๆ และบานปลาย

เหมือนที่ศาสดาเราสอนธรรมให้คนในโลกทำไมทั้งที่ในเมื่อปัญหาไม่มีวันหมดตราบเท่าที่ยังมีคนเกิดมา เพราะการสอนแล้วคนเข้าใจบางส่วนก็ยังดีกว่าไม่ทำอะไรเลยครับ
ทั้งที่ท่านก็หลุดพ้นได้อยู่แล้วโดยไม่จำเป็นต้องบอกใครเลย

ซึ่งตอนนี้ผมคิดว่าคนที่คิดจะเกรียนแล้วมาอ่านกระทู้น่าจะฉุดคิด และลดลงบ้างเพราะกระแสแอนตี้มันเริ่มเยอะ การยกพวกไปบุกถล่มเพจชาวบ้านนี้จำนวนน่าจะลดลง
comment63-6:63-4 , 63-5

ช่างน่าขำครับ 

บอกตรงๆ นะ ผมนี่นั่งหัวเราะให้กับบรรดานักคิดที่อยากเห็นโลกใบนี้เป็น Utopia อยู่เสมอ 

เพราะนักคิดเหล่านั้น "ฝันเฟื่อง" พยายามทำในสิ่งที่ฝืนความเป็นจริง สิ่งที่เป็นไปไม่ได้

ทำไมผมถึงหัวเราะ? เพราะท้ายที่สุด คำสอนของพวกเขาเองนั่นแหละ ได้ถูกบิดเบือนเพื่อใช้สนอง "กิเลส" ของมนุษย์ที่มีโลภ โกรธ หลง เป็นสรณะ 

นั่นแหละครับความจริง Utopia ไม่มีทางเกิด ด้านตรงข้ามกันอย่าง Distopia ยังเป็นไปได้มากกว่า

ใครอยากฝันก็ฝันไปครับ ส่วนผมคงไม่ฝันด้วย
comment63-7:ที่บอกว่า ความรักและสันติภาพเป็นเพียงอุบัติเหตุในประวัติศาสตร์มนุษย์ครับ เชื่อเถอะ มันไม่แข็งพอจะเอาชนะความขัดแย้งและสงคราม อันเป็นสันด-นดั้งเดิมของคนเราไปได้หรอก ขึ้นอยู่กับว่ามันจะโผล่ออกมาแบบไหนก็เท่านั้น!!!  นั่นล่ะประเด็น ต้องรู้จักควบคุมว่าจะให้โผล่แบบใหนมากหรือน้อย แบบใหนที่มันจะส่งผลย้อนกลับมาทำร้ายตัวเองและสังคมหรือเปล่า ผมเคยเล่นเกมฟุตบอลแข่งกับเพื่อนคุยทับถมกันไปมาจนเกือบเสียเพื่อนมาแล้ว สรุป ต้องฉลาดพอที่จะรู้ล่วงหน้าถึงผลลัพธ์ที่จะตามมาด้วย
comment63-8:63-7

ถึงอย่างไรมนุษย์ก็ไม่มีทางกำจัดนิสัยที่ชอบความรุนแรงออกไปจากใจได้หรอกครับ

เชื่อเถอะ..ไม่งั้นโลกนี้คงสงบสุขไปนานแล้ว ไม่ต้องตรึงกำลัง ระแวงกันหรอกครับ
comment63-9:ความรุนแรงเหมือนเชื้อโรค สันติภาพเหมือนเม็ดเลือดขาว แม้ร่างกายไม่มีทางปลอดเชื้อได้ 100% แต่ถ้าเม็ดเลือดขาวควบคุมเชื้อโรคไม่อยู่ ร่างกายจะเสียสมดุล จะป่วยและอาจตายได้  เหมือนสมัยสงครามโลกเป็นช่วงกลียุคอย่างแท้จริงมันเหมือนร่างกายเสียสมดุล สมัยส่วนใหญ่เป็นสงครามเศรษฐกิจอย่างน้อยก็ดีกว่าสงครามจริงๆ .. ต้องรู้จักควบคุมหรือระบบายออกอย่างเหมาะสม
comment63-10:63-9

นั่นแหละครับ ในความเป็นจริง การพูดจาทับถม บลัฟกันไปมา แม้ใครๆ ก็รู้ว่ามันเป็นหน่อแรกของเมล็ดพันธุ์แห่งความรุนแรง แต่คนทั่วไป ( ที่ไม่ใช่นักอุดมคตินิยมโลกสวย ) ก็จะไม่ใส่ใจ มองเป็นเรื่องสีสันกันไป ตราบเท่าที่ยังไม่ยกระดับเป็นการทำร้ายเข่นฆ่ากันจริงๆ

ถึงอย่างไรมนุษย์ก็ต้องมีช่องปลดปล่อยความรุนแรงครับ ไม่มีวันที่จะทำให้มันสูญไปจากใจของพวกเราได้แน่นอน
comment63-11:คุณเหมา ต้องไม่ลืมว่า แม้ความรุนแรงจะเป็นสิ่งที่อยู่คู่กับมนุษย์ 
แต่ในขณะเดียวกัน วัฒนธรรมด้าน การเศร้าโศกอาดูล เมตตาดูแลผู้ที่อ่อนด้อยก็อยู่คู่กับสังคมมนุษย์เช่นกัน

แน่นอนครับเกมส์กีฬาอาจจะเป็นรูปแบบหนึ่งที่แสดงถึงสงครามและความรุนแรงของมนุษย์ ที่ปรับเปลี่ยนมาเรื่อยๆ สอดคล้องกับวัฒนธรรมมนุษย์ ทั้งลดความรุนแรงและความเสียหาย สร้างกฎกติกา กฎหมาย จำกัดขอบเขต รวมถึงการเยียวยา

ผมไม่เห็นว่าการสนับสนุนการกระทำที่แสดงสันดานดิบของมนุษย์ เพื่อที่จะโชว์ภูมิว่าตัวเองรู้จักมนุษย์ดี จะเป็นการสร้างสรรค์ตรงไหน
แบบนี้ไม่เรียกว่าการมองโลกแบบความจริงหรอกครับ เป็นการมองโลกแบบละเลยขาดความรับผิดชอบต่อสังคมมากกว่า
comment63-12:63-11

ตามกระทู้นี้ครับ http://pantip.com/topic/33573596

ผมไม่สามารถมองโลก มองมนุษย์แบบมีความหวัง แบบแง่บวก แบบคิดดีคิดชอบได้จริงๆ ครับ

แน่นอนว่าผมยอมรับ ผมค่อนข้างหงุดหงิดและอึดอัดไม่น้อยเลย เวลาเจอ คห. พวกอุดมคตินิยมครับ
comment64:น่าเบื่อมาก ไม่รู้ทำไปทำไม ชนะแล้วอยู่อย่างสงบไม่ได้เลยหรือ เยาะเย้ยถากถางกันเรื่องฟุตบอลมันลามไปหลายเรื่องอีก
comment65:ไม่ใช่เฉพาะเด็กๆหรอกมั้ง
แล้วก็ไม่ใช่เฉพาะบอลทีมชาติด้วย

...
comment66:ชนะแล้วยังไปเยาะเย้ยนี่ถึงขั้นน่ารังเกียจนะ ถ้าเราแพ้แล้วคนอื่นมาทำจะรู้สึกอย่างไร เหมือนเกรียนจะเสพติดการยอมรับจากต่างชาติ คิดบ้างว่าตัวเองเคยให้เกียรติเคยยอมรับใครไหม ความเห็นเขาเลวเราต้องเลวตอบหรือ มันก็ไม่เคยมีอะไรดีขึ้นยิ่ง ยิ่งด่ายิ่งขุดเรื่องเลวกว่าเดิมแย่กว่ามาด่าต่อเลยไปมากกว่าเรื่องกีฬาบ่อยมากๆ ยันเชื้อชาติ ศาสนา ด่ากันถึงสัน...โค.ตรเหง้า เหมารวมคนทั้งชาติ มันจะไหวไหม หยุดคิดสักนิดทำไมต้องให้ทุกคนยอมรับชื่นชมเราทั้ง 100% มันสำคัญเหรอ เราชื่นชมกันเองให้กำลังใจกันเองก็ได้ นักกีฬาเราพัฒนาไปไกลแล้ว อยากให้เกรียนเรียนรู้จากโค้ชและนักเตะค่ะ รู้จักควบคุมอารมณ์บ้างค่ะ
comment67:ก็ได้แต่หวังว่าเวียดนามเค้าจะแยกแยะได้อ่ะน่ะ ว่าจริงๆคนไทยก็ไม่ชอบเลยที่คนไทยด้วยกันเองมาทำแบบนี้กับชาติอื่น 
เราว่าถ้าสมมตินักกีฬาหรือโค้ชออกมาเตือนมาพูดอาจจะลดลงนิดนึงก็ได้มั้ง แต่ประเด็นคือเค้าไม่รู้นี่สิว่าแฟนบอลชั้นต่ำ
ไปทำไรไว้กับทีมคู่แข่ง เฮ้อออ
comment68:เรื่องนี้มันเป็นปัญหาในระดับนโยบายของประเทศเลยล่ะ
ประเทศเราไม่มีเป้าหมายหลักในด้านการพัฒนาทรัพยากรมนุษย์ที่ชัดเจน
ทั้งด้านการศึกษาและเชิงสังคมวิทยา(คุณธรรมจริยธรรม ความมีวินัย)
ประกอบกับสื่อที่ขาดความรับผิดชอบทางสังคม(ในบางเรื่องที่มีผลกระทบกับเยาวชน)
การพัฒนาที่มุ่งเน้นด้านเศรษฐกิจอย่างเดียวก็จะเป็นอย่างเรานี่แหล่ะครับ 

ผมเห็นอย่างที่จขกท.โพสไว้จริงๆครับ ทั้งในyoutube ในเพจ สังคมออนไลน์อื่นๆ มีหมด
อยากให้คิดอย่างนี้ครับ ใครที่ด่าว่าเรา ให้คิดว่าเป็นแค่คนกลุ่มนึง ไม่ใช่คนทั้งประเทศ
หากทนไม่ไหวจริงๆ ก็จิกกัดคืนไปเล็กๆ อย่าถึงขนาดไปต่อความยาวสาวความยืด
เรา Present ด้วยผลงานมากกว่าตัวหนังสือจะดีกว่าครับ ถ้าผลงานเราไปไกลกว่าเขามากเท่าไหร่
เราแทบไม่ต้องใช้คีย์บอร์ดเลย
comment69:เป็นเรื่องที่ห้ามยากและน่าหนักใจมากจริงๆค่ะ ทุกวันนี้แถบอาเซี่ยนคงมองว่าไทยเป็นประเทศชอบเยาะเย้ยไปซะแล้ว
เป็นคนนึงที่บอลจบอารมณ์จบแพ้ชนะจบลงในขอบสนาม ถ้าไม่เหลืออดแบบรอบเอเชี่ยนเกมส์จริงๆจะไม่เอามาต่อในอินเตอร์เน็ต
คงจะต้องมีการรณรงค์ครั้งใหญ่ค่ะ ถึงจะลดได้ แต่คงไม่หมด
comment70:น้อมรับในคำตักเตือนค่ะ

ที่จริงถ้าเราชนะ เราก็อยู่เฉย ๆ จะเท่ สง่างาม ถ้าเขาโม้อะไรมา ก็เป็นเขานั่นแหละที่หลงตัวเอง ไม่มีอะไรที่เราต้องเจ็บปวด
comment71:มันก็เหมือนบอล tpl แหละครับ 
เมื่อก่อนทีมตัวเองเก่งก็ทับถมเค้าไปทั่ว
comment72:ไม่ต้องดูที่ไหนไกลในห้องศุภฯ มีเยอะแยะ
comment73:มีคีย์บอร์ดเป็นอาวุธ
comment74:ก่อนหน้านี้เห็นมีสมาชิกบางท่านเคยพูดเรื่องพวกนี้เหมือนกัน หลายครั้งอยู่  แต่เราๆท่านๆ ยามมีอารมณ์เมื่อมีคนแปลคอมเม้นท์มาอ่าน  ก็ว่าอย่างงั้นอย่างนี้   อย่าไปว่าหรือโยนให้เด็กเลย  เราๆท่านๆแหละตัวดีครับ
comment75:เห็นด้วยครับ.   

จะเกรียนก็เกรียนแบบมีระดับ. มีคลาส
comment76:เห็นด้วยครับ
comment77:ทำไมต้องพิมพ์ ไทยคำ อังกฤษคำ  จะดัดจริตไปไหนวะ
comment78:สวัสดีครับ พี่ป้าน้าอาลุง จุกมาทักทาย เซย์ฮัลโหลครับ ฮี่ๆๆๆๆ
comment79:เอาเรื่องให้ถึงนายกสมาคมบอลเลยครับ
comment80:ผมมั่นใจว่า คนไทยจำนวนมากที่เอือมระอากับเด็กเกรียนและผู้ใหญ่เกรียนที่ขาดวุฒิภาวะพวกนี้ แต่คงไม่สามารถเข้าไปช่วยแก้ไขหรือช่วยโพสต์อะไรได้มากนัก

ทุกครั้งที่มีคนไทยช่วยโพสต์ตำหนิและตักเตือนเด็กเกรียนเหล่านี้ ตัวผมเอง และน่าจะรวมถึงคนไทยส่วนใหญ่ อยากจะขอขอบคุณจากใจจริงครับ

อยากให้มีกระทู้โพลว่าใครเอือมระอากับเด็กเกรียนพวกนี้ ผมจะขอเข้ามาร่วมโหวตครับ
comment81:อย่าไปรุมด่าเค้ามากเกินไปครับ เค้าอุตส่าห์เป็นภาระสังคัง เอ้ย สังคมให้เรา
ถ้าไม่มีพวกเขาเหล่านี้ ชีวิตเราจะดูจืดชืดมาก
comment82:เห็นด้วยกับ จขกท มากครับ
comment83:สาเหตุหลัก
ปัญหาความแตกแยกการเมืองของคนไทย + เรื่องดราม่าโลกโซเซียลรายวัน  ทำให้คนไทยเราเวลาด่าอะไรหยาบ ควาย เห้  หรือเยาะเย้ยสะใจคนที่ล้ม เพียงเพราะไม่ชอบ เหมือนเป็นเรื่องธรรมดาชินชา (ผมด้วยคนนึงแหละบางครั้งยอมรับ)  
เมื่อชินกันมากขึ้นมันทำให้ดูธรรมดา เวลามีปัญหาหมั่นไส้กับประเทศอื่นอย่างเรื่องกีฬานี่ ไปถล่มด่าเยาะเย้ยเพจเขาเหมือนเป็นเรื่องธรรมดาเลย แต่ประเทศอื่นเขาไม่ได้เป็นอย่างเราไง  นี่ก็ต้องยอมรับว่าไม่โทษใครนะ เพราะตัวผมเองก็มีบ้าง

นิสัยเราคือหลักๆน่าจะการเมืองที่แบ่งฝ่ายมายาวนาน ด่ากันในเนตสารพัด ซึมซับความก้าวร้าวทางภาษา ขนาดคนไทยด้วยกันยังด่ากันขนาดนั้น แล้วต่างชาติล่ะ หุหุ  + ไทยมีเรื่องดราม่ารายวันเยอะมาก  สื่อโซเซียลมีอิทธิพลเยอะ  แล้วเห็นพอใครล้มปุ๊บส่วนใหญ่จะชอบเยาะเย้ยซ้ำยำใหญ่ เหมือนตามน้ำ  ซึ่งต่างประเทศผมว่าไม่มีเท่าไทยนะ  ต่างประเทศแค่ด่ากันเหมือนแดง-เหลือง-สลิ่มด่ากัน ก็ไม่มีมั้ง  

 ถือเป็นเรื่องที่น่ากลัวนะ ความแตกแยกบ้านเรามันมาโผล่ในยุคโซเซียลรุ่งเรื่องทำให้เกิดความเกลียดชัง ไม่รู้จักสงสาร ไม่ให้อภ้ย ไม่มีสปิริต  โดยเฉพาะเด็กอายุ 14-15 ความคิดก็น่ากลัวแล้ว
comment84:ไอ้คนที่พิมพ์ " 55555+ " ในเพจคู่แข่งนี่บ่งบอกถึงความโง่เขลา -หญ้า คือเค้าจะรู้ไหม เมิงบอกหวยรึไง เข้าไปอ่านละอายแทน
comment84-1:คือผมก็ไม่ได้ 555 หรอกนะครับ แต่ไม่ทราบว่าแสดงความโง่เขลาตรงไหน ที่พิมพ์ภาษาไทยไป คนในเพจคู่แข่งก็อ่านไม่รู้เรื่องหรอก จะรู้เรื่องก็ต่อเมื่อมีคนแปล  คนแปลก็ต้องรู้ละครับ 555 ไม่ได้อ่านว่าไฟว์ๆๆ หรอก
comment84-2:นานาชาติโดยเฉพาะในอาเซียนเขาทราบค่ะ ถ้าเขาไม่ทราบเขาก็ถาม ว่าหมายถึงอะไร มาจากอะไร
comment84-3:ตอนนี้ อาเซี่ยนที่เป็นแฟนบอล จะรู้แล้วครับ
ตั้งแต่ Suzuki Cup 

คำว่า Su su กับ 555 รู้กันแล้ว
comment85:เห็นด้วยกับ จขกท. ครับ ดูเหมือนจะชนะที่กีฬาแค่นั้นครับ
แต่ ความคิดอ่านเกรียนไทยเรายังไม่ค่อยพัฒนาตาม...
comment86:แต่ผมชอบเกรียนไทยนะ มีคนแบบนี้ซะบ้าง จะได้มีรสชาติ
comment87:ผมมองว่า พวกกระทู้ความเห็นหลังเกมของคู่แข่งทุกๆประเภทกีฬา คือชนวนชั้นดี
ไม่ทราบจะอยากรู้ อยากอ่านกันไปทำไม มันแทบจะไม่มีเมนต์สวยๆให้คุณพึงพอใจ
ซึ่งนั่นคือธรรมชาติ อ่านแล้วก็ขึ้น ขึ้นแล้วก็เสิร์ช เจอแล้วก็ตามไปบลัฟไปถล่มเค้า

ผมคิดแบบนี้นะ.
comment88:คห.87

เพราะมนุษย์เรียกร้องหา "การยอมรับ" ไงครับ 

มันคือความรู้สึกเติมเต็มในจิตใจบางอย่าง ว่าตัวเรา ( อัตตา ) ต้องการได้ความรู้สึกว่าคนอื่นๆ ยกย่อง ถ้าไม่ใช่ตัวเราโดยตรง ก็ขอเป็นอะไรอ้อมๆ ที่เกี่ยวข้องกับเรา เช่น เป็นคนโรงเรียนเดียวกัน , มหา'ลัยเดียวกัน , จังหวัดเดียวกัน , ทำงานที่เดียวกัน , ประเทศเดียวกัน ฯลฯ 

ประโยคหนึ่งที่เราชอบพูดเสมอคือ "คนไทยถ้าตั้งใจทำอะไรก็ไม่แพ้ใครในโลก" ( แน่นอนชาติอื่นที่ยังไม่ก้าวข้ามสังคมหมู่ชนนิยมก็ไม่ต่างกัน ) มันเป็นความพยายามทำให้ตัวเราสบายใจว่า เราเป็นคนประเภทเดียวกัน มีจุดร่วมเดียวกันกับคนบางคนที่ประสบความสำเร็จ

ฉะนั้นเราจึงออกแสวงหาไงครับ ว่าคนอื่นจะพูดถึงเรายังไง? ถ้าพูดดีก็ไม่เป็นไร แต่พูดไม่ดีก็ไม่พอใจ มีเรื่องมีราว 

ขนาดเราเป็นฝ่ายผิด-ฝ่ายแพ้ เวลาคนอื่นว่าเรา บางทีอัตตาก็ค้ำคอไม่ให้ยอมรับ ดังนั้นยิ่งถ้าเราเป็นฝ่ายถูก-ฝ่ายชนะ อัตตาเรายิ่งพองตัวทวีคูณ ทำไมต้องสงบเสงี่ยมล่ะ? ในเมื่อเราชนะ ถ้าพวกอื่นคนอื่นไม่ยอมรับ มันก็ต้องสั่งสอนกันบ้าง

ในทางศาสนาถึงบอกว่า "เรื่องบางเรื่องแม้เป็นความจริง แต่หากไร้ประโยชน์ก็ไม่ควรไปใส่ใจ เพราะจะเป็นทุกข์เปล่าๆ" แต่ก็มีส่วนน้อยครับที่จะทำได้ 

เพราะธรรมชาติของเรามีอัตตาค้ำคอ เรื่องวุ่นวายต่างๆ มันก็เลยเกิดขึ้นไม่จบสิ้น..มันก็เท่านั้นเอง

ปล.ผมเป็นพวกนอกศาสนานะ ( และรู้สึกอึดอัด ร้อนรุ่มทุกครั้งที่ได้ฟังหรืออ่านอะไรที่เป็นธรรมะแบบนี้ )
comment89:จขกท คิดมากไปนะครับ
comment90:คิดเยอะกว่า เกรียนคีบอร์ดไทยซะอีก 

บางทีเค้าอาจจะโพสโดยไม่ได้คิดอะไรก็ได้ครับ
comment91:เห็นด้วย กับ จขทก.นะครับ ผมเองก็ว่าจะมาตั้งกระทู้แบบนี้เหมือนกัน รู้สึกเบื่อหน่าย ที่เห็นการกระทำของแฟนบอลไทยบางคน ที่เรียกว่าเกรียน ไปดูถูกเหยียดหยาม บ้านอื่นชาติอื่นเขา ก็เพราะพวกที่ ไม่คิด หรือบางคนที่ว่า โพสโดยไม่คิดอะไร นี่แหละครับ มันคือความไม่รู้จักคิดถึงผลกระทบที่ตามมา เวลาเห็นชาติไหนคอมเมนท์ อวย ชาติไทย ก็ชื่นอกชื่นใจ หลงระเริงในคำสรรเสิญเยินยอ แต่พอมีใครติ ใครว่า ก็พากันไม่พอใจ สารพัด โดยไม่ดูถึงพฤติกรรมตัวเองเลย ว่าชอบดูถูกคนอื่นเขาแค่ไหน เวลาไทยโดนดูถูก ก็ทำเป็นโกรธเป็นเกลียดเขานะ ยังไงก็ให้นึกถึงใจเขาใจเราบ้างนะครับ  เพราะผมเห็น กิริยาอาการของพวกเกรียนที่ไปดูถูกชาติอื่นเขาแล้ว  มันทำให้เกียรติยศ ศักดิ์ศรี ของบอลไทย ที่นักกีฬาทุกคน สร้างมาด้วยความเหน็ดเหนื่อย ต้องพังพินาศลงไป เพราะพวกที่ไม่คิดอะไรให้รอบคอบก่อน ทำอะไรลงไป
comment92:ถูกใจ(like)ครับน้า
ว่าแต่ว่า(wah - tare - wah)
ทำไม(why)
น้า(uncle)
ต้อง(must)
วงเล็บ(round brackets)
คำศัพท์(vocabulary)
ด้วยครับ(duay - krabh)
อิอิ(ei - ei)
comment93:อยากให้มีคนแปลคอมเม้นท์จากกระทู้นี้เป็นภาษาอังกฤษแล้วเผยแพร่ ไปในเพจต่างประเทศต่างๆ ที่โดนเกรียนไทยเล่นงาน
comment94:เห็นด้วยทุกประการ

แต่ไอ้คำว่า Pets off มันคืออะไร

เคยได้ยินแต่ pissed off
comment94-1:ขอบคุณครับ

ผมก็พยายาม หาคำ ที่แทนคำว่า การพูดลักษณะ สำรอกออกไป การพูดแบบไร้สติ 

ที่ผมอยากจะใช้ภาษา อังกฤษ
เพราะผมอยากให้เนื้อหา โดยรวม มันซอฟต์ลง 
ถ้าใช้ภาษาไทย มันจะดูเหมือนแรง (ด่า)

บางคนอาจจะไม่เข้าใจ หาว่าผมดัดจริต 
แต่ บางครั้งใช้ภาษาอังกฤษ ความหมายมันจะกว้างขึ้น
ความแรงเนื้อหาโดยรวมลดลง

ผมใช้ Pets off แทนคำว่า พูดโดยไม่ยั้งคิด ดัวยอารมณ์ ด้วยความโกรธ สำรอกคำพูดออกไป

Pissed off น่าจะถูก ของคุณครับ

ขอบคุณที่ชี้แนะครับ และ ความรู้ครับ
comment94-2:ขอบคุณที่เข้าใจเจตนาดีของผมครับ
comment95:เอาแค่พอดีๆ ขำๆ ก็พอแล้ว 
เจอหนักก็รู้สึกอายแทนเกรียนไทยนะ
comment96:บางทีเน็ตที่แพร่หลาย หรือโซเชี่ยลเน็ตเวิร์ค มันเหมือนปลดควายออกจากเล้า 

บางที สังคมมีชนชั้น ที่น้อยมากมันก็ไม่ดีเช่นนี้ละ 
มันควบคุมคนที่ไม่รู้กาลเทศะไปได้ในทุกๆที
comment97:ผมเป็นคนไทย ถ้าพูดอะไรตรงๆถึงเพื่อนร่วมชาติอย่าโกรธนะครับ ผมรักประเทศไทย แต่ก็อดหวั่นไม่ได้ เวลามีข่าวการเมือง สังคม กีฬา อะไรก็ตามที่มันมีความดราม่า มันจะกลายเป็นพื้นที่ของคนกลุ่มนึงซึ่งเป็นกลุ่มใหญ่มาก (ผมเดาเพราะถึงจะอ่านจากเพจข่าวเดียวผมก็เจอพวกนี้ไม่ซ้ำคนสักที) ออกมาด่าๆๆ โดยขาดทั้งความเคารพ และการใช้สมองวิเคราะห์ พอพวกนี้ออกมามากๆ ฟีดมันก็เต็มไปด้วยพวกนี้ พวกสายเหตุผล สุภาพจะไม่ค่อยกล้ามาเพราะกลัวโดนยำ 

ผมเคยคิดนะว่าทำไมเพื่อนร่วมชาติผมเป็นแบบนี้ ผมไปอ่าน bbc ทำไมเค้าคุยกันดีกว่านี้ เถียงกัน ด่ากัน เกรียนก็มี แต่ถึงจะเป็นแบบนั้นมันก็ยังมีชั้นเชิงกว่านี้ และผมก็ไม่เห็นการสะกดผิดเท่าไหร่ ซึ่งก็ไม่เข้าใจว่าเพราะอะไร เทียบกับของเราที่มันจะมีให้เห็นจนรู้สึกตะเตือนไตหนักมาก (ขอยืมมาใช้หน่อย)

ก็ไม่รู้จะทำไง แต่ภาวนาให้ภาพรวมสังคมเรามันมีสติ มีปัญญากว่านี้ เราคงเดินหน้าไปได้ยากถ้ากองทัพเรามันไม่แข็งแกร่งพอ เห็นแล้วเหนื่อยใจครับ
comment98:มักจะเอาสนุกไปเรื่อย ไม่ค่อยคิดถึงผลกระทบที่ตามมา
comment99:พวกที่ไปเกรียนมีไม่ถึง 1% ของประเทศ

แต่ปลาเน่าตัวเดียวเหม็นทั้งเข่ง
comment100:ใน YT เยอะแยะไปครับแลดูว่างกันมากเกรียนไทยใส่ใจโซเชียล
comment101:ไม่เป็นไรหรอก เรื่องค้าขายไม่ออก Image ประเทศไม่ดี เอาไว้ด่ารัฐบาล(ทุกรัฐบาล) อย่างเดียว คนไทยทุกคนไม่ต้องรับผิดชอบการกระทำอะไรหรอกครับ
comment102:อย่าไปเกรียนกันเลยครับ ^^
comment103:ผมว่างั้นแหละ ทำไมต้องไปตามเขาด้วย

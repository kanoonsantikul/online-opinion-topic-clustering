title:วันนี้ผมว่าคน แซงคิวหน้าด้านๆ โดยอาศัยคำว่า "เพื่อน" ครับ
comment:วันนี้ได้ว่าและปะทะคารมกับพวกแซงคิวมาครับ

เรื่องก็คือ ยืนต่อคิวซื้อข้าวกินที่ food court ใกล้ๆ office

จะได้สั่งอยู่แล้ว อยู่ดีๆคิวข้างหน้าผมเจอเพื่อนเข้า ก็เรียกเข้ามาดูๆๆ

ผมภาวนาให้เธอไปต่อคิวนะครับ แต่ก็ไม่ เนียนไปยืนข้างหน้าเพื่อนเธอ 

ผมเลยโพล่งออกไปว่า ต่อคิวด้วยครับ เห็นมั้ย มีคนยืนต่อคิวอยู่ข้างหลัง

เธอหันมาบอกว่า เพื่อนกันค่ะ ให้เพื่อนมาต่อคิวไว้ก่อน






คือคนเรามันจะพูดยังไงก็พูดได้ครับ ให้เพื่อนมาต่อคิวไว้ก่อน

แต่สิ่งที่ผมเห็นก็คือพึ่งมาเจอกัน ไม่ได้ให้เพื่อนมาต่อคิวเลยแม้แต่น้อย 

ถ้าจะฝากเพื่อนซื้อก็ควรฝากกันตั้งแต่ข้างบน ไม่ใช่จงใจแซงคิวๆกันอย่างนี้

ผมเลยบอกคนขายที่กำลังตักข้าวให้คนที่กำลังแซงคิวไปว่า น้องครับคนนี้แซงคิวครับ รบกวนขายตามคิวด้วย 

เธอก็หันมาบอกว่า เอ๊ะ ก็บอกแล้วไงฝากเพื่อนมาต่อคิว

บอกตามตรงเหนื่อยจะเสวนาด้วยครับกับคนเยี่ยงนี้ ผมเลยออกจากคิวไปซื้อร้านอื่นเลย เพราะน้องคนขายก็ไม่กล้าจะไล่เธอไปต่อคิว

ถ้าไม่ติดว่าผมมีงานต้องรีบขึ้นไปทำ ผมจะเล่นกับเธอต่อนะ แซงคิวกันๆแบบนี้






ผมคิดนะถ้ามีการฝากเข้าคิวกันได้ อย่างนั้น ผมแซงคิวคนอื่นได้สบายๆแล้วสิ แค่มีเพื่อนยืนอยู่ 

-คิวจ่ายตังตาม super ก็แค่เอารถเข็นไปปาดหน้าเพื่อนก็จ่ายตังได้แล้ว ???

-ไปหาหมอ เจอเพื่อนก็บอกไปว่า ฝากเพื่อนเข้าคิวไว้ ขอลัดคิวผู้ป่วนคนอื่นละกัน

-เห็นเพื่อนเข้าคิวจ่ายเงินที่เคาเตอร์ธนาคาร ก็ขอลัดคิวเพื่อนสิ ง่ายจะตายใครจะรอก็รอไป

-เห็นคิวยาวๆแลกเหรียญ BTS หรือ MRT ก็ไม่ต้องเข้าคิว เห็นเพื่อนยืนอยู่เดินเข้าไปเสียบได้เลย

-อยู่ใน 7-11 ไม่ต้องเข้าคิว แค่ไปยืนต่อหน้าเพื่อน ก็แซงคิวได้แล้ว ชีวิตสุขสบายจริงๆ





ขอเหอะครับ ถ้าคุณหรือใครก็ตามมีเพื่อนแบบนี้ คุณเลือกที่จะทำได้ครับ

1. ให้เพื่อนไปต่อคิวตามมารยาทสากล เพื่อนไม่โดนด่า 

หรือ

2. ส่งเสริมให้เพื่อนคุณเป็น คนเลว ในสายตาคนอื่น ให้เขาด่าคุณและเพื่อนว่า ไม่มีพ่อแม่อบรมสั่งสอน 




ผมว่าคุณเลือกได้นะครับ อยากให้เพื่อนเป็นดนดีหรือคนเลว

จริงๆจะโทษ ผญ คนที่แซงคิวคนเดียวก็ไม่ได้ครับ ต้องโทษพ่อแม่เธอด้วย

ถ้ารู้จักอบรมสั่งสอนลูกตัวเองให้คิดถึงคนอื่น ไม่ละเมิดสิทธิคนอื่น ก็คงไม่มี ผญ ที่แซงคิวแบบที่ผมเจอวันนี้แน่นอนครับ																																	   แก้ไขข้อความเมื่อ 13 มีนาคม 2557 เวลา 20:53 น.
comment1:เราอายนะ เวลาเพื่อนบอกเดี๋ยวซื้อให้ ขณะที่เราก็ต่อแถวอยู่ เรายังไม่กล้าเลย มันเอาเปรียบคนอื่นเกินไป (อุ๊ นางเอกอีกแล้ว อิอิ)
comment1-1:เราเคยยืนต่อคิวในสนามบินแล้วเจอเพื่อนมาต่อท้ายแถว(เพื่อนเรียก) ด้วยความที่ไม่รีบและอยากเม้ากะเพื่อนเลยเดินไปต่อท้ายแถวกับเพื่อนเพื่อที่จะเม้า แล้วเดินเข้าไปดูของที่ดิวตี้ฟรีด้วยกันค่ะ 555
comment2:โหวตครับ...เกลียดเหมือนกัน พวกมักง่ายเอาเปรียบผู้อื่น ผมก็ว่าแบบคุณนี่แหละ จนดูเป็นคนขี้เหวี่ยงไปแล้วเนี้ย -*- แถมสมัยนี้ดันมีเยอะซะด้วย
comment2-1:เราก็ว่านะ ไม่อายด้วย เกลียดมากพวกขี้แซง
comment2-2:เหมือนเป็นผู้ชายปากจัด แต่เมื่อเจอแบบนี้จัดไปคะ พวกน่าด้านในสังคมขณะนี้มันเยอะจริงๆ
comment3:ขอเล่าอีกนิดนะครับ ผมเคยต่อคิวใน 7-11 นิ่แหละ

จะได้จ่ายตังอยู่แล้ว อยูดีๆเพื่อนแวะเข้าแล้วเอาของ 7-8 อย่างมาฝากเพื่อนจ่าย

คนทำคงไม่รู้สึกอะไร แต่คนที่ยืนต่อคิวข้างหลัง เขารู้สึกว่าถูกแซงคิว

เพื่อนผมก็โดนแต่เขาไม่กล้าพูด ไม่เหมือนผมที่ปากหมา ใครแซงคิวผมๆว่าหรือด่าตรงนั้นเลย
comment3-1:ทีหลังฉุดออกมาเลยครับ สั่งสอน เสียห้าร้อยเอง 555
comment3-2:เหมือนกันค่ะ ไม่ชอบพวกคนประเภทนี้ นิสัยเอาเปรียบผู้อื่น เป็นเราก็ไม่ยอมค่ะ
comment3-3:เราเคยค่ะ ที่เซเว่น ถึงคิวเราจ่าย อยู่ๆอิป้าเอาของมาวาง แล้วที่โมโหคือ พนักงานหยิบของอิป้าคิดเงินก่อน
แต่น่าเสียดาย เราน่าด่ามันไปตรงนั้นแล้วไม่ซื้อของ
 ดันใจเย็นรอลอิป้าไป ถึงบอกเเคชเชียร์ว่า ทำไมปล่อยให้เค้าเเซงคิว หน้าเราหงิกมาก เด็กเลยได้แต่ขอโทษ-*-

คราวหน้าเจอเเซงเราจะหัดโวยวายไปดังๆบ้าง ต้องปกป้องสิทธิ์ของตัวเอง
 ช่วยกันมากๆลดความหน้าด้านของคนได้ 

เมื่อก่อนคิดว่าให้คนที่ของน้อยจ่ายก่อนเป็นความมีน้ำใจ แต่คิดไปมา ถ้ามีคนอื่นรอคิวต่อจากเรา เราไม่มีสิทธิ์ให้ใครมาแทรกคิว
ไว้ให้มีเราคิวเดียวค่อยแสดงน้ำใจก็ได้
เดี๋ยวนี้ แม้แต่เด็กเราก็ไม่เว้นอ่ะ ต้องตามคิว อยากให้เด็กรู้จักอดทนและรอต่อคิว ใครจะว่าเราใจร้ายเราก็ไม่สนล่ะ
comment3-4:เคยเจอที่7 อึ้งมาก เธอมากับลูกสาว น้องอายุ~4-5 ขวบ
ตอนแรกเราก็รู้สึกดีนะ เธอสอนลูกสาวว่าต้องต่อคิว บลาๆๆๆ
สักพักพอเลือกของได้ จะจ่ายตังค์ เธอเห็นเพื่อนอยู่คิวหน้า...และฝากเพื่อนจ่ายเงินเฉย

เราอึ่ง ทึ่งสุดๆ แล้วที่สอนลูกเมื่อกี้ คือ?!?!?!?!?
comment4:พวกนี้หน้าด้าน
comment5:ผมก็เพิ่งโดนมาครับ ได้แต่บอกเค้าว่า คราวหน้ารบกวนดูคิวด้วยนะครับ
comment6:คนแบบนี้ มีอยู่ในสังคมไทยมากมายครับเธอไม่อายครับ เพราะหน้าเธอน่ะถนนยังเรียกพี่ ผมเองก็เคยเจอคล้ายคุณละครับ
comment6-1:น่ารักอะะะะะะะะะะะะะะ
comment7:ของเรา เราไม่สบายไปหาหมอที่คลินิก เป็นคลีนิกที่คนเยอะมาก ฝรั่ง  เกาหลี ญี่ปุ่นทั้งนั้นเราก็รอมาเกือบ 10 คิวจนใกล้ถึงคิวเรา
บังเอิญพี่สะใภ้ก็พาลูกเข้ามาหาหมอเหมือนกัน ก็ทักทายนิดหน่อยตามมารยาท
คิวเค้าห่างเราเกือบ 15 คิว
(เป็นคลินิกที่คนมาเยอะมาก ชาวต่างชาติทั้งนั้น งงเหมือนกัน)
สักพักก็ถึงคิวเรา เราก็เดินเข้าห้องตรวจ ไม่ถึง 20 วิ พี่สะใภ้เราก็เดินตามเข้ามา เราก็เลยถามไปว่าเข้ามาทำไม เค้าบอกเราว่า..
พี่บอกพยาบาลไปว่าเป็นพี่น้องกัน เดี๋ยวจะได้รีบกลับด้วยกัน
เราฟังแล้ว โมโหมาก แบบรู้สึกอายพวกคนไข้ที่รอข้างนอก ทำไมกล้าทำแบบนี้ ถึงจะเป็นภรรยาพี่ชาย เป็นหลานแท้ๆเราก็เถอะ แต่มันน่าเกลียดมาก 
ใครๆก็อยากรีบพบหมอ ใครๆก็ไม่สบาย
ถ้าคุณไม่ได้ถึงกับใกล้ใจขาดตาย
ควรมีสามัญสำนึกมากกว่านี้
เราตรวจเสร็จ รีบรับยา รีบออกจากคลินิกทันที เราไม่อยากคุยกับพี่สะใภ้ด้วยเลย อายคนอื่นคะ
กลับบ้านเลยเล่าให้พ่อฟัง พ่อบอกว่า  เค้าเป็นคนเห็นแก่ตัวแบบนี้มานานแล้ว..

ปล. ที่เราอายมากเพราะ คนญี่ปุ่น เกาหลี เค้ามีวินัยเรื่องเข้าคิวมาก ที่ร้านขายเหล้าเวลาทัวร์มาลง ไม่มีคำว่าขายไม่ทัน เพราะเค้าเข้าแถวจ่ายเงินกันเองเลย ทุกๆครั้ง
comment8:อยู่ที่สามัญสำนึกล้วนๆ
comment8-1:รูปนี้ผมมองได้สองแบบอ่ะครับ

 1  หมายังรู้จักเข้าคิว

 2  ใครเข้าคิวเป็นหมา

คิดเล่นๆนะครับ
comment8-2:ถ้าหมามันยังรู้จักเข้าคิว เรายอมเป็นหมาล่ะค่ะ ฮ่าๆๆๆ
comment8-3:น้องหมาในซอยบ้านผมก็ทำแบบนี้ ยังแอบคิด ใครฝึกมันนะ รู้หน้าที่เชียว
comment9:ฝากคิวมีมั้ง แต่ถ้าคนฝากมา คนรับฝากต้องออกไป ไม่ใช่กลายเป็นสองคิว อย่างนี้เรียกแทรก
แต่อย่างว่า คนสมัยนี้หน้าหนาขึ้นเยอะ ขนาดถูกเตือนยังแถตอบไปแบบหนาๆ
comment10:ผมว่ามาแทรกซึ่ง ๆ หน้ามันน่ารังเกียจจริงแต่ว่าสำหรับคิวประเภทที่คนหนึ่งจะมีสิทธิสั่งกี่ที่ก็ได้นี่ผมว่ามันก็เทา ๆ อยู่นะครับ เพราะว่าถ้าสมมุติเหตุการณ์เป็นโทรมาสั่งคนต่อแถวจะไม่รู้สึกอะไรแต่จริง ๆ แล้วก็คือแซงคิวอยู่ดี หรือเหตุการณ์คล้าย ๆ กันแบบเจ้าของกระทู้แต่เขามาด้วยกันจริง ๆ ล่ะตกลงแล้วมันโอเคไหม

แต่อย่างพวกของจำกัดจำนวนอย่างตั๋วคอนเสิร์ตใหญ่ ๆ หนึ่งคนจองได้จำกัดจำนวน หรือต่อแถว 100 คนแรก ฝากต่อคิวนี่ดราม่ากันยาวแน่นอนครับ อย่างน้อยก็ต้องมาพอให้เห็นหน้าในคิวจะไปเข้าห้องน้ำหรือพักบ้างก็ว่ากันไป
comment11:พวกนี้ ต้องดูคนญึ่ปุ่น เป็นตัวอย่าง 

 ขนาด มี เรื่องร้ายๆ ยังต่อคิว กัน เพื่อซื้อน้ำดื่ม ถ้าเป็นบ้านเราคงได้มีชุลมุนกันแน่ ๆๆ
comment12:เคยต่อคิวรอซื้อลูกชิ้นฟู๊ดคอร์ท อีกแค่คิวเดียวและแค่ไม้เดียว ซักพักเพื่อนอีด้านหน้าเดินมาซื้อแล้วเอาไปเลย ให้ด้านหน้าจ่าย
comment13:อยากเห็นหนังหน้าsheจริงๆ
comment14:ยืนต่อคิว ซื้อข้าวโพดกาเร็ต เพื่อนมาถึงก่อน ผมพึ่งมา เพื่อนเรียกให้มายืนข้างหน้าเลยกูจองไว้ให้ แต่สายตาท่านอื่น มอง ไปต่อหางแถวดีกว่าฮาๆๆ  ช่วงห้างใกล้ปิด คนเริ่มต่อแถวน้อยแล้ว

แต่ในกรณีนี้นัดกันไว้ แต่ก็มารยาทอะนะ
comment15:พวกนี้เหมือนคนโรคจิตครับ
ถ้าวันไหน ไม่ได้เอาเปรียบคนอื่น
คงรู้สึกไม่มีความสุข
comment16:ฝากจองคิว กับฝากเพื่อนซื้อ มีค่าเหมือนกันไหมครับ

วันก่อนผมเจอ รถไฟฟ้า ต่อแถวคนเดียว กด สิบ ใบ ครับ มีเพื่อนมาช่วยหยอดด้วย
comment16-1:ต่างกันที่จุดประสงค์และความตั้งใจค่ะ การแซงคิวคือ 1 คนหรือหลายคนไม่ต่อคิว ต่อ 1 สิทธิ์การซื้อของเค้า อาศัยความหน้าด้าน แต่การฝากซื้อคือ 1 คน 1 คิว ต่อ 1 สิทธิ์การซื้อที่ไม่จำกัด ซึ่งการมีผู้ช่วยก็ไม่น่าเกลียด หากไม่มีการเพิ่มจำนวน ถ้ามีก็แสดงว่าแซงคิวนะจ๊ะ
comment16-2:เหมือนกันตรงที่ว่ายังไงก็ต้องรอ แต่ลึกๆ ไม่เหมือนกันค่ะ
 1 คน ซื้อเผื่อให้สิบ 10 คน ถือเป็นเจตนาตั้งแต่แรก ไม่เสียหาย ตราบใดที่ไม่เกินลิมิตของการขายครั้งนั้น
แต่ 1 คน มีเพื่อนมาแทรกอีก 9 เสียความมีระเบียบวินัยและเสียมารยาท
comment17:ผมมองว่า ถ้าคนต่อคิวได้รู้อยู่ก่อนแล้วว่าต้องซื้อจำนวนเท่าไหร่ อะไรยังไง จะกดกี่ใบ สั่งกี่จาน ก็โอเค

แต่ปัญหาคือ เราจะพิสูจน์มันยังไง
comment17-1:ถ้าเค้าถือเงินทั้งหมดที่ต้องหยอดอยู่ในมืออยู่แล้ว แสดงว่าเค้าตั้งใจไว้อยู่แล้ว 
เราก็โอเคนะคะ
แต่อยู่ๆมีคนเอาเงินมาใส่มือเพิ่มให้นี่เคืองค่ะ
comment18:เพิ่งตั้งกระทู้คล้ายๆกันครับ โดนแม่ส่งเด็กมาแซงคิว
http://pantip.com/topic/31766960
comment19:เมื่อเช้า (13/03/2014) ผมก็เซงนะ แม่อุ้มลูกขึ้น รถเมล์ พอได้นั่งก็หยิบ มาม่าคัพออกมาให้ลูกกิน 
คือรถเมล์แอร์หน่ะครับ แถมคุยกับลูกเสียงดังอีก
comment19-1:กินอาหารบนรถแอร์นี่ น่าตำหนิครับ
comment19-2:เราเคยเจอบนBTSค่ะ กลิ่นหมูยอทอดหรือไส้กรอกอีสานนี่แหล่ะ จำไม่แม่น 
แหม่...ล่อซะหิวเลย..เห้ยย..ไม่ใช่ล้ะ!!! คือป้ายก้อมี เสียงประกาศก้อเตือน แต่ก้อมิได้นำพา 
ปล.เราก้อเคยซื้อของกินขึ้นBTSนะ แต่เรารอให้ถึงปลายทางและออกนอกสถานีก่อนอะ
หิวแค่ไหนก้อต้องทนเอา
comment20:หน้าเซียร์ก็มีค่ะช่วงนี้มีร้านขายข้าวยไก่แซ่บมาเปิดคนก็รอต่อคิวแถวยาวเพื่อจะซื้อกันก็จะมีพวกเขียนใส่กระดาษมาสั่งซื้อเพราะคิดว่าต้องได้ก่อนพวกยืนต่อคิวแน่ๆแล้วก็เดินลั้ลลาไปซื้ออย่างอื่นเราก็คิดในใจแล้วว่าถ้าแม่ค้าให้ก่อนมีโวยแน่ๆ แม่ค้ารับมาก็หันไปดูแถว สักพักคุณเธอกลับมาบอกของพี่ได้รึยังจ๊ะ แม่ค้าบอกว่าอ๋อคิวพี่ต่อจากคนเสื้อขาวนะคะ ซึ่งก็คือต้องรอไปอีกประมาณห้าคนถัดจากเรา เราก็นึกอือแบบนี้ค่อยยุติธรรมหน่อย ไม่งั้นคนรอก็เซ็งตายเลยพาลจะไม่ซื้อรอบต่อไปซะด้วยนะ
comment20-1:แม่ค้าก็เป็นตัวแปรสำคัญเลยเนอะถ้าไม่ยอมลูกค้าที่แซงคิวซะอย่าง
comment20-2:ทำเป็นตัวเลขคิวซะก็จบ
comment20-3:เราคิดว่าเขาไม่ได้คิดว่าต้องได้ก่อนพวกต่อแถวมั้งคะ เขาอาจจะแค่ขี้เกียจยืนรอ หรือจะไปทำธุระเลยคิดว่าสั่งเอาไว้ถึงคิวหรือเสร็จจากที่อื่นค่อยกลับมาเอาอะไรแบบนี้
comment21:เราก็ซีเรียสเรื่องต่อคิวนะคะ
เวลารอขึ้นลิฟต์อยู่ แถวยาวๆแล้วเพื่อนเดินมาจะขอแทรก
เราจะบอกเลยว่าไปต่อคิวเองเด่ะ
ไม่ว่าคิวที่ไหนเราก็ไม่ชอบให้ใครมาแซง
และเราก็ไม่เคยคิดจะแซงเพียงเพราะมีเพื่อนยืนอยู่ตรงนั้นด้วย

อายค่ะ บอกเลย ไม่มีอารยะ

เพื่อนเบื่อขี้หน้าแต่เราไม่สน
ถ้าจะเบื่อเราเพราะเราไม่ให้แซงคิวก็ดีนะ
จะได้รู้ว่าวัดค่าความเป็นเพื่อนกันที่เรื่องแค่นี้

(อินเนอร์เยอะค่ะ มันขึ้น 5555)
comment22:ไม่ชอบเหมือนกันค่ะ จำพวกไม่ต่อคิวลัดคิวคนอื่นเนี๊ยะ
เวลาทำงานเหมือนกัน 
นี่คือกฎที่เราเป็นคนตั้งขึ้นมาเองค่ะ>>> ดีต่อทุกคนมากๆค่ะ
เพื่อนร่วมงานทำงานสะดวกมากขึ้น รถรับงานก็ไม่ต้องเถียงกัน
ใครมาก่อนหลังรู้กันไปเลย ตัดปัญหา
comment23:คือเราเคยทำนะ  ให้เพื่อน  หรือเราไปต่อคิวไว้ให้อีกคนก่อน  และเข้าใจว่านี่คือการฝากเข้าคิว

แต่พออีกคนมาถึง  เราก็ออกไป  ถือว่าคิวเท่าเดิม  แค่เปลี่ยนคนต่อเท่านั้น

 ไม่ใช้เข้าแถวไว้  แล้วอีกคนมาสุมอยู่ด้วยกัน  มันคือแซงคิว
comment23-1:เคยค่ะ ต่อคิวธนาคารให้แม่เพราะแม่ไม่สบาย ยืนนานๆไม่ไหว ไม่รู้คนจะมองว่าแซงคิวรึป่าว
แต่อย่างให้เพื่อนมาแทรกนี้ไม่เคยง่ะ
comment23-2:ถ้าคนนึงออกไปเราไม่ถือว่าแซงคิวนะ แต่ก็ต้องไม่ใช่การฝากทำรายการเพิ่มด้วยนะ
comment24:ไอ้พวกที่เอาบัตรพนง.มาวางจองโต๊ะก็มีนะ เยอะด้วย  บัตรใบเดียวจองทั้งโต๊ะ ....คนจะหาที่กินข้าวก็ไม่มีที่นั่ง  ส่วนตัวเองเดินไปซื้อข้าวหน้าตาเฉยย  ไปแซงคิวเค้าด้วยอีกมั้ง เพราะเพื่อนคงไปยืนจองคิวกันไว้ให้แบบที่จขกทว่ามา
comment24-1:ถ้าเจอแบบนี้พวกบัตร หรือขวดน้ำ เราจะเขี่ยไปไว้ที่ขอบโต๊ะแล้วก็นั่งเลยค่ะ แล้วพอเจ้าของบัตรเดินมาเราก็จะมองหน้าค่ะ แล้วถ้าเค้าทวงก็จะบอกว่า อ่าวนึกว่าคุณทำตกไว้
comment24-2:สันดานเด็กสามย่านค่ะ ลามไปถึงตอนทำงานด้วย ทั้งที่เชฟรอน ปตท หรือ SCG ทำแบบตอนเรียนเลย เป็นทั้งมหาวิทยาลัยค่ะ ทั้งในห้องสมุด และโรงอาหาร
comment24-3:เอ่อ สงสัยนิดนึง เคสนี้ ผิดเหรอครับ
ไม่ได้กวนนะครับ

เพราะจริงๆ คนนั้นก็มาถึงโต๊ะก่อน มีสิทธ์ใช้งานโต๊ะแล้ว เพียงแต่ไปซื้อข้าว


หรือ หมายถึง โต๊ะ 6 คน นั่งแค่ 3 แต่จองยาวทั้งโต๊ะแบบนี้เหรอครับ
comment24-4:ที่ถูกต้องคือ คุณควรจะซื้อข้าวให้เสร็จ แล้วค่อยมาหาโต๊ะนั่ง หรืออย่างน้อยคุณก็ควรจะทิ้งคนนั่งไว้ แล้วผลัดกันไปซื้อ ไม่ใช่วางของนู่นนี่นั่น เพื่อบอกว่า จองแล้วนะ
comment24-5:24-2   อ้าววววววว ผมไปเกี่ยวไรด้วย
comment24-6:24-2 อย่าเหมารวมเลยค่ะ เด็กสามย่านไม่ได้สันดานแบบนั้นทุกคน ทั้งที่มหาวิทยาลัย ห้องสมุด โรงอาหาร หรือที่ทำงานที่ไหน 

อย่าเอากรอบความรู้ที่ตนเองรู้เพียงน้อยนิด มาพยายามทำให้ตัวเองดูเป็นผู้รู้รอบเลยค่ะ 

ผู้ใหญ่ คนทำงาน หรือคนในสังคม ก็คงไม่ได้ "สันดาน" เดียวกับคุณใช่ไหมคะ 

เป็นตัวอย่างที่ดีให้กับเด็กหน่อยนะคะ
comment24-7:24-2 นี่ถ้าจะมีปม เอ็นไม่ติดหรอจ๊ะ
comment24-8:24-2 มีปมอะไรคะถึงได้ด่ารวมทั้งมหาวิทยาลัย

กรุณาให้เกียรติคนที่คุณไม่รู้จักด้วยค่ะ
comment24-9:24-2 อย่าเหมารวมค่ะ กรุณาใช้สามัญสำนึกในการแสดงความคิดเห็นด่วยค่ะ ป.ล. ด้วยนะคะ กดพิมพ์ผิดแต่เป็นอะไรไม่ทราบ แก้ไม่ได้
comment24-10:เราเคยเจอพวกชอบเอาบัตร พนง1ใบวางจองโต๊ะ
แต่คิวที่พวกคุณยืนต่อซื้อข้าวอะ มันยังไม่ได้ไง
ทีนี้พอคนที่ซื้อข้าวแล้วหาโต๊ะนั่งไม่ได้ ก็ยืนออ หาโต๊ะว่างกันต่อไป
comment24-11:24-2 เอาซะผมสะดุ้งเลย ผมไม่เป็นนะ ให้คนเฝ้า ไม่ก็เอาร่มวางไว้เท่าจำนวนคน

ท่าทางคุณจะจบ ม.คู่แข่งชิงดีชิงเด่นป่ะเนี่ย?
comment24-12:เจอบ่อยครับ
ปกติก็ทำเฉยๆ นั่งกินไปงั้น
ถ้าหงุดหงิดมาก็ทิ้งลงพื้น 

ผมทำจริงๆนะ
comment25:เรื่องแบบนี้ อยู่ที่จิตสำนึก สอนกันไม่ได้จริงๆค่ะ
เจอบ่อยมากพวกแซงคิว
comment26:แซงคิวเอย

ทิ้งขยะในพื้นที่สาธารณะเอย

ไม่รักษาทรัพย์สินส่วนรวมเอย

ไม่มีมารยาทในพื้นที่สาธารณะเอย

สิ่งพวกนี้เราเจอบ่อยมากกกกกกก

บางครั้งเราก็ด่าตรงๆเลยนะ
บางคนสำนึก
บางคนทำหน้ามึน

นิสัยพวกนี้อยากให้มีการแก้ไขจังเลย
comment27:จิตสำนึกจริงๆ ค่ะ สู้เจ้าพวกนี้ไม่ได้เลย
comment27-1:อันนี้คือน้องหมาเค้ารอชามข้าวของตัวเอง ไม่แย่งกันใช่มั้ยคะ น่ารักมากกกกก
comment27-2:น่ารักมากเลยค่ะ  ยืนรอเรียกชื่อตัวเองก่อนถึงจะเข้ามา คนเลี้ยงฝึกได้เจ๋งมากเลย
comment27-3:น้องหมาในคลิปนี้ มารยาทดีกว่าคนที่เคยรู้จักบางคนซะอีก
comment27-4:โอ้ หลงรักเลย ทำไมน่ารักกันอย่านี้
ไม่มีแซงคิว ไม่มีแย่งกันกิน สุดยอด
comment27-5:น่ารักมาก
comment27-6:น่ารักจัง ไม่เหมือนพวกที่บ้านเลยอะ แทบจะถีบหน้าคนให้อยู่ละ 555
comment27-7:น่ารักมากกกๆๆ
ต้องชมคนเลี้ยงด้วยว่าเลี้ยงได้เก่งมาก
comment28:เลิกเถอะ คำว่าพ่อแม่ไม่สั่งสอนน่ะ
comment28-1:ทำไมต้องบอกให้เลิกครับ ผมเองก็เห็นว่าพ่อแม่มีส่วนด้วยแน่นอน เด็กๆนะ มันจะซึบซับนิสัย วิธีการคิด มารยาท จิตสำนึก มาจากใครละ ถ้าไม่ใช่จากพ่อแม่มัน 

ต่อให้พ่อแม่สอนจนปากฉีก แต่พ่อแม่ยังไมค่อยจะทำเป็นแบบอย่างให้ลูกดูบ่อยๆ ลูกมันก็คิดว่าไม่จำเป็นต้องทำ
comment28-2:เห็นด้วยครับ อย่าไปว่าคนอื่นเค้าเลย อย่าเป็นคนดีที่ไปหาว่าคนอื่นเลวเลยครับ
comment28-3:ก็พ่อแม่เขาไม่ได้สั่งสอนมาจริงๆนี่ครับ... คุณไปเดือดร้อนอะไรด้วยล่ะ..
comment28-4:ที่ว่าพ่อแม่ไม่สั่งสอนอ่ะ
ไม่ได้อยากจะว่าพ่อแม่เค้าจริงๆหรอก
แต่บางคนหน้าหนามากด่าแล้วไม่เข้า
ด่าไปถึงพ่อแม่ได้รู้สึกตัวมั่งว่าถ้าทำตัวแย่มันจะแย่ไปถึงวงศ์ตระกูล
comment28-5:ผมเห็นด้วยนิดนึงกับประโยคพ่อแม่ไม่สั่งสอนนะ แต่มันใช้กับทุกมารยาท, จิตสำนึกแย่ๆ ไม่ได้หรอก ลูกบางคนมีมารยาท, จิตสำนึกต่อบางอย่างดีกว่าพ่อแม่อีก
comment28-6:นั่นไง......เวลาเราสอนลูก เราจะบอกลูกทุกครั้งว่า  
เวลาลูกทำอะไรผิด เค้าไม่ได้ว่าแต่ลูกนะ  เค้าจะว่ามาถึงพ่อแม่ด้วย.....
comment29:เคยเจอเหมือนกันตอนต่อคิวซื้อเหรียญmrt

มีวัยรุ่นกลุ่มนึงยืนคุยกันอยู่แต่มีคนเดียวที่ต่อคิว ที่เหลือสามสี่คนก็เดินไถจอบ้าง จ๊ะจ๋ากับหญิงบ้าง พอไอ้คนที่ต่อใกล้ถึงคิวปั๊บ กรูกันไปหาเชียว โดยป้าแก่ๆที่ต่อคิวอยู่ก็มองตาขวาง

ผมตอนนั้นร้อนๆอารมณ์กำลังขึ้น "เด็กสมัยนี้นี่มันหน้าด้านจริงว่ะ ต่อคิวแค่นี้ไม่มีปัญญาต่อ ไม่รู้จักอายคนแก่มั่งหรือไง”

พวกนั้นก็หน้าเสียแล้วเดินไปต่อแถวข้างๆ ผมว่าหลายคนยังมียางอายอยู่นะแต่ต้องมีคนโวยวายก่อน

ป.ล ตอนหลังมานึกได้ ตรูก็ไปคนเดียวแท้ๆปากยังจะหาเท้ากินได้
comment30:"ให้เพื่อนมาต่อคิวก่อน"

ถ้ามาด้วยกันจริงๆ หรือมีการนัดกันจริงๆ
เช่น เดินซื้อของ 7 ด้วยกัน
คนนึงมาต่อคิวไว้ก่อน อีกคนนึงรีบไปเอาของเพิ่ม

เป็นข้ออ้างที่คลาสสิค
ไม่สามารถพิสูจน์ได้

เถียงไป ก็ไร้ประโยชน์ครับ
comment31:ผมเคยเจอบ้างเหมือนกัน ก็พูดออกไปตรงๆเลยครับ ว่าผมน่ะมาก่อนนะ คนอื่นๆที่ต่อคิวอยู่หันมามองกันหมด คนแซงเดินไปต่อแถวแบบอายๆ ของแบบนี้ต้องให้สังคมลงโทษครับ แต่เคยมีคนมาขอแซงตรงๆเหมือนกันนะครับ วันนั้นเข้าคิวเซเว่นอยู่ มีคนซื้อกระดาษทิชชู่มาขอแซงเพราะปวดคี่ ไม่ไหวแล้ว ผมเลยให้เค้าแซงไปคับ
comment31-1:อันนั้นคงเต็มที่แล้วอ่ะ ให้แซงไปเถอะ 
เราเคยเจอคนแซงแถวเข้าห้องน้ำเหมือนกันตอนห้องน้ำคนเยอะ
แต่เค้าขอก่อนนะ คือเค้ายืนบิดซ้ายขวา กระโดดๆๆ แล้วพอมีคนออกเค้าเลยบอกว่า
ขอแซงได้ไม๊  อันนี้เราถือว่าผ่านนะ คือขอก่อน
comment31-2:31-1 

ถ้าถึง level กระโดดนี่แสดงว่าอีกนิดมีเขื่อนแตกแน่ๆ
comment32:แง่ว เมื่อกี้เพิ่งเจอคนแซงคิวเข้าลิฟต์ 
เรายืนรอคิวลิฟต์ตั้งนาน พอลิฟต์เปิดก็ยืนรอให้คนในออกก่อน 
เจอผู้หญิงคนนึงปาดไปเลยค่ะ ลิฟต์เต็มพอดี 
แซงคิวคนท้อง ใจร้ายมาก
comment32-1:เป็นเราตะโกนใส่เลยค่ะ   แซงคิวคนท้องใจร้ายมากๆ
comment33:สงสัยข้อเดียว ถ้ารีบไปทำงาน ไม่อยากต่อความยาว แต่ยอมเสียเวลาไปซื้อร้านอื่น ที่อาจจะเสียเวลาเหมือนกัน??

วันหลัง ถ้าจะจัดการพวกนี้ ก็จัดการตรงนั้นเลยครับ มาบ่นในนี้ ไม่เกิดประโยชน์(มากนัก)

ขอบคุณครับ
comment33-1:เราว่าดีแล้วนะคะหลายคนที่เข้ามาอ่านกระทู้นี้เราว่าต้องมีคนที่มีพฤติกรรมแบบนี้กันบ้าง
บางคนทำแล้วไม่รู้ว่ามันเป็นเรื่องเสียมารยาท เค้าจะได้พิจารณาตัวเองไปด้วย
comment33-2:ถ้าแซงคิวแล้วคิดว่ามันไม่ใช่เรื่องผิดปกติ อ่านไปก็คงไม่เกตมั่งครับ ?
comment34:เราเจอเมื่อวันอาทิตย์ที่แล้วค่ะ ที่ไร่สุวรรณ (ที่ขายข้าวโพด) จ.สระบุรี

ถ้าใครเคยไปจะรู้ว่าคิวซื้อข้าวโพด น้ำข้าวโพด แล้วก็จ่ายเงินยาวมาก พอถึงคิวเราจ่ายเงินอยู่ดีๆ ก็มีมนุษย์ป้าคนนึงหอบขนมหลายกล่องมาวางตรงเค้าเตอร์จ่ายเงินโดยไม่ยอมต่อคิว แล้วบอกกับเราว่าขอวางหน่อยพอดีของหล่นกล่องนึง เราก็เออก็ได้ค่ะ เพราะเห็นว่าของแกหล่นจริงๆ ระหว่างนั้นพนักงานก็คิดเงินสินค้าของเราไป ตอนนั้นเราก็เริ่มสงสัยแล้วว่าทำไมป้าไม่ไปซะทียืนอยู่ข้างๆ เราจนเราจ่ายเงินเสร็จ ป้าก็เริมปฏิบัติการเลยค่ะ!!! ป้าดันๆ ไสๆ กล่องขนมทั้งหลายของป้าพร้อมเงินส่งให้แคชเชียร์หน้าตาเฉย เราก็ถึงกับอึ้ง แบบว่าเนียนอย่างงี้เลยเหรอป้า และด้วยความหวังดี คิดว่าป้าไม่รู่ว่ามันมีคิวอยู่เราก็เลย...

เรา: ป้าคะ คิวอยู่ตรงนู้นค่ะ (พร้อมชี้มือให้ป้าดูหางแถว)
มนุษย์ป้า: รู้แล้ว แต่ของป้าเยอะ
เรา: อ้าว... (เรายังไม่ยอมลดความมานะค่ะ)

เรา: ป้าคะคนอื่นก็ของเยอะ แต่เค้าก็ต่อคิวกันนะคะ
ป้า: ก็ป้าไม่ได้ถือตะกร้ามา ของมันเยอะ มันหนัก
เรา: ป้าเอาของวางไว้ตรงนี้แหล่ะคะ แต่ตัวป้าไปต่อคิว
ป้า: รู้แล้วๆ แต่ของมันเยอะ คิวยาวต่อไม่ไหวหรอก
เรา: เอิ่ม......(สตันท์ไป 3 วิ) แล้วเดินจากป้าไปเลย 

ตอนนั้นเราเซ็งมาก คิดว่าพูดไปก็ไม่มีประโยชน์แล้วแบบว่ามนุษย์ป้าก็ยืนยันว่าแกรู้ แกทราบ แต่แกยังยืนยันที่จะไม่ไปต่อคิว ระหว่างที่เราเถึยงกับมนุษย์ป้า แคชเชียร์ก็คิดเงินของคนข้างหลังไปเรื่อยๆ แต่เราไม่รู้ว่าสุดท้ายแคชเชียร์แกจะให้ป้าแซงคิวรึเปล่า 

แล้วเราก็งงว่า "มารยาทกับวินัยเนี้ยะมันควรจะเป็นหน้าที่ของผู้ใหญ่สอนเด็กไม่ใช่เหรอ?"
comment34-1:เจอมนุษย์ป้าที่ไร่ข้าวโพดสุวรรณเหมือนกันค่ะ มาแทนคิวของผู้ชายคนหนึ่งที่เขาท้อทิ้งคิว เลยให้มนุษย์ป้าไป เราก็ยอมเห็นว่าคิวเราไม่เปลี่ยน แต่พอได้คิวมนุษย์ป้าก็เรียกเพื่อนให้มาฝากกะตัวเอง เรางี้เซงสุดๆ
comment35:พูดยากค่ะ   เป็นคนตัวเล็ก   เจอแซงคิวซื้อข้าวมันไก่ร้านดัง  ทั้งๆ ที่คนต่อคิวยาวเหยียด  มี ญ.นางนึงตัวใหญ่ยักษ์มาแซงคิว   เราก็พูดดีๆ  บอกอย่าแซงคิวค่ะ   นางตวาดแว๊ด ด่าลั่น ว่า  จะทำไม เหมือนพร้อมจะมีเรื่อง  แล้วน้องผู้หญิงที่ยืนข้างหลังเรา ก็ไม่ยอมเหมือนกัน  บอกว่า เจ๊แซงคิว ไม่ยอมนะ    แม่ค้าข้าวมันไก่เลยห้ามปรามบอกให้ต่อคิว  อีป้าคนนั้นมองยังกะจะหาเรื่อง    ถ้าตัวเท่ากัน มีตบแน่นอน หน้าร้านข้าวมันไก่ร้านดังนี่แหละ
comment35-1:โอ๊ยย เราว่า ป้าอ้วนตัวใหญ่ สู้สาวร่างเล็กไม่ได้หรอก อืดอาดจะตาย กระโดดถีบให้ล้มทีเดียวก็ลุกวิ่งตามไม่ทันค่า
comment36:เราเคยเจอที่อิเกียค่ะ วันนั้นต่อคิวจ่ายเงินหลังป้า 2 คน คือป้าแกมาด้วยกันแต่ใช้รถเข็นคนละคัน
ส่วนเราก็อุ้มลูกยืนอยู่กับคุณสามีเพื่อรอจ่ายเงิน พอป้าคนที่ 1 คิดเงินใกล้จะเสร็จ
ป้าคนที่ 2 แกก็หันไปกวักมือเรียกคนข้างหลัง เราหันไปมอง เป็นป้าอีกคนนึงมีรถเข็นอีก 1 คัน กำลังเลือกสินค้าอยู่
แล้วป้า 3 ก็เข็นรถเข็นมาต่อป้า 2 คือแซงหน้าเรา ต่อไปนี้คือบทสนทนาค่ะ

เรา : ขอโทษนะคะ เค้าต่อคิวกันอยู่ เห็นมั้ยคะ
ป้า 2 : อ๋อ นี่เพื่อนค่ะ มาด้วยกัน
เรา : มาด้วยกันแล้วยังไงคะ ก่อนหน้าป้าคนแรก ถ้าหนูบอกว่านั่นเพื่อนหนู 
       หมายความว่าหนูแซงคิวป้าได้ใช่มั้ยคะ
ป้า 2,3 : .....
ป้า 1 : เธอ ๆ ไปต่อข้างหลังไป 

ปล. วันนั้นคิดในใจว่า ถ้าป้าแกไม่ยอมไปต่อข้างหลัง แล้วพนักงานก็คิดเงินให้เราจะคืนของทั้งหมดค่ะ 
      อารมณ์เสียอย่างแรง
comment37:ผมเคยเจอที่ห้างครั้งหนึ่งคือวางของไว้บนสายพานแต่เจ้าตัวไปไหนก็ไม่รู้ พนักงานก็เรียกผมให้แซงคิวไปเลยแล้วทีนี้เจ้าคุณเธอกลับมาหน้าหักใส่ผมเลยอย่างนี้ผมผิดที่แซงคิวป่าวครับ
comment38:เคยเจอเหมือนกัน ตอนนั้นโมโหมาก
ยืนต่อคิวขึ้นรถตู้ คนก็เยอะ คิวยาว สักพักมี ผญ.หน้าหนาคนนึง เดินไปแทรกคิวข้างหน้าเรา 
ดูแล้วประมาณว่ามันรู้จักกับคนที่ยืนต่อแถวอยู่ นางก็ทำเนียนยืนต่อหลังคนนั้นเลย
เราก็ไม่ไหวอ่ะ ยืนรอตั้งนาน มันมาจากไหนอยู่ๆมาแทรกคิว
บอกมันว่าให้ไปต่อแถว มันบอกว่าให้เพื่อนจองไว้ให้ แล้วมันกับเพื่อนมันก็ทำหน้าแบบ มา ส.ใส่เกือกไรเนี่ย
เราไม่รู้จะทำยังไง ไปบอกคนเก็บตังค์ว่า ผญ. คนนี้แซงคิว 
คนเก็บตังค์มันก็บอกว่าเค้าเป็นเพื่อนกัน ทำแบบนี้ประจำแหละ 
ตอนนั้นเราทั้งโมโห ทั้งโกรธ ทั้งรู้สึกหน้าแตก แต่ทำไรไม่ได้ เพราะกลับบ้านเราต้องนั่งรถสายนี้เท่านั้น

แต่โชคคดีที่ตอนนี้ไม่ได้นั่งรถสายนั้นอีกแล้ว
comment38-1:ทึ่งกับประโยค “เค้าเป็นเพื่อนกัน ทำแบบนี้ประจำแหละ”  ของคนเก็บตังค์
นี่ช่างไม่มียางอายกันบ้างเลยเหรอ  ทำกันเป็นกระบวนการ แหม่ๆๆๆ
comment38-2:กรณีคนคิดเงินเห็นดีเห็นงามด้วยนี่มันช่วยไม่ได้จริงๆ นะครับ
comment39:โดนบ่อยๆเลยเรื่องแซงคิว แต่เราก็จะทักคนขายทุกครั้งว่าเรามาก่อน คุณป้าคนนี้มาก่อน อะไรแบบนี้ ถ้าคนขายไม่ให้ความร่วมมือกับคนแซง
ด้วย  คงไม่อารมณ์เสีย เพราะส่วนใหญ่ที่เราเจอ คนขายชอบทำหน้ามึน ชั้นไม่รู้ว่าใครมาก่อน ลูกค้าไปตกลงกันเองนะ บางคนก็มองเรา
แบบ...เรื่องมาก รออีกหน่อยจะเป็นไรไป 

ล่าสุดที่ทำให้อารมณ์เสียมาก ไปยืนซื้อบาบีคิวเสียบไม้ ไม้ละ 5 บาทแถวบ้าน วันนั้นเป็นช่วงสิ้นปี คนซื้อเยอะมาก แต่ตอนเราไปคือ
ไม่มีคน เขากำลังทำให้คนก่อนเราอยู่ 20 ไม้มั้ง เราเลยสั่งต่อไปว่าของเรา 20 ไม้ จากนั้นมีคนมามุงๆ หลายคน มีเด็กมาสั่ง สักพัก
เราคิดว่ามันควรจะเป็นคิวเราแล้ว ปรากฎพอเค้าทำ 20 ไม้ของคนหน้าเราเสร็จ ก็ไปทำให้อีกคนนึง (ซึ่งเขาอ้างว่าคนนี้มาสั่งไว้ก่อน) 
เราก็ไม่ว่าอะไร เข้าใจ พอเสร็จคนนี้มันก็น่าจะตาเราแล้ว มีผู้หญิงคนนึงเดินมา หยิบๆ บาบีคิวราวๆ 20 ไม้ ไปวางบนเตา เรานึกว่า 
สงสัยเขาคงรู้จักกันมาช่วยขายมั้ง ปรากฎปิ้งเสร็จ she เอาไปเฉย เราเริ่มโมโหแล้ว เลยแย้งไปว่าเราสั่งไปนานแล้วนะ มาก่อนผู้หญิง
คนนี้แน่นอนทำไมเรายังไม่ได้ คนขายก็ทำหน้ามึนบอกว่ามีคนมาก่อนเราตั้งหลายคน เขายังไม่ได้เลย (ใครฟะ เราจำได้นะว่าไอ้ที่ยืน
รอบๆเนี่ยมาทีหลัง) แล้วเด็กก็มาทวง คือ เราไม่ได้เป็นคนแล้งน้ำใจนะ ถ้าคนขายบอกเราว่าขอทำให้เด็กก่อน 4 ไม้ได้มั้ย เราก็โอเค 
แต่นี่พอเด็กทวงก็หยิบให้เด็กเฉย แซงเราอีกแล้ว เราเลยไม่ไหวแล้ว ไม่ซื้อดีกว่า เดินออกมาเลย 

ปล. เราเป็นคนไม่เหวี่ยงวีน เวลาพูดจะพูดแบบเกรงใจด้วยซ้ำไป แต่ไม่รู้ทำไมพอเราบอกว่าคนนี้แซงนะ เรามาก่อน กลับโดนมองเหมือน
เราเรื่องมาก เราวีน(แบบไม่มีเหตุผล) ก็ไม่รู้
comment40:เคยเจอคะ "บอกว่าไมาเกี่ยวกันมั้งคะ คนละคน คนไทยมีคนแบบนี้คุณ มิน่าประเทศไม่เจริญสักที
กรุณาเคราพในสิทธิ์คนอื่นด้วยนะคะ แถวคะแถว เชิญไปต่อคะ มารยาท สะดกเป็นไหมคะ"
หันไปทางคนขาย "ขอโทษนะคะ คนแทรกคิวต้องได้รับการดูแลด้วยเหรอ"
แล้วนางและนายก็เดินจากไป ไม่ยอมคนประเภทนี้ ปะทะก็ปะทะ ก็ดูว่าใครจะอายกันแน่
comment41:ไปดูโรงพยาบาลจุฬาฯครับ มุนษย์ป้าจอมแซงคิวเพียบ มีทั้งแบบเนียนๆกับแบบด้านๆแบบที่ว่าเจ้าหน้าที่เค้าเรียกชื่อคนตามคิวแต่อีป้านี่เดินเข้าห้องตรวจเลยซะงั้น พอเจ้าหน้าที่เค้าบอกก็ทำหน้าเหวี่ยงใส่
comment42:ต่อแถวขึ้นลิฟเคยโดนเหมือนกันค่ะ มาเนียนเจอเพื่อนแอบเข้าแถวแซงขึ้นก่อนไม่ไหวจริงๆค่ะคนแบบนี้
comment43:http://youtu.be/AyoRPq4t_lM

การแซงคิวก็คือการเอาเปรียบคนอื่นอย่างหนึ่ง และหน้าของคนพวกนี้ต้องหนามาก ถึงไม่สะทกสะท้านกับสายตาของคนอื่นเลย
comment44:เคยเจอแซงคิวจ่ายเงินที่ family mart แถวอโศก เมื่อเดือนก่อน มีเจ๊ๆมากันสามคนแซงไปวางของกองกันหน้าเคาน์เตอร์เพียงเพราะเห็นว่า
คิวแรก "Prop" การแต่งตัวเหมือนกัน คนข้างหลังก็บ่น"แซงคิวกันหน้าด้านๆอย่างนี้เมื่อไหร่ประเทศจะเจริญ" 
เจ๊คิวแรกหันควับ "ไม่พอใจก็ย้ายไปอยู่เขมร สิ" แหม ความคิดกับรูปแบบการประดับเครื่องแต่งตัวตามเทรนช่วงนั้น เข้ากั๊น เข้ากัน
comment44-1:ใช่ เวลาเจอพวกเสื้อแดง หรือ นปช มาซื้อของทีไร แบบนี้ตลอด ชอบแซงคิว
comment44-2:แหม อิเจ๊ พูดมาได้ หร่อนนั่นแหล่ะ ควรจะย้ายไปอยู่ในรูheeมด ตัวเองผิดแท้ๆ ยังจะมีหน้ามาไล่คนอื่นอีก หน้าด้านๆๆๆ
comment44-3:มีคนร้อน
comment45:เคยเจอเด็กแซงคิวในเซเว่นค่ะ อายุนางประมาณ 9-10 ขวบ เป็นเด็กผู้หญิง
เราก็รออีกคนจ่ายเงินอยู่ พอคนข้างหน้าจ่ายเสร็จ เราก็ขยับเข้าไปเอาของวาง
แต่นางมาถึง นางเสียบพรึ่บ !! เราก็ยืนงง แล้วก็บอกว่า น้องจ๋าาาาา ทำไมไม่ต่อคิวล่ะคะ
นางตอบว่า "เดี๋ยวแม่มาจ่ายตังค์" แล้วก็มองหน้าเราแบบจ้องหน้าเลย
เรายืนเงิบไปแป๊บ แล้วเราก็บอกว่า รอแม่ก็ต้องต่อคิวนะคะหนู
พนง.เซเว่นก็คิดเงินให้เราก่อนเหมือนกัน เพราะนางยังรอแม่อยู่เลย
comment46:เจอบ่อยมากครับ พารามิเตอร์ของเหตุการณ์แบบนี้จะคล้ายๆกันครับ

อย่างนี้ต้องร้อง มีแต่ เพลีย เพลีย เพลีย เพลีย เพลีย เพลีย เพลีย เพลีย เพลีย เพลีย ...
comment47:ล่าสุดไปสอบไปขับขี่กับเพื่อน
รออยู่ตั้งนานเค้าก็ไม่ตั้งแถวจับบัตรคิวซะที
ไอ้พฤติกรรมปวดท้องเข้าห้องน้ำตอนเช้าๆหลายๆรอบก็เริ่มขึ้น
ทั้งๆที่ทำธุระจากที่บ้านแล้ว สักพักเพื่อนโทรมาเร็วๆเค้าต่อแถวแล้ว
รีบเลยๆ ไงอ่ะ ก็ยังไม่เสร็จรีบก็รีบ
เสร็จกิจออกจากห้องน้ำเดินไปถึงที่จับบัตรคิว โอ้โห...คิวยาวมาก
คิดในใจต้องมาพรุ่งนี้แหงๆ เค้าต้องตัดเราแหงๆเพื่อนบอกมาเร็วๆ มาข้างหน้าชั้นนี่เลย
สายตาทุกคู่เร่ิมมองมาที่เรา (สายตาที่ว่าเนี่ยมาหลังเราแน่นอน เพราะตอนเรามาคนโล่งมากมาเช้าจัด)
เราส่ายหน้า ไม่อ่ะ ไม่เอาดีกว่า (เพื่อนก็โหย มาเหอะๆ เรามาก่อนนะ)
โชคดีไปที่อยู่ในเกณฑ์ที่เค้ารับพอดี
แต่อาจโชคร้าย(โดนด่า)ที่ไปเข้าคิวต่อเพื่อน 55+
comment48:นอกเรื่องหน่อย

อ่านหัวกระทู้จบปุ๊บ ทายได้เลยว่าต้อง Log in / Mbell

//งวดนี้ดิฉันน่าจะถูกหวย
comment49:เคยเจอที่บีทีเอส เราเข้าคิวจะกดเหรียญอยู่ แถวยาวเลยดูมั่วๆหน่อย อยู่ๆมีผู้ชายคนนึงมายืนหน้าเราเฉยเลย เราก็มอง เค้าก็เฉย เราก็เลยเฮ้ย แล้วจ้องเค้าแบบให้รู้ตัวเลย เค้าก็หันมามองแล้วรีบเดินออกไปเลย แซงคิวเราแบบเนียนๆเลย เวลาเราเข้าคิว เราจะจำคนข้างหน้าเราตลอดว่าเราต่อแถวจากใครอยู่ เพราะงั้นใครแซงคิวเราก็จะรู้
comment50:ผมขอระบายบ้างนะครับ

ผมอยู่มหาวิทยาลัยเอกชลแห่งหนึ่งที่เวลาจ่ายเงินค่าเทอมหรือจะลงวิชาเพิ่มต้องต่อคิวกัน
แล้วที่นี้เด็กในมหาลัยผมนั้นเยอะมากกกกกกกกก คือต่อคิวยาวประมาณ 2 ช่วงตึกอะครับ
รอแต่ละครั้งประมาณ 3 ชั่วโมง + กว่าจะได้ ผมละโคตแค้นไอพวกที่เดินสุ่มๆมาเจอเพื่อนแล้วขอ
อยู่หลังหรืออยู่หน้า คือคนเดียวไม่เท่าไหร่บางทีมากัน 4-5 คน
แล้วคิดดูครับ ไม่ใช่แค่คนเดียวที่ให้เพื่อนๆแทรกจากสมมุติผมต่อคิวคนที่ 100 
แม่มแทรกกันซะผมเป็นคนที่ 200+ เลย
แล้วแบบผมน้ำตาจะไหลผมต่อมา 2-3 ชั่วโมงไอพวกนี้อยู่ดีๆเข้าไปรอกันไม่ถึงครึ่ง ชม พริ้วเลย

เซง
comment51:เจอบ่อยครับ  และผมกับ จขกท นิสัยเดียวกัน  ไม่ยอมเด็ดขาด  แต่ที่ทำให้อี้งก็คือ
ผมให้ลูกสาว อายุ 9 ขวบ ไปต่อคิวจ่ายเงินที่บิ๊กซีเนื่องจากซื้อของน้อย แล้วจะสอนให้เค้ารู้จักช่วยเหลือตัวเองบ้าง  
แต่ปรากฎว่า  พอจ่ายเสร็จลูกสาวก็เดินมาบอกว่า "ปะป๊าขา  ทำไมคุณลุงคนนั้นไม่ต่อคิวจ่ายเงิน  ต้องมาแซงหนูด้วย"
สิ่งที่เราพยายามสอนเค้า  กลับโดนคนที่เป็นผู้ใหญ่กว่าทำผิดให้เห็นซะอย่างน้ั้น 
ไม่รู้จะบอกว่ายังไง  ก็เลยบอกเค้าไปว่า  "สงสัยคุณลุงคนนั้น  คงจะเรียนมาน้อยมั้ง ไม่เป็นไร เราก็อย่าเอาอย่างแล้วกันนะ"
comment51-1:เรียนมาน้อย มันไม่เกี่ยวกับมารยาท

เรียนสูงๆมารยาทเฮียๆก็เยอะ
comment51-2:เรียนน้อยเลยทำให้นิสัยเสีย หน้าด้านเหรอ ???
ทำไมปลูกฝังความเข้าใจให้ลูกจำไปแบบนี้อ่ะ  
จากประสบการณ์ของเรา  อยากบอกว่า  คนที่ชอบแซงคิว ถ้านอกจากมนุษย์ป้าแล้ว ส่วนใหญ่การแต่งตัวดี ดูมีการศึกษาขั้นต่ำปริญญาตรีด้วยซ้ำ  ประมาณว่ามั่นใจว่าตัวเองมีดีกว่าคนอื่นมากมาย  ในทางกลับกัน  พวกคนที่เหมือนแม่บ้าน หรือสาวโรงงาน กลับมักจะมีความเกรงอกเกรงใจ  มีมารยาทสังคม  กลัวคนจะด่า จะตำหนิ  แต่พวกชนชั้นกลางของสังคมนี่สิ เหมือนจะได้อภิสิทธิ์จนเคยตัว ไหนจะพวกเด็กนักเรียน นักศึกษา อย่างที่ความเห็นบนๆ เล่าให้ฟัง  ลองสังเกตดูนะคะ ดูดีๆ   คนที่ชอบแซงคิวมักมีลักษณะแบบไหนเป็นจำนวนมากกว่ากันแน่
comment51-3:ที่ถูกต้องบอกว่า อ๋อ ลุงคนนั้น เขาเป็นคน เลว  ที่ไม่ควรเอาเป็นเยี่ยงอย่างนะลูก  

เขาจดจำว่า ทำแบบนั้นคือ เลว
comment52:โดนเด็กมัธยมแซงคิวขึ้นรถไฟฟ้า Airport Link ช่วงเวลาเร่งด่วน 
เหตุการณ์คล้าย ๆ กัน คือเพื่อนเค้าต่ออยู่หน้าเรา มีคนยืนต่อจากเราอีก 2-3 คน 
เค้าก็มายืนคุยอยู่กับเพื่อนเค้า พอรถมาฮีไม่ไปไหน เนียนยืนข้าง ๆ กัน 
เรา: น้องคะ ต่อแถวด้วยค่ะ คนข้างหลังยังรออีกเยอะมาก อย่าแซงค่ะ
เด็ก: ....................... (เงียบ)..........
เรา: (เอามือไปดึงเสื้อด้านหลัง) น้องคะ ต่อคิวด้วยค่ะ อย่าแซงค่ะ คิวอยู่แถวหลังเลย 
เด็ก: ........เงียบ ไม่สนใจ 
เรา : (พูดเสียงดัง) อ๋ออออออ หูทวมลม พูดภาษาคนไม่เข้าใจ ตัวก็ไม่ใช่เล็ก ๆ คนปลายแถวอีกอย่างน้อยสองคนคงไม่ได้ขึ้นมาเพราะคุณแซง ขอดูชื่อโรงเรียนหน่อยได้ไหม เอ๊ะ เห็นแว้บ ๆ ........ โรงเรียนสาธิต .... ... นี่ขนาดเด็กโรงเรียนสาธิตยังแซงแบบด้าน ๆ แย่นะเนี่ย 

สรุปเด็กม.ปลายสองคนนั้นเหงื่อแตกยืนหน้าซีด คนอื่น ๆ ที่ต่อหลังเราก็พึมพำ เราเดินเบียดเข้าไปยืนต่อหลังสองคนนี้ บ่นไซโคตลอดทางจนกว่าจะถึงสถานีที่หมายของเรา ....แอบโหด จิกกัด แซงได้แต่ต้องจำว่ามันไม่ง่าย และไม่ควรทำ
comment52-1:อยากให้ คห 51 มาอ่านค่ะ  ไอ้ที่บอกว่าการศึกษาน้อย แล้วชอบแซงคิว  มันจริงเหรอ  ???
comment53:ถ้าให้เพื่อนจองคิวให้    คนที่มาจะต้องมาแทนที่เพื่อนและให้เพื่อนไปต่อแถวหลังแทน  ไม่ใช่หรือคะ
comment54:คนพวกนี้ด้านเกินค่ะ นี่ขนาด จขกท พูดนะคะเนี่ยนางยังกล้าเถียงด้าน ๆ เลย

แปลกนะคะ ทุกคนล้วนไม่ชอบให้ใครแทรงคิว แต่ก็เหมืนอว่า คนแทรงคิวเกิดขึ้นได้ทุกวัน ทุกสถานที่
comment55:จขกท เจ๋งมากค่ะ 

ของเราเคยเจอเด็กมาแซงคิวจ่ายเงินในเซเว่น มากะแม่ เด็กมาแซง แม่เดินตามหลังมาไม่ห้ามลูก เลยก้มลงสอนเด็กว่า หนูต้องไปต่อคิวนะคะ   ส่วนแม่หน้าหงิกมากเหมือนไม่พอใจ
comment56:จริงๆ ผมคิดว่าเจ้าของกระทู้ไม่น่าใช้ประโยคนี้นะครับ

จริงๆจะโทษ ผญ คนที่แซงคิวคนเดียวก็ไม่ได้ครับ ต้องโทษพ่อแม่เธอด้วย

ถ้ารู้จักอบรมสั่งสอนลูกตัวเองให้คิดถึงคนอื่น ไม่ละเมิดสิทธิคนอื่น ก็คงไม่มี ผญ ที่แซงคิวแบบที่ผมเจอวันนี้แน่นอนครับ

ด้วยความเคารพฯ ครับ
comment56-1:ทำไมใช้ไม่ได้คะ คิดว่าคนสันดานเสียนี่อยู่ๆมันจะเสียมันก็เสียเหรอคะ
ขนาดอาหารจะะเสียยังมีแบคทีเรียเป็นตัวทำให้เสียเลย 
คนสันดานเสียก็มาจากการสั่งสอนที่ไม่ได้เรื่องนั้นแหละของครอบครัวนั่นแหละ
comment57:เราเป็นมนุษย์ป้าค่ะ แต่ไม่เคยแซงคิวใคร
เคยเจอสาวสวยหน้าด้าน แซงคิว KFC

เราอยู่คิวที่สอง มีต่อหลังอีกหลายคน
ชีเดินเข้าไปยืนข้างคิวแรก สั่งของ แล้วแกล้งเป็นไม่รู้ไม่ชี้ เล่นโทรศัพท์รอ
เรายังไม่ทักท้วง เพราะคิดว่า พนักงานคงรู้อยู่แล้ว คงไม่ขายให้หล่อน

พอคิวแรกไป พนักงานจัดของให้หล่อน เราเลยท้วงว่า ชีแซงคิว
ชีรีบพูดว่า ถ้างั้นจัดให้เราก่อนก็ได้ (หน้าด้านเนอะ ทำเป็นใจกว้างทั้งๆที่ไม่มีสิทธิ์)
เราเลยบอกว่า มีคนต่อคิวข้างหลังอีกเยอะ กรุณาขายตามคิวด้วย
พนักงานบอกว่า ชีสั่งก่อน (แบบเดินแทรกมาแซงคิวนี่นะ)

เราเลยไม่ซื้อ เดินออกมา แล้วไปcomplain ในเวบKFCแทน ลงชื่อจริง+โทรด้วย
คืนนั้น CC+supervisor+ผู้จัดการเขต โทรกลับมาสอบถามทันที

แต่หลายคน บอกว่าเราเรื่องมาก ควรจะยอมๆให้แซงคิวไปซะ
comment57-1:คุณทำดีเเล้ว เเก้ปัญหาที่เกิดเหตุ เเต่เมื่อพนักงานไม่ร่วมมือ ก็รายงานบริษัท ถูกเเล้ว พนักงานคนนั้นสมควรรับผิดชอบการกระทำของตัวเองด้วย ไม่เกียวกับเขารายได้น้อยหรือมาก เเต่สงสัยว่า บริษัทไม่ได้มีการอบรมพนักก่อนปฏิบัติงานจริงหรือ หรือว่าไม่ได้เป้นนโยบายว่า ไม่ควรขายให้คนเเซงคิว
comment57-2:นิยามของมนุษย์ป้านี่คือคนที่ชอบเอาเปรียบคนอื่นนะคะ...ดูเหมือนคุณคงไม่ใช่มนุษย์ป้าหรอกค่ะ
comment57-3:มนุษย์ป้าไม่ใช่แค่หน้าตาหรืออายุจะเป็นได้นะคะ ต้องมีนิสัยที่ไม่แคร์ใคร อยากทำไรก้ทำด้วย
comment58:วันนั้นจำได้แม่นเลยเพราะเป็นวันที่รถไฟฟ้าเสีย ต้องเลือกหนทางอื่นเพื่อความอยู่รอดเลยนั่งรถไปต่อที่คิวรถตู้ตรงท่าน้ำสี่พระยาเพื่อมาสยาม

มนุษย์ป้าอีกตามเคยเค้าต่อกันยาวเหยียด ป้าเดิน ดุ่มๆ จากข้างหลังไปขึ้นรถเลย รถคันแรกเต็ม ป้าไม่ทัน เดินมาจะแทรกคันที่ 2

เรา: ป้าคะ!!!! เค้าต่อคิวกันอยู่เห็นมั๊ยคะ พร้อมชี้ไปที่หางแถว
ป้า:  ไม่รู้ๆ ฉันก็ต่อคิว
เรา: คิวอะไร ป้าเพิ่งเดินมา (อย่าคิดว่าฉันไม่เห็นนะ)
ป้า: ก็ฉันก็ต่อคิว คันแรกมันเต็ม ฉันก็มาขึ้นคันนี้ 
เรา: ก็เห็นตั้งแต่แรกว่าป้าเพิ่งเดินมา ไปต่อคิว เค้ารอกันตั้งนาน
ป้า: ไม่รู้ไม่ชี้ ขึ้นไปนั่ง แบบไม่สนใจโลก ขวางทางคนอื่นอีกต่างหาก
เรา: (พูดไปหมดแล้ว ไม่รู้จะสู้พลังป้ายังไงแล้ว เลยขึ้นไปนั่งแบบเซ็งๆ)

บังเอิ๊ญญญญ ป้าเลือกนั่งแบบสะดวกสุดหน้าประตู คนจัดคนขึ้นรถเป็นคนเดียวกับคันแรก 

คนจัดรถ: ป้า !!!! เมื่อกี๊บอกแล้วไงว่าให้ไปต่อคิว แถวอยู่นู่น ลงมาเลย
ป้า: ก็อั๊วจะ ต่อคิว แต่มันยาวววววว .....
คนจัดรถ: ลงมา ไม่ต่อคิว ไม่ต้องขึ้น คนไทยปะเนี่ย ไม่รู้จักเข้าแถว (อุ๊ยแรง)

พี่คนจัดรถหล่อมากในสายตาเราตอนนั้น ... ก็แอบสงสารนิดๆที่โดนไล่ลง แต่สะใจมากกว่า
comment58-1:สะใจ 555

ชอบมากสุดๆ เวลาเจอคนให้บริการ เช่น คนขาย คนจัดคิว ที่รักษาความสำคัญของเรื่องคิว
เพราะเวลาลูกค้า 2 เจ้าทะเลาะกัน ถ้าเจอหน้าด้านแบบยายป้านี่ อีกฝ่ายแทบทำไรไม่ได้เลย
จะด่าประจานก็ไม่รู้สึก ต้องให้คนกลางมาตัดสินแบบนี้แหละ
comment58-2:เจ้าหน้าที่ดีมาก จริงๆต้องทำแบบนี้
comment58-3:เราทำงานอยู่ร้านกาแฟที่ต่างประเทศ เจอลูกค้าแซงคิวส่วนมากมักจะไม่รู้ตัวค่ะ 

แต่ครั้งนึงที่เจอคือ คุณเธอแซงคิว เราบอกว่าแถวอยู่อีกด้าน คุณเธอก็ไม่ขยับค่ะ ทำหน้าเฉยเหมือนฟังเราไม่รู้เรื่อง

เราก็ไม่พูดด้วยนะ ไม่ถามว่าจะเอาอะไร อึกอักกันอยู่สักพัก ผู้หญิงคนแรกในคิวก็พูดว่าให้เค้าไปก่อนก็ได้ 

ชีก็เดินมาสั่งเลย

เรานี่แบบ แหม่ e na' ด้าน 

พอถึงคิวถัดมาเราก็บอกกับผู้หญิงคนนั้นว่า ขอโทษด้วย แต่ไม่น่าเลย เราไม่มีทางรับออเดอร์เค้าก่อนแน่ๆ คุณผู้หญิงในคิวบอก ไม่เป็นไรหรอก ไม่ใช่ความผิดคุณ
comment59:เคยเจอแบบแปลกๆ ที่ร้านขายเสื้อแผ่งหนึ่งในสยามเซนเตอร์ สมัยก่อนรีโนเวท ตอนนั้นลดราคา 50% คนเยอะมาก

ผมก็ต่อแถวตามปกติ ข้างหน้ามีคนรอคิดเงินแค่2คน ผมก็ยืนเบี่ยงออกทางซ้ายของคนก่อนหน้า เพราะจะได้ไม่เกะกะทางเดินในร้าน (ที่ค่อนข้างแคบมาก)
จู่ๆกลุ่มคนจำนวนหนึ่ง มาเปิดแถวใหม่ด้านขวาเฉย
พอถึงคิวผม ป้าจากไหนไม่รู้ มาหาว่าผมแซงคิว !?? ทั้งๆที่ตอนผมยืนต่อคิวน่ะ กลุ่มป้ายังเดินเลือกของกันอยู่เลยด้วยซ้ำ

ขอบคุณคุณพนักงานครับ ที่คิดเงินให้ผมก่อน
comment60:จะมีอีกแบบนึงค่ะ ตามร้านอาหารตามสั่ง คิวยาวซ่ะด้วย
เช่น สั่งกลับบ้านไว้แล้ว เดี๋ยวมาเอา แม่ค้าก็ทำตามคิวไปเรื่อยๆ พอมารับของ ดันสั่งเพิ่ม สำหรับคนที่รอคิวมันก็น่าหงุดหงิดค่ะ
หรือ มาทีหลัง แต่ฉลาด ถามแม่ค้าว่าทำเมนูอะไรอยู่ แล้วก็เลือกเอาแบบที่แม่ค้ากำลังทนั่นแหละำ จะได้ได้กินเลย อันนี้ไม่เท่าไหร่ แต่ทำแบบนี้หลายๆคนเข้า เพราะคนเข้ามาเรื่อยๆ เราก็ต้องรอต่อไป
comment61:เคยเจอแซงคิวห้องน้ำค่ะ ผู้หญิงน่าจะเข้าใจนะคะว่าคิวห้องน้ำนี่เป็นคิวที่สำคัญมากกก ยิ่งกว่าคิวไหนๆเลยค่ะ 
มีวันนึงเราต่อคิวอยู่ค่ะ คิวก็ยาวใช้ได้ 
มีผู้หญิงคนนึงเดินมาคุยกับเพื่อนเธอที่ต่ออยู่ค่ะ (เพื่อนเธออยู่หน้าเราสองคิว)
 เธอก็จะเข้าเหมือนกันนี่แหละ เธอบอกเพื่อนว่า เดี๋ยวไปต่อแถวก่อนนะ (ก็คือคิวหลังเรา) แต่สิ่งที่เพื่อนเธอพูดค่ะ "จะไปต่อทำไมเนี่ยมายืนข้างหน้าชั้นนี่แหละ จองไว้ให้" ....

อึ้งค่ะ 

เธอตอบว่ามีจองด้วยหรอแก คนเค้าจะด่าชั้นมั้ย (ทำเป็นนางเอก ตัวนี่เข้ามาในแถวครึ่งนึงละ)
เพื่อนเธอบอกว่า ไม่เป็นไรหรอก 
สรุปสองนาง ได้อยู่คู่กันสมใจ 

ขออีกนิด นางเพื่อนตัวดีนะคะ เข้าห้องน้ำไม่ราดค่ะ เพราะขี้เกียดเปิดน้ำรองหรือยังไง? เราต้องราดให้ค่ะ เป็นภาระคนอื่นมากๆนะคะ น่าเกลียดค่ะ ขอบอกว่าถ้าเจออีกทีเราชี้ตัวได้แน่นอน
comment62:เคยเจอค่ะ

กำลังต่อแถวเข้าช่องเสียบบัตร MRT แถวยาวมาก

มีป้าคนหนึ่งบ่นๆกับตัวเองว่า"แล้วบัตรนี่เข้าช่องไหนล่ะนี่" พร้อมมองไปทางนู่นทางนี้ เดินพร้อมแถวไปแป็บนึง

เสียบเลยค่ะ ข้างหน้าเลย

เราเลยสะกิด บอกว่า "ขอโทษนะคะ แถวอยู่ข้างหลังค่ะ ต้องไปต่อข้างหลังนะคะ" 

ป้าก็หันมา บอกว่า"อ้อ คือ เมื่อกี้ก็อยู่ตรงนู่น" แล้วก็ชี้ แล้วหันกลับไป  (อารัยยของป้าอ่ะะะ มั่วแหละๆ)

จึงสวนกลับไปว่า "นั่นแหละค่ะ ไปต่อแถวข้างหลังนะคะ"

ปรากฎว่าป้านิ่งค่ะ ทำเป็นไม่ได้ยิน เราเลยไม่รู้จะทำไง ไม่เคยเจอกรณีนี้ เพราะปกติพูดแล้วก็จะเดินไปต่อแถว

ก็เลยหยุดพูด ให้ป้าแซงไป 

อยากบอกว่า ตอนนี้ยังแค้นไม่หายเลย คราวหน้าเจอกรณีแบบนี้อีก จะด่ากลับเลย คิดคำพูดล่วงหน้าไว้แล้ว หึหึ
comment63:ขนาดเช็คอินสายการบินในประเทศยังโดนแทรกคิวเลย

เริ่มจากส่งเธอผู้เป็นตัวแทนมายืนถือบัตรประจำตัว 3-4 ใบ คนที่เหลือไปยืนรอนอกแถว เห็นมีผู้หลักผู้ใหญ่ซึ่งอาจจะไม่ชอบมายืนต่อคิวเอง อันนี้เห็นตัวกันอยู่ว่ามาถึงก่อนแล้ว ไม่ว่ากัน

พอเสร็จคิวเธอคนนี้ (ระหว่างนั้นก็มีปัญหาใช้บัตรเบ่งแทนบัตรประจำตัวบ้างไรบ้าง ต้องประสานงานกันวุ่นวายพอสมควร) ระหว่างที่ จนท.กำลังให้บอร์ดดิ้งพาส เอากระเป๋าขึ้นสายพาน ก็มีม้าเร็วเอาบัตรประจำตัวมาส่งให้ 1 ใบ เธอก็ส่งให้จนท.สายการบินทำเพิ่มให้อีกคนหนึ่ง แล้วได้ยินเสียงโทรเช็คอีกคนที่มาช้าว่า อยู่ไหนแล้ว จะถึงรึยัง กำลังเช็คอิน เร็ว ๆ หน่อย ยังมีหน้าไปบอกจนท.สายการบินว่า น้อง ๆ รอนิดนึง แล้วก็มีคนเอาบัตรมาส่งให้เธออีก 1 ใบ จนท.เลยต้องมาทำให้คนใหม่นี่อีก ผมที่รอต่อแถวอยู่งี้จี๊ดเลย

ผม: คุณครับ ไปต่อใหม่ด้านหลังดีกว่าครับ แถวมันไม่ได้ยาวอะไรมาก
เธอ (หันมาพูดลอย ๆ): อีกคนเดียว ไปราชการค่ะ (เห็นครับว่าใส่ชุดกากี เต็มยศกันทั้งคณะแหล่ะ)
ผม: ควรจะทำตัวเป็นตัวอย่างที่ดีไม่ใช่เหรอ
เธอ:... งุบงิบ ๆ ได้บอร์ดดิ้งแล้วม้วนหัวม้วนหางออกไปเลย

คนเค้าด่าส่งกันทั้งแถว ปรากฏว่า ผมดันไปเจอคณะนี้บนเครื่องไปพิษณุโลกด้วยกัน ตอนขากลับก็กลับเที่ยวเดียวกันอีก อย่าให้บอกเลยว่าหน่วยงานอะไร ไม่รู้ไปทำพฤติกรรมแบบนี้ใส่ใครอีกบ้างรึเปล่า เสื่อมไปถึงต้นสังกัดจริงๆ
comment64:เรื่องแบบนี้มันเป็นมารยาทที่ทุกคนพึงมี
อยู่ที่บ้านของตัวเองจะทำตัวแย่แค่ไหนก็ได้
แต่พอออกมาอยู่ในสังคม ก็ต้องปฏิบัติตามกฏกติกา มารยาทของสังคม
มันพูดยากนะ ขึ้นอยู่กับจิตสำนึกส่วนตัวด้วย
comment65:เคยเจอที่สนามบินซับโปโระครับ

ตอนนั้นกำลังจะเช็คอิน ผมก็ยื่นต่อแถวปกติ ทางนู้นแบ่งคิวเป็นสองแถว ก็มีกรุ๊ปทัวร์อยู่ทั้งข้างหน้าผมและแถวข้างๆ ผม
แต่เนื่องจากแถวไม่ได้กั้นไลน์เชือกไว้

ผมก้มลงไปเขียนพาสปอร์ตเพิ่มไม่ถึง 30 วิ แถวผมเดิน แถวข้างๆ ผมเดินมาแซงทันที 

ผมพูดออกไปว่า

"คุณแซงคิวผมนะ อันนี้แถวผมต่ออยู่ดีๆ คุณมาแซงได้ยังไง"
"ก็เพื่อนกัน กรุ๊ปเดียวกัน ก็ต้องไปด้วยกันสิ"
"ไม่เกี่ยว คิวก็คือคิว อย่ามาใช้นิสัยแบบนี้สิ"

สักพัก หัวหน้าทัวร์กลุ่มนั้นเดินมาหา ว่าเกิดอะไรขึ้น

ผมเลยบอกไป "ลูกทัวร์คุณไม่มีมารยาท แซงคิวคนอื่น แถวของผมต่อของผมอยู่ดีๆ มาแซงคิวได้ยังไง"
หัวหน้าทัวร์ก็ได้แต่ "ค่ะ ค่ะ" แล้วก็ปล่อยให้ลูกทัวร์ไปเช็คอินต่อ

มนุษย์ป้าด้วยนะ
comment65-1:เคยเจอเหมือนกันเลยคะ แต่ของเราทีสนามบินนาริตะ
โดนแซงคิวตอนต่อแถวรอขึ้นเครื่อง
พอเราบอกว่าอย่าแซงคิวคะ โดนตอกกลับว่าคนไทยด้วยกันน่าจะมีนำ้ใจ 
เงิบไปเลยคะ
comment66:เคยเจอเหมือนกันค่ะ ไม่นานมานี้เองที่สถานีรถไฟฟ้าอนุสาวรีย์  คนอื่นเข้าแถวกันอยู่ อยู่ดีๆ นางมาจากไหนไม่รู้วิ่งไปข้างหน้าแล้วแซงคนที่เค้าเข้าคิวต่อจะขึ้นรถกัน ไปแบบคนแรกงงกันเลย   เราก็งงมากเอ๊ะ ยังงัย คนที่ยืนคนแรกก็หันมามองหน้าเรา แล้วยิ้มแบบ อื้อหือ ไม่ต้องอธิบาย ไม่ต้องพูด เรารู้กันประมาณเนี่ยอ่ะจะ  

เหลือเกินจริง ๆ คงกลัวไม่ได้นั่ง หรืออย่างไร พอนั่งปุ๊บ เล่นเกมส์ปั๊บ เอ่อเน้อคนเรา สุดยอดจริง ๆ
comment67:ดีออก!! นี่เป็นสิ่งสำคัญที่บ้านเราขาดมากๆครับ ละเลยกันสุดๆ ไม่สนใจอะไรใครทั้งสิ้น
comment68:เจอเมื่อวานเหมือนกัน Food court ศูนย์ราชการแจ้งวัฒนะ เราไปต่อคิวซื้อก๋วยเตี๋ยวกับเพื่อนมากัน  3 คน แถวค่อนข้างยาว 
คนข้างหน้าเราก็มากันประมาณ 3 คน สักพักมีผู้ชายมาต่อแถวหลังเพื่อนเรา ซึ่งมีเค้าต่ออยู่คนเดียว คนที่อยู่ข้างหน้าเราเค้ารู้จัก
เรียกให้มาต่อจากเค้า ก็คือแซงหน้าเราเพราะเราอยู่ตรงกลาง ผู้ชายคนนี้ทำเขิล ไม่ไป แต่เดินไปซุบซิบกับคนที่อยู่ในกลุ่มเค้า 
สักพักพอถึงคิว เราจะสั่งก๋วยเตี๊ยว ยายนี้บอกว่ามีอีกชาม เสร็จแล้วก็ส่งให้คนที่อยู่ข้างหลังเรา แหม่มมม เมิงงงงงง
comment68-1:สันดานเดียวนายกเลย หน้าด้านจริง
comment68-2:คุณเป็นไรมากเหรอครับ 68-1
เลือกตั้งแพ้ ไม่รู้จักรอ 
ใช้วิธีนอกระบบมาไล่ ผมว่าโคตรหน้าด้านนะ
คล้ายใครดันอน่
comment69:เราเคยเข้าแถวจะกดบัตรคิวที่ธนาคารแห่งนึง แล้วโดนป้าคนนึงแซงคิว เราเลยบอกเจ้าหน้าที่ที่ยืนคอยกดบัตรคิวให้ลูกค้าว่า น้องคะพี่มาก่อน แถวอยู่ด้านนี้ค่ะ ป้าคนนั้นหันมามองค้อนเรา แล้วบอกกับเจ้าหน้าที่คนนั้นว่า ให้เค้าไปก่อนเลยค่ะพี่ไม่รีบ เฮ้อ!!!
comment70:จัดไป เจอครั้งหน้า ก็ พูดให้ดัง ๆ ให้คนมองมันเยอะ ๆ มันจะไม่กล้าทำครับ
comment71:แทรกคิวมีอยู่ทุกที่ อาทิตย์ที่ผ่านมาไปดูแข่งมอเตอร์ครอสที่ชลบุรี 
ทางเข้าสำหรับรถยนต์เป็น 2 เลน แล้วก็บีบตรงที่ตรวจบัตรอีกทีเหลือ 1 เลน 
แล้วก็มีพวกหน้าหนาแทรกมาจากซ้ายขวารวม 4 เลน บีบผ่าน 1 ช่อง รถติดมาก 
ระยะทางไม่ถึง 50 เมตรเพื่อผ่านช่องตรวจตั๋วใช้เวลาเกือบครึ่งชั่วโมง เพราะพวกเห็นแก่ตัว
จนเราวีนคนตรวจตั๋วด้านหน้า ว่าปล่อยให้คนแซงคิวไปได้ยังไง โมโหมากกกกก
มีปัญญาขับรถ แต่ไม่มีมารยาทต่อคิว
comment72:เวลาเจอแซงคิว และแม่ค้าไม่สนใจจะทำตามคิว
จะเนียนแบบไหนก็ช่าง เราจะแทรกไปเลยค่ะ
เราตัวเล็กนะ เตี้ยน่ะค่ะ ก็เบียดๆไปยืนหน้าสุดและสั่งของแบบไม่แคร์
แม่ค้าจะอึ้ง คนแซงคิวมันก็อึ้ง
แล้วเราก็อาศัยจังหวะนั้นพูดเสียงดังเลยว่า
"มาก่อนค่ะ"
ถ้ามีคนต่อหลังเราด้วยเราก็จะบอกแม่ค้าว่า ถามคนข้างหลังเราก็ได้
ส่วนใหญ่เราชนะค่ะ 
^__^
comment72-1:"ถามคนข้างหลังเราก็ได้"   อันนี้แจ่มอ่ะ   จะจำไปใช้บ้าง
comment73:นางก้ช่างกล้า  ไม่อายเลยรึไง  เป้นเราเราก็ไม่ยอม
comment74:ที่หน้าเดอะมอลล์ งามวงศ์วาน จะมีคิวรถแท๊กซี่   มีรปภ.คอยดูแลให้ลูกค้าต่อคิว
มีวันนึง คิวก็ยาวประมาณ 10 กว่าคนได้  เรายืนต่ออยู่ อีกประมาณ 3 คิวก็เป็นเรา
แท๊กซี่ก็แล่นมาจอดให้ลูกค้าในรถลงเรื่อยๆนะ   แต่จู่ๆ แท๊กซี่คันนึงพึ่งเลี้ยวเข้ามา ยังแล่นไม่ถึงจุดที่ต่อคิวขึ้นรถ
คนในรถก็ลง   จากนั้นก็มีกลุ่มเด็กนักเรียนม.3แอบอยู่มุมไหนไม่ทราบ กรูกันขึ้นรถคันนั้นเลย   พวกเราที่ต่อคิวกันอยู่ก็ยืนงง  
รปภ.ก็อึ้งๆ แต่คิดว่าคงทำไรไม่ได้แล้ว พวกนั้นขึ้นไปแล้ว    พอรถขยับมาถึงจุดที่ยืนต่อคิวกันอยู่ ก็มีนักเรียนผู้ชายอีกคน
เดินไปขึ้นรถ  เด็กคนนี้ต่อคิวอยู่ท้ายๆ   ตอนนั้นเราเลือดขึ้นหน้าไงไม่รู้  วิ่งออกไปคว้าประตูรถ  แล้วบอกว่า  ทุกคนลงมาให้หมด
เห็นมั๊ยว่าคนเค้าต่อคิวกันอยู่  ไม่มีมารยาทเลย  ลงมาให้หมดเดี๋ยวนี้  เพราะพี่จะยืนขวางหน้ารถไว้ไม่ให้รถแล่น
เด็กๆก็มองหน้ากันนะ  แล้วเด็กผู้ชายคนที่พึ่งขึ้นรถ (แต่ยังปิดประตูไม่ได้ เราจับไว้)  ก็เดินลงมาก่อน  แล้วเรียกเพื่อนๆลงมาด้วย
จากนั้นเด็กผู้ชายก็ยกมือไหว้เรา บอกขอโทษครับพี่   เราก็บอกว่า ทั้งกลุ่มเลย  ยกมือไหว้ขอโทษคนที่ต่อคิวด้วย
เด็กผู้ชายไหว้นำก่อน  คนอื่นเลยไหว้ตาม   แล้วสลายตัวหายกันไปหมดอย่างรวดเร็ว
comment74-1:คุณเท่มากเลย ใช้บริการ taxi เดอะมอลล์งามฯ บ่อยๆเหมือนกัน เจอบ่อยเลย พวกไม่ต่อแถวแต่แอบขึ้นช่วงที่ผู้โดยสารลง 
ถ้ารปภ.เห็นตอนจะขึ้นก็ดีไป เพราะเขาจะบอกผู้โดยสารและ taxi แต่ถ้าขึ้นไปแล้วเขาก็ไม่กล้าทำอะไร
comment74-2:อันนี่น่าจะขึ้นอยู่กับยามด้วยค่ะ เราเคยเจอยามที่กล้าที่มอลล์งามเช่นกัน แบบมีกรณีนี้เกิดขึ้น ยามยืนขวางและให้ยามอีกคนมาเปิดประตูเชิญลูกค้าลงและพูดไมค์ดังเลยว่า ตามคิวนะครับ
comment74-3:ดีที่เด็กพวกนั้นยังมีสามัญสำนึกบ้างนะครับ ถ้าไปเจอกับพวกเกรียนๆ นี่มันน่าจะยอมลงมายากหน่อย
comment75:ที่โรงพยาบาลแห่งหนึ่ง ก็เคยเจอประเภท

เจ้าหน้าที่ยังไม่เรียกชื่อให้ป้าแก่ๆมานั้งในห้องหมอเลย ป้าก็มานั่งตั้งนาน

จนเจ้าหน้าที่สงสัยว่าทำไมวันนี้ห้องแน่ผิดปกติ เลยดูบัตรคิว พบว่าป้ามานั่งรอล่วงหน้า

เจ้าหน้าที่บอกว่าของป้าอีกตั้ง 35 คิวนะคะ สงสัยครึ่งชั่วโมงได้

ป้าบอกว่า ก็ชั้นมานั่งในห้องนี้ก่อนคนอื่นไม่ได้รึไง ชั้นขี้เกียจนั่งรอตามคิว...

แต่ก็เดินออกแบบอายๆนะ เพราะมีทั้งหมอนั่งฟัง มีทั้งคนไข้พูดซุบซิบๆ เต็มห้อง
comment76:ดิฉันเคยเจอมนุษย์ป้าค่ะ...ที่สนามบิน กำลังขึ้นเช็คตั๋วเพื่อขึ้นเครื่อง นางทำเนียนคุยกันเพื่อนป้าของนาง
แล้วก็เดินมาแซงหน้าเรา "เราก็เลยบอกไปว่าหางแถวอยู่ข้างหลังค่ะ" ยังดีที่นางก็ฟังและเดินไปต่อแถวข้างหลังเรา...

เราเป็นคนนึงที่ไม่ยอมน่ะในการแซงคิว แต่เราจะดูท่าทีก่อนว่ายังไง?
แต่ถ้าเห็นว่าชัวร์มาหน้าด้านแซงแน่นอน ดิฉันก็ไม่ปล่อยไว้หร่อกค่ะ
จัดให้เหมือนกัน พวกไม่มีมารยาท!!!
comment76-1:เค้าอาจไม่ได้ตั้งใจจริงๆ ก็ได้มั๊ง ถ้าเตือนแล้วไปดีๆ เพราะบางทีเราก็เคยเป็นเหมือนกัน กำลงเดินเมาท์กับเพื่อนเพลินๆ ไม่ได้ดูเห็หางแถวว่างๆ ก็เข้าไปต่อคิว เพราะบางคนเนี่ย ไม่รู้จะทิ้งช่วงห่างไปไหน ห่างซะจนไม่รู้เลยว่าเข้าคิวอยู่ - -! แต่เราก็ไม่เคยตั้งใจแซงใครนะ  ถ้าบอกว่าเค้าเข้าคิวอยู่ก่อน เราก็จะขอโทษแล้วก็ไปต่อข้างหลัง แต่บางทีก็แอบงงๆ ว่าจะเว้นที่ข้างหน้าไว้ทำสวนลำไยรึงไง ว่างซ้าาาา
comment77:เพิ่งเจอเหมือนกันครับ ลูกสาวน่าจะอายุประมาณ 30 กำลังให้พนักงานติดป้ายราคาที่ผักผลไม้ ผมต่อคิวอยู่ข้างหลังครับ

แต่พอของเธอหมด พ่อเธอวิ่งมาจากไหนไม่รู้ครับ ยกแอปเปิ้ลมาเป็นแผงแซงคิวเฉยเลย

ผมเลยหันไปมองหน้าลุงเขาบอกว่า "เฮ้อ เบื่อพวกแซงคิว เจออีกล่ะ" พูดเสร็จก็เดินออกมาเลยครับ พี่พนักงานก็ทำไรไม่ได้เพราะเขาเป็นลูกค้าคงเกรงใจ 


น่าเบื่อมาก แค่ต่อคิวนิดหน่อยมันเหมือนจะตายหรอครับ
comment78:เราไปซื้อของในเซเว่นกับพี่สาว   ตอนแรกก็จะจ่ายตังพร้อมกันแหละ แต่ตอนที่พนักงานกำลังสแกนโค้ด เราก็คิดอยากกินน้ำ เราก็เดินออกมา ปล่อยให้พี่สาวจัดการ (ทำเนียนให้มันจ่าย หุหุหุ) 

พอไปหยิบน้ำ ก็เห็นมีคนต่อคิวอยู่ แล้วพนักงานสรุปยอดพอดี ว่าเท่าไหร่ เราก็ปล่อยให้มันจ่ายเงินนั่นไปแหละ  ก็ไม่ได้เอาน้ำที่เพิ่งหยิบไปเพิ่มนะ  เพราะพี่สาวก็หยิบเอาถุงลงจากโต๊ะ คนที่ต่อคิวต่อก็เอาของวางต่อเลย 

แม่สอนมาดี เราเลยไม่แทรกดีกว่า  ก็เลยไปต่อคิว จ่ายค่าน้ำต่างหากไปเลย ถึงจะเปลืองกระดาษบิล แต่ไม่ได้ไปขัดใคร ก็โอเคนะ  

ของแบบนี้มันอยู่ที่ว่าเราเลือกที่จะหน้าด้านรึป่าวเ่ท่านั้นแหละ
comment79:จะเปลี่ยนสังคม
เปลี่ยนที่ตัวเองก่อนค่ะ
เริ่มจากเล็กๆ แค่ไม่เห็นแก่ตัวก็พอแล้ว


เห็นด้วยกับเจ้าของกระทู้มาก
comment80:ผมก็ไม่ชอบคนแซงคิวนะ แต่ระดับ จขกท. ที่ว่าไปถึงพ่อแม่เขา ผมว่าผมไม่ชอบ จขกท. มากกว่าครับ
comment81:ต้องเจอที่สนามบินครับ เดินมาแทรกผม กรุ๊ปคนจีน ผมบอก TAKE A QUEUE มันทำเอ๋อ 
ผมถาม Can you listen English มันทำเอ๋อ เดินไปหาหัวหน้ากรุ๊ป ผมนึกในใจ อ่อมันฟังภาษาอังกฤษไม่รู้เรื่อง
หัวหน้าทัวร์เดินมา จะแทรกอีก ทีนี้ พนง.ที่ต้องให้คูปองเค้าเลยเอาป้าย TAKE A QUEUE ขึ้นมาครับ 
และมองหน้า นิ่งๆ กะหัวหน้ากรุ๊ปทัวร์ มันเลยหันไปพูดอะไรไม่รู้ แล้วก็เดินไปต่อคิว พี่ พนง.บอก "พี่ไม่ให้หรอก
ถ้าเปนกะพี่อยู่อ่ะ" ผมบอกดีแล้วครับ ให้รู้จักคิวบ้าง
comment82:มนุษย์ป้าเป็นตัวจริงเสียงจริงเรื่องนี้ค่ะ เจอมาเยอะแล้ว วางของปัง ไม่มองหน้าใคร ก้มๆ จ่ายตังค์ ไปเฉย
comment83:วันนี้ แค่อ่านชื่อกระทู้ก็เดาได้ว่า คนตั้งเป็นใคร ....  มีใครเป็นเหมือนผมบ้างอ่ะครับ 

รู้สึกว่า กระทู้แนวนี้ จขกท มาตั้งหลายรอบมาก เพียงแต่เนื้อหาแตกต่างกันไป แต่ทั้งหมดโดยรวมคือ โดนแซงคิว ....

และ จขกท เค้ายอมตรงนั้นได้  ก็แทนที่จะด่าเธอให้อายไปเลย แต่กลับมาเขียนกระทู้ ด่าพ่อแม่เธอแทน
comment83-1:เรียกว่าจับจุดขายถูก
ขายดีตลอด 555+
comment83-2:เดาถูกเหมือนกันเลยค่ะ
ขำตัวเอง อ่านหัวทู้เสร็จ เดาว่าเป็นล๊อคอินนี้
พอเลื่อนมาดูชื่อ ดีใจเดาถูกนั่งตบมือให้ตัวเองเฉยเลย 55+
comment83-3:เดาถูกเหมือนกันค่ะ
สตอรี่เดียวกัน ต่างกรรมต่างวาระ หุหุ
comment83-4:เดาถูกเหมือนกันคิดว่าล็อกอินนี้แน่นอน เคยอ่านมาแล้ว กระทุ้โกยอมยิ้ม
comment84:เพราะกลัวโดนว่าถึงพ่อแม่อย่างนี้ ถึงได้พยายามสอนให้ลูกเราเข้าแถวตลอดตั้ังแต่ 2 ขวบกว่า ๆ ถึง 5 ขวบแล้ว จนเค้ารู้ว่าเค้าจะต้องต่อแถว ถ้าเจอคนไม่ต่อแถวก็จะถามเสียงดังเลยว่า ทำไมคนนั้นไม่ต่อแถว

บางครั้ง เข้าห้องน้ำในห้าง เจอคนใจดีให้ลูกเราแซงคิว เรายังไม่อยากให้แซงเลยค่ะ อยากให้เค้ารู้ว่าเค้าไม่มีอภิสิทธิ์จากความเป็นเด็ก ต้องเข้าแถวเรียงคิวกันทุกคนเท่าเทียมกัน ยกเว้นแต่ว่าลูกเราปวดมาก ๆ  หรือบางทีคนข้างหน้าก็คะยั้นคะยอกันมาก ๆ เลยต้องจำยอมค่ะ
comment85:เราโดนประจำเลย หลายครั้งและบ่อยมาก ร้ายขาวข้าวแถวหอ จะมี 2 ร้าน คนจะเยอะ แล้วนานนิดนึง ซึ่งเราก็จะไปซื้อแล้วก็จดๆให้คนขายไป ระหว่างนั้นเราก็จะคอยดู คอยจำไว้ว่าเราต่อจากใคร คนไหน ก็นั่งรอ ระหว่างรอเราก็จะมองว่าใกล้ถึงคิวเราหรือยัง สักพัก ก็จะมีคนรู้จักของแม่ค้าบ้าง พ่อค้าบ้าง บางคนก็มีอายุหน่อยๆ  บางคนก็สนิท (แถวนี้มีมหาวิทยาลัยอยู่ด้วย คนเลยเยอะหน่อย) มาสั่ง คือมาทีหลังเราแน่นอน เพราะเรานั่งมองอยู่ตลอดเวลา พอมาสั่งก็ทำให้เค้าก่อนตลอด เราเคยรอข้าวกล่องเดียวชั่วโมงกว่าๆ จนเพื่อนจนลงมาตาม เห็นว่าหายไปนาน....คือเซ็งอ่ะค่ะ บอกเพื่อนเลยว่าไม่กินร้านนี้อีกแล้ว พอเปลี่ยนร้านไปกินร้านที่ 2 ก็โดนแซงทำให้คนที่มาสั่งใส่กล่องก่อนตลอดเลย อันนี้ไม่ได้โทษคนที่มาสั่งนะคะ คือโทษแม่ค้าเลย เพราะถ้าจะลัดคิวแบบนี้ก็อย่าให้ต่อคิวเลยดีกว่า เซ็ง....เดี๋ยวนี้เปลี่ยนร้านกินข้าวแล้วค่ะ ร้านใหม่ เดินไกลหน่อย ข้ามถนนเล็กน้อย แต่ไม่แซงคิวเรา ^^
comment86:ผมโดนบ่อยๆก็ธนาคารตามโต๊ะพนักงานเปิดบัญชี ซื้อขายกองทุน ทำบัตรต่างๆ
พวกมนุษย์ป้าชอบไม่กดบัตรคิวทั้งๆที่คนเยอะ ชอบมานั่งหน้าโต๊ะพนักงาน
แอ๊บว่าขออัพบุคแบงค์แล้วทำธุรกรรมการเงินเลย
คนรอคิวได้แต่ทำตาปริบๆ พนักงานก็ให้เค้าแซงไปได้ไง
บางคนอาศัยว่ารู้จักพนักงานไม่กดบัตรคิวเข้ามานั่ง แซงเลย
comment86-1:แต่บางธนาคาร เค้ามีบริการพิเศษให้ลูกค้าอีกพวกนะครับ ไม่ต้องต่อคิว หรือลัดคิวให้เลยอ่ะคับ
comment86-2:บางพวกไม่น่าใช่นะครับ  จะคิวผมเรียกแล้ว ป้าแกแซงเข้าไปนั่ง
ขอโอนเงิน3000 ซ้อนคิวเฉยเลย
นั่งข้างคนที่กำลังทำธุรกรรมซ้อนคิวด้านๆนี่แหล่ะ
มนุษย์ป้านี่เยอะมาก ถ้าพิเศษพนักงานไม่น่าจะกดปุ่มเรียกคิว
comment87:อันนี้ไม่ได้แซงคิว แต่เจอบ่อยตามโลตัส-บิ๊กซี ตอนช่วงคนเยอะๆ แบบถึงคิวตัวเองจ่ายตังค์แต่เมียยังไปเลือกของอยู่ ต้องรอเมียมันเดินหยิบของมา แคชเชียร์ก็ไม่กล้าว่าอะไรทั้งๆ ที่ควรจะตัดบิลแค่นี้ให้ไปต่อแถวคิดเงินใหม่
comment88:ไปสัมมนากับมหาลัยค่ะ ประมาณ 150 คน แวะปั๊มซื้อขนมในมาร์ท
ต่อแถวคิดเงินอยู่ เท่าไหร่ก็ไม่ขยับซักที ด้วยความที่เป็นคนโผงผางพอควรเลยหลุดไป
"อ้าว ทำไมแถวไม่ขยับซักทีวะ"
แป๊ปเดียวได้จ่ายตังเลยค่ะ....
comment89:พวกมนุษย์ป้านี่แหละหมายเลข1 ของวงการ!!!
ถ้าจะให้เล่าก็ยกกรณีคนใกล้ตัวละกัน มีอยู่วันหนึ่งผมกับแม่และแฟนต่อคิวรอ Check in ขึ้นเครื่อง Air Asia คิวยาวมากกกกก
แม่ผมหันมาถามผมว่า "เราไปแทรกคิวข้างหน้าได้มั๊ย"  ผมเลยตอบไปว่า "เค้าก็จะด่าแม่เอาสิครับ" 
หึ หึ รู้สึกตัวเองปากร้ายไปนิด แต่ก็บอกให้แฟนพาแม่ไปนั่งรอที่อื่นก่อน ใกล้ๆจะถึงแล้วจะโทรบอกนะจ๊ะ คุณแม่ขอรับ
comment89-1:เย้ยย  ขอโทษนะคะ ได้นิสัยพ่อมาเหรอคะ
comment90:นี่ปะทะคารมแล้วหรอ
comment91:รถไฟฟ้าด้วยเหมือนกัน แซงจนเพลียแคมไปหมด
comment92:เป็นดิฉันคงยาวค่ะ ไม่ยอมแน่ 
สันดารคนมักง่าย ไม่ควรมีที่ยืนในสังคม
comment93:แบบนี้แหละคนญี่ปุ่นถึงเกลียดคนไทย
comment94:คนหน้าด้านนี่เยอะจริงๆ การศึกษาไม่ช่วยอะไรนะ
วันเสาร์อาทิตย์ไปซื้ออาหารคณะศึกษาศาสตร์ แน่นอน เสาร์อาทิตย์ คนเรียนโท คณะศึกษาก็ต้องเป็นครูอีกนั่นแหละ
แซงกันซะดื้อ ๆ สั่งสามที่เลยนะ เราก็พูดออกไปที่ยืนต่อคิวนี่เห็นเป็นหัวหลักหัวตอรึไง ผู้หญิงคนนั้นก็หันมามองหน้าแล้วก็เดินไปอีกทาง
ไม่ได้แก่ซะด้วยสิ

อีกโรงอาหารนึงเรียนหมอเลย เนียนเลย ใส่เสื้อกาวน์มาซื้อข้าว ค่อย ๆ แทรก ชะโงกหน้าดูกับข้าว แล้วเบียดตัวเข้ามา คนต่อคิวประมาณ 10 กว่าคน ถึงเราจะสูงแค่ 150 แต่น้ำหนักก็จะครึ่งนึงของความสูงนะ จะไม่เห็นได้ไง เราก็หันไปพูดกับเพื่อนที่ต่อด้วยกันว่าเค้ารู้ตัวป่าววะ พูดให้ได้ยิน
หูทวนลมอ่ะ ไม่ระคายเค้าแม้แต่น้อย พอจะจ่ายตังค์เราก็พูดว่ามีโอกาสเรียนคณะดี ๆ ฝึกมารยาทบ้างก็ดีนะ ไม่มี effect ใด ๆ ตอบกลับมา
comment95:เราทำงานร้านอาหารในเบลเยี่ยม ทำในส่วนของภาครัฐ ช่วงพักเที่ยงลูกค้าเยอะมากๆๆ คือแบบลงมาทั้งตึกพร้อมๆกันเป็นเกือบ 300-400 คน ( เปิด 11.30 -13.30 ) .. ระบบคิวไม่มีปัญหาเลย
เพราะลูกค้าคนหนึ่งมีสิทธิ์สั่งอาหารได้ไม่เกิน 3 จาน หรือ แซนวิช 3 ชิ้น .. ถ้าสั่งเกินนี้ต้องโทรล่วงหน้าก่อน 10 โมงเช้า ไม่งั้นคุณก็จะได้แค่ 3 ชิ้น
comment96:เจอประจำครับ ไม่รู้เป็นอะไร สงสัยเราเป็นพวกไม่ชอบเอารัดเอาเปรียบคนอื่นเขานะครับ

ตั้งแต่ร้าน อาหารด่วน ยัน ร้านกล้วยทอด เจอมาหมดแล้ว
comment97:ต่อคิวเครื่องเล่นม้าหมุนที่ดิสนีแลนด์ฮ่องกง เราต่อคิวหัวหน้าไกด์ทัวร์คนจีน พอใกล้จะได้รอบเล่นละ แม่มมม... มันกวักมือเรียกลูกทัวร์ให้เดินฝ่าคนเข้ามา โกรธมากกกก คือคิวยาวมากไง สะกิดด่ามัน มันก็บอกมันเข้าคิวอยู่ ยืนด่ามันทั้งไทย ทั้งอังกฤษ หน้าด้านสุดๆ

ไปฮ่องกงไม่มีครั้งไหนไม่ทะเลาะกะคนที่นั้นเรื่องคิว
comment98:เราเจอประจำค่ะ โดยเฉพาะต่อคิวเข้าห้องน้ำ พวกที่ชอบแทรกหน้าทำหน้าลอย ๆ เหมือนไม่รู้ว่าคนอื่นต่อคิวอยู่ เราก็พูดลอย ๆ หน้าตาย " มารยาททางสังคมมีไหมคะ? กรุณาต่อคิวด้วยค่ะ" พร้อมกับหันหน้าหาท่านอื่นที่ต่อคิว "เนอะพี่ คนอื่นเค้าต่อคิวตั้งนานอยู่ ๆ มาแทรก" ได้ผลทุกครั้งค่ะ คนแซงถึงกับชะงักแล้วเดินไปต่อคิว บางคนก็เดินออกจากห้องน้ำไม่ต่อคิวก็มีค่ะ
ปล. ไม่ใช่คนใจดำนะคะ แต่บางทีก็ปวด(ห้องน้ำ)สุด ๆ เกินจะทนไหวค่ะ
comment99:เจอคุณป้า แซงคิว เด็กไม่ถึง 3 ขวบ มาค่ะ

http://pantip.com/topic/31782539
comment100:ฝากเพื่อนซื้อบัตร bts ในกรณีที่เราฝากเพื่อนซื้ออยู่แล้ว 
เช่น มากันสี่คน แล้วฝากเพื่อนคนเดียวไปซื้อ แบบจงใจให้คนเดียวซื้อสี่ใบแต่แรก 
แบบนี้ไม่เป็นไรใช่มั้ยคะ? ไม่เข้าข่ายแซงคิวใช่มั้ยคะ? เพราะพวกเราจงใจซื้อสี่ใบแต่แรกอยู่แล้ว

แต่ถ้าในกรณีให้เพื่อนไปซื้อแค่สี่ใบ แล้วจู่ๆ เราเดินเอาเงินไปเพิ่มให้เพื่อนอีก 
จากซื้อสี่ใบเป็นห้าใบ นี่แหละถึงจะเรียกว่าการแซงคิวใช่มั้ยคะ?
comment100-1:ผมเห็นว่าไม่ผิดนะ
comment101:เจอบ่อยครับ แล้วประเภทที่บอกว่าขอก่อนรีบอะไรพวกนี้ ไม่เคยคิดเลยเหรอง่าคนอื่นเขาก็รีบเหมือนกัน
comment102:เจอประจำ หนักกว่านี้ เราจะวางของจ่ายเซเว่น ไอ้เด็กมอปลาย รับวางตัดหน้าเรา ทั้งๆเรารอคิวตั้งนาน สารเลว
comment103:เคยโดนกับตัวเองใน 7-11 แต่ก็ไม่คิดที่จะด่านางหรอกนะ เสียสุขภาพจิตเปล่าๆ
เพราะถ้านางคิดได้ นางคงไม่ทำเช่นนั้น อีกอย่างผมด่าไปสงสัยได้ตบกับนางกลางร้าน
เพราะผมมันผู้ชายปากหมาขั้นรุนแรงซะด้วย เลยจำต้อปล่อยวาง แหะๆ
comment104:เราเคยเจอโพสต์ในเฟซบุคค่ะว่าที่ญี่ปุ่น เค้ามีระเบียบวินัยมาก ถึงขนาดว่าเด็กอนุบาลมาเข้าห้องน้ำสาธารณะในขณะที่เดินทางทัศนศึกษา ยังต้องแบ่งห้องให้ว่างไว้ส่วนหนึ่งเผื่อคนอื่นมาเข้า และมีเจ้าของโพสต์จะมาเข้าห้องน้ำ เห็นเด็กๆยืนต่อคิวกันเลยสงสารจะให้เข้าห้องน้ำก่อน คุณครูยังบอกเลยค่ะว่าไม่เป็นไรเพราะเป็นการวินัยให้เด็กรู้จักรอและไม่ถืออภิสิทธิ์ว่าเด็ก แล้วไปแซงคิวคนอื่น แต่คุณครูอธิบายเพิ่มว่าทางโรงเรียนได้แบ่งเวลาทุกๆ2.30ช.ม.เพื่อให้เด็กๆเข้าห้องน้ำค่ะ...เราชอบมากที่เค้ามีระเบียบในทุกเรื่องเพราะมันมีผลต่อการใช้ชีวิตจริงๆ
comment105:เราเจอบ่อยบนรถไฟฟ้าคะ - -. คือเค้าจะมีเลนให้รอคนออกก่อนแล้วค่อยเข้าใช่ไหม

ตานี้(ส่วนมากจะเป็นมนุษย์ป้าเท่าที่เจอ) นางจะรีบแซงเข้าเลย บางทีคนยังออกไม่หมดด้วยซ้ำ

บางทีเจอรีบแทรกเข้าเลยอะเบียดแทบจะล้ม โหนิสัย คนเค้าต่อคิวกันยาวนี่อะไรรีบจ่อจะเข้าเลย
comment106:เจอสดๆ ร้อนๆ อาทิตย์ก่อน ไปกินก๊วยเตี๊ยวเรื่อที่อยุธยา 3 คน เป็นแพริมน้ำอยู่ในวัด จัดบัตรคิวไว้ เราหยิบได้ 22-24 มีผู้ชายกลุ่มนึงตามหลังมาได้ 25-29 เราก็นั่งรอจะกินบะหมี่ รอครึ่งชั่วโมง พอถึงคิวเราสั่ง พีที่ไปด้วยเอาบัตรคิวไปยื่น แล้วสั่งบะหมี่ 3 ชาม คนขายบอกบะหมี่ไม่พอ เพราะคิวที่ 25-29 จองไว้ 

โหย เคืองอย่างแรง แล้วจะแจกบัตรทำเพื่อ??? มันมีจองเส้นได้ด้วย ครั้งเดียวลาขาด
comment107:นึกถึงเรื่อง คิว ลงเรือกินข้าวที่เจ้าพระยา ต้องเป้ฯพวกมีตังอยู่แล้ว แต่ขอบอกเลยว่า แย่มาก ไม่มีแถวเลยอ่ะ 
ตอนรอบนท่าก็เป็นแถวอยู่หรอก หลายแถวเลย
ทางลงมันแคบเดินไดแค่2คนก็แน่นแล้ว เลยกลายเป้ฯคอขวด ทีนี้บรรดาผู้มีกะตังทั้งไทย จีน แขก ญี่ปุ่น ฝรั่ง เกาหลี ก็ดันๆ แย่งๆกันลงหมด

เรื่องนี้เราโทษพนักงานตรงท่าเรือเลยอ่ะ เขารู้ว่ามันลงได้แค่2แถว ควรจัดคนลงไปทีละเเถวไม้องรีบไม่ต้องแย่ง แต่กลับปล่อยลูกค้าเบียดกันเอง
พอคนมันเบียดกันหมด เราจะมามีคิวก็ไม่ได้ เพราะตัวไหลตามไปแล้ว รู้สึกอายมากๆ เลยว่า ทำไมคนจัดการไม่ทำคิวให้เรียบร้อย

เซ็งมากจริงๆ
เราว่านะคะ คนที่จัดการปัญหานี้ได้ง่ายที่สุด คือ พนักงาน คนขาย คนกลางที่ต้องทำหน้าที่เหล่านี้แหล่ะ
comment108:เจอบ่อยค่ะ พอมองก็ทำหน้าตีเนียน ชั้นไม่ผิด หูยยยย ด้านเนอะะ
comment109:เคยเจอแบบนีเลย here มากๆ จิตสำนึกต่ำสุด

อยู่ๆเดินมาหาเพื่อนข้างหน้า บอกเอาอันนั้นอันนี้ เพิ่มเฉย หลายจานเลย แม่ค้าก็ไม่สนใจนะ ทำให้เฉย

พอถึงคิวผม แม่ค้าบอก หมดแล้ว ก๊กเมือ่กี้เอาไปหมด here สุดๆ หน้าตาก็ดีๆนะ แต่พ่อแม่ไม่ได้สั่งสอน ทำเหมือน คุณ จขกท ทำเลย
comment110:น่าเบื่อมากกกค่ะ เจอแค่ละครั้งหงุดหงิดไปทั้งวันเลย
ต้องช่วยกันปลูกฝังเด็กๆนะคะ ส่วนมนุษย์ป้าทั้งหลายชาคินี้คงไม่ทันแล้วค่ะ
 เราว่าคนขายถ้าช่วยแคร์เรื่องมาก่อนมาหลังหน่อยก็ช่วยได้เยอะนะ อย่างน้อยก็ถามสักนิดใครมาก่อน
ไม่ใช่เห็นว่าเป็นมนุษย์อายุเยอะ หรือลูกค้าประจำก็ลัดคิวให้ๆๆ
เวลาเจอร้านไหนคอยถามว่าคนไหนมาก่อนคะ หรือไม่ขายพวกแซงคิว
นี่รู้สึกอยากซื้อของร้านนั้นไปอีกนาน
comment111:นี่แหละครับ สังคม คิดมากไปพวกคุณก็ทุกข์ครับ พยายามทำความเข้าใจดีกว่า
comment112:ผมก็เป็นคนที่หงุดหงิดกับการโดนแซงคิวมาก แต่ถ้าเจอแบบมาขอแทรกเพื่อนที่ต่อคิวอยู่ก่อนแล้ว ถึงผมจะรู้สึกว่าแซงกันนี่หว่า แต่ก็ไม่หงุดหงิดเท่าโดนแซงแบบทั่วๆไป เพราะเหมือนใช้สิทธิของคนข้างหน้าที่สามารถสั่งเพิ่มอีกอย่างก็ได้ แต่ผมว่ามัน 2 กรณีนะ ถ้าคนข้างหน้ายังไม่สั่งแล้วอยู่ดีๆมีเพื่อนมาฝากเพิ่มอีก 1 ผมก็ไปว่าอะไรไม่ได้ แต่ถ้าสั่งไปแล้ว คนขายกำลังทำอยู่ อยู่ดีๆมาบอกคนขายว่าขอเพิ่มอีก 1 อันนี้ผมรู้สึกว่าโดนแซงชัดเจน 

แต่ถ้ามหงุดหงิดกับเคสพวกนี้อีก ชีวิตคงไม่มีความสุขแล้วล่ะ เพราะเจอแทบทุกวัน ลำพังเจอพวกแซงแบบหน้าด้านๆก็หงุดหงิดพออยู่แล้ว ยิ่งผมเป็นคนที่ใช้บริการรถเมล์กับรถไฟฟ้าบ่อยมาก ขอบอกว่าเเจอพวกเนียนแซงขึ้นก่อนแทบทุกวัน โดยเฉพาะรถเมล์จังหวะจะก้าวเท่าขึ้นอยู่แล้ว มนุาย์ป้าก็ชอบมุดข้างๆเบียดขึ้นก่อนประจำ ผมก็ต้องยอมหลบทุกครั้ง เพราะถ้าชนกันจริงๆ มนุษย์ป้าคงล้มแน่ๆ
comment113:เจอเหมือนกันที่ 7-11 ถึงคิวเราแล้วนะ  แต่มีลุงแก่ๆลงจากรถเข้ามายืนข้างๆซื้อบุหรี่ซอง  เด็กก็หยิบให้เขาก่อนเลย เซง
comment114:ขอแจมด้วยนิดหนึ่ง,,,

ไปกินโออิชิบุฟเฟ่ รอตักปลาดิบกับซูชิ ซึ่งวันต้นเดือนช่วงพักเที่ยงคนเยอะมากกกก

ยืนต่อแถวกันเยอะพอสมควร อยู่ๆมีผู้หญิงหน้าตาดี ใส่ชุดทำงานกระโปรงสั้นแต่งหน้าสะสวยเดินปาดเข้ามาในแถว

ถือจานมาแล้วแทรกเข้าไปข้างหน้าก่อนเราประมาณ 3 คนโดยเนียนคุยกับเพื่อน เธอบอกว่า "ทำไมที่นี้ต้องต่อแถวอ่ะ ที่อื่นไม่เห็นต้องต่อเลย"

คือรู้ว่าคนอื่นต่อ แต่ตรูจะไม่ต่อ น่าเกลียดมาก พร้อมหยิบตะเกรียบจะคลีบปลาดิบ พี่คนข้างหน้าเราเขาก็บอกว่า "ต่อคิวด้วยครับ" 

นางก็ไม่สนนะ ไม่แคร์ ตักๆๆๆๆแล้วเดินจากไป บอกเลยเสียดายหน้าตา การศึกษา และมันสมอง
comment115:อ่านไปได้ถึงตอนออกจากแถว

เลื่อนมาดูชื่อเจ้าของกระทู้
แหม ใช่เลย ทายแม่นชะมัด นักแต่งเรื่องผู้โด่งดังนี่เอง
comment115-1:แหม ตามเห่าตามกัดเหมือนหมา ได้ทุกกระทู้จริงๆ

หน้าร้อนแล้วนะ ไปฉีดยาเหอะ เดี๋ยวจะเป็นบ้าเอา 

เข้าใจเลยแฮะ อารมณ์เวลาขี่จักรยานแล้วเจอหมาวิ่งไล่มันเป็นยังไง
comment115-2:
comment116:พบเจอทุกวัน เวลาขึ้น BTS มักจะมีคนมาเปิดเลน 2 ข้างๆคนที่ต่อแถวอยู่แล้ว 

บอกตรงๆ ชนชั้นปัญญาชนทั้งนั้น มีการศึกษา มีเงิน มีการงานที่ดี แต่หาได้มีจิตสำนึกกันไม่
comment116-1:เออด้วยความเคารพ ปกติเค้าให้ต่อ2แถวครับ
comment117:เคยเจอที่สุวรรณภูมิ ช่วงที่เค้าปิดปรับปรุงช่องตรวจพลาสขาออก
ตอนนั้นคนเยอะมาก แต่คนที่จะแซงคิวเราเป็นกรุ๊ปอืนเดียค่ะ 
 เรายืนมาจะชั่วโมงเหลืออีก 2คิวจะถึงเราแล้วแต่ คนอินเดีย
กลุ่มนั้นเรียกเพื่อนจากแถวอื่นมาอีกประมาณ 10 คน สองสามีฝรั่งสวิสตรงหน้าเราเออ-ไปเลย
เราก็เงิบไปประมาณ 10 วิ จากนั้น ก็ขอโทษ สองผัวเมียคู่ก่อนหน้า เราพูดขึ้นเลย
เธอช่วยบอกให้เพื่ิอนเธอทั้งฝูง กลับไปที่เดิมเลยน่ะ ชั้นไม่อนุญาติให้แซงคิวชั้น มันมีหน้ามาแถอีกว่าเครื่องมันจะออกแล้ว
เราก็ตอบไปว่าเรื่องของแก ไม่เกี่ยวกับชั้น ตกเครื่องก็เพราะความผิดแกล้วนๆ ใครบอกไม่เผื่อเวลาเอง อีกอย่างเครื่องชั้นก็ใกล้
จะออกแล้วเพราะฉะนั้นให้เพื่อนแกกลับไปเลย คนอินเดียกลุ่มนั้น เงิบไปแล้วก็พากันกลับไปที่เดิม 
เรานี่โกรธมาก และสองผัวเมียข้างหน้าหันมาขอบคุณยกใหญ่ด้วย

คนที่ชอบแซงคิวนี่ถือว่ามารยาททรามมากค่ะ เกลียดที่สุด
comment118:เดินไปคุยกับคนที่ต่อคิวหน้าเค้า ขอเป็นเพื่อน แล้วขอฝากซื้อ ไม่ได้แซงนะ แต่ฝากซื้อ แล้วก็ให้คนข้างหลังคิวมารุมฝากซื้อกับคนหน้าคิวเรื่อยๆ ดูบ้างสิ
comment119:ที่ผมเจออยู่ทุกวัน ทั้งตอนเช้าและตอนเย็นคือพวกรถที่วิ่งขึ้นมาแซงคิว แล้วเบียดแทรกเอาข้างหน้า โดยไม่สนใจรถที่เค้าต่อแถวกันอยู่ คนอื่นเค้าก้อรีบเหมือนกันนะโว้ย!!!
ทำได้แต่ด่าพวกมันในรถ แหม่ม...เจ็บใจจริงๆ

ใครมีวิธีเด็ดๆ จัดการพวกนี้ บอกผมที
comment119-1:เป็นเราบีบแตรด่าค่ะ บีบไม่หยุดเอาให้ลั่น

เบียดเป็นเบียด กล้าแทรกก็ลองดู

ประกันมี กล้องหน้ารถมี ไม่ห่วงค่ะ ^^
comment120:คนไทยส่วนมากยอม แล้วไม่กล้าพูดค่ะ เก็บเอามาระบายทีหลัง คนแซงก็ได้ใจ 
เราเองก็เคยโดน แต่ไม่กล้าพูดอะไร เป็นผู้หญิงหมด และวัยกลางคน 
ส่วน 7-11 เราทำบ่อยนะ แฟนเอาของมาวางก่อน เราตามเอามาวางทีหลัง ให้แฟนจ่าย จริงๆตั้งใจจ่ายด้วยกันอยู่แล้ว แต่เดินมาช้ากว่า แต่คิวไม่ยาว ถ้ายาว เราจะเดินออกไป 7-11 อื่น  นิสัยเสียไหม แล้วถ้าพนักงานคุยกัน ช้า คนรีบ แฟนเราเดินออก ทิ้ง order ไส้กรอก แซนวิช ทุกอย่าง ไว้ที่เคาเตอร์คิดเงินเลย
comment121:ของเรานี่มนุษย์ป้า ที่ ตปท เราเข้าคิวคิดเงินร้านขายผักอยู่ วันนั้นคนเยอะมาก เรารออยู่ได้คิวที่ 4 แต่ข้างหลังเราอะยาวเป็นหางว่าว แล้วแคชเชียร์อื่นก็คิวยาวพอกัน มีป้านางนึงเข็ยรถเข็นมายืนข้างๆเรา แล้วเหมือนลูกสาวเนี่ยเป็นคนไปหยิบของมาใส่รถเข็น ให้ป้าคนนี้ยืนรอคิว ทักอย่างคงจะจบลงด้วยดีถ้าแกไปยืนรอที่ถ้ายแถวตามมารยาทสังคม แต่ดันมายืนข้างๆพยายามจะแทรกเข้าข้างหลังเราอะ  ความจริงมันไม่ได้เป็นความเดือดร้อนของเราหรอกนะ แต่แบบ เค้าแทรกมาเรื่อยๆ เราหันไปมองหน้าคนข้างหลังเหมือนเค้าไม่กล้าพูด พอเค้าเริ่มแทรกเข้ามา เราเลยบอกเค้าไป

เรา: นี่ไม่ใช่หางแถว หางแถวอยู่ทางโน้นค่ะ
ป้า: อ่อ...ขอโทษพอดีชั้นไม่รู้จริงๆ (เราคิดมันจะไม่รู้ได้ไงก็มองเห็นๆกันอยู่ว่าพยายามจะแทรกเข้ามา)
เรา: ถ้าไม่รู้ก็ควรจะไปต่อท้ายแถว เพราะคนอื่นเค้าก็รอคิวมานานแล้ว
ป้า: ขอยืนต่อคิวตรงนี้ได้มั๊ย ชั้นรอนานแล้วและชั้นก็แก่แล้ว ถ้าไปต่อท้านแถวต้องนานมากๆเลย แถวยาว
เรา: ทำแบบนั้นคงไม่ได้ คนอื่นมาก่อนคุณเค้าก็รอเหมือนกันแล้วรอมานานกว่าคุณด้วย จะมาอ้างแก่ไม่ได้

แล้วคนอื่นๆในแถวมองหน้าอีป้ากันหมด แล้วยืนด่าบอกไปต่อข้างหลัง ป้าถึงยอมไปต่อ แล้วทำหน้าเซ็ง คนข้างหลังเรามองหน้าเราแบบ ขอบคุณที่พูดให้อะ คือป้านิสัยแบบนี้แล้วลูกหลานไม่โดนป้าสั่งสอนมาแบบเดียวกันหรอ ขนาดแก่แล้วยังไม่มีมารยาทเลยอะ
comment122:ไปที่จีน ไม่ต้องมีเพื่อนครับ หันไปทางอื่นแปบเดียว หันมาอีกที ไอ้ข้างหน้ากรูนี่ใครกัน มองหน้ามันก็หันมามองกลับด้วยนะ ว่ามองทำไม ที่จีนแซงกันเป็นเรื่องปกติเลย

ส่วนประเทศที่มารยาทดีสุดๆ คงต้องยกให้ญี่ปุ่น ขนาดรถติดยาวเป็นหางว่าว แล้วเลนซ้ายสำหรับรถฉุกเฉินว่างๆ ถ้าเป็นบ้านเราก็เรียกว่าเลนพิเศษ(ของใครบางคน) ยังไม่มีใครแซงเลย
comment123:มีอย่างนึงที่คนทำกันมากแล้วไม่คิดว่าผิดครับ
คือเลนรอกลับรถ เลนเลี้ยว พี่แกไม่ต่อคิว แต่แทรกแถวเพิ่มอีกเลนเลย
พวกเข้าห้างก็มี
พวกเข้าที่ตลาดใหญ่ๆ อย่างอตก ก็มี ไม่ต่อแถวล่ะ จะแทรกเข้าหัวแถวเลย

จริงๆ แบบนี้นับเป็นการแซงคิวแบบนึงเหมือนกันนะครับแถมทำให้รถติดเพิ่มในเลนที่ไม่ใช่เลนเลี้ยว - กลับรถอีก
comment124:ถ้าเค้าฝากเพื่อนซื้อแต่แรก กับเดินเข้าแทรก มีค่าเท่ากันครับ ทำคนเดียวผมว่าโอเคนะไม่น่าเกียจ

แต่มาเป็นหมู่คะน้าาาาาาก็ไม่ไหวครับ กรณีนี้ผมเฉยๆนะครับ
comment125:สำหรับเราคนสองคนพอทนได้ แต่ถ้ามาเป็นสิบ มีเคลียร์คะ
comment126:เบื่อมากค่ะ แซงคิวโดยเสียงนำมาก่อนเลย ออกแนวถามโน้นนี่แล้วเนียนแซงไปเลย
ไปสถานที่ราชการ เสียงแซงมาเลย น้องอันนี้ทำช่องไหน
คือเราเองแค่จะถามอะไรยังต้องรอให้ถึงคิวเราจริงๆเลย
ไม่ใช่ชีวิตไม่รีบนะ ก็รีบเหมือนกัน แต่ไม่เปรียบคนอื่น
comment127:ตรรกะเด็กประถม !!!!  ไอ้ประเภทพวกขอแทรกข้างหน้าเพื่อน เพื่อว่าจะไม่ได้กลายเป็นแทรกคิวคนอื่น หรือไอ้ประเภทวิ่งมาแต่ไหนไม่รู้แล้วบอกฝากคิว

ไอ้คนประเภทนี้แหละครับ!!! !ที่ทำให้ชาติไม่เจริญ !!!ไม่ใช่ศาลรัฐธรรมนูญแต่อย่างใด!!!!!!  ขอประนามไอ้พวกทราม !!! ไอ้พวกทำให้ความเป็นอารยประเทศเสื่อมถอย!!!!!!
comment128:คนพวกนี้พูดด้วยยากครับ ภาษาใจ(มารยาท)ใช้ไม่ค่อยได้ ต้องใช้ภาษากาย กันนิดหน่อยถึงจะเข้าใจ
comment129:เคยเจออยู่ BTS
คนอื่นเขาก็ต่อแถวรอให้คนข้างในออกมาก่อน
แต่นางเดินดุ่มๆ มาจากไหนไม่ทราบ ฝ่าดงฝูงชนเข้าไปเลย
คงเป็นโชคร้ายของนาง สถานีสยามคนเยอะมากกกก ไม่มีใครหลบให้นางสักคน
หลายคนรีบเดินออกมาอย่างรวดเร็ว ชนจนนางเซแล้วเซอีก นางก็พยายามดันตัวเองเข้าไป
จนสุดท้ายต้านทานฝูงชนไม่ไหว นางจึงล้มลงแหมะ
ไม่มีคนช่วยนางเลยมีแต่คนแอบขำ รวมทั้งเราด้วย
มีคนนึงโพล่งขึ้นมาว่า สมน้ำหน้า

นางคงอายมากอ่ะ เห็นแววตา แต่พยายามเชิดหน้าเข้าไว้
เป็นเรานะจะหลบไปรอขึ้นขบวนอื่น
comment130:มาสารภาพว่าเดือนที่แล้วเราเพิ่งแซงคิวค่ะ
ตอนนั้นยืนเข้าคิวร้านเดลี่ควีน มีสาวน้อย2คนกำลังยืนสั่งไอศครีมกับพนักงาน
ทั้งคู่มัวแต่ยืนเลือกไอศครีมโดยไม่สนใจคนที่อเข้าคิวกันมั่งเลย
ยืนมองป้ายไอศครีมไป จิ้มมือถือไป ลังเลจะกินอันไหนดีน้า 5นาที 10นาที ไม่สั่งซักที

จนเราส่งสายตาพิฆาตใส่ แล้วเนียนสั่งไอศครีมกับพนักงาน
นาง2คนมองเราเหยียดๆเหมือนเรามาแซงคิวนาง

คือ.....นางยังไม่รู้เลยว่าจะสั่งอะไรแล้วจะมายืนแช่หน้าเคาเตอร์ขวางทางคนอื่นเพื่อออออ?!!  
กลายเป็นว่าคนในแถวต้องยืนรอนางตัดสินใจมันก็ไม่ใช่อ่ะ
(ถ้าไม่เข้าใจเมนู ยืนสอบถามพนักงาน ยืนเลือกนิดๆหน่อยๆก็ไม่มีปัญหาหรอกค่ะ )
---
อีกกรณีที่โดนสายตาอาฆาตบ่อยๆคือตอนโทรสั่งผัดไทยป้าแดงค่ะ
คนขายบอกไว้เลยว่าโทรมาสั่งได้จะได้ไม่ต้องยืนรอคิวเป็นชั่วโมง
 โดยทั่วไปเราจะโทรสั่งไว้1-1.30ชั่วโมง 
พอไปถึงร้านถ้ามันเลยคิวเราไปแล้วเค้าจะแทรกคิวให้(คนขายไม่อยากทำทิ้งไว้ค่ะ เพราะอาหารจะเย็นชืด)
ละทีนี้คนที่นั่งรอคิวกัน(โดยไม่รู้ว่าโทรสั่งได้)จะส่งสายตาอาฆาตมา เพราะคิดว่าเรามาทีหลัง
การโทรสั่งแบบนี้ถือเป็นการแซงคิวหรือเปล่า?
(ระบบจองตั๋วหนังถือเป็นการแซงคิวด้วยหรือเปล่า? แล้วถ้าคุณนัดกับเพื่อน10คน คุณมาถึงโรงคนแรกเลยซื้อบัตร10ใบ ระหว่างซื้อมีเพื่อนโทรมาบอกมีคนเพิ่มอีก2คน คุณจึงซื้อตั๋วหนัง12ใบ ถือเป็นการแซงคิวเหมือนกันหรือเปล่า? หรือต้องรอซื้อทีละ1-2ใบแล้วนั่งแยกย้ายกัน? อันนี้เราเปล่าอะไรนะ สงสัยเฉยๆ)
--
เคสต่อมา 
- ตอนขึ้นbtsช่วงแถวยาวเหยียดจะแบ่งหน้าที่กันเลย คนนึงยืนเข้าคิวแลกเหรียญ อีกคนยืนเข้าคิวตู้หยอดเหรียญ จังหวะที่ยื่นเหรียญให้นี่แหละที่มักโดนเข้าใจผิดว่าฝากเพื่อนแซงคิวเพิ่งยื่นเงินให้ 
- ช่วงแออัดกันมากๆ เพื่อนๆ5-10คนยืนเข้าคิวจนแถวมันยาวล้น จึงแก้ด้วยการใช้อาสาสมัคร1คนยืนเข้าคิวแทน ที่เหลือยืนรอจุดอื่น เพราะไม่อยากไปยืนขวางทางคนอื่น บางครั้งก็แว้บไปคุยกับเพื่อนที่เข้าคิวหรือเปลี่ยนเวรกัน คนนอกก็เข้าใจผิดคิดว่ามาแทรก
comment130-1:ผัดไทยยายแดง...ผมไปนั่งกินเบียร์รอ 3 ชั่วโมง เคยขอเบอร์เค้าไว้นะคับแต่ไม่เคยโทรไปสั่งซักที ขอบอกว่าถึงจะอร่อยแค่ไหน แต่ถ้าต้องรอนานขนาดนั้นผมขอบายดีกว่าคับ
comment131:ท่อยทีท่อยอาศัยกันนะค่ะ
comment131-1:ก็เห็นด้วยนะ อะไรที่ยอมได้ก็ยอม แต่อะไรที่มากไปก็ไม่ควรอะลุ่มอล่วยนะคะ


ขออนุญาตทำตัวเป็นครูภาษาไทยน่ารำคาญหน่อยนะคะ

**ถ้อยทีถ้อยอาศัย** 
**ถ้อยคำ** 
**ถ้อยความ**

ใช้ "ถ้อย" ตัวเดียวกันค่ะ
comment132:เราเคยเจอแบบนี้ด้วย
เกลียดมาก อยากเอาแกงส้มสาดหน้า..
comment133:ผมเคยเจอครับ แบบ จขกท.เลย 

ตอนนั้นยืนเข้าแถว ขึ้นรถตู้ จะมาทำงานตอนเช้า มีน้องนักศึกษา คนนึง ยืนอยู่หน้าผม ผมก็ฟังเพลง อ่านเฟซ รอรถตู้ ไปเรื่อย...

ซักพัก มีน้องนักศึกษา 2 คน เดินมาทัก น้องที่ยืนหน้าผม ผมไม่ได้ ยินว่าคุยอะไรกัน เพราะ ฟังเพลงอยู่ หลังจากนั้น น้อง 2 คน ก็ไปยืนหน้า น้องนักศึกษา ที่อยู่หน้าผม...

หลังจากนั้น ผมก็ได้ ยินเสียง จากข้างหลังผม ตะโกนมาว่า 

"น้องคะ ช่วยเข้าแถว ตามคิวด้วยค่ะ คนอื่น เขาต่อแถวกัน เห็นมั่ยคะ" ผมหันไปมองเป็นสาวออฟฟิส อยู่หลังผมถัดไป 2 คนตะโกนมา

น้องนักศึกษา ที่แทรกแถว หันมาตอบว่า "ให้เพื่อนมา จองไว้ก่อนค่ะ"

สาวออฟฟิส สวน ทันควัน "พี่เพิ่ง เห็นน้องลงมาจาก 2 แถวนะคะ"

น้องนักศึกษา "ก็หนูโทรให้เพื่อน มาจองให้"

ผมเลยพูดกับน้องนักศึกษาที่อยู่หน้าผม แบบเสียงนิ่งๆว่า "น้องครับ คนเรา ทำอะไรรู้อยู่แกใจ นะครับ โตๆกันแล้ว ถูกผิดน่าจะรู้"

ซักพัก เจ๊ ที่คุมคิวรถตู้ ที่ขายตั๋ว ออกมาถามว่าเกิดอะไรขึ้น ผู้หญิง ที่อยู่ด้านหน้า นักศึกษา 3 คน ก็บอกเจ๊แกไป

เจ๊คนที่ คุมคิวก็เดินมาคุย กับน้องนักศึกษาว่า 

"น้องคะ ถ้ามาทีหลัง ไปต่อแถวนะคะ ให้เพื่อนมาจองไม่ได้ ถ้าอยากไป ด้วยกัน ก็ไปต่อคิวหลังสุดนะ น้องรีบ คนอื่นเขาก็รีบเห็นใจคนอื่นด้วยค่ะ"

หลังจากนั้น น้องนักศึกษา ทั้ง 3 คน ก็เดินออกไป จากแถว แล้วเดินออกไปจากคิวรถตู้ สงสัยจะไป ขึ้นรถเมล์....ผมล่ะส่ายหน้าใส่เลย หน้าตาดี ซะเปล่า แต่ไม่รู้จักเข้าแถว...




#แก้ไขคำผิด
comment134:อ่านมา ดีตั้งแต่ ต้นจนเกือบ จบ

มาตายตรงที่ พ่อแม่ เค้า เกี่ยวอะไร ครับ

นิสัยเค้าไม่ดี แซงคิวคุณ ก็ควรโทษเค้าคนเดียวครับ

พ่อแม่เค้าไม่เกี่ยวเลย จริงไหม?


คิดกลับ ถ้าเผื่อวันไหนคุณมีลูก และสอนลูกว่าต้องเข้าคิว แต่ลูกคุณแซงคิว แล้วเค้าว่าถึงพ่อแม่ คุณจะ?
comment135:เมื่ออาทิตย์ก่อน เราต่อคิวที่ BTS อโศก โดนคนข้างหลังว่าเราเป้นมนุษย์ เนื่องจากตอนแรกเราต่อคิวคนสุดท้าย แล้วเราชะโงกหน้าเพื่อชะเง้อมามองข้างหน้าว่าคิวมันเยอะเพราะอะไร แล้วก็กลับเข้ามาในแถว (ถอยหลังกลับเข้ามาจังหวะเดียวโดยไม่ได้ทันไปมอง) แล้วมี 2 นางมาต่อแถวแทนเราพอดี จังหวะเดียวกลับที่เรากลับเข้ามาในแถวพอดีเช่นกัน
นางก็เริ่มเลย มนุษย์ป้า ทำไมไม่ต่อแถว พูดๆๆๆ ไปเรื่อย  แต่เราไม่ทันได้สนใจเพราะคิดว่าเค้าว่าคนอื่น 
สักพักได้ยินเค้าพูดว่า สงสัยไม่เคยอ่านพันทิปว่ะ เลยไม่รู้ว่าตัวเองเป็นมนุษย์ป้า แล้วนางก็หัวเราะกับเพื่อน 
ตอนนั้นเราแตะบัตรเข้ามาแล้ว เพิ่งเอะใจว่า หรือว่าเค้าว่าเราวะเนี่ย เราเลยหันไปจะถามนาง แต่พอเข้าสถานีมาก็แยกหายกันไปไหนแล้วไม่รู้ 
วันนั้นเราเอาเรานอยด์ไปทั้งวันเลย
comment136:ขอถามเรื่องคิวเข้าห้องน้ำหน่อยค่ะ 

คือถ้าเราตอนนั้นมีคนต่อคิวเข้าห้องน้ำกันยาวอยู่ แต่เราไม่ได้ต้องการเข้าห้องน้ำ แต่ต้องการเข้าไปล้างมือเท่านั้น

กรณีนี้เราควรต่อแถวไหมคะ หรือสามารถเข้าไปได้เลย อันนี้เราไม่รู้ว่าปกติเค้ายังไงกันนะคะ

แต่ถ้าเป็นเรา ก็เข้าไปล้างมือเลยไม่ได้ต่อแถว

แต่ที่มาถามนี่ก็คือ แม่เราปกติไม่ต่อยมาเดินห้างในกรุงเทพอยู่แล้ว วันนั้นมากรุงเทพ ห้องน้ำคนเยอะมีคนต่อคิวอยู่หลายคิว

แต่แม่เราไม่ได้จะเข้าห้องน่ำค่ะ แค่ล้างมือเฉยๆ แม่เราก็เลยเดินเข้าไปเลย 

เจอสายตามองแบบดูแคลนมาก เรายืนอยู่ข้างนอกเราเห็นค่ะ เราก้เลยข้องใจว่าที่ถูกต้องคือเราต้องต่อคิวไหมกรณีแบบนี้

ขอบคุณค่ะ
comment136-1:เราว่าพวกคนที่ต่อแถวอยู่เค้าคงระแวงกลัวแม่คุณแทรกเข้าห้องน้ำแน่เลยค่ะ
เราเคยเจอมนุษย์ป้า เบียดๆๆๆ บ่นว่าปวดท้องหนักงู้นงี้ ขอเข้าก่อนนะหนู
สรุป....ต้องปล่อยไปค่ะ

แต่ในกรณีแม่ของคุณ เราว่าคนที่ยืนต่อคิวเค้าต้องคิดว่าแม่คุณจะแซงคิวแน่เลย อิอิ
ที่ไหนได้เงิบกันหมด คุณแม่แค่ล้างมือ ป่อยยยยย ~!!!
comment137:บางคนรู้ตัวนะว่าแซงคิว แต่ทำเนียนแบบไม่รู้เรื่องอะไรแบบนี้อะค่ะ เราไม่ได้ไฝว้แบบคุณเจ้าของกระทู้หรอก แต่จะมองหน้าแล้วชักสีหน้ามากกว่า
comment138:เจอพวกในบริษัทเดียวกันหัวหน้ามากันสองคน สักพักที่ลูกน้องเหลือมาแทรกคิวกันห้าหกคน เจริญค่ะดาหลิง
comment139:ขอเล่าบ้าง

เราเคยว่าคนที่มาแซงคิวเรา (ต่อคิวขึ้นลิฟต์)
แล้วเค้ามาเถียงเรากลับว่าเราไม่รู้เหตุผลของเค้า เค้าต้องการจะคุยงานต่อกับเพื่อนเค้าในลิฟต์ แล้วพูดว่าแซงคิวแค่นี้จะเป็นไรมากนักหรอ
ซึ่งลิฟต์ตอนพักเที่ยงคิวยาวมากๆ แล้วถ้ามันตัดคนเต็มที่ระหว่างเรากับเค้าพอดี เราก็ต้องรอลิฟต์ตัวถัดไปซึ่งจะรอนานแค่ไหนก็ไม่รู้
อีกอย่างเราไม่ชอบพวกแซงคิวอยู่แล้ว เราก็เลยขอพูดซักหน่อย

ปรากฏว่าได้ขึ้นลิฟต์ตัวเดียวกัน เต็มที่เรากับเพื่อนพอดี
เห็นผู้หญิงคนนั้นก็ชวนเพื่อนคุย (เพื่อนผู้ชายหมดเลย) แต่ไม่ได้พูดเรื่องงานเลยนอกจากว่า เดี๋ยวถึงโต๊ะแล้วโทรไปคุยงานนะ
เราก็มองหน้าเค้า เพราะระหว่างนั้นเค้าก็พูดจาหาเรื่องกระทบกระเทียบเราที่ไปต่อว่าเค้าอยู่ตลอด ประมาณว่าไม่จบ
เราเลยพูดว่าก็ไม่เห็นจะคุยเรื่องงานเลย
เค้าก็เลยด่าเราว่า ต่ำ 

เราน่ะอย่างงง แล้วก็อึ้งด้วย ไม่นึกว่าจะเจอคนแบบนี้ ตอนเราออกจากลิฟต์แล้วก็ยังกระโจนมาทำท่าจะตบด้วย
ตัวเพื่อนๆ เค้าที่เราเห็นก็ได้แต่ทำหน้าแหยงๆ จริงๆ ระหว่างอยู่ในลิฟต์ เหมือนว่าเพื่อนเค้าก็ไม่ได้คุยด้วย
ผู้หญิงคนนั้นเริ่มชวนคุยก่อนตลอด ทำให้เราอดคิดไม่ได้ว่า เพื่อนเค้าคงไม่อยากแสดงตัวว่ารู้จัก 
เพราะตั้งแต่เราพูดเรื่องแซงคิวตอนจะขึ้นลิฟต์แล้ว แต่ละคำที่เค้าพรั่งพรูออกมานี่ไม่ไหวเลย แสดงถึงความเห็นแก่ตัวมากๆ

คนเราสมัยนี้ที่ตรรกะแปลกๆ แล้วก็เห็นแก่ตัวมีเยอะขึ้นมากเลย เฮ้อ
comment140:เคยโดนแซงคิวจ่ายตังค์ที่โรงเกลือ
ด่ามัน มันทำหน้าไม่สะทกสะท้านเลย
ที่ไหนได้ มันเป็นพม่าค่ะ .....โอ๊ยยยยย ชั้นด่าเหนื่อยฟรี
comment141:วันก่อนที่โลตัส ไปซื้อของ อุตสาห์รอเข้าคิวจ่ายตังคนที่ต่อเราก็ยังอีกยาว 2 เค้าท์เตอร์ 2 แถว พอคนข้างหน้าเราจ่ายตังเสร็จเขากำลังหยิบของแล้วจะก้าวออก แม่เจ้า.... อีเจ๊....จากเค้าท์เตอร์ข้างมันก็ต่อคิวอีก2คนก็จะถึงแล้ว อีเจ๊เดินมาแซงเราเฉยเลยงะ หน้าตาไม่แคร์สื่อ เดินตัดหน้าเอาของวางเค้าท์เตอร์ก่อนเราซะงั้น เราหันไปข้างหลังลุงข้างหลังหัวเราใส่เราอีก เหอะแต่เราไม่ขำด้วยหรอก ก็เลยอุทานไปว่าอ้าวเห้ยยยยย อีเจ๊หันหน้ามา..ไม่มีทีท่าจะขอโทษ ไม่พูดอะไร แล้วมันก็จ่ายตังจนเสร็จ ปล่อยให้เรายืนงง อะไรมันเนี่ยะ แซงแบบนี้เลยเหรอ  เสียอารมณ์สุดๆ
comment142:เคยเจอมาขอแซงคิว บอกว่าป้ารีบ พอไมให้กลับโดนว่าไม่มีน้ำใจ !!!! 
คือคุณมาแซงคิวคนอื่นนี่มันน่ามีน้ำใจให้ไหม ???
comment143:เพิ่งเจอมาวันนี้สดๆร้อนๆเลยครับ 

ต่อคิวเสียบบัตรโดยสารBTS มีน้องนักศึกษาผู้หญิงมาจากไหนไม่รู้เนียนปาดหน้าแซงผม 

ผมเลยว่าไปต่อคิวสิครับ  เธอบอกก็ต่ออยู่นี้ไง ผมก็ว่าเสียงห้วนๆว่า  ไปต่อคิวสิไม่ใช่มาแซงคิว (สถานีสยามคนต่อคิวเยอะมาก)    

เธอกลับสวนผมมาว่ารีบไปตายเหรอ ถ้ารีบมากก็ไปก่อนขอแค่นี้ก็ไม่ได้ อารมณ์ตอนนั้นวูบวาบที่หน้ามาบอกตรงๆโมโหมาก

แล้วผมก็เดินมาขึ้นบันไดเลื่อนต่อ เธอเดินตามมาบรรไดเลื่อนเดินแซงขึ้นไปพร้อมกระแทกเท้าใส่ผมปังๆ    โอ้กล้ามากครับน้อง


พี่คนที่ต่อคิวข้างหลังผมเห็นเหตุการณ์ยังบอกเลยว่า ตอนที่เค้ากระทืบเท้าแซงขึ้นไป พี่อยากจิกหัวลงมาตบมาก
comment144:
comment145:การเข้าคิวคือประชาธิปไตยขั้นพื้นฐานเป็นการเคารพในสิทธิของตนเองและไม่ละเมิดสิทธิผู้อื่น
หากรักษาวินัยแค่นี้ไม่ได้ก็อย่ามาเรียกหาประชาธิปไตยที่สมบูณ์แบบจากไหนเลย
comment146:ผมก็เป็นคนนึงที่ซีเรียสกับเรื่องนี้ก็เลยพยายามสอนลูกให้รู้จักการเข้าคิว เคารพสิทธิ์ของผู้อื่นและใช้สิทธิ์ของตัวเอง 
เห็นด้วยกับ จขกท. ครับ
comment147:ต้องพูดครับ รักษาสิทธิ์ ทำให้พวกไร้จิตสำนึกพวกนี้รู้ตัวด้วย บางทีเขาไม่รู้ตัว
อย่าหน้าบาง ด่าได้ต้องด่าครับ
comment148:คุณแฟนเราเธอเติบโตที่ต่างประเทศ เราไปซุปเปอร์กัน เลือกของเรียบร้อยแล้วกำลังต่อแถวจ่ายเงิน แต่ อุต๊ะเราลืมหยิบไข่ไก่ บอกคุณแฟนว่าแป๊บนะเราลืมไข่ไก่ 

รถเข็นเราต่อเป็นคิวที่ห้าจากพนักงานคิดเงิน เราวิ่งไปเอาไข่กลับมาใช้เวลา 30 วินาที คุณแฟนมาอยู่หางแถวคิวที่ 12 ละ 

เราถาม เฮ้ย ทำไมมาอยู่ตรงนี้อะ คนที่จ่ายเงินคิวแรกตอนเรารอคิวห้ายังจ่ายเงินไม่เสร็จเลยนี่ คุณเธอบอกว่าเราลืมของก็ต้องมาต่อแถวใหม่ไม่อย่างนั้นผมเอารถมาเข้าแถวแล้วคุณก็วิ่งไปหยิบนู้นหยิบนี่สบายเลยดิ แบบนั้นมันไม่มีมารยาท

นี่ขนาดเราลืมแค่อย่างเดียววิ่งไปแค่ 30 วินาทีเองนะคะ คือเราติดคิดว่าไม่เป็นไรคือเราลืมจริงๆแต่แบบคุณแฟนเราคิดลึกซึ้งมากกกกก
comment149:เพื่อนเราเคยโดนมนุษย์ป้าแซงคิว แถมเถียงด้วยนะจะแซงให้ได้ เพื่อนเราเลยแกล้งโมโหตะโกนดัง ๆ ว่า "ป้าจะออกไปเองหรือจะให้หนูถีบส่ง"

ป้าเผ่นไปเลย ไปต่อช่องอื่น 5555
comment150:สรุปว่ามีคนได้แซงคิว  และมีคนเหนื่อยที่จะเสวนา
คนแซงคิวชนะ..
..
จบ
comment151:แบบนี้ต้องเจอพลังโห่
comment152:
comment153:เราเคยยืนต่อคิวรับเช็คลูกค้าที่ธนาคาร คิวยาวมาก ที่จอดรถก็น้อย จอดซ้อนคันกันเยอะ ทีนี้มีประกาศว่าเลขทะเบียนรถคันหนึ่งให้ออกไปขยับรถ ซึ่งเป็นรถของผุ้ชายที่อยู่คิวข้างหน้าเรา เขาก็ออกจากคิวไป เราก็จำหน้าเขาไว้ สักพักเขากลับมาแล้วไปต่อท้ายแถว แต่เราเรียกเขามาต่อคิวข้างหน้าเราเหมือนเดิมนะ เพราะเป็นเหตุสุดวิสัย ซึ่งปลายแถวไม่รุ้จะเข้าใจมั้ย ไม่ได้อธิบาย
comment154:เคยเจอป้าคนหนึ่งแต่งตัวดีมากคะ พอดีวันนั้นพาที่บ้านไปไหว้เจ้า แล้วเขามีแจกสาคู แม่ก็สั่งให้เราไปเอามา
ทีนี้ต่อคิว 1 ครั้งจะได้ 1 ถุง บ้านเราต้องการ 3 ถุงเนื่องจากคนเยอะเราก็วน 3 รอบ พี่ที่เขาแจกเขาก็ไม่ได้ว่าอะไร

มาต่อคิวครั้งที่ 3 นี้หละคะ พี่ที่ตักเขาตักไม่ทัน คิวเลยหยุดตรงเราพอดี ป้าเขาก็เดินมาตัดหน้าเรา แล้วก็บอกว่า
ขอป้าถุงหนึ่งก่อนได้ไหม เราก็เลยบอกว่าเขาเข้าแถวกันคะ ไปต่อคิวเถอะนะคะ คิวก็ไม่ได้ยาวมาก
ป้ากลับขึ้นเสียงกับเราคะ แหมเธอฉันขอเธอแค่ถุงเดียวนี้ มันไม่ได้เสียเวลามากนักหรอก แค่นี้เอง
เราแบบอะไรเนี้ย ถึงหน้าหนูจะเด็ก แต่ดูแล้วหน้าป้าไม่เหมือนญาติผู้ใหญ่ฝ่ายไหนบ้านหนูนะคะ
มาขึ้นเสียงกับฉัน เราเลยพูดดังๆ กลับเลย "ป้าคะ หนูอะให้ป้าแซงได้คะ แต่ป้าช่วยนับตีนคนรอด้วยนะคะว่ามันกี่คน
ถ้าเขาให้ป้าได้หนูจะให้คะ"   พี่ที่เขาตักสาคูเลยไล่ให้ป้าไปต่อคิวคะ ลุงข้างหลังเราบอกว่าหนูทำถูกแล้ว

คนพวกนี้นิสัยเสีย ต้องเจอแบบหนูนี้หละ นักเลงดี
comment155:ขอเล่าบ้างค่ะ

เคยเจอเหตุการณ์แบบนี้เหมือนกัน ณ ร้านก๋วยเตี๋ยว
เรากำลังเดินเข้าร้านเพื่อสั่งก๋วยเตี๋ยว แล้วก้อมีผู้หญิงอีกสองคนกำลังเดินเข้ามาเหมือนกัน อีกคนนึงคุยโทรศัพท์
ผู้หญิงคนแรกรีบเดินก้าวมาหน้าร้านเลยค่ะ เราช้าไปหนึ่งก้าว ก็เรยต้องต่อหลังเค้า
แต่ผู้หญิงอีกคนนึงที่เดินคุยโทรศัพท์เดินมาช้า เรยต้องอยู่หลังเรา
แต่ดันบอกเพื่อนผู้หญิงที่อยู่ข้างหน้าเรา บอกฝากสั่งด้วย 
เราก้อเอ๊ะในใจ นี่มันแซงกันนิ แล้วเราก็รอนานอ่ะดิ ก๋วยเตี๋ยวกว่าจะลวกจะอะไร เพื่อนเราคนอื่นก็ได้ข้าวกันไปแล้ว
เรามองหน้าผู้หญิงสองคนนั้น แล้วเราก้อเรยเดินตัดหน้าผู้หญิงคนแรกไปเรย
พอดีป้าก๋วยเตี๋ยวถามว่า เส้นอะไรคะ เราเรยรีบชิงบอกเรย มาม่าลูกชิ้นค่ะ

หึหึ ริอาจจะมาแซงเรา หิวนะ
comment156:ที่เซเว่นเจอบ่อยครับ พวกมาเป็นกลุ่ม คนหนึ่งเอาไปคิดตัง อีกคนก็ไปเลือกเอาของมามาวางรวมกับคนแรก ให้พนักงานคิดเงิน
comment157:ต่อคิว NGV แล้วเซร็งเป็ดมาก 
ครั้งหนึ่งเคยโดนแซงคิว แล้วเราลงไปว่า เขากลับด่าว่าเราต่อคิวไม่รู้เรื่อง ขยับไปขยับมา จะเอายังไง 
เราก็บอกว่า อ้าว แล้วชั้นขยับรถให้ข้างหน้าเค้าออกเนี่ย ชั้นผิดตรงไหนอ่ะ ผู้ชายด้วยนะ แต่ก็ทำมึน ไม่ยอมขยับ (ขับรถก็สวย แต่ Sandan ไม่สวยตามรถ)

อีกครั้งหนึ่ง คือ คิวเข้าเติมมันล้นทางเข้าปั๊ม และถ้าต่อจนล้น ก็จะปิดทางเข้าออก คนแถวนี้ก็จะรู้กันว่า ต้องต่อคิวโดยเว้นทางเข้าออกไว้นะ (ทำแบบนี้จะเหมือนหางแถวจะหายไป) พี่คนนี้ ก็ขับเข้าไปต่อเลยค่ะ ลุงคันข้างหน้าเราก็ลงไปบอกแล้วว่า ต้องมาต่อข้างหลังนะ เห็นไหม ข้างหลังอีกหลายคันเลย พี่คนนั้นก็ขยับให้ลุง แต่ไงหล่ะ ก็มาแซงหน้าเราซิ เพราะเราต่อลุง เราก็ไม่ยอม เลยลงไปบอกว่า เรามาต่อลุงคันนี้นะ เห็นมั้ย รบกวนช่วยไปต่อข้างหลังด้วย
มึน ไม่ไปอีกเหมือนกัน เขาก็บอกแต่ว่า งั้นพี่แซงคิวผมไปก่อน เด๋วผมต่อพี่ก็ได้ เราก็บอกว่า ไม่ได้ เพราะข้างหลังพี่ก็จะมี ถ้าคุณไม่รีบไปต่อแถวตอนนี้ คุณต้องรออีกนานแน่ ๆ  

ซาหรุบ พี่เค้ารวยอ่ะ เค้าเลยไม่เติมเลย 
จริง ๆ รออีกสามคันเอง ถ้าพี่เค้าไม่ใจร้อน ต้องได้เติมแน่นอนอ่ะ
comment158:มีครั้งนึงที่เคยเจอก็คือ กำลังจะต่อคิวรอเชคอินที่สนามบินไฟล์ทไปจีน พนงยังไม่มาเปิดcounter แต่เราเห็นมีคนไปเข้าคิวบ้างแล้วก็เลยไปยืนต่อเป็นคิวที่ 4 สามคิวแรกเป็นฝรั่ง ตอนที่เราต่อคิวเราก็เข็นรถเข็นมาต่อคิวแต่จอดรถเข็นไว้ให้มีช่องเว้นระยะช่วงนึงไม่ให้ไปชนกับคนข้างหน้า เผื่อเรายืนไม่ดีไปโดนรถเข็นเลื่อนอะไรแบบนี้ (เพราะเค้านั่งบนกระเป๋าเค้า ถ้ารถเลื่อนไปชนคือกระแทกหลังแน่ๆ) ก็มีคนมาต่อคิวเรานะคะเราก็เห็นว่าแถวเริ่มยาวแล้ว อยู่ดีๆมีผู้ชายคนจีนคนนึงลากกระเป๋าเดินทางมายืนแทรกตรงที่ๆเราเว้นไว้อ่ะค่ะ เราที่ยืนคุยกับแม่อยู่อึ้งเลย เราเรียนอยู่ที่จีนแรกๆเจอเรื่องแบบนี้บ้าง แต่ก็ไม่ได้ซีเรียสอ่ะว่าเค้าไปเหมือนเค้าก็ไม่ฟังเราและคนของเค้าก็ทำกันจนเคยชิน (เดี๋ยวนี้ไม่ค่อยเจอแล้ว ดูเหมือนจะโอเคขึ้น) แต่ที่นี่มันเมืองไทย แล้วเราก็ต่อแถวมานานอยู่ดีๆก็เดินมาแทรก เราเลยบอกเค้าไป นี่ๆคนเค้าต่อคิวกันนะ เค้าก็ยอมไปนะคะ แต่พูดออกมาว่า ให้เราก่อนก็ได้ ฝรั่งข้างหน้าก็หันมามองเราแล้วยิ้มๆอ่ะ 555 แต่ที่เค้าพูด คือเราก็ควรจะได้คิวก่อนเค้าป่ะ เรามายืนขาแข็งต่อคิวก่อนเค้าตั้งนาน เค้าเดินไปข้างหลังนะคะ แต่เราไม่รู้ว่าเค้าไปแทรกใครอีกมั้ย เพราะเห็นคนที่ต่อคิวหลังเราก็เป็นคนจีนกลุ่มใหญ่อ่ะ
comment159:และอีกกรณีด้วยอยากฝากไว้ ของกินที่เค้าแจก แค่คนละ1ชิ้น ครั้งละ1ชิ้น จะเอาเพิ่มต้องต่อคิวใหม่
ถ้าจะเอา2ชิ้นเลยเพื่อตัวเอง ก็เพียงพอต่อการแจก แต่มันก็เป็นการแซงคิวคนอื่น
comment160:ในเซเว่นเจอบ่อย กำลังรอจ่ายตังค์ คนข้างหน้าคิดเงินเสร็จแล้ว เพื่อนมาให้จ่ายให้ แยกบิล แล้วเมื่อไหร่คนข้างหลังจะได้จ่ายล่ะเนี่ย
comment161:เราเคยไปต่อทะเบียนรถที่ขนส่ง
ด้วยความกระวนกระวายเพราะรอคิวนานเป็นชม.แล้วต้องรีบไปเข้า พอหันไปเห็นคนรู้จักเลยฝากต่อ
พี่เขาตะโกนเสียงดังเลยว่าไม่รับๆไปต่อคิวเอง คนมองเพียบเลยค่ะ
อารมณ์ประมานว่าสมน้ำหน้าตัวเองเลย ฮือๆๆๆ
comment162:มันต้องใช้พลังในสังคมน่ะครับ

ถ้าคุณบอกแถวยาว แต่คนทั้งแถวไม่พูด ปล่อยให้คุณพูดคนเดียว

มนุษย์ตนนั้นก็คงสวนกลับมาเรื่อยๆ


แต่ถ้าคุณพูดก่อนคนเปิด คนอื่นทำตามเพื่อปกป้องคิวของตัวเอง

เดี๋ยวก็อายมุดหนีหายไปเอง ไม่มาืยืนสวนฉอดๆ


อีกอย่างคนขายก็สำคัญ ถ้าเขายังตักให้ทั้งที่รู้ว่าคนแซงแถว ก็อย่าไปอุดหนุนครับ

อีกหน่อยคนคงไปยืนมุงตู้สั่งจนรับออเดอร์มั่ว
comment163:แล้วอย่างนี้ล่ะ  ทุเรศไหมคะ  

เราต่อคิวจ่ายเงิน ที่ห้างค้าปลีก    ก็วางของต่อกันตามคิวไป  คนหน้าเรา ของเยอะมาก   
ของเรา ไม่ถึง 10 ชิ้น  แต่อยากรูดบัตร เลยไม่ได้ไม่เคาเตอร์ด่วน

พอสายพานเลื่อนๆๆ เราวางของ   แต่คนที่ต่อจากเรา  เค้าไม่วางของ  เราก็แปลกใจนะ  เพราะเค้าจะเดินต่อเรามาแบบติดๆ  แล้วอีกอย่างคนข้างหลัง เค้าจะวางของ เค้าก็ลังเล

คราวนี้ พอคนหน้าเราจ่ายเสร็จปุ๊บ    ตาทุเรศแผลงฤทธิ์เลย     ยื่นของ ส่งใส่มือพนักงาน  แล้วบอกพนักงาน  ของผม ชิ้นเดียว 

เรางงเลย ยืนอึ้ง  มองหน้าตานั้น    สมองช้าไปเลย   

พนักงานก็นึกว่ามาด้วยกัน จะคิดของเรารวม   มันก็ย้ำอีก  ของผม ชิ้นเดียว 

พนักงานก็ได้แต่อึ้งเหมือนกันหรือเปล่า หรือไร  ไม่รู้ ก็เก็บตังค์เค้าไป   

เราก็อึ้งอีกรอบ  อ้าว น้อง สนับสนุน คนแซงอีก  


สรุปว่าเราไม่ได้ทำไรเลย  ณ ตอนนั้น 


แต่บอกได้เลย  ประสบการณ์มีแล้ว  คราวหน้า  อย่าได้มีใครมาทำอย่างนี้อีกค่ะ    แม่จะโวยให้
comment164:อยากให้ she มาอ่านจัง นิสัยแย่มาก เงิบเลยสิ ยังมีหน้ามาเอ๊ะฝากเพื่อนต่ออีก ไม่มียางอาย
comment164-1:ทำได้แค่นี้ก็ถือว่าฉลาดสำหรับเค้าแล้วแหละ
comment165:เราเคยเจอคือเราเข้าคิวรอพบอาจารย์ วันนั้นเราขึ้นไปคนแรกแต่มัวแต่ยืนเม้ากับเพื่อนเลยไม่ได้ไปเข้าคิว และขณะเข้าคิวอยู่ๆ ก็มีเพื่อนผู้ชายคนนึงพูดกับพี่คนก่อนหน้าเราว่า "ผมขอก่อนนะพี่ เนี่ยผมมาคนแรกเลยแต่ไม่รู้ว่าต้องเข้าคิวเลยต้องยืนหลัง และผมรีบกลับไปทำรายงานด้วยเนี่ย" เราได้ยินละแบบ ห๊ะ!! คือนอกจากสันด-นเสียขอแซงคิวแล้ว ยังตอแ-ลอีก คนอะไรวะเนี่ย ถึงเราจะยืนคุยกับเพื่อนแต่เราก็เห็นค่ะว่าฮีไม่ได้มาคนแรกแน่ๆ ไม่ใช่ 5 คนแรกด้วยซ้ำ แต่เราก็สมเพชเค้าเกินกว่าจะแย้งออกไป ตอนนั้นคิดในใจเอาวะเห็นใจฮีจะรีบไปทำรายงาน แต่เปล่าจ้าาาที่บอกว่ารีบไปทำรายงานคือเราพบอาจารย์เสร็จแล้ว พ่อเจ้าพระคุณยังเดินลอยหน้าลอยตา คุยไปคุยมาไปทั่ว เห็นแล้วเพลียค่ะ รับไม่ได้จริงๆ คนแบบนี้ บ๊ายยยย
comment166:ที่น่าเบื่อมากกว่าคนแซงคิว คือร้านยอมให้คนแซงคิวได้ก่อน เราจำได้แม่นเลย ไปซื้อข้าวมันไก่ที่ตลาดสันทราย เรามาก่อนป้าที่อยู่หลังเรา แต่มีคนก่อนหน้าเราประมาณ 7-8 คน เราก็รอๆๆๆ ตามคิว แต่พอจะถึงคิวเรา ไอ้คนขายดันขายให้ป้าที่มาทีหลังก่อนเรา  จริงๆร้านนี้มันไม่มีคิวให้ แต่ยืนกันก็ค่อนข้างเป็นระเบียบรู้ว่าใครก่อนใครหลัง แต่เหมือนป้าจะรู้จักเจ้าของร้านผู้ชายคนนี้ดี พอจะถึงคิวเราคนขายกลับถามป้าจะเอาอะไรก่อนเราซะงั้น ทั้งๆที่ก็เห็นว่าเรามาก่อน คือทำให้คนรู้จักมักคุ้นในตลาดก่อนแล้วค่อยทำให้เรา  ตั้งแต่วันนั้นเราไม่เคยซื้อข้าวมันไก่ร้านนี้กินอีกเลย ลาก่อน และก็มารู้ทีหลังว่ามีหลายคนโดนแบบนี้เหมือนกัน เพราะอัพลงเฟสก็มีคนมาบอกว่าโดนเหมือนกัน น่าจังมาก
comment167:555
comment168:เคยยืนต่อคิวซื้อคูปองที่ food court 
ผู้ชาย ตัวใหญ่ สูง หน้าตาดี แทรกมาข้างหน้าเรา
เราร้อง "เฮ้ยยย"  ชะงัก หันรีหันขวาง แล้วเดินจากไป
ครั้นจะว่า ไม่เห็นว่า หางแถวอยู่ตรงไหนก็ใช่ที่ เพราะคิวที่ยืนซื้อต่อจากเรา มีอีกตั้งหลายคน แถมเป็นแถวตรง ๆ ไม่ได้คดเคี้ยวอะไรเลย

แม้กระทั่งซื้ออาหารริมฟุตบาธ มีหลาย ๆ คนห้อมล้อมหน้าร้าน ซึ่งใครมาก่อนหลัง แม่ค้าอาจจะไม่เห็น
พอแม่ค้าหยิบไก่ทอดของเธอคนนี้ ซึ่งมีคนยืนรอคิวก่อนเธอ 2 คน เธอก้อไม่ได้ที่จะสนใจบอกว่า 2 คนนั้นก่อนค่ะ
เธอเฉย
เราเลยต้องบอกแม่ค้าว่า เรา 2 คนมาก่อน
เธอคนนี้ ซึ่งมากับแฟน หาได้สนใจไม่ ยืนเฉย
comment169:เราก็พูดค่ะเจอประจำเวลาต่อคิวซื้อสตาร์บัค 1 แถม 1 บางคนก็ดีนะคะเดินไปต่อคิวใหม่
บางคนก็ด้านมาก แต่เราเหมือนคุณค่ะคือเราไม่ยอมเรารู้สึกว่าเราต้องปกป้องสิทธิ์ของเรา  ทะเลาะบ่อยจนน้องสตาร์บัคจำชื่อเราได้เลยอะค่ะ แต่ของอย่างนี้มันยอมไม่ได้จริง ๆ
comment170:เพราะมีคนแบบนี้ไง เราถึงไม่กล้าว่าให้เกาหลีกับยี่ปุ่นว่าชี้โกง

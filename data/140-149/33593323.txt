title:มันเจ็บปวดนะ โดนมอไซด์บีบแตรใส่ตอนเดินบนฟุตบาท
comment:ตามหัวข้อเลยค่ะ

นี่คืออยากเล่ามากกกกกกก  มันเจ็บปวดอ้ะะ
เรื่องคือ เมื่อไม่นานมานี้ ช่วงเย็นๆค่ะ เรามีไปออกกำลังกายที่มอ ซึ่งมันใกล้กับหอเรา เดินไป 10 นาทีก็ถึงแล้ว ก็เลยเดินไป 
ตอนนั้นประมาณ 5 โมงได้ ซึ่งคนก็ไม่ค่อยพลุ่กพล่านเท่าไหร่ เพราะส่วนมากยืนรอรถอยู่ป้ายรถเมล์กันหมด ไม่ค่อยมีมาเดินตรงฟุตบาท
เราก็เดินไปชิวๆ ขาไปนี่ไม่มีอะไรนะ 

แต่พอขากลับนี่แหละ เราไปวิ่งมาประมาณ 1 ชม ขากลับนี่ประมาณ หกโมงกว่าๆ ขากลับมันก็เหนื่อยอะ ยอมรับเลย เดินช้ามากกกกกกก 
เพราะมันปวดขามากกกกกกกกกกกกกกกก  พอเดินไปสักพักนึงก็มีเสียงแตรดังมาจากข้างหลังจ้า งงตรงนี้นิดนึง คือไม่เห็นไฟ !!
ปรกติอะ ถ้ามอไซด์มันจะมีไฟหน้ารถใช่ป้ะ แต่คือนี่ไม่มี  พอได้ยินเสียงเราก็ตกใจ เบี่ยงตัวหลบไปทางด้านซ้าย

แต่เหมือนใจเราจะตรงกัน ลุงมอไซด์แกก็เบี่ยงหัวไปทางด้านซ้ายเหมือนกัน แล้วก็แจ๊กพอตแตก 
เราเกือบโดนชน โชคดีมอไซด์เบรกทัน  มอไซด์ก็หันมาด่า

(จำประโยคไม่ได้แต่แนวๆนี้)

เห้ย ไอ้หนู จะเดินก็ดูรถบ้างสิ จะโดนชนอยู่แล้วเนี่ย  (ตะคอกนะจ๊ะ ไม่ได้พูดดีๆเลย)
.
.
.


" เห้ยลุง ... นี่มันฟุตบาทททททททท "


เราไม่ทันได้ตอบอะไรนะ อุทานได้แค่นั้นจริงๆ ลุงแกก็ขับออกไปก่อน ไม่รู้ว่าได้ยินเปล่าด้วย
คือลุงดูอารมณ์เสียมาก เหมือนจะรีบ

อยากเอาคุณลุงมาเคลียร์มาก  แต่ตอนนั้นติดสตันท์อยู่ 


อยากรู้ว่า ถ้าโดนแบบนี้บ้างจะทำยังไงกันบ้างคะ 
คือบางคนอาจจะมองว่ามันเป็นเรื่องปรกติ 
แต่เราไม่อยากให้มองแบบนั้นอะ  ผิดกฎหมายก็คือผิดกฎหมาย 
ช่วยๆกันรักษาหน่อย แค่นี้ก็ไม่มีที่จะเดินกันอยู่ล้ะ 
แม่ค้งแม่ค้านี่ก็มาเต็ม   แถมช่วงนี้ร้อนตับจะแตก แต่เดินกางร่มไม่ได้ !!! ติดร่มแม่ค้าาาาา 

ง่อวววววววววววววววววววววววววววววววววววว์																																	   แก้ไขข้อความเมื่อ 8 พฤษภาคม 2558 เวลา 17:11 น.
comment1:ด่าสวน ถ่ายรูป ส่ง ตำรวจเลยครับ ฟุตบาทของคนเดินเท้า ผมขี่จักรยาน บนฟุตบาท  ยังต้องคอยหลบคนเดิน+ขอโทษ ตลอด ไม่จำเป็นก็จะไม่เอาจักรยานไปขี่ บน ฟุตบาท ด้วย ครับ
comment2:เรื่องผิดนะมอเตอร์ไซค์ผิดอยู่แล้ว   เพราะทางเท้าก็มีไว้สำหรับผู้สัญจรด้วยเท้า   ถ้าเป็นพวกวินมอเตอร์ไซค์ก็จดหมายเลขไว้แล้วร้องเรียนได้ง่ายกว่า

ส่วนเรื่องจักรยานปั่นบนทางเท้า  บางที่เขาก็ห้ามบางที่ก็ไม่ห้าม  และบางที่ก็มีเลนส์ให้ด้วยซ้ำไป     แต่ถ้าจักรยานขึ้นไปปั่นก็ต้องให้คนไปก่อน....
comment3:สงสารลุงอ่ะ[Spoil] คลิกเพื่อดูข้อความที่ซ่อนไว้กลัวไม่ได้แก่ตาย
comment3-1:โบราณเรียกว่า  แก่กระโหลกกะลา
comment3-2:แก่เพราะกินข้าว เฒ่าเพราะอยู่นาน
comment4:สมัยนี้ เค้าอนุญาต ให้ขึ้นไปขี่ บนฟุตบาท ได้อย่างถูกต้องตามกฏหมายแล้วครับ

ถ้าผิด คงถูกจับไปแล้ว แต่นี่ ยังเห็นวิ่งอยู่ แสดงว่า ถูกต้องตามกฏหมายครับ

เราต่างหาก ที่ผิด ไปขวางทางเค้า
comment4-1:555
เหน็บได้ดี
comment4-2:ย้อนศรได้ ขึ้นสะพาน ลงอุโมงได้หมดแล้วครับ
comment4-3:ปิดถนนแข่งรถได้ดังใจนึกด้วย
comment4-4:กำลังพลของตำรวจคงไม่พออ่ะผมว่า ตอนนี้เน้นแอลกอฮอล์ ก็เลยทุ่มไปทางนั้นหมด
เมื่อวาน เป็นครั้งแรกตั้งแต่ขับรถมาเป็นสิบปี ได้เห็นมอเตอร์ไซค์ห้อ 130 บนมอเตอร์เวย์สาย 7 ท่ามกลางรถมากมายในวันหยุดยาว บึ่งอยู่คันเดียวไม่มีคำว่าเหงา 55555
comment4-5:เส้นสุขุมวิทมีวิ่งทั้งเส้นเลย แถมตั้งวินบนฟุตบาทได้ด้วย
ใจกลาง กทม.เส้นธุรกิจ กำลังตำรวจยังไม่พอเลย..เศร้าเนอะ
comment4-6:ถ้าผมมีลูก ลูกถามว่าตำรวจจราจรคืออะไร

ผมคงตอบได้แค่ว่าเป็นตำรวจที่ทำหน้าที่จับพรบ.เท่านั้นครับ
comment4-7:โดนมอไซต์บีบแตรใส่ตอนเปลี่ยนเลนบนสะพานข้ามแยกด้วยทิตย์ก่อน
คือมองแล้วแซงได้ เส้นประ รถว่าง งงเลยอ่ะ มอไซต์มาจากไหนไม่รู้ตอนแซง
comment4-8:ขนาดตำรวจยังขี่บนทางเท้าเลย หรือ อันนี้เป็นข้อยกเว้น ตำรวจขี่ได้
comment4-9:ช่องว่างระหว่างเลนนี่ก็ด้วย เปรียบดั่งพื้นที่อันศักดิ์สิทธิ ใครผู้ใดจะกว้างล่วงมิได้
อุตสาห์เปิดไฟเลี้ยวจะเปลี่ยนเลนค้างตั้งนาน พอพี่มอไซด์เห็นเท่านั้นแหละ ก็รีบบิดคันเร่งมาปิด ยังไม่พอพอพ้นเราไปแล้ว ยังหันกลับมาเอาเรื่องอีกราวกับว่า ไปทำร้ายอะไรเค้า
สงสัยจะผิดจริงๆที่เปลี่ยนเลน อิอิ
comment4-10:อโศกอ่ะ กทมไล่แม่ค้าบนฟุตบาตเกลี้ยง แต่ให้วินมอไซต์จอดแทนไม่เห็นไปไล่เลย แล้วมันช่วยให้ไรมันดีขึ้นว๊ะนี่
comment4-11:เคยเจอมอไซค์วิ่งสวนเลนตรงแยกอโศก คืองงว่าเส้นกลางเมืองมันน่าจะคุมให้ดีกว่ารอบนอก แต่นี่บางทีผมว่ามันหนักกว่าอีก หนักกว่าตรงที่ไอ้ที่ผมเห็นแม่มวิ่งย้อนศรน่ะมันไม่ได้ย้อนเฉยๆ มันเป็นพวกฉกชิ่งวิ่งราวด้วย บิดมอไซค์เหมือนพวกแว้นคล้ายจะให้สัญญาณ ใครที่ยืนติดถนนเสร็จพวกมันหมด เห็นกับตาแต่ไม่มีใครทำอะไรได้ นี่ถ้าห้ามไม่ให้ย้อนศรได้จริงจังก็ไม่เกิดเหตุอย่างนี้แล้ว
comment5:ตอบแบบนี้เลยครับ
อ้าวววว ลุงจะมาชนหนูทำไม ถนนมีดีๆ ทำไมไม่ไปขี่ ขึ้นมาขี่บนฟุตบาท จะหาเรื่องกันเรอะไง
comment6:น้องลองใช้หลักจิตวิทยาเลยครับ  ใช้หลักพฤติกรรมของสัตว์  สัตว์เล็กจะกลัวสัตว์ใหญ่กว่า 
หลักการนี้ฝังอยู่ในยีนส์ของมนุษย์เช่นกัน  คนตัวโตมักจะชอบข่มเหงคนตัวเล็กกว่า
เพราะฉะนั้น เราต้องทำให้ตัวเราโตกว่าให้ได้  ไปเพาะกาย เล่นกล้ามให้ตัวบึ้กๆ
กล้ามเป็นมัดๆ แล้วลองไปเดินใหม่  ดูซิว่าลุงจะกล้าตำหนิอีกไหม  
พี่เชื่อว่าครั้งนี้เหตุการณ์เปลี่ยนแน่นอน ลุงไม่กล้าบีบแตร  และจะค่อยๆขี่หลังเราไป
ลุงกลัวโดนน้องทำร้ายครับ
comment6-1:หรือหาอะไรมาเหน็บเอวตุงๆ แบบคุณลุงกระทืบรถที่บรมราชชนนี
comment6-2:พกอันนี้ดีกว่า ตำรวจไม่จับครับ
comment6-3:ยากครับ เพาะกายเล่นกล้ามกว่าจะทันใช้งาน ยาก   เพราะงั้นกินกับนอนอย่างเดียวครับ แปปๆ กลมเลย ตัวใหญ่ไวกว่าเล่นกล้ามแน่นอน
comment6-4:นี่คุณกำลังว่า ลุง เค้าเป็นสัตว์ นะครับ.. มันไม่ใช่นะครับ.. iสัตว์ มากกว่า..
comment7:ก็ทำใจครับ เรามันคนส่วนน้อย
comment8:ผมทำบ่อยครับขับบนฟุตบาท "แต่" ผมไม่ทำสันดานแบบนั้นครับ ชื่อก็บอกอยู่มันคือบาทวิถีหรือทางเดินเท้านั้นเอง ถ้าระหว่างขับผมเจอคนเดิน ผมก็จะค่อยๆขับ ให้เขาเห็นและหลบให้ พอขับผ่านไปได้ก็ก้มหัวแสดงความขอบคุณของคนทางเดินเท้า คือผมไม่บีบแตรเด็ดขาดครับ ^^
comment8-1:แล้วจะขับบนฟุตบาททำไมครับ ถามหน่อยเถอะ
comment8-2:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment8-3:ถึงหยั่งงั้นมันก็ไม่ถูกนะครัชช
comment8-4:คือมันไม่ใช่แค่นั้นนะจ๊ะ  ฟุตบาทมันแตกก็เพราะมอเตอร์ไซค์วิ่ง เค้าทำมารองรับน้ำหนักคนไม่ใช่มอไซค์ เข้าใจอะไรผิดรึเปล่า ถ้ามาโพสต์กะจะบอกว่าผมทำกว่าอีลุง ไปปรับทัศนคติตัวเองใหม่นะคะ ถ้าคุณไม่วิ่ง คนอื่นไม่วิ่ง หลายๆคนไม่วิ่ง บนฟุตบาท อีลุงมันอาจจะไม่กล้าวิ่งนะครัช
comment8-5:ทำไมต้องมาขับบนฟุตบาท ไม่เข้าใจ
comment8-6:เลิกทำได้มั้ยคะ
comment8-7:คิดว่าจะได้คำชมหรอ

นี่มันก็พวกเดียวกันนั่นแหละ 

มักง่าย
comment8-8:ไม่ได้ทำให้ดีขึ้นเรยน๊ะ มันผิดเห็นๆ
comment9:ผมจะหลบให้เฉพาะคนที่พูดว่า "ขอโทษครับ" หรือ"ขอทางหน่อยครับ" เจอแบบนี้ยังพออภัยให้ได้ 
แต่ถ้าเจอพวกนี้บีบแตรทีไรผมจะไม่หลบให้แถมแกล้งเดินให้ช้ากว่าเดิม เพราะส่วนใหญ่พวกนี้ถ้าเจอผู้ชายด้วยกันหรืออยู่ตัวคนเดียวมักจะไม่ค่อยกล้าหือเท่าไหร่

ผมเองก็ใช้มอเตอร์ไซค์นะ แต่ก็เกลียดไอคนจำพวกนี้มาก เหมือนพวกไร้จิตสำนึกมักง่ายคิดถึงแต่ตัวเอง
comment10:เดี๋ยวนี้คนทำผิดจนเป็นนิสัย จนคิดว่านี่คือถูก
ฟุตบาท ย้อนศรนี่ประจำ
ด่าไปเจอสวนกลับ จนต้องกลับมาคิดใหม่ว่า "ตกลงฉันผิดเองหรือเปล่านี่"
comment11:เราเข้าใจเลย เป็นเราก็โมโหเหมือนกันค่ะ

ก็เราสวยขนาดนี้มาเรียกไอ้หนูได้ไง
comment12:หากหนูถูกชนเข้า หนูอาจคิดว่า น่าจะบีบแตรให้เสียงหน่อยจะได้หลบทัน หลบให้. จริงป่าว


นอกจากหนูจะโกรธลุงที่มาขี่บนฟุทบาทแล้ว.  คนที่ควรโกรธมากกว่า คือ จนท ผู้รักษากฎหมาย.  นั่งกินเงินจากภาษีชาวบ้านทุกเดือน.   แต่ไม่ยอมทำงาน ทำตามหน้าที่
comment12-1:เราเคยเจอเจ้าหน้าที่นี่แหละค่ะ ขี่มอเตอร์ไซค์บนทางเท้า
comment12-2:ตอบความเห็นแปลกๆ ตำรวจไม่เสียภาษีเหรอครับ อยากได้ตำรวจมากวดขันตรงนี้เยอะ ก็ร้องเรียนรัฐบาลให้เพิ่มงบจ้างกำลังตำรวจเพิ่มขึ้น ทุกวันนี้กำลังพลตำรวจไม่เพียงพอต่อการใช้งาน ไม่ใช่อะไรก็ยกภาษีมาอ้าง ตัวเองเสียภาษีปีนึงเท่าไหร่ เผลอๆตำรวจเสียมากกว่าคุณซะอีก

ไหนจะเรื่องตั้งด่านอีก ถามตัวเองก่อนว่าถ้าคุณเป็นตำรวจ คุณอยากออกมาตั้งด่าน หรือนั่งเล่นคอมอยู่ที่โต๊ะ บางทีนอกเวลาราชการต้องมาตั้งด่าน ถามหน่อยคุณอยากออกมาตั้งด่าน หรืออยู่บ้านพักผ่อน
comment12-3:นั่งเล่นคอมอยู่ที่โต๊ะมันได้เงินมั๊ยล่ะคุณ ตรรกะแปลกๆ เปอร์เซ็นต์ส่งเบื้องบนมันก็มีตกหล่นมาผู้น้อยบ้างอยู่แล้ว คิดว่าที่เค้ามาตั้งๆด่านกันเค้าไม่ได้อะไรเลยน่ะนะ โลกสวยเกิ๊น
comment12-4:ตรรกะป่วยอีกละ ตำรวจไม่กวดขันก็เรื่องนึง
แต่ไอ้คนขี่สันดานเสียไร้สำนึกนั่นแหละที่ผิด
จะชนก็ชน ผมไม่เคยเดินหลบอยู่แล้ว
comment13:พวกกร่างมันยึดหมด ทั้ง ทางเท้า สะพาน  อุโมงค์ ช่องทางด่วน อีกหน่อยมันจะยึดทางด่วน
comment13-1:ทางด่วน ของเอกชน ครับ

ถ้าเป็นของรัฐฯ คงโดนไปแล้ว
comment14:มันเจ็บปวดน่ะ  ..  เลนซ้าย มีแต่รถยนต์ยึดจอดเป็นลานจอดรถส่วนตัว 
ตำรวจควร จับ ล็อคล้อ ปรับให้หนักๆหลักหมื่น ทั้งมอไซค์วิ่งบนฟุตบาท และ รถยนต์จอดเลนซ้าย
เอาให้หมดทุกตรอกซอกซอย ทั้งกลางวันกลางคืน ไม่เลือกปฏิบัติ ไม่ว่ารถยนต์ หรือ มอไซค์
comment15:ระหว่างบีบแตรไล่ กับ บีบแตรเตือน มันเหมือนกันมาก
มองในแง่ร้ายก็คือ บีบแตรไล่  มองในแง่ดีก็คือ บีบแตรเตือน

แต่ขี่บนฟุตบาท ไม่ว่าไล่หรือเตือน  ผิดทั้งนั้นครับ
ดังนั้นใครที่โดนบีบแตรใส่ ก็ย่อมรู้สึกไม่ดีครับ อย่าไปอารมณ์เสียเลย ไทยๆ ก็แบบนี้แหละ
ถ้าเจอแบบนี้ทุกวันบ่อยๆ ก็ไปแจ้ง ตร. ให้มาจัดการซะจะได้จับถูกตัว
ถ้านานๆ เจอที ไปแจ้ง ตร.มาก็เสียเวลาเพราะจับไม่ได้นั่นเอง
comment16:อันนี้ไม่ได้โดนบีบแตรไล่นะอยากแชร์
วันนั้นไปส่งพี่สาวก่อนถึงป้ายรถเมล์มอไซมาข้างหลังพี่สาว บีบแตรไล่พี่สาวผมที่กำลังถอดหมวก พี่สาวหันไปมอง ผมมอง ดวงตาทั้ง2คู่จ้องประสานกับเค้าประหนึ่งรักแรกพบ...เค้าจอดนิ่งช่วงเวลาเพียงเสี้ยววินาทีไม่มีคำพูดใดๆเอื้อนเอ่ยพี่สาวถอดหมวกต่อ เค้าบีบอีกที ผมถอดหมวกออก ก้าวลงจากรถดั่งนักรบที่ก้าวลงจากม้าด้วยชุดเกราะอันหนักอึ้ง ช่วงเวลาเพียงเสียววินาทีผมง้างปากออกไปว่า "พี่ครับนี่มันฟุตบาททางคนเดิน ไม่ใช่ถนนละอายใจบ้างไหมที่คนอื่นเค้าไปกลับรถ แต่พี่ย้อนศรบทฟุตบาทเนี่ย ประเทศชาติจะเป็นยังไงถ้ามีคนแบบพี่เกือบทั้งประเทศ พี่จะสอนลูกยังไงถ้าพี่ทำตัวแบบนี้" พี่เค้านิ่งพร้อมบอกว่า "ใครๆเค้าก็ขึ้นกันเยอะแยะไปน้องจะมาอะไรกับพี่" ผมก็ย้อนไปว่า "คนอื่นทำแต่ผมกับพี่ไม่ทำ ผมบอกพี่ พี่ไปบอกไปเตือนคนอื่นต่อ คนอื่นทำตามเอาไปบอกต่อๆพี่ว่ามันจะเปลี่ยนไหม เพราะเราไม่เคารพสิทธิ์กันประเทศมันเลยเป็นแบบนี้ ขอนะครับอย่าทำเลย" พี่แกเงียบแล้วตอบมาว่า "พี่ขอโทษ" แกก็หักหัวลงฟุตบาทโดยมีผมช่วยประคอง
ปอลิง.จุดที่ผมจอดมันจอดได้นะครับ อยากขอความร่วมมือพี่น้องๆชาวสองล้ออะไรที่มันทำแล้วผิดอย่าทำเลยครับ มอไซไม่ว่าจะ ใส้กรอกขี่ได้ หรือ แม่บ้านจ่ายตลาด เค้ามองเราไม่ค่อยดีอยู่แล้ว(ความรู้สึกส่วนตัว) ผมทำพวกคุณช่วยๆกันทำผมว่าสังคมเรามันจะดีขึ้น ขอบคุณครับ
comment16-1:ถูกใจชอบคำว่า ไส้กรอกขี่ได้ (บิ๊กไบค์)
comment16-2:ซึ้ง T_T
comment16-3:log in มากดซึ้งให้ค่ะ T_T
แต่ระวังด้วยนะคะ มันใช้ได้แค่กับคนที่พอจะมีจิตสำนึกล่ะ
ถ้าไปเจอคนไม่ดีคุณอาจจะเป็นอันตรายได้
comment16-4:เมื่อไหร่พันทิปจะมี "หล่อ" ให้กดแสดงความรู้สึกนะ
comment17:เคยแต่ขวางทางไม่หลบให้เพราะมันแคบครับ มันเป็นทางเดินหลังป้ายรถเมล์ ก็คากันอยู่แบบนั้นแหละจนรถต้องถอยไปเอง
comment18:เคยเห็น ขี่สวนมา (บนฟุตบาท)
ถึงตัวเรา จอดรถ นั่งนิ่งๆ คร่อมรถอยู่
เอื้อนเอ่ยว่า "พี่ๆ ผมขอ 20 บาท จะไปเติมน้ำมัน เนี่ยมีแค่ 20 บาท ไม่พอ จะรีบกลับบ้านไปหาแม่...." (ยื่นแบ้งค์ 20 ให้ดูด้วย)

เรารีบยื่นแบ้งค์ 20 ใบนึงให้อย่างไว (เกือบถามไปแล้วว่า 40 บาท จะถึงบ้านหรือ ?)
สักพัก สมองเริ่มทำงาน หลังจากชายแปลกหน้า ขนาดยักษ์ นั้นหายไปไกลแล้ว

" อารัยว้าาา ทำอะไรไปเนี่ย"................ไม่เคยเจอ ไม่เคยรู้จัก และก็ไม่เคยเจออีก
comment18-1:ผมเคยเจอเคสแบบนี้ที่ศรีย่าน หน้าห้างฟอร์ด
comment18-2:ผมเคยเจอแถวหน้าราม ควักเหรียญห้าให้ดูแล้วบอก "ผมมีแค่นี้พี่จะเอาจากผมอีกหรอ"

พี่แกยิ้มแห้งๆ แล้วขี่ไปเลย
comment19:แค่เรื่องวินมอเตอร์ไซค์บนทางเท้ายังแก้ไม่ได้เลยครับ
comment19-1:อยากได้ ม.44 ช่ายม้ายล่ะครับ
comment20:สันดอนคนบางจำพวกซึ่งมีมากด้วยสิครับ ที่ทำเรื่องผิดๆจนเคยชิน ทำแล้วไม่ถูกลงโทษก็เลยเหมาเอาว่ามันถูก พอโดนก็จะอ้างด้วยข้ออ้างกากๆว่า ใครๆเค้าก็ทำกัน
comment21:ผมมาช่วยด่าครับ เลวจริงครับพวกนี้
comment22:ทีหลังก็ไม่ต้องหลบครับ ถ้าเค้าแกล้งชนเราก็ล้ม แล้วเรียกค่าเสียหาย ไปรักษาโรงพยาบาลเอกชน และค่าเสียเวลาไม่ต้องยอมความ
comment22-1:เกรงจะไม่ไหวนะคะ มันชนแล้วซิ่งหนีชัวร์ค่ะ กว่าจะตามจับได้ ตำรวจไทยไม่สนใจเคสนี้หรอกค่ะ เราว่าไม่คุ้มแน่
comment23:มอไซค์หลีกไปๆ
comment23-1:นั่งดูรูปนี้ผมเผลออุทานว่า ไอ้ Animals 5555555555555555++++
comment23-2:ผมกลับอุทานว่า เยียดเปียก 555
comment23-3:คนแถวนั้นยอมได้ไง ไอ้คนขี่นี่มันลูกใคร
comment23-4:ไม่เคยเจออะไรแบบนี้มาก่อน สามล้อ!!!!!!
comment23-5:เหยดดดด
comment23-6:โค้งตรงเลยทางรถไฟบางซ่อนชัวร์ จุดนี้คือที่ประจำของมอไซด์เลย เพราะแยกวงศ์สว่างติดมาก

ไม่คิดว่าจะมีตุ๊กตุ๊กด้วย ขั้นแอดวานซ์แท้ๆ ตร.ประชาชื่นสมควรมายืนดักบ้างนะ เบื่อมากครับ
comment23-7:รูปนี้มีเครดิตนะครับ ไม่น่าเอาออกเลย
comment23-8:ผม save มาจากในพันทิบนี้ครับ มาเป็นแบบนี้ ผมไม่ได้ตัด หรือ crop เลย
ขอโทษด้วยครับ
comment23-9:ถึงกับพุ่งงงงงงงง
comment23-10:ถนนกรุงเทพนนท์ ก่อนถึงแยกวงศ์สว่างแน่ๆค่ะ จำได้ขึ้นใจ เห็นมากับตาเลยแบบนี้ กลุ้ม
comment23-11:เฮ้ย!! เอากันขนาดนี้ ถ้ามันไต่กำแพงได้คงไปแล้วล่ะ
comment24:แล้วประเทศเราจะเป้นไงเนี่ย พูดไม่ออกบอกไม่ถูกจริงๆ
comment25:ผมเคยยืนรอรถเมล์ เขามาทางด้านหลัง ผัว-เมีย ยังรุ่นๆอยุ่ ผมมัวแต่มองรถเมล์ ไม่เห็นเขา-ไม่ได้ยินเสียงด้วย  เขาก็บีบแตรใส่เหมือนกัน แล้วก็ขยับผ่านขึ้นมาด้านหน้าพร้อมกับหันมองหน้าผม เมียเขาก็ส่ายหัว ปากบ่นพึมพัม ....ผมก็อย่างงงเลย
comment26:เราเคยเจอแต่แบบ
ตรงเส้นจรัญช่วงนึง จะมีทำ bts แล้วเดินฟุตบาทไม่ได้ 
คนต้องมาเดินบนถนน แต่มีที่กั้นให้คนเดิน เคยสังเกตกันมั้ยคะ ?
คือมันอยู่บนถนนใหญ่อะ แต่มีที่กั้นสีส้มกั้นห่าง ๆ แล้วให้คนเดิน แค่นั้น
มอไซก็เข้าสบายจ้า

แล้ววันนึงเราจะเดินไปทางบ้านเพื่อน จรัญ 40+ กว่า ๆ เราเริ่มเดินตั้งแต่แยกอรุณอัมรินทร์
ตอนแรกเดินเราต้องคอยเดินหลบมอเตอร์ไซค์ที่วิ่งสวนมากับเรา คือเราต้องหยุดเดินละยืนรอตรงขอบที่กั้นอะ รถจะชนตาย

ละเราหงุดหงิดมาก ร้อนก็ร้อน เดินก็ไกล นั่งรถเมล์ก็ไม่เป็น -*-
เราเลยเดินยาวไปเลย แล้วเดินเร็วด้วย 
ตอนนั้นจำได้ว่ามีมอไซขับมาอีก แต่เรามองหน้าแล้วยืนนิ่ง ๆ 
พี่เขาก็ทำจิ๊จ๊ะแล้วขับออกไป นี่เราผิดหรอออออ 

พอเดินไวแบบไม่ทำติ๋ม ๆ ก็ไม่มีใครกล้าขับปาดนะ ยอมเบี่ยงให้คนเดินหมดเลย
comment27:ผมแกล้งยืนเฉย ขวาง
ถ้าบีบแตรผมหันไปด่า
ต่อให้เป็นผู้หญิงผู้ชายเด็กคนแก่ ด่าหมดครับ
ล่าสุดด่าอีป้าปากตลาดไป กะว่าถ้าผัวมันกล้าช่วยเมีย จะกระทืบโชว์ลูกมันซะ ดีว่าตำรวจมาห้ามไว้ทัน
comment28:แถวบ้านผมก้มี น่าหาเส้นลวดมาขึง ไม่ก้เอาตะปูมาโยน
comment29:ทุกครั้งที่เอาจักรยาน มอเตอร์ไซค์(ไฟฟ้า) ขึ้นบนทางเท้า
ผมใช้วิธี ลงมาเข็น(จูง)ครับ
เวลาด่าใคร จะด่าได้เต็มปากทุกครั้งไป
comment30:เรามาจากตจว.ทำธุระที่กทม. ต้องค้างแถวสาทรอาทิตย์นึง รู้สึกเลยว่าฟุตบาทกทม. เดินยากมากก ทั้งสิ่งปฎิกูล ขี้หมา หาบเร่แผงลอย จนเราต้องลงไปเดินบนถนน รู้สึกกทม. นี่ไม่น่าอยู่เพราะแบบนี้จริงๆ (--")
comment31:ผมเคยเจอเหมือนกัน มันขี่มาเงียบๆข้างหลังผมไม่รู้ว่ามีรถมา ผมเลยไม่ได้หลบ
มันไปไม่ได้ก็เลยตะคอกผม ผมเลยสวนกลับว่านี่บนฟุตบาทอะทางคนเดินไม่หลบหรอก
มันเลยแจกกล้วยผม ผมเลยโดดถีบหน้ามันร่วงคารถ ถีบจริง มันเจ็บจริง เงิบจริง
แต่ผมโดนจับปรับจริง - -"
comment31-1:กำลังจะมาถามประเด็นนี้เหมือนกันครับ เพราะอยากทำเหมือนกัน ก็เข้าใจนะครับว่าผิดจริง แต่อยากรู้เหมือนกันว่าถ้าท่านฯ มาปรับได้ ทำไมท่านฯ จับคนขี่บ้างไม่ได้ หรืออาจเป็นเหมือนที่ผมเคยเจอว่าท่านฯ ก็ขี่บนทางเท้าเหมือนกัน
comment31-2:ค่าปรับเท่าไรครับ? จะได้เตรียมไว้ เผื่อมีโอกาศบ้าง
comment31-3:แล้วมอไซค์โดนปรับด้วยมั้ยคะ
comment31-4:โดนปรับเท่าไหร่ ข้อหาอะไร แล้วเสียเงินอย่างอื่นอีกไหมคะ 
เผื่อไว้
comment31-5:อยากทราบข้อมูลเพิ่มเติมสำหรับกรณีนี้ครับ

จขคห เสียค่าปรับเท่าไหร่?
แล้วคู่กรณี เสียค่าปรับด้วยมั๊ยครับ?
comment32:มันเริ่มตั่งแต่ต้นทางที่เริ่มขายแล้ว ว่ามีร้านไหนบ้างที่ไม่ขายมอเตอร์ไซต์บนฟุตบาท
comment33:ตำรวจก็แอคชั่นได้แป๊บเดียว ตอนนี้ก็ขึ้นวิ่งบนฟุตบาทกันให้พรึ๊บเหมือนเดิม ผมแนะนำให้ตั้งโต๊ะจับพวกนี้ ดีกว่าซุ่มจับหมวกเป็นไหนๆ ครับ
comment34:ล่าสุดเพิ่งเห็นคลิปด่าตำรวจเรื่องโดนจับบนทางเท้า
ลุงกะลูกชายบอกสมัยนี้เขาอนุโลมให้ขี่บนฟุตปาทได้แล้ว

ทึ่งมากๆ ตำรวจติดสตั๊นท์ไปเลย
comment35:เคยไปบอกตำรวจ แต่ตำรวจบอกว่าไม่ใช่หน้าที่เค้า เป็นหน้าที่ กทม.

ตำรวจจราจร ตรงสุขุมวิท 41-39 

ผมนี้ อึ้งไปเลย 

ตำรวจเป็นสาเหตุหลักที่ทำให้ทุกอย่างในประเทศมันแย่ หัดทำหน้าที่ซะบ้างเถอะ เสียดายเงินภาษีที่ต้องแบ่งไปเป็นเงินเดือนพวกนี้จริงๆ
comment35-1:ตำรวจจราจรกำลังจะเข้ามาอยู่ในอำนาจของ กทม. ไม่รู้จะดีขึ้นหรือแย่ลง
comment35-2:เหมือนไปติดตามคดี ตำรวจบอก "คุณพาผมไปจับสิ"  ประชาชนอึ้งกิมกี่เลย(กับความหน้าด้าน)
comment35-3:พื้นที่ ทองหล่อป่ะเนี่ย
comment36:เราก็เคยเจอแบบ จขกท นะ แต่ติดว่า คนขับมอไซเปน ตร บีบแตรใส่ เราก็ตกใจ แล้ว ตร ก็อารมเสีย ว่าเราเกะกะ แต่ตอนนั้น ยังเดก 20+ มีเรื่องไป เดือดร้อนผู้ใหญ่ ตอนนี้ 30+ มาเหอะ
comment37:อีกพวกนึงพ่อค้าแม่ค้าที่ขี่มอไซด์ในตลาด ขี่มาแล้วบีบแตรยาวมาเลย น่าเบื่อสุดๆ
comment38:หน้าม.ย่านบางแสนนี่ขับมอเตอไซด์บนฟุตบาทกันเป็นเรื่องปกติ

ตอนเราไปอยู่แรกๆโคตรเหวอ
comment39:ปกติมอไซค์บีบแตรใส่บนฟุตบาทนี่ ผมไม่หลบนะครับ ถ้าอยากไปก็รอผมเดินไปก่อน ไม่งั้นก็มีเรื่องครับ


ซึ่งก็ไม่ค่อยโดนบีบแตรใส่บ่อยนะ ผมตัวใหญ่ สงสัยมอไซค์กลัวมีเรื่อง 555

ส่วนจักรยาน ขึ้นบนฟุตบาทได้ครับ ทางเท้าปกติจะมีป้ายให้ขึ้นไปปั่นบนนั้นได้ แต่คุณจะไม่ค่อยเห็นจักรยานปั่นบนนั้นหรอกครับ เพราะมันสุดจะทนจริงๆกับทางเท้าบ้านเรา เหอๆ
comment40:มอไซต์ที่ขึ้นมาบนฟุตบาทแล้วบีบแตรใส่คนอื่น
มันเลวทุกคน   และยิ่งพวกจอดขวางบันไดที่ MRT. นี่ยิ่งเลวมาก 


อย่าร้อนตัวนะครับถ้าพี่วินเข้ามาอ่านเจอแล้วไม่ได้มีพฤติกรรมอย่างที่ผมว่า. ผมว่าเฉพาะพวกที่บีบแตรไล่คนและจอดส่งผู้โดยสารขวางบันไดเท่านั้น
comment41:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment42:เคยเห็นตรงป้ายรถเมล์ เมเจอร์รัชโยธิน ตำหนวดยังขี่ย้อนศรบนฟุธปาทเลย
comment43:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment44:ผมไม่ค่อยอยากจะโทษตำรวจแล้วหละเรื่องนี้ ให้ความเป็นธรรมนะ

มันเป็น Mild set ที่อุบาทว์มากของคนไทย ย้ำได้เลยว่า คนไทย

ตำรวจยืนอยู่ ไม่ขี่สวน พอตำรวจไม่อยู่ แสดงว่าขับบนฟุตบาธได้
แม้แต่จุดห้ามจอด จุดห้ามกลับรถ

ตรรกะอันนี้วิปริตจริงๆ เห็นแล้วบอกตรง ไม่ชอบเลย เกลียดมาก
เวลาโดนจับนี่อยากไปยืนหัวเราะมันจริงๆ แต่พอตำรวจไม่ตั้งจับมันก็ขี่สวนทำผิดกฏกันอีก

อันนี้เราไปอารมณ์เสียอะไรใส่เค้า หรือว่าเค้าไม่ได้แล้วหละครับ ไม่แนะนำ
เราก็ไม่รู้ว่าบุพการีเค้าปลูกฝัง หรือได้สั่งสอนอะไรพวกมันบ้างหรือเปล่า ตอนมันออกมา
หรือบุพการีเค้าอาจจะทำเหมือนกัน เค้าเลยคิดว่ามันถูกก็ได้นะครับ

น่าสงสารคนพวกนี้
comment44-1:มันเป็น Mild set  mindset ครับ
comment45:เจอบ่อยๆ แต่ไม่เคยเจอบีบแตรไล่+ตะคอกครับ

ส่วนมากบีบแตร ผมเดินหลบให้ เขาก็หันมาผงกหัว เป็นนัยว่าขอบคุณ บางคนก็พูดว่าขอบคุณเลย อะไรก็ว่าไป

ซึ่งผมก็ว่าปกตินะ เรื่องแค่นี้ คนไทยเราไม่ได้ยึดติดระเบียบวินัย 100% อยู่แล้ว ลองคิดมุมกลับ บางทีเราก็มีโอกาสที่จะต้องละเมิดกฏระเบียบเช่นกัน ( ดูเรื่องย้อนศรสิครับ พี่วินบอกว่าถ้าไปกลับรถไกลๆ ก็ราคานึง ถ้าย้อนศรใกล้ๆ ก็อีกราคานึง ก็เห็นคนไทยไม่น้อยเอาราคาถูกเข้าว่า ย้อนศรมันดื้อๆ เลย )

อ่ออย่าไปหวังกับตำรวจเลยครับ ดู 2 ภาพนี้ก็น่าเห็นคำตอบนะ 





จบนะครับ เขาเหล่านี้ก็คนไทย เหมือนคนไทยอีกมากที่ทำแบบเดียวกันนี่แหละ ดังนั้นมุมมองก็จะมองแบบไทยๆ ทำงานก็ทำแบบไทยๆ ใช้ชีวิตก็แบบไทยๆ ไม่ต่างจากคนไทยที่ประกอบอาชีพอื่นๆ จะไปหวังให้เขามองแบบคนชาติอื่นก็คงไม่ได้

ชาวพันติ๊ปต่างหาก ที่คิดอะไรทำอะไรแปลกแยกจากสังคมไทย พยายามเหลือเกินที่จะเอาความเป็นญี่ปุ่น-เยอรมัน มาไว้ในไทย ซึ่งมันไม่มีทางเป็นไปได้เลยในความเป็นจริง

ปล.เรื่องคนไทยไม่ใส่ใจวินัย ผมไม่ได้พูดลอยๆ นะครับ มีหลักฐานยืนยัน

ดูตามนี้ครับ http://www.khonthaifoundation.org/files/mediac/22_Khonthai%20report%202012_final%20310113.pdf ( ดูหน้า 59 – 62 )

การสำรวจของโครงการ “คนไทยมอนิเตอร์” ที่สุ่มตัวอย่างคนไทยคละกันทุกภาคจำนวน 1 แสนราย  เมื่อถามถึงข้อดีของคนไทย อันดับ 1 มีน้ำใจ ใจกว้าง ชอบช่วยเหลือผู้อื่น 54% อันดับ 2 ยิ้มง่าย 35% อันดับ 3 เป็นมิตรและอบอุ่น 28% อันดับ 4 มีร่วมกัน 3 อย่าง ประกอบด้วยรักความสนุกสนาน อ่อนน้อมถ่อมตนและสามัคคี อย่างละ 19% แต่เมื่อดูข้อเสีย อันดับ 1 เห็นแก่ประโยชน์ส่วนตนและพวกพ้อง 44% อันดับ 2 ขาดความสามัคคี 35% อันดับ 3 ทุจริตไม่ซื่อตรง 33% อันดับ 4 ไม่มีวินัยไม่เคารพกฎระเบียบ 26%

เมื่อถามว่าอะไรคือนิสัยที่ควรสนับสนุนในสังคมไทย อันดับ 1 มีน้ำใจ ใจกว้าง ชอบช่วยเหลือผู้อื่น 45% อันดับ 2 สามัคคี 40%  อันดับ 3 เสียสละ เห็นแก่ประโยชน์ส่วนรวม 26% และ อันดับ 4 ซื่อสัตย์สุจริต 20% ขณะที่ความมีระเบียบวินัย อยู่ที่ อันดับ 7 เพียง 15% เท่านั้น และเมื่อถามว่าอยากจะปลูกฝังอะไรให้กับเยาวชนไทย อันดับ 1 ห่างไกลจากยาเสพติด 46% อันดับ 2 ขยันศึกษาหาความรู้ 39% อันดับ 3 คุณธรรมจริยธรรม 24% อันดับ 4 ประหยัดอดออม 20% ขณะที่ความมีระเบียบวินัย อยู่ที่ อันดับ 9 เพียง 13% เท่านั้น

เห็นได้ชัดว่าคนไทยไม่เคยใส่ใจเรื่องระเบียบวินัยอย่างจริงจัง ทั้งในระดับตนเอง และในเรื่องของการส่งต่อมรดกทางความคิดให้กับชนรุ่นหลัง!!!
comment45-1:แล้วไง มันใช่เรื่องปะที่เราเดินของเราดีๆ แล้วมาบีบแตรไล่
เราไม่โอเค แล้วก็ไม่โอเคมากด้วย ผิดก็บอกผิดสิ ไม่ใช่บอกผิดแล้วทำหยวนๆ
อะไรดีก็เก็บไว้ อะไรไม่ดีก็แก้ไขมั้ยครับ เผื่อสังคมไทยน่าอยู่ขึ้น
นี่สินะ ต่างประเทศถึงชอบบอก "ประเทศไทยดีทุกอย่าง ยกเว้นประชากร"
comment45-2:45-1

เหนื่อยไหมครับกับการเป็นพวกอุดมคตินิยม?

โลกที่ขาวดำชัดเจน ไม่มีอยู่จริงหรอกครับ โลกจริงมีแต่สีเทาเท่านั้น

ผมถึงบอกไงครับว่าต่างฝ่ายต่างควรอลุ้มอล่วยให้กัน  พวกเดินเท้าก็อย่าคลั่งแต่ระเบียบ ส่วนพวกขี่ จยย. ก็อย่ากร่างจนน่าเกลียด

เท่านี้มันก็อยู่กันได้แล้วครับ ทุกวันนี้ที่มันวุ่นๆ เพราะสุดโต่งกันทั้งคู่นี่แหละ

ปล.ถามตรงๆ ถ้าคุณมีธุระด่วนจริงๆ ชนิดคอขาดบาดตายถ้าไปไม่ทัน คุณจะยอมทำผิดกฏจราจรไหมละ?

ถ้าคุณตอบว่าไม่..ผมว่าคุณโกหก
comment45-3:เฮ้อ มนุษย์สังคมโลกสวยใสต้องอะลุ่มอล่วย
comment46:ของเราก็โดนค่ะ เป็นลุงวินมอเตอร์ไซด์ เรายืนขวางทางอยู่บนฟุตบาท โดนมันตะคอกใส่
"ยืนขวางทำ เ....หี้.... อะไร" เราหันไปมองหน้ามันแบบมึน ๆ เห็นหน้ามันกวนส้นติงมากเลยไม่อยากไปสวนกับมัน
ต้องทำใจค่ะ ขนาดตำรวจยังขับบนฟุตบาท จะเอาอะไรกับประชาชนแบบพวกเรา
comment47:กระโดดล๊อคคอ แล้วเอาหมวกฟาดฟาดฟาด
comment48:บางทีเห็นจอดซื้อของบนฟุตบาทอ่ะร้านขายของก็จะเดินไม่ได้อยู่แล้วยังขับแล้วจอดซื้อของนี่ไม่ต้องเดินกันเลย แค่หาที่จอดแล้วลงมาซื้อก็ได้มั้ง
comment49:เคยโดนมอเตอร์ไซด์ชนบทฟุตบาทค่ะ
ไม่เจ็บหรอก  เบาๆ
แต่คนขับบอกว่า  เดินไม่ดูรถ
ตอนนั้นมัวแต่งง  เลยลืมตอบกลับ
comment50:เคยเดินลงตากบันไดร้านก๋วยเตี๋ยว กำลังจะก้าวมาที่ฟุตบาท มอเตอร์ไซด์พุ่งมาเร็วมาก เกือบชนเรา อีกแค่นิดเดียว

พอมอเตอร์ไซด์เบรค หยุดมองหน้าเราอีกนะ ว่าเดินไม่ดูรถเลย เรากับสามีมัวแต่ช็อค เพราะอีกนิดเดียวจริงๆ ค่ะ

พอเราขึ้นรถเราเอง (ตั้งสติได้แล้ว) เราหันไปบอกสามีว่า เฮ้ย คนที่ผิดมันไม่ใช่หนูนี่หว่า เมื่อกี้ลืมด่ามันอะ สามีเลยบอก..

คนพวกนี้ก็แบบนี้แหละ เดี๋ยวพอเค้าชนเรา พอเราเรียกร้องค่าเสียหาย ก็จะมาอ้างแล้ว ว่าถูกคนรวย (กว่า) รีดไถ ทั้งๆ ที่ไม่ได้ดูเลยว่า ความชุ่ย ความมักง่าย ที่คุณทำ มันสร้างความเดือดร้อนให้คนอื่นเค้าขนาดไหน

แย่ที่สุด ถ้าวันนั้น เราเป็นอะไรไป เราว่าครอบครัวเราฟ้องเค้าล้มละลายแน่ค่ะ
comment51:สาเหตุที่มอไซค์มันขึ้นมาวิ่งบนฟุตบาทได้เพราะกทมดันไปทำเนินขึ้นลงไว้ให้รถคนพิการมั้ง แต่ที่นี่เมืองไทย มอไซค์ถือโอกาสขึ้นไปวิ่งหน้าตาเฉย ฝรั่งเห็นตะโกนไล่มอไซค์ลงไปวิ่งข้างล่างเสียงดังลั่น งงมาวิ่งได้ยังไง
comment52:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment53:เพิ่งโดนไปวันก่อน ทางเท้ากว้างเกือบสองเมตร มันจะต้องมาวิ่งตรงเราเดิน เพราะมันเรียบสุด ดีสุด ขรุขระหน่อยก็ไม่ไปแล้ว
comment54:แถวฟุตบาท แถววงเวียนใหญ่ค่ะ ตำรวจจ้าขับบนฟุตบาทเลยโดยมีเมียซ้อนท้ายนั่งเก๋ๆ อารมย์แบบผัวขับรถไปส่งเมียทำงานจ่ะ บีบแตรซะลั่นเลย ต้องหลบสิจะหลบแทบไม่ทัน
comment55:ถ้าแถวหอน้องมีป้ายให้คนเดินด้วยให้จักรยานขึ้นด้วย ก็คือตรงนั้นเอาจักรยานขึ้นไปปั่นได้แหละครับ แต่ปกติจักรยานปั่นบนฟุตบาทกันคือต้องการจะเลี่ยงการขึ่สวนเลนบนถนนอยู่แล้ว หรือไม่ก็หลบฝาท่ออะไรบนถนน แล้วก็จะปั่นไม่เร็วเพราะพื้นมันไม่เรียบ ต้องหลบนู่นนี่ ใจเขาใจเราเนอะ ยังไงฟุตบาทมันก็ทางคนเดินอยู่ดี ไปยืมที่เขาใช้ยังไปไล่เขาอีก แย่จัง
comment56:ขี่ย้อนศร ฝ่าไฟแดง ขึ้นสะพานลอยข้ามแยก
ลงอุโมงค์ทางลอด วิ่งช่องทางด่วน ครบครับ
มอเตอร์ไซค์ ไทยแลนด์
comment57:เจ็บปวดยิ่งกว่า ที่ไม่มีแม้แต่ทางเท้าจะเดิน ร้านรวงต่อเติมยื่นออกมา จนไม่เหลือฟุตบาทให้คนเดิน จะเดินชิดขอบถนนรึยังเจือกมีรถจอดตลอดซอย เท่ากับพวกเราต้องเดินกันกลางซอยเลยทีเดียว เรื่องแบบนี้ต้องโทษเขต โทษ กทม มันคือปัญหาการจราจร มันคือปัญหาทำให้น้ำท่วม มันคือความปลอดภัยคนของ ทำไมไม่เหลียวแล

เราต้องเอาชีวิตไปเสี่ยงทุกวันใน ซอยรามคำแหง 164 ซอย 166 ปวดตับ
comment57-1:ตรงข้ามวัดบำเพ็ญใต้
comment58:ใจเขา-ใจเราครับ มองด้านเดียวมันก็ไม่ถูกต้องเสมอไป

-ผมเพิ่งเข้าใจก็ตอนที่ขับรถยนต์แล้วบ่นมอเตอร์ไซค์ที่มาเบียด น้องที่นั่งมาด้วยมันเหน็บว่า "พี่เคยขับมอร์ไซค์มั้ย แล้วพี่ด่ารถยนต์ที่มันมาเบียดมั้ย"
เอ้อ!!! จริงของมัน

- ผมเคยขับชนหมาที่วิ่งออกมาจากหน้าบ้าน พอผมเห็นก็บีบแตรและเหยียบเบรค แต่ก็ไม่ทัน ผลปรากฏว่า โดนด่า เสียค่าทำขวัญ 
เขาหาว่า หมามันตกใจเสียงแตรที่ผมบีบเลยวิ่งออกมา  
เล่นเอาผมกลัวหมา กลัวเด็กเล่นข้างทาง กลัวจักรยาน กลัวมอเตอร์ไซค์ไปเป็นเดือนๆ 

เกี่ยวมั้ยเนี่ย เล่าสู่กันฟังครับ
comment58-1:ถ้าหมาวิ่งออกมาแล้วชนรถผมแล้วเราต้องเสียค่าทำขวัญผมก็จะตอบกลับว่าซ่อมรถและทำสีรถผมด้วย..แลกกัน
comment59:แถววิทยุนี่ มอไซค์ขี่บนฟุตบาท แล้วฝรั่งไม่หลบ มอไซค์ยกนิ้วกลางให้ฝรั่งครับ 

อิอิ
comment60:ฝากบอกไอ่ลุงนั่นว่า พอ-ได้-แล้ว  ก่อนที่พวกกูจะไม่ทนต่อไปอีก
comment61:แถวบ้านเจอประจำ ลาดพร้าว80วิ่งย้อนไปเรียบด่วน
ส่วนตัว ถ้าคนไหนไม่ขี่แต่ลงมาเข็นผมรับได้ครับ แต่บางคันนี้ขี่มาอย่างไว บางทีบีบแตรไล่เรา เห็นแล้วใจเป็นอกุศลทุกที
comment62:แหะ ๆ  ขำขำ ครับ ถือว่า อยู่ในประเทศป่วย ๆ  ครับ
ผมเคยขับ เกือบเฉี่ยว รถมอเตอร์ไซ ที่ย้อนศร    สรุปว่า  มอไซคันนั้น  รีบบี้งมอเตอร์ไซ  มาหาเรื่อง
ด้วยความเคารพ  คุณย้อนศร  ผมหลบรถในช่องทางหลัก  คุณย้อนศร  คุณมีสิทธิโกรธรถในทางปกติด้วยหรือครับ Same same เลยครับ

นับวัน ยิ่งเยอะขึ้นครับ มอไซ ย้อนศร   รถยนต์ย้อนศร   สิบล้อ ย้อนศร  ก็เจอมาหมดแล้วครับ มีเหตุผลในการย้อนศร กันหมดทุกคัน
comment63:คนไทยส่วนใหญ่มีนิสัยมักง่าย เห็นคนทำผิดแทนที่จะห้ามทำตามทันทีแล้วก็บอกว่า ใครๆเขาก็ทำกัน
comment64:ผมหันไปมองนะ...แต่ไม่เคยหลบ ทางเท้าสำหรับคนเดิน ทำไมต้องหลบ มันอยากไปก็หาทางไปเอาเองสิ
comment65:เข้ามาสะเทือนไต โดนบ่อยเหมือนกัน
comment66:เป็นแบบนี้มันทั้งกรุงเทพ แล้วจะมีกฏหมายจราจรไว้ทำสากอะไร 
แถวบ้านเห็นทุกวัน พวกขี่บนฟุตบาท วันละ 40 - 50 คัน เซ็งโคตร
comment67:หงุดหงิดๆ รู้สึกหงุดหงิดมากเวลาโดนพวกลุงวินขี่มอเตอร์ไซค์มาบีบแตรใส่บนฟุตบาท คือแบบนี่มันทางเดินปะวะ อ่านกระทู้แล้วขึ้นจริงๆ แถมม.เราก็มีแบบนี้เยอะเลย เดี๋ยวนี้กลายเป็นว่าคนเดินเท้าอยู่บนฟุตบาทต้องมาคอยหลบพวกวิน
comment68:ยิ่งฟุตบาทช่วงถนนเพชรเกษม สถานีรถไฟฟ้าบางหว้านี่แย่มากเช่นกันค่ะ มอไซต์ พี่วิน นี่วิ่งเป็นปกติเลยค่ะ เราเคยบอกตำรวจค่ะ ที่ยืนตรงหน้าทางขึ้นรถไฟฟ้า เค้าว่า "รถมันติดครับ แบ่งได้แบ่งกันไป" เรางี้โกรธนะคะ บอกแบบนี้

แถมพอขับแบบนี้แล้ว มันต้องมีจังหวะขับข้ามปากซอย โหพี่แกไม่ดูรถเลยค่ะ ขับข้ามเลย ยอดจริงๆ ขนาดคนข้ามยังต้องหยุดดูรถเลยอ่ะ
comment68-1:สถานีบางหว้านี่สุดๆ
comment68-2:เห็นด้วยอย่างยิ่ง เจอทุกวัน ยิ่งถนนเพชรเกษม54 ปากซอยเขตภาษีเจริญและสน.ภาษีเจริญอาการหนักมีครบทุกอย่างของความไร้ระเบียบ บางครั้งรกเก๋งวิ่งขึ้นมาบนฟุตบาท รวมถึงหาบเร่แผงลอยด้วย
comment69:วันหน้าวิ่งไปล็อกคอเลยครับ
comment70:เข้าไปในทองหล่อเดินอยู่บนฟุตบาท ตรงหน้าร้านเกมส์ ตึกลิเบอตี้ 
มอไซค์ ย้อนศรขึ้นมาบนฟุตบาท บีบแตรไล่คนเดินสวน มีแม่และเด็ก ยืนรอแทีกซี่อยู่ ต้องอึ้มลุกหลบอีก 

เลว
comment71:อ่านแล้วของขึ้น
เกลียดไอคนพวกนี้ จนไม่รู้จะสรรหาคำบรรยายใด 

.. เคยโดน
comment72:ตอนเช้าๆ ผมกำลังจะออกจากซอย 
ต้องเหยียบเบรคกระทันหัน คันต่อหลังแทบจะเสยท้าย  
เพราะมอไซต์พุ่งย้อนศรมาจากฟุตบาท  

เจอประจำ จนต้องปรับตัว 
ด้านทางเข้าห้างบิคซีกับโลตัสนี่ก็บ่อย
comment73:ลูกชายเราวัย 7-8 ขวบ เดินกลับจากโรงเรียนกับพี่เลี้ยง เจอมอเตอร์ไซค์รับจ้างขี่บนฟุตบาธ ลูกเราหยุดยืนว่าตรงๆเลย...

"นี่มันทางเท้านะ ขี่มอเตอร์ไซค์ได้ยังไง" ผลคือ มอเตอร์ไซค์ก้มหน้างุดๆ ก่อนจะรีบขี่จากไปอย่างรวดเร็ว 
(นึกภาพตามที่พี่เลี้ยงมาเล่า อย่างฮา)
comment74:เราเคยโดนสาวยาคูลท์บีบแตรใส่บนฟุตบาท หันไปมอง บอกว่านี่มันฟุตบาทนะ นางก็เชิดหน้าส่งยาคูลท์ต่อไป 

คือ ถ้าขอกันดี ๆ ว่าขอทางไปหน่อย ก็ไม่อะไรอ่ะค่ะ (ถึงจะไม่ควรไปขึ่บนฟุตบาทก็เถอะ) อย่าไปบีบแตรใส่คนเดินบนฟุตบาทเลย ถ่อยเกิน
comment75:ผมเด็กต่างจังหวัดนะ ตอนเข้ากรุงเทพครั้งแรก ผมก็เดินฟุตบาตชิวๆเลย ตามความเคยชิน เจอแบบ จขกท เลย พูดไรไม่ออก 555+ กลายเป็นผมผิดซะงั้น
comment76:ในบางช่วงผมต้องปั่นขึ้นทางเท้า.. ต้องเป็นทางเท้าที่คนไม่พลุกพล่านจริงๆถึงขึ้นไป และปั่นช้ามากๆ ถ้ามีคนเดินขวางอยู่ดีดกริ่งด้วยเสียงน่ารักมุ้งมิ้ง ก้มหัวยิ้มหวานๆเอ่ยปากขอโทษนะคร้าบ..
comment77:ถีบเท้าคู่เลยถ้าย่านนั่นไม่มี cctv
แล้วแกล้งบิดๆนิดๆว่าโดนเฉี่ยวแล้วจะหนีเลยดึงไว้

ดูซิคนจะเชื่อมอไซค์วิ่งบนทางเท้าหรือคนแกล้งนอนบิด
comment77-1:มารยา(ท) ขั้นเทพเลยค่ะ
เป็นผู้หญิงนี่ อืมมมม
comment78:ผมขี่จักรยาน แต่ถ้าบนทางคนเดินผมจะจูงเท่านั้น

พวกมอเตอร์ไซค์นี่ผมไม่อยากไปมีเรื่องนะ รู้สึกมันไม่คุ้มกัน 
ได้แค่ความสะใจกับ คนตรรกะเพี้ยนๆ ที่ไม่มีวันแก้ได้ ...
comment79:ว่างๆ พาพวกไปดักจับพวกนี้บ้างก็ดี นะคุณตำรวจ มีทุกท้องที่ วิ่งบนฟุตบาท ขับย้อนศร บางทีย้อนศรบนสะพานก็มี เจอตรงสะพานข้ามถนนจรัลแถวพาต้าปิ่นเกล้า มาเป็นสิบเลยเกือบชนแล้วดีที่ขับช้า
comment80:เมื่อไหร่จะแก้ได้สักทีนะ ทางเท้าเต็มไปด้วยมอร์ไซค์และร้านขายของ
comment81:ลองย้ายไปอยู่เมืองนอกสักพักสิครับ  แล้วจะรู้ว่า การอยู่ในประเทศที่ บนฟุตบาท มีแค่คนเดินถนนกับจักรยาน มันดีแค่ไหน ใครมีโอกาสไปอยู่ประเทศอื่นที่มันดีได้ก็ไปเถอะ ไม่มีใครว่าคุณไม่รักชาติหรอก
          ส่วนเมืองไทย เรื่องห้ามมอเตอไซต์วิ่งบนฟุตบาทคงยาก เพราะวินที่ถูกต้องตามกฏหมาย ก็จอดบนฟุตบาทกันทั้งนั้น คือแค่เริ่มก็ผิดแล้ว แต่ไม่มีใครทำอะไร แสดงว่า มันถูกครับ และที่นี่คือประเทศไทย
comment82:มักง่ายก็เรื่องนึงครับ.. แต่ผมว่ามันอยู่ที่การออกแบบด้วย.. บางถนนสี่เลนจะให้มอไซค์เสี่ยงตายไปยูเทิร์นผมว่ามันก็ไม่คุ้มเสี่ยงเหมือนกัน.. แต่จะเอามาอ้างขับบนทางเท้ามันก็ไม่ถูกจริงๆแหละครับ ยิ่งมาบีบแตรใส่ด้วยยิ่งแย่มาก มักง่ายจนเคยตัว ผมก็เคยยืนรอเมล์ที่ป้าย มอไซค์วินขับมาใกล้ๆผมนี้จงใจไม่หลบเลยแหละเพราะรู้สึกเหมือนโดนแย่งสิทธิ์ไงไม่รู้.. เขาเปิดกระจกตรงหมวกแล้วพูดบอกว่าขอโทษนะค้าบ.. ผมนี้หลีกให้เลย ใจอ่อน
comment83:จริงๆ ถ้าจำเป็น จะขับบนทางเท้า ผมรับได้นะ แต่ต้องขับระวังๆ วิ่งช้าๆ
ไม่ใช่เร่งเหมือนอยู่บนถนน แทนที่จะค่อยไป พูดขอทางสุภาพ กลับกดแตรไล่ตนไปทั่ว
comment84:ตอบ จขกท. 
ตามกฏหมาย เฉพาะรถที่มีเครื่องยนต์หรือพาหนะเร็ว ห้ามขึ้นฟุตบาทค่ะ (ถามเพื่อนที่เรียนกฏหมายมา
ฉะนั้น จักรยานได้  แต่ รถอื่นๆไม่ได้ แม้แต่จอดทิ้งไว้ ยังไม่ได้เลยค่ะ (บางทีเห็นรถยนต์ที่จอด นั่นก็ผิดนะ)

แต่ว่า " ตำรวจไม่ทำอะไรทั้งนั้น  เพราะตำรวจไม่ชอบทำงานฟรีให้ประชาชน "
comment85:คห.83

นั่นแหละครับ จริงๆ มันก็ไม่เป็นอะไรหรอก แต่ปัญหาคือ พวกขี่ จยย. บนทางเท้าก็ดี ย้อนศรก็ดี บางคนก็กร่างเสียเหลือเกิน จนคนอื่นๆ เขาเอือมครับ

ผมเชื่อนะ สังคมไทยถ้าอ่อนน้อมถ่อมตนไว้ จะผิดนิดๆ หน่อยๆ ไปบ้าง คนไทยเราอลุ้มอล่วยกันได้อยู่แล้ว ถ้าไม่ใช่เรื่องคอขาดบาดตายแบบพวกดื่มแล้วขับ , แข่งรถบนถนนหลวง อะไรแบบนั้นครับ
comment86:ความจริงทางเท้าต้องให้สิทธิ์คนเดินเป็นสำคัญ
เมื่ออยากจะขี่รถบนทางเท้าก็ต้องยอมรับสภาพ
ถ้าคนเดินอยู่ก็ขับตามคนเดิน จะช้าแค่ไหนก็ตาม
ไม่ใช่เอาสะดวกแต่ตนเอง และไปแสดงสิทธิ์อำนาจเหนือคนเดิน
comment87:มอไซต์เค้าครองไปแล้วครับ
ขนาดวินมอไซต์บางวิน...ยังตั้งบนฟุตบาทเลย
comment88:ผมนี่ขี่ขึ้นทางเท้า และ ย้อนศร เกือบทุกวันเลยครับ T^T
คือ กลับรถไกลเป็นกิโลเลย ย้อนศรและขึ้นฟุตบาท แค่ ไม่กี่เมตรเองอ่ะคับ
แต่ทุกครั้งผมก็ขับช้าๆ ผมไม่เคยบีบแตรคนที่เดินอยู่ฟุตบาทเลยซักครั้งเดียว ไม่เคยเลยจริงๆ
ผมรอเค้าเดินผ่านไป หรือเค้าได้ยินเสียงจนเค้าหลบให้ แล้วผมผงกหัวก็ค่อยไป ครับ
comment89:ของผมเคยเจอแบบ เดินอยู่ดีๆบนฟุตบาท ทอมขี่มอไซค์มาอย่างเร็วแล้วบอกว่า "อยากตายหรอวะเดินแบบนี้" งง เลยตอนนั้น จะด่ากลับก็ด่าไม่ทันมันไปและ
comment90:อยากตั้งกระทู้อบบนี้มานานแล้ว TT ส่วนตัวเราเลยเวลาเดินจะพยายายามไม่หลบค่ะ เพราะถือว่าเป็นทางเท้าไม่ใช่ทางรถวิ่ง นอกจากพี่แกจะขับมาอย่างแรงบีบแตรแล้วเราตกใจก็คงต้องกระโดดหนี
comment91:เรากับเพื่อนไปเที่ยวจังหวัดนึง ใกล้ชายแดน เราเดินอยู่ดีๆ รถจักรยานยนต์วิ่งย้อนศรมา มันแบบแตร พร้อมมองเราแบบ อยากตายรึไง เรากับเพื่อนมองหน้า 
ไอ้.... 😧
comment92:สะพานวงแหวนอุตสาหกรรม

มีทั้งมอเตอร์ไซค์ รถกระป๋อง ตุ๊กตุ๊ก ซาเล้ง

ห้ามขึ้น มันขึ้นหมด

สะพานออกจะสูง ลมก็แรง ชนไปใครรับผิดชอบ

พอมีตำรวจตั้งด่านจับทางลงที (ปีละครั้ง) ก็มาออกัน

อยู่กลางสะพาน นี่มันตรรกะคนแบบไหน

อีพวกบิ๊กไบต์ก็เหมือนกัน น่าด่ากว่าคันเล็กๆยังรู้ว่าต้องชิดซ้าย

พวกบิ๊กไบค์คันโตๆ คงจัดจำพวกตัวเองเป็นรถยนต์ ขับไปกับรถใหญ่ บิดซ้ายบิดขวา

แซงปาดไม่รู้เรื่อง 

บางทีอยากจะชนๆไปให้รู้บ้าง เห้อ
comment93:เจ็บปวดเหมือน จขกท คะ เป็นมนุษย์คนนึงที่ต้องเดินบนฟุตบาททุกวัน และก็โดนมอไซด์ บีบแตร์ไล่ทุกวัน ย้อนศรบ้างก็มี รึจ่อตูดบ้างก็มี ปวดใจ
comment94:เคยแต่ เดินริมถนน เพราะไม่มีทางเท้า คือตรงนั้นมีร้านก๋วยเตี๋ยว เราจะเบี่ยงออก ก็เลยหยุดแล้วหันไปมอง มันมาเลยจ้า เฉียดทั้งเรา ทั้งร้านก๋วยเตี๋ยว  พี่ผู้ชายทราไปด้วยกัน ก็ยืนมองหน้ามัน มันจอดกลางแยกเลย แล้วลงมา ชี้หน้าด่าพี่เรา จนเราหายสตั๊น เลยด่ากลับ มันเลยจบ พวกนี้น่ะ ฟวย
comment95:อยู่จรัญนี่ปวดใจมาก เจอมันทุกวัน เดินๆอยู่มอไซต์รับจ้างเฉี่ยวก็เจอมาแล้ว ถนนก็มีไม่ลงไป น่าหงุดหงิด 
เคยครั้งนึง เดินอยู่กับเพื่อนไปหาอะไรกิน แล้วมีมอไซต์มาข้างหลังไม่เห็น เพื่อนเรามันดึงเราหลบ ด้วยความตกใจเราก็อุทานดังมาก "เ หี้ ย !!!!" แล้วมอไซต์ก็ส่ายหัวแล้วพึมพำอะไรก็ไม่รู้ เราเลยตะโกนว่า "ใช่ที่ขับมอไซต์ปะ แล้วยังมีหน้ามาบ่นอะไรอีก"

อยู่จรัญต้องทำใจ ไม่ว่าจะเดินตรงไหนก็มีแต่มอไซต์บนฟุตบาท มีตำรวจตั้งด่านที่ก็จูงมอไซต์ผ่านด่านกันที เป็นประเทศที่ฟุตบาทคือทางมอไซต์กันไปแล้ว

เฮ้อ! ประเทศไทย
comment96:คือหนูเป็นคนนึงที่เวลาขับมอไซค์แล้วจะไม่ชอบบีบแตรใส่ใคร ถ้าเขาเดินช้า เราก้จะหยุดให้เขาเดินไปก่อน ยิ่งเป็นจักรยาน จะไม่ค่อยปี้นๆใส่ หนูคิดว่า ถ้าไปบีบแตรใส่ แล้วเขาตกใจช้อคขึ้นมา หนูกลัววว เลยไม่กล้าาปี้นนนใส่ใคร
comment97:เดินบนทางเท้า กับพี่สาว 2 คน คุยกันไปด้วยค่ะ ไม่รู้ว่ามีมอไซต์ขับตามหลังมา
ได้ยินอีกที มอไซตะโกนมาว่า 

" ยัง ยัง ไม่หลบอีก "

เรากับพี่หันไปมอง 
เห้ยนี่มันทางเท้าไม่ใช่หรอวะ ไม่ใช่ที่ขี่มอไซ
อึ้งกันไปค่ะ คนเดินเท้าเจือกโดนด่า
comment98:เราเป็นพวกชอบปกป้องความยุติธรรมอ่ะ 555 ทุกเช้าที่เดินจากบ้านไปสถานีบีทีเอสเนี่ย มันจะมีรถมอไซชอบขี่ย้อนศรมา ขี่เร็วด้วย
แต่เราจะเดินเรื่อยๆ และเดินตรงกลางฟุตบาทเลย รถมอไซขี่มาเราก็ไม่หลบ และมองหน้าด้วย ให้รู้สึกผิดซะบ้างว่าขี่บนพุตบาทมันไม่ถูก และจะไม่มีสิทธิมาให้หลบด้วย
comment99:ทางเท้า = ที่ทำมาหากิน ?
 ทางเท้า = ถนน ?
 ทางเท้า = ???!!!
comment100:เรานี่แหละเคยโดน  คือมันขับตามหลังมาแล้วตอนนั้นเรากำลังเครียดๆ เดินคิดๆ อะไรอยู่เลยไม่ได้ยินอะ
ตอนนั้นโมโหสุดๆ แต่พูดอะไรไม่ออกเหมือนกัน เพราะกำลังอึ้งที่โดนยัยเด็กเปรตที่นั่งมากับคนขับมอไซด์ด่าว่า

"เอ้า ไม่หลบอีก หูหนวกเปล่าเนี่ย!!!" (พูดจาเสียงดังๆ ตามประสาเด็กประถมปากจัดๆ อะ)

คือมันใช่ปะเนี่ย โคตรเสียอารมณ์เลยที่เดินอยู่ดีๆ แล้วต้องมาเจอพวกนี้ด่าอะ -*-
comment101:เราเคยโดนค่ะ สามสี่ปีผ่านมาแล้ว วันนั้นเราพาน้องแมวไปหาหมอที่คลีนิคสัตว์
ตัวเราเองสะพายกระเป๋าส่วนตัวที่ไหล่ 1 ใบ เรามีน้องแมวสองตัวใส่กระเป๋า 2 ใบ 
1 ตัวต่อ 1 ใบ เราค้องกระเป๋าไว้ที่แขนสองข้าง แล้วเดินออกมาจากคลีนิคซึ่งเป็นฟุตบาท
ลงมาประมาณสามก้าว มีวินมอเตอร์ไซต์มาชนกระเป๋าน้องแมวข้างขวาเราเต็มๆ
(โชคยังดีที่เราไม่เดินล้ำไปอีกเก้าไม่งั้นโดนเราเต็มๆแน่ แต่ดันเป็นน้องแมวโดนแทน)
พี่วินมอเตอร์ไซต์หันมาพูดว่า "เดินซี่ซั้วไม่มองรถ ไม่มองถนน"


แต่ย้ำนะคะว่าเราพึ่งออกจากร้านยืนบนฟุตบาท ถ้าจะเดินจากจุดนั้นไปถึงริมถนน
ต้องเดินอีกสิบก้าวด้วยซ้ำ (ตรงนั้นเป็นทางเท้ายาวค่ะ)
แต่ตอนนั้นเราหันไปมองจำเลขเบอร์วินของเขาได้ แล้วตกใจเรื่องน้องแมวโดนชน
เลยรีบพากลับไปหาหมอให้ตรวจ ก็โชคดีค่ะไม่เป็นอะไรเพราะกระเป๋าใส่แมวเราหนา
มีแค่น้องสั่นและเครียดจากความกลัว

พอเรากลับถึงบ้านเลยโทรบอกคุณแม่ว่าเกิดเหตุแบบนี้เราไม่ได้เป็นอะไร
แมวก็ไม่ได้เป็นอะไร แต่คุณแม่เราเป็นพยาบาล อยากให้กันไว้ก่อน 
คือให้ไปลงบันทึกประจำวันไว้ เผื่อถ้าสามสี่วันข้างหน้าเป็นอะไร เราต้องไปหาหมอ
จะได้สามารถเบิกประกันสุขภาพได้ (ประกันเราเป็นสุขภาพ+อุบัติเหตุ ได้ทั้ง OPD IPD)
เราเลยแจ้งพี่ตำรวจที่ สน.พื้นที่เกิดเหตุ พร้อมบอกด้วยว่าเราไม่เอาความขอแค่ได้มีใบไป
เผื่อว่ามีอาการจะได้เบิกประกันได้ ซึ่งวันรุ่งขึ้นเริ่มมีรอบช้ำที่เเขนให้เห็นค่ะ 


หลังจากนั้นสามสี่วันพี่ตำรวจโทรหาเราและแม่เรา ว่าจะให้เข้ามาชี้ตัวคนขับ 
แม่เราบอกว่าไม่เป็นไรแม่เราไม่เอาความ พี่ตำรวจก็ยืนยันว่า
คนขับทำผิดกฏหมาย และเป็นคดีอาญา จะต้องทำการปรับและตักเตือน 
ยังไงก็ต้องให้เราเข้าไปดูว่าถูกคนไหม แม้เราไม่ดำเนินคดี แต่พี่ตำรวจจะดำเนินคดี


พอวันรุ่งขึ้นเย็นๆ เราก็ไปตามเวลานัดนั่งรอเขาประมาณ ครึ่งชั่วโมงบนโต๊ะพี่ตำรวจที่เป็นเวร
พอเขามาถึง เขาได้โยนเวินจำนวน 500 บาทลงบนโต๊ะหน้าแม่เราและพี่ตำรวจ
พร้อมบอกว่า " อ่ะ ตู มาจ่ายค่าปรับแล้ว พอใจตึงหรือยัง " (คำหยาบเราขอพิมพ์เพี๊ยนๆนะคะ)
แล้วก็มีชายดูอายุประมาณแม่เราดึงเขาออกไปนิดนึง  (ดูอายุ 50กลางๆ)


พี่ตำรวจสอบถามเราว่าใช่ไหม เราบอกว่า ใช่ ทางลุงที่มากับพี่วิน ก็พูดขึ้นมา
ในทำนองเล่าเรื่องชีวิตที่ผ่านมาของพี่วิน พ่อแม่แยกทางกัน,หาเงินเลี้ยงน้อง
ทำงานช่วยแม่จ่ายค่าเช่าบ้าน และอื่นๆ พร้อมปิดท้ายว่า
"คุณเป็นคนไทยรึเปล่า ทำไมเป็นคนไทยที่ไม่มีน้ำใจ ช่วยเหลือแค่นี้ไม่ได้
สงสารเด็กมัน ทำงานแต่เด็ก เขาเป็นหัวหน้าชุมชน เขาเห็นว่าเด็กเป็นเด็กดีมาก"


แม่เราเลยอธิบายว่าทางเราต้องการแค่ใบลงบันทึกประจำวัน เผื่อเป็นอะไรจะได้ไปเบิกประกันได้
ไม่ได้คิดจะเอาอะไรจากเขาเลย ทางพี่วินสวนขึ้นมาพร้อมชี้หน้าแม่เรา
"ไฮโซก็แบบนี้แหละ รวยแล้วคิดว่าคับฟ้าทำได้ทุกอย่าง เห็นแก่ตัว ไม่มีน้ำใจ เกิดมาเป็นคนไทยซะเปล่า"
เรานี่อยากจะชี้หน้าด่ามันกลับแต่แม่ดึงไว้ พร้อมถามพี่ตำรวจว่า ปกติเขาดำเนินการยังไง
พี่ตำรวจบอกว่าต้องดำเนินการปรับพี่วิน จดลงบันทึกการทำผิด และส่งเราไปตรวจที่โรงพยาบาล
กับหมอนิติเวชเท่านั้น ไม่ใช่การตรวจกับหมอ OPD ทั่วไป แม่เราเลยบอกว่าดำเนินการตามนั้นเลย


เพราะว่าแม่เราหมั่นไส้และโกรธที่โดนว่า เพราะการไปตรวจเขาเองก็ต้องเสียเงินค่าตรวจให้เรา
ซึ่งทางตำรวจจะเขียนใบนำส่งตัวตรวจ ซึ่งหัวใบจะเขียนว่า นำส่งศพหรือผู้บาทเจ็บตรวจร่างกาย
เพื่อให้เรานำใบนั้นไปยื่นกับโรงพยาบาล ในที่นี้เราแจ้ง สน.ประ__ชื่น โรงพยาบาลที่แม่เราต้องการให้เข้า
ตือ โรงพยาบาล__เวช (ข้างเดอะมอล์ลงาม) ด้วยเหตุผลคือ
1. เป็นโรงพยาบาลที่ใกล้บ้านและ สน. มากที่สุด
2. เรามีประวัติอยู่แล้วรักษาที่นี่ประจำ 
3. แม่เราหมั่นไส้ที่เขามาถึงว่าแต่เรา ไม่ฟังเหตุผลใดๆ 



เขาก็ยืนยันให้ไปโรงพยาบาลรัฐ ซึ่งเขาบอกต้องไป พระ__เกล้าเท่านั้น
(แถมชี้หน้าด่าเราซ้ำอีกด้วยใจความแบบเดิม ไฮโซ รวย ไม่มีน้ำใจ ไม่ใช่คนไทย)
ซึ่งไกลจากบ้านเรา และไม่ได้อยู่ใน สน. ที่พี่ตำรวจรับผิดชอบ
ทางพี่ตำรวจเลยตัดสินให้ไป __ เวช ตามที่แม่เราบอก 

(อย่าดราม่าเรื่องโรงพยาบาลรัฐหรือเอกชนเลยนะคะ เราเองเข้าเอกชนมาตลอด
เพราะเราเสียเงินค่าประกันสุขภาพแบบที่มีทั้ง OPD IPD ตลอดทุกปี เลยสามารถเข้าได้
สบายๆไม่ต้องเสียเงินเพิ่มเลย อีกทั้งแม่เราทำงาน รพ.รัฐ เขาเข้าใจและ
อยากให้เราได้รับบริการที่สะดวกสบายในการใช้ รพ.เอกชน ไม่ต้องรอนาน
เราเองก็ไม่ได้ รวย หรือไฮโซอะไรเลยจริงๆ แต่สำหรับที่บ้านเรา จะเก็บเงินไว้สำหรับเรื่องสุขภาพเยอะ
ประหยัดเรื่องอื่นเอา เช่นเรื่องกินเที่ยว เพราะแม่เราบอกว่ามันสำคัญมากถึงเวลาป่วยไม่มีเงินจะแย่)


พอไปตรวจทางโรงพยาบาลแจ้วว่าทั้งโรงพยาบาลมีหมอนิติเวช 1 คน และนัดตรวจให้
หลังจากตรวจพบว่าเรามีรอยช้ำ และเลือดออกใต้ผิวหนัง ก็ให้ยากลับมาทาตามปกติ 


สุดท้ายเราแค่จะบอกว่า คนเราสมัยนี้ใจร้อน คิดอยากจะพูดอะไรก็พูด ไม่ได้คำนึง
ว่าผลลัพท์จะเป็นยังไง เชื่อความคิดของตนเป็นหลักทั้งๆที่คนอื่นไม่คิดแบบนั้นเลย

ส่วนสำหรับพี่วิน นอกจากจะต้องเสียค่าปรับ (ซึ่งเราไม่ได้เรียนทางกฏหมายมาทำให้เราได้ความรู้
เพิ่มเติมว่าเราไม่เอาความ แต่ทางตำรวจดำเนินคดีได้ถ้าผิดกฏหมายและเห็นตามสมควร)

ต้องเสียค่าตรวจของทางโรงพยาบาลให้เรา ทำให้แม่เขาเดือดร้อน เสียเวลางาน
เพราะพอถึงเวลามาโรงพยาบาลเขาให้แม่เขามา ซึ่งเราเจอแล้วก็สงสารแม่เขานะ 
เขาดูลำบากจริงๆ แต่อีกใจที่คนในนี้อาจคิดว่าเราใจร้าย เราก็มองว่า
เราอยากให้เขาจ่าย จะได้มีประสบการณ์ว่ามันเสียทั้งเงินเวลา แถมแม่เสียใจ 
เพียงเพราะคำพูดแย่ๆ ของเขา โดนไม่นึกถึงคนอื่น ไม่เคารพคนอื่นเลย
วันหลังเขาจะได้ไม่ทำอีก ค่าตรวจวันนั้น 3000 หรือ 5000 เราไม่แน่ใจ
เพราะมีทั้งค่า x-ray และค่าตรวจกับหมอ
comment101-1:เป็นเรา เราก็ทำเหมือนแม่คุณนะ เพราะไม่ระวังคำพูด สักแต่ว่าพูด ก็ให้บทเรียนกับคำพูดที่ไม่ระวังสักหน่อย
comment101-2:เคยได้ยินมานานแล้วว่าตำรวจดีๆมักทำงานลำบากเพราะเจ้าทุกข์ไม่ค่อยเอาเรื่อง 
คนไม่ดีก็เลยได้ใจ คิดว่าทำไปก็ไม่มีอะไร อย่างมากก็โยนตังไปห้าร้อยแล้วจบ
โชคดีที่ได้เจอคุณตำรวจแสนดี โชคดีที่เป็นคดีอาญา และโชคดีที่พี่วินปากเสียจนทำคุณแม่โกรธได้

ไอ่เรื่องคนไทยมีน้ำใจนี่ก็นะ เราเห็นมีแต่คนจ้องจะเอาเปรียบคนไทยทั้งนั่นแหละที่ชอบหยิบยกมาพูด
comment102:โดนจักรยานชนบ่อยไป แต่ถ้าปล่อยให้จักรยานไปขี่บนถนนเดี๋ยวก็ตายหานอีก ถือว่าทำบุญแล้วกัน ทางจักรยานก็ไม่ใช่
comment103:อีกกรณีที่ชวนหงิด ตอนที่แว้นขับมอไซด์ผ่าน "วี้ดวี้ววว น้องสาว"
อยากสวนกลับมากเลยว่า [Spoil] คลิกเพื่อดูข้อความที่ซ่อนไว้"ไงไ*้เปรต"
comment103-1:ถูกใจมว้าากกกกก
comment104:ขอเล่าบ้างค่ะ
แถวบ้านเรา เจอบ่อยมากกกกก ถึงมากที่สุด และเจอแบบ จขกท. ที่บีบแตรไล่ด้วย
เราอยากบอกว่า นี่มันทางเท้า สำหรับคนเดินนะ ไม่ใช่ไว้ให้มอเตอร์ไซค์วิ่ง 
ลำพังแค่เดินไม่ให้ตกหลุม ตกร่องก็มากพอแล้ว สำหรับฟุตบาท แถวนี้ ยังจะต้องคอยหลบหลีก รถมอเตอร์ไซค์ที่เห็นแก่ตัวอีก
comment105:แถวหอ มีเยอะเหมือนกันคะะะ  เราไปซุปเปอร์แถวบ้านน มันใกล้เลยเดินไป ทั้งที่มีคนเดินพลุกพล่าน 
แต่มอไซต์มันก็ยังมีหน้าขับบนฟุตบาทบนคนขับไวยังกะอยู่บนถนน เฮ้ย ทางเท้า
comment106:เจอประจำ ไม่หลบ และยืนมองหน้า
comment107:เราก็เจ็บปวดนะ ขับมอเตอร์ไซค์เลนซ้าย ก็ชอบมีรถจอดข้างทาง รถเมล์เข้าป้าย แท็กซี่พุ่งเข้าเลยซ้ายกระทันหัน จะวิ่งเลยขวาก็ผิดกฎ
comment108:โดนบ่อยๆ ครับ ยังสงสัยอยู่ครับ ว่าผมทำอะไรผิด TT__TT
comment109:เคยขึ้นนะแต่ไม่กล้าไล่อะอายทางของเค้าเราก็ปล่อยให้เค้าเดินไปอิอิ
comment110:เคยเหมือนกัน เซ็ง ไฟก็ไม่เปิด จะรู้มั้ยเนี่ย
แต่ที่ญี่ปุ่น จะต้องหลบจักรยานแทน เคยเจอมาอย่างเร็ว พร้อมเสี่ยงกระดิ่ง กริ๊งๆๆ หลบแทบไม่ทัน

เอาเถอะค่ะ ขายของหาบเร่ เหมือนยกภัตตาคารซีฟู้ดมาตั้งริมถนนยังทำได้ 
ฟุตบาทประเทศไทยนี่มัน... เฮ้อ
comment111:เคยคล้ายๆ จกขท เลยครับ
แต่เป็นเดินข้ามทางม้าลาย ที่กดสัญญาณไฟแล้ว ตรงถนนอโศก
ตอนนั้นเหลือราวๆ 10 วินาทีได้ ก็มีพี่รถกระบะคันนึง เปิดกระจกแล้วพูดว่า
"ข้ามให้มันเร็วๆหน่อยสิว่ะ" ผมนี่...นิ่งเลย ร้องไห้หนักมาก 555
comment111-1:เจอเคสคล้ายๆกันค่ะ เราเดินเข็นรถเข็นเด็กข้ามทางม้าลายหน้าห้างดังห้างนึงในเชียงใหม่
เจอสาวสวยวัยจบหมาดๆ ทำงานใหม่ๆ รถก็ใหม่เอี๋ยม บีบแตรไล่

เราเลยหยุดเดิน ยืนหน้ารถน้องคนสวย มองหน้าแล้วชี้ไปที่พื้นทางม้าลาย ว่านี่ทางม้าลายนะ (เฟ้ย)
นางทำหน้าไม่รู้ไม่ชี้ มองไปทางอื่น .... หมั่น..มากกกก
comment112:เราก็เคยโดนเหมือนกันเลยยค่ะ แบบเดินๆอยู่กับเพื่อนมาบีบแตรปรี๊ดๆไล่หลังแต่เป็นเด็กพวกมาร้านเกมแว้นๆหน่อย เลยไม่กล้าสวนไปกลัวชีวิตจะไม่ยืน เจออย่างนี่มันเจ็บใจจริงๆนะ เราทำผิดอาร้ายยยยย มาบีบแตรไล่เฉย TT
comment113:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment114:ริมถนนสุขุมวิท ตำรวจขี่ขึ้นมาบนทางเท้าเองเลยค่ะ จะร้องเรียนใครดี

นอกนั้นก็วินมอไซค์ กับรถชาวบ้าน ทางก็แคบ ไหนจะต้นไม้ริมทาง พวกเห็นแก่ตัว
comment115:เราสารพัดจะกวนเท้าเลยค่ะ 55

ถ้าไม่กดแตรเราหลบให้นะ แต่ถ้ากดแตรเหรอ
ทางแคบๆ เราเดินแบบ เท้าต่อเท้า
ทางกว้างหน่อยก็เดินกางแขนกว้างๆเหมือนกลัวจั๊กแร้เปียก
ถ้ามอไซด์ด่า เราก็ตะโกนใส่ว่า นี่มันฟุตบาท!!!

เคยโดนเฉี่ยวด้วย =____= คนพวกนี้นี่แม่มมม
รักจะขึ้นฟุตบาทไม่หัดรอคนเดิน
comment116:โดนใจมากค่ะ
เราเจอบ่อยๆ
บางเจ้าก็ถ่อมตนนะ แบบไม่บีบแตร แต่แบบส่งสัญญาณเล็กๆว่ามอไซด์มานะ

บางเจ้านี่แบบ บีบแตรลั่น ทำฟึดฟัด
คือตอนนั้นมันก็มืด เราไม่กล้าโวยวายอะไรมาก
ได้แต่คิดในใจ นี่ตูผิดใช่ปะ
ทางเดินเท้าป่าววะ?

ส่วนใหญ่เป็นพี่วินค่ะ

ฟุตบาทนี่พังระเนระนาดค่ะ  คือมันไม่ได้ถูกออกแบบให้มอไซด์วิ่งปะ?

และเราไม่เข้าใจอย่างนึง
แบบ ทำไมฟุตบาทมีทางลาดอ่ะ
คือเหมือนจใจทำให้มอไซด์วิ่งอะ

ประเทศนี้ดีจุงเบย

จะเอาอะไรกะพี่วิน

หัวหน้าวินตัวจริงคือใคนก็รู้กันอยู่

ว้ายแมวพิมพ์
comment116-1:ทางลาดบนฟุตบาท -> สำหรับรถเข็น ผู้พิการค่ะ
comment117:ดีแล้วที่ไม่โดนชนค่ะ

เราโดนชนจากด้านหลังบนทางเท้าค่ะ  ไม่ต้องบอกก็คงเอาได้ว่าชนแล้วหนี... แถมตะโกนด่าเราด้วยนะ

จนบัดนี้ยังงงเลยค่ะว่า เค้าขับมาด้านหลังเรา แถมไปบีบแตรเตือนอีก นี่จงใจฆาตกรรมป่าวเนี่ย
comment118:ไม่เคยเจอกับตัวนะพวกขี่บนฟุตบาทเนี่ย เจอแต่พวกชอบขายของบนฟุตบาท
เมื่อก่อนนี้แทบจะไม่ได้เดินบนฟุตบาทเลย ทั้งร้านค้าทั้งร้านก๋วยเตี๊ยวจับจองกันหมด
มาตอนนี้โดนสั่งถอยกันเป็นแถบๆ ทหารลงมาตรวจเองเดือนละ 2 รอบไม่ระบุเวลา
 (มีบางร้านชอบเนียนตรวจปุ๊บเอากลับมาวางต่อ) ตอนนี้เลยเดินส่ายก้นได้เต็มที่ค๊าาาา
comment119:การอันอีไพร่พวกนี้เป็นเสนียดแก่แผ่นดิน  หากไม่มีพวกมันแล้วไซร้แผ่นดินจักได้สูงขึ้น ข้าจำต้องสั่งให้ราชมัลนำตัวพวกมันไปฟันคอริบเรือน มิให้ผู้ใดเอาเป็นเยี่ยงอย่างสืบไป
comment120:เคยเดินบนฟุตบาท มอไซขี่มาด้านหลัง
เราขวางทางนาง พอรู้ตัวเลยหลบให้ แต่หลบช้าไปหน่อย
นางขี่ผ่านไปแบบฟึดฟัด แล้วหันมาด่า ฟวย ใส่หน้า

ถ่อยและไร้สติมาก ขอให้ได้ขี่มอไซค์ตลอดไปค่ะ
comment121:เคยเจอเหมือนกัน
เค้าขับมาบีบแตรใส่เราซึ่งเราเดินอยู่ข้างหน้า เราก็หลบแล้วตะโกนว่า "นี่ฟุตบาท มันใช้ที่ขับรถมั้ย!"
นางทำหน้าดุใส่ แต่สงสัยเห็นเราทำท่าทางหาเรื่องเต็มที่ (แอบเห็นนางทำหน้าเหวอนิดนึง)
แล้วรีบขับหนีไปเลย

ตอนนั้นอายมากตะโกนจนคนหันมามองทั้งป้ายรถเมย์เลย
comment122:เห็นคนพิมพ์ ฟุตปาธ ผิดแล้วปวดใจ
comment123:ใครเคยเดินทางเท้าตรงข้ามน้ำตกเดอะมอลล์โคราช มอไซจอดบนทางเท้าเรียงกันเป็นตับจนเป็นเรื่องปกติไปละ
comment124:เข้าใจเลย ก็เคยโดนเหมือนกันนะ เดินๆ อยู่มีมาบีบแตรไล่เรา ให้หลบ........... งง มีงี้ด้วย
comment125:วันนี้ครับ มาเดินเล่นออกกำลังกายกับแม่ เห็นจะๆ เลย มีรถมอไซด์ตามหลังเรามา แล้วแบบ
เฮ้ย ตำรวจแกโบก แล้วปรับเว้ย คือพอเดินห่างออกมานี่เฮลั่นมาก ดีใจสุด แบบ สมควรแล้ว 555
คือทำไมเราต้องทน นี่ทางเท้าปะ นอกจากจักรยานมันควรมีอย่างอื่นนอกจากคนเดินกับจักรยานปะ
ระหว่างทางก่อนเจอตำรวจนี่ก็เพิ่งแช่งไป วันนี้ปากศักดิ์สิทธิ์ดีจัง 555 สะใจพะยะค่ะ !!
comment126:เคยเจอเหมือนกัน มันแค้นตรงมาด่าเรานี่แหละ ตัวเองทำผิดยังจะมาว่าคนอื่นอีก
comment127:ไม่รู้จะแก้ยังไงจริง ๆ เพราะยังไงก็ต้องหลบ

ปัญหาอยู่ตรงเสียความรู้สึก ถ้าจะแก้คงต้องทำใจปล่อยวาง
comment128:กฎหมายบ้านเรามันเปิดช่องเองแหละครับ เพราะมีห้อยท้ายหลังจากการห้ามว่า "หากไม่จำเป็น" แสดงว่าถ้าจำเป็นก็ขี่ขึ้นไปได้ จริง ๆ ควรห้ามทุกกรณีไปเลย
comment129:มอร์ไซด์รับจ้าง วิ่งบนบาทวิถีมีมากมาย เห็นได้ทั่วไป
ลองสังเกตุดูตามสถานีรถไฟฟ้า ตั้งแต่รัชดา ไล่ไปเรื่อยๆ
ห้วยขวาง สุทธิสาร พระรามเก้า เพชรบุรี อโศก ... เห็นเค้าขับมา
ต้องรีบหลบเลยน่ะ ถ้าเค้าไปแจ้งความ เราอาจโดนจับข้อหา
เดินบนบาทวิถีกีดขวางจราจร...
comment130:"ฟุตปาธ"

"ทางเท้า"

"บาทวิถี"
comment131:ปัจจุบันรถจักรยานยนต์สามารถขี่บนทางเท้าได้แล้วครับ

เพราะถ้าขี่ไม่ได้ จะต้องมีตำรวจมาคอยยืนห้ามตรงทางขึ้นทางเท้า

นี่ปล่อยให้ขี่ขึ้นไปได้ แสดงว่าไม่ห้ามแล้ว

ส่วนพวกที่ขึ้นไปขี่แล้วถูกจับนั้น คือตำรวจเขาหิวเงินครับ ไม่ได้ห่วงความปลอดภัยของคนเดินเท้าอะไรหรอก

ถ้าตำรวจจะป้องกันไม่ให้มอเตอร์ไซค์ขึ้นไปขี่จริงๆ จะต้องมายืนดักตั้งแต่ทางขึ้นทางเท้าครับ ไม่ใช่พอขึ้นไปแล้วค่อยมาจับ
comment132:อยากให้แฟนผมเป็นมอเตอร์ไซค์ เธอจะได้มีแตรให้ผมบีบ
comment133:เราอยู่อเมริกา กลับไทยไปตอนมกราที่แล้ว และเช่าห้องอยู่ลาดพร้าวซอยสิบแปด 
ตกใจ และ อารมณ์เสียมากๆที่มอเตอร์ไซด์มาบีบแตรใส่ ขี่บนทางเท้าหน้าตาเฉย
เราก็หันขวับไปด่าด้วยสายตา  อีกไม่กี่วันต่อมาเราไปเที่ยวอินเดีย สิบวัน...
กลับมาเห็นประเทศไทยเป็นสวรรค์เลย มอเตอร์ไซด์บนทางเท้าเหรอ เรื่องจิ๊บๆ
น่ารัก น่าเอ็นดู๊  เพราะที่อินเดีย ไม่มีทางเท้าให้คนเดินเลยสักนิด ถัดจากหน้าร้าน
ข้างทางก็เป็นถนนเลย แล้วก็มีสารพัดรถ สัตว์ใหญ่ๆเช่นวัว กองขยะ รถก็บีบแตรใส่กันอย่างหูดับ
เราก็ต้องฝ่าเดินไปให้ได้
comment134:ที่นี่ประเทศไทย...  ไม่มีที่ให้คนเดินเท้า T_T
comment135:เคยเจอ ว่าตำยวจขับขึ้นทางเดินเท้าซะเอง เสียดายที่ถ่ายรูปไว้ไม่ทัน
comment136:ผมเจ็บกว่าครับ
เดินอยู่ดีๆ พวกก็มาเฉี่ยวผมจากด้านหลัง
แล้วยังหยุดรถเปิดหมวกหันมามองหน้าอีก

คือกรูผิดเหรอที่ไม่เห็นเมิงแล้วเดินไปขวางทางเมิงเข้า
ก็กรูไม่คิดว่าจะมีรถมาวิ่งบนฟุตบาทเร็วๆแบบนั้น
ไว้เดี๋ยวจะหากระจกมองข้างมาถือไว้แล้วกัน  จะได้มองก่อนเปลี่ยนทิศทางการเดิน
comment137:อ้าว...พี่น้องสองล้อ ที่มาเรียกร้องการขึ้นสะพาน ลงอุโมง วิ่งเลนขวา ถ้าเรียกร้องได้แล้ว

มาเรียกร้องปัญหานี้ด้วยนะครับ ผมขอเถอะ!!!

ผมนี่ เก๊าฑ์แDกตรีนเดินกะเพกกะดืบๆ ไปซื้อ White Potion แม่มขี่มาจี้กรุอีก เอ่อถ้าขี่มาแล้วพากรุไปด้วยกรุก็คงไม่โกรธนะ...
comment138:เรายืนรอรถตรงป้ายรถเมล์แท้ๆยังโดนมอเตอร์ไซค์บีบแตรเลยค่ะ
comment139:RBAC เลย มันจะมีทางทีาเดินจากข้างหลัง ม. ไปถนนตลาดแฮปปี้แลนด์ พวกมอร์ไซต์จะอาศัยทางเล็ก ๆ นั่นขับไป จนวันนึง มีป้ายมาติดว่า ทางเดินเท้า ไม่ใช่ทางสำหรับรถมอร์ไซต์ เราเห็นด้วยนะ ทางพังมาก แล้วแบบ นักศึกษาเดินกันสวนไปมา มอร์ไซต์ขับตามมา บีบแตรไล่ คือไร ทางก็ชัดอยู่แล้วว่าเดินเท้า ถ้าจะไม่ให้ขับรถขึ้น เราว่านะ กมม. น่าจะเอาเสาปักตรงกลางทางทั้งสองฝั่งเลย ดูซิ จะแทรกทางไหน เราเห็นหลาย ๆ คนก็เดินกันปกติ ไม่สนใจเสียงบีบแตร คือ ดีอ่ะ อารยะขัดขืน ส่วนใหญ่เป็นวิน วิ่งรับส่งผู้โดยสาร ทางซ่อมแล้วพังอีก น่าจะขับ ๆ แล้วพังตกลงไปซักคัน 2 คัน จะได้เข็ด
comment140:ผมอาจจะสกายคิกใส่ลุง
comment141:ถ้าเป็นผม กระโดดถีบให้ร่วงคารถเลยนะครับ โลกสวยหลบไปนะฮะ เพราะคนเราต้องรู้จักเคารพผู้อื่น แต่ถ้าผู้อื่นไม่เคารพเราก่อน ก็ไม่ต้องไปทำตัวเป็นพ่อพระแม่พระมากมายฮะ มันแก้ยากสำหรับคนพวกนี้ ถีบให้ร่วง ให้รู้เรื่องไปเลย
ขับมอไซต์เหมือนกันยังไม่กล้าทำสันดานเสียขนาดนั้น
ทำสันดานเสียแล้วไปด่าเค้าอีก ต้องถีบสถานเดียว
อย่าโลกสวยกันมากนักนะเพราะความเป็นจริงคือ
ทางเท้า มีแผงลอยขายของและร้านข้าวแกงหรืออื่นๆสารพัดจะขาย
ทางเท้า มีวินมอไซต์มาจอด
ทางเท้า รถมอไซต์มาวิ่ง
ทางเท้า เอารถยนต์มาจอด
ส่วนคนที่เดินต้องลงไปเดินบนพื้นถนน

title:ทำไมครูถึงเป็นหนี้ครับ เป็นหนี้เยอะกว่าอาชีพอื่นๆ จนกลายเป็นปัญหาระดับชาติ
comment:ข่าวหนี้ครูทุกปี เลยสงสัยว่าเพราะอะไรอาชีพครูถึงเป็นหนี้เยอะกว่าอาชีพอื่นๆ ทั้ง ๆที่เงินเดือนก็ไม่น้อยกว่าอาชีพอื่นเลย

งานก็ไม่ได้หนักมาก
comment1:หน้าตาในสังคมอาชีพงัย ต้องเสริมกันหน่อย
comment2:ครูมีค่าใช้จ่ายทางสังคมเยอะ ไหนจะเพื่อนร่วมงาน หัวหน้า ไหนจะนักเรียนอีก
comment3:ที่เรารู้จัก  คุณเธอกู้หนักมาก  กู้สหกรณ์  กู้ธนาคาร  
ใช้จ่ายสุรุ่ยสุร่าย  เอาไปซื้อหวย งวดละเกือบหมื่น   ตัดเสื้อ  กินเที่ยว
comment3-1:เราว่าหวยคือตัวแปรของทุกอาชีพเลย

จะติดหนี้ติดสินก็ตรงนี้แหละ
comment3-2:3-1 ไม่เกี่ยวครับ บางคนก็เล่นหอมปากหอมคอ
comment4:รัฐบาล เปิดโอกาสให้กู้เยอะมาก
comment4-1:สหกรณ์ตัวดีเลย
comment4-2:จริง แล้วพอเป็นหนี้จ่ายไม่ไหวก็เข้าไปอุ้ม ก็สบายไป
comment5:สังคมเยอะ
comment6:สังคมชนบทนับถือคนเป็นครู เครดิตเลยดี จึงกู้ได้เยอะ 
หนี้เลยเยอะตาม
comment6-1:เกี่ยวอะไรกะสังคมชนบท. 
เครดิตดี ก็แค่จ่ายตรง
กู้ได้เยอะก็เพราะจ่ายตรง
ไม่เกี่ยวเล๊ย!!!...กับสังคมชนบท
comment6-2:ทำไมจะไม่จริง จริงตรงสังคมชนบท ยกย่องเชิดชูครูมากกก บ้านทางแม่เราเป็นราชการครูกันหมด แม่เราก็ด้วย พี่ น้า น้าสะใภ้ ทุกคน  แต่ที่บ้านเราดีหน่อยกู้มั้ยกู้ แต่กู้แค่เรื่องจำเป็นไม่ได้หรูหรา แม่ยังไม่มีทองใส่เลยทำงานมาตั้งนาน ในขณะเพื่อนครูคนอื่นๆ กู้ไปเที่ยว ตปท ซื้อรถ ซื้อบ้าน ซื้อทอง แต่สังคมคุณแม่เยอะมากๆจริง ดีที่แม่ไม่สนใจจะทำตาม รถก็เก่าๆ บ้านเรามีรถแค่คันเดียว บ้านก็หลังเก่า ไม่ย้ายไปไหนเพราะเราอยากอยู่ใกล้กับพี่น้อง สหกรณ์มันจะชวนกู้เสมอๆ ว่าดีอย่างนั้นอย่างนี้ ครูเป็นหนี้เยอะมากๆ สมัยแม่เราเป็นครูใหม่ๆ ประมาณ 30ปีกว่าๆ รัฐให้วงเงินกู้เกือบ3ล้านทั้งที่เงินสมัยนั้นถึงหมื่นมั้ยยังไม่รู้เลย
comment7:รู้จักคนกู้หลายล้านสิ้นเดือนเหลือเงินพันกว่าบาทสงสารเด็กไทย
comment8:...หลายคน จมไม่ลง ครับ...
...กู้ง่าย  คิดว่า อตาคต มั่นคง หมดกังวล เรื่องรักษา พยาบาล เพราะเบิกได้...
...มีเงินบำนาญ เยอะ ด้วย...
...กู้แหลก ...
comment9:เงินเดือนข้าราชการครูถือว่าเยอะนะครับ และเพดานจะสูงกว่าข้าราชการอื่นๆ ส่วนที่ว่าทำไมเป็นหนี้เยอะ ก็ส่วนหนึ่งมาจากหน้าตา คือการแต่งตัว รถใช้ eco ไม่ได้ครับ อย่างต่ำต้อง C หรือ D segment นะครับ แล้วทำไงล่ะ เพื่อหน้าตา กู้ซิครับ สหกรณ์ ผลัดกันกู้ ผลักกันค้ำ ครื้นเครงดี มีอยู่ช่วงนึง ได้ข่าว สหกรณ์บางที่ สภาพคล่องเหลือเยอะ เปิดโครงการเงินกู้ (ประมาณว่าเพิ่มสุข) ท่านๆ ก็กู้กันมันไปเลย ถ้ากู้ลงทุนก็ว่าไปอย่าง แต่กู้มาเพื่อบริโภคนี่แหละ ตัวทำให้ครู เป็นหนี้โงหัวไม่ขึ้น  ย้ำนะครับ เงินเดือนครูไม่น้อยนะครับ แนะนำก่อนส่งบุคลากรเป็นครูให้ครูเหล่านั้นได้เรียนวิชาการเงินส่วนบุคคลก่อน แล้วอาการเป็นหนี้ของครูน่าจะเบาลง ถ้ารัฐช่วยตลอดก็ไม่ต่างจากชาวนาครับ
comment9-1:ไม่ต้องถึงขนาดเรียนวิชาการเงินหรอกค่ะ....เรียนคำว่า "พอเพียง" ให้เข้าใจก่อนดีกว่า
จากที่มีญาติเป็นครู เหตุเกิดหนี้ส่วนใหญ่
1.กู้ซื้อรถ
2.กู้ซื้อบ้าน
3.แข่งขันกันเรื่องลูกและครอบครัว
4.อื่นๆ เช่น ไถ่นาให้ที่บ้าน (อันนี้ดี) อุปกรณ์การเรียนการสอนที่ลงทุนซื้อเอง (อันนี้ครูต่างจังหวัดจะมีเยอะ)
comment9-2:ข้อความซ้ำ
comment9-3:ผลัด​กัน​ค้ำนี่ตัวดีเลย
ประมาณ​จมไปครึ่ง​ตัวแล้วก็​เลยตามเลย​ จัดการกู้มาเสพสุขให้เต็มที่​ พี่ค้ำให้น้องน้องค้ำให้พี่นะ​ เพลิน​กันละ
comment9-4:คห นี้ ผมนึกว่า ผมเข้ามาตอบเอง จะพิมพ์แบบ คห นี้เลย
ยืนยันว่า รายได้ครูไม่น้อยครับ ทำวิทยฐานะได้อีก

เรื่องการเงินส่วนบุคคล ผมที่เห็นด้วยมากๆ ครูที่ผมรุ้จัก ไม่สนใจกับดอกเบี้ย

กู้เงินสหกรณ์ ดอกเบี้ยประมาณ 6 กว่าๆ ถึง 7 % กู้ไปซื้อประกันลดหย่อนภาษี เฮ้ยๆๆ นักการเงินครับ บอกผมหน่อยมันคุ้มมั้ย
แล้วเจ้าตัว ก็รายได้ยังไม่ถึงเกณฑ์เสียภาษีด้วยนะครับ

บางคนกู้ไปซื้อบ้าน ซึ่งจริงๆ แล้วดอกเบี้ยบ้าน 3 ปีแรก มันแค่ 3% กว่าๆ แค่นั้นเอง แต่ไปกู้ 6% มาซื้อ ทำไปเพื่ออะไรครับ
comment9-5:ถูกต้องค่ะ เราเป็นครู สังคมรอบตัวเป็นแบบนั้นจริง ๆ แต่เราไม่ได้บ้ากู้นะ
comment10:เป็นหนี้เฉพาะบางคนครับ คนรู้จักที่ทำอาชีพนี้ และเพื่อนที่เรียนมาด้วยกันก็ไม่เห็นมันกู้สักคน
comment10-1:กลับกัน 
ญาติผมเเละคนที่ผมรู้จัก ที่เป็นครู  กู้กันทุกคน
บางคนมีบ้านหลังใหญ่ มีรถคันโต
บางคนโดนหักเเล้ว เงินออกไม่ถึง 3000 บาท/เดือน
บางคนไปกู้นอกระบบ 
เเล้วแต่คนอ่ะนะ
comment11:เป็นทุกหน่วยงาน ยิ่งข้าราชการระดับกลางลงมาถึงล่าง ไม่มีหนี้ไม่มี
comment12:นิสัยคนไทยบางคน  ให้กู้ได้ก็กู้
คนเรียนจบครู ก็ไม่ใช่จะฉลาดทางการเงินทุกคน
กู้เเล้วเอามาทำอะไร นี่เเหละคือปัญหา
comment13:ที่เป็นหนี้ แก้ไม่หาย เพราะ สหกรณ์ครู กู้ง่าย เนื่องจากอาชีพครู  มักเป็นกันถาวร ไม่เอาออกและไม่เลิกเป็นกันง่ายๆ ดังนั้น สหกรณ์จะมองว่าครูเป็นอาชีพที่มั่นคง 

พอกู้ง่าย ก็กู้กันเรื่อยเปื่อย หลายๆคนใช้กันกันอย่างฟุ่มเฟือย ครูยุคก่อน ไม่ได้มีนักเรียนสอนพิเศษมากมายแบบครูยุคปัจจุบัน เงินเดือนครูยุคก่อนจึงได้ค่อนได้จำกัด เฉพาะเงินเดือน 

ครูหลายคน เป็นพวกหน้าใหญ่ ใครซื้ออะไร ก็ต้องซื้อด้วย ออกรถใหม่ ปลูกบ้านใหม่ ของใช้ ... ไปดูเถอะ สังคมโรงเรียน นี่จะมีขายตรงกันเยอะมาก เพราะชอบซื้อตามๆกัน 

ครูที่เค้ารู้จักใช้เงินก็มีเยอะมากๆ พวกที่ไม่มีหนี้ ก็เยอะ ... แต่ปลาเน่าตัวเดียว มันก็ทำให้เหม็นไปทั้งเข่งได้
comment14:ด้วยจำนวนครูที่เยอะกว่าหน่อยงานอื่นมาก ดังนั้นสหกรร์จะโตมาก ทำให้กู้ได้วงเงินที่เยอะกว่าอาชีพอื่นในระดับเดียวกันครับ
comment15:จะกู้ก็กู้ไป รับผิดชอบตัวเองได้ก็พอ  แต่ปัญหาคือพอกู้แล้วใช้คืนไม่ไหว  ดันจะให้รัฐบาลช่วยนี่ล่ะที่มันน่าด่า  เป็นครูแท้ๆ แต่ดันจะปัดความรับผิดชอบให้คนอื่น แบบนี้จะสอนเด็กให้มีวินัยได้ยังไง

ปล. พูดถึงครูที่เป็นหนี้แล้วขอให้รัฐช่วย  ไม่เกี่ยวกับครูที่กู้แล้วรับผิดชอบตัวเองได้
comment16:นี่แหล่ะคือสาเหคุที่ทำให้...คนไทยชอบกู้
เพราะครู สอนจากประสบการณ์ ชีวิตจริง....ชีวิตนี้อยู่ได้ โดยการกู้.

ปล.ผมไม่ได้ประชดนะ...หนี้ครัวเรือนประเทศเราสูงขึ้นมาก เพราะโดนสอนมาแบบนี้แหล่ะ...กู้ให้มากที่สุดเพื่อหน้าตา.
comment16-1:ครูที่เคยสอนคุณ
เค้าสอนให้คุณกู้ด้วยเหรอ
comment17:หนี้ สหกรณ์ครู ดอกถูกตรับ
ครูหลายท่าน กู้ ไปลงทุน ปล่อยกู้ต่อ / ซื้อที่ / อาคารพาณิชย์ให้เช่าต่อ
comment17-1:ใช่เลย
comment17-2:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment18:มีแต่ความรู้วิชาการ ไม่มีความรู้ทางการเงิน
comment18-1:แบบนี้ครูสอนบัญชี หรือ การเงิน ก็จะไม่เป็นหนี้หรือครับ ??
comment18-2:ผมว่า บัญชี การเงิน ก็แค่ศาสตร์หนึ่งเกี่ยวกับเงินครับ มันยังค่อนข้างอยู่นอกประเด็นกับเรื่องไมด์เซ็ตของการใช้เงิน การลงทุน การจัดการเงินในชีวิตประจำวัน เป็นเรื่องของกิเลส และภูมิคุ้มกันทางการเงินครับ เรื่องพวกนี้เรียนรู้ผ่านประสบการณ์ชีวิตครับ ( อ่านหนังสือไป เข้าใจ แต่ทำไม่ได้ก็มี )
comment18-3:โอย ขนาดคนมีความรู้การเงินปล่อยสินเชื่อหลักร้อยล้าน โบรกเกอร์มีพอร์ทลูกค้าหลักร้อยล้าน
ยังชักหน้าไม่ถึงหลังกันเลยค่า 😂

บางทีความรู้การเงินก็ไม่ช่วยนะ


แต่ครูนี่เป็นหน้าตาล้วนๆ แถมกู้ง่ายจริงๆ (ญาติเราเป็นครูเยอะ)
comment19:ครูส่วนใหญ่ จบใหม่ เงินเดือน 15000 ก็ซื้อรถกันแล้วค่ะ คิดว่างานมั่นคงมากมั้งคะ
ดิฉันเคยทำงานแบงก์ รับรู้เรื่องหนี้ ชพค. ข้าราชการ พักนึง พบว่า
หน่วยงานรัฐโดยเฉพาะ ครู และ ตำรวจ ทหาร เอื้อโอกาสให้กู้ได้เยอะมากค่ะ อย่างครูจบใหม่ กู้สหกรณ์ได้เกือบล้าน
พอกู้สหกรณ์หมุนไม่ทัน มากู้สินเชื่อสวัสดิการแบงก์ ไปหมุนต่อ เลยเป็นหนี้เยอะขึ้นเรื่อย เป็นหนี้สองทางด้วย
บางคนหนี้รถด้วย เห็นสลิปเงินเดือนเหลือพันสองพัน ก็เห็นมาแล้วค่ะ เป็นหนี้ยันเกษียนเลยทีเดียว
บางคนนี่กู้มาแต่งงาน เพื่อหน้าตาทางสังคม ยิ่งไปกันใหญ่เลยค่ะ
กู้ๆ ค้ำๆ กันวุ่นวายมาก 
เคยเจอ ผอ. รร. โดนฟ้องล้มละลาย หลังเกษียนไม่เหลืออะไรเลย ก็มี
นี่ไม่ได้ว่าทุกคนนะคะ เฉพาะบางคน
comment19-1:เจอกับตัวเลยครับ น้องสาว พึ่งเป็นครูเดือนแรกกู้มา 1 ล้าน ซื้อรถเงินสดมาจอดไว้บ้านเพราะมันสอนโรงเรียนที่บ้าน ไม่รู้มันจะซื้อมาทำไม รถที่บ้านพ่อก็มี แล้ว
comment19-2:กู้จนใน slip เหลือเดือนนึงไม่ถึงพัน ก็เห็นมาแล้วครับ
ที่อยู่ได้ ก็เงินสามีทั้งนั้น
comment20:กู้มาแล้วเอาไปปล่อยต่อร้อยละ10เยอะแยะครับ  เพื่อนผมเป็นครูหลายคนทั้งครูอาชีวะ,ประถมศึกษาก็ยังไม่เห็นว่าใครใช้เงินสุรุยสุร่าย
ก็เใช้เงินเหมือนข้าราชการทั่วไป มีโครงการสวัสดิการนั้นนี่มาให้กู้ส่วนโหญ่ไม่มีใครปล่อยผ่านก็กู้กันปกติเหมือนปัจเจกบุคคลทั่วไป
เพียงแต่ช่องทางเป็นหนี้มันเปิดโอกาศให้มากเมื่อคุมกิเลสไม่ได้มันก็เป็นอย่างที่เห็นครับ
comment21:กู้มาปล่อยกู้
มาสร้างบ้าน
มาฝากสหกรณ์ ดอกเบี้ยมากกว่า
มาซื้อที่ อาคารพาณิชย์ให้เช่า
แบบนี้ยอมกู้ครับ
comment22:ครูเขาก็อยากมีบ้านมีรถบ้างนะซิครับ จะให้อยู่บ้านหลวงทั้งชีวิตก็คงไม่ได้ สมัยนี้บ้านหลวงก็หายากแล้ว  ถึงจะมีอยู่เกษียณก็ต้องคืน

อาชีพอื่นเขาก็มีรถใช้กัน จะให้ครูเดิน ขึ้นรถเมล์ กันหรืออย่างไร ครูจะลืมตาอ้าปากบ้างจะไม่ได้หรืออย่างไร กู้เงินไม่ว่าคนรวยคนจน เขาก็กู้กันทั้งนั้น ครูจะกู้บ้างจะไม่ได้เชียวหรือ

อาชีพครูในปัจจุบัน ชีวิตความเป็นอยู่ดีกว่าในอดีตเยอะ สมัยก่อนครูไม่มีรถยนต์ใช้ ได้แต่ขี่จักรยาน นั่งรถเมล์ อย่างดีสุดก็มีมอเตอร์ไซค์คุรุสภา เห็นแล้วน่าหดหู่ พอมาสมัยนี้ขับรถยนต์กันทั้งนั้น สะดวกสบาย ดูดีและภูมิฐานมากกว่าสมัยก่อนเยอะ
comment22-1:เห็นด้วยครับ ครูก็คือหนึ่งวิชาชีพ และก็อยากเห็นครูได้มีรถมีบ้าน ถ้าตามกำลังก็จะไม่มีปัญหาอะไร แต่บางท่าน VIOS หรือกระบะ ขับไม่ได้ ต้อง Accord CR-V Camry Fortuner ติดกับดักความยากจนเลยครับครู ถ้าไม่มีอะไรทำเสริม โดนล็อคเลย ติดบ่วงหนี้ ต้องมากู้โปะไปโปะมา
comment22-2:ดูจะไม่เป็นธรรมกับครู ครูไม่มีสิทธิ์ที่จะขับ Accord CRV Camry  Fortuner หรือครับ
ให้ครูได้สบาย ให้ดูแล้วภูมิฐานมีหน้ามีตาบ้างเถอะครับ 
ครูเขาพิจารณาดีแล้วเพราะ เขารักษาพยาบาลฟรี มีบำเหน็จใช้ตอนเกษียณเดือนละ 30,000 ขึ้น ไม่ต้องวางแผนอนาคตมาก
ผมว่าห่วงคนอาชีพอื่นที่ไม่มีเงินบำนาญใช้จะดีกว่า
comment22-3:ครูจะกู้ซื้ออะไรก็ได้ถ้ามีปัญญาผ่อน แต่ครูที่มีปัญหาหนี้สินเพราะกู้จนไม่มีปัญญาผ่อนครับ
comment22-4:^^
น่าน  ตอกแรงหนักมาก


ชอบบบบบบบบบบบบบบบบ
comment22-5:เชื่อเถอะว่าครูในสายตาของเจ้าหนี้มีปัญญาผ่อนทั้งนั้นครับ ถ้ากู้แล้วไม่มีปัญญาผ่อนคงไม่มีใครเขาอยากให้ครูกู้  ซึ่งในความเป็นจริงใครเขาก็อยากให้ครูกู้กันทั้งนั้นแหละ ยอมรับความจริงกันเถอะครับ หนี้สินที่เป็นอยู่เป็นประจักษ์พยานสำคัญที่เห็นได้ชัด

หนี้สินใครเขาสามารถกู้ได้ เขาก็กู้กันทั้งนั้น บ้านใครเขาซื้อเงินสดบ้าง รถใครเขาซื้อเงินสดบ้าง เศรษฐีเขามีเงินเยอะแยะเขาก็มีหนี้สิน บริษัทในตลาดหลักทรัพย์ก็มีหนี้สินกันทั้งนั้น อาชีพอิ่นเขาก็มีหนี้สินกันทั้งนั้น แล้วจะให้ครูไม่เป็นหนี้สินได้อย่างไร บ้านสมัยนี้ก็หลังละหลายล้าน รถที่กล่าวมาก็ราคาล้านปลายๆ จะมีหนี้ 4-5 ล้านก็คงไม่แปลกครับ

อีกอย่างถ้าไม่มีปัญญาผ่อนจริงแล้ว ก็คงเป็นครูไม่ได้ มีหนี้สินล้นพ้นตัวผิดระเบียบนะครับ

ผมว่าเราไปห่วงคนที่กู้เงินไม่ได้จะดีกว่านะครับ
comment22-6:ถ้ากู้แล้วจ่ายได้ ไม่เป็นปัญหาต้องตามมาให้รัฐช่วยก็ทำไป

ไม่ฉลาดแบบนี้สงสารผู้ปกครองที่ส่งลูกไปเรียนหนังสือด้วยอ้ะ
comment22-7:@เม่าน้อยลอยอยู่กลางทะเล
แล้วปัญหาที่เกิดขึ้นเขาเรียกว่ามีปัญญาผ่อนมั้ยครับ ส่วนสิ่งที่เจ้าหนี้เห็นนั้นมันแค่ "แนวโน้มว่าจะมีปัญญาผ่อนตลอดระยะเวลาของมูลหนี้" ซึ่งเขาไม่ค่อยดูแนวโน้มว่าผู้กู้จะไปกู้เพิ่มจนผ่อนไม่ไหวครับ
comment22-8:คุณเม่าน้อยเข้าใจเล่นคำนะครับ
comment22-9:การที่จะให้ลูกหนี้กู้เงินนั้น เจ้าหนี้เขาได้ไตร่ตรองพิจารณาอย่างรอบคอบเรียบร้อยแล้วครับ ถ้าไม่มีความสามารถในการชำระหนี้หรือไม่มีปัญญาผ่อนก็คงไม่มีเจ้าหนี้ที่ไหนให้กู้  การที่เจ้าหนี้ให้กู้นั้นก็เป็นเครื่องแสดงว่าลูกหนี้นั้นต้องมีปัญญาผ่อนครับ

เราคุยกันด้วยเหตุผล ถ้าที่ผมกล่าวมาไม่ถูกต้องขอให้แสดงเหุตผลหรือแสดงหลักฐานการพิจารณาของเจ้าหนี้ที่ให้ลูกหนี้ที่ไม่มีปัญญาผ่อนกู้ยืมเงินให้ดูหน่อยครับ เพื่อให้นำ้หนักสิ่งที่ผมได้กล่าวมานั้นหมดไป

สุดท้ายนี้ผมว่าเราควรห่วงคนที่โดยปฏิเสธการให้สินเชื่อจะดีกว่าครับ อย่าไปห่วงคนที่มีแต่คนที่ใครๆก็ต้องการจะให้สินเชื่อเลยครับ
comment22-10:คุณเม่าน้อย ตอบได้น่าคิดคับ

วิธีชำระเงินกู้สหกรณ์คือ หักจากเงินเดือน ดังนั้น ความเสี่ยงของสหกรณ์จึงต่ำครับ ยกเว้น ย้ายเขต ไม่ชำระหนี้ ตามตัวไม่ได้ คนค้ำก็ลำบากไป
แต่ประเด็นคือ หลังจากกู้แล้ว เหลือเงินใช้ต่อเดือน ไม่พอต่อการดำรงชีพตามปกติ อันนี้สหกรณ์ไม่ได้มาสนใจครับ

ถ้าสหกรณ์ใช้แนวการการปล่อยกู้เหมือนเอกชน แต่คงดอกเบี้ยสหกรณ์ตามเดิม ผมเชื่อกว่า หนี้สินครูไม่มากมายขนาดนี้หรอกครับ
เงินเดือน 2 หมื่น กู้ personal loan ได้เป็นล้าน มีสถาบันการเงินไหนปล่อยบ้างครับ
comment22-11:ก็ใช้เงินเกินตัวไง รัฐควรมีมาตรการควบคุมการให้กู้
comment23:เท่าที่พบเจอ ปัญหาหนี้ครู ซึ่งผมมองว่าไม่เกี่ยวกับซื้อบ้านซื้อรถเลยน่ะ เพราะเงินเดือนระดับนี้ยังไงก็ต้องมี (ระดับ 30,000 - 50,000)

1. กู้ไปลงทุนค้าขาย แฟรนไชส์ ซื้อดินซื้อที่ ซื้อบ้านเช่า หรือปล่อยดอกแม่ค้าแผง แต่ขาดประสบการณ์
    เงินตรงนี้จึงเจ๊งมากเจ๊งน้อยเอากลับไม่ได้

2. กู้เพื่อลูกๆ แต่เด็กรุ่นหลัง ไม่สามารถก้าวข้ามรุ่นพ่อแม่ได้ ยังต้องพึ่งพ่อแม่อยู่ เห็นแล้วก็สงสาร
    บางทีก็อดโทษโครงสร้างประเทศไม่ได้ เรียนมาทำไมสูงๆ เยอะแยะ

3. เริ่มสูงวัยและสุขภาพไม่ดี ไม่อยากทำงานแล้ว หรือไม่ไหวแล้วจริงๆ ดังนั้น เมื่อขอเกษียณงานก่อน เงินที่ได้จึงลดลง ไม่พอจ่ายหนี้อีก
    อันนี้ก็โทษไม่ลง มีรักษาฟรีก็จริง แต่บางโรคมันหายยากและมีแต่บั่นทอน รักษาฟรีก็ไม่ได้ช่วยอะไรหรอก และ รพ.รัฐ ก็รู้ๆ คุณภาพกันอยู่

สรุป ปัญหาเกิดจากกู้ง่ายเกิน ทำให้ขาดความระมัดระวัง ลืมมองความเสี่ยงต่างๆ
comment23-1:นี่แหละเรื่องจริงส่วนหนึ่ง ของชีวิตครู ตจว.
comment24:สมัยเรียนเราไม่เคยเห็นครูขึ้นรถเมล์ไปโรงเรียน สนามโรงเรียนเต็มไปด้วยรถยนต์ของครู เสื้อผ้าที่ใส่ส่วนใหญ่สั่งตัด หน้าผม รองเท้า กระเป๋าต้องเป๊ะ ไม่แปลกใจที่เป็นหนึ้เยอะ
comment25:เป็นครูไม่กู้แต่ระเบิด....

ใครบางคนได้กล่าวไว้
comment26:ก็ไม่ค่อยเข้าใจเหมือนกัน    ครูก็เป็นข้าราชการเงินเดือนตามฐานของข้าราชการ (ซึ่งเผลอๆฐานเงินเดือนครูมากกว่าข้าราชการอื่นๆด้วย)      แต่ทำไมครูยังมีหนี้กันตลอดไม่มีเปลี่ยนในขณะที่ข้าราชการอื่นๆสามารถอยู่ได้ไม่มีหนี้มากเท่าครู
comment26-1:ใช้เงินเกินตัว
comment27:คนที่ชอบเป็นหนี้มักจะเป็นที่นิสัยครับ
เนื่องจากครูเงินเดือนดี ตำแหน่งหน้าที่ไม่มีอิทพล เข้าถึงแหล่งเงินกู้ได้สะดวก ทำให้ครูที่มีนิสัยชอบกู้ห้ามใจตัวเองไม่อยู่ครับ
ที่จริงครูที่เป็นหนี้มีส่วนน้อย แต่จำนวนทั่วประเทศมีมาก นิสัยครูชอบกู้จึงมากตามครับ
comment28:เป็นกลยุทธ์ของภาครัฐบาลที่ปล่อยกู้ครู เพื่อให้ครูรักองค์กร อยู่ไปจนตายหรือเกษียณ ไม่ลาออกไปเป็นครูโรงเรียนเอกชนครับ
comment28-1:เห็นแต่ครูเอกชนอยากเข้าภาครัฐนะ
comment29:รายได้สูง สวัสดิการดีสุดๆ 

งานมั่งคง

โอกาสในการก่อหนี้เลยมาก
comment30:ตอบตามที่เห็น  แฟนเราเป็นหนี้ก้อนแรกเพราะต้องซื้อรถ  เพราะโรงเรียนที่ไปบรรจุไม่ได้อยู่ในที่ที่มีความเจริญมากมาย  ไม่มีรถประจำทาง  ไม่มีรถบัสรับส่ง  จึงจำเป็นต้องมีรถส่วนตัว  ถามว่าทำไมไม่อยู่บ้านพักครู  เป็นผู้หญิงตัวคนเดียวไปอยู่แบบนั้นบอกเลยว่าไม่กล้าแน่ๆ  

ไปแข่งทักษะต่างๆ  บางครั้งพาเด็กไปก็ต้องออกเงินค่าอยู่ค่ากินให้เด็กด้วย  ถามว่าเบิกไม่ได้หรอ  เบิกได้บ้างไม่ได้บ้าง  ไม่เต็ม 100%  ขึ้นอยู่กับวิสัยทัศน์ของผู้บริหารและการให้ความสำคัญของพวกท่านๆ  บางกิจกรรมก็งบไม่อั้น  บางกิจกรรมก็จำกัดอย่างกับยากจนมาก

อยู่กับเด็กๆค่าจิปาถะมากมาย  บางครั้งให้เด็กมาช่วยเตรียมงานกิจกรรมต่างๆ  เด็กๆมักจะบอกว่า  ครู  อยากกินนั่น  อยากกินนี่  ครูเลี้ยงหน่อยสิ บลาๆๆ  ก็จำเป็นต้องควักตังค์

ที่พูดมาคือมาคือรายจ่ายเพราะบริบทความเป็นครู  นอกจากหนี้รถก็มีหนี้บัตรเครดิต  หนี้สหกรณ์  หนี้พวกนี้เกิดจากความอยากได้อยากมีของตัวเองล้วนๆ  แต่กู้มาก็เพราะมั่นใจว่าจะจ่ายไหว  ลำพังเงินเดือนคงไม่เหลือกิน  แต่ยังดีที่มีงานสอนพิเศษเพิ่มรายได้ทำให้ไม่ลำบาก
comment31:เท่าที่เราเห็นครูที่เป็นหนี้คือ ใช้จ่ายเกินฐานะไปมาก ทั้งบ้านต้องใหญ่และสวย รถก็ต้องใหม่และดี 

แต่มีครูอีกกลุ่มหนึ่ง อาจจะไม่เป็นข่าว มีเงินเก็บมีรถมีบ้านที่พอสมฐานะ เกษียณแล้วก็สบายไป
comment32:ตอบในฐานะที่ที่บ้านเป็นข้าราชการครูทั้งหมดครับ พ่อแม่ ญาติพี่น้อง แฟน พ่อแม่แฟน ญาติทางแฟน 
เป็นครูบ้านนอกกันทั้งตระกูลครับ .......... และเป็นหนี้กันทุกคนรวมทั้งผมด้วย

ซึ่งต้องบอกเลยว่า คนดี และ คนไม่ดี มีอยู่ทุกสังคม ไม่เว้น ครู หมอ ตำรวจ ทหาร ทุกอาชีพ คนเป็นหนี้ก็เช่นกัน 
มีเหตุผลแตกต่างกันออกไป ทั้งความจำเป็น และความไม่รู้จักประมาณตน 

ซึ่งจะสรุปเป็นหลาย ๆ ปัจจัยของการเป็นหนี้ให้ฟังได้ดังนี้ 

ยกตัวอย่างด้านความจำเป็น 

1. คุณอาจจะยังไม่ทราบว่า บุคคลากรที่เป็นครู รุ่นเก่า อายุ 50 ปี ขึ้นไป ส่วนใหญ่มีพื้นฐานมาจากครอบครัวที่ยากจน และเข้าไม่ถึงโอกาสครับ ถามว่าทำไมเป็นแบบนั้นเนื่องจากเมื่อก่อนครูจะเงินเดือนน้อยมาก เช่น แม่ผม ได้รับเงินเดือน ๆ เเรก 2500 บาท เป็นลูกคนจน แม่ตัดใบตอง ทำขนมหวานขาย ไปเรียนกินน้ำก๊อกทุกวัน กับห่อข้าวไปกิน พื้นฐานชีวิตแย่มาก ต้องส่งรถมอเตอร์ไซต์เพื่อขับมาทำงาน (ไม่มีปัญญาซื้อรถยนตร์) เมื่อจบออกมาบรรจุเป็นข้าราชการครู จึงมีหน้าที่ต่าง ๆ ที่ต้องทำ เช่น สร้างบ้านให้แม่อยู่ (เปลี่ยนจากที่ซุกหัวนอนเป็นบ้านนะครับ ไม่ใช่หลังใหญ่) ซึ่งต้องใช้เงิน ใช้หนี้ให้แม่ที่ไปยืมคนนั้นคนนี้ส่งเสียตัวเองเรียนมา อีกหลายอย่างที่ต้องทำให้กู้ ส่งลูกเรียน สร้างบ้านกับแฟน เจ็บป่วย ตอบแทนบุญคุณญาติพี่น้อง ที่พ่อแม่เคยไปยืมเงินมาให้ลูกไปเรียน พ่อแม่เจ็บป่วย อะไรก็แล้วแต่ครับ ทำให้เป็นหนี้มาจนถึงทุกวันนี้ 

2. จิตวิญญาณความเป็นครู (ไม่ได้บอกว่ามีทุกคน แต่ส่วนใหญ่มี) เห็นเด็กลำบาก ไม่มีเงิน ไม่มีกิน ไม่มีใช่ รองเท้าขาด เสื้อผ้าขาด พ่อแม่แยกทาง ไม่มีเงินค่ารถ ไม่มีเงินซื้อข้าวสารกรอกหม้อ มาหยิบยืมครู ครูก็ให้ครับ ไม่ได้คืนด้วย ซึ่งสิ่งที่ทำไปไม่ได้ดอกผล กำไร หรืออะไรตอบแทนเลย นอกจากความสุขใจที่ได้ช่วยเด็ก กับที่เด็ก ๆ เรียกเราว่าครู (ไม่รู้อธิบายยังไงมันเป็นเรื่องของจิตวิญญาณ) 

3. เป็นอาชีพที่หากินกับเด็กไม่ได้เลย ..... (โดยเฉพาะครูบ้านนอกอย่างผม) อย่างที่หลาย ๆ คนว่า หาเงินเรียนพิเศษได้ แต่สำหรับครูบ้านนอก ไม่ หมายความว่า เมื่อเด็กมาอยู่กับเราเราต้องดูแลทั้งหมด ด้วยความเป็นครู กิจกรรมโรงเรียนเอาเด็กมานอน เอาเด็กไปแข่ง เอาไปทำกิจกรรม ครูทั้งนั้นแหละครับที่ออกค่าใช้จ่ายให้กับนักเรียน ค่ากิน ค่าน้ำมัน ค่าขนม จิปาถะ 
เพราะการเบิกจ่ายงบประมาณในการดำเนินกิจกรรมต่าง ๆ ค่อนข้างยาก ต้องสู้กับระบบ ระเบียบ ความคิดของคนอื่น ความคิดเพื่อนร่วมอาชีพ
ทำให้ครูมีค่าใช้จ่ายที่ให้กับเด็กนักเรียนค่อนข้างเยอะ และไม่ได้อะไรตอบแทนนอกจากความสุขใจเท่าที่บอกไปข้างต้น 

4.ต้นทุนชีวิต ...... ครูส่วนใหญ่มาจากครอบครัวที่ยากจนครับ ไม่มีต้นทุนชีวิตเลย ต้องหาเองทั้งหมด เช่น บ้าน รถ น้ำมัน ค่าน้ำ ค่าไฟ ค่านมลูก ค่าเรียน ค่าเทอม ค่ากับข้าว ทุกอย่างมันเป็นค่าใช้จ่ายหมด และมีรายได้ทางเดียว คือ เงินเดือน ไม่มีค่าล่วงเวลา ไม่มีโอที ไม่มีค่าน้ำมัน ไม่มีอะไรให้ 
เช่น ต้องทำงานรอการประเมินจนค่ำ 1 อาทิตย์ ไม่มีเวลาทำกับข้าวให้ครอบครัวก็ต้อง ซื้อ ต้องหา ต้องจ้างคนทำความสะอาดบ้าน จ้างคนเลี้ยงลูก สอนพิเศษบางคนก็รายได้ดีครับ แต่ถามว่ากี่เปอร์เซนต์ของครูที่สอนพิเศษแล้วได้เงินครับ ผมเห็นครูหลายท่านลงทุนปริ้นท์กระดาษให้นักเรียนเรียนฟรี ๆ ก็มีนะครับ เพราะเค้าทำด้วยจิตวิญญาณ แต่ไม่มีคนพูดถึง คนส่วนใหญ่เลยเข้าใจว่า ครูทุกคนล้วนมีรายได้จากการสอนพิเศษ ซึ่งไม่จริงครับ หรืออย่างบางมีมีงานโรงเรียน เราจ้างคนมาช่วย แต่โรงเรียนไม่ให้เงิน เราก็อดไม่ได้ต้องให้ลูกศิษย์ตาดำไปเป็นค่าขนม เอาไปดูแลพ่อแม่ โดยใช้เงินส่วนตัวล้วน ๆ  รายละเอียดมันเอยะกว่าที่เรานั่งสรุปกันเยอะครับ 

5. คนที่บอกว่าครูเงินเดือนดีนี้ ต้องปรับความคิดใหม่นิดนึงครับ ผมบรรจุที่ 15050 ซึ่งถือว่าต่ำมากถ้าเทียบกับงานอื่น ผมจะแบ่งให้ดูดังนี้ครับ 
รับเงิน 15050 รายรับทางเดียว
จ่ายค่าสหกรณ์ 1000 (ค่าสมาชิก) 
จ่ายค่า ชพค 1000 (ค่าสมาชิก) 
จ่ายค่าต่าง ๆ ของโรงเรียน 1000 (ค่าข้าวกลางวัน ค่าจ้างพิเศษ ค่ากองกลาง ฯลฯ) 
จ่ายค่าเดินทางมาโรงเรียนเดือนละ 3000 (น้ำมัน) บรรจุห่างจากบ้านพัก 40 กิโล ประหยัดที่สุดแล้วได้แค่นี้ บางเดือน 4000 ถ้ามีกิจกรรมพิเศษ
สรุป เงินเหลือจริง ๆประมาณ 9000 ประมาณนี้ครับ ค่าเอกสาร ค่าสี ค่าอบรม ค่านู้นนี้นั่น ใช้จ่ายส่วนตัวก็แทบจะไม่ได้เหลือครับ ส่วนตัวผมเป็นคนประหยัดที่สุด ไม่ซื้อแบรนเนม ไม่ฟุ่มเฟือยกับของไม่มีประโยชน์ ก็แทบจะไม่เหลือครับ .... ซึ่งบางคนพ่อแม่ก็เป็นหนี้ รอการสะสางความช่วยเหลือจากเราอยู่ เราก็ต้องกู้ต่อไปครับ 
9000 นี่ต้องส่งตัวเองเรียนปริญญาโทด้วยครับ เพื่อความก้าวหน้า ค่าเดินทาง กินอยู่ เอกสาร ที่พัก กิจกรรมต่าง ๆ เงินเดือนขนาดนี้ไม่เหลือแน่นอครับ มันก็มาพร้อมกับการกู้ ซึ่งความจำเป็นของแต่ละคนแตกต่างกันครับ

ยกตัวอย่างด้านไม่ประมาณตน

1. ไม่เคยมี ไม่เคยได้ ไม่เคยเป็น ก็มีครับ เช่น กู้มาเที่ยวเมืองนอก ทำหน้า ทำตัวหรูหราไฮโซ แข่งกันเรื่องรถ เรื่องแต่งตัว เรื่องเสื้อผ้า ครูประเภทนี้ก็มีไม่น้อยนะครับ ทำให้เป็นหนี้กัน 
2. เรื่องบ้านเป็นประเด็นสำคัญ ถ้าคนรู้จักประมาณก็เอาบ้านหลังเล็ก ๆ พออยู่พออาศัย แต่ครูส่วนใหญ่บ้านหลังเบอเร้อทั้งนั้นครับ เหตุผลบางคนก็เอาไว้โชว์ บางคนก็สร้างไว้ให้ลูก เพราะไม่อยากให้ลำบากเหมือนพ่อแม่ ตอนตัวเองเรียนครู พ่อแม่ไม่มีอะไรให้ เลยสงสารลูก (ถามจากคนที่สร้างบ้านหลังใหญ่ ๆ เค้าจะพูดประมาณนี้)
3. เรื่องเรียนประเด็นสำคัญของคนเป็นครูที่มีลูกในวัยเรียน พ่อแม่ผมไม่ให้กู้เลยครับ กยศ เหตุผลคือไม่อยากให้เป็นหนี้เหมือนพ่อแม่ หลาย ๆ คนส่งลูกเรียนเลือดตาแทบกระเด็น ตัวเองอดได้ ลูกอดไม่ได้ กู้ส่งลูกเรียน บางคนก็อวดลูกคน คนนั้นเรียนจุฬา คนนี้เรียน มช ไปหาทุกเดือน ไม่ประมาณตนให้ลูกใช้ชีวิตหรูหราไฮโซก็มี ประเด็นคือ ตัวเองเคยลำบาก เลยไม่อยากให้ลูกบาก อยากให้ลูกได้ดีมีโอกาส ซึ่งตรงนี้ผมไม่ตัดสินเค้าว่าผิดหรือถูกครับ แล้วแต่มุมมอง 
4. อวดกัน โชว์กันเรื่องต่าง ๆ ไม่ยอมกับ ฟุ่มเฟือย ไม่พอประมาณ ทำตัวมีเงิน มีทองใส่ มีรถคันใหญ่ แบบนี้ก็มีครับ และไม่น้อยด้วย 
แต่ก็อย่างว่า คนที่ไม่ประมาณตนนั้นมีทุกสังคม ไม่เฉพาะครูหรอกครับ
5. แหล่งกู้หาได้ง่าย ล่อตาล่อใจ ดอกเบี้ยต่ำ กู้ได้เยอะ คนไม่มีสติไม่ประมาณตนเป็นหนี้กันแย่ทั้งหมดครับ

ปล.1 ครูบรรจุใหม่ได้ 15000 นะครับ ไม่ใช่ 30000 - 50000  จะได้ขนาดนั้นต้องใช้เวลาเป็น 10 ปี พร้อมทั้งค่าใช้จ่ายในการทำผลงาน 
ปล.2 ครูบางคนซื้อรถเพราะบรรจุไกล ห่างไกลความเจริญ น้องผมก็ซื้อครับ เพราะบรรจุห่างจากบ้าน 180 กิโล และกันดาร ไม่มีรถโดยสาร ต้องจำใจซื้อ ส่วนคนที่ซื้อเพราะอยากได้ไม่ประมาณตนก็เยอะครับ บางคนบังคับให้พ่อแม่ไปซื้อให้เป็นของขวัญสอบบรรจุได้ก็มี บางคนซื้ัอแค่อีโคคาร์ก็พอ แต่ไม่ครับจะเอา CRV ACCORD ก็มีครับ ทำให้เป็นหนี้ลามไปถึงพ่อแม่ เดือดร้อนตัวเอง ครูที่โรงเรียนผม ขับ CIVIC FB แต่ต้องเติมน้ำมันขวดเพราะเพิ่งแต่งงานและมีลูกอ่อน ( ถือว่าเป็นการไม่วางแผนและเข้าข่ายไม่ประมาณตนเองครับ)
comment32-1:เห็นด้วยครับ
มีทั้ง2ด้าน ด้านที่มาจาก ชีวิตที่เริ่มต้นจาก 0 บ้านจน ต้องสร้างทุกๆอย่าง 
และอีกด้าน พวกที่จมไม่ลง ไม่ประมาณตน
comment32-2:พ่อเราก็จะคล้ายๆกันค่ะ มาจากพื้นฐานครอบครัวชาวนาธรรมดา ไม่มีต้นทุนชีวิตมาก่อน แถมไม่ได้รับมรดกเหมือนพี่น้องพ่อคนอื่นอีกต่างหาก 
รับราชการมาประมาณ 20กว่าปีแล้วค่ะ คศ.8 ครูชำนาญการพิเศษ ตอนนี้มีหนี้1.5ล้าน (ตามที่พ่อบอก) 
แต่พ่อเราไม่เคยใช้จ่ายสุรุ่ยสุร่ายเลยนะคะ มีอาหารอะไรกินได้หมด รถยังเป็นมอไซด์ฮอนด้าเวฟอยู่เลย ที่บ้านไม่เคยออกรถยนต์รถเก๋ง ทองไม่เคยซื้อ เสื้อผ้าใส่แต่ตัวเก่าๆ ขนาดซื้อใหม่ให้ยังบ่นแล้วก็ไม่ค่อยใส่ด้วยค่ะ

หลักๆเลย หนี้มาจากส่งพี่เรียนมหาลัยค่ะ ม.รัฐประจำภาค ต่อมากู้มาสร้างบ้าน ค่ารักษาแม่ (ส่วนใหญ่เป็นค่าเดินทางไปที่รพ.ศูนย์ที่จังหวัดอื่น ส่วนพวกค่ายาค่ารักษาค่อนข้างครอบคลุมหมด เบิกได้) สร้างบ้านเสร็จส่งเราเข้าเรียนมหาลัยต่อ  
ซึ่งตอนเราเข้าเรียนหนี้ก็หลักล้านแล้วล่ะ ที่บ้านเรามีพ่อทำงานคนเดียว แม่เป็นแม่บ้าน พี่เรียนไม่จบในม.แรก ซิ่วมาเรียนม.ในจังหวัดแทน
เงินเดือนเดือนนึงพ่อบอกว่า 3หมื่นกว่าๆ หักจ่ายหนี้ธนาคาร ค่ากินค่าอยู่ ส่งให้เราใช้ตอนอยู่มอเดือนละ6000 ค่ารถไปกลับบ้านทุกอาทิตย์เดือนละ2000 ดูแล้วเงินเก็บแทบไม่เหลือเลยค่ะ อีกอย่างเพราะเป็นครูนี่แหละ อะไรๆ บางทีเบิกงบรร.ไม่ได้ก็ต้องออกกันเอง ค่ากระดาษ ค่าหมึกเครื่องปริ๊นต์ ค่าเลี้ยงทีมนักกีฬาที่รร.ด้วย คือซ้อมหนัก พาไปแข่งระดับภาคประจำ เพราะเวลาซ้อมก็ต้องซื้อขนมนมเนยให้ ยังอื่นๆจิปาถะอีก
comment32-3:ช่วยดันความเห็นนี้ครับ
comment32-4:เอ็นดูเขา เอ็นเราขาดค่ะ
ชีวิตเราไม่ได้มีแค่ด้านการทำงาน
รู้จักประมาณตนบ้าง ยศฐาบรรดาศักดิ์ควรปล่อยวางบ้าง อย่ายึดถือมาก จะทำให้ภายนอกของตัวเองดูดีไปทำไมในเมื่อไส้ในไม่มีอันจะกิน เงินเดือน15,050 บาท สามารถใช้อยู่คนเดียวได้สบายๆมากค่ะ เหลือเก็บด้วยซ้ำหากบริหารเงินเป็น
แล้วชีวิตจะดีขึ้นค่ะ 

ตอบในฐานะลูกขรก.ครูและว่าที่ขรก.ครูค่ะ
comment32-5:เอ็นดูเขา เอ็นเราขาด  
เผอิญว่า เขาที่คุณว่า ในความหมายของผม คือ ลูกศิษย์นะครับ แล้วก็เผอิญอีกกว่า งานที่ทำนั้น
มันคืองานสร้างคน สร้างจิตวิญญาณ สร้างโอกาส สร้างอนาคต 
เปรียบเสมือน แสงเทียนของชิวิต เข็มทิศของหัวใจ 
อยากที่บอกไปข้างต้น นั้นคือ จิตวิญญาณของความเป็นครูนะครับ

อีกอย่างคือ ปัญหาคือ 15000 บางครอบครัวไม่ได้ใช้คนเดียวนี่สิครับ น่าคิด ส่งน้องเรียน ส่งให้หลาน แม่ป่วย พ่อไม่สบาย 
รายละเอียดมันเยอะ กว่าจะนั่งสรุปกันได้คงต้องหาข้อมูลให้รอบด้านจริง ๆ และสรุป เป็นรายกรณ๊ รายบุคคลไปครับน้อง 

พี่เอาใจช่วยให้เป็นข้าราชการครูเร็ว ๆ นะครับน้อง แล้วน้องจะได้สัมผัสกับคำว่า จิตวิญญาณของความเป็นครู
และจะเข้าใจครับ ว่าทำไมเราต้องช่วยคนตกน้ำให้รอดชีวิต
comment32-6:ลำพังใช้แต่เงินเดือนอย่างเดียว เพื่ออะไรต่อมิอะไรที่เจ้าของความเห็นว่ามา ยังไงก็ไม่พอ ยิ่งเงินเดือนเยอะก็เสียภาษีเยอะนะ ต้องจ่ายค่าประกันหลายอันเลยแหละ ใครจะมีเงินก้อนจ่ายทีเดียว รอเงินเก็บแล้วเมื่อไหร่จะเรียนจบ ป.โท นักธุรกิจกู้ธนาคารเป็นล้าน แต่ยังดีกว่าที่มีโอกาสหมุนเงินได้ แต่ครูกู้มาใช้มากกว่าที่จะเอาไปเพิ่มมูลค่า หนี้ก็เลยเยอะสะสมอย่างที่ว่ากัน
comment32-7:เห็นด้วยนะคะ...

ขนาดพี่เป็นแค่ ครูธุรการ  เคยไปอยู่โรงเรียนที่ห่างไกลตัวจังหวัด และไกลจากอำเภอบ้านเกิด 70 กว่าโล
เป็นหมู่บ้านชายขอบจังหวัด  มีรถโดยสารแค่อำเภอเท่านั้น และโรงเรียนห่างจากอำเภอออกไปอีก 20 กว่ากิโล 
และไม่มีรถโดยสารต่อเข้าถึงหมู่บ้าน
และรับผิดชอบงานธุรการ 3 โรงเรียนภายในหมู่บ้านใกล้เคียงกัน  และไม่มีรถโดยสาร เช่นกัน

จึงต้องใช้รถยนต์ค่ะ  เป็นรถที่ยืมพี่ชายมาใช้ ..
เวลาต้องมาประชุมทีเขตพื้นที่  หรือส่งหนังสือราชการด่วน
หาก ร.ร.ไหนใช้ให้เข้ามาทำธุระที่เขตพื้นที่ (ขับเข้าเขตพื้นที่ประมาณ 60 กิโลเมตร)  บางโรงเรียนให้ค่าน้ำมันรถ
บางโรงเรียน ไม่มีงบให้เบิก  ก็ต้องออกเองค่ะ

กิจกรรมในการพาเด็กไปแข่งกีฬา  แข่งศิลปหัตถกรรมระหว่างโรงเรียน ระหว่างเครือข่าย โน่นนี่นั่น
บางครั้ง โรงเรียนที่ไม่มีงบประมาณให้ เราก็ต้องพาเด็กไปร่วมนะคะ 

บางครั้ง เด็กๆ มาฝึกซ้อม มาทำกิจกรรมโรงเรียน  เด็กบางคนในชนบท 
ไม่มีเงินนะคะ  อาศัยอาหารของโรงเรียน  ..  เราเป็นแค่ครูธุรการ เงินเดือนน้อยนิด
แต่เห็นความตั้งใจจริงเของนักเรียน  ..  เราไม่สามารถใจจืดที่จะไม่เลี้ยงข้าว เลี้ยงขนมเด็กๆ ได้เลยนะคะ
ถึงเงินเดือนแค่นั้น เราก็เต็มใจค่ะ

อยากบอกว่า  การเป็นคุณครูในที่ไกล ๆ  ..  เช่นเดียวกับความเห็นที่ 32 นะคะ
ไม่ได้สัมผัส จะไม่รู้เลยว่าเป็นยังไงนะคะ
comment32-8:พ่อแม่เป็นคุณครู ตจว เหมือนกันครับ จะเกษียณปีนี้ มีหนี้สิน เหมือนกัน แต่ทั้งนี้และทั้งนั้นก็เป็นอดีต ที่ไม่สามารถเปลี่ยนแปลงได้ ทั้งหมดทั้งปวงก็ตามความเห็นนี้ครับ พ่อแม่ก็อยากให้เราได้เล่า ได้เรียน และไม่ทำให้พ่อแม่ผิดหวัง
comment32-9:ลองเจอครูโรงเรียนขยายโอกาส สิ่งที่เห็นจะเปลี่ยนเลยครับ เรื่องสอนพิเศษหาเงินเด็กแบบครูตัวเมืองไม่มีเลย
แล้วครูเงินเดือนเยอะๆ นี่ต้องผ่านกี่ปี ทำผลงานกี่ปี ทำวิจัยกี่ปี
comment32-10:อ่านแล้วนึกถึงที่บ้านเลย
เหมือนกันเลยค่ะ
เป็นครูกันทั้ง โ ค ต ร เลยก็ว่าได้

แต่รุ่นเราไม่มีใครยอมทำอาชีพนี้เลยสักคน
โดยเฉพาะเราที่ลั่นวาจาไว้ตั้งแต่เด็กๆ แล้วว่า
ฉันจะไม่เป็นครู ต่อให้ต้องอดตายก็ไม่เป็น

เราคงฝังใจมั้ง ที่บ้านเราก็ไม่ได้มั่งมี
เรียกว่าขาดแคลนเลยก็ได้
แต่พ่อแม่เราก็ยังไปโอบอุ้มลูกคนอื่น

เราพยายามจะเข้าใจนะ
ว่ามันเป็นความสุขของเขา
แต่มันไม่ใช่ความสุขของเรา
ทำไมเราต้องอด ทำไมเราต้องขาดแคลน
เพื่อคำว่า แบ่งปัน นะหรอ

ถ้าให้แล้วเราไม่ต้องลำบาก 
เราจะไม่รู้สึกอะไรเลย
แต่หลายๆ ครั้งที่เราต้องอด
เพราะต้องช่วยลูกคนอื่น เราไม่โอเค

ใครจะว่าเราใจดำเราก็ยอมรับนะ
ทุกวันนี้ ถ้าเราจะให้อะไรใคร
เราต้องอิ่มก่อน ครอบครัวเราต้องอิ่มก่อน

ถึงเราจะไม่ชอบอาชีพนี้
เพราะประสบการณ์ส่วนตัว
แต่เราก็ยังคงเรียกร้อง ค่าวิชาชีพครู
ควรจะได้รับ เหมือนกับหมอ

ขอโทษนะคะ พิมพ์ซะยาวเลย มันขึ้น!
comment32-11:ในฐานะที่มีพ่อแม่เป็น ขรก. ครู ที่ได้เงินเดือนสตาร์ท ๑,๘๕๐ บาท 
เห็นด้วยกับความเห็นนี้ครับ
comment32-12:ความเห็นนี้ ตอบกระทู้ได้ทั้งหมดเลย มองเห็นภาพชัด จากที่มีญาติเป็นครูก็ตามนี้ครับ
comment32-13:ขอบคุณ ที่ แชร์  มุมมอง ต่างๆ ครับ
comment33:1. สหกรณ์ปล่อยกู้เยอะเกินไป  น่าจะมีการควบคุมเยอะหน่อย
2.ใช้จ่ายเกินตัว
3.ทำบัตร เคดิต ง่าย หลายธนาคาร รวมๆหลายที่เป็นแสน   น่าจะมีการควบคุมเยอะหน่อย
comment34:ครูกู้ง่ายมากครับ
ความอยากมีกันทุกคน  แต่ครูเช็นแกกเดียวได้เงิน
comment35:อย่าว่าแต่ครูเลยครับ คนโดยมากกู้กันทุกอย่าง เหลือระเบิดแหละที่ยังไม่เคยกู้
comment36:เคยมีเพื่อนครูคนหนึ่งกู้สหกรณ์เป็นแสน แต่ฐานเงินเดือนไม่เกินหมื่น พอสิ้นเดือนบัญชีหักเงินผ่อนไปเหลือใช้เดือนละพัน แต่พอเค้าส่งสหกรณ์ไปได้ 3 เดือน ก็กู้ใหม่อีกล่ะ.... เหตุผลคือเหลือเงินไม่พอกินพอใช้  และล่าสุดเงินเดือนขึ้นอีกแค่ 200 บาท ไปขอยื่นกู้สหกรณ์ ได้มา 3แสน นี้ยังไม่รวมกู้อื่นๆอีกนะ
comment37:คิดว่า บางคนๆ ครูบางคน ไม่ใช่ทุกคน ..... กู้ง่าย ได้สิทธิพิเศษมากมาย ดอกเบี้ยน่าจะพิเศษด้วย เรื่องอื่นไม่ต้องคิดมาก อะไรก็เบิกได้ สวัสดิการค่ารักษาพยาบาล ค่าเล่าเรียนบุตร แก่ไปก็มีบำนาญ ไม่มีความจำเป็นต้องเก็บอะไรมากมาย ทุกอย่างมีแต่ความพิเศษทั้งนั้น คิดว่าเหล่านี้เป็นสิ่งล่อใจ ให้ไม่วางแผน ให้สร้างหนี้ไปเรื่อย อีกอย่างการปิดเทอม แม้ว่าอาจจะต้องทำงานบ้าง แต่เรียกว่าเวลาว่างก็น่าจะมากกว่าคนอาชีพอื่น เวลาว่างมากสำหรับบางคนคือ เวลาใช้เงิน ออกไปห้าง ไปเที่ยวก็เงิน อาชีพอื่น ด้วยความที่ไม่ไรอะไร เบิกไม่ได้ ต้องสร้างเอง ทำเอง กู้อะไรก็ไม่มีสิทธิพิเศษ ก็เลยระวังมากกว่า  ทั้งนี้ ทั้งนั้น ก็ขึ้นอยู่กับบางคนจริงๆ ย้ำ ไม่ใช่ ทุกคน
comment38:เพราะกู้ง่าย.กู้ได้เยอะเปล่าคะ เห็นคนรู้จัก ทำงาน 3 ปี กู้ได้เป็นล้าน เค้าว่างั้นนะ ไม่รู้จริงไม่จริง
comment39:ทุกคนมีสิทธิเป็นหนี้หมดล่ะครับ 

อย่าอ้างโน่นอ้างนี่กันเลย ใครใช้จ่ายเกินตัวก็เป็นหนี้ได้หมดละครับ

แต่ที่หน้าแปลก ผมยังเจอพนักงานออฟฟิศเงินเดือนน้อยอยู่เลย ใครเข้าใจว่า สตาร์ทจบมา แล้วเงินเดือน15000 คิดผิดแล้วครับ
มันแล้วแต่ บริษัท ฉะนั้นพนง เงินเดือนกํเป็นหนี้ได้เช่นกัน

แต่ที่น่าแปลกใจ หลายหลายอาชีพรายได้น้อยกว่าครูแน่แน่ ทำ 6วันอีกต่างหาก แต่ผมพบว่า ไม่ได้เป็นหนี้เสีย
น่าสงสัยเหมือนกัน
comment40:สหกรณ์ออมทรัยพ์ครูปล่อยให้กู้ได้มาก กว่าสหกรณ์ออมทรัพย์ข้าราชการอื่นๆ หลายหน่วย

เอาคร้าวๆ ถ้ากู้เงินปกติ ไม่ใช่กู้แบบซื้อบ้าน คือ 
ข้าราชการครู อายุงานแค่ 3 ปี กู้ได้สูงสุดคือ 3 ล้าน    
ในขณะที่ ปลัดอำเภอ อายุงาน 15 ปี กู้ได้สูงสุดคือ 2 ล้าน
comment41:สังคมการกู้ครับ คำว่า สหกรณ์ออมทรัพย์  ส่วนใหญ่สมัครเพื่อ กู้ แล้วผลัดกันค้ำ บางคนก็เอาไปลงทุน แต่ส่วนใหญ่ที่เห็นมักไปซื้อของใหญ่ๆ พวกบ้าน รถ ครับ
comment42:ตอบในฐานะที่เคยเป็นครู บรรจุครั้งแรกเงินเดือน 750 บาท (เมื่อ 30 กว่าปีมาแล้ว ตอนนี้เกษียณอายุ เป็นข้าราชการบำนาญ)

ทำไม "ครู" ถึงเป็นหนี้ (ไม่ได้เป็นกันทุกคนหรอกครับ แต่มีส่วนมากที่ขาดวินัยทางการเงิน จึงเป็นหนี้พอกหางหมู) ขอแจงเหตุผลให้ทราบดังนี้

1. ครูทุกคนไม่ได้เริ่มต้นการทำงานในเมือง ด้วยอัตราเงินเดือน 15,000 บาท (ดังที่ท่านทั้งหลายต่างมโนกันขึ้นมา) สมัยก่อนเงินเดือนยังเริ่มที่หลักร้อย ไม่ถึงสามพันด้วยซ้ำ (ผมเริ่ม 750 บาท กว่าจะได้ 3,500 บาทนี่ผ่านไปนับสิบปีนะครับ) กับการเริ่มทำงานในโรงเรียนบ้านนอกชายขอบ ไกลปืนเที่ยง ซึ่งสังคมในยุคสมัยนั้นๆ ข้าราชการที่ใกล้ชิดประชาชนก็จะมีครูในโรงเรียนประชาบาลเป็นส่วนใหญ่ จะมีหมออนามัยไม่กี่คนในตำบล มีพัฒนากรอีกสักคน ชาวบ้านจึงรักใคร่ชอบพอกับครูมากที่สุด เมื่อมีงานการกุศล ทำบุญอะไรก็จะนึกถึงครูต้องมีการ์ดเชิญเพื่อเป็นเกียรติเป็นศรีแก่ชาวบ้าน นี่คือภาษีสังคมที่ครูต้อง(จำใจ)จ่าย อย่างน้อยๆ ก็หลักร้อยสองร้อยตามความสนิทชิดชอบ เดือนสี่ เดือนหก มีงานแต่งเยอะบางเดือนเจอสัก 10 ซองนี่ก็แทบทรุดล่ะครับ

2. สมัยก่อนอัตราเงินเดือนไม่มาก ขั้นน้อย กว่าจะมาวิ่งกันระดับหมื่นได้เร็ว ก็สักเมื่อสิบกว่าปีที่แล้ว ตอนมีการกำหนดตำแหน่งชำนาญการ ชำนาญการพิเศษ ที่เรียกว่า คศ.1, คศ.2, คศ.3 นี่เอง ไปบรรจุไกลๆ เดินทางลำบากครับ ไป-กลับไม่ได้ง่ายๆ เหมือนสมัยนี้ รถประจำทางจากหมู่บ้านมาอำเภอหรือจังหวัดมีวันละเที่ยว ถนนลูกรัง กลับบ้านทีกลายเป็นฝรั่ง(หัวแดง)ไปหมด ถ้าไม่ทันรถเที่ยวกลับก็ต้องรอวันรุ่งขึ้น ครูกู้สหกรณ์ได้ตามที่หลายท่านว่ามา ก็เอามาซื้อรถกระบะสักคัน (จะมือหนึ่ง มือสองก็แล้วแต่ความกล้าของแต่ละคน) สมัยผมซื้อคันแรกป้ายแดงแค่ 40,000 บาท Datsun 620 (ภาษาบ้านๆ เรียกรุ่นช้างเหยียบ เพราะบริษัททำโฆษณาโดยเอามาบรรทุกช้างหนึ่งตัวนั่นเอง) ซื้อมาทำไม?

ซื้อมาใช้ทั้งส่วนตัวและราชการด้วย จะแข่งขันกีฬากลุ่ม กีฬาอำเภอ กีฬาจังหวัด ต้องนำนักเรียนไปแข่งขัน โรงเรียนไม่มีเงินพอเช่าเหมารถนำนักเรียนไปแข่งขันหรอก ก็อาศัยรถครูนี่แหละ ค่าน้ำมันก็อาศัยเรี่ยไรจากครู ผู้ปกครอง (ขอข้าวเปลือกมาสีไปขาย และนำมาเป็นเสบียงให้เด็กด้วย) เมื่อไม่มีแข่งกีฬาก็อาศัยรับเพื่อนครูเดินทางเข้าเมืองในเย็นวันศุกร์กลับเย็นวันอาทิตย์หรือเช้าวันจันทร์ หรือไปประชุม ไปราชการในเมือง พอได้เงินค่าน้ำมัน ค่างวดรถบ้างเล็กน้อย

3. การกูหนี้ยืมสิน ไม่ว่าจะจากแหล่งใด ถ้าคนกู้มีวินัยทางการเงิน ประหยัดอดออมก็สามารถปลดหนี้ได้ในอีกไม่นานนัก เว้นแต่บางคนที่ขาดวินัยทางการเงิน ใช้เงินมือเติบ ใช้เงินในอนาคต และฝันถึงรายได้ในจินตนาการ (หวย ล็อตเตอรี่ การพนัน ฯลฯ) ทำให้หนี้สินพอกพูนเหมือนดินพอกหางหมู และกลุ่มนี้นี่แหละที่เป็นปัญหาให้พูดถึงมาในทุกรัฐบาล กู้หนี้จากที่หนึ่งเอามาใช้อีกที่หนึ่ง ยืมวนไปเรื่อยๆ มากขึ้นเรื่อยๆ เพื่อให้มีส่วนต่างนำมาหมุนไปเรื่อยๆ ไม่รู้จบ

ยิ่งมาในยุคสมัยเงยหน้าจมไม่ลง ยิ่งทำให้หนี้สินมากขึ้น จะแต่งงานก็ศักดิ์ศรีค้ำคอเป็นราชการครูต้องกู้หนี้มาแต่งให้ยิ่งใหญ่ ใช้หนี้ยันลูกบวชก็ไม่หมด แถมยังต้องกู้เพิ่มเพื่อเลี้ยงลูก เพื่อส่งลูกเรียน (ขายนาส่งควายเรียน) เรียนเก่งๆ สอบได้ที่หนึ่งพ่อจะซื้อมอเตอร์ไซค์ให้ขี่ไปเรียน พอได้รถมอไซค์มันแรงเกินวิ่งผ่านเลยโรงเรียนไปหยุดที่ร้านเกมส์ และสุดท้ายเร็วมากไปนอนใต้ล้อรถพ่วงเละทั้งคนทั้งรถ หนี้ก็ยังไม่หมดต้องไปยืมมาทำศพมันอีก

ไม่มีใครอยากเป็นหนี้หรอก แต่ละคนต่างมีความจำเป็นไม่เหมือนกัน และแต่ละคนก็จมหรือลอยในศักดิ์ศรี (ที่ไม่ค่อยมี) ต่างกันอีก ทำให้หนี้หมดหรือเพิ่มแตกต่างกันไป มาในสมัยนี้ทุกคนก็อยากสบายกัน อยากมาสอนในเมือง (คิดว่าจะสบาย ได้สอนพิเศษหาเงิน) ต้องวิ่งเต้นเพื่อให้ได้ย้าย รู้กันบ้างไหมว่า การย้ายของครูเขาคิดกันเป็นระยะกิโลเมตร ใกล้เขตเทศบาลเมืองก็กิโลละหลายหมื่น จะเอาเงินมาจากไหนถ้าไม่กู้สหกรณ์ จะไปคอรัปชั่นชอล์กวันละกี่แท่ง (กล่องหนึ่ง 50 แท่ง ไม่กี่บาท) ถึงจะใช้หนี้คืนได้ ไม่สามารถไปตั้งด่านลอยจับมอไซค์เหมือนบางอาชีพที่บอกว่า เดือนละ 40,000 บาทไม่พอใช้ เฮ้อ! ครูหนอครู

"งานไม่ได้หนักมาก" เข้าใจผิดก็เข้าใจใหม่นะครับ งานสอนอย่างน้อยก็ 25 คาบ ยังมีงานพิเศษ ครูประจำชั้น ครูแนะแนว โรงเรียนเล็กๆ ต้องรวบงานธุรการ พัสดุ การเงิน เข้าให้อีก ทำในเวลาราชการไม่พอต้องหอบกลับมาทำต่อที่บ้าน งานบางชิ้นต้องกรอกข้อมูลให้ต้นสังกัดผ่านเครือข่ายอินเทอร์เน็ตที่ใครๆ ก็รู้ว่าแค่หายใจแรงๆ เน็ตก็หลุดแล้ว ต้องหอบมาใช้เน็ตบ้านในเมืองที่แรงๆ กว่าจะกรอกเสร็จระบบค้างหมุนติ้วๆ ถีบออกจากระบบต้องเข้าไปกรอกใหม่ ไม่มีวันหยุดเสาร์-อาทิตย์ หรือวันหยุดนักขัตฤกษ์ ต้องไปอบรมกันตลอด ไม่เป็นอันต้องเตรียมการสอน (วันราชการไม่ให้อบรมกลัวไม่ได้อยู่โรงเรียนสอนเด็ก) ทั้งอบทั้งรมจนดำมะเมื่อม เรื่องที่ไปอบรมก็ไม่เกี่ยวกับการสอนหรอก เกี่ยวกับการเร่งใช้งบให้ทันปีงบประมาณเสียมากกว่า

มาลองสมัครเป็นครูดูจะรู้ว่ามันไม่ได้สบายอย่างที่เข้าใจกัน ครูเป็นได้ทุกอย่างตั้งแต่เป็นหมอ/พยาบาล ดูแล เก็บข้อมูลน้ำหนัก ส่วนสูง สุขภาพนักเรียนทุกคน เป็นพระสอนคุณธรรม จริยธรรมนักเรียน เป็นตำรวจคอยตรวจตราเด็กกลุ่มเสี่ยงติดยาเสพติด เป็นนักสังคมสงเคราะห์ช่วยนักเรียนขาดแคลน ยากจนขาดทุนทรัพย์ และอีกหลายๆ หน้าที่ อย่ามโนเอาเองว่า ครูจะได้พบแต่นักเรียนที่ดี มีครอบครัวที่พร้อมพรั่ง ครูที่สบายสอนน้อยๆ มีกี่คนในประเทศนี้

ที่เหลือคิดต่อเอาเองนะครับ บอกแค่นี้พอ สงสารเพื่อนร่วมอาชีพจริงๆๆ (พอพอกันกับพวกกู้ กยศ. แล้วไม่คืนนั่นแหละ) เอวัง
comment42-1:เคยทะเลาะกับเพื่อนสมัย ม.ต้นนะคะ

มันกล่าวหาว่า  เป็นครูนี่ สบาย เปลืองภาษีของคนทำงานประเภทอื่น

หูยยยย ปรี๊ดดด ค่ะ  ให้พรในไลน์กลุ่มจน ทั้งกลุ่มเงียบสนิทไปวันนึงเต็มๆ

ถึงจะแค่ครูธุรการนะคะ  แต่เห็นปริมาณคุณครูแล้ว เหนื่อยมากๆๆ ค่ะ 
ครูธุรการก็งานเพียบไม่น้อยนะคะ  

เห็นด้วยกับ คห.42 มากเลยค่ะ
comment43:
comment44:คิดถึงตอนสมัยเรียนมัธยม  เอาแค่ครูหน่วยวิทย์ละกัน  คือเวลาซื้อของจะซื้อตามกันทั้งหน่วยอะ  ตอนนั้นโนเกีย 3310 กำลังฮิต  เครื่องนึงสามหมื่นกว่าบาทมั้ง  ก็ซื้อกันทุกคน  กระเป๋า kipling กำลังอิน  เอ้าซื้อคนละใบ  อวดลิงกันทุกวัน  อื่นๆอีกเพียบ  ทั้งๆที่เมื่อเกือบ 20 ปีที่แล้วเงินเดือนคนนึงไม่เกิน 25000 ด้วยซ้ำ
comment45:เอ็นดูเขา เอ็นเราขาดค่ะ
ชีวิตเราไม่ได้มีแค่ด้านการทำงาน
รู้จักประมาณตนบ้าง ยศฐาบรรดาศักดิ์ควรปล่อยวางบ้าง อย่ายึดถือมาก จะทำให้ภายนอกของตัวเองดูดีไปทำไมในเมื่อไส้ในไม่มีอันจะกิน เงินเดือน15,050 บาท สามารถใช้อยู่คนเดียวได้สบายๆมากค่ะ เหลือเก็บด้วยซ้ำหากบริหารเงินเป็น
แล้วชีวิตจะดีขึ้นค่ะ 

ตอบในฐานะลูกขรก.ครูและว่าที่ขรก.ครูค่ะ
comment46:เป็นหนี้ เพราะรักหน้ายิ่งชีพครับ 

เสียทองท่วมหัว ไม่ยอมเสียหน้าให้ใคร

แต่ครูที่ไม่เป็นหนี้ก็มีเยอะแยะนะครับ
comment47:หลายท่านตอบไปแล้ว

ผมอยากจะถามต่อว่า
1. อาชีพอื่นนอกจากครูไม่เป็นหนี้กันเหรอครับ
2. อาชีพอื่นที่ท่านเป็นหนี้เพราะอะไร

ช่วยตอบด้วยนะครับ
comment47-1:เป็น แต่ไม่เยอะเท่าครู
เพราะครูมีโอกาสเยอะกว่าและง่ายกว่าในการเข้าถึงแหล่งเงินกู้
comment47-2:ถ้าอาชีพอื่นก็ติดหนี้ กู้เหมือนกัน 
มันก็ไม่ต่างกันหรอกครับ
ทุกอาชีพมีทั้งคนที่บริหารหนี้เป็นและบริหารไม่เป็น
comment48:อวดร่ำอวดรวยกันครับ  และการกู้เพื่อซื้อรถคืออันดับแรกที่เป็น "a must have" เลยทีเดียวสำหรับสายอาชีพนี้
comment49:กู้ ใช้เงินเกินตัว บางคนนิสัยแย่ ตามใจลูก สอนได้นะคนอื่น ลูกตัวนี่ไม่เคยสอน 
ลูกขอใช้แค่ไหนก็เปย์ให้ถวายหัว พอเงินเดือนไม่พอก็ กู้ นอกนั้นยังซื้อหวย ผู้ชายบางคนกินเหล้า 
คือแบบคนอาชีพอื่นเค้าก็ทำนะ แต่ครูนี่มันจะมีอะไรให้กู้เยอะ พอตัวกู้เยอะก็กู้มันทุกตัวและก็เป็นหนี้ วนเป็นวัฏจักรไม่รู้จบ 
ที่ยกมานี่คือส่วนนึงค่ะ เราเป็นแค่ครูอัตตราจ้างตัวน้อยๆ แต่เห็นมาเยอะว่าเป็นแบบนี้ แค่ไม่ทุกคน 
เพราะมีครูอีกเยอะมาก เลี้ยงลูกดี เรียนจบทำงาน ได้ดีอาชีพดีๆเยอะมาก และก็ไม่เป็นหนี้ ดูแลตัวเองดี 
เพียงแต่ว่าคนกลุ่มนี้เค้าไม่ค่อยออกสื่อ หรือสร้างเรื่องร้องแรกแหกกระเชอเหมือนครูกลุ่มที่เป็นหนี้
comment50:ขอตอบในฐานะที่รับราชการครูมา25ปี ที่บอกว่าครูเป็นหนี้สินล้นพ้นตัว ขอบอกว่าไม่ใช่ทุกคนค่ะ เป็นเฉพาะบุคคลเท่านั้น ที่เป็นข่าวในทุกวันนี้เป็นเพราะอาชีพครูมีคนเป็นจำนวนมากค่ะเลยมาเป็นข่าว. ดิฉันรับราชการมาก็นานแล้วหนี้สินไม่มีค่ะ อยู่แบบพอเพียง เก็บและใช้เท่าที่มีกำลัง ให้รวยไม่รวยค่ะ อาชีพเสริมคือทำนา ทำสวน ในที่ดินของตัวเองค่ะ
comment51:จากที่เคยทำงานอยู่บริษัทขายโปรแกรมให้ สหกรณ์ออมทรัพย์ ทั้งครู คำรวจ และอีกหลายหน่วยงานราชการ
1. เงินกู้ที่ได้สูงมากอยากรู้ว่าสูงแค่ไหนบางที่ 100 เท่าของเงินเดือนเงินเดือนเริ่มต้น 15000 คูณดูละกัน
2. เงื่อนไขในการกู้ง่ายมากบางที่ขอแค่เป็นสมาชิกเกิน 6 เดือนก็กู้ได้แล้ว
3. การกู้เงินมาแล้วไม่ทำให้มีการต่อยอดเช่น บางคนเอามาซื้อรถ บางคนเอามาใช้สนองตัญหาตัวเองแทนที่จะเอาไปลงทุนสุดท้าย
ก็เงินไม่พอใช้เพราะโดนหักหนี้ทุกเดือนเป็นจุดเริ่มต้นของการกู้ครั้งต่อไป 
4. สังคม 

********ที่กล่าวมาไม่ใช่ทุกคนนะครับ*********
comment52:ที่รู้มา มีเพื่อนเป็นครู

กู้ไปทำนม
comment53:ง่ายๆครับ ไม่รู้จักคำว่า"พอเพียง"
สังคมครูที่เคยเห็นนี่แข่งขันกันเรื่องหน้าตามาก
เพื่ิอนที่เป็นครูบรรจุปุ๊บออกรถปั้บทั้งที่เงินเดือน15000 
นับประสาอะไรขนาดเงินช.พ.ค. ครูยังกู้กัน
comment54:เพราะครูกู้ง่ายมากและได้วงเงินสูงมากไงครับ
เพื่อนที่เป็นครูเล่าให้ฟังว่า ครูบางคน (ย้ำว่าบางคน) มีโอกาสให้กู้ก็กู้ไว้ก่อน ทั้งที่ไม่รู้ว่าจะเอาเงินไปทำอะไรด้วยซ้ำ
คนที่ทำแบบนั้นเอาเงินไปต่อยอดดีๆ ก็ดีไป แต่หลายคนจบที่เอาเงินก้อนไปผลาญสุรุ่ยสุร่าย แล้วมันจะเหลืออะไรเล่าครับ...
comment55:กู้ได้เยอะก็กู้กันไป....
comment56:เงินเดือนๆแรกของผม (ทำงานเอกชน) มากกว่าเงินเดือนครูของแม่
comment57:มาแฉ เอ้ย มาเล่านะ ไม่ได้ด่าครูคนใด เพราะพ่อเราก็เป็นครู และก็เป็นครูที่หนี้ท่วม นี่ก็คือการเอาเรื่องราวพ่อมาช่วยตอบนั่นเอง

1. ครูมีสวัสดิการกู้เยอะค่ะ กู้ได้ทุกอย่างยกเว้นระเบิด เงินหลังความตายยังกู้มาใช้ได้เลยค่ะ ถ้าวินัยการใช้เงินไม่มี ก็กู้แหลกค่ะ
2. กู้วนค่ะ กู้ใหม่ไปใช้หนี้อันเดิม
3. สังคมจัด สังคมกว้าง แค่อย่างพ่อเรานี่ คนรู้จักเกือบทั้งอำเภอค่ะ นี่ขนาดเป็นครูโรงเรียนบ้านนอกมากๆเลยนะ  ฉะนั้น งานบุญงานราช มึทุกวันค่ะ ใส่ซองเดือนหนึ่งหลายพันค่ะรวมๆ
4. หน้าตาทางสังคม เมื่อทำงาน ทุกคนอยากมีรถ มีบ้าน เมื่อมีทีให้กู้ ก็จัดค่ะ  จะบอกว่าแต่ละคนรถใหญ่ๆทั้งนั้น  แต่อันนี้เราว่าทุกอาชีพก็คงไม่ต่างกันเนาะ รถกลายเป็นสิ่งจำเป็นไปแล้ว
5. อุปนิสัยส่วนตัว เช่น กินเที่ยว อันนี้ทุกอาชีพก็มีปะปน แต่พอเป็นครูซึ่งมีหนี้ทางอื่นเยอะอยู่แล้ว ก็เลยยิ่งแย่
6. พื้นฐานทางครอบครัวมักไม่ได้เป็นคนมีฐานะมาก่อน 
7. ใน ตจว.ถ้าสอบอะไรไม่ติด พ่อแม่จะให้เรียนราชภัฎและมาสอบเป็นครู มันเหมือนคุณภาพของคนที่จบมาเป็นครูอาจจะไม่สูงมั้ย?  ข้อนี้สุ่มเสี่ยงพูกด่าจัง ไม่ได้ดูถูกครูนะ เพราะพ่อเราก็เป็นครู แต่พ่อเราเรียนเก่งนะ สมัย40ปีก่อนแกเก่งระดับอำเภอเลย แต่ว่าความเก่งด้านวิชาการ กับวินัยการใช้เงิน มันไม่ไปด้วยกัน  พ่อสอนเด็กมาเป็นหมื่นเป็นแสนคน แต่ตัวเองทำอย่างที่สอนไม่ได้ เหอๆ

ตอนพ่อเกษียณหนี้เกือบ5ล้าน เจ้าหนี้มาวนมาเวียน มาวอมาแว มาดูแลเธอ มาห่วงมาใยถามไถ่ดี๊ดีอะ  ตั้นตันใจที่สุด!

ลูกๆ3คน ช่วยตามจ่าย แบงกันผ่อน เธอเอาก้อนนั้นไปนะ ฉันเอาก้อนนี้ ตามกำลังของแต่ละคน 

ตามกฎหมาย หนี้พ่อแม่ เจ้าหนี้ไม่มีสิทธิ์มาตามยึดทรัพย์ส่วนตัวของลูก ยึดได้เพียงมรดก
แต่ในชีวิตจริง พ่อยังอยู่นะ  ทนเห็นพ่อทุกข์ กินข้าวไม่ลง ซูบผอม ไม่ไหวจริงๆะ  พ่อลูกตัดกันไม่ขาดค่ะ
comment57-1:ใช่ครับ ถ้าผมเป็นคุณ ยังไงก็ต้องควักช่วยพ่อแม่ แม้ทางกฎหมายเราจะไม่เกี่ยว
comment58:ไม่จริง มันก็มีหนี้ทุกอาชีพแหละตามสภาพครอบครัวและวินัยการใช้เงิน
comment59:อาชีพอะไรก็เป็นหนี้ได้ครับ
เพียงแต่ คุณบริหารหนี้ได้หรือเปล่า
comment60:จริงๆมันก็เป็นทุกอาชีพแหละหนี้อะแต่ อย่าเรียกครูเลย ข้าราชการ เนี่ยกู้ผ่านง่ายกว่าแค่นั้นเอง

แล้วครูเงินเดือนค่อนข้างน้อยนะ ถ้าไม่ขยันทำอาจารย์3 หรือมีค่าวิชาชีพเสริม
comment61:สงสัยเหมือนกันค่ะ
comment62:คงมีเวลาว่างใช้เงินเยอะละมั้ง  ลองทำงานอาทิตย์ละ 7 วัน  สิ
comment63:เพราะกู้ง่าย กู้ที่ไหนก็ผ่าน สหกรณ์ดอกเบี้ยถูก เลยกู้กันใหญ่ จนหนี้เยอะแบบไม่รู้ตัว
comment64:อยาจะให้คนที่สักแต่พิมพ์แต่ด่า เข้ามาอ่านนะครับ
จริงๆ มันไม่มีใครอยากเป็นหนี้หรอกครับ ทุกคนก็อยากจะพอเพียงกันทั้งนั้น แล้วไอ้ที่บอกว่าเพื่อหน้าตา รถ บ้าน อะไรเทือกนั้นน่ะ มันส่วนน้อยครับ
พวกคุณลองเข้ามาอยู่ตรงจุดที่ผมยืน แล้วคุณจะเข้าใจ
1. เรื่องเงินเดือน ครูจบใหม่ เงินเดือนแค่ 15800 นะครับ ไม่ใช่ 3-4 หมื่นอย่างที่พวกคุณเข้าใจ แล้วไม่เคยได้เต็มตั้งแต่เดือนแรก โดนหักหักค่าสมาชิก ชพค. กบข.  4% 5% เงินเดือนขึ้น ปีละไม่ถึงพันด้วยซ้ำ กว่าจะแตะสองหมื่น ต้องใช้เวลา 3-4 ปี ในขณะที่อาชีพเอกชน บางที่สตาร์ทก็ 20000 แล้ว ไหนจะโอที คอมมิชชั่น โบนัส เยอะแยะ 
2. ค่าใช้จ่าย ถ้าอยู่ ร.ร. เล็ก งบสนับสนุนมีน้อย ถ้าครูอยากได้สื่อการสอนที่ดีๆ ใบงาน แม้กระทั่งกระดาษจัดบอร์ด งบน้อยไม่พอ จะเอาจากไหนครับ ก็เอาจากเงินเดือนนี่แหละ บรรจุใหม่ๆ เงินเดือนแทบจะไม่มีเก็บ ใช้เดือนชนเดือนด้วยซ้ำ แทบไม่ได้ใช้จ่ายสุรุ่ยสุร่ายอย่างที่บางคนว่า 
#ย้ำให้อ่านตรงนี้ครับ ถ้าครูคนไหนที่เห็นแก่ประโยชน์ของเด็กจริงๆ ครูคนนั้นจะมีรายได้ทางเดียวคือจากเงินเดือนเท่านั้น เพราะถ้าจะเอาจริงๆ แทบจะไม่มีเวลาไปทำอาชีพเสริมอื่นๆ ได้เลย ตื่นเช้าก็ต้องรีบไปทำงาน เตรียมสื่อการสอน สอนทั้งวัน คาบว่างก็ทำงานอื่นๆ บัญชี พัสดุ การเงิน ฯลฯ ตกเย็น ก็เตรียมการสอนในวันถัดไป วนเวียนอยู่อย่างนี้ เงินเดือนก็น้อย มาจากทางเดียวอีก บางคนเป็นเสาหลักของครอบครัวอีก ไหนจะตัวเอง ไหนจะส่งทางบ้าน ถ้าไม่กู้แล้วจะเอาที่ไหนกินใช้ครับ #
3. เรื่องรถ ถ้าเป็นครูในโรงเรียนใหญ่ๆ ในเมือง ไปไหนมาไหนมันก็ง่ายสบาย ยิ่งโรงเรียนใหญ่ๆ มีรถของโรงเรียน จะไปไหนมาไหนก็ใช้รถของโรงเรียน มีคนขับรถให้สบาย แต่ครูส่วนใหญ่ที่บรรจุใหม่ ได้อยู่แต่ในโรงเรียนบ้านนอก ชนบท บางที่รถประจำทางไม่มี รถโรงเรียนไม่มี เวลาเขตพื้นที่สั่งให้ไปอบรม ไปประชุม หรือพานักเรียนไปแข่งขันต่างๆ นาๆ มันจำเป็นครับ
4. เรื่องหน้าตาในสังคม มันก็บางคนอย่างที่บอกแหละครับ ครูคนที่เขาอยู่เรียบง่ายพอเพียง มีเยอะแยะ แค่ไม่เป็นข่าวแค่นั้นแหละ ลองมีคนไปตรวจสอบยอดหนี้ของข้าราชการอาชีพอื่นๆ ก็ไม่ต่างกันหรอกครับ แค่ไม่เป็นข่าว

ปล. ครูส่วนใหญ่ที่เป็นหนี้ จนเกิดปัญหา มีแค่กลุ่มน้อยครับ อย่าเหมารวม 
ผมเองก็เป็นหนี้ เยอะด้วย แต่ผมก็อยู่ได้ ไม่ได้กระทบกับงานที่ทำ รถก็ขับรถเก่าๆ มือสอง คันละแสนกว่าบาท มอไซค์ก็พ่อให้มา เพราะฉะนั้นแล้ว ก่อนจะด่ากัน ให้คำนึงถึงความจำเป็นของแต่ละคนด้วยครับ ไม่มีใครที่อยากจะเป็นหนี้หรอกครับ ถ้าไม่จำเป็นจริงๆ
comment65:คหสต นะ เหตุผลที่กู้เยอะก็มีหลายกรณี และก็แล้วแต่คนนะ 
1. เพื่อต้องการทรัพย์สินและหน้าตาทางสังคม คือ พอบรรจุได้ ถ้าคนที่พื้นฐานทางบ้านไม่ค่อยดี เค้าก็อยากจะกู้เพื่อซื้อรถ(รถยิ่งมีค่าใช้จ่ายตามมาเยอะเวลาเช็ค/ซ่อม/ประกัน) สร้างบ้านให้ครอบครัว ยิ่งครอบครัวในชนบทชอบพูดกันว่า ลูกเป็นครูไม่เห็นมีอะไรให้พ่อแม่เลย นี่แหละ เป็นเหตุผลหนึ่ง
2. เพื่อสนองกิเลส คือ กู้ได้เยอะเพราะฐานเงินเดือนบรรจุมากกว่า ขรก อื่น ๆ (วุฒิตรี 5 ปี หรือ 4 ปี มีใบประกอบวิชาชีพ ได้ 15,800) ทำบัตรเครดิตได้หลายใบ แต่ว่าเงินเดือนก็ตามเรทถ้าไม่ควบคุมตัวเองมันก็จะท่วมหัวแหละ
3. เพื่อความก้าวหน้า เช่น กู้เรียน ป.โท เพราะร่นเวลาทำวิทยฐานะชำนาญการจาก 8 ปี ลดเป็น 6 ปี (ได้เงินเพิ่มเดือนละ 3,500)
4. ภาษีสังคมเยอะมาก งานบวช งานแต่ง งานศพ กฐิน ผ้าป่า ฯลฯ ทั้งของเพื่อนร่วมงาน ชุมชน ญาติพี่น้อง เพื่อน ลูกศิษย์(บางทีเค้าเอาซองมาให้ก็ต้องใส่บ้าง เพราะถ้าไม่มีส่วนร่วมเดี๋ยวโดนว่าไม่เข้าร่วมของชุมชนอีก)
5. อื่น ๆ อันนี้ไม่ทราบ แล้วแต่บุคคล
comment66:ขอบคุณ คห.32 ค่ะ 

เท่าที่ดูเท่าที่เห็นรอบตัว จะเห็นแต่ครูลำบาก เงินเดือนก็ไม่สูง ที่เงินเดือนสูงๆคือครูที่มีอายุราชการเยอะแล้ว ตอนที่พี่สาวได้บรรจุครูใหม่ๆ 10ปีที่แล้ว เงินเดือน 9,xxx เองค่ะ สมัยนี้น่าจะ 15,000 จำได้ว่าใช้ชีวิตลำบาก ไปบรรจุไกลบ้าน กลับบ้านมาทีก็ขอเงินพ่อแม่กลับไปพัน2พันเพราะจ่ายไม่ค่อยพอ แต่ก็ไม่กล้าขอเยอะ ตอนนี้ได้ย้ายมาอยู่บ้านแล้ว แต่โรงเรียนก็ยังไกลบ้านอยู่ ขับรถมอเตอร์ไซไกลๆเป็นชั่วโมงเป็นปีๆเลยไม่ไหว ต้องยอมซื้อรถยนต์มา พาเด็กไปแข่งกีฬาแข่งทักษะค่าน้ำมันก็ออกเอง รอจากโรงเรียนไม่รู้จะอนุมัติเมื่อไหร่ บางทีก็ไม่ได้ บางทีงบไม่พอ แล้วค่าชีทก็ออกเองจริงๆนะ เป็นครูต้องมีเครื่องพริ้นเตอร์เป็นของตัวเอง ค่างานแต่ง งานศพ งานบวช ญาติตัวเองยังพอให้พ่อแม่ออกให้ได้ แต่ลูกศิษย์ ลูกครูด้วยกัน เค้ายื่นซองมาก็ต้องทำบุญไป ปฏิเสธไม่ได้หรอกค่ะ เป็นครูชนบทดีหน่อยที่ใส่100-200ได้ไม่น่าเกลียดนัก แต่โรงเรียนใหญ่ๆในเมืองก็500กันไป แล้วงานแต่ละทีมาพร้อมๆกัน หมดกันหลายพัน ค่าโดนจี้ให้ทำบุญซื้อบัตรรางวัลต่างๆจากงานวัดงานกาชาดอีก แล้วเดี๊ยวนี้งานแบบนี้ก็มีเกือบทุกเดือน เรียกว่าภาษีสังคมเยอะจริงๆ แล้วยังมีการกำหนดให้มีอบรมครูนับชั่วโมงอีก ครูเงินเดือนน้อยจริงๆค่ะ ไม่แปลกใจเลยที่ต้องกู้มาเพื่อความอยู่รอดบ้าง

แต่ครูที่กู้เพื่อหน้าตาทางสังคม เพิ่มเครดิตตัวเองไปเที่ยวต่างประเทศอะไรแบบนี้ก็ไม่รู้เหมือนกันค่ะ ก็เป็นหนี้โดยใช่เหตุ จ่ายหนี้กันต่อไป 😂😂
comment66-1:อ่อลืมตอบประโยคสุดท้ายของ จขกท ที่บอกว่า "งานก็ไม่ได้หนักมาก" ครูคนไหนบอกคุณหรือ ครูคนนั้นสอนที่ไหน อยากรู้จังค่ะ แล้วที่คิดว่าเด็กปิดเทอม ครูก็ได้ปิดเทอมนี่คิดผิดนะคะ สมัยก่อนไม่แน่ สมัยนี้ไม่ใช่จ้าาา ต้องอยู่เวรที่โรงเรียนด้วยค่ะ นอกจากสอนแล้ว งานเอกสารของครูก็เยอะค่ะ ทำกันแทบไม่ทัน มีหน่วยงานมาตรวจโรงเรียนอีก เพราะต้องผ่านการประเมินเท่านั้น เวลาสอนบางทีไม่พอ เอาเวลาสอนไปอบรมบ้าง เพราะไปอบรมเสาร์อาทิตย์บ่อยๆก็ไม่ได้ ครูก็ต้องใช้ชีวิตกับครอบครัวบ้างนะคะ ต้องมีเวลาให้ลูกให้สามี/ภรรยา และพ่อแม่อีก 😂  
ลืมตอบประเด็นสำคัญได้ไงกัน ที่ว่าครูงานก็ไม่ได้หนักมาก นี่สำคัญกว่ากู้เป็นหนี้อีก เห็นพี่มาบ่นให้ฟังบ่อยๆละเหนื่อยแทน ที่พิมพ์มาทั้งหมดคือตัวอย่างจากที่เห็นการทำงานของพี่เราเองนะคะ 
ตอนนี้ทำงานมา10ปีเงินเดือน2หมื่นกว่าเองค่ะ อาจจะมีค่าตำแหน่งบ้างไม่กี่บาท แต่นั่นก็ต้องทำผลงานเอาเอง ซึ่งแปลว่าต้องทำงานเพิ่มขึ้นอีก แต่ป้าเราที่อายุ50กว่าเงินเดือนประมาณ 4หมื่นกว่า อาจจะสบายขึ้นหน่อยนึงในยามใกล้เกษียณ ขอให้ จขกท เปลี่ยนความคิดของอาชีพครูหน่อยก็ดีค่ะ ไม่ได้สบายอย่างที่ใครๆคิดเลย 😅
comment66-2:อ่านแล้วทำไมคิดถึงชีวิตแม่เราเลย 5555 เรื่องอบรมไรต่อมิอะไรนี่ถูกต้องที่สุด
ไม่ใช่เข้าไปนั่งอบรมฟรีๆ นะ เก็บเงินด้วยยยยย สัมนาต่างๆ นาๆ ก็ต้องเสียเงินทั้งนั้น 
วันหยุดก็ไม่ได้หยุด ต้องอยู่เข้าเวร นั่งเฝ้า วงจรปิด บลาๆ 
วันไหนมีสอนก็ต้องออกจากบ้านตั้งแต่ไม่สว่าง ไปนั่งรอนักเรียน
comment67:เริ่มนะคะ
-เงินเดือนครูเมื่อก่อนแค่8-9พันนะคะ พึ่งจะ15000ไม่กี่ปีมานี้ค่ะ ไม่ได้เยอะนะคะอันนี้พูดถึงราชการทั้งหมดนะคะ ที่เยอะก็4-5หมื่นอาจรวมวิยฐานะก็ราวๆ6หมื่น ซึ่งกว่าจะ ถึง ตรงนี้ ก็แก่แล้วค่ะ อายุก็ 40  50
- ดังนั้น จะดูสร้างตัวช้ากว่า เอกชนก็เลย มีการกู้ ซึ่ง ในการกู้นั้น ก็มักจะ เพื่ออำนวย กับ ข้าราชการยิ่งนักเมื่อกู้ได้ กู้เยอะ  ส่งเยอะ ไม่พอกินเพราะเงินน้อย เช่น เงินเดือน21000 ต้องส่งที่กู้10000 และค่าอะไรจิปาถะอีก
- ข้าราชการครูมักมองว่าตัวเองสูงส่ง บางทีใช้เงินเกินตัว ซึ่ง ถ้าจะใช้เงินมากขนาดนั้น ควรเป็นงานเอกชน ที่ทำงานได้เงินเดือนเยอะๆ
- ครูงานเบา ในหลักความจริงไม่เบาเลย คนที่เห็นว่าเบาคือคนที่เรียกงานและขี้เกียจ ครูพวกนี้คือคนแย่มาก

สรุปสรุปคือ ครูใช้เงินเกินตัวค่ะฟุ้งเฟ้อค่ะส่วนมากที่เจอ บางคนเปลี่ยนรถเป็นว่าเล่นบางคนใช้แบรนด์ด้วยค่ะ บางคนดูรวย มีกระเป๋าแบรนด์เนม แต่ไปดูสลิปเงินเดือน หนี้บานค่ะ
comment68:เป็นครูที่ไม่กู้เงิน นี่เริ่ดนะ เป็นตัวอย่างที่ดีแก่เด็กๆ
comment69:บางคนสอบครูเพื่อกู้เงินสหกรณ์ โดยไม่สนว่าตัวเองจะชอบไม่ชอบก็ตาม อันนี้จากเพื่อนเราเอง
comment70:คือเราก็เป็นครู เงินเดือนครูน้อยนะแล้วขึ้นปีนึง7-8ร้อย คนที่เป็นครูจะมีเงินต้องอายุ50ขึ้นไปนู่น แถม งานราชงานหลวงเยอะ อย่างเราสอนเด็กอาชีวะ เดี๋ยวมีงานศพ งานบวช งานแต่ง นร. เราไม่ไปก็ไม่ได้ ทำงานมา5ปี เงินเดือนแค่20000 ผ่อนรถ(บ้านอยู่กทม.แต่ทำงานตจว.) เช่าหออยู่ (สภาพบ้านพักครูเราอยู่ไม่ได้จริงๆ) ค่ากิน ค่าอื่นๆอีก มันไม่พอหรอกค่ะ ครูบางคนกู้มาเพื่อไปซื้อบ้านเพราะมีครอบครัวอยู่บ้านพักครูไม่ไหวหรอก ถ้าทุกคนมาเห็นสภาพ ต้องซื้อรถอีก ไหนจะเลี้ยงลูก  เงินเดือนแค่นี้ไม่พอหรอกค่ะ ครูแบบเราสายอาชีวะ บางคนต้องรับงานนอกเสาอาทิต หารายได้เพิ่ม ถึงต้องกู้มาทำทุน
comment71:จะตอบให้ตรงประเด็นนะ 

เพราะว่าเป็นอาชีพเดียวที่สถาบันการเงินให้ผ่อนชำระหนี้ได้นาน.....จนถึงวันตาย 

พอสถาบันการเงินเปิดโอกาส บางคนเลยรักษาน้ำใจกู้ซะเต็มที่ ก็เลยเป็นหนี้เยอะอย่างที่เห็น  

แต่การเป็นครูนี่มันเป็นอาชีพที่สบายขนาดนั้นเลยเหรอ ???
comment72:คนที่บอกว่างานไม่ได้หนักมาก ลองไปดูโรงเรียนในชนบท ไกลสักวันมั้ยครับจะได้รู้ว่าแต่ละวันนี่คนที่เขาเป็นครูอยู่ ร.ร.ชนบท ที่มีครูไม่เพียงพอหนิ งานหนักแค่ไหน 
อย่ายึดภาพเดิมๆ ของครูยุคเก่าๆ เลยครับ ตอนนี้พวกครูเก่าๆ เหล่านั้นก็ใกล้จะหมดไปแล้ว
comment73:คนคิดเป็น ก็ผสมปนเปไปกับคนคิดไม่เป็นครับ

เรื่องเขาน่า....
comment74:อาชีพครูเงินเดือนเยอะก็จริงครับ แต่ลองคิดดูว่ากว่าจะเงินเดือนเยอะต้องผ่านอะไรมาบ้าง 
ส่งไปอบรม ก็ต้องเสียค่าใช้จ่ายเอง ซึ่งเบิกเบี้ยเลี้ยงได้น้อย ไม่พอแน่นอน
ใบงานที่สอนนักเรียน สื่อการสอนบางโรงเรียนก็มีงบให้จำกัด ก็ต้องออกเอง
ค่าใช้จ่ายทางสังคม ก็มากพอสมควร ทั้งงานของเพื่อนครูในโรงเรียน งานของผู้ปกครองเด็ก 
ไหนจะค่าใช้จ่ายส่วนตัว
แล้วครูที่จบใหม่ๆ เงินเดือนน้อยๆ จะอยู่ได้ไงครับ
comment75:ต้นทุนชีวิตแต่ละคนไม่เท่ากัน อยากมีบ้าน มีรถ แต่เงินไม่มี ก็ต้องกู้กันไป พอกู้แล้วไม่พอกินพอใช้ก็ต้องหากู้เพิ่มอีก
comment76:ก็บ้านมันเก่า ไม่สวยหรู
ก็รถหรูไม่มีขับ
แล้วยังต้องเรียนปริญญาโท ประดับความรู้ ค่าเทอมก็หลายแสน
จะแต่งงานค่าสินสอดมันก็ เฉียดล้าน
งานแต่งมันก็ต้องระดับ คนชั้นสูง จัดงานขั้นต่ำก็ ครึ่งล้าน
ต้องไปฮานิมูล ต่างประเทศ
ลูกต้องเรียนอนุบาลค่าเทอม เป็นหมื่น
comment77:ถ้าเกษียณแล้ว ก็ยังสามารถกู้สหกรณ์ภายในวงเงินหุ้นของตัวเองได้อีก

นี้มัน กู้ตลอดชีพ สินะ
comment78:อาชีพเข้าสังคม สมถะก็อายเขา ใช้ตรรกะแบบนี้ ล่มจมพอดี แทนที่จะทำตัวสมถะใช้ชีวิตพอเพียง ดันยอมเป็นหนี้ทำตัวหรูซะงั้น แม่พิมพ์ของชาติ - -
comment79:คนรู้จัก ดิฉันไปกู้เงิน สหกรณ์ออมทรัพย์ครู มา ถอย BMW ป้ายแดงไม่สงสัยเลยค่ะ ก็ทำตัวแบบนี้
comment80:ดูเหมือนต้นตอปัญหา คือการปล่อยกู้ของสหกรณ์

จึงอยากรู้ (ใครพอจะเล่าได้ให้เห็นภาพ) ว่า

- วงเงินกู้ที่สหกรณ์จะปล่อยให้แต่ละคนกู้ คำนวณยังไง ?
- หลักทรัพย์ค้ำประกันคืออะไร ? หรือคนค้ำอย่างเดียว ?
- อัตราดอกเบี้ยเงินกู้ กี่เปอร์เซนต์ ?
- ถ้าไม่จ่ายเงินกู้ จะเป็นยังไง ? (มีดอกเบี้ยผิดนัด ? ยึดทรัพย์ขายทอดตลาด ?)
comment80-1:สรุปคร่าวๆ คือ กู้สหกรณ์โอกาสจ่ายช้าหรือจ่ายไม่เต็มจำนวนมีโอกาสแทบเป็นศูนย์ สหกรณ์จะให้กู้ได้ต้องมีเงินเดือนเหลือเพียงพอที่จะหักชำระหนี้ เงินกู้สหกรณ์จะถูกหักจากต้นสังกัด พูดง่ายๆว่าถูกหักเงินกูกหักก่อนที่เงินจะเข้าบัญชีธนาคารอีกและเงินกู้จะถูกหักก่อนเจ้าหนี้รายอื่น เงินกู้มีหลักประกันจากเงินเดือน เงินบำเหน็จบำนาญ เรือนหุ้น และจากเงินที่กล่าวมาแล้วของบุคคลที่คำ้ประกันถ้ามี และทรัพย์สินที่คำ้ประกันถ้ามี และทรัพย์สินอื่นถ้ามี

จากผมความคิดเห็นที่ 22
comment80-2:ขอถามต่อ

ถ้างั้นปัญหามันอยู่ตรงไหน ?
ผมอ่านดูเหมือนอยู่ตรงนี้
"สหกรณ์จะให้กู้ได้ต้องมีเงินเดือนเหลือเพียงพอที่จะหักชำระหนี้"

คือไม่สนว่าหักแล้วจะเหลือเท่าไหร่ ถูกมั้ยครับ ?
(ในขณะที่ถ้าเป็นแบงค์ เขาจะให้เราผ่อนได้ไม่เกิน 40-50% ของรายได้)

แล้วพอเหลือไม่พอใช้
คราวนี้ก็ต้องออกไปกู้นอกระบบ
เป็นอย่างนั้นหรือเปล่า ?
comment80-3:ขอตอบว่า เวลาซื้อหุ้นสหกรณ์หรือฝากเงินสหกรณ์โดยหักจากเงินเดือนก็เหมือนกัน จะซื้อหรือฝากได้เต็มที่ก็เงินเดือนที่เหลือเท่านั้นครับ มีหลายคนที่มีเงินเดือนเหลือเข้าบัญชีธนาคารแค่หลักร้อยบาท ซึ่งเหลือจากการซื้อหุ้นหรือฝากเงินสหกรณ์
comment81:รู้ได้ไงว่างานไม่หนักมาก
ลองมาทำไหม. อย่าเหมาว่าครูทุกคนจะเป็นแบบที่คุณคิด. ได้โปรดใช้คำว่า บางส่วน บางราย บางท่าน เถิด
comment82:กู้ทุกอย่างเป็น ยกเว้นระเบิด
comment83:ก่อนหน้านี้เงินเดือนข้าราชการไม่ได้เยอะเลยนะ เริ่มต้นก็รับแค่ 6-7 พัน และด้วยฐานะครอบครัวของตนเองก็ยากจน พี่น้องเยอะ ต้องส่งน้องเรียน พ่อแม่จะลงทุนทำนา พี่ชายจะไปทำงานเมืองนอก หนี้ที่บ้านก็สะสมมานาน พอตัวเองได้รับราชการเป็นครู กเมื่อที่บ้านเดือดร้อน ก็ต้องกู้เงินมาใช้ ออกรถมอเตอร์ไซต์ ค่าชุดข้าราชการยังต้องผ่อนเลย เพราะตัดชุดนึงก็เฉียดๆพันห้านะ
กู้มาแล้วก็ต้องใช้หนี้ สอนพิเศษก็แล้ว หารายได้ทุกทางเงินก็ยังไม่พอ พอถึงเวลาอันควร ก็ได้เวลาแต่งงาน สินสอด ค่าจัดงาน ซื้อบ้านซื้อรถ กู้ล้วนๆ พอมีลูก ยิ่งหนักเลย เงินเดือนข้าราชการปีนึงก็ขึ้นน้อย โตไม่ทันรายจ่ายแน่เบย
comment84:ขออนุญาตตอบในฐานะครู และเป็นลูกของครู
เราไม่ได้กู้ ไม่เป็นหนี้ และตั้งใจว่าจะไม่เป็นค่ะ

เนื่องจากคิดว่า ครูที่เป็นหนี้เยอะๆ ในขณะนี้ น่าจะเป็นครู gen เก่าๆ รุ่นเดียวหรือใกล้เคียงกับพ่อแม่เรา
จึงขอยกตัวอย่าครอบครัวเราเอง และสิ่งที่เราได้เจอมานะคะ

....
ในรุ่นพ่อแม่เราขณะนี้อยู่ในวัยเพิ่งเกษียณ และกำลังจะเกษียณ ท่านเล่าให้ฟังว่า สมัยที่เพิ่งเป็นครู บรรจุเงินเดือน 800 กว่าบาท ซึ่งก็ถือว่าเยอะในสมัย 40 กว่าปีที่แล้ว

เงินเดือน พออยู่ พอกิน พอใช้ แต่หากจะหวังเก็บ คงเป็นไปได้ยาก พ่อเราเป็นลูกชาวนา ชาวบ้านธรรมดา ไม่ได้รับการสนับสนุนด้านการเงินจากพ่อแม่

ได้บรรจุอยู่ รร.ที่ไม่ไกลจากบ้านนัก แต่ก็ไม่ใกล้ขนาดที่จะพักที่บ้านได้
พ่อไม่มีรถ ปกติใช้แต่เรือ และการเดิน
อาทิตย์หรือสองอาทิตย์จะกลับบ้านสักครั้ง
โชคดีที่ได้อยู่บ้านพักครู

พ่อแต่งงานกับแม่ หลังจากนั้นไม่นาน ย้ายไปที่ รร.ที่ไกลจากบ้านพ่อ ประมาณ 16 กิโลและไกลจากบ้านแม่ประมาณ 20 กิโล จำเป็นต้องซื้อมอเตอร์ไซค์ใช้เดินทาง จึงเริ่มกู้
... และโชคดีอีกเช่นกันที่ได้อยู่บ้านพักครู

จนมีเรา พ่อแม่ก็ยังใช้ชีวิตเหมือนเดิม เคยถูกโกงเรื่องจะซื้อที่ดินครั้งนึง กู้มาเพื่อจะซื้อที่ดินปลูกบ้าน แต่โดนโกงไป จึงเป็นหนี้เพิ่ม โดยไม่ได้อะไรเลย

พอเราเริ่มโต มัธยมต้น พ่ออยากหารายได้เพิ่ม จึงเริ่มเลี้ยงกุ้ง โดยใช้ที่ดินที่ก๋งยกให้ แถวๆ บ้านพ่อ ซึ่งต้องเดินทางไกล ไปๆกลับๆ ทุกวัน และต้องขนข้าวของ ขนยากุ้ง ขนอาหาร ขนลูกกุ้ง บลาๆๆ พ่อจึงต้องซื้อรถ ปิคอัพ ซึ่งก็ต้องกู้อีก
... เลี้ยงกุ้ง ขายกุ้งไปได้ประมาณ 2 ปี ขาดทุนเพราะพ่อเองก็ไม่มีเวลาไปดูมากนัก ด้วยงานครูที่กนักและใช้เวลาแทบทั้งหมดของพ่อ
จึงเลิกเลี้ยง ...

พ่อแม่ก็ใช้หนี้สหกรณ์ด้วยการให้หักเงินเดือนไปเรื่อยๆทุกเดือน ดังนั้นแม้ตัวเลขเงินเดือนจะเยอะ แต่รายรับก็น้อยอยู่ดี

แต่ก็พออยู่ พอกิน พอเก็บบ้าง ไม่ได้หรูหราฟู่ฟ่า แต่ก็อยู่สบาย ไม่ลำบาก 

(เริ่มเข้าสู่ยุคเรา)
..จนเราเรียนจบ ปี 2553 สอบบรรจุติดใน รร.ที่ไกลบ้านประมาณ 150 กิโล ช่วงแรก เราให้พ่อไปส่งและรับกลับบ้านเกือบทุกอาทิตย์ จนพ่อไม่ไหว จึงต้องออกรถ... พ่อแม่ก็กู้อีก
จริงๆ เราเองไม่อยากได้รถ ไม่อยากมี และไม่อยากขับ (ตอนนั้นยังขับไม่เป็น ต้องไปเรียนขับรถอีก)
แต่การเดินทางก็ค่อนข้างลำบาก ถ้านั่งรถโดยสาร จากบ้านไปต้องนั่งประมาณ 3 ต่อ ใช้เวลาเดินทางประมาณ 4 ชม. แล้วไปถึงแค่ปากทางเข้า รร. จะต้องหารถต่อไป เพื่อเข้า รร.อีก 20 กิโล หากไปทันรถสองแถว ที่มีวันละ 2 เที่ยวก็ดี แต่ถ้าไม่ทันต้องเหมารถรับจ้างเข้าไป 20 กิโล ข้างทางเป็นทุ่งนา ไร่ปอ สวน ฯลฯ มีข่าว จี้ ปล้น ฉุดกลางทางอยู่เนืองๆ 
..พ่อและแม่เป็นห่วงเรา จึงจำเป็นต้องสร้างห่วง(หนี้สิน) เพิ่ม

เราบรรจุประมาณ 1 ปี ที่แถวๆ บ้านแม่ (ในตัวจังหวัด) มีญาติทำ หมู่บ้านจัดสรรขาย พ่อแม่สนใจอยากมีบ้านเป็นของตัวเอง เพราะอายุมากแล้ว ยังไม่มีบ้านเป็นของตัวเองเลย อยู่บ้านพักครูมาตลอดชีวิตข้าราชการครู

จึงตัดสินใจซื้อบ้าน แต่กู้ ธอส. (เป็นหนี้ก้อนแรกมี่ไม่ใช่จากสหกรณ์ออมทรัพย์ครู)
ผ่อนมาเรื่อยๆ จนกระทั่งเมื่อ 2 ปีก่อนพ่อเกษียณ เลยเอาเงินบำเหน็จมาโปะจนหมด

ส่วนหนี้สหกรณ์ของพ่อกับแม่ก็ยังเหลืออีกคนละหลายแสน
แต่ก็ยังให้หักจากเงินเดือนตลอดทุกเดือน

.....
ที่เล่ามา แค่อยากให้เห็นว่า บางที การเป็นหนี้มันก็เป็นเรื่องจำเป็นสำหรับบางคน
..จนถึงตัวเรา เราโชคดีที่พ่อแม่ทำไว้ให้แล้วทุกอย่าง ไม่ต้องขวนขวายเอง บรรจุเป็นครู รถพ่อซื้อให้ บ้านก็ของพ่อ ไม่เสียค่าอะไรเลย ... เราถึงไม่เป็นหนี้
😒😒 แต่ก็มีหนี้ของพ่อแม่อยู่ดี

คุณครูคนอื่นๆ รุ่นๆ เรา ที่เห็นมีหนี้ก็เพราะรถ เพราะบ้านแทบทั้งนั้นเลยค่ะ บางคนปลูกบ้านตัวเองที่ใกล้ รร.เพราะมีครอบครัว แล้วก็ยังต้องดูแลทางบ้านพ่อแม่ตัวเอง พ่อแม่แฟน บางคนอาจรวมไปถึงญาติๆ ด้วย

ในขณะเดียวกัน ก็เห็นบางคนกู้ แล้วนำมาใช้จ่ายฟุ่มเฟือยบ้างก็มีเหมือนกัน
ทุกๆ อย่างล้วนมีหลายแง่มุม

เราว่าการกู้หรือไม่กู้ เป็นสิทธิส่วนบุคคล แล้วแต่เค้าเถอะ ขอแค่รับผิดชอบตัวเองให้ได้ ไม่เสียงานเสียการ ปฏิบัติหน้าที่ให้เต็มกำลัง ทำเพื่อเด็กๆ ทำเพื่อประเทศชาติ มันก็โอเคแล้วแหละ

...
comment85:พอคนนึงออกรถ  ก็ออกรถใหม่ตามเป็นพรวน
ทั้งๆที่ขี่มอไซค์ไปสอนได้
ไปทัวร์ยุโรป เมกาแบบ 20-30 วันเวลาปิดเทอม
เพื่อนๆครูไปกันหมดก็ต้องไปกะเค้า
ทำบุญ ทอดผ้าป่า  ข้าต้องเป็นเจ้าภาพ  ห้าหมื่นอย่างต่ำ

นี่คือ  ชีวิตป้าและอาๆเราที่เป็นครู
comment86:เป็นหนี้กันเยอะจริงครับ เพราะชอบมีพวกขายโน่นนี่นั่นต่าง ๆ จู่โจมตามโรงเรียนเยอะมาก ๆ ทั้งขายบ้านเอย ขายรถเอย คำว่าข้าราชการครู ค้ำได้หมด เหตุนี้ จึงส่งผลให้เป็นหนี้เป็นสินกันเยอะ เพราะอย่างที่เห็นมันค้ำง่าย เลยซื้อหมด ค้ำหมด แต่สุดท้ายก็ไม่ได้ดูกำลังในการผ่อนหนี้สินที่ตามมา

แต่สิ่งที่อยากเถียงขาดใจคือประโยคสุดท้ายที่ว่า งานก็ไม่ได้หนักมาก ถ้าเทียบข้าราชการครู กับข้าราชการประเภทสังกัดกระทรวงอื่นๆ ผมว่างานครูหนักอยู่นะครับ บางทีมาก่อน 7 โมง ไหนคุมเด็ก ประจำชั้น สอน เตรียมสอน เขียนแผน ตรวจการบ้าน พ่วงงานตำแหน่งแถม อาทิ ครูวิชาการ ครูวัดผล ครูปกครอง ครูการเงิน ครูพัสดุ พ่วงไปอีกกับ เสาร์อาทิตย์ประชุมผู้ปกครอง อบรม 10,000 บาทบลา ๆ แถมงานเทศการต่างๆก็ต้องเข้าร่วมตามระเบียบราชการทั่วไป รวมไปถึงการนอนเวรอยู่เวร เหมือนทหารที่ต้องมีสิบเวรประจำกองร้อง (ไม่ทราบว่าหน่วยงานอื่นมีมั้ย) บางทีกลับบ้าน 3-4 ทุ่ม เพื่อเตรียมงาน ตรวจงาน เตรียมกิจกรรม ผมว่าหนักกว่างานหลาย ๆ ประเภทในสังกัดข้าราชการกระทรวงอื่น ๆ ด้วยซ้ำไปนะครับ เพราะเคยไปเจอข้าราชการกรมที่ดิน นั่งตั้งวงกินส้มตำกันตั้งแต่ 10 โมงครึ่ง ข้าราชการมหาดไท(ศาลากลางจังหวัด) นั่งอยู่ร้านข้าวตั้งแต่เที่ยง จนบ่ายสามค่อยกลับสำนักงาน ไม่รู้สิว่าเทียบกันได้รึเปล่าผมก็ไม่แน่ใจ

ดังนั้น ครูบางท่านอาจจะคิดว่าไม่แปลกที่จะหาความสุขใส่ตัวจนลืมหนี้สิน เพราะกระทรวงศึกษาธิการจัดสรรกำลังพลครูให้โหลดงานหนักเกินไปหรือเปล่า เค้าถึงอยากหาสิ่งสบายๆในชีวิตบ้าง ทั้งนี้ทั้งนั้น ผมก็ไม่เคยกู้หนี้นะ แม้ว่าจะเป็นครูก็ตาม (ยกเว้น กยศ ตอนเรียน)
comment87:เป็นหนี้ผมไม่มีปัญหานะ มีปัญหาแต่มาเรียกร้องให้ยกหนี้ ทุเรศมาก กล้าพูดได้ไง
comment88:ขึ้นอยู่กับวินัยการเงินของแต่ละคนนะ พ่อแม่เราก็เป็นครู ช่วงแรกๆ ลำบากมากๆ เพิ่งมาสบายตอนใกล้เกษียณนี่แหละ เราว่าพ่อแม่เราเก่งนะ เริ่มต้นจากศูนย์ ลูกสามคน พยายามสร้างตัวโดยเป็นหนี้ให้น้อยที่สุด ใช้คืนให้เร็วที่สุด คนอื่นเห็นบ้านเราหลังใหญ่ มีรถหลายคัน เค้าไม่รู้ว่าครอบครัวเราเคยลำบากขนาดไหน อาจจะคิดว่าตอนนี้บ้านเราหนี้บานเลยมั้ง
comment89:จะกู้อย่างไรไม่ใช่ปัญหาครับ ตามเครดิตที่คำนวนกันก็เรื่องของท่าน 
ปัญหาคือก็ใช้หนี้เองสิครับ ทำไมต้องให้รัฐบาลช่วย แล้วทำไมรัฐบาลต้องช่วย 
ข้าราชการสายอื่นเขาก็กู้ทั้งนั้น เขาก็ปลดหนี้สินของเขาเอง ไม่เห็นมีใครมาช่วย

สร้างบ้านหลังเล็กๆหน่อยครับครู บ้านหลังเล็กลงหนี้ก็น้อยลงนะครับ 
ทำตัวไฮโซน้อยลงก็เป็นหนี้น้อยลงนะครับ แค่นี้หมดปัญหาครับ
comment90:ทำไมครูกู้เยอะ ยอมรับนะคะว่าครูที่กู้มาแล้วใช้เงินไม่เป็น าุรุ่ยสุร่ายมีจริง แต่ที่บอกทำไมครูบรรจุใหม่ พอบรรจุแล้วต้องซื้อรถ. คือไม่มีใครอยากเป็นหนี้หรอกค่ะ ครูที่บรรจุใหม่ส่วนใหญ่จะได้บรรจุที่ไกลๆ แล้วที่ต้องมีรถเพื่อความสะดวกของตัวเองค่ะ อันนี้ยอมรับ เช่นไปบรรจุโรงเรียนอำเภอ บ้านพักโรงเรียนก็ไม่พอ ชนบท รถโดยสารไม่มีนะคะ บ้านเช่าใกล้โรงเรียนยังไม่ค่อยมีเลย บางที่ต้องเช่าบ้านห่างโรงเรียนเป็นสิบกิโล ครูต่างจังหวัดไม่ได้มีรถตู้รถบัสมารับไปทำงานแบบพนักงานโรงงาน หรือรถเมล์รถไฟฟ้าให้ขึ้นแบบในกทมนะคะ อีกอย่างเวลาอบรม โรงเรียนเล็กๆก็ไม่มีรถให้นะคะ แล้วครูทำไงคะก็ต้องไปรถของตัวเอง บางรรห่างจากเขตพท.เป็นร้อยกิโล ก็ต้องขับไปเองค่ะ คือไม่มีใครอยากเป็นหนี้นะคะ. แต่มันเป็นเป็นปัจจัยนึงที่จำเป็น
comment91:"งานก็ไม่ได้หนักอะไรมาก"   รู้ได้อย่างไร
comment92:เราเป็นครูจ้างเงินเดือน 10140 หักค่าประกันสังคมเหลือ 9500  กว่าบาท  ห้องเช่าอยู่ เงินเดือนชนดือนตลอด แต่พยายามๆ  ไม่เป็นหนี้  😭😭😭😭😭
comment93:เรื่องหนี้ไม่เถียงครับ. แต่งานไม่หนักนี่ไม่จริงแน่ ๆ งานสอนไม่เท่าไร แต่งานพิเศษอื่น ๆ นี่สิครับ ทำแทนแทบจะทุกกระทรวง
comment94:จ.ที่ผมอยู่
กู้ง่าย ใครไม่กู้ก็เสียสิทธิ์  หน้าตา บางคนอายุจะ 50 แล้วยังไปดัดฟันอยู่เลยอะ  
เพื่อนผมบางคน สมัยเรียน ไม่เอาอ่าว กว่าจะจบ เลยไปหลายเทอม แต่มีพ่อเป็นครู ดอย ไปๆมาๆ ตอนนี้เพื่อนไปเป็นครูดอยละ  แล้วพี่แก่จะชอบโชว์มาก  (ไปไหนนี้ต้องคุยเรื่องสอน) รถนี้ต้องเป็นรถตรวจการ์นเลย มันบอกทางไป รร.ต้องขึ้นดอย แต่ ครูใหญ่ที่นั้นใช้รถเก่า มีแต่ครูรุ่นใหม่ๆ นี้เล่นรถใหม่แพงๆทั้งนั้น

ผมทำร้านเอกสาร เจอประจำ ครูจ้างกันทำผลงาน ระดับ ผอ. ครูใหญ่ กันทั้งนั้น บางคนเปิดสอนพิเศษ วิชาที่ตัวเองสอน สังเกตเด็กคนใหนมาเรียนด้วยเกรดวิชานั้นจะดี  

คำว่าพอเพียงนี้รู้กันทุกคน สอนกันแตกฉาน แต่..มีทำได้น้อยจัง  

แต่ก็ไม่ได้ใช้ว่าจะเป็นทุกคนนะครับ ครูสอนผมสมัยที่เรียน ราชมงคลเชียงใหม่ แก่ปันจักรยานมาสอนทุกวัน ไปเจอกันครั้งสุดท้ายก็ยังเหมือนเดิม
comment95:โปรไฟล์ดี แต่ชีวิตจริงเหลว
comment96:เรามีแม่เป็นครู รู้ซึ้งข้อนี้ดีเพราะแม่กู้เยอะมากกก สงสัยว่าแม่เป็นวีรสตรีกอบกู้ชาติมาก่อน เพราะกู้อะไรได้แม่กู้หมด บางทีกู้มาเฉยๆ ได้สิทธิ์กู้ ก็กู้ไว้ก่อน  คือครูเค้าคิดว่ากู้ดอกเบี้ยต่ำ มีเงินเดือนแน่นอนทุกเดือน รักษาฟรี ลูกไม่ต้องจ่ายค่าเทอม (นี่คือสวัสดิการครูรุ่นแม่เรานะคะ)
ชีวิตไม่ต้องมีความเสี่ยงอะไรมากเลย กู้แล้วก็ผ่อนไปเรื่อยๆ เกษียณแล้วยังมีบำนาญมาผ่อนต่อได้อีก ก็เลยกู้หนักค่ะ
ทุกวันนี้แม่เราไม่กู้อะไรแล้ว เพราะหมดโควต้าการกู้ แต่เค้าก็แฮปปี้ดีนะ  (ครูรุ่นเก่าๆบำนาญเยอะมาก...)
เค้าบอกถ้าไม่กู้ไว้ตอนนั้น แก่แล้วก็ไม่มีอะไรผ่อน เหงาแย่
comment97:ข้าราชการ ครู กู้ง่ายสนับสนุนกันจัง
ไม่เคยจะสนใจเลยว่าความสามารถ
ในการผ่อนชำระคืนเป็นยังไง
comment98:ขอตอบในฐานะที่เป็นลูกครู เรียนโรงเรียนเดียวกับพ่อตั้งแก่ ป.1 เห็นมีแต่คนเม้นประมาณว่าหน้าใหญ่ใจโต ฟังหรืออ่านของผมนะครับ
คุณพ่อผมเป็นครูครับ มีลูก 6 คน เป็นชุมชนชาวกระเหรี่ยง เน้นว่าครอบครัวผมเป็นกระเหรี่ยงแต่กำเนิด ในช่วงที่คุณพ่อได้บรรจุครูใหม่ๆ ตอนนั้นพ่ออายุประมาณ 20 ต้องเลี้ยงน้อง ส่งน้องๆเรียน ทั้ง 5 คน ที่ก็มีแค่หยิบมือ มีคุณย่าและคุณปู่ทำไร่เล็กๆน้อยๆ ไม่มีต้นทุนชีวิต ไม่รวยแต่กำเนิด ยุคสมัยผ่านไปจนมีคุณแม่ มีลูก 3 คน ก็ยังต้องส่งน้องเรียนอยู่ ที่ รร. มีกีฬาบ่อย พาเด็กนักเรียนไปแข่งทักษะ กีฬา คุนทั้งคิดว่าไปยังไงครับ เดินไปรึ ข้ามจังหวัดรึ รถโรงเรียนบ้านนอกอย่าได้หวังว่าจะมี เหมา 6 ล้อไปได้อยู่ แต่ถ้าไป 5-6 วัน 6 ล้อจะอยู่กับเราไหม ไปรับขากลับก็ได้ แต่เหมาเท่าไรล่ะ งบโรงเรียนบ้านนอกมีขนาดนั้นเลยรึ เอ้าเพื่อความสะดวก ออกรถ=กู้สหกรณ์ เป็นหนี้ เพราะงานแบบนี้มีบ่อยมาก หันหน้าเข้าหาครูใหญ่สมัยนั้น ก็ประชุมบ่อยซะเหลือเกิน แถมเมินหน้าหนี บ้านที่มีอยู่ก็ไกลโรงเรียน พักบ้านพักครูที่มีให้ก็ไม่ใช่บ้านเรา เอ้ากู้ปลูกบ้านตามความฝันของทุกคนมีบ้านเป็นของตนเอง.....ผิดเหรอเนี่ยะ วิวัฒนาการข้ามมาเลยสมัยนี้ คอม โน้ตบุ๊ค โทรศัพท์ ต้องมีไหม๊....มีครับ เงินเดือนพอซื้อได้ละน่าข้ามไป เอ้า ที่ไง เอาไว้ทำไร่หลังเกษียร เงินไม่มีเพราะบอกไว้ตั้งแต่ต้นเเล้วว่าไม่มีสมบัติมาก่อน กู้ครับ ไว้ผ่อนระยะยาว เอาไว้กินตอนแก่ ...............อีกเยอะเเยะ ไว้มาต่อถ้ามีคำถามนะ ข้าราชการบางคนกู้เป็นหลักล้านไม่เป็นขาววุ้ย งง ใจ............สุดท้ายไม่มีใครอยากเป็นหนี้หรอกนะครับ
comment99:พ่อเรา ขรก.ครู เงินเดือน 37,000 เลี้ยงครอบครัวลูก 3 คน มีหนี้ผ่อนบ้านจนหมด แล้วก็ซื้อรถโตโยต้าเงินสดคันนึง ทั้งบ้านทั้งรถอายุไล่ๆ กัน 20 ปีละ พอหลังจากเออรี่ ก็รับบำนาญเดือนละ 21,000 ต้นตระกูลก็เป็นชาวนา นอกจากผ่อนบ้าน ก็ไม่เห็นพ่อมีหนี้สินอะไรอีก ทุกวันนี้งานหลักก็ติดตามราคาทองคำกับหุ้น มีเวลาว่างๆ ก็ไปเที่ยวต่างประเทศ เช่น เอเชีย ออสเตรเลีย อเมริกา ยุโรป เป็นต้น ซึ่งแม่เราก็ลูกชาวนา ทำงานราชการได้รับแค่บำเหน็จ นี่เดือน ตค. ก็จะไปพักผ่อนยุโรปอีก

คงไม่ใช่แต่อาชีพครู เราว่าทุกอาชีพแหละ ถ้ารู้จักประหยัดอดออม ฉลาดลงทุน ไม่มีทางเป็นหนี้แน่นอน การยืมเงินเพื่อความจำเป็น อันนี้ก็คงไม่ว่ากัน แต่ไม่รู้จักหาแล้วยังดันทุรังกู้มาเพื่อประดับหน้าตาบารมี หรือเพื่อความสะดวกสบายอันนี้ก็กินน้ำปลาเคล้าน้ำตากันไป
comment100:อันนี้ในมุมที่เราเห็นมา คือครูมีสิทธิกู้เยอะมากกกก เลยกู้เพราะกลัวเสียสิทธิ ไม่มีความจำเป็นอะไรหรอกก็กู้ กลัวเค้าตัดสิทธิ บางคนก็กูมาทิ้งไว้ใช้ยามจำเป็น บางคนก็มาพอมีเงินเยอะในมือ ก็ลืมตัวใช้ไปแบบไม่คิด สุดท้ายเงินหมด ก็มีปัญหา บางคนก็กู้นี่โปะนู้น ไปเรื่อยๆ สุดท้ายที่เห็นว่าครูมีหนี้เยอะก็เพราะว่าสิทธิในการกู้มันเยอะ
comment101:ประเด็นหนึ่งที่อาจนึกไม่ถึงคือครูที่กู้ได้ต้องเป็นสมช.สหกรณ์ บ้างคนอาจจะอยากแค่ส่งเงินเก็บสะสมเฉยๆ เพื่อยามเกษียณ  บ้างคนบรรจุใหม่ๆสมัครเพื่อกู้ เพื่อคนข้างหลังเพื่อครอบครัวพ่อแม่ก็มี 
   ที่นี้ปัญหามันอยู่ทีเมื่อจะกู้ต้องมีคนค้ำ บางคนผลัดกันค้ำเพื่อยันกัน จับโยงเป็นใยแมงมุมเลย บางคนยอมเพราะเกรงใจ เพราะอยู่ร.ร.เดียวกัน บางคนกู้แล้วไม่ส่งคนค้ำซวยไปอีก  
   ยิ่งครูเก่าๆที่สร้างตัวมานาน ยอดกู้หลายตัวมาก ส่งลูก ซ่อมบ้าน ซ่อมรถ จิปาถะ 
  ผมเป็นคนไปรับสลิปเดือนของครูที่ร.ร.จากสำนักงานเขตประจำ กลายคนเงินเดือนหลัก4-5หมื่น แต่ยอดหักแล้วเหลือติดบช.หลักหมื่นหลักพันกู้มี ผัวกู้เมียกู้ ยอดส่งที่เหลือหลักแสนกันทั้งนั้น สยองแทน
comment102:อย่างที่เขาว่ากันมา

"ครูกู้ได้ทุกอย่าง" "ยกเว้นระเบิด"
comment103:เพราะเป็นข้าราชการ แถมครูนี่มีความน่าเชื่อถือ
มองว่ารายได้ไต่ขึ้นไประดับที่ดีด้วย เลยกู้ง่าย 


แล้วเห็นคนเป็นข้าราชการปุ๊บ หลายคน
มันต้องวางแผนกู้เงินล้าน ทันที... ไม่ได้กู้มาทําเงินนะ กู้มาใช้หนี้ ใช้โน้น ใช้นั้น
comment104:เพื่อนเราแม่เป็นครูเกษียณจนเสียชีวิตแล้วก็ยังใช้หนี้ไม่หมด ไม่มีทรัพย์สมบัติอะไรทิ้งไว้ให้นอกจากบ้านเก่าๆ หลังเดียว เพื่อนเราต้องหาเงินใช้หนี้แทนแม่จนมันท้อและบ่นว่ามันสร้างกรรมอะไรไว้ถึงต้องมาก้มหน้าก้มตาหาเงินใช้หนี้ที่ตัวเองไม่ได้ก่อ
comment105:ไม่มีใครพูดถึงรายได้ของครูเลย ที่จริงครูถือว่าเป็นข้าราชการที่รายได้มากกว่าข้าราชการประเภทอื่น ๆ เยอะเลย
ยกตัวอย่าง ครูชำนาญการมีเงินตำแหน่งเพิ่ม ๕,๖๐๐ บ. แต่ข้าราชการพลเรือนไม่มี
ครูชำนาญการพิเศษ ได้เงินเพิ่ม ๑๑,๒๐๐ บ. ข้าราชการพลเรือนได้ ๓,๕๐๐ บ.
ครูเชี่ยวชาญ ได้เงินเพิ่ม ๑๙,๘๐๐ บ. ข้าราชการพลเรือนได้เท่ากัน แต่ตำแหน่งเชี่ยวชาญมีแค่กรมละไม่เกิน ๕ คน
ข้าราชการครูมีสิทธิพิเศษเหนือข้าราชการอื่น ๆ มากมาย เช่นตำแหน่ง ช.พ. หรือ ช.ช. สามารถมีได้ทุกโรงเรียน
แต่ข้าราชการอื่น ๆ จะมีได้ต้องขอตำแหน่งจาก กพร. เป็นกรณีไป และเงินเพิ่มก็น้อยกว่าครูมาก
รายจ่ายคงไม่ต่างกันมากนัก เพราะข้าราชการหน่วยอื่นก็ต้องเดินทางไปทำงานเหมือนกัน แต่ที่ต่างกันแน่ๆ
คือหน่วยอื่นไม่ต้องแต่งตัวประชันกัน ไม่ต้องอวดรวยแข่งกันเท่านั้นเอง
comment105-1:แค่ข้อมูล ก็มั่วแล้ว

ครูชำนาญการ (คศ.2) 3500
ครูชำนาญการพิเศษ (คศ.3) 5600 x2
ครูเชี่ยวชาญ (คศ.4) 9900 x2 
ครูเชี่ยวชาญพิเศษ (คศ.5) 13000 x2

เงินเดือนแยกแท่ง ถ้าอยากได้ก็มาสอบครูครับ ไม่ใช่ ตั้งแง่
comment105-2:คุณคิดว่าเงินค่าตำแหน่งของครูมันได้กันมาง่ายๆหรือคะ 
แค่สอบบรรจุเป็นครูก็ไม่ใช่เรื่องง่ายๆแล้วนะ 
เปิดบรรจุ 1 ตำแหน่ง คนแข่งกันสอบเป็นแสนๆ 
กว่าจะทำวิทยฐานะผ่านไปแต่ละต่ำแหน่งบอกเลย ว่าใช้เวลาหลายปี 
และกว่าจะผ่านขั้นตรวจสอบไปในแต่ละขั้นตอนไม่ใช่เรื่องง่ายๆ
ทำแล้วก็ไม่ใช่จะผ่านทุกคน ถ้าไม่ผ่าน เท่ากับที่ทำมานั้นเป็น 0 
ผลงานวิทยฐานะของครูไม่ใช่สักจะเขียนอะไรก็เขียน 
ต้องมีที่มาที่ไป ดำเนินการจริงพร้อมประมวลผลที่ถูกต้อง 
คนที่วันๆ มั่วแต่หมกหมุ่นอยู่หน้าคีย์บอร์ด พูดอะไรก็ได้ มั่วซั่วสิ้นดี
comment106:ครูเป็นอาชีพที่ส่วนมากมาจาก ครอบครัวชนชั้นกลางถึงชนชั้นล่าง เมื่อทำงานก็ต้องสร้างและพัฒนาคุณภาพชีวิตและครอบครัว ยิ่งในพื้นที่ที่ทำการเกษตรได้ไม่ดี อย่างเช่นจังหวัดในภาคเหนือ ทำนาได้ปีละครั้ง พื้นที่สวนไม่มาก ทรัพยากรธรรมชาติน้อย เด็กในพื้นที่เหล่านี้ถีบตัวขึ้นมารับราชการครู หวังให้พ่อแม่สบาย เมื่อมาเรียนเมืองใหญ่ พบปะโลกใหม่สีสันสดใสคราบแห่งทุนนิยมก็ซึมทรัพย์และติดตัวไป จบครูไปก็ติดภาพแห่งทุนนิยมไปด้วย ในสังคมครู การแข่งขัน เข้าสังคม การพัฒนาตำแหน่งหน้าที่ การพัฒนาผลงาน สูงมาก ว่ามั้ย ครับ แต่ผมก็เคยเห็นครู ปลูกผักขาย ครูพับถุงขาย ครูทำขนมขาย ครูสอนพิเศษ ครูทำได้สารพัดอาชีพ ที่จะสามารถหาเงินมาจุนเจือครอบครัวหรือหาเงินมาหมุนมาใช้ ถ้าหากว่า อยากรู้ว่าเรื่องราวหนี้สินของครูมาจากไหน ลองหางานเขียนของ นิมิตร ภูมิถาวร มาอ่านสิครับ
comment107:เงินเดือนไม่เยอะนะคะ  บรรจุใหม่ 15800

เงินเดือนกว่าจะ 30000 - 40000 ก็เกือบจะเกษียณไปแล้ว

งานไม่ใช่ไม่หนักค่ะ หนักเหมือนกันทุกอาชีพค่ะ
comment107-1:คนไม่เคยเป็นครูไม่รู้หรอก แต่ได้นั่งมโน
comment107-2:ใช่ค่ะ
comment108:ก้ไม่ได้เป็นหนี้สะทุกคนหรอก แล้วแต่ภาระ แล้วแต่การใช้ชีวิต อาเป็นครู เกษียณได้บำนาญเต็มๆ มีเงินก้อนออกมาตอนเกษียณเพราะไม่กู้เลย
ส่วนแม่เราส่งลูกเรียน เงินเดือนประมาณ 2หมื่น ส่งลูกเรียนมหาลัยก็เท่าไรแล้วอ่ะ สมมุต 8000 ก็เหลือ หมื่นหน่อยๆ จ่ายค่าน้ำไฟซักผ้าค่ากับข้าวเลี้ยงดูตากะยาย ค่าเดินทางอีก ค่าเสื้อผ้าอีก เพราะครูก็ไม่ได้รับแจกเสื้อผ้าเหมือนโรงงานอ่ะนะ แต่เรื่องลูกนี่สำคัญอยากให้ได้ดี เรียนดี เรียนพิเศษ คอร์สนึงก้ 4-5พัน ลง 3คอร์สก็หมื่นห้า สงสารแม่เลย เพิ่งมาเข้าใจตอนทำงานนี่แหละว่าเงินเดือนสองหมื่นกว่ามันม่ะช่วยอะไรให้ชีวิตดีขึ้น เราเงินเดือนเริ่มสองหมื่นกว่าใช้คนเดียวยังแทบจะไม่มีเก็บ เฮ่อ (อ้างอิงฐานแม่เราไม่ได้อ้างอิงฐานปัจจุบันนะ)

อย่าต่อว่าอาชีพเค้าเลย 

ถึงเค้าเป็นหนี้ เค้าคงไม่ได้ไปทำให้พวกคุณเดือดร้อนหรอกมั้งนะ ถ้ามีก็แล้วแต่วิถีของแต่ละคนว่าจะเจอคนแบบไหน รับผิดชอบแค่ไหน...
comment108-1:จริง 
คนบางคนด่าซะเหมือนว่าครูที่เป็นหนี้ไปยิงใครตายมา
เงินก็เงินของเขาหรือเปล่า 

ถ้าการที่เขาเป็นหนี้แล้วทำให้ศักยภาพในการทำงาน หรือการสอนน้อยลงแล้วว่าไปอย่าง
comment109:ไม่ไข่เฉพาะรูอ่ะครับ ตำรวจ ทหาร ข้าราชการ ที่กู้ง่ายๆ ก็เป็นหนี้กันเยอะ
ผมเองก็เช่นกัน ขนาดทำงานเอกชน 555 
มันอยู่ที่ตัวคนมากกว่าครับ เรื่องกู้หนี้ยืมสิน ยิ่งกู้ง่ายยิ่งกู้เยอะ โปะนู่นปิดนี่ บรึ้มโกโก้ครั้นเลย
comment110:อาชีพอื่นรัฐบาลไม่เคยออกมาช่วยลดภาระหนี้ยกเว้นครู..... จะมีรัฐบาลไหนช่วยลดภาระหนี้ให้กับ หมอ พยาบาล และโรงพยาบาลบ้างไหมนะ ที่แบกภาระหนี้จนหลังแอ่นเพราะนโยบายของท่าน
comment111:เท่าที่ดู
1.ครูบรรจุใหม่ก่อนยุครัฐบาลข้าราชการเงินเดือน 8000 ทำงานไปสามเดือนกว่าเงินเดือนจะออก  
2.ชุดเครื่องแบบพิธีต่างๆมากมายจ่ายเอง ไม่ใส่ก็ผิดวินัย
3. บางคนทุ่มเททำงานเยอะหน่อย กิจกรรมต่างๆ ตามนโยบายรัฐ นัดเด็กทำกิจกรรม เยี่ยมบ้านเด็ก ค่าเดินทางก็เกินเงินเดือนแล้ว ของทำกิจกรรมเบิกได้ไม่หมดก็ต้องออกเอง  ไปอบรมนู่นนี่นั่น รถโรงเรียนไม่เคยว่าง ออกเองอีก
4. เคยตัวกับสวัสดิการเงินกู้จนรู้สึกว่าเป็นเรื่องใกล้ตัว
5.พอสอนไปนานๆ ภาษีสังคมจะเยอะขึ้นเพราะคนรู้จักเยอะ
6.โครงสร้างรายได้กับความสามารถและความรับผิดชอบไม่ถูกต้อง  คนที่รับผิดชอบงานเพิ่มเติมเป็นหัวหน้างานต่างๆไม่ได้เงินเพิ่ม 

อันนี้ที่เห็นจากคนใกล้ตัวนึกได้เท่านี้ก่อน
comment112:เคยเป็นครูอยู่หลายปี ตอนนั้นจบ ป ตรี เริ่มที่ 1250 ยุคหลังๆถึงมีการปรับเพิ่มขึ้น กว่าจะได้สี่ห้าหมื่นก็ต้องทำผลงานวิชาการ วัยก็ไกล้เกษียณแล้วทั้งนั้น เรื่องหนี้สินก็แล้วแต่คน ที่จำเป็นก็เยอะ ที่สรุ่ยสุร่ายก็แยะ แต่ก็อย่างที่หลายคนบอกครูส่วนใหญ่พื้นครอบครัวไม่ได้มีฐานะดี บางคนก็เป็นความหวังของพ่อแม่เลยที่จะช่วยดูแลครอบครัวเมื่อเรียนจบออกมาเป็นครู ส่วนเรื่องงานอย่าคิดว่าปิดเทอมครูจะได้ปิดเหมือนนักเรียน มันมีงานอื่นที่ต้องทำ ออกข้อสอบ รับสมัครเด็ก อยู่เวร บางคนทำกีฬา เด็กบ้านไกล ยากจน ก็เอามาอยู่บ้านด้วย ดูแลไม่ต่างจากลูก เสื้อผ้า อาหาร ต้องคุยกับคนที่บ้านให้ดีไม่งั้นทะเลาะกันแน่ พาไปแข่ง เด็กกำลังโตกินเยอะนะครับ งบประมาณไม่มีหรอกควักกระเป๋าตัวเองทั้งนั้น อาจจะมีผู้ใหญ่ใจดีช่วยเหลือบ้าง
comment113:ไม่รู้จักประมาณไงครับ เงินเดือนก็ห้าหกหมื่นค่าอาจารย์สามอีก เกษียณกินบำนาญอีกสี่หมื่นรัฐวิสาหกิจไหนก็เทียบไม่ได้
comment114:ผมได้มีโอกาสรับใช้คุณครูเก่า สมัยเรียน ปวช 
ได้ซ่อมเครื่องของท่าน
ได้เห็นไฟล์ รายรับ รายจ่าย เงินเดือนท่าน 
หกหมื่นกว่า หัก สหกรณ์แล้ว เหลือ สี่พันกว่า

นั่งคิดในใจ อาจารย์เรา อยู่ได้อย่างไงหว่าาาา
comment115:ครูกู้กันได้เยอะมาก ช่องทางกู้เยอะ สังคมครูกู้กันเยอะ
เพื่อนคนนั้นก็กู้ คนนี้ก็กู้ ต่างคนต่างพากันกู้ชวนกันกู้ 
สหกรณ์ครูนี้ตัวกู้เยอะกันเลยคะ  กู้ง่ายดอกน้อย ก็เลยยิ่งกู้กันใหญ่เลย
เพราะดอกถูก เงินเดือนมีจ่าย ถึงเกษียณก็มีบำนาญจ่ายเงินกู้ได้อยุ่ 
เลยเอาเงินอนาคตมาใช้ไปเรื่อยๆ 

1. กู้ซื้อรถกันเยอะ
2. กู้ซื้อบ้าน กู้แต่งบ้าน กู้ปรับปรุงบ้าน รวมถึงเปลี่ยรนเฟอร์ เปลี่ยนใช้ไฟฟ้าใหม่
3. เรื่องลูกๆ แข่งกันส่งเรียน (อันนี้ดี) แข่งกันเปย์ลูกก็มี
คือถ้าเปย์จากเงินเดือนก็คงไม่เปนไร แต่บางครอบครัวเปย์โดยกู้เงินมา ลูกก็ไม่รู้คิดว่าพ่อแม่มีเงิน
4. กู้มาลงทุน ซื้อที่ทำสวน มาลงทุนทำสวน ลุงทุนทำธุรกิจอะไรแบบนี้  กำไรบ้างขาดทุนบ้าง

แต่ก็ไม่ใช่กับครูทุกคนนะคะ ก็มีบางคนที่ใช้แต่เงินเดือนไม่ได้กู้อะไร หรือกู้แค่ความจำเป็น
comment116:หน้าตาฐานะทางสังคมมั้ง
comment117:หนี้มีทุกอาชีพนะ ไม่ใช่มีแต่ครูที่เป็นหนี้
comment118:ขอแย้งตรง งานก็ไม่ได้หนักมาก 
เราไม่รู้ว่าคุณใช้เกณฑ์ไหนมาวัดหรอกนะคะ

เราไม่ทราบหรอกนะคะว่าคุณไปเห็นการทำงาน ไปคลุกคลีอยู่กับอาชีพครูในระดับไหนน่ะค่ะ
เราไม่เถียงว่ามีครูแบบที่คุณ จขกท และหลาย ๆ ความเห็นพูดถึงค่ะ

แต่เราอยากจะบอกให้หลาย ๆ คนได้รับรู้บ้างว่า คนเป็นครูด้วยจิตวิญญาณเขามีอยู่จริงค่ะ และเขาทุ่มเทตัวเองเพื่อวิชาชีพนี้มากแค่ไหน 

เราจะกล่าวถึงในส่วน การทำงาน เท่านั้นค่ะ เพื่อโต้แย้งในส่วน งานก็ไม่ได้หนักมาก ที่คุณ จขกท พูดถึงค่ะ

เราจะยกตัวอย่างสิ่งที่ครูของเราทำมาตลอดหลายสิบปี (ตั้งแต่เราอยู่ชั้นอนุบาลจนตอนนี้เราจบปริญญาตรีแล้ว) รวมถึงคุณครูท่านอื่นที่สอนเรามาในระดับมัธยมศึกษา ให้ได้อ่านค่ะ

_ คุณครูมาถึงโรงเรียนตั้งแต่ยังไม่ถึงเวลา 07.00 น. (ตอนเด็ก ๆ เราชอบไปวิ่งเล่นกับเพื่อน เราไปโรงเรียนแต่เช้าค่ะ บางวันก็ 06.30 น. ค่ะ)
_ คุณครูกลับบ้านช่วงเวลา 17.00-18.00 น. (เราเจอคุณครูขึ้นรถเมล์กลับบ้านช่วงเวลานี้ประจำค่ะ)

_ คุณครูสอนนักเรียนที่อ่านหนังสือไม่ออกตอนพักกลางวัน จนแทบไม่เหลือเวลาให้กินข้าว (เราเคยเห็นกล่องข้าวของครูวางอยู่บนโต๊ะในห้องพักครูช่วงบ่ายบ่อย ๆ ตอนไปส่งงาน) และสอนหลังเลิกเรียนตอนเย็น
    ~ รุ่นน้องเรา และน้องที่เป็นญาติของเราต้องมาฝึกอ่านหนังสือเวลาช่วงพักกลางวันและเวลาเลิกเรียนจนถึง 16.00 ทุกวันจนกว่าจะอ่านหนังสือออกค่ะ คุณครูจะสอนเป็นรายบุคคล
    
_นอกจากสอนคุณครูต้องฝึกซ้อมนักเรียนเพื่อเข้าแข่งขันในกิจกรรมต่าง ๆ บ่อย ครั้งหนึ่งก็ใช้ระยะเวลาไม่ต่ำกว่า 1 เดือน
    ~ ช่วงที่นักเรียนเข้าร่วมแข่งขันงานศิลปหัตถกรรมนักเรียน คุณครูต้องใช้เวลานอกเหลือจากเวลาสอนคือ ช่วงพักกลางวัน หลังเลิกเรียน และวันเสาร์อาทิตย์ในบางครั้ง เพื่อใช้ฝึกฝน ฝึกซ้อมนักเรียน ซึ่งในแต่ละวิชาก็มีรายการแข่งขันหลายประเภท เช่น ภาษาไทย จะมีการเขียนเรียงความคัดลายมือ แต่งคำประพันธ์ แข่งตอบปัญหา ฯลฯ โดยครูแต่ละคนรับผิดชอบควบคุมการฝึกซ้อมนักเรียนไม่ต่ำกว่า 5 คนค่ะ (คุณครูที่สอนในโรงเรียนที่เราเรียนจบมาค่ะ)
    ~ บางครั้งคุณครูก็ใช้รถยนต์ส่วนตัวพานักเรียนไปแข่งขัน เพราะรถโรงเรียนมีไม่พอที่จะพานักเรียนไปได้หมด ระยะทางที่ไปก็อยู่ต่างอำเภอ ข้ามจังหวัดบ้างก็มี ทำแบบนี้มากี่ครั้งในแต่ละเทอม ทำมาไม่รู้กี่ปี คุณครูบางท่านก็ไม่เคยเบิกค่าน้ำมันรถจากโรงเรียนเลยด้วยซ้ำค่ะ 
       (เงินที่ใช้เติมน้ำมันรถก็เงินเดือนของครูเองค่ะ)

_นอกจากการสอน เมื่อมีการอบรมช่วงเสาร์อาทิตย์คุณครูก็ต้องเข้าร่วม โดยแต่ละเทอมมีการอบรมหลายครั้งพอสมควรค่ะ เวลาในวันหยุดที่จะใช้เพื่อพักผ่อนหรือเพื่อเตรียมการสอนก็เหลือน้อยลง

_นอกจากการสอนในเวลาราชการ คุณครูก็ทำหน้าที่ตลอดเวลายกเว้นเวลานอนค่ะ เราและเพื่อน ๆ มักปรึกษาครูประจำชั้น/ครูที่ปรึกษาบ่อย ๆ บางครั้งก็โทรหาครูในเวลากลางคืน ปรึกษาปัญหาการเรียน ปัญหาครอบครัว ปัญหาเกี่ยวกับเพื่อน คือแทบทุกอย่าง ตอนเด็ก ๆ มักจะกล้าพูดกับคุณครูมากกว่าผู้ปกครอง เพราะรู้สึกว่าครูเข้าใจเรา
    ~ เวลานักเรียนมีเรื่องชกต่อย ทะเลาะวิวาท เเม้ไม่ใช่เวลาราชการ ต่อให้ดึกแค่ไหน หรือไม่ได้เกิดเหตุในสถานศึกษา คุณครูประจำชั้นก็จะต้องทำหน้าที่เหมือนกับอยู่ในเวลาราชการเหมือนกัน คุณครูบางท่านต้องพานักเรียนไปโรงพยาบาล ดึกดื่นแค่ไหนครูไม่เคยเกี่ยง ใช้รถยนต์ส่วนตัว บางครั้งก็ออกค่ารักษาพยาบาลให้ด้วยในกรณีที่ผู้ปกครองฐานะยากจน (หลาย ๆ คนคงรับรู้เรื่องนี้ได้ดีค่ะ)

_นอกจากทำหน้าที่ครู บางครั้งก็ทำหน้าที่ผู้ปกครองด้วยค่ะ ตอนเราเด็ก ๆ ถ้ามีนักเรียนคนไหนที่บ้านฐานะยากจน ไม่มีพ่อไม่มีแม่ ทุนการศึกษาก็ไม่ได้ ก็ได้คุณครูนี่แหละค่ะที่คอยช่วยเหลือ บางครั้งก็ซื้ออุปกรณ์การเรียนให้ ซื้อชุดนักเรียน ซื้อรองเท้าให้ด้วยเงินส่วนตัวของครูค่ะ

สิ่งที่เราพิมพ์มาข้างต้น คิดว่าพอจะทำให้คนอื่นได้รับรู้บ้างว่า คนที่ทำงานวิชาชีพครูด้วยความทุ่มเทจริง ๆ ยังคงมีอยู่ ไม่ใช่ งานก็ไม่ได้หนักมากแบบที่ จขกท กล่าวมาค่ะ
comment118-1:ใช่ค่ะ เวลาทานข้าวเที่ยงแทบจะไม่มี
comment119:กู้ง่าย
comment120:การกู้แล้วเป็นหนี้ ไม่ได้เป็นเรื่องเลวร้ายขนาดนั้น
การกู้แล้วทำให้ตัวเองเป็นหนี้ เพื่อแลกกับชีวิตที่เป็นอยู่ที่ดีกว่าเดิม มันก็น่าจะคุ้มค่าไม่ใช่เหรอ..

มันไม่ใช่ความผิดของสหกรณ์ที่อนุญาติให้ครูกู้ได้ง่ายด้วย
การที่ครูกู้ได้ง่ายมันแลกมากับชนักที่ติดหลังอีก 10 ปี 20 ปี  หนีก็ยาก เพราะระบบหักจากเงินเดือนอัตโนมัติเลย
ยังไงครูต้องจ่ายหนี้อยู่แล้ว และมั่นใจว่าจะได้ทั้งหนี้ ทั้งดอกด้วย ฉะนั้นแล้ว ทำไมแหล่งเงินให้กู้อนุญาตให้ครูได้ง่ายล่ะ 

การมีหนี้คือการลงทุนอย่างหนึ่งของความเป็นครู (อันที่จริง ก็รวมถึงอาชีพอื่นด้วย)
จะซื้อบ้าน ซื้อรถ ซื้อของ ซื้อความเป็นอยู่ที่ดีกินดีก็แล้วแต่
ถ้าครูบริหารหนี้เป็น  ก็เป็นเรื่องที่น่ายินดีนะ

ปล. จำได้ว่าเครื่องคอมเครื่องแรกของผม แม่ก็กู้เงินไปซื้อมานะ เอามาพิมพ์งานที่บ้านดีกว่าต้องนั่งพิมพ์งานที่โรงเรียน แล้วต้องกลับบ้านดึกๆ 
ส่วนคนที่ทำงานผม (วัย 50 ปี) ก็ยังบอกนะว่า เครื่องซักผ้าในสมัยตอนนั้นยังกู้เงินมาซื้ออ่ะ ซึ่งคิดดูล่ะกันว่าถ้าเป็นครูแล้วต้องกู้อะไรมาบ้าง
comment121:กู้ซื้อที่ต่างจังหวัดราคาถูก ออกเงินกู้
comment122:อย่าอ้างว่าครูเงินเดือนน้อย ฟังไม่ขึ้นเลย อาชีพอื่นที่เงินเดือนน้อยกว่าครู ไม่ถึง10000 ถึงเขาเป็นหนี้แต่ก็ไม่เป็นหนี้ท่วมหัวแบบครู

ต้องโทษที่หน่วยงาน และองค์กร ต่างๆ เปิดโอกาสให้ครูได้กู้ง่าย กู้ได้เยอะ ให้ดอกเบี้ยพิเศษ จูงใจเพื่อจะให้กู้ด้วย
ทำให้บรรดาครูๆ ต่างพากันใช้สิทธตามๆกัน เอาเงินตรงนั้นมาจ่ายตรงนี้ วนจนเกษียณ 

ที่อ้างว่าครูเงินเดือนน้อย ต้องครูอายุงานนานถึงเงินเดือนเยอะ ความเป็นจริงครูแก่ๆ หนี้เยอะกว่าครูบรรจุใหม่ เพราะสิทธิในการกู้และยอดเงินเยอะกว่า
comment123:ตอบในฐานะลูกครูประชาบาลยุคเก่าแก่ แล้วก็มาเป็นครู ตอนนี้รับบำนาญ

พ่อเป็นครูประชาบาล แม่ค้าขาย ไม่เคยมีหนี้สิน ก่อนไป ร.ร. กลับจาก ร.ร. พ่อช่วยแม่ทำงานในบ้าน  เขาส่งลูกเรียน กท 3 คน จนจบ ป ตรี ทุกคน เรื่องที่เขาสอนมากที่สุดคือประหยัด พ่อแม่เงินน้อย
เราจบ ป ตรี เริ่มรับราชการ ปี 2516 เงินเดือน 1250 บาท (ทองบาทละ 400 กว่าบาท) แล้วปรับเป็น 1645  เช่าบ้านอยู่กัน 3 คนพี่น้อง 
ทุกคนรู้แต่ว่าต้องประหยัด  ไม่เคยมีหนี้สิน
เป็นครูใหม่ มีพี่ที่หวังดีมาบอกว่าถ้าสมัครเป็นสมาชิกสหกรณ์ จะมีคนมาวานให้ค้ำ อย่าค้ำนะ ก็เลยไม่สมัคร มีคนมาวานบ่อยมาก

เป็นครู ร.ร. ขนาดใหญ่  ครูกู้เงินกันเยอะ มีทั้งมีปัญหาไม่มีปัญหา    คนมีปัญหานั้นเท่าที่รู้จัก มาจากไม่ประมาณตัว ใช้จ่ายเกินตัว อยากมีตามคนอื่น 
ใช้จ่ายฟุ่มเฟือย กินดีอยู่ดี 
จะบกว่าจำเป็นขนาดไหนก็ตาม แต่ที่หนี้สินล้นพ้นตัว  มาจาก ขาดวินัยทางการเงิน
comment124:น่ารำคาญพวกที่ด่าเหมาอาชีพ นะ

ผมเป็นครูคนนึงที่ไม่มีหนี้ ไม่เคยกู้ มีสิทธิ์ แต่ไม่ใช้ ความรู้ทางการเงินมี มีเยอะกว่าพวกที่มาเม้น ข้างบนบางคนด้วย
comment124-1:พวกอคติโลกแคบไงครับ ผมสอบเข้าเรียนมหาลัยรัฐได้สอบเข้าทำงานสถาบันของรัฐได้ มันก็เอาผมไปนินทาหาว่าผมใช้เส้นสายเข้าทำงาน(ทั้งๆที่พ่อผมแค่กรรมกรก่อสร้างจะไปมีปัญญาหาเส้นที่ไหน)พวกนี้หารู้ไม่ว่าผมอ่านหนังสือเตรียมตัวสอบเข้าเป็นปี ผมอ่านหนังสือหาข้อมูลสอบเข้าที่ทำงานเป็นปีกว่าจะผ่านไปได้.... เพื่อนพี่สาวเป็นครูแต่มีอาชีพเสริมออกรถกระบะขายของด้วยเงินสด พวกอคติก็ไปแขวะว่ากู้เงินเขามาซื้อละสิ.... เบื่อพวกอคติจริงๆครับ
comment125:ในมุมที่เราเจอนะ ญาติพี่น้องครู บางทีจะไปกู้เงิน ก็จะฝากคนเปนครูกู้ คือครูไม่ได้ใช้เอง ปล่อยต่อบ้าง เพราะดอกถุกมาก พอญาติพี้น้องกันเอง ไม่จ่าย  คนกู้ไม่จ่ายย  จบเลย ต้องแบกไว้เอง  คนรุ้จักเราไม่ได้เปนครู แต่ก็ยืมเงินครูนี่แหละให้ครูกู้ให้ ดอกถูก

ดาบสองคม หัวหมอ พยายามใช้สวัสดิการทุกอย่างที่มีหมดหน้าตัก ถึงเวลารุ้ตัวอีกที ก็ไม่ไหวแล้วว
comment126:ตัดชุดผ้าไหมประชันกัน ชุดละ 4,000-5,000 เปลี่ยนใหม่ทุกเดือน
comment127:เป็นครูค่ะ หลักๆกู้มาปล่อยต่อ ไม่เคยทำให้ใครเดือดร้อนซักที เพราะเงินนอกเยอะกว่าเงินเดือนหลายเท่า
comment128:ถ้ารู้จักคำว่าหนี้ ก็น่าจะแยกออกมาว่าเป็นหนี้แบบไหน หนี้แบบเงินไม่พอใช้ หนี้แบบขัดสน  หรือว่าหนี้ที่เอาไปก่อเกิดรายได้อีกทาง  เช่น ซื้อที่ดิน  ซื้อบ้าน เพื่อสภาพคล่องในกิจการ   ครูสมัยนี้ไม่ได้สอนหนังสือเสร็จแล้วกลับไปนอนนะครับ   เงินทุนมันลอยอยู่ ใครคว้ามาบริหารจัดการได้เก่งก็เหมือนรวยทางลัด ไม่ได้เก็บหยอดกระปุกจากเงินเดือนครูทีละเดือนๆ พอดีอ่ะแก่ตายก่อน ซึ่งครูก็ไม่ได้ฉลาดน้อยที่จะค่อยๆเก็บเดือนละพันเดือนละหมื่น  ผ่านไป10ปีจึงจะมีเงินแสน เงินล้าน      ผ่านไป20ปี ยังไม่ทันทำอะไร ...ตายยย     สู้กู้เอามาตอนนี้เลย ยังพอมีกำลัง มีสมอง ไม่ดีกว่าหรือ

แล้วอีกอย่าง ครูคือผู้สร้างชาติครับ ให้ความรู้ สร้างคน  ไม่ใช่ภาระระดับชาติ     ไม่ให้เค้ากู้แล้วจะปล่อยให้เค้าทำงานเสร็จแล้วค่อยๆรอเวลาแก่ตายงั๊นหรือ?
comment129:แล้วแต่คนครับ ส่วนผมซื้อไฟแน๊นรถมือสองตั้งแต่ 3 เดือนแรก ถามว่าทำไมรีบซื้อจัง เพราะว่า เพราะตามนโยบายปัจจุบัน ให้ครูไปอบรม/ไปราชการบ่อยมาก ยิ่งบรรจุใหม่ยิ่งโดนครับ ปีที่แล้วถ้านับเป็นชั่วโมงอบรม/ไปราชการ ผมโดนไป 300 กว่า ชม. เกือบ 400  รร.อยู่ห่างจังหวัด 80 กม. แรกๆก็ไปคนเดียว แต่ถนนประเทศไทยเรามันชำรุดมาก ผมขี่ จยย.ไปครั้งนีงสะดุดเนินถนนแถวๆสี่แยกใหญ่บนถนนมิตรภาพ รถ ล้ม อีก 10 เมตร สิบล้อจะทับผมตายแล้ว เลยต้องเลือกชีวิตไว้ก่อน เดินทางไกลบ่อยๆวันละ 100 กม. ขี่มอไซค์ไม่ไหว ซึ่งมือสองดีๆหน่อยผ่อนประมาณ 5,000-6,000 ก็ต้องซื้อครับ ยิ่งมีรถแล้วอะไรก็ยิ่งโยนให้เราไปราชการอย่างเดียว
comment130:ใครบอกอาชีพคู่งานไม่หนักคะ แม่รับราชการครู ปีนี้เข้าปีที่ 28 แล้วค่ะ
แม่เราเป็นครูโรงเรียนขนาดเล็กของโรงเรียนประถมแห่งหนึ่งในจังหวัดปทุมธานี 
ไหนจะงานสอน ไหนจะงานวิชาการ งานเอกสาร เสาร์ อาทิตย์ ก็ต้องมาเข้าเวร 
บางวันหลังโรงเรียนเลิกก็ยังต้องมีประชุม เลิกดึกบ้าง ช้าบ้าง ขึ้นอยู่กับผู้บริหาร
ไหนจะต้องอยู่เฝ้าเด็ก ยันเด็กคนสุดท้ายหมดโรงเรียน 
ต้องดีลกับผู้ปกครองเด็กอีกสาระพัด เด็ก 40 คน กับครูคนเดียว 
คิดว่างานมันง่ายหรอคะ ?
ถ้าครูไม่ทำวิทยฐานะ เงินเดือนก็ตันแค่ 4หมื่นกว่าๆ บอกเลยว่าไม่เยอะเทียบกับงานที่ต้องรับผิดชอบ
comment131:*เบื่อหน่ายที่ต้องมานั่งเลี้ยงลูกชาวบ้าน* ผมเคยเจอคำพูด คำนี้มาแล้วครับ แต่เป็นจากปาก ของลุงภารโรงที่ มาเล่าสู่กันฟัง ครับ เรื่องนี้ยาวครับ
comment132:ทำไมสถาบันการเงินถึงปล่อยกู้กันมากขนาดนั้น  เห็นเม้นต์บนๆบอกว่าบางคนหักแล้วเหลือเงินไม่กี่พันบาท ปล่อยให้กู้ไปได้ยังไง
comment132-1:กู้แล้วเหลือเงินใน slip หลักร้อย ก็เห็นมาแล้วครับ
comment132-2:โอยยยย  แบบนี้จะกินอะไรล่ะนี่
comment133:
comment134:เพราะอาชีพนี้มีความฉลาดทางการเงินต่ำ และความฉลาดทางอารมณ์ต่ำ  ไม่วากาลเวลาจะผ่านไปเท่าไร อาชีพนี้พอหาเหตผลไม่ได้ก็จะใช้ความรุนแรงเสมอ แล้วหาคำยกหางตัวเอง 
เรื่องเงินๆๆทองๆ มีอารมมาเกี่ยวข้องเสมอ มันก็สะท้อนได้ชัดเจนมาก
ในต่างประเทศที่ไม่มีการยกหางตัวเอง อาชีพสอนเป็นอาชีพที่ต่ำที่สุดในสายงาน เพราะถ้ามีความสามารถต้องประกอบอาชีพตรงสายไม่ใช่งานสอน

ยกตัวอย่างอาชีพทนายต้องว่าความ การที่ว่าความไมไ่ด้ต้องมาทำงานสอนเพราะว่าความไม่ได้หรือต้องประดิษฐ์คำยกหางตัวเองแบบดินอดนนี้
comment135:กู้ง่าย ดอกถูกไง ขนาดข้าราชการเงินเดือนหมื่นกว่ายังกู้ได้เป็นล้าน ประเทศนี้เอาใจข้าราชการมาก
comment136:ดูมากกว่าอาชีพอื่น 
เพราะครูมีจำนวนมาก แล้วก็ชอบเป็นข่าว เพราะเป็นกลุ่มเป็นก้อนกันดี มีเครือข่าย ทำอะไรก็เป็นความเคลื่อนไหวไปหมด
ในขณะที่ครูที่ไม่มีหนี้ก็มีมากเช่นกันค่ะ 

บอกในฐานะที่มีครูเก่าครูแก่อยู่ในบ้าน เลยรู้จักอาชีพครูเยอะ ทั้งรุ่นเก่ารุ่นใหม่
รอบๆตัวเราครึ่งๆเลยค่ะ ที่มีกับไม่มีหนี้
ครูที่มีหนี้หลายคนก็ใช้เงินไปในทางเดียวกับอาชีพอื่นๆนะคะ แบบซื้อบ้าน ซื้อรถ ซื้อที่ดิน
ในขณะที่ครูที่กู้ไปจับจ่ายบริโภคก็มีเหมือนกันค่ะ บางคนเหลือเงินสองสามพันต่อเดือนก็มีจริง
ในขณะที่ครูไม่มีหนี้ มีเงินเก็บหลักล้านก็มีเช่นกันค่ะ

ในสังคมหนึ่งๆ ก็มีคนหลากหลายแบบนั้นแหละ
comment137:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment138:อยากให้คนที่เป็นครูมาตอบดีกว่าครับ

คนที่ไม่ใช่ ก็มโน.......
comment139:พ่อแม่เป็นครูทั้งคู่ ไม่มีมรดกหรือทรัพย์สินก่อนแต่งงาน
มีแต่ภาระส่งเสียทางบ้าน เงินเดือนน้อย ภาระมาก
แต่พ่อแม่เราไม่กู้มาใช้จ่าย ซื้อรถหรือบ้าน เก็บเงิน
แล้วค่อยมาซื้อ แต่ก็อยู่อย่างประหยัดและลำบากพอควร
จะกินหรือซื้ออะไรคิดแล้วคิดอีก เราจะมองคนละอย่าง
เราว่าประหยัดเกินไม่ดี เสียเวลาคิดด้วย สู้หาลู่ทาง
ลงทุนหรือทำให้เงินงอกเงยดีกว่า แต่วันนั้นไม่มีใครสนใจ
มาเปลี่ยนความคิดตอนเราเรียนจบ เริ่มซื้อที่ดิน คอนโด
รถใหม่ ส่วนใหญ่กู้ แต่ผ่อนให้หมดเร็ว ยอมเป็นหนี้มากขึ้น

เป็นหนี้ไม่ใช่ไม่ดีนะ ถ้ามีพอสมแก่ฐานะ เพื่อนบ้านเรา
ก็ซื้อรถยนต์ตั้งแต่เริ่มครอบครัว พวกโตโยต้า 4-5แสน
ก็มีรถนั่งสบาย ไปต่างจังหวัดได้ ส่งเสริมการทำงาน
และเพิ่มช่องทางทำมาหากิน ใช้เป็นประโยชน์ได้ถ้าคิดเป็น
บางคนก็กู้สร้างบ้านหลังใหญ่ 2-3 ล้าน เมื่อ 20 ปีที่แล้ว
อาจมองว่าฟุ่มเฟือย ถ้ามีวินัยผ่อนก็เป็นทรัพย์สินชิ้นใหญ่
ให้ลูกได้ ปัจจุบันราคาเพิ่มไปเยอะแล้ว ถ้ากู้แล้วใช้เป็นคงไม่ลำบาก

เราว่าพวกกู้มาใช้ฟุ่มเฟือยมีทุกอาชีพแหล่ะ ทั้งราชการและเอกชน
เพียงแต่สังคมใครจะเจอแบบไหน แต่ครูในสังคมเราส่วนใหญ่
ฐานะดีถึงดีมาก หลัก 10 ล้านถึงร้อยล้าน ส่วนใหญ่เป็นครูทั้งสามีภรรยา
ก่อนเกษียณเงินเดือนก็ 6-7 หมื่นกัน ลูกเรียนจบหมดแล้ว ทำงานดีดีกัน
มีทรัพย์สินทึ่ซื้อเก็บกันเยอะ บ้าน ที่ดิน เวลาผ่านไปมูลค่าก็เพิ่มตาม
comment140:1 ครูส่วนใหญ่ พ่อแม่เป็น ชาวนา
2 ครู รร เล็กๆ ไม่มีรถเพื่อไปราชการในเมือง ไม่มีรถขนนักเรียนไปแข่งวิชาการต่างๆ ไม่มีเงินไปราชการในบาง รร ครูต้องจ่ายหมด และต้องซื้อรถยนต์
3 ครูต้องไปงาน ศพ บวช งานต่างๆในชุมชน
4 บางทีต้องกูเพื่อให้พ่อแม่ทำนา
5 ค่าแต่งห้องเรียน ค่าเลี้ยงเด็กในการฝึกฝนทักษะวิชาการ 
6 บ้านพักครูเป็นบ้านเก่าๆ พร้อมจะพังต้องซ้อมเอง ไม่แฟตเหมือนตำรวจ
7 ครูอยู่เวรกลางคืน หรือ เสาร์ อาทิตย์ ไม่มีเงินให้เหมือน หมอ พยาบาล 
8 ทำไมครูเที่ยวเพราะทำงานวันธรรมดา ส อ อบรม วันว่างหายากและอยากพักผ่อน
comment141:อยากจะพูดประเด็นว่างานไม่หนัก ในระดับประถม บางโรงเรียนมีครูไม่ครบชั้น ทั้ง รร. มีครู 4 คน ผอ.ไม่สอน ครู 1 คน สอนควบ 2 ชั้น เดินไปมาระหว่างสองห้อง มีโครงการ DLTV มาให้ แต่ถ้าครูไม่นั่งฟังด้วย นร.จะคุยกัน ถ้ามาห้องนึง อีกห้องจะคุยกัน ต้องคอยเดินเข้าออกทั้งสองห้อง จบชั่วโมงแต่ละวิชาต้องอธิบายเสริม  สอนเรื่องวอชาการไม่พอ ต้องสอนทั้งด้านกิริยา มารยาท คุณธรรมจริยธรรม คิดดูว่า นร. มาจากครอบครัวแบบไหน นิสัยแตกต่างกันไปบอกคนนึง ยังเหลือแกคนนึง แล้วในห้องมีกี่คน อย่างน้อย 5 ถึง 10 คน แล้วต้องสอนให้ตามที่ระดับบนต้องการ เด็กอ่านไม่ได้ เขียนไม่ได้ สร้างความเครียดให้กับครูอย่างมากทุกวัน ไหนจะเรื่องความดื้อ เกเรอีก แล้วงานการเงิน งานธุรการ งานพัสดุ รายงานต่างๆ มีทุกสัปดาห์ นี่หรือไม่หนัก เริ่องเงิน เพราะกู้ง่ายจริงแต่กู้แล้วก้อใช้จ่ายที่ต้องใช้แหละ ส้งลูกเรียน ค่ารถ ค่าบ้าน ค่ากินอยู่ แต่ละอย่าง แพงทั้งนั้น
comment142:อยากจะพูดประเด็นว่างานไม่หนัก ในระดับประถม บางโรงเรียนมีครูไม่ครบชั้น ทั้ง รร. มีครู 4 คน ผอ.ไม่สอน ครู 1 คน สอนควบ 2 ชั้น เดินไปมาระหว่างสองห้อง มีโครงการ DLTV มาให้ แต่ถ้าครูไม่นั่งฟังด้วย นร.จะคุยกัน ถ้ามาห้องนึง อีกห้องจะคุยกัน ต้องคอยเดินเข้าออกทั้งสองห้อง จบชั่วโมงแต่ละวิชาต้องอธิบายเสริม  สอนเรื่องวอชาการไม่พอ ต้องสอนทั้งด้านกิริยา มารยาท คุณธรรมจริยธรรม คิดดูว่า นร. มาจากครอบครัวแบบไหน นิสัยแตกต่างกันไปบอกคนนึง ยังเหลือแกคนนึง แล้วในห้องมีกี่คน อย่างน้อย 5 ถึง 10 คน แล้วต้องสอนให้ตามที่ระดับบนต้องการ เด็กอ่านไม่ได้ เขียนไม่ได้ สร้างความเครียดให้กับครูอย่างมากทุกวัน ไหนจะเรื่องความดื้อ เกเรอีก แล้วงานการเงิน งานธุรการ งานพัสดุ รายงานต่างๆ มีทุกสัปดาห์ นี่หรือไม่หนัก เริ่องเงิน เพราะกู้ง่ายจริงแต่กู้แล้วก้อใช้จ่ายที่ต้องใช้แหละ ส้งลูกเรียน ค่ารถ ค่าบ้าน ค่ากินอยู่ แต่ละอย่าง แพงทั้งนั้น
comment143:เพราะสวัสดิการครู เอื้ออำนวยให้เกิดหนี้ได้ง่าย....เป็นครูแรกๆ อาจใจแข็ง ไม่กู้ไม่ยืม  แต่สุดท้ายก็ต้องมีจนได้  ส่วนใครกู้แล้วมีความรับผิดชอบ ก็หมดหนี้ได้   แต่ใครฟุ่มเฟือย จมไม่ลง ก็เป็นดินพอกหางหมูไป
comment144:จากครู ที่ผมรุ้จักรหลายคนคือ ครูก็ไม่ได้มีฐานะทางครอบครัวดีเท่าไร เอาง่ายๆ คือฐานะยากจน พอเรียนจบเป็นครู ก็กู้มาสร้างบ้าน ซื้อรถ จากที่ผมเห็นจากครุที่สอนผมมาหลายคน
comment145:1 กู้ง่าย
2 สังคม
3 แข่งกันรวย
comment146:.
ครูที่เป็นหนี้เยอะ เงินเดือนเหลือน้อย ส่วนใหญ่จะเป็นครูรุ่นใกล้เกษียณนะคะ
อาจเพราะต้นทุนครอบครัวไม่ค่อยร่ำรวย ต้องดูแลพ่อแม่ที่เจ็บป่วยแก่เฒ่า 
ค่าโรงพยาบาล ค่ายา ค่าพาไปโรงพยาบาล สำหรับคนป่วยนี่หมดไม่น้อยจริง ๆ
และสมัยก่อนพ่อแม่มีลูกมาก  คนที่มีอาชีพก่อนก็ต้องส่งน้องเรียนต่อ

พอแต่งงานมีลูก ก็ต้องดูแลลูก  กว่าลูกจะได้งานทำ  นั่นคือค่อยได้ตั้งตัว สร้างบ้านหลังใหญ่ ซื้อรถ
.
ครูรุ่นใหม่ๆ ส่วนใหญ่ก็ไม่ค่อยเป็นหนี้เกินตัวนะคะ มีบ้างตามความจำเป็นค่ะ 
เพราะว่าครูรุ่นนี้ส่วนใหญ่เป็นลูกครูอีกที ซึ่งมีต้นทุนชีวิตที่พอสมควรมาแล้ว
.
เราว่าเรื่องเป็นหนี้มากเนี่ย  เทียบ% หนี้เสีย เราว่าอาจจะน้อยกว่าอาชีพอื่นๆด้วยนะคะ
เค้าก็ใช้เงินเดือนเค้าจ่ายหนี้เค้าป่าว    ส่วนเหลือน้อยเหลือมากเค้าก็ไม่ได้มาเดือดร้อนเรา
.
ส่วนที่ว่าครูมาขอร้องให้รัฐบาลช่วยเรื่องหนี้  เอาจริงๆเราไม่เคยเห็นหนังสือเรียกร้อง หรือข่าวจริงจังเลยนะคะ
และรัฐบาลชุดไหนๆ ก็ไม่ได้มีนโยบายอะไรจะมาช่วยเหลือหนี้ครูสักที  
.
หลายๆอาชีพทรงเกียรติก็เป็นหนี้   เพียงแต่อาชีพครูมันเยอะน่าจะเป็นข้าราชการที่เยอะที่สุดในประเทศไทย
ทำอะไรๆ มันเลยจะเด่นกว่าอาชีพอื่นหน่อย
comment147:เป็นหนี้ หรือไม่เป็น ขึ้นอยู่กับตัวบุคคลมากกว่าค่ะ
เราเป็ครู  ก็กู้นะ  ซื้อบ้านอยู่เอง เพราะอาชีพครูไม่มีบ้านพักให้(บางร.ร.ดีหน่อยอาจมีสัก 3-4 หลัง แต่จำนวนครูเป็นร้อย)เราไม่อยากเสียเงินค่าเช่าบ้านทิ้ง  
...ข้าราชครู ไม่ได้มีสวัสดิการเรื่องที่พัก รถรับส่ง เหมือนหลายๆหน่วยงานนะคะ
...งานบุญ งานบวช งานแต่ง ฯลฯ สอนจบไปกี่รุ่น  เด็กมาแจกการ์ดจะใจดำไม่ใส่ซองให้ได้หรอคะ ...ต้นทุนในการใช้ชีวิตเลยสูงกว่าข้าราชการอื่นๆ

สุดท้ายมันก็อยู่ที่การบริหารจัดการ และต้นทุนชีวิตค่ะ

พอดี พอเพียง พอใจ😉
comment148:ตอบแบบคนวงใน

มันกู้ง่ายครับ ตรงประเด็นที่สุด ...........
comment149:ครูไม่มีรายได้พิเศษอย่างอื่น 
ไม่มีเงินโอที ไม่มีค่าอยู่เวร.  สอนพิเศษใช่ว่าจะสอนได้ทุกโรงเรียน
ไม่สามารถเปลี่ยนงานเพื่ออัพเงินเดือนได้
ขายของหรายได้พิเศษ ก็โดนต่อว่า ว่าเอาเวลาราชการไปใช้

รายได้นอกเหนือของครูก็เลยคือการกู้เงิน

ิอย่าถามว่าทำไมไม่หารายได้พิเศษ 

ลองมาเป็นดูค่ะ แล้วจะรู้ว่าทำไม่ได้
comment150:ผมเป็นศิษย์มีครู นะครับ
ครูเป็นแม่พิมพ์ของชาติ สมัยนึงถูกยกย่องมาก

แฟนผมก็เป็นครูนะครับ
ทำไมไม่ให้เกียรติครูกันเลย

ประเด็นแรก
         ครู คือผู้ กอบกู้เศรษฐกิจ ไทย ตัวหลักของเราเลย
                    ถ้าไม่มีครูกู้เงินมาใช้จ่ายหมุนเวียนเงิน จากสถาบันการเงิน สหกรณ์ต่างๆ
พวกนี้คงล่มจมตั้งแต่ปี 40 แล้วนะ. ทุกวันนี้พวกเอกชนได้เงินเดือนดีๆกัน ก็เพราะมีเงินที่ครู กู้มาช่วยชาตินี่แหละครับ

ประเด็นถัดมา
         ครูส่วนมากมีเงินเดือนแน่นอน ทำงานเป็นหลักแหล่ง สถาบันการเงินชอบมาก เพราะปล่อยกู้ให้แล้ว ติดตามทวงหนี้สะดวก
ครูซื่อสัตย์ไม่โกง ไม่หนี ค่อยๆทะยอยจ่ายนะครับ เบี้ยวบ้างตามโอกาส สหกรณ์เงินล้นระบบ ก็ได้ครู
เป็นผู้เสียสละ ยอมกู้ ส่งดอกให้สูงๆ เพื่อปันผลสมาชิกไม่ลดลงอีกด้วย

ประเด็นสุดท้าย
         เพราะครูเป็นแฟนผม จะมาวิจารณ์กันได้ไง เดี๋ยวโดนลดค่าเบี้ยรายวันลง
แฟนผมไม่ค่อยเสียสละกู้หรอกครับ มีแต่หุ้นสหกรณ์ ล้มลุกคลุกคลานบ้างก็มี
หวยไม่เคยเล่น เล่นแต่หุ้น ออมทอง ออมที่ แต่ไม่ปล่อยให้กู้นะ ขี้เกียจทวงหนี้

แต่เรื่องกู้นี่ผมถนัด เพราะ เป็นหัวหน้าครอบครัวที่ดี ดูแลค่าใช้จ่ายทุกอย่างเอง 
จากใจ ข้าราชการจนๆคนนึง ที่กู้เพื่อชาติ(ทั้งชาตินี้ และ หน้า)
comment151:เงินเดือนครูเยอะนะคะ พ่อเราเป็นตำรวจแม่เป็นครูยังบอกเลย อายุงานราชการเท่ากันครูได้เยอะกว่ามาก

แล้วที่ครูเป็นหนี้ บอกคำเดียวค่ะ ไหลตามกระแส ไม่พอเพียง รุ่นแม่เรา (อายุประมาณ 60-65) ก็หนักๆเลยคือซื้อหวย แทงหวยกันทีละ 3-4 หมื่น ตามมาคือซื้อของเงินผ่อน อยากได้อะไรก็ผ่อน ส่วนรุ่นน้อง (อายุ 25-30) ก็เหมือนวัยรุ่นทั่วไป ชอบเที่ยวอัพเฟสบุ้ค จองตั๋วถูกล่วงหน้า แล้วใช้บัตรเครดิต บัตรกดเงินสด

แม่เราคือตัวอย่างของครูที่เกษียณแล้วไม่มีภาระหนึ้ มีบ้าน มีรถ มีบำนาญกิน เพราะตัวแกมีระเบียบวินัยเรื่องการใช้เงินสูงมาก กู้แค่ซื้อบ้านกับรถ คือชีวิตครูสบายๆมีจริง แต่ส่วนใหญ่เลือกจะไม่ใช่กัน น้องสาวนี่ก็อยู่ในเกณฑ์ไม่ประหยัดมาก แต่ข้อดีคือนางไม่ใช้เงินอนาคต คือค่อยๆเก็บแล้วเอาเงินสดไป แต่ก็จะทำให้มีเงินเก็บน้อย แต่ไม่มีหนี้แค่นั้นเอง
comment151-1:นี่ละครับข้อเท็จจริงที่สุด 
ถ้าไม่ฟุ้งเฟ้อก็อยู่ได้เรื่อยๆสบายๆ มั่งคง 
แต่พอฟุ้งเฟ้อเมื่อไหร่ก็เรียบร้อย หนี้ท่วม
comment152:ลึกๆ เหมือนเขาอยากให้เป็นครูกันไปนานๆ เลยให้กู้จนติดหนี้ไปไหนไม่ได้ ประมาณนี้ไหม
comment153:อ่านๆดูแล้ว นี่คือกลุ่มคนส่วนหนึ่งที่อบรมสั่งสอนอนาคตของชาติเหรอเนี่ย ควรจะปลงมั้ย หรือสลด
comment154:เป็นอาชีพที่กู้แบ๊งค์ผ่านง่ายที่สุดแล้วครับ (ถ้าไม่ติดแบล็คลิสท์นะ)
comment155:ความรู้ทางการเงินมีน้อยครับ

แต่เป็นที่น่าสังเกตุ

ว่าครูสอนไฟแนนซ์ หนี้ไม่ค่อยท่วม นะครับ 

คือเป็นหนี้ที่อยู่ในขอบเขตที่ควบคุมได้

หรือสังคมที่ผมรู้จัก เป็นแบบนี้


ใครรู้จักครูสอนไฟแนนซ์ ที่มีหนี้ท่วมหัว รบกวนไปคุยกับเค้า หน่อยว่า เพราะอะไร หรือมีเหตุจำเป็นอะไร

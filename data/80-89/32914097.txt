title:++ เอาอีกแล้ว!!! รถจักรยาน ถูกรถยนต์ ชนแล้วหนี รถจักรยานขาดสองท่อน !! พบป้ายทะเบียนตกในทีเกิดเหตุ +++
comment:++ เอาอีกแล้ว!!! รถจักรยาน ถูกรถยนต์ ชนแล้วหนี รถจักรยานขาดสองท่อน !! พบป้ายทะเบียนตกในทีเกิดเหตุ +++






















ป้ายทะเบียนที่พบในที่เกิดเหตุ  !!!!!




ศูนย์วิทยุ191สภ.ทรงธรรม มีอุบัติเหตุ จักรยานปั่นถูกรถไม่ทราบชนิดเฉียวชนแล้วหลบหนี
หลัก กม.461ถ.พหลโยธิน กำแพงเพชร-ตาก ม.3ต.ทรงธรรม อ.เมือง จ.กำแพงเพชร 
รถ น.พบ.01พร้อมอาสาสมัครออกตรวจสอบที่เกิดเหตุเบื้องต้น 
พบ ผู้บาดเจ็บ  ชาย1ราย ทราบชื้อ นาย นรเศรษฐ์ จิวะสันติการ อายุ 37ปี 
บ้านเลขที่ 173 ถ.พหลโยธิน ต.ชมพู่ อ.เมืองลำปาง จ.ลำปาง 
บาดเจ็บบริเวณใบหน้าหลายแห่ง ใกล้กันพบ จักรยานปั่น สภาพถูกชนขาด2ท่อน 
พร้อมแผ่นป้ายทะเบียน 1กล-8549กทม.ตกอยู่ที่เกิดเหตุ 
ส่วนผู้บาดเจ็บทำการปฐมพยาบาลเบื้องต้นช่วยเหลือเคลื้อนย้ายนำส่ง รพ.กำแพงเพชรเรียบร้อยครับ.....

CRภาพและข่าวจาก K.น้ำตา คนเลว 
https://www.facebook.com/www.somyot/posts/74182597922831    แก้ไขข้อความเมื่อ 28 พฤศจิกายน 2557 เวลา 11:50 น.
comment1:รู้สึกผู้ประสบเหตุกำลังขับจักรยานทางไกลอยู่ เห็นกระเป๋าท้ายรถแว็บๆ

เห็นว่าปั่นจาก กรุงเทพ - มาลำปาง คนเดียวอ่ะ.

.
คุณเจ้าของรถ ป้ายทะเบียน 1กล-8549กทม.  
กรุณาไปชี้แจงกับตำรวจด้วย
comment1-1:"ทะเบียนผมตกหายไปหลายวันแล้ว เพราะฉนั้นรถที่ชนไม่ใช่รถผม เป็นรถคันอื่น เพียงแต่บังเอิญว่าทะเบียนผมดันไปตกอยู่ในที่เกิดเหตุพอดี"
ถ้าเป็นคนรวย เป็นคนมีสี เป็นเจ้าพ่อ หรือเป็นนักการเมือง ถ้าพูดเช่นนี้ รับรองว่าตำรวจเชื่อ, แต่ถ้าเป็นพวกโนเนมในสังคม ต่อให้เป็นเรื่องจริง ตำรวจก็ไม่เชื่อ
comment1-2:มองไม่ชัด มุมล่างขวาของป้ายมีตรา ขส ในวงกลม นูน หรือไม่

ถ้าไม่มีก็เป็นป้ายปลอม ลายน้ำสะท้อนแสงที่เป็นเส้นโค้งๆๆ บนป้ายก็มองไม่เห็น 

ซึ่งถ้าเป็นป้ายปลอม คงติดตามต่อไม่ได้แล้ว 

ปล.ร้านทำป้ายปลอมมีเยอะมาก
comment1-3:ที่ป้าย บริเวณมุมล่างขวา ไม่มีตัวนูน ขส แสดงว่าเป็นป้ายปลอม น่าจะตามตัวไม่ได้หรอก เดี๋ยวนี้ป้ายทะเบียนปลอมเยอะมาก
comment1-4:อันนี้ป้ายแท้ ทั้งสีและฟ้อนสีดำไม่คม นี่ใช่เลยป้ายจากจนส่ง

ตัว ขส ถ้ากล้องไม่เทพจริงถ่ายไม่เห็นหรอก

มองตาเปล่ายังต้องอาศัยมุมบางมุมเลย
comment2:ไม่น่ารอดนะรถยนต์ ทิ้งหลักฐานสำคัญ
comment2-1:ระวังอาจจะมีเบื้องหลัง
สมมติหากอยากแกล้งใครก็แอบไปถอดทะเบียนรถมา  แล้วเราก็ขับไปชนจักรยานให้ตกข้างทางแล้วเขวี้ยงทะเบียนรถที่เราอยากแกล้งลงไปด้วย

[Spoil] คลิกเพื่อดูข้อความที่ซ่อนไว้อันนี้อยากให้มองอีกมุมเพราะบางครั้งระวังเรื่องการใส่ร้ายด้วยครับ
ยกเว้นว่าคนที่โดนชนจะมีสติและจำทะเบียนได้

ขอเป็นแง่คิดบางอย่างไว้นะครับ
comment2-2:คงไม่ง่ายอย่างที่ คห.2-1  บอกมามังครับ

ถ้าไม่ได้ทำ  เจ้าของทะเบียน คงต้องมีหลักฐานที่อยู่ของรถว่า ณ เวลานั้นรถอยู่ที่ไหน
comment2-3:รอยชน รูปพรรณสัณฐานรถ ต้องตรงกันด้วยเฮีย.. 
บอกเพิ่งชนมา แต่ไปตรวจรถใหม่เอี่ยม ไม่มีรอยขีดข่วน อย่างนี้ก็เชื่อได้ยาก.
comment3:ส่งข่าวจากคุณ Surapon Tansuwan 
อ.แจ็ค นรเศรษฐ์ เป็นเจ้าของ โรงเรียนลำปางพาณิชยการและเทคโนโลยี LCCT
เหตุเกิดเมื่อวาน 27/11/57 13.30 น.ระหว่างปั่นจากกรุงเทพฯ ไป ลำปาง (คนเดียว)
ถูกส่งตัวเข้ารพ.กำแพงเพชร ตอนนี้ลำเลียงต่อโดยเครื่องบินไปผ่าตัดด่วนที่โรงพยาบาลกรุงเทพ
อาการทางสมองไม่น่าจะมีมากนัก แต่กระดูกหักหลายท่อน
ภาวนาให้ปลอดภัยนะครับ อาจาร์ยแจ็ค...
comment3-1:เห็นนามสกุลก็รู้แล้ว ว่าเป็นคนลำปาง นามสกุลดังเมืองรถม้า ขอให้อาจารย์ปลอดภัย หายไวๆ
comment4:เรื่องเป็นอย่างไรไม่รู้ แต่ระวังกันหน่อยช่วงนี้หมอกหนาด้วย
comment5:สงสัยว่าหลับใน  แล้วเอียงซ้ายซัดจักรยานหรือเปล่า...
comment6:ไหล่ทางกว้างมากๆนะนั่น
comment7:โหวตครับ  !!
comment8:ไอ้ส้วนเตียน ชนแล้วยังหนีอีก
comment9:vote !!
comment10:ชนแล้วหนีด้วย
comment11:ถนนสายเอเชียครับขึ้นเหนือรถเยอะมากและวิ่ง100+ทั้งนั้นไม่ตายถือว่าโชคดีมากๆครับไหล่ทางไม่ต้องห่วงเหลือๆครับ
comment12:น่าจะหาตัวคนชนไม่ยากแบบนี้
comment13:กลัวสุดก็พวกเมากับหลับใน นี้แหละตัวพาคนอื่นซวย ตอนผมขับรถจากหาดใหญ่เข้ากรุงเทพเห็นคาตาเลย 
อยู่เลนขวาสุดรถค่อยๆเป๋เข้าซ้าย จนตกข้างถนนไปเองจอดลงไปดูไม่เป็นอะไรมาก บอกเผลอหลับ
comment14:ขับยังไงฟะ ถนนมีตั้งหลายเลน ขับมาชนจักรยาน
comment15:ขอให้ปลอดภัยครับ
comment16:ถนนเมืองไทยไม่เหมาะกับการขี่จักรยานครับ [Spoil] คลิกเพื่อดูข้อความที่ซ่อนไว้เพราะมีคนไทยขับรถยนต์อยู่
comment16-1:ทำไมชอบเหมารวมจริงวุ้ย

ผมเชื่อว่า คนขับรถในเมืองไทย ส่วนใหญ่ ขับดีมีมารยาท
comment16-2:งั้นพี่ไปขี่จักรยานที่อังกฤษละกันนะครัช   แหม่......  ผมนี่งงความคิดพี่เลย
comment16-3:คห.16 เค้าประชดเชิงเสียดสีสังคมฮะ
เพราะสถิติในไทยก็ติดอันดับต้นๆ ของโลกอยู่เเล้ว
comment16-4:นักปั่นระดับโลกปั่นมาแล้วทั่วโลกไม่เป็นไร แต่มาปั่นเมืองไทยตายครับ
comment16-5:ที่ญี่ปุ่นพอมีคนไทยไปขับรถ คนญี่ปุ่นขี่จักรยานยังโดนชนตาย บทสรุปของ คห. นี้มันเป็นข้อเท็จจริงเลย คนไทยขับรถที่ไหนบรรลัยที่นั่น
comment16-6:ไม่โลกสวยนะครับ สถิติอุบัติเหตุบนถนน ประเทศไทยติดอันดับ 3 ของโลก
พวกเราที่ขับรถกันดีอยู่แล้วก็ทำต่อไป แล้วก็ระมัดระวังคันอื่นให้จงหนักครับ
comment16-7:คนไทยขับรถที่ไหน ship หายที่นั่นจริงๆ  อยู่ที่ออสเห็นโดนจับกันเป็นว่าเล่นเลย  เดี๋ยวก็จอดในที่ห้ามจอด ขับเกินความเร็ว แซง
ไม่ก็ปาดเค้า  จนเพื่อนเห็นคันไหนเป็นแบบนั้นแล้วนะ มันแซวเลยอ่ะว่าขับรถไทยสไตล์
comment16-8:ยอมรับความจริงว่าคนไทยส่วนหนึ่งก็เป็นอย่างที่ จขม.ว่าไว้
comment16-9:ใบขับขี่ได้ง่ายเกินไป..
comment16-10:พวกที่ออกมาว่าให้ไปขับที่อังกฤษ นี่ไม่ยอมรับในสังคมการขับขี่เมืองไทยหรือทำซะเองครับ มันห่วยจริงนิครับ

หรือไม่ก็คงเป็นคนมองโลกในแง่ดีโคดๆอ่ะ

ถามจริง เคยด่าพวกที่ขับรถไม่มีมารยาทบ้างหรือป่าว ผมออกจากบ้านแต่ละครั้ง เจอทุกครั้ง ผมอาจจะซวยเองมั้งครับ

มันควรจะยอมรับความจริง และปรับปรุงครับ
comment16-11:อย่าเอาข้อมูลผิดๆมาพูดกันครับว่าเมืองไทยติดอันดับสามของประเทศที่อุบัติเหตุเยอะที่สุด

เอาที่ไหนมาพูดครับ ไม่จริงที่สุด

เพราะตอนนี้อยู่ที่อันดับสองต่างหาก ห่างจากอันดับหนึงแค่แต้มเดียว
comment16-12:ทำไมชอบเหมารวมจังเลยฮะ....

[Spoil] คลิกเพื่อดูข้อความที่ซ่อนไว้
comment16-13:เงิบ-ไปฮูยยยยยยยยยยยยห้าๆๆๆ พวกปัญญาอ่อน ไม่ยอมรับ คนไทยเนี่ยนะขับรถมีมารยาท ผมเคยเห็นนะเต็มเลย มารยาทแย่อะ
comment16-14:คนไทยนี่แหละขับรถห่วยแตก เฮงซวยที่สุดในโลก
comment17:ยังดีที่ไม่ถึงชีวิตนะครับ ขอให้หายดีโดยเร็วครับ
comment18:ชนแล้วหนี ไม่ยอมลงมาช่วย ถือว่าเลวเลยละ

ขอให้พี่นักปั่นปลอดภัย และคนชนให้โดนจับมาลงโทษเร็วๆ


ปล.เมื่อไหร่คนจักรยานจะยอมรับกันสักที 

ถนนเมืองไทยมันไม่เหมาะกับการขี่จักรยาน

โดยเฉพาะเวลากลางคืน มันมองแทบไม่เห็น

ไม่ว่าจะติดไฟขนาดไหนก็ตาม
(ไม่ได้บอกว่าเคสนี้เกิดกลางคืน อย่าเพิ่งรีบด่า)

อยู่เบี่ยงๆกันไม่เท่าไหร่ ถ้าอยู่แนวเดียวกัน รถขับมา 120 กว่าจะเห็นบางที 40-50 เมตร เบรกให้ตายยังไงก็ไม่ทัน

จะบอกถนนมีไว้ใช้ร่วมกัน ก็ใช่ คันนึงขับมา 120 วิ่งตามคนขับมา 20 มันเหมือนช้างไล่บี้มด

หากหลีกเลี่ยง โอกาสที่จะทำให้เกิดอันตรายได้ ทำไมไม่ทำ

ไม่อยากเห็นข่าวจักรยานโดนรถชนบ่อยๆ อีกแล้ว สงสารคนอยู่ข้างหลังบ้างเถอะ
comment18-1:ถนนเมืองไทยมันไม่เหมาะกับการขี่จักรยาน.......อันนี้ผมไม่เห็นด้วยครับ
comment18-2:ใกล้ไปหรือเปล่าครับ ที่ว่าเห็นระยะ 40-50เมตรน่ะ
comment18-3:ถนนเมืองไทย มันไม่เหมาะกับการปล่อยให้คนโง่ๆ หรือไร้ซึ่งระเบียบวินัยใช้ ... ซึ่งคนพวกนี้อาจจะขับรถยนต์ หรือขี่มอเตอร์ไซค์ หรือปั่นจักรยาน  ฯลฯ
comment18-4:ถนนเมืองไทยไม่เหมาะกับขี่จักรยาน 

ฟรวยยยยยย!!! แบบนี้ถ้าที่โดนไม่ใช่จักรยานแต่เปนคนเดินเท้า จะบอกว่าถนนเมืองไทยไม่เหมาะกับการเดินอีกไม๊ ...
comment18-5:ผมว่า คนไทยไม่เหมาะกับการขับขี่รถยนต์ ครับ .....
comment18-6:ผมว่าถนนเมืองไทยไม่เหมาะกับคนไทยครับ....
comment18-7:ถ้ากว่าจะเห็น 40-50 เมตรในตอนกลางวันอย่าขับเลยครับรถน่ะ อันตรายต่อผู้อื่นเขา
ถ้ากลางคืนนี่พวกจักรยานพวกนี้ติดไฟสว่างมากสามารถเห็นได้จาก 100 เมตร+ ครับ (บางคันเห็นไกลมากเป็นร้อยๆเมตร)

ปล.ในภาพเป็นไหล่ทางไม่ใช่ที่สำหรับรถเก๋งวิ่ง และอย่าบอกนะว่าวิ่งไหล่ทาง 120
comment18-8:ถ้าขี่มอไซด์หรือขับรถยนต์แล้วโดนรถใหญ่กว่าชน (ซึ่งเกิดทุกวัน วันละหลายรอบ)  
จะบอกไหมครับว่า ถนนในเมืองไทยไม่เหมาะกับการขี่มอไซด์หรือขับรถยนต์
comment18-9:ชนจักรยานบนไหล่ทางนี่น่ะ ถ้าเปลี่ยนเป็นรถบรรุทกจอด หล่ะ รถบรรทุกผิดเพราะจอดไม่ให้สัญญานในเวลากลางวันอีกหรือป่าว คนชนมันพยายามแซงบนไหล่ทางถึงได้ไปชนคนปั่นจักรยาน ตรรกะคิดได้แค่นี้อย่าแสดงความเห็นดีกว่าน่ะ
comment18-10:จักรยานผิดใช่ไหมครับ ที่ลงไปให้ชน

ทำไมคนขับรถยนตร์ชนคนตายกลับได้ใช้ถนนต่อละครับ

ถ้าใช้คำว่าเลิกขับรถยนต์เถอะครับ ชนคนตายกันเยอะแล้วบ้างได้ไหม

กลายเป็นว่าจักรยานที่ไม่เคยไปชนใคร กลับไม่ได้ใช้ถนน แต่ รถยนต์ที่ชนคนตายประจำได้ใช้ถนนเพื่อฆ่าคนต่อ

งง กับความคิดคน
comment18-11:สรุปจักรยานผิดที่ไปขี่บนถนนให้รถชนตอนกลางวัน 555
comment18-12:ผมว่าแบบนี้
ถนนเมืองไทยไม่เหมาะกับการขับรถแล้วล่ะ = =
comment18-13:ขึ้นไปอ่าน ความเห็นที่ 16 ครับ เขาพูดไว้ไม่ผิดเลย

นี่คุณอ้างมา 120 มันก็ผิดตั้งแต่อ้างแล้วครับ ทางแบบนี้กฎหมายเขาไม่ให้ขับเกิน 90 นะ
comment18-14:ไม่เกิน 80 กม. ต่อชั่วโมงครับ นอกเมืองได้ 90 อนุโลมแซงได้ไม่เกิน 120
comment18-15:ไปอ่านหนังสือกฎหมายจราจรใหม่นะครับ

อ้อ อีกเล่มหนึ่งที่ไปหาอ่าน มารยาทในการใช้ถนนครับ

คุณ isawat
comment18-16:คนไทยสันดานเลวไม่เหมาะกับถนนเมืองไทย
comment18-17:จริงอยู่ที่จักรยานติดไฟสว่างสามารถเห็นได้ไกลเป็นร้อยเมตรในเวลากลางคืน

แต่สิ่งที่แตกต่างกันคือ จักรยานใช้ความเร็วต่างจากรถประเภทอื่นมาก ในระยะร้อยเมตรที่เริ่มเห็นคนขับส่วนใหญ่ก็จะประเมิณว่ารถคันหน้าที่เห็น น่าจะใช้ความเร็วเหมือนรถปกติที่สมควรวิ่งบนถนนได้ การวิเคราะห์สถานะการณ์ผิดพลาดก็อาจนำไปสู่อุบัติเหตุได้

ผมว่าคนขี่จักรยานทุกวันนี้ก็มีโอกาสขับรถยนต์กันทั้งนั้น บางครั้งคนที่ขับรถชนจักรยานอาจจะเป็นคนที่เคยปั่นอยู่บ่อยๆก็ได้

ตราบใดที่ยังไม่มีเลนสำหรับจักรยาน ความปลอดภัยก็คงจะเป็นเรื่องที่น่าห่วงหากจักรยานอยากวิ่งบนถนนที่ไม่ได้ออกแบบมาให้ปั่น

ถ้ารัฐไม่มีงบทำเลนจักรยาน ผมว่าชาวจักรยานก็ลองแนะนำให้รัฐเก็บภาษีจักรยานเพื่อเอาเงินที่ได้ไปพัฒนาเลนสำหรับชาวจักรยานโดยเฉพาะ

หลายคนมีจักรยานคันละไม่ใช่ถูกๆ บางคันแพงกว่ามอร์เตอร์ไซค์ จะจ่ายภาษีเหมือนเค้าก็คงไม่เป็นเรื่องเกินเลยใช่ป่ะ

หรือไม่ก็เสนอภาครัฐขอลาดยางต่อเติมถนนเพื่อเป็นเลนสำหรับจักรยานไปเลย
comment18-18:คห. 18-17 มาอีกละเรื่องภาษี ถามจริงรถยนต์จ่ายภาษีปีเท่าไหร่ กี่พัน? แล้วถ้าเอาเงินภาษีประจำปีมาทำถนนจะได้กี่เมตร ค่าภาษีที่จ่ายเพราะใช้เครื่องยนต์ไม่ใช่
เพราะเอามาสร้างถนนภาษีแค่ไม่กี่พันมันจะสร้างถนนได้กี่เมตร ถ้าได้20เมตร รถยนต์ต้องวิ่งได้20เมตรแล้วจอดทิ้งไว้ด้วยป่ะ 
ถ้าเห็นไฟท้ายจักรยานจากระยะไกลแล้วก่ะระยะไม่ถูก ก็เอาใบขับขี่ไปคืนเถอะครับคุณไม่มีความสามารถพอที่จะขับรถแล้วละ
comment18-19:อุบัติเหตุรถยนต์ชนกันนี่มีเยอะกว่ารถยนต์ชนจักรยานอีกนะคะ
งี้ก็แปลว่าถนนเมืองไทยไม่เหมาะกับการขับรถยนต์ด้วยน่ะสิ
comment18-20:เราว่าเขาไม่ได้สื่อว่าจักรยานผิด แต่เขาหมายถึงความปลอดภัยในชีวิตมันต่ำ

เขาพูดรวมถึงวินัยในการขับขี่รถทุกประเภท ที่มันยังไม่ดีพอ

รวมถึงถนนหนทางก็ไม่ได้เอื้อให้สามารถปั่นจักรยานไปไหนมาไหนได้อย่างปลอดภัย

เราคิดว่าความเห็นนี้เขาเป็นห่วงเท่านั้นเอง
comment18-21:ด้วยความเคารพ....

ผมเข้าใจ คอมเม้นนี้ นะครับ...

แต่คุณพลาดอ่ะครับ เพราะตอนนี้หลายคนเค้าเดือดอยู่ครับ...
comment19:เอาอีกแล้ว ตัวข่าวยังไม่มีรายละเอียดเลยว่าเฉี่ยวชนกันยังไงรูปแบบไหน
แต่หลายคนก็รีบฟันธงจินตนาการไปเองแล้วว่ารถยนต์ประมาทขับมาชนจักรยาน 
ทั้งๆที่ความจริงมันก็เป็นไปได้หลายกรณีทั้งฝ่ายรถยนต์ประมาทหรือฝ่ายจักรยานประมาทเอง
เล่นตั้งธงไว้ก่อนแบบนี้ก็ไม่ไหวนะ พอเงิบแล้วก็หายหน้าเลย

ส่วนเรื่องชนแล้วหนีอันนี้ว่าไปเลยเพราะมันเห็นชัดอยู่ว่าหนีจริงๆ
comment19-1:ถ้าจักรยานประมาท แล้วรถยนต์หนีทำไมล่ะครับ ซึ่งตามกฎหมาย มีอุบัติเหตุถ้าคู่กรณีหนี

ถามจริงๆว่าเค้าจะมานั่งหาไหมว่าใครผิด
comment19-2:จักรยาน จะปั่นอยู่กลางถนนหรือครับ 
ก่อนจะพิมพ์ กรุณาคิดก่อนนะครับ
comment19-3:ถ้าจักรยานอยู่กลางถนนคนขับเก๋งในพันทิปก็จะบอกว่าเห็นมั้ยขี่ออกมากลางเลนเอง
จะไม่บอกหรอกว่าข่าวยังไม่ได้บอกรายละเอียด แต่พอจักรยานอยู่ริมทางบอกรออ่านรายละเอียดก่อน
555+
comment19-4:งั้นลองอ่านกระทู้นี้เปิดหูเปิดตากันหน่อยนะครับ
จะได้รู้ว่าพวกเงิบเพราะออกตัวแรงด่ารถยนต์มันเป็นยังไง
http://pantip.com/topic/32857493

อุบัติเหตุมันมีหลายรูปแบบครับ รถจักรยานโดนทราย โดนหิน หรือวูบเสียหลักไปขวางทางคนอื่นก็เยอะแยะ
ส่วนกรณีในกระทู้นี้จะเป็นยังไงผมเองก็ไม่รู้และไม่อยากเดาด้วย 
เพียงแค่อยากเตือนสติพวกออกตัวแรงก็เท่านั้น
comment19-5:คนที่โดนชนเขาปั่นทัวริ่งข้ามจังหวัดคนเดียวได้แสดงว่า เขาต้องมีความชำนาจระดับหนึ่งแล้วละครับ 
ผมไม่คิดว่าเขาจะปั่นแบบไม่เซฟตัวเองหรอกครับ กรณีคนแบบนี้ผมว่าอุบัติเหตุน่าจะเกิดจากรถยนต์ประมาทมากกว่า
comment19-6:คนเจ็บเค้าลงไปเจ็บอยู่ข้างนอกถนน ถ้าเค้าปั่นกลางถนน หรือเสียหลักเข้ากลางถนน เค้าไม่น่าจะกระเด็นไปนอกถนนอย่างนั้นครับ
comment19-7:โห หนีไปแบบนี้จะให้อนุมานว่าไงล่ะครับ ถ้าเอาวิธีคิดแบบนี้นะ รอให้ศาลตัดสินเลยมั๊ยค่อยมาแสดงความเห็นกัน
comment19-8:เป็นญาติกันหรือเปล่าครับ
comment19-9:ผมไม่ได้มาบอกว่าเคสนี้จักรยานผิดนะเพราะผมก็ไม่ได้อยู่ในเหตุการณ์ แม้ว่าแนวโน้มมันอาจจะเป็นตามที่หลายคนว่าไว้จริงๆ
แต่อุบัติเหตุมันมีหลายรูปแบบ ขึ้นชื่อว่าอุบัติเหตุมันเป็นสิ่งที่ไม่คาดคิดและไม่มีใครอยากให้เกิดทั้งนั้น
การที่เราไม่รู้แล้วเที่ยวมโนว่าเป็นยังงั้นยังงี้ จักรยานโดนชนทีไรคนบางกลุ่มด่าแต่รถยนต์ไว้ก่อนเสมอ 
มันก็สื่อให้เห็นอะไรหลายอย่างนะว่าคนบางกลุ่มมีทรรศนคติยังไง มองโลกแคบแค่ไหน
comment19-10:ถึงไม่ตั้งใจหรือจักรยานประมาทเอง แต่คู่กรณีหลบหนีก็ผิดชัดๆ อยู่เเล้ว
ไม่เห็นต้องคิดอะไรซับซ้อนเลยฮะ ต่อให้อุบัติเหตุมีเป็นล้านๆ รูปแบบ แต่การชนแล้วหนีนั้น
สุดท้ายก็ผิดอยู่ดี ในทางกลับกัน หากคู่กรณีไม่หนี นั่นแสดงถึงความบริสุทธิ์ใจ
ไม่ว่าตัวคนขับจะเป็นฝ่ายประมาทหรือไม่ก็ตาม
comment19-11:ประเด็นคือ จะยังไงก็ช่าง แต่ไม่ใช่ชนแล้วหนี
comment19-12:ผิดถูกไม่รู้น่ะจริง

แต่การชนแล้วหนี...มันส่อเจตนาฮะ
comment20:อย่างที่เห็น และ ท่านอื่นว่า ไม่หลับ ก็ แซงซ้าย แน่ๆ เข้าข้างหลังเต็มๆล้อหน้าปกติอยู่
comment21:ขอให้หายไว ๆ และแข็งแรงกลับมาปั่นจักรยานได้ไว ๆ ครับ
comment22:โหวตครับ
comment23:เป็นกำลังใจให้พี่นักปั่นหายเร็วๆนะคะ
comment24:ไหล่ทาง กว้างนะ 

แต่อยากให้เพิ่มโทษ ชนแล้วหนี เอาโทษสูงสุดไป พร้อมเพิ่มโทษแถมเพราะหนีอีก สิบเท่าเลย
comment25:ผมก็โดนชนแบบเดียวกันเลย แต่ตำรวจไม่ทำคดีให้ถูกต้อง ผมฟ้องถึงขั้นอุทรณ์ แต่แพ้คดีครับ เพราะตำรวจแท้ๆ รถถูกชนไม่ให้ทั้งสองฝ่ายส่งรถไปกองพิสูจน์หลักฐาน ปล่อยคดีเฉยเลย  ทนายผมดีมาก และปั่นจักรยานด้วยกันบ่อยๆ  ตะเกียบหน้าและล้อหน้าไม่มีรอยถูกชน แต่ล้อหลังพังยับเยิน แล้วจะตัดหน้าได้อย่างไร?
comment26:"ถนนเมืองไทยไม่เหมาะกับจักรยานหรอก" จริง ๆ ผมว่า ถนนจะเหมาะกับอะไรมันขึ้นอยู่กับเรามากกว่า ทำให้มันเหมาะจักรยานก็ทำได้ อยู่ที่ว่าทำจริงจังกันรึป่าว

ขอให้คนเจ็บหายกลับมาปั่นจักรยานได้ปกติเร็วๆ ครับ และขอให้คนเลวชนแล้วหนีได้รับโทษเร็วๆ เช่นกัน
comment27:ปั่นข้ามจังหวัดแบบนี้ พยายามเลือกเส้นทางหน่อยก็จะดีครับ

แต่ผมปั่นเชียงใหม่ - เชียงราย มันเลือกไม่ได้หนะสิ แฮะๆ จะไปทางฝางก็มีเส้นเดียว

ปล.ไหลทางกว้าง แต่ก็ยังเกิดอุบัติเหตุ สรุปว่า ไม่น่าจะเกี่ยวกับเรื่องสภาพถนนแล้วสินะ
comment27-1:ถนนสายนี้จะมีสองเส้นครับเส้นเก่าอยู่ด้านขวามือเลียบแม่น้ำปิงหากจะขึ้นเหนือนะ เส้นนั้นย่ิงอันตรายกว่าสองเลนไหล่ทางก้อดีพอสมควรแต่รถไม่ได้วิ่งช้านะครับแถมรถบรรทุกเพียบ ต้องเลือกเอาละจะไปสายเอเชียเหรอสายในสองเลน
comment28:แซงซ้ายรถแช่ขวามั้งครั้ง 

นี่ก็สาเหตุนึงของอุบัติเหตุ
comment29:ไม่ต้องหนีให้เสียเวลา มามอบตัวซะดีๆ
comment30:อยากให้คนที่ชอบปั่นคนเดียว ให้หาสายสะท้อนแสงสีเขียวหรือส้มเหมือนที่ตำรวจใช้มาใส่เลยครับ
เพราะต่างจังหวัดรถทะเบียนกทม.ขับกันเร็วมากเหมือนอัดอั้นอย่างไรไม่รู้ ถ้าเจอแถบส้มหรือเขียวซึ่งคนขับรถใหญ่จะมองเห็นได้แต่ไกล
ส่วนใหญ่จะชลอเพราะคิดว่าเป็นตำรวจทำให้นักปั่นปลอดภัยมากขึ้นแนะนำเลยครับ 
หาซื้อได้ตามร้านวัสดุก่อสร้างใหญ่ๆ
comment31:รถใหญ่ประมาทแน่นอน ถ้าไม่ประมาทจะไปชนคนขับรถช้ากว่าได้ไง ขับรถสักแต่ว่าเร็วไม่ดูตาม้าตาเรือ ประเทศอื่นเค้าให้ความสำคัญกับคนเดิน รถที่แรงน้อยกว่าเสมอนะ เมืองไทย only เห็นรถยนต์สำคัญสุด สักแต่จะขายรถกับออกใบขับขี่ ถ้าช้าๆ ระมัดระวังยังไงก็ไม่ไปชนคนอื่นหรอก ถ้าอีกฝ่ายไม่เร็วกว่า
comment32:น้ำใจบนถนนมันเหือดแห้งลงไปทุกวัน  ขับรถไม่สนใจอะไรอื่น  นอกจากกรูจะไป  
ขับรถชนคน ยังไม่สนใจ คนที่โดนชนจะเป็นอย่างไร กรูไม่สน  หนีเอาตัวรอดก่อน

คนแบบนี้ ไปอยู่ที่ไหนก็บรรลัยที่นั่น

แล้วเหตุอะไรจึงโทษแต่จักรยานว่าไม่สมควรมีที่ยืนในสังคม 

ถ้าจะบอกว่าเมืองไทยไม่เหมาะกับจักรยาน  อาจจะจริง  ถ้าบอกว่าเมืองไทยมีคนประเภทนี้อยู่มาก
ถ้าอย่างนั้นก็บอกได้เช่นเดียวกันว่า  ประเทศอื่นใดทั่วโลก ก็ไม่เหมาะจะเป็นเมืองจักรยานเช่นกัน ถ้ามีคนไทยประเภทนี้ไปอยู่
comment33:เดี๋ยวนี้ถนนบ้านเราอันตรายจริงๆ ใจจริงๆ อยากให้มีการเพิ่มโทษสำหรับผู้ที่ชนแล้วหนี เช่นอาจจะเพิ่มซัก 3 - 4 เท่า

เช่นชนแล้วอยู่ช่วย คุก 1 ปี ส่วนถ้าหนี คุก 5 ปี ค่ารักษาพยาบาล ชนแล้วอยู่ช่วย จ่ายตามจริง ชนแล้วหนี 4 เท่าของจ่ายตามจริง

อันนี้น่าจะช่วยได้ เห็นชนแล้วหนีกันจัง

และที่น่าเจ็บใจคือ ส่วนใหญ่ ถ้าป้ายทะเบียนไม่ตกในที่เกิดเหตุ หรือมีคนเห็นแต่จำทะเบียนไม่ได้ ก็จะหนีได้เสียด้วยซิ
comment33-1:แค่ชนแล้วหนีรับโทษเต็มอัตราไม่มีการลดโทษหรือลงอาญา ผมก็พอใจแล้วครับ
comment34:อย่าไปถามหาน้ำใจกับรถยนต์เลยครับ แต่ทำให้มันถูกกฏหมายยังไม่ค่อยจะอยากทำกันเลย 

พอเจอถ่ายรูปฟ้อง ถ่ายรูปมาประจาน คนถ่ายแมร่งโดนรุมด่าเละ แถมเหนดีเหนชอบ กับพวกรถยนต์เห้ๆ อีก

ถนนเมืองไทยมันไม่ได้อันตรายหรอก แต่เพราะพวกเหี้ๆ นี่แหละที่อันตราย
comment35:ขอให้ถุกจับได้ไวๆ

อย่าเอาแพะมานะ
comment36:ขอให้หายดีไวๆนะครับ
comment37:ทริปปีใหม่ว่าจะปั่นอยู่ บางทีอาทิตย์ไหนออกทริปไกลๆ ก็กลัวแบบนี้นะ ทุกวันนี้พวกแซงไหล่ทางเยอะมาก...เส้นบางนาตราดช่วงบางนา บางพลี ทุกวันเลย
comment38:พ.ร.บ.จราจรทางบกฯ มาตรา 103 ระบุว่า 
ทางใดที่มีทางเท้าหรือไหล่ทางอยู่ข้างทางเดินรถ ให้คนเดินเท้าเดินบนทางเท้าหรือไหล่ทาง 
ถ้าทางนั้นไม่มีทางเท้าอยู่ทางเดินรถ ให้เดินริมทางด้านขวาของตน 

แสดงให้เห็นว่ากฎหมายกำหนดให้ไหล่ทางเป็นทางสำหรับคนเดินเท้า ไม่ใช่ให้รถเข้าไปวิ่ง

รถยนต์ อย่าบังคับให้ จักรยาน หรือมอเตอร์ไซค์ ไปขี่บนไหล่ทางอีกเลย
comment38-1:จะสื่อว่าไหล่ทางเป็นทางสำหรับคนเดินเท้า ไม่ใช่ให้รถเข้าไปวิ่ง ดังนั้นจักรยานไม่ควรวิ่งในทางนี้สินะครับ
แล้วตรรกะนี้ใช้กับกรณีจักรยานไปวิ่งบนฟุทบาทมั้ยครับ เพราะฟุตบาทก็สร้างมาเพื่อคนเดินเท้า จักรยานก็ไม่ควรวิ่งเหมือนกันสิเนี่ย

ต้องบอกก่อนนะครับว่าผมเห็นด้วยกับการที่จักรยานวิ่งบนฟุตบาทได้
และตามมาตรฐานนี้ผมก็คิดว่าจักรยานควรวิ่งบนไหล่ทางด้วยในกรณีที่ถนนนั้นมีไหล่ทางกว้างพอ
ไม่ใช่ว่าพอกรณีฟุตบาทจักรยานสามารถใช้ร่วมคนเดินได้ แต่พอมาไหล่ทางไม่ยอมร่วมซะงั้น
comment39:+ขอให้คนเจ็บหายไวๆครับ ถ้าตำรวจเอาจริงผมว่าตามเจอ ยังไงก็ต้องวิ่งผ่านแยกของถนนหลวงใหญ่ๆ มาบาง
  กล้องวงจรเปิดน่าจะหาเจอ
comment40:เอาอีกแล้วชาวสี่ล้อ!!!
comment41:ท่าทางจะแซงไหล่ทาง ...
comment42:ข่าวจากเฟสนะครับ
ตอนนี้ญาติคนเจ็บ พาไปรักษาที่ กทม.แล้ว
ขอให้หาย ไว ๆ ครับ คนลำปางเหมือนกัน
comment43:ถนนเมืองไทยไม่เหมาะกับการปั่นจักรยาน ผมไม่เห็นด้วยอย่างที่สุดเลยครับ
จากสถิติการตายจากอุบัติเหตุทางยานยนต์ติดโผ 1 ใน 10 อันดับโลก
ด้วยยอดเสียชีวิต 26,000 กว่าคนต่อปี หรือคิดได้ประมาณ
ยอดผู้เสียชีวิต 38 คน ต่อประชากร 100,000 คน
ตัวเลขสูงขนาดนี้ก็คงต้องยอมรับกันแล้วนะครับ 
ว่าคนไทยคงไม่เหมาะกับการขับขี่ "ยานพาหนะที่ติดเครื่องยนต์"
comment43-1:ไม่ ใช่  topten นะครับ topfive แล้วต่างหาก อยากให้รับรู้กันเยอะๆด้วยซ้ำ ว่าออกถนนทีนึง

คุณมีโอกาสโดนรถชนมากจริงๆ นี่ยังไม่นับเคสที่ไม่รีพอร์ตอีกนะ
comment43-2:ล่าสุด top 2 แล้วครับ
comment43-3:เมื่อไรเราจะได้เป็นเเชมป์ กลุ่มครับ
comment43-4:ตามนี้ฮะ
comment44:ได้ข่าวคร่าวๆ จากเพื่อนที่รพ.กรุงเทพว่า กระดูกหลังส่วนอกข้อ12 หักและเคลื่อนทับไขสันหลังจนขาด(spinal cord transection)
แปลว่าขา 2 ข้างขยับไม่ได้แน่นอน ต้องสวนสายปัสสาวะตลอดชีวิต เฮ้อๆๆๆๆ
ผมก็เพิ่งโดนชนท้าย ไหล่หักไปเมื่อ 2 อาทิตย์ก่อน (ก็โดนผ่าที่รพ.กรุงเทพเหมือนกัน)
กว่าจะกลับไปทำงานก็อีก 4 เดือน ยังรู้สึกแย่เลย 
สาบานว่าเลิก  bike to work แน่นอนครับ  แค่นี้ ภรรยา ลูก พ่อ แม่ ญาติ เพื่อน  ก็เป็นห่วงและเป็นภาระให้มากๆเลย
comment44-1:เล่าให้ฟังหน่อยครับ
comment44-2:น่าสงสารมากค่ะ แย่จัง เฮ้อ!!!
comment45:alway ขับรึป่าว 5555  

ขอให้เพื่อนนักปั่นหายบาดเจ็บโดยไวครับ
comment46:ขอให้หายไวๆครับ
comment47:ปั่นในกรุงเทพมันปลอดภัยกว่าต่างจังหวัดอีก  นี้ผมคิดแบบนี้จริงๆนะ = - =
comment48:อันดับ 2 แล้วจ้าาา ความมักง่ายแบบไทยๆ
comment48-1:4 ปีก่อน อยู่อันดับ 3 (ตาย 38 ต่อ 100,000 คน/ปี)
สงสัยปีหน้าจะขึ้นอันดับ 1
comment48-2:ญี่ปุ่นคนตายน้อยสุดในทวีปเอเชีย(ตาย 5 ต่อ 100,000 คน/ปี) ใครเคยไปคงสังเกตได้ว่าเค้าขับขี่เรียบร้อยดีจริงๆ
http://www.livescience.com/43462-countries-crash-death-rates.html
comment49:ขยับมาติด top 3. แร่ะ

ปีหน้าคงได้แชมป์
comment50:ขอให้คนเจ็บฟื้นตัวไวๆและแข็งแรงทั้งกายและใจครับ
comment51:ส่วนตัวนะครับ ถนนต่างจังหวัดขับรถยนต์ยากเหมือนกันนะครับ คือผมว่าเลนมันแคบ และถนนก็ไม่สมประกอบ
ขับรถยนต์ ก็กลัวจักรยาน กลัวมอไซค์โผล่ออกมาตัดหน้า ผมนี่หลอนทุกที่เวลาเจอถนนแคบ

เวลาขีมอไซค์ ก็กลัวรถยนต์สอยตูด

ส่วนรถยนต์ ที่ขับต่างจังหวัดนี่ไม่สั่งสอนรึไงวะ ขับเร็ว แล้วเห็นมอไซค์มันไม่แซงเลย ปาดไปเฉยๆ รถมอไซค์ ยังขับจี้ตูด

 เห็นมอไซค์ ปาดหน้าเฉยเลย สันดานจริงๆ ของให้โดน หินเขวี้ยงใส่
comment52:ขอให้ไม่เป็นอะไรมากนะครับ
comment53:เสียใจด้วยครับ ถ้าอาการเป็นดัง คห ข้างบนๆ กล่าว
comment54:เหตุนี้แหละครับ ผมถึงไม่ติดป้ายทะเบียน จะได้ไม่มีหลักฐาน
comment54-1:ไอ้เลว
comment54-2:เขาพูดเล่นหรือป่าว แต่ถ้าจริง ก็สนับสนุน 54-1
comment54-3:พูดจริงทำจริง = เลว

พูดเล่น = ไม่ดูกาลเทศะ โพสบนนี้มันมีเวลาคิดและแก้ไขมากกว่าหลุดปากพูดอีก
comment55:เคสนี้คนผิดไม่น่ารอดหรอกครับ หลักฐานชัดพอสมควร ที่สำคัญคือนามสกุลของคนที่ถูกชน ผมว่าคนลำปางส่วนใหญ่น่าจะรู้จักนามสกุลนี้
comment56:ป้ายทะเบียนเหมือนจะปลอม จะตามตัวอย่างไร
comment57:สังเกตความกว้างของไหล่ทาง
comment57-1:ถนนเส้นนี้ จะว่าไป ไหล่ทางกว้างมากเลย
comment58:งงว่า ไหล่ทางตั้งกว้างขับไปชนได้ยังไง

ชุ่ยโคตรๆเลย
comment59:คนชนไม่น่ารอด ดูจากนามสกุลผู้ได้รับบาดเจ็บ เค้าคงไม่ปล่อยให้ลอยนวล
comment60:นามสกุลขนาดนี้ รอเข้าตะรางได้เลยไอกร๊วก
comment61:ใจดำจริงๆ น่าจะมีน้ำใจลงมาช่วยคนเจ็บหน่อย
comment62:ขอให้อาการดีขึ้นเรื่อยๆ นะคะ
comment63:ใหล่ทางกว้างมาก แต่ก็ยังเกิดเหตุได้
comment64:ขอให้ผู้ได้รับบาดเจ็บหายไวๆ และขอให้มีโอกาสกลับมาเป็นปกติเหมือนเดิมครับ
comment65:ไหล่ทางกวั้างมากแบบนี้.....!!!!


ระวังอาจจะมีเบื้องหลัง
สมมติหากอยากแกล้งใครก็แอบไปถอดทะเบียนรถมา  แล้วเราก็ขับไปชนจักรยานให้ตกข้างทางแล้วเขวี้ยงทะเบียนรถที่เราอยากแกล้งลงไปด้วย

[Spoil] คลิกเพื่อดูข้อความที่ซ่อนไว้อันนี้อยากให้มองอีกมุมเพราะบางครั้งระวังเรื่องการใส่ร้ายด้วยครับ
ยกเว้นว่าคนที่โดนชนจะมีสติและจำทะเบียนได้

ขอเป็นแง่คิดบางอย่างไว้นะครับ
comment65-1:ผมก็คิดแบบนี้ครับ
comment65-2:ถ้าเป็นแบบนี้ก็โรคจิตแล้วครับ  ออกไปหาเหยื่อที่ไม่รู้อิโหน่อิเหน่ คิดว่าไม่น่าจะใช่  ออกไปตะเวนหาจักรยานเพื่อชน ค่าน้ำมัน ค่าเสื่อมรถ ไม่คุ้มกับโอกาศที่จะได้เลือกชน แล้วหนีไป โดยทิ้งทะเบียนไว้แกล้งเจ้าของทะเบียน
comment66:สงสัยเจอพวกชอบแซงไหล่ทางเข้า
comment67:เค้าต้องหนีเป็นธรรมดาครับ เพราะว่ารถที่ขับชนเป็นรถที่ขโมยมา ทะเบียนอาจเป็นทะเบียนปลอมอีก กรรม..
comment68:ถ้าประเทศไทย กฏหมายยังเป็นแบบ ขับรถชนคนตาย แต่มาจ่ายค่าทำศพ ค่าทำขวัญให้ญาติ แล้วให้ตำรวจเขียนสำนวนให้อ่อนหน่อย แล้วก็เลิกลากันไป ไม่มีใครติดคุก มันก็จะเป็นแบบนี้ล่ะ ถ้าเอาแบบ ถ้าคุณชนคนตาย ยังไงก็ต้องติดคุก หรือชดใช้ให้ญาติเค้าเป็นสิบล้าน  แบบนี้คดีอุบัติเหตุลดลงแน่นอน
comment68-1:ไม่มีละครับ  ส่วนใหญ่ก็ดำเนินคดีอาญาถึงที่สุดทั้งนั้นครับ เพียงแต่ปกติเคสแบบนี้มันจะเป็นรอลงอาญาไม่ติดคุกครับ

ยกเว้นจะไม่ผิดเลย ถ้าพิสูจน์ได้ว่าได้ขับรถตามปกติและระมัดระวงัอย่างดีแล้ว แต่มันเป็นเหตุสุดวิสัยที่เกิดจากสิ่งอื่น 

ถึงจะไม่ผิดครับ
comment69:ดูๆ แล้วน่าจะป้ายปลอมนะ มองไม่เห็นตัวนูน ขส ที่มุมล่างขวา
comment70:หายไวๆ นะครับ
comment71:ตอนแรก เห็นหัวกระทู้ ลองเดาเล่นๆ ว่าจะใช่ทะเบียนจังหวัดที่คิดหรือเปล่านะ


เปิดมาดูรูป  คิดไม่ผิดจริงๆด้วย ^^
comment72:1. ทำไมป้ายไม่มีรอยชน หรือ ขูดถลอก
2. รถกู้เภัย ทำไมไม่มีป้ายทะเบียน ได้สิทธิพิเศษใด ๆ หรือ
3. คนเจ็บเป็นถึงผู้บริหารระดับสูง ไหงมาขี่รถ ฯ คนเดียวไกล (มาก ) ขนาดนั้น

4. คอมเม้นต์ด่ากันมาก โดยเอามันหรือเปล่า ทำไมไม่เอะใจเรื่องป้าย (1) กันบ้าง
comment72-1:3. คนเจ็บเป็นถึงผู้บริหารระดับสูง ไหงมาขี่รถ ฯ คนเดียวไกล (มาก ) ขนาดนั้น
ผมบรหารหริษัทที่มียอดขายกว่า฿100ล้าน/ปี ผมก็ปั่นจักรยานคนเดียว ลูกพี่ผมเป็นหุ้นส่วนโรงงานมีชื่อ ยอดขายคงเหยียบ฿กิโลล้าน(เมก้าล้าน?) ก็ปั่นจักรยานคนเดียว ไม่เกี่ยวเลยครับ มาดูประเด็นที่ชนแล้วหนีดีกว่า
comment73:นามสกุล จิวะสันติการ ค่อนข้างดังในจ.ลำปาง คาดว่าคนขับมาชนคงไม่ลอยนวลแน่ๆคะ
comment74:ป้ายมีรอบขูดอยู่ขอบป้ายด้านบนครับ

ที่ป้ายไม่มีรอยบุบ อันนี้ปกติมากๆครับ ป้ายรถใหม่ๆที่แถมมาจะใช้
กรอบหลังพลาสติก แทนที่จะเป็นอะลูมิเนียมเหมือนรถรุ่นเก่าๆ

พลาสติกที่บอบบางกว่าจงหักก่อน ส่วนมากแตกที่หัวน็อตยึด

เคยถอยชนตอไม้ที่บ้านป้ายหลุด ป้ายไม่เป็นไรเลย แต่กรอบแตก
comment75:คนไทยขับรถเหมือนคนบ้า - ดัฟฟี่ มนุษย์ฝรั่งได้กล่าวไว้
comment76:นี่ขนาดไหล่ทางกว้างขนาดนี้นะเนี่ย
comment77:ต้องโทษทั้งคนขับรถ และบริษัทที่มันขายรถครับ มันจะยัดมาทำHA อะไร เครื่องเทอร์โบ เครื่องซีซีเยอะๆเกินความจำเป็น แข่งเรื่องแรงม้ากันเป็นว่าเล่น เก๋ง กระบะช่วงล่างกระจอกๆ เบรคห่วยๆ ซัดไปเกือบ 200 ม้าแล้วในแต่ละยี่ห้อ ปลายกดกันได้ 200up ทั้งนั้น คนขับมันก็ยิ่งคะนองอ่ะสิ ขับแป๊บๆ 140 แระ ผมเองขับรถออก ตจว วิ่ง 110-120 ก็ว่าเร็วมากแล้ว เจอแต่ละคันมันแซงแบบไม่ให้ดมควันเลย เดาได้ไม่ยาก 180 ขึ้นทั้งนั้น

รถบรรทุกอีกตัว(บางคน) ถนนสายหลัก 3 เลน มันเล่นไปซะแระ 2 เลน บอกเลยถนนเมืองไทย อันตรายทุกเลน เลนซ้ายสุดจากพวกแซงไหล่ทาง หรือรถบรรทุกที่พร้อมจะดีดหินหรือของที่บรรทุกใส่คุณได้ทุกเมื่อ รวมถึงถนนที่เน่าเพราะพวกบรรทุกหนักจนถนนพัง เลนกลางเพราะต้องระวังสิบล้อปาดเพื่อแซงกันอีก แถมถนนก็เน่าลามจากเส้นซ้ายมาถึงเลนกลางยังกับเชื้อรา เลนขวาก็เจอพวกตีนผีจี้ตูดอีก เวรกรำถนนเมืองไทย
comment77-1:บ้านอื่นเมืองอื่น เน้น safety คานหน้าหลังครบ airbag รอบคัน vsa tcs ฯลฯ เผลอๆมีระบบ awd อีกตะหาก เจอบ้านเราถอดทิ้งเกลี้ยง ยัดมาแต่แรงม้าเยอะให้คนไทย นิสัยไทยๆ ไปขับซิ่ง ขับบ้าพลัง จนเกิดเหตุแทบจะทุกวัน ชนจักรยาน ,ขับแข่งกันแล้วบินไปชนร้านค้า ชนคนตาย เอาเข้าไปไทยแลนด์จริงๆว่ะ


สถิติการตายมันเพิ่มขึ้นตั้งแต่ รถยนต์แรงขึ้น ทำใบขับขี่ง่ายขึ้น มือใหม่เยอะขึ้น ดาว์นรถง่ายขึ้น ฯลฯ ล้วนแล้วแต่ส่งเสริมพวกฆาตกรลงมาบนถนนเยอะขึ้นจริงๆ
comment78:บ้านเราจิตสำนึกสาธารณะเกี่ยวกับการใช้รถใช้ถนนร่วมกันได้ห่วย 
เคารพกฏจราจรก็ห่วย เลยทำให้เกิดอุบัติเหตุบาดเจ็บล้มตายสูงเมื่อเทียบกับประเทศอื่นๆ  อันนี้มีสถิติชัดเจนไม่เห็นจำเป็นต้องมองโลกแง่ดี หรือต้องมาเถียงแทนเลย

ถ้าเราต่างมองปัญหานี้ไปในทิศทางเดียวกันเมื่อไหร่ และช่วยๆกันสร้างจิตสำนึกดีๆในการใช้รถใช้ถนนร่วมกัน.....
อนาคต อุบัติเหตุบนท้องถนนบ้านเราก็จะอันตรายน้อยลงอย่างไม่ต้องสงสัย


แต่ถ้าบอกว่า "เออปั่นบนถนนมันอันตรายนะ...เลิกปั่นเหอะ"  คิดแบบนี้ก็คงไม่มีอะไรดีขึ้น จิตสำนึกห่วยๆก็ยังคงอยู่ และคงเที่ยวแพร่พันธุ์ เพาะบ่มไปยังลูกหลาน กลายเป็นวัฒนธรรมแย่ๆของสังคมต่อไป.......


จะเอาแบบนี้หรือฮะ
comment79:ความเคารพในกฏกติกาจราจรของคนไทย มันต่ำเสียจนกลายเป็นประเทศที่ไม่น่าอยู่จริงๆ
ใครจะด่าผมๆก็ยอม เพราะทุกวันนี้เจอแต่ปัญหาจากความไร้ระเบียบ
comment80:ขอให้หายเร็วๆ นะครับ แล้วกลับมาปั่นกันใหม่
comment81:ประเทศไทยสุดๆแล้วฝรั่งปั่นรอบโลก พอมาถึงไทยเจ็ดเป็ด โดนพี่ไทยชนตาย  โคตรสุดๆเลยประเทศไทยของเรา
comment82:ถ้าออกต่างจังหวัด นะครับคนกรุงเทพฯ..........เจอคนปั่นจักรยาน ต้องดูแลคนปั่นกันหน่อย นะครับ จะมีอุปกรณ์ครบไม่ครบ ไม่ต้องพูดถึง ด้วยมารยาท ต้องให้เกียรติคนปั่น พยายามเซฟตี้ ให้คนปั่นมากที่สุด เช่น เปิดทางให้ห่างมากว่า 2 เมตร (ลมจะได้ไม่ไปดูดเขา) ถ้าลดความเร็วได้ให้ลดเถอะครับ ถ้าลดความเร็วไม่ได้ให้เปิดแตรทักทายแบบเพื่อนฝูงกัน แล้วรีบแซงไปเลย อ่านเกมส์ที่เขาปั่นด้วย ว่ากำลังขึ้นเขาจะหมดแรงรถเซหรือเปล่า ถ้ารถเขาล้ม เราจะเบี่ยงหลบอย่างไร หรือลงเขากำลังสปืด อย่าจี้เขา ออกให้ห่างที่สุด (เจอก้อนหินเขาอาจล้มได้) เมตตากันนะ ไม่แน่คนที่ปั่นอยู่หน้าคุณ  อาจเป็นคุณพ่อ คุณแม่ คุณก็ได้
comment82-1:ผมขอเสริมนิดนึงครับ ในฐานะที่ผมเป็นคนต่างจังหวัดและเข้ามาอยู่ในกรุงเทพฯ คือ ผมว่า คนขับรถไม่ว่าจะคน ตจว. หรือ กทม.
เมื่อเห็นจักรยาน หรือมอเตอร์ไซค์ก็ควรระวังครับ 
ผมมาอยู่ใน กทม. และใช้รถยนต์ใน กทม. ขับมาก็เยอะ ผมบอกได้เลยว่า คน กทม.ขับรถมีวินัยจราจรมากกว่าคน ตจว.ครับ

แต่นั่นไม่ใช่ประเด็นสำคัญครับ สำคัญ คือ อยากให้ระวังกันทุกคนครับ เมื่อเจอจักรยาน หรือมอเตอร์ไซค์ ด้วยความเคารพ
comment83:ขอให้หายไวๆครับ
comment84:คนป่วยขอให้หายไวๆ ครับ
ส่วนคดีก็ว่ากันไปขอให้ตามจับให้ได้

ส่วนใครที่บอกว่าจักรยานไม่เหมาะกับบนถนน 
ผมอยากบอกว่า  "สันดานไทยๆ ไม่เหมาะกับพาหนะอะไรเลยทั้งนั้นครับ"
คนไม่มีสามัญสำนึก ต่อให้เดินก็ยังก่ออุบัติเหตุกับคนเดินคนอื่นได้อยู่ดี
เลิกอ้างคนอื่น จิตสำนึกการขับขี่ที่ดีต้องเริ่มต้นที่ตัวเราครับ

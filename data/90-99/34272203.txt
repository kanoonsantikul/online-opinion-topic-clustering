title:การจอดรถรับ-ส่ง
comment:หน้าโรงเรียนดัง (ย่านสามเสน) ผู้ปกครองจอดรถรับ-ส่งบุตรหลาน จอด 2-3 เลน 



    แก้ไขข้อความเมื่อ 7 ตุลาคม 2558 เวลา 08:28 น.
comment1:โรงเรียนไร้ระเบียบ พ่อแม่เป็นแบบนี้ สังคมรุ่นต่อไปก็จะเลวร้ายกว่านี้

แค่โรงเรียนกล้าจัดระเบียบ ปลูกฝังคุณธรรมให้นักเรียน ก็จะลดปัญหานี้ลงไป

สมัยนี้เงินเป็นหลัก ถ้าจัดระเบียบ ห้ามจอดกลัวพ่อแม่เด็กโกรธ ย้ายไปเรียนที่อื่น

เจริญแล้วประเทศนี้
comment2:ผมเป็นอีกคนที่ได้รับความเดือดร้อนจากเรื่องนี้มากๆๆๆๆๆ ครับ เส้นทาง bus lane รถผู้ปกครองก็วิ่ง ตำรวจไม่จับ แต่ไปดักจับตรงแยกสะพานกรุงธน ตรงนั้นตำรวจเยอะมากครับ แต่ตรงหน้าโรงเรียนไม่มีตำรวจเลย ทำเหมือนไม่รับรู้ไม่มีอะไรเกิดขึ้น ถนนจาก 5 เลน เหลือวิ่ง 2 เลน อีก 3 เป็นที่จอดรถ
comment2-1:ใช่ครับ ไม่แก้สักทีผมผ่านทางนั้นตั้งแต่มอหนึ่งยันมอหกก็ไม่มีอะไรเปลี่ยน
comment2-2:ลูกตำรวจคงเรียนที่นั้นล่ะค่ะ  ...หรือลูกเจ้านายเขาอ่านะ  จะไปดักจับได้ไง
comment2-3:ตำรวจคงเบื่อละครับ จับไปเดี๋ยวก็เดือดร้อนใครมาแก้ให้ หลังเลยไม่จับดีกว่าไม่ไปโดนตาปลาใคร
comment2-4:เคยขี่มอเตอร์ไซค์ไปแถวนั้นทางขึ้นไปสะพานกรุงธน 3 ครั้ง ช่วง 16.00 น. (เราไม่รู้ว่าเป็นบัสเลนส์ เราได้ได้สังเกตป้ายเองหล่ะ) ขี่เจอตำรวจทุกวัน 3 วัน มาแจ็คพ็อต วันที่ 4 วันนั้นกลับเร็ว ขี่ผ่านตอน 3 โมง โดนตำรวจแยกที่แยกก่อนเลี้ยวไปขึ้นสะพาน งง...ตำรวจบอก เป็นบัสเลนส์ ฉิบ..แล้วเจอทุกวัน ไม่เตือนเราเลย เสียค่าปรับไป 400 บาท สะเทือนใจ (ผิดเองไม่มองป้าย ไม่ชำนาญทางด้วย) สังเกตว่าช่วงเร่งด่วนเค้าไม่ค่อยจับ ช่วงว่างๆ ดักตลอดๆ
comment2-5:บัสเลนจับครับรถเก๋งน่ะถ้ารถผู้ปกครองวิ่งมา เพราะมีกล้องตรงแยกหน้าซอยวัดเทวราชครับ ส่งใบสั่งถึงบ้าน

แต่จะจอดตรงไหนก็แก้ไขยากหรือแก้ไม่ได้แล้วละ ตำรวจเบื่อจับไปก็มีแต่ลูกท่านโน้นนี่นั้นโดนใบสั่งก็ให้คนรู้จักจัดการให้อีก
comment3:ผมโดนประจำ ออกจากโรงเรียนสี่โมงก็รถเมล์วิ่งผ่านแยกเทเวศน์ จากนั้นจะติดอยู่หอวสมุดแห่งชาติถึงสะพานกรุงธนนานมาก 2ชมโดยประมาณ วันไหนฝนตกไม่ต้องคิดเลย หลังจากคิดได้พอเลิกเรียนต้องเตะบอลหรือทำการบ้านรอแล้วค่อยออกจากโรงเรียนประมาณ1ทุ่มตลอด สังเกตเห็นได้เลยหน้าโรงเรียนเอกชนแห่งนั้นจะมีรถจอดทับบัสเลนและเลยออกมาอีก1-2เลนประจำ จริงๆตรงนั้นมีอยู่สองโรงเรียน อีกโรงเรียนอยู่ในซอยเข้าไปรถก็จะติดออกมาล้นถนนใหญ่เหมือนกัน ตอนนี้จบออกมาแล้วแต่บางครั้งก็นั่งสาย16จากมหาลัยกลับเหมือนเดิม พบเห็นเหมือนเดิม แต่ส่วนใหญ่เลือกBTSแทน ขอให้กระทู้มีผลต่อหน่วยงานที่เกี่ยวข้องด้วยเถิดดก...
comment4:ถึงกับต้องล๊อกอินมาตอบ เราไปมอที รถเมล์ต้องจอดให้เลนที่ 3 เพราะเข้าไปจอดไม่ได้รถติดหนัก เลิกเรียนฝนตกอย่าได้หวัง หน้ารร นี่ติดแหงก ขยับไม่ได้เลย
comment5:ขนาดในช่วง คสช ขึ้นมาแรกๆ มีการเข้มงวดเรื่องการจอดรับส่งนักเรียน ...รร นี้ก็ยังไม่มีใครกล้าแตะ - -"
comment6:จากใจคนที่ต้องเดินทางผ่านถนนเส้นนั้นทุกวัน บอกเลยว่าเดือดร้อนมากครับ ผมก็ไม่เห็นจะมีใครมาแก้ปัญหานี้สักที พ่อแม่สมัยนี้มีเงินส่งลูกเรียนโรงเรียนแพงๆแต่ไม่จิตสำนึกต่อส่วนรวมกันเลย เผื่อใครไม่รู้ โรงเรียนชายล้วนชื่อดังตัวย่อ ซ.ค. (นามสมมติ)
comment7:อย่าว่าแต่ที่นั่นเลย เป็นกันเกือบทุกโรงเรียน ที่แรกโรงเรียนอนุบาล แถวพระราม5 นี่ก็หนักเหมือนกัน จอดกัน2เลน เหลือวิ่งเลนเดียว บางที ขับกันไม่เหลือเลนให้รถวิ่งเลย ส่วนอีกที่ สาธิตเกษตร ติดหนักจริงๆ โดยเฉพาะฝั่งอนุบาล ประถม   แต่โชคดีโรงเรียนไม่ติดถนนใหญ่เลยติดในมอแทน ช่วงนี้โรงเรียนปิดในมหาลัยรถน้อยลงไปเยอะ
สาเหตุที่ติดเพราะความรักระหว่างพ่อแม่กับลูกๆ ต้องกอดกัน หยิบกระเป๋า หอมแก้ม เสร็จแล้วถึงลงจากรถ บางคนเดินลงไปส่งเลย กลัวลูกตัวเองหาย
ปล.เห็นกระทู้เก่าๆบอก ที่จอดแถวนั้นไม่ค่อยมี ขนาดวัดอยู่ข้างๆโรงเรียนยังต้องจองที่จอดล่วงหน้ากันเป็นเดือน แล้วราคาแพงด้วยจ้า
comment8:เป็นแบบนี้มานานแล้วครับ โรงเรียนก็ไม่กล้าจัดระเบียบ กลัวเงินจะหนี ส่วนผู้ปกครองก็ค่อนข้างจะปัญญาอ่อน จอดแช่เป็นสิบๆนาที เพื่อส่งลูกคนเดียวเข้าโรงเรียน บางคนนี่ลูกม.6แล้วยังถือกระเป๋าให้ลูกเหมือนเด็กอนุบาล มีเงินอย่างเดียวไม่พอรอยหยักในสมองต้องเรียบด้วยถึงจะทำแบบนี้ได้

ประเทศชาติต่อไปคงเจริญน่าดู
comment9:โรงเรียนสตรีชื่อดังย่านปากคลอง ก็เป็นคะ ผู้ปกครองนั้ลลล้าคกันเหลือเกิน มารยาทดี้ๆ -_-
comment10:วันที่ 15 กันยายน 2558 ฝนตกรถติด เห็นที่โล่งเลนเดียวนี่คือมาไม่ได้ จยย.ยังติด

จากเทเวศน์ มุ่งหน้าซังฮี้ ฝั่งขวานี่คือจอดรอลูกๆกันนะครับยาวเหยียด



ถ่ายมุ่งหน้าไปเทเวศน์


ก็คิดเอาชาวบ้านเค้าเดือดร้อนไหม ทำตัวเป็นทองไม่รู้ร้อน ชิวกินแม๊ครอลูก บางคนยืนสูบบุหรี่รอ ออกมาดูยืนชิวๆ คือจะรอลูกคนอื่นช่าง
comment10-1:เอิ่ม รูปนี้ เห็นแล้วเพลียกับสันดารคนขับรถมาก จอดเลน2ว่าแย่แล้ว  ฝั่งวิ่งไปซังฮี้แย่กว่า มันไปได้เลนเดียวไม่ใช่หรอ เป็นบัสเลน เฉพาะรถประจำทางเท่านั้นด้วยนะ 
ขับเปิดกัน2เลน ไปเรื่อยๆเจอรถเบียดกลับ มา1เลน มันก็ ติดชลมุนสิแบบนี้

อืม~~~~~~~~~~~~ เอาที่สบายใจ
comment10-2:ก็นั่นละครับ ตรงนี้เป็นบัสเลน อนุโลมให้ผู้ปกครองวิ่งเข้าไปรับเด็กได้ แล้วเลี้ยวซ้ายเข้าซอยที่ลัดไปออกสะพานซังฮี้ได้เลย แต่ถ้าตรงไปที่แยกซังฮี้ ตร.ก็จะจับ เข้าซอยไม่โดนนะคร๊าบบบบ แล้วก็ไปอีรุงตุงนังกันซอยนั้นแหละ
comment10-3:ผมนี่เห็นคนโดนจับที่แยกนี้แทบทุกครั้งที่ผ่าน 5555
comment10-4:โรงเรียนนี้เอาเปรียบสังคมมากๆครับ 

ขนาดตำรวจยังไปช่วยมันจอดกันข้างถนนได้
comment11:น่าเห็นใจน่ะคับ คนใช้รถใช้ถนน แต่ผมอยู่เชียงใหม่
comment12:เราเป็นอีกคนหนึ่งที่บ้านอยู่แถวนี้ ซึ่งได้รับความเดือดร้อนตลอดมา ปัญหานี้มีมาหลายปีมากแล้ว โดยเฉพาะอย่างยิ่งช่วงปีสองปีที่ผ่านมา ถือว่าหนักมาก ยิ่งช่วงเย็นหลังโรงเรียนเลิก หรือวันที่ฝนตก ถนนเส้นนี้ยิ่งต้องพบกับศึกใหญ่ รถติดสาหัส เนื่องด้วยผู้ปกครองเล่นจอดรถกันซะเหมือนเป็นพื้นที่ของโรงเรียน ไม่ได้คิดถึงส่วนรวมว่าเค้าก็ต้องใช้ถนนเช่นกัน 

อีกทั้งคนที่ต้องโดยสารรถเมล์อย่างเรา พอเจอปัญหาการจอดรถแบบนี้ยิ่งเดือดร้อน เพราะอย่างที่รู้กันดีว่าไม่ว่าจะมุ่งหน้ามาจากเทเวศน์ หรือแยกวชิระ ซังฮี้ ถนนเส้นนี้ติดมากพออยู่แล้ว และพอผู้ปกครองจอดรถเช่นนี้ ถนนก็จะกลายเป็นคอขวด ยิ่งสร้างปัญหาหนักเข้าไปใหญ่ แถมรถเมล์จะเข้าป้ายบางครั้งก็ยังเข้าไม่ได้ด้วยซ้ำ !!

สุดท้าย: หวังว่ากระทู้นี้จะช่วยเปลี่ยนนิสัยของคุณๆที่คนเห็นแก่ตัวทั้งหลายให้มีรอยหยัก และจิตสำนึกเพื่อส่วนรวมเกิดขึ้นมาบ้าง



(ภาพนี้เป็นการจอดรถตอนเช้าวันอังคารที่ 6 ตุลาคม 2558 จะสังเกตเห็นได้เลยว่ารถที่มุ่งหน้ามาจากแยกวชิระ วิ่งได้เพียง 1 เลนส์ค่ะ)
comment13:ผู้ปกครองบางท่าน (หรืออาจจะหลายท่าน) จอดรถกันได้อลังการจริงๆ
สมัยเราเรียน...ก็รอรถเมล์ทั้งทางหน้ามหาลัยฯ และหน้าโรงเรียนนี้เหมือนกัน
คนขับรถเมล์จอดลำบาก เพราะติดรถผู้ปกครอง...รถก็ยิ่งติด รอรถก็นานขึ้น 
ทางนี้เลยขอแทะโลมลูกหลานเขาทางสายตาเป็นการฆ่าเวลา ก็รู้สึกชื่นมื่นขึ้นมาบ้าง เด็กหนุ่มน่ารักกรุบกริบ
comment14:ขอระบาย ผมอยู่ที่นั่นมาตั้งแต่เกิด20กว่าปีละ เมื่อก่อนยังดีหน่อยเพราะคนรวยยังไม่เยอะมากไม่ติดขนาดนี้ เดี๋ยวนี้บ่าย2โมงก็เริ่มเอารถมาจอดรอแล้วครับ ป้ายบนสะพานลอยก็แขวนติดอยู่ ก็ไม่รู้ติดไว้เพื่ออะ ตำรวจ สน.นี้ ไม่มีความสามารถเลยครับ(คงได้รับจากผู้ปกครองมาเยอะเลยไม่กล้าทำ) ตอนนี้มีแต่คนรวย พ่อแม่เด็กเค้าแข่งกันรวยอวดเบ่งกัน
comment14-1:เรื่องจอดขวางทางจราจรอะจริงครับ แต่ที่ว่ามาจอดรถอวดรวยเนี่ยน่าจะเป็นความอิจฉาของคุณเองมากกว่า ถ้าในรร มีที่จอดคงจอดไปแล้วครับ ผมเนี่ยศิษย์เก่า เวลาไปเรียนนี่จอดรถวัดราชาครับ วันไหนไปสายจอดรถ ม สวนนัน เพราะที่จอดเต็มไวครัช เข้าใจยางงง
comment14-2:ในโรงเรียนไม่มีที่จอดแล้วทำไมคนอื่นต้องมาแบกรับปัญหาพวกคุณๆผู้ปกครองด้วยล่ะคะ

นี่ไม่เข้าใจเลย
รถสาธารณะเยอะแยะ แท็กซี่ก็ได้ถ้ารถเมล์นั่งไม่เป็น เพียงแค่พวกคุณๆมีจิตสำนึกต่อสาธารณะสักนิด ปัญหานี้คงไม่เกิดขึ้นหรอกค่ะ
comment15:จี๊ดใจมากคะ เป็นอีกคนที่อยู่บ้านในซอย 11 ต้องออกมาขึ้นรถเมล์ที่ป้าย ตรงข้ามซอย ถ้าเป็นวันเสาร์ แทบจะไม่อยากออกไปไหน ผู้ปกครองจะมาจอดรถรอรับลูกที่มาเรียนพิเศษเป็นแถวยาวตั้งแต่หน้าแมคโดนัล มาถึงป้ายรถเมล์ตรงข้ามซอย 13 ตรงสะพามลอยก่อนป้ายรถเมล์ รถเมล์ก็ตีเข้าป้ายรับคนไม่ได้ เราต้องออกไปยืนเลน 2 เลน 3 เพื่อคอยโบกรถ เป็นแบบนี้ตลอด เดือนร้อนมาก ไม่เคยเห็นจะดีขึ้น เมื่อก่อนแค่เลนเดียว เดี๋ยวนี้ค่อม 2 เลนละ ไม่สนใจคนอื่นว่าเดือนร้อนยังไง เบื่อมากคะ
comment16:สมัยเรียนต้องนั่ง 16 ไม่ก็ 505 ผ่านเส้นนั้นเหมือนกัน  คือ ฟังเพลงหมดไป 2 อัลบั้มแล้วยังไม่จบ
ตัดสินใจนั่ง สาย 5 ไม่ก็เดินมาขึ้น 70 ยังจะสบายกว่าเลยครับ =..=
comment16-1:เข้าใจเลย ถ้าวันไหนโทรศัพท์แบตหมด ไม่มีเพลงให้ฟังจะหงุดหงิดมาก
comment17:ผมเห็นตำรวจยังช่วยโบกรถในเขตห้ามจอดอยู่เลย งงจริงๆ
comment18:เป็นศิษย์เก่า จบมาได้ไม่กี่ปีครับ แต่เห็นด้วยครับ ควรจะปรับปรุงซะที

ตำรวจจราจรทำอะไรไม่ได้ ตอนเลิกเรียนกลับบ้าน ทุกวันตอนเย็นเห็นตำรวจต้องเอาที่ล็อคล้อมาล็อครถเป็นสิบๆคัน

จนที่ล็อคไม่พอ ผู้ปกครองก็แค่ไปจ่ายค่าปรับ แล้วก็กลับมาเป็นอีกๆไปเรื่อยๆทุกวัน จนชินตา
comment19:กระทู้ของถนนนี้ เกิดขึ้นบน pantip กี่ครั้งก็ไม่มีความเปลี่ยนแปลง ...

ถอนหายใจด้วยคน
comment20:เคยไปติดต่อสช.ออกมาตอนประมาณเวลารร. คือเรางงเลยค่ะ เราต้องรอรถเมล์เพื่อนั่งกลับไปแยกเทเวศน์ เกือบ2ชม. ที่รอ เห็นผู้ปกครองเค้าจอดกันเลยนะค่ะ เลนข้างฟุตบาท รถเมล์มาก็ขึ้นลำบาก ต้องเดินแทรกรถไปขึ้นที่เลนสาม รถบางคันพอคันหน้าขยับก็ไม่ขยับตาม นั่งเล่นโทรศัพท์เฉย เหมือนสตาร์ทนั่งรอลูกหลานไปเรื่อย
comment21:เป็นคำตอบที่ว่าทำไม คนเราสมัยนี้มันมักง่ายในทุกๆเรื่อง 
เด็กมันเกิดมามันไม่รุ้หรอกอะไรคือมักง่าย จนกระทั่งพ่อแม่มันมักง่ายให้เห็นจนเป็นนิสัย และก็สืบทอดไปอีกหลายชั่วคน
comment22:ที่Japan เขาใช้รถรับส่ง ที่ไทย พ่อแม่รวย ไปรับไปส่งเองเลย โดนใบสั่งก็บ่น ต่อไปคงสอนลูกทำแบบนั้น ไร้จิตสำนึก
comment23:ช่วงเวลาเกือบ2โมง รถเริ่มมาจอดแล้ว บางทีก็จอดกินเลนถนนอื่นด้วยนะคะ พอโรงเรียนเลิกไม่ต้องพูดถึง รถโคตรบรมมันติด ติดชนิดที่ว่าเดินอาจจะถึงบ้านง่ายกว่ารอรถ  เราเคยเห็นรถบางคันก็โดนล็อคล้อรถมาแล้ว แต่วันต่อมาก็มีคนมาจอดเหมือนเดิม ภาพรถติดจากโรงเรียนนี้เห็นจนชินตาแล้ว ถ้าไม่ติดถือว่าแปลก555555+
comment24:โรงเรียนวัดแถวบ้าน รอบอนุบาลเลิกบ่าย 2 ประถมบ่าย 3
ผู้ปกครองส่วนใหญ่ใช้มอเตอร์ไซค์มาจอดรอรับ พอลูกเลิกเรียน ก็รับกลับเลย ใช้เวลาไม่กี่นาที 
รถไม่ติดด้วย ทั้งๆ ที่ถนนแคบๆ แค่ 2 เลนเอง

จิตสำนึกล้วนๆ
comment25:เป็นแบบนี้มานาน และก็จะเป็นแบบนี้ต่อไป
comment26:เป็นแบบนี้มานาน และก็จะเป็นแบบนี้ต่อไป
comment27:ตอนผมเรียนอยู่มัธยมปลาย โรงเรียนของผมจะตรงอยู่ในระแวกเดียวกับโรงเรียนเอกชนแห่งหนึ่ง ในอ.ศรีราชา จ.ชลบุรี โรงเรียนผมจะไม่แออัดหรือหน้าด้วยรถผู้ปกครอง แต่โรงเรียนมัธยมเกงเกงน้ำเงินอีกโรงเรียนหนึ่งที่อยู่ใกล้กัน รถติดระเบิดระเบ้อเพราะรถผู้ปกครอง แถมโรงเรียนนี้ยังอยู่ติดกับถนนสุขุมวิทย์อีก รถจะติดหน้าโรงเรียนมากในช่วงเลิกเรียน เวลานั่งรถสองแถวมาโรงเรียนที่รถคันนี้จะผ่านทั้งประตูหลังโรงเรียนผมและหน้าโรงเรียนเอกชนแห่งนี้ จะมีแต่เด็กโรงเรียนผมเท่านั้นที่เป็นโรงเรียนรัฐบาล จะนั่งรถสองแถวมาเรียน เพราะเด็กโรงเรียนเอกชนผู้ปกครองเขาจะขับรถมาส่ง ผมเคยคิดในใจว่า ลูกพวกคุณไม่มีปัญญานั่งรถสองแถวมาเองหรอ นั่งรถสองแล้วมันไม่ปลอดภัยหรอ เด็กโรงเรียนรัฐบาลเขายังนั่งกันได้
comment27-1:เรียนที่เดียวกันป้ะคะ ลูกฟ้าแดงหรือเปล่าเอ่ย
comment28:จับมือกับทุกคน  T T
comment29:อย่างนี้ว่าใครไม่ได้เพราะไม่มีหน้าที่ ทำได้อย่างเดียวคือ แจ้งจับตำรวจจราจรที่รับผิดชอบพื้นที่
comment30:มองเห็นอนาคตอันสดไสย!!! ของเด็กไทยที่ได้จากการอบรมสั่งสอนของบุพการีแบบนี้แล้ว.....

คงจะเป็นแบบนี้ไปอีกหลายชั่วอายุคน ปากว่าตาขยิบ ด่าคนโน้นโกง คนนี้เลว 

ไม่ได้สำเหนียกดูความเห็นแก่ตัวเล็กๆที่ตัวเองทำในแต่ละวันให้ลูกๆดูเลย 

นี่ขนาดแค่ในระดับสถานศึกษานะ 

อ้างแต่สิทธิส่วนตน แต่ไม่รู้จักหน้าที่และความรับผิดชอบต่อสังคม!!!

เด็กมันก็เอาเยี่ยงอย่างไปบ้างล่ะ เห็นแก่ตัวกันส่วนมาก สังคมจะเป็นอย่างไรคิดดูละกันครับ
comment31:เป็นกระทู้ที่ตั้งขึ้นทุกปี แต่ไม่มีใครแก้ปัญหาได้เลย ติดแล้วติดอีกติดชนิดมีลูกกันบนนั้นได้

ตำรวจเห็นก็ไม่เคยจับถึงจับก็น้อย ผู้ปกครองมีเงินจ่ายค่าปรับแแล้วก็วนกลับมาทำอีก

ใครที่จะไปธุระรอไปเหอะรถอะ รถเมล์ ตุ๊กตุ๊ก แท๊กซี่ ต้องเบียดกันใน1เลนส์เพื่อเข้ามาแถมยังติดอีก

#สิ่งที่ควรแก้ไขกลับไม่มีใครแก้ #จิตสำนึกผู้ปกครองก็เช่นกัน
comment32:จะมีดราม่าไหมนะ?? 
การ์ด "ไม่มีลูก ไม่รู้หรอก" จะทำงานไหม?
งานนี้ดูเอลกับ มนุษย์ป้าด้วย การ์ดแกเยอะนะ 

ไปละ
comment33:บ้านเราอยู่ซอย 13 ค่ะ เจอปัญหานี้มานานมากๆๆๆๆๆๆ  มันไม่มีทางแก้เลยค่ะ 
พ่อ-แม่จอดรอลูกๆกันตั้งแต่บ่ายหน่อยๆ บางคนนี่ส่งตอนเช้าแล้วรอรับกลับตอนเย็น จอดยาวๆกันเลยค่ะ  พวกแก๊งสมาคมคุณแม่นี่เยอะมากๆ
เรานี่เลิกงานทีจะขับรถกลับบ้านยังไม่ได้เลยค่ะ ต้องรอมืดๆถึงจะเข้าบ้านได้  เพลียมากกก
บอกเลยว่าเบื่อสุด 

อย่างว่าแหละค่ะ มีแต่เงิน แต่ไม่มีจิตสำนึกกันบ้างเลย
comment33-1:อยู่ซอยเดียวกันเลย แต่เราจะเจอตอนเช้าขาไปทำงานจะวิ่งขึ้นซังฮี้ แต่ต้องอ้อมไปสวนสุนันทา 3 โลได้ หึหึ
ปกติก็แทบจะไม่ได้เดินเข้า รร. กันอยู่ละ ถ้าฝนตกนะ ไม่ต้องพูดถึงเลยยยยยย

ตอนเย็นรอกลับซัก 2 ทุ่มก็โล่งละยอมกลับค่ำแต่ไม่เสียสุขภาพจิต 5555
comment34:แบบนี้ต้องเจอคนคลั่งเอารถแทรกเตอร์ รถตักมาเหยียบครับ เหอๆ ให้ไปซื้อรถใหม่เลย ผมเรียกว่าพวกเทวดาครับพวกนี้ บางโรงเรียนมีทางคู่ขนานอยู่หน้าโรงเรียน มันก็จอดกันสองฝั่งเลย เอาที่สบายใจเลยจ้า
comment35:โรงเรียนอะไรเนี่ย เขาปลูกฝังวินัยให้เด็กนักเรียนบ้างไหม คือต้องรับผิดชอบต่อสังคมนิดนึงนะ
comment36:ในฐานะศิษย์เก่า ผมคิดว่าโรงเรียนมีเงินเยอะแยะ ปีๆนึงเก็บค่าแปะเจี๊ยะเป็นร้อยล้าน น่าจะหาซื้อที่แปลงใหญ่ๆสักแปลงไว้ให้ผู้ปกครองจอดรถนะครับ
comment37:คือ ลูกหลาน โรงเรียนนี้ นั่งรถเมล์กันไม่เป็นหรอฮะ
comment37-1:มีนั่งนะค่ะเเต่น้อยกว่าพวกผู้ปกครองค่ะ
comment37-2:ผมนั่งครับ ประหยัดดี ก็เข้าใจนะครับว่าส่วนใหญ่บ้านอยู่พุทธมณฑลให้นั่งรถสาธารณะมาน่าจะลำบาก แต่ไม่เห็นด้วยกับการจอดแบบนี้ โรงเรียนน่าจะสร้างตึกจอดรถไปเลย
comment37-3:เรานั่งทั้งรถแม่และรถเมล์ค่ะ มันเป็นไปตามอายุ เด็กเล็กมาเองผู้ปกครองก้อห่วงนะคะ รถติดมาตั้งแต่สมัย 30ปีก่อน มากขึ้นทุกปี มีแต่คนติงแต่ไม่ทีวิธีแก้ปัญหา
comment38:เป็นแบบนี้ตั้งแต่เรายังเด็กยันทำงาน
ปัจจุบันไม่คิดจะผ่านไปแถวนั้น
comment39:โรงเรียนก็น่าจะมีเงินเยอะแยะ ก็น่าจะสร้างโรงจอดรถสักสิบชั้น 
ไว้ในโรงเรียนสำหรับผู้ปกครองเห็นแก่ตัวทั้งหลายได้จอดรับส่งลูกตามใจ
comment39-1:สิบชั้นไม่ได้ครับ เขตวัง
comment40:โรงเรียนนี้น่าจะเส้นใหญ่นะคะ เพราะเป็นแบบนี้มานานแล้ว ทั้งที่เด็กโรงเรียนนี้ก็โตตั้งแต่ประถมถึงมัธยมแล้ว
เด็กละอออุทิศเด็กเตรียมอนุบาล อายุขวบกว่า สน สามเสน ยังไม่อนุญาตให้จอดเลย แต่กับโรงเรียนนี้ทำเป็นมองไม่เห็นชะงั้น
2มาตรฐานเปล่าก็ไม่รู้นะ
comment41:เมื่อก่อนตอนที่เราเรียนอยู่แถวนั้น มันไม่ได้เป็นแบบนี้นี่ฟ่า (10 - 20ปีที่แล้ว)
เวลามารับจอดรอไม่ได้ พลาดทีนึงต้องวนรถอ้อมสวนสุนันทาลูกเดียว
หรือบราเดอร์คนปัจจุบัน ไม่สนใจเรื่องนี้แล้ว ?

เห็นกระทู้ก่อนหน้าบอกว่าให้ผู้ปกครองเข้าไปวนรถในโรงเรียนได้ด้วย ???
แบบนั้นก็ยิ่งติดตายหองสิ

ดูท่าจิตสำนึกทางสังคมจะถดถอยลงหรือเปล่า ?
comment42:โรงเรียนควรร่วมรับผิดชอบต่อสังคมค่ะ  จัดระเบียบอะไรสักอย่าง
สมาคมผู้ปกครองมีมั้ย  ควรใส่ใจจุดนี้ด้วย
ผู้ปกครองท่านอื่นๆก็ควรมีจิตสำนึกต่อสังคมเช่นกัน
ตำรวจจราจรที่รับหน้าที่ตรงจุดนี้ก็ต้องออกมารับผิดชอบด้วย  เอาจริงเอาจังสักที
ปล่อยไว้ต่อไป สังคมไทยก็คงไม่มีวันที่จะมีระเบียบ
comment43:ทุกเช้าติดไปถึงเเยกซังฮี้  ไปยันเเยกสุโขทัย  ถนนสุโขทัย รอเลี้ยวซ้ายไปหน้า โรงพยาบาลวชิระนานมาก  ลามไปจนถนนสามเสน ไปถึงหน้าห้างสุพรีม  หน้าเเยกเกียกกาย
comment44:โรงเรียนชื่อดังแถวอนุสาวรีย์ประชาธิปไตยก็เช่นกัน 
ตอนเย็นๆบ่ายสองบ่ายสาม จะไปทางถนนดินสอ แทบไม่เหลือเลนให้รถวิ่ง แอบสงสัยว่าซื้อถนนเป็นที่จอดรถกันแล้วหรือออออ???
comment45:ครับ...
comment45-1:ที่ล็อคล้อคงไม่พอ หรือ เจ้าของรถยินดีจ่าย ก็มิรู้
comment46:ตำรวจควรน่าจะหามาตรการอะไรสักอย่างในแต่ละโรงเรียนได้แล้ว
comment47:ชินแล้ว ไม่เคยถูกกับท้องที่สามเสนซักที ปล่อยรถมั่วบังคับสัญญาณไฟเอง บังคับจนสามารถทำให้เส้นวันเวย์เกิดการจราจรอัมพาตได้ ฝีมือล้วนๆ ไม่ด้านจริงทำไม่ได้นะเออ ส่วนหน้าโรงเรียนคนรวยก็ถ้าเด็กเล็กยังพอเข้าใจ แต่คนที่โตจนหมาเลียตูดไม่ถึงก็ยังต้องมาส่งมารับอีก สมัยก่อนนี่เรียนแค่ป.5ยังนั่งรถเมล์ไปเรียนแบบข้ามฝั่งจากสาทรไปเรียนถึงจอมทอง
comment48:ตอนเย็นๆ รถติดเป็นชั่วโมง บอกได้เลยว่าสุดๆ ติดไป 2 แยกเลยได้มั้ง 
มารับลูกก็ควรโทรบอกลูกก่อนจะถึงสิครับ เช่นใกล้ถึงแล้วออกมาเลยนะ
ถึงจะบอกว่าโทรศัพท์ขณะขับรถมันผิดกฏหมาย ผมว่าคุณน่าจะมี Small Talk กันมั้ง
ตอนติดไฟแดงกดโทรไม่ได้เลยไง ต้องให้ถึงก่อน 

   อันนี้ในความคิดของผมนะ หิวไหมลูก ทานแม็คก่อนไหม แล้วก็จอดแช่ รู้ไหมเวลารถมันมาหลายเลน 
แล้วบีบให้ไปวิ่งเลนเดียวเนี่ยทำให้รถมันติดคนที่จอดเลนในไม่เท่าไหร่หรอกนะ คนที่เลนนอกที่จอดแช่นี่แย่ที่สุด 
เลนในมารับลูกแปปเดียวก็ออกไม่ได้ สร้างปัญหาเพิ่มอีก 

   บางคนเขารีบไปธุระ ไปไม่ทันหรอกคุณถึงจะนั่งแท็กซี่ก็เหอะ ถ้ามีผู้ป่วยฉุกเฉินแถวนั้นขึ้นมา 
เขาจะทำยังไงถ้ารถมันติดไปไม่ได้ คิดถึงคนอื่นบ้างนะ อย่าเอาแต่สบายตัวเอง ถนนนะไม่ใช่ลานจอดรถ 
ที่อยากจะจอดนานเท่าไหร่ก็ได้ ขอโทษครับ บ่นมากไปหน่อย เพราะผมผ่านเส้นนั้นบ่อยๆ โดยเฉพาะช่วงเย็น
comment49:แต่ก่อนเรียนแถวบาลำพูออกจากโรงเรียน4โมง ทุ่มนึ่งยังไม่ถึงบ้านเลยค่ะ พอติดตรงนั้นเสร็จมาติดอีกตรงแยกบางกระบือ บางลำพูมาบางกระบือใช้เวลา2ชั่วโมง ปวดหัวเลย
comment50:เดี๋ยวมีหงายการ์ด ประเทศไทยอันตราย ยอมทำรถติดดีกว่าให้ลูกไปเสี่ยงอันตราย อิพวกไม่มีลูกไม่เข้าใจหรอก

เห็นจากมู้เก่าเรื่องแนวนี้
comment51:อะไรก็ไม่น่าเกลียดเท่าให้รถยนต์มาใช้ทางวันเวย์ของรถเมล์ เพื่อมาเข้าซอยสามเสน13  ติดมากเข้ารถเมล์ก็ต้องสวนเลนมาเพื่อมาสี่แยกซังฮี่ กลายเป็นเปิดเลยใหม่ให้รถยนต์ตามมาเข้าซอย สามเสน13อีกเลน เห็นแล้วเพลียแทนคนใช้รถเมล์
comment52:ผู้ปกครองบางคนมาส่งตอนเช้าแล้วก็ไม่กลับนะ  อยู่รอรับตอนเย็นเลย  เค้าก็จอดริมถนนน่ะแหละค่ะ  11 โมงเช้ามาดูได้เลย เริ่มมาตองที่กันแล้ว
บางคนเด็กเรียนเลิก1 ทุ่ม ก็มาจอดรอตั้งแต่บ่ายโมงค่ะ  เราอยู่แถวนี้ เห็นทุกวัน

มีเคสนึง  ไม่นานมานี้  มาจอดเลน3 แล้วลงไปรับลูก  ตร ก็ล๊อคล้อนะ เกือบจะเอารถมายกแล้วเจ้าของรถก็รับลูกมาพอดี เจ้าของรถ เค้าก็ยื่นโทรศัพท์ให้ ตร คุย  ตร จำใจต้อง
ปลดล๊อคให้
comment53:ผมนี่ติดกะมัน ตั้งแต่เด็กยันแก่ ไม่มีใครแก้ปัญหา มีแต่ปล่อยปะละเลยจนหนักขึ้นๆทุกวัน ตร. ก้อไม่รู้ท่านจะติดป้ายห้ามจอดไปเพื่ออะไร ผมเหนรถผู้ปกครองมาทีนี่แทบจะนอบน้อมโบกเข้าไปอย่างสรรเสิญ  ผู้ปกครองกะลูกก้อแทบจะกินนอน นั่งคุยอยู่บนรถสนุกสนาน พวกคนตังน้อยนั่งรถเมล์ก้อนั่งร้อนรถติดกันไปดิ พวกท่านก้อสตาร์ทรถนั่งกันเย็นๆชิวๆไป ห่...ลากกก
comment54:ปัญหาโลกแตกของเมืองใหญ่ๆของไทย

ที่หาดใหญ่มีโรงเรียนนึง เครื่องแบบคล้ายๆกัน เสื้อปักเหมือนกัน และน่าจะเป็นในเครือเดียวกับโรงเรียนดังสามเสนนี่แหละ เป็นแบบนี้เลย
ซ้อนที 3-4 ชั้น OMG
comment55:โรงเรียนที่ไม่แก้ปํญหาให้เป็นรูปธรรม  และผู้ปกครองที่จอดรถแบบนี้ไร้ความรับผิดชอบต่อส่วนรวมมากเลย  

นึกถึงแต่ความสะดวกส่วนตน น่ารังเกียจมาก
comment56:ขับมอไซต์เข้าซ้ายไม่ได้ พอออกขวา โดนชายในเครื่องแบบเรียก 100 บาท
บอกว่าพ.ร.บ.จราจรมอไซต์ว่ายังไง
comment57:หรือว่า เรื่องระเบียบวินัย ไม่ถูกสอนในโรงเรียนแห่งนี้
หรือว่า ผู้ปกครองไม่เคยสอน บุตรหลานเกี่ยวกับระเบียบวินัย เรื่องนี้
สุดท้าย การทำของผู้ปกครอง ควรเป็นตัวอย่างที่ดี น่าจะมีค่ากว่าคำสอน 
และแล้ว อนาคตไทย ยุคถัดไป ก็จะเป็นเหมือนที่ผู้ใหญ่ทำให้เด็กดูนั่นเอง
comment58:บางทีก็มีมาออกทางมหาลัย ถนนราชวิถีด้วย ปกติหน้ามอก็ติดอยู่ประจำ รถผู้ปกครองจากในสาธิตไม่เท่าไหร่แต่มาเจอรถผู้ปกครองของ ร.ร.นี้อีก เวลาไปมหาลัยเบื่อมากแบบแยกซังฮี้แล้ว จะถึงมหาลัยแล้วแต่รถติดมาก จนบางครั้งก็ลงเดินเลย
comment59:ผมเรียนแถวนั้น ตอนเย็นต้องนั่งเล่นรอให้ประมาณ 6 โมงค่อยกลับบ้าน ขี้เกียจออกมาเจอภาพนี้ เคยคิดจะทำคลิปวิ่งเล่นบนหลังคารถที่จอดบนถนนกับเพื่อนอยู่ แต่เพื่อนไม่เอาด้วย 5555 เด็ก ร.ร. นั้น ม.ปลาย ขับรถกันราคาหลักล้านหรือหลายๆล้านไปเรียนเองเลย เอารถไปจอดในซอยวัดราชา เด็กประถมตัวเล็กๆเข้าเซเว่นซื้อของ เปิดเป๋าจ่ายตังนี่มีแบงค์พันด้วยอะ บางคนมีหลายใบเลย ตัวผมแม่ให้ไปเรียนยังไม่ถึงสองร้อย  อิจฉาเด็ก 5555
comment60:จำได้มั้ย ไม่กี่เดือนก่อน ยังมีคนมาตั้งกระทู้ หาว่าคนอื่นไม่มีน้ำใจ
เพราะตัวเองไปจอดรถขวางทางเค้า เพื่อที่จะให้ลูกตัวเองได้กินหมูย่าง

ภูมิคุ้มกันเด็กเสียหมด
comment61:ในโรงเรียนมันเข้าไปจอดรับลูกมันไม่ได้หรือไง อยากถามจริงๆมันจะประโยนช์มากเลยหรือไงแค่ให้เลี้ยวรถเข้าไปรับเนี่ยเสียมากๆเลยใช่ไหม ที่เชียงใหม่ก็เป็นโรงเรียนก็ใหญ่พื้นที่ก็เยอะ แค่ให้เลี้ยวรถเข้าไปรับหรือจอดรอนี่มันปัญหามากเลยใช่ไหม รถติดช่างแมรง คนอื่นเป็นไงไม่สนกรุถูกเสมอ ผมก็เป็นนะ แต่ผมมีความเกรงใจคนอื่นเยอะกว่านะครับ
comment62:เราจะคาดหวังกับอนาคตของชาติได้ยังไงในเมื่อผู้ใหญ่ยังแสดงตัวอย่างที่ผิดๆให้เด็กเห็น
พอเห็นจนชินเด็กก็คงคิดว่าเป็นสิ่งที่ทำได้ และจะทำจนเค้าเป็นผู้ใหญ่แล้วก็ส่งต่อตัวอย่าง
ที่ผิดๆนี้ให้คนรุ่นต่อๆไปเรื่อยๆ หมดหวังแล้วหละประเทศเรา
comment63:โรงเรียนดังย่านสีลมก็ใช่ย่อยค่ะ
ทั้งนักเรียนและผู้ปกครองเดินกันทีเต็มทางเท้า ไม่มีคิดจะหลบคนอื่น
มาส่งแล้วก็เกาะกำแพงส่องลูก (ต้องส่องขนาดนั้นคือ?? กลัวลูกไม่ปลอดภัยเหรอคะ ถ้าต้องทำขนาดนั้นจะส่งลูกมาเรียนทำไม)
ไม่ก็จับกลุ่มคุยเต็มฟุตบาท ไม่สนว่าคนอื่นจะเดินได้หรือไม่ได้ยังไง
จอดรถขวางถนนซื้อของข้างทาง จอดส่งตรงหัวโค้งร้าน 7-11 สีบุญเรือง
โอ๊ย สารพัด
จนทำให้คิดว่า ชื่อเสียงโรงเรียน และการแสดงออกว่าเป็นผู้ดีของแต่ละครอบครัวนั้น ไม่ได้เกี่ยวข้องกับความมีมารยาทดีแต่อย่างใด
😑😑😑😑😑😑😑😑😑😑😑😑😑
comment64:เรื่องนี้ผมเคยโพสไปแล้วครับ

ต้นเหตุของปัญหา


เราต้องมาถามกัน ว่า "ทำไมพ่อแม่จึงยอมลำบากขับรถมาส่งลูกไป รร ทั้งๆที่มีรถอื่นๆที่ลูกมาเองได้"

เหตุผลที่ยอมรับได้
1. เป็นทางผ่านในการไปทำงานของพ่อแม่
2. ต้องการกินข้าว,ทำกิจกรรมพูดคุยกับลูกบนรถ เพราะแทบไม่เจอหน้าลูกเลยในตอนเย็นเนื่องจากเลิกงานช้า
3. ไม่มีรถเมล์ รถโรงเรียน ไปใกล้บ้านตัวเองมากพอ ที่จะให้ลูกขึ้นรถไปเรียน


เหตุผลที่ยอมรับไม่ได้ (ไม่เข้าใจว่าทำไมเป็นเพราะเหตุผลนี้)
1. เป็นห่วงความปลอดภัยในการเดินทางของลูก -- ช่วยอธิบายหน่อยว่ามันไม่ปลอดภัยยังไง มันมีนัยยะในทางสถิติยังไง
2. อยากโชว์เก๋า ว่าเป็นลูกที่มีพ่อแม่มาส่ง ขับรถมาส่งนะเว้ย -- คิดแบบนี้จริงๆเหรอ ?
3. ลูกยังช่วยเหลือตัวเองไม่ได้ ไม่กล้าปล่อย -- ไปส่งจนลูกเรียนมหาลัยปี 4 เลยดีมั้ยครับ ?
4. ไม่อยากให้ลูกน้อยหน้าคนอื่น -- ทำไมมนุษย์เราต้องเอาความคิดคนอื่นมาเป็นอิทธิพลในการดำเนินชีวิตตัวเอง ?
5. กลัวลูกไปถึง โรงเรียนช้า ไปสาย -- คิดแบบนี้พอขับรถกันออกไปทุกคนอะไรจะเกิดขึ้น ?
6. กลัวลูกไม่เข้า รร โดดเรียน หนีเรียน -- ดูนิสัยลูกตัวเองออกมั้ย ? ใส่ใจลูกมั่งรึป่าว ? เป็นเพื่อนเค้ามั้ย หรือได้แต่พร่ำสอนยัดในสิ่งที่เราอยากให้เค้าเป็นจนเค้าอึดอัดและไม่เปิดใจกับเราที่เป็นพ่อแม่ ?

คำถามที่ต้องเน้นอีกครั้งคือ

ผู้ปกครองมีความจำเป็นอะไรมากขนาดนั้น ที่จะต้องขับรถมาส่งลูกที่ รร.
คือเค้ามีเหตุผลอะไรในใจเค้าครับ... ต้นเหตุของปัญหามันอยู่ตรงนี้ ไม่เกี่ยวกับ รร ถนน รถ จราจร หรืออะไรทั้งสิ้น
แค่เหตุผลในใจ ว่า "ทำไมต้องขับรถไปส่งลูกที่ รร ให้ได้"
comment65:มีออกมาร่ำลา ยืนกดโทรศัพท์กันด้วย 555+++
comment66:เป็นแบบนี้มานานแล้วอ่ะค่ะ .... ฝั่งนึงนี่ติดจากหน้า รร. ไปถึงแยกเกียกกายแทบทุกวัน
อีกฝั่งนึง เป็นเลนเดี่ยว แมร่งก็ติดยาวยันบางลำภู

- หลายคันเลยนะเด็กลงจากรถ ต้องเดินมาเปิดประโปรงหลัง เพื่อหยิบกระเป๋านักเรียน
คือ.... รถแมร่งคันเบ้อเริ่ม แบบเอากระเป๋าไว้ในรถไม่ได้เหรอ คือจอด drop เด็กลงก็ขับต่อไปเลยสิ
- เด็กและพ่อแม่ไม่ทำตัวให้พร้อม คือถึงหน้า รร. จอดแช่อยู่อีก 5 -10 นาที ไม่รู้ร่ำลาลูก หรือลูกกินข้าวไม่เสร็จ หรือรอลูกตื่น คือแทนที่ถึงแล้ว ปล่อยเด็ก ให้ไปเลย
- พ่อจอด แม่เดินข้ามสะพานลอยไปส่งลูก .... จริงๆ รร. ก็จัดเจ้าหน้าที่ มารับฝั่งตรงข้ามอยู่นะ แต่พ่อแม่บางคนก็ยังไม่วางใจ ..... 
- พวก ผู้ปกครองเม้าส์มอยกันเอง บรรดาแก๊งแม่บ้านไม่รีบไปไหนต่อ ..... 

จะมาส่งหน้า รร. ก็ทำไป แต่กรุณาอ่านข้างบน หากท่านทำแบบนี้อยู่ เราว่าลดความเห็นแก่ตัว ความหวาดระแวงในชีวิตลงบ้าง สอนให้ลูกดูแลตัวเองบ้าง กับอีแค่ข้ามสะพานลอยเดินไป รร.เอง เด็กประถมก็พอทำได้อยู่นะ
comment67:เราเคยเรียนอยู่สวนสุนันทาค่ะ คือต้องแว๊นมอไซไป จากพระราม 5ค่ะ ไม่ก็ขึ้นเรือไปเรียน
comment68:ผมเคยเห็นกระทู้นึงพูดถึงการจอดรถ แต่เป็นของโรงเรียนชายล้วนย่านสุรศักดิ์ 
ผู้ปกครองมากมายก็ออกมาด่าว่าเจ้าของกระทู้ต่างๆนาๆ 
บอกได้คำเดียวเลยครับ ต้องทำใจ ถ้าคิดจะใช้ชีวิตอยู่ในประเทศนี้
แต่ก่อนผมทำงานทีสีลม เดือดร้อนมากๆ ติดทุกเช้า 
หนีไปทางอื่นก็ติด สุดท้ายต้องออกจากบ้านตี 5 และต้องย้ายที่ทำงานหนีในที่สุด

เรื่องพวกนี้ ต่อให้มีการแก้ไข ก็สามารถทำได้แค่ช่วงระยะเวลาสั้นๆครับ เชื่อผมเถอะ
เรื่องแบบนี้มันมีกระบวนการ "กินกันหลายต่อ"  เกิดจากผู้มีอำนาจบางกลุ่ม ใช้ผลประโยชน์จากจุดนี้
ลองมีผู้มีอำนาจ 1 คน เดินเข้าไปล็อคล้อ ของรถที่มาจอด รับรองเลยครับ เตรียมตัวเด้งได้เลย
เพราะอะไรรู้ไหมครับ พวกยศสูงๆเขาเจรจากับเจ้าของโรงเรียนไว้แล้ว เขารับเงิน และนำไปสร้างความสุขให้ตัวเองแล้ว
แล้วก็ผลักภาระให้ยศน้อยๆ รับภาระโดนด่าและโดนต่างๆสารพัด
เรื่องพวกนี้หลักฐานอะมีเยอะ แต่จะมีใครกล้าที่จะเปิดเผยออกมา ทุกคนห่วงตำแหน่งตัวเองด้วยกันทั้งนั้น
ผมคนหาเช้ากินค่ำครับ ได้แต่ภาวนาให้ปิดเทอมไวๆ บอกตรงๆทำใจครับทุกวันนี้

*คนรวยบางกลุ่ม การที่เขาจะทำอะไรเขาไม่ใส่ใจคนรอบข้างครับ เขานึกถึงตัวเอง
เป็นอีกหนึ่งสาเหตุส่วนหนึ่งที่ทำให้เขารวย เพราะเขานึกถึงแต่ตัวเอง
แต่สำหรับผมแล้ว มันเรียกว่าเห็นแก่ตัวครับ
comment68-1:ผมตั้งเองแหละครับ โดนด่าเละ 5555+ ตอนนี้กระทู้ปลิวไปไหนละไม่รู้
comment69:ถึงกับล็อคอินมาโหวต

หน้าโรงเรียนนี้ มีลูกเสือมาโบกให้จอดด้วยนะฮะ ! ! ! !
comment70:ก็แบบนี้มาเกิน 10 ปีละต้องกะเรียนอยู่สวนนัน
comment71:ตอนผมเรียนไม่มีเลยนะแบบนี้ รร.เองก็แจ้งนักเรียนตลอดว่าห้ามผู้ปกครองจอดส่งแบบนี้

หน้ารร.มีตำรวจมาคอยโบก แล้วก็มีนักเรียนผลัดเวรกันมาเปิดประตูรถให้รถไปเร็วๆ
comment72:อยู่ย่านนั้น ใช้ถนนแถวนั้นบ่อย ตั้งแต่เรีบนมัธยม จนขึ้นมหาลัย ขอบอกเลยนะคะ ชินค่ะ
เลี่ยงก็ไม่ได้ "เงินชนะทุกสิ่งจริงๆ"
comment73:ฝากถนนเส้นหน้าโรงเรียนราชวินิตมัธยม ลากยาวไปหน้าโรงเรียนละอออุทิศ ม.สวนดุสิต จอดกันกินเลนส์ไป 1 เลนส์เลย
comment73-1:เส้นนั้นราชวินิตประถมครับ ราชวิตมัธยมอยู่ทำเนียบ
comment74:บ้านผมอยู่แถวๆนั้น ผมเอื่อมระอามากบอกตรงๆ ตำรวจก็ติดปายประกาศซะอย่างดี ว่าจะล๊อคล้องั้นงี้ สรุปเหมือนเดิม ติดไปทำไมก็ไม่รู้ 
ผมไม่ฝากถึงใครอะไรทั้งนั้นและตอนนี้ เบื่อมาก ระอา วันดีคืนดี รถสวนเลนมา 2 เลนบางวัน 3 เลน จอดรับลูกอีก 2 เลน เหลือเลนวิ่งแค่เลนเดียวบางวันสวนกันเลย ติดแบบกระดิกไม่ได้ต่างคนต่างจะไป บรรไลเลยที่นี้

เวลา 4 โมงเย็น - 1 ทุ่มเป็นไปได้อย่าผ่านมาเส้นนี้เลยบอกตรงๆ ติดเป็นชั่วโมงๆ
comment75:เราก็มีเส้นทางที่ต้องผ่านทางนั้นทุกวันเพื่อกลับบ้าน เป็นไรที่แย่มากค่ะ รถติดมากๆอยากให้ทางร.ร.นั้นช่วยเห็นใจคนใช้รถใช้ถนนคนอื่นบ้าง 
ติดโคตรๆแต่ละวัน มีแต่ผู้ปกครองเห็นแก่ตัว งานการไม่ต้องทำหรอคะจอดไดก้ทั้งวัน ก็เข้าใจว่ามีเงิน แต่แบบจิตสำนึกนี่ต่ำมาก
ประสาทจะ- ยิ่งฝนตกนี่โอ้ยสุดเหลือทนมากค่ะไม่ขยับเลย อยากให้ทางร.ร.นั้นหรือหลายๆร.ร.เข้ามาเห็นกระทู้นี้และปรับปรุงนะคะ

ป.ล. ขออภัยหากมีคำหยาบไปบ้าง #จากใจคนที่เบื่อมากๆ
comment76:แล้วจะจัดการปัญหาได้อย่างไร ???
แจ้ง บก 02 จะช่วยอะไรได้ไหม
comment77:แก้ยากสำหรับที่นี่ครับ โรงเรียนนี้มีคนใหญ่ๆโตๆจบไปเยอะ ใครทำอะไรเขาไม่ได้แม้ตำรวจ  ร.ร.เขามีpowerเยอะ มีอย่าเดียวต้องทำใจ
comment78:เสนอ ทำ shuttle bus ได้มะครับ

จุดขึ้นที่ สายใต้ทั้ง สายใต้ใหม่ และสายใต้เก่ากลางๆ (ตรงปิ่นเกล้า)
ตรงนั้นมีที่จอดเหลือเฟือ
รถก็ของโรงเรียนนั่นแหละ เพราะเก็บไปครั้งแรกก็คนละ 200,000 แล้ว

เวลาปิดเทอมของ โรงเรียนนี้ ถนนโล่งมาก

ปล ผมเตรียมเงินให้ลูกเรียนโรงเรีนนนี้แหละ
comment79:เคยพาแฟนไปหาหมอแถวนั้น เจอตอนแรกก็ผงะค่ะ คือจอดแบบเห้ย......ถนนนี้เค้าทำไว้ให้กรุมาจอดรับลูก ไม่พอลามเข้าไปยันที่จอดในวัดระแวกนั้นอ้ะค่ะ แล้วรถก็ติดมหาสาร คือหมดคำจิพูดจริงๆ
comment80:เคยไปฝึกงานที่หอสมุดแห่งชาติ ต้องผ่านทางนี้ทุกวัน 
ยอมเดินจากหอสมุดไป-กลับแยกวชิระ ทุกวัน เพราะรถติดแบบสุดๆ
ขนาดเดิน บนฟุตบาทยังเต็มไปด้วยแผงขายของ บีบทางเดินเหลือนิดเดียว
พอเดินผ่านมาได้ ความรู้สึกแบบ เฮ้อ หลุดพ้น
comment81:เชื่อว่า  ทางโรงเรียนเองก็พยายามอย่างเต็มที่แล้วคับ  เพราะผลกระทบ  มันกระทบถึงครูอาจารย์ที่สอนในโรงเรียนนี้ด้วยน่ะ
แต่  คนเรา......เอาแน่ไม่ได้คับ....พวกสันดานก็แยะ
comment82:นครสวรรค์ก็มี จอดมันคับซอยสามเลนเหมือนกัน
comment83:มันต้องเตรียมตัวให้พร้อม จอดแล้วพร้อมลงจากรถให้ไว อย่าอ้อยอิ่ง ถ้าหน้าโรงเรียนมันเต็ม ก็จอดเลยไปซักหน่อย ให้ลูกหลานเดิน สัก 100-300เมตร เด็กมันคงไม่เสียชีวิตหรอกมั้งครับ ไม่เข้าใจเหมือนกันว่าทำไมต้องจอดส่งแม่มตรงหน้าประตูโรงเรียน หรือจะให้ดี โรงเรียนควรมีนโยบาย จัดรถรับส่งนักเรียนที่ปลอดภัยต่อเด็กจริงๆ ก่อนจะมาสมัครเรียนก็ให้ลงชื่อยินยอมเลยว่าจะให้บุตรหลานโดยสารรถรับส่งนักเรียน ถ้าไม่ยอมก็ไปเรียนที่อื่น ผมนี่โดนทั้ง นานาชาติ(ติดมากๆ) อัสสัมชัญ กรุงเทพคริสเตียน เซนโจเซฟคอนแวน สัจจะพิทยา โชคดีนะที่ผมทำงานอยู่บ้านแล้ว แฟนผมปัจจุบันก็ปั่นจักรยานไปทำงาน ไม่งั้นไปสายตลอด เพราะรถติดรอบๆ ที่อยู่เลย โดยเฉพาะ ชูบิวรี่ ทำรถติดมากๆ
comment84:เราก็เดือดร้อน ต้องผ่านหน้ารร.นี้ให้ได้ก่อน 7 โมงเช้า แต่ตอนเย็นให้ทุ่มนึงก็ยังติด ติดหนึ่บมาตั้งแต่ศรีย่าน กว่าจะหลุดจะพ้น นั่งแช่นานอย่างกะนั่งไปกลับชลบุรี 

เช้าๆ ก็รถเข้าซอย ตร.ปล่อยแต่รถเข้าซอย รถทางตรงไปแยกซังฮี้ไม่ปล่อยเลย จนวันนั้นคนขับรถเมล์ทนไม่ไหวตะโกนว่าเลยว่า "ปล่อยแต่รถเข้าซอย คนที่ยืนบนรถเมล์นี่เขาก็สายเหมือนกัน"

เช้าก็อย่างละเข้าไปส่งลูกๆ หลานๆ ในซอย เย็นก็ฝั่งเข้าเทเวศน์ จอดกันอย่างในรูปนี่เลย มาจอดรอกันตั้งกะบ่าย ยาวไปๆ ยัน6โมง ทุ่มนึง 
"ความเกรงใจไม่มีในสมบัติของผู้ดี"จริงๆ
comment85:ฝากถึง อีกที่สิครับ จากฝั่งธนฯ ไปทางสะพานตากสิน ถึง สาธร ติดโรงเรียนหนึ่ง 
รถผู้ปกครองจอดคร่อม 2-3 เลน บ้างครั้ง เหลือเลนขวาเลนเดียว 
แถมมีคุณตำหนวด อำนวยความสะดวกในการจอดคร่อมด้วย

ผู้ปกครองจอดส่งบุญหลาน บ้างราย หอมกัน กอดกัน โบกมือบายๆ กว่าจะออกได้(น่าจะทำกันตั้งแต่ในรถนะครับ)
ที่แย่สุด คือเดินเข้าไปใน รร. เพื่อทานอาหารเช้ากับบุญหลาน กันเลย
comment86:มักง่ายกันมาก เป็นกันแทบทุกโรงเรียน
comment87:มาดูแถว รร คอนแวนต์บ้างมั้ย ไม่ต่างกันเลย แย่มากๆ
comment88:ขอเท็จจริงคือ ไม่มีใครสามารถจอดรถรับ-ส่งบุตรหลาน จอด 2-3 เลน บนถนนได้ เนื่องจากผิดกฎหมาย  ซึ่งเจ้าหน้าที่ตำรวจจราจรคงไม่ยอม

ผู้ปกครองแค่หยุดรถรับส่งบุตรหลานตามสิทธิทางกฎหมายเท่านั้น  ซึ่งการหยุดรถรับส่งบุตรหลานนั้น ผู้ปกครองไม่ได้ทำผิดกฎหมาย ไม่ได้ทำผิดจารีตประเพณี ไม่ได้ทำผิดขนบธรรมเนียมประเพณีอันดีงามของสังคม อีกทั้งไม่ได้บาปหรือผิดตามหลักศาสนาอีกด้วย

แต่การมีเจตนาหรือมีความจงใจที่กล่าวเท็จหรือใส่ร้ายบุคคลอื่นให้ได้รับความเกลียดชังต่างหากที่ทำผิดกฎหมาย ทำผิดจารีตประเพณี ทำผิดขนบธรรมเนียมประเพณีอันดีงามของสังคม อีกทั้งบาปและผิดตามหลักศาสนาอีกด้วย

เจ้าหน้าที่ตำรวจจราจรไม่อนุญาตให้จอดรถในบริเวณ แต่อนุญาตให้หยุดรถรับส่งบุตรหลานตามสิทธิทางกฎหมายเท่านั้น ซึ่งในบริเวณนั้นไม่ใช่เขตห้ามหยุดรถ

ทุกคนมีสิทธิ หน้าที่ และเสรีภาพ ตามที่กฎหมายบัญญัติไว้ 
พลเมืองที่ดีต้องเคารพสิทธิ หน้าที่ และเสรีภาพ ของบุคคลอื่นด้วย
comment88-1:ไม่ทราบว่าพูดถึงเรื่องอะไร ดูลอยๆ ชอบกลครับ
comment88-2:คนที่เห็นแก่ตัว คือคนที่ไม่เคารพในสิทธิ หน้าที่ และเสรีภาพ ตามกฎหมายของบุคคลอื่น
comment88-3:ต้องอ่านสามรอบ งงว่าจะสื่ออะไร คือจะบอกว่าไม่ได้จอด แต่แค่หยุดรถรับส่งเลยไม่ผิด

ถ้าตามข้างบนนี้ เราว่าความคิดแบบนี้น่ารังเกียจ การหยุดก็ทำให้การจราจรสะดุด เกิดการติดขัดได้ จึงทำให้ผู้ที่ขับรถผ่านทางนั้นเดือดร้อนค่ะ สิทธิและเสรีภาพ ทุกคนมี แต่ต้องอยู่ในขอบเขตด้วย น่าเบื่อคนที่อ้างแต่สิทธิของตัวเอง เห็นแก่ตัว

**แก้คำผิด
comment88-4:การที่มีความคิดเห็นว่า ไม่เห็นด้วยการหยุดรถรับส่งบุตรหลานที่ไปเรียนหนังสือหน้าโรงเรียน คุณช่วยคิดหน่อยครับว่าคุณเป็นคนที่เห็นแก่ตัวหรือไม่? ความคิดเห็นคุณน่ารังเกียจหรือไม่?
บิดามารดาคุณเคยหยุดรถรับส่งใครบนถนนหรือไม่? บิดามารดาคุณเคยขึ้นลงรถแท็กซี่บนถนนหรือไม่?
comment88-5:ถ้าเคยก็ต้องยอมรับว่าทำผิด ทำไม่ดี ไม่ใช่คิดว่ามันทำได้ แล้วมาอ้างสิทธิ หรือเสรีภาพ ถ้าพ่อแม่เราทำหรือเราทำ ก็คือมันผิด ยอมรับไปซะก็จบ ไม่ใช่ดันทุรังหาว่าคนนั้นทำได้ คนนี้ทำได้ มันก็เลยทำกันไม่จบจนคนอื่นเดือดร้อนกันไปหมด ทำไม่ดีก็แก้มั้ย ไม่ใช่มาหาคนผิด เพื่อตัวเองจะได้ดูดีขึ้น...คนผิดแก้ไข จนอะไร มัวแต่แก้ตัว งงมาก ปัญญา
comment88-6:การหยุดรถรับส่งบุตรหลานที่มาเรียนหนังสือหน้าโรงเรียนของผู้ปกครองเป็นสิทธิที่ทำได้ภายใต้กฎหมาย 
ถ้าผู้ปกครองทำผิด เจ้าหน้าที่ตำรวจจราจรก็คงต้องจัดการดำเนินคดีตามกฎหมายแล้ว

ต้องขอขอบคุณเจ้าหน้าที่ตำรวจจราจรที่ปฎิบัติหน้าที่อำนวยความสะดวกในการจราจรด้วยครับ

การห้ามผู้ปกครองหยุดรถรับส่งบุตรหลานถือเป็นการละเมิดสิทธิตามกฎหมาย

สิ่งสำคัญคือบิดามารดารวมทั้งครูบาอาจารย์ต้องช่วยกันอบรมสั่งสอนในเรื่องการการเคารพในสิทธิของบุคคลอื่นตามกฎหมายด้วย
comment88-7:หยุดรถได้ ชะลอรถได้ ไม่ใช่สิ่งผิดกฏหมายอันนี้จริงค่ะ

แต่ถ้ารถซัก 300 คัน ชะลอหรือหยุด พร้อมๆกัน หรือ ในเวลาไล่เลี่ยกันล่ะ
ผลกระทบลูกโซ่ต่อสังคมก็คงไม่ใช่เล็กๆแล้วล่ะ และที่สำคัญเหตุการณ์ดังกล่าวไม่ได้เกิดแค่เลนเดียว
ทำให้รถที่ไม่ต้องการจะชะลอ หรือ หยุด ก็ต้องมาติดไปด้วย รถก็สะสมกันเข้าไปอีก 
เหตุการณ์ดังกล่าวนี้จะไม่เกิดขึ้นนะ ถ้าใช้รถกันในวิสัยปกติ ไม่ใช่เอาเป็นร้อยไปชะลอความเร็วกับที่จุดนั้นจุดเดียว

ว่าแต่มองไม่ออกจริงๆหรอคะว่า ชาวบ้านเขาเดือดร้อนเพราะอะไร และจากตรงไหนน่ะ
ลองคิดเป็นซอยบ้านตัวเองอยู่ตรงนั้นดูนะคะ แล้วถ้ามีรถมาชะลอแบบนี้เป็นจำนวนยังงี้ทุกวัน 
สิ่งที่น่าจะเกิดขึ้นจะมีอะไรบ้างน่ะ
comment88-8:ผมเคยมีบ้านหลังหนึ่งอยู่ซึ่งวันหนึ่งก็มีห้างสรรพสินค้ามาตั้งใกล้บ้าน ห่างจากรั้วบ้านผมไม่ถึง 10 เมตร ผมยอมรับว่าเดือดร้อนแต่ผมไม่เคยว่ากล่าวใคร ผมเคารพในสิทธิตามกฎหมายของบุคคลอื่น ผมมีนำ้ใจ ไม่เห็นแก่ตัว
คนใช้รถใช้ถนนควรเป็นคนมีนำ้ใจ ไม่เห็นแก่ตัว
comment88-9:ก็รู้นี่คะว่า คนอื่นเขาเดือดร้อน  
แล้วคิดว่า ความเดือดร้อน มันเกิดขึ้นมาจากไหนหรอคะ
อยู่ดีๆ มันเกิดขึ้นมาเองตามธรรมชาติ หรือ มันมีคนทำให้เกิด ล่ะคะ

ความเดือดร้อนที่คนอื่นได้รับนี่ คิดว่า ถ้ามีคนทำให้เกิด อะไรคือสาเหตุได้บ้างคะ
แล้วคนที่เดือดร้อน นอกจากจะต้องทนแล้ว เขาทำอะไรได้บ้างคะ เพื่อแก้ไขปัญหา
และคิดว่า มันเป็นหน้าที่ของคนเดือดร้อนไหมคะ ที่จะต้องมีน้ำใจทุกกรณี เพื่อให้คนทำให้เดือดร้อนสบายน่ะ

แล้วถ้าคิดว่า ตนเองเป็นคนหนึ่งที่ทำให้คนอื่นรู้สึกเดือดร้อน พอคิดแบบนั้นแล้วมีความรู้สึกยังไงบ้างหรอคะ
เคยคิดจะช่วยเหลืออะไร คนที่เดือดร้อนบ้างไหมคะ หรือ เรียกหาแต่น้ำใจอย่างเดียว
เคยคิดไหมคะว่า ตนเองคาดหวังชุมชนยังไง แล้วชุมชนคาดหวังกับตัวต้นเหตุความเดือดร้อนยังไงน่ะ

ไม่มีอะไรมากค่ะ  แค่คิดว่า จิตสำนึกสาธารณะ คุณธรรม จริยธรรม 
เรื่องพื้นฐานพวกนี้ถ้าผู้ปกครองยังเป็นต้นแบบที่ดีให้ลูกไม่ได้ 
ต่อให้อยู่สังคมแบบไหน ก็ไม่น่าจะช่วยได้มากค่ะ เพราะมีตัวอย่างครอบครัวให้เดินตามอยู่ทุกวัน
อันที่จริงช่องโหว่กฏหมาย ก็ไม่ได้สำคัญกว่าจิตสำนึกหรือคุณธรรม 
แต่ก็คงขึ้นกับว่า แต่ละบ้านจะเลี้ยงดูโดยให้น้ำหนักเทไปแบบไหนล่ะนะ
แล้วจะย้อนมองดูที่ตัวเองว่าเป็นพลเมืองดีหรือยัง หรือ จะมองดูว่าสังคมมันไม่มีน้ำใจ 
ก็ขึ้นกับทัศนคติแต่ละบ้านอีกน่ะแหล่ะ เพียงแค่ว่า สอนยังไงลูกหลานก็ออกมาเป็นแบบนั้นล่ะ

เห็นด้วยค่ะว่า คนใช้ถนนควรมีน้ำใจ ไม่เห็นแก่ตัว แล้วทำไมถึงเอาถนน 2-3 เลน ไปขับชะลอกันซะหมดแบบนั้นล่ะคะ
เคยคิดจะมีน้ำใจ ไม่ยึดเลนไปขับแบบนี้กันไหมคะ เพราะปกติขับรถกลับบ้านคงไม่ได้ขับแบบนี้หรอกเนอะ

เริ่มเลยค่ะ เริ่มมีน้ำใจต่อผู้ใช้ถนนกันตั้งแต่วันนี้เลยค่ะ  คนขับรถปกติ เขาจะได้ใช้ถนนหนทางกันอย่างที่มันควรจะเป็น
แทนที่จะเรียกหาน้ำใจจากคนอื่น  คุณก็เป็นฝ่ายให้น้ำใจคนใช้รถใช้ถนนก่อนเลยค่ะ แล้วต้นเหตุความเดือดร้อนของสังคมจะหายไป
เพราะถึงคนอื่นหรือชาวบ้านแถวนั้นจะให้น้ำใจกับคุณนะ มันก็ไม่สามารถช่วยแก้ไขรถติดตรงจุดนั้นได้น่ะค่ะ 
ดังนั้นน้ำใจการใช้รถใช้ถนน จากพวกคุณสำคัญกว่ามาก เพราะมันช่วยแก้ไขปัญหารถติดที่ชาวบ้านเผชิญได้ค่ะ
comment88-10:ที่จริงการใช้รถยนต์ มันสร้างความเดือดร้อนให้ผู้อื่นในโลกนี้จริงๆ เราสร้างมลภาวะให้โลก ทั้งมลภาวะทางอากาศ ทำให้เกิดควันพิษ ทำให้โลกร้อน เกิดปรากฏการณ์เอลนิโย ฝนไม่ตกต้องตามฤดูกาล ทั้งมลภาวะทางเสียง อีกทั้งทำให้เกิดปัญหาการจราจรติดขัด มีปัญหาทางด้านสุขภาพตามมา ไหนจะปัญหาอุบัติภัยทางถนน ซึ่งเป็นสาเหตุการเสียชีวิตเป็นอันดับแรกของประเทศเรา คนที่เดินเท้าต้องเสียชีวิตเพราะถูกรถชนมากมายในโลกนี้
หลายคนในโลกนี้ไม่มีความจำเป็นต้องใช้รถยนต์ แต่กลับต้องรับผลกระทบจากคนที่ใช้รถยนต์
พวกเราเป็นคนที่เห็นแก่ตัวกันหรือไม่? 
ผมคิดว่าเราควรเลิกการใช้รถยนต์กันครับ เมื่อเราเลิกใช้รถยนต์ จะทำให้การจราจรไม่ติดขัดหน้าโรงเรียนและหน้าห้างสรรพสินค้าด้วย
comment88-11:ค่ะ เห็นด้วยค่ะ เพราะปกติทั้งบ้านเราไม่มีใครขับรถอยู่แล้ว เลยพึ่งพาระบบสาธารณะกันมาตลอดชีวิตเลย 
ถ้ารถบนท้องถนนหายไป เหลือแต่รถสาธารณะก็คงเดินทางได้ไวขึ้นเหมือนตอนน้ำท่วมใหญ่น่ะค่ะ 
จากที่เคยเดินทางไปไหนๆเป็น 2 - 3 ชั่วโมง กลับใช้เวลาไม่ถึงชั่วโมงก็ถึงแล้ว คือ ปลื้มปริ่มมาก นี่หรือกรุงเทพ

บ้านในกรุงของเรานี่ สมัยเด็กก็นั่งรถโรงเรียน ต่อมาเดินไปเรียนค่ะ ตั้งกะ ป. 2 เพราะย้ายมาใกล้บ้านเดิน 15 นาทีก็ถึง
ปัจจุบันเดิน 10 นาทีก็ถึงป้ายรถเมล์ 15 นาทีถึง BTS สะดวกกว่าด้วย ถ้าเอาสะดวกหน่อยก็ taxi ค่ะ
ถึงจุดหมายก็ไม่ต้องหาที่จอดรถด้วยน่ะ  ไม่ต้องทะเลาะเรื่องที่จอดรถกับใครเพราะไม่มี 
หลานๆก็ขึ้น BTS ไปเรียนกันค่ะ ลงแถวอโศก เดินต่ออีกนิดก็ถึงล่ะ แต่ตอนเล็กหน่อยก็ขึ้นรถโรงเรียนกันน่ะ

ก็ไม่ค่อยเดือดร้อนอะไรนะ เพราะตายายก็ใช้วิถีชีวิตแบบไม่มีรถส่วนตัวมาตลอด 
สมัยก่อนนี่พายเรือในคลองไปไหนๆด้วยซ้ำ ทุกวันนี้มีรถโดยสารยิ่งสะดวกกว่าเดิมเยอะเลย 
แถมถนนก็ตัดผ่านไร่ของครอบครัวอีกตังหาก  จากไร่ที่มีไว้ปลูกข้าว ก็กลายเป็นที่ดินมีมูลค่ามหาศาล
ถนนก็เยอะ ที่จริงไปไหนๆก็ไม่ได้ใช้เวลามากนะ แต่มันติดตรงรถเยอะนี่ล่ะ แล้วติดทั้งวันทั้งคืนเลย

ปัจจุบันก็เลือกย้ายมาเช่าห้องใกล้ที่ทำงาน รวมน้ำไฟก็ตกหมื่น เพราะไม่ชอบการเดินทางด้วยรถนี่ล่ะคะ 
เลือกเช่าแบบ เดินไปทำงานได้เลยน่ะ สบายดี คิดอีกแง่ก็ลดมลภาวะโลกดีนะ 

จะใช้ก็แต่รถมอไซด์ใช้แค่ที่บ้านในสวนที่ต่างจังหวัดค่ะ ให้น้องชายขับให้น่ะ 
แต่ที่นั่นก็ถนนว่างจนชาวบ้านเอาฝูงวัวมาเลี้ยงบนถนนกันเลย ขับๆไปเจองูข้ามถนนนี่ก็เรื่องปกติ
เรื่องกรีนรักษ์โลกนี่ บ้านที่ไร่เรานี่กรีนนะคะ เพราะใช้ไฟฟ้าจากแผงโซล่าเซลล์ทั้งหลังเลยน่ะ
comment88-12:ใช้ไฟฟ้าจากแผงโซล่าเซลล์ดีแล้วครับ เพราะ ไฟฟ้าจากน้ำมัน ก๊าซธรรมชาติ ถ่านหิน เขื่อนก็สร้างความเดือดร้อนให้สิ่งมีชีวิตบนโลกนี้เดือดร้อนมากมาย 
เขื่อนที่ผลิตกระแสไฟฟ้าก็ทำลายป่าไม้ ทำลายแหล่งที่อยู่ของสัตว์ป่า
ไฟฟ้าจากถ่านหินก็ทำให้เกิดมลภาวะ
ไฟฟ้าจากนำ้มันและก๊าซธรรมชาติก็ทำให้เกิดมลภาวะ
เราควรเลิกใช้ไฟฟ้ากันเถอะครับ เพื่อจะไม่ให้มีใครเดือดร้อน
comment89:แปะเจี้ยหลักแสน
โต๊ะจีนอีกปีหลายหมื่น
ค่าเทอมต่างหาก โรงเรียนเอกชนแห่งนี้มันคงเรียนออกมาเเล้วเป็นเทพบุตรกัน
อุ๊ปป ๆๆๆ เงินเยอะถึงจะเรียนที่นี้ได้จริง หุหุหุหุ
comment90:ปัญหาจราจรแก้ได้ เริ่มต้นจากแก้สันดานคน
comment91:คนพวกนี้เห็นแก่ตัว  ทั้งโรงเรียนและผู้ปกครอง
comment92:คงได้แต่ตั้งกระทู้ละก็ปล่อยให้หายตามเวลาเช่นเดิม

การที่คนคนนึงจะมีจิตสำนึกได้นี่ยากเหมือนกัน ใช่ว่าจะมีกันทุกคน หึหึ
ตัวเอง ลูกตัวเองสบายพอ คนอื่นช่างหัวมัน
comment93:ไม่มีใครแก้ได้หรอกครับ ไม่เชื่อดูรายชื่อศิษย์เก่าสิครับ ทุกรัฐบาลอ่ะ
comment94:สักวันเมื่อ "พลเมืองสุจริต" อดทนไม่ไหว พวกจอดรถเอาเปรียบผู้อื่น อย่ามาโวยวายนะ
กฎจราจร มีไว้ให้คนเคารพปฏิบัติตามเท่านั้น ส่วนพวกอื่น ก็ไม่เห็นมีใครทำอะไร

title:เรื่อง sms ขยะที่แอบคิดเงินเราโดยที่เราไม่รู้ตัวว่าสมัครไปตอนไหน(ผมใช้ทรู) ผมอยากสู้กับพวกนี้
comment:ผมทราบว่าอาจไม่ใช่เงินมากมายสำหรับหลายคน เดือนละแค่ไม่กี่ร้อย แต่ในยุคนี้ วิธีการหากินแบบนี้ หากินโดยที่เหยื่อ ไม่ได้รับรู้และยินยอม วิธีการสกปรกขึ้นทุกทีในการทำให้เราสมัคร ผมว่าการหากินหน้าด้านๆแบบนี้ไม่น่าเกิดขึ้นในยุคนี้เลยยุคที่หน่วยงานรัฐ รับฟังชาวบ้านมากขึ้น ผมขอถามผู้รู้ดังนี้ครับ 
 1. ผมเองใช้ทรูผมไม่รู้ตัวเลยว่าผมไปสมัครบริการ sms  เหล่านั้นตอนไหน ผมนึกไม่ออกจริงๆว่ามันใช้วิธีไหนบ้างที่ทำให้เราติดกับดัก(ผมมั่นใจว่าไม่ได้ไปกดสมัครแน่ๆ)

2. ผมรู้หลายคนอยากสู้ให้เกิดความเป็นธรรม แต่แน่นอนเรื่องๆเหล่านี้ยังคงเกิดขึ้นได้อยู่ แสดงว่าแทบไม่มีทางเอาผิดขบวนการนี้ได้เลยหรอ

3. ถ้าผมต้องการจะเอาผิดให้ได้ (ไม่ใช่เพื่อตัวเอง แต่เพื่อหลายๆคนที่ต้องตกเป็นเหยื่อ) ผมจะสู้หรือร้องเรียนทางไหน หน่วยงานไหนได้บ้างที่จะรับและดำเนินการอย่างจริงจัง

4.เรื่องนี้มีความเป็นไปได้ไหมที่ทนายสงกรานต์ จะรับทำเรื่องนี้

ปล. ขอบคุณล่วงหน้าทุกความเห็นครับ																																	   แก้ไขข้อความเมื่อ 1 มกราคม 2560 เวลา 16:22 น.
comment1:ขอบคุณแทนเพื่อนๆสมาชิกด้วยครับ
comment2:รอคนมาตอบ
comment3:สมัยนี้กระแสสังคม ช่วยกันกดดันเรื่องที่ไม่เป็นธรรมให้เกิดความเป็นธรรมได้ ผมตั้งกระทู้นี้มิได้อยากดัง มิได้อยากได้เงินคืน ผมมองว่าขบวนการนี้ ล่อลวงให้เราเสียทรัพย์โดยที่เรามิได้เต็มใจ และนี้ไม่ใช่เรื่องที่เราจะต้องมานั่งยอมรับให้ขบวนการนี้ใช้ช่องทางนี้หากินได้อีกต่อไป นี้ไม่ใช่เรื่องที่เกิดขึ้นกับคนไม่กี่คนนะ และเรื่องนี้ความเสียหายรวมๆกันน่าจะมากมายอยู่ที่เดียว
comment4:ผมขอรับดูแลท่านสมาชิกหมายเลข 3028571ใหัครับ ขอทราบเบอร์โทรศัพท์ใช้งานแจ้งผมทางหลังไมค์ เพื่อขอตรวจสอบให้ครับ
comment4-1:ไม่ต้องเลย  ตรวจสอบให้เฉพาะคนที่ร้องเรียนเท่านั้นรึ?
comment4-2:แล้วปล่อยให้พวกสมัคร บริการเสียตังแบบนี้ออกมาได้ไง นอกจากจะไม่เห็นด้วย ทำให้เสื่อมเสีย ลองให้ญาติพี่น้อง ของ ทรูโดนเองม้าง ค่อยมาแก้ไขหรือไง
comment5:ลองพยายามดูครับ แต่บอกตรงๆว่ามันซับซ้อนพอสมควรแล้วที่สำคัญคือ จขกท ไม่รู้ด้วยซ้ำว่าโดนเมื่อไหร่ โดนยังไง
comment6:กฎหมายบ้านเรา คง อ่อนมาก
อำนวยความสะดวกให้ พวกขายบริการนี้ ทำได้ง่าย
ลองบังคับ ให้ ส่งเอกสาร มาให้ เซ็นชื่อก่อน ส่งกลับไป
ค่อยใช้บริการได้ สิ
มันคงตายห่ หมด แน่นอน ไอ้คนชั่ว เหล่านั้น
comment7:สงสัยต้องพึ่งทนายสงกรานต์
comment8:ผมเข้าใจว่า มันน่าจะเอาผิดได้ยาก ขนาด กสทช ยังทำได้เต็มที่แค่ให้ป้องกันที่ปลายเหตุโดยกด *137 โทรออก กสทช.ชี้โทษ ส่งsmsหลอก ผิดอาญาคุก5ปี เห็นเคยประกาศไว้ ถ้ามีเจตนาปกปิดเงื่อนไขดังกล่าวมาตั้งแต่ต้นจนได้เงิน อาจเข้าลักษณะความผิดอาญาเรื่องฉ้อโกง จำคุกไม่เกิน3ปี หรือปรับ6000หรือทั้งจำทั้งปรับ หรือกรณีฉ้อโกงต่อประชาชน คุกไม่เกิน5ปี ปรับไม่เกินหมื่น 

เมื่อ กสทช เคยประกาศ จะจัดการเรื่องนี้ แต่ณ.พศ นี้ก็ยังเกิดเรื่องแบบนี้อยู่
comment9:อีกคำถามครับเราพอมีวิธีรู้ โครงสร้างของ บ. ที่จัดส่งsms เคยเห็นกรณีของบ.inn เห็นเพจดราม่าเคยเอามาลงกรณีแบบนี้ แต่หลายปีมาแล้วนะครับ
comment10:เคยโดนมาตลอด หลายปี เดือนละมากบ้าง น้อยบ้าง
ตอนนี้ ใครหักเงินผม ผมไม่สนใจ ผมทวงเอาคืน
จากบริษัทผู้ให้บริการ ผมถือว่า ผมเติมเงินเข้าบริษัท
แต่บริษัทปล่อยให้คนอื่นมาหักไป ไปตามมาคืนผม
อ้างว่าผมสมัครรับคลิปเอง รับเพลงเอง 
ผมไม่ยอม จะรับอะไรทำไม เข้าเนตเลือกดูได้อยู่แล้ว
เอาเป็นว่า ถ้าโดนหักโทรไปทวงเอาคืน ผมโทรทวง
ทุกบาททุกสตางค์ ที่ผมไม่ได้ใช้ และ โดนหักไป
ทวงทางคอลเซ็นเตอร์นั่นแหละ ไม่ต้องไปทวงคนอื่น
บอกเลยถ้าไม่ให้ จะลุยถึงที่ทำการ ขอพบผู้บริหาร
comment11:ดีใจครับที่มีคนอยากสู้ เห็นด้วยครับ อยากให้ทุกคนช่วยกันรณรงค์ให้มันเป็นรูปเป็นร่าง เพื่อคุ้มครองสิทธิของผู้บริโภคทุกคน ไม่ว่าจะเป็นเรื่อง sms ปล้นเงิน หรือการยื้อย้ายค่าย เอาเลยครับ
comment12:ขอเล่าในเคสของผมนะครับ เครื่องมือถือผมน่าจะติดมัลแวร์ หรือโทรจันอะไรประมานนี้
มันทำเสมือว่า เราสมัครเอง โดยส่ง sms ออกจากมือถือของเรา ทั้งๆ ที่เราไม่ได้เป็นคนทำ คือ ถ้า call center เช็คก็จะบอกว่า เราสมัครเอง นะครับ เพราะมันส่ง sms ออกเองเลย ดีที่เป็นคนช่างสังเกตุ เลยกดยกเลิก ผ่าน *137

ในความคิดของผมนะครับ น่าจะออกกฏว่า บริการเสริมเหล่านี้ ต้องสมัครผ่านเอกสาร ที่ Shop เท่านั้น ครับ น่าจะช่วยได้พอสมควร
comment13:เป็นเหมือนกันครับ กดยกเลิก *137 ปุ๊บ สักครู่สมัครให้ใหม่อัตโนมัติ แต่ดีนะ ผมไม่เติมเงินไว้ มันเลยหักไม่ได้
comment14:การส่งข้อความหลอกลวงถือว่าผิด พรบ. คอมพิวเตอร์อยู่แล้ว กสทช. ไม่เคยพูดถึงประเด็นนี้เลย อย่างเช่นข้อความที่ส่งมาว่าได้รับการเติมเงินเท่านั้นเท่านี้ สนใจกด xxx มันคือกับดักให้โทรไปสมัครบริการเสริมทั้งนั้น
comment15:สมมุติหลอกเงินได้คนละ 100 บาท
100 คน ได้ 10,000
10,000 คนได้ 1,000,000
......
......
มันไม่ใช่ตัวเลขน้อยๆนะครับ
comment16:เพิ่งโดนจากดีแตกไปเหมือนกัน เล่นมือถืออยู่ดีๆ บอกว่าสมัครไรไม่รู้
โทรไปยกเลิกก็ไม่ติด  เลยใช้ *137 ระงับได้เลย  ไม่เข้าใจทำไมต้องทำให้ยุ่งยาก
ขืนมีอีกจะย้ายแล้ว ใช้มา 7 ปี  อยู่ๆ มาหลอกกินตังค์กันรำคาญมาก
comment17:เรามาร่วมมือกันไม่จ่ายค่าบริการส่วนนี้กันดีกว่า
comment18:จะมีล่ารายชื่อไหมครับ ว่าคนเค้าเดือดร้อนกับปัญหานี้ขนาดไหน
comment19:แล้วทำไม ผู้บริหาร CEO ของบริษัท TRUE corp.
ไม่รับรู้ รู้ร้อนรู้หนาว หรือทำ ทองไม่รู้ร้อน กับเจ้าsmsนี้
จะว่าได้หุ้นส่วนหรือไม่ (คงไม่น่ะ )
แค่เจ้าเล็กๆ ที่รับบริการส่งคลิปโป๋ ทำนายดวง
ทายผลบอล ลุ้นโชคทองคำ ประกันชีวิต คลิปนักศึกษาสาว

โอ้ย!! เยอะมากๆๆ มันมาเกือบทุก 10 นาที
คุณผู้บริหาร ทรู สถานะคุณเป็น บริษัท ยักษ์ใหญ่
ขอให้บริษัทคุ้มครองลูกค้า ดูแลและห่วงใย เหมือนการบินไทย รักคุณเท่าฟ้า!!
อย่าปล่อยให้ มือที่สาม(third party)
มาดักกินผลประโยชน์ของบริษัทคุณ นะครับ

ขอให้ระบบ ของบริษัทคุณ ไม่หักเงิน  ของลูกค้าคุณ  ง่ายๆ  สมฐานะบริษัท
ได้ไหมครับ.....
comment19-1:คือ แปลกเหมือนกัน พวกมัน
แอบดักเอาเบอร์โทรศัพท์ของเรา
ได้อย่างไรว่ะ  เราลงทะเบียนที่ทรู ไม่กี่วัน
มันก็มาแล้วหล่ะ ผมไม่เคยเชื้อเชิญ
ไม่เคยต้อนรับ และไม่เคยชอบรูปแบบโฆษณาคุกคามผู้บริโภค แบบนี้
comment19-2:บ.เลือกที่จะปกป้องได้ครับโดยการไม่จ่ายเงินให้ บ. พวกนั้น แต่ดูเหมือนจะไม่ค่อยสนใจทำให้เข้าใจได้ว่า...จากกรณีที่เพจดรามาเคยเอามาลงนะกรณีinn แย่มากจริงๆ
comment19-3:สวัสดีครับ ท่านสมาชิกหมายเลข 3576636
หากท่านสมาชิกไม่ได้รับความสะดวกจากการใช้บริการทรูมูฟ เอช ผมยินดีดูแลให้ครับ รบกวนท่านสมาชิกแจ้งหมายเลขโทรศัพท์ที่ใช้บริการ, ชื่อ-นามสกุลทางหลังไมค์ครับ
comment19-4:พ่อผมก็โดนเหมือนกัน เดือนหนึงก็เป็นพันบาท โดนมาหลายเดือนแล้ว โทรไปถามทุยมูฟก็บอกว่าเราไปสมัคร ก็งงว่าไปสมัครตอนไหน ห่วยจริงๆ หากินกับเงิน SMS ยยยยยยยยย
comment20:ผมว่ามันแย่ขึ้นเรื่อยๆนะวิธีการเนี่ย  ถึงขั้นไม่รู้เนื้อรู้ตัวว่าสมัครไปด้วยวิธีไหน แล้วเราต้องมาเดือดร้อนยกเลิกหลังจากเสียหายไปแล้วตีกินเนียนๆไปเรื่อยๆ กสทช ก็ดูเหมือนไม่แก้ที่ต้นเหตุหรือเข้มงวด เรื่องนี้เป็นเรื่องที่กระแสสังคมเท่านั้นที่จะช่วยได้ .....

ปล.ผมย้ำอีกทีไม่อยากปล่อยผ่านเลย ช่วยกันแนะนำวิธีกันมาครับ
comment21:ผมเคยเปิดเวบดูหนัง online ในมือถือเปิดปุ๊บลิ้งไปไหนไม่รู้ พอปิดป๊อปอัพเท่านั้นแหละ sms ส่งมาว่า ขอบคุณที่สมัครบริการ เป็นไงละ โทรไปยกเลิกไม่ทันด้วยเสียฟรี 10 บาท
comment21-1:สำหรับบริการเสริมต่างๆ โดยส่วนใหญ่จะเป็นของผู้ให้บริการภายนอกครับ ซึ่งมีการโฆษณาประชาสัมพันธ์หลากหลายรูปแบบ เช่น การร่วมสนุก, ร่วมชิงรางวัล , การทดลองใช้งานฟรี, การส่ง sms, ระบบเสียงอัตโนมัติ, การเข้าใช้งานเว็บไซต์, การเข้าใช้งาน Application ต่างๆ ซึ่งอาจมีผลต่อการสมัครบริการได้ครับ

หากต้องการให้ผมดูแลเพิ่มเติมด้านใด แจ้งหมายเลขโทรศัพท์ที่ใช้บริการ และรายละเอียดทางหลังไมค์ได้ครับ
comment21-2:ถ้ามันภายนอกคุณก็อย่ายอมให้มันมาหักเงินลูกค้าของคุณดื้อๆสิครับ เราเติมเงินไปก็เพื่อใช้บริการของบริษัทคุณเท่านั้น ไม่ได้จะเติมให้บริษัทอื่นครับ
comment21-3:คุณ 21-2 ครับ แล้วtrue เขาจะรู้ได้ยังไงครับ ว่าลูกค้าของ true คนไหนยินยอมให้หักหรือไม่หักเงิน
ในเมื่อคุณเขาไปใช้บริการเว็ปเหล่านั้นเอง 
 **ผมงงครับ**
comment21-4:ให้ลูกค้าบอกสิครับ
แล้วทรูบอกกับบ.พวกนั้นว่าลูกค้าไม่จ่าย อยากได้ก็ให้ไปทวงเอง ทำธุกิจไม่เป็นธรรมก็ต้องโดนแบบนี้
comment21-5:ลูกค้าจ่ายเงินให้ทรูก็คือให้ทรูครับไม่ใช่ให้คนอื่น เรื่องง่ายๆแค่นี้ทำไมบางคนไม่เข้าใจครับ กินปลาบ้างนะเผื่อจะฉลาดบ้าง
comment22:เราเจอกับตัวของมือถือค่ายยักษ์ใหญ่

มียอดค่าใข้จ่ายมาเก็บเดือนละ 300 บาทบวก vat ทุกเดือน
สอบถามกับ จนท เช็คดูบอกว่าเราสมัคร sms ของเว็บ xxx  คิดค่าบริการวันละ 10 บาท เรายืนยันหนักแน่นว่าไม่รู้จักและไม่ได้สมัคร

และที่สำคัญ ระบบเครื่อง mini 3 ของเรา เล่นเน็ตได้อย่างเดียว แล้วเราจะไปสมัคร sms ทำไม ไม่มีเหตุผล สมัครไปก็ไม่รู้จะเปิดดูยังไง
เราถามกลับว่า ทำไมระบบของค่ายมือถือปล่อยให้คนอื่นมาดูดเงินเราได้ ไม่คุ้มครองลูกค้าหรือ

เดือนแรก จนท ดูแลให้
หลังจากนั้นมาอีกทุกเดือน เป็นเวลา 5 เดือน ต้องโทรไปบอกว่าไม่จ่ายนะทุกครั้ง
ตอนนี้ปิดเบอร์ เปลี่ยนค่ายไปเรียบร้อยแล้ว
สบายใจดี
comment22-1:โดนเหมือนกันเลยค่ะ เป็นเบอร์ที่ใช้เล่นอินเตอร์เนตอย่างเดียวใน iPad จะไปโทรสมัครได้ไง
comment22-2:ผมใช้กับ ipad ก็โดน แค่คุณเผลอมือไปแตะโฆษณาเท่านั้นแหละ โดนครับ เพราะ true มันช่วยเชื่อมโยงเบอร์โทรในซิมให้บริษัทโจรปล้นเงินเราไปอีกที ทั้งๆที่ ipad มันโทรศัพท์และรับส่ง sms ไม่ได้ กว่าจะรู้ตัวก็ผ่านไปเกือบ 2 เดือนตอนมันมาเรียกเก็บเงิน

True ก็เอาแต่อ้างว่าทำไรไม่ได้ พูดมาได้ เลวมากๆ
comment23:ถูกต้องที่สุดเลยละครับเรื่องไม่รู้ว่าสมัครตอนใหน เงินที่มันกินไปเรียบร้อยแล้วโดยที่เราไม่รู้ตัว ถึงจะรุ้วิธีแก้ภายหลังแต่มันก็สายไปเสียแล้ว...
เพราะถ้ากดยกเลิกไปแล้ว มันก็ไม่มีของใหม่มากวนอีกแล้วละ แต่มันยังมีคนอีกมาก ที่โดนอยู่ที่ยังไม่รู้ตัวไง...
comment24:ถ้าเป็นไปได้อยากให้เพจดังต่างๆ ช่วยเล่นเรื่องพวกนี้หน่อย ถ้าขับเคลื่อนจนเกิดการเปลื่ยนแปลงได้ นับว่าได้ช่วยคนที่ยังไม่รู้ตัวอีกหลายคนที่ต้องมาเสียเงินฟรีๆ กับลูกเล่นที่ไม่ต่างจากการปล้น ปล้นคนละร้อยสองร้อยดูดเงินคนมากมาย รวมเป็นเงินมหาศาลมายาวนาน ควรช่วยกันหยุดวงจรนี้กันได้แล้วนะครับ
comment25:สวัสดีครับ ท่านสมาชิก
สำหรับบริการเสริมต่างๆ โดยส่วนใหญ่จะเป็นของผู้ให้บริการภายนอกครับ ซึ่งมีการโฆษณาประชาสัมพันธ์หลากหลายรูปแบบ เช่น การร่วมสนุก, ร่วมชิงรางวัล , การทดลองใช้งานฟรี, การส่ง sms, ระบบเสียงอัตโนมัติ, การเข้าใช้งานเว็บไซต์, การเข้าใช้งาน Application ต่างๆ ซึ่งอาจมีผลต่อการสมัครบริการได้ครับ

หากสมาชิกท่านใดไม่รับความสะดวกจากบริการเหล่านี้ หรือต้องการให้ผมดูแลเพิ่มเติมในด้านใด แจ้งหมายเลขโทรศัพท์ที่ใช้บริการ และรายละเอียดทางหลังไมค์ได้เลยนะครับ
comment25-1:เกิดจากผู้ประกอบการภายนอก แต่คุณเป็นผู้หักเงินส่งเขานี่ครับ ทำไมผู้ใช้ไม่เคยอนุญาตคุณหักเงินส่งเขาได้ล่ะ  เวลาธนาคารหักเงินส่งพวกคุณพวกผมต้องเซ็นต์ยินยอม แต่กรณี sms กินตังทุกค่ายเนี่ยใครเซ็นต์ยินยอมให้มายุ่งกับตังของพวกเรามิทราบครับ ช่วยตอบหน่อย ถามทุกค่ายนะไม่ใช่เฉพาะทรู
comment25-2:ถูก
comment25-3:ใช่เลยค่ะ เงินก็เสียฟรีให้ ทำไมแค่ sms พวกนี้ถึงจัดการไม่ได้ทุกค่ายเป็นหมด
comment25-4:ทางบริษัทสามารถดำเนินการให้ได้ตั้งแต่วันที่เปิดเบอร์ครับ โดยการบล๊อคการสมัครทุกๆ เวป และ SMS ครับ ถ้าลูกค้าท่านใดที่ต้องการเปิดใช้บริการจริงๆ ให้โทรไปเปิดเบอร์ได้ที่ CC ก็จะสามารถป้องกันปัญหาได้ทั้งหมด ผมเสนอวิธีไว้แต่เพียงเท่านี้นะครับ เชื่อว่าทางทรูสามารถนำไปปฏิบัติได้ไม่ยาก อยู่ที่ว่าจริงใจต่อลูกค้ามากน้อยแค่ไหนครับ
comment26:ผมอยากให้กฏหมาย เริ่มจัดการพวก SMS หวย ก่อนเลยครับ

ออกกฏหมาย มา เพื่อจัดการ การหลอกลวง งมงาย สนับสนุนการพนัน ( เห็นบอกว่ามันเป็นการพนันนี่ )
comment27:ผมดูรายการ ตอนหลัง6โมงเย็น ตัวแทน กสทช มาตองเองเลยว่า โดยสรุป คือทำอะไรไม่ได้กับบริษัทพวกนี้ เพราะเขาทำธุระกิจ ฟ้องร้องเขาไม่ได้เพราะกลัวฟ้องกลับ ได้ ผมฟังคำตอบแล้วยังอึ้งเลยว่า พวกนี้หากินกันง่ายรวยเร็วบนความทุกข์ของประชาชน แต่มองด้วยความคิดของคนทั่วไป การเอาเงินชองคนที่ไม่ได้ให้ นั่นคือการขโมย ขโมยก็คือโจร แต่พวกนี้อาศัย คำว่าธุระกิจ ร่วมหัวจมท้ายเพื่อให้ได้มาซึ่งเงิน ทำผิดให้เป็นถูก ประชากรที่ใช้มือถือในประเทศไทยตั้งแต่เด็กที่รู้จักใช้มือถือรวมผู้ใหญ่ มีเท่าไหร่ มีทั้งคนที่รู้และไม่รู้ว่าเงินหายไปไหน สมัครตอนไหน ตามคืนได้บ้างไม่ได้บ้าง บวกลบคูณหาร ธุระกิจแบบนี้รวยอื้อซ่า ไม่ต้องลงทุนอะไร แต่ได้เบินเป็นกอบเป็นกำ ไม่เช่นนั้นเขาจะร่วมหัวจมท้ายทำให้ผิดเป็นถูกได้อย่างไร ฉนั้นสรุป คือ ยากถึงยากที่สุด ที่จะล้มธุระกิจแบบนี้ได้ มันหยั่งลึกลงไปเกินกว่าที่เราประชาชนตาดำๆ จะแก้ไขได้ เพราะผลประโยชน์มันมากมายมหาศาล มีอย่างเดียวที่แก้ไขได้ คือเลิกใช้งานมือถือทุกค่าย คุณว่าทำกันได้ไหม
comment27-1:กฏหมยทำไม่ได้ แต่ทรูทำได้แน่นอน ถ้าจะทำ แต่มันจะทำให้ทรูเสียรายได้ที่พ่วงกับระบบ sms อื่นๆที่ไม่เลวเท่าพวกนี้


อยากเห็น operator ซักรายที่ยอมตัดใจจากรายได้พวกนี้ โฆษณามาเลยว่า ค่ายเราปราศจาก sms โจร ผมจะย้ายทุกเบอร์ของทรูรวมทั้งเน็ตบ้านไปค่ายนั้นทันที
comment28:ขอร่วมด้วยครับ มีอะไรสอบถามหรือให้ช่วยเหลือ 
เพราะเคยโดนมาเช่นกันครับ
comment29:เคยบอกแล้วว่าถ้าค่ายยักษ์ค่ายไหน มีSIM แบบไม่รับบริการ SMS ขยะพวกนี้จะย้ายไปทันที
comment30:ผมว่า งานนี้ ถ้าคุณ intelligence ไม่สามารถดำเนินการได้ ก็เงียบไว้จะเข้าท่ากว่าครับ มาตอบเป็นบอทแบบไร้สติแบบนี้ ผมว่า มันแสดงให้เห็นถึงประสิทธิภาพการทำงานที่แย่ครับ 


ถ้าจะยกเลิก SMS ขยะ ก็ต้องยกเลิกให้กับผู้ใช้บริการทั้งหมดครับ ไม่ใช่ยกเลิกให้เฉพาะคนที่มาแจ้ง ทำแบบนี้มันแสดงให้เห็นถึงคุณธรรมและจริยธรรม ของผู้ประกอบการครับ



ว่าแต่ คุณ intelligence เรื่องที่ถามทั้ง 2 กระทู้นี้ [Spoil] คลิกเพื่อดูข้อความที่ซ่อนไว้http://pantip.com/topic/35886018
http://pantip.com/topic/35882434 ตกลงหาคำตอบได้มั้ย ตีมึนนิ่งเงียบไม่ยอมตอบแบบนี้ ต้องปรับปรุงนิสัยการทำงานซะหน่อยนะครับ





by H-Wifi
comment31:เคยได้ตอนเปิดเบอร์เติมเงินใหม่ๆ ก็กด *137 ยกเลิกแล้วก็หายไปค่ะ
อีกอย่าง ระวังพวก App เกมส์โฆษณา หรือหน้าเว็บเด้งๆ ไว้ด้วยนะคะ บางทีก็แฝงมา เราจะกดปิด กลายเป็นสมัครไปก็มีค่ะ
comment32:ใช้บริการนี่สิครับ แบบเดียวกับกรณีทรูวิชั่น

http://www.fongdi.com

ทุกคนเข้าไปร้องเรียนลงชื่อไว้ เมื่อเขารวบรวมจำนวนได้มากพอก็จะนำเรื่องฟ้องศาล
ทุกคนไม่ต้องเสียค่าใช้จ่าย ส่วนทนายที่ฟ้องให้ ถ้าเขาชนะเขาก็ไปเก็บค่าทนายจากผู้ให้บริการ
comment33:ผมโดนค่ายสีเขียว นิเดือนละเป็นร้อยเลย จนเปลี่ยนไปเป็นเติมเงินแล้ว ครับ
comment34:ของผมก็โดนครับ https://pantip.com/topic/35964374
ผมว่านาจะเป็นทุกค่ายนะ แต่เบอร์เก่าที่ใช้มานานไม่โดน
นี่ผมก็รอรายงานการสมัครอยู่อยากรู้เหมือนกันว่า มันสมัครไปได้ยังไง
CC เค้ากำลังทำเรื่องขอให้... คิดว่า อาทิตย์หน้าน่าจะได้มั๊ง ถ้าได้แล้วเดี๋ยวจะเอามาลงให้เพื่อนๆสมาชิกทราบครับ
comment35:พ่อผมเคยเจอ sms ดูดวง  ทั้งที่ไม่เคยสมัคร  มีแต่กดรับเบอร์แปลกแล้วระบบมันพูดว่า สวัสดีค่ะ  พ่อรีบวางสาย  ไม่รู้ไอ่คำว่าสวัสดี  หรือเปล่าที่มันโกงเรา
comment36:ทุกค่ายควรเลิกหากินแบบนี้ได้แล้ว
comment37:*137 ยกเลิกบริการ ทรู   

หรือไม่ก็ไปที่ศูนย์บริการเพื่อขอย้ายค่าย
comment38:สรุปคือถ้าเราแค่เราหยิบมือถือใช้ก็มีโอกาสโดนสมัครได้ทุกเวลาโดยไม่ได้ยินยอมและรับรู้ 

กรณีผมทางทรูได้ตรวจเช็คให้ว่าผมไปสมัครผ่านเวป ผมใช้มือถือเล่นเนตเป็นส่วนใหญ่ เพราะที่บ้านมีไวไฟ ผมใช้ดูเวปปกติมากเวปพื้นๆ  อ่านข่าวในเฟสบ็คบ้าง แค่นั้น สรุปผมสมัครไปถึง 4 บริการกันเลยทีเดียว  แสดงว่ามันมีโอกาสสูงมากที่คนส่วนใหญ่จะโดน คนทั่วไปยังโดนไม่ต้องนึกถึงคนสูงอายุ (ไม่ถงไม่ถามสุขภาพสากคำ) .....โดยส่วนใหญ่จะเป็นของผู้ให้บริการภายนอก ทางค่ายมือถือก็มีข้อมูล บ.พวกนี้อยู่แล้ว ผมว่าทางค่ายแสดงความจริงใจแก่ลูกค้าตัวเองได้ง่ายๆ ด้วยการเอาผิดแก่ บ. พวกนี้นะครับถ้าทางค่ายเอาจริงเรื่องแบบนี้ก็จะหมดไป ......
comment38-1:ผมเข้าใจท่านสมาชิกนะครับ และขอน้อมรับคำติ-ชม ,คำแนะนำ เพื่อปรับปรุงครับ
comment39:เห็นด้วยกับ จขกท ครับแม่ผมพึ่งโดน 22ครั้ง 110 บาท ไม่เข้าใจว่าทำไม true ถึงปล่อยให้ลูกค้าตัวเองโดนเอาเปรียบ หรือ true มีผลประโยชน์ร่วมเลยไม่สนใจครับ รบกวนผู้รู้ตอบด้วย
comment39-1:มันต้องมีผลประโยชน์ร่วม อยู่แล้วครับ

เผลอๆ บ ภายนอกที่ว่านั่น อาจเป็น บ ลูกๆลับๆ ของมันเองอีก

เฮ้อ!!!
comment40:เรียนสมาชิกหมายเลข 3028571 ทางเจ้าหน้าที่หน่วยงานที่เกี่ยวข้องได้มีการรับเรื่องดูแลให้แล้วนะครับ หากท่านสมาชิกท่านใดที่ได้รับความไม่สะดวกจากบริการ SMS ดังกล่าวหรือต้องการให้ผมดูแลเพิ่มเติม สามารถแจ้งหมายเลขโทรศัพท์ที่ใช้บริการ และรายละเอียดทางหลังไมค์ได้เลยนะครับ
comment40-1:ทุกหมายเลขต้องยกเลิก ไอ้ SMS ขยะนี้ออกไปครับ ไม่ใช่มาแก้เรียงคนแบบนี้ ถ้าไม่มีปัญญาทำได้ อย่ามาเสนอหน้าแบบนี้ดีกว่าครับ ทำงานแบบไร้สติจริงๆ

ตกลงคำถามที่ผมถามไว้จะเอายังไง ตีมึนต่อไปเหรอครับ




by H-Wifi
comment41:เติมเงินเข้า บริษัทมือถือ แต่คนอื่นมาหักเงินได้
เจริญแท้  ขอให้ทุกท่าน ร่วมกันทวงคืนเงินที่หักไป
ไม่ใช่แค่ยกเลิกการรับข้อความ เพราะเดี๋ยวก็หักอีก
บริษัทมือถือ ไม่มีความจริงใจในการแก้ปัญหา
ถ้าทวงคืนกันทุกคน ดูสิว่าบริษัทจะยอมให้หักอีกไหม
เป็นกันทั้ง 3 ค่ายเลย ย้ายไปไหนก็ไม่พ้น
comment42:เจอปัญหานี้เช่นกัน

ก่อนสิ้นปีโทรเข้าcall center พนักงานชื่อศิริพร รับสายและยัดเยียดว่า...คุณลูกค้าเผลอกดสมัครไปนะคะ.... ต้องย้ำคำต่อคำว่าไม่มีการเผลอเรอแน่นอนอย่ามายัดเยียด ถึงสามครั้งเธอจึงได้หยุดใช้คำพูดนั้น

หนักกว่านั้นประมาณ3วันหลังจากโทรเข้าcc
ก็มีsmsแนวทุเรศน่าขยะแขยงมาอีก เพิ่งกลับจากต่างประเทศไม่ถึง1เดือนได้รับข้อความเกือบร้อยข้อความแล้ว!!!!

มีอีก พนักงานชื่อศิริพรแนะนำให้โทรไปที่บริษัทsmsเอง 

หนักกว่านั้นอีก โทรไปที่บริษัทฯพนักงานท้าให้ไปแจ้งความและขู่สำทับมาว่าบริษัทเธอทำถูกต้องตามกฏของ กสทช ทุกประการ
สงสัยต้องไปถาม กสทช แล้ว พนักงานคนนั้นยังบอกอีกด้วยว่าดิฉันกดสมัครจากโทรศัพท์ของตนเอง เหมือนกับว่าเธอมานั่งข้างๆและเห็นการกระทำด้วยตาตัวเอง แต่เธอพลาดทีาเธอระบุเวลากะทำรายการซึ่งเป็นเวลาที่ดิฉันกำลังออกกำลังกายอยู่ และเอาโทรศัพท์ไว้ในรถที่ล๊อคกุญแจเรียบร้อยไม่มีสิ่งมีชีวิตใดๆอยู่ในรถ
comment42-1:พิมพ์ในมือถือ ผิดเยอะมาก
comment42-2:สวัสดีครับท่านสมาชิก ขายซาเล๊งไปเซ็งร้านทอง  ผมต้องขออภัยท่านสมาชิกกับเหตุการณ์ที่เกิดขึ้นด้วยครับ ผมยินดีตรวจสอบข้อมูลให้รบกวนท่านสมาชิกแจ้งหมายเลขโทรศัพท์มาทางหลังไมค์ได้เลยนะครับ
comment43:AISก็โดนเหมือนกัน  กด*137ไปแล้วก็ยังมา
comment44:เข้ามาดัน เพราะเคยโดนหักตังแบบงงๆ ว่าไปสมัครอะไรตอนไหนไม่รู้
หรือเพราะเบอร์เรามันสวยเลยมีคนไปลองกดสมัครเล่นๆรึไง
แต่มันก็ง่ายไปป่ะ เราสงสัยนะเวลาเห็นบางเวปมีบอกแค่กรอกเบอร์โทรลงไปก็สมัครได้แล้ว
ความจริงมันควรมีระบบยืนยันแบบรหัสส่วนตัวยืนยันเวลาสมัคร
อย่างน้อยหากมีคนขี้สงสัยไปกดเบอร์สมัครแต่ไม่ใช้เบอร์ตัวเองแต่อาจจะใช้เบอร์สุมๆสมัครลงไป
เดือดร้อนคนอื่นให้เสียเงินไร้สาระโดยใช่เหตุ
comment45:ผมค่าย D tac tac   โดนไป สองเดือน เดือนละ เจ็ดร้อยกว่า  พอไปจ่ายเงิน จนท ค่อยแจ้ง   แล้วยกเลิกให้ อย่างเซ็ง
comment46:เราก็โดนไปทั้ง Dtac และ True ค่ะ เพิ่งยกเลิกไปเมื่อกลับบ้านตอนสิ้นปีที่ผ่านมา โดนไปหลายเดือน เอาให้แม่กับพี่ ที่ต่างจังหวัดใช้ แล้วสามีเป็นคนจ่ายเงิน เราก็เลยไม่ทราบ สามีก็น่ารักมาก จ่ายอย่างเดียวไม่ดูเลยว่ามีค่าอะไรบ้าง
เมื่อยกเลิกไปแล้ว ไม่รู้ว่ามันจะกลับมาอีกไหม
comment47:สผมก็โดนเดือนละ 2-300 บาท ส่วนใหญ่เป็นเวปที่ลงท้ายด้วยคำว่า za
comment48:ณ ตอนนี้ที่ internet สามารถเข้าถึงได้ทุกที่ ทุกคนและทุกวัยแล้ว คิดว่ายังจะมีคนสมองกลวงที่ไหนไปสมัครรับ sms ที่เสียตังค์ทุกครั้ง เพื่อรับข่าวสารดารา ดูดวง หรืออะไรก็แล้วแต่มั๊ยล่ะครับ ผมว่าผู้ให้บริการก็ไม่สมองกลวงนะ แต่ทำไมถึงยังให้พวกนี้มาหลอกกินเงินคนใช้บริการอยู่ หรือเป็นพวกเดียวกัน?
comment49:ทำไม กสทช หรือผู้มีอำนาจเกี่ยวข้องถึงไม่ออกกฎหมายว่า ต่อไปนี้ถ้าจะสมัครบริการรับ SMS ต้องใช้เอกสารยินยามสมัครและลงนามโดยเจ้าของเบอร์เท่านั้น Operator ไม่มีสิทธ์หักเงินโดยปราศจากความยินยอมจากเจ้าของเบอร์ ถ้ามีการหักเงินโดยไม่ได้รับความยินยอมก็มีโทษปรับ Operator ไปเลยข้อความละกี่แสนบาทว่ากันไป แบบนี้ปัญหาจบแน่นอนครับ
comment50:ถามคอลเซ็นเตอร์ทุกค่าย

อยากรู้เวลาพวกนี้ส่ง sms เข้ามือถือเรามันเสียค่าอะไรบ้าง ทางค่ายเจ้าของซิมเราได้เท่าไหร่ ยังไง ที่แน่ๆเงินเราหายไปละ และที่หักเงินเราไปเอาไปแบ่งกันยังไง
comment51:โดนค่ายทรูคะ เบื่อมาก ทั้งเบอร์พ่อและแม่เลย ต้องคอยเชคตลอดๆๆ
comment52:เป็นแทบทุกค่ายครับ ต้องโทรแจ้ง cc ให้ยกเลิกครับ
comment53:ลุ้นเงินล้านทุกเดือน เพียงกด *xxxx  ใช้ฟรี 7 วัน  ครบ 7 วัน เดือนล่ะ 30 บาท ข้อความที่ส่งมาประาณนี้
comment54:ในเมื่อมีวิธียกเลิก
ก็ต้องมีวิธีบล็อคการสมัครแต่แรก
ค่ายมือถือทุกค่ายควรทำการบล็อคการสมัคร อะไรก็ตามที่ต้องเสียเงิน
หากต้องการปลดบล็อคก็ใช้ *xxx# โทรออกเป็นครั้งๆไป
ไม่ใช่ปล่อยให้สมัครโดยไม่รู้ตัว
พอรู้ตัวเสียเงินไปแล้ว ค่อยมาแก้ไขทีหลัง
เงินที่เสียไปทั้งหมดเป็นจำนวนเท่าไหร่
และหน่วยงานที่ดูแล(ไม่รู้หน่วยงานไหน)เรื่องการทำมาหากินแบบนี้
ควรออกกฏเกณฑ์ให้มีป็อปอัพ เพื่อยืนยันการสมัครรายการที่ต้องเสียเงิน และระบุรายละเอียดการใช้บริการด้วย
comment55:โดนเหมือนกันของดีแทค แต่แปลกตรงที่โดนเฉพาะเบอร์รายเดือน โดนประจำ เบอร์เติมเงินไม่ค่อยโดนแปลกดี แก้ไขโดยดูข้อความทุกวัน(คล้ายๆคนจิตตก)ถ้ามีปุ๊บกด*137ทันที เพลีย
comment56:ของ AIS ก็เป็น พวกนี้มันเอาเปรียบประชาชน 

เรื่องเน็ตรายวันก็เหมือนกัน ยังไม่เล่นไม่ถึงเวลาเลย เงินหายไป 10 บาทเเล้ว 

ไงกลัวหุ้นตกกันหรือไง หรือกลัวบริษัทเจ๊ง
comment57:ความคิดเห็นนี้ถูกลบเนื่องจาก 
กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment58:สคบ. น่าจะจัดตั้งทีมพิเศษเพื่อติดตามเรื่องนี้โดยเฉพาะได้แล้ว  แบบพอมีเคสร้องเรียนมาก็ตามไปสืบสาวหาต้นตอลึกๆเลยว่าผู้เรียกเก็บเงินเป็นใคร ทำธุรกิจอย่างไร การเก็บเงินมีความโปร่งใสอย่างไร มีความเกี่ยวข้องกับผู้ให้บริการมือถือหรือไม่ ถ้าผิดปกติ...ฟันแม่มตั้งแต่ต้นทางยันปลายทาง ปรับค่าเสียหายคืนโจทย์ได้มากกว่า100เท่า
comment59:ร่วมสู้ด้วยคน เพิ่งโดน มาเหมือนกัน  รอบบิลล่าสุด
จาก Content Provider : Health Tips  คู้ค้าของ Truemove H

https://pantip.com/topic/35978349
comment60:สวัสดีครับ ท่านสมาชิก
สำหรับบริการเสริมต่างๆ โดยส่วนใหญ่จะเป็นของผู้ให้บริการภายนอกครับ ซึ่งมีการโฆษณาประชาสัมพันธ์หลากหลายรูปแบบ เช่น การร่วมสนุก, ร่วมชิงรางวัล , การทดลองใช้งานฟรี, การส่ง sms, ระบบเสียงอัตโนมัติ, การเข้าใช้งานเว็บไซต์, การเข้าใช้งาน Application ต่างๆ ซึ่งอาจมีผลต่อการสมัครบริการได้ครับ

หากสมาชิกท่านใดไม่รับความสะดวกจากบริการเหล่านี้ หรือต้องการให้ผมดูแลเพิ่มเติมในด้านใด แจ้งหมายเลขโทรศัพท์ที่ใช้บริการ และรายละเอียดทางหลังไมค์ได้เลยนะครับ
comment61:โดนมาเหมือนกันครับ  เบอร์นี้ได้ฟรีไม่ค่อยได้ใช้ ทำหักบัญชี ปกติก็หักเดือนร้อยกว่าบาท ไม่ได้ดูใบเสร็จ เดือนที่ 2 มาเปิดดู ถึงกับสะดุ้ง โดนไป 500 ไปสมัครดูดวงตอนไหนก็ไม่รู้  ทำเรื่องยกเลิกขอยกเว้นครับ ยกเลิกเบอร์ด้วย ไม่ต้องจ่าย แต่ไอ้เดือนแรกโดนไปแล้ว 2-300 ร้อย

เซ็งสุด ๆ รับรองมีคนเสียเงินกับเรื่องแบบนี้เยอะแน่ ๆ
comment62:พูดกันตรงๆ ทุกคนทุกฝ่ายทุกหน่วยงาน รู้ไหมว่ามันมีการหากินโดนวิธีแบบนี้ แล้วใครได้ใครเสีย ......ผมว่ารู้แน่นอนอยู่แล้ว มันไม่ได้ซับซ้อนอะไรเลย มันเชื่อมโยงผลประโยชน์กันได้แบบตรงๆซื่อๆง่ายๆแบบนี้ ย้ำทั้งทางค่ายมือถือทุกค่ายและ กสทช รวมทั้ง คสช ด้วย ที่ผ่านมาผมว่าธุรกิจนี้ทำเงินไปมหาศาลแล้วผมว่าพอเถอะ  ผู้เสียหายอาจ จะรวมตัวกันร้องเรียนลำบาก ทำให้ดำเนินคดียาก (ถ้าผู้เสียหายยังรวมตัวกันไม่ติดก็ทำไม่รู้ไม่ชี้ ชี้แจงเป็นเคสๆไป ใครไม่ร้องก็กินนิ่มไปเรื่อยๆ) คนไทยกินข้าวนะครับไม่ได้กินหญ้า เราดูคุณอยู่นะ ค่ายมือถือ กสทช คสช 

และผมว่าเค้าจะทำไปจนกว่าจะเกิดกระแสเรียกร้องอย่างจริงจังจนต้องหยุดไปเอง พูดง่ายๆโกยไปเรื่อยๆจนกว่าจะถึงทางตัน .........

ปล.  ถามเถอะถ้าไม่ล่อล้วงโดยสารพัดวิธีให้เราสมัคร ธุรกิจกากๆแบบนี้ยังไงก็เจ๋ง แต่ผมว่ามันเกินคำว่าล่อล้วงไปละนะเพราะถ้าจะล่อล้วงให้คนสมัครก็ยังหาคนสมัครยากอยู่ดี นอกจากจะทำแบบนี้ละ คือทำไงก็ได้ให้เราสมัครโดยไม่รู้ตัวเท่านั้น ย้ำต้องทำให้เราสมัครโดยไม่รู้ตัวเท่านั้นนะ หมายความว่า.....
comment62-1:เป็นสิ่งที่สงสัยมาตลอดว่าการออกกฎให้การสมัครต้องยื่นเอกสารหรือให้คนสมัครติดต่อศูนย์เองเพื่อให้ยินยอมหักเงิน ทำไมมันไม่ให้ทำ 

ทำไมหักเองได้ทันที มันมีอะไรแอบแฝง เม็ดเงินตรงนี้มันคงมหาศาล ถึงต้องทำไปเรื่อยๆ แอบหักไปใครโวยค่อยแก้ไขสินะ
comment63:ประมาณ 2-3 เดือนก่อน ผมไปติดต่อชำระค่าบริการที่หน้าเคาเตอร์AIS (ผมชำระก่อนมีใบเรียกเก็บค่าบริการน่ะ)
ก็ได้ทราบจาก จนท.หน้าเคาเตอร์ ว่ามีการเรียกเก็บค่าบริการเสริมจาก AIS ก็งง ๆ ว่าเก็บค่าบริการเสริมได้ไง
จนท.หน้าเคาเตอร์ บอกว่าอาจเป็นเพราะเราไปกดโดนปุ่มในเว็บไซต์ (แล้วก็บอกว่า เรากดไป จำนวนกี่ครั้ง ๆ ละ 9 บาท รวมเป็นจำนวนเงินเท่าไหร่ + VAT 7%)
ผมก็ตอบว่า ผมเห็นข้อความแจ้งทาง SMS ว่าได้สมัครรับบริการต่าง ๆ ซึ่งผมก็ได้ส่ง SMS แจ้งยกเลิกแล้ว และโทร.แจ้ง Callcenter แล้วด้วยนะ
ทำไมถึงมีการเรียกเก็บเงินได้ ทั้งที่เราไม่ได้สมัคร
จนท.หน้าเคาเตอร์ ก็ให้คำตอบแบบเดิมว่าอาจเป็นเพราะเราไปกดโดนปุ่มในเว็บไซต์ ซึ่งทำให้เป็นการสมัครบริการเสริม 
ผมก็แจ้งให้ จนท.ช่วยยกเลิกบริการต่าง ๆ ที่เราอาจสมัครโดยไม่ตั้งใจ และบอกว่าเราเคยแจ้งยกเลิกกับทาง Callcenter แล้ว ว่าให้บล้อกพวกนี้ แต่ก็ยังมาเรียกเก็บเงินอีก
ระหว่างนั้น ผมก็ถามแบบบ่นๆ ว่าทำไมถึงเรียกเก็บเงินจากเราได้ ทั้งที่จริง ๆ แล้วเราไม่ได้สมัครบริการเสริม 
จนท.ก็ตอบว่า พวกเค้า (หมายถึงเว็บไซต์นั้น) ก็ทำแบบนี้หาเงินกันแหล่ะค่ะ ไม่งั้นจะมีรายได้เหรอ? 
ผมก็พูดว่ามีงี้ด้วย?
จนท.คนเดิม ตอบว่าก็ยังงี้แหละค่ะ 
ผมก็เลยถาม จนท.ว่า แล้วคุณล่ะเคยโดนแบบนี้มั๊ย
จนท.ตอบว่าก็เคยโดนค่ะ ก็จ่าย ๆ ไป แล้วก็ยกเลิกบริการ(ที่สมัครโดยไม่ตั้งใจ) นั้น
ผมก็จำใจจ่ายเงินค่าบริการไป
------------------------------------------------------------------------------------------
พอมาอ่านหลาย ๆ ความเห็นในกระทู้นี้ ก็เลยรู้ว่ามีคนโดนเรียกเก็บเงินค่าบริการแบบนี้กันเยอะมาก 
นี่คงจะเป็นช่องทางทำกินของพวกเสือนอนกิน 
โดยผู้ให้บริการมือถือ (กรณีของผม คือ AIS) ไม่ได้คุ้มครองลูกค้าเลย ไม่รู้ได้แชร์รายได้กับพวกเสือนอนกินบ้างหรือเปล่า
ถ้าคิดคำนวณเป็นรายได้ก็ไม่ใช่น้อย ๆ (ตามที่ คห.15 ว่าไว้) 
รวมทั้ง กสทช. ซึ่งเป็นหน่วยงานที่ต้องรับผิดชอบ ก็ไม่ยอมทำหน้าที่ อ้างโน่นอ้างนี่ไปเรื่อย (ตามที่อ่านใน คห.27)
ผู้บริโภคอย่างพวกเรา ๆ ก็คงต้องปกป้องสิทธิและผลประโยชน์ของตนเอง ด้วยตัวเองเท่านั้น
ตะกี้นี้ ผมก็เลยโทร.ไป Callcenter ทวงเงินค่าบริการคืนแล้ว (ตามอย่าง คห.10 ครับ)
comment63-1:มาอัพเดทข้อมูลนะครับ
หลังจากติดต่อกับAISแล้ว
วันนี้ได้รับการติดต่อกลับมาจากAIS ว่าจะทำการคืนเงินค่าบริการที่เรียกเก็บไป (ในรอบบิล ส.ค - ธ.ค. 2559) จำนวน 340 บาท คงเหลือส่วนที่คืนให้ไม่ได้ ประมาณ 50 บาท 
ก็แนะนำทางAIS ไปว่าควรมีแบล็คลิสต์ของพวกที่มาเรียกเก็บค่าบริการลักษณะนี้
ถ้าพวกมันมาเรียกเก็บค่าบริการลักษณะนี้ผ่านAIS ก็ให้สอบถามลูกค้าก่อนว่าได้สมัครใช้บริการนั้นหรือไม่ จนท.AIS ก็ตอบว่าจะรับไว้เป็นคำแนะนำสำหรับปรับปรุงการให้บริการ และบอกให้เราติดต่อสอบถามอีกเบอร์นึง คือ โทร. 1200 เป็นคอนเท้นท์พาร์ทเนอร์ ครับ
ขอขอบคุณAISไว้ ณ ที่นี่ครับ (ที่ยังรับฟังเสียงลูกค้าอยู่)
comment64:ค่ายอื่นมาตอบด้วยสิครับ  อย่ามาแค่ทรู
comment64-1:ยิ่งตอบยิ่งโดนด่า เงียบซะเลย ชั่วกันจริงๆ บริษัทพวกนี้
comment65:ผมว่ายากคับถ้าจะสู้ เหมือนเอาไม้จิ้มพันไปงัดไม้ซุง มีทุกค่ายคับไม่ฝช่เฉพาะทรู กินที่ละไม่กี่บาท ทรู่มีกี่ล้านเลขหมายล่ะคับ คิดง่ายๆ
comment66:เคสของผม ดีแทค ครับ https://pantip.com/topic/35973945
ต้องแจ้งผ่าน Pantip จึงได้คืนทุกบาท เห็นใจพวกคุณลุง คุณป้า ตามต่างจังหวัดที่ไม่รู้เรื่องจริง ๆครับ เติมเงินร้อยหนึ่ง แป๊บ ๆ หมด
comment67:มันต้องแก้ที่ต้นตอครับ

แก้ที่ค่ายมือถือ มันปลายเหตุแล้ว

โครสร้างบริการพวกนี้ มันไม่ได้อยู่ที่ operator มันอยู่ที่ บ. content provider ต้องจัดการ

ค่ายมือถือ กับ บ. content provider จะคุยกันแค่ช่องทางการส่งข้อมูล (เบอร์ sms) กับการแบ่งรายได้

ส่วน บ. content provider กับคนสร้าง content จะคุยกับเรื่องบริการต่างๆ ซึ่งมันก็มีทั้งคนที่ให้บริการปกติ ถูกกฏหมาย และพวกที่หลอกลวง มันเลยแบ่งแยกยาก

ทางออกคือ กสทช ต้องออกกฏควบคุมให้คนทำ content กับ บ. content provider ปฏิบัติตาม
เช่น ออกกฏให้ คนที่จะทำ content บริการต่างๆ ที่เก็บตัง ต้องไปขอจดทะเบียนและเสนอรูปแบบ content ให้ กสทช อนุมัติก่อน ถึงจะให้บริการได้ 
แบบนี้ น่าจะช่วยกำจัดพวกหลอกลวงได้เยอะ จะเหลือแค่บริการดีๆ ที่เราเต็มใจจ่ายเท่านั้น
comment68:สมัครบริการพวกนี้ ควรจะบังคับทำ OTP นะครับ ( ทุกค่ายนะ ไม่ใช้เฉพาะทรู ) 
เพื่อยืนยันว่าจงใจซื้อบริการจริงๆ  และระบบ OTP ควรทำที่ Mobile Operator ให้เป็นมาตรฐานเดียวกัน
comment68-1:เห็นด้วยเลยครับ การสมัครพวกนี้ต้องมีระบบยืนยัน อันนี้จะแก้การสมัครโดยไม่รู้เรื่องได้

แต่อาจแก้การสมัครแบบยัดเยียดไม่ได้ 

ผมบอกไว้เลยว่าผมไม่จ่าย sms กินตังค์ทุกชนิด เดือนก่อนโดนไป 3 บาท ไม่แน่ใจว่าเป็น sms กินตังค์ หรือเป็นตัวที่ผมส่งไปแล้วมันยืนยันกลับมา

ไปรอถามอยู่ชม.นึง ท้ายสุดเป็นตัวที่ผมส่งไปแล้วมันยืนยันกลับมา ก็รอดไป
comment69:พวก SMS ขยะ ของผมดูให้พ่อตาครับ คือชื่อจดทะเบียนคือผม แนะนำให้ดูบิลทุกเดือนถ้ามีอะไรแปลกๆก็รีบโทรไปยกเลิกทันที ก็ไม่เจออะไรแล้วครับ ผมสมัครพวก Bill Alert ไว้ด้วย ถ้าบิลเกินมา 50 บาท จะรีบโทรไปหา Call Center สอบถามความผิดปกติ พบว่าเป็น SMS ขยะ ก็รีบยกเลิกทันทีครับ

ส่วนเติมเงิน คงต้องหมั่นตรวจสอบ SMS ว่ามีอะไรแปลกๆหรือเปล่ากับยอดเงินเราครับ
comment70:คือถามแบบโง่ๆ เลยนะคับ
SMS ขยะพวกนี้มีคนเต็มใจสมัคร
และใช้บริการจริงๆหรอคับ

เห็นส่งแต่ละอย่าง ไร้สาระ
comment71:ว่าจะตั้งอีกกระทู้ ขอฝากไปที่  AIS ด้วยครับ
เดือนนี้จู่ๆมียอดเพิ่ม 400กว่าบาท โทรไป 1175 บอกเป็น SMS ที่เราตอบรับเป็นสมาชิกยามเมื่อเราเผลอ คลิ๊กเวลาเข้าเวป

ห๊ะ แค่คุณเผลอคลิ๊กก็เสียตังค์ โลกนี้มันอยู่ยากแล้วจริงๆ
#AIS
comment72:#71 ผมว่าคุณไม่ได้คลิ๊กอะไรหรอก มันสมัครให้เองครับ
เหมือนของผมแหล่ะ เครื่องสำรองวางไว้หน้าTV อยู่ๆ หน้าจอมันก็สว่างขึ้นมา พร้อมเสียงข้อความเข้า
ผมอยู่คนเดียว กำลังนั่งเล่นไลน์จากเครื่องหลัก เงยหน้ามองไปที่จอโทรศัพท์ มันสมัครให้เองเสร็จเลย
นั่งมองมันสมัครให้เอง จนจบ คิดเสียดายที่ไม่ได้ถ่ายวิดีโอไว้ ไม่มีใครเผลอไปโดนมันด้วย เพราะในบ้านนี้
มีสิ่งมีชีวิตสิ่งเดียว คือตัวผม ซึ่งนั่งห่างจากเครื่องสำรองนี้ 2เมตร เป็นไปไม่ได้ที่จะโดน และเครื่องนี้เป็น Windows Phone 10 เพียวๆ
ไม่ได้ลงแอปอะไรด้วย... กลัวผีก็กลัว แต่กลัวโดนSMS แบบนี้มากกว่า
[Spoil] คลิกเพื่อดูข้อความที่ซ่อนไว้
comment73:ค่ายสีฟ้าก้อเป็นครับ โทรไปร้องเรียนว่าไม่เคยสมัคร วันนี้ยังไม่เข้าเวบไหนเลยทั้งวัน  cc เหมือนโดนตั้งโปรแกรมมาว่ามีการสมัครเกิดขึ้น 
ต้องคอยโทรยกเลิกเองวันเว้นวัน
comment74:ผมก็โดน ย้ายมาอยู่ดีแถกได้6เดือน พอเดือนที่7นี่มาเลย ดีว่าเจอก่อนตัดรอบบิลหลายวันเลยแจ้ง ccพันทิปให้ปรับยอดให้เลยรอดไป ตอนนี้เลยต้องกดเช็คทุกวันแบบคนจิตตก
comment75:ของเราใช้ dtac. โดนเหมือนกัน...
ยกเลิกไปล่ะ...ดีที่ใช้แบบเติมเงิน...เลยรู้ตัวไว...
ไม่โดนสูบ
comment76:ผมก็เคยโดนนะ
comment77:พ่อผมโดนไปหลายเดือน เห็นร่าใข้จ่ายสูงผิดปกติผมเลยโทรไปเช็ค แล้วยเลิกงงมากมีหลายบริการที่เป็นค่าใช้จ่ายแบบนี้ ทั้งๆที่พ่อผมใช้ไม่ค่อยเป๋น สรุปโดนไปหลายเดือน หลายพันบาท
comment77-1:สวัสดีครับ คุณChickenlittle Jr.
ผมยินดีตรวจสอบข้อมูลให้ครับ รบกวนท่านสมาชิกแจ้งหมายเลขโทรศัพท์ที่ใช้บริการ, ชื่อ-นามสกุล, เลขที่บัตรประชาชนผู้จดทะเบียนทางหลังไมค์ครับ
comment78:ขอแจมปัญหาด้วยค่ะ
เราเปิดเบอร์ใช้ใน iPad เท่านั้นไม่มีการโทรเข้าออก. ( เล่นหุ้นและเปิดเข้า พันทิปเท่านั้น ) แต่ก็โดนเก็บค่าบริการอื่น ๆ เช่นดูดวง ฯลฯ ทั้งที่ไม่เคยดู
ไปติดต่อที่ทรูได้ความว่าบางโฆษณาในพันทิปที่เราเปิดอาจมีการเก็บค่าใช้จ่าย. ซึ่งเราก็บอกว่าให้ทรูปิดส่วนที่จะเสียค่าใช้จ่ายบริการพิเศษเหล่านี้ออกให้หมด บอกมาไม่ต่ำกว่า 3-4 ครั้งแต่ก็ยังมีเรียกเก็บพิเศษ. จนหงุดหงิดมากๆๆๆๆๆๆๆๆๆๆๆๆๆๆๆๆๆๆๆ
เมื่อไรจะคุยกันรู้เรื่องว่ะ!!!!!!!!!!!!!
comment78-1:สวัสดีครับ สมาชิกหมายเลข 2753294  ผมรับเรื่องตรวจสอบให้รบกวนแจ้งหมายเลขที่ใช้งานทางหลังไมค์อีกครั้งครับ ขอบคุณครับ
comment79:....
comment79-1:
comment80:ส่งข้อมูลส่วนตัวให้แล้ว...แต่...จะไม่ขอติดต่อทางหลังไมด์อีกต่อไป
มีอะไรมาชี้แจงหน้ากระทู้ให้เป็นที่รับรู้(ยกเว้นข้อมูลส่วนตัว)
ขนาดโทรฯเข้า CC ยังไม่ได้เรื่องอะไรเลย เสียเวลา เสียอารมเข้าไปอีก

กรุณาชี้แจงด้วยทาง True จะจัดการเช่นไร
ดิฉันต้องจ่ายให้กับSMS ที่น่ารังเกียจนี้ตลอดเวลา7-8เดือนที่กลับมาไทยโดยที่ไม่เคยแม้แต่จะคิดที่จะรับบริการ
ที่แสนต่ำตม/น่าขยะแขยงที่โดยยัดเยียดมาแม้แต่น้อย เชื่อว่าลูกค้าท่านอื่นๆก็รอฟังคำชี้แจงด้วย
และอบรบกริยาวาจาพนักงานด้วย ลูกค้าโดนยัดเยียดจากบริษัทSMS ก็รำคาญเกินทนแล้ว ยังจะต้องมาทนฟัง
คำยัดเยียดจากปากพนักงานของ True เช่นที่ดิฉันเจอ มันเกินไปจริงๆ
comment80-1:ผมรับเรื่องตรวจสอบให้นะครับ เมื่อได้รับความคืบหน้าผมจะแจ้งให้ท่านทราบอีกครั้งครับ
comment81:ผมก็เพิ่งโดน มันส่งข้อความมาปล้นหน้าด้านๆเลย clip club 52-1 021067474 กำลังขอเงินคืนจากทรู ไม่รู้จะได้รึเปล่า
https://pantip.com/topic/35981122/comment9
comment81-1:เมื่อได้รับความคืบหน้า ผมจะแจ้งให้ท่านทราบทางหลังไมค์นะครับ
comment82:เมื่อสักครู่นี้ มี sms คิดตังมาในเบอร์ผม

ผมจึงใช้วิธีกด *137 ไปยกเลิกในทันที

แต่เสียความรู้สึกมาก ทำไม true ถึงได้ปล่อยให้มีแบบนี้?

พรุ่งนี้ผมจะไปย้ายค่ายออกจากทรูครับ ปัจจุบันผมใช้โปร 10 GB ครับ ผมจะย้ายค่ายหรือไม่ก็ยกเลิกเลย




เลขหมายนี้โปรนี้ ผมจะย้ายออกจากทรูเลย
comment82-1:สวัสดีครับ คุณthaithinker รบกวนขอทราบหมายเลขทรูมูฟเอชทางหลังไมค์ ทางเราขอโอกาสตรวจสอบและดูแลท่านก่อนนะครับ
comment83:ถึงว่าช่วงนี้ Advanc, Dtac, True วิ่งเป็นกระทิง

ผมก็โดนบริการเสริม ใช้เบอร์Dtacครับ
ทำไมไอ้เวรมันมีแต่ "ได้กับเสมอตัว" = ได้ค่าSMS กับไม่เสียหายไม่โดนจับ
ส่วนผมมีแต่ "เจ๊งกับเจ๊า"
นี่มันเข้าข่ายมิฉาชีพแล้ว
ตอนนี้ผมได้ชื่อบริษัทกับเบอร์โทรมันแล้ว มันทำผมจ่าย ผมจะให้มันเจ็บบ้าง
เดี๋ยวง่ายๆจะแจ้งความก่อน
comment84:เมื่อสองเดือนก่อน ผมก็เพิ่งยกเลิกบริการสุขคูณสาม
เพราะ sms กินเงินนี่แหล่ะครับ
หลังจากแจ้งให้ทาง true แก้ไขแต่ไม่สำเร็จ

นี่ยังไม่ได้รับเงินส่วนที่จ่ายค่าบริการเกินไปจากทรูเลย
comment84-1:สวัสดีครับ คุณhhh ผมเร่งประสานงานตรวจสอบแล้ว เมื่อได้รับความคืบหน้าผมจะแจ้งให้ทราบทางหลังไมค์นะครับ
comment85:เอาด้วยครับ โดนไป 5 ร้อยกว่าบาท เลวจริงๆ

ของ true ครับ 

คิดว่าคงมีทุกค่าย easy money  คนไม่มีความรู้ก็ตัดใจจ่ายไป แต่ผมไม่ยอมแน่นอน
comment86:80-90% จากกระทู้นี้  true ทั้งนั้น พิจารณาตัวเองเถอะ

Intelligence คุณก็แค่พนักงานคนนึง ผมเข้าใจ แต่ช่วยเอาเสียงไปบอกผู้บริหารคุณด้วย

เห็นหลายคนตัดใจจ่ายไปตั้งหลายร้อยจนถึงเป็นพัน ไหวมั้ย คนไทย ยอมกันง่ายเหลือเกิน
comment86-1:ผมขอน้อมรับเพื่อนำไปปรับปรุงบริการต่อไปครับ หากสมาชิกท่านใดพบปัญหาค่าบริการ sms สามารถแจ้งหมายเลขทรูมูฟเอชทางหลังไมค์ ผมยินดีส่งตรวจสอบให้นะครับ
comment87:เพิ่งโดนไปเหมือนกันค่ะ กว่าจะยอมเคลียร์ให้เล่นเอาหลายเดือนอยู่ ถ้าคนที่ไม่ติดตามทวงถาม เบื่อหน่ายก็คงเลยตามเลยไป 

มีกระทู้แนะนำก็ดีเหมือนกันค่ะ
comment88:กรุณาตรวจสอบให้ด้วยค่ะว่า ตลอดเวลาการใช้บริการของ Ture ดิฉันโดนฉกเงินไปทั้งหมดเท่าไหร่
และทาง True จะดำเนินการอย่างไรกับเรื่องนี้?

ความปลอดภัยของข้อมูลส่วนตัว นี่คือสิ่งที่น่าเป็นห่วงที่สุด กรุณาชี้แจงด้วย
ดิฉันสมัครใช้บริการด้วยบัตรประจำตัวประชาชน ทาง True มีมาตรการเก็บรักษาข้อมูลนี้อย่างไร? 
บริษัท SMS และ/หรือ Third parties ทั้งหลายได้ข้อมูลอะไรไปบ้าง?
comment88-1:สวัสดีครับท่านสมาชิก

สำหรับข้อมูลเกี่ยวกับบริการเสริม sms content ที่ท่านสอบถามมาผมได้รับเรื่องประสานงานเพื่อตรวจสอบรายละเอียดเพิ่มเติมให้แล้วครับ ขณะนี้อยู่ระหว่างรอผลการตรวจสอบหากทราบข้อมูลแล้วจะรีบแจ้งผลให้ท่านทราบทันทีครับ
comment89:เดียวกระทู้นี้ก็ใกล้หายไปแล้ว และเรื่องก็คงเงียบไปเช่นเคย 
เสียดายและเสียใจจริงๆ ที่มีวิธีการนี้ออกมาหาเงิน และคงต้องมีคนอีกเยอะที่ต้องเสียเงินให้กับวิธีสกปรกแบบนี้ คนสูงอายุหลายคนคงต้องทน งง งง ต่อไปที่ต้องเติมเงินแล้วหมดกันต่อไป  โดนคนละสิบยี่สิบ ก็ว่าแย่แล้ว นี้นอกจากวิธีเลวแล้วยังโลภด้วย กะจะกินคนนึงหลายๆร้อย คนอย่างเราก็ต้องค่อยระวังต่อไป พลาดก็โดน .........

ขอประนาม กสทช และ รัฐบาล และ ค่ายมือถือทุกค่าย พวกคุณจะต้องละอายใจไปตลอดชีวิตที่ปล่อยให้ขบวนการนี้ ยังคงออกมาหาหลอกเงินชาวบ้านอย่างมากมายมหาศาล โดยที่ประชาชนรับรู้ ว่าผลประโยชน์มันมากมายขนาดที่ การโกงระดับหน้าด้านๆอย่างนี้ดำเนินต่อไป จะยื้อจนสุดทางกันเลยหรอผมว่าได้ไปเยอะแล้วนะ ละอายใจกันมั้ง

มันทุกค่ายละครับที่มีแบบนี้ จะย้ายไปไหนก็โดน ส่วนตัวผมใช้ทรูมาตั้งแต่ยัง เป็นออเร้นท์โน้น ทรูเป็นค่ายที่ผมชอบสุด แต่คลื่นความถี่ที่บ้าคลั่งประมูลกันมาแสนแพง แต่ยังไงก็อย่า. อย่าให้มาเกิดผลกระทบกับลูกค้าเลยผมขอ  เหมือนเพื่อนขอเพื่อน

ปล. แม้วันหน้ากระทู้นี้จะหายไปผมและประชาชนยังจับตาดูอยู่ และพร้อมออกมาสู้เสมอกับเรื่องที่สร้างความเดือดร้อนให้ผู้ใช้มือถือทั่วไปแบบชนิดมัดมือชกแบบนี้
comment90:คุณ intelligence   ครับ ฝากถามไปยังผู้มีอำนาจอีก 1 ข้อ

หากไม่สามารถจัดการ กับคู้ค้าของตนเองได้ ไม่ว่าจะติด ในเรื่องสัญญาที่ได้ทำกับคู่ค้าไว้ภายใต้กฏหมายเมืองนี้รับรอง หรือ ผลประโยชน์ร่วมกัน  หรือจากสาเหตุอะไร ไม่สามารถทราบได้

ผมจะมีวิธีปฏิเสธการจ่ายเงิน   ในส่วนที่ผมไมได้เต็มใจใช้บริการมั๊ยครับ  ยกตัวอย่าง

ผมเป็นคู่สัญญา กับ Truemove H   ในแพจเก็จ ที่ผมสมัครไว้ในระเอียดสัญญา  เช่น 299 บาทต่อเดือน
จู่ๆ  มีเรียกเก็บเพิ่มเติมในรอบบิล จาก คู่ค้าของ Truemove H เช่น SMS ขยะอะไรพวกนี้   

ผมจะมีวิธีไหน ที่จะชำระแค่ 299 บาท  ตามรายละเอียดสัญญา ที่ได้ทำไว้กับ True คู่สัญญาตรงของผม และไม่ส่งผลกระทบ การใช้งานปกติ ที่กฏหมายคุ้มครอง


พูดกันง่ายๆ   " ผมยอมจ่ายให้ Truemove H  จำนวน 299 บาท  ส่วน จากคู้ค้าของ Truemove H  อยากได้เงินผมก็มาฟ้องแพ่งกับผมเอา   มี ไม่หนี ไม่จ่าย  "
comment90-1:สวัสดีครับ คุณakablackswan ตรวจสอบทางเจ้าหน้าที่ดำเนินการส่งตรวจสอบให้เรียบร้อยแล้วนะครับ อย่างไรแล้วหากทราบผลการตรวจสอบจะแจ้งให้ทราบทางหลังไมค์ทันทีนะครับ ต้องขออภัยที่ไม่ได้รับความสะดวกด้วยนะครับ
comment91:
comment92:เคสผม   

https://pantip.com/topic/35978349

ผมได้รับผลการตรวจสอบ จาก คุณ intelligence,
ดังนี้
เรียนแจ้งผลการตรวจสอบ
- วิธีการสมัครบริการ  มีเจ้าหน้าที่โทรเสนอบริการ เป็นบริการ Health Tips เคล็ดลับ บำรุงสุขภาพ ใช้บริการฟรี 7 วัน
- สมัครบริการวันที่ 2016-11-12 17:52:11
- ยกเลิกบริการแล้วเมื่อวันที่ 2017-01-04 21:16:01
- ค่าบริการข้อความละ 5บาท วันละ 2ข้อความครับ

---------------------------------------------------------------

รับทราบวิธีตกหลุมพราง ได้คุยกับภรรยาแล้วพอจะนึกออก มีโทรเข้ามา  ตอนนั้นอยู่ข้างนอก ฟังไม่รู้เรื่อง ว่าอะไร ได้แต่ตอบ ค่ะๆ ประมาณนั้น
ผมสามารถทำเรื่องขอฟังเทปบันทึกเสียง ณ วันดังกล่าวได้หรือป่าวครับ  

สอบถามดังนี้ ครับ
1. ส่วนที่จ่ายไปแล้ว 240 บาท สามารถขอคืนได้หรือป่าว
2. รอบบิลที่จะถึง ต้องเสียอีก 230 บาท ใช่หรือไม่
3. ผมจ่ายแค่ 299 บาทเฉพาะค่าบริการของ truemove H   ส่วน 230 บาท อยากได้ มาฟ้องเอา   ผมผิดสัญญากับ Truemove H หรือไม่  
   3.1  230 บาท นี้ ผมเป็นหนี้ใคร หนี้ Truemove H หรือ Health Tips ????  

ขอบคุณครับ
comment92-1:คุณ akablackswan สำหรับรายละเอียดเพิ่มเติมผมขออนุญาตตรวจสอบและแจ้งผลทาง https://pantip.com/message/586d1e0bd9d5007d9a8b4951 อีกครั้งนะครับ
comment93:เป็นกันทุกค่ายละครับ

เรื่องนี้ ไม่รู้มีเบื้องหลังอะไรรึเปล่า

คนสมัยใหม่นะไม่เป็นไรอยู่แล้ว รับมือได้กับ "sms หลุมสะดุ้ง" พวกนี้  (ทำไม หลุมถึงสะดุ้ง ผู้บริหารแต่ละค่ายก็คงรู้ดี)

แต่ คุณลุง คุณป้า คุณตา คุณยาย  หรือ คุณพ่อ คุณแม่ ของพวกเราละ ถ้าเจอ sms แบบนี้ไปเขาจะทำอย่างไร บางทีคุณลุงก็โดนหักเงินจนหมดเครื่องก็ยังไม่รู้ตัว ถามลูก ถามหลานว่า ทำไมมือถือโทรออกไม่ได้  บริษัทต่างๆ ที่หากินอยู่บนความทุกข์ผู้อื่นนี้  ก็เห็นได้ว่า ผู้บริหารบริษัทต่างๆ ก็อิ่มหมีผลีมันกันทั่วหน้า ไม่เห็นจะมีใครตายโหงภายใน 3 วัน 7 วัน อะไรเลย


ปัญหาเหล่านี้หมดไปยาก เพราะทุกค่ายก็คงรู้ดี แต่มันก็เป็นรายได้ร่วมกัน เขาถึงไม่ได้ตั้งใจจะจับผู้ที่กระทำความผิด
เอาแต่มานั่งแก้เคสเป็น รายๆ ไป ก็เท่านั้น



...
..
.
comment94:SMS นี่ มีทุกค่ายดังๆ dtac truemove-h ais ทั้งสามค่ายนี่ ผมโดนมาหมด ใครคิดว่า ย้ายค่าย แล้วจะไม่มีปัญหา คิดผิดครับ ณ ตอนนี้ ในเบื้องต้น คงแก้ปัญหาโดย ขอคืนเงิน หรือ กด *137 ไปก่อน ทำไมค่าย มือถือ ถึง ปล่อย ให้มีแบบนี้ก็คง จะเพราะ มีผลประโยนช์ ร่วมแหละ ที่สำคัญ กสทช ทำไมถึงจัดการไม่ได้ นี่ ล่ะงง มาก
ส่วนวิธีการที่ผมเคยเสนอไป ก็น่าจะใช้ได้นะครับ คือ สมัครบริการเสริม ต้องได้รับการเซ็นยิมยอมจากเจ้าของเลขหมายเท่านั้น ผ่านทาง Shop
comment95:ผมก็ใช้ True แต่ทำไมผมไม่เคยโดน SMS ที่ จขกท.พูดถึงเลย ไม่รู้เกี่ยวกันไหมที่ผมใช้แบบ จ่ายรายเดือน
comment95-1:ไม่เกี่ยวหรอกครับเพราะผมก็ใช้รายเดือน
comment95-2:ผมมีสองเบอร์ รายเดือนหนึ่ง เติมเงินหนึ่ง และที่เลิกใช้ไปแล้วอีกหนึ่ง ไม่เคยโดนครับ คุณ intelligence จัดการให้
comment96:เจอแบบนี้ทุกค่ายครับ ผมเคยโดนจากค่ายเขียว cc บอกว่าไม่สามารถปรับลดค่าใช้จ่ายส่วนนี้ได้เพราะเราทำการกดสมัครเอง ให้เรากด *137 เพื่อยกเลิกเอง ผมนี้งงว่าไปสมัครตอนไหน แล้วเงินที่เสียไปก็ไม่รับผิดชอบถึงจะเป็นแค่เงินไม่กี่ 10 บาทก็เถอะ
comment97:คำถามง่ายที่อยากให้ intelligence ตอบคือ 

พอมีคนร้องเรียนไป true ได้ไปแบนบริษัทเหล่านี้รึเปล่า 

ถ้าคำตอบคือไม่แบนบริษัท แสดงว่าคุณก็แค่สมคบกับบริษัทชั่วๆพวกนี้ แล้วปากก็บอกว่าคุณทำอะไรไม่ได้


ถ้าเข้ามาอ่านช่วยตอบด้วย
comment98:โทรไปเบอร์ที่มันส่งมาทางข้อความคำแรกที่ได้ยินคือแนะนำหมายเลขยกเลิกบริการ SMS เลย ทำให้รู้ว่าพวกนี้มันได้แค่คนละข้อความมันก็เอานะ ถ้าข้อความละ 3-9฿ /วัน เมื่อก่อน คนสูงอายุที่บ้านใช้แบบเติมเงิน เติมเท่าไหร่ก็ไม่เหลือ เพราะข้อความพวกนี้เอาไปกินหมด
comment98-1:สวัสดีครับ ท่านสมาชิกหมายเลข 2585356  เพื่อสะดวกในการตรวจสอบและยกเลิกบริการดังกล่าว รบกวนแจ้งหมายเลขที่ใช้งาน ให้ผมทางหลังไมค์เพิ่มเติมนะครับ
comment99:ผมก็เคยได้ ออกมาป่าวประกาศหลายครั้งล่ะ ได้คืนทุกครั้ง แต่บางครั้งก็งงตรรกะของผู้บริโภคบางคนของค่ายเขียว สงสัยจะม้า มาบ่นประมาณสมัครเองล่ะสิแล้วมาร้องเรียน แต่ก็ช่างมัน โทรเข้าศูนย์ทุกวันสุดท้ายก็ได้เงินคืน อยากเอาเรื่องเหมือนกันรากออกมาทั้งวงเลย
comment100:ของแม่ยายผมโดน AIS สองครั้งละ ครั้งแรกพันกว่าบาท ผมโวยจนเค้าไม่คิดตังค์ (คืนเงินมาในรอบบิลถัดๆไป)

มาคราวนี้โดนอีกเจ็ดร้อยมั้ง เดี๋ยวเจอกัน

แก้ไชข้อมูลหน่อย
เจอมาสามรอบครับ รอบแรกก้มหน้าก้มตาจ่ายไป รอบสองนี่ผมไม่ยอม ตอนแรกทาง cc บอกว่าจะลดเหลือ 100 บาทแล้วตัดเงินไป แต่ผมไม่ยอม ขอให้ทาง cc ใน pantip ช่วยจนไม่ต้องเสียเลยซักบาท

รอบสามนี่โดนหักเงินไปละ แต่กำลังติดต่อ cc ใน pantip ให้ช่วยอีกครั้ง

คาดว่าต่อไปนี้คงต้องใช้วิธียกเลิก sms ไปเลย ไม่ว่า sms อะไรก็ไม่เข้ามาที่มือถืออีกต่อไป
comment101:ผมมั่นใจอย่างหนึ่งว่า .. ทุกอย่างเกิดขึ้นโดยมีที่มาที่ไปครับ

- บ้างก็ลองกดสมัครดู
- บ้างตั้งใจสมัครและตั้งใจไม่จ่าย
- บ้างสมัครแล้วลืมยกเลิกหรือยกเลิกไม่เป็น เดี๋ยวฟ้องสังคมเอา
- บ้างโดนล่อลวงให้สมัครโดยไม่รู้ตัว (แต่แก้ไขได้ง่ายๆ -- ถ้า "คุณอ่าน" ทุกอย่าง)
- บ้างก็เกิดเพราะโดนมัลแวร์ (ที่โดยมากก็ได้มาจาก "บริการที่ไม่ค่อยจะถูกต้องเท่าไร")

ถ้าคุณใช้มือถือโดยเข้าเฉพาะเว็บไซต์ที่เหมาะสม ไม่ใช่บริการหมิ่นเหม่
และอ่านทุกข้อความอย่างมีสติ -- ผมเชื่อว่า ไม่โดนหรอกครับปัญหาเหล่านี้

ผมใช้งานมาก็ไม่เคยโดน ทั้งค่ายเขียวและแดง (ค่ายฟ้าไม่เคยใช้ยาวๆ)
รอบข้างใกล้ตัวไม่เคยมีปัญหา 

มือถือออฟฟิศที่ใช้กันหลายคนไม่เคยมีปัญหา (อันนี้กำชับไว้เลยว่า ให้โทรออกและรับสายได้อย่างเดียว ห้ามคลิกลิงก์อะไรทั้งสิ้น ห้ามเข้าเว็บ .. ใช้มา 6 ปี วนเวียนกับพนักงานใหม่และเก่าน่าจะร่วม 20-30 คน ที่สลับๆ กันใช้ ไม่มีปัญหาใดๆ)

แต่ผมสนับสนุนแนวทางนะครับ ผมว่าโอเปอเรเตอร์หากินแบบง่ายเกินไป และเป็นการฉวยโอกาสในหลายครั้ง
แต่ก็ต้องยอมรับว่า ถ้ามองกันลึกลงไปว่าปัญหาเกิดขึ้นเพราะอะไร ผมว่าส่วนใหญ่ User Error ครับ
comment101-1:ในกรณีผมนะครับ จะเล่าให้ฟัง ผมได้โทรศัพท์ฟรีจากการย้ายค่ายมา เป็นสมาร์โฟนของทรู

ผมให้ญาติผู้ใหญ่ใช้ครับ ตั้งแต่วันแรกที่ได้มา มันจะมีข้อความส่งมาตลอด ผมก็กด *137 ตั้งแต่วันแรกๆก่อนจะเอาไปให้ท่านใช้

ปัญหาคือ มันก็ยังส่งมาอีกทุกวัน ลักษณะไม่ใช่ sms ละ แต่เป็นข้อความที่ส่งผ่านมาทางเน็ทแทน อันนี้เอาออกไม่ได้ เดาว่าทรูคงทำอะไรกับมือถือแจกฟรีอันนี้ไว้

ผมก็ไม่ได้คิดไรมาก เพราะตัวเองใช้โทรศัพท์เป็น กดทิ้งไปหมด

ปัญหาคือ ท่านลองคิดดู เอาไปให้คนสูงอายุใช้ สายตาไม่ดี บางทีเผลอไปกดเข้าก็โดนทันทโดยไม่ตั้งใจ

ปัญหานี้ผมมองไปที่ บริษัทเลวๆพวกนี้มันตั้งใจให้คนที่ไม่ค่อยรู้เรื่องเผลอกด เผลอแตะแบนเนอร์นั่นแหละ

ทรู ในฐานะโอเปอเรเตอร์ก็ปล่อยให้มันทำง่ายๆ โทรศพท์เดี๋ยว ระบบสัมผัสทั้งหน้าจอ จะแตะตรงไหน เมื่อไร คนแก่ คน ตจว บางคนเค้าไม่ทันมันหรอกครับ
comment101-2:คุณ bookman ได้อ่านคคห.ท่านนึงที่เอารูปมาลงว่าอยู่มันก็ส่ง sms มาแล้วก็สมัครให้เลยหรือเปล่าครับ

คคห. 72 นะครับ
ลองอธิบายหน่อยมามันมีที่มาที่ไปอย่างไร

เชิญคุณ #72 มาด้วยก็ดี
comment101-3:ผม ความเห็นที่ 72 นะครับ
ที่มาที่ไปก็ตามที่ผมเขียนไว้ใน คห.72 นั่นแหล่ะ คุณลองอ่านดีๆครับ

เครื่อง Microsoft 640 LTE windows Phone 10 เพียวๆ ไม่ได้ลงแอปตัวไหนเลย
ส่วน facebook ก็ใช้ของwindowsเอง เพราะ facebook ตัวใหม่ลงไม่ได้ เนื่องจากเครื่องมีแรมไม่ถึง2GB
comment101-4:ขอตอบในฐานะคนที่คลุกคลีอยู่ด้านพัฒนาระบบละกันนะครับ

ไม่ว่าจะด้วยเหตุใดก็แล้วแต่ "มือถือ" มันทำงานเองไม่ได้ครับ
ถ้าสมัครเองอะไรเองแบบนั้น 
ผม "เดา" ว่า ในเครื่องมีมัลแวร์หรือแอดแวร์อะไรซักอย่าง

จะเข้ามาอย่างไร ทางไหน ตอบลำบากครับ

เหมือนที่หลายคนเจอไวรัสบนคอมพิวเตอร์ 
แค่ไม่มีแอนตี้ไวรัส เสียบเน็ตทิ้งไว้ มันก็เข้ามาเองได้ครับ

แต่ Windows Phone ผมไม่ชำนาญ แต่เชื่อว่า ต้องมี "การคลิก" (ผ่านช่องทางหนึ่งใดก่อนนี้นี้) หรือต้องมี "แอพแย่ๆ" (ซึ่งอาจติดมากับเครื่องตั้งแต่ซื้อ) ก็เป็นได้
comment101-5:ถึงคุณ bookman  ขอแชร์ประสบการณ์ของผม กับค่ายดีแทค  
เห็นว่าท่านคลุกคลีอยู่ด้านการพัฒนาระบบ กรณีของผมคือเปิดซิมสมัครเน็ตแล้วใส่ 3G เราเตอร์ ทันที พอเข้าไปเช็คในระบบแบบออนไลน์  ก็ปรากฎว่า มีข้อความกินตังค์  ขอถามว่า  กรณีนี้ผมไม่ได้เผลอกดผ่านโทรศัพท์แน่นอน เพราะเล่นแต่เน็ต หรือว่าจะเป็นการคลิกผ่านหน้าเว็บก็ไม่น่าจะเป็นไปได้ เพราะตัว 3Gเราเตอร์ จ่ายแค่สัญญาณเน็ตมาเท่านั้น

คุณคิดเห็นเป็นประการใดคับกับกรณีนี้ ขอสอบถามเป็นความรู้นะครับ
comment101-6:ถึงคุณ 1085872 

ผมไม่คุ้นกับค่ายดีแทคนะครับ 
ถ้าให้ "เดา" 
1. โทรศัพท์มีแอพแปลกๆ ที่อาจติดมาพร้อมเครื่อง (หรือแอพดีที่ทำเนียน)
2. มีการคลิกแบนเนอร์บนหน้าเว็บบางอย่าง

โดยหลักการแล้ว โปรแกรมพวกนี้มักอาศัย
1. การล่อหลอกให้คลิก เช่น เราจะดาวน์โหลดโปรแกรมตัวนึง แต่เคยเจอมั้ยครับ ในหน้าเว็บบางหน้า มีปุ่มดาวน์โหลด 3-4 อัน ซึ่งมีอันจริงแค่อันเดียวครับ ที่เหลือเป็นปุ่มหลอก (เป็นโฆษณาบ้าง อย่างอื่นบ้าง แต่เขียนว่าดาวน์โหลด)
2. ใช้ช่องโหว่ในระบบปฏิบัติการเพื่อทะลวงเข้ามา ซึ่งเกิดขึ้นบ่อยครับ ทั้ง Windows และ Android .. ส่วนระบบปิดอย่าง iOS นั้น ปัญหาลักษณะนี้เกิดขึ้นไม่บ่อย (ผมไม่แน่ใจ ไม่ได้ค้นต่อ แต่ภาพรวมเป็นแบบนี้ครับ)
3. เป็นโทรจันหรือโค้ดอันตรายที่แฝงมากับแอพที่เราโหลดมา อาจจะมาจากเกม แอพแต่งภาพ ฯลฯ -- ผมเองลงแอพเยอะครับ แต่เลือกเฉพาะแอพที่ไม่ใช่แอพจีน (นักพัฒนาแอพจีนเยอะมาก ที่ดังๆ ในไทยหลายตัวก็แอพจีน พวกแอพแต่งภาพนี่จีนเยอะสุดๆ) ไม่ใช่ทุกตัวจะไม่ดีนะครับ แต่กฎหมายประเทศเค้ามันครอบคลุมไม่ถึงเรื่องพวกนี้ ที่ผ่านมาบนคอมพิวเตอร์มีกรณีแบบนี้เกิดขึ้นบ่อยครับ และมีหลายครั้งที่เป็นข่าวใหญ่ เรื่องมือถือเองก็เคยมีลง Pantip ไปแล้ว มือถือค่ายไหนจำไม่ได้ที่มีแอพแปลกปลอมติดมาด้วย

ส่วนกรณีที่บอกว่า  "หรือว่าจะเป็นการคลิกผ่านหน้าเว็บก็ไม่น่าจะเป็นไปได้ เพราะตัว 3Gเราเตอร์ จ่ายแค่สัญญาณเน็ตมาเท่านั้น"
คือ SMS ฟรีพวกนี้ มันก็หลอกให้เราสมัครผ่านหน้าเว็บนั่นละครับ คลิก > กรอกเบอร์ (หรืออาจดูดเบอร์เราไป) > สมัครเรียบร้อย เป็นต้น

ส่วนตัวผม -- คลิกเฉพาะแบนเนอร์จากแบรนด์ดัง หรือเลี่ยงที่จะหาข้อมูลตรงๆ ไม่คลิกลิงก์ใดๆ -- และลงแอพที่จำเป็นและจากผู้ผลิตดัง -- มือถือถ้าเลือกได้ ก็ใช้ระบบปิด หรือไม่ก็ใช้รุ่นที่ไม่มีพวก bloatware ติดมา หรือถ้าจำเป็น ก็จะใช้เฉพาะจากแบรนด์ที่ผลิตมือถือจริงๆ ครับ แต่ไม่ใช่พวกสมาร์ทโฟนจีนหรืออินเดียที่เอามาปะแบรนด์ค่ายเขียว แดง ฟ้า ที่มาทำโปรแจกฟรี พวกนั้นบอกตามตรง ไม่กล้าใช้ครับ เพราะของผมทำธุรกรรมบนมือถือด้วย -- ใครจะดูดอะไรออกไปตอนไหน ไม่อยากจะนึกถึง
comment101-7:ของผม ธุรกรรม ทำบน ios เท่านั้น และจาก app ของธนาคารเท่านั้นด้วยครับ 
แต่ว่า เบอร์ดีแทค ผมซื้อซิมแล้วสมัครเน็ตแบบ 1mbps เอาไว้ให้หลาน ๆเล่นเน็ต (ซิมใส่ 3G เราเตอร์) 
กรณี ไปสมัครผ่านหน้าเพจ ใส่เบอร์โทร คงเป็นไปไม่ได้ เพราะ ไม่มีใครรู้เบอร์นี้นอกจากผมคนเดียว
กรณีนี้ผมตั้งข้อสังเกต ว่า ระบบสมัครให้เอง หรือพูดง่าย ๆว่า ยัดข้อความมาในระบบพร้อมคิดตังค์เสร็จสรรพ
และเมื่อส่งเรื่องให้  น้องฟ้า ณ พันทิบ  น้องฟ้ารีบคืนเงินส่วนที่คิดค่า sms ไปโดยเร็ว
comment101-8:คุณ bookman 
มือถือทำงานเองไม่ได้นี่ถูกต้องแล้ว แต่บ.โจรมันทำงานได้นะครับ อย่าโทษแต่แอพหรือมัลแวร์อย่างเดียว
comment101-9:User error /human error เกิดขึ้นได้แน่แต่ในกรณีของดิฉันไม่ใช่ หรือ แต่ใช้ มันก็ไม่ใช่เกิดที่ดิฉัน
อย่างที่อธิบายไปแล้ว กำลังวิ่งออกกำลังกายอยู่บนลู่วิ่งที่Heart Rate 87-91%ในยิม และเอาโทรศัพท์ไว้ในรถที่locked เรียบร้อย
แต่ทางบ.SMS ระบุว่ามีการทำรายการจากมือถือดิฉันเวลานั้น????!!! 

Human error ตรงไหน? นี่มัน Human intentionชัดๆ? และ Human ตนนั้นก็เป็นตนที่ได้ประโยชน์จากการฉกเงินผู้ใช้บริการไปนั่นเอง
comment102:อย่ามองข้ามแค่เศษเงินนะ
คนไทยทนอยู่กับความไม่ถูกต้องมาตลอด
แย่กว่านั้น บางคนออกหน้าป้องค่ายมือถือ
เพียงเพราะว่าตัวเอง "ไม่เคยโดน" ซึ่งไม่ได้
แปลว่า คุณจะ "โชคดี" ตลอดไป

ผมเองรอดมาตลอด 15 ปี
เป็นหนึ่งคนที่เคยต่อว่าคนอื่นว่าโง่
วันนี้โดนแล้วครับ สมัครเองหน้าด้านๆ

ผมตระหนักได้ว่า ปะเด็นไม่ได้อยู่ที่
โง่หรือฉลาด พลาดหรือรอดตัว
แต่อยู่ที่ว่า ทำไมเราถึงปล่อยให้ค่ายมือถือ
หากินกันแบบนี้

ทำไมเรามองว่า สิ่งนี้ถูกต้อง
ทำไมเราต้องถูกเก็บเงินก่อน
แล้วค่อยตามกดยกเลิก
แล้วเงินที่ถูกเก็บไปแล้วล่ะ?

ช่วยกันสู้เถอะครับ ไม่ใช่เพื่อเศษเงิน
แต่เพื่อสังคมที่ถูกต้อง และดีกว่าที่เป็นอยู่
comment103:คุณ 2128814 ความเห็น 102 ครับ

ผมออกตัวรับไว้ก่อนละกันนะครับ เพราะ คห. เราอยู่ใกล้กัน และผมค้นดู ไม่เจอ คห. อื่นที่ระบุคำว่า "โง่" .. 

ผมตอบแยกเป็นข้อๆ ละกัน จะได้เข้าใจได้ง่าย

อย่ามองข้ามแค่เศษเงินนะ
>> ผมไม่มองข้ามเศษเงินครับ ทวงเงิน 3 บาทค่า SMS ผมก็ทวงมาแล้ว

คนไทยทนอยู่กับความไม่ถูกต้องมาตลอด
>> อยู่ที่ใครจะปล่อยหรือไม่ปล่อยครับ ผมไม่ให้ใครเอาเปรียบเหมือนกัน

แย่กว่านั้น บางคนออกหน้าป้องค่ายมือถือ
>> คนอื่นไม่ทราบ แต่ความเห็นผม ผมมองไม่เห็นว่ามีตรงไหนปกป้องค่ายมือถือ 
>> ก็ที่เห็นแย้ง ไม่ใช่ว่าอีกฝ่ายต้องเข้าไปอยู่ฝ่ายตรงข้ามเสมอไปนะครับ
>> สิ่งที่ผมแชร์ ผมพูดจากประสบการณ์ส่วนตัว และจากหลักการโดยทั่วไป
>> ที่เห็นบ่อยมากคือ คนติดตั้งโปรแกรมแล้วคลิก Next อย่างเดียว ไม่เคยอ่านอะไรเลย เห็นมาเป็น 20 ปี 
>> จนวันนี้พฤติกรรมคนก็ยังคลิกแบบไม่อ่านอยู่ดี

เพียงเพราะว่าตัวเอง "ไม่เคยโดน" ซึ่งไม่ได้
แปลว่า คุณจะ "โชคดี" ตลอดไป
>> สำหรับบางคนอาจจะเรียกว่าโชคดี 
>> สำหรับผม เรียกว่า ไม่ประมาท

ผมเองรอดมาตลอด 15 ปี
เป็นหนึ่งคนที่เคยต่อว่าคนอื่นว่าโง่
วันนี้โดนแล้วครับ สมัครเองหน้าด้านๆ
>> คุณไม่ควรเห็นว่า "คนอื่นโง่" นะครับ
>> เพราะความรู้แต่ละคน รู้ไม่เท่ากัน เรารู้น้อยเรื่องนึง แต่รู้มากเรื่องอื่น
>> ดังนั้นในมุมผม .. เรารู้และเก่งกันคนละเรื่องครับ
>> ถ้าให้ดี คุณเล่าให้ฟังด้วยก็ดีครับว่า แล้วคุณไปโดนได้ยังไง

ผมตระหนักได้ว่า ปะเด็นไม่ได้อยู่ที่
โง่หรือฉลาด พลาดหรือรอดตัว
แต่อยู่ที่ว่า ทำไมเราถึงปล่อยให้ค่ายมือถือ
หากินกันแบบนี้
>> ผมว่า ประเด็นแรกที่ต้องมองคือ "เราทำอะไรไปบ้าง"
>> มองปัญหาที่ตัวเองก่อน มั่นใจมากแล้วว่า ไม่ใช่ปัญหาที่ตัวเอง
>> ค่อยมองปัญหาที่คนอื่นครับ

ทำไมเรามองว่า สิ่งนี้ถูกต้อง
ทำไมเราต้องถูกเก็บเงินก่อน
แล้วค่อยตามกดยกเลิก
แล้วเงินที่ถูกเก็บไปแล้วล่ะ?
>> ไม่มีใครน่าจะมองว่าถูกต้องนะครับ
>> บางคนถูกหลอกล่อให้กด
>> บางคนกดโดยไม่รู้ตัว

ช่วยกันสู้เถอะครับ ไม่ใช่เพื่อเศษเงิน
แต่เพื่อสังคมที่ถูกต้อง และดีกว่าที่เป็นอยู่
>> ผมไม่รู้ว่าคุณจะสู้อะไรกับใคร
>> แต่ถ้าคุณจะสู้ ก็ลงมือเถอะครับ
>> หรือถ้าลงมือแล้ว ก็ช่วยบอกคนอื่นหน่อยว่าลงมืออะไรไป
>> ผมเคยไปนั่งคุยกับผู้มีอำนาจมาแล้วสองรอบ นานมาแล้ว
>> รอบแรก ผมคุยเรื่อง Do Not Call Registry (ประมาณว่า พวกขายประกันหรือบัตรเครดิต จะโทรหาเราไม่ได้ -- ลองดูจากที่นี่ครับ https://www.donotcall.gov/)
>> รอบสอง ก็พวกเรื่อง SMS นี่ละครับ ซึ่งผมไม่โอเคกับพฤติกรรมล่อหลอก (ผมไม่เคยตกเป็นเหยื่อ -- แต่เห็นคนตกเป็นเหยื่อ -- แต่จากที่เห็น ส่วนใหญ่ก็เกิดจากการกระทำของตนเองครับ ซึ่งรบกวนแยกประเด็นด้วย)
>> ส่วนคุณ ... คิดจะสู้อะไรยังไง บอกข่าวมานะครับ จะได้สู้ด้วย
>> ที่แย่คือ .. คนส่วนใหญ่ คิดจะ -- แต่ไม่ได้ทำ ; คนที่ทำ หาได้น้อยครับ โดยเฉพาะเรื่องหยุมหยิมแบบนี้ ; ดังนั้นคุณจะเลือกเป็นคนแบบไหน ถ้าเป็นแบบคิดแล้วทำ นัดเจอกันเลยครับ เดี๋ยวเราไปคุยกัน .. ไม่อยากให้คุณแค่บอกว่า "ช่วยกันสู้" แล้วก็ผ่านไป

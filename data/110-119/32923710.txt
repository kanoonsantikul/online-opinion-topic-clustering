title:เมื่อฉันไปบอกเจ้าของหมาว่า ที่นี่เค้าห้ามเอาหมาเข้านะคะ
comment:เคืองค่ะ บอกตรงๆ ก็เลยเกิดกระทู้นี้ 5555

จุดประสงค์คือ อยากแฉ เอ๊ย แชร์ประสบการณ์ที่เกิดขึ้น เมื่อไปเจอคนอุ้มหมาเข้ามาในที่ที่เค้าห้ามเอาหมาเข้า
ออกตัวก่อนว่า รักหมามากๆ แต่ก็ไม่ชอบคนที่รักหมาเลยเถิด แล้วไม่สนใจเมื่อที่ที่นั้นไม่เหมาะจะพาหมาเข้าไป
หรือที่ที่นั้นมีป้ายห้ามน้องหมาค่ะ 

เมื่อวันเสาร์ แม่เราเกิดอยากจะไปเที่ยวอุทัย ก็เลยไปกันแบบเช้าเย็นกลับ หนึ่งในที่ที่ไปก็คือวัดท่าซุงค่ะ
ไปถึงก็เวลาบ่ายสอง ซึ่งเป็นเวลาที่อุโบสถแก้วเปิดให้เข้าชมได้พอดี เราเองไม่ค่อยชอบที่ที่คนเยอะเท่าไร
แต่ติดว่าแม่อยากจะมาก็เลยมาด้วยกันค่ะ

ข้างในสวยงามอลังการมากๆ แต่คนก็เยอะมากๆ เช่นกัน เดินๆ ไป น้องเราสะกิด บอกถ่ายรูปน้องหมาให้หน่อยน่ารักดี
เราก็งงหมาไหน บอกน้องไปว่า เค้าห้ามเอาหมาเข้ามานะ พอดีกับหันไปสบตาเจ้าของหมาพอดี เป็นผู้ชายวัย 40 อัพ
ใส่เสื้อลายขวางสีเข้มๆ อุ้มน้องหมาชิวาว่าใส่เสื้อฟรุ้งฟริ้งเชียว คงได้ยินเราพูดพอดี เค้าก็เฉย เราก็เลยเดินออกมา
เพราะคิดว่าเค้าคือเจ้าหน้าที่ในวัดหรือเปล่า เลยเอาเข้ามาได้

ออกมาเดินเล่นถ่ายรูปฝั่งอื่นซักพัก เราก็กลับเข้าไปหาพ่อกับแม่อีกรอบ ดันโชคดีไปเจอน้องหมาตัวเดิม
แต่ตอนนี้อยู่กันพร้อมหน้าครอบครัว น้องหมาย้ายมาอยู่ในอ้อมแขนคุณแม่ แล้วก็มีคุณลูกชายน่าจะวัยมอต้นอีกคนเดินมาด้วยกัน
ช่วงที่ไปป๊ะกัน ท่านคุณพ่อกำลังบ่นกับลูกเมียว่า ทำมาเป็นบอกห้ามเอาหมาเข้า ฮ่าเฮว (เปลี่ยนเป็น ห  หีบ  นะคะ) อะไรไม่รู้

เอ....ว่าเราป่าวหว่า คือจริงๆ ตอนแรกว่าจะไม่ยุ่งแล้ว เพราะเค้าคงได้ยินที่เราพูดกับน้องตั้งแต่ตอนนั้น
ก็เลยไม่อยากยุ่ง อุตส่าห์เดินหนีออกมา เพราะคิดว่าน่าจะคิดได้ ดันมาเจออีกรอบ แถมด่าคนที่เค้าบอก (ไม่รู้ไปเจอใครเตือนมาอีกหรือเปล่านะคะ)
คนที่บ่นก็คือคนพ่อ แล้วแบบนี้จะสอนลูกยังไง 

เราก็เลยเดินไปตีคู่ข้างคุณแม่ที่อุ้มหมา บอกเค้าว่า แต่จริงๆ ก็ไม่ควรเอาเข้ามานะคะ เพราะในนี้เค้าห้ามเอาหมาเข้ามาค่ะ
คนพ่อก็ถามว่าแล้วคุณมีปัญหาอะไร หมาก็ตัวนิดเดียว เราก็บอกว่าก็แค่อยากจะบอกว่า เค้าห้ามเอาเข้าค่ะ อยากให้เคารพกฏกันนิดนึง
คนพ่อก็เถียงว่า ไม่เห็นมีใครมาว่า คนแม่ก็บอกว่าไม่มีคนดูหมา เราก็เลยบอกว่า ถ้าที่ที่จะไปเค้าห้ามเอาหมาเข้า ก็ต้องเอาไว้บ้านนะคะ

คนพ่อก็จี๊ดเลย มีปัญหาอะไร ไม่รักหมาหรือไง แถมเดินตรงมาหาเราเลยนะ ลูกเค้าก็ห้ามพ่อนะ คนแม่เค้าก็พูดดีๆ นะ แบบออกอายๆ ด้วย
แต่คนพ่อเนี่ย ไม่มีท่าทางรู้สึกว่าสิ่งที่ทำไปมันผิดเลย เราก็บอกไปว่ารักนะหมาน่ะ แต่ที่ไหนห้ามก็ไม่เคยเอาเข้าไป แล้วลูกชายเค้าก็กันพ่อออกไป
เราก็โกรธนะ เดินมาหาเราแบบข่มขู่มาก เลยเดินไปบอกแม่ชีตรงจุดทำบุญ ถามท่านว่า ในนี้เอาหมาเข้ามาไม่ได้ใช่มั๊ยคะ

แม่ชีก็บอกว่าไม่ได้ลูก ห้ามเอาเข้าจ๊ะ เราก็บอกเมื่อกี้มีคนอุ้มหมามานะคะ ท่านก็ถามเราว่าไหนๆ อยู่ตรงไหน แต่บ้านนั้นเดินออกไปแล้ว
เราก็เลยบอกท่านว่า เพิ่งออกไปค่ะ ไปบอกเค้าแล้ว เค้าถามว่าหนูมีปัญหาอะไรด้วย แม่ชีท่านก็บอกว่า ห้ามเอาเข้าจ๊ะ แต่ชอบแอบเอาเข้ามา
ห้ามกันก็ไม่ค่อยฟัง คนมันเยอะ ดูไม่ทั่วถึง

คือที่เล่านี่ สะเทือนใจค่ะ ว่าคนเราเนี่ยพอทำผิด ไม่ละอายใจเลย พอเราไปเตือนกลับมาถามเราว่าเรามีปัญหาอะไร 
แถมมาย้อนเราอีกว่า ไม่รักหมาเหรอ ทำท่าเอาเรื่องกันอีก แย่จังค่ะคุณพ่อออออออ เพราะป้ายห้ามก็ชัดเจน 
มาเที่ยววัดทั้งทีทำไมไม่ทำตามกฏของสถานที่นั้นๆ

เราออกมาก็เจอน้องหมาอีกตัว นั่งรออยู่กับเจ้าของข้างนอก คาดว่าเค้าก็คงให้สมาชิกคนอื่นในทีมเข้าไป
ตัวเองอาสาเฝ้าหมาให้ เค้าก็ไม่เห็นต้องอุ้มหมาไปด้วยทุกที่นี่คะ 

อย่างบ้านเราเองไปไหนก็ชอบหอบแมวไปด้วย (หมาที่บ้านอ้วนมากกกก เข้ารถไม่ได้ 5555)
ก่อนไปก็เช็คว่าที่ที่จะไปรับแมวมั๊ย ไม่เคยแอบเอาเข้า ที่แวะตรงไหนห้ามสัตว์เลี้ยง เราก็ให้อยู่ในรถ 
เปิดแอร์และมีคนเฝ้าหนึ่งคนตลอดค่ะ

อยากให้คนเลี้ยงหมาบางคน ที่ชอบพาหมาไปไหนมาไหน เคารพกฏ กติตาของสถานที่ที่จะไปด้วยนะคะ ขอบคุณค่ะ


ปล. เป็นปัญหาสังคมได้ป่าวหว่า แต่ tag ไปล่ะ 55555
comment1:
comment2:จิตสำนึกของคนเรามันโตไม่เท่ากันนะ พูดไปเขาก็ไม่เข้าใจหรอกค่ะ คนประเภทนี้
ควรให้เจ้าหน้าที่หรือผู้ที่มีส่วนเกี่ยวข้องเข้าไปตักเตือนก็จะดีนะคะ เพื่อไม่ให้เกิดการปะทะกัน
comment2-1:ตอนแรกก็ไม่อยากบอกเองค่ะ
แต่มาเจอรอบสอง ได้ยินคนพ่อพูดแบบไม่รู้สึกว่าผิดกับลูกเมียเลยต่อมเผือกทำงานซะงั้น งานงอกเลย 5555
comment2-2:ทำอะไรตามใจคือไทยแท้
เราอยู่กันแบบนี้มานาน
ฝังในสันดา...หลายตระกูล
ทำถูกกฏคือขัดใจ อาจไม่มีที่ยืน
comment3:บางตัวเลี้ยงหมา ปล่อยหมา ขี้ เยี่ยว เรี่ยราด หน้าบ้านคนอื่นอีก  น่าจะเอา ขี้ เยี่ยว ให้เจ้าของหมา ดม หรือ กินนะ ฐานมักง่าย ไม่รับผิดชอบสังคม
comment3-1:ที่หมู่บ้านเราก็มีกฏห้ามพาหมาวิ่งมาแบบไม่มีสายจูงค่ะ 

เจ้าของหมาบางคนก็โวยวายอีกว่า จะไม่ให้หมาเค้าวิ่งออกกำลังกายบ้างเหรอ เค้าก็จ่ายค่าส่วนกลางนะ 
เอิ่มมม เกี่ยวกันมั๊ยยยยย!!!
comment3-2:พวกนี้คือ ขยะสังคมประจำหมู่บ้านน่ะ แถไปเรื่อยๆ ถ้าหมา ขี้ เยี่ยว มันมาล้างเช็ด คงไม่มีใครว่า ด่า อะไรหรอก
comment3-3:แถวบ้านเราประจำเลย เลี้ยงหมา เอาผูกเชือกไว้ที่ถนน เวลารถขับก็โปรดหลบหมาด้วย วันดีคืนดีปล่อยหมา หมาก็มาอึ๊หน้าบ้านเรา ขอบคุณ....
comment3-4:เรานี่แหละเจอปัญหาแบบที่ คุณ คห3  บอก  ต้องคอยเช็ดขี้เยี่ยวหมาตลอด  ไปบอกเจ้าของก็ทำไม่รับรู้  ไม่สนใจ ไม่รู้สมองเสื่อมหรือฟังภาษาไม่เข้าใจ   เลี้ยงไม่มีใครว่าแต่ทำความเดือดร้อนให้คนอื่นนี่ซิไม่ไหวจริง ๆ     หน้าหนากว่ายางมะตอย ปูนซีเมนต์ซะอีก  ว่ายังไงก็ไม่รู้สึกรู้สา    ร้องเรียนไปที่เขตให้เจ้าหน้าที่มาจัดการก็ยังไม่ได้เรื่องเลยจ้า ไม่รู้จะจัดการยังไงแล้ว    เลี้ยงไม่ใช่ 1 -2 ตัวนะคะ เพียบทั้งหมา แมวเต็มไปหมด
comment3-5:ที่คอนโดเราก็เหมือนกัน ทั้งๆที่เค้าห้ามเลี้ยงสัตว์ และห้องที่เลี้ยงน่ะยังมาอยู่ข้างห้องเราอีก เลี้ยงทั้งหมา และแมว กลิ่นมันเหม็นมาก ลอดออกมานอกห้องเลย เวลาเราเดินผ่านเพื่อมาเปิดประตูนี่แบบว่าแทบอยากหายตัวเข้าไปในห้องเลย เหม็นมากจริงๆ
comment3-6:คืออาจจะมีคนคนที่เก็บนะ เพียงแต่ว่า ตั้งแต่เกิดมา ยังไม่เคยเห็นใครตามเก็บอึน้องหมา เวลาจูงไปปล่อยของเลย ปล่อยของเสร็จก็จูงกลับบ้าน เอามาเดินก็เอาตัวเปล่า ไม่ได้เตรียมถุงอะไรมาเก็บเล้ย แถมเอามาหน้าบ้านคนอื่นอีก
comment3-7:ฆ่าทิ้งฮะ ง่ายดี
comment3-8:เราเก็บน้า แถมตวัดผิดองศาเปื้อนมือด้วย น้ำก็ไม่มีให้ล้าง ต้องขับรถกลับบ้านตั้ง 10 นาที อวลมาก55555
comment3-9:คห.นี้โดนใจ
comment4:
comment5:วันนี้ผมก็เจอ ไปช่วยญาติขายขนมในโรงพยาบาล ก็เจอมนุษย์ลุง เอาหมามาวิ่งเล่น แถมวิ่งเข้ามาตรงร้านขายขนม คือว่า ขนมกับหมา คิดไม่ได้ ว่าควรไม่ควร แถมชมหมาเก่งมากลูก
comment5-1:เคยเจอตามตลาด พาน้องหมามาซื้อกับข้าว
สงสัยเค้ากลัวซื้อไปไม่ถูกปาก เลยพามาเลือกเอง
เคสนั้นไม่ได้เตือนตรงๆ ได้แต่ใช้สายตา กับไม่ซื้อของร้านนั้นค่ะ ^^
comment5-2:เคสนี้อุ้มน้องหมาไปตลาดก็ผิดเหรอคะ
comment5-3:ส่วนตัวเราถ้าร้านไหนมีคนอุ้มน้องหมาแล้วไปชะโงกดูหม้อข้าวหม้อแกง เราไม่ซื้อร้านนั้นค่ะ
ใครจะรู้ตัวอะไรจะหล่นไปบ้าง เดี๋ยวนี้เห็นเยอะค่ะอุ้มเข้าตลาดสด เพื่อ???? 
เรามีหมาสองตัว ยังไม่เคยพาไปไหนไกล แค่เห่าก็เกรงใจเค้าแล้ว
comment5-4:ร้านไหนขายอาหารแล้วเอาหมา แมว หรือสัตว์อะไรก็แล้วแต่มาเลี้ยงด้วย เราไม่ซื้อค่ะ ... ไม่อุดหนุน ... ไม่ได้ดัด .... นะคะ แต่แบบว่าเลี่ยงดีกว่าค่ะ
comment5-5:จะบอกเหมือนกันว่า ตลาดข้างตึกเหมืองไทย-ภัทร มีคนนึงอุ้มหมามาซื้อกับข้าวทุกเช้าเลยค่ะ ไม่ได้พาเดินเฉยๆนะคะ นางอุ้มค่ะ แล้วตลาดตรงตึกนั้นร้านขายกับข้าวจะมีหลายร้าน เราก็ไม่กล้าซื้อกิน ระแวงขนหมาหน่ะค่ะ
comment5-6:อุ้มหมาไปตลาดสด มีโอกาสที่ขนจะร่วงลงไปในแกง
แถมบางทีจับหมาแล้วก็เอามือไปจับของเลือกของ
comment6:คนบางคน เมื่อรู้ว่าผิดแทนจะละอายกลับ แถ แถมมานักเลง ผมก็เคยเจอครับ คนประเภทนี้ในพันทิปยังมีเลย ไม่ไต้องไกลอะไรหรอกครับ
comment6-1:มันคือ ขยะสังคมน่ะ เห้อ เมื่อไหร่คนพวกนี้ จะไปผุดไปเกิดนะ
comment6-2:เราว่าเค้าเสียหน้าน่ะ
เลยทำเป็นพูดข่มขู่กลบเกลื่อนความผิดตัวเอง
เท่าที่อ่านดูลูกชายกับภรรยายังโอเคนะ แต่พ่อแบบนี้
จะสอนลูกได้ยังไง
comment6-3:เราก็คนนึงนะเลี้ยงหมา  แถมอยู่ในประเภทรักเกินเลย เวลาไปไหนมาไหนถ้าเอาน้องหมาไปด้วยได้ก็หอบหิ้วไป แต่สถานที่ไหนที่มีป้ายห้ามหรือรูปภาพห้ามเอาหมาเข้า เราก็ไม่เอาเข้าไปนะ ให้ครอบครัวเข้าไปกันเอง เราก็จูงน้องหมาหรืออุ้มมันเล่นแถวๆรถรอน่ะ เพราะเกรงใจคนอื่นๆในสถานที่นั้นๆค่ะ: )
comment7:เดี๋ยวนี้หมาบางตัวชื่อเพราะกว่าเจ้าของซะอีก
comment8:คนเลี้ยงหมาก็เหมือนคนสูบบุหรี่
comment8-1:อย่าเหมารวมและอย่าแถไปเรื่องอื่นสิครับ
comment8-2:ใช่ครับ อย่าเหมารวม มันก็แค่คนสูบบุหรี่แค่บางส่วน(แต่มีจำนวนมาก)ที่พบเห็นได้ตลอดแทบทุกวันเอ๊งงงง
comment8-3:เอาสมองส่วนไหนคิดครับ
comment8-4:คนละเรื่อง คนละประเด็นกันเลยค่ะ คุณ Wairoon หลงประเด็นรึเปล่าค่ะ? 
อย่าใช้อคติเหมารวมแบบนี้เลยค่ะ จะทำให้ตัวคุณเองดูแย่เปล่าๆ
comment8-5:อ้อ เพิ่งรู้ว่าเลี้ยงหมาเสี่ยงเป็นมะเร็งและนกเขาไม่ขัน
comment8-6:เราคิดว่าความหมายของความเห็น 8 คือ การเลี้ยงหมา เหมือนกับการสูบบุหรี่ ตรงที่ เป็นสิทธิส่วนบุคคล แต่ คนที่ไม่มีสำนึก มักจะไปรบกวนคนอื่นค่ะ
comment8-7:มันคนละเรื่องกันมั้ย
comment9:ถ้าผมเจอ บอกแล้วยังทำท่าข่มขู่ ผมตบหัวทิ่มจริงๆ
comment9-1:เค้าคงเห็นเรามาคนเดียวมั้งคะ 
เลยต้องปกป้องลูกเมีย 555
comment9-2:คงจะเก่งกับผู้หญิงตัวคนเดียวมั้งคะ อยากรู้เหมือนกันว่าถ้าคนที่เตือนเป็นผู้ชายตัวใหญ่ จะปากเก่ง ทำท่ากร่างเอาเรื่องมั้ย
comment10:เดี๋ยวนี้ควายเลี้ยงหมาได้แล้วเหรอเนี่ย
comment10-1:
comment10-2:สงสารควาย มันมันประโยชน์มากนะคะ ได้โปรดอย่าพาดพิงควายอีกเลยค่ะ
comment11:นี่แหละค่ะคนเรามันร้อยพ่อพันแม่ การศึกษาก็ได้รับมาไม่เท่ากันหรอก...ทำอะไรไม่ได้นอกจากทำใจ  
#โลกนี้มันอยู่ยากขึ้นทุกวัน ㅠㅠㅠㅠ
comment11-1:การศึกษาดี แต่ไม่มีสามัญสำนึกผิดชอบ ก็เปล่าประโยชน์จริงๆค่ะ รวมถึงอายุก็ไม่ช่วย เจอมาเยอะ คนจำพวกนี้ มันทำให้สังคมไม่น่าอยู่มากขึ้นเรื่อยๆค่ะ
comment11-2:เห็นด้วยๆ
comment12:ก็ยังดีที่ลูกเมียมีจิตสำนึกที่ดีอยู่ แต่คนพ่อไม่รู้จะคิดได้หรือยัง 

คือหมาก็คือหมา ตัวเล็กตัวโต เค้าห้ามก็ห้ามทุกตัว ไม่ได้ห้ามตามไซส์ ก็เคารพกฎกันหน่อย

ถ้าอยากเที่ยวก็ต้องหาที่เก็บหมาไว้ก่อน จะไว้ในรถหรือให้คนเฝ้าก็ว่ากันไป ถ้าห่วงหมาก็งดเที่ยว ไม่ต้องเข้าไปที่นั้น ๆ แค่นี้เอง ไม่เห็นจะยาก
comment12-1:จริงค่ะ คนแม่เค้าไม่กล้าสบตาเราด้วยค่ะ พูดเสียงอ่อนๆ คนลูกก็เหมือนจะรู้ว่าไม่ถูก ก็ปรามพ่อตัวเอง
แต่คนพ่อเนี่ยสิ ใหญ่มากๆ
comment13:เดี๋ยวนี้ที่บางแสนก็ติดป้ายห้ามนำสุนัขไปแล้วนะคะ
comment13-1:ที่สาธารณะแบบเปิดกว้างแบบนี้ เจ้าของหมาบางคนก็ไม่ยอมนะคะ 
เค้าบอกทีน้องหมาจรจัดยังอยู่ได้เลย ก็เลยไม่รู้จะตอบยังไง -_-'

แต่ทำไมเค้าถึงห้ามคะ มันน่าจะคุมยากมากๆ เลยนะคะนั่น
comment13-2:อื้อหืมมม เพิ่งไปมาวันอาทิตย์ เดี๋ยวเอารูปลงคอมแล้วจะเอามาอวดนะคะ
คนจะน้อยกว่าน้องหมาอยู่แล้ว  555555
comment14:ความถูกต้องคุณถูกอยู่แล้ว
แต่เรากลับมองว่าคุณ กำลังฉีกหน้าคน ต่อหน้าลูกเมียเค้า ซึ่งเป็นเรื่องละเอียดอ่อน ถ้าอยู่ต่อหน้าแฟนหรือลูก

เราคิดว่าเค้ารู้ว่าเค้าผิด แต่ท่ีแสดงออกไม่ดีอย่างนั้น เป็นเพราะบทบาทหัวหน้าครอบครัว

เราคิดว่าการท่ีคุณไปฟ้องแม่ชี และเขียนลงพันทิพย์อีกเหมือนว่าคุณอยากเอาชนะให้ได้
คุณอาจเป็นคนไม่เบาเหมือนกัน หรือตรงไปตรงมาเกินไป

(เราเขียนความรู้สึกในมุมมองของเรา อาจไม่เป็นจริง แค่มองอีกมุมเท่านั้น)
comment14-1:ผิดคือผิดครับ  จะให้คอยไปเตือนรอตอนเขาแยกมาจากกลุ่ม  ก็คงไม่ใช่มั้ง

อยากเอาชนะหรือยังไงก็แล้วแต่   ทางวัดเขาก็มีกฎห้ามอยู่แล้ว  ยังไม่ทำตามเลย
comment14-2:แบบนี้ น่ามีกฎหมายประหารชีวิตเลย จะได้จบๆไปชีวิตบัดซบ ขยะสังคม
comment14-3:ห่วยจริงๆ อยู่ต่อหน้าลูกเมียแต่ทำตัวกร่างเป็นตัวอย่างให้ลูกดูเหรอ ตรรกะอัลไล ถ้ายอมรับผิดแล้วขอโทษมันจะเป็นตัวอย่างที่ดีให้กับลูกเค้ามากกว่ามั๊ย ว่าทำผิดก็ต้องกล้ารับผิด ไม่ใช่มาวางท่านักเลงแบบนี้ ต่อไปลูกมันก็เจริญรอยตามพ่อเป็นปัญหาสังคมอรก

ความคิดวิบัติแล้วคุณ
comment14-4:อนาถมากกับความเห็นนี้ คิดเเบบนี้ไง คนทำผิดถึงได้เต็มบ้านเต็มเมือง
comment14-5:คห14
ตรรกะวิบัติหรือเปล่า

คำว่า "หัวหน้าครอบครัว" ควรจะรู้จักผิดชอบชั่วดี คอยดูแลรับผิดชอบสมาชิคในครอบครัว
ไม่ใช่โดนฉีกหน้า แล้วมาโวยวาย
comment14-6:บางครั้งการเตือนที่ได้ผลคือการทำให้อับอายครับ เพราะธรรมชาติมนุษย์มักจะยอมเมื่อถูกทำให้อับอายครับ
comment14-7:บทบาทหัวหน้าครอบครัวเหรอคะ อายเพราะถูกฉีกหน้า แต่เอาหมาเข้าในที่ห้ามเข้า ดันไม่อายซะงั้น ตรรกะความคิดคุณป่วยมาก พูดเลย!
comment14-8:บทบาทหัวหน้าครอบครัว...ต้องนำทางครอบครัวไปสู่สิ่งที่ดีและถูกต้องไม่ใช่เหรอครับ

ถ้างั้น...อาสานั่งเฝ้าหมาที่รถแทนที่จะอุ้มเข้ามา
ไม่ใช่บทบาทหัวหน้าครอบครัวที่ดี และถูกต้องกว่าเหรอ?
comment14-9:คนเป็นหัวหน้าครอบครัวต้องเป็นตัวอย่างที่ดีแก่ลูกและคนในบ้านไม่ใช่หรอคะ???
comment14-10:ต้องไลน์ไปบอกใช่ป่ะ ถึงจะเหมาะสมในความคิดคุณ
comment14-11:เป็นดิฉันคงพูดดังกว่านั้นอีกค่ะ ในสถานที่นั้นๆเลย ไม่ไว้หน้าใครนะคะ
เพราะดิฉัน"แพ้หมา"ค่ะ เกิดภูมิแพ้กำเริบ หรือมีอาการอะไรขึ้นมา
ใครรับผิดชอบคะ? ในเมื่อสถานที่ที่ไป มั่นใจแล้วว่าจะไม่มีหมาเข้ามา

เวลาจะเห็นแก่หน้าใคร คิดก่อนสักนิดด้วยค่ะ ว่าทำความเดือดร้อนให้ใครรึเปล่า
เพราะร้อยพ่อพันแม่ คุณแค่ยังไม่เจอคนแพ้จริงๆต่อหน้าก็เท่านั้น
comment14-12:หรือคุณอาจถูกเลี้ยงมาด้วยหัวหน้าครอบครัวที่มีนิสัยแบบนี้
comment14-13:เจอคห. นี้ อึ้ง ทึ่ง สยองมากเลยค่ะ ฉีกหน้า ???????
คิดได้ไง คนเป็นพ่อเป็นผู้นำยิ่งต้องเป็นตัวอย่างให้ลูกเห็น 
ไม่ใช่ผิดแล้วยังแถไม่ยอมรับผิด  
แบบนี้จะเอาอะไรไปสอนลูกคะ ถ้าวันนึงลูกทำผิดแล้วแถ
จะกล้าสอนไหม ขนาดตัวเองยังทำไม่ได้ 
แค่กฏกติกาสังคม สามัญสำนึกขั้นพื้นฐานง่ายๆยังทำไม่ได้เลย
comment14-14:บอกถึงกฎกติกามารยาทสังคม ไม่ยอมรับกลับมีทีท่าข่มขู่คุกคาม  เอาประสบการณ์มาบอกเล่าต่อ กลายเป็นคนจิกกัดไม่ปล่อย คิดได้ไงเนี่ย เพลียกับความคิดแบบนี้จริง ๆ
comment14-15:อันนี้ไม่ใช่มองอีกมุมค่ะ มันเป็นมุมของคุณคนเดียว

จขกท ฉีกหน้าตรงไหน เค้าเข้าไปเตือน คนเป็นพ่อต่างหากที่กร่าง กรูจะเอาเข้า ใครจะทำไม ไม่มีความเคารพกฎของสถานที่เลย
comment14-16:การไปติให้แก้สิ่งที่ทำผิด คือการฉีกหน้า??

อ่อนไหวขนาดนี้ คราวหน้าให้จุดธูปบอกไหม
comment14-17:คนเป็นหัวหน้าครอบครัวยิ่งต้องทำตัวเองให้เป็นตัวอย่างที่ดีแกลูกหลานและครอบครัว นี่อะไร....?
comment14-18:ถ้าไม่อยากโดนฉีกหน้าและแฉลงพันทิป
ก็อย่าเอาหมาเข้าไปในที่ห้ามสิคะ
ถ้าไม่ได้ทำอะไรผิด ใครเขาจะมาแฉล่ะ
พอโดนเตือนหาว่าโดนฉีกหน้า เอิ่ม... เพราะคิดกันแบบนี้แหละน้า
คนไม่เคารพกฎมันเลยเยอะแยะไปหมด
เช่น ตาลุง ที่ จขกท พูดถึงนี้เป็นต้น
comment14-19:คุณคะ อ่านดีๆนะคะ จขกท.เค้าเดินเข้าไปพูดภรรยา แต่อิพ่อเนี่ยที่มีปัญหาทำตัวกร่าง
comment14-20:คห.นี้พูดได้ตรงประเด็นจริง ๆ นะ เป็นการแสดงให้เห็นได้ชัดเลยว่าคนพวกนี้คิดอย่างไร
คือเขาไม่ได้รู้สึกอายต่อการละเมิดกฎหรอก แต่อายเมื่อถูกจับได้และถูกต่อว่าต่างหาก

สมัยนี้ที่สังคมมันบิดเบี้ยวผิดเพี้ยนเละเทะไปหมดเพราะมีคนแบบนี้ในสังคมเยอะมาก
คือไม่ได้ละอายต่อการทำผิด แต่อายต่อการถูกจับได้

จริง ๆ คือคนเราควรละอายต่อการทำผิด ควรละอายใจที่จะทำผิด
หากคนเรารู้จะละอายเสียแต่แรกก็จะไม่ทำอะไรไม่ดี สังคมก็สงบสุข
แต่พอคนไม่มีความละอายต่อสิ่งที่ตัวเองทำ ก็จะไปโวยคนจับ ไปโวยคนต่อว่า
โทษสังคมดัดจริต โทษโน่นโทษนี่ โทษทุกอย่างยกเว้นตัวเอง
มันก็เลยเกิดเรื่องเละเทะขึ้นมากมายในสังคมทุกวันนี้
comment14-21:ไม่ได้ฉีกหน้า ต่อหน้าครอบครัวเค้าหรอก
ผมเชื่อว่าเค้ารู้กันทั้งครอบครัวว่าห้ามเอาหมาเข้า


พวกแก่กระโหลก กะลา
comment14-22:ผมเห็นด้วยกับความเห็นนี่ส่วนนึงนะ เขาไม่ได้บอกว่าการทำนั้นถูก และไม่ได้บอกว่าเป็นหัวหน้าครอบครัวต้องคิดแบบนั้นถึงถูก แต่เขาแค่แสดงให้เห็นว่าคนแบบนั้นเขาจะคิดจะรู้สึกยังไง คนพ่อโดนด่าหรือจัดได้ว่าผิดเขาก็จะอาย เลยทำเป็โมโหกลบเกลื่อนความอาย โดยเฉพาะเมื่ออยู่ในฐานะหัวหน้าครอบครับ ก็จะยิ่งรู้สึกอยากมากขึ้น นั่นคือสิ่งที่เขาคิด และมีคนจำนวนมากเป็นแบบนี้
comment14-23:กดสยองให้กับความคิดเห็นที่ 14 นี้มากๆอ่ะ รู้สึกได้ถึงความเห็นแก่ตัวสุดๆ
comment14-24:ไม่มีใครไม่เคยทำผิดหรอกคะ แต่บางครั้งพวกคุณก็ควรช่างน้ำหนักความคิดของคุณบ้าง ว่ามันจริงหรือไม่ เพราะกระทู้นี้ก็เป็นกระทู้ของฝ่ายเดียว .. เราไม่มีคลิป ไม่ได้อยู่ในเหตุการ จะโต้แย้งให้แตกแยกกันทำไม คุณลุงคนนั้นผิดเพราะเขาน้ำสุนัขเข้าไปในที่ที่ไม่ควร แล้ว จขกท ละ .. ทำอะไรให้คุณลุงคนนั้นเขาโกธรและโวยวาย  เคยเรียนกันไหมค่ะ "การคิดวิเคราะห์และการตัดสินใจ.."  ความจริงไอ้เรื่องแบบนี้มันผิดอยู่แล้ว ทุกสิ่งทุกอย่างมีตรรกะเป็นของตัวเอง คุณก็ใจเย็นๆกันคะ ตั้งแต่นั่งอ่านมามีแต่ด่าลุงคนนั้น สรุป มันคือการแชร์ประสบการณ์ หรือ การแบ่งฝ่ายคะ !! 
ไม่ได้เข้าข้างฝ่ายไหนนะ แต่คนไทยเอ๋ยย ใจเย็นๆ
comment14-25:ตรรกะประหลาดจริงๆ
บ่งบอกถึงพื้นฐานจิตใจและการเลี้ยงดู

อยู่ในสังคม ไม่เคารพกฏ 
โกรธและอายเมื่อถูกตักเตือน ไม่ชอบให้ใครมาเตือน ก็อย่าทำผิดสิคุณ
comment14-26:เห็นด้วยกับความเห็นนี้ครับ  คนสมัยนี้ดีแต่จะเอาชนะคะคาน กัน  ได้ออกสื่อนี่เก่ง
comment14-27:ประเทศชาตื ไม่เจริญ เพราะหลักคิดแบบเนี้ย รับได้ไหมครับ???

หรือว่า ถูกฉีกหน้าอีก?
comment14-28:ไม่อายที่ทำผิด แต่อาย ที่ถูกฉีกหน้าต่อหน้าลูกเมีย
ตลกดี..
ผิดก็คือผิด  ถ้าเค้าเตือนแล้วสำนึกผิด ก็แค่ขอโทษและไม่ทำอีก ไม่ได้ยากเลยค่ะ 
คนแบบนี้มีเยอะจริงๆ
comment14-29:อยู่ต่อหน้าลูกเมียควรจะเป็นแบบอย่างที่ดีสิ ไม่ใช่ผิดแล้วตะแบง
แบบนี้ถ้าเราเป็นลูก เป็นเมียเราคงอายแทนพ่อค่ะ บอกตรงๆ
comment14-30:ไม่ถึงกับผิดซักทีเดียวนะครับ

แต่ถ้าผช. คนนั้นเป็นอย่างที่คุณว่า ผิดแล้วเสียหน้าจนต้องหาเรื่องคนอื่น ก็ขยะสังคมชัดๆ อ่ะครับ

ครั้งแรก จขกท. ก็ไม่ได้พูดต่อหน้าครอบครัวเขานะครับ
comment14-31:
comment14-32:ตรรกะวิบัติมากคคห.นี้
comment15:เข้ามาเจอโดยบังเอิญแล้วต้องล๊อกอินเข้ามาตอบกันเลย

เจ้าของกระทู้ตั้งกระทู้ในพันทิปแล้วแทกห้องสัตว์เลี้ยงต้องทำใจหน่อยนะ สังคมคนรักสัตว์เลี้ยงนี่เข้าใจยากค่ะ 

การเลี้ยงสัตว์เขาบอกว่าจะทำให้คนเลี้ยงมีจิตใจอ่อนโยนแต่มันกลายเป็นว่ายิ่งเลี้ยงยิ่งเห็นแก่ตัว

กระทู้แมวขึ้นเครื่องเพิ่งตกไป อาจทำให้คนไม่กล้าออกตัวแรง แต่ก็ไม่ได้หมายความว่าจะไม่แบบหน้ามืดไร้สติเข้ามาตอบกระทู้คุณหรอก

สังคมจะดีขึ้นถ้าคนดีไม่ท้อแท้หรือคิดว่าอะไรที่ไม่เดือดร้อนกับตัวแล้วไม่ต้องสนใจ

คนนิสัยแบบนี้ที่หน้าด้านทำได้และทำกันมากขึ้นเพราะคนในสังคมไม่อยากยุ่งไม่เคยมีเรื่อง ได้แต่นั่งมองตาปริบ หรืออย่างมากแค่แอบนินทา หรือบ่นกันเอง

คุณทำถูกต้องแล้ว อย่างน้อยก็ช่วยกระตุกต่อมสำนึกในคนที่สามัญสำนึกบกพร่องได้

ส่วนที่จะอ้างว่าอายเป็นหัวหน้าครอบครัว ถูกฉีกหน้านั้น การเป็นหัวหน้าครอบครัวควรมีสำนึกเป็นตัวอย่างที่ดีไม่ใช่ไร้สำนึกแล้วโดนคนทักแล้วอายกลายเป็นฉีกหน้า


ฉันเจอบ่อยแค่เหยียบขาเข้าไปในห้างก็เจอแล้ว  ฉันเจอฉันก็ว่า และต่อไปจะถ่ายรูปมาประจานตามโลกโซเชียลด้วย
comment15-1:ขอบคุณที่เข้าใจค่ะ ที่เรา tag ห้องจตุจักร เพราะต้องการอยากให้คนเลี้ยงหมาบางคนที่อาจจะยังทำแบบนี้ได้คิดบ้างค่ะ

จริงๆ คนเลี้ยงหมาหลายคนเค้าก็เข้าใจกติกาของสังคมนะคะ แต่ก็ยังมีบางกลุ่มบางคนไม่เข้าใจ
และนับวันจะเพิ่มมากขึ้นเรื่อยๆ ซึ่งเราคิดว่า กระทู้นี้ อาจช่วยได้บ้างๆ ไม่มากก็น้อยค่ะ ก็เลยมาโพสต์ไว้

ปล. ชอบความคิดเห็นของคุณ Aloneฯ มานานแล้ว ดีใจค่ะ ที่ได้มาคุยกันในกระทู้นี้ ^^
comment15-2:ติดตามความคิดเห็นคุณ Alone ฯ มาตลอด ตั้งกะสมัยหมีแพนด้าละคุณมีมุมมองที่น่าสนใจจริง ๆ
comment15-3:พวกรักสัตว์จนเสียสติและเบียดเบียนมนุษย์อื่นในสังคมครับ เต็มบ้านเต็มเมืองเลย
comment15-4:เคยเจอนะครับคน รักหมารักสัตว์มากๆเนี่ย   ดูมีเมตตา   แต่ทำไมกับคนด้วยกันด่าได้ด่าดี  ไม่มีใครอยากจะทำงานด้วย
comment16:คนมีใจใฝ่ธรรมไปวัดท่าซุงมักถูกลองของ หลวงพ่อฤาษีท่านคงมาสอนดลใจให้เราเจอเรื่องที่ต้องฝึกจิตใจไม่ให้โกรธ
comment17:เราไม่ได้สนใจเรื่องหมาแมวหรือห้องเลย
เพียงแต่กลัวการตอบสนองของมนุษย์ผู้ชายถ้าถูกคนอื่นตำหนิต่อหน้าแฟน หรือ ลูก 
และเป็นห่วงเจ้าของกระทู้เท่านั้น

เมื่ออ่านถึงตอนท่ีเจ้าของกระทู้เจอ ครอบครัวนั้นอีกครั้ง ผู้ชายอารมณ์กำลังเสีย แต่เจ้าของกระทู้ยังกล้าเข้าไปคุยกับผู้หญิง 
เราจึงเห็นว่าเจ้าของกระทู้เป็นคน "ไม่เบา" ( เป็นเราคงไม่กล้าเข้าไปคุยแล้ว ทางใครทางมัน)

ขอบพระคุณเป็นอย่าสูงท่ีเข้ามาอ่าน
ถ้าความคิดเห็นของเราทำให้ไม่สบายใจก็ขออภัยด้วย
comment17-1:แหม่ พูดมาได้
comment17-2:คุณก็เป็นคนที่ชอบตัดสินคนอื่นครับ 
ขออภัยที่ผมเป็นคนตรงๆ
comment17-3:ทำเรื่องถูกต้องต้องเป็นคนไม่เบาหรอคะ?
ต้องหลับหูหลับตาทำเป็นไม่เห็นถึงจะดีหรอคะ?

ไม่แปลกใจทำไมสังคมไทยทุกวันนี้มีการทุจริตทุกรูปแบบ เพราะทำสิ่งที่ถูกต้องจะกลายเป็นคน"ไม่เบา"สินะคะ
comment17-4:ตลกฉิบ
comment17-5:ดูจากคำพูดที่เหมือนจะหวังดีแล้ว  คุณเอง ก็  "ไม่เบา"
comment17-6:ชอบ คคห.ของสมาชิกท่านนี้จัง
ดีออก
comment17-7:ครับ คุณ จขกท. ไม่เบาเลย  แต่ถ้าสังคมไทยเรามีคนแบบ จขกท. มาก ๆ  อาจเป็นผลดีก็ได้  อาจทำให้คนไทยเราอีกหลาย ๆ คน มีวินัยเพิ่มมากขึ้นกว่าที่เป็นอยู่ก็ได้นะ ผมว่า
comment18:แต่ก็ยังคิดว่าเจ้าของกระทู้เป็นคนท่ีไม่ยอมแพ้ใคร อยู่เหมือนเดิม ^^
comment18-1:ถ้าสิ่งที่ถูกยอมต่อสิ่งที่ผิด สังคมก็เน่าอย่างทุกวันนี้แหละ
comment18-2:ในสังคมทุกวันนี้ คนที่ยอม คนไม่อยากมีเรื่อง คนนิ่งเฉย คนทนหลับหูหลับตา มักโดนคนพาล คนร้าย เอารัดเอาเปรียบอยู่เสมอ

สังคมจะน่าอยู่ ร่มเย็นเป็นสุข ถ้าทุกคนเคารพกติกา มีน้ำใจ รู้จักว่าผิดแล้วแก้ไข ไม่เอาเปรียบกัน
comment18-3:เค้าไม่ยอมใครในสิ่งที่ถูกที่ควรก็ดีแล้วคุณ

ยอมๆหยวนๆกันหมดสังคมมันจะดีขึ้นได้มั้ย
comment18-4:อ้อ

แล้วแบบคุณอ่ะ เรียกว่า(แถ)ไม่ยอมใครด้วยรึป่าว
comment18-5:คนที่ไม่ยอมแพ้ใคร...ในสิ่งที่ถูกต้อง

จะทำให้สังคมเราดีขึ้นมากกว่า

หัวหน้าครอบครัว...ไร้สมอง สำนึก และวุฒิภาวะทางอารมณ์ นะครับ
comment18-6:ความคิดเห็นที่ 18

เค้าหมายถึง ถ้าคุณๆ ทั้งหลายไปเจอใครทำผิดแบบนี้ต้องเตือนแบบดูสถานการณ์เค้าด้วย
แบบลุงคนนั้นเค้าอยู่กับลูกกับเมียเค้า เราจะไปฉีกหน้าเค้าแบบนั้นไม่ได้ จขกท อ่ะ ทำผิดรู้มั้ย

[Spoil] คลิกเพื่อดูข้อความที่ซ่อนไว้กะรูประชด
comment18-7:หรือว่าคุณคือหัวหน้าครอบครัวนั้น!!!
comment18-8:คุณก็เป็นคนที่มีความคิดแย่ๆ ไม่แพ้ใครเหมือนกันครับ เดาว่าน่าจะเป็นประเภทเดียวกับคุณพ่อจอมกร่างคนนั้นเลย ^^
comment18-9:อ่านมาถึงจุดนี้ผมว่าคุณนั่นแหละ ที่ไม่ยอมแพ้ใคร
comment18-10:อ่านไปอ่านมาชักไม่แน่ใจว่าใครที่"ไม่เบา"
comment18-11:สังคมมันเน่า เพราะมัวแต่คิดว่าเรื่องของเขา ไม่เกี่ยวกับเรานี่แหล่ะ
อย่าลืมนะว่ายืนอยู่บนประเทศและสังคมเดียวกันอยู่
comment18-12:ไม่ยอมแพ้ ก็แปลว่าเป็นคน ชอบชนะ

คุณอยากเป็นคน "ขี้แพ้" หรอกหรอคะ
comment18-13:ถ้าไม่ผิดจะให้ยอมโดนด่าทำไมละครับ
comment19:นิสัยต่ำๆ  แบบนี้มีอยู่ทั่วไปไม่ว่ารวยหรือจน  มีการศึกษาหรือไม่มี   น่าจะไร้ธรรมะขัดเกลา    ถ้ามีธรรมะ   จะหน้าไม่หน้าด้าน
comment20:ถ้ารู้สึกเสียหน้าเพราะทำผิดควรรู้จักสำนึกอย่างน้อยจะได้รู้ว่าไม่ได้ตั้งใจ ไม่ใช่รู้ว่าผิด ทำแล้วก้าวร้าวหาว่าคนอื่นดันผิดซะนี่ ยังดีที่ลูกเค้าสามารถแยกแยะได้ ว่าที่พ่อทำไปคือตัวอย่างที่เลว
comment21:ลองฟังที่หลวงพ่อฤาษีฯเทศน์ แล้วจะรู้ว่าควรทำอย่างไร
comment22:ป้ายแบบนี้ แมว เข้าได้ซินะ
comment22-1:
comment23:เดิมๆแบบเดิมๆครับ  จะต้องมีบอกว่าไม่รักหมาหรือไง   5555   เป็น Culture ไง
comment24:เป็นคนที่ชอบพา หมาไปไหนมาไหนด้วยค่ะ ที่ไหนไม่ให้เข้าก็ไม่เอาเข้า  ไม่ไป  ห้างก็เข้ามาแล้วหากเค้าอนุญาต  จะเอาหมาใส่รถเข็น แล้วจะหลีกเลี่ยงโซนอาหาร  หากเลี่ยงไม่ได้ก็จะยกหลังคาปิดเป็นกรงแทน เวลาไปข้างนอกก็เอาเค้าใส่ผ้าอ้อม  เผื่อฉี่จะได้ไม่เลอะ เข้าใจว่าคนร้อยพ่อพันแม่ทำตามใจตัวเองไม่ได้หรอกค่ะ

บางคนก็ไม่เข้าใจนะคะ  แล้วเลยทำให้คนที่ชอบพาหมาไปไหนมาไหนด้วยเดือดร้อนไปหมด
comment24-1:น่ารักจังลูกกก
comment24-2:น่ารักมาก
comment24-3:จีบให้ไอ้แสบที่บ้านได้มัยเนี่ย
comment25:เราว่าลูกๆต้องเล่นพันทิปบ้างล่ะน่ะ มาอ่านแล้วอบรมพ่อเพิ่มเติมด้วยนะ เป็นหัวหน้าครอบครัวแต่นิสัยแย่จริงๆ 

เราเจอหลายบ้านนะคะที่เอาหมาไปเที่ยววัดด้วย แต่ถ้าเข้าไม่ได้เขาก็ผลัดกันค่ะ มีคนนึงรอด้านนอกกับน้องหมาคนอื่นก็เข้าไปในโบสถ์ คือเราก็รักหมาเราจะเข้าไปเล่นกับเด็กๆที่ถูกให้รอด้านนอกทุกครั้งที่เจอ มันไม่เห็นยากอะไรเลยนะ 

แล้วเรื่องนี้ไม่เกี่ยวกับรักหมาหรือไม่รักหมานะ มันคือการเคารพกฏระเบียบของแต่ละสถานที่ สำนึกการอยู่ร่วมกันในสังคมนะ
comment26:ดูข่าวเมื่อเช้า  ยิงกันตาย  เพราะ "หมา"

//อนาถ
comment27:ถ้าคนเลี้ยงสุนัขมีมารยาทเราก็ชื่นชมไปด้วย

แต่ถ้าเลี้ยงไร้ความรับผิดชอบ ไม่เคารพสิทธิคนอื่น  ก็สมควรโดนตำหนิ  

จขกท.  ไม่ผิดเลยค่ะ
ถือว่าเราใช้สิทธิของเราในการเตือนเค้า

รักสุนัขมากๆ  ก็ยิ่งอย่าไปรบกวนทำให้คนอื่นรำคาญใจ  ไม่ใช่เอาความรักตัวเองเป็นที่ตั้ง  

ตัวเรา  หมาเรา  ดีที่สุด 
ไม่เป็นไรหยวนๆ ให้ฉันหน่อย

คนไม่รักหมาก็มีค่ะ  อย่าทำให้คนที่รักหมาดูแลหมาดีๆ  เสียกำลังใจ  ที่เวลาไปไหนเค้าตั้งแง่รังเกียจเพราะมีคนไม่เคารพคนอื่นแบบนี้ค่ะ

เราเป็นคนรักหมารักแมวมากนะคะ
comment28:แปลกที่ ทำความผิด รู้ว่าตัวเองผิด แต่ไม่มีความละอายเลย บางคนหนักกว่าคิดว่าตัวเองไม่ผิด ไม่รู้ใครสั่งใครสอน
comment29:อยู่ที่คนแหละครับแบบนี้ ผมก็รักหมา เลี้ยงหมาเหมือนเลี้ยงลูก ไปไหนก็ไปกัน

แต่ถ้าที่ไหนเอาเข้าไม่ได้ ก็ไม่เข้าครับ ทั้งคนทั้งหมา 

ไม่อยากทำให้คนอื่นเดือดร้อน
comment30:จากเคยชอบหมา เด่ยวนี้กลายเป็นเริ่มเกลียดหมา

เพราะเจ้าของสุนัข วิสัยหมาๆ ไม่รับผิดชอบ เลี้ยงเอาสุขส่วนตัว

แต่ปล่อยหมาเที่ยวอึใส่หน้าบ้านคนอื่น ทั้งฉี่ใส่รถ วิ่งไล่เวลาขี่จักรยานออกกำลังกาย เมื่อวานไปเดินห้างโรบินสันก็เห็นคนปล่อยให้หมาที่เลี้ยงอึใส่หญ้าเทียมด้านหน้าห้าง

สร้างความเดือดร้อนแก่ผู้อื่นแบบไร้จิตสำนึก ไม่กี่วันก็มีข่าวซ้ำซากอีก คนทะเลาะกัน ฆ่ากันเพราะหมา (จริงๆต้องบอกว่าเพราะนิสัยคนเลี้ยงหมา)

เดี๋ยวนี้แทบไม่คิดอยากช่วยเหลือมูลนิธิเกี่ยวกับน้องหมาอีกเลย 

จนกว่าสังคม สำนึก และกฏหมายเกี่ยวกับการลงโทษผู้เลี้ยงที่ไม่รับผิดชอบของบ้านเราเมืองเราจะดีขึ้น
comment30-1:"เดี๋ยวนี้แทบไม่คิดอยากช่วยเหลือมูลนิธิเกี่ยวกับน้องหมาอีกเลย "

อย่าคิดแบบนี้เลยนะคะ ต้องแยกระหว่างคนไม่มีความรับผิดชอบ กับหมาผู้ไม่รู้อิโหน่อิเหน่ค่ะ

หมาจร เกิดมาก็น่าสงสารอยู่แล้ว อย่าเกลียดหมาเพราะคนแย่ๆนะคะ
comment31:เจอบ่อยนะประเภทนี้คือเวลาตัวเองละเลยกฎกติกา จะบอกตัวเองว่าไม่เป็นไรมันนิดหน่อย ทั้งๆที่จริงแล้วเวลาอยู่กับสังคมส่วนรวม สิ่งที่ทำให้อยู่ร่วมกันก็คือกฎกติกานั่นเอง
comment32:ผมพาหมาเดินทางไม่ค่อยบ่อย  หาคนเฝ้าบ้านไม่ได้จริงๆ ถึงพาไปด้วย

เวลาพาไปจะเข้าไปกินอาหารแต่ละที่นี่  พยายามหาร้านที่ไม่ใช่ห้องแอร์ตลอด แล้วก็ถามเด็กเสิร์ฟตลอดว่าอนุญาติให้เอาหมาเข้าไปหรือเปล่า กลัวจะไปรบกวนคนอื่น

ไม่เข้าใจคนพวกนี้จริงๆ
comment33:สวนตำหนักน้ำ แถวหน้าศาลชลบุรี มีป้ายห้ามนำสุนัขเข้าสวนทุกทางเข้า ทางเข้าละหลายป้าย ทั้งป้ายใหญ่ป้ายเล็ก 

เวลาไปวิ่งออกกำลังกาย เจอคนเอาสุนัขเข้ามาในสวนทุกครั้งที่ไปวิ่ง มีทั้งคนที่พาสุนัขเข้ามาในสวนทั้งประจำและขาจร

เคยไปกล่าวตักเตือนก็ยังเฉยนะไอ้พวกนี้ สงสัยกับไอ้คนพวกนี้จริงๆว่ามันไม่มียางอายบ้างหรอ ทำผิดกฎกันหน้าสลอน 

หมามันก็ไม่ผิดแต่คนไปทำให้หมามันผิด ถ้าหมามันรู้เรื่องรู้จักผิดชอบชั่วดี มันคงอายแทนเจ้าของมัน หรือว่าเจ้าของมันอ่านภาษาคนไม่รู้เรื่องหว่า
comment34:เฮ้อนะ รักหมาแต่ไม่เคารพกฎแบบนี้ก็แย่ครับ
comment35:เคยเจอไหมละครับ ผมขอทำผิดแบบตรงๆ  ไป ห้าง พารา...  เพราะผมต้องพาน้องหมาไปอาบน้ำ ตัดขน ด้านหลังห้าง ก็เลยจะมีแวะซื้อของ โซนกับข้าว 

ก็ขอพี่ยาม ตรงๆว่า ขออยู่ ตรงด้านหน้า ที่เป็นด้านใน เพราะด้านหน้าข้างนอก ร้อน และผมต้องรอ แฟนไปซื้อกับข้าว 

พี่ยามคนนั้นก็อนุญาต  สักพักมีพี่ยามอีกคน เดินมา ก็บอก ไม่ได้ คุณต้องไปรอข้างนอก โอเค ผมรับและ ทำตาม 

สักพัก มี ฝรั่งหิ้ว น้องหมา ใส่กระเป๋า เดินเข้าไปเฉยๆเลย  55555555555  ห้าม น้องหมา เฉพาะคนไทยจริงๆๆๆๆๆๆๆๆ 

สำหรับผม แนะนำว่าก็เตือน กันไปเล็กน้อย ไม่ทำ ก็แจ้ง เจ้าของสถานที่  บางที เราออกตัวแล้ว จะกลายเป็นมีปัญหา

และผมบอกตรงๆ ที่สาธารณะ ที่ห้าม น้องหมา บางที ผมว่า ก็เกินไป ครับ   ผมว่า มนุษย์ งะ ทำแย่ๆกับ สถานที่มากกว่า สัตว์อีก  ขยะที่ลอยตาม 

ขายหาด  ถึงผมจะเอาน้องหมาไป ตามที่ต่างๆ ผมก็ปฏิบัติ ตาม และพก ของที่ต้องใช้ เช่น กระดาษทิชชู ไว้เก็บอึ น้องหมา  ถามว่าทำไมต้องเอาไป 

บางทีก็เพื่อฝึกให้เขา เข้าสังคม มนุษย์ ให้เขา ได้ ออกกำลัง ให้เขาได้ไปเที่ยว  เราอยู่บ้าน เรายังมีเบื่อๆกันบ้างนิ 

แต่ดูก็เป็นโอกาสที่ดีนะครับ ถ้าสังเกตุ หลายๆที่เริ่ม ผุดกิจการ pet shop  และ  สถานที่ หรือ โรงแรมสำหรับสัตว์เลี้ยง 

บางทีมันก็มีความรู้สึกขัดแย้งนะครับ ห้ามหมา ข้างนอก แต่ ใต้ขา มีหมานอน อยู่เพียบเลย  เอาเป็นว่าริวไม่ยุ่งละกันครับ
comment36:ที่เขาห้ามหมาจริงๆไม่ได้ห้ามหมาหรอก
จุดประสงค์ที่แท้จริง ห้ามคนไร้จิตสำนึกที่เลี้ยงหมาพาหมาออกมาเที่ยว

ที่เห็นทุกสัปดาห์ หมาถ่ายแล้วก็ทิ้งไว้งั้นแหละ รอเทศบาลมาจัดการ  คนเลี้ยงหมากี่คนที่มีถุงพลาสติคเก็บไว้เผื่อฉุกเฉิน

เดือนก่อนเพิ่งเห็นร้านของฝากชื่อดัง มาถึงที่นี่ต้องซื้อนะ เพื่อนเราลงจากรถซื้อกันคนละเยอะๆฝากพ่อแม่ญาติพี่น้อง เรามองไปโต๊ะหน้าร้าน สาวสวยหุ่นดี  สวยจริงๆ ผิวขาว 2 คนนั่งกินเค้ก ด้วยกันมุ้งมิ้งน่ารักดี แต่พอเห็นพุ้ดเดิ้ลทอยที่ตักก็ผงะแล้ว เพราะอยู่สูงกว่าจารเค้กอีก น้องหมาสีขาวน่ารักดีค่ะนั่งเรียบร้อย

ปรากฎว่ายัยเจ้าของ เอาช้อนกาแฟจากแก้วกาแฟตักเค้กครีมชิ้นเล็กๆ ป้อนให้น้องหมาเลีย  au บาดมาก
comment36-1:เคยเจอคล้ายๆกันบ่อยมาก ตามร้านอาหารบางที่แบบเปิดโล่ง เอาจานที่ไว้ให้คน แบ่งอาหารให้หมาตัวเอง เอ่อ แล้วใครจะกล้าใช้จานนั้นต่อ? บางคนชอบอ้างว่าหมาเขาสะอาด งี้ไม่ป้อนแบบปากต่อปากไปเลยล่ะ?
comment37:สั้นๆค่ะ "มักง่าย"
comment38:จริงแล้วไม่ได้อยู่ที่หมาหรือครับ อยู่ที่คนต่างหาก ใครมาทำอะไรหน้าบ้านไม่ได้ หมาเชี่ยวไม่เท่าไรหรือ ถ้าขี้เจ้าของต้องตามเก็บ ถูกต้อง ครับ เยี่ยวนี้ไม่รู้จะทำยังไงเหมือนกันสงสัยต้องใช่ แพมเพิดครับ คนคือตัวปัญหาครับ แค่หน้าบ้านไม่ได้ ในบ้าน เอากันจริงนะ ก็หน้านั้นผมก็โดน แต่ก็นะ หมาคือหมา มีโมโหเหมือนกัน ถ้าเจ้าของยืนมองหมาขี้หน้าบ้านเราแล้วยังเฉย นี่ขึ้นเลย แต่ก็ได้แต่บ่นในบ้าน 5555
comment39:แล้วจะเป็นตัวอย่างที่ดีให้ลูกได้ยังไง เฮ้อออออ
comment40:สงสารน้องหมาค่ะ 
คือการที่มีเจ้าของแบบนี้ ทำให้ภาพลักษณ์ของหมาติดลบไปด้วย
comment41:ข่าวเรื่องเล่าเช้านี้ค่ะ เพราะเรื่องหมาแท้ๆ ถึงต้องยิงกันตายเลย
comment42:ไม่ทราบว่า....ทางวัดติดป้ายห้ามหรือปล่าว   ถ้าติดชัดเจน   ก็จะช่วยได้ในส่วนหนึ่งนะคะ
comment42-1:ติดชัดเจนค่ะ ไม่งั้นเราคงไม่รู้ว่าที่นี่เค้าห้ามเอาหมาเข้ามาค่ะ ^^
ดีใจที่ครอบครัว DOGHALL มาตอบนะคะ เป็นแฟนคลับตั้งแต่เจ๊ฮอลล์ค่ะ
นับถือครอบครัวคุณบีมากๆ ที่ไปไหน ไม่เคยทำให้คนอื่นต้องลำบากใจเลย ชื่นชมค่ะ
comment43:พอดีสุนัขบ้านที่คุณเจอในวัดเขาไม่ค่อยได้สั่งสอนเจ้าของมั้งครับ
comment44:จะบอกว่ายังไงดีล่ะ
คือ มันเป็นการแก้ปัญหาแบบไท้ย ไทย ครับ
เวลาคนทำผิด โดนบอก หรือโดนเตือน ในเรื่องที่ตัวเองผิดจริงๆ
แทนที่จะขอโทษแล้วเอาหมาออกไป มันก็แค่นั้น ก็จบ
แต่มักแก้ปัญหาด้วยการ ใส่อารมณ์ โมโห โกรธ ข่มขู่กลับ โดยไม่สนว่ากฏจะว่ายังไง
-จะอ้างว่าไม่มีคนดูหมา(แล้วเอาหมามาทำไม ในเมื่อเขาห้ามเอาหมาเข้ามา งี้guเอา ทีเร๊กซ์เข้ามาบ้างดีมั้ย?)
-อ้างว่าหมาตัวเล็ก ตัวเล็กเท่า Heeมด หรือใหญ่เข้าจุ๊ดจู๋ไคจู มันก็คือหมา เอาเข้ามาไม่ได้
ยิ่งเป็นสถานที่ๆคนอยู่รวมกันเยอะๆ ยิ่งต้องเคารพกฏ จะมาโคจรรอบตัวเองไม่ได้
กรณีนี้ตาลุงแกผิดเต็มๆอยู่แล้ว ยังจะหน้าด้านมาโกรธ โมโห ข่มขู่ใส่ จขกท อีก มัน *** ครับ
ยังดีหน่อยมีเมีย กับลูก ยังมีสำนึกที่ดีอยู่บ้าง เห็นว่าผิดก็ถอย แต่ลุงนี่ คงเกินเยียวยา ข้าใหญ่ที่สุดในโลกา
comment45:ไอ้คนพวกนี้มันไม่สำนึกหรอกครับ
comment46:อยากจะบอกลูกของพ่อคนนั้นว่า อย่าเอาพ่อแบบอย่างน้องนะ  แล้วน้องจะอยุ่ในสังคมน้ไม่ได้ ลองมองดูรอบๆตัวเราอาจมีแบบอย่างที่ดีกว่าพ่อน้องที่น่าจะเอาเป็นแบบอย่างมากกว่านะ  สงสารน้องจังที่มีพ่อแบบนี้
comment47:อ่านแต่ละกระทู้แล้วก็อืมนะ!!! 

เรื่องเป็นมายังไงก็ไม่รู้ เนื้อหากระทู้

ก็ข้างเดียว..... คนเม้นก็ยำ อย่างเดียว
comment47-1:คู่กรณีมาเจอกระทู้ก็มาเม้นได้นี่ครับ จะได้ถกประเด็นกัน
comment47-2:ประเด็นมันก็คือ ที่ที่ห้ามเอาหมาเข้า แต่ก็ยังแอบเอาเข้าไปแค่นั้นล่ะค่ะ ^^
comment47-3:จขกท คะ .. กระทู้นี้แชร์ประสบการณ์แน่หรอคะ มันเหมือนกับ การรุมด่าคุณลุงคนนั้นยังไงไม่รู้  สับสน ..
comment47-4:ผมกลับรู้สึกว่า เจ้าของกระทู้ ตั้ง กท เอามันส์อ่ะครับ

อ่านแล้วรู้สึกอย่างนั้นจริงๆ ดีใจนะครับที่มีคนมีจิตสำนึก

อย่าง จขกท ออกมาเรียกร้องสิทธิ์ ที่ควร.....แต่จากการอ่านเนื้อหาที่โพสแล้วแล้ว 

ผมไม่เชื่อว่าเป็นการตักเตือนตามตัวอักษรที่เขียนมา

น้ำเสียงอารณ์เป็นอย่างไรบ้างก็ไม่อาจทราบได้.....

ถ้าเป็นผมพบเหตุการณ์แบบนั้น สิ่งที่ผมจะทำคือไปแจ้งผู้ดูแลวัดเพื่อดำเนินการแทนครับ

อย่างน้อยผู้รักษากฎก็น่าจะเป็นผู้ใช้กฏเองครับ
comment48:ผมเป็นคนโคตรเกลียดหมาเลย บอกตรงๆ เวลาไปเที่ยวแล้วเห็นคนอุ้มหมามานี่อย่างรังเกลียดเลย

แต่ถามว่าผมทำอะไรได้ไหม ... ก็ทำไม่ได้ แม้จะเกลียดแค่ไหน ก็จะไปห้ามเขาไม่ได้

แต่ถ้าผมเจอแบบนี้บอกตรงๆ มีเรื่องแน่นอน ถ้าสถานที่เขาห้ามแล้วยังดันทุรังทำแบบนี้ ต้องโดนสั่งสอนซะบ้าง




***** tex *****
comment49:เราอยากให้คนที่มีสุนัขเคารพกฏ เคารพสถานที่ที่ห้ามพาสัตว์เลี้ยงเข้าไปบ้าง
เพราะคุณคงไม่รู้หรอกว่าบางที่ มีคนที่"แพ้หมา"อย่างเราอยู่ด้วย
เพราะเราเองคงไม่คิดจะเจอหมา ในที่ที่ห้ามแล้ว

ถึงคุณรักหมา หมาน่ารัก เราไม่เถียง เราเองก็ชอบ (อย่างห่างๆหน้าคอม) 
แต่ได้โปรด ... อย่าเอาเค้ามาทำร้ายเราเลยนะคะ
มีอะไรขึ้นมา ระดับการแพ้แต่ละคนไม่เหมือนกัน
เจอคนแพ้หนัก ส่งรพ. คุณจะรับผิดชอบไหวหรือ?

ปล.เป็นเราคงไม่พูดลอยๆ คงพูดต่อหน้าเลย ว่าไม่ได้ เราแพ้หมา!
เพราะคิดว่าชีวิตเราสำคัญกว่าการหน้าบาง เกรงใจคนค่ะ
comment50:อยู่ที่จิตสำนึกเลยค่ะ
ป.ล. เคยไปทานร้านนึงที่เซอร์เคิล นั่งโต๊ะด้านนอกกัน แล้วสั่งเกี๊ยวทอดมาทานเล่น ทานไปก็มองโต๊ะข้างๆไป เขาแอบเอาปอมมานั่งด้วย แล้วก็สั่งเกี๊ยวทอดไปให้ปอมแทะเล่น เอิ่มม ก็เพลียไป (พนักงานน่าจะเห็นตอนมาเสิร์ฟ แต่ไม่ได้ว่าอะไรทั้งๆที่ติดป้ายห้ามสัตว์เลี้ยง)
comment50-1:เท่าที่ทราบที่The Circle ร้านอาหารที่มีโต๊ะด้านนอกน้องหมาสามารถมานั่งได้นะคะ และที่นี่เป็นแหล่งรวมคนเลี้ยงหมาเลย
comment51:ประเด็นมันไม่ได้อยู่เป็นคนรักหรือไม่รักสัตว์ 
มันอยู่ที่กฏกติกาสังคม สามัญสำนึกควรจะมี 
สถานที่คนกราบไหว้บูชา ก็ควรให้เกียรติสถานที่ด้วย 
บอกตัวเองเข้าวัดทำบุญ แค่กฏกติกาวัดยังทำไม่ได้เลย

ถ้าคนเป็นหัวหน้าครัวและตักเตือนไม่ได้เลย อย่าเรียกว่าหัวหน้าครอบครัวเลยค่ะ 
แค่เป็นตัวอย่างที่ดียังทำไม่ได้เลย  คนที่มองว่าการที่จขกท ตักเตือนเป็นการฉีกหน้า 
ก่อนจะว่าคนอื่นมองตัวเองกันสักนิดไหม ว่าถ้าคุณเคารพในกฏกติกาสังคม ไม่มีใครมาฉีกหน้าคุณได้หรอก
คำที่ว่าคนอื่นฉีกหน้าตัวเอง คือคนที่ทำผิดและไม่เคยยอมรับผิด คนแบบนี้เราไม่เรียกหัวหน้าครอบครัวค่ะ
comment52:ทำใจครับคนไทยเยอะไปนิดประเทศนี้
ไม่รู้จักเคารพสิทธิของคนอื่น
ปล เวลาโดนตำหนิมักจะของขึ้น ผมก็ยังเป็นอยู่บ้าง ยังต้อฝึกอีกเยอะ
comment53:มันเป็นแบบนี้จริงๆครับ...

ผมเกือบมีเรื่องที่ อช.ภูหินร่องกล้า ก็เรื่องแบบนี้แหล่ะ

เผือกไปบอกเขาว่าอุทยานแห่งชาติห้ามนำสัตว์เลี้ยงเข้า มันว่าไม่เห็นเจ้าหน้าที่มาบอกเลย คุณเป็นใครเดือดร้อนอะไร...

จะไม่เดือดร้อนได้ไง ลานกางเต้นท์เมิงปล่อยน้องหมาเมิงวิ่งไล่กัน2ตัว หนุกหนานสำราญใจไม่แคร์ใครๆเลย...

บอกไปก็เท่านั้น คนมันไม่สนใจโลก มันเอาตัวเองและความรู้สึกของตัวเองเป็นที่ตั้ง

เจอบ่อยครั้งที่มาโพสบอกในนี้ แล้วจะมีคนบอกว่าทำไมไม่เตือนตอนที่เราเห็น...

โลกของความจริง เตือนตรงๆอาจโดนตรีน....
comment53-1:เพิ่งรู้ว่าอุทยานแห่งชาติห้ามสัตว์เข้า
อือ แล้วถ้ากลับกันเป็นเด็กตัวเล็กวิ่งไล่กัน ชนข้าวของคนอื่นไปทั่วจะตำหนิเค้ามั๊ยอะ
comment53-2:ถ้าเป็นลูกผมเนี่ย ผมคงไม่ปล่อยให้ไปสร้างความเดือดร้อนให้คนอื่นแล้วปล่อยให้เขามาเตือนหรอกครับ...

เด็กมันก็คือเด็ก ถ้าสร้างความเสียหายให้เราคงต้องเตือนเหมือนกัน...

ส่วนเรื่องสัตว์เลี้ยงเนี่ย มันเป็นกฏหมายอีกต่างหาก...

พระราชบัญญัติอุทยานแห่งชาติ พ.ศ.2504  หมวด 3   มาตรา 16 ภายในเขตอุทยานแหงชาติ ห้ามมิให้บุคคลใด

(12) นำสัตว์เลี้ยงหรือสัตว์พาหนะเข้าไป เว้นแต่จะได้ปฏิบัติตามระเบียบที่อธิบดีกำหนดโดยอนุมัติของรัฐมนตรี
comment53-3:เผื่อ 53-1 ไม่รู้นะคะ กฎก็ตามที่คุณ @สนสามใบ@ ตอบไปแล้วข้างบน
ส่วนเรื่องเด็ก ก็เป็นอีกปัญหาค่ะ แต่ก็ไม่ได้แปลว่ามีเด็กวิ่งเสียงดัง แล้วจะแอบเอาหมาวิ่งเล่นใน อช. ได้บ้างนะคะ คนละเรื่องกันค่ะ
อย่าเอามาปนกันค่ะ ผิดก็คือผิดกฎ ไม่มีอะไรผิดมากผิดน้อย ส่วนเรื่องคนเมา เด็กเล็กเสียงดัง อันนั้นก็มารยาทสังคมส่วนหนึ่ง และเคารพสิทธิ์ในการพักผ่อนของผู้อื่นค่ะ
comment53-4:ความคิดเห็นที่ 53-2

ขอบคุณครับที่ตอบ ผมถามเพราะไม่รู้จริงๆ ไม่ได้มีเจตนากวนทีนใดๆ 
และที่ยกประเด้นเรื่องเด็กขึ้นมาเพราะผมเคยได้รับปัญหานี้มาเยอะ น่ารำคาญสร้างความเดือดร้อนเสียหาย จึงยกมาถามว่าสมควรตำหนิประเด็นนี้ด้วย


ส่วน 53-3  ลองอ่านใหม่ดีๆครับ ผมไม่ได้บอกว่าจะเอาหมาเข้าไปวิ่งเล่นครับ ผิดก็ดีครับ มีกฏหมายรองรับก็ดีแล้ว 
จุดประสงค์ผมคือจะตำหนิกรณีเด็กเล่นเสียงดัง
ปล ผมไม่เคยพาสุนัขออกนอกบ้านครับ 
ดูจากคุณตอบคงเอาผิดอะไรพวกพาเด็กมาวิ่งเล่นเอะอะเจี๊ยวจ๊าวไม่ได้สินะครับ
comment53-5:สมาชิกหมายเลข 1541108 ... 

ผมไม่ได้มีความรู้สึกเหมือนโดนกวนติงใดๆเลยครับ ก็ตอบไปตามความคิดเห็นของตัวเอง ถ้าเป็นลูกเราไปสร้างความเดือดร้อนจะทำอย่างไร

ส่วนเรื่องการนำสัตว์เลี้ยงเข้าเขตอุทยานแห่งชาติ นักท่องเที่ยวหลายคนไม่ทราบจริงๆว่ามันมีกฏหมายบังคับอยู่ ผมก็ยังเห็นอยู่เรื่อยๆนะนำสัตว์เลี้ยงไปเที่ยวด้วยเนี่ย ที่เห็นบ่อยๆ ก็ที่เขาใหญ่ น้ำตกห้วยแม่ขมิ้น แสลงหลวง ภูหินร่องกล้า...

พูดง่ายๆ อช.ไหนที่รถเข้าถึงง่ายๆ มักมีคนพาสัตว์เลี้ยงไปด้วยเสมอ...
comment53-6:ตอบคุณ 53-4 นะคะ

เอาผิดได้ค่ะ ถ้าเด็กๆ ไปรบกวนนักท่องเที่ยวท่านอื่น ก็สมควรโดนตักเตือนค่ะ
เราเองบอกตรงๆ ไม่รักเด็กเลย รักหมามากกว่าเยอะค่ะ ^^

แต่ที่บอกคือ ไปใน 53-3 คือตอนแรกอ่าน คห คุณแล้วเข้าใจว่า คุณจะหมายถึงเด็กเสียงดัง ไม่เห็นมีคนมาว่า แต่แค่หมากลับมาบ่น
ขอโทษที่ตีคววามหมายผิดไปค่ะ เราคนนึงเลยที่ไม่ชอบเด็กเสียงดังค่ะ แบบที่ชอบกรี๊ดๆๆๆๆ แล้วพ่อแม่ก็นั่งมองเฉยเนี่ย รับไม่ได้ ^^
comment53-7:ผมก็ไม่รักเด็กเหมือนกันครับผม ได้ยินเสียงกรี๊ดๆแล้วไมเกรนขึ้น ปวดหัว แหะๆ
comment53-8:เรียน คห.ข้างบน
ไม่รักเด็ก ไม่ชอบเสียงเด็ก อย่างนี้ตัองรีบมีลูกค่ะ
รับรอง คุณจะเปี๋ยนไป๋... อิอิ
.
.
.
เพราะเราก็เคยเป็น
comment53-9:อื้อหือ ไปไม่เป็นเลยผม  เอาเคสเด็กวิ่งเล่นมาเปรียบกับกรณีมีกฎห้ามหมาเข้า อช.
comment54:ถ้าลองเป็นผู้ชายไปเตือนเค้าคงไม่กล้าหรอกครับ

อาการฉุนเฉียวแบบนี้เป็นเพราะกลบเกลื่อนความผิดตัวเอง
comment55:ผมนี่เจอในห้างประจำครับ สงสัยเหมือนกันว่าหมาหรือลูก ขาดกันไม่ได้

ปล. บ้านผมเลี้ยงหมานะ ไม่ดราม่าครับ ผมรักหมาเหมือนกันแต่รักแบบถูกที่ถูกทาง
comment56:สันดรหมา
comment57:คนเอาหมาเข้ามันอ้างได้นะคะว่าไมีเห็นมีป้ายติด

อีกอย่าง ผู้ดูแลในพื้นที่. ก้ไม่เคร่งครัด.   

ร้านอาหารบางร้านมันติดป้ายห้ามหมาเข้า.   แต่ พนง เห้นลุกค้าเอาเข้าแต่ก้ไม่ตักเตือน  มันก้อ้างว่าร้านเค้ายังไม่ห้ามเลย ส่วนเรานี่. ร้านกับข้าวไหนมีหมานอนข้างๆ. เราไม่กิน
comment58:บ้านเราเคยเช่ารถตู้ไปไหว้พระธาตุพนมครั้ังนึงค่ะ พร้อมกับกระเตงเด็กๆ พุดเดิ้ล 2 ตัวไปด้วย เราอุ้ม 1 ตัว แฟนอุ้มอีก 1 ตัว ค่ะ ไปถึงจะเข้าไปไหว้พระธาตุ เจอป้ายห้ามนำน้องหมาเข้าไป ก็เลยต้องยืนไหว้กันอยู่ข้างนอกค่ะ ให้ที่บ้านเข้าไปไหว้ข้างใน เราไม่คิดจะผลัดกันไปไหว้นะคะ เพราะเกรงว่าน้องหมาจะหลุดจากเชือกแล้ววิ่งวุ่นวายค่ะ คนก็เยอะด้วย ถ้าจะพาน้องหมาไปไหนมาด้วย ก็ต้องเคารพกฎระเบียบของสถานที่นั้นๆ ร่วมด้วยช่วยกันค่ะ ทั้งเราและเขาจะอยู่ในสังคมได้แบบไม่มีปัญหาค่ะ
comment58-1:อันนี้ถูกต้องเลย อยากให้ปฏิบัติกันแบบนี้มากๆ
เรารักน้องหมา น้องแมวมากกกก
แต่ไม่ชอบเวลาใครพาน้องหมาเดินเข้าห้างเลย (นอกเรื่องนิดส์ ) ไม่ชอบเจ้าของที่ละเลยกฎ 
และไม่โทษหมา เพราะหมามันอ่านข้อห้ามไม่ได้
comment59:
comment60:เราเคยเจอร้านขายผักค่ะกะลังจะซื้อผักบุ้ง..หันไปเจอท้ายรถที่บรรทุกผักมาขาย ชิสุนอนบนกองผักบุ้งและผักอื่นๆที่รอแยกกำ..OMG เลิกอุดหนุนถาวร
comment61:หมู่บ้านเรา  จะมีมือดี เดินจูงมาอึแถวๆหน้าบ้านเราเกือบทุกเย็น  ตอนเราไม่อยู่บ้าน  พอกลับมาตอนเย็น จะมีระเบิด 2-3 กอง หน้าบ้านประจำ 
ส่วนหมู่บ้านพี่สาว อันนี้ยิ่งเด็ด  ยืนหน้าบ้านตัวเอง แต่โยนกระดูกมาหน้าบ้านพี่สาวเรา  ให้สุนัขจรจัด แถวๆนั้นค่ะ  คืออะไรอ่ะ  เหมือนรักสัตว์นะ แต่ไม่มีความรับผิดชอบ เห็นแก่ตัวจริงๆ  เพลีย
comment62:เคยเจอ ตอนไปพัก อาคากุฏิ รีสอร์ท ที่หัวหิน แบบพูล วิลล่า แล้วแบบห้องข้างๆเอาหมาลงสระ 
แล้วใช้ผ้าเช็ดตัวที่รร.ให้มา เช็ดตัวหมาด้วย
คือเข้าใจว่ารักหมา แต่คนที่เค้าแพ้ขนหมาหรือไม่ชอบหมาก็มี
comment63:เจ้าของหมาก็เก่งแต่กับผู้หญิง...น่าสงสารหมาที่อยู่กับเจ้าของๆ
comment64:เข้าใจคำว่า "แก่กระโหลกกะลา" หรือคำว่า "แก่น้ำเต้า เฒาลอกอ"
comment65:เรากับสามีอยู่ยุโรปนะคะ ถ้าคนที่อยู่นี่จะรู้ว่าสถานที่ สาธารณะหลายที่ พาหมาเข้าได้ เช่น ห้าง ร้าน โรงแรม ร้านอาหารบางแห่ง เวลาเราจะไปใหนเราเช็คก่อนเลยค่ะ
ถ้าไม่มีข้อมูลในเวบไซต์เราจะโทรถามเลย ว่าหมาเข้าได้มั้ย
ถ้าเข้าไม่ได้เราก็ไม่ไปค่ะ หรือถ้าจำเป็นต้องไปก็ให้ใครคนนึง
อยู่กับหมาหน้าร้าน ไม่เคยแอบเอาหมาเข้า และเกลียดคนแบบนี้มากๆ ทำให้สังคมคนเลี้ยงหมาเสื่อมเสีย 
เลี้ยงหมาแบบมีความรับผิดชอบกันหน่อยสิ่คะ แหม่ !!




โรงแรมเมอร์เคียวที่โคโลญ ประเทศเยอรมันณี 
ต้อนรับน้องหมาทุกไซส์ มีโซนห้องพักสำหรับคนที่ มากับสัตว์เลี้ยงโดยเฉพาะ ในห้องมีชามใส่ข้าว ขนมหมา
ไว้บริการเหมือนมินิบาร์ของคนเลยค่ะ 💙💚💛💜
comment66:ผมคนหนึ่งรักมากเช่นกัน  แต่ไม่ชอบเลยที่เห็นใครเอาหมา ออกมาเตร็ดเตร่ตามห้าง หรือสถานที่บางแห่งที่เป็นแหล่งคนหนาแน่น ไม่รู้ว่าใครจะติดเชื้อโรคจากใครกัน น่ากลัว   

อีกอย่างคนเราชอบคิดแทนหมา กันเยอะ  เช่น ใส่เสื้อให้หมาอะไรแบบนี้ รู้ได้ไงหมามันจะหนาย จะชอบไหม ธรรมชาติมันเป็นอย่างไร ทำไมไม่เลี้ยงอย่างธรรมชาติ  อย่าคิดแทนเขามาก สงสาร เขาก็อยามีชีวิตแบบหมานั่นละ    (เอ้า แล้วตรูคิดแทนหมาปะเนี่ย)
comment67:เราเคยเจอคนเอาปอมใส่รถเข็นเข้าไปช็อปในบิ๊กซีด้วยอ่ะ คนมองเพียบเลย เจอตอนต่อคิวจ่ายเงินด้วย ปอมก็โดดอยู่ในรถเข็นนั่นแหล่ะ ไม่แน่ใจว่ามีคนห้ามไหมนะ ไม่เคยสังเกตุป้ายห้ามเอาสุนัขเข้าด้วยว่ามีไหม เลยไม่ได้อะไร แต่ก็แอบช็อคเล็กๆค่ะ คือแบบไม่เคยเห็นคนเอาสัตว์เป็นๆเข้าห้างมาก่อนเลยอ่ะ ไม่ใช่ว่าสถานที่ทำนองนี้เขาห้ามเหรอคะ?
comment68:--คนพ่อก็จี๊ดเลย มีปัญหาอะไร ไม่รักหมาหรือไง 

ค่ะ ไม่รักหมา ใช่ว่ามนุษย์ทุกคนจะรักหมานะพ่อคุ๊ณ
comment68-1:ถ้าเป็นผมจะบอกว่า "ผมรักหมา แต่ไม่รักคนเลี้ยงหมาแบบไร้ความผิดชอบ"
comment69:เอาเป็นว่าหมาไม่รู้เรื่องครับ คนต้องรู้เรื่อง
comment70:คนทำผิดมักจะไม่ค่อยเห็นความผิดของตัวเองหรอกครับ จะคิดแค่ว่ามันแค่เรื่องเล็กน้อย
comment71:ถึงแม้เราจะรักหมามาก แต่ก็เข้าใจความรู้สึกของคนที่ไม่รักค่ะ
ปกติจะพาน้องหมาไปเที่ยว  แต่ถ้าที่ไหนห้ามเข้า ก็จะไม่เข้าค่ะ
comment72:เคยเจอตอนอยู่บ้าน ไม่รู้เห่าอะไร เห่าจนอ่านหนังสือไม่รู้เรื่อง ไม่ต้องนอนกัน แล้วต้องเห่าตอนกลางคืน โอ๊ะ เพลีย...
comment73:จิตสำนึกต่ำ
comment74:เป็นพ่อคนแล้วยังทำนิสัยควาย ๆแบบนี้ให้ ลูก เห็นอีก
แทนที่จะสำนึก แล้วเคารพกฎ 
นี่ส่วนหนึ่งของจิตสำนึกคนไทยไม่พัฒนาเพราะคนแบบนี้เห็นเป็นตัวอย่าง

ห้ามแล้วไง ที่ครอบครัวนั้นเอาเข้าได้ แล้วทำไมฉันเอาเข้าไม่ได้ ก็ไม่เห็นมีใครว่าอะไรครอบครัวนั้นเลย

ยังจะต้องให้คนคอยบอกตลอดเหรอครับคนไทย 
ปล.ไม่มีไร
comment75:คนเราไม่มีความพอดีในชีวิต ไม่รู้จักปฎิบัติตามกฎตามสถานที่ต่างๆพอเกิดเรื่องก็ไม่พอใจอ้างนู้นอย่างนี้ ทำใจครับคนสมัยนี้เอาแต่ได้เข้าตัวเอง
comment76:หมาฝากขอโทษดว้ย หมาเลือกนายไม่ได้
comment77:พวกที่ชอบเอาหมาไปร้านกาแฟ  เกลียดมากเลยอ่ะ ไม่รู้จะอะไรกันนัก ป้ายเขาก็ห้ามแล้ว ถึงไม่ห้ามก็น่าจะมีจิตสำนึกบ้านว่าสถานที่เหล่านี้ไม่ควรจะพาสัตว์เลี้ยงไป ...ครั้งนึงเห็นจะๆ หมาฉี่ใส่โซฟาร้านกาแฟ แล้วเรียบอุ้มหมาลุกออกจากร้านโดยไม่รับผิดชอบอะไร เห็นแล้วเพลียแทน
comment78:เมื่อก่อน แมวคนแถวบ้านชอบหนีออกมาอึ ในบ้านเรา กองเบ้อเริ่ม ทำยังไงก็ยังมาอึที่เดิม จนกระทั่งวันนึง หมดความอดทน ตะโกนดังๆ ว่า แมวใครมา ขรี้ วะ เดี๋ยวจับทำกระเพราแมวเลย หลังจากนั้น แมวก็ไม่โผล่ออกมาจากบ้านใครอีกเลย
comment79:รู้ไหมทำไมบางที่ถึงออกกฎห้ามหมาเข้า เพราะเค้ากลัวหมาอึไม่เปนที่เปนทางไง
แล้วก็ไม่เก็บกัน
comment80:ส่วนตัวหนูเองก็เลี้ยงชิวาวาเหมือนกันนะคะ ชิวาวามีขนาดเล็กอาจจะโดนสุนัขตัวอื่นทำร้ายได้ เพราะสุนัขที่วัดท่าซุงเยอะ หรืออาจจะโดนรถเหยียบได้ ถ้าไม่มีใครดูแล .. แต่ส่วนตัวหนูเองทุกครั้งที่ไปจะเปลี่ยนคนมาเฝ้า เพราะ เคารพกฎของสถานที่ // คุณลุงคนนั้นเขาอาจจะหวงชิวาวาตัวนั้นเอามากๆ จนใจร้อน .. เพราะเวลาหนูให้ชิวาวาอยู่ตัวเดียวหนูเป็นห่วงมากๆ (รักเหมือนลูก) คุณลุงเขาอาจจะมีเหตุผลของเขา...  แต่เราตักเตือนเขาดีแล้วคะ แต่เขาจะคิดได้หรือไม่ได้ก็อยู่ที่จิตใต้สำนึกแล้วแหละ // ไม่ได้เข้าข้างใครนะคะ แค่มองโลกในอีกมุมนึง ไม่ใช่ลูกใช่หลานด้วย ^^
comment81:เชื่อผมเถอะ จขกทไม่ได้พูดแบบที่เล่า ผู้ชายอายุ 40กว่าขึ้นง่ายขนาดนั้นเลยรึ มองอีกมุม พูด soft มาก หึๆ
comment82:ไปวอกกิ้งบางแสนตอนห้าโมงเย็น เขากำลังตั้งร้าน แต่ร้านอาหารนี่เร็วกว่าร้านอื่นๆอยู่แล้ว ก็ซื้อมาทานตรงที่เขาจัดให้นั่งฟรี

ร้านนึงที่เราเคยกิน เอาตะหลิวเขี่ยหมา ฟาดหมา ดุหมา หมาเขาเองแหละสามสี่ตัว วุ่นวายมาก 
จากนั้นก็วางตะหลิวลงบนกะทะที่กำลังตั้งเตรียมทำกับข้าว


จากนั้นเราจบกับร้านนี้เลย

เคยไปรับเจ้าตุ๋นมาจากร้านอาบน้ำ แต่เพื่อนอยู่ร้านนมห้องแอร์ เราเลยรอที่รถดีกว่า
comment83:ทำถูกแล้วครับ สังคมไทยกำลังพัฒนาขึ้น เพราะมีคนแบบคุณเยอะขึ้น
comment84:หันไปคุยกะพี่ผู้หญิงแฟนเค้าว่า

ตัวเงินตัวทอง ก็ไม่น่าเอาเข้ามาเหมือนกัน
comment85:ทีหลังอย่าเฉือกเรื่องชาวบ้านเขา
comment86:ผมนึกถึงเรื่องมนุษย์กล้องถ่ายรูปคนบนรถไฟฟ้าแฮะ คนที่บอกว่า ทำไมไม่เข้าไปเตือนเค้าดีๆ ผมอยากให้มาดูกระทู้นี้ อาจจะเป็นเพราะแบบนี้ก็ได้
comment87:เราเคยเจอนะ แต่ไม่ได้พูดอ่ะ สะกิดให้ดูป้าย เค้าหันไปเห็น รีบหันมาขอโทษใหญ่ ก้มหัวหงึกๆ
อีกเคสคือเจอแล้วเราทำเข้าไปเล่นด้วย แล้วทักว่า 'เค้าให้เอาสุนัขมาได้ด้วยเหรอคะ เราก็เลี้ยงน้อง นึกว่าเข้าไม่ได้ซะอีก เลยไม่เอามา' เจ้าของสะดุ้งเลย รีบหันมาบอกว่าเดี๋ยวจะเอาน้องไปทิ้งไว้ที่ร้านอาบน้ำค่ะ แวะมาทำธุระแปปเดียว 
ปฏิกิริยาของฝ่ายตรงข้าม อาจจะขึ้นกับน้ำเสียง สีหน้า และการใช้คำพูดของคนเตือนด้วยหรือเปล่า อันนี้เรามองแบบ. 2 มุม 
เรารู้สึกว่า จขกท. ก็เตือนตรงๆ อยากให้ชัดเจน และกระชับเข้าใจง่าย แต่ต้องเข้าใจคนเราด้วยค่ะ อารมณ์แต่ละคนขึ้นๆ ลงๆ ไม่เหมือนกัน เดี๋ยวนี้คนหงุดหงิดง่าย ทำอะไรต้องระวัง
การจะเตือนใครสักคน ต้องดูปฏิกิริยาก่อน ว่าเค้ามีอากัปกิริยายังไง พูดอ้อมๆ ถ้าไม่รู้เรื่องค่อยจัดหนัก
เราไม่ควรไปแลกกับคนที่ใช้แต่อารมณ์นะคะ มันไม่คุ้ม ถ้าเค้าเดือดจนพาลทำร้ายร่างกายเราขึ้นมา ยิ่งไม่คุ้มเลย นับวันนี้คนเรายิ่งบ้าๆ อยู่
แค่หมาเห่าหนวกหูก็ออกมายิงกันตายแล้ว ขับรถปาดหน้าหน่อยเดียวก็มีเรื่อง จำเป็นต้องระวังตัวค่ะ
comment87-1:เยี่ยม สื่อสารได้เยี่ยม
comment88:จิตสำนึกสาธารณะต่ำ
comment89:คุณเจ้าของกระทู้ทำถูกแล้วครับ เราควรแก้ไขจิตสำนึก 
เริ่มต้นจากสิ่งเล็กๆน้อยๆก่อน 
เห็นก็ติหรือแจ้งให้เขาทราบ หรือบางคนทราบแต่คิดว่าคนอื่นไม่สนใจ(อันนี้เห็นแก่ตัวครับ)
เมื่อเขาทราบ ก็แล้วแต่ดุลยพินิจของแต่ละคนครับ
ขอบคุณที่นำมาแชร์ครับ
comment90:เราก็คนนึงนะเลี้ยงหมา  แถมอยู่ในประเภทรักเกินเลย เวลาไปไหนมาไหนถ้าเอาน้องหมาไปด้วยได้ก็หอบหิ้วไป แต่สถานที่ไหนที่มีป้ายห้ามหรือรูปภาพห้ามเอาหมาเข้า เราก็ไม่เอาเข้าไปนะ ให้ครอบครัวเข้าไปกันเอง เราก็จูงน้องหมาหรืออุ้มมันเล่นแถวๆรถรอน่ะ เพราะเกรงใจคนอื่นๆในสถานที่นั้นๆค่ะ: )
comment91:ในคอนโดชั้นเราก็มีคนเอาหมามาเลี้ยง
เห่าที ก้องไปทั้งชั้น แจ้งนิติฯก็ทำอะไรไม่ได้ เพราะไม่รู้ว่าห้องไหนเลี้ยง เพลียมากกกก

//นี่ขนาดคอนโดนะ
///ป้ายทางเข้าตึกมีป้ายห้ามเอาหมาเข้า
comment92:โดยส่วนตัว เลี้ยงหมานะคะ แต่เจอเยอะมากกกกกกกกกกกกกกกกกกกกกกกก 
พวกพาหมามาเดินเล่นไม่เก็บขี้หมาเนี่ย แบบนี้แหละ คนเค้าถึงด่าพวกเลี้ยงหมา พาหมามาขี้ใส่หน้าบ้านคนอื่น 
เพราะฉะนั้น เราเลี้ยงหมาควรมีจิตสำนึกด้วยค่ะ เด่วเค้าจะว่าเอาได้

เราไปไหนเอาหมาไปด้วยตลอด แต่ที่ห้ามเข้าคือห้ามเข้าค่ะ อันนี้เข้าใจ
ขึ้นแท็กซี่ เอาใส่ตระกร้าเรียบร้อย ก่อนขึ้นถามแท็กซี่โอเคมั๊ย เรามีหมานะ
ถ้าโอเค เราก็ขึ้นค่ะ เพราะไม่ใช่รถเรา
comment93:ไม่มีวัวปนจริงๆ ทำไมต้องคิดว่าจะมีคนมาห้ามด้วย คุณก็น่าจะรู้อยู่ว่าสถานที่นี้มันห้ามเอาเข้า คือนิสัยมักง่ายมากกว่า สังคมมันแย่ลงไปทุกวันเพราะมีคนนิสัยแบบนี้
comment94:ปัจจุบันนี้  จะมีคนประเถทนี้เยอะมากขึ้นเรื่อยๆ  ประเภทที่ชอบทำอะไรตามใจ  ไม่คำนึงถึงกฏระเบียบของสถานที่แล้วอ้างว่า  ไม่เห็นจะเป็นไร หรือไม่มีใครมาห้ามซะหน่อย   อยากถามว่า ลองเดินไปถามทุกคนแถวนั้นรึยังว่าเขาเห็นด้วยกะที่คุณทำมั๊ย  การที่เขาไม่พูดไม่ห้าม  ไม่ใช่ว่าเขาเห็นด้วยเสมอไป  แต่เขากำลังเอือมระอากับความงี่เง่าเห็นแก่ตัว ไม่รู้จักระเบียบวินัยของคุณมากกว่ามั๊ย  เลยตัดสินใจไม่ยุ่งจะดีกว่า  ซึ่งมันเกิดขึ้นตลอดทุกๆที่นั่นแหละ

อย่างที่บอกคือ นับวันคนแบบนี้ยิ่งเพิ่มจำนวนเรื่อยๆ  โดยมากเป็นเพราะพ่อแม่เป็นแบบนี้  ก็คิดว่าเป็นเรื่องถูกต้องและยึดถือตามกันมา  และมันก็จะถ่ายทอดต่อไปยังลูกหลานอีกเรื่อยๆไม่มีที่สิ้นสุด  สักวันก็จะมีแต่คนแบบนี้แน่ๆ  ไปไหนก็คงต้องเจอตลอด...
comment95:ไม่มีมารยาท  ยังมีหน้ามาเก่งใส่ผู้หญิงอีกนะ

สังคมไทย คนแบบนี้เยอะมากค่ะ  
แต่ดิฉันไม่กล้าบอก แค่มองๆ กลัวถูกทำร้ายค่ะ =="
comment96:ก็จะไม่ให้โกรธได้ยังไง ถ้าหมาเข้าไม่ได้ ตัวแกเองก็เข้าไม่ได้น่ะสิ
comment97:คนรักหมา บางทีก็ทำตัวแย่กว่าหมา และเป๋็นทำลายภาพลักษณ์หมา และคนเลี้ยงหมาอื่นๆ แถมบางคนขี้สงสารเกินเหตูทำให้โดนหลอกลวงบ่อยๆ
comment98:อ่ะ
comment99:ยังมีคนไทยอีกมากมายที่เห็นแก่ตัวเห็นแก่ได้

ยิ่งรวย  ยิ่งใหญ่  ก็ยิ่งเบ่ง  ยิ่งเอาใหญ่
comment100:คนบางคนเลี้ยงหมา รักหมา
แล้วไม่รู้ว่าอะไรผิด อะไรถูก
ไม่ทำตามกฎที่เค้าวางไว้
เดี๋ยวนี้ตามโรงแรม หลายแห่งที่เคยให้หมาไปพัก
เดี๋ยวนี้ไม่ให้เข้าแล้วก็มี

เลี้ยงหมาเป็นลูกอย่างไร
ก็ได้แต่นอนเฝ้าหมาอยู่บ้านเนี่ยะแหละ
comment101:เราเจอเอาหมาไปเดินตลาดสด อุ้มไว้กับอกเลย พอจะเลือกซื้อหมูซื้อไก่ซื้อผักก็เอามือที่ลูบๆหัวหมานั่แหละหยิบ
comment102:วันนั้นเจอ  พาใส่ตระกร้าเข้าร้านข้าวหมกไก่ อิสลาม. ไม่รู้คิดได้ไง
comment103:เจอประจำเลยครับ
แม้แต่ในร้านขายอาหาร ร้านสะดวกซื้อ
ผมรักหมา กับแมวมากเหมือนกัน แต่บางสถานที่ก็ไม่เหมาะที่จะพาเขาเข้าไปนะ
comment104:เอ่าคุณพ่อ จะต่อยผู้หญิงโชว์manต่อหน้าลูกหรือไง ลูกเค้าอายนะเนี่ย
comment105:เดือนที่แล้วไปกางเต้นท์ที่เขาใหญ่ ผากล้วยไม้ เต้นท์ข้างๆเอาน้องหมามาด้วยอ่ะ
comment106:ต้องออกตัวก่อน ผมเคยเลี้ยงหมา 8 ตัว จนมันหมดอายุไข ประมาณ เกือบ 20 ปี 
ปัจจุบันเหลืออยู่ 2 ตัว 

ผมเห็นบางคนเลี้ยงหมา แล้ว กลาย เป็นหมา ครับ เพราะ ไม่รู้ว่า มนุษย์ กับหมาต่างกันอย่างไร

อาทิ 
เอาหมา เข้าไปร้านอาหาร กินข้าวไป ป้อน หมา ไป 
เอาหมาเดินห้าง  หมามันคงอยากดูสินค้า มาก
ฯลฯ
comment107:เราชอบที่เจ้าของกระทู้เลือกที่จะเดินเข้าไปบอกดีๆ มากกว่าที่จะเป็นมนุษย์คลิป
comment108:เคยไปร้านชุดแต่งงานเพื่อลองชุดเจ้าสาว มีว่าที่จส.นางนึงอุ้มหมามาด้วย ไซส์พุดเดิ้ลใหญ่ๆ ระหว่างเจ้าของลองชุด หมาก็เดินไปทั่วร้านดมนั่นดมนี่ ดมชุดเจ้าสาวที่แขวน ดมขนมเราที่วางไว้ เรารักหมามากกก แต่ไม่ชอบค่ะ
comment109:นำหมาเข้าร้านอาหาร

นำหมาเข้าโงพยาบาล

นำหมามาเล่นน้ำในทะเล

เห็นปุ๊บ ถอนหายใจ 1 เฮือก แล้วเดินกลับเลย

แอบบ่นในใจ  "มารยาททรามจริงๆ"
comment110:ไม่รู้ผมคิดถูกหรือเปล่าว่า น่าจะให้คนดูแลสถานที่เขาจัดการ  ไม่ใช่คุณ
comment111:เคยเจอใน 7 เอาหมาวางบนเค้าเตอร์คิดเงิน 
พอพูดไปว่า คุณเอาหมาวางบนนี้เลยเหรอ?
คำตอบที่ได้รับ เค้าไม่ได้ทำให้ใครเดือดร้อนนี่คะ -*-
พอบอกว่า ไม่เห็นป้ายเหรอ เค้าห้ามเอาหมาเข้ามา
ก็ทำเป็นไม่พอใจ พนักงานก็พูดอะไรไม่ได้ ได้แต่รีบคิดเงินให้ จะได้รีบๆเอาหมาออกไป 

เพลียกับพวกรักหมาแบบไร้สำนึกต่อส่วนรวมจริงๆ
comment112:นานาจิตตังค่ะ มันก็แล้วแต่วิธีที่คนจะรับมือเมื่อเจอกับคนที่ไม่เคารพกฏกติกาของสังคมและสถานที่
เราเองก็ไม่ได้เจตนาจะไปจ้องจับผิดใคร แต่ถ้าเจอแล้วอยากเตือนก็เตือน หรือไม่อยากเตือนก็เดินหนีออกมาเสีย แค่นั้นค่ะ
ส่วนเคสนี้ ก็อย่างที่บอกตอนแรกก็ไม่คิดจะยุ่ง แต่พอมาเจออีกรอบ ลุงพูดแบบไม่ดีและไม่รู้สึกผิดเลยต่างหาก

ส่วนใครจะบอกว่า ทำไมไม่บอกเจ้าหน้าที่ ทำไมไม่ปล่อยวาง หรือทำไมๆๆๆๆ อีกหลากหลายเหตุผลก็ตาม
วิธีใคร วิธีมันค่ะ ถ้าเราเจอแล้วไม่ไปบอก แต่อยากมาตั้งกระทู้เฉยๆ เพราะอยากให้คนรู้ว่า มีคนไม่ชอบคนประเภทนี้นะ
ก็จะมีคนมาบอกอีกแหละว่า ทำไมไม่บอกเค้าเลยล่ะ มาตั้งกระทู้ทำไม เค้าไม่เข้ามาอ่านหรอก

แต่พอเราเลือกจะบอก ก็จะมีคนว่าทำไมไม่บอกเจ้าหน้าที่ หรือเราพูดไม่ดีอีกล่ะ ฯลฯ เราก็คิดว่าเราก็ทำดีที่สุด ณ เวลานั้นแล้ว
เพราะไม่ว่าเราจะรับมือกับคนแบบลุงยังไง ก็ต้องมีคนว่าอยู่ดี แต่จะให้เราปล่อยไป เราก็ไม่อยากปล่อยแบบนี้ค่ะ


ส่วนความเห็นที่บอกว่า ตั้งกระทู้เอามัน ตั้งแบ่งฝ่ายหรืออะไรก็ตาม คิดไว้แล้วค่ะ ก็คงมีคนพูดแบบนี้
แต่เราก็บอกไปแล้ว ตั้งแต่บรรทัดแรก ว่าเคือง 5555 ก็เลยมาตั้งเพื่อเล่าให้ฟัง ว่าคนแบบนี้ก็มีด้วย
ก็คิดว่าอยากให้คนอ่านที่มีนิสัยแนวโน้มจะเป็นแบบนั้น ได้ฉุกคิดบ้าง
ว่ามีคนอีกมาก ดูอย่างในกระทู้นี้ก็ได้ ว่าทำแบบนี้ไม่ถูกต้องและไม่เป็นที่ยอมรับ

ก็ทำให้ได้เห็นความเห็นแปลกๆ ดีค่ะ อิอิ

อีกอย่างถ้าอยากจะประจานกันจริงๆ เราก็มีรูปค่ะ ทั้งครอบครัวทั้งน้องหมา แต่เราไม่ลงค่ะ 
กลับมาบ้านก็ลบแล้วค่ะ ไม่โหลดลงคอมให้เปลืองเมม ^^
comment113:ตรรกะคนสมัยนี้มันป่วยมากๆ เอะอะๆอะไรก๊อ้างว่านิดหน่อย แค่นี้เอง คนอื่นๆเค้าก๊ทำ 

ก๊เพราะคิดกันแบบนี้ สังคมถึงไม่เป็นระเบียบซะที
comment114:ไม่ชอบเลยกับคนที่นำสัตว์เลี้ยงมาร้านอาหารที่ห้ามเข้า แต่ก็ไม่อยากจะมีเรื่อง เนื่องจากเป็นคนที่ถ้าเครื่องติดจะหยุดไม่ได้ อาจมีทำร้ายร่างกาย
แนะนำ ว่าใครที่กล้าจะตำหนิ ติ ด่า คนที่เอาหมามาที่ห้ามเข้า ให้ไปร้านโครงการฯ ที่ตลาด อตก วันอาทิตย์ เช้า จะมี แม่ลูกแต่งกายสวยงามใส่หมวก มานั่งกินกาแฟ และเอาหมาเข้ามานั่งบนเก้าอี้ สอบถามพนักงานร้านได้ความว่า เตือนแล้วแต่โดนด่ากลับรุนแรง ระอาที่จะเตือน อ้อที่ประตูร้านติดป้ายชัดเจนห้ามนำสัตว์เลี้ยงเข้าร้าน แต่สองนางก็มิได้นำพา
ขอผู้กล้าไปจิกกัดนางหน้าหนาทั้งคู่ให้ด้วย นางมานั่งกล้าท้าโลกเกือบทุกอาทิตย์ ไปชมกันได้
comment115:วันนี้เจอกับตัวเองเลยตอนเช้าไปตลาดเค้าติดป้ายแผ่นใหญ่ๆว่าห้านำสัตว์เลี้ยง เข้ามาในตลาด แต่มีป้าคนหนึ่งอุ้มหมาตัวเล็กๆ ผ่านหน้าผมๆเลยบ่นให้เค้าได้ยิน เจ๊แกยังหันมามองหน้าผมอีก ดูจะไม่สำนึก
comment116:ใน Lotus  ยังเคยเห็นเลย
comment117:กฎ คือ กฎ
comment118:เสียสันดานข้าไม่ว่า แต่เสียหน้าข้าไม่ยอม ประมาณนั้น
comment119:เจอบ่อยมากที่ทำงาน ป้ายเค้าติดไว้ที่ทางเข้าว่า ห้ามนำสัตว์เลี้ยงเข้ามา แต่คนรักหมาที่อ่านหนังสือไม่ออก(เหมือนหมา...ของตัวเอง 555 ล้อเล่นๆ) ก็จูงเข้ามา หน้าตาเฉย ... อันนี้ที่เยอรมันนะคะ เราไม่ได้มีหน้าที่ตรวจคนเข้ามาช้อปปิ้งน่ะ พอเห็นก็ต้องเฉย คนไม่เคารพกฏของสถานที่มีอยู่ทั่วโลกค่ะ เจ้าหน้าที่ต้องทำงานหนักหน่อย

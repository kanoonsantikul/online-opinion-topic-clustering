title:คนกรุงเฮ กทม.ผุดพื้นที่เอนกประสงค์ริมถนน ใช้งานได้หลากหลาย รวมพื้นที่หลายสิบตร.กม.
comment:กทม.มีพื้นที่อเอนกประสงค์ให้บริการริมถนน รวมทั้งหมดรอบเกาะรัตนโกสินทร์เป็นพื้นที่หลายสิบตร.กม.
พื้นที่ตรงนี้จริงๆแล้ว ทุกคนที่เสียภาษีเจ้าของนะคะ จะใช้ทำอะไรก็ได้ตามสะดวก 
โดยจะใช้ทำกิจกรรมต่างๆ / ใช้จอดรถรับส่งฉุกเฉิน หรือจะจอดยาวๆก็ได้ / ตั้งร้านค้าหรือแผงลอยหรือวางถังขยะหน้าบ้านอะไรก็ได้
ซึ่งตรงนี้ดีมากๆ เพราะแก้ปัญหาไม่มีที่จอดรถได้ด้วย ปชช.ไม่ต้องไปเสียค่าจอดแพงๆในห้างหรือตึกใดๆ
โดยขณะนี้ กทม.มีการจัดพื้นที่นี้ให้ในย่านคนพลุกพล่าน เช่น ท่าช้าง / สาทร / ราชดำเนิน
และตั้งใจว่าจะขยายพื้นที่ให้บริการนี้ไปอีกเยอะๆค่ะ เพื่ออำนวยความสะดวกให้ประชาชนที่ใช้รถใช้ถนนได้ใช้สอยพื้นที่นี้อย่างเต็มที่ทั่วถึง
เราว่าขาดการประชาสัมพันธ์ไปหน่อย คนเลยไม่ค่อยรู้กัน 
มาดูตัวอย่างการใช้งานจริงกันค่ะ เริ่มจากย่านสาทรก่อนเป็นโมเดลหลัก

รูปเยอะนะคะ เตือนคนใช้3g ซะก่อน




จอดรอรับส่งค่ะ 





อันนี้รอรับบุตรหลานที่ รร ย่านสาทร เบนซ์คันนี้มาบ่อยเลย น่าจะได้ใช้ประโยชน์เต็มที่ 








รอรับส่งคน ตึกริมถนนย่านสาทรโชคดีมากๆ ที่มีพื้นที่ตรงนี้ผ่านหน้าตึกเลย คนในตึกเลยได้ใช้กันเต็มที่







แท็กซี่ก็ใช้ได้ค่ะ รอรับส่งผู้โดยสารหน้าออฟฟิศหรือคอนโดนี่แหละ จอดยาวๆนั่งพักข้างทางก็ได้ ในรูปคือมีจอดเรียงหันหลายคันค่ะ






ไม่ได้ให้ดูพี่บอย ให้ดูตัวอย่างการใช้งานของคันขาวข้างหลัง คันนี้รอลูกเหมือนกันมั้ง เพราะใกล้ๆ รร จุดนี้ฮิตนะ จอดกันเยอะ ทุกวันมีคนผลัดกันมาจอดตลอด






คุณพี่คันนี้อุตส่าห์เปิดไฟกระพริบด้วย จริงๆไม่ต้องเปิดก็ได้เพราะไงจอดบนพื้นที่นี้ก็รู้กันว่ามีไว้ใช้งานเอนกประสงค์อยู่แล้ว
ถึงจะจอดติดกับป้ายรถเมล์ก็ไม่เป็นไร แต่วันนั้นคนขับรถเมล์มารยาทแย่มาก ดันมาบีบแตรใส่พี่เค้าอีก
เราหันกลับไปดู เห็นพี่เจ้าของรถกำลังตักไอติมเข้าปากอยู่ จนรถเมล์ผ่านไป3คัน พี่ก็ยังกินต่อ 
ถูกแล้วค่ะพี่ "เราไม่ผิด จะร้อนตัวทำไม" เราต้องยืนหยัดในความถูกต้องของเราค่ะ  อะดูรูปกัน






เดี๋ยวต่อไปมาดูโซนท่าช้างกันบ้างนะคะ																																	   แก้ไขข้อความเมื่อ 16 มิถุนายน 2558 เวลา 10:04 น.
comment1:อะ อันนี้โซนรอบวัดพระแก้ว ท่าช้าง ไปจนถึงบางลำภูค่ะ

พวกรถเข็นขายอาหารลูกชิ้น สามารถใช้งานได้ จอดยาวๆขายนร. นศ.
ส่วนเศษอาหารสามารถทิ้งในท่อบริเวณนั้นได้ตามสะดวก










รถซาเล้งสามารถใช้เป็นพื้นที่ในการขับสวนได้ ไม่ต้องวิ่งตามเลนทางเดียวกับพวกรถยนตร์ให้อันตรายและแวะเก็บขยะตามป้ายรถเมล์เป็นพักๆ




จอดรอรับส่งทัวร์ก็ได้นะ พอลูกทัวร์มาจะได้ขึ้นได้เลย 





คุณตำรวจใช้ตั้งรั้วหรือป้ายบอกทางได้ด้วย สะดวกจัง






คันนี้อาจจะจอดแวะซื้อของหรือกดเอทีเอ็ม เลยหัวมุมเจอพอดี






สบายๆ
comment2:อ้าว นึกว่ารูปหมดแล้ว เหลืออีกนิด
สามล้อจอดพัก รอผู้โดยสาร





และสุดท้ายจริงๆ อยากรณรงค์ให้ทุกคนมาใช้บริการกันเยอะๆค่ะ
สะดวกจริงๆนะเออ ขนาดน้องหมายังชอบเลย 






ไปกินข้าวก่อนนะคะเดี๋ยวมาต่อ
เป็นกระทู้แรก ผิดพลาดไงขออภัยด้วยนะคะ
จะผิดมั้ยคะที่เรา...

จบแล้ว
comment3:แก้ปัญหาก็ว่ายากแล้ว 
แก้สันดานไม่ต้องพูดถึง
comment4:เฮๆๆๆๆ
comment5:ผ่านไปแถวๆ นั้นหลายครั้งแล้ว ยังนึกอยู่ว่า กทม. แอบมาสร้างไว้ตอนไหน......พอเห็นรูปแล้วก็...อ้อ!!!......

.......ใช้ประโยชน์ได้คุ้มค่ามากกกกกก.....เลยนะครับ.........
comment6:จขกท.แสบได้ใจ
comment7:พื้นที่เอนกประสงค์ริมถนน ใช้งานได้หลากหลาย 
ไม่มั้งไม่หลากหลายหลอ
ประจำคงเป็นที่จอดรถ
ประจำที่2 ร้านค้า
ประจำที่3 วิวมอไซร์
comment7-1:วางขยะกทม. ปลูกต้นไม้ กับ เดินเล่นก็ได้อยู่ค่ะ  
เสียดาย ไม่ได้เก็บภาพน่ารักๆมาฝาก 
ฟุตบาทหาบเร่เยอะค่ะ คนเดินไม่ค่อยสะดวกเลยลงมาเดินตรงนี้
เวลาคนเดินๆกันเป็นแถวอย่างมีระเบียบบนพื้นเขียวๆเนี่ย น่ารักมากเลย

เดี๋ยวคิดออกจะมาบอกอีกว่า ทำไรได้อีกบ้าง
comment7-2:"ฟุตบาทหาบเร่เยอะค่ะ คนเดินไม่ค่อยสะดวกเลยลงมาเดินตรงนี้"

เฮ้อ อ่านแล้วก็สลดใจ ที่ๆควรเป็นของคนเดิน ก็โดนกลุ่มคนยึดทำมาหาประโยชน์ใส่ตัวเองซะ
ถึงจะมีพท.ให้เดินข้างล่าง แต่ก็เสียวรถเหมือนกันนะครับ
comment8:มักง่ายจัง แก้ไม่ได้ซักที เด็ดขาดไปเลย
comment9:จับปรับ
ครั้งที่ 1 10%ของเงินเดือน
ครั้งที่ 2 30%ของเงินเดือน
ครั้งที่ 3 60%ของเงินเดือน
ครั้งที่ 4 ปรับ 100% ของเงินเดือนติดคุก 1 เดือน
ต้องตั้งกฏแบบนี้คนถึงจะกลัว
comment9-1:พี่หมวด เค้ารอจับแลมโบเลย ...
เงินเดือนคงไม่ต่ำกว่า 5 แสน  10%  50000  เข้าเป๋า ??  ดอกเดียว ฟิน.........

แต่  ไม่กล้าไปจับหรอก  เจอตอ โดนตบซะเปล่า  มาจับคนหาเช้ากินค่ำตามเดิม
comment9-2:เสร็จตูหละ เพราะตอนนี้ตกงานอยู่ ไม่มีเงินเดือน
comment10:แถวสาทรค่าที่จอดรถแพงค่ะ กทม.คงเล็งเห็นแล้วเลยจัดระเบียบให้รถแพงๆหรูๆมีที่จอดรอลูกหลาน
comment11:จอดตรงอื่นยังพอให้อภัย พวกจอดขวางปากซอย หรือป้ายรถเมลนี่คิดไรอยู่
เวลาต้องเดินออกไปขึ้นรถเมลที่เลนกลางเพราะรถเมลเข้าป้ายไม่ได้ ก็แอบด่ารถจอดขวางไปด้วย
วันๆ คงได้คำสรรเสริญไปเยอะ เป็นสิริมงคลไปทั้งวันอ่ะนะ
comment12:ใช้เส้นสาทรทุกวันครับ เป็นจริงอย่างที่ จขกท ว่าทุกประการ

บางทีก็คิดว่าเราเหมือนเล่นเกมอ่ะ ฝึกความไว เวลาเจอรถจอดข้างหน้าเราจักรยานก็ต้องเบี่ยงไปแซงเลนขวา ออกไปเลนรถปกติ ถ้าวันไหนพลาดก็เกมโอเวอร์ครับ
comment13:เขาทำให้ยังไปส่อเสียดประชดประชันเขาอีกต้องไปว่าคนทำผิดโน่นครับ เจริญจริงๆไทยแลนด์
comment14:แทนที่จะต่อว่าตำรวจที่ไม่ดูแลและบังคับใช้กฎหมายอย่างจริงจัง กลับไปลงที่ กทม.ซะงั้น
comment15:เขียน ว่ากทม. แปลว่า ด่ากทม.เหรอคะ =[]=
ก็มันมีแค่ใน กทม. อะค่ะ เลยเขียนว่า กทม. 
จะด่าทำไม เขาอุตส่าห์ทำให้ใช้ ถ้าไม่ทำนี่ลงไปวิ่งบนถนนแล้วนะเนี่ย
(อ้าวก็ วิ่งบนถนนอยู่นี่หว่า)
comment16:แทนที่จะไปว่าคนทำผิดกลับมาว่า กทม. ซะงั้น เจริญ
ทุกคำมันประชดประชัน กทม แบบเห็นชัดๆ
comment16-1:ถ้าคุณเห็นชัดสงสัยผมตาบอด

เพราะผมเห็นแต่การแซะ สัน ดาน ตน มัก ง่าย
comment16-2:คิดก่อนป่ะเนี่ย?
comment16-3:โทษตำรวจอย่างเดียวก็ไม่ได้ สัน-ดาน คน มันไม่มีระเบียบ จับไม่ไหวหรอก
comment17:รถเมล์ ตุ๊กๆ รถซาเล้ง รถมอไซด์ รถทัวร์ รถเข็นขายของ และหมาข้างถนน พวกนี้มีมาก่อนทั้งนั้น เลนจักรยานมาทีหลัง
จะประชดประชันอะไรมากมาย แบ่งๆกันใช้ มันก็อยู่ๆไปแบบไทยๆอย่างงี้ละ เอาเวลาไปทำอย่างอื่นดีกว่า
comment17-1:คุณกำลังจะบอกว่ารถยนต์มาก่อน จักรยาน หรือ ขี่ม้า เหรอ
อยู่กันแบบไทยๆ ก็พายเรือครับ
comment17-2:ถ้าใช้ตรรกะนี้ จักรยานสิต้องมาก่อน พูดโง่ๆ
comment17-3:ไม่มีวัว กับ มังกรโคโมโดผสม เลยนะครับเนี่ย
comment17-4:เราได้พันดีแล้ว ไม่มีอะไรผสมเลยครับ
comment17-5:เมื่อก่อนคนไทย  ใช้เรือนะครับ.........ถ้าจะอยู่แบบไทยๆ.........
comment17-6:เหมือนเขาว่าประชดนะ 
อ่านถึงคำว่า "แบ่งๆกันใช้" เราขำก๊ากเลย
ประชดแหงๆ
comment17-7:"อยู่ไปแบบไทยๆอย่างนี้แหล่ะ" ดีครับ พูดได้ดี
ที่สำคัญ ทำให้ได้เห็นการคิด วิเคราะห์ แยะแยะ ของคนไทยๆในนี้แหล่ะ
comment18:ผมอ่านแล้วไม่รู้สึกว่าด่า กทม. นะ
แต่ด่าไอ้พวกที่จอดรถบนถนนนั่นแหละ
comment19:ประโยคยอดฮิต
ใครๆ เขาก็ทำกัน
ไม่มีน้ำใจ
หยวนๆ น่า 
รังแกคนจน
รู้เท่าไม่ถึงการณ์ บลาๆๆๆๆ
comment19-1:มีอีกคำเจอบ่อย"คนทำมาหากิน"
comment19-2:มีอีกๆ
'' คนหาเช้า กินค่ำ ''
comment19-3:เอิ่ม เอาไปหมดแล้วจะเล่นอะไรต่อดี...

"ชั้นจอดให้ลูกกินข้าวแป็บเดียว" 

ใช้ได้มั้ย
comment19-4:ผมทำอาชีพสุจริตค๊าบผม ไม่ได้ขายยาบ้านะ
comment19-5:เอ่อ..นึกไม่ออก เค้าพูดไปหมดแล้ว ไม่เชื่ออย่าลบหลู่แล้วกัน
comment19-6:"เอาเวลาไปจับโจรเถอะ"
comment19-7:ทางโน่นก็ทำไปจับซิ จับซิๆ ทำไมไม่ไปจับ  ยังงี้รังแกประชาชน นี่ หว่า
comment20:สันดาน ล้วนๆ

จิตสำนึก จิตสาธารณะ 

ไม่มีอะไรเลยสักอย่าง
comment21:
comment22:คุณรู้ไหม ว่าใช้งบภาษีไปเท่าไหร่

บริมาณการใช้งานต้องคุ้มให้ถึงที่สุด

เค้าคำนวนมาอย่างดี เข้าใจคนนิสัยคนไทยเป็นอย่างดี

เดียวรอให้ฝนตกดูนะ เดี่ยวก็ใช้ประโยชน์ได้อีกนะ ไม่เชื่อรอดูเลย
comment23:ไอ้เราก็ตั้งใจอ่าน 
[Spoil] คลิกเพื่อดูข้อความที่ซ่อนไว้สักพัก เฮ้ยย...ประชดนี่หว่า 555+
comment23-1:เหมือนกันเลยครับ......
comment23-2:เหมือนกันค่ะ
โปรยหัวกระทู้ซะอยากรู้ 
เห็นรูปแรกนี่หงายเงิบ 55555
comment24:แถวบ้านเราขนาดไม่มีพื้นที่เอนกประสงค์ อิรถบางคันก็ยังสามารถทำให้มันเป็นพื้นที่เอนกประสงค์ ได้เลย

ซอยวัดบางโฉลง  รถสวนได้ 1เลนแคบๆ  เค้ายังสามารถจอด แล้วกระพริบไฟฉุกเฉินได้นานๆเลยนะเออ (เพิ่งรู้เหมือนกันว่า พอเปิดไฟฉุกเฉิน คือ กรูได้รับอนุญาตให้จอดได้แล้ว อย่าได้แคร์รถที่ติดอยู่ข้างหลัง)
comment25:ทำมาแล้วทุกทาง ด่าก็แล้ว ปรับก็แล้ว ประจานก็แล้ว มันก็เหมือนเดิม

ชื่นชมมันซะเลย สบายใจดี
comment26:คนมีหน้าที่ ต้องบังคับใช้กฏหมายอย่างแท้จริง
comment27:สันดานแก้ไขยากมาค่ะ ไม่ต้อง กทม ทำที่ว่างให้หรอก หน้าประตูบ้านคนมันยังจอด แถวบ้านอยู่ใกล้โรงเรียนค่ะ คนในหมู่บ้านต้องติดป้ายสาปแช่งพวกที่จอดรถหน้าบ้าน ไม่ใช่แค่หน้าบ้านนะคะ จอดปิดประตูรั้วเลย เรียกตำรวจมาล๊อคล้อ มันเถียงว่าจอดแป๊ปเดียว ไม่มีน้ำใจกันเลย
comment28:ผมว่าพื้นที่เอนกประสงค์ที่ว่านี่ มันจะมามากกว่าที่ จขกท บอกอีกนะครับ ยกตัวอย่างใกล้ๆบ้านผมแถวๆวงเวียนใหญ่ ถนนลาดนี่เค้าก็ใช้พื้นที่บนถนนให้เกิดประโยชน์ เช่นใช้เป็นลานจอดรถต่างๆนาๆ หรือรถสำหรับจอดแวะตามร้านค้าต่างๆเต็มไปหมดเลยครับ
comment29:เจ้าพนักงาน ขี้เกียจ ล้วนๆเลย ลองตั้งเต้นท์ รอจับ 24 ชั่วโมงดูสิ
comment29-1:เห็นด้วยค่ะ ทำดีแล้ว แต่จะดีมากและคุ้มที่สุดคือเมื่อทำแล้วต้องเล่นงานพวกใช้ผิดประเภทให้จริงจัง ไม่งั้นก็เหมือนเดิม
comment29-2:เลิกตั้งเตนท์ก็มาใหม่ มันจะได้ผลจริงเหรอไอ้จับปรับเนี่ย
comment29-3:อ้าวคุณ ทำแบบนี้ก็รังแกคนจน คนทำมาหากิน คนหาเช้ากินค่ำสิครับ (คือกุจนกุจะทำไรก็ได้)
comment29-4:เดี๋ยวเจอข้อหา ไถเงิน,รังแกคนจน,แค่จอดจับจัง ทีโจรไม่ไปจับ
comment29-5:ทำอย่างนั้นก็โดน ข้อหารังแก ประชาชน คนหาเช้ากินค่ำ  ...  !!
comment30:แต่ก่อนนี้พื้นที่ถนนเค้ามีไว้ให้รถยนต์และยานพาหนะอื่นๆได้สัญจรไปมา มันก็มีสารพัดรูปแบบ ทั้งรถยนต์ มอไซด์ จักรยาน ซาเล้ง รถเข็น ก็ใช้ถนนร่วมกันได้ มาช่วงหลังๆนี่ละที่มีการแบ่งพื้นที่ถนนเดิมมาทำเลนจักรยาน แต่นั่นก็ไม่ได้หมายความว่า จักรยานจะเป็นเจ้าของหรือใช้พื้นที่นั้นได้แต่เพียงผู้เดียวนะครับ ปัญหาเลนจักรยานมีรถประเภทอื่นมาใช้ร่วมถ้าจะเอาตัวกฎหมายอย่างเดียวมาจับ มันก็วุ่นวายไม่รู้จบ ผมว่าใช้หลักการอยู่ร่วมกันใช้ร่วมกัน รถยนต์บางเวลาจอดล้ำมาในเลนจักรยานบ้าง บางเวลาจักรยานก็ปั่นซอกแซกเข้าไปบนถนนในช่วงจราจรติดขัดบ้าง แบ่งๆกันใช้พื้นที่ถนนกันไปครับ คิดสะอย่างงี้กันมันก็อยู่ร่วมกันได้อย่างสงบ ไม่ต้องมาตั้งกระทู้ต่อว่ากันไปมา
comment30-1:อย่าเยอะครับ อย่าแถเข้าข้างตนเอง ไอ้ที่มันมั่วๆ อยู่อย่างนี้ ก็เพราะคนไม่ยอมทำตาม กฎหมาย ไม่ยอมทำตามกฎระเบียบต่างหาก
comment30-2:เห็นคนคิดแบบนี้แล้วเราว่าทำรั้วกั้นไปเลยดีกว่า

อยากกินเลนเข้ามาก็ยกรถข้ามรั้วเอา
comment30-3:เดี๋ยวนะ ว่ากันตามกฎหมาย เค้าให้รถยนต์เข้ามาใช้เลนจักรยาน ได้หรือไม่ได้ บอกมาเลย
ว่าถ้าเค้าอนุญาตก็เชิญเข้ามาใช้ได้ ถ้าเค้าห้ามแล้วคุณเข้ามาใช้ ทีนี้จะทำไงล่ะ
คนทำอะไรตามใจกันได้หมด แล้วจะมีกฎหมงกฎหมายไว้ทำอะไรกันละทีนี้?
comment30-4:ผมเข้าใจคุณสมาชิกหมายเลข 993161 นะ

ในฐานะที่ใช้ยานภาหนะทั้ง 3 ชนิด รถยนต์ (ประจำ) มอเตอร์ไซค์ (ระยะใกล้ๆเวลารีบ) และปั่นจักรยาน (เพื่อออกกำลังกาย)

บางครั้งเราต้องจอดเพื่อรับ-ส่งคน ครั้นจะไม่จอดชิดทางเท้า ก็จะเป็นอันตรายกับทั้งคนที่ลงจากรถและเป็นอันตรายกับคนที่ขี่จักรยานหรือมอเตอร์ไซค์มาพอดีเวลาเปิดประตูรถออกมา

แต่การจอดแช่ จอดนอน จอดนาน หรือเข็นรถเข้ามาเพื่อขายของ อันนี้ไม่เห็นด้วยครับ
comment30-5:เห็นด้วยกับ 30-4 นะครับ จอดแปปเดียวจอดส่งจอดรับผมค่อนข้างเข้าใจนะ เพราะมันอันตราย คนลงรถเดี๋ยวนี้ไม่ค่อยจะมองซ้ายเลย
แล้วจักรยานก็หยุดรอนิดหน่อยรอได้ รอไม่ได้ก็ออกขวาแซงไปเลย
แต่ไอ้มาจอดแช่ จอดซื้อของ ผมว่ามันไม่ใช่เรื่องแล้วครับ มันทับสิทธิ์เบียดเบียนคนอื่นอยู่นะ ไม่ใช่เรื่องถ้อยทีถ้อยอาศัยอะไรเลย

แล้วเรื่องที่ว่า รถจอดทับเลนจักรยาน จักรยานลงไปปั่นแซกรถใหญ่ตอนรถติด ผมกำลังงงว่ามันไม่น่าจะเอามาเปรียบเปรยกันได้เลยนะฮะ -*-
comment30-6:#30 เคยผ่านเส้นสาทรมั๊ยครับ ?
รู้มั๊ยครับ ว่าทำไมรถติด
ก็เพราะอีพวก ผปค จอดรับส่ง เด็กนักเรียนนี่แหละ หายไปเลย 2 เลย
ไม่เกี่ยวกับเลนจักรยานอะไรเลยด้วยซ้ำ ต่อให้ไม่มีเลนจักรยาน ก็ไม่ควรจอดแช่
สันดานล้วนๆ
comment30-7:ขำคนแก่ #30    555555555555555555
comment31:สาเหตุที่เป็นแบบนี้ส่วนหนึ่งเป็นเพราะตอนสร้างสถานที่ท่องเที่ยว สถานบริการ ร้านอาหาร ฯลฯ ก็ไม่ได้สร้างที่จอดรถรึเปล่าคะ

คือสามารถเปลี่ยนอาคารอะไรตรงไหนก็ได้ให้เป็นร้านอาหาร ฯลฯ โดยไม่ต้องเตรียมที่ไว้ให้ลูกค้าจอดรถก็ได้

ตอนที่สร้างอาคารกฎหมายไทยมันไม่มีข้อกำหนดในส่วนนี้ใช่มั้ยคะ เช่นจะสร้างอาคารนี้ได้ ต้องมีที่จอดรถจำนวนเท่าไร

คอนโดน่าจะมีกำหนด แต่อาคารพาณิชย์นี่ไม่ต้องมีก็ได้

สมมติอยากจะเปลี่ยนเป็นร้านอาหาร ตอนไปจดทะเบียนจนท.ก็ไม่ต้องตรวจสอบว่าเป็นร้านอาหารแล้วมีที่ให้ลูกค้าจอดรถมั้ย

เห็นจอดรถกันริมถนนตลอด ถนน 4 เลน เหลือ 2 เลนนี่เห็นจนชินตา

มันก็เลยกลายเป็นทำกันจนเป็นนิสัย
comment32:โอยยย
เป็นกระทู้ที่ขำมากกก
555
comment33:กำ ประชดหรอกรึ
comment34:เข้ามาอ่านข่าวดี 
ที่แท้แค่ประชด 

ปล.ยังไม่ชินอีกเหรอครับ ?
comment35:จอดตรงขาวแดงที่ห้ามจอดเลย.  ต้องคนมีเงินเท่านั้นถึงทำได้

ขาดขายอาหารตามสั่งอีกอย่าง.  จขกท.   ช่วยถ่ายมาเพิ่มหน่อย.  อิอิ
comment36:ประชาชนเป็นอย่างไร เราก็ได้สังคมอย่างนั้นแหละ
comment37:ใครๆก็ทำกันครับ หมายังทำเลย

ตัวอย่างตามภาพ
comment38:ผมโคตรรักเจ้าของกระทู้เลยครับ

ตรงประเด็ดทุกภาพ แนะนำได้แบบว่า เด็ด 

ผมเห็นหลายครั้งแล้วแต่ไม่ได้ถ่ายภาพเอาไว้

ผมขอเชิญเจ้าของกระทู้ มานั่งซ้อนมอไซด์ของผม แล้วผมจะพาขับถ่ายภาพ ที่จอดรถบนถนนเมืองสวรรค์ (พหลโยธิน) ช่วงเวลาประมาณ 1 - 2 ทุ่ม ครับ
แถวนี้มีร้านอาหารให้ใช้บริการเยอะเลยครับ
comment39:สบายๆ ไทยๆ ครับ 
ถ้าจะให้จัดระเบียบ ถาม หัวหน้าคสช. ครับ ว่าสนใจจะจัดการมั๊ย ปัญหาระดับชาติเลยเนี่ย มีอำนาจทั้งทีก็จัดการซะหน่อย ไม่ต้องรีบเลือกตั้งก็ได้ถ้าทำงานมีประสิทธิภาพไม่โกงไม่กินตรวจสอบได้ซักฟอกได้น่ะนะ
comment40:จขกท. ประชดประชันได้แสบมาก
แต่ว่าจะไปกระตุ้นสามัญสำนึกในการใช้ประโยชน์ส่วนรวมคงยาก หากเจ้าหน้าที่ไม่เข้มแข็งและกวดขัน
comment40-1:ผมมาดักจับมอไซต์ขี่บนฟุตบาทต่างหาก.  5555
comment40-2:หมายเหตุ คนโทรแจ้งนั่งอยู่ในรถกระบะสีขาว
comment41:นี่แหละกทม. เมืองที่น่าท่องเที่ยวที่สุดอันดับต้นๆของโลก

 สงสัยที่ได้รางวัลเพราะมันมีอะไรแปลกๆซึ่งที่อื่นที่เจริญแล้วเขาไม่มีกัน
comment42:ตรงหน้าตึกกรุงเทพประกันภัย 
เคยเจอมอเตอร์ไซด์จะต่อยกับคนเดินถนนเพราะแกขึ้นมาขี่บนฟุตบาท แล้วไปบีบแตรไล่คนที่เดินแล้วเค้าไม่หลบด้วย
comment43:โหวตตครับมู้นี้ จขทก. ต้องน่ารักแน่เลย
comment44:สุดยอดผลงาน กทม. ต้องสรรเสริญกันจริงๆ
comment45:ความจริงที่เจ็บปวด ฮ่าๆๆๆ
comment46:ชินที่ดวงตา ชาที่หัวใจ..
comment47:เห็นโปรยหัวกระทู้ก็อยากรู้ขึ้นมาทันที
แต่ยังไม่ได้อ่านนะ
พอเห็นรูปแรกก็หงายเงิบเลย  555555 
ยิ่งมาอ่านรายะละเอียด เออ จริง อ่านไปขำไป
comment48:
comment48-2:ตามภาพนี้..ผิดหมดทั้งสามคัน สามคน จอดในทางม้าลาย
comment49:แหม่ ไอ้เราก็ง้างมาเลย คิดว่าจขกท.จะมาประชดประชัน
ดีค่ะ ผลงานดี๊ดีแบบนี้ต้องช่วยกันอวย ช่วยกันชม
comment50:เอาไม้กั้นเลยไหมครับ จัดเต็มเลยทีนี้ ห้ามแทรก ห้าขึ้น ห้ามลง เอาให้หมด ห้ามวิ่งขวาด้วย
comment51:มีก็บ่น ไม่มีก็บ่น
comment52:ให้ค่าปรับผมสิครับ รับประกันได้ หายหมด ไม่ว่าหมา หรือพี่บอย
comment53:สำนักงานเขตตลิ่งชันว่าไง 

สน.ตลิ่งชันว่าไง 

ปิ้งมันบนถนนเลยครับ
comment53-1:ต้องให้โล่. ผอ. เขต
comment54:ก็ทนกันต่อไป ครับท่าน 
มีผู้ว่า ขั้นเทพ ครองอำนาจต่อเนื่อง มา กี่สมัยแล้ว
คุณภาพชีวิต คนกทม. ไม่ได้ดีขึ้นเลย

ขอบคุณ ..แมงสาป กับ ลุงดาวน์(sin โดม)
comment55:อุส่าดีใจ นึกว่า หม่อมหมูของผม จะมีผลงานดีๆออกมาอีกแล้ว 

พอคลิกเข้ามาเท่านั้นแหละ เงิบ เงิบ เงิบ
comment56:ว่ากทม.ถูกต้อง   จขกท.อย่าไปแคร์ติ่งเอ๋อเลยพวกนี้มัน #@$!&  5555555
comment57:ไม่มีเลนจักรยานก็ร้องขอกัน...กทม.จัดให้
พอมีเลนจักรยาน...ก็โดนพวกขาดสามัญสำนึก ใช้ประโยชน์ในทางที่ไม่ถูกต้อง...

ร้องกทม.อย่างเดียวไม่ได้...เรื่องแบบนี้มันต้องช่วยกัน
comment58:หมาแค่ไปนอน ถ้าไม่ให้มันนอนเก็บมันไปเลี้ยงนะครับ 
ซาเล้งมันก็วิ่งช้า พอๆ กันแบ่งให้หน่อยไม่ได้เลยรึ หรือเพราะมันเป็นซาเล้งจน เก็บขยะ ให้ไปวิ่งเสี่ยงให้รถชน
รถเข็นขายของ สงสารหน่อยเถอะ ทำมาหากินก็ลำบาก เข็นรถวันนึงไม่รู้กี่กิโล เงินได้ก็แสนน้อยนิด ขอจอดขายซักแปบนะ ท่านหญิง ท่านชายจักรยาน

รถทัวจอดส่งนักท่องเที่ยวมักง่ายจริง แต่สงสังต้องให้กทม จัดพื้นที่ให้เหมือนเลนส์จักรยานบ้างแล้ว นักท่องเที่ยวเข้าประเทศรายได้ทั้งนั้น

ส่วนพวกสี่ล้อ สองล้อเครื่อง จอดกันนี่แล้วแต่ตัวบุคคลแล้วครับ

จิตสาธารณะ เป็นยังไงไม่แน่ใจเหมือนกัน แต่ถนน แบ่ง ๆ กันไป 
หรือจะต้องให้มีเลนซาเล้ง เลนมอนไซ เลนรถเข็น เลนรถทัวร์ ถึงจะดี
comment59:ก็บอกแล้วให้แก้กฏหมายจราจร ปกติตำรวจเปรียบเทียบปรับได้ส่วนแบ่งทำให้ต้องรอแต่ตำรวจ ทีนี้ลองแก้เป็นประชาชนส่งเรื่องจนเปรียบเทียบปรับแล้วได้ส่วนแบ่งสิ สนุกสนาน
comment60:สรุปง่าย ปัญหาอยู่ที่คนครับ
comment61:เฮ้อออ ประเทศไทย
comment62:คุณก็น่ารู้ว่าที่นี่ประเทศไทยๆๆๆๆๆๆๆๆๆๆ  ปล.ลองพี่จ่าไปจับดูสิรับมีคลิปพร้อมคำบรรยาย #ตำรวจรังแกประชาชนคนหาเช้ากินค่ำ  #ถ้าคนปั่นจักยานโวยบ้างก็จะโดนสวนกลับจะเรียกร้องอะไรนักหนา  "ประเทศไทย"
comment63:ยินดีด้วย.   ได้ขึ้นกระทู้แนะนำแล้ว

ผมว่าหาก. ผู้กำกับแต่ละ. สน.     และ. ผอ.   แต่ละเขตเอาใจใส่คงไม่มีเหตการณ์เช่นนี้
comment64:ที่เอนกประสงค์นี้กลับกลายเป็นเอื้อประโยชน์ให้คนบางคนบางกลุ่มเลย  เช่น ซาเล้งที่ขี่สวนย้อนศรเก็บขยะ ชัวร์ว่าปลอดภัยกว่าเดิมแน่ ,  ซาเล้ง รถเข็นขายของข้างทางใช้เป็นที่จอดเลย, มอ'ไซด์ใช้เป็นที่จอด ชัวร์ว่าไม่โดนเฉี่ยวแน่นอน, แม้แต่หมายังอาศัยเป็นโรงนอนได้เลย 5555
comment65:เห็นด้วยกับคุณ ความคิดเห็นที่ 60 ครับ
comment66:จริงๆถนนหลักใน กทม. มีการจัดพื้นที่ทางเท้าที่แคบเกินไป (มันเกิดจากการวางผังเมืองที่ไม่ดีตั้งแต่แรก) 
ซึ่งในญี่ปุ่นพื้นที่สาธารณะ คือ ฟุตบาท นั่นแหละ กว้างมากๆ (ตีแบดได้เลยครับ) ทำให้สามารถนำพื้นที่บางส่วนของฟุตบาท นำมาใช้ทำเลนจักรยานได้

ผมไม่รู้เหมือนกันว่า กทม จะแก้ปัญหานี้อย่างไร เพื่อให้เลนจักรยานไปอยู่บนฟุตบาทร่วมกับคนเดินได้

1. เวนคืนพื้นที่ฟุตบาทเพิ่มเติมเพื่อขยายฟุตบาท

2.เวนคืนเอาเลนถนนมาทำเป็นฟุตบาทเพิ่ม

3.ความกว้างฟุตบาทก็เท่าเดิมนั่นแหละ แค่ไล่ วินมอไซด์ แม่ค้าหาบเร่แผงลอย พวกตั้งร้าน  ตู้โทรศัพท์เน่าๆ  ป้ายโฆษณาต่างๆ ต้นไม้ที่ปลูกผิดที่ผิดทาง เสาไฟระเกะระกะ เอาพวกนี้ออกไปให้หมดจากฟุตบาท ซึ่งมันก็จะโล่งขึ้น ทำให้คุณตีเส้นจักรยานได้

ผมเห็นแล้วก็ได้แต่สมเพช เวทนา ผู้คนที่ใช้ชีวิตอยู่ในเมืองกรุง (รวมถึงตัวผมเองด้วย) ที่อยากจะปั่นจักรยานแต่กลับทำไม่ได้ เพราะมันอันตรายมาก
comment66-1:พื้นที่ฟุตบาทหลายๆที่ในกทม.ก็กว้างอยู่นะครับ แต่มันกว้างไง เลยมีคนขอแบ่งเอาไปทำมาหากิน ^^
comment67:ประเด็นน่าจะเป็นที่ ตำรวจจราจร แต่ละพื้นที่ไม่บังคับใช้กฎหมายอย่างจริงจัง และถูกเวลานะครับ   จับไม่จริง  จับเป็นพิธี  แป๊ปๆเลิก   คนไม่พอจับเพราะคนทำผิดก็เยอะมากครับ     อยากให้มีช่องทางคล้ายๆอย่าง  จขกท.  app ถ่ายแจ้งความอะไรอย่างงี้  เพื่อส่งต่อให้ ตำรวจกับขนส่งออกเป็นค่าปรับ และยึดใบอนุญาต อะไรก็ว่าไป  แต่ต้องเข้าใจมันละเอียดอ่อนในการปัฎบัติครับ
comment68:อยากส่งโซนวงเวียนใหญ่เข้าประกวด....

http://pantip.com/topic/33725039
comment68-1:เส้นลาดหญ้านี่ตัวดีเลย ผมปั่นผ่านประจำ
- รถจอดร้านอาหาร มีบ้าง
- รถจอดอู่แท็กซี่ เยอะมากๆๆ ตลอดทาง
- รถจอดอู่ซ่อม เยอะอีกล่ะ ตลอดทางเลย

ทั้งที่มีป้ายบอกว่า เป็นระยะ อย่าจอดทับเลนส์จักรยาน  มันก้อจอด เห้ออ.....
comment69:ที่เขียนbike lane นี่เพื่อใช้ในการเบิกจ่ายงบหรืออะไรประมาณนั้นป่ะคะ
comment70:
comment71:
comment72:ไข้วเขว 3 ประเด็น 555

- ใช้เป็นพื้นที่อเนกประสงค์

- ประชดคนมักง่ายใช้เลนจักรยาน

- ประชด กทม.
comment73:ถามนิดผมไม่ได้อยู่กรุงเทพ อยากรู้ว่าถ้าเส้นไหนมีเลนจักรยานข้างทาง รถเมล์ รถยนค์ เขาต้องไปจอดรับส่งคนกันที่ไหน เหรอครับ 

หรือห้ามจอด หรือส่งแล้วต้องไปเลย แล้วตบซ้ายเข้าเลนส่งคนนี่ผิดมั้ยครับ
comment73-1:แถววงเวียนใหญ่มีเลนจักรยานอยู่ทายซ้ายครับ.. รถเมล์บางคันก็จอดชิดไม่จอดทับ บางคันก็จอดทับชิดซ้ายไปเลย..

ผมเฉยๆนะครับ รถเมล์จอดซ้ายผมก็ไม่คิดอะไรเพราะคนลงรถเมล์ไม่ค่อยหันมองซ้ายไม่จอดชิดถ้าจักรยานไม่ชะลอหรือจอดก็ชนแหงๆ..
comment74:เค้าแจกที่ทำกินด้วยนะ
จุดนี้คนกทม.คงรู้จักกันดี พอหัวค่ำก็เริ่มเอิกเกริกกันละ



อีกจุดนึง



ขออนุญาตแท็กห้องชีวิตในต่างแดนนะคับ
เพราะภูมิประเทศและลักษณะนิสัยคล้ายประเทศดัดจริตที่นึง
comment74-1:รูปบน ปากคลองตลาด นี่คงยากนะครับ เพราะเป็นแหล่งท่องเที่ยว การท่องเที่ยวคงสนับสนุนนะครับ 555
comment75:แต่เราอยากรู้ ว่าฟุตบาทสามารถจอดรถข้างฟุตบาทได้ แต่ตอนนี้ริมฟุตบาททำเลนจักรยานไปแล้ว กรณีฉุนเฉินหรืออะไรก็ตามที่จอดเทียบฟุตบาททำยังไง แต่เราเห็นอีกอย่างควรทำเลนจักรยานตรทางเท้า พื้นทีเล็กอะไรงี้
comment76:กทม ก็ทำเลนจักรยานให้แล้ว แต่ การบริหารให้สามารถใช้ได้อย่างมีประสิทธิภาพ มันไปเกี่ยวข้องกับการบังคับใช้กฎหมาย 
ก็รู้อยู่แล้วว่าการบังคับใช้กฎหมายประเทศเรามันเป็นง่อย มอเตอร์ไซค์ฝ่าไฟแดงเป็นนิสัยยังไม่มีปัญญาทำอะไรเลย นับประสาอะไรกับเรื่องใหม่ ๆ แบบนี้

คงอีกนานล่ะครับ อย่าไปโทษใครเลย พวกเราก็ด้อยพัฒนาด้วยกันทั้งหมดนี้ล่ะ ต่อให้ผู้ว่าเทวดามาบริหาร ถ้าสันดานคนยังเหมือนเดิมตั้งแต่ประชาชนจนถึงผู้รักษากฎหมาย กระทู้ลักษณะนี้ ก็คงมีมาเรื่อย ๆ
comment77:ความคิดเห็นนี้ถูกลบเนื่องจาก      กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment78:อยากจะบอกหาดใหญ่หนักกว่าครับ แถมซื้อขายที่หลวงบนทางเท้ากันเป็นแสน
comment79:ก็แค่ถนนเมืองไทยยังไม่พร้อมที่จะให้จักรยานวิ่ง.. เค้าทำเพราะกระแสแค่นั้นแหละ
comment80:ถ้า % การใช้จักรยานในเมืองมีสัก 30% มันก็น่าทำเลนเฉพาะ นี่มันไม่ใช่นิสัยคนเมืองไทย อย่าเลียนแบบพวกฝรั่งเลย.... ก็รู้ว่าคนไทยชอบง่ายๆ อยากได้น้ำใจก็ให้เค้าก่อนดีมั๊ยเล็กๆน้อยๆเนี่ย
comment81:หม่อมเอ๋อมันโง่ แค่อยู่เฉยๆไม่ต้องทำอะไรอย่างมากโดนด่าแค่ "ไม่ทำอะไร"  คิดทำเลยโดนด่าเรื่อยๆ
comment82:โหวดครับโหวด
comment83:ส่งรูปนี้เข้าประกวดได้ไม๊ครับ
comment83-1:อันนี้เราก็ผ่านไปเจอค่ะ 55+ แต่เราว่าเค้าไว้ให้ฝึก bmx ผาดโผนนะคะ 55
comment84:ขอความกรุณา จขกท มาประชด ถ.พุทธมณฑลสาย 1 ด้วยครับ เพราะตอนนี้
- รถยนต์จอดทับทางจักรยาน 
- ร้านค้าเอาป้ายร้านมาวางบนทางจักรยาน
- ร้านอาหารริมถนนปล่อยให้รถของลูกค้าจอดทับทางจักรยานแบบหน้าด้าน

ถนนชำรุดนักปั่นไม่ติดใจ แต่ใจคนชำรุด เราทำอะไรไม่ได้
comment85:ทำอะไร[Spoil] คลิกเพื่อดูข้อความที่ซ่อนไว้ไม่มีวินัย  คือไทยแท้
comment86:ต้องเริ่มที่ตัวเองก่อนนะ สั้นๆแค่นี้แหละ
comment87:จอดข้างทางเปิดไฟกระพริบสีเหลืองๆ ไฟนั้น ผมเรียกมันว่า "ไฟ Ra Yum"
comment88:โอ้ว พระเจ้าจอร์จ......
comment89:สำหรับกระทู้นี้ ผมให้ความเห็นเป็นลบครับ

เพราะแทนที่จะมาสร้างความเข้าใจ ในปัญหาและค่อยๆขยับขยายเพื่อแก้ปมปัญหา
กลับมาประชดประชันแบบไร้สาระเหมือนเด็กโดนแย่งของเล่น

จขกท ต้องทำความเข้าใจอย่างแรกเลยด้วยว่า 
การแก้ไขปัญหาที่ไม่ได้เกิดจากการวางแผนมาก่อน โดยให้ผลกระทบมันน้อยที่สุดนั้นมั้นซับซ้อนยากง่ายเพียงใด
มันไม่ได้แก้ง่ายๆ แบบล้มกระดานตั้งใหม่เหมือนหมากรุก

ซึ่งการจอดรถชั่วคราวในจุดที่ไม่ใช่จุดเสี่ยง ขาว-แดง หรือจุดที่ห้ามในชม.เร่งด่วนเพราะมีผลต่อการจราจร
การจอดชิดฟุตบาทหรือไหล่ทางเพือรับส่งสิ่งของ หรือคน ตามสมควร โดยไม่กีดขวางการจราจรหรือทางเข้าออก
ผมมองว่าเป็นเรื่องที่กระทำได้โดยชอบทั้งกฏและสิทธิครับ

ฉะนั้นสิ่งที่มันเป็นปัญหาจริงๆ มันก็คือตัว"เลนจักรนยาน"เองที่สร้างมาแบบขอไปที ขอให้มันมี
แล้วยัดเข้ามา โดยไม่ได้วางแผน ศึกษาความเป็นไปได้และดูผลกระทบ มากกว่า

ซึ่งที่ๆมันสร้างได้โดยผ่านการวางแผน 
ยกตัวอย่างเช่น เลียบด่วน เอกมัย-รามอินทรา หรือเชียงใหม่ นั่นก็ไม่มีปัญหาอะไร(มีแค่จากนิสัยมักง่ายของคน)

ซึ่งเรื่องปัญหาหลักๆมันก็คือเรื่องพื้นที่
แต่คิดว่าในโซนนั้น ที่ใช้งานเต็มพื้นที่เป็นเงินเป็นทองแบบนั้น คิดว่ามันคุ้มค่ากับการลงมือทำหรือไม่


ฉะนั้น
ถ้าจะใช้เพื่อเดินทาง ก็ไม่ต้องคิดอะไรมาก ใช้ถนนเดิมนั่นแหละ
ก็แค่ขอให้มีส่วนควบให้ครบ เพื่อความปลอดภัยในชีวิตและทรัยท์สินของทุกฝ่าย แล้วก็มาร่วมจราจรด้วยกันได้

แต่ถ้าอยากเท่อยากออกกำลังกาย
ก็ไปไกลๆในที่ๆเขาจัดไว้ให้เถอะครับ อย่ามาแซะสิทธิคนอื่นเขาเลย


ปล.ส่วนเรื่อง ร้านค้า สิ่งของบนทางเท้า อันเป็นต้นเหตุของหลายเหตุ และการย้อนศร
อันนี้กฏมันชัดเจนอยู่แล้ว ก็อยู่ที่ผ็รักษากฏจะเข้มงวดให้มันสามารถดัดนิสัยคนละเมิดได้เพียงใด
comment90:จขกท.ต้องการอะไรจากกทม.ล่ะครับ พวกแท็กซี่ มอไซค์รับจ้าง รถเข็นขายอาหาร พอไปไล่ ก็หาว่ารังแกคนจน 


เหมือนตอนผมเรียนปี1ที่มหาลัยแถวบางแสน เด็กจะชอบมาคุยมาโวยกับอ.ว่า วันนี้โดนยามเล่นมั่งละ โดนยามไล่มั่งละ ก็ตัวเองไปละเมิดกฎ ไม่ใส่หมวกกันน็อค กับจอดในที่ๆเค้าห้ามจอด ยามเค้าก็ต้องทำ ไม่ทำเค้าก็โดนผู้ใหญ่ตำหนิ ว่าไม่เข้มงวด เกิดนศ.เป็นอะไรไปจะทำยังไง ใจจริงมีใครเค้าอยากจะมาห้ามมาปรามพวกคุณหละ ถ้าเลือกได้เค้าก็อยากจะยืนเล่นเฉยๆทั้งนั้น


ประชาชนทั้งนั้นที่ไปละเมิดเค้า
comment91:1. ประชาชน ไม่เคารพกฏ มักง่าย คิดว่า ไม่เป็นไร 
2. เจ้าหน้าที่ทำเป็นตัวอย่างซะเอง
3. เจ้าหน้าที่บังคับใช้กฏหมายไม่จริงจัง ไม่จับ เห็นแล้วก็ปล่อยไป
4. ตัวบทกฏหมาย ลงโทษ ค่าปรับน้อย คนเลยไม่กลัว (ลองทำผิดกฏแล้วปรับสัก 5,000 บาท ดูซิครับ จับให้เป็นตัวอย่างเดี๋ยวก็กลัว)
comment92:เห็นด้วยกับคห. 89 
จริงเลนจักรยานในหลายๆพื้นที่สร้างแบบขอไปที สร้างแบบแค่ให้มีแต่ไม่ได้ศึกษาหรือวางแผนถึงการใช้งานได้จริงมาก่อน
ส่วนรถที่จอดรับส่ง ในบางพื้นที่เราว่าธรรมดานะ ไม่งั้นจะต้องให้เค้าไปจอดตรงไหน แล้วเค้าก็จอดแค่แป๊บๆก็ไปแล้ว
ลองคิดกลับกันถ้าคุณเป็นคนขับรถตรงนั้นบ้าง จะไปจอดตรงไหนแทนเหรอ ดีไม่ดีก็จอดเอาแถวนั้นเหมือนกันแหละ
สักแต่ว่าในกรณีนี้คุณเป็นคนใช้จักรยาน เลยด่าคนจอดรถได้เต็มปากเต็มคำแค่นั้นเอง
comment93:ในประเทศที่คนไม่มีระเบียบวินัย ถ้าจะทำทางจักรยานก็ต้องทำอย่างจริงจังครับ ถึงจะได้ผล อันนี้ที่ปักกิ่ง
comment94:ยอมรับเถอะ จักรยานไม่ใช่พาหนะหลักของบ้านเรา

ประเทศไทยเป็นของกลุ่มทุนเครื่องจักรติดล้อครับ กี่สิบปีมาแล้วที่เราปล่อยให้คนไทยถอยรถ-ถอยมอเตอร์ไซค์กันง่ายๆ และพัฒนาขนส่งมวลชนแบบขอไปที

ทุกอย่างมีสาเหตุครับ เพราะเราต้องพึ่งพาการลงทุนจากต่างชาติ อุตสาหกรรมเครื่องยนต์ติดล้อนี่เป็นตัวหลักของอุตสาหกรรมทั้งหมดของไทยนะครับ แถมเรายังเป็นฐานการผลิตใหญ่แห่งนึงของโลกด้วย 

ถ้าขายรถได้น้อยลง แรงงานนับแสนในภาคธุรกิจนี้ก็เตรียมว่างงานครับ แต่พอขายได้เยอะๆ มันก็เป็นแบบนี้แหละ 

( สมัยก่อนเรามีใบขับขี่จักรยาน แต่ก็ยกเลิกไป เพราะจักรยานเคยแทบจะหายสาปสูญจากถนนเมืองไทยไปพักใหญ่ครับ เนื่องจากมอเตอร์ไซค์ออกง่าย คนรากหญ้าทำงานกินค่าแรงขั้นต่ำก็ออกรถได้ ดาวน์น้อยผ่อนนานอะไรก็ว่าไป จน ปจบ. ด้วยกระแสชนชั้นกลาง Hipster นี่แหละ จักรยานถึงกลับมาอีกรอบ )

ถนนในเมือง โดยเฉพาะใน กทม. จึงเกิดมาเพื่อรถยนต์และมอเตอร์ไซค์เท่านั้น จักรยานไม่เคยถูกคิดรวมด้วย

คุณเชื่อหรือว่าจะมีรัฐบาลไหนกล้าจำกัดสิทธิคนใช้เครื่องจักรติดล้อ ในเมื่อคนไทยเราเสพติดรสนิยมนี้มากว่าครึ่งศตวรรษ มันเป็นไปไม่ได้หรอกครับ ใครทำก็อยู่ไม่ได้ โดนประท้วงแน่ และค่ายรถทั้งหลายคงไม่ยอม เพราะมันแหล่งทำเงินของเขา

ยังไม่นับการเติบโตของเมือง เราปล่อยให้ กทม. โตเดี่ยวมาหลายสิบปี ใครๆ ก็ต้องเข้ามาสิครับ อยู่บ้านนอกมันไร้อนาคต ทุกคนก็อยากมีชีวิตที่ดีขึ้น

แต่เข้ามาเยอะก็มีปัญหาแยะ แผงลอยเอย ขยะเอย เชื่อเถอะ ถ้าคนไม่อัดกันใน กทม. เยอะอย่างตอนนี้ ปัญหามันจะไม่น่าหนักใจเท่านี้เลย

คนได้ประโยชน์มีตั้งแต่ชนชั้นนำที่ได้กินส่วย ไปยันรากหญ้าที่ใช้ที่ตรงนี้ทำกิน เก็บเงินทองเป็นกอบเป็นกำ ส่งลูกเรียนจบ ป.ตรี ป.โท มาแล้วมากมาย

เราปล่อยกันมากว่าครึ่งศตวรรษ จะมากลับหลังหันแล้วหวังว่าพรุ่งนี้จะดีขึ้นทันที คงเป็นไปไม่ได้ครับ
comment95:ชอบมากครับแต่ รูป4
"แท็กซี่ก็ใช้ได้ค่ะ รอรับส่งผู้โดยสารหน้าออฟฟิศหรือคอนโดนี่แหละ จอดยาวๆนั่งพักข้างทางก็ได้ ในรูปคือมีจอดเรียงหันหลายคันค่ะ" 

ช่วยแก้หน่อยได้มั้ยว่าโรงแรม เพราะผมอยู่คอนโดนั้นเรียกไม่เคยไปเลย มีครั้งนึงเรียกปุ๊บพี่เค้ามีน้ำใจโบกแท็กซี่ที่ขับผ่านให้ด้วย
comment96:รูปที่ถ่ายมาเราเห็นมีแต่ทางของรถจักรยาน แล้วจักรยานมาทำไงคะจขกท. ทางจักรยานแต่มีรถจอดแบบนั้นหรือเขาแบ่งกันใช้
 มีรถเข็ญขายของใช้ทางเพราะเห็นว่าง สามล้อจอด แท็กซี่จอด แล้วมีทางให้จักรยานทำไม สงสัยทางกทม. ...จริงๆ

title:เตือนภัยสาวๆ และเด็กๆ ที่เดินคนเดียวย่านอนุสาวรีย์
comment:ต้องการเตือนภัยสาวๆ และเด็กๆ ที่เดินคนเดียวย่านอนุสาวรีย์ค่ะ 
เรื่องเกิดขึ้นเมื่อวันที่ 1 ธันวาคม 58 ที่ผ่านมา เวลาประมาณ 18.30 น. 
เรากำลังจะไปขึ้นรถที่อนุสาวรีย์ชัยค่ะ ได้เดินจากแยกพญาไท (ตึกวรรณสรณ์) ข้ามไฟแดงไปฝั่งตรงกันข้าม 
และเดินมุ่งหน้าขึ้นไปอนุสาวรีย์ชัย ตอนนั้นค่อนข้างมืดแล้วค่ะ คนเดินน้อย (คนจะเยอะที่ฝั่งเซ็นจูรี่ที่อยู่ตรงกันข้ามมากกว่า)

ขณะที่เดินขึ้นไปเกือบถึงโซนใต้บันไดรถไฟฟ้าอนุสาวรีย์ ตรงนั้นจะค่อนข้างมืด มีกลุ่มเด็กผู้หญิงสามสี่คนเดินนำหน้าไปนิดหน่อย 
ได้มีข้อความเข้ามาที่มือถือ เราจึงได้หยุดเดินและหยิบมือถือขึ้นมาอ่าน ประมาณไม่เกินนาทีอ่านเสร็จได้เก็บมือถือในกระเป๋ากางเกงเหมือนเดิม 
และกำลังจะเดินต่อ ตอนนั้นเองเราสังเกตเห็นผู้ชายคนนึงเดินสวนกลุ่มเด็กผู้หญิงมา (เราเดินชิดขวาสุดของเรา ผู้ชายคนนั้นเดินหลบกลุ่มเด็กจึงชิดขวาสุดของเขาเหมือนกัน) แต่ตอนที่เงยหน้ามาเห็นนั้นแหละ ผู้ชายคนนั้นได้เดินแถเข้ามาหาเรา เดินเฉียงๆ น่ะค่ะ

ตอนนั้นเรารู้สึกได้ว่ามีอันตรายแน่ๆ เพราะลักษณะเค้าดูผิดปกติมากๆ เราจึงไม่ออกเดิน แต่ย่อเข่าลง เอามือแตะมีดที่เอว แล้วจ้องหน้าเค้า 
เค้าเดินมาได้เกือบครึ่งทางค่ะ แล้วก็แถกลับไปชิดขวาสุดเหมือนเดิม ทำเป็นเดินสบายๆ ผ่านไป เราจึงออกเดินต่อ โดยหันไปมองข้างหลังบ่อยๆ 
เมื่อเราเดินพ้นมาเกือบถึงหัวมุมรพ.ราชวิถี ได้หันกลับไปมอง เห็นผู้ชายคนนั้นยังเดินวนกลับมาที่เดิม แต่เราไม่แน่ใจว่าคิดไปเองหรือเปล่า 
จึงไม่ได้แจ้งเจ้าหน้าที่ตำรวจค่ะ

เราจึงอยากมาเตือนคุณผู้หญิง และเด็กๆ ที่ต้องเดินคนเดียวแถวนั้นให้ระวัง อย่าเดินกดมือถือเพลิน ควรระวังตัวกันด้วย 
*สิ่งที่เราสังเกตเห็นคือ
1.ผู้ชายคนนั้นมุ่งมาหาเราที่เดินคนเดียว แทนที่จะสนใจกลุ่มเด็กนักเรียนที่ถือโทรศัพท์กันทุกคน (น่าจะพุ่งเป้าหาเหยื่อที่มาคนเดียว)
2.ผู้ชายคนนั้นพุ่งเข้ามาโดยไม่ล้วงมือในกระเป๋า หากเป็นคนร้ายคงเป็นสายฉกแล้ววิ่ง อาจไม่มีอาวุธค่ะ (ไม่ชัวร์หลังจากนี้นะคะ)
ฝากทุกคนระวังตัวกันด้วยนะคะ ที่มาเล่า เราไม่ได้มาอวดค่ะ แค่เห็นว่าสาวๆ ออฟฟิตจะอ่านกระทู้ตามพันทิปเยอะ จึงอยากให้เป็น Case Study ค่ะ

***ขอเพิ่มเติมข้อมูลนะคะ*** อ่านความคิดเห็นที่ 71 แล้วเลยขออนุญาตรบกวนผู้อ่านอีกสักความคิดเห็นนะคะ
จากที่หลายท่านหลังไมค์ และอินบล็อคมาหาเราเรื่องอาวุธ ขอดู ถามหาที่ซื้อต่างๆ อย่างที่เราบอกทุกท่านค่ะ
1. หากอยากพกอาวุธป้องกันตัว คุณต้องมีทักษะการต่อสู้มือเปล่าก่อน ไม่เช่นนั้นอาวุธอาจกลายเป็นดาบสองคมค่ะ
2. หากระหว่างถูกคุกคาม แล้วคนร้ายประสงค์ทรัพย์สิน และหากมีทรัพย์ไม่มาก
ให้ชูทรัพย์สินให้คนร้ายเห็น และโยนไปทิศตรงข้ามแล้วออกวิ่งทันที เชื่อเถอะค่ะ
ค่าทำแผลแพงกว่านั้นเยอะ อย่าสู้ผิดวิธีแล้วตายเปล่า การเอาตัวรอดไม่มีคำว่าศักดิ์ศรีค่ะ
3. แล้วถ้าบังเอิญวันนั้นถูกหวย รวยทอง พกทรัพย์มูลค่านับแสน หรือสิ่งสำคัญที่เสียให้ไม่ได้ค่อยสู้
4. สู้ไม่ใช่การปะทะลูกเดียว คุณต้องประเมินคู่ต่อสู้ให้เป็น หากอีกฝ่ายเหนือกว่า เช่น กรณีของเรา
ชายต่อหญิง เราเลือกใช้อาวุธที่มั่นใจเพื่อความเป็นต่อ เพราะดิฉันไม่แน่ใจว่าแรงของตัวเองจะสามารถ
คอนโทรลการเคลื่อนไหวของคนร้ายได้หรือไม่ เพราะฉะนั้นหากถูกจู่โจม ดิฉันเลือกที่จะทำให้อีกฝ่ายเจ็บ
จนไม่กล้าเข้าใกล้ดิฉันอีก หรือถ้าบ้าเลือดกล้าเข้ามา ดิฉันก็เป็นต่อในสถานการณ์นั้นแล้ว
5. หากจำเป็นต้องสู้ในขณะที่เราเสียเปรียบ สิ่งที่ควรทำคือ การแกล้งแหย แกล้งยอมให้ตายใจ แล้วค่อยขย้ำทีเผลอค่ะ

สำหรับคนที่บอกว่าสู้ทำไม มีก็ให้ๆ มันไปจะได้รอด...ค่ะ แต่อย่าลืมไม่ได้มีแต่คนร้ายที่หวังทรัพย์สินเท่านั้นค่ะ
สำหรับคนที่ว่าดิฉันบ้า Next station...กระทู้ถัดไปค่ะ เรียนเชิญ																																	   แก้ไขข้อความเมื่อ 5 ธันวาคม 2558 เวลา 19:52 น.
comment1:ขอบคุณมากครับ อยู่บางกอกนี่ใช้ชีวิตยากจังครับ
comment1-1:คนที่เป็นมิจฉาชีพส่วนมากก็ไม่ใช่คนบางกอกหรอกครับ
แต่เป็นคนที่อพยพ เข้ามาหาผลประโยชน์ โดยไม่ได้คิดว่าที่นี่ก็คือบ้านอีกหลังของเขาเหมือนกัน

ไม่ว่าใครก็ไม่อยากทำให้บ้านตนเองรกและแปดเปื้อนหรอกครับ
สังคมชนบทหรือในย่านตัวเมืองเก่าที่เป็นท้องที่(แม้แต่ในกรุงเทพ)
จึงมีความเอื้อเฟื้อและใกล้ชิด เพราะที่นั่นคือ"บ้าน"ของเขาครับ
comment2:น้องสายใหนคะเนี่ย  มีพกมีดไว้ที่เอวด้วย
comment2-1:555555
comment2-2:พอดีฝึกวิชาต่อสู้ค่ะ มีดเป็นความชอบ และพกไว้ใช้งานทั่วไป
comment2-3:แหยดดด สาวแบบนี้แหละ สเปคผมเลย พอดีผมก็ชอบมีดเหมือนกัน *0* สนใจหลังไมเลยครับ ^v^
comment2-4:555555555 ขนาดนั้นเลยเหรอคะ ^ ^
comment2-5:เราก็พกนะ แต่พกไว้ในกระเป๋าตังค์ ไม่รู้ว่าเกิดเรื่องจะหยิบทันไหม - -''
comment2-6:ระวังคว้าเจอดินสอเขียนคิ้วแทน ^ ^
comment2-7:ขนาดนั้นเลยแหละ
comment3:ต้องถึงขนาดจะเตรียมหยิบมีดเลยหรอคะ เค้ายังไม่ได้มีท่าทีจะเข้ามาทำอะไรเลยนะ แค่เดินแถวๆนั้นเอง ใจเยนๆก่อนนะคะ พกมีดเก็บใส่กระเป๋าไว้ก้ได้ค่ะอย่าเสียบไว้ที่กางเกงเลย แอบเป็นห่วงมันจะแทงเนื้อนะคะ
comment3-1:เวลาเอามาเล่าอาจดูไม่มีอะไรนะคะ อาจต้องอยู่ในสถานการณ์เอง ตอนนั้นเค้ามุ่งเข้ามาหาเรา และมืดแล้ว
ส่วนมีดมีอยู่รอบตัวค่ะ พกมาหลายปีแล้ว ไม่ต้องเป็นห่วง ถ้าพกมีดไว้ในกระเป๋า ถึงเวลาต้องใช้คงหาไม่ทันแล้วล่ะค่ะ
comment3-2:ผมบอกแฟนเสมอว่าของเตรียมใช้ป้องกันตัวให้ติดตัวถ้าใส่ในกระเป๋าก็เป็นของแถมให้โจรไป
comment3-3:โดย สัญชาตญาณของคน และท่าทาง มักจะดูออกว่าใครมาดีมาร้าย
ระวังตัวใว้เป็นดีที่สุดคะ ควรตั้งมั่นอยู่ในความไม่ประมาทนะคะ
comment3-4:จ๊ะ ขอให้โชคดี มีคนเดินชนเล่นๆ
comment3-5:เดินออกจากบ้านตัวเอง ทุ่มกว่า ยังจับกุญแจบ้านให้ปลายแหลมๆ พ้นง่ามนิ้วเลยค่ะ
มีอะไร จิ้มตา เหยียบปลายเท้า ไม่ก็ชกลิ้นปี่ก่อน (พร้อมกับแหกปากดังๆ)
คุณแม่เราเป็นคนคิดเยอะ สอนตั้งแต่เด็กๆ เลยค่ะ

เคยเจอขโมยฉกของ ดีที่ไม่มีอาวุธ ดึงผมนางและตบตีตามอารมณ์ที่พลุ่งพล่าน
พอได้ของคืนก็สงสารเขานะคะ
comment3-6:คนที่ตาย หลายๆคนก้คิดแบบนี้แหละ ถ้าคุณรอเค้ามีท่าทีจะทำร้าย คุณอาจจะไม่มีโอกาสทำอะไรเพื่อรักษาชีวิตคุณเลยก้ได้ ระยะ 3-4เมตร พุ่งเข้ามา ใช้เวลาไม่ถึงครึ่งวินาที ในเรื่องการป้องกันตัว เค้าจะมีคำว่า safe zone การที่คนเดินเดินปรี่ตรงมาหาคุณในที่สาธารณะแบบนี้ คุณยังคิดว่าปลอดภัยอีกเหรอ ประมาทแบบนี้ แต่ไปอนาคตถ้าแจ๊คพอตออกที่คุณนี่ คงจะเอาตัวรอดยากแน่ๆ
comment4:ใช่ค่ะเหตุการณ์แบบนี้ไม่เจอกับตัวไม่รู้หรอกค่ะว่ามันระทึกและน่ากลัวแค่ไหน ดูเหมือนเป็นเรื่องเล็กๆ เจอกะตัวแล้วจะซึ้ง!!!
ผู้ต้องสงสัยเกือบดวงซวยแล้วไม๊ เจอสายแข็งอย่าง จขกท ^^
comment4-1:อย่าให้เม้าท์ เหมือนจะเท่ที่รอด แต่เหงื่อท่วมตัวนะจ้ะ ^ ^"
comment5:ขอบคุณมากนะคะ จขกท. แต่รู้สึกจขกท.เป็นผู้หญิงเก่งนะคะ พกมีดด้วย เรียนต่อสู้ด้วย
comment5-1:ไม่เก่งหรอกค่ะ แค่เราไม่ประมาท ปกติเวลาเดินจะไม่เคยหยิบมือถือออกมา (ไม่ได้ใช้ของแพงด้วยนะ แค่ไอโมบายไม่ใช่ไอโฟน (^0^)
คิดว่าถ้าเค้าคิดไม่ดีตอนนั้น ที่เปลี่ยนใจเพราะถูกจ้องค่ะ บางครั้งการที่เรารู้ตัวและเตรียมพร้อมก็ทำให้คนร้ายเปลี่ยนใจได้
comment6:น้อง จขกท. น่ากลัวมากกว่าครับ พกมีดเตรียมแทงเลยนี่ แบบว่า..
comment6-1:เค้าเปล๊า!!!
comment7:ต้องชมเชยนะครับ ถือว่าเก่งสามารถดูแลตัวเองได้
comment8:อยากให้ทุกคนระมัดระวังตัวกันแบบนี้ค่ะ 
ไม่ต้องถึงกับพกมีด แต่เวลาอยู่ข้างนอก ในที่สาธารณะ คอยระมัดระวังตัวกันหน่อย
comment9:พกมีดป้องกันตัวก็ดี แต่หวังว่าคงไม่ได้ใช้นะครับ กฏหมายไทยไม่เอื้อประโยชน์ให้ผู้บริสุทธิ์ซักเท่าไหร่
comment9-1:พกไว้ปกติเพราะความชอบ เก็บสะสม และใช้งานทั่วไปมากกว่าค่ะ (ตัดกระดาษ, ถุงขนมที่ฉีกยากๆ)
แต่ถ้าถึงเวลาต้องใช้จริง ก็ใช้ค่ะ ขอเป็นคนรอดไปขึ้นศาลดีกว่าตายอย่างเหยื่อค่ะ
comment9-2:ผู้หญิงแบบนี้หาได้ที่ไหนครับ ชอบเลย💕💕💕💕💕💕💕💕
comment9-3:ถูกใจคำตอบมากๆ   

เวลาสอนการป้องกันตัวขั้นต้นให้สาวๆในบ้าน  มีแต่พวกข้อแม้เยอะ  มองโลกแง่ดี  และกลัวอีกฝ่ายเจ็บ  
ไม่ได้คิดถึงสิ่งที่จะเกิดกับตัวเลย  อยากให้สาวๆทั้งหลายคิดได้อย่างคุณ  
เพราะเมื่อเราเป็นฝ่ายเจ็บ  เป็นฝ่ายถูกกระทำ  ก็กระทำคนร้ายเสียบ้าง  อย่าให้โดนกระทำฝ่ายเดียวเลย
เพราะบางทีมันไม่คุ้มค่าความเจ็บ  ความเสียดาย  และที่แย่มากๆคือ มันสายเกินไป
comment10:ผมว่าคุณระแวงเกินไปแล้วครับ .... ถ้าถึงกับขนาดใช้ชีวิตในสังคมเมือง แล้วต้องแอบพกมีดไว้ที่เอวนี่มัน " ผิดปรกติ " เกินไปหน่อยนะครับ
comment10-1:อ่านหนังสือออกใช่มั้ยคะ???
พกไว้ปกติเพราะความชอบ เก็บสะสม และใช้งานทั่วไปมากกว่าค่ะ (ตัดกระดาษ, ถุงขนมที่ฉีกยากๆ)

ค่ะดิฉัน "ผิดปกติ"  แต่คนที่ตายส่วนใหญ่ก็คนปกติแบบคุณนี่แหละค่ะ
comment10-2:ดิฉันก็ "พยายาม" พกมีด ค่ะ มันมีประโยชน์นะ

ครั้งหนึ่ง(นานมาแล้ว) ตอนที่ยังเรียน ปี 4 ดิฉันมีธุระ ทำให้กลับดึก ลงรถเมล์ผิดไปป้ายนึง จึงต้องเดินจ้ำอ้าวๆ ไปข้ามอีกสะพานลอยนึง

สังเกตเห็นผู้ชายคนหนึ่งเดินตรงเข้ามา ดิฉันเดินชิดริมแล้ว เขายังเฉเข้ามาเรื่อยๆ ดิฉันจึงล้วงเข้าไปในกระเป๋า ล้วงมีดพกเสือซ่อนเล็บออกมาเตรียมพร้อม แสงไฟนีออน ทำให้เห็นใบมีดสะท้อนแสงแว๊บๆ ผู้ชายคนนั้นจึงเดินเฉออกไป ชิดทางเดินอีกฝั่งแต่โดยดี

ไม่รู้หรอก เขาคิดอะไร ที่แน่ๆ ดิฉันไม่งอมืองอเท้า รอเป็นเหยื่อแน่ การเดินดิ่งเข้าหา เป็นการคุกคามอย่างหนึ่งค่ะ

[Spoil] คลิกเพื่อดูข้อความที่ซ่อนไว้กุสู้นะฟร้อยยยยย
comment10-3:คุณ All or None
เด็ดอ่ะ
comment10-4:คืออะไรคะ จะบอกว่าชีวิตสังคมเมืองไม่มีอันตรายเหรอ??
นอนอยู่บ้านแท้ๆ มีโจรปีนมาข่มขืน ปล้นฆ่าล้างครัวออกบ่อยไป
เขาห่วงความปลอดภัยตัวเองกลายเป็นเรื่องผิดปกติเฉยเลย
comment10-5:ผมอ่านหนังสือออกสิครับ .... แต่ไม่บ้าหวาดระแวงคิดเอาเองนะครับ 
ถ้าใครเผลอมองหน้าคุณก็เตรียมพร้อมที่จะทำร้ายคนอื่นได้แล้วงั้นหรือ ???

คนเค้าเดินอยู่ดี ๆ เค้าอาจจะแค่หลบกลุ่มนักศึกษา ก็เลยต้องเอียงมาทางคุณ ..... แค่นั้นคุณกลับคิดไปเองว่า " รู้สึกว่ามีอันตรายแน่ ๆ " 555555+
ขำมาก ๆ ครับ ตกลงมันมีอันตรายมั๊ยครับ ?????

เข้าใจนะครับว่าคุณคงอาจจะเคยผ่านเหตุการณ์ร้าย ๆ มาในชีวิต ก็เลยเกิดวิตกกังวลกับคนอื่นในสังคมได้มากขนาดนี้ .... ผมสงสารคุณจากใจจริง ๆ เลยครับ เพราะเคยเห็นคนที่เป็นอย่างคุณ สุดท้ายก็ไม่มีใครอยากเข้าใกล้ กลายเป็นอาซิ้มแก่ ๆ ที่ใครมองหน้าก็ไม่ได้ ใครเผลอมองหน้าก็ด่าเค้าทันที ผมเห็นว่าถ้าคุณยังคิดได้มากขนาดนี้อนาคตก็คงไม่พ้นลักษณะนี้แหละครับ ....

ผกมีดไว้ที่เอว " ผิดกฏหมาย " นะครับ ย้ำ " ผิดกฏหมาย " " ผิดกฏหมาย " " ผิดกฏหมาย " ..... อ่านออกรึเปล่าครับ ?????????
ถ้าคุณพกมีดพับไว้ในกระเป๋าถือก็คงจะไม่แปลกอะไรหรอกครับ ถึงจะโดนตำรวจจับก็เสียค่าปรับแค่ร้อยเดียว แต่นี่คุณพกไว้ที่เอว คุณกลับบอกว่าเป็นเรื่องปรกติ 55555+ หรือคนอื่น ๆ ที่คุณรู้จักเค้าคงพกกันแบบนี้ทุกคนสินะครับ 55555+

ลองศึกษาคำว่า Panic หรือคำว่า Paranoid ดูให้ลึกซึ้งนะครับ .... เผื่อจะได้ค้นพบตัวเอง ชีวิตจะได้มีความสุขมากกว่านี้ คุณอ่านออกอยู่แล้วแหละ แต่จะเข้าใจรึเปล่าคงเป็นอีกเรื่องนึง เอาใจช่วยให้คุณเข้าใจละกันครับ สาธุ
comment10-6:ปัญญาอ่อนจริงๆ ด้วย ก็บอกอยู่ว่าผู้ชายคนนั้นเดินหลบกลุ่มเด็กๆ จนไปชิดอีกด้าน ยังจะมโนไปเอง ใครบ้ากันแน่วะคะ ไปไหนก็ไปป่ะค่ะ
comment10-7:10-5 ปัญญาอ่อน
อย่างพวกนี้ไม่เจอกับตัวไม่รู้
comment10-8:เค้าก็พก นะ ทั้งมีดทั้งสนับ เราอยู่หน้ารามครั้งนึงเหน็บโทรศัพท์ ไว้ที่กระเป๋าหลังกางเกง มีวัยรุ่น2คนเดินมา กระแทก เรา 2-3ครั้ง เราเดินจนเกือบจะวิ่งแล้ว ทั้งๆที่ตรงนั้นคนเยอะมากนะ เกือบไปเหมือนกันดีรู้ตัวก่อน จับโทรศัพท์ ไว้ แล้วมันก็เดินหายไป
comment10-9:ต้องวาดภาพการเดินสวนกันให้ดูมั้ย
1.จขกท.เดินชิดขวา
2.ผู้ชายคนนั้นก็เดินชิดขวา
3.พอพ้นกลุ่มหญิงสาว ผู้ชายก็เดินเฉียงเข้ามาหาทันที
ไม่ทราบว่าอ่านสถานการณ์จนนึกภาพออกรึยัง?

                                    ------------(ผู้ชาย)
                                  /
                                /
                            <          (กลุ่มหญิงสาว)
(จขกท.)----->

เรารู้ว่าใครๆก็รู้ว่าการพกมีดออกที่สาธารณะผิดกฏหมาย
แต่จขกท.แค่เลือกที่จะพกไว้เพื่อป้องกันตัวเองดีกว่าให้เกิดเหตุการณ์ร้ายเกิดแล้วเราไม่มีทางสู้แค่นั้น
comment10-10:คุณความคิดเห็นที่10คะ  เท่าที่อ่านมา เจ้าของกระทูก็ไม่ได้จะมารณรงค์หรือยั่วยุให้ทุกคนต้องพกมีดเหมือนเค้านี่คะ  เค้าแค่ต้องการเตือนทุกคนที่เดินทางมืดๆ ให้รู้จักระวังตัว ระวังทรัพย์สิน และไม่ประมาท 

คุณอาจจะไม่เคยออกจากบ้านมาเดินบนสะพานลอยที่อนุสาวรีย์ ในตอนกลางคืนแน่ๆเลย   ตอนกลางคืนมันมีมุมบางมุมที่มืดๆ มันอันตรายมากเลยนะคะ ภัยมันจะเกิดตอนไหนใครจะไปรู้ได้คะ  ถ้าพอมีอะไรที่จะช่วยเหลือตัวเองได้บ้างก็ทำดีกว่าค่ะ ...เพราะเมื่อภัยมันมาถึงจริงๆ ต่อให้มีแฟนมาด้วย เราจะเชื่อได้หรอคะว่าเค้าจะไม่กรี๊ดแตกวิ่งเตลิดไปก่อนเราน่ะ 

ขอตอบกลับความคิดเห็นที่10-5นะคะ  เรารับไม่ได้กับความคิดเห็นในย่อหน้าที่3ของคุณค่ะ ......เราอยู่ในโลกความเป็นจริงนะคะ ไม่ใช่ละครน้ำเน่า ที่คนระวังตัวเอง(ในสายตาคุณ ก็คือคนหวาดระแวงนั้นแหละค่ะ)จะต้องผ่านเรื่องราวเลวร้ายมาก่อน ......และคุณไม่ต้องสงสารเจ้าของกระทู้ หรือเรา หรือว่าผู้หญิงคนไหนหรอกนะคะ ถ้าเราไม่มีคนอยากเข้าใกล้  เดี๋ยวนี้ผู้ชายก็ไม่ได้มีความสำคัญมากเท่าปัจจัยสี่หรอกนะคะ เราให้ความสำคัญกับชีวิตเรามากกว่าค่ะ  

สุดท้าย เราขอบคุณ คุณนะคะ อย่างน้อยคุณก็ยังมีใจเตือนเรื่องกฎหมาย  ....แต่ถ้าเกิดสถานการณ์จริง เราก็คงเลือกที่จะรักษาชีวิตเราไว้ค่ะ
comment10-11:เอิ่มมมม คห.นี้คือผช.ที่เดินสวนกับ จขกท.ป่าวคะ

คุณไล่ให้ จขกท. ไปอ่าน เรื่อง panic ดิฉันว่าคุณบอกตัวเองเถอะค่ะ ผญ.พกมีดป้องกันตัวเอง ดิฉันว่าไม่เห็นจะแปลก เรามีสิทธิ์ระแวงได้นิคะ ถึงตอนนี้เรื่องมันไม่เกิด แต่ถ้า มันเกิดละคะ เค้าเรียกปลอดภัยไว้ก่อนค่ะคุณ คุณเป็นอะไรมากป่าวเนี่ยคอมเม้นยาวเป็น essay ผช.อย่างคุณ ก็คงไม่พ้นแก่มาละโสดกลายเป็นอาแปะแก่ๆ เจ้าอารมณ์ ขี้โวยวาย และตีโพยตีพายหรอก booooooooo.....
comment10-12:10-5 ไปอ่านหนังสือให้ชัดๆไป ชั้นก็พกมีดอ่ะ ปกป้องตัวเองดีกว่าตายเสียหมา รู้อยู่ว่าเมืองไทยสมัยนี่เป็นไง ด่าคนอื่นเขาระแวงเกินไป แกนี่ก็เสล่อได้โล่ห์ไปนะ
comment10-13:จริงด้วยค่ะทุกท่าน หูกระจงควรปลูกให้ห่างจากตัวบ้าน...
comment10-14:เอาที่สบายใจกันเลยครับ .... อนุสาวรีย์ 18.30 น. เวลาที่คนกลับบ้านกันมหาศาล 

สังคมพกมีด พร้อมทิ่มใครก็ได้ที่เข้ามาใกล้ตัวเอง .... ประเทศไหนกันครับเค้าพกมีด " ที่เอว " ออกนอกบ้านกัน ???? ประเทศเราเห็นมีแต่พวกเด็กช่าง

ไม่มีซักคำที่ผมต่อต้านการพกอาวุธไว้ป้องกันตัว แต่คนที่พกที่เอวนี่มันเกินไปมาก ๆ ครับ ลองใช้สมองคิดกันนิดนึงนะว่าอยากอยู่ในสังคมแบบนี้จริง ๆ หรือ ???? มีมีดที่เอว ???? งงจริง ๆ กับความเห็นพวกคุณ
comment10-15:10-14 ในสมองนี่คือจินตนาการว่าคุณเจ้าของกระทู้พกมีดดาบแบบสตาร์วอร์ป่ะคะ 555 เว่อร์ซะ
comment10-16:ไม่ต้องไปตอบเขาหรอกค่ะ ปล่อยๆ ไปบ้างก็ได้ อย่าถือคนบ้า อย่าว่าคนพาล จริงๆ ก็ไม่ได้จุดธูปเชิญมานะ มาทำไมวะเนี่ยะ???
ไปเล่นที่อื่นไป
[Spoil] คลิกเพื่อดูข้อความที่ซ่อนไว้มุกหูกระจงเฮียใช้ไม่ได้จริง สะเตือนไต T^T
comment10-17:คุณเป็นไรมากป่าว หาว่าเขาผิดปกติ / บ้า เป็นเอามาก 
นี่มันฤดูไหน 6 โมงก็เหมือน1 ทุ่มแล้วค่ะ เราเดินเส้นนั้นเป็นประจำ ต้องดูหน้าดูหลังตลอด แถมมีก่อสร้างข้างทางอีก
ไม่รู้อะไรดี อย่ามาพูดเหมือนเป็นผู้รอบรู้เลยค่ะ 
เหอะๆๆๆๆๆๆ
comment10-18:มิจฉาชีพ คนนั้นมาตอบแน่ๆ
comment10-19:ช่วงนี้  หลังหกโมงเย็นก็มืดแล้ว ยังมาหาเหตุผลเถียงข้างๆคูๆอีก บางคนอุตส่าห์มาวาดรูปให้เห็นชัดขึ้นก็ยังไม่วาย แถมไปว่า จขกทอีกว่าจะเป็นอาซิ้มแก่ๆ 

ให้เอามีดไว้ในกระเป๋าถือผู้หญิง ช่างไม่รู้จักธรรมชาติผู้หญิงเลย ปกติกระเป๋าถือผู้หญิงของเยอะอย่างกับกระเป๋า 4 มิติโดราเอมอน กว่าจะค้นมีดเจอโจรคงลากไปข่มขืนแล้วหล่ะ

ถ้าเราจะผิดกฎหมายแต่สามารถป้องกันตัว รักษาชีวิตและจิตใจเราจากการโดนคุกคามได้เรายอม ดีกว่ากลายเป็นเหยื่อแล้วต้องเสียใจตลอดชีวิตหรือเสียชีวิต กฎหมายอะไรก็ชดเชยให้เราไม่ได้หรอก
comment10-20:คุณกับเจ้าของกระทู้มีนิสัยเหมือนกันมากๆ  เก่งค่ะ
comment10-21:10-19 ใช่ๆ เค้าไม่ซิ้มน้า เค้าเป็นอาหมวยตาโต 5555555
comment10-22:เถียงอีกสิ คห.10
comment10-23:เอาเป็นว่า เค้าพกที่เอวเค้า ไม่ได้พกที่เอวคุณ 😌
comment10-24:เจตนาของการพกอาวุธมันก็แล้วแต่คนครับ 
คนที่มีวุติภาวะที่ดีอย่างเจ้าของกระทู้คิดหรือว่าเค้าจะพกเพื่อทำร้ายคนอื่น
เค้าไม่ใช่คุณนะครับถึงจะคิดแบบนั้นได้
comment10-25:ข้าใจนะครับว่าคุณคงอาจจะเคยผ่านเหตุการณ์ร้าย ๆ มาในชีวิต ก็เลยเกิดวิตกกังวลกับคนอื่นในสังคมได้มากขนาดนี้ .... ผมสงสารคุณจากใจจริง ๆ เลยครับ เพราะเคยเห็นคนที่เป็นอย่างคุณ สุดท้ายก็ไม่มีใครอยากเข้าใกล้ กลายเป็นอาซิ้มแก่ ๆ ที่ใครมองหน้าก็ไม่ได้ ใครเผลอมองหน้าก็ด่าเค้าทันที ผมเห็นว่าถ้าคุณยังคิดได้มากขนาดนี้อนาคตก็คงไม่พ้นลักษณะนี้แหละครับ ....


มโนไปคนเดียวป่ะ
ไม่ขอให้คนใกล้ตัวโดนนะ แต่ขอให้เจอกับคนในครอบครัวเลยละกัน ไม่แน่อาจะเป็นแม่ คห.10 ก็ได้นะ

โชคดี
comment10-26:เข้ามายี้ความคิดเห็นนี้ครับ ไม่รู้จะเรียกว่าโลกสวยหรือขวางโลกดี สงสัยคณคงมองว่าการมีมิจฉาชีพเป็นเรื่องปกติในสังคม แต่สุจริตชนที่พยายามหาทางป้องกันคฝตัว เป้นผิดคนปกติ ผมว่าคุณนั่นแหละป่วย รู้ตัวไว้ด้วย แถมโง่แล้วอวดรู้ เค้าพกที่เอว ไม่มีใครเค้าพกโจ่งแจ้งหรอก บางคนเค้าพกใส่ซองใส่กระเป๋าเหน็บอีกที  หรือถ้าไม่เค้าเอาชายเสื้อคลุมไว้ 
อีกอย่างนะ พกมีด ใช่ว่าจะผิดกฎหมายเสมอไป ถ้ามีดนั้นเป็นเครื่องมือใช้งานของเรา ไมถือว่าผิดกฎหมาย อย่าทำเป้นอวดรู้ถ้าคุณไม่จริง
ต่อให้ผิดกฎหมายแล้วไงครับ เราไม่ได้พกไว้ทำร้าย สร้างความเดือดร้อนให้ใคร แล้งคุณจะไปตัดสินเค้าว่าไม่ปกติได้ไงครับ ในขณะที่ผู้ชายอีกคนมีท่าทางน่าสงสัย เดินปรี่ตรงมาหาคนอื่น คุณกลับมองในแง่ดี ผมว่าคุณนี่แหละ"ผิดปกติ"
comment11:เห็นข้างล่างมีคนตั้งกระทู้ ''ผมเดินหลงอยู่แถวอนุเสาวรีย์ แค่จะเข้าไปถามทางเธอ เธอชักสีหน้าเตรียมชักมีดจะแทงผม กรุงเทพนี่มันอันตรายจริงๆ''
comment11-1:55555 ถามจริง ขอวาร์บหน่อย
comment12:ดีแล้วครับ พกมีดไว้ป้องกันตัว โทษยังเบากว่า สเปรพริกไทย อยู่เมืองไทยทำอะไรก็ผิด นอกจากโดนฆ่าตาย พวกนี้ถึงออกมากดคีย์บอร์ดประณามโจรแทน

แต่เหยื่อตาย เพราะไม่มีอาวุธต่อสู้
comment13:ไม่เห็นด้วย หรือไม่ชอบที่ดิฉันพกอาวุธก็ไปไกลๆ ได้เลยค่ะ ไม่ต้องผ่านเข้ามาเม้นท์ในกระทู้ค่ะ ขี้เกียจตอบ
ที่เข้ามาตั้ง เพราะอยากให้ผู้หญิง และเด็กๆ ที่ต้องเดินทางคนเดียวไม่ว่าจะที่ไหนก็ตามได้ระวังตัวมากขึ้น
ภัยมันใกล้ตัวกว่าที่คิด คนเดี๋ยวนี้เอาแต่เดินก้มหน้าเล่นมือถือ ไม่สนใจสภาวะรอบตัว บางทีไม่ใช่คนร้าย
เดินไม่มอง รถชนตายยังมีเลยค่ะ ชีวิตดับโครตอนาถ ควรก้าวเดินอย่างมีสตินะคะ 

ดิฉันฝึกวิชาต่อสู้มาเป็นสิบปี เชื่อมาตลอดว่า "สติ และการเตรียมพร้อม" ไม่ใช่เรื่องเสียหายค่ะ

ส่วนพวกโลกสวย ไม่ควรพกอาวุธ ระแวงเกินไปเอง หาว่าคนอื่นผิดปกติอย่างหยาบคายแบบ คุณ dabestone
ไปวิ่งเล่นในทุ่งลาเวนเดอร์ได้เลยค่ะ ลาก่อน สวัสดีค่ะ
comment13-1:ความคิดเห็นส่วนตัวนะครับ
ผมว่า จขกท ทำถูกต้องครับที่ไม่ประมาท เตรียมพร้อม มีสติ คนเราควรเตรียมพร้อมหรือระวังก่อนเกิดเหตุขึ้น
คนเราแล้วจะทราบดีว่า กำลังจะมีปัญหาหรืออาจจะเกิดเรื่องไม่ดีขึ้น จากพฤติกรรมของคนแปลกหน้าที่ไม่หวังดีกับเรา การกระทำที่ จขกท ทำจึงทำให้เขา หยุดหรือเปลี่ยนใจที่จะลงมือ 
อย่าปล่อยให้เกิดเหตุแล้วจึงแก้ไขครับ
อย่าคิดว่าถ้าคนอื่นคิดต่างจากเราแล้วจะผิด
อย่าประมาท เพราะอาจเป็นจุดจบ
comment13-2:ขอบคุณค่ะ
comment13-3:นี่พออ่านจบแล้ว คิดจะซื้อมีดพกมาพกบ้างเลยนะเนี่ย เราเป็นคนที่เจอโรคจิตบ่อย ต้องพกไว้ขู่บ้างซะแล้ว ขอบคุณ จขกท.มากค่ะที่มาเตือนภัย
comment13-4:นึกถึงญาติผมก็เป็น ผมก็เคยโดนญาติว่าเรื่องพกของพวกนี้ คือเขาจะมีทัศนคติที่ไม่ดีต่อคนเล่นมีด เล่นปืน อะไรพวกนี้
อธิบายอย่างไรก็เปลี่ยนความคิดเขายากมาก 
ผมพยายามเข้าใจว่า เพราะว่าบางที่ธรรมชาติคนเราเห็นคนพกอาวุธแล้ว อาจรู้สึกตัวเองว่ากำลังถูกคุกคาม อยู่ก็เป็นได้
กลายเป็นว่า ตัว จขกท เอง กับ คนที่ว่าว่า จขกท เป็นพวกหวาดระแวง ใครมันเป็นพวก "หวาดระแวง" ตัวจริงกันแน่ ฮาๆ
comment13-5:ใช่ๆ เราก็พกค่ะ เคยพกทั้งคัตเตอร์ทั้งสเปรย์พริกไทย เราเคยโดนจี้ ตำรวจก็เฮงซวยทำไรไม่ได้ ผู้หญิงเราป้องกันตัวเองดีกว่า ภัยรอบตัว
ตอนนี้ร่มก็เป็นอาวววุธได้ค่ะ ฝึกจากในเนทเอา
comment13-6:โลกสวยขนาดนั้นไม่ต้องไปไกลถึงทุ่งลาเวนเดอร์หรอก  ทุ่งหญ้าคาพอค่ะ  ชอบผู้หญิงอย่าง จขกท.  มีสติและระวังตัวเองตลอดอันตรายรอบตัวจริง ๆ ค่ะ
comment13-7:เห็น จขกท.แล้วนึกถึงเพลงของวงดิโอฬารเลยครับ
"ฉันอยากจะตายเพราะเธอว่ะ"
ขำๆ นะครับ
เอาจริงๆ ผมเห็นด้วยอย่างยิ่ง เพราะบ้านเรามันสังคมครับ คนดีอยู่ยาก คนชั่วสบายๆ
บางทีกฏหมายก็มีเพื่อให้คนดีอยู่อย่างลำบากมากขึ้น
ทำตามกฏหมายขั้นตอนยุ่งยากเสียเหลือเกิน
จะเอาความคนผิดแต่ละทีเสียเงินเสียเวลา
บางคดีเป็นสิบปีเสียเวลาทำมาหากิน
ส่วนคนชั่วไม่พอใจใครก็ฆ่ามันเลย ติดคุกเดี๋ยวเดียวก็ออกมาแล้ว แถมตอนอยู่ในคุกบางทีสบายกว่าหากินเองข้างนอกอีก ได้ดูข่าวเมื่อไม่กี่วันมานี้ สภาพภายในคุกดูดีเชียว แบบนี้ใครมันจะไปกลัว
แค่นี้ก่อนดีกว่าครับ บ่นแล้วยาว 555
comment13-8:13-7 เห็น จขกท.แล้วนึกถึงเพลงของวงดิโอฬารเลยครับ >>  เห็นเค้าตอนหนายยยยยยยย เป็นคนที่เดินสวนกะเค้าใช่มั้ย ตอบ!!!
comment13-9:ดิฉันก็พกค่ะ  เมื่ออยู่ชุมนุมชน  ก็ไว้ในกระเป๋า  ถ้าเข้าที่เปลี่ยว  ไม่น่าไว้ใจ  ก็อยู่ที่หยิบง่าย
ซ้อมการใช้  เปิด-พับ  ด้วยมือเดียวให้คล่องเข้าไว้  
คนปกติดีๆ  ในสังคมแบบนี้  ไม่แถเข้ามาหาคนไม่รู้จักหรอกค่ะ  เดินเข้ามาใกล้เราก็เดินหนี
ถ้ายังเดินตาม  ตอนนั้นละค่ะ  ที่เป็นคำตอบว่าคนร้ายหรือเปล่า  ถ้ามีอะไรตะโกนบอกกันห่างๆก็รู้

เมื่อถึงเวลานั้นคุณพึ่งได้แต่ตัวเองค่ะ  พวกมาต่อว่างั้นงี้  ไม่รู้อยู่ส่วนไหนของโลก
เดือดร้อนกับคุณหรือก็เปล่า  ช่วยคุณหรือก็เปล่า  อย่าไปใส่ใจเลย
comment13-10:ฮาตอนบอกว่าให้ไปวิ่งเล่นที่ทุ่งลาเวนเดอร์ 55
แล้วคนนั้นเค้าจะไปหาทุ่งนั้นเจอไม๊ๆๆๆๆๆ
comment14:เตรียมพร้อมระวังตัวไว้อะดีแล้ว  ดีกว่ารอให้เกิดเหตุมันจะไม่ทันตั้วตัวจะแย่เอา
comment15:จขกท เด็ดมากครับ
อยากให้ทุกคนมีสติและเตรียมพร้อมแบบนี้จังเลย
comment16:ปกติครับ ถ้าใครเคยเรียนพวกศิลปะป้องกันตัวหรืออะไรประมานนี้จะเป็นแบบนี้ทั้งนั้นครับ คือระวังป้องกันตัวไว้ก่อน ผมก็เคยเรียนครับเค้าก็สอนให้เราระวังตัวไว้ก่อนครับ
comment17:เราเวลาเดินท่ามกลางคนเยอะๆนี่เรียกได้ว่าแทบจะไม่เดินเลยค่ะ 55555+ เวลาเราแตะเขตย่านที่มีคนเยอะเราจะเดินเร็วๆค่ะ ป้องกันการจี้ปล้นขโมยและกรีดกระเป่าค่ะ
comment18:เราเข้าใจ จขกท และเป็นผู้หญิงอีกคนหนึ่งที่พกมีดประจำ
เวลาเกิดเหตุมันเสี้ยวเดียวของความประมาทเท่านั้นค่ะ
แม้โอกาสที่จะพลาดมีดนั้นคืนสนอง แต่มีไว้อุ่นใจกว่าเยอะค่ะ
เราเคยเจอเหตุการณ์เฉียดๆมาเยอะ เราเข้าใจเลยค่ะ
comment19:พกมีดไม่เสียหายหรอก หรือต้องรอให้เกิดเรื่องค่อยควานหา แค่หยิบเตรียมไว้ เกิดอะไรจะได้ใช้ทันที อยู่เมืองหลวงต้องระวังตัวเอง อย่ารอให้ใครมาระวังหรือรอให้ใครมาช่วย เพราะเท่าที่เป็นข่าวทุกวันนี้ ไม่สาหัสปางตายก็ตายไปเลย ถึงตอนนั้นใครจะมาช่วย ถามหน่อย โลกสวยไม่เข้าเรื่อง
comment20:เหมือนเราเลยไปกทมคนเดียว พ่อก้ให้พกที่ช้อตไฟฟ้าอันเล่กๆ ไม่ก้มีดอันเลิกๆไป ส่วนใหญ่ไม่ค่อยเอามีดไปกลัวมันดังเวลาเข้าที่ต่างๆ
comment21:จขกท. น่าจะถูกฝึกจนปฏิกิริยาการของการระวังตัวมันเกิดขึ้นโดยอัตโนมัติ 
เมื่อรู้สึกว่าตัวเองไม่ปลอดภัยเนื่องจากเรียนศิลปะป้องกันตัว 
ซึ่งถ้าเหตุการณ์นี้เกิดขึ้นจริง รอดหรือไม่รอด มันคงเป็นอีกเรื่อง
แต่อย่างน้อยก็ให้พวกเลว ๆ พวกนี้รู้ไว้มั่งก็ดี....ว่า...ไม่ได้ง่ายอย่างที่คิด   (((นะว๊อย)))
comment21-1:คุณ ayanmar 
เป็นอย่างที่คุณว่ามาเลยค่ะ คือส่วนตัวเราเอง เรารับงานเป็นบอดี้การ์ดในบางครั้ง
ทั้งฝึกวิชาต่อสู้ด้วย เลยเป็นคนที่ชอบมองรอบๆ ตัว สังเกตคนที่เดินสวนหรือเดินตามหลังตลอดเวลา
ตอนที่ผู้ชายคนนั้นเดินมุ่งเข้ามาหา สัญชาตญาณเราก็เป็นไปเองโดยไม่ได้คิดเลยค่ะ
มือแตะมีด ตาจ้องกลับ มันเสี้ยววินาทีเดียวจริงๆ ค่ะ เราต้องนั่งเรียบเรียงอยู่นานค่ะถึงได้พึ่งจะมาตั้งกระทู้ในวันนี้
comment22:ขอบคุณค่ะ เห็นด้วยจริงๆว่าต้องระมัดระวัง บางคนมัวแต่เดินเล่นโทรศัพท์ ไม่สนใจสิ่งรอบตัวเลยทำให้ตกเป็นเหยื่อง่ายๆ เราพกส้อมค่ะ ไม่ได้พกมีด 😊 ทีเดียว 4 รู
comment22-1:ใบหน้างามๆ ไม่น่าใจดำเลยแก้วตา....
comment22-2:น่าสนใจนะคะพกส้อมเนี่ย จิ้มไปแล้วตามจับง่ายด้วย คนร้ายอ้างไม่ได้แน่ๆว่าเมื่อเช้าบังเอิญทำส้อมจิ้มตัวเองมาพอดี
comment22-3:หนูว่า พกตะเกียบก็ขำดีนะคะ เวลาว่างก็ฝนจะเกียบ ฮ่าๆ ไปกินข้าวก็ใช้ได้ มีประโยชน์

#ขอโทษที่ไร้สาระค่ะ -' '-
comment23:เราเคยคิดจะพกมีดเหมือนกันค่ะ ตอนทำงานเข้ากะอ่ะเลิกดึกๆ ดื่นๆ แต่แฟนบอกถ้าเกิดคนร้ายมันฉกมีดเรามาได้ล่ะจะทำไง ผู้หญิงสู้แรงผู้ชายไม่ได้หรอก
เราเลยล้มเลิกความคิดนี้เลย ไม่กล้าพกอาวุธเลยเพราะถ้าโจรมันแย่งได้นี่เราซวยเต็มๆ เปลี่ยนเป็นพกนกหวีดแทนละกัน
comment24:ขอบคุณที่มาเตือนค่ะ เราก็พกไว้เหมือนกันแต่ไม่ได้บอกใคร ตั้งคราวที่มีโจรตระเวนปล้นเซเว่นแถวพหลฯเมื่อปีที่แล้วมั้งไม่แน่ใจ 
ล่าสุดก็ที่พนงเอสแอนด์พีโดนตรงตึกชินอีก น่ากลัวมาก ๆ 

ปล.เข้าใจนะคะว่ามันก็อันตรายต่อตัวเองด้วย แต่ถ้าจวนเจียนจริงๆ คงต้องเอาขึ้นมาเพื่อป้องกันตัวค่ะ เราไม่รู้ว่าโจรจะทำเกินเหตุรึเปล่า
comment25:มีดประมาณไหนครับ ขอเป็นความรู้หน่อยครับ
comment25-1:หลังไมค์นี่มันทำกันยังไงเหรอคะ
comment25-2:แตะที่ข้อความผมแล้วจะมีเมนูขึ้นมาให้ครับ(ถ้าใช้สมาทโฟน)
comment26:มีเพจแชร์กระทู้นี้ใน facebook
มีพวกมโนว่า ผู้ชายอาจจะมาขอเบอร์ จขกท
เอิ่มม... อ่านนิยายน้ำเน่าหรือกระทู้ตามหาคนมากไปป่ะ
คิดได้ไง ตลกมาก
comment26-1:ถามจริง = =
comment27:หวังว่าจขกท.คงไม่ได้พกแบบนี้ไปนะครับ
comment27-1:ไม่ใช่ค่ะ ขอร้องอย่าจินตนาการแบบนั้น
comment28:ผมคิดว่าคุณเจ้าของกระทู้ น่าจะปกป้องผมได้ครับ....
comment28-1:อะไรคะคุณ  จะมาให้ผู้หญิงปกป้องซะนี่  5555555555555  ฮาจริงอะไรจริง
comment28-2:ค่าจ้างงานบอดี้การ์ดวันละสองพันค่ะ ^ ^
ช่วงนี้รับงานเฉพาะเสาร์ อาทิตย์และนักขัตฤกษ์นะคะ
comment29:หน้าตึกsm หน้าhondaสนามเป้าก็เคยเจอมิจฉาชีพค่ะ
 คู่ชายหญิงอ้วนๆหน่อยผิวคล้ำๆสะพายเป้
มาไถเงินค่ะ มันจะเล็งผู้หญิงคนเดียว
ทำเป็นถามทาง
ย่ามใจมาก จนมีมารอบสอง
เราเดินหนีแล้วเอามือถือมาถ่าย มันโวยวายจะเข้ามาทำร้าย
ยังดีที่มีผู้ชายผ่านมา พวกมันเลยเดินหนีไป
comment29-1:นั่นอันตรายมากค่ะ ยังไงระวังตัวด้วยค่ะ การถ่ายภาพคนร้ายได้เป็นเรื่องดี แต่ระวังเรื่องบันดาลโทสะด้วยนะคะ
อีกฝ่ายอาจเข้ามาทำร้ายคุณได้ ฉะนั้น นอกจากจะเป็นคนดีถ่ายรูปคนร้ายได้แล้ว ต้องวิ่งเร็วด้วยค่ะ

สนับสนุนให้ทุกคนออกกำลังกายค่ะ ^ ^
comment30:เป็นผู้หญิงคนนึงที่พกมีดติดตัว และเรียนรู้การป้องกันตัวมาบ้างนิดหน่อย
สังคมสมัยนี้มันมีแต่อันตรายจริงๆ ถ้าจะรอให้เหมือนนางเอกหนัง ที่โดนคนร้ายล้อมหน้าล้อมหลังแล้วมีพระเอกโผล่มาช่วยคงไม่ใช่แน่

ถ้าไม่ระวังตัว ไม่รู้จักช่วยเหลือตัวเองก็ได้แต่ตกเป็นเหยื่อ 

2 ครั้งที่เจอเหตุการณ์อันตราย แล้วตรงนั้นก็มีคนยืนอยู่เยอะ มีผู้ชาย แต่ไม่มีใครเข้าช่วย รอดมาได้เพราะช่วยเหลือตัวเองด้วยซ้ำ

แต่การพกอาวุธโดยเฉพาะสาวๆ สิ่งที่มีติดตัวไว้นอกจากอาวุธป้องกันตัว คือ...สติ
บางคนมีอาวุธก็เท่านั้น ใช้ประโยชน์ไม่ได้ แถมกลายเป็นเอาอาวุธของเราให้คนร้ายมาทำร้ายเราเองอีก

พ่อเราสอนเราเล่นมีด เล่นปืนมาตั้งแต่เราเป็นเด็กค่ะ พ่อบอกว่าสิ่งไหนที่เป็นอันตรายต้องเรียนรู้ และต้องระวังให้เป็น ต้องรู้ว่าต้องใช้เวลาไหนแล้วใช้ยังงัย การห้ามไม่ใช่การสอนให้เข้าใจ แต่มันเป็นการปิดหูปิดตาว่ามันไม่สมควรยังงัย เรานี่โดนมีดบาดมาไม่รู้เท่าไหร่ แต่ทุกครั้งที่โดนมีดบาด พ่อจะบอกว่า "เราโดนมันบาดเราก็เจ็บ เพราะฉะนั้น นี่ไม่ใช่สิ่งไว้ทำร้ายคนอื่น แต่คือสิ่งที่ป้องกันตัวเราไม่ให้เราถูกคนอื่นมาทำให้เจ็บ"


ปล. อาจจะนอกเรื่องนิดหน่อย แต่เห็นบางคอมเม้นท์ที่มาพูดว่าเจ้าของกระทู้เรื่องพกมีด แล้วได้อารมณ์เลยค่ะ คงพูดได้ค่ะ ถ้าไม่เคยอยู่ในเหตุการณ์ที่เกือบตกเป็นเหยื่อ
comment30-1:บางคอมเม้นท์บอกดิฉันบ้าค่ะ ^ ^"
comment30-2:สมัยนี้เจอประจำค่ะ เด็กๆน้องวัยรุ่น หรือแม้แต่คนทำงานนี่แหละ เดินอยู่ข้างทาง ในซอยเปลี่ยวๆมืด ก็เดินจิ้มมือถือชิลๆ
ไม่ค่อยจะระวังตัว แล้วคนพวกนี้แหละ คือเหยื่ออย่างดีของโจรเลยค่ะ

เราเที่ยวกลางคืนบ่อยค่ะเมื่อก่อน กินเหล้า แต่จะไม่ให้ตัวเองเมาจนไม่รู้เรื่อง ก่อนจะเข้าไปในผับ การ์ดจะขอตรวจกระเป๋า 
เราพกมีด การ์ดก็จะให้ฝากกระเป๋าไว้ในล๊อคเกอร์ข้างนอก 

วันนึง ก็เที่ยวของเราปกติ กำลังจะกลับบ้าน ขึ้นแท๊กซี่นั่งข้างหลัง จู่ๆมีผู้ชายคนนึง เปิดประตูแท๊กซี่ที่เรานั่งขึ้นมา คือหน้าตาดี แต่งตัวดีเลยแหละ เราก็งง มันบอกแท๊กซี่ว่าให้ไปโรงแรมใกล้ตรงนี้ เนี่ยะ แฟนผมเขาโกรธที่มีสาวมาคุยกับผม ผมจะแวะเคลียร์ปัญหากันก่อน 
เราบอกคนขับว่า พี่อย่าออกรถนะ หนูไม่รู้จักมัน คนขับก็งง เราหยิบมีดออกมา ชี้ที่หน้ามันเลย แล้วบอกมันให้ลงไปจากรถเดี๋ยวนี้ ชั้นไม่รู้จักแก อย่ามามั่ว ถ้าไม่ไปชั้นฟันหน้าแหกเลยนะ แล้วเงื้อมีดจะฟันจริงๆ มันรีบลงจากรถเลย แล้ววิ่งไปขึ้นมอร์เตอร์ไซค์ที่มีคนจอดรออยู่

ตอนมันลงจากรถ เราตะโกนให้คนแถวนั้นช่วยจับ ก็ไม่มีใครช่วย ก็ได้แต่ยืนมอง จนมันกระโดดขึ้นรถหนีไป แถมแท๊กซี่ก็ดันหันมาระแวงเราอีก เพราะเห็นเรามีมีด เราเลยบอกว่า พี่คะ ถ้าไม่สบายใจจะไปส่งก็ไม่เป็นไรค่ะ หนูพกมีดไว้ป้องกันตัว ไม่ได้เอาไว้ฆ่าใคร เราก็เลยลงจากรถ เรียกคันอื่นไปส่งแทน

นี่ค่ะ....สังคมจริงๆที่ถ้าไม่เจอกับตัวไม่รู้ค่ะ ว่ามันน่ากลัวแค่ไหน
comment30-3:คุณพ่อน่ารักมากครับ
ถ้าสักวันมีลูกสาวก็จะสอนแบบนี้เหมือนกัน
comment31:คนที่หาว่า จขกท. บ้า แปลกๆนี่ยังเป็นคนปกติกันอยู่ป่าวค่ะ งง คนป้องกันตัวก็ว่าเกินกว่าเหตุ โถ่ๆๆๆๆ อย่าโลกสวยไปหน่อยเลยค่ะ ถ้าเกิดขึ้นในครอบครัวคุณ คุณอาจจะร้องไม่ออก แต่ตอนนี้คุณไปวิ่งเล่นในทุ่งลาเวนเดอร์ก่อนก็ได้ บัยยย
comment32:ระวังตัวไว้ดีแล้วค่ะ สนับสนุน
เคยเจอเหตุการณ์แบบนี้ แต่ไม่ได้เกิดขึ้นกับตัวเองค่ะ
ชายหนุ่มออฟฟิตขึ้นรถเมล์กำลังจะกลับบ้าน
แต่โดนขยะสังคมฉก ไอโพนจากกระเป๋าเสื้อ ไปแบบหน้าด้านๆเลย
แล้วตอนเกิดเหตุนี่ ประมาณเวลาคนเลิกงานค่ะ 5-6 โมง ต่างคนก็ต่างแย่งขึ้นรถเมล์ค่ะ
comment32-1:เราเจอแบบนี้ตอนปีใหม่ปี 2014 ที่อนุฯค่ะ ตรงโรงพยาบาลราชวิถี เวลาประมาณ 2 ทุ่ม โดนฉกไปจากกระเป๋าตอนขึ้นรถเมล์เลย
comment33:ชายแปลกหน้า : น้องๆ
ชายแปลกหน้า : ไปสยามนั่งรถสายไร
จขกท: ฉึก <เอามีดแทงท้อง>
comment33-1:คือ.....เราว่าเจ้าของกระทู้ก็คงไม่ปัญญาอ่อนขนาดนั้นป่ะคะ ว่าเขาจะถามทาง หรือเขาเป็นโจร
comment33-2:เปล่าค่ะ จริงเขาจะมาขอเบอร์มีคนบอกในเฟสที่ถูกแชร์ไปเยอะเลย ^ ^
comment34:เราเจอคล้ายๆ จขกท.เลยนะ แต่เราเจอบนสกายวอร์ค ตรงอนุเสาวรีย์เลยอ่ะ ตอนนั้นพึ่งเลิกงานจากอิมแพคเวลาก็ประมาณ 5 ทุ่ม ลงรถตู้ตรงใต้ทางด่วน ต้องไปขึ้นบีทีเอส (ปกติเลิกทุ่มกว่าๆก็จะกลับรถตู้ใต้ทางด่วนไปเลยค่ะ พอดีวันนั้นไปออกบูธนอกสถานที่เลยเลิก 5 ทุ่ม รถตู้ตรงใต้ทางด่วนมันหมดแล้ว) เราหยิบมือถือมาจะโพสต์ในทวิตเตอร์บอกเพื่อนว่าถึงอนุฯแล้วนะ ปกติก็จะทวิตบอกทิ้งเผื่อไว้ตลอดเวลากลับบ้านดึกๆ ทะเบียนแท็กซี่มั่งอะไรมั่ง ตอนกำลังพิมพ์ (แบบพิมพ์ไปเดินไป ) เจอผู้ชายยืนตรงทางแยกไปห้างเซนเตอร์วัน 2 คน แล้วก็มีอีกคนเหมือนจะเดินมาหา 2 คนนี้ พวกเขา 3 คน ทักกันค่ะว่า "เห้ย" คำเดียว เราก็หันไปมอง (คือตามสัญชาตญาณน่ะค่ะ ก็ถ้ามีคนพูด เห้ยๆ อยู่ใกล้ๆ เราก็คิดว่าเป็นคนรู้จักรึเปล่านะ ) แต่พวกเขามองหน้าเราค่ะ เราก็รีบเดินผ่านตรงนั้นให้ไวเลย รู้สึกใจไม่ดียังไงไม่รู้ ตอนนั้นเองก็รู้สึกว่ามีคนเดินตาม เราเลยหันไปมอง กลายเป็นว่าผู้ชาย 1 ใน 3 คนนั้นเดินมาทางเรา พอเราหยุดเดินเขาก็หยุดเดินด้วย นี่ก็ทำอะไรไม่ได้นอกจากเดินให้เร็วขึ้น อีกนิดจะวิ่งละ แต่วิ่งไม่ไหวเพราะเหนื่อยพึ่งเลิกงานอ่ะ พึ่งรู้สึกว่าระยะทางบนสกายวอร์คนี่มันยาวไกลมากจริงๆก็วันนั้นแหละ เราก็รีบเดินๆๆๆๆ ให้ไวที่สุดเพื่อไปถึงตรงทางแยกที่จะไปรถไฟฟ้าให้เร็วที่สุด สุดท้ายเขาก็ไม่เดินตามมาค่ะ เขาเดินกลับไปทางเดิม เวลานั้นความจริงบนสกายวอร์คยังพอมีคนนะคะ แต่ระยะห่างต่อคนให้ไกลมาก เกิดอะไรขึ้นมาเราคงทำได้แค่กรี๊ดเสียงดังๆ (หากยังมีโอกาสได้กรี๊ด) 

เราเลยคิดว่าถ้าต้องกลับบ้านดึกๆแบบนี้อีกครั้ง คงต้องผูกมิตรใครซักคนที่ต้องเดินไปทางเดียวกัน จะไม่ยอมเดินเดียวดายแบบนี้เด็ดขาด และจับไม่หยิบมือถือออกมาล่อตาล่อใจใครอีก เครื่องมันไม่กี่บาทหรอก แต่เราคิดว่าสำหรับโจรมันก็คือเงินนั่นแหละ

เราเข้าใจ จขกท.นะ ตอนคนกลัว หรือตกใจนี่มันสุดๆจริงๆ ถ้าเขามาดี เขาก็ไม่ควรทำให้เราตกใจหรือเปล่า 

( ความจริงเรื่องของเรามันอาจเป็นเรื่องบังเอิญ เขาก็แค่เดินจะไปขึ้นรถไฟฟ้าเหมือนกันก็ได้ แต่นั่นแหละ จากประสบการณ์เคยถูกฉกมือถือลูกรักไปตอนวันปีใหม่ปี 2014 ที่อนุเสาวรีย์ที่เดิม ก็ไม่อยากให้ความสะเพร่ามาทำให้มือถือหายอีกครั้งค่ะ)

***แก้ไขคำผิดค่ะ***
comment35:การที่เราเห็นใครมาใกล้แล้วบอกรู้สึกว่าเค้าจะทำไม่ดี มันยังกับหนังอะค่ะ อีกอย่างบางทีถ้าความรู้สึกนั้นมีจริงเราว่าคนอาจจะกลัวจขกท.พอๆกับกลัวผู้ชายคนนั้นก็ได้ 

แต่ถึงยังไงก็ขอบคุณที่มาเตือน และขอเพิ่มเติมว่าไม่ว่าจะเดินที่ไหน ที่เป็นที่สาธารณะ อย่าเอาของมีค่าออกมาบ่อยๆ มันล่อตาพวกมิจฉาชีพ
comment36:เห็นด้วยที่จขกท.พกมีดค่ะ อย่างน้อยคนที่เข้ามาประสงค์ไม่ดีจะได้เกรงๆตรงนั้น ที่ร.ร.ก็มีสอนไอคิโด้สำหรับป้องกันตัวเวลามีคนประสงค์ร้ายมาจับมือหรือจะทำร้ายค่ะ แต่ก็ใช่ว่าผู้หญิงจะมีแรงสู้ผู้ชายได้ทุกคน 
ถ้าพกมีดแล้วผิดปกติ ต้องรอให้ใครทำร้ายจริงๆก่อนหรอคะ ถึงจะเรียกปกติ 
เดี๋ยวนี้บ้านเมืองไม่ได้ปลอดภัยเท่าไหร่แล้ว ขอบคุณที่เตือนภัยถึงเรื่องนี้นะคะ
comment37:คุณ จขกท. นี่ขยันเดินนะครับ จากแยกพญาไทไปถึงอนุสาวรีย์ชัยฯนี่ก็ไกลเอาเรื่องเลย...
ว่าแต่ทำไมจากที่อยู่ฝั่งตึกวรรณสรณ์ ถึงได้เดินข้ามไปฝั่งนั้นได้ล่ะครับ แทนที่จะเดินย้อนขึ้นไปให้ถึงหน้าเซนจูรี่ แล้วค่อยขึ้นบันไดบีทีเอสจากหน้าห้างเพื่อข้ามไปอีกฝั่งแทน...
comment37-1:เพราะขี้เกียจขึ้นบันไดค่ะ และหน้าเซ็นจูรี่รวมถึงตลอดทางของฝั่งนั้นจะมีของขาย ทำให้คนเยอะและเดินเร็วได้ยากค่ะ ^ ^ เลยข้ามไฟแดงจากแยกพญาไทไป แล้วมันจะเดินตรงไปอย่างเดียวเพื่อไปขึ้นรถเมล์สายนึงกลับบ้านค่ะ (จอดฝั่งราชวิถี)
comment38:เพื่อนผมเคยโดนจี้ Macbook ไปแล้วครับ แถวนั้น 
ซอยรางน้ำก็เคยได้ข่าวเหมือนกัน
comment39:จขกท.สุดยอดด My Idol อยากเห็นมีดจัง แนะนำเค้าหน่อยจิ
comment39-1:มีคนนึงขอดู แต่ยังส่งไม่ได้เลยค่ะ สงสัยเน็ตเร็วมากไป ^ ^ ไปตามดูในเฟสแทนได้มั้ยคะ
comment39-2:[Spoil] คลิกเพื่อดูข้อความที่ซ่อนไว้

ได้แล้วค่ะ เล่มนี้ค่ะที่เหน็บเอว
comment39-3:มิน่าล่ะ.. เหน็บเอวได้
มีดของ จขกท น่ารักน่าพกค่ะ
comment39-4:อันนี้ใช่คาราบิดป่าวคะ อยากได้แบบนี้อยู่
comment39-5:ไม่ใช่ค่ะ อันนี้คือ Neck knife ถ้าคารัมบิต คือแบบนี้ค่ะ  อันแรกจากด้านซ้ายนะคะที่ใบโค้ง
[Spoil] คลิกเพื่อดูข้อความที่ซ่อนไว้
comment39-6:ปัก
comment40:My idol, too. อยากเรียนวิชาป้องกันตัวเหมือนกันค่ะ
comment41:ไม่เคยโดนแถวอนุสาวรีย์ แต่เคยเจอกับตัวแถวบ้านตัวเอง เวลา6โมงเช้าย้ำคะ6โมงเช้า แถมป้ายรถเมล์ด้วยคะ ยืนรอรถอยู่ มีคนรออยู่อีก2-3คนเหมือนกัน แต่ยืนห่างออกไป อยู่ดีๆมีผู้ชายคนนใส่เสื้อแจ๊คเก็ตแขนยาวสีดำรูดซิปปิดมาถึงคอ เดินตรงดิ่งมาหาเลยคะ รู้เลยว่าไม่ใช่คนปกติที่เดินกัน ตอนนั้นเอามือถือใส่ถุงห้อยคอไว้เลยรีบเอามือกำมือถือแล้วเอามือกอดอกตัวเองไว้ พอเขาเดินมาถึงตัวเลยถอยหลังไปก้าวนึง พร้อมจังหวะที่เขาเอามือมากระชากสร้อยทองที่คอพอดี ซึ่งเป็นสร้อยหนึ่งสลึงแถมวันนั้นใส่เสื้อโปโลไป ถ้าไม่สังเกตุจะไม่เห็นสร้อยเลย ตอนนั้นตกใจมากตะโกนร้องให้คนช่วยแต่ไม่มีใครช่วยแถมมองเราด้วยสายตาสมเพช พอตั้งสติได้เลยสำรวจตัวเองว่าไม่เป็นไรเลยโทรหาแม่ แม่รีบออกมารับ ...บอกเลยว่า ไม่มีใครช่วยเราหรอกนอกจากเราช่วยตัวเอง
comment41-1:ขอบคุณค่ะที่เล่าประสบการณ์ให้ฟัง แล้วก็ดีแล้วค่ะที่ปลอดภัย
comment42:เพื่อนเรา ผช โดนล้วงมือถือจากกระเป๋าสะพายข้างใบเล็กๆ
ด้วยความเป็นคนค่อนข้างระวังตัวเลยเห็นว่ามี ผช มาเดินใกล้ๆ
ปฏิกิริยาร่างกายรีบมองไปที่กระเป๋าอัตโนมัติ
และได้เห็นว่า ผช คนนั้นกำลังล้วงมือถือออกมาจากกระเป๋าได้ครึ่งนึงแล้ว
ต่างคนต่างตกใจ คนนึงตกใจโดนล้วงกระเป๋า อีกคนตกใจโดนจับได้ 
สตั๊นมองหน้าสบตากัน สุดท้ายโจรเป็นฝ่ายแพ้ ปล่อยมือถือลงกระเป๋าตามเดิม พร้อมพูดขอโทษครับ
แล้วรีบเดินจ้ำหนีหายไปกับฝูงชน ... เพื่อนเราเลิกเดินอนุสาวรีย์ตั้งแต่ตอนนั้นเป็นต้นมา 4-5 ปีละ
comment42-1:โจรก็สุภาพดีจัง มีเอ่ยขอโทษด้วย
comment43:อ่านดูแล้ว น่าจะเหตุการณ์เดียวกันกับที่ผมเจอ
[Spoil] คลิกเพื่อดูข้อความที่ซ่อนไว้เตือนภัยหนุ่มๆ และเด็กๆ ที่เดินคนเดียวย่านอนุสาวรีย์

ต้องการเตือนภัยหนุ่มๆ และเด็กๆ ที่เดินคนเดียวย่านอนุสาวรีย์ครับ 
เรื่องเกิดขึ้นเมื่อวันที่ 1 ธันวาคม 58 ที่ผ่านมา เวลาประมาณ 18.30 น. 
ผมกำลังจะไปขึ้นรถที่แยกพญาไท (ตึกวรรณสรณ์)ครับ ได้เดินจากอนุสาวรีย์ชัย ข้ามไฟแดงไปฝั่งตรงกันข้ามที่ฝั่งเซ็นจูรี่
และเดินมุ่งหน้าขึ้นไปแยกพญาไท ตอนนั้นค่อนข้างมืดแล้วครับ คนเดินน้อย (คนจะเยอะที่ฝั่งเซ็นจูรี่ที่อยู่ตรงกันข้ามมากกว่า)

ขณะที่เดินขึ้นไปเกือบถึงโซนใต้บันไดรถไฟฟ้าอนุสาวรีย์ ตรงนั้นจะค่อนข้างมืด มีกลุ่มเด็กผู้หญิงสามสี่คนเดินนำสวนมา ตอนนั้นเองผมสังเกตเห็นผู้หญิงคนนึงเดินตามกลุ่มเด็กผู้หญิงมา (ผมเดินชิดขวาสุดของผม ผู้หญิงคนนั้นเดินตามหลังกลุ่มเด็กจึงชิดขวาสุดของเขาเหมือนกัน) หลังจากนั้นผู้หญิงคนนั้นซึ่งมีหน้าตาเป็นอาวุธ ได้หยุดเดินและหยิบมือถือขึ้นมาดู ประมาณไม่เกินนาทีดูเสร็จได้เก็บมือถือในกระเป๋ากางเกงเหมือนเดิม 
และกำลังจะเดินต่อ  แต่ตอนที่เค้าเงยหน้ามาเห็นนั้นแหละ ผมตกใจใบหน้าเค้าจนสดุดหินแล้วได้เดินแถแบบเฉียงๆเข้าไปหาเค้าครับ

ตอนนั้นผมรู้สึกได้ว่ามีอันตรายแน่ๆ เพราะลักษณะเค้าดูผิดปกติมากๆ ผมจึงรีบออกเดิน แต่เห็นเค้าย่อเข่าลง เอามือแตะอะไรบางอย่างที่เอว แล้วจ้องหน้าผม 
ผมเดินสดุดหินมาหาเค้าได้เกือบครึ่งทางครับ พอเห็นใบหน้าเค้าแล้วก็รีบสดุดหินเดินแถกลับไปชิดขวาสุดเหมือนเดิม ทำเป็นเดินสบายๆ ผ่านไป ผมจึงออกเดินต่อ โดยหันไปมองข้างหลังบ่อยๆ 
เมื่อผมเดินพ้นมาเกือบถึงหัวมุม ได้หันกลับไปมอง เห็นผู้หญิงคนนั้นยังเดินวนกลับมาที่เดิม แต่ผมไม่แน่ใจว่าคิดไปเองหรือเปล่า 
จึงแจ้งเจ้าหน้าที่ตำรวจครับ

ผมจึงอยากมาเตือนคุณผู้ชาย และเด็กๆ ที่ต้องเดินคนเดียวแถวนั้นให้ระวัง อย่าเดินกดมือถือเพลิน ควรระวังตัวกันด้วย 
*สิ่งที่ผมสังเกตเห็นคือ
1.ผู้หญิงคนนั้นยืนนิ่งรอผมที่เดินคนเดียว แทนที่จะสนใจกลุ่มเด็กนักเรียนที่ถือโทรศัพท์กันทุกคน (น่าจะพุ่งเป้าหาเหยื่อที่มาคนเดียว)
2.ผู้หญิงคนนั้นยืนนิ่งรอให้เข้าไปโดยไม่ล้วงมือในกระเป๋า หากเป็นคนร้ายคงเป็นสายฉกเป้ากางเกงแล้ววิ่ง อาจมีอาวุธครับ (ชัวร์หลังจากนี้นะครับ)
ฝากทุกคนระวังตัวกันด้วยนะครับ ที่มาเล่า ผมไม่ได้มาอวดครับ แค่เห็นว่าหนุ่มๆ ออฟฟิตจะอ่านกระทู้ตามพันทิปเยอะ จึงอยากให้เป็น Case Study ครับ
comment43-1:นี่เอาฮาชิมิ??
comment43-2:ตลกมะ
comment43-3:ประชดแบบนี้ไม่ขำ ไม่ใช่เรื่อง
comment43-4:ขำตรงไหนวะ
เกิดเรื่องแบบนี้กับคุณบ้าง
จะขำออกไหมนะ
comment43-5:เพื่อ?
comment43-6:จะกลับไปขายของเงียบๆ หรือหาข้อมูลมาประจานดีหล่ะ
comment44:เยี่ยมมากเลยค่ะ ดูแลตัวเอง และไม่ประมาท เราเอง เป็นคนนึงที่ Safety first ระวังแต่ไม่ระแวง บางสถานการณ์ เราพกมากกว่ามีดอีกนะคะ  ตนเป็นที่พึ่งแห่งตน ยามคับขัน ไม่มีใครช่วยเราได้หรอกค่ะ เราคิดเสมอ 
" เป็นจำเลยที่มีลมหายใจ ดีกว่าเป็นโจทก์ที่นอนในโลง "
comment45:จริงหรือคะเนี่ย ขอบคุณที่เตือนค่ะ เราพึ่งไปแถวๆอนุฯมาวันที่2 ไปคนเดียวเหมือนกันแต่โชคดีที่ช่วงนั้นคนเยอะมากๆเลยไม่มีอะไร
comment46:เหมือนกันเลย อยู่แถวอนุ
เราก็พกคัตเตอร์ติดตัว เวลาเดินคนเดียวจะไม่จับมือถือเด็ดขาด 
กำคัตเตอร์ให้มั่น ซ่อนไว้ระหว่างหลังกับเป้ 
กันไว้ก่อน ถ้าเกิดอะไร อย่างน้อยมันก็ต้องเจ็บ 😂
comment47:บ้านเราอยู่ตรงอนุสาวรีย์ค่ะ ตรงนั้นคนเดินน้อยจริงๆ เคยโดนโรคจิตตรงแถวนั้นเหมือนกันแต่เรื่องมันผ่านมาเป็นปีแล้ว 55555 ยังไงก็ระวังๆตัวนะคะ ตรงนั้นชอบมีพวกขอเงินด้วย แบบประมาณว่าไม่มีเงินกลับบ้าน เจอบ่อยมาก
comment48:ขอแชร์ประสบการณ์บ้างนะคะ เคยเจอประมาณนี้มาเหมือนกันค่ะ แต่ตัวเราเองไม่มีอาวุธอะไร
เหตุการณ์เกิดบนรถประจำทาง ตัวเราเองเป็นคนชอบสังเกตุอยู่แล้ว ขึ้นรถไปไหนมาไหนคนเดียว
จะชอบมองคนรอบข้างไปเรื่อยเปื่อย โดยสัญชาตญาณแล้วเราจะรู้ว่าใครกำลังจ้องเราอยู่
เหตุการณ์นี้ก็เช่นกัน เรารู้สึกว่ามีผู้ชายคนนึงจ้องเราอยู่ จากที่เขาอยู่ท้ายๆ รถ ก็รู้สึกจะค่อยๆ เดินมาใกล้เราซึ่งอยู่ส่วนด้านหน้าของรถ
เราก็เอาล่ะสิ ไงต่อดี .. มาถึงป้ายที่ลองพอดี เราก็เดินลงรถแล้วพอได้จังหวะก็หันกลับไปมองชายคนนั้นอีก ปรากฎว่า
เขาก็ลงรถมาเหมือนกัน และยังคงจ้องเราอยู่ เดินหันไปหันมายังไม่ไหน
เราก็ไม่เดินไปไหน ยังยืนจ้องเขาอยู่ เรามองรอบๆ เห็นกลุ่มผู้ชายวัยทำงานชายหญิง 3 คนยืนอยู่ เราเลยรีบเดินปรี่เข้าไปแล้วพูดว่า
ขอโทษนะคะ เรารู้สึกว่าผู้ชายคนนั้นเขากำลังตามเรามา เรารู้สึกไม่ปลอดภัย พลางชี้ไปที่ผู้ชายคนนั้น
พอเขาเห็นว่าเราชี้ก็ทำเป็นเมินหน้าแล้วเดินหายไปอย่างรวดเร็ว 
เราขอบคุณกลุ่มคนเหล่านั้น แล้วรีบหยิบโทรศัพท์บอกสามีอย่างรวดเร็ว

วิธีนี้พอช่วยถ่วงเวลาได้บ้าง อย่าเก็บไว้คนเดียว คือเขาอาจจะไม่ได้มีเจตนาอะไร แต่ถ้าเรารู้สึกไม่ปลอดภัยก็ไม่ใช่เรื่องผิดอะไรเช่นกันค่ะ
คนพวกนี้อย่างที่ จขกท กล่าวไว้ว่าจะจ้องเหยื่อที่มาคนเดียว หากเรามีพวก หมายถึงมีมากกว่าหนึ่ง นั่นก็หมายความว่า
เราก็มีโอกาสรอดพ้นจากการเป็นเหยื่อได้เหมือนกัน
comment49:กฎหมายห้ามพกปืน พกมีดก็ถูกแล้วไม่ถึงกับตาย รู้จกป้องกันตัวก็ดีแล้วครับ เห็นด้วย
comment50:พวกที่ว่าจขกท..ประสาท.บ้า.วิตกจริต..
เาคงยังไม่เคยกับตัวหรือแม้กระทั่งคงไม่เคยอ่านข่าว.ดูทีวี..ว่าสังคมเดี๋ยวนี้มันน่ากลัวแค่ไหนยิ่งเราเป็นผญ..ไปไหนมาไหนคนเดียว..อันตรายมาก..
comment51:พอจะเข้าใจความรู้สึกนั้นเลยค่ะ เคยเจอคล้ายๆแบบนี้เหมือนกันค่ะ เหมือนถูกคุกคาม ไม่ปลอดภัย ขอบคุณมากนะคะที่มาแชร์ประสบการณ์ สงสัยต้องไปลงเรียนวิชาป้องกันตัวบ้างแล้ว ยิ่งชอบไปไหนมาไหนคนเดียวอยู่ด้วย
comment52:เราว่าเตรียมพร้อมไม่เสียหายนะ คนเรารู้หน้าไม่รู้ใจอ่ะ ไม่รู้สิ เราเป็นผู้หญิงเวลากลับดึก ๆ ในกทม.นี่เราค่อนข้างระแวงเลยนะ อย่าไปคิดว่ามันไม่เกิดกับเรา ป้องกันไว้ก่อนดีกว่า 

ปล.เราจำเคสนึง นานมาแล้ว ของน้องนักศึกษาที่เดินข้ามสะพานลอย แล้วมีขอทานนอนอยู่ตรงบันได น้องเขาก็พยายามเดินเลี่ยง ๆ ขอทานคนนั้นหาว่าน้องเดินข้ามหัว ตามมาฉุดไม้ฉุดมือ น้องร้องให้คนช่วยตั้งนาน ไม่มีใครช่วยนะคะ อย่านึกว่าเราจะมีพลเมืองดีมาช่วย สุดท้ายน้องนึกได้ว่าพกคัตเตอร์ในกระเป๋า หยิบมาถือ นั่นแหละถึงได้เลิกแล้วกันไปได้ 

ต้องช่วยเหลือตัวเองก่อนค่ะ ไม่ประมาทไว้เป็นดี
comment53:แทบจะพกมีดบ้าง
comment54:เราเคยเจอหน้า major รัชโยธิน ชายวัยกลางึคนแต่งตัวคล้ายขอทานเดินข้ามถนนมาสบตาเราโดยบบังเอิญ เค้าพยักหน้านิดนึงเป็นการส่งสัญญาณแล้วเดินตรงเข้ามาหาเรา ตรงข้ามเขม็งมาที่เรา เราวัดใจอยู่ 2 วิ เดินหนีไปรวมกะคนอีกกลุ่มนึงแล้วหันหลังกลับมามองใหม่ ชายคนนั้นเบี่ยงวิถีไปทางอื่น เก้อๆไป แล้วเดินประกบหลังเหยื่อรายใหม่แทน เห็นคาตาเลย

อีกเรื่องเจอผู้ชายหื่นๆแต่งตัวไม่ดี ออกแนวชุดอยู่บ้านเก่าๆ มาชวนเราขึ้นห้องที่ป้ายรถเมล์แถวบางซ่อนทั้งๆที่เราใส่ชุดกีฬา เสื้อโคร่งๆ กางเกงบอลไม่ได้รัดรูปแต่งหน้าอะไรเลย ทั้งชวนกินไส้กรอกในถุงที่มันซื้อมา ทั้งพยายามทรงตัวนั่งข้างๆเราตรงขอบเก้าอี้ ตรงนั้นเปลี่ยวไม่ค่อยมีคนเดินผ่าน ร้องไปก็ไม่มีใครได้ยิน
รอดมาได้เพราะเราเดินหนีไม่คุยด้วย ให้มันพล่ามๆไปคนเดียว มั่นใจว่ามันสติดีค่ะไม่ได้บ้า แต่สันดานชั่ว

พวกชอบด่าผู้หญิงไม่ต้องโชว์โง่ comment นะคะ 
เราแต่งตัวดี มีงานดีๆทำไม่ได้ขายค่ะ
เราเคยมาตั้งกระทู้แต่โดนลบเพราะลงรูปไอชายนรกหื่นๆนั่น ยังมีพวกนิสัยไม่ดีหาว่าเราแต่งตัวอ่อยเอง เฮ้อ!นิสัย
เราบังเอิญเจอไอหื่นมันทีนึงตรง Tops อนุสาวรีย์เราจำหน้ามันได้ ระวังตัวกันด้วย

เช้าๆอาม่าเดินไปตลาดแถวๆบ้านก็โดนจี้นะ โจรเยอะมากสองสามร้อยมันก็เอา ตำรวจก็จับไม่ได้ 
คนชั่วๆมันเยอะ อันตรายรอบตัว ต้องป้องกันตัวเอง
comment54-1:มีคนว่าผู้หญิงแบบนี้ด้วยเหรอคะ อ่อยเนี่ยะนะ ใครมาว่าเรามีโดนต่อยตาแตกแน่เลย
เราใส่เสื้อคอเต่า แจ็กเก็ต กางเกงยีนส์ ดำสนิทมาทั้งชุดเลย ถ้าแบบนี้อ่อย ไม่รู้จะว่าไง
comment55:ของแบบนี้ไม่เคยเจอกับตัวไม่รู้หรอกค่ะว่าน่ากลัวแค่ไหน เราเคยโดนคนเมาตัวเหม็นเหล้าแบบ จะเดินเข้ามาหา เราเลยแบบเดินออกจากตรงนั้น หนีมัน ละมันเดินตามแบบ ถามว่า "จะรีบไปไหน จะไปไหน" หลังจากนั้นเราวิ่งแบบไม่คิดชีวิต วิ่งสุดแรงเลย น่ากลัวมาก T^T ไม่ขอเจองี้อีกแล้ว ขอครั้งเดียวพอ
comment56:ดิฉันพกหน้าไว้เป็นอาวุธค่ะ สายหลอน ขอบคุณสำหรับกระทู้เตือนภัยค่ะ ต้องบอกพี่สาวให้ระวัง
comment57:อ่านกระทู้นี้แล้วเรานึกถึงเหตุการณ์หนึ่งเกิดขึ้นในห้างโลตัสแห่งหนึ่งค่ะ ในกทม. นี่แหละค่ะ หลายปีมาแล้ว ตอนนั้นเป็นช่วงเวลาประมาณช่วงเที่ยงๆค่ะ วันธรรมดา คนก็ไม่ค่อยมี เราก็เข็นรถดูของเลือกอะไรไปเรื่อยๆไม่รีบไม่ร้อน ประมาณเดินห้างฆ่าเวลาไปเรื่อยๆ เราเป็นคนที่ไปไหนมาไหนคนเดียวจะค่อนข้างระวังตัวค่ะ แล้วก็ชอบสังเกตคนรอบข้างด้วย 

เราเดินไปเราเห็นผู้ชายคนหนึ่ง หน้าตาก็วัยกลางคนค่ะ หน้าตาไม่หน้าไว้ใจ ด้อมๆมองๆ ตามชั้นสินค้า เหมือนแอบมองใครอยู่ ตอนแรกเราไม่ได้สนใจค่ะ ทีนี้ผู้ชายคนนี้เดินไปเรื่อยๆค่ะ แล้วก็หยุดแอบมอง สายตาเราเหลือบไปเห็นผู้หญิงคนหนึ่งเธอก็มาคนเดียวค่ะ เลือกซื้อของอยู่ เราสังเกตอยู่นานมาก เกือบครึ่งชั่วโมง ผู้ชายคนนั้นก็ยังจดๆจ้องๆ แอบมอง ซุ่มตรงนู้น ตรงนี้ ตามผู้หญิงคนนั้นไปเรื่อยๆ 

เราตัดสินใจเดินไปบอกผู้หญิงคนนั้นเลยค่ะว่า มีคนแอบมองคุณอยู่นานแล้ว คุณรู้จักผู้ชายคนนั้นไม๊ ผู้หญิงคนนั้นก็มองตามไปค่ะ เธอว่าไม่รู้จัก และดูตกใจมากๆ เธอบอกขอบคุณเรา แล้วรีบเข็นรถไปค่ะ เราก็เข็นรถกำลังจะไปจ่ายเงิน ผู้ชายคนนั้นโผล่มาถึงตัวเราค่ะ แล้วถามเราว่ารู้จักผู้หญิงคนนั้นหรอ เราบอกไม่รู้จักค่ะ แล้วออกมาเลย ของไม่ได้ซื้อ นั่ง taxi กลับเลย

อยากบอกว่านี่ขนาดกลางวัน กลางห้างนะคะ ยังเจอพวกโรคจิต คิดดูว่าถ้าผู้ชายคนนั้น ตามผู้หญิงไปที่จอดรถ หรืออะไรก็ตามแต่ เรื่องร้ายๆ มันอาจจะเกิดขึ้นก็ได้ค่ะ ไปไหนมาไหนก็ระมัดระวัง หมั่นสังเกตสถานการณ์รอบๆข้างด้วยค่ะ
comment57-1:อันนี้เราว่าเหมือนพวกนักสืบมากกว่าค่ะ  ถ้าเป็นโจรจริงไม่น่ามาถามคุณว่ารู้จักผู้หญิงคนนั้นรึเปล่า  น่าจะรีบๆเดินหนีไปเพราะแผนแตก
comment57-2:ถ้าดูจากพฤติกรรมแล้ว เราคิดว่าไม่น่าใช่นักสืบค่ะ มันออกแนวโรคจิตค่ะ คือดูท่าทางนี่รู้เลยไม่ปกติ เราว่าถ้าเป็นนักสืบยิ่งไม่มาถามเราใหญ่เลย คือสไตล์นักสืบนี่การแอบมองมันคงเนียนกว่านั้น ไม่น่าจะออกอาการให้คนอื่นจับได้ค่ะ
comment58:จขกท. รู้จักสังเกตและดูแลตัวเองเป็นเรื่องที่ดีมากครับ
เป็นลูกผู้หญิงเรียนศิลปะการต่อสู้ไว้บ้างเนี่ย สนับสนุนมากๆ

แต่ฝากถึงคนอื่นที่อ่าน ถ้าไม่เคยมีการเรียนการฝึกมา
ถีงเวลาได้ใช้จริงต้องระวังมากๆนะ อันตราย
เดี๋ยวอาวุธมันจะกลายเป็นพิษเข้าตัวเราเอง
ถ้าคนที่เคยฝึกจะไม่น่าห่วง เพราะเรื่องสำคัญคือคุมสติตัวเองได้ดีกว่า

อยู่ยากเนอะ เฮ้อ..
ส่วนตัวเคยคิดอยากซื้อพวกที่ช็อตไฟฟ้า สเปรย์พริกไทยอะไร
ให้พี่สาวน้องสาว หรือแฟนพกติดตัวไว้
แต่ได้ข่าวว่าผิดกฎหมายบ้านเรา ข้อหาค่อนข้างแรงด้วยมั๊ง เซ็งจิต..
comment59:จขกท.เป็นคนช่างสังเกตมากๆค่ะ
คือบางคนส่วนมากนี่เดินก้มหน้ากดแต่มือถือเป็นห่วงแทนเลยค่ะ สังคมสมัยนี้ไว้ใจไม่ได้ ระวังตัวไว้ถูกต้องที่สุดแล้วล่ะค่ะ ไม่เข้าใจบางคห. ที่ว่าจขกท.จริงๆ 😓
comment60:ถ้าเราเป็นคุณพ่อคุณแม่ของ จขกท. เราจะอุ่นใจมากค่ะ ที่ลูกรู้จักป้องกันเเละดูแลตัวเองได้..หายห่วง

จริงๆเราก็พกนะ 5555 พกตั้งเเต่สมัยเรียนเพราะอยู่คนเดียว ต้องระวังตัว ไปไหนมาไหนต้องมีสติ สังเกตุสิ่งรอบข้างเสมอๆ อย่าเดินเบลอๆหรือใจลอย

 เคยเจอคุณตำรวจตรวจกระเป๋าครั้งหนึ่ง เเล้วเจอของเรา แกเเนะนำว่า เวลาไปที่ที่คิดว่าอันตรายเอามาใส่กระเป๋ากางเกงไว้จะดีกว่า จะได้หยิบง่ายๆ แต่ถ้าไม่ไหวให้วิ่งก่อน  จวนตัวค่อยใช้  
เเล้วแกก็ปล่อยไม่ได้จับหรือปรับอะไรค่ะ
comment60-1:คุณพ่อนี่ไม่แน่ใจนักนะคะ แต่คุณแม่ไม่เคยต้องห่วงเวลาเรากลับบ้านดึกๆ หรือแบกเป้ไปเที่ยวไหนคนเดียวแน่นอน
เพราะแม่เคยเห็นกับตาว่าเราป้องกันตัวเองจากผู้ชายได้ 

ส่วนตัวเราก็เคยโดนตำรวจเรียกค่ะ แต่เราไม่ได้แต่งกายผิดปกติ สุภาพ และอธิบายว่าที่พกมาไว้ใช้งานอะไร
สุดท้ายคุยกันถูกคอ มีดสวย ขอดูมันทุกเล่มเลยค่ะ
comment61:ผู้หญิงตัวคนเดียวพกของป้องกันตัวนี่ผิดกฏหมายสินะคะ? 

เคยโดนไถเงินใต้ BTS อโศกค่ะ ตอนสัก 3 -4 ทุ่ม เล็งผู้หญิงคนเดียวเหมือนกัน เป็นผู้ชายมากันสองคน 
บอกว่า ขอเงินหน่อย ร้อยเดียว แล้วเดินประชิดมาทั้งคู่ 
ในใจนี่คิดว่าถ้าหยิบกระเป๋าออกมามันคงเอาไปทั้งกระเป๋า เลยบอกว่าให้เดินไปที่สว่างหน่อยแล้วจะให้ ...แล้วก็ให้ไปร้อยนึงค่ะ ดีที่ไม่มีตามมาต่อ 

จนวันนี้กลับดึกๆ ก็ยังพกมีดพับสวิสอยู่เลยค่ะ ระแวงมากๆ
comment62:เห็นด้วยที่เราต้องระวังตัวเองนะคะ คนอื่นไม่เจอเหมือนเราใครจะรู้ เคยมีเหตุการณ์แบบโดนไม่ทันตั้งตัว ตกใจ สู้ไม่ได้
ถ้าตอนนี้รู้วิธีป้องกันตัวบ้างก็คงดี
จขกท.รับสอนมั้ยคะ 😐
comment62-1:เราไม่ได้สอนจริงจังค่ะ ออกแนวว่างๆ มีที่สอนฟรีๆ ก็นัดแนะจับกลุ่มพูดคุยแลกเปลี่ยนเทคนิคกันได้
comment63:เป็นผู้หญิงนี้ลำบากเนอะ....
พกมีดไว้ป้องกัน = เว่อร์ 
ไม่พกมีดแล้วโดนฉุด = ไม่ระวังตัวเอง
ไม่แน่ใจว่าคุณผู้ชายบางคนต้องการอะไรจากผู้หญิงตาดำคะ??
comment63-1:ต้องการให้เราร้องขอความช่วยเหลือ จนตกเป็นเหยื่อ ในขณะที่ผู้ชายกรี๊ดแตกและวิ่งเร็วกว่าเรา
comment64:เราก็ชอบไปกทม คนเดียวค่ะ กลัวอันตรายเหมือนกัน อยากฝึกวิชาต่อสู้เหมือน จขกท จังเลยค่ะ  รบกวนช่วยบอกรายละเอียดทีได้ไหมคะ ขอบคุณมากเลยค่ะ
comment64-1:เราฝึกทั้งมวยไทย คาราเต้ และยูยิตสูค่ะ ตัวคุณเองสนใจอะไรเป็นพิเศษรึเปล่าคะ
comment65:ขอตำหนิ จขทก ในฐานะคนเล่นอาวุธเหมือนกันครับ ไม่ใช่คนอื่นไกล
การระมัดระวังเป็นสิ่งที่ดี
จากการตัดสินใจ ดูเหมือนขี้กลัวเกินไปหน่อย ตัดสินใจชักอาวุธเร็วเกินไปซึ่งอันตรายมาก อาวุธไม่ใช่สิ่งที่เติมเต็มความกลัวหรือความอ่อนแอนะครับ ตรงกันข้าม คนจิตใจไม่มั่นคงไม่ควรพกอาวุธ เพราะจะฆ่าคนเอาเสียง่ายๆ
ไม่ใช่แค่คุณยอมคุณยอมขึ้นศาล แต่คุณอาจใช้วัยสาวที่เหลือของคุณอยู่หลังลูกกรง
ดูจากเคสพวกวัยรุ่น จิดใจยังไม่มั่นคงแล้วพกอาวุธ นอนคุกยาวไปแล้วนะ อ้างว่าฝ่ายนู้นมั้นทำงู้นงี้ สุดท้ายก็คุกอยู่ดี

ผมก็มีปืนครับ เหตุเดียวที่จะยิงปืนคือคู่กรณีใช้ปืนยิงมาก่อนเท่านั้น ถ้ามันมาต่อยผม ผมก็ต่อยกลับมือเปล่า ต่อยสู้ไม่ได้ก็ถอยก่อน ไม่ใช่ชักปืนชักมีด ไม่งั้นอีกฝ่ายจะเป็นเหยื่อที่ถูกเรากระทำทันที


ผม
comment65-1:ยังไม่ได้ชักค่ะ ถ้าอ่านดูก็จะเห็นว่าแค่แตะรอ และจ้องหน้าเท่านั้น
แล้วดิฉันก็เป็นผู้หญิง ประเมินคู่ต่อสู้ดิฉันเป็นผู้ชาย ดิฉันจึงแตะอาวุธ และดิฉันไม่ได้บ้าชักออกมาถือค่ะ ดิฉันพกอาวุธมาหลายปี มีทั้งดิ้วและไฟฉายไว้ใช้ตามสถานการณ์ อย่าประเมินดิฉันทั้งที่ไม่รู้จักกันเลยค่ะ
comment66:เราก็พกนะคะ
เป็นมีดพับเล็กๆ ใส่กระเป๋าไว้
ไม่ได้ตั้งใจไปต่อสู้กับใครหรอกค่ะ
แค่เอาติดไว้เฉยๆ เผื่อจำเป็น
comment66-1:เราก็เอาไว้ตัดถุงขนมนะจริงๆ แล้ว เราสายกิน ^ ^
comment66-2:เราก็พกมีดในกระเป๋าค่ะ.. เป็นมีดสวิส.. คือเป็นตนชอบมีดสวิส สะสม มีหลายแบบมาก..

คิดว่าที่พกไม่น่าจะช่วยป้องกันเราได้ กว่าจะล้วงเจอจากก้นกระเป๋า แงะใบมีดออกมา โจรคงกลับถึงบ้านพอดี  หะหะ
comment67:โหดนะ จขกท น่ะ
comment68:เมื่อก่อนก็พกเหมือนกันค่ะ แต่เป็นแบบใช้งานได้หลายอย่างในอันเดียว ถ้าจะเอามาป้องกันตัวคงยากอยู่เพราะกว่าจะหาเจอว่าอันไหนคือใบมีดคงโดนปล้นไปก่อน =w=

ที่อนุสาวรีย์เคยเจอเรื่องแบบนี้เหมือนกัน กลางวันแสกๆ คนเดินเยอะแยะ (แต่เราอาจจะคิดไปเองก็ได้)
เรากำลังจะกลับบ้านหลังจากเพิ่งไปสัมภาษณ์งานครั้งแรกมา วันนั้นใส่รองเท้าคัทชูส้นสูง(แบบที่ใส่ในงานรับปริญญา)ซึ่งปกติไม่ใส่แบบนี้ แน่นอนค่ะ รองเท้ากัด ตอนลงจากบีทีเอสที่อนุฯนี่เดินกะเพลกๆเลยค่ะ
เราก็ค่อยๆเดินสกายวอล์คจากบีทีเอสจะไปลงที่หน้าโรบินสัน ออกมาจากสถานีบีทีเอสได้แปปเดียว เราเห็นผู้ชายคนนึงเดินอยู่หน้าเราถัดไปอีกสองคน ที่เห็นและจำได้เพราะรูปลักษณ์ภายนอกเขาดูไม่น่าไว้ใจสุดๆ แต่เราก็ไม่คิดอะไรมาก พยายามบอกตัวเองว่าอย่ามองคนที่ภายนอก เขาอาจไม่ใช่คนไม่ดีก็ได้ เราก็เลยพยายามไม่สนใจ ประกอบกับเจ็บเท้ามากเลยแวะหยุดพักตรงราวสกายวอล์คเป็นพักๆ ระหว่างหยุดพัก เราเห็นผู้ชายคนนั้นเดินสวนกลับมาและเดินผ่านเราไป เราก็ไม่ได้สนใจอะไรและเริ่มเดินต่อ พอเดินมาถึงตรงที่เป็นหลังคาโดม(เราจำไม่ได้ว่าเรียกว่าอะไร) เราบังเอิญหันกลับไปมองด้านหลัง เห็นผู้ชายคนนั้นเดินตามหลังถัดจากเราไปสองคน เราเริ่มใจไม่ดีแล้ว คือจะมีสักกี่คนที่จะมาเดินย้อนไปย้อนมาอยู่บนสกายวอล์คแบบนี้ และยิ่งมาอยู่ใกล้ๆคนที่ขาเจ็บและไม่น่าจะป้องกันตัวเองได้แบบเราอีก คือถ้าผู้ชายคนนั้นคิดจะวิ่งราวกระเป๋าเรา เราก็คงไม่มีปัญญาวิ่งตามแน่ๆ เราดึงกระเป๋าตัวเองมากอดไว้และเลือกหยุดพักตรงราวที่มีเจ้าหน้าที่สองคนยืนอยู่(น่าจะเกือบๆถึงโรบินสันแล้ว) ผู้ชายคนนั้นก็หยุดพักอยู่ห่างเราออกไปหน่อย เราอยากแจ้งเจ้าหน้าที่ใจจะขาด แต่เราก็ไม่แน่ใจว่าผู้ชายคนนั้นคิดไม่ดีจริงมั้ย กลัวจะวิตกไปเอง
สุดท้ายเราเลยรอจังหวะที่ผู้ชายคนนั้นหันไปมองทางอื่น ถอดรองเท้าและรีบเดินลงหน้าโรบินสัน เราลองหันไปมอง เห็นผู้ชายคนนั้นเลี้ยวมาจะลงหน้าโรบินสันเหมือนกัน เราเลยรีบวิ่งไปซื้อบัตรรถตู้และไปนั่งรอบนรถเลย(โชคดีมากที่รถมาพอดี)

เราก็ไม่รู้หรอกนะว่าผู้ชายคนนั้นมีเจตนาไม่ดีจริงหรือไม่ แต่พฤติกรรมของเขาทำให้เรารู้สึกถูกคุกคาม และต้องหาทางเอาตัวรอด เรื่องนี้ไม่เคยเล่าให้ใครฟัง กลัวโดนหาว่าวิตกจริตไปเอง แต่เราที่อยู่ในสถานการณ์นั้นขอบอกตามตรงว่าโคตรเครียดเลย
comment68-1:ดีนะคะที่ปลอดภัย ขอบคุณที่มาเล่าให้ฟังค่ะ สังคมเมืองไม่มีใครสนใจใคร ไม่มีใครยื่นมือเข้ามาช่วยใครทั้งนั้น การระวังคือการช่วยชีวิตตัวเองที่ดีที่สุดค่ะ
comment69:จขกท.ระวังตัวดีมากค่ะ 
ผู้หญิงคนเดียวไปไหนมีอันตรายได้ตลอด ใครจะว่าระแวงช่างเค้าเหอะ
comment70:มีดอยู่ยังไงเหรอ ดีน่ะที่ปลอดภัย
comment70-1:เหน็บอยู่กับเข็มขัดกางเกงค่ะ มีเสื้อปิดอยู่ด้านนอก
comment71:ผมกลัวจริงๆว่า ผู้หญิงปกติที่เดินทางคน้ดียวมาอ่านกระทู้นี้แล้ว จะหันมาพกอาวุธป้องกันตัวกันมากขึ้น

เลยขอเตือนและแนะนำว่า
1.ถ้าคุณจะพกอะไร ที่มันอันตราย
คุณต้องมีความชำนาญใช้มันให้เป็นและให้คล่องก่อนนะครับ 
ไม่เช่นนั้นสิ่งนั้นนั่นแหละจะมาทำร้ายตัวคุณเอง

อย่าง จขกท นั้นวิธีจับวิธียืน มุมที่จะไม่โดนแย่ง จขกท ผ่านการฝึกมาหมดแล้ว 
เขาจึงสามารถพกพาและมั่นใจได้ว่า จะใช้ได้อย่างปลอดภัยครับ  
ไม่ใช่จะพก แต่เวลาใช้แล้วดันยืนถือมีด2มือ ทิ้งน้ำหนักขาเท่ากัน แล้วยื่นแขนขู่โจรไปตรงๆ 
แววตาประหม่า ขาสั่น เจอโจรที่เป็นๆหน่อยก็เสร็จครับ

2.สิ่งที่สำคัญอีกอย่างคือ อารมณ์และสติของคุณครับ
อาวุธที่มันใกล้มือ ใช้ง่าย ถ้าในจังหวะที่ควบคุมอามณ์และสติไม่ได้ มันก็อันตรายเป็นทวีคูณครับ
ข่าวที่ยิงกันตายเพราะ อารมณ์ชั่ววูบมีให้เห็นแทบทุกวัน


สรุป  อย่าพกเลยนะครับ ถ้าคุณควบคุมมันไม่ได้ พกแค่สติหรือเพื่อนไปก็พอครับ
comment71-1:เห็นด้วยค่ะ เราบอกทุกคนที่หลังไมค์และอินบล็อคมาที่เฟสเราทุกคน
หากต้องการพกอาวุธให้เริ่มจากฝึกต่อสู้มือเปล่าก่อนค่ะ
เพราะทักษะพื้นฐานคือสิ่งสำคัญที่สุด ต่อมาคือสติที่จะอยู่กับคุณ
อาวุธที่พก หากใช้ไม่เป็นนับเป็นดาบสองคมสำหรับเรา
comment72:อ่านความคิดเห็นที่ 71 แล้วเลยขออนุญาตเม้นท์รบกวนผู้อ่านอีกสักความคิดเห็นนะคะ
จากที่หลายท่านหลังไมค์ และอินบล็อคมาหาเราเรื่องอาวุธ ขอดู ถามหาที่ซื้อต่างๆ
อย่างที่เราบอกทุกท่านค่ะ
1.หากอยากพกอาวุธป้องกันตัว คุณต้องมีทักษะการต่อสู้มือเปล่าก่อน
2.หากระหว่างถูกคุกคาม แล้วคนร้ายประสงค์ทรัพย์สิน และหากมีทรัพย์ไม่มาก
ให้ชูทรัพย์สินให้คนร้ายเห็น และโยนไปทิศตรงข้ามแล้วออกวิ่งทันที เชื่อเถอะค่ะ
ค่าทำแผลแพงกว่านั้นเยอะ อย่าสู้ผิดวิธีแล้วตายเปล่า การเอาตัวรอดไม่มีคำว่าศักดิ์ศรีค่ะ
3.แล้วถ้าบังเอิญวันนั้นถูกหวย รวยทอง พกทรัพย์มูลค่านับแสน หรือสิ่งสำคัญที่เสียให้ไม่ได้ค่อยสู้
4.สู้ไม่ใช่การปะทะลูกเดียว คุณต้องประเมินคู่ต่อสู้ให้เป็น หากอีกฝ่ายเหนือกว่า เช่นกรณีของเรา
ชายต่อหญิง เราเลือกใช้อาวุธที่มั่นใจเพื่อความเป็นต่อ เพราะดิฉันไม่แน่ใจว่าแรงของตัวเองจะสามารถ
คอนโทรลการเคลื่อนไหวของคนร้ายได้หรือไม่ เพราะฉะนั้นหากถูกจู่โจม ดิฉันเลือกที่จะทำให้อีกฝ่ายเจ็บ
จนไม่กว่าเข้าใกล้ดิฉันอีก หรือถ้าบ้าเลือดกล้า ดิฉันก็เป็นต่อแล้ว
5.หากจำเป็นต้องสู้ในขณะที่เราเสียเปรียบ สิ่งที่ควรทำคือ การแกล้งแหย แกล้งยอมให้ตายใจ แล้วค่อยขย้ำทีเผลอค่ะ

สำหรับคนที่บอกว่าสู้ทำไม มีก็ให้ๆ มันไปจะได้รอด...ค่ะ แต่อย่าลืมไม่ได้มีแต่คนร้ายที่หวังทรัพย์สินเท่านั้นค่ะ
comment72-1:ขอเสริมครับ ถ้าไม่คิดว่าเสียทรัพย์สินนี้ไปแล้วชีวิตจะหมดสิ้น แนะนำว่าอย่าสู้เลยจะดีที่สุดครับ

ขนาดคนฝึกการต่อสู้มาหลายปี พกมีดแบบ one-hand open ประเมินผิด คนร้ายดันมีอีพร้าเหน็บหลังมา
แต่ไม่เห็นและคิดว่าคนร้ายน่าจะไม่มีอาวุธ หรืออาวุธใกล้เคียงกัน โดนฟันซะเลือดอาบ ยังดีไม่สาหัส
แต่คนร้ายก็ได้กระเป๋าเงินไปด้วย (เรื่องนี้เกิดมาเกิน 10 ปี)

สิ่งสำคัญเลยคือหูตาว่องไวครับ อย่าเล่นมือถือ หรือเหม่อลอย คอยสังเกตุรอบข้างเอาไว้ ยิ่งถ้าเดินคนเดียว
เปลี่ยวๆ ยิ่งต้องระวังเป็นพิเศษครับ

ส่วนเรื่องสู้ เพราะอาจโดนข่มขืน กรณีแบบนี้ถ้าคิดจะต่อสู้ต้องประเมินมากกว่าปกติครับ เพราะส่วนใหญ่
เหยื่อต่อสู้ มักจะเสียชีวิตด้วย ยิ่งถ้าพกอาวุธมาเองแล้วสู้ไม่ได้ ก็ยิ่งอันตรายครับเพราะหาอาวุธให้คนร้ายโดยตรง
comment72-2:จริงค่ะ เคยมีเคสที่เราแชร์ให้น้องๆ ที่มาฝึกด้วยฟัง เรื่องผู้หญิงนั่งรถตู้ไปแล้วถูกพาออกนอกเส้นทางหมายจะข่มขืน
ผู้หญิงสู้ค่ะ พยายามจะจิ้มตา แต่เพราะไม่เคยฝึกฝนมาทำให้จิ้มพลาด นอกจากคนร้ายจะไม่เจ็บหนักจนหนีได้
กลับเกิดบันดาลโทสะเพราะความเจ็บ คว้าแป็บในรถมาฟาดจนผู้หญิงปางตาย การจะสู้คือต้องฝึกฝนซ้ำๆ จนมั่นใจ
ซ้ำลงไปจนร่างกายจดจำการเคลื่อนไหว และแม่นยำไปเอง  แต่ก็มักจะบอกเด็กๆ เสมอว่าให้ประเมินให้ดี สู้ไม่ได้ให้หนีลูกเดียว
เราหนีเพื่อรอด สู้ก็เพื่อรอด แต่เราไม่สู้เพื่อตาย
comment72-3:ตอบ คห.72-2 ครับ

จริงๆเรื่องการทำร้ายข่มขืนนี่ ถ้าเกิดเหตุขึ้นมาสิ่งที่อยากให้ประเมินจริงๆคือไม่ใช่การสู้ตอบโต้ครับ แต่ให้ประเมินทางรอด
และทางหนีก่อนเลยดีที่สุด ถ้าต้องต่อสู้ควรเป็นออฟชั่นที่มองแล้วว่าหมดทางเลือกจริงๆ การตอบโต้ด้วยการใช้กำลัง
ควรใช้เมื่อมองเห็นแล้วว่า เราทำให้คนร้ายหยุดนิ่งได้จริงๆเท่านั้น

เหตุเพราะ ส่วนใหญ่แล้วคนร้ายที่ต้องการข่มขืนมักจะอาศัยทีเผลอ โอกาสในการตอบโต้หรือหนีของเรามักจะน้อย
เพราะไม่ทันได้ระวังตัว และคนร้ายมักจะเข้าถึงตัวและลงมือทำร้ายก่อนเสมอ ทำให้เราเสียเปรียบมากขึ้น สถานการณ์จริง
มันไม่เหมือนการฝึก ทั้งชุดที่เราใส่ ทั้งความตกใจ การทำให้เหมือนตามที่ฝึกมาค่อนข้างทำได้ลำบาก

สิ่งสำคัญที่มักทำได้ยากสุด และไม่ค่อยมีใครนึกถึง คือเมื่อหนีไม่พ้นแล้วเราควรจะต้องทำอย่างไรต่อไป
comment72-4:โอกาสมันสร้างกันได้ค่ะ ขอแค่มีสติ ไม่ใช่สติแตกดิ้นจนโดนคนร้ายทำร้ายจนหมดแรงหนี
สู้ไม่ได้อย่างที่บอก ต้องแกล้งแหย แกล้งยอม เพื่อรอโอกาสค่ะ เกิดเป็นผู้หญิงอาวุธดีที่ติดกับตัวคือมารยาค่ะ
comment73:ใครบอกไม่อันตรายคนเยอะ อนุสาวรีย์นี้แหละอันตรายเลย เคยดูรายการที่ผู้ชายคนนึงเดินกดโทรศัพท์ แล้วโจรขโมยมือถือลงจากมอไซเดินเอามีดมาฟันแขนเลย อนุสาวรีย์นี้แหละที่เปลี่ยวๆน่ากลัว
comment74:แถวทางเดินจากวรรณสรณ์มาเซ็นจูรี่ดึกๆก็น่ากลัวค่ะ
ไม่ควรเดินคนเดียว
ตรงนั้นมีคนรู้จักเคยโดยจี้ ฉกกระเป๋าด้วยค่ะ
คนโดนจี้เยอะมากๆ ที่สำคัญระวังโดนโปะยา แถวอนุขึ้นชื่อมากๆ พวกโปะ ป้ายยา
comment75:เจ้าของกระทู้ทำถูกแล้ว
พกมีดไว้ช่วยเหลือตัวเอง
ใครไม่เคยไม่รู้หรอกว่าโจรมันทำอะไรรวดเร็วมาก
และมันต้องรีบหนีไป
ถ้ามัวรอคนช่วยคงไม่ทันโจร
เราเคยถูกจี้ขนาดพยายามช่วยเหลือตัวเอง
ยังไม่ทันเลย
comment76:เรื่องแบบนี้ อย่ามองว่าเป็นเรื่องไร้สาระ หรือ ระแวงเกินไป นะครับ 
 ปลอดภัยไว้ก่อนดีกว่า  กันไว้ดีกว่าแก้ แย่เดี๋ยวแก้ไม่ทัน (คติประจำใจเลย)
comment77:เห็นด้วยกับ จขกท ใครไม่เจอเหตุการณือย่างนี้เองไม่รู้หรอก  จำข่าวไม่นานนี้ได้มั๊ยที่เด็กสาวให้คุณพ่ออกมารับปากซอยแถวๆประเวศอะไรนี่แหล่ะขนาดให้พ่อออกมารับนะยังไม่วายถูกทำร้ายเลย  จขกท.เค้าก็มีสติอยู่นะ  แหมพกมีดนะไม่ใช่มาแกว่งโชว์สุ่ม4สุ่ม5นะคะ  เค้าเอาไว้ใช้เวลาคับขัน  คืออีกอย่างมันก็ยังมีคนเดินอยู่ป่ะ  คือถ้ามันดึกกว่านี้เราว่า จขกท.คงเรียกให้ใครมารับหรือนั่งแท็กซี่กลับเองแล้วหล่ะ  ที่คิดว่า จขกท.ทำถูกเพราะตัวเองตอนสาวๆไปเที่ยวผับ  เลิกตี 4 ตี 5 แล้วเดินกลับบ้านเองไงเห็นว่ามันใกล้ๆไม่ได้คิดอะไรปรากฎว่ามีกลุ่มผช.วัยรุ่นเดินตามมาห่างๆเป็นแก๊งค์เลยค่ะ  อย่าคิดว่าเค้าจะมาขอบงขอเบอร์ ขอเลขอะไรนะคะ  มันเดินตามมาพักนึง จู่ๆมีมอร์ไซค์ขับมาประกบเราเรียกเราขึ้นรถเดี๋ยวนั้นเลย  อะไรดลใจเราไม่รู้เชื่อตามคำพูดคนขับมอร์ไซค์  คือบอกก่อนนะปกติคนแปลกหน้าเนี่ยชั้นหยิ่งจ้า  ไม่คุยจ้า  แต่คือเค้าส่งซิกให้เราอ่ะ  เค้าบอกอย่าพึ่งถามอะไร ให้เงียบๆไว้ถ้าไม่รู้จักผช.กลุ่มข้างหลังให้ขึ้นรถมาเลยเค้าจะเล่าให้ฟัง  เราตัดสินใจวินาทีนั้นโดดขึ้นมอร์ไซค์เลยจ้า  คนขับบอกเห็นมันเดินตามมาซักพักแล้วเค้าเป็นห่วงเลยขับตามมาดูเห็นไม่น่าไว้ใจ  จะบอกให้นะสมัย 14-15 ปีก่อนแถว แบร์ริ่ง สำโรงนี่ป่าทั้งนั้นค่ะ  มาคิดๆดูถ้าไม่เชื่อเค้า ไม่เชื่อสัณชาตญาณตัวเองคือตายนะคืนนั้น  สรุปว่าหลังจากนั้นเที่ยวน้อยลง  และค่อยๆเลิกเที่ยวในที่สุด  อะไรเสี่ยงไม่เอาเลย  กลางค่ำกลางคืนให้จ้างให้ไปไหนคนเดียว อิชั้นเซย์โนวววว  ค่ะ  เกิดอะไรขึ้นมาคนชั่วถ้าจับได้ก็รับกรรมกันไปแต่พ่อแม่ที่เลี้ยงเรามาแทบตายอ่ะความเสียใจ  ความสูญเสียใครจะมาทดแทน  ขอโทษที่ยาวไปหน่อย 
                    สรุปนะคะ  จขกท.ออกมาเตือนด้วยความหวังดี  คือจบเนาะ
comment77-1:ขอบคุณนะคะที่มาเล่าประสบการณ์ให้ฟัง รู้สึกดีใจ และขอบคุณทุกครั้ง
ที่เรื่องที่เล่าลงเอยด้วยการที่เจ้าของเรื่องทุกคนรอดมาได้อย่างปลอดภัย
comment78:เดินอนุเสาวรีย์คนเดียวบ่อยมากค่ะ ชอบใส่หูฟังแล้วเอาโทรศัพท์ใส่กระเป๋าด้วย ต่อไปนี้จะระวังมากขึ้นค่ะ
comment79:ทำถูกแล้วครับ ผมก็กลับบ้านขึ้นรถตู้ที่เสาวรีย์กลางคืนทุกวัน เป้ยังเอามาสะพายไว้ด้านหน้า ในเป้ผมก็มีมีดเช่นกัน ใครไม่เจอเองไม่ทราบหรอกครับ เพื่อนน้องผมเป็นนักศึกษาเอากล้องไปถ่ายรูปอนุเสาวรีย์ตอนกลางคืนยังเคยเจอกลุ่มวัยรุ่นมาล้อมเอากล้องไปเลย อีกคนเคยโดนวัยรุ่นชนแล้วแกล้งทำโทรศัพตัวเองแตกแล้วจะมาหาเรื่อง สังคมสมัยนี้อันตรายครับ ไม่ประมาทดีที่สุด เพราะกว่าจะเรื่องถึงตำรวจคงไม่ทันแล้ว แต่ถ้าเป็นบนสะพานลอยบนอนุสเสารีย์เดี๋ยวนี้ยังดีหน่อยมี รปภ อยู่หลายจุด เราไม่ได้ไปทำอะไรใครก่อนครับ ตัวเรารู้ดีที่สุดอยู่แล้วในช่วงเวลาแบบนั้น
comment80:เมื่อหลายปีมาแล้วมีเหตุต้องเดินทางไปต่างจังหวัดกับเพื่อนสาวอีกคน ไปถึงประมาณห้าทุ่มกว่า ต้องข้ามถนนไปต่อรถอีกต่อ ร้านค้าหรือบ้านแถวนั้นปิดหมดแล้วค่ะ ตอนเดินขึ้นสะพานลอยมันมืดมากเพราะสะพานถูกตกแต่งด้วยป้ายลายไทยที่เป็นลักษณะซุ้ม มีผู้ชายคนหนึ่งเห็นไม่ชัดว่าแต่งกายอย่างไรยืนอยู่ชิดขอบบริเวณกลางสะพาน คือไม่น่าไว้ใจมากค่ะ เพื่อนสาวก็ไม่น่าจะช่วยอะไรได้เพราะน้ำตาคลอเกาะแขนเราตลอด ตอนนั้นในกระเป๋าปลายเสื้อมีปากกาด้ามเดียว เป็นแลนเซอร์ลายเกลียวหัวแหลม เราถอดปลอกออก ตลอดการเดินบนสะพานเราล้วงกระเป๋าเสื้อกำปากกาไว้แน่นเลย กะว่าถ้ามีอะไรเกิดขึ้นเราเล็งที่ตาไว้ก่อน แต่เราก็ผ่านเหตุการณ์นั้นมาโดยไม่มีอะไรเกิดขึ้นค่ะ
เราจำรายละเอียดได้แม่นเพราะน่ากลัวจริงๆ และจะพยายามไม่ให้ตัวเองไปอยู่ในสถานการณ์เสี่ยงแบบนั้นอีก จขกท เก่งและมีสติมาก เราสนับสนุนให้ผู้หญิงระมัดระวังและมีสติมากๆเวลาต้องเดินทางที่เปลี่ยว มืด หรือที่ไม่คุ้นเคยค่ะ
comment81:เดินไปไหนมาไหนก็ต้องมีสติระวังอยู่แล้วนะ
แต่ผู้หญิงแบบเจ้าของกระทู้นี่แหล่มมากค่ะ^^
comment81-1:ขอบคุณนะคะ (^0^)
comment82:น่ากลัวจัง ขนาดแถวนั้นคนพลุกพล่านเหมือนกันนะ
สังคมเมืองใหญ่นี่ โจรผู้ร้ายเยอะจริง ทุกคนต้องระวังมาก ๆ เลย

เราว่าถึงเขาจะเป็นคนร้ายหรือคนดี แต่ถ้ารู้สึกไม่น่าไว้ใจเราก็ควรป้องกันตัวเองไว้ดีกว่า
จขกท.ก็ไม่ได้ชักมีดมาแทงเขานี่ แค่เตรียมพร้อมไว้ก่อนเฉย ๆ

เราเองก็กำลังจะไปกรุงเทพคนเดียว อาจจะต้องเดินทางกลางคืนด้วย
หนักใจอยู่ว่าจะทำไงดีให้เสี่ยงน้อยที่สุด
comment83:เคยเจอมาเหมือนกันค่ะ คล้าย ๆ จขกท.เลยค่ะ
ตอนนั้นเกือบสามทุ่ม เรามาคนเดียวเดินบนสะพานลอยจะไปขึ้นรถเมล์ฝั่งพหล คนยังเดินไปมาหนาตาอยู่ค่ะ เดินมาถึงแฟชั่นมอลล์อยู่ดี ๆ ก็มีผู้ชายคนนึงเดินตัดหน้าเราแล้วก็ชักสีหน้าใส่ ตอนแรกก็งง ๆ แต่ไม่ได้ติดใจอะไรค่ะ เดินต่อไปอีกนิดเหลือบไปเห็นรถเมล์อีกสายที่เราขึ้นได้เลยเดินกลับมาแฟชั่นมอลล์ ผู้ชายคนเดิมที่เดินตัดหน้าเราวิ่งมากระแทกเราอย่างแรงเลยค่ะ เราตกใจหันไปมอง ผู้ชายคนนั้นก็ชักสีหน้าใส่เหมือนเดิม เรารีบสำรวจว่ามีอะไรหายมั้ย แล้วรีบวิ่งลงสะพานลอยไปขึ้นรถเมล์เลยค่ะ 
ไม่รู้ว่าผู้ชายคนนั้นโรคจิต ก่อกวนเฉย ๆ หรือเจตนาเข้ามาทำร้าย ขโมยของแต่พลาด ระวังตัวกันด้วยนะคะ เราหลอนไม่กล้าลงบีทีเอสที่นั่นไปพักนึงเลย
comment84:ใครมีความคิดว่า ตอน 18.30 คนเยอะ ไม่น่ามีอะไรมาก ผมบอกเลยว่าแถวอนุสาวรีย์นี่แหล่ะ คนล้วงกระเป๋าเยอะมาก เฉพาะตัวผมเองเจอล้วงมา 3 ครั้ง แต่เป็นคนระวัง เลยไม่โดนล้วง 

ครั้งแรกเดินๆ อยู่เดินมาชนแล้วจะกระชาก แต่ผมก็ดึงกลับได้ แถวๆ เซ็นเตอร์วัน คนเยอะมั้ยเยอะมาก  แต่ก็ลงมือทำ เวลาประมาณ 5 โมงเย็น 
ครั้งที่ 2 สะพานเดินลอยฟ้า bts ผมคุยโทรศัพท์แล้วเอาไว้ที่ช่องกระเป๋าคาดเอว เดินไปตามทาง คนไม่ค่อยมี อยู่ดีๆมีคนเดินมาชนตรงแถวกระเป๋า (ผมคาดไว้ด้านข้างเยื้องมาด้านหน้า) แต่เอาไปไม่ได้เพราะช่องมันแคบ ผมจับมือได้หันไปมอง เป็นป้าแก่ๆ ผมบอกป้าทำอะไร แกบอกว่าอย่าจับแกเลย แกไม่ได้ตั้งใจ ผมก็อยากจะแจ้งความ แต่ตอนนั้นยังโลกสวยคิดว่าป้าแกไม่ตั้งใจ + แฟนบอกว่าอย่าไปยุ่งเลย เลยปล่อยไป 
ครั้งที่ 3 อันนี้อยากเตือนไว้มากๆครับ ช่วงที่พวกเราเบียดแย่งกันขึ้นรถเมล์ ตรงอนุสาวรีย์ เป็นจังหวะล้วงกระเป๋าที่ดีมากสำหรับคนร้าย เพราะคนที่เบียดกันจะไม่ทันรู้ว่า ใครมาโดนกระเป๋าบ้าง อย่างที่บอกผมเป็นคนระวัง รู้สึกว่ามีคนมาดึงซิบกระเป๋า ล้วงผมจับมือทัน ต่อยสวนไป หันกลับไปคราวนี้เป็นผู้ชาย ตัวสูง แล้วพอคนมองเยอะๆ เค้าก็วิ่งหลบไป ผมไปแจ้งตำรวจตรงนั้น ตำรวจบอกว่า น้องอย่าไปยุ่งเลย เค้าชำนาญตามไม่ทันหรอก ถ้าวิ่งตามไป เจ็บตัวไม่รับรู้นะ พอตำรวจพูดก็นึกในใจ ก็จริง ตอนต่อย ถ้ามันโกรธแล้วมีอาวุธผมอาจจะนอนแทน (อันนี้ที่เตือนเพราะเจอเองและเคยเห็นอีก พวกวิ่งๆไปขึ้นรถ บางคนมันวิ่งไปเบียดไปมา แต่ก็เดินกลับออกมา เพราะล้วงได้แล้ว)

ยังไงเดินในที่คนเยอะ ให้เอากระเป๋าไว้ด้านหน้า พวกนี้เลือกคนที่ประมาทเสมอ และพยายามดูว่ามีคนที่มันพยายามเดินมาชิดเราเกินไปมั้ย (ถ้าทางกว้าง)  ก็ช่วยได้ระดับนึงครับ

ปล. บางคนก็ยังไม่เข้าใจ หรือคิดว่าเฮ้ยขนาดนั้นเลยเหรอ บอกเลยว่าถ้าไม่เจอกับตัวก็ไม่รู้ และถ้าเจอรับรองคุณจะลดความประมาทไปเยอะเลย ^^
comment85:นึกถึงอดีตเลยค่ะ สมัยม.ต้นนั่งรถเมล์อยู่ดีๆ ข้างหลังก็มีผู้ชายเอาปลายเท้าสอดมาดันก้นค่ะ (เบาะรถเมล์มันจะมีช่อง) เลยเอากระเป๋ากั้นไว้ มันก็ยังไม่หยุดดัน นาทีนั้นไม่รู้จะพึ่งใครเพราะทุกคนก็เฉยๆ ไม่มีใครสนใจใคร เลยควักมีดออกมา มันเลยหยุดค่ะ แต่มีดอันนั้นไม่ได้พกไว้ป้องกันตัวนะคะ พอดีเรียนการฝีมือเลยต้องพกค่ะ
comment86:เราก็พกมีดเหมือนกันค่ะ
comment86-1:ว้าวมีแลนยาร์ดด้วย ถักเองหรือซื้อมาคะ
comment86-2:สวยอ่ะค่ะ
comment87:ไม่แปลกค่ะถ้าจะพกในกรุงเทพสมัยนี้
เราขายรถ มาเดินถนนเจอคนมากมาย
บางทีพกคัตเตอร์ไว้อุ่นใจค่ะ เดินตัวคนเดียว เขาเห็นเราควักเขาก็ไม่กล้าทำ
เราไม่ค่อยเข้าเมืองดท่าไหร่. แค่ไปส่งลูกชายตอนเช้ายังรู้สึกถึงความไม่ปลอดภัยจริงๆ เราพักแถวประเวศค่ะ
comment88:หรือเค้าจะมาจีบ
comment89:สังคมกรุงเทพอันตรายนะคะเดี๊ยวนี้ใครที่กลับบ้านดึกๆ เดินซอยเปลี่ยวๆ พกมีด พกสเปรย์พริกไทยไว้ป้องกันตัวก็ดีคะโดยเฉพาะผู้หญิง
(หรือจะให้พกปืน 55) ผู้ชายบางคนอาจไม่เห็นด้วย ก็เพราะคุณไม่เคยโดน ถ้ามีคนร้ายมาทำอะไรคุณ คุณก้อสู้ได้เพราะคุณมีกำลังพอๆกับเขา แต่ผู้หญิงจะเอาอะไรไปสู้ พวกนี้มันคอยจ้องแต่ผู้หญิง ถ้าคุณไม่ได้คิดทำอะไรให้คนอื่นเดือดร้อนแร้วจะมาแขวะทำไมเรื่องผู้หญิงพกมีด
comment90:ผมเจออย่างนี้ผมใช้กลยุทธ์แรกใน 72 กลยุทธ์ก่อนเลยครับ

วิ่งหนี ปะทะด้วยไม่มีอะไรดี 
ฆ่ามันก็ติดคุกอีก ประเทศไทยมันเมืองโจร พวกตำรวจก็โจร ช่วยอะไรไม่ค่อยได้ แต่ก็ยังดีกว่าเวียดนาม เขมรนะ เรื่องนี้

เคยวิ่งหนีผู้หญิงด้วย อยู่ๆก็วิ่งเข้ามา ตกใจ 55++
เค้าเรียกให้หยุด แล้วพูดว่า จะถามทางเฉยๆค่ะ
comment90-1:แล้วอีก 71 มีอะไรบ้างคะ  ^ ^
comment91:
comment92:แถวนั้น ผมเดินประจำ เพราะแฟน ผมอยู่ ร.พ. ราชวิถี 

เดินผ่าน ก็รู้แล้วยังไง บางที คนจรจัดก็เพียบ แถวนั้น โปรดระมัดระวัง ทางที่ดี ผมแนะนำว่า 

เดิน ฝั่ง Century จะดีกว่า ฝั่ง ราชวิถี คนค่อนข้างน้อย แต่ก็ระวังกระเป๋าตังหน่อย ประกอบกับ เป็นไปได้ เดิน บน Sky Walk จะดีกว่า 

เพราะว่า บางที จะมี รปภ. ของ BTS อยู่ ทั้งนี้ทั้งนั้น การเดินเล่นมือถือ ไม่เหมาะอย่างยิ่งในยามดึก เพราะ ตอนดึก ผมเห็น จะยืนเป็นกลุ่มหลายจุด  

แต่เผอิญตัวใหญ่ เลยจะเจอ ขอเงินไปที่นั่นที่นี่มากกว่า บางทีก็ไม่แน่ใจว่า ลำบากจริงหรือไม่ ก็จะให้ทีละ 10 บาท แทน เพราะไม่แน่ใจ 

เลยเลือก เอาที่ WIN-WIN เราช่วยเขาและปลอดภัย กับ เขาได้ไป แม้ผมจะตัวใหญ่ แต่สู้ไป ก็อาจจะไม่คุ้ม เพราะเราไม่รู้ว่า พวกนี้มีกันกี่คน 

ระวังตัว หลีกเลี่ยงอย่าสู้จะดีกว่าครับ
comment93:เราเคยเจอคนบ้าเดินตาม  ใครไม่เคยถูกคุกคามจะไม่มีทางเข้าใจความรู้สึกหรอกค่ะว่ามันน่ากลัวแค่ไหน  ของเราตอนนั้นกำลังออกไปส่งเอกสารที่สถานทูตมือหิ้วทั้งกระเป๋าทั้งเอกสารพะรุงพะรัง  ราวๆ8-9โมงเช้า  เดินออกจากหอจะไปรอแท๊กซี่หน้าปากซอย  ในซอยมีบ้านคน มีคนเดินสวนแต่แบบไกลกัน เดินมาเกินครึ่งทาง สวนกับคนบ้าค่ะ ผมกระเซิงหยิกหยอยเป็นชาวร๊อคมาเลย ตัวนี่ทั้งดินทั้งคราบเหงื่อผสมกันเห็นเป็นลายดำๆแบบทหารพลางตัว พอเราเห็นก็เลยเดินข้ามไปอีกฝั่ง แต่เขามองหน้าเราแล้วเดินตามค่ะ เรารีบเดินหนี เขาก็เดินตามไวขึ้น แล้วหัวเราะ  -*-

ตอนนั้นคนเยอะนะคะ แต่ไม่มีใครสนใจเรา ทุกคนก็วุ่นวายกับชีวิตกับกิจกรรมของตัวเอง เราคิดว่าถ้าเราเผลออาจโดนคนบ้าทำอะไรเข้าก็ได้ เช่นเข้ามาจับตัวหรือตบตี ซึ่งถ้ามันเกิดขึ้นจริง คนรอบข้างคงมัวแต่ตะลึงกว่าจะตั้งสติมาช่วยเราได้  เราเป็นคนตัวเล็กค่ะ สู้แรงคนบ้าไม่ไหวแน่ ตอนนั้นเดินมาถึงปากซอย รถ2แถวมาพอดีเรารีบขึ้นไปนั่ง คนในรถมีเกือบสิบคน  เด็ดสุดคือคนบ้าขึ้นตามค่ะ แต่ยืนตรงบันได  คนในรถก็มองเราสลับคนบ้า  ผู้หญิงหลายคนนี่กระเถิบนั่งชิดกันเลย เพราะเขายืนแล้วมองคนในรถตาขวางๆแล้วก็หัวเราะ ดีว่าตามถึงแค่ถนนใหญ่พอช่วงติดไฟแดงเขาก็ลงรถไป ไม่รู้จะไปตามใครอีก สยองมาก  ตอนนั้นเรามีแต่กระดาษอยู่ในมือถ้าเกิดอะไรคงได้แต่เอากระดาษฟาดแหล่ะ ซึ่งคงไม่ช่วยอะไร  นั่นเป็นครั้งแรกค่ะที่เราคิดว่าควรพกอะไรติดตัวไว้เผื่อฉุกเฉิน อย่างมีดสปริงเล็กๆหรือพริกไทยสเปรย์
comment94:พกขวดเบียร์ในถุงผ้า เข้ามาชุนมุลฟาดหัวมันเลย ถ้าจับถนัดมือเอาให้หนักให้เป็นปากฉลาม พกขวดเบียร์คงไม่ผิดกฎหมายนะ
comment95:ให้รางวัลมโนตัวแม่เลย
comment95-1:การที่ดิฉันมาตั้งกระทู้เตือนคนอื่นที่เค้าอาจเดินทางในช่วงเวลาดังกล่าวและบริเวณเดียวกันนี่
มันทำให้คุณไม่พอใจอะไรเหรอคะ ไม่ได้รู้จักกันแล้วมาว่าคนอื่นก่อนนี่ เรียกมารยาททรามนะคะ
หรือเวลาที่คุณตั้งกระทู้แล้วไม่ได้รับความสนใจคะ เลยต้องมาลงกับคนอื่น หรือดิฉันไม่แน่ใจว่า
"ดิฉันไปปาระเบิดบนหลังคาบ้านคุณไว้รึเปล่าคะ???" ถ้าไม่ใช่ก็ไปๆ ซะนะคะ ไปวิ่งเล่นที่อื่นไป รังเกียจ...
comment95-2:กลัวแล้ว อย่าใช้ความรุนแรงกับผม
comment95-3:ก็ขอให้เกิดกับคนที่บ้านแล้ว คิดว่าเค้ามโนบ้างละกัน 
สมมุติ เช่น แม่โดนข่มขืนไรงี้นะ ดีมั้ย
comment96:เอาจริงๆหนูมีอาการแพนิค
หนูจะกลัวคนที่เดินเข้ามาในท่าทางประหลาดมาก
จะบอกตัวเองย้ำๆซ้ำๆว่า มีสตินะ ไม่ค้องกลัว
แต่แขนขาสั่นไปหมด บางทีขาแข็ง
พอเอาเข้าจริงๆแล้วมันป้องกันตัวไปอัตโนมัติ
เพราะ พ่อจับเรียนมวยไทยตั้งแต่เด็ก
พ่อบอกเสมอค่ะ เป็นผู้หญิงเดินไปแค่หน้าบ้านก็อันตรายแล้ว ยุคนี้สมัยนี้จะหวังพึ่งตำรวจรึผู้ชายฝ่ายเดียวไม่ได้ ต้องช่วยตัวเอง!

เมื่อ 2 เดือนที่แล้วโดนกระชากดระเป๋าแถวเดอะมอล์บางกะปิค่ะ มันดึกมากเกือบ 5 ทุ่ม
ยืนรอรถเมล์อยู่คนเดียว หยูจะไม่ควักมือถือรึตังค์เลย แต่มือจะหาอุปกรณ์แหลมๆเช่น กุญแจบ้าน ไว้ติดมือ หันด้านแหลมๆออกตรงช่องระหว่างนิ้วชิ้วกับนิ้วกลาง เขาเข้ามาเร็วมากค่ะ กระเป๋าสะพายข้าง อันตรายที่สุด ดีว่าคว้าทัน เต๊ะตัดขาพี่แก แล้วเอากุญแจทุบหน้าผาก คอ หัว ประหลาดมากที่วันนั้นคนไม่มีเลน มีป้าผู้หญิงอยู่ห่างจากหนู 6-7 เมตร ที่อยู่ในเหตุการณ์ สติแตกมากค่ะ ตกใจที่ทำเขาเลือดออก 55555555 

ความเสี่ยงหนูนี้คูณสามเลย เพราะมีอาการแพนิค วันนั้นก็นึกครึ้มสะพายกระเป๋าข้างอีก 
ใครจะมาว่าหนูโรคจิตรึมโนไป๋ หนูไม่แคร์เลยนะ เพราะกันมันดีกว่าแก้ เป็นอะไรไปนี่ไม่คุ้มเลยค่ะ ขอบคุณพี่ จขกท. นะคะ ที่เตือนภัย
comment96-1:แล้วเป็นยังไงต่อ  แหม  อยากฟังต่อ
comment96-2:เขาหนีไปได้ค่ะ 
หนูเลยตัดสินใจโบกแท็กซี่กลับบ้านเลย
กลัวมากค่ะ,,นั่งตัวสั่นดิกๆ
ขึ้นแท็กซี่ก็อดระแวงไม่ได้อีก โอ๊ยย
อยู่ยากเหลือเกิน
comment97:ขอบคุณที่จขกท.แนะนำ 
เมื่อก่อนก็พกมืดพับเหมือนกัน แต่เนื่องจากๆม่ได้เรียนวิชาการต่อสู้ เหมือนเป็นดาบสองคม 
เลยเปลี่ยนพกปากกา พกอุปกรณ์ใกล้ตัว ที่สามารถต่อสู้ได้ 
อยากเรียนวิชาการต่อสู้
comment98:อย่าว่าแต่ผู้หญิงเลยครับ เดี๋ยวนี้ผู้ชายก็ต้องระวัง เคยมีข่าวมาแล้วนี่ครับ หุหุ
ส่วนตัวผม เวลาเดือนเล่นมือถือ นี่ก็ไม่ได้เล่นแบบจริงจังมาก เหมือนมองผ่านๆ มากกว่า ไม่ได้ก้มหน้าเดินเหมือนหลายๆคน (คือแบบไม่สนโลกภายนอกเลย) เดินไปก็ระวังไป ไม่ว่าจะระวังชนคนอื่น ระวัง คนอื่นมาชน ระวังรถ และอื่นๆ ครับ

พอดีมีน้องเหมือนกัน น้องก็กลัวมาก เวลาเดินกลับบ้านตอนเย็นๆ เคยมาเล่าว่าพกมีดบ้างอะไรบ้าง เป็นแพนิคเล็กๆ แต่ก็โอครับ ถ้าไม่ได้ถึงขั้นร้ายแรง แต่ระวังไว้ก็ดี (ผมก็ระวังไว้ เวลาเดินไปไหนแล้วรู้สึกเหมือนมีคนเดินตาม บางทีหยุดเดินให้เค้าคนนั้นผ่านไปก่อนก็มี จะได้ไม่รู้สึกว่าโดนเดินตาม)
comment99:อ่าน คห. แล้ว แหม..บางคนที่หาว่า จขกท. ระแวงเกินไป คุณอาจจะเป็นผู้ชาย ดูตัวใหญ่ หรืออาจจะไม่ค่อยได้ไปไหนคนเดียวหรือเปล่าคะ คือดูไม่เหมาะกับเป็นเหยื่อ 555 เลยไม่คิดว่าเรื่องแบบนี้มันใกล้ตัวจริงๆ

เราเป็นผู้หญิงตัวบาง เดินทางคนเดียวบ่อย ดูน่าจะพอมีทรัพย์สิน (ไม่เกี่ยวกับการใส่เครื่องประดับใดๆนะคะ) ...ลักษณะน่าจะเป็นเหยื่อที่ดี 5555

เราเดินทางจากบ้านไปมหาลัย และไปทำงาน ใช้เวลา 1 ชั่วโมงครึ่ง ถึง 2 ชั่วโมง (และกลับด้วยเวลาเท่ากัน) เราเจอมิจฉาชีพมาพอสมควร ทั้งท่าทางและสายตา มันบอกได้จริงๆค่ะ ว่ากำลังจะเข้ามาทำร้าย เราเคยเรียนศิลปะการต่อสู้มาบ้าง แต่ไม่ได้พกอาวุธ ไม่ใช่ไม่อยากนะคะ แต่เรามักเข้าออกในสถานศึกษาและสถานที่ราชการ มันเสี่ยงต่อการตรวจค้นแล้วมีปัญหา (อยากจะขอคำแนะนำจาก จขกท. เหมือนกันในเรื่องการพกอาวุธ)

ที่ผ่านมา เรารอดมาได้จากการคิดเพื่อหาทางรอดอย่างรวดเร็ว โดยไม่มีการปะทะมาตลอด เพราะเราประเมินแล้วว่า แรงเราสู้ไม่ได้แน่ และไม่มีเครื่องทุ่นแรงใดๆ แต่มันก็เสี่ยงมาก เพราะถ้าจังหวะไม่ได้ หรือเราประเมินผิดนิดเดียวคือแย่แน่ๆ

อย่างกรณีที่ จขกท. เจอ นี่เรายังคิดไม่ออก ว่าถ้าเป็นเราอยู่ตรงนั้น จะทำยังไง ...คงจะต้องทำทีเป็นล้วงจับอาวุธ ทั้งที่ไม่มี 55555 ...แล้วถ้าอีกฝ่ายมันยังจะเสี่ยงเดินหน้าต่อแล้วจะยังไง 

ขอหลังไมค์หา จขกท. นะคะ ^^
comment99-1:จ้า ตอบแล้วน้า
comment100:จะบอกว่า หนูเหมือนพี่ จขกท. ค่ะ 
เเต่หนูพกเป็นกรรไกรค่ะ ด้ามใหญ่ๆ ที่เหมือนกรรไกรตัดกระดาษทั่วไปค่ะ 
T v T มันจะมีช่วงที่จะต้องไปเดินเปลี่ยวๆเเบบนั้นบ่อยมากๆเลย สมัยอยู่หอเเถวห้วยขวาง 
จะพกมีดก็กลัวจะโดนหาว่า นั่นนี่โน่น เลยพกกรรไกร ใครถามก็บอกว่า "อ๋อ พอดีมีทำงาน ต้องใช้เลยพกไปค่ะ" 
(นางทำงานทุกวันค่ะ กิจกรรม พรีเซ็นท์ทำสไลด์ พาวเวอร์พ้อยท์ เเต่นางพกกรรไกร 555+)

มันน่ากลัวจริงๆนะคะ เวลาเดินกลับก้จะเอามือล้วงกระเป๋าจับกรรไกรไว้ตลอดเลย (ซอยมันเปลี่ยววันไหนกลับเย็นกลับมืดคือเเบบ ไม่โอเคเท่าไหร่)
เเต่วันไหนกลับกับเพื่อนก็...ชิลไปอีกค่ะ 

*หนูเข้าใจสาวๆที่ต้องพกอาวุธติดตัวนะ*
comment101:เราเคยเจอเหตุการณ์คล้ายจขกท.คะ คือแบบไปเที่ยวเสม็ดกับเพื่อนกันเป็นกลุ่มใหญ่ แล้วจะเดินไปหาร้านอาหารที่อยู่ตามชายหาด แต่เพื่อนบอกว่ามีทางลัดที่เป็นทางรถวิ่ง ก็เลยไปตามที่เพื่อนบอก ตอนที่เดินไปก็มีไฟตามทางนะคะ แต่ไม่มีคนเดินกันเลย มีก็แต่ผู้ชายคนนึงเดินสวนกลุ่มเราไป (กลุ่มเรามีผู้ชายคนเดียวนอกนั้นผู้หญิงหมดคะ) เดินไปสักพักเพื่อนผู้ชายก็บอกว่ากลับกันเหอะ ไม่ใช่ทางนี้หรอก พวกเราก็เดินกลับกัน ช่วงที่เราเดินกลับกันก็เจอผู้ชายคนนึงเดินสวนกับกลุ่มเราไป แต่ก็ไม่ได้แอะใจอะไร จนเพื่อนผู้ชายมาบอกว่าให้รีบๆเดิน เพราะผู้ชายที่เดินสวนทางกับเราทั้งสองนั้นคือคนๆเดียวกัน คือตอนแรกที่เขาเดินสวนกับกลุ่มเราไป แล้วพอเดินพ้นกลุ่มเราเขาก็เดินตามกลุ่มเรามา โชคดีที่เพื่อนหันไปเจอพอดี คือถ้าเดินลึกไปอีกไม่รู้จะเจออะไรบ้าง ไม่ว่าจะไปที่ไหนก็ขอให้ระวังตัวนะคะ
comment102:เราอาจจะอ่านไม่ครบ อ่านข้ามไปบ้าง ไม่รู้ว่ามีคนถาม จขกท. แล้วหรือยัง
พอดีอยากทราบว่า จขกท. เรียนการป้องกันตัวแบบไหนมาคะ?
อยากให้แนะนำหน่อยว่าอะไรแบบไหนดี

เราเคยเจอผู้ชายโรคจิตถึง 3 ครั้ง หนักที่สุดคือครั้งที่ 3 (ซึ่งเค้าพุ่งตรงมาหาเราด้วยค่ะ ในเวลากลางวันแสกๆแต่ปลอดคน)
เราเองทำอะไรไม่ได้เลย นอกจากได้แต่ตกใจและเดินหนี (แอบมาร้องไห้ทีหลังด้วย กลัวมากค่ะ)
ยอมรับว่าขาดสติมาก และไม่กล้าจ้องหน้าคนพวกนี้กลับค่ะ
จนทุกวันนี้บอกได้เลยว่ากลัวและระแวงมาก เวลามีคนเดินมาเฉียดใกล้ๆ จะสะดุ้งตลอด
และรู้สึกว่ายิ่งเกลียดยิ่งกลัว ก็ยิ่งเจอ

ตอนนี้ทำงานแล้ว เวลากลับดึกๆ รถหมด ลำบากค่ะ ไม่อยากนั่งแท็กซี่คนเดียวเลย
รบกวนจขกท. ช่วยแนะนำหน่อยนะคะ ขอบคุณมากๆสำหรับเรื่องราวดีๆที่แบ่งปันค่ะ
comment102-1:เราเริ่มจากมวยไทย คาราเต้ และยูยิสสูค่ะ ไม่ทราบว่าคุณสนใจอะไรเป็นพิเศษรึเปล่าคะ
comment102-2:มีอะไรที่พอจะเริ่มฝึกได้ง่ายๆบ้างคะ
จริงๆเราเป็นคนไม่ค่อยถนัดบู้ ไม่ได้โลดโผน ผาดโผนสักเท่าไหร่ T T
แล้ว..การเรียนพวกนี้จะสามารถให้เรานำเอาไปใช้ได้จริงๆใช่มั้ยคะ
comment102-3:แต่ละวิชาก็มีข้อแตกต่างกันไป ถ้าฝึกเพื่อใช้ทักษะเล็กๆ น้อยๆ ในการหยุดคู่ต่อสู้เพื่อหนีเราว่าฝึกได้หลายอย่าง แต่ผู้หญิงแรงน้อย ตัวมักเล็กกว่า จึงควรฝึกวิชาที่ใช้เทคนิคประมาณพวกยูยิสสู หรือไอคิโด้ค่ะ สองวิชานี้เน้นยืมแรงจากคู่ต่อสู้มาใช้มากกว่าแรงเราเดี่ยวๆ แต่เราก็ต้องแข็งแรงและมีแรงระดับนึงค่ะ ฉะนั้นควรฝึกความแข็งแรงของร่างกายเช่นเดียวกัน

สรุปนะคะ ทุกวิชาสามารถปรับใช้ได้จริงหมด เพราะแต่ละวิชาไม่ว่าจะมวยไทย คาราเต้ ยูยิสสู ไอคิโด้ เป็นวิชาที่ต่างผ่านช่วงเวลามา ได้รับการขัดเกลามาจากต้นทางแล้วว่าอะไรทำได้ อะไรไม่ได้ผล สิ่งที่เราควรมีคือ สติ ความสม่ำเสมอ และความพร้อมของร่างกายค่ะ
comment103:เราเคยอยู่คนเดียวหอบของพะรุงพะรังที่สนามบินดอนเมืองก็เจอคล้าย ๆ กัน
เค้าตามเรามาจากชั้นล่าง พอเราจ้องเค้า เค้าก็หยิบโทรศัพท์มาแนบหู
เราเลยเดินไปหน้า gate เลยค่ะ
comment104:จริง ๆ ตรงนั้นคนเยอะนะครับ เป็นจุดที่คนพลุกพล่านมาก ๆ เป็นศูนย์กลางการเดินทางไปหลาย ๆ ที่ ไม่น่าจะเกิดอันตรายได้ ผมว่ามันอยู่ที่สถานที่ด้วยล่ะ คุณควรเลือกเดินไปในที่คนพลุกพล่าน และอย่าเล่นโทรศัพท์ อันนี้ล่อตาโจรได้ดีนัก เก็บไปเลยครับ เดินเฉย ๆ รีบ ๆ เดินไป ถ้าเจอคนแปลก ๆ ท่าทางไม่ดีหลบเข้าร้าน เซเว่น หรือไปยืนตามป้ายรถเมล์คนเยอะ ๆ
comment104-1:
comment105:เราเคยเจอประมาณทุ่มนึงของวันเสาร์ที่ อุโมงข้ามถนนของมหาลัย  (ไม่มีคนเดินเลย)
เจอคนเมา 2 คนมาไถตังค์ ตอนนั้นเหวอมาก แต่ตั้งท่าสู้ จ้องตากลับ พร้อมขาขยับค่อยๆ เดินสวนไป (ทำไปได้ไงก็ไม่รู้)

2 คนนั้นคงงงทำไมไม่กลัวมัน มันเลยผงะ  พอหลุดจากอุโมงมาได้เท่านั้นแหละ วิ่ง แจ้งรปภ แจ้งความ มาจับมาโลด
comment106:เมื่อก่อนสมัยเราทำงาน และเดินทางแต่เช้า กลับบ้านมืด เราก็พกมีด สเปร์ยพริกไทย ไว้กับตัวเหมือนกัน  

มีดพกอยู่ในกระเป๋า  ในช่องที่แยกต่างหาก  หากมีปัญหาคือหยิบได้ทันที

สเปร์ยพริกไทย มีแบบขนาดเล็กพวงกุญแจ  พกเหน็บไว้ที่ตัวได้ 


แต่สมัยนี้ อะไรก็สู้เรียนศิลปะการป้องกันตัวมือเปล่าไว้ด้วยดีกว่า    ฉุกเฉินขึ้นมา  หากหนีไม่ได้  ป้องกันตัวเองให้ได้  สมัยนี้ ไม่ค่อยมีใครยอมช่วยคนแปลกหน้าแล้ว
comment107:สำหรับผม การต่อสู้/ป้องกันตัว คือทางเลือกสุดท้าย
เพราะนั่น หมายถึงชีวิตครับ

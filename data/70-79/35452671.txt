title:กระทู้พลีชีพ ทำไมคนไทยบางคนถึงไม่ยอมรับเรื่องการทำแท้งหรือกฎหมายทำแท้งเสรี
comment:-ทำไมคนไทยบางคนถึงมองว่าให้เด็กเกิดมาโดนทารุณกรรม อดมื้อกินมื้อ เร่ร่อน เป็นแว๊นเป็นสก๊อย ถูกพ่อเลี้ยงข่มขืน ดีกว่าการทำแท้ง

เถียงๆมาในเพจเพจนึง คนมีการศึกษาชนชั้นกลางดูเข้าใจยอมรับเรื่องการทำแท้งได้มากกว่าคนอีกกลุ่มนึงที่ดูไม่มีความสามารถในการเลี้ยงเด็กด้วยซ้ำ 

ส่วนตัวมองว่าเงินไม่เกี่ยวกับการเลี้ยงดูบุตรซะ100% แต่จิตใจของความเป็นแม่ต่างหากที่สำคัญ (ไม่ได้แปลว่าเงินไม่สำคัญนะคะ) คนที่ท้องแล้วไม่รักเด็ก ควรให้ทางเลือกเขาบ้าง 

-ทำไมคนถึงไม่มองเรื่องนี้เป็นปัญหาสังคม ทั้งที่เด็กที่เกิดโดยคนที่ไม่มีความพร้อม(ด้านการเลี้ยงดู)มักเป็นปัญหาสังคม แว๊น สก๊อย ขโมย 

#ในโลกแห่งความจริงเด็กที่ท้องส่วนใหญ่ๆไม่ได้บ้านรวยเหมือนฟ้าในคุณแม่วัยใสทุกคนนะคะ ถึงจะได้เก็บเด็กไว้แล้วชิวๆมีคนช่วยเหลือ เคยเห็นแต่ปากบอกไม่เอาออกแต่พอคลอดออกมาก็โยนให้พ่อแม่ปู่ยาตายายเลี้ยง (โดยที่ทางบ้านไม่มีความพร้อมเลย)
#การทำแท้งเสรีควรมาพร้อมกับการบังคับคุมกำเนิดไปในตัว จะได้ไม่ต้องทำแท้งซ้ำๆ
#การท้องไม่พร้อมควรมีจิตแพทย์คอยพูดคุยก่อน อาจมีสองทางเลือกคือให้หาคนอุปการะเด็ก ไม่ก็ทำแท้ง (ไม่คิดว่าจำนวนผู้อุปการะจะมากกว่าหรือเท่ากับเด็กที่ท้องไม่พร้อมด้วยซ้ำ)
#จะต้องมีคนเม้นต์ว่า ทำไมไม่สนับสนุนให้คุมกำเนิดก่อน เรากำลังพูดถึงกรณีทางเลือกของคนที่ท้องแล้ว คุมไม่ทันแล้ว พลาดไปแล้วค่ะ
#มักเห็นคนมีฐานะพาลูกที่พลาดท้องบินไปทำแท้งในต่างประเทศที่ถูกกฏหมาย เลยคิดว่าไทยควรจะมีบ้างเผื่อคนที่ไม่มีฐานะจะได้มีทางเลือก

เราไม่ได้บีบให้คนไปทำแท้ง แต่เราอยากมีทางเลือกให้คนที่พลาดท้องแล้วมีความประสงค์อยากทำแท้งจริงๆ 
คนตัดสินใจคือคนที่อุ้มท้อง 
งงกับคนที่บอกว่าท้องแล้วพอคลอดค่อยกลับไปเรียนต่อ แล้วใครจะเลี้ยงเด็ก โยนภาระให้คนอื่นเลี้ยงหรอ? ถ้าตายายเด็กพร้อมดูแลก็ไม่เป็นไร แต่ถ้าไม่พร้อมก็ไม่ต่างอะไรกับการยัดเยียดภาระ

เพื่อนเราไปแสดงความเห็นแนวนี้ในเพจ เพจนึงแล้วถูกขู่ฆ่าโดยคนที่ยึดถือเรื่องบาปบุญ ไม่ชอบแนวคิดการทำแท้ง 
ปล.เราไม่ได้ว่าคนที่ท้องไม่พร้อมแล้วทำงานดูแลลูกอย่างดีนะคะ เรากำลังพูดถึงคนที่เลี้ยงเด็กแบบทิ้งๆขว้างๆ ท้องแล้วยังไม่มีความรับผิดชอบที่จะดูแลบุตร																																	   แก้ไขข้อความเมื่อ 4 สิงหาคม 2559 เวลา 06:20 น.
comment1:ผมสนับสนุนครับ
comment2:ผมเห็นด้วย  แต่ไม่กล้าทำ  เลยไม่กล้าเสนอนะครับ
comment3:มันแล้วแต่ความเชื่อ ความคิดของแต่ละคนนะ
คนไม่ยอมรับก็ความเห็นนึง 
คนที่ยอมรับได้ก็ความเห็นนึง
คือเราไม่สามารถจะให้ทุกคนเห็นพ้องต้องกันกับเราได้หรอก 
คนที่เห็นด้วยเขาก็มีเหตุผลของเขา 
คนที่ไม่เห็นด้วยเขาก็มีเหตุผลของเขา
comment3-1:เข้าใจค่ะ แต่การที่ไม่เห็นด้วยแล้วมาปิดโอกาสคนอื่นเราว่ามันไม่ดีเลยนะคะ 
คนไม่เห็นด้วยไม่เป็นไรก็ให้เขาอยู่ส่วนเขาไม่ใช่มาปิดทางเลือกคนอื่น เวลาเด็กเกิดมาไม่มีข้าวกิน ไม่มีค่าเทอม คนที่ไม่เห็นด้วยได้ไปจ่ายให้ไหม ก็ไม่ค่ะ  ทำแบบนี้มันไม่ต่างกับการบังคับให้คนอื่นคิดเหมือนตน ปฏิบัติเหมือนตนเลย

แต่คนที่เค้าเห็นด้วย คนที่เค้าไม่พร้อมเลี้ยงเด็ก พวกเค้าควรมีทางเลือกค่ะ 

ทำแท้งเสรี มีไว้ให้คนที่เห็นด้วย ส่วนไม่เห็นด้วยก็แค่ไม่ต้องไปทำ ไม่ได้บังคับค่ะ
comment4:การทำแท้ง คือการแก้ปัญหาที่ปลายเหตุ

เอาอวัยวะเพศชาย ใส่เข้าไปในอวัยวะเพศหญิง มันคือการ ผสมพันธ์ ผลิตเด็ก 
มันหมายความว่า คุณพร้อมที่จะมีเด็ก พร้อมที่จะมีลูก 

หากไม่อยากมี มันมีวิธีป้องกัน 
หรือจะบอกว่า เอาสดมันกว่า ฉันไม่รู้วิธีป้องกัน ใส่นิดเดียวไม่ท้องหรอก เดี๋ยวแตกนอกไม่ท้องแน่นอน บลาๆๆๆ 

อนึ่ง การตั้งครรภ์แล้วทำให้มารดามีความเสี่ยง หรือ การตั้งครรภ์จากการถูกข่มขืน สามารถทำแท้งได้ ครับ คุณหมอโรงพยาบาลของรัฐ ทำให้ได้
comment4-1:การให้ความรู้เรื่องการป้องกัน การคุมกำเนิด มันควรมีอยู่แล้ว แต่นั่นเป็นเรื่องก่อนท้อง ถ้ามันมาถึงขั้นที่พลาดมาพูดถึงป้องกันเพื่อ? เรียกแก้ปัญหาเหรอคะ?
comment4-2:เรียน คห.4 รบกวนอ่าน # <<<อันที่4 ของเราด้วยค่ะ ขอบคุณค่ะ
comment4-3:แบบนี้เด็ก16 ชายและหญิง  เรียนไม่จบ ไม่มีงานทำ พ่อแม่ยากจนมาก มี sexกันแปลว่าพวกเขาพร้อมมีลูกใช่ไหมคะ
คนที่มีsex โดยไม่ได้ป้องกัน แล้วไม่พร้อมมีบุตร เรียกว่า สิ้นคิด ค่ะ 
คนที่มีความพร้อมคือคนที่เตรียมการ เตรียมพร้อม ด้านต่างๆไว้ลองรับเด็กที่จะเกิด ไม่ใช่สักแต่มีsex
comment4-4:เอาจริงๆนะคะ เราเบื่อความเห็นแนวนี้มากๆ เรากำลังพูดถึงเรื่องปัญหาที่เกิดแล้ว คือเค้าท้องแล้ว ควรจะจัดการยังไง ???????

การตอบว่าแล้วทำไมไม่ป้องกัน ตอบเพื่ออะไร มันแก้ปัญหาตรงนี้ได้รึเปล่า ไอ้เรื่องป้องกันน่ะ ใครๆก็รู้ค่ะ แต่คนมักง่ายยังไงมันก็มักง่ายอยู่วันยันค่ำ และคนกลุ่มนี้แหล่ะที่ีมักจะท้องและไม่มีปัญญาจะเลี้ยงดูซะด้วย
comment4-5:เราว่าถ้าไม่พร้อมแล้วให้เด็กเกิดมาแล้วค่อยแก้ปัญหา เราว่าก็เป็นการแก้ปัญหาที่ปลายเหตุเหมือนกันนะ
comment4-6:แยกให้ออกค่ะ ระหว่างคำว่า "ป้องกัน" และ "แก้ไข"

ป้องกันคือ ต้องทำก่อนเกิดปัญหา เพื่อไม่ให้เกิดปัญหา

แก้ไขคือ ต้องทำหลังจากที่เกิดปัญหาแล้ว

กระทู้นี้มุ่งประเด็นไปที่การแก้ไขค่ะ
comment4-7:^^
คนที่เขาไม่เห็นด้วยกับการแก้ปัญหาปลายเหตุเขาก็บอกตรงไปตรงมาแล้วไง
ว่าเขาไม่เห็นว่าการแก้ปัญหาปลายเหตุมันจะได้ผล  ทำไมไม่คิดก่อนทำ

ผมว่าเขาเขียนชัดนะ  แต่เหมือนคนเชียร์ทำแท้งจะไม่ยอมเข้าใจคนอื่นเลย
comment4-8:เห็นด้วยนะ ว่าควรคุมกำเนิดจะดีที่สุด เพราะมันเป็น"การป้องกัน"ปัญหาการตั้งครรภ์ไม่พึงประสงค์
แต่คำพูดที่ว่า ไม่เห็นว่าการแก้ปัญหาที่ปลายเหตุมันจะได้ผล ขอไม่เห็นด้วยแล้วกันนะ
comment5:หากเคยศึกษากฎหมายการทำแท้งในประเทศที่อนุญาตให้ทำแท้งเสรีได้ จะพบเลยว่า การทำแท้งนั้น ทำได้ยาก ต้องผ่านกระบวนการหลายขั้นตอน ผ่านความเห็นชอบจากหลายฝ่าย ต่างจากบ้านเรานะคะ ที่บอกว่าทำแท้งผิดกฎหมาย แต่ความจริงกลับหาสถานที่ หาคนทำได้ง่ายดาย
 และบ้านเราคนหัวหมอก็มากไงคะ การจะร่างกฎหมายแต่ละครั้งจะเขียนแบบง่ายๆก็ไม่ได้ ต้องหาทางอุดช่องโหว่ให้หมด
comment5-1:ขอความรู้หน่อยค่ะ ที่ว่าหลายฝ่ายนี่คือใครบ้าง เรานึกว่าหมอโอเค คนไข้(คือตัวแม่)โอเค ก็ทำได้แล้ว พอพูดว่าหลายฝ่าย เราดันไปนึกภาพว่าต้องมีพ่อเด็ก พ่อแม่ญาติพี่น้องของแม่เด็ก ตำรวจ ศาล มาเกี่ยวข้องงี้เลย เรานึกว่าตปท.ที่ทำแท้งเสรี การตัดสินใจจะทำแท้งมันอยู่ที่ตัวแม่เด็กซะอีก
comment5-2:5-1เคยทำรายงานเรื่องนี้ บางประเทศก็ใช้เอกสารในขอการดำเนินการน้อยมากค่ะ แค่มีเงินก็เอาออกได้แล้ว ถ้าอายุครรภ์ไม่เกินตามที่กำหนดค่ะโดยเรทค่าดำเนินการขึ้นอยู่กับอายุครรภ์ ลองเช็คในเว็บ abortion ของสิงค์โปรก็ได้ค่ะ บางประเทศมี abortion and travelด้วย
comment6:จริงๆ เรื่องทำแท้งไม่ใช่เรื่องของตัวผู้  หรือเกย์ปากหมา
ผู้หญิงต้องเป็นฝ่ายเสี่ยง มันควรเป็นเรื่องของผู้หญิง ไม่ควรสนุกปาก
ทำไมผู้หญิงต้องทำแท้ง เพราะไอ้พวกตัวผู้มันไม่รับผิดชอบไง 
มันไม่ใช่เรื่องของการยอมรับ ตัวผู้ควรฝึกความรับผิด รู้จักป้องกัน ดีกว่ามาทำปากเก่ง
comment7:เราเป็นเมืองพุทธ[Spoil] คลิกเพื่อดูข้อความที่ซ่อนไว้ต้องถือศีลด้วยปาก

อยากช่วยออกความเห็น อันสูงส่งด้วยศีลธรรมจรรยา[Spoil] คลิกเพื่อดูข้อความที่ซ่อนไว้ถ้าไม่ต้องออกเงิน
comment8:จริง ๆ เห็นด้วยนะเรื่องทำแท้ง
เราอยู่ประเทศทำแท้งเสรี คนรู้จักไปทำแท้ง แล้วหมอไม่ทำให้เพราะท้องได้ 4 เดือน

ถ้าเมีองไทยก็คงซื้อยาทางเน็ต เด็กตายคาท้องต้องลำบากโรงพยาบาลเอาเด็กที่ตายคาท้องออกให้ เมีองไทย 5-6 เดือนยังไปทำแท้งหมอเถื่อนกันเลย ทำแท้งท้องเอาออก

ถ้าทำแท้งแบบถูกกฎหมายน่าจะมีการสอนคุมกำหนด หรือการบังคับให้ใส่ห่วง ฉีดยา ไม่ให้ท้องใหม่
comment9:สมมุติท้องแล้วไม่พร้อมเลี้ยง หรือเลี้ยงลูกแบบทิ้งๆขว้างๆ ไม่มีเวลาดูเล ลูกไปสร้างความเดือนร้อนให้สังคม แว๊น สก๊อย ยาเสฟติด ขโมยปล้น ฆ่า ตัวอย่างก็มีให้เห็นเยอะเยอะ ใครจะรับผิดชอบ คนต่อต้านแท้งรับผิดชอบตรงนี้ไหม ก็ไม่ 

ส่วนตัวผมถ้ามีทำแท้งถูกกฎหมายก็ไม่ค้านอะไร ใครแท้งคนนั้นรับกรรมไป ดีกว่าปล่อยออกมาแล้วปัญหาสังคมตาม
ผมเชื่อว่าสมัยนี้คนทำแท้งเยอะ เยอะมาก เพียงแต่ไม่ทราบตัวเลขที่ชัดเจนแค่นั้นเอง ไม่แน่อาจจะเป็นคนใกล้ๆตัวคุณๆท่านๆก็ได้
comment9-1:เห็นด้วยค่ะ
comment10:กลัวบาปไงคะ กลัวตัวเองตกนรก มีปัญญาคิดแค่ว่าตัวเองจะไปสวรรค์หรือนรก คนอื่นจะเป็นยังไงค่อยว่ากัน

เราว่า บ้านเรากดเรื่องเพศสัมพันธ์เกินไป พ่อแม่ ถ้าไม่คุมเข้มลูกๆ จนเกินไปจนเด็กแอบไปทำ ไม่ก็ปล่อยจนเด็กใช้ชีวิตแบบไม่มีทิศทาง ท้องก็ท้อง คลอดค่อยคิด
เด็กฝรั่งนะ ถ้ามีลูกผู้หญิงเข้าสู่วัยรุ่น พ่อแม่เค้าบอกหมอให้จ่ายยาคุมให้เลยนะ ในรายที่พลาด เค้ามีศูนย์ช่วยเหลือ ให้ไปตรวจฉี่ตรวจเลือดฟรี อัลตร้าซาวด์ฟรี เอาคำว่าฟรีมาล่อเพื่อให้เด็กก้าวเข้าไป (ค่าหมอแพง) ถ้าไม่ท้อง เค้าตะล่อมให้คุมกำเนิดให้รัดกุม ถ้าท้องเค้าแนะนำให้ติดต่อหมอ ช่วยประสานงาน ถ้าไม่พร้อม ให้คำปรึกษาจะให้หาคนมารับเลี้ยงหรือจะยุติการตั้งครรภ์ ส่วนบ้านเรา ไม่มีเลย มีแต่มูลนิธิปวีณาที่รอผลกรรมเคสหนักๆ (พอทราบนะคะว่าพอมีศูนย์ช่วยเหลือผู้หญิงบ้าง แต่คือคุณขามันยังน้อยไป)

ที่ต่างประเทศ ยิ่งพวกหัวโบราณ เค้าก็ต่อต้านการทำแท้งเช่นกัน แต่กฏหมายการทำแท้งก็ออกมาเพื่อส่วนรวม เพื่อคนหมู่มาก การที่คนเป็นเป็นแม่เป็นพ่อมัวแต่กลัวแต่บาป แต่ให้เด็กเกิดมาอย่างไม่พร้อม แนวโน้มที่เด็กจะเกิดมาอย่างไร้คุณภาพก็สูง แนวโน้มที่จะมีภาระสังคมและอาชญากรก็มากขึ้นด้วยเช่นกัน ถ้าพ่อแม่ไม่ทำแท้งแล้วไม่บาป แสดงว่าถ้าเด็กเกิดมาแล้วมาสร้างปัญหาแล้วทำร้ายคนอื่น พ่อแม่ก็บาปเช่นกันนะคะ ถึงจะไม่มีการกล่าวอ้างในทางศาสนาก็ตาม

เราเป็นคนที่อยากมีลูกมากคนหนึ่งนะคะ แต่ถ้าใครไม่พร้อมแล้วทำแท้ง เราไม่ต่อต้านนะ เราคิดว่าเค้าคงคิดดีแล้ว การปัดความรับผิดชอบโดยการบอกว่าทำแท้งแล้วบาป มันง่ายมากค่ะ ง่ายจนคนลืมไปว่า ชีวิตที่กำลังจะเกิดมาจะทรมานแค่ไหนกับการที่ต้องเกิดมาจากคงามกำหนัดเพียงครั้งเดียว
comment10-1:ท้องไม่พร้อมก็ไปทำแท้ง 
แล้วไป 11 ร ด  ต่อ  ท้องอีกก็ทำแท้งอีก

แก้ปัญหาง่ายจังนะ
comment10-2:คคห. 10-1 จริงๆเราว่าถ้าร่างกฏหมายทำแท้งเสรีขึ้นมา แล้วบังคับให้คนที่ทำแท้ง จับคุมกำเนิดใส่ห่วงไปเลย เราว่าก็น่าจะลดภาระเรื่องท้องแล้วทำแท้งซ้ำซากนะคะ
comment10-3:คคห. 10-1     
     ก็ก่อนที่จะให้ทำแท้ง ก็ควรมีเอกสารอีกแผ่นให้คนที่จะทำแท้ง เซ็นยินยอมให้หมอทำหมันหลังทำแท้งซิค่ะ แล้วก็ดูเอาจะเอาแบบไหน จะหมันแห้ง ใส่ห่วง ฝังเข็ม ฉีดยา จะอะไรก็ว่าไป โดยดูตามสุขภาพ ร่างกาย ฮอร์โมนของคนผู้นั้นเป็นหลัก แล้วหลังจากทำแล้วก็ต้องมีการมารายงานตัวกับหมอเป็นระยะๆ ช่วงแรกๆ อาจจะทุกเดือน แล้วเว้นระยะเป็น 3 เดือน 6 เดือน 1 ปีเพื่อเช็คประสิทธิ์ภาพว่าการคุมกำเนิดนั้นยังมีประสิทธิภาพอยู่หรือเปล่า ก็เท่านั้นแหละ จะได้ลดปัญหาท้องแล้วทำแท้งซ้ำซาก แล้วอีกอย่างเด็กจะได้ข้อมูลที่แท้จริงเกี่ยวกับการคุมกำเนิด และการดูแลสุขลักษณะต่างๆ อย่างถูกวิธี 
     เพราะไหนๆ ยาทำแท้งเถื่อนก็เกลื่อน Facebook IG Twitter อยู่แล้ว ก็สู้เอามันเข้ามาในระบบ ให้หมอเป็นผู้ดูแลซะก็จบ ทีนี้ประเทศไทยก็จะได้รู้ข้อมูลดิบจริงๆ ซะทีว่าคุณแม่วัยใสเนี่ย จริงๆ มันติดแค่อันดับ 2 หรือทะยานขึ้นมาอันดับ 1 แล้วจากนั้นก็เอาข้อมูลดิบตรงนี้แหละมาวิเคราะห์เพื่อหานโยบายต่างๆ แก้ปัญหาเพื่อลดจำนวนพวกนี้ต่อไป
comment10-4:เรียนคุณ 10-1 ใจเย็นๆนะคะอ่านกระทู้อีกรอบ ลองดูตรง # <<<อันที่2นะคะ
comment10-5:ถึงไม่ทำแท้ง พอคลอดก็ไปแรดได้อีกนะ
comment10-6:คคห. 10-1 งั้นเอาเป็น ทำแท้งซ้ำ = ทำหมันถาวรแถม ไหมคะ
comment11:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment12:ตัวเรามองว่าการทำแท้งคือการแก้ปัญหาที่ปลายเหตุ แต่ถามว่าค้านไม๊ คงไม่กล้าพูดได้เต็มปาก คือจะดูเป็นเคสไปว่าอันไหนควรหรือไม่ควร ก่อนอื่นใดสิ่งที่เราคิดคือผู้ใหญ่หลายคนหรือจำนวนมากเลยที่ยังเขินอายและมองว่าเด็กวัยรุ่นยังไม่ควรรู้เรื่องเพศ แต่ในโลกความเป็นจริงเรื่องเพศ การป้องกันเป็นสิ่งที่ควรถกและอธิบายให้วัยรุ่นเข้าใจและสอนเค้าถึงการป้องกันไว้แต่เนิ่นๆ เรามองว่าผู้หญิงทุกคนท้องได้ค่ะ แต่ไม่ใช่ทุกคนที่มีคุณสมบัติความเป็นแม่ เด็กหลายคนเกิดมารับกรรมจากพ่อแม่ที่ไม่พร้อมจะเป็นพ่อแม่ เรื่องนี้เราจะไม่เหมาว่าเกี่ยวกับวัย เพราะเพื่อนเรา รุ่นพี่เรา คนรอบตัวเราหลายคนมีลูกตั้งแต่อายุ 20 ต้นๆแต่ก็สามารถดูแลลูกได้ มันอยู่ที่ใจของความเป็นแม่ค่ะ ในขณะเดียวกันผู้ใหญ่หลายคนปฏิบัติต่อลูกเหมือนทาส บังคับ ให้พ่อเลี้ยงข่มขืมลูกตัวเอง เพราะฉะนั้นมันไม่ใช่วัย มันคือวุฒิภาวะและจิตใต้สำนึกว่าเค้ามีความพร้อมจะเป็นแม่หรือไม่ เราคิดว่าถ้าเกิดพลาดมาจริงๆ คือการป้องกันมันก็ไม่สามารถจะกันได้ 100% ถ้ามันหลุดขึ้นหรือกรณีใดก็ตามแล้วคนๆนั้นรู้สึกว่าตัวเองไม่พร้อมจะเป็นแม่ก็อย่าให้เค้าเกิดมารับกรรมเลยค่ะ
comment13:เจอตุ๊ดจิตสัมผัสขู่ไว้เยอะไง
comment14:เราเป็นคนนึงที่คิดว่า กฎหมายนี้ไม่สมควรโดนประณาม ประเทศที่พัฒนาแล้วเค้าก็มีทำแท้งถูกกฎหมาย กันทั้งนั้น
ไม่รู้สินะ
เบื่อมากที่บางทีเห็นข่าวเด็กแวนซ์เด็กสก๊อยล์ทำตัวเป็นขยะสังคม กร่างไปทั่ว ติดยา ท้อง สารพัดปัญหา
ก็เคยคิดเหมือนกัน ว่าพ่อแม่ของเด็กพวกนี้ มันจะแบบ"ไม่คิดอะไรเลย"ไปถึงไหน สักแต่มีลูกแต่ไม่มีปัญญาจะเลี่ยง ก็ยังจะเกิดๆกันมาอยู่ได้ เกิดมาแล้วก็สร้างปัญหา ไม่ได้รับการศึกษาที่ดี เอาแต่มั่วสุมเที่ยวเตร่ลักขโมย ก่ออาชญากรรม กลายเป็นคนเลวของสังคม ไอ้ที่จะได้ดีแบบวันเฉลิมทองเนื้อเก้านับหัวคนได้

ที่สำคัญคือ เด็กที่ไม่ได้เรื่องเหล่านี้เป็นพิษเป็นภัยกับลูกหลานเราในอนาคตอ่ะ พวกอาชญากร คดีจี้ ปล้น ฆ่า ข่มขืน เสียดายคนดีๆที่จะต้องมาตายหรือหมดอนาคต เพราะพวกกร๊วกนี่ทำร้าย
comment14-1:ชอบความเห็นนี้มากๆคาะ
comment15:เข้ามาเห็นด้วย ตปท.อย่างญี่ปุ่น การทำแท้งถูกกฎหมายนะ แต่ทั้งนี้ทั้งนั้นตัวคุณหมอและครอบครัวจะพยายามโน้มน้าวไม่ให้อยากทำแท้ง แต่ถ้าตัวแม่เด็กยังยืนกราน คุณหมอก็เอาออกให้ โดยผ่านมือหมออย่างปลอดภัยจริงๆ 

ไม่ต้องโลกสวย แต่ลับหลังกินยาขับ ตายทั้งเด็กตายทั้งแม่ หรือหน้าบ้านเป็นทุ่งลาเวนเดอร์ แต่ลับหลังเอาเค้าไปนินทา มองเค้าอย่างรังเกียจ ปิดโอกาสคนพลาดต่างๆ นานา อย่าลืมว่าป้องกันได้ แต่ปัญหามันเกิดขึ้นแล้ว จะหาทางแก้ไขกันยังไง
comment16:เคยทำงานในรพ. .เล็กๆ แห่งหนึ่ง เป็นระบบครอบครัว
พนักงานแต่ละคนอยู่กัน 10-30ปี up  เกิน 50% เคยทำแท้ง
แต่ละคนเฉยๆ ชิวๆนะ
comment17:ผมคิดว่า เหตุการณ์ที่ยกมา ล้วนแล้วแต่ไม่คาดคิด พอๆกับถามว่า ถ้าโดนฟันแล้วทิ้ง จะคบมันทำไม ไม่รุ้หรอว่าจะโดน (Quick silver กล่าวไว้) ก็ไม่รู้นี่หว่าว่าจะโดน

ดังนั้นการเลือกเกิดมันดีกว่าทำแท้งอยู่แล้ว ในบริบทว่า เกิดมาแล้วทุกข์ เกิดมาทำไมนะ

แต่ถ้าหมายถึงว่า เกิดมาแล้วไม่มีปัญญาเลี้ยง ทำแท้งดีกว่ามั้ย ผมรู้สึกได้ถึง ประโยชน์นิยม ถ้าพูดให้เข้าใจ ก็ ถ้ารกโลก ตายดีกว่ามั้ย หรือถ้าในบริบทที่เห็นภาพจริงๆ ก็ คนจน จรจัด ไร้บ้าน เปลืองสวัสดิการ งบรัฐ ทำให้ภาพลักษณ์เสีย กำจัดดีกว่ามั้ย อันนี้คือพวกประโยชน์นิยม เน้นประโยชน์เป็นหลักมากกว่า ศีลธรรม

ถ้าถามว่า ควรให้มีมั้ย ก็ไม่รุ้สิ ลึกๆแล้ว ผมไม่อยากให้มีนะ ถ้ามองว่า คุณเลี้ยงแทนมั้ย บลาๆๆ ผมว่า มันควรเริ่มจาก Safe Sex มากกว่านะ คือไม่ท้อง อันนี้น่าจะแก้ได้ดีกว่า 

OK แต่ถ้าพลาดมาแล้วทำไงดีล่ะ ท้องไม่พร้อม ทั้งทุนและจิตใจ ทำแท้งดีมั้ย ไม่เป็นพาละงบรัฐที่จัดมูลนิธิอะไรนี่แหละที่ว่า เอาไปให้เค้าดูมั้ย พร้อมแล้วค่อยมารับ  

หรือไม่ทำดีกว่า ในเชิงชีวะ ถือว่ามีชีวิตแล้ว แม้ในกฏหมายจะถือว่าไม่ใช่คนก็ตาม (จนกว่าจะคลอดนั่นแหละ ถึงได้เป็นคน) การทำแท้งคือการฆ่าชีวิต แม้อยู่ในครรภ์ ก็ต้องเติบโต ต้องการปัจจัย มันคือสิ่งมีชีวิตในท้อง ก็จะออกแนวปรัชญาว่า เราประเสริบกว่าสัตว์นะ อะไรทำนองนี้แหละ

(ไม่เอาเรื่องศาสนามานะบางคนไม่ได้นับถือ)

ผมคิดว่า ถ้าเกิดมีจริงๆ มันจะออกแนว ยสตน ท้องก็ไปเอาออกก็ได้ แต่ถ้ามองอีกมุมเดียวกัน คลอดแล้วไปส่งมูลนิธิก็ได้

ไม่รู้สิ ก็ยังสับสนอยู่ ส่วนตัวก็คิดว่า ไม่ส่งเสริม ดีกว่า
comment17-1:เราคิดว่าเอาไปให้มูลนิธิไม่ได้การันตีว่าเด็กจะมีคุณภาพชีวิตที่ดีค่ะ ดูตามบ้านเด็กกำพร้าได้ 
 ถ้าเอาไปให้เยอะๆๆๆ  จะกลายเป็นปัญหาแน่ๆค่ะ คนไทยกลัวบาปค่ะ มั่นใจว่าจะถ้าคลอดแล้วเปิดโอกาสให้ยกเด็กให้มูลนิธิ100% คนต้องเแห่เอาไปให้เยอะแน่ๆ เด็กที่ถูกส่งไปจะมีความสุขจริงๆหรือ ? อยากฝากให้คิดค่ะ เราไม่กล้าไปคิดแทนเด็กมากไปกว่านี้

เราเห็นด้วยเรื่องการคุมกำเนิด มันสำคัญมากกกกกกก เป็นอันดับ 1 อย่างที่คุณว่าทุกประการค่ะ
แต่ถ้าพลาดแล้ว เราแค่คิดว่าควรมีทางออกให้เค้า เพราะไม่มีการคุมกำเนิดแบบไหน คุมได้100%ค่ะ ยกเว้นไม่มีsex< ศึกษาได้ตามInternet เลย
พอเข้าใจแนวคิดและเจตนาของคุณนะคะ
 ขอบพระคุณมากค่ะ ที่กรุณามาร่วมแสดงความเห็นด้วยความใจเย็นและด้วยเหตุผล
ปล.คุณเข้าใจผิดเรื่องประโยชน์นิยมนะคะ  เราไม่ได้คิดแบบนั้นจริงๆ 
เราคิดว่า โทษ จะตกอยู่ที่ตัวเด็กที่เกิดมาเอง บางคนเหมือนตายทั้งเป็น ถูกทารุณกรรมตลอดวัยเด็กก็มี เรามองแค่ตัวเด็กเป็นหลักก่อน แล้วค่อยมองไปถึงปัญหาสังคมทีหลัง >>>>เราเขียนไว้ที่บรรทัดแรกสุดเลยนะคะ ใต้หัวข้อกระทู้เลย
คำว่าพร้อมเลี้ยงดู หมายถึง สภาพจิตใจของคนเป็นแม่ด้วยค่ะ เกิดมารวยจน เร่ร่อนไม่เกี่ยว ขอแค่คนเป็นแม่รักลูกและมีความตั้งใจจะเลี้ยงดูก็พอ  
(แล้วสำหรับคนที่พลาดท้องจริงๆ ทั้งที่คุมกำเนิดแล้ว เขาควรมีทางเลือกไหมคะ? หรือต้องทำใจ )
comment17-2:เราเองก็เป็นคนหนึ่งที่กำลังท้อง และไม่พร้อมจะท้อง ไม่พร้อมจะมีลูก ด้วยเหตุผลร้อยแปด
และได้มีการคุมกำเนิด แต่คุมแล้วมันไม่ได้100% เอาละสิ ท้อง !! พ่อเด็กก็ไม่พร้อมจะมี แม้ว่าฐานะทางบ้านพ่อเด็กจะไม่ได้ย่ำแย่ เรียนจบ มีการทีงานทำ แต่ใจและหลายๆอย่างมันไม่พร้อม เลยให้ไปเอาออก แต่เราก็ไม่เอาออก จนทะเลาะและเลิกกันไป  เราเองก็โตแล้ว เรียนจบมีงานการทำ ถึงฐานะเราและทางบ้านไม่ดี (ยากจน) แต่มันต้องคิดให้ได้รึปล่าว ว่าต้องแก้ปัญหาชีวิตยังไง จะหาเงิน จะวางแผนชีวิตยังไง นี่คือสิ่งที่ต้องทำ ไม่ใช่ทุกวันนี้ลำบากยังไง ก็ทนลำบากไม่พัฒนาแก้ไขปัญหาชีวิต แล้วก็มาบอกไม่พร้อมๆ คือรออะไร?? ทำไมต้องย้ำอยู่กับที่ ?? แล้วเมื่อไหร่จะพร้อม เราคิดว่า เมื่อไม่คิด ก็ไม่เกิดการลงมือทำ ผลมันจะเปลี่ยนแปลงได้อย่างไร

ตอนเราไปฝากครรภ์ หมอให้ฟังเสียงหัวใจลูกในท้องเต้น เรารู้สึกดีใจอย่างบอกไม่ถูก คสามรู้สึกมากล้นเกินบรรยายจริงๆ 

ทำให้ในทุกๆวัน ในหัวคุ่นคิดอยู่ตลอดเวลา จะหาเงิน จะทำนู่นนี่ ทุกวิถีทางในเด็กที่จะเกิดมาได้รับความอบอุ่นมากที่สุด

ก็ไม่รู้สิ ความคิดแต่ละคนไม่เหมือนกันเนอะ เอาที่ตัวเองสะดวกดีกว่า
comment17-3:17-2 อ่านบรรทัดที่สาม ตรงหัวข้อกระทู้ค่ะ=_=
เงินไม่ใช่ทั้งหมด ความพร้อมที่แท้จริง คือจิตใจที่มีความเป็นแม่ค่ะ แบบที่คุณกำลังเป็น
comment17-4:เราเข้าใจค่ะ และเห็นด้วยค่ะ จขกท T T
ก่อนจะท้องเราเอง บอกตัวเองไว้ตั้งแต่แรกว่ายังไงก็เอาออก เพราะไม่อยากให้มีปัญหาบลาๆๆ เราเลยป้องกันทุกครั้ง
แต่พอพลาดท้อง ไม่รู้อะไรดลใจทำให้เปลี่ยนความคิดหมดเลย T.T
comment18:เราเห็นด้วยกับคุณ 100%
บ้านเราใกล้กับศูนย์พักพิงชั่วคราวสำหรับเด็กและผู้หญิงที่ถูกทำร้ายค่ะ บอกเลยว่าเด็กที่ถูกส่งตัวมาส่วนมากแต่ละคนถูกทำร้าย ไม่ก็บาดเจ็บทั้งสิ้น หรืออย่างเบาๆก็คือทารกที่ถูกทิ้งถังขยะแล้วมดกัดตามตัวค่ะ (เบาๆแล้ว) หรือเด็กอายุไม่เกิน 5 ขวบที่ถูกซ้อม ถูกทำร้ายร่างกายจากแม่หรือพ่อที่ไม่พร้อม  ทั้งหมดที่เราเห็นมาตลอดหลายปี ทำให้เรารู้สึกว่าควรมีการทำแท้งเสรีค่ะ หนึ่งอาจจะเพราะเราคิดว่าเราควรให้ความสำคัญกับคุณภาพชีวิตเด็กที่โตขึ้นมา และสังคมโดยรวม มากกว่าเห็นแก่ตัวอ่อนที่ต้องพึ่งพาอาศัย (สถานะไม่ต่างจากกาฝาก) ที่เกาะดูดอาหารจากแม่นะคะ ผู้หญิงควรมีสิทธิ์เลือกค่ะ
สำหรับผู้ที่อยากให้คลอดแล้วส่งเข้าศูนย์์พักพิง หรือบ้านเด็กกำพร้านะคะ เราคิดว่ามันไม่ใช่ทางออกที่ดีเท่าไหร่ (แต่ก็นับว่าดีที่สุดแล้วในกรณีที่เด็กลำบากจริงๆ) เพราะแลดูงบน้อย ความดูแลไม่ทั่วถึง และที่สำคัญสิ่งที่พวกเขาขาดคือความอบอุ่นค่ะ 
หลายๆครั้งเราได้ยินเสียงเด็กร้องไห้งอแงตอนดึกๆ ตอนเช้าพี่ๆที่ทำงานที่นั่นก็จะบอกว่า มีเด็กใหม่มาค่ะ คงไม่ชินกับสภาพที่อยู่ใหม่เลยร้อง หรือบางทีเด็กๆออกมาเกาะลูกกรงดูตอนครอบครัวเรากำลังทำอาหารด้วยกัน ทั้งแววตาสีหน้าหลายๆอย่าง มันก็สะเทือนใจเราที่เป็นคนเห็นนะคะ
comment19:อย่าถามว่าบางคนทำไม ไม่เห็นด้วย เพราะมันส่วนน้อย
ต้องถามว่า บางคน ทำไมเห็นด้วยมากกว่า

ส่วนตัวผมไม่เห็นด้วยอยู่แล้ว เรื่องการทำแท้ง
แต่ถ้าคิดว่ามันสามารถแก้ปัญหาได้ ก็ควรมีระเวลาครรภ์ เช่น ไม่เกิน 2 เดือน 3 เดือน
ไม่ใช่ 7-8 เดือน จนจะคลอดอยู่แล้ว แล้วไปทำ คุณไม่รู้สึกอะไรรึ ผมถาม

แต่ถ้าคิดว่า มันแก้ได้ก็เอาครับ เพราะตราบาปอยู่ที่คนทำอยู่แล้ว คนอื่นเค้าไม่ได้เดือดร้อนด้วย
อย่างมากก็โดนตราหน้าในสังคม ซึ่งมันต้องโดนอยู่แล้ว รับได้ก็ทำไป

จะให้มันผิดกฏหมาย หรือถูกกฏหมาย ไอ้เรื่องนี้มันก็จะฝังอยู่ในหัวจนตาย
นอกจาก ไร้สำนึกจนไม่รู้สึกอะไรจริงก็ถือว่าโชคดีไป
comment19-1:ขออภัยค่ะที่พิมพ์ไม่ละเอียดในส่วนของเรื่องอายุครรภ์ ส่วนตัวก็คิดว่าต้องมีการกำหนดแน่นอนอยู่แล้วค่ะ เหมือนรัสเซีย หรือ สิงค์โปร
comment19-2:ที่ไหนๆ ที่ทำแท้งถูกกฎหมาย ก็ไม่ทำให้ในคน 7-8 เดือน อยู่แล้วนะครับ
หรือผมเข้าใจอะไรผิด?
comment20:รู้ตัวเองเลยว่าต้องพิมยาวเเน่ เเละขออภัยล่วงหน้าหากพิมผิดพลาดไปบ้างนะคะ เนื่องจากพิมจากอินเนอร์ล้วนๆ จึงไม่อยากเสียเวลาแก้ไข ให้อภัยกันเถิดนะพี่น้อง ^^

-ทำไมคนไทยบางคนถึงมองว่าให้เด็กเกิดมาโดนทารุณกรรม อดมื้อกินมื้อ เร่ร่อน เป็นแว๊นเป็นสก๊อย ถูกพ่อเลี้ยงข่มขืน ดีกว่าการทำแท้ง
ตอบ อันนี้ไม่ทราบจริงๆ แต่คิดว่าเป็นเพราะความเห็นแก่ตัวและเห็นกรงจักรเป็นดอกบัวค่ะ คิดว่าทำแท้งน่ะตัวเองบาป เเต่ตัวเองจะทำยังไงกับลูกก็ได้ ไม่บาป ตรรกะอะไร!!!!!

 เถียงๆมาในเพจเพจนึง คนมีการศึกษาชนชั้นกลางดูเข้าใจยอมรับเรื่องการทำแท้งได้มากกว่าคนอีกกลุ่มนึงที่ดูไม่มีความสามารถในการเลี้ยงเด็กด้วยซ้ำ 
ตอบ นั่นหมายถึงตรรกะเเละเหตุผลที่มากกว่าค่ะ ในบางมุมนะ

 ส่วนตัวมองว่าเงินไม่เกี่ยวกับการเลี้ยงดูบุตรซะ100% แต่จิตใจของความเป็นแม่ต่างหากที่สำคัญ (ไม่ได้แปลว่าเงินไม่สำคัญนะคะ) คนที่ท้องแล้วไม่รักเด็ก ควรให้ทางเลือกเขาบ้าง 
ตอบ เราว่าเรื่องนี้เกี่ยวโยงถึงหลายส่วนมากกว่าจิตใจของเเม่ค่ะ เดี๋ยวจะอธิบายต่อไปนะ

-ทำไมคนถึงไม่มองเรื่องนี้เป็นปัญหาสังคม ทั้งที่เด็กที่เกิดโดยคนที่ไม่มีความพร้อม(ด้านการเลี้ยงดู)มักเป็นปัญหาสังคม แว๊น สก๊อย ขโมย 
ตอบ เราว่าคนส่วนใหญ่มองว่าเรื่องนี้เป็นปัญหาสังคมค่ะ เเละก็ยังแฝงด้วยการเหยียดชนชั้นเข้าไปอยู่ดี นอกจากเรื่องเงินเรื่องอายุที่เป็นปกติเลยที่จะมองว่าคนจนเลี้ยงลูกได้ไม่ดีเท่ารวย คนอายุน้อยเลี้ยงลูกได้ไม่เท่าคนอายุมาก ทั้งที่จริงคนที่มีหน้าที่การงานที่ดี มีลูกตอนปัจจัยอื่นพร้อม เเต่ด้วยนิสัยเเละทัศนคติเเล้ว ไม่ควรมีทายาทอย่าง มันก็มี และเยอะด้วย

#ในโลกแห่งความจริงเด็กที่ท้องส่วนใหญ่ๆไม่ได้บ้านรวยเหมือนฟ้าในคุณแม่วัยใสทุกคนนะคะ ถึงจะได้เก็บเด็กไว้แล้วชิวๆมีคนช่วยเหลือ เคยเห็นแต่ปากบอกไม่เอาออกแต่พอคลอดออกมาก็โยนให้พ่อแม่ปู่ยาตายายเลี้ยง (โดยที่ทางบ้านไม่มีความพร้อมเลย)
ตอบ เดี๋ยวนี้พ่อแม่ที่โยนลูกให้ปู่ย่าตายายเลี้ยงไม่ได้มีแต่เด็กอายุน้อยที่ท้องหรอกค่ะ สาวห้าง สาวโรงงาน เเละอีกหลากหลายอาชีพ เเม้เเต่อาชีพหมอ ก็ยังมีเวลาน้อยเกินไปที่จะเลี้ยงดูลูก เนื่องจากกฎหมายเเละสวัสดิการมันไม่เอื้อ เป็นเพราะประเทศไทยไม่เคยให้ความสำคัญกับทรัพยากรมนุษย์ ระบบมันถึงรันด้วยระบบทุนนิยม ใครจ่ายได้มากก็ได้คุณภาพดี ใครไม่มีกำลังจ่ายก็ได้เเบบขอไปที ซึ่งถ้าเป็นประเทศที่เขาคิดว่าเด็กคือทรัพยากรที่สำคัญที่สุดของประเทศ เขาจะลงทุนกับมันมากกว่านี้ เเละไม่ใช่ตรรกะกลวงๆ ที่เอาแต่คะเเนนมาวัดผลแบบนี้หรอกค่ะ

 #การทำแท้งเสรีควรมาพร้อมกับการบังคับคุมกำเนิดไปในตัว จะได้ไม่ต้องทำแท้งซ้ำๆ
ตอบ จริงค่ะ เเต่เราว่านะ คนไทยยังรู้เรื่องเพศศึกษาน้อยมากเกินไป แถมไม่ได้มีเเค่เด็กนะ ผู้ใหญ่ 30 40 บางคนก็เข้าใจผิดๆ เเละมีความรู้เกี่ยสกับเรื่องนี้น้อยเกินไปค่ะ

#การท้องไม่พร้อมควรมีจิตแพทย์คอยพูดคุยก่อน อาจมีสองทางเลือกคือให้หาคนอุปการะเด็ก ไม่ก็ทำแท้ง (ไม่คิดว่าจำนวนผู้อุปการะจะมากกว่าหรือเท่ากับเด็กที่ท้องไม่พร้อมด้วยซ้ำ)
ตอบ ถ้ามีจะดีมาก เเละควรมีสวัสดิการด้านนี้ด้วยค่ะ

 #จะต้องมีคนเม้นต์ว่า ทำไมไม่สนับสนุนให้คุมกำเนิดก่อน เรากำลังพูดถึงกรณีทางเลือกของคนที่ท้องแล้ว คุมไม่ทันแล้ว พลาดไปแล้วค่ะ
ตอบ ตามนั้นเนอะ

#มักเห็นคนมีฐานะพาลูกที่พลาดท้องบินไปทำแท้งในต่างประเทศที่ถูกกฏหมาย เลยคิดว่าไทยควรจะมีบ้างเผื่อคนที่ไม่มีฐานะจะได้มีทางเลือก
ตอบ เราเป็นคนนึงที่คัดค้านการทำแท้งสุดๆ แต่เห็นด้วยว่าควรให้มีการทำแท้งที่ถูก กม เพราะเรามองว่า ขนาดมันผิด กม คนไทยยังทำกันเยอะมาก เเถมเสี่ยงด้วย ให้มันถูก กม ไปเลย ไหนๆ ก็จะต้องทำกันอยู่เเล้ว

 เราไม่ได้บีบให้คนไปทำแท้ง แต่เราอยากมีทางเลือกให้คนที่พลาดท้องแล้วมีความประสงค์อยากทำแท้งจริงๆ 
 คนตัดสินใจคือคนที่อุ้มท้อง 
ตอบ จริงค่ะ มันคือทางเลือกของเขาน่ะแหละ

 งงกับคนที่บอกว่าท้องแล้วพอคลอดค่อยกลับไปเรียนต่อ แล้วใครจะเลี้ยงเด็ก โยนภาระให้คนอื่นเลี้ยงหรอ? ถ้าตายายเด็กพร้อมดูแลก็ไม่เป็นไร แต่ถ้าไม่พร้อมก็ไม่ต่างอะไรกับการยัดเยียดภาระ
ตอบ จริงๆ เรื่องเรียนมันมีทางเลือกอยู่นะคะ กศน การศึกษาทางไกล MOOC ต่างๆ เรียนออนไลน์ก็ได้ปริญญานะเดี๋ยวนี้น่ะ เเต่เอาจริงๆ อย่างที่บอกไปข้างต้นค่ะ ไม่ใช่เเค่เด็กๆ ที่โยนลูกให้พ่อแม่เลี้ยง สาวออฟฟิศ สาวห้างส่วนใหญ่ก็เป็นแบบนั้ยเเหละ ยิ่งการทำงานในเมืองนะ เข้า 8 เลิก 5 เด็กอนุบาลนี่เลิกบ่าย 2 ประถม 3.30 มันไม่ได้ไปด้วยกันเลย ก่อนอื่นถ้าจะแก้ปัญหานี้นโยบายทั้งประเทศมันต้องสอดคล้อง เป็นไปในทางเดียวกันก่อนค่ะ

 เพื่อนเราไปแสดงความเห็นแนวนี้ในเพจ เพจนึงแล้วถูกขู่ฆ่าโดยคนที่ยึดถือเรื่องบาปบุญ ไม่ชอบแนวคิดการทำแท้ง
ตอบ คนขู่ก็ได้บาปไปเองแหละค่ะ เเต่ควรกันไว้ก่อน ควรเเจ้งความว่าถูกข่มขู่น่ะค่ะ
comment20-1:ขอบพระคุณมากค่ะ สำหรับคำตอบ คุณอ่านทุกประเด็นของเราจริงๆ ข้อผิดพลาดของเรายินดีน้อมรับและรับฟังค่ะ ยิ่งประเด็นฝากลูกไว้ในตายายของเด็ก เราเห็นด้วยค่ะ 
ข้อสุดท้าย คนที่ขู่ใช้ไอดีปลอมในเฟสค่ะ เพื่อนเราคงเอือม ไม่อยากให้ค่าอะไรไปมากกว่านี้ ภาษาที่ใช้ข่มขู่ก็เหมือนเด็กๆ ม.ต้น ม.ปลายใจแตก 
ขอบคุณอีกครั้งนะคะ และขออภัยหากกระทู้มีข้อผิดพลาดด้วยค่ะ
comment21:ผมก็เคยถกกันในบ้านนี่ล่ะ เห็นแย้งกัน

ส่วนตัวผมคิดว่า ถ้าต้องให้เด็กเกิดมาแล้วลำบาก พ่อแม่ไม่รัก ไม่มีใครเลี้ยงดู

ไม่มีข้าวจะกิน ไม่ได้รับการศึกษา ไม่มีอนาคต เป็นภาระสังคม อย่าให้เขาเกิดมาเลยดีกว่า

เพราะเขาก็คงไม่ได้อยากเกิดมาในสภาพนั้น เพราะผมคิดว่า

เราเลือกที่จะให้เขาเกิดหรือไม่เกิดได้ แต่เขาไม่มีสิทธิ์เลือก

แต่สำคัญที่สุดคือการคุมกำเนิด ยังไงผมก็อยากให้การทำแท้ง เป็นทางเลือกสุดท้ายจริงๆ

ผมมองแค่มุมนี่แหละ
comment22:ขอแชร์ข้อมูลที่ได้รู้มา
ประเทศสิงคโปร์ การทำแท้งเถื่อนผิดกฎหมาย
แต่รัฐให้บริการทำแท้งอย่างถูกกฎหมายให้สำหรับผู้ไม่พร้อม
แต่แค่ครั้งแรกเท่านั้น 
หลังจากนั้น ผู้เข้ารับบริการจะต้องรายงานตัว
เพื่อการฉีดยาคุมกำเนิดเป็นระยะ

เราว่าเป็นมาตรการที่ดีนะ
comment22-1:ขอบคุณมากค่ะ สำหรับข้อมูลดีๆ^^ เราเขียนอะไรคล้ายๆแบบนี้ไว้ใน # <<<อันที่สอง แต่คุณอธิบายออกมาได้ดีกว่ามาก เป็นมาตรการที่ดีจริงๆค่ะ
comment23:เราเห็นด้วย แต่ถ้าจะทำให้มีการทำแท้งถูกกฎหมายจริง มันต้องมีการเยียวยา ข่วยหาหนทางแก้ไขก่อน และการติดตามผลภายหลังด้วย 

ไม่ได้เห็นว่าการทำแท้งดีนะ แต่การเอาเข้ามาอยู่ในระบบ น่าจะป้องกันแก้ไข ได้มากกว่าด้วยซ้ำ อย่างน้อนก็เป็นประวัติติดตัว ว่าเคยทำ และในรายที่เหลือขอจริงๆ ทำแท้งแล้วก็ทำหมันให้ไปด้วยเลย

ทุกวันนี้ การทำแท้งไม่ถูกกฎหมาย แต่คลีนิครับทำเกลื่อน บางคนมาทำมากกว่าหนึ่งรอบด้วย เราว่าการทำให้มันถูกกฎหมายน่าตะแก้ปัญหาตรงนั้ได้
comment24:เรื่องทำแท้งแล้วเป็นบาปนี่ไม่ต้องไปอ่านที่ไหนไกล มีกระทู้ในห้องพันทิปเรื่อย ๆ ประเภทตั้งว่าตอนนี้หนูท้องจะทำยังไง ไม่กล้าบอกพ่อแม่ คนในนี้ก็จะตอบว่าห้ามทำแท้งนะเป็นบาป ให้เก็บเด็กไว้ ส่วนเจ้าของกระทู้ก็จะบอกว่าหนูไม่ทำแท้งอยู่แล้ว หนูรักลูก หนูจะเลี้ยงลูกเอง โลกสวยกันไป

คือจะบอกว่าถ้ามีคนมาตั้งกระทู้เรื่องท้องไม่พร้อมในห้องนี้ เคยมีใครกล้าบอกให้เจ้าของกระทู้ไปทำแท้งไหม ไม่มีหรอกเพราะทุกคนต่างก็คิดว่าถ้ายุไปแบบนั้น บาปจะตกกับฉันหรือเปล่า ฉันแค่บอกเค้าว่าอย่าทำแท้งเป็นบาป แต่จขกท.จะแก้ปัญหาชีวิตตัวเองยังไงมันเรื่องของเธอ
comment24-1:เราเคยค่ะ สามารถย้อนอ่านในกระทู้ที่เราเคยตอบได้ แต่ไกลหน่อย สมัยเพิ่งเริ่มเล่นพันทิปใหม่ๆ เลยค่ะ
แต่คนอื่นตอบยังไงเราไม่ทราบจริงๆค่ะ
comment25:ดีที่สุดคือต้องพร้อมที่จะเป็นพ่อแม่ที่ดีของลูกทุกครั้งที่มีเพศสัมพันธ์ค่ะ

ไม่ใช่ไปแก้ปัญหาที่ปลายเหตุต่างๆนาๆ

อยากมีเพศสัมพันธ์แต่ไม่อยากมีลูก  คุมกำเนิดสิ  อ้าวลืมกินยาคุม  ถุงยางแตก  ถุงยางไม่มันส์
พอท้อง  งั้นทำแท้งสิ  ป้องกันไม่ให้เกิดทรัพยกรบุคคลห่วยๆ  ประเทศไทยจะได้เจริญ

อ้างโน่นอ้างนี่สารพัด  ที่แท้คือไม่อยากรับผิดชอบปัญหาที่ตัวเองก่อ
มันไม่ใช่แค่เรื่องท้องหรือไม่ท้อง  ทำแท้งหรือไม่ทำแท้งดีหรอก
มันคือเรื่องของคนที่ไม่มีความรับต่อการกระทำของตัวเองในทุกๆเรื่อง

คนที่ชอบสร้างความผิดพลาดแล้วโยนความผิดไปให้คนอื่น  ไม่ว่าจะเจอเหตุการณ์อะไรเข้า  ก็จะกลับไปทำเหมือนเดิม
พฤติกรรมแบบนี้มันไม่ได้แยกหรอกค่ะ  ว่าไอ้คนที่ทำน่ะฐานะยากจนหรือรวย  การศึกษาต่ำ  หรือสูง
อยู่ในสังคมแย่ๆ  หรือสังคมดีๆ  คนแบบนี้มีอยู่ทุกที่นั่นแหละ

อยากมันส์  อยากดับความใคร่ของตัวเอง  ก็ทำๆไปตามใจอยาก
พอเกิดปัญหาขึ้น  อ้าวโยนไปให้ใครดี  ให้เด็กละกัน  ยังไม่เกิด  ยังไม่มีปัญญาเถียง  ไม่เป็นไรหรอก
พอมีคนมาตำหนิ  อ้อโลกสวยเหรอ  หน้าบ้านเป็นทุ่งลาเวนเดอร์เหรอ  พวกดีแต่ปากไม่เคยดูตัวเองละเปล่า บลาๆๆ

สรุปคือ  คุณอยากจะทำแท้งก็ทำไปเถอะ(ไม่ต้องไปอ้างนั่นนู่นนี่)  แต่ถ้าคิดจะทำก็ช่วยดูแลสุขภาพตัวเองด้วยละกัน
comment25-1:ใจเย็นๆนะคะ เราไม่เคยท้อง 
เราแค่อยากให้ทางเลือกคนที่พลาดจริงๆ  
(# <<<อันที่4 ค่ะ ตรงเนื้อหาในกระทู้ ขอบคุณสำหรับความเห็นค่ะ )
comment25-2:ตรรกกะป่วยไปนิดนะคะ ตกลงได้อ่านรึเปล่าคะว่าจุดประสงค์นี้คืออะไร ไอ้เรื่องทำแท้งน่ะ ถ้าคนมันจะทำ ไม่ต้องมีใครอนุญาตก็มีคนทำค่ะ ส่วนคนที่ไม่ทำเนี่ย ต่อให้มีที่ทำแท้งแบบถูกกฏหมาย ถ้าคนจะไม่ทำมันก็ไม่ทำค่ะ 

แต่ที่เค้ากำลังพูดกันคือ คนที่ท้องไม่พร้อม แล้วมักง่ายไม่มีปัญญาจะดูแลลูกต่างหาก พอท้องแล้ว รักตัวกลัวบาป ก็เก็บเด็กไว้ แต่ไม่มีปัญญาจะดูแล แล้วก็ปล่อยให้เด็กเป็นภาระสังคม ภาระคนอื่นกันไป ไม่เคยเห็นเหรอ พวกที่ท้อง 3 คน 4 คนสามีไม่ซ้ำกันซักคนน่ะ เคยเห็นไหมคะ พวกนี้หลาบจำไหม ถึงจะท้องและทำแท้ง หรือจะท้องแล้วเก็บไว้จนคลอด ถ้าคนมันมักง่ายไม่มีสามัญสำนึก มันก็มักง่าย 11รด นอนกับผู้ชายไม่ป้องกันแบบนี้ไปเรื่อยล่ะค่ะ 

คุณบอกว่าคุณไม่โลกสวย แต่เราจะบอกว่าที่คุณตอบนี่ มันมโนคติมากค่ะ "คนจะมีเพศสัมพันธ์ได้จะต้องมีความพร้อมจะเป็นแม่คนสิ ถ้าไม่มีก็อย่าทำ" -_-" 

ถามจริงสิ่งที่คุณคิดมันทำได้จริงเหรอคะ จะมีซักกี่คนที่คิดได้แบบนั้น คนที่มีสามัญสำนึกดีอะ ยังไงเค้าก็ป้องกันค่ะ แต่ที่พูดๆกันนี่คือคือพวกมักง่ายจนเป็นปัญหาสังคมค่ะ คุณคิดว่าพวกนี้เค้าคิดได้ไหม ถ้าคิดได้คงไม่มีแม่วันใส ทำแท้งเถื่อน เด็กโดนทิ้งๆขว้างๆแบบนี้หรอกมั้งคะ

ตอบไปตอบมา พาลด่าคนที่เห็นด้วยกับความคิดนี้  ว่าอยากทำแท้งจนต้องมาผลักดันเรื่องนี้อีก -___-"  

จะตอบอะไรมีเหตุผล อิงความเป็นจริงหน่อยสิคุณ อย่ามัวแต่คิดอะไรที่เป็นอุดมคติ เอาเรื่องจริงๆที่มันจับต้องได้มาคุยกัน ควรคุยกันเพื่อแลกเปลี่ยนความเห็นว่าจะช่วยแก้ปัญหายังไง ไม่ใช่มัวแต่ด่านู่นนี่นั่น ด่าคนมักง่ายไม่ป้องกัน หลอกด่าคนที่เห็นด้วยว่าอยากทำแท้งล่ะสิเลยมาหาพวก ถามหน่อยตอบแบบนี้ สังคมได้อะไรคะ 

ปล.ไม่ต้องมาด่าเราว่าอยากทำแท้งนะคะ มีลูก 2 คนแล้วค่ะ และ สามีทำหมันเรียบร้อยแล้วค่ะ ไม่ท้องแน่นอน
comment25-3:ขอบคุณคุณ Trippy  ที่เข้ามากดสยอง
ที่มาบอกว่าเราตรรกะป่วย
ว่าเรามโนคติ
ว่าเราด่าคนที่เห็นด้วยกับการทำแท้ง
ว่าเราตอบไม่อิงความจริง
ว่าเราด่านู่นด่านี่
ว่าที่เราพิมพ์มา  สังคมไม่ได้อะไร

ไม่เป็นไรค่ะ  ไม่ได้หวังให้คนที่คิดต่างมาเห็นด้วยอยู่แล้ว
แค่อยากบอก  ว่าในสังคมก็มีเราอย่างน้อย  1  คนที่คิดแบบนี้แหละ


ส่วนตัวเรามีอคติอย่างล้นเหลือ  กับคนที่จิ้มไปทั่ว  เพื่อสนองความอยาก
โดยที่ไม่เคยคิด ไม่เคยสนใจว่าผลจากการกระทำของตัวเองจะมีอะไรบ้าง
จริงๆ  ก็อยากเชิญชวนให้ทุกคนในสังคม ทั้งผู้หญิงผู้ชาย  คิดให้มากๆๆๆๆ  ก่อนที่จะมีเพศสัมพันธ์กับใคร
เพราะแม้จะมีโอกาสเพียง  0.001  เปอร์เซนต์  ที่จะท้อง  แต่ก็ใช่ว่าเป็นไปไม่ได้
แต่บอกไปคงมีแต่คนหัวเราะเยาะ  ก็เลยไม่รู้จะพูดไปทำไม

ที่ไม่เห็นด้วยกับความคิด  จขกท.  เพราะส่วนตัวเราคิดว่า  ไม่ว่าจะเปิดให้มีการทำแท้งเสรี  หรือให้ทำแบบเดิม
จำนวนคนที่ทำแท้งก็คงจะไม่เปลี่ยน  เพราะทุกวันนี้ใครที่อยากทำแท้ง  ขอให้มีเงินพอก็ทำได้ทุกคน
ทุกวันนี้คนที่อยากทำแท้งแบบปลอดภัย  ก็ทำได้อยู่แล้ว  คนที่คิดง่ายๆ ด้วยการทำแท้งเถื่อน มันก็คงไม่ลดลง

ที่เราโมโห  คงเป็นความเผือกของเราเองที่สงสารลูกคนอื่นที่ไม่มีโอกาสได้เกิด
และหงุดหงิด  ที่ จขกท. บอกว่าพวกคนชั้นกลางทำใจยอมรับการทำแท้ง  
ส่วนพวกที่ไม่มีปัญญาเลี้ยงเด็กจะไม่เห็นด้วยกับการทำแท้ง

ถ้าเราตีความผิดไปก็ขอโทษด้วย
comment25-4:เราเองก็ต้องขอโทษคุณ ลิลลี่ภูเขา ด้วยค่ะ ที่อาจใช้คำรุนแรงเกินไป จริงๆความเห็นต่างไม่ใช่ความผิดค่ะ ใครจะคิดอย่างไรก็ได้ตราบที่ไม่ได้ไปทำร้ายใคร 

สิ่งที่เราพูดถึง เราไม่ได้ตั้งใจจะว่าคุณด้วยคำรุนแรง เพียงแต่เราไม่ค่อยเห็นด้วยเท่าไหร่เท่านั้น แต่ไม่รู้จะใช้คำอะไรดี เลยต้องเขียนแบบนั้นออกไป ตอนเขียนยังนึกอยู่ว่าใช้คำรุนแรงไปรึเปล่า ยังไงก็ขอโทษคุณอีกครั้งค่ะ 

เราเองก็ไม่ชอบพวกมักง่ายที่ทำไม่รู้จักคิด และเบื่อมากกับกระทู้ในชานเรือนที่มาถาม ท้องไหม ทำแบบนี้แล้วท้องไหม มันบ่งบอกให้รู้ว่าคนสมัยนี้ไม่รู้จักยับยั้งชั่งใจ หน้ามืด พอทำไปแล้วก็มากังวล รู้ทั้งรู้ว่ามันท้องได้ แต่ไม่คิดจะป้องกัน หรือบางคนป้องกันแล้วก็ยังพลาดท้องอยู่ดี เพราะมันไม่มีอะไรที่ป้องกันได้ 100% นอกจากงดการมีเพศสัมพันธ์ 

เราเลยมองในแง่ที่เลวร้ายที่สุดคือ ถ้าท้องแล้วไม่พร้อมจะทำอย่างไร เพราะไอเรื่องห้ามมีเพศสัมพันธ์น่ะ สำหรับคนสมัยนี้มันห้ามยากซะแล้วล่ะค่ะ และตราบใดที่ยังมีคนมักง่ายแบบนี้ เราจะแก้ปัญหากันอย่างไรที่ให้มันตรงจุดที่สุด ที่เราอยากให้มีกฏหมายทำแท้งเสรี ไม่ใช่เพื่อให้คนเหล่านั้นทำแท้งกันได้สบายๆหลายรอบ แต่เราต้องการให้เค้าโดนจำกัดจำนวนในการท้องต่างหาก คือ ถ้าท้อง แล้วไปทำแท้ง ก็ควรจะโดนมาตรการจากรัฐ ให้ทำหมันชั่วคราว หือถาวรก็ว่าไป  ใครที่มาทำแท้ง 2 ครั้งขึ้นไป โดนจับทำหมันถาวรไปเลยอะไรแบบนี้ มันน่าจะลดปัญหาการทำแท้งได้มากกว่าที่เป็นอยู่ทุกวันนี้ คุณก็บอกเองว่าทุกวันนี้แม้มันผิดกฏหมายก็ยังมีคนทำ และถ้าคนมันจะทำ จะทำอีก 2-3 ครั้ง หรือทำ 10 ครั้งมันก็จะทำ สู้ทำให้ถูกกฎหมาย แล้วใช้มาตรการทำหมันเลย น่าจะดีกว่าไหมคะ  

ส่วนเรื่องสงสารเด็กที่ไม่มีโอกาสได้เกิด เราเฉยๆ เราว่าถ้าเด็กเกิดมาแล้วโดนพ่อแม่ไม่ใส่ใจ ทิ้งขว้าง ทำร้ายร่างกาย โดนบังคับขายตัว โดนใช้แรงงานทาส เค้าน่าสงสารกว่าเยอะค่ะ สู้ไม่ต้องเกิดมายังจะดีซะกว่า
comment25-5:เราเห็นด้วยกับการทำแท้งดีกว่าปล่อยให้เกิดแล้วเลี้ยงดูแบบแย่ๆ
แต่เราเห็นด้วยกับความเห็นนี้นะ คือความจริงมันต้องพร้อมจะมีลูกตั้งแต่มีพสพทุกครั้งแล้ว
การคุมกำเนิดในโลกนี้ไม่มีวิธีไหน 100% ซักอย่าง

แทนที่จะสอนแบบนี้ กลับกลายเป็นชอบไปสอนกันว่าเอาเลย เอาตามใจอยากให้เต็มที่ แค่ป้องกันก็พอ
คนหลายคนยังเข้าใจกันผิดๆ อยู่เลยว่าป้องกัน=ไม่ท้องแน่นอน พอพลาดมาก็เงิบจ้า

ที่ผู้ใหญ่เค้าสอนให้รักนวลสงวนตัว มันมีเหตุผล ไม่ใช่เป็นเรื่องโลกสวย 

แต่ที่เห็นด้วยกับการทำแท้ง เพราะคนประเภทนึงน่ะพูดอะไรไปก็ไม่มีประโยชน์หรอก
ยังไงก็เลือกที่จะทำตัวตามสัญชาตญาณดิบมากกว่าใช้สติไตร่ตรองถึงอนาคตอยู่ดี

อย่างน้อยการทำแท้งก็มีประโยชน์ต่อสังคมมากกว่า
เพราะวันนี้คนในสังคมต้องเดือดร้อนกับเด็กที่เกิดมาแบบพ่อแม่ไม่พร้อมแล้วเลี้ยงดูห่วยๆ 
แล้วก็เป็นขยะสังคม ออกมาจี้ปล้นฆ่าคนดีๆ ที่พ่อแม่เค้าเลี้ยงดูมาอย่างดี มีอนาคตสดใส

เราจึงเห็นด้วยกับความเห็นย่อยด้วย
comment25-6:งืมๆ...บางทีน้าาการที่เราตายตั้งแต่อยู่ในท้องมันก็ยังดีกว่าเกิดมาแบบไม่มีใครรัก
comment26:เห็นด้วยค่ะ  ถ้าเก็บเด็กเอาไว้โดยที่ไม่พร้อม  ต่อไปเป็นปัญหาสังคมเราว่ายิ่งบาปหนักกว่าเดิม
comment27:เห็นด้วยกับการให้ทำแท้งเสรี

เราเชื่อเรื่องบาปบุญนะ ทำแท้งยังไงก็บาป แต่เก็บไว้ทั้งที่ไม่พร้อมก็ใช่จะไม่บาป
คนที่มีครอบครัวช่วยเหลือ พอเด็กออกมาแล้วก็รักและดูแลได้ดี ก็โชคดีไป
แต่ถ้าออกมาแล้วไม่รู้จะยังไงต่อ มันทั้งบาปต่อเด็กที่เลี้ยงเค้าไม่ได้ดี บาปต่อตายายเด็กที่ต้องมาลำบากเลี้ยงหลานแบบไม่ตั้งตัว
สรุป คือ ถ้าท้องโดยไม่พร้อม ยังไงก็ต้องได้รับผลกรรม แบบนึงอาจจะได้รับในอนาคต อีกแบบก็เริ่มรับตั้งแต่ปัจจุบันเลย

เคยอ่านเจอความเห็นว่า ให้ทำแท้งเสรีแล้วเดี๋ยวจะปล่อยท้องกันเละเทะ เพราะท้องไปก็ทำแท้งได้
อันนี้ไม่เห็นน่าจะเกี่ยว ทุกวันนี้คนที่ไม่ท้องก็เพราะรู้จักคิด เค้าคงไม่มาปล่อยให้ท้องแล้วไปทำแท้งขำๆ เพราะมันถูกกฏหมายหรอก
comment28:แล้วการทำแท้ง ป้องกันปัญหาต่างๆที่คุณว่าได้จริงหรือ
คุณเคยเห็นไหม สามีภรรยาพร้อม แต่ลูกก็ยังเป็นแว้นสก๊อย ติดยา 
เด็กที่เกิดจากพ่อแม่ที่ไม่พร้อมจะโตมาเป็นพวกที่ก่อปัญหาสังคมจริงหรือ
มีเด็กที่เกิดจากพ่อแม่ไม่พร้อม โตมาเป็นประชากรที่อยู่ในสังคมได้ดี ไม่ก่อปัญหาสังคมไหม
ถ้ามี แม้แต่จะแค่1คน
คุณคิดว่า คนนั้นควรถูกตัดสินชีวิตตั้งแต่ยังไม่ลืมตาออกจากแม่ไหม

แนวความคิดอันหนึ่ง ของส่วนที่ปฏิเสธการทำแท้ง นอกจากเรื่องศาสนาบาปบุญแล้ว
ก็คือ เขาเชื่อว่า เด็กที่จะเกิดมาในโลกนี้ทุกคน มีศักยภาพที่จะเป็นอะไรก็ได้ ตั้งแต่ โจร.........ผู้นำประเทศ

ไม่มีอันไหนผิดถูกทั้งหมด
แต่
การทำแท้งแก้ปัญหาได้จริงหรือ
comment29:เห็นด้วยมานานแล้วค่ะ ปัญหาที่เด็กต้องเผชิญหลังเกิดนี่มีเยอะแค่ไหน ใครจะมาข่วยบ้าง  เห็นข่าวเกี่ยวกับเด็กทีไร สลดใจทุกที นึกถึงว่าถ้าเกิดกับลูกเราๆคงเจ็บปวดมาก ถ้าไม่พร้อมอย่ามีลูกเลย เด็กไม่ได้น่ารักตลอดเวลา ถ้าคนเลี้ยงไม่รักจริงๆ เวลาโมโหหงุดหงิดอาจจะขาดสติ เด็กก็แย่ไป
comment30:ไม่เห็นมีใครพูดในมุมของของผู้หญิงเลยครับ
ทั้งที่จริง สิทธิในการทำแท้งเป็นสิทธิทางร่างกายของผู้หญิงในการตัดสินใจ มันเป็นภาระผูกพันที่ควรให้คนอุ้มท้องตัดสินใจจะรับภาระนั้นหรือเปล่า
comment30-1:ใช่ค่ะ มันเป็นสิทธิส่วนบุคคล
comment30-2:เราคิดเหมือนคุณเลยค่ะว่าร่างกายตัวเองทำไมถึงจะกำหนดเองไม่ได้ มันควรจะเป็นสิทธิของผู้หญิงที่จะเลือกเองสิคะ
comment30-3:ร่างกายของคุณ คุณมีสิทธิ์ ถ้าอย่างนั้น การขายตับปอด กายร่างกายของตัวเอง ก็ต้องถูกฏหมายซิคะ  งั้นโสเภณี ต้องถูกกฏหมายด้วยซิคะ
 เพราะเขาขายร่างกายเขา
comment31:มาชูมือว่าเห็นด้วยค่ะ คนที่ท้องควรได้สิทธิ์ตัดสินใจเอง เพราะคนที่ยุๆ ให้เอาไว้นี่ยุเสร็จก็จบกัน ไม่ได้ช่วยเรื่องการเงินหรือไปเลี้ยงลูกให้เค้าอ่ะ บางคนเค้าเต็มใจเก็บเอาไว้นั่นคือเค้ายอมรับในสิ่งที่มันจะตามมาอย่างเต็มใจ แต่คนที่เก็บไว้เพราะแค่กลัวบาปหรือโดนสังคมบีบให้ต้องเก็บไว้เนี่ยมันไม่ใช่ไง บางคนก็เลี้ยงแบบทิ้งๆ ขว้างๆ โยนให่ปู่ย่าตายายเลี้ยง หรือไม่ก็คลอดแล้วทิ้งไว้ข้างถนนมันดื้อๆ พวกนี้มันก่อให้เกิดปัญหาสังคมทั้งนั้น ก็เห็นๆ กันอยู่ว่าโลกปัจจุบันเป็นยังไง

เราเคยโลกสวยเหมือนกันนะ มีพี่ที่รู้จักกันท้องแล้วผู้ชายทิ้งไป เราก็เชียร์ให้เค้าเอาเด็กไว้ มีปัญหาติดขัดอะไรก็บอกนะพี่จะได้ช่วยกัน สรุปพี่เค้าต้องแบกท้องพร้อมดูแลแม่เค้าเองที่เป็นมะเร็งด้วย ทั้งเหนื่อยกายและขัดสนเงินทองโดยที่ไอ้พวกคนที่ยุให้เอาเด็กไว้ไม่มีใครช่วยอะไรเค้าได้จริงๆ สักคน ตอนนี้เด็ก 5 ขวบแล้ว โดนส่งไปอยู่กับญาติๆ ของแม่เด็กที่ตจว.ตั้งแต่ 3-4 เดือนเพราะแม่เด็กต้องทำงาน เด็กไม่ได้รับการดูแลที่ดีเท่าไร(ญาติแก่มากแบบ 70 กว่า จะเอาแรงที่ไหนมาดูแล) และแม่เด็กเวลาที่เหนื่อยจากการหาเงินหรือเมาก็มักจะพูดว่าไม่น่ามีลูกเลย มันทำให้เราตาสว่างว่าการเป็นคนดีมีศีลธรรมของคนรอบกายไม่ได้ทำให้ปัญหาในการเลี้ยงดูเด็กคนนึงมันหายไป แถมจะพาลให้เกิดปัญหาสังคมตามมาอีกมากมาย ตั้งแต่นั้นเราถือว่าให้สิทธิ์คนท้องเลือกเองดีกว่าค่ะ นั่นชีวิตเค้า
comment32:ขอแสดงความเห็นอีกทางหนึ่ง เรื่องการมีประชากรเพิ่มเป็นส่วนหนึ่งของนโยบายรัฐในการพัฒนาประเทศ ชนชั้นผู้นำไนเมืองไทยไม่ได้ต้องการประชากรมีคุณภาพ แต่ต้องการจำนวนประชากรไว้เป็นแรงงานในการเรียกเก็บภาษีไนอนาคต ในขณะเดียวกัน ประชากรที่มีคุณภาพกลับมาแข่งขันกับลูกหลานของเขา ทำให้เกิดการแข่งขันต่อลูกกลานคนชั้นสูงอีก เขาไม่ชอบ เพื่อให้สังคมมีชนชั้นจำเป็นต้องมีเรื่องประชากรท้องไม่พร้อมอีกต่อไปในประเทศ ชนชั้นปกครองเขารู้เหมือนทัคุณรู้นั้นแหละ แต่ทำไมเขาไม่ออกกฏหมายควบคุม ออกนโยบายช่วยการคุมกำเนิด มูลนิฉิบ้าบอ ทำเพื่อเอาหน้า ความจริงมันอยู่ที่นโบายรัฐ
comment33:ทางที่ดีควรปลูกฝังเรื่องคุมกำเนิดให้เยอะๆดีกว่านะ ถามว่าเงินสำคัญมั้ยในการเลี้ยงเด็กตอบว่าสำคัญมากเพราะถ้ายามอดอยากไม่มีเงินให้ลูกกินคนเป็นแม่แทบจะเฉือนเนื้อให้กิน
แทน ถ้ายังลำบากก็ลำบากแค่เราเถอะอย่ามีลูกมาลำบากด้วยเลยสงสารเด็กมัน

อีกอย่างคนจะเป็นแม่จิตใจต้องพร้อมกว่าเงินอีกนะ พร้อมจะเสียสละความสุขแทบทุกด้านที่เคยชินเปลี่ยนมาเป็นโลกทั้งใบให้เธอคนเดียว
บางคนมีลูกกลายเป็นแม่จนลืมความเป็นเมียโดนผัวทิ้งกลายเป็นแม่เลี้ยงเดี่ยวหนักกว่าเดิม

เราคิดเสมอก่อนมีลูกว่าถ้าวันนึงต้องเลี้ยงเขาคนเดียวจะไหวมั้ย. อะไรก็ไม่แน่นอน
comment34:เราก็คิดแบบ จขกท นะ. แต่ก็พูดไปไม่ได้

เราเข้าใจเรื่องบุญบาป. รู้ว่าเดกเลือกเกิดไม่ได้. รู่ว่าเดกไม่สามารภเลือกเองที่จะอยู่หรือตาย.  เดกที่พ่อแม่ไม่ใส่ใจดูแลว่าน่าสงสารแล้ว. แต่เดกบางคนถูกทรมานหรือเปนที่สนองตันหา หรือเลี้ยงแบบรำคาญๆเลยลงโทษเดกด้วยความรุนแรง .. คือ ถ้าจะไม่ต้องการขนาดนั้น จบๆไปตั้งแต่ในท้องดีกว่าไหม

แม่บางคนตั้งครรภ์ไม่ได้ตั้งใจ ทั้งกินเหล้าสูบบุรี่ เกิดมาสภาพตามนั้น เห้ยย เราว่าถ้าขนาดนี้ ..  ก็ให้ทำไปดีกว่าไหม มันไม่ได้เลี้ยงแบบทิ้งๆขว้างๆนะ เด้วนี้มันเอามาทรมาน เปนที่ระบายอารม  คือ .. มันข้ามเรื่องความรับผิดชอบไปไกลมากกก

ขอเพิ่มเติมนิด

อ่านข่าวน้องกายกันยังคะเดก 8 ขวบ แม่น้องทิ้งให้อยู่กับยาย ต้องไปเดินเปนเดกวัดตามพระบิณฑบาตร (เขียนถุกไหมหว่า -" ตั้งแต่ตี 5 เพื่อจะได้เอาข้าวมาให้ยาย อายุ 83 ปีกิน. ส่วนน้องสาวน้องกาย. ถูกนำไปขายได้เงิน 10000 บาท ... ข่าวจริงเท็จไม่รู้แค่ไหน ก็อ่านเอาจากในเนต แต่ถ้าจริง เราคิดว่าเราคิดไม่ผิดค่ะ. คนมันไม่พร้อม มันมักง่าย ด่าไปเถอะด่าไปเลย เค้าสมควรโดน เดกก็ไม่สมควรโดนทำแท้งเข้าใจค่ะ. แต่ก็ไม่ควรที่จะต้องเกิดมาพบเจอกับอะไรแบบนี้ เอาลูกไปขาย. คิดได้ไงฟะ ถ้าจะคลอดออกมาแล้วทำแบบนี้
comment35:มาชูมือเห็นด้วย คือการเอาเด็กไว้เมื่อท้องไม่พร้อม ต้องเกิดการคิด ไตร่ตรองปัญหา ความเป็นไปได้ในการเลี้ยงดูเด็กที่เกิดมา ต้องทำได้ทั้งทุนทรัพย์และเวลา สุขภาพแม่ก็สำคัญ คือต้องสุขภาพดีทั้งกายและใจด้วย 

ในเมื่อไทยมีคลินิคแบบนี้นะ พี่คนนึงทำอยู่เค้าเคยเล่าว่า มันมีกระบวนการ ให้พบจิตแพทย์ คุยทั้งเยาวชนคนท้องและพ่อแม่เด็ก คุยหลายรอบ ถ้าสรุปว่าทำ อาจต้องมีทำหมันด้วย ซึ่งคณะทำงานจะมาสรุปทุกอย่าง ตั้งแต่การประเมินฐานะ แนวความคิด ภาวะจิต รวมทุกอย่างทุกคนที่จะเกี่ยวข้องกับเด็กที่จะเกิด เคสนึงใช้เวลา 2-3 อาทิตย์ แต่ท้องต้องไม่เกิน 3 เดือน คือบางเคสเด็กที่ท้องตกใจจะทำแท้ง ไม่ยอมบอกพ่อแม่ ก็ต้องพยายามช่วยเหลือให้ไปหาพ่อแม่ก่อน บางคนพ่อแม่โกรธจะให้ลูกทำแท้ง ซึ่งเป็นภาวะชั่วขณะ พอมีการคุยก็อาจจะได้สติ บางคนกลัวเสียหน้าก็ให้ลูกทำแท้ง คือแต่ละคนสถานการณ์ ไม่เหมือนกัน
comment36:เด็กนิปลายเหตุแล้ว ต้นเหตุอยู่ไหน??? ความเ...ยน นี่เอง แล้วจะจัดการกับความเ...ยนยังไง
.
 (เห็นคอมเม้นวิชาการเพียบเลย ขอวิชาการบ้างจิ)
.
เคยเรียนวิชาสุขศึกษากันแล้วใช่มั้ยคะ...ต้องเคยเรียนสิเนอะ อ่านออกเขียนได้กันแล้วทั้งนั้น
.
ก็ทำตามที่เรียนเลยคะ...เช่นนะคะ
.
ดื่มน้ำเย็นเยอะๆ ดื่มมม กันให้กระอักกระอ่วง
หรือ
อาบน้ำหรือน้ำเย็น...อาบเลยคะ อาบให้เปือยกันไปข้าง

เนอะ นักวิชาการทุกท่าน
comment36-1:คนมันหน้ามืดอะค่ะ ไอ้เรื่องป้องกันพวกนี้มันช่วยไม่ได้หรอกค่ะ จริงๆ ไม่เชื่อลองนับกระทู้ในชานเรือนได้เลยค่ะ ทำไงดี กลัวท้อง ทำแบบนี้ท้องไหม เมนไม่มาเลยทำไงดี 

ลองนับดูสิคะ วันวันนึงมีถามแบบนี้กี่กระทู้ หึหึ
comment37:เราเห็นด้วยค่ะ เราเคยเจอคนรู้จักหลายคน
ที่เขาป้องกัน ทั้งกินยาคุม ใส่ถุง หรือแม้กระทั่งทำหมันแล้ว แต่ดันท้องขึ้นมา ซึ่งคนเหล่านี้เขาไม่ต้องการ ยังไม่พร้อมจะมีลูกและเขาก็ได้คุมกำเนิดแล้ว แบบนี้ก็อยากให้เขามีทางเลือกค่ะ
comment38:เมื่อก่อนเคยคิดเหมือนจขกท.นะ  แต่ตอนนี้เชื่อเรื่องบาปบุญค่ะ
คนที่น่าเห็นใจกลายเป็นหมอสูติหรือหมอที่ต้องมาทำแท้งให้ 
เพราะต้องมาร่วมทำบาปไปด้วยอ่ะ ไม่รู้นะ เราคิดแบบนี้...
ถ้าคุณเป็นหมอที่ต้องมาคอยทำแท้งให้ อาจจะไม่มาตั้งกระทู้ก็ได้
comment38-1:หากมีการทำแท้งจริงๆ เราคิดว่าน่าจะเปิดเป็น รพ เฉพาะ หรือ คลินิค เฉพาะ เหมือนสิงค์โปรค่ะ 
แพทย์ที่ทำงานในนั้นคือแพทย์ที่เต็มใจทำ ไปสมัครด้วยความเต็มใจ 
คิดว่าต้องมีแพทย์ที่สนใจทำอยู่แล้ว ไม่งั้นคลินิคทำแท้งถูกกฏหมายตามต่างประเทศที่อนุญาตให้ทำแท้ง คงไม่เกิดขึ้น
อาจมีค่าตอบแทนที่มากขึ้น หรือ นำเข้าแพทย์จากต่างประเทศก็ได้
คิดว่าภาคเอกชนหาทางดึงดูดแพทย์ได้อยู่แล้วค่ะ ถ้ามีกฎหมายทำแท้งเสรี 
แพทย์ที่ทำจะต้องเต็มใจทำค่ะ <<<เรื่องนี้สำคัญมาก
comment38-2:ถ้ามันถูกต้องตามกฎหมายและทุกฝ่ายินยอม หมอที่ทำแท้งให้มันก็คืออาชีพค่ะและเค้าทำตามหน้าที่ไม่ได้ผิดบาปอะไร เราไม่มองว่าการทำแท้งคือบาปแต่การปล่อยให้เด็กเกิดมาโดยไม่พร้อมดูแลเค้านั่นบาปจริง ทั้งยังสร้างปัญหาให้สังคมอีก

ปล.บาปของเราในที่นี้ไม่ใช่วิญญาณเจ้ากรรมนายเวรเกาะหลังนะ แต่เราหมายถึงสิ่งเลวร้ายที่จะเกิดขึ้นในอนาคต
comment39:คุณบอกเชื่อเรื่องบาปบุญแต่การที่แม่ไม่พร้อม แม้กระทั่งใจของความเป็นแม่ก็ยังไม่มี คุณจะบอกว่าให้คนแบบนี้ คลอดออกมาก่อนแล้วค่อยว่ากันงั้นหรอ แม่เด็กก็ชดใช้กรรมที่เป็นผลจากการมี sex ไป (อาจจะป้องกันหรือไม่ป้องกัน) ส่วนเด็กก็ชดใช้กรรมของเขาที่ติดตัวมาจากชาติที่แล้วอ่ะนะ ที่ทำให้เขาต้องมาเกิดในท้องคนที่ไม่พร้อม 

โอ้โฮ้ ซาดิสมาก ชีวิตเด็กทั้งชีวิต ให้เกิดมาเพียงเพราะแม่กลัวบาป เลยลากเด็กมาเผชิญวิบากกรรมด้วยกันล่ะกันอย่างงี้หรอ
comment39-1:ทำแท้ง ไม่ซาดิสม์?
comment39-2:ทำแท้งน่ะมันซาดิสอยู่แล้วแต่คนที่รับผลกรรมก็คือคนที่ทำ 2 คนคือตัวผู้หญิงที่ท้องและผู้ชายที่ทำให้ท้อง ตัดจบวงจร แบกบาปกรรม แบกอะไรไว้กัน 2 คนพอ

แต่กลับกัน คนที่รู้ทั้งรู้อยู่แล้วว่าตัวเองน่ะไม่มีความพร้อมอะไรเลยซักอย่าง แม้กระทั้งใจของความเป็นแม่ก็ยังไม่มี แต่เก็บเด็กไว้เพราะความเชื่อเรื่องบาปกรรม คนที่เลือกเอาไว้น่ะซาดิสกับเด็กไปไหม ย้ำ กับตัวเด็กน่ะ ทำแท้งตั้งแต่ยังเป็นตัวอ่อนในครรภ์กับปล่อยให้เกิดมาแล้วเลี้ยงดูแบบตามมีตามเกิด หรือเลี้ยงดูเหมือนซักแต่ว่าเลี้ยงให้มันโต แบบไหนซาดิสกับเด็กมากกว่ากัน ลองตอบมา 

เด็กน่ะเขาเลือกเกิดไม่ได้ แต่คนที่ทำให้เขาปฏิสนธิขึ้นมาน่ะ เลือกได้ คือเข้าใจชีวิตเด็กไหม คนที่โชคดีเกิดมาในครอบครัวที่ดีหรืออย่างน้อยก็มีพ่อหรือแม่คนใดคนหนึ่งที่ดี หรือมีบรรดาญาติพี่น้องที่ก็พร้อมจะช่วยอุ้มชูน่ะ จะไม่มีวันเข้าใจความรู้สึกของเด็กที่ขาดหรอกนอกเสียจากจะได้ลองเอาตัวเองไปอยู่กับพวกเขา แนะนำว่าถ้ามีทุนทรัพย์ซักนิด รวมกลุ่มกับเพื่อนซัก 6 - 7 คน ลองไปจัดกิจกรรมที่สถานเลี้ยงเด็กกำพร้าดู คุณจะเข้าใจประโยคของเราที่ว่า "โอ้โฮ้ ซาดิสมาก ชีวิตเด็กทั้งชีวิต" เด็กน่ะ เขาคือ ผ้าขาวจริงๆ เวลาคุณไปหาเขา เขาดีใจมากมายจะยิ้มจะหัวเราะตลอดที่คุณจัดกิจกรรมต่างๆ ให้เขา แต่พอถึงเวลาที่คุณจะกลับเขาพร้อมที่จะทำให้คุณร้องไห้กับคำถามง่ายๆ ที่ว่า จะมาหาพวกเขาอีกไหม 

คุณคิดว่าถ้าเด็กพวกนี้เขาเลือกเกิดได้ เขาอยากเกิดมาในสภาพแบบนี้จริงหรอแล้วจะมีซักกี่คนที่คิดว่า โชคดีจังเลย ที่อย่างน้อยก็ให้เขาได้เกิดมา
comment40:เราสนับสนุนค่ะ และไม่เห็นด้วยกับการมีลูกเมื่อไม่พร้อมเพราะนั่นคือจุดก่อตัวของปัญหาสังคมในอนาคต
comment41:ส่วนตัว การทำแท้ง ควรจะเฉพาะ ผญ ที่ถูกข่มขืนเท่านั้นครับ เพราะเป็นความจำเป็น ส่วนพวกอื่น ผมไม่เห็นควรด้วยเลย ควรจะแก้ที่ต้นสายมากกว่า เช่น ใส่ถุงยางครับ
comment41-1:การถูกข่มขืน กรณีนั้นมีกฎหมายรองรับอยู่แล้วค่ะ
ส่วนเรื่องอื่น เรียนอ่าน # <<อันที่4ค่ะ
และ ความเห็นที่4-4 และ4-6
comment42:ปัญหามันอยู่ตรงที่เอาเรื่องข้อกฎหมายมาพันกับเรื่องศาสนาครับ  จริง ๆ แล้วมันเป็นเรื่องที่ต้องแยกออกจากกันน่ะ

กฎหมายเป็นเรื่องของกติกาข้อบังคับทางสังคม  คุณจะชอบหรือไม่ชอบก็ตาม แต่ถ้าได้บัญญัติเป็นข้อกฎหมายแล้ว ทุกคนที่อยุ่ในสังคมนั้นจะต้องปฏิบัติตามอย่างไม่มีเงื่อนไข

แต่ศาสนาเป็นเรื่องของความสมัครใจ  จะปฏิบัติตามหลักคำสอนหรือไม่ก็เป็นสิทธิเฉพาะบุคคล  ใครนับถือศรัทธาในหลักคำสอนของศาสนาใด แล้วอยากจะนำมาปฏิบัติก็เป็นเรื่องของคุณ  แต่เราไม่มีสิทธิที่จะนำเอาความเชื่อของตนไปดูหมิ่นว่ากล่าวคนที่เขาไม่นับถือนั้นไม่ได้

ในส่วนตัวผมเองผมนับถือศาสนาพุทธครับ  ศึกษามาก็พอจะรู้หลักแนวทางเรื่องผลแห่งกรรมผิดชอบชั่วดีบุญบาปอะไรมาบ้าง  ดังนั้นผมจะขอออกความคิดเห็นในแนวทางพุทธของผมครับ

สำหรับในเรื่องของกฎหมายการทำแท้งนั้น ผมเองรู้สึกเฉย ๆ ครับ จะมีก็ได้ไม่มีก็ได้ เพราะไม่ว่าจะทำถูกต้องหรือไม่ถูกต้องตามกฎหมาย  คนที่ทำย่อมเป็นผู้รับผลของการกระทำเองอยู่แล้ว  ไม่ว่าจะด้วยเหตุผลใดก็ตามเมื่อสิ้นสุดกระบวนการทุกอย่างแล้วผลลัพธ์ย่อมเกิดแก่ผู้กระทำและผู้เกี่ยวข้องครับ  ดังนั้นในฐานะคนนอกที่ไม่ได้เกี่ยวข้องผมจะไม่สนับสนุนหรือห้ามไม่ให้ทำ  และไม่บอกว่าที่คุณทำนั้นถูกหรือผิด  แต่จะให้คุณดูผลที่ตามมาเอาเองว่ามันทำให้คุณเป็นสุขหรือเป็นทุกข์  หากเป็นคนใกล้ชิดที่พอจะพูดคุยกันได้อย่างมากที่สุดถ้าเขามาปรึกษาขอความเห็น ผมก็จะเตือนด้วยความหวังดีก่อนตามแนวทางที่ผมนับถือ  ส่วนหลังจากนั้นเป็นเรื่องที่เขาจะต้องตัดสินใจเอาเอง  แต่ให้จำไว้อย่างหนึ่งว่าไม่ว่าเขาจะเลือกทางไหน  ผลจากทางเลือกนั้นเขาจะต้องเป็นผู้รับผลของมันไว้เองโดยไม่สามารถหลีกเลี่ยงได้

บาปบุญอาจจะแค่เรื่องของความเชื่อ  แต่ผลลัพธ์จากการกระทำนั้นของจริงครับ
comment43:เหมือนเราสอบได้เกรดไม่ดี  เราก็รู้ว่าเราถ้าเราตั้งใจ มันก็สอบได้เกรดดี  เป็นผลดีกับอนาคตชีวิตของเรา

แต่เราก็ยังเลือกช่างมัน
comment44:เห็นด้วยค่ะ สังคมไทยมีแต่คนดีแต่ปากดีแต่พูด
บอกไม่ให้ทำแท้งบาปๆๆๆ บาปบุญคืออะไรปัญหาสังคมอีก
แนวทางแก้ไขปัญหามีมั้ยพูดเป็นแต่บาปๆๆๆ
comment45:ควรมี เพื่อเป็นทางเลือกของผู้หญิง

ถ้าเอาเรื่องบาปมาอ้าง ว่าทำแท้งแล้วบาป....เราว่าถ้าเกิดลูกมา แล้วไม่เลี้ยง เลี้ยงทิ้งๆ ขว้างๆ คุณภาพชีวิตต่ำ ก็ยิ่งบาปกว่า
comment46:ผมเห็นด้วยกับการทำแท้งถูกกฎหมาย แต่ไม่ได้เห็นด้วยกับการทำแท้งเสรีนะครับ
comment47:มนุษย์ ทุกคน เมื่อรู้ว่า ปลายทางมีทางแก้เมื่อเกิดกัญหา จะไม่คิดที่จะป้องกันปัญหา

เมื่อรู้ว่าสามารถทำแท้งได้ ก็ไม่จำเป็นจะต้องป้องกัน  

มันก็ถือว่าเป็นการส่งเสริมให้ทีความสัมพันธ์ทางเพศแบบไม่ป้องกัน
comment47-1:คงไม่มีผู้หญิงคนไหนรู้ว่าทำแท้งได้จะอยากท้อง
ใครจะอยากเจ็บให้คนมาขูดมดลูก ตรรกะ
comment47-2:ก็ไม่มีคนไหนที่ มั่นใจว่า เวลามีเพศสัมพันธ์ แล้วจะต้องนี่คะ  มันเลยไม่ค่อยระวังไงคะ
comment48:เราเห็นด้วยกับการให้ทำแท้งเสรีค่ะ อะไรที่มันยากที่จะคุมแบบเถื่อนๆ เอามันขึ้นมาให้ถูกกฎหมายซะ จะได้คอนโทรลกันได้ง่ายๆ แต่ก็นะ พวกหัวโบราณ โลกสวยเยอะ ทำอะไรลำบากค่ะประเทศนี้

เรามองว่าการให้เค้าเกิดมาโดยที่ไม่พร้อม เป็นการทำบาปเช่นกันดังที่จขกท.กล่าวไว้ข้างต้น เราต้องดูสังคม ดูโลกด้วยค่ะว่าเค้าไปถึงไหนกันแล้ว ยังมางมงายแบบนี้พัฒนายากอะ
comment49:ส่วนมากคนที่ไม่สนับสนุนการทำแท้งถูกกฎหมาย คือ 
- เอาความเชื่อทางศาสนามาปะปนกับผลกระทบทางสังคมหรือสิทธิอันพึงมีของมนุษย์ กลัวบาปแต่กล้าผลักภาระให้สังคม 
  แม้ไม่ใช่คนตัดสินใจทำเอง หากแค่จะแสดงความคิดเห็น ก็ยังกลัวบาปติดตัว 
   
-  ไม่เข้าใจคำว่า ความเชื่อ ทางเลือก และ กฎหมาย คิดว่าทุกคนต้องมีความเชื่อเหมือนกัน ทั้งที่จริงๆ แล้วสำหรับคนที่ไม่อยากทำแท้ง
   หรืออยากเก็บเด็กไว้ กฎหมายนี้ไม่ได้มีผลกระทบอะไร แต่เป็นทางเลือกหนึ่งสำหรับคนที่ไม่พร้อม

-  แยกไม่ออกระหว่าง วิธีการป้องกัน ( preventive action)   เช่น การคุมกำเนิด และ วิธีการแก้ไข (corrective action) 
   เช่น การเป็นพ่อแม่เลี้ยงเดี่ยว การส่งเด็กให้สถานสงเคราะห์ การยุติการตั้งครรภ์ (ทำแท้ง) 
   ว่าเป็นคนละเรื่องกันโดยสิ้นเชิง และจะต้องทำ 'ควบคู่' กัน
   การคุมกำเนิดทุกประเภทมีความเสี่ยง ให้เกิดการตั้งครรภ์โดยไม่พร้อมได้ ซึ่งถ้าเกิดแล้ว ต่อไปคือทางเลือกว่าจะแก้ไขอย่างไร

 - ด้วยคำที่ว่า 'ทำแท้งเสรี' ทำให้คนคิดไปว่า คนจะเดินเข้าออกกันทำแท้งเป็นว่าเล่น และไม่คุมกำเนิด ซึ่งจริงๆ แล้วมันคือ 
   'การทำแท้งถูกกฎหมาย' หมายความว่า เป็นทางเลือกส่วนบุคคลและต้องตัดสินใจภายใต้กรอบของความปลอดภัยทางการแพทย์
   ตามที่กฎหมายกำหนด เช่น อายุครรภ์ สุขภาพ การปรึกษากับนักจิตวิทยา เรียกว่าประเมินทั้งเรื่องของสุขภาพและสภาวะจิตใจ
   ซึ่งจะลดปัญหาการทำแท้งเถื่อนที่เกิดอันตรายกับทั้งแม่และทารกในครรภ์ อย่างที่เห็นๆ อยู่ปัจจุบัน

หากคนเป็นพ่อแม่ยังไม่พร้อม ไม่ว่าจะเริ่องกำลังทรัพย์หรือวุฒิภาวะ สภาพจิตใจ โอกาสที่จะเลี้ยงดูเด็กให้โตขึ้นมามีคุณภาพมันยาก  
การจะเป็นพ่อแม่ต้องดูแล อบรม ให้การศึกษา และอื่นๆ อีกมาก  ไม่ใช่ว่าตัดสินใจแค่คลอดออกมาถือว่าไม่ทำบาป คือ จบ
ทิ้งๆ ขว้างๆ ยังไงก็ได้ คนที่รับผลกระทบคือตัวเด็กและสังคม  (เค้าถึงเรียกปัญหาสังคม) 

ถ้านึกถึงเด็กวัยรุ่น 13-14  ที่เกิดพลาดขึ้นมา ทางเลือกมีอยู่ 2 แบบ
คือ เก็บเด็กไว้ ซึ่งอาจเป็นการทำลายอนาคตเด็กถึง 2 คนพร้อมๆ กัน ถ้าไม่มีครอบครัวช่วยดูแล
อีกทางเลือกคือทำแท้ง แน่นอนว่าคนที่ทำก็ได้รับผลกระทบต่อจิตใจ
แต่แม่วัยรุ่นอาจได้มีโอกาส เรียน ทำงาน ใช้ชีวิตอย่างระมัดระวังมากขึ้น

หรือถ้ามั่นใจว่าครอบครัว ปู่ย่าตายายช่วยดูแลเต็มที่ การเก็บเด็กไว้ก็อาจเป็นทางเลือกที่เหมาะสมกว่า

จริงๆ แล้วมันเป็นแค่ทางเลือก ซึ่งคนเป็นเจ้าของเรื่อง/ร่างกาย ควรจะมีสิทธิ์ในการตัดสินใจและยอมรับผลที่ตามมา
ไม่ว่าจะเก็บเด็กไว้หรือทำแท้ง  แต่ที่แน่ๆ การเก็บเด็กไว้ คนได้รับผลกระทบไม่ใช่แค่เจ้าตัวแต่เป็นคนอื่นๆในสังคมด้วย 

------------------------
มีสารคดีเรื่องหนึ่ง เกี่ยวกับแง่มุมของสิทธิ์ในการทำแท้งของสตรี  ที่น่าสนใจมาก 
และแสดงให้เห็นถึงแนวคิดของผู้ที่สนับสนุนการทำแท้งถูกกฎหมาย

Rebecca Gomperts หญิงสาวชาวเนเธอร์แลนด์ อดีตอาสาสมัครกรีนพีซ แพทย์ที่ตัดสินใจก่อตั้งองค์กร ‘Women on Waves’ ขึ้นเมื่อปี 1999 
เพื่อช่วยแก้ปัญหาของหญิงสาวที่ท้องไม่พร้อมในประเทศที่การยุติการตั้งครรภ์เป็นเรื่องผิดกฎหมาย
โดยอาศัยช่องว่างของกฎหมายในการล่องเรือไปยังน่านน้ำสากล เพื่อช่วยเหลือผู้หญิงเหล่านั้น 
แน่นอนว่ามีคนต่อต้านมากและมีคนสนับสนุนมากเช่นกัน 

http://waymagazine.org/vessel/
comment50:ถ้าถามว่าทางที่ดีที่สุด จริงๆมันคือการป้องกันนั่นเเหล่ะ เเต่ถ้าพลาดจริงๆ เเล้วไม่พร้อม มันอยู่ที่คุณจะเลือก จะเลือกเก็บเด็ก หรือฆ่าเด็กทิ้ง มันก็เเล้วเเต่คุณ เเต่สองทางเลือกนี้มันก็จะฝังอยู่ในใจคุณตลอด ซึ่งก็เป็นผลจากการกระทำที่คุณต้องยอมรับ เพราะคุณทำตัวเอง ส่วนถ้าใครคิดว่าถ้าทำเเท้งเสรี ทำไปเพราะชั้นไม่พร้อม เเล้วมันทำให้คุณรู้สึกดีกว่าเลี้ยงเด็ก ก็เเล้วเเต่คุณเลย

ปล ป้องกันคือวิธีที่ดีที่สุดจริงๆ ไม่มีวิธีไหนดีที่สุดในการเเก้ปัญหาปลายเหตุหรอก / ป้องกันทำไมในเมื่อเรื่องมันเกิดมาเเล้ว? อันนี้ก็เเล้วเเต่คุณเลยว่าจะจัดการปัญหายังไง
ปล.2 ไม่เห็นด้วยกับการทำเเท้งเสรี เเต่เห็นด้วยเรื่องการทำเเท้งจากการข่มขืน
comment51:ใครที่ไม่เห็นด้วย รบกวนดูความคิดเห็นที่49ด้วยค่ะ ว่าคุณจัดอยู่ในประเภทใด??
comment52:เห็นด้วยมากค่ะ เบื่อมากกับคำว่ากลัวบาป การปล่อยออกมาให้เค้าทุกข์ทรมาน ให้ไปทำบาปเพิ่มกับคนอื่นอีกไม่เรียกบาปเหรอคะ? งง หรือพ่อแม่ที่ไม่รับผิดชอบแค่กลัวตัวเองบาป พอเด็กเกิดออกมาแล้วไปทำชั่วก็ถือว่าเป็นบาปของเด็กงี้เหรอ ตลกละเมืองพุทธ 🙄

แล้วมะนจะมีอีกประเภทนึง ที่รักชัวิตอิสระนั่นแหละ แต่กลัวพอแก่ตัวไม่มีคนดูแล เลยมีลูกเพื่อให้เป็นทีพุ่งยามแก่ แต่เด็กยังไม่ทันโตทำงานหาเงินได้ ทำอะไรได้เต็มที่ก็โดนทวงบุญคุณอยู่นั่นแหละ สงสารเด็กที่จะเกิดมาบ้างเถอะ ถ้าไม่รัก ไม่อยากมีจริงๆ อย่าให้เค้าเกิดมาแล้วทุกข์ใจเลย อย่าให้เกิดมาเป็นภาระสังคม เด็กที่เกิดมาจากการท้องไม่พร้อม เกิดมาก็โดนกดขี่ มีโอกาสเป็นอาชญากรมากกว่าเด็กที่เกิดในครอบครัวที่อบอุ่นมากกว่าอยู่แล้ว มีความรับผิดชอบกันหน่อย
comment53:เพิ่งได้มาไล่อ่านคอมเม้นหลีงๆ จขกทก็บอกอยู่นะคะอันนี้ในกรณีที่พลาดไปแล้วท้องแล้ว แต่ก็ยังมีคนมาบอกให้ใส่ถุง กินยาคุมอยู่... ถ้ามันได้ผลจริงตอนนี้ไม่เป็นแบบนี้หรอกค่ะเมืองพุทธคะ
comment53-1:แค่เห็นคำว่า คุมกำเนิด น้ำตาก็จะไหลแล้วค่ะ อธิบายหลายรอบมาก
comment54:และนี่คือตัวอย่างของการที่กำลังจะมีลูกเมื่อไม่พร้อมและเรียนไม่จบ และยังมีกลุ่มคนที่เห็นว่าไม่ควรทำแท้ง สำหรับเราในเคสนี้เราเห็นด้วยกับพ่อแม่ฝ่ายหญิงที่ให้ทำแท้ง 

http://pantip.com/topic/35463339/comment13-3
comment54-1:อาจจะตั้งกระทู้เพิ่มเกี่ยวกับประเด็นนี้นะคะ กระทู้นี้เลย รอสักครู่ค่ะ
comment55:เราเห็นด้วยให้ถูกกฎหมาย ทั้งนี้ทั้งนั้นคือต้องรองรับด้วยข้อปฏิบัติบังคับหลายอย่าง เช่นต้องเป็น รพ ที่ผ่านการรับรองเรื่องนี้ ถ้าเป็นเด็กอายุต่ำกว่า...ต้องเห็นชอบจากใคร แต่ถ้าแม่ยืนยันจะเก็บต้องมีศูนย์ช่วยเหลือ คือต้องมีหลายๆข้อมากำหนด ไม่ใช่มาทำแท้งแล้วทำแท้งอีก
comment56:เห็นด้วยกับการทำแท้งเสรี ถูกกฎหมายแล้วมีมาตราการในการคุมกับกำเนิดและติดตามผลย้อนหลังค่ะ เพราะอย่างแรก บางคนพอทำแท้งครั้งแรกก็ทำแท้งแบบซ้ำแล้วซ้ำอีก แต่หากเรามีการควบคุมทำหมันซะ อัตราการท้องไม่พร้อมและทำแท้งซ้ำอีกก็จะมีแนวโน้มลดลง สังคมต้องยอมรับความจริงสักทีว่าต่อให้ไม่มีการทำแท้งเสรีคนก็ยังทำแท้งกันอยู่ดี ปัญหาคดีฆ่าข่มขืน ลักทรัพย์ พ่อแม่ทำร้ายลูกเอาน้ำร้อนกรอกปาก มันก็มาจากการท้องไม่พร้อมแถมไม่มีความพร้อมในการดูแลบุตร เกิดเป็นประชากรที่คุณภาพต่ำ สร้างปัญหาสังคมต่อไปวนเวียนเป็นวัฏจักร หากเราหยุดวงจรอุบาว์ดได้ อย่างน้อยปัญหาก็ลดลงบ้าง สงสารเด็กที่บ้านเด็กกำพร้าค่ะเคยไปสอนศิลปะอยู่ น้องเขาขาดความรัก บางคนไม่เคยถูกกอด แล้วพอเราจะกลับเขาก็ถามว่าจะมาอีกไหม ไม่มีของเล่น ไม่มีการศึกษาแล้วคิดไหมคะว่าต่อไปอีก 20-30ปี เขาจะอยู่ต่อไปกันยังไง
ทั้งนี้ไม่ได้แปลว่าจะสามารถเอะอะทำแท้ง แบบนี้ไม่ต้องป้องกันก็ได้สินะ ทำแท้งง่ายดี คนแห่ไปทำแท้งก็ได้นะคะ ทำแท้ง=โดนทำหมัน ค่ะ แห่มาก็โดนทำหมันหมดคิดว่าปริมาณทำแท้งลดลงเยอะ ท้องวัยเรียนเคยทำแท้ง เปลี่ยนคู่นอนบ่อย ทำหมันซะมันน่าจะดีกับทุกฝ่าย สังคมแฮปปี้ คนอยากมี sex ก็แฮปปี้(สดไม่สดก็ไม่ท้อง) เด็กที่มีโอกาสจะเกิดจากความมักง่ายก็ไม่ต้องถูกทำแท้งอีก แฮปปี้ 


ป.ล. มีเพื่อนคนนึงที่ครอบครัวท้องไม่พร้อมไม่มีเงินส่งเรียนเพื่อนต้องส่งตัวเองเรียน ต้องขายตัวเพื่อหาค่าเทอมเพราะลำพังค่าหอ ค่ากิน ค่าอุปกรณ์ ค่าจิปาถะ ค่าอยู่ มันทำวันละ300 มันไม่พอหรอกค่ะ
สุดท้ายเพื่อนต้องหาหมอจิตเวชบำบัดตลอดชีวิต แลเวก็พยายามฆ่าตัวตายเพราะรับชีวิตแบบที่เป็นอยู่ไม่ได้ เพียงเพราะความมักง่ายของคนกับเรื่องบาปบุญ
comment56-1:กรณีแบบเพื่อนคุณเลยที่เราอยากสื่อออกมาให้สังคมเห็น 
ขอบพระคุณสำหรับความเห็นนะคะ
comment57:กระทู้พลีชีพ ทำไมคนไทยบางคนถึงไม่ยอมรับเรื่องการทำแท้งหรือกฎหมายทำแท้งเสรี
^
^
ผมไม่เห็นด้วย
เพราะการถูกข่มขืนหรือการท้องแบบเสี่ยงอันตราย ทำได้อยู่แล้ว
ส่วนกรณีท้องไม่พร้อม ท้องเพราะมักง่าย ไม่เห็นด้วย

คนที่สนับสนุนการทำแท้งเสรี ผมก็ไม่เคยไปว่าอะไร ไปตัดสินหรือต่อว่าอะไร
สิทธิใครสิทธิ์มัน  เพราะงั้นคนเห็นด้วยก็อย่ามาตัดสินคนที่ไม่เห็นด้วยเช่นกัน
comment58:เห็นด้วยค่ะ ควรทำได้อย่างเสรี และควรทำได้ไม่จำกัด (หมายถึงท้องกี่ครั้งก็ทำแท้งได้) รัฐจะออกเงินสนับสนุนแบบ 30 บาททำแท้งทุกท้อง เอาภาษีเราไปจ่ายเรายังโอเคเลย

เพราะถ้าเด็กโตมากับพ่อแม่ที่ไม่พร้อม ไม่พร้อมเลี้ยงดู ไม่พร้อมการเงิน ไม่พร้อมให้ความรัก ( ขนาดคุมกำเนิดง่ายสุดแล้ว ยังทำไม่เป็นทำไม่ถูกต้องเลย จะเลี้ยงเด็กได้อย่างมีคุณภาพหรอ? ) ก็ต้องเจอเรื่องร้ายๆ แบบโดนน้ำร้อนกรอกปาก พ่อเลี้ยงข่มขืน ถ้าเลือกได้น้องคงยอมสลายไปตั้งแต่ยังเป็นเซลล์ ไม่ต้องเจ็บปวดทนทุกข์แบบนี้

ถ้าโตมาได้แบบบิดเบี้ยว ก็เป็นภาระสังคมอีก ถ้าไปก่ออาชญากรรม เราก็ห่วงลูกหลานเรานะ อยู่ในสังคมเดียวกัน ถ้าติดคุกกินข้าวแดง ก็ภาษีคนดีๆ ทั้งนั้น ซึ่งเราอาจจะจ่ายเยอะกว่าเอาภาษีไปสนับสนุนทำแท้งอีก

ประเด็นเรื่องบาปนั้นพิสูจน์ได้ยาก แต่สถิติอาชญากรรมชัดเจนกว่า และเราเชื่ออะไรที่พิสูจน์ได้
comment59:เคยฟังรายการวิทยุเรื่องคุณคิดเห็นอย่างไรกับการทำแท้งเสรี มีสายหนึ่งซึ่งเป็นผู้ชายได้สนับสนุนเรื่องการทำแท้งเสรี 

โดยเขาได้บอกเหตุผลว่าเพราะเขาไม่อยากมีลูก และเขาก็เคยให้แฟนคนปัจจุบันรวมถึงแฟนเก่าไปทำแท้งมาแล้ว ทางรายการก็ถามว่าไม่ได้ป้องกันหรือ เขาก็บอกป้องกันแล้วแต่พลาด

ผมคงบอกไม่ได้ว่าสังคมไทยพร้อมที่จะเปิดให้มีการทำแท้งเสรีหรือไม่ คงเหมือนกับการควรจะเปิดบ่อนคาสิโนหรือหวยบนดินหรือไม่ ที่มีหลายมุมมอง คนที่ไม่คิดว่าจะกระทบกับการใช้ชีวิตก็อาจสนับสนุน คนที่กังวลว่าสังคมไทยจะถลำลึกลงไปก็จะไม่เห็นด้วย (ไม่นับคนที่มีส่วนได้ส่วนเสีย)
comment60:บางคนก็ยังติดอยู่กับเปลือกบุญ
comment61:คนที่ไม่เห็นด้วย อาจจะมาจากหลายความคิด บางคนบอกเป็นบาป บางคนก็มองว่ายิ่งทำแท้งได้เสรี ไอ้ที่ท้องกันง่ายๆ ก็ยิ่งทำได้สบายๆ 

ส่วนตัวเราถ้าไม่พร้อม ท้องแล้วเด็กที่ออกมาจะเป็นภาระ พ่อแม่ไม่มีความพร้อม เราสงสารเด็กอ่ะ เพราะมันคือชีวิตทั้งชีวิตเค้า

แต่ทั้งนี้ทั้งนั้น สำหรับเรามันน่ากลัวอ่ะ โดยส่วนตัวเคยแท้งลูก โดยลูกหยุดการเจริญเติบโตก่อน 3 เดือน หัวใจหยุดเต้น และไม่หลุดออกมาเอง คุณหมอจ่ายยาเหน็บมาให้ แล้วบอกว่าอาจจะเหมือนประจำเดือนมานะคะ ปรากฎว่าผลมันแรงกว่านั้นค่ะ มันไหลออกมาเรื่อยๆ ขนาดเราที่ว่าเป็นคนที่วันนั้นมาเยอะมากแล้วยังตกใจ รีบไปห้องฉุกเฉินตอนห้าทุ่ม ปวดท้องมาก แล้วก็เจอขูดมดลูกสดๆ ... จากร้องไห้เสียใจ กลายเป็นดีใจที่รอดตายแทน
หลังจากนั้นพอเห็นข่าวเด็กที่ใช้ยาเหน็บที่ขายในเว็บ แล้วตายที่หอพัก เราเข้าใจเลยว่าเพราะอะไร ไม่อยากให้เกิดเหตุการณ์แบบนี้อีก
comment62:การกำหนดว่าการทำแท้งเป็นเรื่องผิดกฏหมายเนี่ย เราว่าเป็นกฎหมายที่เอาเปรียบผู้หญิงที่สุด ทุกคนควรมีสิทธิในเนื้อตัวร่างกายของตนเอง ไม่ใช่พลาดพลั้งขึ้นมาก็ต้องทนอุ้มท้องเลี้ยงลูก หมดอนาคต ส่วนผู้ชายเหรอ มันบินไปไหนแล้วค่ะ ไม่ต้องมาชดใช้หรือรับผิดชอบอะไรกับการกระทำของตัวเอง
comment63:บ้านเรากลัวบาปกลัววิญญาณเด็กตามติดนั่นนี่ตามความเชื่อที่ให้หมอดูหมอเดาหลอกลวงเอา 
ถ้ามีวิญาณตามติดจริงผมว่าประเทศที่ทำแท้งถูกกฏหมายคงมีวิญาณตามติดกันเพียบ
comment64:เหตุผลบางคนที่ไม่เห็นด้วยอาจมาจากการคิดว่า เป็นหลักมนุษยธรรม  การทำแท้งเหมือนเราฆ่า1ชีวิต
comment65:นั่นมันปลายเหตุแล้ว
ก่อนจะข้ามช็อตไปต้องถามว่า  ทำไมปล่อยให้ท้อง 
เพราะขาดความรับผิดชอบของตัวเองไง
จะให้ออก กฎหมายมาเอื้อการกระทำที่ขาดความรับผิดชอบของคนไปตลอดน่ะ มันไม่ได้หรอก
โทษแต่คนอื่น  ไม่ดูตัวเองเลย
comment65-1:ใจเย็นๆเราไม่เคยท้องค่ะ
comment66:อยากให้ทำแท้งได้ ยิ่งเห็นเด็กสภาพเกิดมาในครอบครัวที่ไม่พร้อมเราสงสารมาก และยังเป็นภาระสีงคมด้วย
comment67:ไม่รู้สิ เป็นเราปัญหาหนักหนาขนาดไหน เราก็ไม่ทำ
เราอายหมา หมามีลูกที4-5ตัวมันยังเลี้ยงได้
เราเป็นคนแค่ลูกคนเดียวทำไมจะเลี้ยงสู้หมาไม่ได้
comment67-1:ลูกหมาให้เต็มที่เลย 1 ปีแม่หมามันก็ไม่เอาแล้ว ไม่ให้ดูดนมไม่ให้เข้าใกล้ ลูกหมาเข้าใกล้แม่หมามีงับอ่ะ ไม่ก็วิ่งไปนอนบนที่สูงๆ ที่ลูกหมากระโดดไม่ถึง แล้วลูกคนกว่าที่แม่คนจะทำแบบแม่หมาได้ต้องใช้เวลาขั้นต่ำกี่ปีลูกคนหนึ่งถึงจะโตพอที่จะดูแลตัวเองได้
- ลูกหมากินแค่นมแม่ 1 - 2 เดือนแม่หมาก็ให้หย่านมแล้วพาออกไปคุ้ยขยะหากินแล้ว ถ้าโชคดีหน่อยเป็นหมามีเจ้าของก็มีคนหาให้กิน แต่ลูกคนน่ะ แค่นมแม่ก็ปาไป 6 เดือนแล้ว
- ลูกหมากินข้าวบูด เศษอาหารเหลือๆ ที่อาจจะเสียแล้วจากเจ้าของหรือตามถังขยะได้ แล้วลูกคนกินแบบนั้นได้ไหม (แม้กระทั้งคนเร่ร่อนเองเวลาเขาคุ้ยขยะ เขายังเลือกดม ไม่ก็เอาลิ้นแตะๆ ดูก่อนเลยว่าอาหารกินได้ไหม ไม่ได้กินดะไปเรื่อยเหมือนหมา)
- ลูกหมาต้องเรียนหนังสือไหม แต่ลูกคนถ้าอยากมีอนาคตที่ดีก็ต้องเรียน
- ลูกหมาจำเป็นต้องใส่เสื้อผ้าไหม แต่คนน่ะจำเป็น ตอนเด็กอาจจะไม่ต้องใส่ แต่โตไปซัก 4 - 5 ขวบเวลาแม่พาออกจากบ้านก็ต้องใส่ ถูกไหม (แม้แต่คนเร่ร่อนก็จำเป็นต้องใส่เสื้อผ้า)
- ลูกหมามีแค่เพิงหมาแหงน ไม่ต้องมีประตู หน้าต่าง รั้วรอบขอบชิด เอาไว้แค่คุ้มแดด คุ้มฝนก็อยู่ได้ แต่คนอยู่แบบนั้นได้ไหม (จริงๆ ก็คงอยู่ได้แหละดูจากคนเร่ร่อนที่นอนตามป้ายรถเมล์ ใต้สะพานทางด่วน แต่ถ้าคนเร่ร่อนคนนั้นเป็นหญิงล่ะ ชีวิตเขายังจะปลอดภัยดีหรือไหม)
- ลูกหมาเวลาไม่สบายแม่มันพากินหญ้า สำรอกเอาของต่างๆ ในท้องออกมาซักวัน 2 วันถ้าไม่ตายก็กลับมาบ้าพลังเหมือนเดิม แต่ลูกคนเวลาไม่สบายแม่คนเอาหญ้ามาให้ลูกกินแบบแม่หมาได้ไหม ประหยัดดีไรงี้ (คนเร่ร่อนยังต้องเดินขอทานหาเงินเพื่อไปซื้อยา)

และอีกมากมาย บางครั้งก็อดแปลกใจไม่ได้น่ะที่คนหลายคน เลือกที่จะเอาชีวิตคนที่มีความซับซ้อนในการดำเนินชีวิตไปเปรียบเทียบกับสัตว์ที่ดำรงชีวิตตามสัญชาตญาณ

สุดท้าย
- รู้เปล่าแม่หมาบางตัวก็ฆ่าลูกตัวเองน่ะ ถ้าลูกมันออกมาพิการหรือไม่สมประกอบน่ะ ยายเราเคยโดนแม่หมางับทีหนึ่งเพราะไปแยกลูกหมาที่แม่มันกำลังนั่งทับให้ลูกมันตายเพราะลูกมันเกิดมาพิการขาเป๋
- รู้เปล่าลูกหมาน่ะพอมันโตไป มันก็ไม่สนหรอกว่าหมาตัวเมียตัวนี้เคยเป็นแม่มันหรือเคยเป็นลูกมันมาก่อนอ่ะ พอถึงเดือน 12 มันก็ขึ้นกันทั้งนั้นแหละ
comment67-2:อันนี้ไม่เกี่ยว แต่อยากเสริม

ลูกหมาจรจัดออกมาก็เป็นภาระสังคมอีกนะ แต่เราไม่โทษมันหรอกเพราะมันเป็นหมาทำตามสัญชาตญาน แต่ไอ้คนเลี้ยงที่มันไม่มีปัญญารับผิดชอบ(คือเอาไปปล่อย)ให้เกิดเป็นหมาจรจัดตัวแรกหน่ะ ที่สมควรโดนลงโทษ

แปลกดีที่คนที่เรียกตัวเองว่าสัตว์ประเสริฐชอบเอาตัวเองไปเทียบกับหมา
comment68:เรื่องละเอียดอ่อน
ไปดูประวัติได้ครับ กฏหมายการทำแท้งในหลายประเทศซับซ้อนกว่าที่คิด ไม่ใช่ว่าเมืองพุทธไม่พุทธ 
ไอ้ที่ไม่พุทธ ทะเลาะกัน ยิงหมอตาย ยิงนักสิทธิตาย ก็มีมาแล้ว
อย่าอ้างเมืองพุทธ มันมีแต่พุทธวัตถุ  พุทธอะไรเหล้าขายดีกว่านมอีกมั่ง
ผมเข้าใจว่ากฏหมายอนุญาติให้ทำได้อยู่แล้วภายใต้เงื่อนไขพิเศษ แต่ต้องลงความเห็นแพทย์ด้วย
ถ้าลองทำแท้งเสรี จะช่วยแก้ปัญหาอะไรจริงๆหรือ ผมยังไม่แน่ใจเท่าไรนัก
กระทู้ในพันทิปทุกวันก็เห็นๆอยู่ เห็นสองขีดวัยใส ท้องไม่พร้อมแต่สุดท้ายก็อุ้มต่อไป เพราะกลัวบาป
มีกี่ ความเห็น ในกระทู้คุณแม่วัยใส ที่บอกว่าให้เอาออก ไปนับมาได้เลยครับ
comment69:ท้องไม่พร้อม ถุงขาด >> ปล่อยคลอด เลี้ยงลูกแบบทิ้งๆขว้างๆ >>>> ลูกโตมาไม่ได้รับการสั่งสอน มั่วไปทั่วไม่ป้องกัน >>>> ท้อง  >> ปล่อยคลอด เลี้ยงลูกแบบทิ้งๆขว้างๆ    

แล้วก็วนลูปไปเรื่อยๆ  

มันแก้ปัญหาที่ต้นเหตุไม่ได้อยู่แล้ว คุณจะไปแก้ให้เหรอ ไปบอกสก๊อยทีละคนว่าเธอต้องป้องกันนะ งี้เหรอ

เราเห็นด้วยกันการทำแท้ง แต่ต้องไม่ใช่ แท้งแล้วแท้งอีก มันต้องมีมาตราการเด็ดขาดมารองรับ ทำครั้งแรกแล้วจับทำหมัน บังคับฉีดยาคุมอะไรก็ว่าไป
comment69-1:เห็นด้วยค่ะ
ประเภททำแท้งหลายๆครั้งเนี่ย ไม่เรียกว่า พลาดแล้วค่ะ เรียกว่า แรดดีกว่า
comment70:เราว่าส่วนนึง พวกนี้ทำแท้งซ้ำซาก พลาดครั้งแรกก็พอแล้ว
เรามีเพื่อนที่ทำแท้งซ้ำๆ แล้วตัวเองพาคนอื่นไปทำแท้ง (พึ่งรู้ทีหลังแล้วสุดท้ายก็เลิกคบกัน) 
เขาไม่รู้สึกว่า ตัวเองผิด /พลาดซ้ำซาก และเห็นเป็นเรื่องปกติ บางคนบอกมันบาปอะไรเลย (อันนี้เป็นความเชื่อส่วนบุคคล)
แต่ที่เรารู้สึกเลย เขาเล่าแบบสนุกๆ
เรากลับมองว่า การทำแท้งเสรี ช่วยให้วัยรุ่นพวกนี้รักสนุกน้อยลงหรือ คิดว่าไม่เลยจากที่ฟังเวลาเล่า

ประเด็นจับทำหมัน เราคิดว่า มันคงละเมิดสิทธิส่วนบุคคลหรือเปล่า และอายุก็น้อยที่มีผปค.ตัดสินในร่วมด้วย
บังคับให้กินยาคุม--คิดหรือว่า พวกนี้จะกิน /ถ้ากินมันกินตั้งแต่ก่อนมันจะแท้งซ้ำซากแล้ว

การให้ความรู้ และสอนให้ผช.ไทยรู้จักรับผิดชอบ(เวลาทำแท้งมักโทษแต่ฝ่ายหญิงนะ) 
แล้วผช.พวกนี้แน่ใจมั้ยว่า ไม่ได้เป็นกลุ่มขาดความยับยั้งชั่งใจที่ผปค.ต้องเอาเข้าการรับการรักษาตั้งแต่เด็ก
มีใครโทษยันผปค.ผช.บ้างว่าสั่งสอนลูกไม่ดี ทำไมคนที่ค่อนข้างมีการศึกษาถึงไม่มีปัญหาพวกนี้ ?
comment71:การมีกฎหมายทำแท้งเสรี ไม่ได้แก้ปัญหาไง มันเป็นเรื่องปลายเหตุ ทุกวันนี้ ก็มีคนมาตั้งกระทู้ ถาม จะท้องไหมค่ะ อยู่ทุกวัน มันเป็นเพราะอะไร

ถ้าเราสอนเด็กให้รู้จักเพศศึกษา และมีความรับผิดชอบต่อตัวเอง ผู้อื่น และสังคม การมีกฎหมายทำแท้งเสรี ก็เพื่อเป็นทางเลือกสำหรับคนที่มีความรับผิดชอบไง

เราจะสร้างกฎหมายมาเพื่อแก้ไข ปลายเหตุเท่านั้น ็ไม่แก้ไขที่ต้นเหตุ เพื่ออะไร
comment71-1:ต้นเหตุเราไม่สามารถใช้กฎหมายอะไรบังคับได้นะคะ เราบังคับใครไปคุมกำเนิดไม่ได้หรอก 
บังคับไปฉีดยาคุมทำหมันทุกคน แบบนี้เด็กดี ไม่ใจแตก เรียนดี ก็ต้องพลอยรับผลเสียจากยาคุมไปด้วย 

เรื่องเพศศึกษา คนปกติก็รู้อยู่แล้ว เด็กเรียนห่วยที่สุดในห้องก็รู้จักถุงยางอนามัย ในหนังโป๊บางเรื่องยังมีใช้เลย  ในเน็ตความรู้เรื่องคึมกำเนิดก็มีเยอะแยะ  แต่พวกที่พลาดอาจจะไม่ได้เรียนหนังสือหรอ ไม่ตั้งใจเรียนวิชาเพศศึกษาหรอคะ  ที่บ้านไม่มีInternetหรอคะ ถึงไม่ทราบวิธีการคุมกำเนิด ไม่รู้ว่าไม่รู้จักถุงยางกันหรอ

 ปัญหาบางส่วนที่จริงไม่ใช่ความรู้ของเด็กหรอกค่ะ แต่คือความมักง่าย ของตัวบุคคล 

เรากลับไปเปิดหนังสือแบบเรียน ม.ปลาย ก็มีบอกวิธีคุมกำเนิดนะคะ หรือว่าพวกพลาดท้องอ่านหนังสือไม่ออก(แต่บางคนตั้งกระทู้พันทิปได้)
 ความจริงคือไทยรณรงค์เรื่องการคุมกำเนิดในระดับนึง มีการแจกถุงยางฟรีด้วยนะคะตามอนามัย ในความรู้ตามหมู่บ้านก็มี แต่คนไม่ใส่ใจสักแต่จะเอา เรื่องคุมกำเนิดพูดไปมันก็ไม่เข้าหูหรอกค่ะ (บางประเทศแค่พูดเรื่องคุมกำเนิดก็บาปแล้วผิดหลักศาสนา)
comment71-2:จขกท ก็บอกแล้วว่าท้องไปแล้วจะทำยังไง จะมาต้นเหตุปลายเหตุอะไรอีกคะ เบื่อแล้ว 😩
comment72:อยากถามว่า ที่เด็กไม่รู้จักคุมกำเนิด ปัญหาเกิดจากความรู้จริงๆหรอคะ? ในเน็ตก็มีบอกเยอะแยะ คนเรียนแย่ที่สุดในห้องก็ยังรู้จักถุงยาง
%การพลาดก็ค้นได้ตามInternet แบบเรียน ม ปลาย ก็มีเรื่องคุมกำเนิด หรือ บ้านคนที่พลาดไม่มี 7-11อยู่แถวนั้นเลยไม่รู้จักถุงยาง 

ส่วนใหญ่พลาดเพราะไม่รู้จักการคุมกำเนิดหรือพลาดเพราะมักง่าย ไม่รู้จักยับยั้งชั่งใจกันแน่คะ ?? แบบไหนมากกว่ากัน
เราสงสัยจริงๆ จะมีเด็ก ม ปลาย ไม่รู้จักถุงยางอยู่จริงๆหรอคะ
comment72-1:ข้อหลักๆเลยเราคิดว่า "ประมาท" ค่ะ ไม่ท้องหรอก วันนี้ไม่ท้องหนอก นับวันแล้ว อยากลองสดดู เดี๋ยวค่อยไปกินยาคุม มีอีกประเภทที่โลกสวย คิดว่ารักกันตอนนี้ มีอะไรกันไม่เป็นไร ผู้ไม่ทิ้งหรอก พอป่องขึ้นมาพ่อมันก็หนีไปไหนแล้วก็ไม่รู้ คือเด็กแบบนี้มันมีจริงๆ แล้วอายุยังไม่ถึง20 กันทั้งนั้น
comment72-2:เรื่องเด็กไม่รู้จักคุมกำเนิด อันนี้คิดว่าบางคนก็รู้ แต่คือ....คนหลายคนให้ความคิดเห็นว่า เอาสดมันกว่า

เชื่อว่า ฝ่ายหญิงก็พยายามบังคับให้ชายใช้ถุงยาง แต่ฝั่งชายก็จะเอาให้ได้ บางทีตื้อหนักๆ ก็งอน แล้วผญ. ก็คิดมากอ่ะดิ ถ้าไม่ง้อ เดี๋ยวก็เลิก ทิ้งไปมีผู้หญิงอื่น สุดท้ายก็ต้องยอมๆ กัน มั้ง แล้วไปกินยาคุมทีหลังเอา (ไม่รู้แหะ เดาเอาตามหลักความน่าจะเป็น , สายมโนนะ) 

ผมคิดว่านะ เดี๋ยวนี้สื่อก็เยอะขึ้น ออกมาเตือนเรื่องถุงยางเยอะนะ สังคมเปิดกว้างเรื่องถุงยางมากกว่าแต่ก่อน
ถุงยางเซเว่นก็ยังโชว์อยู่หน้าเคาเตอร์ให้เห็นเลย มันจะมีเด็กที่ไม่รู้เลย ก็ยากอ่ะ....
อย่างน้อย ผู้หญิงด้วยกันมันก็ต้องคุยด้วยกันอยู่แล้ว ว่าจะเอาก็ใช้ถุงยาง
comment73:ศีลธรรมเลย
แล้วสื่อทั้งหลาย ละครบาปกรรม จองเวร อาฆาต หรือรายการสยองขวัญ (แบบคุณเคยทำแท้งมาหรือไม่) หรือพวกหมอดู แม่หมอ 
ก็ออกมาพูดในเชิงว่า อย่าทำแท้งเลยมันไม่ดี เพราะนั้นคือชีวิต

มุมมองของเด็กที่มีชีวิตระหว่างไทย vs ต่างประเทศ ไม่เหมือนกันนะ
อย่างต่างประเทศเขาก็บอกว่าชีวิตจะมีขึ้นเมื่อถูกคลอดออกมา
แต่อย่างไทยเรา ชีวิตจะมีขึ้นตั้งแต่อยู่ในครรภ์ 

สุดท้ายก็เลยได้แต่บอกว่าอย่าทำแท้งนั้นแหละ
ส่วนในเรื่องการข่มขืนแล้วท้องขึ้นมา (ถ้าจำไม่ผิด) สามารถทำแท้งได้นะ
comment74:เปลี่ยนจากการทำแท็งค์ ฆ่าเด็ก เป็นให้ประเทศไทยมีตู้ทิ้งเด็กเหมือน ตปท ดีกว่าไหม??
comment74-1:ไทยมีคนอยากเลี้ยงเด็กเยอะขนาดนั้นเลยหรอคะ 
ตามบ้านเด็กอ่อนนี่เพียบ ถ้ามีตู้อีก คงมีอาณาจักรเด็กกำพร้าในไทยแล้วค่ะ
comment75:พระพุทธองค์ตรัสไว้ว่า การทำแท้ง เปรียบเหมือนการฆ่าพระอรหันต์ เพราะเด็กบริสุทธิ์ไร้เดียงสา และบางทีเด็กเหล่านั้นในอนาคตอาจจะมาสร้างประโยชน์ให้กับโลกใบนี้หรือบรรลุอรหันต์ได้ อย่าตัดสินชีวิตเด็กว่าเกิดมาจะต้องไร้คุณค่าเลยนะคะ เพราะทุกคนมีชะตาชีวิตเป็นของตัวเอง หนึ่งชีวิตล้วนมีความหมายและกระทบกับผู้คนมากมาย หนึ่งชีวิตสามารถเลือกเป็นคนดีไม่ดีด้วยตัวเอง หนึ่งชีวิตสามารถเปลี่ยนชะตาชีวิตด้วยตัวเอง หาใช่เพราะสภาพแวดล้อมหรือพ่อแม่กำหนดชะตาไม่ ถูกไหมคะ? 

เราเป็นแค่มนุษย์ เกิดมาด้วยความไม่รู้ เราจึงมีมุมมองต่อปัญหาแค่เฉพาะหน้า แต่พระพุทธองค์หรือศาสดาของศาสนาอืนๆ ท่านหยั่งรู้ได้ลึกกว่าเราที่แค่เป็นปุถุชนธรรมดาๆ สิ่งที่ท่านสอนและระบุไว้ ก็แล้วแต่การพิจารณาของแต่ละท่านเองค่ะ คำสอนของพระพุทธองค์ไม่มีการบังคับให้เชื่อเลย แต่ให้พิจารณาด้วยปัญญาของแต่ละคนค่ะ  

พระพุทธองค์ยังเมตตาสำหรับผู้ที่เคยทำลายครรภ์มาด้วยซ้ำ ว่าต้องทำอย่างไร ถึงจะบรรเทาทุกขเวทนาที่ได้รับจากวิบากกรรมนี้ 
ถ้าต้องการให้ส่งหนังสือพระสูตรเกี่ยวกับการทำแท้ง ก็ติดต่อแจ้งที่อยู่มาได้เลยนะคะ จะจัดส่งให้ฟรีค่ะ
comment76:สำหรับคนที่ไม่อยากจะเอาเรื่องศาสนามาคุยเรื่องนี้ ลองคิดไตร่ตรองดูนะคะ ศาสนาหรือคำสอนของพระพุทธองค์ ไม่ได้ให้เราเชื่อนะคะ แต่ให้เราใช้สติปัญญาไตร่ตรองตามหลักธรรมชาติ บางทีประสบการณ์ การเจอกับตัวก็จะทำให้เราตร่ตรองเข้าใจสิ่งที่พระพุทธะได้กล่าวเอาไว้
เรื่องกรรมเวร ถ้ามองเป็นความเชื่อ จะให้ใครมาเชื่อหมดคงเป็นไปไม่ได้ค่ะ เพราะมันต้องเกิดจากการพิจารณาด้วยประสบการณ์เขา
เรื่องกรรมเวร พระพุทธองค์จึงให้ไตร่ตรองตามหลักความจริงไปด้วยหรือตามกฏธรรมชาติค่ะ ปลูกถั่วได้ถั่ว หว่านพืชอะไรก็ได้ผลอันนั้น มันคือกฏของความดีความชั่วค่ะ ไม่ว่าใครคงปฏิเสธไม่ได้ ต้องเชื่อ งั้นมายึดกฏธรรมชาติพิจารณาดังนี้

เป็นไปไม่ได้หรอกค่ะที่เราจะตัดสินว่าใครทุกข์ไม่ทุกข์จากวิบากกรรมการทำแท้ง เพราะไม่มีอะไรแน่นอนค่ะ สุขทุกข์มันไม่จีรังค่ะ เราไม่รู้ได้หรอกค่ะว่าเขาต้องเจออะไรมาบ้างและจะเจออะไรอีกบ้าง เพราะเราไม่ใช่เขา และเรื่องวิบากกรรมเรายังไม่เคยมีประจักษ์หลักฐานจากประสบการณ์ตัวเอง  คนก็เลยมองจากมุมอีกด้านของตัวเอง และจากที่ผ่านมา  เลยสรุปรวมว่าเด็กคนนึงจะต้องเกิดมาไม่มีคุณภาพหรอก จะสร้างความลำบากทั้งตัวเด็กเองและคนเลี้ยงแน่นอน ก็เลยต้องทำแท้ง สมมุติเราไม่เชื่อในกฏแห่งกรรม ก็ดูสมเหตุสมผล เพราะจากประสบการณ์ของเราที่รับรู้มามันบอก แต่ลองดูมุมอีกมุม เราก็จะรู้ว่า ถ้าเด็กที่เกิดมาพ่อแม่เขาไม่พร้อม เขาจะเป็นปัญหาสังคม เขาจะลำบากหรือทำให้คนเลี้ยงเขาลำบากตลอดชีวิต มันจริงเสมอไปไหมคะ เราก็รู้กันอยู่แล้วว่ามันไม่หนึ่งร้อยเปอร์เซน เพราะมีประจักษ์หลักฐานให้เห็นแล้วว่า เด็กที่เติบโตจากสภาพครอบครัวไม่พร้อม ก็สามารถเป็นมนุษย์ที่มีคุณภาพได้ เลี้ยงดูพ่อแม่เขาได้ กตัญญูได้ มีโอกาสเปลี่ยนแปลงตัวเองได้ ไม่จำเป็นต้องด้อยกว่าเด็กที่เกิดมาพร้อมทุกอย่างด้วยซ้ำ เพราะชะตามันเปลี่ยนแปลงได้เสมอในภายหลังด้วยตัวของเขา  ถึงลิขิตฟ้าจะมาแบบนี้แต่มันคือส่วนหนึ่งที่เหลือคือการฝ่าฟัน นี่เราพูดแบบหลักธรรมชาติเห็นๆกันอยู่ และเข้าใจได้  พี่สาวดิฉันที่เคยทำแท้ง อยู่ด้วยกันตลอด ดิฉันยังดูไม่ออกเลยว่าชีวิตเขาผ่านเรื่องอะไรมาหนักๆ เพราะเขาเข้มแข็งมากที่จะไม่แสดงความทุกข์ให้ผู้อื่นเห็น ดิฉันไปรู้และเห็นเพราะแค่บางส่วนแค่นั้นด้วยความบังเอิญ ไม่ใช่จากตัวพี่สาวเลย  แม้กระทั่งคนในครอบครัวคนอื่นๆที่ใกล้ชิดก็ไม่มีใครรู้เลยด้วยซ้ำว่าเขาต้องเผชิญอะไรมาบ้าง เพราะเขาไม่ยอมพูดอะไรที่เป็นทุกข์ ไม่มีใครรับรู้เรื่องของคนอื่นได้หมดหรอกค่ะ นอกจากเจ้าตัวเขาเอง

จากกฏธรรมชาติที่เราพิจารณาเห็นชัดอยู่แล้ว มาดูอีกมุมค่ะ เกี่ยวกับความเชื่อบ้าง ในทางศาสนาเชื่อว่าพระพุทธองค์มีจริงและ พระพุทธองค์ท่านหยั่งรู้มากกว่าพวกเราซึ่งเป็นปุถุชนคนธรรมดา พระพุทธองค์ตรัสไว้ว่ามนุษย์เกิดมาด้วยความไม่รู้ ท่านจึงคอยชี้แนะ ถางทางให้เราเดิน เพราะมนุษย์มีความรู้จำกัดก็จะมองเห็นแจ้งได้ยาก ให้แนวทางเราปฏิบัติตาม ไม่ได้บังคับ เพราะขึ้นอยู่กับปัญญาหรือการเลือกของแต่ละคน  

สรุปการทำแท้งอยู่ที่การมองของแต่ละคนค่ะ ชีวิตของคุณ คุณสร้างอะไรไว้ ก็จะได้ผลอย่างนั้นล่ะค่ะ
comment76-1:ดิฉันคิดว่าไม่ได้แท็กห้องศาสนานะคะ 
แยกศาสนากับความจริงให้ออกค่ะ ด้วยความเคารพ
comment77:เพจนึงแล้วถูกขู่ฆ่าโดยคนที่ยึดถือเรื่องบาปบุญ เราขำประโยคนี้มาก555555 คนนั้นมันดูสับสนในตัวเองเนอะ5555555 ส่วนตัวเราเห็นด้วยเรื่องการทำแท้งไม่พร้อมมากนะ
comment78:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

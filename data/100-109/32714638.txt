title:เคยอยู่ในเหตุการณ์ที่ผู้โดยสารโดนไล่ลงจากเครื่องบินไหมคะ เล่าสู่กันฟังค่ะ
comment:เมื่อกี้อู้งาน เปิด ฟบ. อ่านเล่นๆ เจอคนเค้ากำลังถกเถียงกันเรื่องคนที่ไปเช็กอินสายแล้วตกเครื่อง และเรื่องของการคำนวนน้ำหนักกระเป๋าใต้ท้องเครื่อง
อ่านแล้วก็เลยนึกว่า เออ ปฏิเสธคนให้ไม่ขึ้นเครื่อง กับไล่คนลงจากเครื่องเนี่ย อันไหนมันจะมีปัญหากว่ากัน ส่วนตัวคิดว่าไล่คนลงจากเครื่องน่าจะยากกว่า เพราะกระเป๋าก็โหลดเข้าไปใต้ท้องเรือบินแล้ว ถ้า ผดส โดนไล่ลง จนท. ก็ต้องไปตามคุ้ยกระเป๋าออกมาอีก น่าจะวุ่นวายกว่านะ

พอคิดเรื่องนี้ก็เลยนึกได้ว่าเราก็เคยอยู่ในสถานการณ์ที่ ผดส โดนไล่ลงจากเครื่องนี่หว่า

วันนั้นจะบินจากอัมสเตอร์ดัมไปกรุงเทพฯ เรานั่งค่อนไปทางข้างหน้าของเครื่องบินก็เลยขึ้นทีหลัง ช่วงนั้นคนเดินทางค่อนข้างเยอะ พอขึ้นไปถึงก็เห็นแล้วว่าวันนี้เที่ยวบินต้องเต็มแน่ๆ แต่ที่สำคัญมันมีตาลุงอังกฤษคนหนึ่ง ยืนพูดอะไรเสียงดังอยู่กลางทางเดิน ซึ่งมี ผดส คนอื่นๆกำลังพยายามเบียดตัวแทรกเพื่อเดินผ่านไป เราเห็นปุ๊บ ใจเหี่ยวเลยว่าเที่ยวบินนี้ตูไม่ได้เดินทางอย่างปกติสุขแหง ลุงแกเมาแน่ๆ ลักษณะการพูดแบบว่าอ้อแอ้ ลากเสียงยานคาง แต่พูดเสียงดัง โหวกเหวก คุยกับกลุ่มเพื่อนที่อยู่ถัดไปอีกสี่ห้าแถวข้างหน้า ถ้าให้เดาก็คิดว่าคงจะจองตั๋วช้า หรือเลือกที่นั่งช้า เลยไม่ได้นั่งติดกันเป็นกลุ่ม

สังเกตสักพักก็เข้าใจว่าตาลุงเนี่ย พยายามจะย้ายไปนั่งใกล้ๆ เพื่อน ใครเดินผ่านมาก็แหกปากถาม (แบบเมาๆ) ว่าย้ายที่กันไหม ไออยากย้าย หรือถ้าเห็นว่าข้างคนไหนมีที่นั่งว่างๆ ก็จะตะโกนข้ามไปถามว่า มีคนนั่งข้างๆยูไหม ย้ายได้ไหม ถามจน ผดส ผู้หญิงอีกคนด่าเข้าให้ว่าตรงนี้มันที่ฉัน เลิกถามได้แล้ว ฉันไม่ย้ายโว้ย แถมลุงแกก็เดินย้อนไปย้อนมาตรงทางเดินอยู่นั่น พอแอร์โฮสเตสเดินผ่านมาก็โวยวายจะเอาเบียร์ เอาเหล้า เครื่องยังไม่ออกเลยนะเนี่ยพับผ่าสิ

เราเนี่ยเป็นคนขี้โมโห เลยใส่หูฟังแล้วพยายามไม่สนใจไม่งั้นอารมณ์จะปรี๊ดแตก เดินทางไม่สงบสุข มารู้สึกอีกทีก็คือดูนาฬิกาแล้วเห็นว่าเครื่องดีเลย์ค่อนชั่วโมงแล้ว แล้วก็สังเกตว่าในเครื่องเงียบลง เพราะตาลุงแกหายไปแล้วจ้า ถามฝรั่งข้างๆ เค้าบอกว่าตาลุงแกโดนไล่ลงไปแล้ว มีเจ้าหน้าที่ขึ้นมาเชิญตัวลงไปเลย รวมถึงภรรยาคนไทยของลุงแกด้วย ที่เครื่องออกช้าก็คงเพราะ จนท ต้องไปคุ้ยกระเป๋าออกจากท้องเครื่องนี่แหละ

สักพักกัปตันประกาศออกไมค์ ขออภัยที่เครื่องออกช้า แล้วก็บอกว่า ที่เราออกช้านั้นเป็นเพราะเรามีผู้โดยสารคนหนึ่งที่ทำตัวเป็นที่ก่อกวนความสงบของคนอื่นๆ โวยวายและใช้คำพูดด่าทอ พนง. ของเรา จึงต้องเรียก จนท มาเชิญตัวออกไป เพราะผมจะไม่ยอมให้คนแบบนี้มาป่วนในเที่ยวบินของผมเด็ดขาด กัปตันพูดจบฝรั่งข้างหลังเราปรบมือกันเสียงลั่นเลย เล่นเอาตาเพื่อนของตาลุงที่โดนเชิญออกหันมาจ้องแบบกินเลือดกินเนื้อทีเดียว

ส่วนตัวสมน้ำหน้าจริงๆ ไม่สงสารเลย สงสารก็แต่ภรรยาคนไทยของลุงแก นั่งข้างๆ เห็นแกพยายามกระตุกๆแขนเสื้อสามีแล้วแต่ก็ไม่เป็นผล สำหรับคนไทยไกลบ้าน ได้กลับไทยแค่ปีละครั้งแล้วยังมาโดนไล่ลงจนอดไปเพราะสามีเป็นแบบนี้นี่ เป็นเราคงเศร้าน่าดู 

มีใครเคยอยู่ในเหตุการณ์ผู้โดยสารป่วนจนโดนเชิญลงจากเครื่องไหมคะ มาเล่ากันค่ะ หรือจะเป็นคนที่ทำงานการบินอยากแชร์ประสบการณ์รับมือกับลูกค้าที่ก่อกวนจนน่าเกลียดก็ได้เลยค่ะ
comment1:เคยเจอทีนึงคะ นั่งเยื้องๆกับเรา จากสวีเดนกลับไทย ห่างไปสามสี่แถว เครื่องปิดแล้วรอแท้กซี่อยู่ๆก้ลุกมาหยิบกระเป๋าข้างบน แล้วเดินไปหาแอร์จะไม่ไปแล้ว วุ่นวายอยู่พักใหญ่เลยคะ สรุปก้ปล่อยให้ลงไป ถามแอรทีหลังได้ความว่าทะเลาะกับเมียก่อนมาขึ้นเครื่อง เมียไม่ให้มาเที่ยวไทย เลยแอบออกมาจากบ้าน มาคิดได้ตอนจะเครื่องจะออก รอหากระเป๋าเบดเสรจดีเลชมนึงได้คะ เราว่าทำงานแบบนี้อดทนน่าดูนะคะ หลากหลายสไตล์มาก
comment1-1:สุดท้ายเมียก็ชนะ
*ขอโทษนะคะ พอดีฮามากกกกจริงๆ
comment1-2:เมียที่ไหนจะยากให้ผัวมาเมืองไทยคนเดียว  น่ากลัวจะตาย

พี่เขยเรามาเที่ยวเมืองไทยกับเพื่อน  กลับไปพี่สาวเราเจอทักเบอร์เฟสไลน์และอีกหลายๆอย่างของสาวบาร์ที่พัทยา

ทุกวันนี้เราเข้าไปแอบดู  เห็นสาวบาร์เรียกพี่เขยเรางั้นงี้   ด่าพี่สาวเราเต็มเฟส
comment1-3:เมียไม่ให้มาเที่ยวไทย

กรณีเดียวกับเมียรูนี่ย์มั้ยครับ ที่มองว่า ไทยมีคุณตัวเยอะ กลัวผัวจะไปแอบไปเที่ยวซ่อง หากิ๊ก หรือมีเมียน้อย  

ประเทศเราดังเรื่องนี้จริงๆ
comment2:ไม่เคยเจอครับ
comment3:แอลเอ... นักบาสฯ ผิวสี คนนึง นุ่งกางเกงทรงหลุดตูด จะเข้าไปนั่งชั้นเฟิร์สคลาสกับพวก แอร์บอกให้นุ่งกางเกงให้เรียบร้อย จะดึงขึ้นแล้วรัดเข็มขัดหรืออะไรก็ได้  พี่แกไม่ยอม แถมยังลอยหน้าลอยตาเถียง กวนบาทามาก  ผลคือเที่ยวบินนั้น จอมป่วนถูกเชิญลง ไม่ได้บิน

นิวยอร์ค... แหม่มสาวใหญ่ หน้าตางั้นๆ แต่หุ่นระเบิดมาก ประมาณว่าทำบุญด้วยส้มโอ คุณเธอใส่เสื้อยืดไม่มีแขน คอคว้านลึกมาก ก้มทีส้มโอลอยออกมาเกือบทั้งลูก  เล่นเอาผู้โดยสารชายปั่นป่วนกันเป็นแถว  แอร์เดินมาขอให้แต่งตัวให้เรียบร้อยกว่านี้ เช่น สวมเสื้อคลุม หรือใช้ผ้าพันคอ ฯลฯ คุณเธอบอกว่าร้อน รำคาญ... ฯลฯ  ผลคือ เชิญเที่ยวต่อไปค่ะ 

เคสแรก ทราบมาว่ามีการฟ้องร้องกัน แต่ผลสรุปคือ ศาลตัดสินว่าสายการบินไม่ผิด
comment3-1:โห ไม่รู้มาก่อนเลยนะคะเนี่ย ว่าแต่งตัวไม่เรียบร้อยก็เข้าข่ายโดนไล่ลงได้ด้วย
comment3-2:น่าจะเพราะบรรดาผดส. ชาย นั่งกันไม่ติดที่ละมั้ง
comment3-3:ต่อไปหญิงพริ้งจะทำบุญด้วยส้มโอค่ะ
comment3-4:งึม อันนี้ความรู้ใหม่ๆ
comment3-5:เคยอ่านใน cosmo อเมริกา 2 ปีกว่าแล้วได้มั๊งคะ สาวแอฟริกัน-อเมริกันคนนึงจะเดินทางไปประชุมในเมือง และบินภายในประเทศอเมริกานี่เอง
ตอนเธอนั่งรอเครื่องอยู่ในสนามบิน (จำไม่ได้แล้วว่าสนามบินที่ไหน ไมอามี่หรือนิวยอร์คหรือที่อื่น?) ก็โดนเจ้าหน้าที่มาเชิญให้ออกไป 
เหตุผลที่เชิญให้ออกและห้ามขึ้นเครื่องก็เพราะเธอแต่งตัวไม่สุภาพเกินไปค่ะ
ใส่ขาสั้นเสมอหู ส่วนเสื้อนี่เราจำรายละเอียดไม่ได้แล้ว

เธอคงเพิ่งตื่น รีบออกมาจากบ้านและจะบินไปให้ถึงปลายทางค่อยเปลี่ยนเสื้อผ้า


ตรงนี้ก็อยากให้ในเมืองไทยเชิญคุณสุภาพสตรีที่แต่งกายไม่เหมาะสม ห้ามเข้าสถานที่นั้นๆเช่นกันค่ะ เช่น วัด, โรงเรียน, สถานที่ราชการ

โรงพยาบาลด้วยดีมั๊ยเนี่ย?
comment3-6:3-5 โรงพยาบาลเราของดเว้นสำหรับผู้ป่วยที่มีอาการบวมนะคะ คือเราเป็นเอสแอลอีบางทีการใส่ขาสั้นมันสะดวกกับการที่หมอจะกดลงบนขาเราตรวจอาการบวมได้อ่ะค่ะ แห่ะๆ
comment3-7:รพ. นี่ของดเว้นเถอะค่ะ  เราเป็นแผลในกระเพาะถึงลำไส้ เรื้อรัง เลือดออกอีก บางทีปวดจนทนไม่ได้ ต้องไป รพ.ทั้งชุดนอน (ไม่มีปัญญาแม้แต่จะลุกมาเปลี่ยนเสื้อ)
บางทีก็ขาสั้น เสื้อแขนกุด เพราะ เวลาตรวจท้อง ต้องเปิดเสื้อสูงมาก การตะกายขึ้นเตียงขาสั้นมันก็สะดวกกว่า เสื้อแขนกุดเพราะเวลาฉีดยา เจาะเลือด มันสะดวกค่ะ ไม่ต้องลุ้นให้เสื้อหล่นลงมาโดนเข็ม คือแบบ ขึ้นไปนอนบนเตียงผู้ป่วยได้แล้วก็ ใครจะทำอะไรฉัน เชิญตามสะดวก ขอให้หายทรมานก็พอ
comment3-8:หนีบแตะขึ้นเครื่องบ่อยมาก โชคดียังไม่เคยโดนไล่ รึโดนสั่งห้ามขึ้นเครื่อง

บางสนามบินมันต้องถอดรองเท้าผ่านเครื่อง x ray ด้วยอ่ะ มีประสบการณ์ถอดแล้วเสียเวลากับการใส่รองเท้ามาก ของก็พะรุงพะรังมากพออยู่แล้ว จากนั้นมาหนีบแตะตลอด 

ปล. สำหรับกรณีพูดถึงไปรพ. คิดว่าเห็นด้วยกับ คห. 3-7 นะครับ เอาสะดวก แต่ไม่โป๊เกินไป(แต่บางทีฉุกเฉินมากก็อีกเรื่อง) คือดีกว่าใส่กางเกงเดฟมาอะไรงี้ เวลาตรวจอะไรลำบากมาก เสื้อคอกลมปิดรอบ แขนยาว อะไรพวกนี้ ส่วนเครื่องประดับก็อย่ามากมายนัก
comment3-9:3-5 ตอนมา รพ. เข้าใจค่ะว่าฉุกเฉิน อันนี้เราว่าเอาเท่าที่ได้ค่ะ แต่ถ้ามาเยี่ยมคนป่วยนี่ขอสุภาพนิดนึงค่ะ บางคนมาแบบรัดติ้ว เว้าหน้า แหว่งหลัง สั้นเสมอหู เห็นแล้วเพลียค่ะ
comment3-10:ชาตินี้ศรีจะเอาส้มโอใส่บาตรรัวๆค่ะ
comment3-11:แบบนี้ สาวๆทั้ง สาวไทย ฝรั่ง เกาหลี จีน ก็ขึ้นเครื่องบินไปภาคใต้ำไม่ได้แล้วซิ่ครับ

เห็นใส่เกาะอก กางเกงสั้นเสมอหู กันเป็นแถบบบบบบบบบบบบบ
comment3-12:กลัวแต่พอไล่จริงๆ จะมีดราม่า ลูกค้า หรือผู้ใช้บริการคือพระเจ้า หรือสิทธิสวนบุคคลน่ะสิ คนไทยดราม่าไม่แพ้ชาติใดในโลกจริงๆ นะ 5555
comment4:เคยไล่ผดสลงจากเครื่องสองครั้ง

ครั้งแรกเมื่อนานสิบปีมาแล้วมั้ง ฝรั่งคนนึงขึ้นเครื่องมา ทีแรกก็สงบเสงี่ยมดี พอปิดประตูเครื่อง push back แล้ว กำลังแท็กซี่อยู่ ฝรั่งรายนี้กดเรียกพนักงาน เราก็ไปดูว่าจะเอาอะไร ปรากฏว่าจะเอาคอกเทลเดี๋ยวนั้น เราบอกว่าไม่ได้ด้ รอจนเครื่องอยู่บนอากาศจน Level up ก่อน ฮีหันมาบอกว่า. Bitch

เราก็แบบว่า ไหนพูดใหม่ซิ พูดผิดพูดใหม่ได้นะ ฮีก็ยังด่าเราว่า -ucking bitch

เราเดินไปโทรหากัปตันเดี๋ยวนั้น บอกว่ายูต้องกลับไปที่เกต เรียกตำรวจมาด้วยนะ มาเอาผดสคนนี้ลงไป เพิ่งด่าไอว่า bitch เพราะไม่ยอมไปหยิบดริ้งค์มาให้ตอนนี้ 

กัปตันบอกโอเคทันใจมาก ประกาศให้ผดสฟังว่าเราต้องกลับไปที่เกตสักครู่ พอถึงเกตประตูเครื่องเปิดแล้วให้คนนั่งอยู่กับที่ พอถึงเกตประตูเครื่องเปิด ตำรวจสนามบินตัวเท่าตู้เย็นสามคนยืนรออยีแล้ว ถามเราว่าคนไหนนั่งตรงไหน แล้ทั้งสามคนก็เดินไปอัญเชิญผดสคนนั้นลงจากเครื่อง พอฮีรู้ว่าโดนไล่ลงฮีร้องไห้บอกแม่ชั้นตายชั้นต้องไปงานศพแม่ ให้ชั้นขึ้นเครื่องเถอะ

ทั้งกัปตันทั้งตำรวจหันมามองหน้าเรา  เราบอกไปเลยว่า don't you people look at me. If he's going, I'm not going. แค่นั้น จบเอาไปนอนสงบสติอารมณ์จนสร่างในห้องขังก่อน

คือต้องเข้าใจนะ ตามกฏ FAR ถ้าผดสเมาหรือแค่ APPEARED intoxicated เราสามรถจะรีมูฟออกจากเครื่องได้ทันที  เกิดอยู่บนเครื่องแล้วพยายามจะทำร้ายเราหือผดสคนอื่น หรือพยายามจะเปิดประตูเครื่องขึ้นมายุ่งยากและอันตรายมาก
comment4-1:คุณทำดีแล้วค่ะ
comment4-2:ถูกใจค่ะ
comment4-3:เริ่ดดดดดด.....
comment4-4:เค้าชอบตำรวจตัวเท่าตู้เย็นอะ ><
comment4-5:ได้ใจมากครับ
comment4-6:เหตุผลดีมากครับ ปล่อยให้อยู่ต่อ อาจทำอะไรร้ายแรงมากกว่านี้อีก

ตัดไฟเสียแต่ต้นลม
comment4-7:รออ่าน ครั้งที่สองอยู่ครับ
comment4-8:แล้วถ้าเมาบนเครื่องบินล่ะคะ มีมาตรการยังไงบ้างคะ
comment4-9:คำสั้น ๆ แต่ได้ความหมาย

ตำรวจ 3 คนตัวเท่าตู้เย็น โห  คิดได้ไง  สั้น ๆ ง่ายๆ เลย

ชอบค่ะ อย่าให้ใครดูหมิ่นหญิงไทย
comment4-10:"don't you people look at me. If he's going, I'm not going." 
ภาษาอังกฤษแบบนี้ เรียนมาจากวินมอเตอร์ไซค์พัทยาเรอะ
จบจากที่ไหนมาเนี่ย ถามจริงเป็นแอร์ฯจริงๆอ่ะ
comment4-11:อันนี้คงต้องถามตัวเองแล้วครับ ว่าเรียนภาษาอังกฤษจากไหน ถึงคิดว่าการใช้ภาษาแบบนี้มันไม่ถูก
comment4-12:สงสัยอยู่เหมือนกันค่ะว่ามีอะไรผิด นี่ภาษาปกติมากเลยนะคะ 
จบจากที่ไหนมาคะ ความรู้เท่าหางอึ่งเห็นคนอื่นใช้แบบที่ตัวเองคิดเอาเองว่าไม่ถูกก็มาทึกทักว่าเขาใช้ผิด
comment4-13:ไม่มีความรู้มาสอนเขายังไม่พอ เหยียดอาชีพอีกต่างหาก
comment4-14:แหม่งๆ จริงๆ ด้วย ภาษาอังกฤษสำนวนแบบนี้ ไม่คุ้นเลย  เรียนอังกฤษมาจริงเหรอเนี่ย
comment4-15:ผมก็ว่าแปลกนะครับ ภาษาอังกฤษที่ คห.4 พูด มันเรียกแปลก ๆ เรียงผิดไงก็ไม่รู้

Don't you แล้วตามด้วยคำประเภท noun มันผิดหลักไวยากรณ์รึเปล่า อย่างคห.4 คือ people แปลก

เท่าที่ผมจำได้คือมันจะตามด้วย verb เช่น Don't you remember me ? แบบนี้อ่ะครับ

ถ้าเปลี่ยนเป็น Don't you look at me น่าจะเป็นไปตามหลักไวยากรณ์มากกว่า
comment4-16:คนไทย ติดเรื่องแกรมม่า มากจริงๆ ฝรั่งยังอ่อนแกรมม่ากว่าไทยอีก
comment4-17:ใช้ภาษาไม่ผิด แต่ไม่เหมาะอย่างยิ่ง

"You People" เป็นคำที่หลายๆ คนถือว่าเหยียดเชื้อชาติมาก (โดยเฉพาะคนผิวดำ) ถ้าไปพูดแบบนี้ในถิ่นเค้านี่เตรียมเจ็บตัวได้เลย (เป็นอย่างน้อย...)

http://en.wiktionary.org/wiki/you_people
comment4-18:Don't you people look at me .. พวกเธอว์อย่ามามองฉันแบบนี้นะ

If He's going .. ถ้าเขาว์ไป

I'm not going .. ชั้นไม่ไปย์ .. 

ผิดตรงไหนเหรอครับ .. มันเป็นภาษาพูด 

Don't you look at me that way ... เธอว์จงอย่ามองฉันด้วยสายตาแบบนั้นสิย์ 

Don't you dress to the church that way .. เธอว์จงอย่าแต่งตัวแบบนั้นไปโบสถ์เชียวนะ

Don't you dare criticizing other people's grammar while you only have a slight idea of what they are talking about ... เธอว์จงอย่าอาจหาญมาวิพากษ์วิจารณ์ไวยกรณ์ของคนอื่นโดยที่ตัวเองมีความรู้เท่าหางอึ่ง ไม่รู้ว่าเขากำลังพูดอะไรอยู่ (ตัวหลังอ่านว่า อะบู๊ท นะจ๊ะ.. ถ้าเธอว์ เป็น Canadian) 

แหม... รู้ด้วยนะ ว่าวินมอไซด์พัทยามีความรู้ภาษาอังกฤษขนาดไหน ... 

.. เป็นวินฯพัทยามาตอบหรือเปล่า ??? 

ถ้าไม่ใช่ แล้วเกิดภูมิความรู้ของพวกพี่ๆที่วินเขาสูงกว่าที่คุณ imply หรือ insinuate  (แปลว่าแสดงนัย นะ..  คำหลังมีความหมายออกในแนวๆอคตินิดๆ ไม่รู้ว่าจะเข้าใจความหมายหรือเปล่า .. เอ้า พยายามหน่อยละกัน) ไว้ .. ระวัง พี่ๆวินพัทยาเขามาด่าเอาเด้อ....
comment4-19:นั่นสิ มันเหมือนเป็นภาษาพูด ใส่อารมณ์ลงไปด้วย 
ประมาณว่า "พวกนาย(ตู้เย็น3ใบ)ไม่ต้องส่งสายตามา ถ้ามีมัน ต้องไม่มีตรู จบนะ"

ปล. คุ้นๆว่าคุณ Flymom ทำงานอยู่เดลต้านะ
comment4-20:เก๊าก็ชอบตำรวจตัวเท่าตู้เย็นนนนน 55555
คิดสภาพคล้ายๆ สปอนจ์บ๊อบตัวเท่าตู้เย็น 3 ตัว เดินเข้ามาจับอิฝรั่งปากเสียในเครื่องบิน
comment4-21:ผมเคยสัมภาษงานอยู่สองที่ครับ บริษัทต่างชาติกับบริษัทไทยบางบริษัทครับ

บริษัทไทยบางบริษัท สัมภาษภาษาอังกฤษ คนสัมภาษ แกรมมาต้องเป๊ะ พูดเร็วห่าน เสียงเบาอีก กดได้มันกดอย่างเดียวครับ

บริษัทต่างชาติ สัมภาษภาษาอังกฤษเหมือนกัน พูดช้าครับ พยายามพูดให้เราเข้าใจ ช่วยได้ช่วยเต็มที่ครับ ไม่เกร็ง ตอนนี้ผมก็ยังอยู่บริษัทนี้ครับ

ผมไม่เก่งอังกฤษ แต่ผมประทับใจในส่วนนนี้มาก

#ไม่เกี่ยวกับกระทู้ แต่มาเอี่ยวกับภาษาหน่อยนึง ก็ขอหน่อยเห๊อะนะ
comment4-22:เราก็ว่าแปลกค่ะ

Don't you people look at me

แปลออกมาน่าจะประมาณว่า

"พวกแก"ไม่ต้องมามองชั้นเลย 

ตัดคำว่า prople ออกจะสุภาพกว่า
comment4-23:มุมกล้องอาจมีส่วนนะภาพนี้ แต่ยังไงผมก็ไม่กล้าหือกับพี่เขาแน่นอน
comment4-24:เค้าก็พูดถูกต้องแล้วนะคะ แฟนเราเป็นชาวอังกฤษ คอนเฟิร์มว่าประโยคนี้ถูกต้อง ไม่มีที่ผิดเลย 
บางทีเราเป็นคนไทย เราไม่ใช่ native speaker เราก็ไม่รู้ประโยคอะไรอีกหลายๆอย่างที่มันอาจจะไม่ไดถูกต้องตามหลัก แต่มัน acceptable! นะคะ
comment4-25:4-10 
"ภาษาอังกฤษแบบนี้ เรียนมาจากวินมอเตอร์ไซค์พัทยาเรอะ
จบจากที่ไหนมาเนี่ย ถามจริงเป็นแอร์ฯจริงๆอ่ะ"

เคยฟังเพลง Safe and Sound - Taylor Swift ไหมคะ? หรือเคยฟังแต่ใบเตย อาร์สยอง

มันมีท่อนหนึ่งที่ร้องว่า Don't you dare look out your window, darling, everything's on fire

Taylor Swift เป็นวินมอไซค์พัทยาหรอคะ....

ขอโทษนะคะ...แต่คนแบบคุณแถวบ้านเราเรียกว่า

[Spoil] คลิกเพื่อดูข้อความที่ซ่อนไว้โชว์ง่าว
comment4-26:มาขำ ถ้าใช้ you people หรือ you guy/guys แล้วมันผิด 
ไอ้ที่เราได้ยินมาตลอดสิบกว่าปีที่อเมริกา มันคืออะไร
มันขึ้นอยู่กับ เวลา สถาณที่ เหตุการณ์อ่ะค่ะ คุณก็ตื้นเกิ้น
comment4-27:Don't you dare criticizing other people's grammar while you only have a slight idea of what they are talking about ... เธอว์จงอย่าอาจหาญมาวิพากษ์วิจารณ์ไวยกรณ์ของคนอื่นโดยที่ตัวเองมีความรู้เท่าหางอึ่ง ไม่รู้ว่าเขากำลังพูดอะไรอยู่ (Credit : 4-18)
ชอบมากเลยครับ เจ็บแปล๊บๆ จุงเบย....

[Spoil] คลิกเพื่อดูข้อความที่ซ่อนไว้[Spoil] คลิกเพื่อดูข้อความที่ซ่อนไว้[Spoil] คลิกเพื่อดูข้อความที่ซ่อนไว้
comment4-28:รักคอมเม้นท์นี้
เจ็บจี๊ดนะๆ
เจ็บเหมือนมดกัดนิดเดียว (ร้องแบบญาญ่า หญิง)
comment4-29:ภาษาอังกฤษไม่รู้ รู้แต่คำว่า เธอว์ มันผิดอะ 555
comment4-30:ผมก็ว่า วินหน้าหมู่บ้านหายไปไหน แอบมานั่งสอนภาษาอังกฤษเด็ก ป.เอก อยู่นี่เอง
55555555555555555555555555555
comment4-31:4-10 โง่อย่างเดียวไม่พอ ต้องควักออกมาอวดชาวบ้าน แถมเหยียดชาวบ้านไปถึงวินมอเตอร์ไซค์อีก .......
comment4-32:ขอความรู้หน่อยค่ะ
กำลังแท็กซี่อยู่ แปลว่าอะไรคะ
comment4-33:แท็กซี่ คือ วิ่งบนรันเวย์ครับ
comment4-34:เคลื่อนที่บนพื้นอ่ะครับ เตรียมบินขึ้น
comment4-35:คนไทยเนี่ยสุด ๆ จริง ๆ นะเรื่องเหยียดกันเองเนี่ย 5555555 

สำหรับผมหรือเพื่อนที่เป็นคนต่างชาติคิดเหมือนกันคือ พูดมาเถอะครับ ผิดถูกไม่ว่ากัน ขอให้พูด มีแต่คนไทยเนี่ยแหละ
จะพูดอังกฤษทีแกรมม่าต้องเป๊ะเว่อร์ ๆ ๆ ๆ ๆ  สรุป แมร่ม ไม่เห็นจะพูดอะไรนอกจาก-ดันคนอื่น ผมเกลียดคน
ประเภทนี้ที่สุดเลยครับ
comment4-36:Don't you people มันเป็นภาษาพูดนะคะตามที่เข้าใจ ได้ยินบ่อยตามบทสนทนาทั่วไป แกรมม่าคงไม่ถูกต้องเป๊ะหรอกค่ะ 

เอาจริงๆ ใช้ประโยคว่า Don't you people เนี่ย เราว่าภาษาน่าจะดีระดับนึงเลยด้วยซ้ำ เพราะมันเป็นประโยคสื่อสารที่ใช้กันปกติ นั่นหมายความว่าคุณจขคห ต้องใช้ภาษาในการสื่อสารในชีวิตจริงได้ ไม่ใช่เรียนจากในหนังสืออย่างเดียว ภาษาพูด ภาษาเขียนมันต่างกันอยู่แล้ว ภาษาเขียนตรงตัว ภาษาพูดเนี่ยเปลี่ยนไปเรื่อยๆ ไม่มีกฎตายตัวที่แน่นอนหรอกค่ะ 

ปล ทั้งหมดคหสต นะคะ ไม่ได้เก่งภาษาอังกฤษ ฉลาดแกรมม่าเพราะส่งคืนครูไปแล้ว แค่เข้ามายืนยันว่าประโยคนี้มีใช้ในการพูดจริง
comment4-37:เพลงของ psd- dont cha

ท่อนฮุก " don't you wish your girlfriend was hot like me .. "

แปลว่านักร้องนำ export ไปจากพัทยาแน่นอนนน
comment4-38:กุงง 4-10 กับอีกหลายๆความเห็น

แต่กับ 4-10 กุขอด่า เพราะมันหยาบคายมาก่อน "เรียนมาจากวินมอไซค์พัทยาเรอะ" รับไม่ได้จริงๆ

ด่านะ

นี่เธอ ถ้าไม่ได้เก่งภาษาอังกฤษอะไรมากนะ ก็อย่าสะเออะไปวิจารณ์เขาเลย นี่ถ้าเธอแค่ถามดีๆมาว่า "เออ ปกติ Don't you เขาตามด้วย people ได้หรือคะ" อะไรอย่างนี้ มันจะไม่มีอะไรเลย เพราะคนโง่จะไม่ผิด แต่ที่จะถูกด่าก็คือพวกโชว์โง่

เกลียดคนแบบนี้ว่ะ
comment4-39:ไม่มีตรงไหนที่ผิดค่ะ ยืนยันค่ะ

ปกติเราต้องใช้ภาษาอังกฤษบ่อยๆกับคนหมู่มาก ก็ใช้ Do you guys + V +...? บ่อยๆ
มันเป็นภาษาพูดค่ะ เพิ่มนามอีกคำหนึ่ง เพื่อเน้นประธาน หรือบางคนก็แค่ติดปาก แบบว่าคำว่ายูเฉยๆมันสั้นไป
comment4-40:ก็เพราะมีคนจำพวก 4-10 คนไทยเลยยังโง่ภาษาอังกฤษกันเยอะนี่แหละ
comment4-41:คห 4-10
Don't you people look at me =ไม่ต้องมามองหน้าชั้น 
If he's going =ถ้าเขาไป
I'm not going = ฉันก้อจะไม่ไป
สรุป เขาหันไปบอกกับกัปตันและตำรวจว่า ไม่ต้องมองหน้าชั้น(แบบขอความเห็นว่าจะเอางัย)ถ้าเขาไปชั้นก้อจะไม่ไป พ่อเราเปนฝรั่งโอเคน่ะ จบ
comment5:ถึงกับฟ้องร้องเลย แหม่
comment6:ขอบคุณที่แชร์ ปสก.ค่ะ
comment7:เข้ามานั่งอ่าน

แหม่ ถ้าอยู่ในเหตุการณ์ คงปรบมือสรรเสริญอย่างออกนอกหน้าเหมือนกัน 5555+

เครื่องดีเลย์นิดหน่อยไม่เป็นไรหรอก แลกกับสุขภาพจิตทั้งไฟลท์ ผมก็ว่าคุ้มนะ
comment8:เคยเจอเมื่อหลายสิบปีก่อนสายการบินเตอกิสแอร์ไลน์ ไฟลท์จากอิสตันบูลกลับไทย ผู้โดยสารหนุ่มสาวเดินกอดคอกันขึ้นเกต
ทำเสียงตะโกนตลอดทาง แล้วดวงซวยก็บังเกิด ไอ้คู่นั้นเผอิญมานั่งอยู่หลังเรา อาการคล้ายเมา ทำเสียงดัง
แล้วเอาเท้าถีบเบาะเราตลอด จนเราต้องหันไปตบเบาะแล้วบอกว่ามันไป มันก็ยังถีบเบาะอีก คิดเลยว่าไฟลท์นี้คงไม่ได้นอนแน่
 สักพักแอร์เดินมาใกล้ เราก็เลยถามแอร์ว่าเปลี่ยนที่นั่งได้ไหม แอร์ก็มองไปที่สองคนนี้น สักพักก็มีเจ้าหน้าที่พร้อมการ์ดตัวโต
เชิญไปสร่างเมานอกเครื่องบิน เรานี่อยากปรบมือดัง ๆ ผู้โดยสารใกล้เคียงก็โล่งใจกันไปตาม ๆ กัน
comment9:ตอนเป็นลูกเรือตะวันออกกลาง ไฟลท์ไคโร เข้าเบส นี่บ่อยมาก Off load กันประจำ 

   เราได้ทำงานชั้น ธุรกิจ บน  B777 เพลียมาก เรากำลังช่วยผู้โดยสาร หูไม่ดีอยู่ (ฟังพูดไม่ได้) อยู่ดีๆ อินเดียข้างหลังเดินมาผลักเรา ว่าตั้งแต่เค้าขึ้นมายังไม่ Sevice อะไรเค้าเลย - อิบ้าาา เครื่อง On Ground กำลัง Boarding อยู่ นั่งไปก่อน ขอจัดการเคสพิเศษคนนี้ก่อน 

  ผลักเราแรงมาก เราเซจนล้มเลย เลยฟ้องหัวหน้า ออฟโหลดมันลงไป แล้วพวกนี้อ่ะ บางคนไม่สนใจเราน่ะ เห็นเราล้ม ก็ทำตัวปกติไม่มีอะไรเกิดขึ้นมีแต่คนหูไม่ดีแหละ ถามเราว่าเป็นอะไรไหม (ภาษามือ) วินาทีนั้นกลับเข้าครัว น้ำตาซึมเลยยย  #มันผ่านไปละ จะไม่เจอแบบนั้นอีกแล้ว

 ตอบ คห.2 
 ไม่ทราบเหมือนกัน ว่าโดนอะไรต่อไหม ? แต่พอกลับที่เบส มี Performance Manager โทรมาหาเรา ว่าให้เข้าบริษัทเพราะ Purser เขียนรีพอร์ตเรื่องนี้มา  เค้ารู้สึกสงสารเราที่ต้องเจอแบบเคสแบบนี้ (คนยุโรป ) ต้องการวันหยุดไหม ? หรือยังไงรีเควสมาได้  (ตอนนั้นเอาวันหยุดไปเที่ยวเล่นหมดแล้ว)
comment9-1:ชอบคำว่า "มันผ่านไปละ จะไม่เจอแบบนั้นอีกแล้ว" มากคะ  คิดบวกแแล้วไปต่อ
comment9-2:แล้วพวกมันโดน "ถีบ" ลงจากเครื่องมั้ยครับ ? (อยากรู้ต่อ)

(พิมพ์ผิด)
comment9-3:ถีบ ?
comment9-4:คนผลักนิสัยไม่ดีเลยอะ ถึงขั้นแตะตัวแบบนี้มันคุกคามมากเลยอะค่ะ
comment9-5:ผลักนี่เป็นharassment เลยนะ แต่ไม่รู้ว่าที่ไคโร แจ้งตำรวจจับได้ไหม
comment10:ตุลาปีที่แล้วค่ะ บินจากอเมริกาไปเนเธอร์แลนด์ จู่ ๆ นักบินประกาศดีเลย์เที่ยวบิน ซักพักทั้งตำรวจ ทั้ง US Immigration ขึ้นมาเชิญผู้โดยสารออกไปจากเครื่อง ทราบทีหลังว่า ท่านขึ้นมาแล้ว เอาไม้เท้าทุบผนังเครื่องไม่ยอมหยุด เลยอดไปเลย
comment10-1:เค้ากำลังลงคาถาให้เครื่องบินแคล้วคลาดรึเปล่าครับแหม่
comment10-2:ตอบให้สำหรับคนงง เครื่องบินระหว่างบินถ้ามีรูแม้เท่าเข็มหมุด รูจะฉีดออกเพราะแรงดันอากาศเปลี่ยน แล้วภายในเครื่องบินจะกลายเป็นเครื่องดูดฝุ่นไปเลย

มันเลยเป็นเหตุให้ถูกเชิญออก
comment10-3:เป็นเครื่องดูดฝุ่น แบบที่ตัวคนเป็นแค่เศษผงแล้วโดนลมดูด ฟุ่บ! 

รู้ตัวครั้งแรก - ลอยเท้งเต้งกลางฟ้า
รู้ตัวครั้งที่สอง - ถ้าไม่เสียงดังโครม! (ชนพื้นปฐพี) ก็ ซู่ม!! ตกแม่น้ำหรือทะเล
รู้ตัวครั้งที่สาม - ลอยละล่องออกจากจุดตก เอ๊ะทำไมชั้นตัวซีดๆ จางๆ ล่ะ....
comment11:เคยแต่เจอคนขึ้นเครื่องผิดลำอะ สมัยที่แอร์เอเซียยังอยู่ LCCT มันมั่วมาก ทั้งๆที่ก่อนขึ้นเครื่องมีแอร์เช็คตั๋วอีกทีไม่รู้ตคนนี้หลุดมาได้ไง เล่นเอาแอร์ไล่นับคนอยู่หลายรอบ สุดท้ายต้องไล่ขอดูบอร์ดดิ้งพาสทุกคน กว่าจะหาเจอ
comment11-1:เข้าใจดีเลยครับ  ผมเดินตามแถวที่จะกลับไทย  อยู่ดีๆไปต่อเครื่องอินโดเฉยเลย สุดท้ายวิ่งตับแล่บไปขึ้นเครื่องเกือบไม่ทัน
comment12:เมื่อเดือนที่แล้วขึ้นเครื่งอจากฮ่องกงไปนิวยอร์ค เครื่อง taxi ไปแล้ววนกลับมาที่เดิม กัปตันประกาศว่ามีเด็ก 4 ขวบไม่ยอมนั่งและรัดเข็มขัดทำให้เครื่องออกไม่ได้ ต้องรอในเครื่องอีก 2 ชม กว่าเค้าจะมาเชิญครอบครัวนั้นออกไป (เป็นเด็กจีน กับผู้ปกครอง แต่น่าจะเป็นปู่ย่ามากกว่าพ่อแม่อีก3 คน) และต้องรอเค้าเอากระเป๋าออกไปอีก สรุปไฟลท์นั้น delay 3 ชม เหนื่อยสุดๆ
comment12-1:อ่านแล้วนึกถึงแอร์เลยค่ะ ไฟลท์จะต้องมากกว่า 10ชม. ดีเลย์ 3 บอร์ดอีก นับเวลาตั้งแต่ตื่นจนแลนด์น่าจะประมาณ 20 ชั่วโมง
comment12-2:พ่อแม่ดูแลลูกไม่ได้ ?
comment13:เคยเจอแต่ตอนบินจากกรุงเทพฯ ไปอัมสเตอร์ดัมค่ะ ระหว่างทางผู้ชายข้างหน้ามีท่าทางแปลกๆ 
กระวนกระวายตลอดเวลา แต่ไม่โวยวายอะไรนะ เดินไปห้องน้ำบ่อยๆ ก็ว่าผิดปกติอะไรสักอย่าง
พอเครื่องลงจอด ก็รอนานมากกกก กว่าจะออกจากเครื่องได้ น่าจะเกือบๆ ชม.
ปรากฎว่า เจ้าหน้าที่รักษาความปลอดภัย หรือตำรวจ ไม่แน่ใจ เดินขึ้นเครื่องมา จับตัวผู้ชายคนนั้น ... 

สรุปก็คือ เค้าใช้ยาเสพติดบนเครื่องบิน น่าจะในห้องน้ำน่ะแหล่ะ
comment13-1:ตอนขึ้นเครื่องเอาขึ้นไปได้ไงเนี่ย
comment13-2:ยาเสพติดเอาขึ้นเครื่องได้ง่ายมากครับ ยัดในซองยาหรือใส่ในหมากฝรั่งก็รอดแล้ว  ผมบินสุวรรณภูมิ-ดอนเมืองมาเป็นสิบๆเที่ยวยังไม่เคยโดนค้นเลย  ขนาดไปญี่ปุ่นนะ ลงเครื่องผ่านศุลกากร เขาก็ค้นๆว่าเราเอาอะไรมาบ้าง เจอซองหมากฝรั่งเขาก็ไม่เปิดดูด้วยซ้ำ  สุนัขตำรวจก็ไม่มี แล้วมันจะไปจับคนขนยาได้ยังไง    

คนที่โดนจับผมว่ามี2กรณี  
1.มีพิรุธ เพราะยัดยาเข้ามาเยอะๆจนเป็นกังวล  
2.มีสายสืบแจ้งมาว่าจะมีการขนยา
comment13-3:ไปจากเมืองไทยดั้วะ..... กั่กๆ (ควรขำมั้ยเนี่ย)
comment13-4:ห๊ะ เฮียประกายฯเล่นยา [Spoil] คลิกเพื่อดูข้อความที่ซ่อนไว้ดมรึป่าว
comment14:ตนเองเคยเจอหลายครั้งครับ   เพราะว่าเป็นผู้โดยสารที่ไม่เสียเงิน   โดนตกเครื่องที่ Rome, New York และ Shanghai  ต้องเดินคอตกกลับไปในเมืองอีกครั้ง.......แต่ว่าตอนนี้ผมต้องเสียเงินเต็มครับ  เพราะเบื่อสายการบินเสียแล้ว    งานก็หนัก เงินก็น้อย  สิ่งที่ดีก็คือได้เที่ยวไปในโลกกว้างเท่านั้นเอง

อย่างไรก็ตามอยากจะขอร้องผู้โดยสารที่เสียเงินทุกๆท่าน  โปรดได้เห็นใจ  พนักงานของสายการบินเสียบ้าง  คนเหล่านี้จะเดินทางไปได้เมื่อมีที่นั่งว่างเท่านั้น ทางสายการบินเขาจะเรียกพนักงาน  (ไปตาม Seniority lists)    หากว่าเราเป็นคนที่สิบใน list  แล้วไม่มีที่เหลือให้นั่งก็อดเดินทาง   แต่ผู้โดยสารที่เสียเงิน  จะต้องมีโอกาศได้เดินทางก่อนพนักงานทุกๆคนครับ

หากว่าคุณไปสาย  ทำให้พนักงานที่เขาคอยและคิดว่าจะขึ้นเครื่อง  แล้วอดไป   เพราะคุณไปถึงสาย   พนักงานที่คิดว่าจะได้บินไปในรอบนั้น  ถูกคุณโฉบสิทธิ์ที่นั่งไปอย่างช่วยไม่ได้     ดังนั้นจำไว้นะครับ   "คนที่ไปสาย"  คุณทำให้คนอื่นๆที่รอคอยเสียเส้นความรู้สึกเป็นอย่างมาก    ขอให้ทราบด้วยว่า คนบินฟรีก็มีหัวใจ  ในขณะที่ใจเต้นตูมๆ   ว่าได้หรือไม่ได้ไป

แต่ที่น่าโขกกระบาลเป็นอย่างยิ่ง  คือจำพวกพนักงานที่มีสิทธิ์มากกว่าผม   ไม่ยอม LISTING ตนเอง  แต่ใชบัตรเบ่ง  ว่ากรูใหญ่กว่าเอ็ง   แถมไปสาย  ฉันดูแต่แรกก็คิดว่ามีเหลือสิบที่นั่งแน่ๆ   แต่พวกคุณเดินเข้ามาห้าคน  ตามด้วย family อีกห้า   ทำให้ฉันจะบ้าตาย   นั่งรอคอยด้วยความหวัง
comment14-1:คือยังไงอ่ะคะ อ่านแล้วไม่ค่อยเข้าใจ คือคุณเป็นพนักงานที่จะบินกลับมากับเครื่องหรือคะ ทำไมถึงได้บินฟรี (เราไม่ค่อยทราบเรื่องระบบเท่าไหร่อ่ะค่ะ)
comment14-2:คือเราอ่านกี่รอบก็งงค่ะ
comment14-3:เดาว่า สิทธิบินฟรี พนง. สายการบินหรือเปล่าคะ
บินฟรีก็มีรอตามคิวเหมือนกัน ใครตำแหน่งใหญ่กว่าก็คงมีสิทธิมากกว่า
comment14-4:คือถ้าใครมีคนในครอบครัวทำงานสายการบิน จะสามารถได้ใช้สิทธิบินฟรีคะ  แต่ทั้งนี้ทั้งนั้นก็ต้องรอ stand by ไม่ใช่ว่าจะได้บินซะทีเดียว หมายความว่า คุณมีสิทธิบินฟรีได้ แต่ไฟล์ทนั้นจะต้องมีที่ว่างเหลือจากผู้โดยสาร ถ้าที่นั่งเต็ม คุณก็อด 

ทีนี้การรอ stand by ก็คือ เราต้องนั่งรอๆๆๆๆๆ จนกว่าเจ้าหน้าที่จะทำการปิดเช็คอิน แล้วตรวจสอบว่าไฟล์ทนั้นมีผู้โดยสารมาเต็มลำ หรือว่ามีที่นั่งเหลือ ถ้าเต็มก็อด ถ้าเหลือ เจ้าหน้าที่เค้าจะเรียกคนที่ใช้สิทธิสวัสดิการบินฟรีมาขึ้นเครื่องเรียงตามลำดับลิสต์คะ (ถ้าเผอิญไฟล์ทนั้นมีคนใช้สิทธิ์บินฟรีหลายคน คนที่มาเช็คอินก่อนจะได้อยู่ในลิสต์คนแรกที่จะได้ขึ้นเครื่อง แบบ first come, first serve คะ แต่ก็จะมีเรียงลำดับของสิทธิ์ตั๋วสวัสดิการด้วย มันจะมีแบบตั๋วสวัสดิการแบบจ่ายตังค์เยอะ จ่ายตังค์น้อย กับบินฟรีเลย  ถ้าแบบจ่ายตังค์ก็จะได้สิทธิ์ไปก่อน ตามด้วยจ่ายน้อย แล้วก็บินฟรีนี่อยู่ที่สุดท้ายคะ)  

ที่นี่ คุณความคิดเห็นที่ 14 เค้าก็บ่นถึงคนที่มาสายแต่ได้ขึ้นเครื่อง ว่าทำให้คนที่รอ stand by อุตส่าห์นั่งรอตุ้ม ๆต่อมๆ แล้วว่าจะได้ขึ้นเครื่องหรือป่าวว   พอปิดเช็คอินสรุปว่าได้ขึ้นเครื่องแล้วแต่ดันมีผู้โดยสารที่มาสายมาเช็คอินทำให้เค้าต้องถูกเด้งออกมาอดขึ้นเครื่องคะ  เพราะ จนท. เค้าจะเรียกคนที่ใช้สิทธิ์บินฟรีออกมาคะไม่ให้บิน แล้วให้ผู้โดยสารขึ้นไปแทน เพราะตามกฏ ผู้โดยสารที่จ่ายเงินเต็มราคาจะได้รับการบริการก่อน ส่วนคนใช้สิทธิ์สวัสดิการก็ต้องรอไฟล์ทต่อไป
comment14-5:เป็นระบบที่แย่มาก เข้าคิว ตาม id อาวุโส คนออกกฏ เอื้อประโยชน์ให้ตัวเอง จริงๆควรจะเป็น first come first serve ไม่งั้นยังงี้เด็กใหม่ ก็โชคร้ายสุด แล้วก็จะติดนิสัย เมื่อเป็นซีเนียร์ ต่อไปคอยหาโอกาสเอาเปรียบรุ่นน้อง เฮ้อ ! สายการบินแห่งญาติจริงๆเลยเชียว
comment14-6:ID อาวุโส คือ ID ที่เลข Pers. ต่ำค่ะ 

ID Pers. ต่ำ คือ เช่น คนนี้เข้ามาทำงานตอน Pers. 9999 จะได้สิทธิ์ก่อนคนที่เข้ามาตอน 10000 ค่ะ

อีกอย่าง

ถ้าไม่มีพวก ID อาวุโสที่มาร่วมทำงานสร้างบริษัทจนสำเร็จ จนกลายเป็นบริษัทใหญ่แบบนี้ พวกเด็กใหม่ๆ ก็คงไม่มีโอกาสได้เข้ามาทำานหรอกค่ะ

ทำงานที่ไหนๆ ก็ตามในไทยก็ยังเคารพันตามอาวุดส ทั้งตามอายุ และตามหน้าที่การงาน หรือการเข้าร่วมงานกับบริษัทค่ะ

///

ส่วนคุณเจ้าของความคิดเห็นคะ

มาเขียนให้คนมาด่าบริษัทแบบนี้ คิดว่าดีแล้วหรือคะ??
comment14-7:อ่านเม้นท์นี้แล้ว รู้สึกไม่ค่อยสบาย sick
ผดส.มาสายได้ขึ้นเครื่องเพราะเขาจ่ายเงิน
เขาทำงานบริษัทอื่น อาจจะเงินเดือนน้อยกว่าคุณด้วยซ้ำ
คุณแค่มารอๆๆๆ แล้วก็ได้ขึ้นเครื่องฟรีๆ ของเขาน่ะเสียเงิน...ที่ไปเป็นเงินเดือนของตัวเอง
บางที (บ่อยครั้ง)ได้นั่งชั้นธุรกิจ ที่ผดส.อื่นเสียเงินตั้งเยอะ
แล้วทำไมจึงมาบ่นเรื่องรอเก้อเพราะคนอื่นเค้าใช้สิทธิ์ของเขา
comment14-8:จขคห.น่าจะหมายถึงความไม่แฟร์ของคนที่ใช้สิทธิบินฟรีเหมือนกัน แต่เส้นใหญ่เลยไม่แคร์คนที่รอคิวตามระบบมากกว่านะ ไม่ได้หมายถึงผดส.
comment14-9:"อย่างไรก็ตามอยากจะขอร้องผู้โดยสารที่เสียเงินทุกๆท่าน  โปรดได้เห็นใจ  พนักงานของสายการบินเสียบ้าง  คนเหล่านี้จะเดินทางไปได้เมื่อมีที่นั่งว่างเท่านั้น ทางสายการบินเขาจะเรียกพนักงาน  (ไปตาม Seniority lists)    หากว่าเราเป็นคนที่สิบใน list  แล้วไม่มีที่เหลือให้นั่งก็อดเดินทาง   แต่ผู้โดยสารที่เสียเงิน  จะต้องมีโอกาศได้เดินทางก่อนพนักงานทุกๆคนครับ

หากว่าคุณไปสาย  ทำให้พนักงานที่เขาคอยและคิดว่าจะขึ้นเครื่อง  แล้วอดไป   เพราะคุณไปถึงสาย   พนักงานที่คิดว่าจะได้บินไปในรอบนั้น  ถูกคุณโฉบสิทธิ์ที่นั่งไปอย่างช่วยไม่ได้     ดังนั้นจำไว้นะครับ   "คนที่ไปสาย"  คุณทำให้คนอื่นๆที่รอคอยเสียเส้นความรู้สึกเป็นอย่างมาก    ขอให้ทราบด้วยว่า คนบินฟรีก็มีหัวใจ  ในขณะที่ใจเต้นตูมๆ   ว่าได้หรือไม่ได้ไป"


งั้นก็ซื้อตั๋วบินสิคะ ผู้โดยสารจ่ายตังก็มีสิทธิที่จะบินหรือไม่บินก็ได้นี่นา ต่อให้ไม่บินสิทธินั้นก็ยังเป็นของชื่อคนซื้อรึเปล่าคะ
งงอะ จะมาบ่นทำไม บ่นเหมือนผู้โดยสารผิดที่มาสาย คุณเลยอดบินฟรี
comment14-10:คุณ lek-jfk  ถึงลูกค้าจะไปสายแบบ Last Minute ก็สิทธิ์ของเค้านะครับ (ถ้าสายจนตกเครื่องอีกก็สิทธิ์ของเค้าอยู่ดี แต่คุณอาจจะแฮปปี้) ยังไงเค้าก็จ่ายเงินค่าตั๋วมาแปรรูปเป็นเงินเดือนของคุณนะ
ถ้าจะบอกว่าขอความร่วมมือเพื่อขอความเห็นใจให้คนสแตนด์บายตั๋วฟรี น่าจะพิมพ์ให้อ่านแล้วซอฟท์กว่านี้นิดครับ เพราะคุณอยู่ในสถานะไม่สามารถเรียกร้องสิทธิ์เกินขอบเขตที่พึงมีได้

ส่วนเรื่อง Seniority  ผม No Comment ครับ ถึงที่ทำงานผมจะมี สวัสดิการ ID90 แต่ก็ไม่ได้ทำงาน Airline โดยตรง ไม่รู้เรื่องระบบนี้เท่าไรครับ 
(ID90 ก็ยังไม่เคยใช้ด้วยซ้ำ)
comment14-11:ให้เดานะครับ คุณ lek-jfk  เขาคงจะไม่ใช่ พนง ของสายการบินที่จะขึ้น

เช่น จะนั่ง การบินไทยกลับ แต่ตัวเองทำตั๋วจากที่อื่น(เป็นพนง สายการบินอื่นๆ เช่น ลุฟหรรษา หรืออะไรก็แล้วแต่)

เอามาบิน

แพ้เค้าหมดครับ

อย่ามาแถ

เพราะว่าเครื่องยี่ห้ออะไร ก็ต้องให้ พนง ประจำำเครื่องยี่ห้อนั้นมีสิทธิ์ก่อนอยู่แล้ว

คุณจะไป ชักแม่น้ำทั้งห้า ตีรวนไปทั่ว

ส่วนถ้าเป็น พนง สายการบินเดียวกัน

เขาเอาชนะ กันที่ความอาวุโส ก็ถูกแล้ว

ถ้ามาก่อนมีสิทธิ์ก่อน คงมีไปนอนหน้าเคาเตอร์ กัน 3วัน แบบซื้อไอโฟน 6

คุณจะจัดการระบบยังไง

แต่ก็ใช่ว่าเด็กจะ ชนะผู้ใหญ่ไม่ได้ อันนี้คือคุณรู้แต่อาจจะไม่ได้บอกชาวบ้านเค้าเอง ทำให้เค้าเข้าใจผิด

คุณก็ซื้อตํ่ว พนง ในราคาที่สูงกว่า แค่นี้ ก็ชนะตั๋วฟรีแล้ว

หรือซื้อ คลาสที่สูงกว่า 

แหม.....  จะบินทั้งฟรี เอาฟรี ก็รอไปเหอะค้าบบบ

ทุกวันนี้ผมบอกได้เลย ผมไม่เคยใช้ตั๋วฟรีแล้ว 

เพราะ ตกเครื่องตลอด

ติ่งพันทิพย์ ก็ถามเอา  ถามเอาว่า

แหม  ราคาทีจีแพงลิบลิ่ว ทำไมจะสู้ช่วบ้านเขาได้เหรอ

เหอะๆ เต็มค้าบบบ

คุณอย่าไปคิดว่าค่าตั๋วแพงแล้วจะไม่มีคนบิน

มีนะ คนที่ไม่ใช่คนอย่างคุณไง ที่ซื้อตั๋ว

อย่าเอาตัวเองเป็นที่ตั้ง

สุดท้ายเดี่ยวนี้ต้องออก BC บินฮ่ะ

สบายๆ ชนะ คนแก่ด้วย  ได้เข้าเล้า่นด้วย ไม่ได้ไป อัพเบ่งกะใครๆ ด้วยวิธีทุจริต


สุดท้าย ขอฝากด้วยภาพนี้
comment14-12:ระบบอาวุโสก็ดีแล้วนี่คะ  คนทำงานกับองค์กรมาก่อน ตอบแทนให้องค์กรมามากกว่า นานกว่า ก็ควรได้รับการตอบแทนที่สูงกว่า

ส่วนเรื่องผู้โดยสารซื้อตั๋วมาเลท  บางคนเลือกได้เค้าคงไม่อยากเลท แต่ใครจะไปรู้ว่าอาจจะมีเหตุการณ์สุดวิสัยอะไรก็ได้ เช่น รถเสีย ป่วย ธุระด่วน  แต่ถ้ายังมาทันก็สิทธิของเค้า
comment14-13:เสียเงินสิคะ จะได้ไม่ต้องไปนั่งเสี่ยงโชครอแสตนด์บาย
comment14-14:ถามจริงงงงง.. 
ประชาชนคนทั่วไปซื้อตั๋วเครื่องบินเนี่ยเค้าจะมานั่งสนใจว่าจะมีพนักงานรอบินฟรีเที่ยวนั้นๆ
ชีวิตแต่ละคนมีเรื่องให้ต้องคิดมากมาย.. ทำงาน ย้ายบ้านใหม่ พ่อแม่ไม่สบาย ส่งลูกเรียนหนังสือ 
คอมพ์เจ๊ง กล้องถ่ายกดชัตเตอร์ไม่ติด ไฟช็อต ท่อประปาแตก สั่งพิซซ่าไม่มาส่งสักที เสพกระทู้มาม่าพันทิพ ฯลฯฯฯฯฯ
เรื่องพนักงานใช้สิทธิ์บินฟรี บินเสียตังค์ ไม่ได้อยู่ในสมองชาวบ้านทั่วไปเลยนะฮะ
บางคนยังไม่รู้ไม่ใส่ใจเลยด้วยซ้ำว่ามีระบบนี้ จะให้เค้ารีบๆ มาเช็คอินแต่หัววันเพื่อให้คุณไม่ต้องมาลุ้นเสียวว่าจะได้ไป/ไม่ได้ไป?
ผู้โดยสารเที่ยวละ 200 กว่าคนควรต้องรีบๆ มาไม่ให้สายเพื่อให้คุณ หรือเพื่อนพนักงานสบายใจงั้นอ่ะ???
ดิฉันมีเพื่อนเป็นแอร์อยู่คนสองคน ก็เห็นพวกนางบ่นๆ ในเฟซบุ๊คบ้างเรื่องรอใช้สิทธิ์ไรงี้
นี่ขนาดดิฉันพอรับรู้ว่ามันมีอะไรอย่างงี้มาบ้างดิฉันก็ยังไม่ใส่ใจเลยนะ 
พวกนางจะได้ไปหรือไม่ได้ไปมันอยู่ที่เวรกรรมหรือบุญหนุนนำของพวกนางเองละ 
และการที่จะไปเร็วไปช้ามันก็สิทธิ์ของผู้โดยสารป่ะ
ก็ดิฉันซื้อตั๋วแล้ว จองแล้ว จองก็คือจองอ่ะ มันยืนยันว่าที่เป็นของดิฉันแล้ว 
ต่อให้ไปสายแค่ไหนตราบเท่าที่ยังสามารถทันเช็คอินได้ seat นั้น มันก็ยังเป็นของดิฉันมั้ยอ่ะ
ดิฉันเป็นผู้โดยสารธรรมดา โดน overbook ตกเครื่องก็เคยมาแล้ว นี่ขนาดเป็นผู้โดยสารยังโดนสะกัดดาวรุ่งได้เลยนะ
ตั๋วก็จ่ายราคาคลาสปกติไม่ได้คลาสลดราคาพิเศษ ไปก็ไม่ได้สาย คนมาก่อนก็โดน overbook ก่อนหน้าไปแล้วเหมือนกัน
น่ะ ลำพังผู้โดยสารเองยังเงิบบบบบเร้ยยยย ใครเค้าจะเอาเวลาไปนึกถึงพนักงานมารอใช้สิทธิ์อย่างคุณน่ะฮะ
(​A380 400 กว่าที่นั่งแมร่งยังนั่งกันไม่พอได้อีกกกกก - -"
ก็ที่ตกเครื่องกันก็เพราะเอา overbooked ของเมื่อวานมาบินวันนี้ แล้วได้ข่าวว่ามันเป็นงี้มาทั้งอาทิตย์
สายการบินไรวะนี่...​ป๊อปจินๆ !!!!) - -"

คุณมองในมุมมองของพนักงานใช้สิทธิ์ ดิฉันก็มาบอกในมุมมองของผู้โดยสารที่มีสิทธิ์ใช้เวลาของเขา
อย่าเอาตัวเองเป็นศูนย์กลางจักรวาลอะไรแบบเน้ฮะ
ส่วนเรื่อง ID senior นี่คุณก็ไปเคลียร์กันเองกะองค์กรนะ
comment14-15:เคยเกาะเคาท์เตอร์รอด้วยตั๋วสแตนบายก็รอได้นะ เราจะคอยโทรไปเช็คโหลดก่อนบินวันนึง ถ้าโหลดว่างเหลือเฟือเราก็ไปรอแบบชิลๆ ถ้าโหลดเต็มหรือปริ่มๆเราก็ทำใจ 50-50
แต่ถ้าไฟล้ท์ไหนสำคัญกะเรามากจริงๆแบบไม่บินไม่ได้ เรายอมซื้อตั๋วแบบคอนเฟิร์มที่นั่งแน่นอนไปเลยค่ะ ถือว่าจ่ายค่าความเสี่ยง
หลายครั้งใช้ตั๋วฟรีขาไป(กลับไทย)เพราะชิลได้ แล้วขากลับตีตั๋วคอนเฟิร์มรอไว้เลย ไม่กลับไม่ได้เพราะงานรออยู่

เราตกเครื่องหลายครั้ง ลากกระเป๋ากลับที่พักหลายหน แต่เราจะไม่เอามันมาเป็นประเด็นอ้ะ
โดยเฉพาะจะไม่เอามันมาเป็นประเด็นให้คนอื่นอ่านแล้วพลอยรู้สึกแย่กับ พนง.สายการบิน 

(ปล. ความรู้สึกส่วนตัวนะ --> พอเราอ่าน คห.14 แล้วรู้สึกแย่ว่ะ)
comment14-16:อดไม่ได้ ต้องแสดงความเห็นหน่อย 
คืองงว่าจะให้ผดส ที่จ่ายเงินเต็ม เห็นใจคุณยังไง คุณต่างหากที่ควรจะเห็นใจเค้า
ถ้าเค้ามาทัน เค้าก็เสมอตัว เพราะจ่ายเงินเต็ม 
แต่ถ้าเค้าตกเครื่อง เค้ามีแต่เสีย
 แต่คุณมีแต่ได้ ได้ไปก็ขึ้นฟรี ไม่ได้ไปก็เสมอตัว 
คือถ้ามีธุระจำเป็นต้องไปเที่ยวนั้น ก็จ่ายเงินสิครับ คุณได้ที่นั่งแน่นอน
ไม่เข้าใจว่า คห. นี้จะออกมาบ่นเพื่ออะไร 
ถ้าจะขอความเห็นใจ ไปขอความเห็นใจจาก พนง บริษัทคุณ ที่ใช้สิทธิ์ก่อนคุณสิ
comment14-17:หากว่าคุณไปสาย  ทำให้พนักงานที่เขาคอยและคิดว่าจะขึ้นเครื่อง  แล้วอดไป   เพราะคุณไปถึงสาย   พนักงานที่คิดว่าจะได้บินไปในรอบนั้น  ถูกคุณโฉบสิทธิ์ที่นั่งไปอย่างช่วยไม่ได้     ดังนั้นจำไว้นะครับ   "คนที่ไปสาย"  คุณทำให้คนอื่นๆที่รอคอยเสียเส้นความรู้สึกเป็นอย่างมาก    ขอให้ทราบด้วยว่า คนบินฟรีก็มีหัวใจ  ในขณะที่ใจเต้นตูมๆ   ว่าได้หรือไม่ได้ไป


จากข้อความของคุณ ในฐานะคนที่ต้องเสียเงินเต็มจำนวนทุกครั้งที่บิน รู้สึกลบ กับพนักงาน และสายการบินเลยค่ะ
ตามที่เข้าใจเมื่อจ่ายเงินแล้วสิทธิ์ในที่นั่งก็ต้องเป็นของผู้โดยสารที่จ่ายเงิน จะมาสายแค่ไหนขอเพียงยังทันเวลาก็เป็นสิทธิ์ของผู้โดยสารอยู่ดี มันจะกลายเป็น โฉบสิทธิ์ที่นั่งของคุณไปได้อย่างไรค่ะ  
ถ้าคุณอยากมีสิทธิ์เต็มที่เสียเงินค่ะ อย่าใช้สิทธิ์พนักงานเลยในเมื่อมันมีปัญหากับชีวิตคุณมากนัก มีทั้งบินมีส่วนลด ทั้งบินฟรี บวกครอบครัว บวกคนสนิท แล้วยังมีปัญหา  เห็นใจคนที่ต้องจ่ายเงินบินเต็มจำนวนทุกครั้งบางค่ะ  เราจ่ายเงินเต็มจำนวนในขณะที่บางครั้งไม่ได้รับบริการที่เต็มที่จากพนักงาน
comment15:เจอผู้โดยสายชายหญิงคู่หญิงมานั่งได้สักพัก ก็มีคนนั่งที่ซ้ำกันตามมาทีหลัง
ปรากฏว่า 2 คนแรกที่มานั่งก่อนซื้อตั๋ว ดอนเมือง-ขอนแก่น มาขึ้นเครื่อง ขอนแก่น-ดอนเมือง 
คือจริงๆที่ผิดคือผู้โดยสาร แต่ไม่รู้สงสัย Gate ตรวจตั๋วให้ผ่านมา Broading ได้ไงจะรีบจัด
comment15-1:อันนี้ของงนิดนึงค่ะ ตอนนั้นคุณขึ้นสนามบินไหนคะ ทำไมคนซื้อตั๋วดอนเมือง-ขอนแก่น ถึงมาขึ้นเครื่องจากขอนแก่น ไปดอนเมืองได้คะ?
เราคนเดียวรึเปล่าคะที่งง? มีใครที่อ่านแล้วเข้าใจช่วยขยายความให้ข้าพเจ้าทีเน้ออ
comment15-2:เขาขึ้นถูกเครื่อง แต่ซื้อตั๋วผิดไงคุณ 

แต่ก็งงอยู่แหละว่าเป็นไปได้ไง
comment15-3:เราว่าซื้อแบบไปเที่ยวนึงแล้วกลับเที่ยวนึงหรือเปล่าไม่ได้ซื้อแบบไปกลับ
comment15-4:เหตุเกิดที่สนามบินขอนแก่นค่ะ ผู้โดยสารคู่แรก ได้ตั๋วดอนเมือง-ขอนแก่นมา..อาจจะเพราะซื้อผิด หรือ คนขาย ขายให้ผิดก็ได้ แต่พนักงานสายการบินดันให้ผ่านประตูเข้ามาได้

แล้วทีนี้ผู้ดดยสารคู่ที่สอง ที่ได้ตั๋วถูกต้องมา ก็เดินมาที่นั่งเหมือนกัน  

กลายเป็นว่า ที่นั่งสองที่ มีผู้โดยสาร 4 คน
comment15-5:ตาม 15-4 ว่าครับ
เข้าใจว่าน่าจะซื้อตั๋วออนไลน์แล้วไม่ได้ดูต้นทางปลายทางให้ดี 
กลายเป็นซื้อ ดอนเมือง-ขอนแก่นทั้งที่อยู่ขอนแก่น ครับ
comment15-6:อ่อออออ ขอบคุณทุกคนที่มาช่วยอธิบายจ้า เข้าใจละค่ะ
comment15-7:เป็นไปได้ยากนะครับ เพราะก็ต้อง Check-in ก่อน แล้วระบุที่นั่ง
ซึ่งถ้าตั๋วผิด ผมว่าชื่อมันไม่น่าขึ้นมาว่ามีตั๋ว Flight นี้ตั้งแต่ Check in Counter
หรือ ถ้าพนักงาน Check in ให้ ก็จะระบุที่นั่ง
ผดส. ที่ตามหลังมา ก็ไม่สามารถระบุที่นั่งทับกันได้นะครับ
มันไม่ใช่จองตั๋วรถทัวร์ออนไลน์นะครับ
comment15-8:กรณีนี้ผู้โดยสารอาจเช็คอินด้วยตัวเองก็ได้นะคะ เพราะมีหลายสายการบินที่เปิดให้บริการเช็คอินด้วยตนเองซึ่งสามารถผ่านไปนั่งรอที่หน้าเกตได้เลย และเท่าที่สังเกตเวลาขึ้นเครื่อง พนักงานจะดูแค่ชื่อ ว่าตรงกับในตั๋วไหม
comment16:เคยไฟลท์ดีเลยเกือบชั่วโมง แต่ไม่ใช่เพราะผู้โดยสารก่อเรื่องคะ ไฟลท์นั้นเดินทางไปแฟรงเฟิร์ท 
เราก็นั่งรอว่าเลยเวลาเครื่องออกแล้วทำไมเครื่องไม่ขยับ แถมบางจังหวะมีดับเครื่อง ไฟดับทั้งลำ 
(ตอนนั้นเพิ่งดู Final Destination มา เลยคิดว่าไม่ไปดีไหมหว่าาา)

สุดท้ายมีทีมหมอขึ้นมาบนเครื่อง เป็นผู้โดยสารชายสูงอายุชาวเยอรมันป่วยคะ ตรวจแป๊บเดียวก็บอกว่าเดินทางไม่ได้
ญาติมาด้วยอีก 6-7 คน ก็เดินขบวนออกไปพร้อมกัน แต่มันไม่จบตรงที่ต้องหากระเป๋าของทุกคนเพื่อออฟโหลดนี่ซิคะ

สุดท้ายรอเกือบชั่วโมง (ตอนนั้งยังแอบคิดเบาๆคนเดียวว่า หรือทั้ง 7 คนจะเป็นกลุ่มผู้รอดชีวิต)
comment16-1:แหม่ ไฟนอลภาคแรกลอยมาเลยนะคะ
comment16-2:55555 7 คนพอดีเลย5555. แต่พวกที่เหลือตายน่ากลัวนชะคะ5555
comment16-3:แสดงว่านี่คือวิญญาณพิมพ์อยู่ใช่ไหมคะ?
comment16-4:16-3 

5555 ไม่ใช้วิญญาณคะ ^^ สรุปว่าไฟลท์นั้นไม่มีอะไรถึงที่หมายปลอดภัยดี
แต่ขากลับเกือบสร้างเรื่อง เพราะสายการบินเปลี่ยนเกทขึ้นเครื่อง เราก็มัวช้อปเพลินไม่ตรวจ monitor อีกรอบ
พอเดินไปที่เกทก็นั่งรวมกับคนผู้โดยสารคนอื่นๆ นั่งไปนั่งมาทำไม่คนจีนเยอะจัง สุดท้ายรู้ตัวว่าเกทเปลี่ยนวิ่งสี่คูณห้าร้อยเลยคะ
ขึ้นเครื่องคนสุดท้ายพอดี คุณแอร์ยิ้มร่าเลย บอกว่ากำลังจะไปประกาศเรียกแล้ว เกือบไป
comment17:ไม่เคยเจอกรณี offload แต่เจอกรณีแบบ... หนาวๆ เครียดๆ อ่ะ..

คือ ต้องบินไปทำงานที่เวียตนาม ตอนหลังจากเหตุ 9-11 ใหม่ๆ

นั่งประมาณ section ที่ 2 ของ Economy เครื่องค่อนข้างว่าง
ที่นั่งเป็นแบบ 2-4-2 ผมนั่งอยู่ 2 ตัวทางขวา
ตรงกลาง มีผดส. หน้าตาแนวๆ ตะวันออกกลาง ปากีสถาน อยู่ 2 คน แถวเยื้องหน้าผมขึ้นไปหน่อย

พอเครื่องขึ้น สัญญาณรัดเข็มขัดดับ 1 ใน 2 นั่น ลุกขึ้นหยิบกระเป๋า หายไปท้ายเครื่อง
เหลือนั่งอยู่ ผดส. หน้าตาแนวๆ ตะวันออกกลางนั่งอยู่ตรงนั้นคนเดียว

ตลอดไฟลท์ ช่องทางประตูที่จะผ่านเข้าออก section นั้น มีแอร์-สจ๊วต ผลัดกันมายืนคุมเชิง แอบมองตาตะวันออกกลางคนนั้นตลอดเวลา

คนอื่นเครียดด้วยอ่ะ...
comment17-1:T^T แอบกังวลแทน
comment17-2:เราเคยเป็นแอร์เบสอยู่ประเทศตะวันออกกลาง
เดาจากประสบการณ์ส่วนตัว คาดว่า ผช.ตะวันออกกลางนายนั้นน่าจะคว้าเสื่อละมาด แล้วไปหาที่ละมาดแถวท้ายเครื่อง
comment18:ถ้ามีเหตุ สายการบิน/กัปตันสามารถปฏิเสธผู้โดยสารได้

แต่กรณี #1 ผมไม่เคยเจอนะครับ

ปกติเขาจะไม่ยอมให้ ผดส ที่ขึ้นเครื่องมาแล้วลงจากเครื่องนะครับ

เขากลัวมาทิ้งอะไรไว้บนเครื่อง
comment18-1:จริงๆแล้วให้ลงได้ครับ ขึ้นอยู่กับสถานการณ์

แต่ต้องเอากระเป๋าผดส.ท่านนั้นออกจากเครื่องเสมอครับ

เพราะฉะนั้นจะวุ่นวายและดีเลย์ครับ
comment19:
comment20:ถ้าเครื่องขึ้นไปแล้วยังไม่เคยเจอนะครับ
comment21:..
comment22:พวกคุณโชคดีจังที่เจอเหตุการณ์ที่จนท ทำตามกฏ แต่ผมขอเล่าอะไรที่มันกลับกันบ้าง

พระชื่อดัง ตัวไม่มาแต่ส่งลูกน้องลูกศิษมาเช็คอินให้ counter ข้างล่างเป็นติ่งพระคนนี้ เช็คให้

พอเครื่องจะออกแต่พระชื่อดัง ไม่มา กัปตันจะเอากระเป๋าสัมภาระออก แต่ purser flight นั้นก็เป็นติ่งพระด้วยเลยไปคุยกับ กัปตัน เถียงอยู่นาน 

สุดท้ายพระมา ดีเลย์ไปแล้ว เครื่องออก

เครื่องลง พระก็ไปยืนด่ากัปตัน ทำไมไม่รอ นำ้ใจ.... blah blah 

ฟังเพื่อนบ่นแบบมีอารมณ์มาอีกที
comment22-1:ใบ้หน่อยครับ
comment22-2:บอกหน่อยครับ จะได้เลิกศรัทธา พระชื่อดังนี้ สะที
comment22-3:ใบ้หน่อย แบะๆ - -
comment22-4:ไม่ใชเณรคำแน่  เขามีฮ ส่วนตัว
comment22-5:purser กล้าหือกับ captain ด้วยเหรอฮะเนีย !! 
ผมคิดว่าทุกอย่างที่ captain สั่งนั้นไม่มีลูกเรือคนไหนกล้าขัดสะอีก
comment22-6:ใคร นะ ใคร
comment22-7:อยากรู้เลย
comment22-8:[Spoil] คลิกเพื่อดูข้อความที่ซ่อนไว้น้ำใจพร่องงง สัสสส
comment22-9:พระเซเลบป่าว
comment22-10:มีจานบินมั้ยคะ
comment22-11:อยากรู้ขึ้นมาทันใดดดดด
comment22-12:จานบินก็มี ทำไมไม่ขึ้นจานบินตัวเองล่ะ
comment22-13:จากไหนไปไหนค่ะ ใบ้หน่อย ๆๆ
comment23:เคยเจอไป Frankfurt กัปตันประกาศว่าต้องเชิญผู้โดยสารเมาจากเครื่อง Delay takeoff ไปชั่วโมงกว่า แต่ไปถึงที่หมายช้ากว่ากำหนดการแค่ครึ่งชั่วโมง
comment23-1:กัปตันคงเหยียบคันเร่งมิดเลย 55555

(เครื่องบินมีคันเร่งป่าวหว่า?)
comment23-2:น่าจะมีนะคะ เราเคยบินตอนวันเด็ก เที่ยวบินต้องดีเลย์เพราะให้เครื่องบินแสดงโชว์ผ่านไปก่อน ตอนเครื่องขึ้นกัปตันบอกว่าถึงเครื่องของเราจะดีเลย์จะเขาจะทำเวลาให้ดีที่สุด สุดท้ายก็ถึงตามกำหนดการเดิม
comment23-3:ถ้าบินตามลม ก็ย่นเวลาได้อยู่นะ (มั้ง)
comment23-4:เครื่องบินเร่งให้บินเร็วได้ครับ
comment23-5:น่าจะเร่งได้นะคะ
เคยบินจาก กรุงเทพ ไปอินชอน
ปกติก็ใช้เวลา 5 ชั่วโมงกว่าๆ
ตอนเครื่องขึ้น กัปตันบอกว่า
จะใช้เวลาประมาณ 5 ชั่วโมง 20นาที
แต่จริงๆ ถึงเร็วกว่ากำหนดพอสมควร
น่าจะบินไม่ถึง 5 ชั่วโมงเลยล่ะ
comment23-6:น่าจะเร่งได้ค่ะ เพื่อเคยบินกรุงเทพ ไปจังหวัดแถวอีสาน นางลงมาเช็คอินบอกว่าถึงก่อนตั้งเกือบ 20 นาที ระยะการบินแค่ 40-50 นาทีเร็วขนาดนี้เร็วมาก เพื่อนเรียกแวนซ์เลยล่ะคะ
comment23-7:เวลาฟ้าใส อากาศดีๆๆ เคยบินจาก ดอนเมือง มาหาดใหญ่ ใช้เวลานับจากตอน Taxi  ถึง ล้อแตะพื้น ใช้เวลาแค่  50 นาทีเอง จากปกติ ชม. นิดๆๆ เลยคิดว่า น่าจะซิ่งได้แน่ๆๆค่ะ
comment24:ขอบคุณทุกความเห็นและเรื่องราวนะคะ อ่านแล้วมีทั้งขำ ทั้งน่าตกใจนะ กับคนบางประเภทที่ไม่นึกถึงส่วนรวม
เข้าใจเลยว่างานบริการบนท้องฟ้ามันเหนื่อยนะ เป็นกำลังใจให้ พนง. ทุกท่านนะคะ Keep up the good work!



จริงๆมีอีกเที่ยวบินที่เราอยากให้ ผดส กลุ่มนึงโดนไล่ลงบ้าง แต่ไม่โดน ก็เที่ยวแมนเชสเตอร์-อัมสเตอร์ดัม เที่ยวก่อน อัมสเตอร์ดัม-กรุงเทพ นั่นแหละ
บินพร้อมทีมนักรักบี้ โอ้โหมันคุยกันเหมือนเครื่องบินเป็นเจ็ทส่วนตัว!! ที่สำคัญมันนั่งกระจายๆกันเป็นกลุ่ม แล้วผู้ชายนะ คึกๆกัน กำลังจะไปเที่ยวอัมสเตอร์ดัมช่วงสุดสัปดาห์ ตะโกนแหกปากคุยข้ามแถวกันตลอดเส้นทาง ตั้งแต่เครื่องยังไม่ขึ้นยันเครื่องจอด

นั่งยังไม่ทันสนิทก็เริ่มขอเหล้าขอเบียร์ พอ พนง. เข็นรถมาเสิร์ฟ ก็ทำเสียงล้อเลียนแซวเค้า เฮ้ เบบี๋ อะไรประมาณนี้ ยิ่งตอนที่แอร์ย่อตัวลงหยิบเครื่องดื่มจากชั้นล่างๆของรถเข็น มันก็มองก้นพนักงานแล้วก็ทำเสียงโห่ฮาเป่าปากกัน เรานี่เดือดแทน พนง. จริงๆ ยอมรับเลยทำงานแบบนี้ความอดทนต้องเป็นหนึ่งจริงๆ แล้วคนดัทช์นะเค้าออกเสียง th ไม่ชัด ออกเป็นเสียง z/s พวกเวรนี่ก็ล้อสำเนียงเค้า หัวเราะกันสนุก แถมไอ้ที่นั่งสองคนข้างหลังเราก็ลุกเข้าลุกออก ชนเก้าอี้ตึงตัง หันไปมองก็ไม่สำเหนียก

ทริปนรกมากๆ อยากให้พวกมันทั้งทีมโดนไล่ลงจริงๆ ขานั้นให้เสียเวลาเป็นชั่วโมงก็ยอม
comment24-1:ดีน่ะ ไม่ใช่ทีมฟุตบอล ว่าแต่รู้ได้ไงว่าเป็นรักบี้ครับ
comment24-2:มันเอาลูกรักบี้ขึ้นมาปาข้ามเบาะโน้นนี้ไปมาปะเนี่ยยยย
comment24-3:ตอบ 24-1

เขาใส่เสื้อทีมขึ้นมากันเลยค่ะ
comment25:
comment26:Khob Khun Ka
comment27:เคยทำไฟลท์นึง ตอนบอรด์ก็รู้สึกนิดๆ ว่า น้องเค้าดูแปลกๆ
แต่ก็ไม่ได้คิดอะไร  สักพัก ปิดประตู เครื่องเริ่มถอยออกจากงวง  ก็ได้ยินพี่ครัวหลังบอกว่า  ข้างหลังวุ่นอยู่ 

สืบความได้ว่า น้องคนที่เราว่าแปลกๆ  เดินเล่นทั่วลำ แล้วไปกดปิดหน้าจอผู้โดยอีกท่าน  ที่ไม่ได้เดินทางมาด้วยกัน
จากนั้นตามหน้าที่แอร์ ก็ต้องเชคว่า ผู้โดยเรียบร้อยไหม

น้องเค้าไม่ยอมนั่งรัดเข็มขัด  พอจะรัดก็โวยวายเสียงดังร้องไห้ แล้วก็ลุกวิ่งไปขังตัวเองในห้องน้ำ  ทำให้เครื่อง take off ไม่ได้  ต้อง hold เครื่องไว้  สุดท้าย คุณพ่อของน้อง พี่แอร พี่เพอร ต้องไปยืนเฝ้าหน้าห้องน้ำ คอยกล่อมน้องเค้า

ส่วนตัวเรายืนเฝ้าประตูไว้  เพราะเอาเครื่องกลับมาที่งวง
ท้ายสุด  เห็นว่าไม่ไหวแล้ว ดีเลย์มา 15 นาที น้องเค้าไม่มีทีท่าจะออกจากห้องน้ำเลย แถมตะโกนเสียงดัง  คุณพ่อเลยบอกว่า  ความจริงน้องไม่ปกติ แต่เห็นช่วงนี้โอเค เลยจะพาน้องมาเที่ยว  พี่เพอรเลยขออนุญาติคุณพ่อ ให้ตัดสินใจ ว่าอย่างไร  แต่พี่เพอรแนะนำว่า  ถ้าน้องไม่พร้อม อย่าฝืนใจน้องเลย  ถ้าขึ้นไปแล้ววุ่นวายกว่านี้  ตัวคุณพ่อคุณแม่จะเหนื่อยนะคะ  แถมจะลงก็ไม่ได้ทำกันได้ง่ายๆด้วย

ก็เลยขออนุญาติ คุณพ่อ ปลดลอคห้องน้ำแล้วพาน้องเค้าลงจากเครื่อง  เอาของเล่นมาโชว์ให้น้องอารมณดี  แล้วพาเดินออกจากเครื่องไปอย่างปกติ  

อีกเคส ผู้โดยอินเดีย  ก็เสิรฟ์เหล้าระหว่างไฟลท์ปกติ แก้วสองแก้ว แต่แกอาจจะคออ่อน หรือ ดื่มมาก่อนหน้าแต่ไม่แสดงออก ก็ไม่รู้  พอเซอรวิสจบ ลูกเรือเปลี่ยนเสื้อ เก็บของพร้อมลงที่เดลีล่ะ  ฮีเดินลากกระเป๋ามา จะเปิดประตูเครื่องให้ได้  พร้อมตะโกนโวกเวก จะลงๆๆ  ลูกเรือห้าชีวิต  มารุมต่อรอง ไม้อ่อนยังไงก็ไม่ยอมนั้งที่ตัวเอง  ยืนอยู่หน้าประตู จะลงให้ได้    สุดท้ายสัญญาณแจ้งจะลงดังแล้ว  ทุกคนรุมใช้ไม้แข็ง  บังคับให้นั่งที่ รัดเข็มขัด ลูกเรือสองคนนั่งเฝ้าจนลง 
ระหว่างนั้นพี่เพอรแจ้งสถานการณ์กัปตัน   กัปตันแจ้งจนท.สนามบิน   เปิดประตูมา ( พอดีเป็นต่ำแหน่งนี้ ) เจอพี่ตำรวจอินเดีย  หน้าเข้มๆดุๆหนวดๆ สไตล์แขก  ตัวสูงมากๆ ขนาดเรา 175 แล้ว ยังสูงกว่าเราเยอะ จนต้องแหงนหน้า  ยืนเป็นยักษ์เฝ้าประตูวัดพระแก้วสองคน  อีกสามยืนห่างไปเมตร

พี่สจวต พาผู้โดยแขกคนนั้นมา พอฮีก้าวออกจากเครื่อง พี่ตำรวจเอามือฟาดหัวพี่แขก ลงไปนั่งกองจุกกะพื้นเลย พร้อมพูดฮินดีเสียงดัง รัว  แล้วก็พาดบ่าพี่แขกไปเลย
comment27-1:แอบสะใจ 5555
comment27-2:ตำรวจเดลลีสะใจจริงค่ะเคยเห็นพี่แกฟาดกระบาลคนขับรถผิดกฏกลางสีแยก เลือดอาบเลยทีเดียวเชียว ้าเป็นที่เมืองไทยคงโดนฟ้อง
comment27-3:แอบขำ แต่ก็ทึ่งด้วย

ปล. 27-2 ตำรวจที่นั่นเค้าตบหัวทีเลือดอาบเลยเหรอครับ
comment27-4:สมควรค่ะ ทำตัวอันธพาล ไม่รู้จักกาละเทศะ ปรบมือรัวๆ ให้ตำรวจอินเดียและเจ้าหน้าที่บนเครื่องทุกท่าน ^^
comment27-5:รู้เลยว่าเป็นแอร์แท้ๆชัวร์เลย เรียกเหมือนแฟนผมเลย "ผู้โดย"



***** tex *****
comment27-6:เคสแรกนี่เด็กออแน่ๆ ค่ะ น่าสงสารเค้านะคะ แต่สงสารผู้คนรอบข้างมากกว่า
comment27-7:คห 4 ตำรวจตัวเท่าตู้เย็น
คห 27 ตำรวจตัวเท่ายักษ์วัดพระแก้ว 
ถือกระบองมั้ยนี่...​แล้วอินเดียต้องเป็นกระบองฟักทองด้วยนะ 5555
มาดูหุ่นตำรวจไทย.....
comment27-8:ตามมาจากกระทู้โน้นค่ะ http://pantip.com/topic/32737800 
เห็น สห. เหมือนจะตัวเล็กกว่ามนุษย์ลุงนะคะ
comment28:เคยเจอบนไฟลท์แอร์เอเชียภูเก็ต-กรุงเทพเมื่อ2ปีก่อน
บอร์ดผู้โดยสารหมดแล้วแต่ประตูเครื่องไม่ปิด แอร์เดินกดๆเครื่องนับเกือบ10รอบได้มั้ง
แอร์อีกคนกระประกาศย้ำว่าเที่ยวบินนี้เป็นเที่ยวบินFD...เกือบ10ครั้ง
ผู้โดยสารก็งงๆกันว่าเกิดอะไรทำไมเครื่องไม่ออกซักที
จนผ่านไป15นาที แอร์ประกาศชื่อผู้โดยสารฝรั่งคนนึงให้แสดงตัว...เงียบ ไม่มีใครแสดงตัว
แอร์ก็ย้ำชื่ออยู่2-3รอบ จนสุดท้ายเดินมาตรงที่นั่งข้างหน้าผม ถามว่าชื่อนี้ๆๆใช่มั้ย
บอกว่าเที่ยวบินคุณคือเที่ยวบินต่อไปหลังจากนี้บลาๆๆ ฝรั่งก็เถียงว่าฉันจะไปพร้อมกับเพื่อนของฉัน
แอร์ก็ย้ำว่ายังไงก็ต้องลง ยื้อกันอยู่นาน ผู้โดยสารคนอื่นก็เริ่มไม่พอใจ สุดท้ายฝรั่งก็ยอมลงไป
ผู้โดยสารปรบมือขอบคุณน้ำใจฝรั่งคนนั้นลั่นเครื่องบินเลยทีเดียว...
แต่ดีที่ไม่ต้องออฟโหลดกระเป๋าเพราะคิดว่าคงถูกรอโหลดกับไฟลท์ถัดไปอยู่แล้ว
comment28-1:เกทปล่อยให้หลุดมาเฉยเลยงิ
comment28-2:ผมว่าเขาคงไม่ได้ดูละเอียด ฉีกๆๆแล้วก็อล่อยผ่านไป
ยังดีที่คงเช็คจำนวนไอ้ใบที่ฉีกๆไปมั้งครับถึงรู้ว่าเกิน
comment29:ไม่เคยครับ...

ไม่เคยขึ้นเครื่องบิน...

แฮ่ๆๆ ล้อเล่ง!!!
comment30:ไม่ถึงกลับไล่ลงจากเครื่อง แต่กับตันต้องมีเคลียร์กับผู้โดยสารเอง

ไฟลท์เช้าไปมาเก๊ากับหางแดง ผู้โดยสารชาวจีนโวยวาย แอร์ก็เดินไปตักเตือน ผู้โดยสารก็ด่าว่าแอร์แบบหยาบคาย แบบไม่ยอมคุยกับแอร์คนนั้น แอร์เลยไปเรียกกัปตันมาเคลียร์ แอร์พูดจีนได้ แต่กัปตันพูดอังกฤษ ประมาณว่า ถ้าคุณยังไม่หยุดโวยวายจะไล่ลงจากเครื่อง ผู้โดยสารก็เลยเงียบไปเลยอ่ะ กว่าเครื่องจะออกได้ก็เลทไปเกือบครึ่งชั่วโมง
comment31:ปักไว้ก่อน สาระล้วนๆ...
comment31-1:ขอปักด้วยคนนั
comment31-2:ปักๆ
comment31-3:ปักด้วย
comment32:เราเคยครั้งนึงค่ะที่ มาดริด ขึ้นเครื่องนั่งเรียบร้อยแต่เครื่องยังจอดดับเคื่องยนต์นะคะ ลูกสาวเราก็หิวเลยดูเมนูว่าจะกินไรกันดีกำลังตกลงกันว่าจะสั่งอะไรดี ก็มีเสียงประกาศจากกับตันว่าเครื่องมีปัญหาให้ผู้โดยสารลงจากเครื่อง พวกเราก็เก็บสำภาระเดินลงจากเครื่องไปที่เกตและรอที่นั่นค่ะ แล้วเราก็คุยกับสามีนะคะว่าโหจะนานรึเปล่าก็ไม่รู้ มีป้าชาวเยอรมันโทรคุยกับลูกสาวบ่นอุบว่าไม่น่ามากับสายการบินนี้เลย เราก็ยิ่งเฟลค่ะ เวลาผ่านไป 1 ชม.เจ้าหน้าที่ประกาศให้ผู้โดยสารขึ้นเครื่องได้ ในใจเราคิด... ว้าย...ขึ้นเครื่องเดิม..

ชั้นจะถึงที่หมายรึเปล่ามันจะบินไปถึงมั๊ย...จะตกก่อนรึเปล่า..ความคิดมากมายเกิดขึ้นในหัว และกับตันก็ประกาศว่าเครื่องมีปัญหาเนื่องจากรถเช็คสภาพเครื่องบินขับมาชนเครื่อง ตอนนี้ได้ตรวจเช็คเรียบร้อยแล้วว่าทุกอย่างโอเค... ขอให้ผู้โดยสารสบายใจได้


เราก็แบบ ..ok..เราจะพยายามเชื่อคุณนะคะ.
comment32-1:ทำไมคล้ายกันมาก รถขนกระเป๋าชนเครื่องบ่อยขนาดนั้นเลยเหรอเนี่ย
ของเราไฟลท์มิวนิค-กรุงเทพค่ะ ต้องรอคืนถัดไปถึงจะได้กลับ แถมเครื่องเดิมนะเขาบอกซ่อมเสร็จแล้ว???

ป.ล. แต่แอบสงสัยว่ามันไม่ใช่รถขนกระเป๋าชนเครื่องน่ะซี่
comment32-2:ผมก็มีเรื่องให้คิดเสียวๆเช่นกันครับ แต่ยังไม่ทันขึ้นเครื่อง จากอังกฤษ ฮีทโทรว์ - ดูไบ

เช็คอินอยู่ในเกตเตรียมขึ้นเครื่อง สุดท้ายเครื่องมีปัญหาอะไรไม่รู้ ได้ยินว่า fire ๆ 
ผดส.ต้องออกจากเกต ไปรอข้างนอก แล้วรีเช็คกลับมาอีกรอบ เอาจริงๆนานนะ 2-3 ชม.
จนหวั่นๆว่าเครื่องมันจะซ่อมดีจริงไหมเนี่ย บินๆไป มองเห็นไฟไหม้ปีกไรงี้ 

อดคิดไม่ได้น่ะครับ แบบทำไมไม่เปลี่ยนเครื่อง หรือจะให้รอขึ้นเครื่องที่บินมาจากดูไบ นานกว่าก็ยอม 
คือมันสยองเหมือนกันนะครับ  ตอนขึ้นเครื่องซึ่งหน้าตาท่าทางผดส.แต่ละคนก็อิดโรยกันมากราวกะวิ่งหนีซอมบี้วอลค์กิ้ง เดธ
ประกอบกับพนักงานบนเครื่องแต่ละคนที่เร่งรีบ เพราะเครื่องดีเลย์นาน
บรรยากาศรวมๆมันเลยทำให้รู้สึกอึดอัดและคิดถึงสภาพเครื่องว่ามันจะพร้อมไหม แค่ไหน 

แต่พวกแอร์ สจ๊วต ก็ดีมาก (บริทิช แอร์เวย์) ยิ้มแย้มแจ่มใสสุดๆ 
พูดจาบริการไม่มีเชิดหน้าน้ำเสียงไล่ล่าอาณานิคมแบบผู้ดีอังกฤษอย่างที่เคยเจอ
ก็คงเข้าใจความรู้สึกผดส.แหละว่ารอกันนาน ต้องเบื่อ เซ็ง หงุดหงิด กันมาก 
ไฟลท์นั้นเลยบริการกันทั้งคืน รู้สึกเสิร์ฟเยอะกว่าเคย ^^
comment32-3:ของเรา มาดริด-โคเปนเฮเกนค่ะ
comment32-4:เชื่อใจกัปตันเถอะค่ะ ถ้าเขาบอกว่าปลอดภัย
เพราะนอกจากชีวิตของ ผดส.ทั้งลำแล้ว ที่เขาต้องรับผิดชอบ
ยังมีชีวิตของเขาเองรวมถึงครอบครัวที่รออยู่ด้วย
comment32-5:คห. 32-2 
ราวกะวิ่งหนีซอมบี้วอลค์กิ้ง เดธ
น้ำเสียงไล่ล่าอาณานิคมแบบผู้ดีอังกฤษ

ชอบการเปรียบเทียบจังค่ะ ได้อารมณ์มว๊าก
comment33:อันนี้แค่เกือบโดนเชิญออก เป็นไฟลท์ป่วนๆ

เมื่อไม่นานนี้ฮ่องกงชิคาโก้ ไฟลทยาวประมาณ 14-15ชั่วโมงด้วย ผู้ร่วมเดินทางชายชาวอเมริกัน ท่าทางมนุษย์สัมพันธ์ดีและดูพูดเยอะผิดปกติ เดาได้แว่บแรกเลยว่า ฮีเมาแน่ๆ
สักพักเดินวนไปมาแถวๆนี้ ขออย่าให้นั่งใกล้ๆกันเลย สุดท้ายฮีนั่งเยื้องๆกับเราเลย กรรมจริงๆ ฮีพยายามชวนคุยคนรอบๆ เราแอ็บเป็นเอเชียพูดอังกฤษไม่เป็นและไม่ยอมสบตาด้วย กลัวมันชวนคุยอะ

สักประเดี๋ยวหัวหน้าแอร์ก็มาถาม ยู มิสเตอร์ นี่ๆๆใช่ไหม ขอเชิญออกมาด้านหน้าสักครู่นะ ฮีก็เดินๆตามๆไป สักพักก็เดินกลับมานั่ง หัวหน้าแอร์บอกว่า ยูต้องสัญญานะว่าจะไม่ก่อเรื่องวุ่นวาย บลาๆ ฮีก็ยอมแต่โดยดี 
หลังจากนั้นเครื่องเทคอ๊อฟ ฮีชวนแหม่มสาวที่นั่งข้างๆคุยๆๆๆๆๆๆๆ!!!!นานจนแอร์เดินมาเสิร์ฟน้ำเสิร์ฟอาหาร ยังจะขอไวน์ด้วยนะ แอร์บอกโนวๆสำหรับยูไม่ได้จ้า และก็เงียบไปพักนึงเพราะกินข้าว กินเสร็จชวนแหม่มสาวคุยต่ออีก (สงสารนางจับจิตจับใจมากจุดๆนี้) 

ระหว่างไฟลท์ที่ชาวบ้านชาวช่องเขาหลับ เราก็สะดุ้งตื่นแบบ สะดุ้งตกใจ ลืมตาขึ้นมาเกิดอะไรขึ้นนะ มองไปมองมา ฮีหายไปจากที่นั่งจ้า  หายไปไหนฟร่ะ เจอแล้วจร้า นอนอยู่ที่พื้นเลยจ้า!!!!  และเหตุที่เราสะดุ้งตื่นเพราะแขนฮีมาปัดโดนขาเรา

จุดแรกเรากลัวสุด เดาไปว่า ฮีเกิดช็อคตายhaคาที่หรือเปล่า หรือเกิดอุบัติเหตุหรือเปล่าถึงไปนอนขวางกลางทางเดินตัวอย่างกะยักษ์ สจ๊วดเดินมาพอดี เราเลยทำมือใบ้ๆให้ไปดูให้หน่อยมันไปนอนตรงนั้นเป็นอะไร(ต้องเงียบๆคนอื่นนอนหมด) สจ๊วตก็สะกิดๆ ฮีก็งึมๆลุกไปนั่งที่ 

ตื่นมาอีกรอบฮีก็ป่วนอีก (เหมือนยังไม่สร่าง) ฮีก็บอกจะเขียนร้องเรียน งึมๆๆบลาๆ ได้ยินแว่วๆ(คืองัวเงียตื่นก็เพราะฮีบ่นเนี้ยล่ะ)ว่าฮีอับอายมากทำไมต้องทำแบบนี้ ไอผ่านเทสแล้วไม่ใช่ไง จะเขียนร้องเรียนๆๆๆ หัวหน้าแอร์ก็ทำนองเออ จะเขียนก็เขียนไป เราก็หลับต่อขี้เกียจสน ง่วง!

ตอนแจกข้าวเช้าตื่นมาชวนแหม่มสาวคุยอีก ฮึ่มมมม รำคาญแทน แต่ท่าทางแกคงสร่างเมาแล้วล่ะ แต่ก็ยังชวนคุยอยู่ 
ส่วนเราไม่สบตา ไม่คุย (โนวๆ อิงลิชโนวๆ ฮาๆๆ) พอเครื่องแลนด์ บังเอิญสุดๆ แหม่มคนนั้นเขาพักที่โรงแรมแถวๆสนามบินที่เดียวกับเราเลย เลยได้คุยกัน อย่างที่เดาถูกต้องเลย นางรำคาญeตาข้างๆมากอย่างที่บอก

พนง.CXน่ารักและบริการดีมากค่ะ เราบินของบ.นี้หลายหนก็ยังชอบอยู่
อยากขอบคุณและนับถืออาชีพพนง.ต้อนรับบนสายการบินมากเลย พวกคุณทำงานกันหนักมากแต่ยังสุภาพเรียบร้อย
comment33-1:55555555
ขำตรง ตายhaคาที่
comment33-2:อย่างฮา....555 เรื่อง แอ๊บพูดอังกฤษไม่ได้นี่เราทำบ่อย ตัดความรำคาญทั้งปวง อิอิ
comment33-3:สำหรับเราไม่ต้องแอ๊บ เพราะพูดไม่ได้จริงๆ 5555+
comment34:เคยนั่งไฟล์ทกรุงเทพ-ลอนดอน ปรากฏว่าผู้โดยสารแถวหลังเรา น่าจะเป็นนักท่องเที่ยวครอบครัวชาวบริติชกำลังจะกลับบ้าน มีเด็กเล็กมาด้วยสองสามคน แต่เด็กหนึ่งในนั้นป็นอีสุกอีใสค่ะ เม็ดแดงๆใสๆเต็มตัวเลย เราก็เหวอนิดหน่อยแต่ก็ไม่คิดอะไรมาก จนกระทั่งใกล้เวลา take off เจ้าหน้าที่ก็มาคุยกับแม่เด็ก คุยนานมาก ประมานว่าให้เด็กคนนี้ขึ้นเครื่องไม่ได้ สุดท้ายครอบครัวนี้ก็ลงจากเครื่องไปแบบเศร้าๆ เครื่องออกดีเลย์ไปครึ่งชั่วโมง แอบแปลกใจนิดๆว่าถ้าจะไม่ให้ไปด้วยทำไมไม่กักตัวไว้ตั้งแต่ที่เกท ปล่อยให้ขึ้นเครื่องแล้วมาไล่ลงทีหลังดูน่าเห็นใจอยู่
comment35:ไม่เคยเจอค่ะ และไม่อยากเจอด้วย 

กลัวถ้าเจอ จะนั่งระแวงไปตลอดไฟลท์นั้นแน่ๆ
comment36:ตอนบินจากดูไบมาอเมริกา สายemirates เลทไปเกือบสองชั่วโมง
ตอนรอเครื่องออก มีเด็กนั่งข้างหลังเราคงสัก15-20 พูดเสียงดังอยู่ตลอดว่า จะไปหาObamaนู่นนี่นั่น แล้วก็บอกแอร์ให้ไปเอาน้ำเปล่ามาให้
แต่เครื่องยังไม่ออก ยังไม่เสริฟ มันก็พูดหลายรอบ ทั้งโอบามา ทั้งน้ำ
สุดท้ายแอร์มาแล้วเชิญไปไหนไม่รู้ ท่ามกลางเสียงปรบมือของคนแถวนั้น

แต่เครื่องก็ยังไม่ออกอยู่ดีทั้งที่เลทมาพอสมควรแล้ว แล้วแอร์ก็เปิดที่เก็บสัมภาระบนศรีษะ ถามว่าใบไหนของใคร อันที่ไม่มีคนตอบ ก็เอาออกมาไว้ก่อน แล้วเช็กถามอยู่สองครั้ง ตอนท้ายมีเจ้าหน้าที่มา ไม่รู้ตำรวจหรืออะไรเดินไปท้ายเครื่อง ให้ผู้ชายที่นั่งอยู่หลังสุด นั่งบนรถเข็น แล้วเข็นพาเขาออกมา มีคนคุม แล้วแอร์ก็เช็กกระเป๋าอีกรอบนึง

ส่วนเราก็งง หรือจะมีก่อการร้าย ><
comment37:เพิ่งเจอมาตอนที่บินกลับมาอังกฤษครั้งล่าสุดเมื่อไม่นานนี่เอง เจอแบบใกล้ชิดมากเรียกว่าจำได้ทุกชอต เนื่องจากนั่งอยู่แถวเดียวกัน 
ไฟลท์ที่เจอเป็นไฟลท์บินจากกรุงเทพมาดูไบ ไฟลท์นี้ค่อนข้างจะโล่ง เรานั่งอยู่ริมทางเดิน ถัดจากทางเดินไปมีคุณลุงฝรั่งนั่งหลับอยู่ (คือหลับแบบจริงจังมากกกกกส์) พอผู้โดยสารขึ้นเครื่องครบแล้ว ในขณะที่กำลังประกาศให้ทุกท่านรัดเข็มขัด
อยู่ดีๆ ก็มีพ่อหนุ่มต่างชาติผิวสีผมทรงแอฟโฟร เดินมานั่งข้างๆ คุณลุงคนนั้น ตอนแรกก็ไม่อะไร พี่แอฟโฟรนั่งๆ ไปซักพักกกก เธอก็จ้องหน้าคุณลุงค่ะ จ้องแบบเอาเป็นเอาตาย (โดยที่คุณลุงไม่รู้เรื่องอะไรเลย หลับลึกมากกกก) และจู่ๆ พี่แกก็ตะโกนว่า..... 

"He's DEAD!!!" เอ่อะ.... อิชั้นเหวอ แอร์ฯเหวอ ผู้โดยสารคนอื่นเหวออออออ (แต่คุณลุงยังหลับอยู่ ตรูละเชื่อเค้าเจงๆ - -") เกิดความเงียบไปชั่วขณะก่อนที่แอร์ฯท่านนึงเข้ามาแก้สถานการณ์ 
"No no he's ok sir, he's just sleeping" 
"No no no he's dead! I don't wanna sit next to dead person!!" พร้อมกับจิ้มไปที่แขนคุณลุง เราคิดเลยว่าเค้าเมาแน่ๆ เมามากด้วย มากขนาดที่ว่ามโนได้ว่าคุณลุงตายแล่ววววว 

พี่แอฟโฟรเธอก็พูดไปจิ้มไป คุณลุงจึงตื่นจากภวังค์ พร้อมกับยิ้มให้ทุกๆ คนและพูดว่า "I'm fineeeee" 
เอ่อะ....คุณลุงก็เมาหรอคะ เมามากจนหลับเป็นตายใช่มั้ยคะ 

ขณะที่ลูกเรือท่านอื่นได้เข้ามาช่วยดูสถานการณ์ พร้อมขอให้พี่แอฟฯลงจากเครื่องไปก่อน เนื่องจากพี่ท่านยังคงเถึยงว่าลุงน่ะตายแล้ว (แล้วที่บอกว่า ไอ แอม ไฟนนนน์ น่ะ มันซอมบี้หรอพี่ - -") คุณลุงก็ช่วยส่งเสริมใหญ่ว่า "I'm ok honestlyyyyy (เสียงยานคาง) He's ok to sit here with meeeee" พร้อมตบบ่าพี่แอฟที่แสดงท่าทางรังเกียจราวกับว่าโดนซอมบี้ตบบ่า (ส่วนเราก็นึกใจว่า เมริงโอเคคคคคคค แต่ตรูไม่โอเคคคคคค เข้าใจป่ะ!!!)

สุดท้ายแล้ว ต้องใช้ลูกเรือผู้ชายสามท่านมานำตัวสองคนนี้ลงจากเครื่องไป เราตอนนั้นก็ทั้งกลัว ทั้งขำพี่แอฟ โดยเฉพาะชอทที่ตะโกนออกมาว่า He's DEAD!!! หน้าตาพี่แกตื่นตระหนกตกใจมากอ่ะ แต่ยังไงก็ต้องขอบคุณพี่แอฟฯเค้านะที่อุตส่าห์ปลุกคุณลุงมา ไม่งั้นได้ตื่นมา I'm fineeeee ระหว่างทางนี่ ไม่รู้จะเอาลงจากเครื่องอย่างไรเลยนะน่ะ (- -")
comment37-1:สงสารลุง นอนอยู่ดีๆก็โดนปลุกแถมโดนเชิญออกจากเครื่องอีก 55
comment37-2:ที่จริงคุณลุงหลับสงบ ๆ ไม่กวนใครแท้ ๆ -.-' ไม่ต้องเชิญลงจากเครื่องก็ได้นี่นา
สงสัยแอร์โดนไซโคจากหนุ่มแอฟโฟร่ จนกลัวลุงเขาหัวใจวายตายคาเครื่องกระมัง
comment37-3:คุณลุงก็เมาค่ะ เมาหลับแล้วโดนพี่แอฟฯปลุกมา I'm fineeeee เลยโดนเชิญลงไป fineeeee กันสองคนที่กราวน์ดละกัน
comment37-4:อันนี้ฮาจริง  ขำจนแม่หันมาว่าๆหัวเราะอะไรเสียงดัง  55555
comment37-5:ฮาาา
comment37-6:ขำ จนคนข้างๆหันมามองอ่ะ
He's DEAD!!!
ตลอกอ่ะ 55555555+++
comment37-7:อันนี้งงว่าทำไมลุงถึงดดนเชิญลง เมาแล้วห้ามขึ้นเครื่องเหรอครับ? มีอุปกรณือะไรมาวัดเหรอว่าเมาได้แค่ไหน หรือเค้าทำตัววุ่นวายยังไหนเหรอครับ งง = = (ในฐานคนไปเมาบนเครื่องบ่อยๆ)
comment38:พี่ไทยก็มี  ข่าวอยู่ช่วงนึง5555
..กัปตันการบินไทย นาย........ไล่สส.พลังประชาชนลง ไม่ยอมให้ขึ้นเครื่องเที่ยวบินไปขอนแก่น
comment38-1:http://hilight.kapook.com/view/29701
comment38-2:คนนี้ป่าววว

[Spoil] คลิกเพื่อดูข้อความที่ซ่อนไว้
comment38-3:เพิ่งเคยได้อ่านเนื้อข่าว

"ขณะที่นางแจ่มศรี สุกโชติรัตน์ ประธานสหภาพฯ การบินไทย กล่าวว่า การกระทำดังกล่าวเป็นเอกสิทธิ์ส่วนบุคคลที่สามารถทำได้ โดยนักบินมีโอกาสปฏิเสธผู้โดยสารได้ หากร่วมเส้นทางบินแล้วเกิดความไม่สบายใจ "


เอ่ม  เจริญล่ะองค์กรนี้ = ="
comment38-4:อันนี้ก็กัปตันก็ทำเกินไป
comment39:ของผมไม่ถึงกับโดนไล่ แต่ตอนที่นั่งเครื่อง CX กลับจากฮ่องกง 

เครื่องกำลังจะเลี้ยวเข้ารันเวย์เพื่อจะขึ้นบิน อยู่ ๆ ก็มียัยเด็กแขกนรก ลุกจากเก้าอี้ จะเข้าห้องน้ำ คุณพนักงานต้อนรับที่น่าเป็นเชื้อชาติเดียวกันหรือใกล้เคียงก็ลุกขึ้นมาเบรคไว้ทันที พร้อมกับบอกให้ไปนั่งที่ก่อน รอให้เครื่องขึ้นไปก่อนแล้วค่อยเข้าห้องน้ำ 

เอาละสิ ทีนี้พ่อแม่ของยัยเด็กนี่ก็ลุกมาคุยด้วย ประมาณว่าจะเข้าให้ได้ สุดท้ายก็ต้องยอม คุณพนักงานต้อนรับโทรหานักบินให้รอแป๊บ อย่าเพิ่งเข้าตำแหน่งขึ้นบิน ผมหันไปดูนอกหน้าต่าง เห็นเครื่องบินตามมาต่อคิวจะขึ้นบินอีกประมาณ 5-6 ลำ

ผลก็คือ รอไป 5 นาที เพื่อรอยัยเด็กนี่เข้าห้องน้ำ ท่ามกลางความเอือมระอาของผดส.ท่านอื่น พวกแขกนี้ปัญหามากจริง ๆ
comment39-1:แหม่ ดีแล้วครับ บางทีมันไม่ไหวแล้วจริงๆ สุดจะกลั้น ดีกว่าเรี่ยราดบนเครื่อง
comment39-2:แปะก่อน อ่านต่อพรุ่งนี้
comment40:เครื่องบินเบรกไม่ค่อยดี ...เขาประกาศไว้แบบนั้น ฮาาาาา 

เป็นการเดินทางระยะสั้นบินภายในประเทศของอเมริกา จำได้ว่าเจ้าหน้าที่ประกาศไฟลท์.....จะช้าเนื่องจากมีปัญหาเรื่องเครื่องยนต์ และเบรคไม่ค่อยดี และเรากำลังซ่อมอยู่ ผดสที่ไม่ต้องการรอให้เปลี่ยนไปไฟทล์อื่น แต่ปรากฎว่ามันบินอ้อมมาก เราก็เลยไม่ไป

เวลาผ่านไปสักพัก จนท ประกาศต่ออีก ....... เครื่องยนต์และเบรคซ่อมเสร็จแล้วและประเมินว่า น่าจะบินได้ แต่ต้องขึ้นอยู่กับการตัดสินใจของนักบินว่าจะบินหรือไม่....  ตอนนั้นนักบิน- ผู้ช่วยนักบินยืนอยู่ที่เคาเตอร์พอดี

เราได้ยินนักบินพูดว่า... ไอต้องรีบกลับบ้านไปหาลูกหาเมีย ไอคิดว่า บินได้

จนทสนามบินจึงประกาศอีกครั้ง...
ใครจะบินไฟลท์นี้ให้ยืนเข้าแถวตรงนี้  ส่วนใครจะยกเลิกไม่บิน ให้มาเข้าแถวตรงนี้

ตอนนั้นเรายังเด็กไม่คิดอะไรมาก  เมื่อนักบินเขาว่าบินได้ เราก็คิดว่าได้ อีกอย่างรอนานหลายชั่วโมงแล้ว เบื่อ และไม่อยากกลับมาสนามบินในวันรุ่งขึ้นอีก ที่สำคัญไม่มีตังค์จ่ายค่าที่พัก 

ระหว่างเข้าแถวเตรียม Boarding ฝรั่งที่ยินต่อด้านหลัง มากระซิบบอก Good Luck แล้วยิ้มหวาน 1 ที 

ระหว่างทำการบิน Flight นี้เงียบสงัดดดดดดดด ไม่มีพนักงานต้อนรับบนเครื่องบินสักคน ไม่มีการเสริฟน้ำหรือถั่วกินเล่น และมีคนเดินทางไปกับกัปตันผู้คิดถึงลูกคิดถึงเมีย ประมาณ 10 กว่าคนเห็นจะได้ 


แล้วที่สำคัญบินต่ำมว๊ากกกกก มองลงมาเห็นเรือแล่นอยู่กลางทะเลเพลิดเพลินตา  พอรู้สึกผิดสังเกตว่าบินต่ำเลยนับแถวระยะห่างจากประตู exit กับเก้าอี้ที่เรานั่งต้องผ่านกี่แถว  แล้วก็ท่องจำนวนแถวไว้  แล้วก็คิดว่าเสื้อชูชีพอยู่ตรงไหนหว่าาา

ตอนกัปตันบอกว่าจะเอาเครื่องลงละนะ  ตอนเครื่อง Land แตะพื้น ช่วยกันลุ้นว่าเบรคดี เบรคได้  55555 ดีใจกันทั้งลำ ปรบมือรัวๆ........ เป้าปากเฟี้ยวฟ้าว ...ตอนเดินมารับกระเป๋าฝรั่งที่บอกว่า Good Luck เดินมาทักอีกรอบ พร้อมเอามือ 2 ข้างประสานทาบอก และเอียงคอเล็กน้อย   ประมาณว่าพวกเรารอดเเล้วเน้ออออ... 

เวลาเรายังเด็ก ไม่คิดมากจริงๆ ให้มาตัดสินใจตอนนี้ จะขอนอนค้างที่สนามบินครับท่านๆ....

ปล.  เขียนเสร็จเพิ่งจะนึกได้ ว่าไม่เข้ากับหัวกระทู้ .... ขออภัยคร้าบบบบบ 

งั้นเล่าอีกเรื่องที่เข้ากับหัวกระทู้... 

เหตุเกิดที่สนามบินดอนเมืองจะเดินทางไปตจว.  เครื่องดีเลย์ชั่วโมงกว่าๆโดยที่ไม่มีใครตอบได้ว่าทำไมดีเลย์ ถามพนักงานบนเครื่องก้อไม่มีใครบอก พวกเราก็เดากันต่างๆนาๆว่ารอท่านๆ VIP รึป่าว  นั่งรอบ่นกันขรมเลยบนเครื่อง ทั้งร้อนทั้งหิว จนกระทั่งมีจนท 2 ท่าน มาเรียนเชิญคุณผู้ชาย 1 ท่านให้ออกมาจากเครื่องบินพร้อมกระเป๋า 1 ใบ  

มาทราบภายหลังจากหน้าหนังสือพิมพ์ว่า ตำรวจนอกเครื่องแบบจับผู้ค้ายาเสพติดรายใหญ่ได้ที่สนามบินดอนเมือง..... ว้าววววว ได้เป็น witness งานระดับชาติเชียวนะ
comment41:เคยเจอเมื่อ 4 ปีที่แล้ว จากปักกิ่งไปเชี่ยงไฮ้ ช่วงที่แอร์กำลังสาธิตการใช้อุปกรณ์ มีป้า 2 คน นั่งเยื้องๆ เรา ก็ใช้มือกดๆ ดันๆ ตบๆ เพื่อให้หน้ากากออกซิเจนตกลงมา แอร์ก็เดินเข้ามาเตือน และทะเลาะกันเสียงดัง (เราเดาว่าน่าจะทะเลาะ ดูจากหน้าตา ท่าทาง เค้าพูดภาษาจีนกัน เราฟังไม่ออก) ซักพักเครื่องบินก็วนกลับมาที่เดิม และกัปตันก็ประกาศเชิญ 2 คนนี้ลง
comment41-1:มนุษย์​ป้า​strike again
comment41-2:ป้าเค้าอยากลองใช้จริง ตามที่สาธิตครับ
comment41-3:ป้าแกคงอินกับการสาธิต
comment42:ไม่เคยเจอเลยค่ะ อ่านแต่ละความเห็นแล้วก็รู้สึกว่าโชคดีที่ไม่เคยเจอ
comment43:ไม่เคยเจอกับตัวแต่เพื่อนเล่าให้ฟังค่ะ

แม่ครัวที่ร้านเป็นมะเร็งขั้นสุดท้าย จะกลับมารักษาที่เมืองไทย (จากเมกา)
แต่วันขึ้นเครื่อง คุณป้าคงไม่ไหว เพราะโพกผ้า นั่งรถเข็น ตัวผอมมาก
แอร์เลยปฏิเสธไม่ให้ขึ้นเครื่อง

อยู่ได้ไม่นาน คุณป้าก็เสีย
comment43-1:ขึ้นเลยไม่ได้ครับ ต้องขอ fit to fly clearance ก่อน ไม่งั้นต้องวุ่นวายกันทั้งลำ ถ้าเกิดเสียบนเครื่องอาจจะต้องลงสนามบินใกล้สุดไรเงี๊ยะ
comment44:เคยเจอเหตุการณ์นึง แต่ไม่ได้ไล่ผดส.ลง แต่ก็มีเหตุเบาๆ
ไฟล์ท TG กทม.-ภูเก็ต
ไฟล์ทนั้นแขกขาวเยอะมาก คือมากันเป็นแก๊งเพื่อนเป็นคู่ ๆ ไรงี้ 
มีผช.คนนึงฟังเฮดโฟนดังมาก คือเรานั่งถัดลงไปสามแถวยังได้ยินชัดเจนว่าฮีฟังเพลงอะไร
พอหลังแอร์เก็บถาดอาหารเสร็จ ฮีก็เดินเช็คเรตติ้งพร้อมเฮดโฟน เดินไป เดินมา เดินไปเม้ามั่ง เดินเต้นตามทางเดินมั่ง 
เดินจนเครื่องจะแลนดิ้ง ... ทีนี้เป็นจังหวะที่ต้องนั่งประจำที่ละ
ฮีก็เดินอยู่นั่นแหละ น้องแอร์จึงจะเดินมาบอก แต่ฮีฟังเพลงดังไง แล้วฮีหันหลังอยู่ น้องแอร์ก็เรียกตั้งแต่เสียงเบาๆ จนเริ่มดังนิดนึง ฮีก็ไม่ได้ยิน น้องสจ๊วตเห็นท่าไม่ดีก็กำลังจะเดินมาช่วย 
จังหวะนั้นฮีก็เต้นจ้า เบรกดานซ์ถอยหลัง น้องแอร์ก็ตกใจมือก็แตะหลังฮี (ประมาณว่าน้องแกยืนอยู่นะ จะชนแล้ว) ฮีหันขวับตะโกนเสียงดังเลย Why do you touch me? Do you want to sleep with me or something? 

แต่โชคดีที่น้องแอร์ไหวตัวทัน พร้อมกับเพื่อนสจ๊วตที่เทรนกันมาดี .. น้องแอร์รีบตอบว่า ไอไม่ได้แตะนะ เป็น สจ๊วตแตะ  
สจ๊วตก็รับมุก ใช่ ๆ ไอจะเรียกให้ยูไปนั่ง เพราะเครื่องจะแลนดิ้งแล้ว 
แต่ฮีก็ไม่พอใจไง ฮีก็ตะโกนอย่างดังว่า Don't touch me! If you don't want to sleep with me, don't touch me! แล้วก็บ่นเสียงนุ่นนี่ยันเครื่องลง

คือสงสารน้องแอร์มาก ถ้าไม่มีน้องสจ๊วตมาช่วย นึกไม่ออกเลยว่าจะเป็นยังไง
comment44-1:เป็นพวกมาเฟียแขกขาวหรือเปล่า
ได้ข่าวว่าเมืองท่องเที่ยวทางใต้มาเฟียรัสเซีย มาเฟียแขกขาวเยอะมาก
ที่มันพูดนี่ เข้าข่ายดูหมิ่น และใช้คำพูดส่อเสียด อนาจารได้เลยนะ
ขนาดคห.บนๆ โดนด่าว่า bitch ยังให้ลงจากเครื่องเลย. นี่เจอน้องแอร์ใจดีนะ.
comment44-2:หม่กมุ้นนะแก
comment44-3:มันพูดแบบนั้นเพราะมันดูถูกผู้หญิงไทย และอาจรวมถึงชายไทยแบบเหมารวมทั้งประเทศหาว่าขาย....... น่ะแหล่ะ
comment44-4:นิสัย!!
comment44-5:ข้องใจว่า ถ้าเราเอา teen ไป touch ยอด face  มัน
มันจะคิดว่าเราอยาก sleep กับมันอยู่ไหมคะ
comment44-6:อยากให้น้องสจ๊วต ตอบไปว่า " YES!!!!!!! I do" พร้อมส่งจูบให้ 1 ที คิคิคิคิ
comment45:โชคดีที่ไม่เคยเจอ
comment46:อารมณ์เดียวกับดาราท่านนึง ลูกสาวหมอลำใหญ่
ที่เจอคนรู้จักบนเครื่องแล้วจะให้มานั่งด้วยเฉยเลย 
พอแอร์ไม่ให้ก็ถ่ายภาพแอร์มาด่าลงโซเชียล 
หาว่าแอร์ไม่มีมารยาทประกาศประจานบนเครื่อง

แต่ก็มีคนที่อ้างว่าอยู่ไฟล์เดียวกันมาตอบว่า 
แอร์เค้าพูดกลางๆ ตามหน้าที่เฉยๆ



มันเป็นเรื่องเล็กๆ ที่ไม่ทราบมาก่อนเลยว่ามีกฎแบบนี้
ขอบคุณที่เล่าครับ ทุกที่มีกฎของมัน 

คนเดี๋ยวนี้อ้างสิทธิส่วนตัวจนเริ่มล้ำเส้นมากขึ้นๆไปทุกทีๆ
comment46-1:โทนี่?
comment46-2:แคนดี้ค่ะ
เธอเรียกให้เพื่อนเดินย้ายที่ ในจังหวะต้องนั่งรัดเข็มขัด เครื่องจะเทคออฟอยู่แล้ว
แอร์ก็นั่งประจำที่แล้ว ซึ่งไม่สามารถลุกมาบอกได้ จำเป็นต้องประกาศแจ้งด้วยไมโครโฟน

ทั้งๆที่แอร์ทำตามระเบียบปฏิบัติอย่างเหมาะสม ตามปกติ 
กลายเป็นว่า แคนดี้เธอรู้สึกเสียหน้า
เหวี่ยงและถ่ายรูปลูกเรือโพสต์ลงโซเชียลเน็ตเวิร์คทันที
ในทีท่าว่าจะประจานเจ้าหน้าที่คนนั้น
สรุป ---เงิบ--- ค่ะ
comment47:เคยเจอแต่ ผดส ฝรั่งงี่เง่าทุบค้าเตอร์เชคอิน ตกใจแพ๊พพ ยิ้มสู้กับฮีต่อ 555555555
comment48:อ่านแล้วรู้สึกเลยว่า ผมนี่โชคดีจริงๆที่ไม่เคยเจอเรื่องอะไรแบบนี้เลย เพราะผมเป็นคนที่กลัวการบินมากๆ

ก่อนขึ้นเครื่องนี่ xanax อัดเข้าไปก่อนขึ้นครึ่งชั่วโมง  แต่ถ้าเจอเหตุการณ์อะไรแบบนี้ แค่อ่านผมยัง panic ขึ้นเลย

รู้สึกดีใจที่ไม่เคยเจออะไร  มีแต่แฟนที่เป็นแอร์เคยเล่าให้ฟังว่าเพื่อนแอร์ถูกจับก้น  พอเครื่องลงกัปตันสั่งให้ทุกคนนั่งเฉยๆ

ห้ามลุกไปไหน ซึ่งน่าจะเป็นขั้นตอน standard เวลาเกิดเรื่องมั้ง  สักพักตำรวจก็ขึ้นมาบนเครื่องมานำตัวคนนั้นออกไปเลย





***** tex *****
comment49:เพื่อนลุงแกจะจ้องคนอื่นทำเป็ดอะไร เพื่อนตัวเองสร้างปัญหาด้วยซ้ำ เป็นเพื่อนกันแทนที่จะปรามจะเตือน ก็คงเป็นเพื่อนประเภทเดียวกับอีป้าเลท 16 นาทีนี่แหละ อวยช่วยกันเข้าไป 

แต่สงสัยอย่างนึงว่า ถ้าลุงแกเมาขนาดนั้น ปล่อยให้ขึ้นเครื่องมาได้ไงคะเนี่ย ถ้าเมาตอนอยู่บนเครื่องก็ว่าไปอย่าง ต่อไปน่าจะมีกฎว่าห้ามดื่มก่อนขึ้นเครื่อง หรือเสิร์ฟแอลกอฮอล์บนเครื่องไปเลยดีกว่า จะแอลกอฮอล์อ่อนยังไงก็ไม่ให้เสิร์ฟ เพราะคนบางคนเบียร์กระป๋องเดียวก็รุงรังได้ ถ้าจะเสิร์ฟก็ไปเสิร์ฟชั้นบิสสิเนสขึ้นไป
comment49-1:เราก็ว่าเป็นเพื่อนกัน มาด้วยกันก็อาจจะนิสัยคล้ายกันนั่นแหละค่ะ อีกอย่างเค้าคงไม่พอใจว่าจะไปเที่ยวไทยกัน อาจจะวางแผนมานานดิบดีแล้วจู่ๆเพื่อนก็ไม่ได้ไปซะงั้น แต่ก็ช่วยไม่ได้นะทำตัวแบบนี้ 

อีตาเพื่อนนี่ตอนอยู่บนเครื่องบินก็เที่ยวเดินกลับไปกลับมาหาเพื่อนที่นั่งแถวข้างหน้าเราอยู่นั่น (ตะแกนั่งตอนถัดไปของเครื่องทีมีม่านกั้น) มาบ่นๆ ด่าๆ กับเพื่อนเรื่องตาลุงโดนไล่ลงนี่แหละ จนแอร์ต้องมาบอกว่า กรุณาไปนั่งที่ด้วยค่ะ ตานี่ก็ทำท่าขวาง บอกว่าผมจะคุยกับเพื่อน เพื่อนผมนั่งอยู่นี่ คุณมาห้ามผมได้ไง โอยเพลีย สงสารแอร์จริงๆ

และกลุ่มฝรั่งกลุ่มนี้แหละที่พอเครื่องบินขึ้นก็เริ่มขอเหล้าขอดื่มทันที ดื่มไม่หยุดตลอดทาง ขอจนโดนแอร์ด่าอ่ะว่า this is not a flying bar! แต่นับถือแอร์ของ KLM นะ ดุจริง เอาผุ้โดยสารอยู่จริง
comment50:เจอมาเยอะมาาามากกก กับการ offload ผู้โดยสารและตัวเอง TwT 

ส่วนของผู้โดยสารที่โดน offload ก็จะมีหลากหลายเลย ส่วนใหญ่จะเป็นไฟลท์วุ่นวายเช่น กรุงเทพ ลอนดอน เมกา กรุงเทพนี้ตัวดีเลยค่ะ เคยเจอเชกก้าสาวอาราบิกตบกันเพราะแบ่งที่นั่งติดหน้าต่าง ลุกขึ้นมาแบบตบตีกลาง cabin ลูกเรือพยายามเข้าไปห้ามแจ่ไม่เป็นผล สุดท้ายเชิญลงทั้งคู่ หรืออย่างเหตุการณ์ที่เคยเล่าตอนไปออกรายการคือผู้โดยสารแกล้งป่วย ชักๆแล้วทำท่าจะเป็นลมเพื่อขอไปนอนใน first class ก็ถูกเชิญลงเช่นกันเพื่อไปตรวจร่างกายที่ รพ. ไปจนถึง unruly passenger หรือผู้โดยสารก่อกวน เริ่มตั้งแต่วุ่นวายบนเครื่อง ไม่ยอมนั่งมั่ง(ลมมันเย็นหรออออ??ถึงไม่ยอมนั่ง????) โวยวายด่าผู้โดยสารด้วยกัน ด่าแอร์ หรือแม้แต่มีท่าทีลุกลนน่าสงสัย. การ offload ถือเป็นเรื่องปกติที่แอร์ไม่อยากให้เกิด เพราะมันเสียเวลาและยุ่งยากมาก แต่เพื่อเที่ยวบินที่สงบสุขบางทีเราต้องทำ...

และที่เจอบ่อยอีกแบบคือ ผู้โดยสารก่อเรื่องบนไฟลท์ค่ะ เราทำ First Class ละลงมาช่วย economy ไฟลท์นั้นทุกอย่างตึงเครียดเพราะไฟลท์ดีเลย์ผู้โดยสารส่วนใหญ่ตกเครื่องที่ต้องต่อ ไม่ก็ไปไม่ทันธุระ มีมั้งพลาดธุรกิจและพลาดงานศพแม่ตัวเอง น่าสงสารมากๆ เราเองก็พยายาม deal กับสถานการณ์ให้ดีที่สุด(ทั้งๆที่ก็ไม่รู้เรื่องเหมือนกัน โดนเรียกมาบินแบบฉุกเฉิน TwT) แต่มีผู้โดยสารท่านนึงคงเครียดมากหรืออะไรก็ไม่รู้ ตอนเสิรฟ์อาหารอยู่ๆลุกขึ้นมาตะโกนชี้หน้าด่าหัวหน้าเราเป็นภาษาอาหรับ หัวหน้าเป็นตนสิงคโปร์แต่อยู่ตะวันออกกลางมานานเลยพอฟังออกค่ะ เค้าพยายามใจเย็น แต่ลูกเรืออีกคนที่เป็นคนอาหรับตกใจมาก รีบวิ่งมากระซิบหัวหน้า "ยูๆๆเมื่อกี้เค้าด่ายูว่า F*cking B*tch" หัวหน้าบอกไม่เป็นไร ใจเย็นก่อนเค้าอาจเครียดมาก หัวหน้าเลยเข้าไปคุยดีๆ บอกยูต้อฃการอไรเพิ่มมั้ย พยายามบริการและทำให้เค้าเย็นลง แต่เค้าด่าต่อ I will f*ck you!! ตอนนั้นหัวหน้าหน้านิ่งมาก แล้วบอกว่า  I will give you pne more chance to calm down and...  ยังไม่ทันพูดจบเค้าก็ด่าอีก หัวหน้าเลยบอกว่า Sir, excuse myself but you are forcing me to do this แล้วก็เดินไปแจ้งกัปตันทันที กัปตันประกาศ emergency landing แลนด์ลงเมืองใกล้ๆ และเรียกตำรวจมารับถึงหน้าประตูเมื่อแลนด์เสร็จ

ส่วนเรื่อง offload ตัวเองก็คือไปบินไฟลท์ตี 5 ตอนออกจากบ้านยังโอเคนะ ปกติมาก พอขึ้นรถบัสที่สายการบินมารับเราเริ่มตัวสั่น มือสั่น หนาวยะเยือก ก็คิดว่าเพราะแอร์มั้ง เดี๋ยวก็โอเข้าห้องบรีฟหิ่งไปเสียงเริ่มสั่น เราก็พยายามกดอาการไว้ แต่สั่นไม่หยุด คิดว่าไม่เป็นไรเดี๋ยวก็โอเค ไม่อยากลาอ่ะ ผู้โดยสารโหลดแค่ 50 กว่าคนเอง ชิวมากกก ปรากฏขึ้นเครื่องไปละ กำลังเตรียมข้าวของเพื่อรอบอร์ดดิ้งผู้โดยสาร ปรากฏมือสั่นตัวสั่นไข้ขึ้น แค่หยิบตะกร้ามาจัดลูกอมผ้าเย็นยังทำไม่ได้ แค่ยืนยังจะไม่ไหว เลยกลั้นใจสูดหายใจลึกๆแล้วเดินไปหาหัวหน้าที่ First Class ละบอกว่า "ขอโทษจริงๆนะ ชั้นทำไฟลท์นี้ไม่ไหวจริงๆ" แล้วร้องไห้ออกมาเลย คือคิดว่าเพราะไม่สบายด้วยรู้สึกผิดด้วย...รู้ว่าการมา offload ตัวเองแบบนี้ทั้งหัวหน้าทั้ง crew control วุ่นวายไปหมดแน่นอน เพราะต้องไปหาเรียกลูกเรือที่ standby อยู่และเวลา legal ในการทำไฟลท์นี้ด้วย แต่โชคดีมากๆที่หัวหน้าใจดี ลูกเรือทุกคนเข้าใาปลอบใหญ่ เค้าเข้าใจว่าเราไม่ได้ไม่อยากบิน (เพราะ light load มากถือว่าเป็นไฟลท์ชิวเลย งานสบาย ผู้โดยสารน้อย) 

สุดท้ายวุ่นวายจริงเพราะเค้าต้องเรียกรถพยาบาลมารับ พนักงานจากแผนก welfare รีบตื่นมาดูแลเรา(ตี5) พาเราไป รพ. คุยกับหมอให้ ดูแลทุกอย่างจนพาเรามาส่งที่ accomodation ปรากฏไข้ขึ้นจ้าาา ได้หยุดยางตามระเบียบ แอบโดนสวดไปนิดนึงว่าทีหลังอย่าฝืน ตั้งแต่นั้นมาป่วยนิดๆหน่อยๆก็โทรไปลาก่อนเลยค่ะ กลัวทำคนอื่นลำบาก TwT
comment51:อันนี้เป็นเรื่องป่วนๆ แต่ไม่ถึงกับเชิญผู้โดยสารออก
ไฟล์ทนั้นเราบินสายการบินเดลต้า จากมินิอาโพลิส ไปบิสมาร์ค (ND) ซึ่งเป็นการบินต่อเนื่องจากไฟล์ที่มาจากไทย ไปพักที่โตเกียว แล้วยิงยาวจากโตเกียวมาที่มินิอาโพลิส ทำให้เรา jet lag มาก พอขึ้นเครื่องได้ก็เริ่มสลบไสลอีกครั้ง หลับแบบไม่สนใจใคร ปรากฎว่าตื่นมาอีกที เครื่องยังไม่ได้บินไปไหน ยังคงอยู่ที่เดิม ถามฝรั่งข้างๆ ว่า เกิดha อะไรขึ้นคะ ปรากฎว่าฝรั่งบอกมีป้าชาวจีน อาละวาดไม่ยอมให้เครื่องขึ้น ไม่ยอมคาดเข็มขัด เราก็อ๋อๆ .. เสร็จแล้วก็ได้ยินแอร์ประกาศว่า "มีผู้โดยสารท่านใดสามารถพูดภาษาจีนได้บ้าง" เราเคยเรียนมานะ แต่มันพูดได้แค่ ชือ ฟ่าน เลอ มา (กินข้าวหรือยัง) แค่นั้น เลยไม่ได้สนใจอะไร .. สักพักสจ๊วตเดินมา เราขอน้ำดื่มเพราะเป็นชั่วโมงแล้วเครื่องยังไม่เทคออฟเลย พอเค้าเจอหน้าเราเท่านั้นแหละ เค้ารีบเชิญเราไปเลยจ้า เราบอกว่าฉันพูดภาษาจีนไม่ได้นะเฮ้ยยย เค้าบอกช่างเถอะมาก่อน

เราก็เดินตามไป ฝรั่งมองทั้งลำค่ะ พอไปถึงแถวที่ป้านั่ง (หน้าสุด เก้าอี้มี 3 ตัว) ป้านั่งติดหน้าต่าง โวยวายอาละวาดไม่ยอมคาดเข็มขัด ชี้ออกนอกหน้าต่างอย่างเดียว ชี้หิมะ แล้วก็กรีดร้อง แอร์นั่งกลางจะจับป้านั่งตลอด แอร์เพอเซอ สจ๊วตทุกคนมารุมเรา บอกว่าให้ช่วยบอกป้านี้ที ว่าให้ช่วยนั่งหน่อย ป้าเค้าเป็นอะไร เราก็เลย "หนีห่าว .. (ส่งยิ้ม)" ป้าเริ่มหยุด .. เราถามต่อ "ชือ ฟ่าน เลอ มา" .. คือ ณ จุดนั้นกรูพูดได้แค่นี้ค่า พี่แอร์ขา

แต่.. ป้ากลับเงียบ มองเรา จับมือเรา แล้วก็นั่งลงชี้ไปข้างนอก พูดๆๆๆ พ่นภาษาจีนใส่เรา .. ณ อารมณ์นั้นอิฉันต้องทำตัวเหมือนนางงาม ตบมือป้าเบาๆ พร้อมนั่งลง คาดเข็มขัด ไม่ได้พูดอะไร โชคดีป้ายอมทำตาม แอร์ถามเราว่า เค้าว่ายังไง .. เราเลยบอกว่า เค้าคงกลัวหิมะ คงคิดว่าเป็นพายุ .. พอป้านั่งสงบได้สักพัก แอร์รีบส่งสัญญาณให้กัปตันเอาเครื่องขึ้น (บินในประเทศแค่ 1 ชั่วโมง) กัปตันคงเห็นว่าเอาอยู่มั้ง เครื่องก็ขึ้นไป สรุปอิฉันได้ไปนั่งกับป้าจ้ะ มีแอร์นั่งคั่นกลาง อาหาร Snack อะไรก็ไม่ได้กิน แอร์ถามว่าเราพูดอะไรกับป้า .. เราเลยบอกว่า เราถามว่าป้ากินข้าวหรือยัง สรุปป้าได้กินกล้วยจ้ะ 5555 แล้วป้าก็ชมแอร์ว่าสวย บลาๆๆ เราก็ถามแอร์ว่าป้ามาคนเดียวหรอ สรุปคือ ป้ามาคนเดียว บินเดี่ยวจ้า 

พอเครื่องแลนดิ้งเท่านั้นแหละ ฝรั่งตบมือให้อิฉัน เริ่ดป่ะล่ะ นางป้าคนนั้นได้ลงเครื่องคนแรก อิฉันรอเดินไปเอาของที่แครี่ออนตรงที่เก่า ฝรั่งเดินมาเช็คแฮนด์ พร้อมบอกว่า thank you very much แหม่ .. น้ำตาจะไหล ในใจนี่คือ ถ้าอิป้าไม่ยอมสงบ อิฉันแปลไม่รู้เรื่อง คงต้องเชิญออกล่ะจ้ะ เดลต้าเลยตอบแทนมาด้วยการให้อัพเกรดเก้าอี้ที่นั่งขากลับไทย เป็น Business พร้อมส่วนลดเวลาซื้อตั๋วนิดๆ หน่อยๆ .. ปลื้มใจมากค่ะ 555
comment51-1:ฮาตรงกินข้าวยังเท่านั้นล่ะ 
อาจจะเป็นไปได้ว่าคุณหน้าคล้ายคนจีน ป้าแกเลยรู้สึกอุ่นใจว่ามีเพื่อนร่วมชาติก็ได้น่ะคะ
แต่อย่างน้อยก็ได้ของกำนันกลับมาน่ะคะ
comment51-2:นึกถึงเวลากลับไปบ้านยายที่ตจว.ต่อให้ไม่เจอยายมานานกี่ปีๆ  แกทักมาคำนี้ตลอด​ "กินข้าวแล้วไป๋อีหล่า" คทดว่าป้าคงฟีลเดียวกันแบบมีซาวด์เพลงคนบ้านเดียวกันดังขึ้นมาในใจป้าแกงี้
comment51-3:เราอ่านแล้วเราสงสารคุณป้าจังเลย คงกลัวจนสติแตก ภาษาก็พูดไม่ได้เลยยิ่งกลัวหนัก แค่มีคนพูดจีนด้วยคำสองคำแกก็คงเริ่มอุ่นใจแล้ว
comment51-4:5555555555555555555555
comment52:ฝรั่งคนไหนดื้อ ก็ดื้อมากเลย เคยเห็นฝรั่งผู้ชายไม่ยอมนั่งตามที่นั่งในตั๋ว
แอร์อธิบายนานมากกว่าจะยอมย้ายไปประจำที่ แถมส่ายหัวส่งสายตาเหมือนแอร์เรื่องมากจังซะงั้น
comment53:เคยเจอแต่เหตุการณ์แปลกๆนิดหน่อย

คือนั่งเครื่องบินกลับจากอังกฤษ

ที่นั่งข้างๆเป็นฝรั่งคุณป้าวัยสัก 50-60 ได้ ถามได้ความว่าแกมาเยี่ยมหลานกับลูกสาวที่มาแต่งงานกับหนุ่มแล้วเลยอาศัยอยู่เมืองไทย จากนั้นก็คุยกันตามประสาไม่ได้อะไร

ทีนี้ด้วยความที่ผมเป็นคนค่อนข้างอ้วน(มาก) สูง187 หนัก 110 

พอตอนเสิร์ฟอาหาร คุณป้าคนข้างๆเขาก็รับมา ผมก็รับอาหารมา พอผมทานเสร็จ เขาหันมามองแล้วยิ้ม แล้วบอกว่า ยูกำลังกินกำลังโตเอาของไอไป ไอไม่หิว ขึ้นเครื่องเที่ยวดึกแล้วไม่อยากทานอะไร

คือ ผมก็ไม่อยากรับ แบบมันแปลกๆ แต่ก็ได้แต่ยิ้มแล้วขอบคุณ เอามานั่งกินแบบเขินๆ จากนั้นก็มีคุยกันนิดหน่อย ถามว่าผมมาทำอะไรที่อังกฤษ ก็คุยพอประมาณ 

จากนั้น ทั้ง 2 มื้อผมจัดสองชุดทั้ง 2 มื้อเลย

แถมตอนพนักงานเดินเสิร์ฟขนมปัง คุณป้าก็จะบอกพนักงานว่าเอามาเยอะๆพ่อหนุ่มคนนี้ท่าจะหิว จนพนักงานคงนึกว่าผมเป็นหลานป้าแก มีห้ามผมทานโค้กด้วยนะ คือผมชอบทานน้ำหวาน พอคุณป้าเห็นผมกินแก้วที่ 3 ป้าบอกไม่ดีนะกินน้ำหวานมาก บอกแอรืให้เสร็จสรรพเลยเอาน้ำเปล่าให้เด็กคนนี้ทาน (-_-")

พอลงเครื่องผมก็เลยดูแลแก พอดีผมทำงานที่สนามบิน ก็ดูแลเอาโทรศัพท์ผมโทรหาลูกสาวแก และพาไปเจอจนเรียบร้อย
comment54:นั่งbkk-macao  (air asia)ผู้โดยสารคนไทยสามคนเด็กหนึ่ง ร้องหาน้ำร้อนเพื่อชงนมให้เด็กทันทีที่พนักงานเริ่มขายอาหาร และเสริฟคนที่สั่งล่วงหน้า พนักงานแจ้งว่าสักครู่นะค่ะ แต่ผู้หญิงคนนั้นเธอไม่พอใจ กดCall ตลอดๆ เสียงดังตึ้งๆๆๆๆ พนักงานเดินมากดปิด และแจ้งสักครู่นะค่ะ ผู้โดยสารคนนั้นก็โวยวายทันที พร้อมให้เด็ก(ประมาณ5ขวบ)ยืนเต้นบนเบาะ จะเอานมๆๆๆ คนใจร้ายรังแกเด็ก ญาติที่มาด้วยกันยกกล้องขึ้นมาถ่ายรูปพนักงานบริการ พนักงานก็แจ้งว่าคุณไม่มีสิทธิ์ถ่ายรูปนะค่ะ ผู้โดยสารคนนั้นก็ด่าทอทันที โวยวายรบกวนคนอื่นมาก แต่สุดท้ายกัปตันเดินออกมาขอโทษพร้อมให้พนักงานบริการคนนั้น นั่งลงพร้อมยกมือไหว้ขอโทษ แต่ผู้โดยสารคนอื่นส่ายหัวเป็นแถวเพราะคนที่ก่อเรื่องทำหน้ายิ้มเยาะพนักงานบริการคนนั้น
comment54-1:มนุษย์​ป้าแม่ลูกอ่อน​ เบ้ปากค่ะ
comment54-2:ทำไมกัปตันต้องให้แอร์ขอโทษด้วยล่ะคะ 
มนุษย์ป้าชัดๆ
comment54-3:สงสารพนักงาน
comment54-4:ถึงเราจะเป็นผู้โดยสารก็เถอะ  
แต่เหตุการณ์นี้เราว่า Air Asia น่าจะดูแลพนักงานให้ยุติธรรมกว่านี้นะ 
แถมส่งเสริมทำให้ลูกค้าเกรดต่ำทำตัวเลว ๆ  แบบครอบครัวนี้ได้ใจจนเคยตัว เดี๋ยวก็ไปทำแบบนี้ที่อื่นให้เดือดร้อนกันไปอีก
องค์การที่ดีต้องดูแลทั้งลูกค้าภายในและภายนอกองค์การนะ
 ถ้าคนในองค์การรู้สึกไม่ดีไม่มีความสุข อาจส่งผลกระทบถึงประสิทธิภาพการทำงานต่อลูกค้าภายนอกองค์การได้ด้วย
comment54-5:สงสัยจะเส้นใหญ่ละมั้ง
กัปตันถึงให้ไหว้ขอโทษอ่ะ
comment54-6:ก็เพราะคำว่า "ลูกค้าคือพระเจ้า" มันก็เลยทำให้ลูกค้าบางคนคิอว่าตัวเองเป็นพระเจ้าจริงๆ มั้งฮะ
ไม่ว่าฉันต้องการอะไร เธอต้องทำให้ฉันและฉันต้องได้ทันที...
มารยาท จิตสำนึกอะไรไม่แคร์ละ ได้ขึ้นเครื่องบินบินสูงบนฟ้าละ เป็นพระเจ้าขึ้นมาทันที
บางทีครอบครัว โรงเรียนก็คงสอนมารยาทและการอยู่ในสังคมบ้างแหละนะ แต่ก็ไม่นำพา
หรือไม่สั่งสอนกันเลยก็ไม่รู้....
ถอนหายใจ.. แล้วไว้อาลัยให้มนุษย์ป้าแบบนี้ แล้วเดินจากไปแบบเงียบๆ
comment54-7:เฮ้ออ น่าเห็นใจแอร์
comment55:ขอเล่าเส้นทาง BKK-SIN ครับ

สายการบินนี้ เป็นสายการบินไปยังเมื่องสิงโต ขอไม่ระบุชื่อสายการบิน เอาเป็นว่าเค้าชอบจอด แถวๆ Gate D ตลอด

มี ผดส มาช้า โดน ออฟโหลด 1 ท่าน

เรดแคป เอากระเป๋าออกมา วางให้ กัปตันเห็นแล้ว

งวงช้างถอยออกไปแล้ว

เพื่อผมถามกัปตัน ผ่านทางวิทยุ ว่าพร้อมจะออกรึยัง

กัปตันบอกรอก่อนๆ

แต่ทุกๆ อย่างพร้อมแล้ว

กัปตัน รอ ผดส ที่ออฟโหลดนั้นหละ ให้วิ่งๆ

มาที่เกท แล้วให้เห็นเครื่องบิน ว่าจอดอยู่ แล้วกัปตันก็แจ้งว่า เอาหละ Push Back ได้

นี่ถ้าเป็นตัวเรา โคตระเจ๊บแค้นหน่ะ 555 แต่มาสายเองช่วยไม่ได้

-----------------------------------------------------------------------------------

อีกเคสนึงคือไฟลทแสวงบุญ ไปพุธคยา  พระรูปอื่นๆเข้าเครื่องหมดแล้ว เหลือโยมสีกา หลงเพลินใน คิงเพาเวอร

สุดท้าย ไกดทัวรไปตามตัวมาได้ทัน  จริงๆไฟลทนี้ไม่มีใครอยากออฟโหลดเพราะเป็นไฟลทที่ไม่บินประจำ 

ตกเครื่องวันนี้ อาจจะอดไปเลยทั้งปี

ที่สำคัญ พระก็รอฉัน ภัตตาหารเพลอยู่ด้วย เลยไม่รู้ว่าโยมสีกาได้บุญหรือบาป
comment55-1:เรื่องแรกแอบสะใจนะคะ 555+
comment55-2:กัปตันโหดมาก....
comment55-3:ชอบกัปตัน สะใจอย่างแรง
comment56:**** กระทู้นี้อ่านแล้วได้ความรู้ดีค่ะ เรามี "คำถาม" ค่ะ

เวลาที่ ผู้โดยสารก่อความวุ่นวาย หรือเป็นเหตุทำให้ ต้องเชิญออกจากเครื่องไปนั้น ส่งผลทำให้เครื่องต้องดีเลย์ ไม่สามารถบินได้ตามเวลาที่กำหนดนั้น 
ตามความเข้าใจของเราคือ การดีเลย์นี่มันมี "ค่าใช้จ่าย" ถูกไหมคะ ค่าเสียหายตรงนี้ ใครเป็นคนจ่ายคะ? สายการบิน? หรือ ตัวผู้โดยสารที่ก่อเหตุนั้น? แค่สงสัยน่ะค่ะ เพื่อนๆพอทราบไหมคะ ?
comment56-1:ถามแทนกระทู้สาย 6 นาที ใช่ไหมคะ เพราะหลายคนบอกว่า มีค่าใช้จ่ายถ้ามัวแต่รอผู้โดยสารมาช้า

เราเดาล้วนๆ ได้ตรงที่ ผู้โดยสารที่โดนไล่ลง ต้องซื้อตั๋วโดยสารใหม่มั้ง

รอคำตอบด้วยคน
comment56-2:ผู้โดยสารซื้อเองครับ
อันนี้ตอบแทน เพราะเคยนั่งอยู่ในเหตุการณ์ที่ผู้โดยหญิงหญิงคนหนึ่งมาช้าจนกระทั่งสานการบินเอากระเป๋าเธอออกมาจากเครื่อง เครื่องบินออกไปแล้วนางเพิ่งมา เจ้าหน้าที่ปิดเคาน์เตอร์เช็ค นางเลยต่อว่า และบอกว่า นางต้องกลับคืนนี้ เจ้าหน้าที่เลยบอกให้นางลงไปที่ออฟฟิศสายการบินดูว่ามีที่ว่างไหม แล้วซื้อตั๋วใหม่

นางก็โวยวาย แต่ไม่มีใครสนใจ ลงไปซื้อตั๋ว แล้วมานั่งรอหน้าเกทเลย 

ผมนั่งดูเหตุการณ์แล้วขำ เพราะมัวช้อปปิ้งแคบหมู น้ำพริกหนุ่ม เลยต้องซื้อตั๋วใหม่ คงเป็นแคบหมู น้ำพริกหนุ่มที่แพงที่สุดในโลก
comment56-3:ค่าใช้จ่ายกรณีเครื่องดีเลย์ คือค่าที่จอดที่จะต้องจอดนานขึ้น สายการบินจะต้องเป็นผู้รับผิดชอบค่ะ
comment56-4:ค่าใช้จ่ายสายการบินเป็นผู้รับผิดชอบค่ะ รวมถึงหากมีผู้โดยสารที่ต้องเปลี่ยนเครื่อง(Transfer) แล้วไม่ทัน จากความล้าช้าของสายการบิน สายการบินก็ต้องรับภาระค่าใช้จ่ายที่เกิดขึ้นค่ะ เช่นค่าโรงแรม ค่าส่วนต่างราคาตั๋วของเที่ยวบินถัดไป
comment57:ไม่เคยเจอให้ไล่ลงค่ะ เคยเจอไฟล์ทกลับจากญี่ปุ่นมาไทย คือกระเป๋าโหลด แต่คนหายค่ะ ไม่มาขึ้นเครื่อง รอประกาศอยู่ประมาณ 15 นาทีมั้งคะ ไม่มีวี่แวว เลยต้องค้นกระเป๋าใต้เครื่องออกมา สรุป ดีเลย์ไปเกือบ ชม. ค่ะ T^T
comment58:ตอนนั้นกำลังจะนั่งเครื่องจากอังกฤษกลับไทย แล้วก่อนขึ้นเครื่องเกิดทะเลาะน้อยใจเพื่อน

พอขึ้นเครื่องเรานั่งแยกกัน ก็แอบก้มหน้าน้ำตาไหลเงียบๆ คิดว่าไม่มีใครเห็น

แอร์เดินมาถามว่าเป็นไรมั้ย แล้วก็เดินไปหาเพื่อนเรา บอกให้คุยกับเรา ให้เราดีขึ้นก่อน

เพราะไม่งั้นเครื่องจะออกไม่ได้ 


เพิ่งรู้วันนั้นว่าแค่นั่งน้ำตาไหล ก็มีคนสังเกต ละไม่ยอมบินด้วย
comment58-1:สายการบินอะไรคะ บอกได้ป่าว ดูเอาใจใส่ผู้โดยสารดีจัง
comment59:เป็นกระทู้แนะนำด้วย ดีใจจังค่ะ มาเล่าเรื่องกันต่ออีกเยอะๆนะคะ
ตอนแรกเราคิดว่าจะตั้งกระทู้เพื่อแบ่งปันประสบการณ์โหดมันฮาที่เพื่อนๆได้ประสบมาเท่านั้น
แต่ตอนนี้คิดว่า น่าจะเป็นโอกาสที่ดีให้หลายๆคนได้เข้าใจความเหน็ดเหนื่อยของพนง.บนเครื่องบิน ปัญหา ความเสี่ยง ฯลฯ
เราว่าหลายคนน่าจะยังติดภาพอยู่ว่า งานนางฟ้า/นายฟ้านี่เป็นงานสบาย เหมือนพนง.ต้อนรับเฉยๆ แต่งตัวแต่งหน้าสวยๆมายืนยิ้มแค่นั้น
จริงๆมันไม่ใช่เลย อ่านแต่ละปัญหาแล้วเห็นใจมากๆ เจอคนด่าก็ต้องยิ้มไว้ก่อน ไหนจะ ผดส ทิ้งของอุบาทว์ๆไว้ในเครื่องอีกอ่ะ แหวะ
นี่คือเหตุผลที่เราเป็นแอร์ไม่ได้ ฮา เส้นตบะมันสั้นเกิน
comment60:เคยเจอ ไฟล์ AA ขากลับจากมาเก๊า

ผดส. ชาวจีน มากัน 2 สามี ภรรยา มั้ง 

ตัวภรรยา ท้องใหญ่มาก และ ทาง สายการบิน เหมือนไม่อนุญาต ให้บิน ไม่รู้ด้วยเหตุผลอะไร (แต่แก ขึ้นเครื่องมาแล้วนะ) แล้วก็ไม่ยอมลง ผลคือเถียงกันอยู่นาน แล้วทาง จนท. ภาคพื้น ก็มาพาตัวลงไป ทั้ง สามี ภรรยา
comment60-1:ในกรณีที่ครรภ์อายุมากแล้ว การเปลี่ยนแปลงความดันอากาศอาจส่งผลให้เกิดการคลอดก่อนกำหนดได้ครับ ดังนั้นถ้าไม่มีจดหมายรับรองจากแพทย์มา ส่วนมากจะไม่อนุญาตให้บินอยู่แล้วครับ
comment61:เคยเจอล่าสุด แต่ไม่ได้ออฟโหลดค่ะ เพราะบินมาครึ่งค่อนทางแล้ว ไฟลทสต็อคโฮม-กรุงเทพ

วันนั้นก็เกือบ full load นะคะ เรานั่งกับพี่สาวเราแหล่ะ เว้นตรงกลางไว้วางของเพราะไฟลทที่นั่งเหลือเยอะ

เรานอนจนตื่นสักพัก ปรากฎว่า ฝั่งตรงข้ามมีเหตุการณ์แตกตื่นขึ้น ผู้โดยนายนึงโดนเรียกไปที่ galley ท้ายเครื่อง

ด้วยความที่เรากำลังงงๆ เพราะเพิ่งตื่นนี่แหล่ะ เลยแอบเห็นโน้ตของแอร์เขียนทำนองว่า ห้ามเสิร์ฟแอลกอฮอล์ให้อิตาที่นั่งนี้เพราะเมา (พอดีลุกไปเข้าห้องน้ำ)

ตอนนั้นเอง เราเห็นว่า อิตาผู้โดยคนนี้ดูเมามาก ไม่รู้เมายาหรือเมาเหล้า แต่โดน purser ชายยืนอบรมอยู่นานเลยค่ะ ดูท่าทางแย่เหมือนกัน
ผู้โดยแถวนั้นก็ไม่สบายใจเหมือนกัน คนที่นั่งใกล้กับแกเลยย้ายที่หนีกันหมด ลุงคนนึงเลยต้องมานั่งกับเรากับพี่สาวนี่แหล่ะค่ะ
เราถามแอร์ แอร์ตอบว่า คนนี้แกมีปัญหาเรื่องปวดฟันเลยงอแงนิดหน่อย (คิดว่าจะเชื่อมะ - -")
พี่สาวเราแอบถามลุงที่ย้ายที่นั่งมา แกว่าคนนี้เมาจริงอะไรจริง แล้วทำท่าเหมือนจะลงแดง อาละวาด เลยโดนหิ้วไปอบรมค่ะ
ดีที่ไม่มีเหตุการณ์น่าตื่นเต้นเกิดขึ้นอีกจนเครื่องถึงกรุงเทพ ไม่งั้นแย่เลย
comment61-1:เกือบ full load นะคะ เรานั่งกับพี่สาวเราแหล่ะ เว้นตรงกลางไว้วางของเพราะไฟลทที่นั่งเหลือเยอะ

สรุปโหลดเยอะหรือน้อยครับ ถ้าฟูลโหลดที่นั่งก็ไม่น่าจะเหลือเยอะ
comment62:คห.56 ปกติสายการบินรับผิดชอบทั้งหมดจ้า แต่คนที่โดน OFD ออกไปส่วนใหญ่จะโดนดำเนินคดี ทางแพ่ง ทางอาญา แล้วแต่เคสจ้า จริงๆคือพยายามให้เครื่องออกได้ตรงเวลามากที่สุด เพื่อรักษาผลประโยชน์ของบริษัทไว้ให้มากที่สุด จะดีมาก
comment62-1:ขอบคุณมากค่ะ
comment63:ไม่เคยเจออะครับ
comment64:เป็นผู้โดยสารค่ะ ขึ้นเครื่องจาก บาหลี-กรุงเทพ พร้อมกับกรุ๊ปทัวร์ใหญ่ คนไทยทั้งหมดประมาณ 30 คนเห็นจะได้ ดั๊นโชคไม่ดีได้ที่นั่งแถวหน้ากรุ๊ปนี้อีก พอเครื่องเทคออฟสัญญาณปลดเข็มขัดแสดงขึ้น eหัวหน้าทัวร์ไกด์ลุกขึ้นเดินพล่านมาเมาท์มอยกับลูกทัวร์เลยค่า ไม่พอเปิดเคบิ้นเอาบรรดาถุงที่กระหน่ำช็อปมาจากดิวตี้ฟรีออกมาอวดกันอี๊ก แล้วนานมากกกเกือบสองชั่วโมง ที่ยืนคุยไม่นั่งกับที่แถมนั่งบนที่วางแขนอีก เสียงดังหนวกหูด้วย น่าอายแทนจริงๆ แต่ก็ไม่เห็นแอร์มาจัดการอะไรเลย สรุปทริปนั้นนั่งแบบรำคาญๆไป แงงง๊
comment64-1:เคยเจอแบบนี้เหมือนกันค่ะ แต่เป็นไฟล์ทฮ่องกง กรุงเทพ

ก่อนขึ้นก็แลกที่นั่งกันสนุกสนาม เหมือนมาเป็นกรุ๊ปทัวร์แล้วอยากนั่งติดๆกัน เลยไปขอผู้โดยสารแถวๆนั้นย้าย

แต่ถ้าขอสองสามคนจะไม่อะไรเลยนะ นี่ป้าขอสี่แถวรวด เอ่ออออออออออ...

กว่าจะได้ขึ้นบิน
comment65:เพิ่งรู้ว่าเป็นเรื่องซีเรียสเหมือนกันนะเนี่ย ของผมบินจากกรุงเทพไปออสเตรีย
เครื่องออกไปพักใหญ่ๆแล้ว ผมได้ยินเสียงฝรั่ง ผญ.ข้างหลังคนนึงพูดว่า "What's wrong with you?"
แล้วตามด้วยเสียงแขกผู้ชายตะโกนโวยวายด้วยภาษาอาหรับรัวๆ ตอนนั้นผมไม่ได้ลุกหันไปดู
แต่ฝรั่งผู้โดยสารลุกแตกตื่นหันไปมองกันใหญ๋ แอร์ต้องไปตามสจ๊วตมา 
แล้วลุงคนนั้นก็ยังตะโกนโวยวายไม่หยุดไปซักพัก แล้วเสียงก็เงียบไป ผมเดาว่าคงถูกย้ายไปนั่งที่อื่น
พออ่านกระทู้รู้สึกโชคดีมากที่ไม่เจอ landing ฉุกเฉินประเทศใกล้เคียงในตอนนั้น - -''
comment66:ในไทยยังไม่เคยเจอนะ
แต่ถ้ามี คงมีพวกสติไม่ดีมาอ้าง service mind แบบไม่รู้เรื่องอีกแน่
comment67:มีแต่เกือบๆ ค่ะ เป็นเที่ยวบินของยูไนเต็ดแอร์ไลน์ บินจากญี่ปุ่นไปซีแอตเติ้ล 
หลังจากเครื่องบินทะยานขึ้นฟ้าได้สักระยะ ผู้โดยสารแถวหน้าเยื้องขวามือเรา เป็นผู้หญิงสองคน
คนนึงเป็นหญิงสูงอายุ นั่งอ่านหนังสือ และอีกคนวัยน่าจะสี่สิบกว่าๆ กำลังชวนคุณยายคุย แรกๆ ก็เหมือนไม่มีอะไร
สักพัก ผู้หญิงที่ชวนยายคุย ก็อวดลายสักตามตัว ยายก็เออๆ ออๆ ไปด้วย จากอวดลายสัก ก็ลามมาตะปบกระโปรงยาย จะเปิด
ยายก็จ้องหน้าทำนองไม่ชอบใจ และสักครู่ก็เรียกแอร์ฯ ขอเปลี่ยนที่นั่ง ยายรอดตัวไปแล้ว กรรมไปตกที่ ผดส ข้างหน้าผู้หญิงคนนี้
เธอทั้งถีบทั้งชกเบาะคนข้างหน้า เรียกร้องให้เขามาสนใจและคุยด้วย เสียงเริ่มดัง คนข้างหน้าก็เรียกแอร์ฯ มาอีก 
แอร์ก็เตือนอย่ารบกวนคนอื่น เหมือนจะเงียบได้ไม่ถึงนาที คราวนี้ตะโกนดังกว่าเดิม เรียกชื่อแฟนตัวเอง เพ้อ 
เริ่มจูบลูบไล้เลียเบาะที่นั่งข้างๆ ตัวเอง ผดส อื่นๆ เงียบและส่ายหัวไปตามๆ กัน เสร็จจากเบาะ ก็เริ่มมองหา ผดส ใกล้ๆ ตัวเพื่อก่อกวน
เรานั่งเยื้องๆ หล่อน ก็เป็นเป้าหมายต่อไปสิคะ เริ่มมาเรียกเรา ให้หันไปคุยด้วย และเริ่มจะไม่นั่งติดที่ตัวเองแล้ว 
เราขอเปลี่ยนที่นั่งกับสามี และบอกไปว่า ถ้าเธอคนนี้ไม่หยุดกวนประสาท เราจะกระโดดทุบหัวหล่อนเอง 
ตอนนั้นท้องและดูแลลูกเล็กๆ อีก สามีรีบเปลี่ยนที่นั่งให้เราไปห่างๆ และบอกให้เธอคนนั้นหยุดเรียกเรา
เรียกแอร์ฯ มาอีก แอร์ขู่ว่าถ้าไม่เงียบจะบินกลับญี่ปุ่นและให้เธอคนนี้จ่ายค่าเสียหายทั้งหมด 
คราวนี้ก็สงบลงบ้างนะ แต่ก็ไม่พ้นพล่ามถึงแฟนสาวที่อยู่ประเทศไทย (เลสฯ) และร่ายวีรกรรมที่ไปก่อไว้ที่เมืองไทย
ถึงแม้จะเรื่องส่วนตัวก็เถอะ เสียงดังขนาดนั้น เราก็คนไทย ไม่อยากได้ยิน แอร์ฯ ก็ทำได้ดีที่สุดแค่นั้น 
เป็นตัวเราเองต้องไปสงบอารมณ์ที่ห้องน้ำสักพัก พอกลับมาอีกที ตัวปัญหาก็หลับไปแล้ว
ถ้าเป็นไปได้ ไม่อยากให้สายการบินรับ ผดส ที่มีอาการเมา หรือ มีสภาพเป็นปัญหาต่อคนอื่นๆ ขึ้นมาเลย
comment68:ยังไม่เคยเจอค่ะ  แต่การออฟโหลดก็เป็นตัวเลือกที่ดี  ดีกว่าต้องเจอแบบนี้ค่ะ

ทรมานทั้งตัวเอง และผู้โดยสารคนอื่น   

ปล. เคสนี้เป็นอาการ Panic ค่ะ  ซึ่งน่าสงสารคนที่เป็นมากๆค่ะ  เค้าควบคุมตัวเองไม่ได้ และอาจจะไม่เคยเป็นมาก่อนด้วยซ้ำ
comment68-1:คือดู วิดีโอแล้วเข้าใจความรู้สึกคนที่เป็น panic attack เลย เพราะเคยเป็นเอง

ปกติก็บินบ่อยๆ และเป็นคนที่ไม่เคยกลัวอะไรเลย แต่วันนึง ไฟล์ทจาก อเมริกา-ฮ่องกง จู่ๆ ก็ตื่นมากลางทาง แล้วรู้สึกอึดอัด คอแห้ง  หัวใจตื้นรัวๆ หายใจไม่ค่อย ออก (อาการเหมือนจะขาดใจตายให้ได้) ก็เลยขอน้ำจากแอร์ จำได้ว่าขอเยอะมากๆ ลุกขึ้นเดินก็แล้ว จนสุดท้ายไม่ไหวจริงๆ เลยขอแอร์ย้ายไปนั่งข้างๆเพื่อน แล้วก็ซบเพื่อนจนหลับไปเลย
comment68-2:อันนี้ไม่น่าจะเป็น panic นะคะ ดูแล้วน่าจะเป็นลักษณะผู้โดยสารต้องห้ามที่จะต้องถูกส่งกลับประเทศในสาเหตุที่ไม่รุนแรง ไม่ใช่อาชญากร อาจจะเนื่องจากการเข้าเมืองโดยผิดกฎหมาย การอยู่เกินกำหนดของวีซ่า หรือการใช้เอกสารปลอมแปลงเข้าประเทศ โดยเฉพาะยุโรป ข้างๆ น่าจะเป็นตำรวจที่ escort อาจจะด้วยสาเหตุที่ผู้โดยสารปฏิเสธที่จะขึ้นเครื่องมาก่อนหน้านี้แล้ว ผู้โดยสารหนึ่งคนต่อตำรวจสองคน

ดูจากที่ข้อมือของผู้โดยสารที่มีสายรัดติดกันอยู่ ซึ่งจะใช้กับผู้โดยสารลักษณะนี้ 

คาดว่าจะเป็นการสร้างสถานการณ์เพื่อที่ตนเองจะได้ไม่ต้องขึ้นเครื่องกลับประเทศมากกว่าค่ะ เพราะในที่สุดเค้าก็จะถูกนำตัวลงจากเครื่องในเคสที่เรียกว่า unruly passenger 

สายการบินที่บินจากยุโรปมาเอเซียมักจะเจอบ่อยค่ะ
comment69:อ่านทู้นี้แล้วฮา+สะใจ เค้าทำงานกันเข้มงวดดี
comment70:ของเราโชคดีมากที่ถึงที่หมายแล้ว ..
บินจาก กรุงเทพฯ - เมลเบิร์น
ปรกติแล้วเวลา Landed เมื่อเครื่องจอดเรียบร้อยแล้ว
จะมีสัญญาณปลดเข็มขัดนิรภัยออก
ทีนี้พวกเราทั้งลำ ก็นั่งรอ รออออออออออ รออออ ประมาณ 10-20 นาทีได้สัญญาณก็ไม่ดัง
ก็ งง ๆ มองหน้ากันไปมา แอร์ก็ไม่ได้ลุกจากที่นั่งด้วย
สักพักใหญ่ๆ กัปตันเปิดประตูจากส่วนข้างหน้าเข้ามาเดินนำมาพร้อมกับตำรวจตัวใหญ่มากๆ 2-3 คน
เดินมาเรียก ผดส. คนนึงเป็นฝรั่งนะ มากับแฟนเค้าลงไป นั่งถัดเราไป 2-3 แถว
จริงๆ เค้านั่ง row เดียวกับเราเลย แต่วันนั้นเครื่องโล่งเค้าเลยไปหาที่นอนเหยียด
พอลงไปสักพัก พวกเราถึงได้ลงจากเครื่องกัน
เราแอบเห็นตอนเดินไปเอากระเป๋า ผช. คนนั้นโดนใส่กุญแจมือด้วย
comment71:ไม่ใช่เรื่องไล่ลงค่ะ แต่อยากเล่า 

เราบินฟินแอร์เมื่อหลายปีที่แล้ว นั่งติดกับลุงคนหนึ่งบินมาไทยคนเดียว ภรรยาคนไทยไม่ได้มาด้วย ก็ไม่มีปัญหาอะไร พอครึ่งคืน เราหันไปดูแกปรากฎว่า แกชักตาเหลือกตัวเกร็ง แล้วก็คอตกพับเลย เราตกใจเขย่าเรียก แกไม่รู้สึกตัว เราคิดว่าลุงแกตายแน่แล้ว จึงเรียกแอร์ ความตกใจไม่รู้จะพูดภาษาไหน ลืมหมดทุกภาษา แอร์มาพอดี ลุงแกก็ฟื้นพอดี เราเหมือนคนโกหก แต่แอร์ก็เข้าใจเลยถามลุงว่าเป็นไงบ้าง สุดท้ายแกก็โอเค แล้วบอกเราว่า มีหมอพยาบาลอยู่ใกล้ๆ ถ้าลุงเป็นอะไรให้บอกได้ แล้วถามว่าเราจะดื่มน้ำหรือเปล่า เราหันไปดุลุงอีกว่า ทีหลังเธออย่ามาไทยคนเดียวอีกนะ อันตรายมากถ้าเป็นอะไรไป

เล่นเราเอาใจหายใจคว่ำ
comment72:ภาพและเสียงพร้อมค่ะ

https://www.facebook.com/video.php?v=985550991565571&set=vb.221317851322226&type=2&theater
comment72-1:กำลังดังเลย  ตามข่าวนี้มาจนมานั่งอ่านกระทู้นี้เพลิน อู้งานด้วย อิอิ
comment73:@@@ แอร์เอเชีย ทำพิษอีกแล้ว ที่ นครศรีธรรมราช ไล่ผู้โดยสารลงจากเครื่อง เหตุเพราะกระเป๋าเดินทาง @@@

เกิดเหตุระทึก บนสายการบินแอร์เอเชีย วันที่ 19 ตค. 57 เวลาประมาณ 16.30 น. เที่ยวบินที่ FD3187 จากนครศรีธรรมราช ไปกรุงเทพฯ ซึ่งเครื่องจะต้องออกจาก นครฯ เวลา 16.25 แต่ต้องดีเลย์ ออกไป ถึง 5 โมง กว่า เครื่องถึงกลับ กรุงเทพได้

ความมีอยู่ว่า ผู้โดยสารท่านหนึ่ง จะเดินทางจากนครฯ ด้วยเที่ยวบินของ แอร์เอเชีย เที่ยวบินที่ FD3187 จากนครฯสู่ดอนเมือง ผู้โดยสารท่านดังกล่าว ได้มีกระเป๋าสัมภาระ ติดตัวมา ซึ่งกระเป๋าดังกล่าว ผู้โดยสารได้แจ้งว่า ได้นำมาขึ้นเครื่อง ตอนมาจากกรุงเทพฯเมื่อวันที่ 16 ตค 57 ซึ่งสามารถถือขึ้นเครื่องได้ วันที่ จะกับ คือ วันที่ 19 ตค เจ้าหน้าที่แอร์เอเชียกับ บอกว่าไม่สามารถนำขึ้นเครื่องได้ เนื่องจากไฟท์นี้ผู้โดยสารเต็ม แต่ถ้าอยากจะเอาขึ้นตั้งเสียเงิน 900 บาท เพื่อโหลดลงใต้ท้องเครื่อง ซึ่งก่อนหน้านี้ ในกระเป๋าจะมีเสื้อผ้า ผู้โดยสารคนดังกล่าวเลย เอาเสื้อผ้าออก และไม่ให้น้ำหนักเกิด ลงถ่ายอีกกระเป๋า เจ้าหน้าที่ก็บอกว่าถ้าใส่ในช่องที่ให้ใส่ได้ ก็เอาขึ้นเครื่องได้ และผู้โดยสารคนดังกล่าวก็เอาไปใส่ในช่องที่แอร์เอเชียจัดไว้ให้ กับ ปรากฎว่าใส่ลงได้ เจ้าหน้าที่เลยปล่อยใปให้ผ่านไปที่เครื่องเอกซเรย์ พอดีกระเป๋ามีของต้องห้ามคือ สเปย์ดับกลิ่นเจ้าหน้าที่เลยแนะนำให้ทิ้งไว้ ผู้โดยสารก็ยอมโดยดี และไม่มีการทักท้วงจากเจ้าหน้าที่เอกซเลย์แต่อย่างใดว่ากระเป๋า ไม่สามารถขึ้นเครื่องได้ จนถึงทางที่จะออกไปขึ้นเครื่อง เจ้าหน้าที่ ที่เก็บต้นขั้วตั๋วก็ได้เก็บตั๋วและเห็นกระเป๋าที่ผู้โดยสารคนนั้น แต่ก็ไม่มีการทักท้วงว่าไม่สามารถขึ้นเครื่องได้ จนผู้โดยสารดังกล่าว ขึ้นเครื่องและเอากระเป๋าใส่ในช่องเหนื่อศรีษะ เจ้าหน้าที่บอกว่าไม่สามารถเอาขึ้นไปได้ แต่ที่ผู้โดยสารวางลง ก็ไม่ได้เกินออกมาจากที่วางกระเป๋าแต่เจ้าหน้าที่ยืนยัน ว่าไม่ได้ และจะหนัก ผู้โดยสารคนนั้นเลยอากระเป๋าที่มีเสื้อผ้า 2-3 ตัว ออก แล้วโยนกระเป๋า ลงเครื่อง เพราะไม่อยากเสียเวลาต่อล้อต่อเถียงกับ พนักงานแอร์เอเชีย และไปนั่งที่ของตน จนผู้โดยสารครบทุกคน ใช้เวลาจนถึง 16.30 น.โดยประมาณ ซึ่งเลยเวลาเครื่องออกจจากสนามบิน และเจ้สหน้าที่ก็เปิดศึกกับผู้โดยสาร โดยมีกับตันเปิดประตูออกมา และ มาบอกให้เชิญผู้โดยสารลงจากเครื่อง ผู้โดยสารก็ถามว่าให้ลงจากเครื่องเพราะอะไร พนักงานตอบว่า เพราะโยนกระเป๋าลงจากเครื่อง และเป็นกฎข้อบังคับการบิน แสดงว่าถ้าโยนกระเป๋าลงจากเครื่อง ก็มีความผิดถึงขั้นไล่ลงจากเครื่อง ผู้โดยสารถาม เจ้าหน้าที่บอกใช่ และเจ้าหน้าที่ก็ไปเปิดตำรามาให้ดูซึ่งเป็นภาษาอังกฤษ แล้วบอกว่า ถ้าบินไปไฟท์นี้ผู้โดยสารทุกคนอาจจะไม่ปลอดภัย ผู้โดยสารคนนั้นถึงกับงง แค่โดยกระเป๋าลง ถึงขึ้นจะสร้างอันตรายให้กับผู้โดยสารที่เหลือ ผู้โดยสารคนดังกล่าว เลยบอก ให้เรียกกับตันที่ดูแลสายการบินนี้ออกมาให้เหตุผลหน่อยว่า แค่โดยนกระเป๋าถึงขั้นไล่ลงเครื่อง และจะสร้างอันตรายให้กับผู้โดยสาร แต่พนักงานแจ้งว่า กับตันมีหน้าที่ ขับเครื่องไม่มีสิทธิมาตอบคำถาม ผู้โดยสารเลยถามว่า แล้วทำไมถึงมาสั่งไล่ลง ทั้งที่บอกว่าให้ไล่ผู้โดยสารคนนี้ลง สักพักมีเจ้าหน้าที่ ที่อยู่ข้างล่างขึ้นมาบอกว่า โยนกระเป๋าลงไปเกือบโดนหัว ผู้โดยสารเลยอธบายด้วยเสียงที่ดัง ว่าผมโดยนไปเพื่อทิ้งกระเป๋าลงไปที่ไม่มีคนยืน แต่กับมาบอกว่าจะโดนหัว ทั้งที่ภาพถ่ายจะเห็นว่า กระเป๋ากับเจ้าหน้าที่อยู่ห่างไกลกันมาก และมีการเถียงกันอยู่เกือบ15 นาที เจ้าหน้าที่ ก็ไม่รู้ว่าจะอ้างอะไร กับพูดออกมาว่า ถ้าโยยนลงไปโดนเครื่องยนต์ ผู้โดยสารทั้งหมดเกิดอันตรายจะทำไง แต่จากการดูจากภาพ จุดบริเวณที่โยนกระเป๋าลงไป คือตรงที่อยู่ข้างใต้หัวเครื่องซึ่งตรงนั้น ไม่มีเครื่องยนต์ จนเจ้าหน้าที่เถียงไม่ขึ้น เลยใช้วิธีเอาผู้โดยสารทุกคนมาเป็นตัวประกัน ว่า ถ้าเกิดอันตรายกับผู้โดยสาร ทั้งหมด ใครจะรับผิดชอบ และพยายามเอา รปภ เจ้าหน้าที่ มาร่วม 10 นาย มาเชิญตัว ผู้โดยสารลง ผู้โดยสารก็ไม่ยอมลง และพยามยามจะเจรจา ถามเจ้าหน้าที่ว่า ทำไมขามาถึงเอากระเป๋าขึ้นมาได้ขากลับถึงกลับถึงนำกลับไม่ได้ เจ้าหน้าที่ตอบกับผู้โดยสารว่า ไฟท์นั้นดิฉันไม่ได้ดูแล เลยไม่รู้ ผู้โดยสารก็เลยถามกลับไปว่า แล้วมาตรฐานแอร์เอเชียคืออะไร แต่เจ้าหน้าที่ไม่ฟังอ้างกฎการบิน ผู้โดยสารโห่ร้อง พยายามจะไล่ผู้โดยสารคนนั้น สักพักเวลาผ่านไปเวลาประมาณ 16.50 น. ผู้โดยสารเลยถามว่าถ้าไล่ผมลงแล้วใครจะรับผิดชอบเรื่องตั๋ว เจ้าหน้าที่ตอบว่า ไม่รับผิดชอบ เพราะคุณทำผิดกฎการบิน กลัวทำร้ายผู้โดยสาร ย้ำกับผู้โดยสารด้วยน้ำเสียงไม่เป็นมิตรว่า ไม่รับผิดชอบ ยังไงก็ไม่รับผิดชอบ เวลาประมาณ 16.55 น. ผู้โดยสารจึงโดนเจ้าหน้าที่ลากจุงลงจากเครื่อง ด้วยอาการมึนงง และ ยังคงไม่ได้คำตอบจากเจ้าหน้าที่ และเมื่อลงไปจากเครื่องแล้ว ก็มีเจ้าหน้าที่จากการท่าฯ เชิญตัวออกจากจุดจอดเครื่อง และมีเจ้าหน้าที่ ของแอร์เอเชียผู้ชายคนเดิมที่มีปัญหาเรื่องกระเป๋า เดินมาให้การตอนรับและ พาไปออกตัวใหม่ ซึ่งเป็นแอร์เอเชียเหมือนเดิม แต่เป็นไฟท์ถัดไป คือ 20.10 น. และได้เสนอว่าถ้าคุณจะเอากลับ ผมจะสว๊อบราคาให้เหลือ 300 บาท ซึ่งผู้โดยสารก็ไม่ยอมจ่าย พร้อมทิ้งกระเป๋าไว้ จากนั้น เครื่องจึงมุ่งสู่สนามบินดอนเมือง หลังเวลา 17.00 น. ทำให้การเดินทางไฟท์นี้ล่าช้า เพราะเหตุกระเป๋าเดินทาง ทำให้ผู้โดยสารเกิดความไม่พอใจอย่างมาก เพราะหลายคนต้องต่อเครื่อง 

ตอนนี้ต้องรอแอร์เอเชียออกมาให้ข้อมูลว่าเหตุผลแท้จริงทำไมถึงไล่ผู้โดยสารลง เหตุเพราะผู้โดยสารโยนกระเป๋าลงจากเครื่อง หรือเหตุเพราะกลัวจะไปทำร่ายผู้โดยสารท่านอื่น ซึ่งผู้โดยสารคนนี้ไม่ได้มีปากเสียงกับผู้โดยสารท่านอื่น จะมีแต่เจ้าหน้าที่ แต่เจ้าหน้าตอบคำถามไม่ได้

***ซึ่งจากการสังเกตุการณ์จะเห็นว่ากระเป๋าบางใบก็ใหญ่เท่าๆกับกระเป๋าที่มีปัญญหา แต่กลับเอาขึ้นเครื่องได้ แอร์เอเชีย มาตรฐานไหน ในการตัดสิน เหลือเพียงแค่ จะเอาเงินค่าน้ำหนัก เรื่องนี้หน้าคิดมากครับ ***

แหล่งข่าว นักข่าว นครศรีธรรมราช
comment73-1:เราไม่เข้าข้างผู้โดยสารนะ พฤติกรรมน่าเกลียด
comment73-2:มันเป็นกฎ อะไรที่จะส่อถึงอันตรายในการบิน เอาลงให้หมดครับ
พฤติกรรม ส่อถึงนิสัย นิสัยแบบนี้ มีแนวโน้มที่จะเป็นอันตรายต่อผู้อื่นครับ

นิสัยจริง เป็นยังไงไม่มีใครรู้ ลุงเค้าอาจเป็นคนดีก็ได้ แต่สิ่งที่ทำมันมีแนวโน้มเป็นอันตรายครับ
comment73-3:นี่เขียนข่าวหรือระบายความรู้สึกอ่ะ?
เขียนได้ประสาทดีครับ
comment73-4:ดูจากคลิปแล้ว
comment73-5:http://news.sanook.com/1685637/%E0%B8%A7%E0%B8%B8%E0%B9%88%E0%B8%99%E0%B8%97%E0%B8%B1%E0%B9%89%E0%B8%87%E0%B8%A5%E0%B8%B3-%E0%B8%9C%E0%B8%B9%E0%B9%89%E0%B9%82%E0%B8%94%E0%B8%A2%E0%B8%AA%E0%B8%B2%E0%B8%A3%E0%B8%94%E0%B9%88%E0%B8%B2%E0%B9%81%E0%B8%AD%E0%B8%A3%E0%B9%8C-%E0%B8%89%E0%B8%B8%E0%B8%99%E0%B8%96%E0%B8%B9%E0%B8%81%E0%B9%80%E0%B8%8A%E0%B8%B4%E0%B8%8D%E0%B8%A5%E0%B8%87%E0%B8%88%E0%B8%B2%E0%B8%81%E0%B9%80%E0%B8%84%E0%B8%A3%E0%B8%B7%E0%B9%88%E0%B8%AD%E0%B8%87/

ดูจากคลิปแล้ว..... ตัดสินกันเอาเองดีกว่าค่ะ
(ลงเป็นคลิปไม่เป็น ลงเป็นลิ้งแทนนะคะ)
comment73-6:สำนวนนักข่าวตลกดี คำผิดก็เยอะ ยิ่งอ่านยิ่งงง
comment73-7:นิเป็นคนในคลิปหรือเปล่าค่ะ
comment73-8:ข่าวคอนเฟิมนะคะ ว่าขามา ผู้โดยสารคนนี้กระเป๋าก็ถูกโหลดใต้เครื่องค่ะ โกหกหน้าด้านๆแบบนี้ สมควรโดนจัดหนักนะคะ
comment73-9:วิธีการเขียนข่าว เหมือนเข้าข้างมนุษย์ลุงเลย...
http://pantip.com/topic/32735628
comment73-10:ไม่ค่อยเนียนเท่าไหร่ ขอลิงค์ที่มาดีกว่า ลักษณะของเนื้อความละเอียดเกินกว่าการทำข่าวของนักข่าวปกติ ลองใหม่น่ะ
comment73-11:นักข่าวรู้ละเอียดเวอร์ ตั้งแต่บนเครื่องยันลงมา เย้ย เค้าไม่เชื่อตัวหรอก อย่ามาหลอกกันเลย ตั้งแต่กระทู้นั้นละ 
อีกอย่าง ทำผิดตั้งแต่โยนกระเป๋าลงมา คนจิตปกติเค้าไม่ทำกันหรอกค่ะ พี่นางฟ้าพูดถูก คุณผิดตั้งแต่โยนกระเป๋าลงไปแล้ว นั่นหมายถึงคุณอาจเป็นภัยคุกคาม เพราะควบคุมอามรณ์ตัวเองไม่ได้ ถ้าทำได้คุณจไม่โยนลงไปแต่แรก มีหน้ามาบอกอีกว่า โยนลงไปแล้ว มานั่งสงบสติอารมณ์แล้ว แต่บอกว่าพี่นางฟ้าทำให้กลายเรื่อง (คำพูดต้องไปฟังจากคลิปหากใครยังไม่ดูนะคะ)
comment73-12:ชัวร์เลย มาลงกระทู้เรื่องนี้ และกระทู้ที่เป็นข่าวด้วย

ไอตัวน่ารังเกียจแน่ๆ
comment74:เคยเจอเคสแปลกครับ เครื่องลงจอดเรียบร้อยแล้ว คนกำลังจะลงหมดเครื่องแล้ว แต่มีชายคนหนึ่งนอนคอพับนิ่งไม่ขยับตัวเลย ทั้ง ๆ ที่ตอนลงเครื่องก็จะมีเสียงกระเป๋า เสียงคนคุยกันดังระงม แต่หมอนี่ไม่กระดุกกระดิกเลย

คนใกล้ลงหมดเครื่อง มีคนเหลียวไปมองหมอนี่กันตรึม ผมเลยออกเสียงเรียกแอร์ให้ไปดูพี่แกหน่อยว่าไม่ปกติแล้วนะ... แอร์ก็ไปเรียกสักพักก็ไม่ตื่น เขย่าตัวแรง ๆ ก็ไม่ตื่น ผ่านไปเป็นาที แกก็ค่อย ๆ ลืมตาตื่นครับ คนโล่งใจกันเป็นแถบ

แหม่ คนหลับสนิทขนาดนี้มันน่ากลัวจริง ๆ ให้ตายสิ
comment75:ณ แอร์เอเชีย  เครื่องกำลังจะบิน แอร์เดินตรวจ เรานั่งแถวที่ 25 ริมหน้าต่าง

มีมนุษย์ป้านั่งริม แถวที่ 26  นางปิดหน้าต่างค่ะ  แอร์เดินมาบอกว่าเครื่องจะออก

แล้ว  รบกวนเปิดหน้าต่างค่ะ  นางมนุษย์ป้า ตวาดแอร์ ก็ชั้นร้อนนี่ จะให้ปิดทำไม

แอร์บอก ขอความกรุณาเปิดหน้าต่างด้วยนะคะ  นางมนนุษย์ป้าก็บอก ชั้นจะปิด จะทำไม

แอร์คนแรก เดินไปเรียกแอร์อีกคนมาเจรจา  จนแอร์บอก คุณป้าคะ ถ้าคุณป้าไม่เปิดหน้าต่าง

ดิฉันจะต้องให้เชิญลงจากเครื่อง เนื่องจากผิดข้อบังคับการบินนะคะ  มนุษยป้าเงิบ  555
comment75-1:ต้องเปิดหน้าต่างด้วยเหรอครับสงสัย อธิบายทีเปิดเพื่ออะไรครับ
comment75-2:ไว้ดูความผิดปกติตอนเครื่องขึ้น-ลงค่ะ คือ ผู้โดยสารและลูกเรือ สามารถมองเห็นภายนอกได้ในจุดที่นักบินอาจจะมองไม่เห็น
comment75-3:เป็นเรื่องของความปลอดภัยค่ะ 
ช่วงเครื่องขึ้นและลงเป็นช่วงเวลาที่เสี่ยงที่สุดในการบิน ขณะนั้นเเอร์ก็นั่งประจำอยู่ที่ตัวเองไปไหนไม่ได้ จึงต้องอาศัยให้ผู้โดยเป็นหูเป็นตาเผื่อเกิดเหตุฉุกเฉินในขณะนั้นค่ะ 

อีกหนึ่งกรณีคือ การเปิดม่านหน้าต่าง จะช่วยให้การปรับสภาพสายตาง่ายขึ้นหากเกิดกรณีฉุกเฉิน อาจจะต้องมีการอพยพออกจากเครื่องอย่างรวดเร็วค่ะ เพราะว่าถ้าข้างนอกสว่าง ข้างในปิดหน้าต่างมืดหมด อาจจะเสียเวลามาก กว่าสายตาจะปรับให้มองเห็นได้ค่ะ เหตุฉุกเฉินนั้น เป็นวินาทีก็นับค่ะ กลับกัน หากข้างนอกมืด ข้างในสว่างจ้า ก็มีผลเหมือนกันค่ะ
comment76:อาชีพสายการบิน ดูเหมือนสบายนะ
แต่จริงๆยุ่งยากน่าดู ไหนจะเรื่องความปลอดภัยอีก ผู้โดยสารอีก
สงสารพนักงานบนเครื่องมากกว่า หน้าสวยๆ ยิ้มๆ แต่ในใจน้ำตาจะไหล
comment77:เคยค่ะ พอดีว่าคนที่ถูกเชิญให้ลง ใน boarding pass วันที่มันไม่ตรงกับวันที่เดินทางจริงน่ะค่ะ แต่ก็งงเหมือนกันว่า ทางข้างล่างก็เช็คมาตั้งหลายด่านแล้ว ทำไมถึงปล่อยขึ้นเครื่องได้ คือทางคนเดินทางเค้าก็บอกว่า ให้คนอื่นจองให้เลยไม่ได้ดู สรุปต้องเอากระเป๋าลง
comment78:มาเล่าบ้างๆ เหตุการณ์จากตัวผมเองที่สะเพร่าจนเกือบไม่ได้ขึ้นเครื่อง
เรื่องมีอยู่ว่าเมื่อต้นปีผมบินจากปักกิ่งกลับกรุงเทพ สายการบินแอร์จีน
เที่ยวบินนี้ไม่ได้มีงวงช้างจากเกตขึ้นเครื่องเลย ต้องนั่งรถบัสจากเกตไปกลางรันเวย์เพื่อขึ้นเครื่องต่อ
คราวนี้ความซวยของผมคือ ตอนที่พนักงานแสกน Boarding Pass แล้วฉีกหางตัวมาให้ 
ผมดันทำหล่นระหว่างตอนขึ้นรถบัส(ตอนนั้นขนเป้มา 2ใบ) พอมาถึงรอจะขึ้นเครื่องตำรวจไม่ให้ผมขึ้น
เค้าบอกให้รออยู่ตรงบันใด ยังไม่ให้ขึ้น รอให้คนอื่นขึ้นครบก่อน เราก็รอจนคนอื่นขึ้นหมด
โชคดีมากพึ่งนึกออกที่เอาใบเสร็จซื้อตั๊วไปด้วย เลยยื่นให้เค้าดู ประจวบกับแอร์บนเครื่องนับ ผดส.พอดีกับเรา
ผ่านไป 5นาที (เหมือน 5ชม.) ผมมีใบเสร็จ แอร์นับผดส.พอดี มีตำรวจมายืนยันชื่อผม สุดท้ายก็ได้ขึ้นเครื่องครับ
แต่พอขึ้นเครื่องไป ไอเห้ พายุเข้าหนักมาก(หนักพอสั่นเครื่องได้เลย) 1ชม. ผ่านไปถึงจะไดั Take off.
comment79:อยากเจอครับ จะถ่ายคลิปแชร์ลงยูทูป พันทิป 555555555555555
comment80:มีคำถามอยากรู้มากครับ
"เที่ยวบินนี้เป็นเที่ยวบิน งดสูบบุหรี่" แล้วมันเคยมีเที่ยวบินที่สูบบุหรี่ได้หรอครับ?

[Spoil] คลิกเพื่อดูข้อความที่ซ่อนไว้หรือต้องเอาเทปผ้าไปแปะปิดเครื่องตรวจควันในห้องน้ำแบบ Non-Stop

แล้ว ณ ปัจจุบันยังมีกรณีไหนที่อนุญาติให้สูบอีกไหมครับ?
comment80-1:เมื่อนานมาแล้ว สามารถสูบบุหรี่บนเครื่องบินได้ครับ
เพิ่งห้ามทุกไฟลท์ ในระยะประมาณ หลังจากช่วงปี 1988-1990 เป็นต้นมา...

http://en.wikipedia.org/wiki/Inflight_smoking
comment80-2:มีครับ สมัยก่อนตอนผมเรียนหนังสือก็บินข้ามทวีปปีละ 2-3รอบ
ถ้านั่งเครื่อง JAL นี่มีแน่ๆ เพิ่งมายกเลิกช่วงหลังๆนี่หละ
comment81:ปักๆ นั่งบ่อยจะได้รู้ไว้ อิอิ
comment82:เราโชคดีนะคะที่ไม่เคยเจอเหตุการณ์อะไรรุนแรงหรือแปลกๆ เวลาเดินทาง แต่เราขอมาชื่นชมเหล่าบรรดาพนักงานบนเครื่องนะคะ 

เมื่อประมาณเกือบ 5 ปีที่แล้ว เราเดินทางจากลอนดอนกลับไทย สายการบินการ์ต้าแอร์ไลน์นะคะ ตอนนั้นเป็นช่วงเดือนธันวา หิมะลงเยอะมาก บ้านเราอยู่ทางเหนือของอังกฤษแต่เลือกไปจากลอนดอนเพราะตอนนั้นกลับหลายคน ตั๋วถูกกว่าคำนวนแล้วประหยัดไปเยอะ เลยเลือกเดินทางจากที่นั่น เรากับครอบครัวออกเดินทางจากบ้านเผื่อเวลานานมากๆๆๆ เพราะข่าวออกว่าโห หิมะหนักมาก หนามาก ถนนเดินทางลำบากมาก (คือไม่อยากสาย เลยเลือกเดินทางแบบไปเลย ถ้าถึงเร็วก็ไม่เป็นไร รอได้ ดีกว่าไปถึงไม่ทัน) ปรากฏว่าเดินทางสบายมาก ไม่ติดขัดอะไรเลย ก็ไม่มีอะไรไปนั่งรอกัน แต่ถึงสนามบินนั่งรอนอนรอกันไป ขึ้นเครื่อง เรารู้สึกเหนื่อยมากค่ะ ก็คิดว่าเออ คงนอนน้อยมั๊ง เดี๋ยวก็หาย ก็นอนค่ะ นอนยาวจนเปลี่ยนเครื่อง ตื่นมากินอย่างเดียว แต่พอต่อเครื่อง เราเวียนหัวมาก หน้ามึด คลื่นไส้ สามีก็หลับไม่รู้เรื่อง ลุกไปจะไปห้องน้ำนี่ล้มเลยค่ะ หน้ามืด แอร์ สจ๊วตนี่มารุมเลยค่ะ พาไปห้องน้ำ พาไปอาเจียน คอยดูแลดีมาก รวมไปถึงพนักงานต้อนรับที่ลางานด้วยค่ะ (เค้าเม้าท์ๆ กันอยู่ตรงแถวๆ ห้องน้ำกับแอร์ แต่ไม่ได้ใส่ยูนิฟอร์ม เราเลยเดาว่าน่าจะเป็นแอร์นี่แหละค่ะ แต่อาจจะลาพักร้อนอยู่ หลายคนเลย) เค้าก็ถามว่าเราดื่มเหล้ามารึป่าว เราก็บอกว่าเปล่า ก็มีเสียงใครสักคนบอกว่าเราไม่ได้ดื่ม เดินทางมาพร้อมๆ กัน จำได้ (สงสัยหน้าแปลก เค้าเลยจำได้) แต่ทุกคนตรงนั้นดูแลเราดีมากค่ะ เอาน้ำมาให้กลั้วปาก ผ้าเช็ดปาก เช็ดหน้า เช็ดตัว ส่วนคุณสามียังหลับไม่รู้เรื่องเหมือนเดิม จนกลับไปนั่งที่ฮีก็ยังหลับอยู่ 555 แล้วก็มีคอยมาถามไถ่อาการเราเป็นระยะๆ น่ารักมากๆ เราประทับใจมากๆ ถึงมากที่สุด ลงเครื่องแม่เรามารับ ทักว่า หน้าขาวขึ้นเยอะเลยไปทำอะไรมา เลยบอกแม่ไปว่าไม่ได้ขาวขึ้น หน้าซีด เป็นลมมา 555 

สรุปนะคะ ถ้าหากใครที่เป็นแอร์บนสายการบินนั้น หรือมีเพื่อนทำสายการบินนั้น แล้วเคยบอกว่าเจอเหตุการณ์นี้ เราฝากบอกด้วยนะคะ หลังจากนั้นเราก็ไปหาหมอค่ะ สรุปว่า เราท้องค่ะ ตอนนั้นไม่รู้ตัวเลย ยังไม่ถึงกำหนดประจำเดือนมาด้วยซ้ำ เราฝากคำขอบคุณไว้ตรงนี้ด้วยนะคะ ขอบคุณค่ะ
comment82-1:อ่านตอบจบ ขนลุกเลยค่ะ ยินดีด้วยนะคะ คุณแม่ และคุณโชคดีมากค่ะ
comment82-2:ขอบคุณมากค่ะ นี่โฉมหน้าพ่อคุณที่ทำเราไปหมดสภาพบนเครื่องบินค่ะ 555
comment82-3:น้องน่ารักมากค่ะ
comment83:ของเราเจอแบบไม่โดนออฟโหลดลงนะคะ แต่หวาดเสียวมากกกกก
คืองี้ค่ะ เราขึ้นเครื่องมาลงดอนเมือง
แล้วทีนี้ขณะที่เครื่องกำลังจะเทคออฟ มีมนุษย์ป้าคนนึงจู่ๆนางก็ปลดเข็มขัด ลุกขึ้นมา เปิดตู้เคบินเลยจ๊าาาาาา คงกะหยิบกระเป๋ามั้ง
เรานั่งฝั่งตรงข้ามนี่แบบว่า "เฮ้ยยยย" 
เสียวหัวมากค่ะ กลัวสัมภาระข้างในมันจะหล่นใส่กบาล TT ใครนั่งแถวนั่งคือช็อคอ่ะค่ะ
ทันใดนั้นก็มีวีรสตรีผู้กล้าสองคน(พี่แอร์คนสวย)วิ่งมาปิดตู้อย่างไวพร้อมกลับเชิญป้านั่งแล้วรัดเข็มขัดให้พร้อมกับชี้แจง(เชิงตำหนิเล็กน้อยแบบเนียนๆ)
จากเหตุการณ์นี้ ขอซูฮกให้กับพี่แอร์คนสวยสายการบินที่มีณเดชเป็นพรีเซนท์เตอร์ อิอิ

ในฐานะที่  1 พี่แอร์ยอมสละชีพเพื่อผู้โดยสารโดยการรีบลุกจากที่นั่งแล้วพุ่งมาปิดตู้ให้อย่างไม่เกรงกลัวว่าตัวเองอาจเซถลาลงไปตามแรงเหวี่ยงของเครื่องบิน
2 พี่แอร์เก่งมากค่ะ สามารถยืนทรงตัวได้บนรองเท้าส้นสูงปรี๊ดในขณะที่เครื่องกำลังเทคออฟ (จริงๆก็แอบหวาดเสียวกลัวพี่เค้าจะหงายลงไปเหมือนกันค่ะ)
comment83-1:ปัก
comment84:ขอเล่าประสบการณ์ตรงระยะประชิด แต่แค่เกือบๆเท่านั้นนะคะ 
ไฟล้ท์นั้นบินจากบาหเรนกลับ กทม.หลังจากจัดงานแต่งที่บ้านเกิดคุณสามี
เรากะสามีนั่งฝั่งซ้ายเครื่อง ที่นั่งเป็น 2-4-2 พ่อเรากะแม่เรานั่งแถวกลางเครื่อง(แถวที่มี4ที่นั่ง) แล้วฝั่งขวาเครื่องในระนาบเดียวกันมีแขกอ้วนแขกผอม
แขกอ้วนนั่งติดทางเดินสภาพเหมือนเมา พี่อ้วนแกก็เริ่มแตะเนื้อต้องตัวผู้หญิงที่เดินผ่านแก ไม่ว่าจะเป็นผู้โดยหรือแอร์ แกแตะแบบเนียนๆ
คุณสามีเราสังเกตเห็น ก็หันมาบอกเราว่าจะจัดงานเข้าแขกอ้วน รับไม่ได้ที่ทำตัวทรามไม่ให้เกียรติเพศแม่ (เผือกแบบหล่อๆนะสามี) ว่าแล้วสามีก็เดินไปเตือนแขกอ้วนก่อน
แต่แขกอ้วนยังไม่ฟัง พยายามแตะตัวแอร์ แขกผอมเริ่มทำหน้ากระอักกระอ่วน 
สามีบอกกับแอร์คนที่โดนแตะตัวว่า ถ้าต้องการพยานให้เรียกสามีได้เลย ยินดีจะช่วยเป็นพยานให้ ตอนนั้นคนก็เกือบเต็มเครื่องละ 
ยัง..แขกอ้วนยังคงพยายามแตะตัวผู้หญิงทุกคนที่เดินผ่าน สามีพีคเลยค่ะทีนี้ ถามหาหัวหน้าลูกเรือแล้วก็อธิบายว่าสามีเห็นการกระทำของแขกอ้วนอะไรยังไง
หัวหน้าลูกเรือเข้าไปคุย เสียงเริ่มดัง ผู้โดยอีกคนที่นั่งหลังแขกอ้วนก็ร่วมยืนยันด้วยว่าเห็นแขกอ้วนทำจริงๆ หัวหน้าฯ จึงเตือนแขกอ้วนว่า กรุณาระวังกริยาของยูด้วยไม่เช่นนั้นคงจะต้องเชิญออกจากเครื่อง แขกผอมหน้าซีดพยายามขอโทษแทนแขกอ้วนและเอามือปิดปากแขกอ้วนที่กำลังเถียงหัวหน้าฯ
สรุปจบลงด้วยดี ไม่มีใครออก ไม่มีดีเลย์ 
แต่เราเพลียกับลูกเรือญ. คนนึงที่เดินอยู่ฝั่งเรา(นางไม่โดนแขกอ้วนแตะนะ) นางพูดเบาๆแนวบ่นๆว่า แตะทีสองทีจะเป็นไรไปจะทำให้เป็นเรื่องทำไม? 
คือสามีเราเผือกใช่มั๊ย?
comment84-1:นางคงเสียดายและเซ็งที่สามีคุณไปเบรคแขกอ้วนนั่นซะก่อนน่ะสิ
ไม่งั้นนางคงได้ไปเดินฝั่งโน้นให้แขกอ้วนได้สีๆ บ้าง.. 
อิ๊..... อิบร้าาาาาาาาา
สามีคุณทำถูกแล้นแหละฮะ บางทีแอร์คนที่โดนแตะก็คงไม่อยากมีปากเสียงกับผู้โดยสาร
นี่ช่วยเป็นหูเป็นตา ช่วยปกป้องพิทักษ์สิทธิ์ให้สตรี น่าชื่นชมมากๆ ฮะ ))
comment85:เคยเจอไฟล์ทตรังกลับกรุงเทพค่ะ ไม่ได้ออฟโหลด
ผู้โดยสารเดินทางกับภรรยา เป็นโรคกลัวที่แคบ 
แต่ตอนขามาผู้โดยสารน้อย เลยไม่รุสึกมากนัก
เลยแจ้งพนง.ต้อนรับขอให้ผู้โดยสารท่านอื่นเข้าเครื่องไปก่อน 
ส่วนตนเองขอยืนรอหน้าประตูจนทุกคนขึ้นครบ 
แล้วชะโงกหน้าเข้าไปดูในเครื่อง พบผู้โดยสารค่อนข้างเยอะ จึงลังเล
แต่ผู้โดยสารท่านนี้ก้อตัดสินใจเดินทาง และพยายามอดทนจนถึงกรุงเทพค่ะ
comment86:ปัก
comment86-1:ขอแอบด้วยยยย
comment87:
comment88:เคยเจอแขกนั่งข้างหลังยื่นเท้ามาที่วางแขนค่ะ

เพื่อนเรานั่งติดหน้าต่าง เรานั่งตรงกลาง ไฟล์ทกลางคืนต่างคนต่างหลับ เงยหน้ามามองเพื่อน สภาพเพื่อนคือหัวพิงหน้าต่าง หลับสบายเชียว หน้าห่างจากเล็บขบมันประมาณฝ่ามือ!!!!

เรียกแอร์มาเลยค่าาาา แอร์สั่งให้เอาขาลง มันบอกว่าที่แคบอ่ะ จะให้ทำไง-_-" เพื่อนไม่กล้านอนเลยทีนี้
comment88-1:เจอเหมือนเพื่อนเราเลยค่ะ

นางบินกทม.-ญี่ปุ่นมั้ง
นั่งไปสักพักเหมือนมีอะไรมาสะกิดโดนแขน ก้มไปดู อะหือออ เท้ายายป้าข้างหลังแกยืดมาอย่างสบายเลย
เพื่อนเราไม่พูดอะไรนะ นางนิ่งๆ เอื้อมไปหยิบโค้กทำทีจะดื่ม แล้วก็ "อุ๊ยต๊ายยย ลื่น!!" เทแพรดลงบนเท้าป้า
ป้าสะดุ้งหดเท้าหนีเหมือนโดนไฟลวก มีบ่นพึมพำๆแต่ก็ไม่ได้ยืดขามาอีกค่ะ
พอกันทั้งคู่อะเนี่ย
comment89:เคยครั้งนึงสมัยเป็นแอร์สาว ผดส ชาวอังกฤษเมาหน่อยๆ มานั่งก็ปกติไม่ได้โวยวายอะไร ฮีนั่งติดกับประตูฉุกเฉินแล้ววางกระเป๋าพิงไว้ข้างๆขาฮีตรงประตู ระหว่างเดินตรวจตราและ area นั้นเราดูแลอยู่เลยบอกไปว่าช่วยเอากระเป๋าขึ้นเก็บไว้ช่องสัมภาระด้านบนเพื่อความปลอดภัยในกรณีฉุกเฉิน เพราะบริเวณนี้ไม่สามารถวางอะไรกีดขวางได้เผื่อในกรณีฉุกเฉิน เค้าก็ปฏิเสธเพราะเค้าต้องการวางไว้ตรงนี้เท่านั้น ใบเล็กแค่นี้เอง หนีบๆซ่อนๆไว้หว่างขาก็ได้ บลาๆๆๆ ก็ว่าไป เราก็เสนอให้ย้ายที่เพื่อที่จะเอากระเป๋าไว้ใต้ที่นั่งได้แต่ฮีไม่ยอม เราพยายามอธิบายอยู่นาน สุดท้ายฮีก็ผรุสวาท ว่า F*** ยูวว์ @#&*%$^)(*&#^@#$%*  เราก็ไม่ต่อปากต่อคำแระ ไปบอกเมเนเจอร์ของเครื่องและกัปตัน สุดท้ายก็มีตำรวจมาเชิญฮีลงจากเครื่อง ฮีก็ไม่ยอมนะร้องห่มร้องไห้ ดราม่าขนาดหนักแต่สุดท้ายก็ไม่ได้ไป วันนั้นก็ไม่ได้ดีเลย์มากมายไม่น่าเกิน 15-20 นาทีเพราะเป็นระหว่าง boarding (แอบสงสารเพราะ port นั้นเป็นทรานซิสที่ตะวันออกกลาง ฮีมาจากเมืองไทยและไฟล์ต่อไปก็โน่นเลยค่ะอีก 24 ชม )
comment90:ผมว่าทำตามกฎ กติกา ของท่าอากาศยานดีกว่าครับ เจ้าหน้าที่ก็สุภาพและทำตามกฎระเบียบและเป็นมาตรฐานสากล การดุด่า เกรี้ยวกราด โมโห ใช้อารมณ์ยิ่งทำให้เราเสีย สิ่งที่ทำที่พูดด้วยอารมณ์โมโห แล้วมาแก้ตัวที่หลังด้วยเหตุผลใดๆ ก็ฟังไม่ขึ้นครับ 

ผมรังเกียจคนประเภทนี้อย่างยิ่ง
comment91:เคยขึ้นเครื่อง ญี่ปุ่น-ไทย มีคุณตาคนญี่ปุ่นคนนึงแกเมา นั่งหลับอยู่ พอเห็นเรานั่งข้างๆ คุณตาก็ชวนคุย ประมาณว่า มาคนเดียวเหรอ เราก็แค่ยิ้มๆให้
ที่แย่คือ ถามว่า นี่ผู้ชายหรือผู้หญิงเนี่ย (เราผมสั้น ไม่แต่งหน้า ใส่แจกเกต) เราเลยเคืองนิดนึง บอกไปผู้หญิงเฟ่ย ==" 

คุณตาบอกหรอๆ อายุเท่าไร เรา - 24 (ตอนนั้น)
คุณตาแกตกใจ ฮะะะะ 24 หรอ นึกว่า 14 
ละเริ่มจะคุยยาวละ เราเลยบอกแอร์ขอย้ายที่ได้มะ อีลุงนี่ท่าจะคุยยาวละ
อารมณ์เมาๆด้วยอะค่ะ กลัวจะชวนคุยไปจนแลนดิ้ง

อีกรอบ ญี่ปุ่นไทยเหมือนหัน มีคุณตาคนนึง ท่าทางแก่มากแล้ว
ตอนแรกเราไม่ได้สนใจ กลางดึกสักตีสอง แสงสว่างแยงตา
ปรากฏว่ามีแอร์มาคุกเข่าข้างคุณตา เอาเครือ่งช่วยหายใจมาบีบๆตลอดการเดินทางเลย สงสัยคุณตาหายใจไม่ออก
comment92:ขอบคุณที่ยังแวะมาแสดงความเห็นกันเรื่อยๆนะคะ
ไม่เคยได้ตั้งกระทู้ที่อยู่นานขนาดนี้เลย 555 

สำหรับท่านที่ไม่สะใจ อยากอ่านแบบมีรูปประกอบ พอดีไปเจอเพจนี้มาค่ะ เลยเอามาแชร์
https://www.facebook.com/PassengerShaming
รวมภาพผู้โดยสารสุดติ่งทั้งหลายที่ทำอะไรแย่ๆบนสายการบิน ไม่ว่าจะนอนยาวเอาเท้าเด่ออกมาเกะกะคนอื่น หรือทิ้งข้าวของสกปรกไว้บนเครื่องค่ะ
comment93:ปักๆๆๆสาระ+ฮาล้วนๆๆๆๆ
comment94:ปักกกกกกกกกก
comment95:อยากบินบ้าง เค้ายังไม่มีโอกาสบ่อยๆ เคยครั้งเดียวบินกลับบ้าน แต่ไม่มีอะไรก็โล่งใจ ถ้าครั้งแรกมีละก็ คงกัลวนานเลย
comment96:จากความเห็นที่ 68

อันนี้ไม่น่าจะเป็น panic นะคะ ดูแล้วน่าจะเป็นลักษณะผู้โดยสารต้องห้ามที่จะต้องถูกส่งกลับประเทศในสาเหตุที่ไม่รุนแรง ไม่ใช่อาชญากร อาจจะเนื่องจากการเข้าเมืองโดยผิดกฎหมาย การอยู่เกินกำหนดของวีซ่า หรือการใช้เอกสารปลอมแปลงเข้าประเทศ โดยเฉพาะยุโรป ข้างๆ น่าจะเป็นตำรวจที่ escort อาจจะด้วยสาเหตุที่ผู้โดยสารปฏิเสธที่จะขึ้นเครื่องมาก่อนหน้านี้แล้ว ผู้โดยสารหนึ่งคนต่อตำรวจสองคน

ดูจากที่ข้อมือของผู้โดยสารที่มีสายรัดติดกันอยู่ ซึ่งจะใช้กับผู้โดยสารลักษณะนี้ 

คาดว่าจะเป็นการสร้างสถานการณ์เพื่อที่ตนเองจะได้ไม่ต้องขึ้นเครื่องกลับประเทศมากกว่าค่ะ เพราะในที่สุดเค้าก็จะถูกนำตัวลงจากเครื่องในเคสที่เรียกว่า unruly passenger 

สายการบินที่บินจากยุโรปมาเอเซียมักจะเจอบ่อยค่ะ
comment97:เคยเจอตอนไปจีนค่ะ นั่งเครื่องบินในประเทศนะคะ จากเมืองอะไรสักอย่างไปหังโจว แล้วตามโปรแกรมเดิม เครื่องบินออก9โมง พอไปถึงสนามบินเขาบอดเครื่องดีเลย์เพราะน้ำแข็งเกาะรันเวย์ ขอเลื่อนเป็นบ่ายสาม และให้เงินชดเชยคนละกี่หยวนจำไม่ได้ละ พอตอนใกล้ๆบ่ายสาม สายการบินบอกต้องดีเลย์ไปทุ่มนึง _*_ แต่รอบนี้ไม่ให้ตังค์ด้วย เรื่องมันมาเกิดตอนนั่งรถบินไปขึ้นเครื่อง มีกลุ่มคนจีนคุยกันเสียงดังมาก แล้วมีฝรั่งผชคนนึงกับลูกสาว เขาก็หันไปพูดประมาณว่า ยูช่วยเบาเสียงหน่อย  แบบมีpleaseด้วยนะ ปรากฏลุงฝรั่งคนนั้นโดยต่อยปากแตก ลูกสาวจะเข้าไปช่วยพ่อก็โดนตบหน้าด้วย แต่ก็ยังไปขึ้นเครื่องฯนะ พออยู่บนเครื่อง ก็ทะเลาะกันอีกแบบใหญ่โต สิบรุมสอง(ฝรั่งสองคนพ่อลูก) ตีกันจนเลยมาถึงเบาะเราเลย จนแอร์มาเชิญกลุ่มคนจีนกลุ่มนั้นให้ลงจากเครื่อง เขาก็โวยวายไม่ยอมลง ผชจีนคนนึงกร่างว่าตัวเองเป็นข้าราชการ พอตำรวจขึ้นมายังเถียงกับตำรวจอีกแน่ะ =_= สุดท้ายก็เชิญลงไปได้ ทั้งสองฝ่าย กว่าเครื่องจะออกได้ก็สามทุ่มค่ะ เข็ดจนตายเลย
comment98:
comment99:เหตุการณ์นี้เราไม่รู้ว่ามันโอเคมั้ยนะคะ แต่เราโอเคนะ...
คือเป็นการเดินทางไกลครั้งแรกของตัวเองแบบคนเดียวนะคะ บินจากไทยไปแฟรงเฟิร์ต ตอนนั้นอยู่ป.5คะ ภาษาอังกฤษไม่เก่ง ภาษาเยอรมันไม่ต้องพูดถึง แถมบินคนเดียว หลายสิบชม. เลยกินยาแก้เมาแล้วหลับเลย จำไม่ได้ว่าหลับตอนไหน แต่เหมือนจะหลับๆตื่นๆตั้งแต่ขึ้นเครื่องนะคะ เพราะเดินทางกลางคืนด้วย บินสายการบลูไนหรืออะไรซักอย่างนะคะจำไม่ได้ ด้วยความที่เป้นคนที่หลับระหว่างการเดินทางง่าย ถึงถูกปลุกก็หลับต่อได้ไม่ติดขัด จำได้รางๆว่าเรานั่งท้ายเครื่องเลยคะ ติดหน้าต่าง เป็นเบาะ3คนฝั่งซ้าย ตรงกลางว่าง ติดทางเดินเป็นผุ้ชายสูงอายุ น่าจะคนเยอรมันนะคะฟังจากภาษาที่เค้าถามเรานะคะ ประมาณว่า เค้าจะสะกิดเราตลอดให้รับของจากแอร์ เราก็รับแล้ววางไว้ไม่ก็รับแล้วหลับเลย (มันเครียดนะคะเดินทางคนเดียวแถมภาษาอ่อนมาก) เค้าเสริฟอาหารเราไม่ได้รับเพราะหลับตลอดคะ จนสุดท้ายเหมือนได้ยินเสียงผู้หญิงไทยสะกิดแบบเขย่าปลุกเลยคะ คุยเป็นภาษาไทย ถามว่าเป้นอะไรมั้ย โอเครึเปล่า จะทานอะไรมั้ย (เพราะน้ำเราก็ไม่ดื่ม) เรางัวเงียแล้วบอกว่าไม่เป็นไร โอเคดี เค้าเลยคะยั้นคะยอให้กินข้าว (หลับยาวเป้นสิบชม.) เราก็ปฏิเสธ จนในที่สุดเค้าบอกเอาแซนวิชมั้ย แล้วเค้าก็หยิบให้เราเลยพร้อมน้ำแก้วนึง เราดื่ม แล้วหลับต่อ (อินี่ยังหลับได้อีก) 
สรุปเค้าคงกังวลว่า เราไม่สบายอะไรรึเปล่า นะคะ น่าจะนะ ><
แถมพอไปถึงยังติดตม. เพราะเราไม่รู้ว่าต้องเอาหนังสือเชิญมาด้วย ติดไม่ติดเปล่า ฟังเค้าพูดไม่รู้เรื่องอีกต่างหาง แถมจำนามสกุลแม่ผิดอีก ไอ้เราสะกดแบบอังกฤษแต่พอเป็นเยอรมันมันดันออกเสียงต่างกัน แถมแม่เราก็มัวแต่กังวลจนลืมฟังประกาศเรียกชื่อตัวเอง(ที่ออกเสียงนามสกุลผิด 555+) นั่งแหง่วข้างในอยู่สองสามชม.ก่อนพี่พนักงานจะช่วยเข็นกระเป็าพาไปหาแม่ 555+
ปล.ขากลับมาไทยเราเลยรับมันทุกอย่าง ให้อะไรเอาหมด กินไม่กินอีกเรื่องนึง แต่ไม่วายยังดันติดปัญหาน้ำหนักเกินอีก มันเป้นกระเป๋าเดินทางใบเล็กแบบหิ้วขึ้นเครื่องได้นะคะ ซึ่งโดนค่าปรับไป 180ยูโร โชคดีเรามีเงินสดติดตัวเลยรอดไป 

บ่นๆ เราไม่ค่อยเข้าใจว่าทำไมคนไทยชอบขนของฝากไปให้ญาติแบบไม่ลืมหูลืมตา คือบางอย่างที่มันหาซื้อได้ก็ยังฝากอีกนะคะ สมัยนั้นคิดไม่ทัน ไม่อยากโทษความเป็นเด็กอะ แต่เราเองก็ไม่ฉุกคิด แค่ทำตามที่เค้าบอก เรื่องโกงน้ำหนักนี่...ไอ้กระเป็าที่โดนไป180ยูโรนะคะ ลองคิดภาพว่ามันจะหนักขนาดไหน แถมยังบอกให้ทำหน้าตาว่าเบาๆนะเค้าจะได้ไม่ตรวจ โกงนิดโกงหน่อยก็ขอให้ได้โกง ไม่เข้าใจคนด้วยกัน ปัจจุบันนี่ถ้าทำอะไรที่รู้ว่าผิดต่อใจตัวเองก็ไม่ทำละ รักษาใจตัวเองคะ - -"
comment100:ไม่เคยเจอเหตุการณผดส.ถูกออฟโหลดจากเครื่อง  แต่อยากบอกถึงผดส.บางคนว่าทำตามกฎเถิด เพราะไม่ใช่แค่คุณที่อันตราย คนอื่นพลอยเดือดร้อนไปด้วย

เหตุการณ์ 1 - กรุงเทพฯ-อินชอน   เรานั่งแถวหน้า (ของชั้นประหยัด) เป็นแถวริม  คุณผู้หญิงมาดมากมากับลูกนั่งแถวกลาง และเป็นแถวหน้าเหมือนกัน  ซึ่งเราก็ชอบ ใครๆหลายคนก็ชอบ เพราะยืดขาสบายดี  แต่คุณพี่หญิงคนนั้น เอากระเป๋า overnight ไปวางหน้าข้าง  แอร์บอกให้ขึ้นเคบิน  นางปรายตา แล้วเฉยๆ เครื่องจะ take off แอร์เดินมาอีกรอบ บอกอีก นางปรายตา แล้วสะบัดเสียงว่า ทำไมจะวางไม่ได้  แอร์ไปเชิญหัวหน้ามาอธิบาย  นางจึงยอมทำตามอย่างสะบัดๆกระแทกๆ แล้วหันมาหาเรา ประมาณหาคนอวย   บ่นว่าทำนองว่าแอร์เรื่องมาก วางแค่นี้จะเป็นไรไป  แอร์เขาก็อธิบายแล้วนะ แต่นางอยากแถ หรือกลัวเสียหน้าก็ไม่รู้   หมายเหตุตรงนี้ สำหรับใครที่ไม่ทราบว่าเหตุใดเขาไม่ให้ตั้ง  ก็เพราะถ้าเครื่องบินตกหลุมอากาศ กระเป๋าลอยขึ้นมา มันอาจหล่นทับหัวได้  ( ถ้าหัวคุณพี่คนที่ว่า เราไม่เดือดร้อน  แต่ถ้ามันปลิวมาทางเรา เราไม่เอาด้วยนะ)

เหตุการณ์ 2 - เชียงใหม่ - กรุงเทพฯ   คุณป้าที่นั่งข้างๆเรา จัดเต็มกับกระเป๋าและของฝาก และต้องการให้อยู่บนเคบินตรงที่คุณป้านั่ง (ก็บนหัวเรานั่นล่ะ) เราเงยหน้าดูแล้วสยดสยอง เพราะฝากเคบินล๊อคไม่สนิท เราก็บอกนางว่า ของมันแน่นมาก ปิดไม่สนิทนะ นางไปดันๆอีกนิดๆหน่อย แล้วหันมาบอกเราทำนองว่า เรียบร้อยแล้วค่ะน้อง เรากำลังอึ้งหาวิธีจัดการ  ลูกเรือผู้ชายเดินมาเคาะๆตรวจทุกเคบิน แล้วถามหาเจ้าของ แล้วขออนุญาตเอาไปไว้อีกเคบินนึง เพื่อความปลอดภัย สัมภาระจะได้ไม่ตกหล่นลงมา ( ทับหัวเรา)  เราโล่งอก ไม่งั้นคงนอนไม่หลับ (ปกติหลับทุกครั้งที่ขึ้นเครื่อง ไม่ว่าไปไหน มันเป็นกติกาประจำตัว อิ อิ )

เหตุการณ์ 3 - กรุงเทพฯ-เดลลี  เหตุการณ์นี้ น้องเราเจอ  น้องพาญาติเด็กๆของเราไปส่งโรงเรียนประจำ  ไปเจอผดส.แขกมากันทั้งครอบครัว พ่อ แม่ ลูก แม่ผัว และต้องการจะนั่งติดกัน น้องกับญาติเราขึ้นมาช้า หมายถึงไม่รีบขึ้น ไม่ได้มาเลทนะ  แขกยึดที่ไปแล้ว อธิบายกันเท่าไร อีก็ไม่ยอม
อีอยากนั่งด้วยกัน  จะให้น้องเราแยกนั่งกับญาติ ทั้งน้องเราทั้งญาติเรา (น้องเรียนมหาลัยปี 4 ไม่เด็กแล้ว แต่ญาติน่ะเด็ก) หน้าจืดๆทั้งคู่ แต่ไม่ยอมทั้งคู่
ไทย (เจ้าของที่)ไม่ยอม แขกผู้ยึดครองก็จะนั่ง ลูกเรือพูดก็ไม่ยอม ผดส.ขึ้นหมด หัวหน้าลูกเรือ ( ใส่ยูนิฟอร์มสีไม่เหมือนกัน) เดินมาบอกว่า ถ้ายูไม่ยอม ยูก็ต้องไปเที่ยวหน้านะ  แขกยอมง่ายๆเลย  ที่นั่งจึงเป็นเป็นแบบว่า น้องเรานั่งริมทางเดิน  ญาตินั่งกลาง  ลูกแขกนั่งริมหน้าต่าง  เด็กนั่นนั่งหงอตลอดทาง ตาพ่อส่งตาพิฆาตมาครั้งนึง น้องเราส่งตาพิฆาตกว่ากลับไป เรื่องจบด้วยดี  ( เราถามน้องว่า แกไม่คิดมั่งเลยเหรอ ว่าแกไปเมืองเค้า แขกทั้งลำนะนั่น  น้องบอกไม่สน  เรื่องแขกชั้นชำนาญจัดการได้  555+  เออ...เอ็งเก่งเนาะ คราวหน้าไปส่งอีกก็แล้วกัน)

เหตุการณ์ 4 - ลอนดอน - กรุงเทพฯ  รายการนี้ของแม่เรา  แม่บอกว่าไฟล์ทเกือบเต็ม  พอเครื่องเทคออฟ กำลังตั้งลำเลยล่ะ  หนุ่มอินเดียมองซ้ายขวา (เข้าใจว่ามองหาลูกเรือ ซึ่งขณะนั้นนั่งประจำที่แล้ว) แล้วลุกขึ้นยืนเรียกแฟน ที่อยู่ถัดไปข้างหน้าอีก 2 แถวมานั่งด้วย สาวเจ้าก็รีบโผมาทันที พร้อมๆกับเสียงแอร์ปรี๊ด ( แม่บอกว่า แอร์ปรี๊ดจริงๆ ไม่ใช่กบท.นะคะ ถ้าขำไม่ผิดน่าจะของไต้หวัน) บอกว่าให้นั่งลงเดี๋ยวนี้  แต่นางก็โผมาหาแฟนแล้วล่ะ  ผดส.ทั้งไทยจีนฝรั่งแขกเที่ยวนั่นส่งเสียงอุทานกันอึง  แม่บอกว่ารู้ว่าแฟน เพราะมานั่งแล้วก็กอดซบกันไม่เลิก  สัญญานปลดเข็มขัดแล้วแอร์เดินมาพูดอะไรไม่รู้ แม่บอกไม่ได้เงี่ยหูฟัง แต่แม่ว่า ถ้าเป็นแม่ แม่จะบ้องหูมันคนละที เพราะถ้ามันเป็นอะไรไป ลูกเรือก็ต้องโดนตำหนิ หรือ สอบสวนก่อน  ( นั่นไง แม่ถึงเป็นแอร์ไม่ได้  ดุนัก )
comment101:กลับจาก ธาการ์บังกลาเทศ
เครื่องแตะพื้นปุ๊ป แขกชายสามคน ปลดเข็มขัดลุกแบบจะรีบเอาของแย่งลงก่อน

แอร์ตะโกนมาจากที่นั่งดังลั่น SIT DOWN SIT DOWN
ไอ้นี่ยังทำหน้าด้าน ประมาณว่า จะเปิดเคบิน

เริ่มมีผู้โดยสารช่วยแอร์ตะโกน Sit down sit down
จนเพื่อนเค้าดึงเสื้อ แล้วอธิบาย คงประมาณว่า
เห้ยเมิง ไม่ใช้บ้านเราแล้ว ใจเย็น ไม่ต้องทำตัวเป็นอีแร้ง แย่งโน่นแย่งนี่ตลอดเวลาเหมือนอยู่บ้านเรา
comment102:จากอเมริกามาญี่ปุ่น

เจอมนุษย์ป้า 2 คนตะโกนคุยกันข้ามแถว ตลอดทาง อวดกันไป อวดกันมาตามภาษาคนไทย คงกะจะให้ได้ยินทั้งลำมั้ง

flight นั้นเพลียมาก ไม่ได้นอน แถมหงุดหงิดอีก

ถ้าย้อนไปได้จะเดินไปบอกแอร์ให้มาช่วยเตือน
comment103:ปกติเดินทางไปไหนจะไปกับครอบครัว วันนั้นเดินทางกลับไทย ไปกัน4คนแบ่งนั่ง 2-1-1 ทำให้ต้องแยกนั่ง 2-4-2
เราได้นั่งแยกคนเดียว คนอื่นได้ที่นั่งคู่กัน ด้วยความที่เป็นเด็กและไม่ชอบความวุ่นวาย
พ่อถามตลอดว่าเปลี่ยนที่ไหม นั่งคนเดียวโอเคไหม พยายามจะเปลี่ยนที่ ตั้งแต่รู้ที่นั่งเรา ได้นั่งตรงกลาง
พอขึ้นไปถึง ที่บ้านทุกคนนั่งหมดแล้ว เรายังยืนเก้งๆกังๆ ทำอะไรไม่ถูก หันไปหาพ่อแล้วก็มองที่นั่งมองดูแอร์ สลับไปมา
ที่นั่งของเรามีสาวแขกนอนยาวอยู่ มันอยู่ใกล้ๆห้องน้ำเลยมีที่ให้ยืนพัก แล้วก็เลยยกมือมองแอร์เขาเดินมาถึงเขาก็ปลุก
สกิตเธอพอตื่นเธอก็เดินลงไป สรุปไฟท์นั้น คนน้อยเราเลยได้นอนแทนเธอ สบายเลย
พ่อบอกว่าน่าจะเป็นพวกที่เดินทางมากับเครื่อง มาต่อเครื่องที่นี่

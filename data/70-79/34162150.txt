title:BTS : เพราะความมักง่ายของคน เอาอาหารและเครื่องดื่มมาทานบนรถไฟฟ้า อาจจะทำให้หลายคนเดือนร้อนไปทั่ว
comment:เป็นที่ทราบกันดีนะครับว่า ระบบรถไฟฟ้า ใน กทม. ทั้ง BTS / MRT / ARL  จะมีกฎระเบียบข้อบังคับต่างๆ 

โดยเฉพาะข้อห้าม ในการนำอาหาร และ เครื่องดื่ม เข้าไปในระบบรถไฟฟ้า เน้นย้ำว่า "ในระบบรถไฟฟ้า"  ซึ่งข้อความนี้ ไม่ได้ห้ามแค่ในขบวนรถไฟฟ้าเท่านั้น แต่รวมไปถึง ในพื้นที่สถานี ชานชลา ด้วย 

แต่แล้วก็ก็มีคนส่วนน้อย โดยเฉพาะ "คนไทย" (ตั้งแต่ทุกระบบเปิดให้บริการมา แทบไม่เคยเห็นต่างชาติทำนะ น้อยมาก) บางคนที่ยังฝ่าฝืน ฝ่าข้อห้ามเหล่านี้

โดยไม่ได้สนใจต่อสิ่งรอบข้าง หรือป้ายเตือนอะไรทั้งนั้น  ทั้งๆ ที่ ทุกทางเข้าสถานี มีประกาศข้อมห้ามต่างๆ ในขบวนรถไฟฟ้า ก็มีป้ายเตือน รูปเตือน ประกาศเตือน แต่ก็ไม่ใส่ใจ มักง่าย 

และนี่ก็เป็นอีกหนึ่งผลงาน ขอคนที่มักง่าย นำเอาเครื่องดื่ม (กาแฟ) มากินในรถไฟฟ้า  
(รูปมาจาก เพจ ‎ชมรมรถไฟฟ้าไทย Thailand Electrified Train Club  โดยรูปทั้งหมด เป็นรูปที่ พนง. BTS ถ่ายไว้) 






สุดท้ายก็ทำหกเลอะเทอะในขบวนรถไฟ  เดือดร้อนกันไปหมด ทั้ง ผดส. ที่นั่งอยู่ก็นั่งไม่ได้ (นั่งได้ก็นั่งไม่สะดวก) ผดส.ที่ยืน ก็ต้องหลบ  เดือดร้อนแม่บ้าน ต้องมาทำความสะอาดอีก 

แล้วการทำความสะอาดไม่ได้ทำแค่ 1-2นาทีเสร็จแล้วให้บริการต่อเลย  สมมติว่าจำเป็นต้องจอดพักขบวนรถเพื่อทำความสะอาด กว่าจะนำรถเข้าระบบมาวิ่งบริการต่อก็อย่างน้อยครึ่ง ชม. 

ลองคิดดูนะ ถ้ารถไฟหายไปครึ่ง ชม. ผดส. ที่รอตามสถานีต่างๆ แล้วขบวนรถมันขาดระยะ ไม่ได้มาติดๆ กับแบบปกติ ปริมาณ ผดส. จะสะสมมากแค่ไหน แบบนี้ใครเดือดร้อน ผดส. รึเปล่าที่เดือดร้อน  เกิดมีคนรีบไปธุระ นัดแฟน เข้าประชุด จะทำกันยังไง เอาแค่ที่วิ่งอยู่ปกติ คนยังแน่นไม่พอหรอ

ไม่เข้าใจจริงๆ คนที่มักง่ายแบบนี้ มองเห็นป้ายห้าม ได้ยินเสียงประกาศเตือน แต่ยังหน้า_้าน ดูดน้ำ เอาอาหารขึ้นมากิน สุดท้ายก็ทำหกเลอะเทอะ ในสมองเขากำลังคิดอะไรกันอยู่ 

ผมไม่หวังหรอกว่า ในอนาคตจะไม่เกิดเรื่องแบบนี้ แต่มันไม่เกิดเหตุการณ์แบบนี้ได้ ถ้าไม่คิดมักง่าย																																	   แก้ไขข้อความเมื่อ 9 กันยายน 2558 เวลา 17:16 น.
comment1:"โดยเฉพาะข้อห้าม ในการนำอาหาร และ เครื่องดื่ม เข้าไปในระบบรถไฟฟ้า"
อันนี้ผมไม่เคยได้ยินนะครับ
แต่เคยได้ยินเขาประกาศว่า
"ห้ามรับประทานอาหารและเครื่องดื่มในระบบรถไฟฟ้า"

ความต่างระหว่าง "ห้ามนำ" กับ "ห้ามรับประทาน" ความหมายต่างกันนะครับ
และภาพที่เห็นอาจจะเป็นการ "นำขึ้นไป" แต่อาจจะไม่ได้รับประทานก็ได้นะครับ

ปล.ผมเคยนำอาหารและเครื่องดื่มเข้าไปในระบบรถไฟฟ้าหลายครั้ง แต่ไม่เคย "รับประทาน" ในระบบรถไฟฟ้า
comment1-1:ผมเคยถือน้ำกระป๋องเข้าระบบครับ แค่สอดบัตรผ่านประตู พนง. เขาก็วิ่งออกจากห้องขายตั๋ว มาขอน้ำกระป๋องในมือไปทิ้งครับ
comment1-2:ตอบได้กวนทรีนแท้หวะ
comment1-3:ศรีธนญชัยครับ คอมเม้นมา
comment1-4:ถ้าห้ามเอาเข้าระบบ แบบนี้ต้องค้นกระเป๋าทุกคนไหมครับ
เคยหิ้วโดนัดกลับบ้านด้วย BTS กันไหม?
เคยทางไม่หมดห่อกลับบ้านด้วย BTS กันไหม?

กติกาก็ต้องชัดเจนดิ แบบนี้ให้สังคมตัดสินก็ศาลเตี้ยดิ
comment1-5:คือกฏกติกาพวกนี้มันต้องชัดเจน และไม่ต้องไปตีความ
ไม่งั้นวุ่นวายแน่ๆ เพราะแต่ละคนจะตีความไม่เหมือนกัน

แล้วผมอยากรบกวนให้ตอบคำถาม ไม่ใช่ใช้วิธี
ลดความน่าเชื่อถือของคำถาม มันตลก
comment1-6:เขาออกกฎห้ามกินก็มีเหตุผล เพราะมันจะส่งกลิ่น ทำให้รถสกปรก รบกวนคนอื่น
ถ้าถือถุงใส่อาหารกระป๋อง หรือกล่องอาหารมา ก็ไม่ผิดหรอก

แต่ถือแก้วเครื่องดื่มที่พร้อมยกซด แล้วจะอ้างว่าไม่ได้กินแค่ถือเข้า นี่มันถูกแล้วเหรอ
ผลออกมาตามรูป สรุปแล้วมันเดือดร้อนคนอื่นไหม??

ศรีธนญชัย จริงๆ
comment1-7:เราว่า เจ้าของกระทู้น่าจะเข้าใจผิดนะคะ ประเทศไหนหรอค่ะ ที่ห้ามนำอาหารเข้า รถไฟฟ้า
 1. ห้ามรับประทานอาหารค่ะ ไม่ได้ห้ามนำอาหารเข้า  จขกท ลองนึกถึงความเป็นจริง ถ้าคุณเป็นแม่บ้าน มนุษย์เงินเดือนปกติ เราก็หิวของสดใส่ถุงพลาสติกหรือบรรจุหีบห่อให้ดี ขึ้น BTS ได้อยู่แล้ว ถ้าห้ามนำอาหารเข้าจริง ผู้โดยสาร ต้องขึ้นแท๊กซี่กลับบ้านหรอค่ะ ?
2. เรื่องที่คุณถูก  รปภ  หรือ พนง ห้ามนำน้ำอัดลมเข้าไป คำถามคือ  คุณถือเข้าไปในลักษณะเปิดดื่มแล้วหรือยังค่ะ คุณได้ใส่ถุงพลาสติกเข้าไปหรือเปล่า ? ถ้าคุณถือเข้าไปในลักษณะเปิดดื่มแล้ว แบบไม่มีฝาปิดใส่กระเป๋าไม่ได้ พนง เค้าทำถูกแล้วค่ะ ที่เค้าห้ามไม่ใช่เพราะคุณเอาอาหารหรือเครื่องดีมเข้าไป แต่เค้าห้ามเพราะป้องกันการรับประทานบนขบวนรถไฟฟ้าค่ะ
3. เรื่องกาแฟที่หก ถึงแม้ ดิฉันจะไม่ได้อยู่ในเหตุการณ์ แต่จากการเดินทางด้วย  BTS ตลอดๆ สามารถคาดเดาได้ว่า คนทำหก นำกาแฟแบบแก้ว ที่มีหูหิ้วพลาสติกเข้าไปในขบวนรถไฟฟ้า ซึ่งอันนี้ไม่ผิดนะคะ แต่ถ้าแอบกินในขบวนอันนี้ผิด

ที่อยากจะบอก คือ บรรจุภัณท์ และความระมัดระวัง และ จิตใต้สำนึก ของ ผดส เป็นสิ่งสำคัญ ถ้าเค้ามีความระมัดระวังมันก็จะไม่หกค่ะ
comment1-8:1-6
ตกลงเขาห้ามอะไรกันแน่?
"ห้ามนำ" หรือ "ห้ามรับประทาน"
ผมไม่ได้บอกว่าถูกหรือผิด
แต่ผมแค่จะบอกว่ากฏกับวิธีปฏิบัติมันมีปัญหา
คิดหน่อยครับคิด อย่าแถ
comment1-9:เค้าห้ามรับประทานครับนำเข้าได้ แต่แบบถือมาพร้อมยกซดนี่ควรออกกฎแยกต่างหากเลยว่าพวกเครื่องดื่นต้องใส่ถุงหิ้ว (ถึงมันจะช่วยได้ไม่เท่าไรคนมันจะกินเดี๋ยวมันก็ควักขึ้นมากิน
comment1-10:http://www.bts.co.th/corporate/th/02-system-safety02-4.aspx
BTS ห้ามรับประทาน
http://www.bangkokmetro.co.th/web/imgcontent/File/By-law.pdf
MRT ห้ามนำอาหารเข้า เว้นแต่ปิดผนึก บรรจุหีบห่อแน่นหนา ไม่ส่งกลิน หรือทำให้เกิดความสกปรก
comment1-11:1-10
อ่าห์...... ชัดเจนมากครับ ขอบคุณจริงๆครับ
มิน่าถึงได้ไม่ตรงกันเสียที แล้วผมก็คิดว่าผมไม่ได้ศรีธนญชัยด้วย

ว่าแต่ รูปที่ จขกท. ลงนี่มัน BTS หนิครับ
comment1-12:เอาเข้าได้ค่ะ แต่ห้ามกิน แต่ในกรณีแก้วน้ำ ไอติม หรืออะไรที่ดูหกเลอะเทะได้ เราว่ายังไงก็ไม่ควรเอาเข้าเลยอ่ะ คือเค้าไม่ได้ห้ามเอาเข้าก็จริง แต่ถ้าคิดว่าตัวเองไม่สามารถดูแลไม่ให้มันหกเลอะเทอะได้จนถึงปลายทาง ก็อย่าเอาเข้าเลยค่ะ
comment1-13:"Passengers are reminded that eating or drinking is not permitted in the BTS sky train system. Thank you."
comment1-14:น้ำกระป๋องที่ จขกท. โดน เจ้าหน้าที่ขอไป  เปิดรึยังล่ะครับ  ถ้าเปิดกระป๋องแล้ว ก็ถือว่าเจตนารับประทานในระบบแหละครับ    ผมเห็นต่างชาติถือกาแฟ ปิดฝามาอย่างดี  เจ้าหน้าที่ก็ไม่ให้เอาขึ้น  แต่ผมถือนมขวดใหญ่ ใส่ถุงมาจากห้าง เค้าไม่เห็นห้าม  เพราะไม่ได้มีเจตนาเข้าไปรับประทาน
comment1-15:1-1 จขกท. ครับถ้าเป็นพวกกระป๋องแม้ว่าจะยังไม่เปิดหรือเปิดแล้ว ถ้า พนง.เห็นเขาจะให้ทิ้งหรือดื่มให้หมดครับ เพราะถือว่าเป็นวัตถุอันตรายอาจเกิดทำให้ระเบิดได้(มาตราฐานเดียวกันกะก่อนขึ้น เครื่องบินอะครับ) ปอลิง เท่าที่รู้มาครับผม
comment1-16:อยู่ที่ความรับผิดชอบ และจิตสำนึกแล้วล่ะครับแบบนี้ ถ้าเอาเข้าไปและไม่ได้กินก็จริง แต่ทำเลอะเทอะเดือดร้อนคนอื่นแบบนี้ ก็ไม่น่าจะเอาเข้าไปนะครับ รู้ว่าอาจจะระวังดีแล้ว ไม่ได้ตั้งใจ แต่อุบัติเหตุเกิดขึ้นได้ตลอดเวลา ในกรณีนี้ถือว่าจงใจประมาทครับ ต่อไปควรแก้ไข ไม่ใช่แก้ตัวนะครับ บางอย่างไม่ผิดกฏ แต่มันเดือนร้อนคนอื่น ก็ไม่สมควรที่จะ "เสี่ยงทำ" ครับ
comment1-17:เราคนหนึ่งที่ถ้ากินอะไรเป็นแก้วๆแบบนี้เราจะทิ้งก่อนขี้นรถไฟฟ้า แต่พวกขวดน้ำที่ปิดสนิทหรืออาหารที่นำไปกินที่บ้านบีทีเอสและผู้โดยสารรอบข้างเขาไม่ว่าค่ะ คือส่วนมากในรถไฟฟ้ามันเบียดกันสุดๆเลยเราก็กลัวหกใส่คนอื่นใส่พื้น คือมันแล้วแต่จิตสำนึกจริงๆค่ะ
comment1-18:common sense คนเรามันตื้นขนาดนี้เลยแฮะ
comment1-19:ต่างกันแค่วิธีปฏิบัติค่ะ แต่เป้าหมายเดียวกัน (มารยาทการใช้ของสาธารณะร่วมกัน)
comment1-20:ความเห็นที่1-7..ในกรณีข้อ3. เรื่องกาแฟที่หก ถึงแม้ ดิฉันจะไม่ได้อยู่ในเหตุการณ์ แต่จากการเดินทางด้วย  BTS ตลอดๆ สามารถคาดเดาได้ว่า คนทำหก นำกาแฟแบบแก้ว ที่มีหูหิ้วพลาสติกเข้าไปในขบวนรถไฟฟ้า ซึ่งอันนี้ไม่ผิดนะคะ แต่ถ้าแอบกินในขบวนอันนี้ผิด
ถ้ารปภ.เห็นหิ้วแก้วน้ำ..ก็ต้องทิ้งอยู่ดี...ถือว่าผิดอยู่ดีค่ะ...ถ้าเป็นอาหารแห้ง กับข้าวถุง อาจจะพออนุโลม
comment1-21:ขอถามนะตรงนี้เลย การแอบกินส่งผลเสียอะไรกับสาธารณะ

1)ในกรณีทำขึ้นได้ ของมีกลิ่นก็สามารถนำขึ้นได้ก็เท่ากับไม่ว่าจะกินหรือไม่กินก็รบกวนผู้โดยสารอื่น
2)ในกรณีของน้ำและของเหลวอื่นๆ ถึงไม่กินก็ทำหกได้ เทลงกับพื้นยังทำได้ เพราะจาก 1-20 ระบุว่าไม่กินไม่ผิด
3)การกินใช่ว่าจะหก
4)การไม่กินใช่ว่าจะไม่หก
5)พนักงานจะมาคอยสอดส่องผู้โดยสารทุกคนตลอดเวลาหรอว่าคนไหนแอบกินเมื่อไหร่

หากจะอ้างแค่ว่าก็โจทย์กำหนดมาแค่นี้ผมก็ยอม และไว้อาลัยให้ประเทศชาติ  สังคมไม่ได้เดินด้วยแค่กฎ

เมื่อไหร่ประเทศเราถึงจะฉลาดสักที  ตั้งกฎให้มันจริงๆจังๆสักที เช่น ห้ามนำอาหารขึ้นยกเว้นแต่จะเป็นภาชนะปิดสนิท  ซึ่งผมก็คิดเองเออเองว่าจริงๆเขาก็ต้องการแบบนี้ แต่เนื่องจากอะไรสักอย่างทำให้คิดไม่ออก จะห้ามนำอาหารและน้ำขึ้นก็เวอร์ไป อย่างน้ำขวดฝาเกลียว หรือซื้อของฝากเพื่อน หรือเอากลับไปทำอาหารที่คอนโด  ทีนี้เขาก็คิดว่า ขวดปิดถ้ากินก็จะเปิด พอเปิดก็มีโอกาสหก ห้ามกินนี่ละง่ายดี  ผมคิดเองเออเอง แต่โดยส่วนตัวผมว่า "การคิด" มันดีกว่า "การอ้างตัวหนังสือแล้วไม่ใช้สมองเลยสักจุด"
comment1-22:เคยถือกล่อง KFC ชุดล่ะ 399 และน้ำเป็ปซี่อีก 4 แก้ว เดินไปขึ้น BTS แต่ไม่ได้เอาไปกินนะ แค่จะเอากลับไปกินที่บ้านเท่านั้นคะ และแก้วน้ำมีฝาปิดมีถุงใส่เรียบร้อย ใครที่เคยซื้อเซ็ต 399 กลับบ้านก็น่าจะนึกออกนะคะว่าเป็นลักษณะไหน เอาขึ้นหลายครั้งอยู่ ไม่เห็นยามเขาจะพูดอะไรเลย
comment2:แบบนี้ต้องเจอ
comment2-1:ขอนอกเรื่องหน่อยครับ ภาพจากหนังเรื่องอะไร หรอ ?
comment2-2:นี่ครับ 
https://www.youtube.com/watch?v=kMCGvtlL4fw
comment3:คือ ทำหก ก็ช่วยเช็ดซักหน่อยก็ได้นะ บางที
comment3-1:ขนาดเรานั่งสองแถวอ่ะ เราทำชาเขียวหกบนรถ ถามพี่กระเป๋าไม่มีผ้าเช็ด เราก็ไม่มีทิชชู่ วินาทีนั้นเรารีบถอดเสื้อแจ๊กเก็ตตัวโปรดไปเช็ดน้ำชาทีาหกเลอะเป็นทาง รีบเช็ดอย่างด่วน ไม่กล้าปล่อยให้ไหลยาวแบบในรูปเด็ดขาด เพราะรู้ว่าคนอื่นเดือดร้อนแน่
comment3-2:โถ แม่คุณ
comment3-3:555 คือเราอายค่ะ ทำผิดตัวเบ้งขนาดนั้น อะไรคว้าได้จับเช็ดก่อนค่ะ ลบหลักฐาน แต่มองแล้วไม่เห็นเลย เสื้อตัวเองกะได้วะ ฮ่าา
comment3-4:3-1 น้ำใจงามนัก   แต้ถ้าเสื้อแจ๊คเกตก็ไม่มี อย่าถึงขั้นก้มลงไปดูดนะครับ เป็นห่วงสุขภาพ
comment4:เขามีแต่เอาเข้าได้ แต่ห้ามรับประทาน และอาหารกับเครื่องดื่มต้องอยู่ในแพคเกจที่ปิดมิดชิด คือเราเอาอาหารเข้าไปบ่อยๆ แต่ไม่เคยกิน น้ำมีจิบบ้างเวลาไอแบบไม่หยุด จิบพอหายไอก็ปิดเก็บ
comment5:บางทีโฆษณาก็ช่วยทำให้คนไม่ใส่ใจกฏมากขึ้นกว่าเดิม

เราเห็นโฆษณาน้ำส้มมินิดเมดพัลพิแล้วขัดใจมาก ที่ไปเต้นๆแล้วก็ดื่มน้ำส้มกันในสถานที่ๆเซ็ตติ้งให้ดูเป็นรถไฟฟ้า (ไม่รู้ว่าถ่ายจากสถานที่จริงรึเปล่า)

เราอาจคิดมากไป แต่เราว่ามันมีส่วนทำให้คนเข้าใจผิดนึกว่าในโฆษณาทำได้เราก็ต้องทำได้เหมือนกัน

[Spoil] คลิกเพื่อดูข้อความที่ซ่อนไว้อีกอย่างที่เราไม่ชอบคือโฆษณาเกลดหรืออะไรสักอย่าง ที่มีร้านขายปลาปักเป้าย่าง หลานนั่งดูกับเราขอให้เราอ่านให้ฟัง แล้วหลานก็บอกเราว่า อยากกินปักเป้าย่างบ้าง = =
comment5-1:คือตอนผมเห็น ก็เอ๊ะ  มันกินได้หรือนั่นนนนนนน    แต่หลาน จขคห. ขอขรรมแปป
comment6:คนทำหกคงไม่ตั้งใจหรอกครับ
ถ้าเทียบกับคนเมาขึ้นรถไฟฟ้า แล้วอ้วก แบบ จวนจีฮุน ใน my sassy girl ยังทำกันได้เลยเนอะ
comment6-1:ไม่ตั้งใจ ไม่ใช่เหตุผลค่ะ นี่เรียกคำแก้ตัว
comment6-2:my sassy girl นั่นมันหนังนะคะ
comment6-3:ไอ้ที่ทำแบบนั้นจริง ๆ ก็ต้องโดนปรับนะครับ กฎของเขาเข้มกว่าเรามาก
comment6-4:ไม่ตั้งใจ รู้เท่าไม่ถึงการณ์ บลาๆๆๆ แล้วก็ยกความผิดอื่นมากลบ พอสักทีเถอะ
comment6-5:ใต้ดินที่เกาหลีหกแล้วไม่โดนปรับค่ะ ถ้าจนท.ไม่เห็น เห็นมากับตา ยังไม่ก้มลงไปเช็ดหรือเก็บของที่หกเลอะด้วย ป้าๆคนก็บ่นๆด่าๆแต่ตัวคนทำไม่หันมาสนใจซักนิด ร้อนถึงเราที่ยืนฟังคำด่าไม่ไหว ย้ายโบกี้ซะเลย  ฮึ่ๆ

แต่ในไทยเราว่าถ้าของมีกลิ่นควรใส่ให้มิดชิด ไม่ให้กลิ่นออกมารบกวนคนอื่น เวลาเราไปต่อรถที่อนุเสาว์ ขากลับชอบแวะซื้อชานมไข่มุกกลับบ้านแต่จะคว่ำปากลงข้างล่างค่ะ มีครั้งนึงโดนชนอย่างแรงบนบีทีเอส ไม่รู้นางจะรีบกระโจนไปนั่งตรงไหน ถุงตกพรึบ น้ำหกออกมานิดนึง แต่ก็รีบหยิบทิชชู่ก้มลงเช็ด ปากแก้วคว่ำอยู่ก็ช่วยกันน้ำได้ระดับนึง

บางคนไม่ได้อยากให้มันเกิดเหตุตกแตกบนรถสาธารณะหรอกค่ะ แต่คนที่ชอบเอาอาหารกลิ่นแรงๆมากินบนรถสาธารณะนี่ไม่อยากทน้ลยค่ะ ทำงานเหนื่อยๆกลับมา ดันมาเจอกลิ่นไม่พึงประสงค์อีก เลยสะกดไหล่จึกๆ ยิ้มเบาๆแล้วบอกเขาแบบสุภาพๆ ไม่ใส่อารมณ์ ไม่ชักสีหน้า  ใช้100% ได้90% เลยค่ะ ดีกว่าที่ไม่พูดเตือนอะไรเลยแล้วมาอึดอัดใจทีหลัง
comment7:คิดถึงกระทู้นี้เลย 
http://pantip.com/topic/32047159
มีรูปตอบกลับที่ คคห 324 ด้วย
อ่านละเงิบ
comment7-1:อันนั้นก็สุดๆนะไม่รู้จะพูดยังไงเลย
comment7-2:
comment8:ขอตอบแบบในฐานะที่ เคย เป็นอดีตพนง... 

- ห้ามรับประทานอาหารและเครื่องดื่มในระบบรถไฟ = ห้ามรับประทานอาหารและเครื่องดื่มในระบบรถไฟ (ความหมายตามประโยคเป๊ะๆ ไม่มีพริ้ว)
- ในระบบ = ตั้งแต่สอดบัตร แตะตั๋วเข้าไปในสถานี

หลายๆคนสงสัย โดยเฉพาะภาชนะที่ใส่อาหารและเครื่องดื่ม 

1.หากเป็นแก้วน้ำต้องมีฝาปิด และใส่ถุงหิ้วให้เรียบร้อย ถึงนำเข้าไปได้ ถ้าถือไปแต่แก้วเพียวๆ พร้อมดื่มก็ไม่ได้ (เพราะมีโอกาสหก และพร้อมดื่ม)
2.ขวดน้ำ เข้าได้ ปิดฝาสนิท ไม่ดื่มภายในระบบ (ตั้งแต่เกจที่สอดบัตร แตะบัตรโดยสารเข้าไปในสถานี)
3.อาหาร มัดปากถุง ใส่กล่อง ห่อเรียบร้อย (กลิ่น และไม่หกง่าย)

ตามนี้นะจ้ะ

เพิ่มเติม...
- เหมือนจะเคยมีเคสผดสตบตีกันเพราะเรื่องทำน้ำหกใส่กันด้วย
- เคยมีคนถือแก้วน้ำผลไม้ปั่น (แบบเพิ่งซื้อ ถือแก้ว ปักหลอด พร้อมดื่ม) แล้วจนท หรือ รปภ ห้าม ไม่ให้เข้าไปในระบบ
นางก็เลยทิ้งลงถังขยะตู้ม! ตอนนั้นมีป้าแม่บ้านกำลังเก็บขยะ ก้มเงยๆอยู่ตรงนั้นพอดี 
ป้าแกเลยโดนน้ำกระเด็นใส่เต็มตัว ผดส คนอื่นๆที่กำลังยืนรอซื้อตั๋วช่วยเอาทิชชู่มาเช็ดให้
comment8-1:สงสารแม่บ้าน T_T
comment9:จขกท.เงิบละนะเรื่องห้ามเอาอาหารเข้าเนี้ยแค่ว่าเรื่องคนทำหกก็โอเคละโชว์ภูมิเยอะเป็นไงล่าาา
comment10:นำเข้าได้ แต่ห้ามรับประทานค่ะ
comment11:อยู่บนBTS นั่งตรงข้าม เห็นลุงคนนึงเปิดกล่องสลัดผักกินอย่างเร็วจากสถานีหมอชิต หมดอย่างรวดเร็วภายในไม่กี่นาทีเพื่อลงให้ทันสถานีอารีย์ ลุงแกเยี่ยมจริงๆ เรานั่งมองตาปลิบๆ
comment12:รู้สึกดีที่ไทยมีกฎนี้ค่ะ ระบบรถไฟฟ้าสะอาดสะอ้าน ประเทศที่เจริญแล้วหลายๆที่ กินในรถไฟ ชานชาลากันเกลื่อน
comment12-1:อเมริกาป่าวคับ ?
comment12-2:เขาคงไม่สะเพร่าทำหกแบบเราหรอกครับ และผมเชื่อว่าเขาเคารพกฎมากกว่าเราด้วย
comment12-3:ตอนนี้อยู่ที่อเมริกา  หกไม่ค่อยเห็นจ้า  แต่ทิ้งภาชนะเกลื่อนกลาดเลย ในซับเวย์ (นิวยอร์กค่ะ)
comment13:เราก็เคยเอาแก้วน้ำที่บรรจุชามะนาวจากเซเว่นขึ้นรถไฟฟ้า บ่อยด้วย

แต่ไม่เคยกินบนรถไฟฟ้าเลยสักครั้งเลย

แล้วก็เห็นหลายคนนำอาหารเข้าไปในระบบรถไฟฟ้า แต่เขาก็ไม่ได้หยิบออกมากินกัน

ถ้ามันไม่ได้เกิดจากการตั้งใจกินอาหารบนรถไฟฟ้า แต่อาจจะเกิดจากอุบติเหตุทำตกไรงี้

ก็ถูกมองว่าเอาขึ้นมากินบนรถไฟฟ้าอยู่ดี
comment14:เราเคยเจอแบบนี้เลยค่ะ T^T
comment15:แล้วถือเดินเข้าไปได้ยังงัยค่ะเนี่ย อยู่ที่สามัญสำนึกเลยแบบนี้
กฏเค้าก็มีบอกอยู่แล้ว ทางที่ตรวจ น่าจะมีที่สแกนน้ำด้วย(นึกขำๆ)
comment16:บางร้านถ้ารู้ว่าจะหิ้วขึ้นรถไฟฟ้า เค้าจะซ้อนถุงพลาสติกให้อีกที
เราไม่ได้กินนะ หิ้วกลับบ้านเฉยๆ
comment17:ส่วนเราเจอแบบนี้มา...
comment17-1:น้ำเต้าหู้แบบทรงเครื่องด้วยสิเนี่ย -*-
comment18:MRT ไม่รู้นะคะ แต่ BTS เราขึ้นทุกวัน เช้าเย็น ไม่ได้ "ห้ามนำ" ค่ะแต่ "ห้ามรับประทาน" ไม่ได้ว่า จขกท. ผิดนะคะ แต่หลายๆ ความเห็นยังเข้าใจผิดกันอยู่ ซึ่งในกรณีที่เป็นแก้วน้ำไม่มีฝา กระป๋องน้ำดื่มเปิดแล้ว ถึงจะไม่ดื่มในระบบ แต่ด้วยสามัญสำนึกเราคิดว่าไม่ควรเอาเข้านะคะ เพราะมันจะหกเลอะเทอะได้

เพิ่มเติม :: เราเอาขวดน้ำขึ้น BTS ได้ตลอดนะคะ แต่ปิดฝาแน่น ไม่เคยเปิดดื่มในระบบ ยิ่งช่วงนี้ตรวจกระเป๋าด้วย รปภ.ก็เห็นตลอดไม่เคยห้ามค่ะ
comment19:จขกท ไปทบทวนกฎอีกสักครั้งแล้วค่อยเอามาบอกดีกว่ามั้ยครับ
 ห้ามนำหรือห้ามรับประทาน
comment20:น่าจะมีเซ็ตอุปกรณ์ทำความสะอาดอยู่ในรถเนอะ 
แบบถ้าเกิดเหตุแบบนี้แล้วถ้าพอจะสามารถทำความสะอาดได้จะได้ทำ จะได้ไม่ว่างเล่นมือถือไรงี้ ออกกำลังกายด้วย
comment21:โดยเฉพาะARLนะ โคตรจะหละหลวมเลย กินชานมไข่มุก เฟรนช์ฟรายกันหน้าตาเฉย รปภก็ตาถั่ว แล้วเอาเฟรนช์ฟรายเข้ามาในห้องแอร์นี่มันโคตรจะเหม็นเลย
comment22:ตอน ม.ปลาย เคยซื้อ แมคฟโลต ที่ขายอยู่บนสถานี มาซะไซส์ M เลย
กะเดินกินสวยๆ จิบเบาๆ สรุปพอกำลังจะสอดบัตร น้ายามบอกเอาเข้าไปไม่ได้
คือต้องดูดตรงนั้นให้หมดก่อน แล้วรีบมากไง ใกล้ถึงเวลาเรียนละไง การบ้านก็ไม่ได้ทำ
ไอเราก็ต้องดูดให้เยอะและไวที่สุด ดูดจนหน้าเขียวเสียวขึ้นสมองเลย นึกแล้วก็โคตรเสียดายตัง
comment22-1:ผมเห็นภาพเลยครับ ขึ้นสมองงงงงงงงงง 5555-
comment23:ห้ามรับประทานแน่นอนเห็นป้ายบ่อย  
แต่ห้ามนำเข้าไปนี่คงไม่ใช่  ของกินบางอย่างเคยซื้อในสถานีด้วยซ้ำ  เช่นเค้ก  หมูแผ่น  ขนมหวาน
comment24:ผมก็เคยนำเข้าไปนะ แต่ควรเป็นของแห้ง ๆ ที่ไม่หกเลอะเทอะ และไม่เปิดกินระหว่างนั้น หิ้วไปเฉย ๆ ถ้าเป็นพวกของเหลว หรือของสดที่หกเลอะเทอะ หรือส่งกลิ่นรบกวนคนอื่น ก็ไม่ควรนำขึ้นไปครับ
comment25:เข้าใจเจ้าของกระทู้ค่ะ แต่อาจจะสื่อสารผิดไปนิดหนึ่งเรื่องการห้ามนำเข้าระบบบีทีเอส อันนี้ความมักง่ายไม่ได้อยู่ที่การฝ่าฝืนกฏหรอกค่ะ อยู่ที่ว่ามักง่ายไม่คิดว่ามันจะหกเลยเผลอเรอไม่ดูข้าวของตัวเองมากกว่า เป็นการไม่รับผิดชอบอย่างแรงค่ะ

เราเคยเจอครั้งหนึ่ง มีคนเอาแก้วกาแฟพลาสติกที่สวมหูหิ้วขึ้นไปบน BTS แต่แทนที่จะถือไว้แบบระมัดระวังดันวางไว้ตรงช่องว่างระหว่างที่นั่งพร้อมถุงอื่นๆ แล้วมันก็หกจนได้ ได้แต่ทำหน้าเลิ่กลั่กหยิบแก้วเจ้ากรรมขึ้นมา แต่ที่มันหกไปแล้วที่พื้นเนี่ย ไม่เช็ดไม่เก็บอะไรทั้งสิ้น ไม่ทราบว่าไม่มีทิชชู่หรือยังไง ตอนหกรถยังจอดอยู่ น้ำก็ไม่ไหลไปไหน พอรถเคลื่อนเท่านั้นแหละ ไหลเป็นทาง ทะลุขบวนไปขบวนถัดไปยาวเลยจ้า คือถ้าหาอะไรมาเช็ดก็คงจะดีกว่านี้

แต่ดีที่สุดคือไม่มักง่ายค่ะ เอาอะไรขึ้นมาก็ต้องรับผิดชอบในของของตัวเองด้วย
comment26:ก็ว่าอยู่ว่า BTS ห้ามรับประธานไม่งั้นกาแฟที่ผมซื้อจาก7แต่ปิดฝาเรียบร้อยหิ้วถุงหรือพวกกาแฟถุงแบบมัดปากถุงยามเค้าไม่ให้เข้าแต่แรกอยู่แล้ว

มีคนมาแย้งยังมีว่าคนมาแถอีกทั้งทีไม่ได้เช็คกฏเลยแท้ๆ
comment27:ถือเข้าไป (ถ้ามันอยู่ในลักษณะพร้อมกิน เช่น เป็นแก้วที่ไม่มีฝาปิดหรือมีฝาปิดแต่หลอดเสียบอยู่ เป็นอาหารที่ใส่จานโฟมจานกระดาษพร้อมทานหรือใส่ถุงแต่ไม่ได้มัดปากถุง) คุณจะกินหรือไม่ถ้าเกิดมันหก มันก็เดือดร้อนไหมล่ะค่ะ เพราะรถไฟฟ้าเวลาจะถึงสถานีก็เบรคมันให้เซได้ 

ของแบบนี้มันอยู่ที่จิตสำนึกต่อสาธารณะและความมีวินัยค่ะ จะให้มาตรวจทุกคนรปภ.ไม่ต้องทำงานทำการอะไรละ
comment28:ล่าสุดผมเจอพนักงานของ scg นั่งดูดชานมไข่มุกในรถ Mrt ผมเตือน แต่เค้าก็ยังดูดต่อ เลยถ่ายรูปส่งไปให้ทางต้นสังกัดเค้าจัดการ ทางScg ก็ตอบขอบคุณผมมาด้วย ผมว่าเราช่วย ๆ กันเตือน ช่วยกันว่า หรือถ่ายรูปส่งไปให้ต้นสังกัดคนที่เอาน้ำกะอาหารขึ้นมากินบนรถก็น่าจะดีนะครับ
comment29:ซื้อกาแฟเย็น ชาไข่มุก เป็นปกติที่ซื้อเพื่อกินตอนนั้นเลย ไม่งั้นก็ละลายจืดจาง หมดอร่อย 
พอรถมาก็ถือเข้าไปด้วย หลายความเห็นพูดถูก ถึงปิดฝา ก็เสียบหลอดพร้อมกินและพร้อมหก งานนี้นอกจากกฎแล้วที่เหลือก็จิตสำนึกล้วนๆ
comment30:จริงๆน่าจะมีกฎด้วยนะ ว่าถ้านำอาหารขึ้นมาบนรถแล้วทำหกเลอะเทอะ ต้องโดนปรับ 1,000 อะไรงี้ คนคงระวังกันมากขึ้นเยอะ
comment31:"นำขึ้นได้" แต่ "ห้ามรับประทาน" และการที่นำขึ้นไป ต้องไม่เป็นการเปิดไว้อยู่, ส่งกลิ่นแรง หรืออยู่ในสถานะที่มีความเสี่ยงในการทำหก เพราะฉะนั้นเอาขึ้นได้และต้องเก็บไว้ให้มิดชิดไม่ทำหกไม่เกลื่อนกลาดและไม่รบกวนผู้โดยสารคนอื่น ผมถามจริงถ้าเขาห้ามเอาขึ้นไป เวลาคนซื้อของทานกลับบ้าน เขาก็กินให้หมดหรือทิ้งก่อนเข้าไปใช้บริการ BTS หรอ -3-
comment32:ถ้าปิดผนึกมิดชิดลรรจุหีบห่อ/ถุง นำเข้าได้ครับแต่ก็มีคนมักง่ายถือและแอบดื่มระหว่างโดยสาร
comment33:เคยเจอเด็กอ้วกบนBTSสถานีสยาม  ตรงราวจับตรงกลางเลย  กลิ่นแรงมาก  แม่ก็ไม่รับผิดชอบ  แล้วคนที่เข้ามาใหม่ก็ไม่รู้เรื่อง เหยียบเละเทะไปหมด  อยากให้คนที่ทำความสกปรกมีจิตสำนึกรู้จักรับผิดชอบด้วย
comment34:คือ สำหรับผมนะ
โดยส่วนตัวแล้วเนี่ย

พิจารณา โดยสำนึกล้วนๆเลยครับ
ไม่มีการเอาคำมาตี ทีละประโยค เล่นคำ พลิกลิ้น งี้ไม่มี

สำนึกบอกได้เลยครับ
ก็ง่ายๆ อะไรที่พร้อมจะทำให้ผู้อื่นเดือดร้อน อาจจะหก อาจจะส่งกลิ่น อาจจะทำให้ผู้อื่นระแคะระคาย ด้วยสายตา 
สิ่งเหล่านี้ มันสามารถกลั่นออกมาจากสำนึกได้อยู่แล้วครับ ว่าไม่ควรทำ

ถ้าสำหรับผม นะ

แก้วกาแฟ ที่มีฝาปิดแบบ 7-11 แบบนี้ ผมก็ไม่เอาขึ้นนะ เพราะเราไม่รู้ว่า จะถูกเบียดจนฝาปริ แก้วบี้จนกาแฟล้นหกออกมาหรือเปล่า
ถ้ามีฝาปิดแล้ว อยู่ในถุงอีกที มัดปากถุงได้ อย่างนี้ โอเค ต่อให้ถูกเบียดจนฝาหลุดกาแฟล้น ก็ยังอยู่ในถุง (นึกภาพออกไหมหว่า)

อาหาร ถ้าแบบเป็นแกง อะไรแบบนี้ ต้องซ้อนถุงให้ดี มั่นใจว่า ต่อให้ถูกเบียดจนแตก ก็ยังอยู่ในถุงหิ้ว กลิ่นไม่ออก ถ้าถุงไม่แตก

เอาเป็นว่า นั่งเล่นคำ จับคำก็เท่านั้นแหละครับ

ขอเป็นสำนึกส่วนรวมดีกว่า เนอะ

แต่สำหรับ หลักการแล้ว นำเข้าได้ครับ แต่ให้อยู่ในบรรจุภัณฑ์ ที่ปิดผนึกอย่างดี ไม่พร้อมรับประทาน และไม่ส่งกลิ่น รบกวนผู้อื่น

บางคนอาจจะถามว่า อาหารบ้าอะไรไม่มีกลิ่น 
มันมีครับกลิ่น แต่อาหารอร่อย หอม ของคุณ บางคนอาจไม่ชอบ ครับ

ฉะนั้น ทำอะไรก็ตาม ถ้าอยู่ในกลุ่มคนหมู่มาก อย่าคิดว่า การกระทำของเราถูกต้องเสมอไป
การไม่รับประทาน นั้นไม่ผิดครับ นำขึ้นไป ไม่ทาน ไม่ผิดนะครับ
แต่ถ้าถูกเบียดจนหก ตกแตก คนที่เบียดของคุณ เค้าก็ทำหน้าไม่ผิดนะครับ
คนหิ้วต่างหาก จะถูกมองว่าเป็นคนผิด แต่ถ้าเจอคนดี เค้าก็อาจจะขอโทษ แต่คนอื่นก็มองคนหิ้วผิดอยู่ดีนั่นแหละครับ
หรือคุณจะโวยวาย ว่า เบียดจน ตกแตก แต่ทุกคนก็ถูกเบียดเหมือนคุณนั่นแหละครับ เพียงแต่เค้าไม่ได้นำอาหารขึ้นมา
(อันนี้ผมว่า สถานการณ์ ยิ่งเลวร้ายครับ)

ฉะนั้น  รู้เท่าทันเหตุการณ์ จะเป็นแนวทาง ในการอยู่ร่วมกันที่ดี ครับผม

บางวัน หาว บนรถไฟฟ้า ยังรู้สึกผิดเลยครับ มั่นใจว่าไม่เหม็น แต่มันก็อาจไม่ได้หอมสำหรับคนอื่น เข้าใจตรงกันนะ
comment34-1:เห็นด้วยกับความคิดเห็นนี้เลยค่ะ ไม่ต้องเอาคำมาตีความพลิกลิ้นไปมาเพื่อจับผิดเจ้าของกระทู้หรอกค่ะมันไม่เกิดประโยชน์อะไร มันอยู่ที่จิตใต้สำนึกล้วนๆเลยค่ะ
comment34-2:คนส่วนใหญ่ไม่คิดแบบนี้สิครับ...
comment35:แก้วแบบมีฝาปิด แบบของเซเว่น ต่อให้ยังไม่ปักหลอด ต่อให้ใส่ถุง ก็ไม่ให้เอาเข้านะครับ
comment36:เคยเจอคุณแม่ป้อนข้าวเหนียวหมูปิ้งลูกน้อยวัยอนุบาลบน BTS ช่วงเย็น

เคยเจอคุณแม่มาพร้อม car seat แบกมาพรุงพรัง พร้อมกับคุณพ่อและลูกน้อย
พอถึงที่นั่ง คุณพ่อนั่ง ลูกนั่งตัก
แม่ควักชามข้าวเด็กออกมา แกะถุงพลาสติกที่ห่อออก
ป้อนข้าวลูกบน bts

เจอบ่อยนะ อยากพูดอยู่แต่กลัวโดนด่า
เดี๋ยวเอาคำว่า เด็กมาอ้างอีก

อีกเคสที่เจอบ่อย หญิงสาวแต่งชุดคล้านพนักงานออฟฟิศ ตัวพิงเสา มือนึงเล่นโทรศัพท์ มือนึงถือแก้วสตาร์บัค ปากกัดหลอด ทำหน้าเบื่อโลก
comment37:อยากให้ตีความแบบกฎหมาย ไม่ใช่การตีความตามตัวอักษร แต่ให้ตีความตามเจตนารมณ์ของกฎนี้ กฎนี้มีไว้เพื่อป้องกันการหกเลาะเทอะ หรือส่งกลิ่นรบกวนภายในตัวสถานี รถไฟฟ้า ซึ่งรบกวน ละเมิดสิทธิผู้โดยสารท่านอื่น และอาจทำให้ขบวนล่าช้าเพราะต้องทำความสะอาด ดังนั้นหากอาหาร เครื่องดื่มที่นำเข้ามาในพื้นที่ ไม่ก่อให้เกิดความเสียหาย เดือดร้อนรำคาญกับผู้มีส่วนได้เสีย เพราะแพ็คมาดีแล้ว ไม่หกเลอะเทอะ ส่งกลิ่นนั้นไม่ควรถือว่าผิดกฎค่ะ
comment38:คิดว่า เค้าคงยึดหลักง่ายๆ 
ไม่ได้ห้ามนำเข้าไปแน่นอน เพราะในสถานีเองก็มีอาหารขายเยอะมาก
แต่กรณีที่ห้ามนี่คือ ใส่บรรจุภัณฑ์แบบที่เห็นแล้วสามารถเปิดทานได้สะดวกทันที
หรือมีความเสี่ยงมากที่จะหกเลอะเทอะ มีกลิ่นรบกวน

จริงๆมันเป็นเรื่องสามัญสำนึกมากกว่านะ
ไม่ต้องมาตีความเข้าข้างตัวเอง
คิดในมุมสาธารณะส่วนรวมก็จบแล้ว ของแค่นี้
comment39:ติดป้ายจับปรับเลยค่ะ อย่าแค่ห้าม หากทำเลอะเทอะปรับสถานเดียว...ก่อนอื่นช่วยติดกล้องในขบวนรถทุกโบกี้ด้วยค่ะ
comment40:พวกลูกอม กับ หมากฝรั่ง กินได้มั้ยครับ
comment40-1:ลูกอมถ้าทานแล้วต้องเคี้ยวเปลือกเข้าไปด้วย  
สำหรับหมากฝรั่งถ้าไม่อยากกลืนสามารถแปะหลังหูแล้วนำมาเคี้ยวต่อได้ค่ะ 

[Spoil] คลิกเพื่อดูข้อความที่ซ่อนไว้ล้อเล่นน่ะ กินได้
comment41:BTS นำอาหารเข้าได้ครับแต่ห้ามกิน/ดื่ม ตามประกาศเสียงและแผ่นป้ายที่ติดในขบวนครับ
comment42:เคยเจอกับตา  
ผู้หญิงคนหนึ่งถือแก้วกาแฟขึ้นไปบนรถ BTS
ตอนแรกไม่ได้เจาะฝานะคะ  ถือเฉยๆ  
ไปๆมาๆ ก็เจาะฝาดูดกาแฟกิน  แล้วยังไงไม่ทราบ  แก้วหล่นลงมา แตกกระจาย
ทั้งกาแฟ น้ำแข็ง  เต็มพื้นไปหมด
ผู้โดยสารใกล้ๆเดินหนี  ทุกคนหันมาจ้อง
เธอลุกขึ้นยืน ทำหน้าไม่รู้ไม่ชี้ เดินไปตู้อื่นเลย
คือ  ทั้งผิดกฎ  ทั้งไม่มีมารยาทน่ะ
comment42-1:เป็นผมทำหกนะ  ออกสถานีหน้าแล้ววว ... ไปเข้าประตูถัดไปดีกว่า อือิ
comment43:ผมเคยครั้งหนึ่ง ง่วงมากเลยซื้อกาแฟที่ขายอยู่หน้าจุดซื้อเหรียญเอลิงค์นั่นแหละ แล้วก็ขึ้นรถไฟไป มารู้ตัวอีกที เพราะเสียงดูดจ๊วดดด กาแฟในแก้วหมด ถึงได้สติกลับมาว่า เฮ้ยย เค้าห้ามนี้หว่า แล้วตูเอาติดมือมาได้ไงว่ะ แถมกินจนหมดแล้วด้วย ได้แต่ส่งสายตาสำนึกผิดถึงผู้โดยสารรอบ ๆ 
หลังจากนั้นก็ไม่เคยพลาดอีกเลยครับ รู้สึกผิดจริง ๆ
comment44:เรื่องกลิ่นอาหารอีก เคยเจอป้ากินกุ่ยช่ายบนBTS เหลือจะทน
comment45:ทาง BTS เขาก็ติดประกาศ ห้ามนำอาหารเข้ามา ยังจะเอาเข้ามาอีก มันน่าตบจิงๆ
comment46:เจอคนจีนถือถุงทุเรียนแบบแกะแล้ว ใส่กล่องโฟม แต่ไม่ได้มัดถุงหิ้ว MRT ช่วงเย็น กลิ่นนี่แบบ จะเป็นลม จะอ้วก พะอืดพะอม (เราเกลียดทุเรียนค่ะ เกลียดมากทั้งกลิ่น ทั้งลูก ทั้งชื่อ 555+)
comment47:มีโทษปรับไหมครับ

คนไทยหลายๆคนเป็นงี้แหละ ไม่มีการปรับ มันก็เข้าไปมั่วๆ 
สมมติผมเจอพวกนี้ทำน้ำหก แล้วพาไปพบเจ้าหน้าที่ ทำอะไรมันได้บ้าง นอกจากไล่ลง

อยากให้เป็นแบบสิงคโปร์ ปรับให้มันจนไปเลย
comment48:มาบอกในกระทู้จะมีประโยชน์กับคนที่ทำหกใหม
comment48-1:การทำหกเป็นอุบัติเหตุ ไม่มีใครตั้องใจให้หก

และการบอกใน กระทู้ pantip เป็นการแจ้งเตือนในวงกว้าง

เผื่อคนอื่นๆที่เข้ามาอ่านจะได้รับทราบ รับรู้ และทั้งบอกต่อให้คนใกล้ชิดรับทราบเช่นกัน เพื่อระวังและหลีกเลี่ยงมิให้เกิดเหตุเกณ์เช่นนี้ซ๊ำ

เพื่อให้สังคมน่าอยู่......
comment49:ดีนะครับที่จขกท.สนใจ และนำมาโพส...และยังดีกว่าหลายๆ คนบนรถไฟฟ้าที่ไม่รู้ไม่เห็นอะไรเพราะมัวแต่ก้มหน้ามองแต่จอสีเหลี่ยม
ตลอดเส้นทาง...แม้กระทั่งตอนเดินด้วย...
comment49-1:เน้นที่ประเด็น อาหาร กับเครื่องดื่ม อย่างเดียวก็ได้มั้ง
อย่าไปเน้นเรื่อง มองจอสี่เหลี่ยมเลย
comment49-2:มันก็เป็นปัญหาของคนที่ใช้รถไฟฟ้าเมือนกัน...ทั้งนั่ง และยืน โดยที่ไม่สนใจคนรอบข้าง มันก็ไม่ต่างอะไรกับคนที่นำอาหาร หรือนำขึ้นไป
แล้วก็หก...
comment50:เอาน้ำขึ้นได้ครับ...แต่อย่ากิน 
มีป้ายบอกและเสียงประกาศชัดเจน 
เหมือนคนตั้งกระทู้ไม่แตกฉานเรื่องภาษา
แล้วไม่มีหลักฐานหรือภาพถ่ายที่บอกว่ากำลังกินแล้วน้ำหก
(มีแต่ภาพตอนที่น้ำหกแล้ว)
อาจจะหกตอนรถเบรกก็ได้
จะว่าอะไรควรมีหลักฐานมากกว่านี้นะครับ
ก่อนว่าอะไรใคร
comment51:เคยเจอน้ำจิ้มลูกชิ้นเลอะเก้าอี้นั่ง ใครขึ้นมาเห็นเก้าอี้ว่างก็จะรีบนั่ง ต้องคอยห้ามจนไม่ไหวหากระดาษไปวางไว้ให้สังเกตุกัน
comment52:รถไฟฟ้า ถึงไม่ห้าม แต่ด้วยสามัญสำนึกควรคิดได้เองแล้วว่า หากมันหก ผลที่ตามมามันจะไม่ใช่แค่สกปรก มันรวมถึงความปลอดภัยด้วย รถไฟฟ้าชื่อก็บอกอยู่แล้ว ไฟฟ้ากับน้ำ มันถูกกันซะที่ไหนเจอกันเป็นช๊อต ลัดวงจร ได้มีตายหมู่ทั้งขบวนกันมั่งละทีนี้ ของเหลวมันไหลไปได้เรื่อยๆนั่นแล อยู่ที่มันจะไหลไปโดนอะไร
comment52-1:ไม่มีทางค่ะ ^^ 
เราเคยทำบริษัท consult ทำระบบให้ bts 
ลองคิดดูขนาดฝนตกไฟยังไม่ช็อตเลย 
แล้วตัวที่เป็น rack ที่วางพวก hardware ต่างๆมันมีอยู่สูงนะคะ นอกจากจะเอาน้ำแรงดันสูงไปฉีด
comment53:เดี๋ยวรถไฟฟ้าเขาก็ต้องเอาไปปรับปรุงเองแหละ พนักงานที่ต้องคิดปรับปรุงมีเยอะ พวกคุณไม่ต้องมาคิดมาเถียงแทนหรอก เงินก็ไม่ได้แบบพนักงานเขา
comment54:เขกหัวสักที
comment55:กด Vote แบบรัวๆๆๆๆๆๆๆๆๆ
comment56:สำหรับเรานี่ พวกต่างชาตินี่ล่ะ ตัวดี
 เปิดขวดน้ำกระดกลงปาก อั้กๆๆๆ
บนชานชาลา ก็ไม่เห็น จนท. ทำอะไร
อย่างมาก รปภ.ก็เป่า ปรี๊ดดดดดดด คนรอบข้างก็หูแตกกันไป
ไอ้ต่างชาติก็ไม่รู้เรื่อง เป่าทำไม
ที่เห็นเอาขนม เข้ามากินในขบวนก็บ่อย 
แรกๆ เราก็ส่งสายตาอำมหิตไปที่ถุงขนม มองไปที่ป้ายให้รู้ตัวว่าห้ามกิน
หลังๆ เจอบ่อย ก็ไม่รู้ทำไง
ของบางอย่าง มันสอนกันไม่ได้จริงๆ อยู่ที่จิตสำนึกล้วนๆ
comment57:เราใช้บริการทั้ง BTS และ MRT
สมมุติว่าเราถือน้ำ หรือกาแฟ แบบมีฝาปิด และมีถุงใส่หิ้ว (ถุงใสๆ)

MRT - รปภ. จะให้ทิ้งทันที
BTS - เดินผ่านได้เลย

แต่เรื่องห้ามนำเข้าไปเนี้ยะ ประเภทอาหารธรรมดา ก็ยังเอาเข้าไปได้อยู่ค่ะ
เช่น ข้าวกล่อง น้ำขวด หรือประมาณ เราไปซื้อของสดที่แพ็จอย่างดี ก็เอาเข้าไปได้ ...ห้ามแกะทานแค่นั้นค่ะ
comment58:"แล้วการทำความสะอาดไม่ได้ทำแค่ 1-2นาทีเสร็จแล้วให้บริการต่อเลย  สมมติว่าจำเป็นต้องจอดพักขบวนรถเพื่อทำความสะอาด กว่าจะนำรถเข้าระบบมาวิ่งบริการต่อก็อย่างน้อยครึ่ง ชม. " --- ผมเคยเห็นตอนเขามาทำความสะอาดครับ 2นาทีก็เสร็จครับ
comment59:ของผมนี่ดีหน่อย เป็นช่วงหัวรถไฟ+คนน้อย
comment60:ผมเคยเจอเอาหมูกะทะเข้าไปปูเสื่อนั่งกินกันควันนี่ตลบอบอวนทั้งโบกี้ บางทีก็มีนั่งตำส้มตำกินกันพวกเล่นใส่ปลาร้าด้วยกลิ่นตลบอบอวนไปทั้งขบวน ได้แต่นั่งน้ำลายไหล
comment60-1:อันนี้เหมือนไม่ใช่ BTS เลยครับ แต่ลั่นมาก
comment60-2:รถไฟฟ้านะ ไม่ใช่สวนลุม


เกือบเชื่อละ อิอิ
comment60-3:รถไฟไทยปันๆสถานีหัวลำโพงแล้ว
comment61:ผมว่า นำขึ้นได้ แต่ต้องปิดพาชนะมิดชิดที่จะไม่ทำให้หกมากกว่าครับ
แบบแก้วกาแฟ ไม่ควรให้เอาขึ้น เพราะมันมีโอกาสที่จะหกเลอะเทอะได้มาก
ถ้าเปนแบบขวดมีฝาปิด น่าจะโอเคครับ
comment62:ถ้าตูเปนคนทำหก  ตูจะขอปี๊ป
comment63:เรา3-4ปี่ก่อน เราซื้อชานมกลับบ้านประจำเลย
ช่วงแรกๆก็กินนะ ไปกับเพื่อนนี่แหละ ยังไม่รู้เรื่องอะไร
พอช่วงหลังๆมีประกาศ เราก็ยังซื้ออยู่นะ
แต่จะเจาะหลอดกินตอนแตะบัตรออกจากสถานีแล้วอะ 

สรุป เขาห้ามนำขึ้นรถ หรือ ห้ามทานบนรถคะ TT
comment64:เคยเจอยู่บนที่นั่งเสียดายลบรูปไปแล้ว ชานมไข่มุก จำได้แม่น เม็ดดำๆเต็มที่นั่งฝังกันเป็นแอ่งลึก นึกในใจ กบห่าไรไข่บนรถไฟฟ้าวะ
comment65:กฏเขียนให้ตายยังไงก็มีคนเถียง
มันอยู่ที่สามัญสำนึก ระเบียบ วินัย ของคน
ถ้าเราเข้าไปอยู่ในรถแคบๆที่คนเยอะๆ เราต้องระวังเรื่องกลิ่น เรื่องความสกปรกต่างๆ
ถ้าทุกคนคิดได้แบบนี้ ก็คงไม่ต้องมาเถียงกัน
comment66:เป็นกระทู้ที่มีประโยชน์มากจริงๆค่ะ  เจ้าของกระทู้อย่าคิดมากที่โดนตำหนิ อย่างน้อยกระทู้นี้ก็คงปลุกจิตสำนึกของหลายๆคนที่ใช้บริการรถสาธารณะให้ดีขึ้นค่ะ อยู่ด้วยกันในสังคมก็ต้องมีกฏระเบียบวินัย ไม่ต้องมานั่งตีความแล้วไปว่าเจ้าของกระทู้หรอกว่าเอาเข้าได้หรือไม่ได้  ประเด็นมันอยู่ที่จิตใต้สำนึกมีหรือเปล่า ถ้ามีก็จะไม่เกิดปัญหาแบบนี้ค่ะ
comment67:ใช้บริการรถไฟฟ้า มาหลายปี ไม่เคยเห็น คำเตือนเลย .... 

เห็นแต่ ป้ายโฆษณา เต็มไปหมดตลอดทาง TT
comment68:ขึ้นรถไฟฟ้าจากแบริ่ง เวลาประมาณ 6.30น. เจอเด็กนักเรียนกับผู้ปกครองนั่งทานอาหารเช้า ข้าวเหนียวหมูย่าง เป็นประจำ
comment69:เอาเข้าได้แต่ห้ามกิน ภาชนะที่ใส่ก็ต้องปิดมิดชิด 
เราไม่แน่ใจว่า mrt ห้ามเอาอาหารกลิ่นแรงเข้ารึเปล่า เหมือนจะมีป้ายห้ามทุเรียนด้วย (ซึ่ง imply ได้ว่าห้ามอาหารกลิ่นแรง)
comment70:สายสะพานใหม่เปิดเมื่อไหร่ มันกว่านี้อีก
comment71:ตามความเห็นที่ 56 เลยครับ

เจอต่างชาติ ดูดน้ำจากแก้วในชานชลา  บอกเบาๆ ว่าห้ามดื่ม หันกลับมาดูดต่อหน้าตาเฉย
เลยบอกใหม่ตรงๆ ว่าที่นี่ห้ามดื่มและกิน  ถึงยอมหยุดแต่ทำสีหน้าประมาณว่าอะไรกันนักกันหนา
comment72:กระทู้มีสาระ
+1
comment73:ตาม 56 และ 71 เลยครับ

ที่เคยเห็น มักเป็น "คนต่างชาติ" นะ โดยเฉพาะพวกนักท่องเที่ยว

นั่งในตู้โดยสาร ดูดกาแฟจากแก้วสบายใจเฉิบไม่แคร์สายตาผู้คน

ไม่มีใครกล้าบอกไง แม้แต่ รปภ. เพราะไม่มั่นใจในการสื่อสารด้วยภาษาอังกฤษ
comment73-1:ผมเคยเจอแหม่มบน bts จกส้มโออย่างเมามันส์
ผมเลยเดินไปบอกด้วยภาษาอังกฤษแบบกากๆ
"Madam Don't eating in the train"

ผลคือเขาเข้าใจ และใจดีมาก เลยให้ฟักผมกลับมาประมาณ 3 ลูก พร้อมคำกล่าวชมมาเป็นชุด ชนิดที่เปิดกลูเกิ้ลแปลไม่ทันเลยครับ
comment73-2:ท่านเจ๋งมาก และโชคดีที่เจอคนที่เข้าใจด้วย
comment74:จขกท. ใช้คำคลาดไปนิดเดียวเอง

แต่ประเด็นที่นำเสนอพร้อมรูปก็คือ 
เอาอาหารเข้าไปแล้วแดร็กกในรถนี่สิ
มันหกเละเทะ  แม่บ้านมาเคลียร์  เสียเวลารถกลับขบวน


ปล. อยากเห็นคลิปมนุษย์ซักคนแดร๊กอาหารบนรถไฟฟ้า
แล้วเกรียนป้าเกรียนลุง จนโดนคนถ่ายคลิปเอาไว้เป็นอุธาหรณ์จัง
comment75:คนหลายจำพวกอะ ชอบทำผิดจนคิดว่ามันกลายเป็นเรื่องถูก
ทั้งๆที่กฎเกณฑ์ขอบังคับก็บอกอยู่ ห้ามกิน ถ้าเอาขึ้นก็ปิดให้มันมิดชิด ถ้าไม่ได้บอก บอกไม่เคลีย
ก็จิตสำนึกนี่แหละ ส่วนใหญ่ก็รู้ว่าผิดหรือถูก แต่ก็ยังจะทำ
พอทำหกก็บอกไม่ตั้งใจ ไม่นานก็ลงและ 
คิดถึงคนที่ต้องมาตามเช็ดบ้างดิ หรือเวลาที่ต้องเอารถเข้าไปทำความสะอาด
เสียเวลาหยุดรถอีก 30 นาที
บางทีรถก็ขาดมาช้า ก็ด่า bts เฮ้อ ...
comment76:คือ เอาเป็นว่า ห้ามทำหกเลอะเทอะ OK ไหม
เพราะ เห็นแค่ละคนตอบละ แบบว่า มันอยู่ที่จิตใต้สำนึกอะครับ เอาจริงๆ นะ

"มันอยู่ที่จิตใต้สำนึกจริงๆ นะ"

title:"เชียงใหม่" เปลี่ยนไป ความเจริญที่ทำให้เชียงใหม่ไม่น่าอยู่แล้ว
comment:ตั้งแต่เด็กผมเคยรู้สึกเชียงใหม่น่าอยู่มาก เงียบสงบ หนาวทั้งปี ปราศจากฝุ่นควัน ทุกคนขับรถอย่างมีมารยาท พอผมโตขึ้น วัฒนธรรมเปลี่ยนไป มีคนจากเมืองใหญ่เข้ามาเยอะขึ้น ทั้งมาทำงาน มาซื้อบ้าน/คอนโด ทำให้มีการสร้างห้างสรรพสินค้า บ้านจัดสรร คอนโดเป็นจำนวนมาก พอมีคนสนใจเข้ามาเยอะรถยนต์ต่างๆก็เริ่มติดเกือบทุกสายต่างคนต่างรีบไปทำงานไปทำธุระต่างๆ เกิดการเห็นแก่ตัวบ้างก็อ้างตนเองรีบบ้างหรือต่างๆนาๆ คือผมอยากรู้ว่าทำไมคนต่างจังหวัดหรือคนกรุงเทพฯถึงอยากมาอยู่เชียงใหม่กันจังครับ เพราะผมคิดว่าเขาคงอยากสัมผัสบรรยากาศธรรมชาติเหมือนเมื่อก่อนตอนผมยังเด็ก แต่ตอนนี้ไม่ใช่แล้ว ใครที่จะย้ายมาอยู่เชียงใหม่แนะนำจังหวัดใกล้เคียงนะครับ ผมว่าน่าอยู่กว่าเยอะ
comment1:จริงตามนั้น เมื่อก่อนอยากย้ายไปอยู่ แต่ ตอนนี้ ดีแล้วนะที่ไม่ได้ย้ายมา
comment2:เชียงใหม่เปลี่ยนไปมากจริงๆๆๆครับ แต่ผมก็ยังรักเชียงใหม่อยู่นะ
comment2-1:รูปโปรไฟล์คืออัลไล
comment2-2:มันคือ "ไอติม" อุ่นครับ
comment3:เมื่อก่อนเชียงใหม่ก็ไม่ได้หนาวเย็นอะไรทั้งปีหรอก ช่วงฤดูร้อนเป็นไง ?
เวลาผ่านไป บ้านเมืองก็เปลี่ยนไปตามวันเวลา แค่นั้น
comment3-1:หนาวเย็นทั้งปี มีแต่ที่ยอดดอยอินทนนท์นั่นแหละ ^^
comment3-2:หน้าฮ้อนนี่จะไปฮื้อได้อู้เน้อ ฮ้อนไหปอจะนี่
comment3-3:3-2 เคิ้วว ฮ้อนหยังอั้นล้ำเหลือน่ะเหิร ไน่เสี้ยงหมดเหียละก้า นักแกผ่องนี่
comment3-4:3-2 เป๋นดีเอ็นดู ฮ้อนอั้นล้ำเหลือ เปิดตู้เย็น เอา ... อังไว้เน้อ เป็นห่วง
comment3-5:ต้องกินไอติมคลายร้อนครับ
comment4:เขาชอบวัฒนธรรม ผู้คน อาหาร สถานที่ท่องเที่ยวไงค่ะ ใครๆก็อยากไปนะเห็นในเฟชมีแต่คนอยากไปแต่เชียงใหม่นะ รู้สึกว่าดีนะที่คนสนใจเชียงใหม่กัน
comment5:ตั้งแต่เรียนหนังสือแปปเดียวป่านไป30ปีถนนหนทางเปลี่ยนไปเยอะ ผู้คนมากมายรถรา สังคมผู้คนย้ายเข้ามาอยู่กันเยอะ สิ่งหนึ่งที่สัมผัสได้คือสงคม ผู้คน น้ำจิตน้ำใจคนหายไปเยอะ ไม่ต่างจากสังคมเมืองหลวง อยากให้คนที่มาอยู่ใหม่คาอหวังอะไรไว้กับสังคมเชียงใหม่ หากมาอยู่แล้วใช้ชีวิตไม่ต่างจากถิ่นเดิมก็ย้ามมาจะมีประโยชน์อะไร สู้อยู่ที่เดิมเสียดีกว่าพัฒนาจังหวัดหรือถิ่นตัวเองให้น่าอยู่ อย่าสนใจคำล่ำลือว่าที่อื่นจะมีดีกว่าจังหวัดตน ประเทศไทย สังคมชนบทน่าอยู่ทั้งนั้นแหละ
comment5-1:คนเมืองหลวงเช่นกันนะคะ    40-50 ปีก่อนรถไม่เยอะ   คนเกิด กท.ที่แท้จริงเท่านั้นที่อยู่ กท.    รถนับได้เวลาติดไฟแดงไม่ถึง 10 คัน  ขโมยไม่มีค่ะ  ฉกชิงวิ่งราวไม่เคยเห็นนะคะ  เวลาผ่านไป   นักเรียนนักศึกษาสอบเข้า ม.ได้  เรียนจบก็อยู่หางานทำใน กท. อพยพครอบครัวเข้ามาอยู่ กท.กันหมด   เหมือนกับที่เชียงใหม่เจอะนั่นล่ะค่ะ       แปลว่าผู้คนชอบมาอยู่เมืองใหญ่   ว่างั้นเถิด
comment5-2:สมัยเราเข้างานใหม่ๆๆทำงาน  ในฝ่าย  70 กว่าคน  คนกท.แท้ๆๆแค่ 5-6 คนเองค่ะ   เมื่อ 35 ปีก่อนนะคะ       มาจาก จว.ต่างๆๆ พิจิตร อยุธยา สิงห์บุรี  เชียงราย   ชุมพร  นครศรี   ฯลฯ  สาธยายไม่หมด
comment6:เราคนเชียงใหม่แท้ๆค่ะเกิดที่นี่อายุจะแตะเลข 4 อยู่อีกไม่กี่เดือน

เข้าใจว่าทุกอย่างเปลี่ยนไปตามกาลเวลา เจริญขึ้น  สิ่งอำนวยความสะดวกเพิ่มขึ้น  

สิ่งที่ตามมาคือ  ความเห็นแก่ตัว  น้ำจิตน้ำใจที่เคยมีมันน้อยลง  ถ้าไม่ใช่ชุมชนตามนอกเมืองจริงๆ ในเมืองตามหมู่บ้านใหญ่ๆไม่ต้องพูดถึงค่ะ บ้านติดกัน บางคนยังไม่เคยทักททายกันเลย  

การจราจร  ตอนนี้เวลาเร่งด่วนบางแยกรถติดมาก เป็นชั่วโมงๆ  จนแทบจะใกล้เคียง กทม ไปทุกวันแล้ว  ขับรถขับรากันก็ไม่ค่อยมีวินัย  
ย่านธุรกิจ ตอนนี้บริษัทยักษ์ใหญ่กว้านซื้อที่ดินในเชียงใหม่ไปเยอะมากนะคะ  พอๆ กับจีนที่เข้ามาลงทุนแบบเงียบๆ เนียนๆ เอาไปกินเงียบๆ 
ย่านดังนิมมานเสี่ยชาเขียวก็ซื้อไปเยอะเหมือนกัน   

สื่อออนไลน์ต่างๆ นำเสนอสถานที่ที่คิดว่าทำให้เชียงใหม่น่าอยู่  ทำให้คนที่อื่นอยากมาเที่ยว อยากมาอาศัย
แต่การนำเสนอเพียงด้านเดียว จุดเดียว  ตรงนั้นมันไม่ใช่ทั้งหมดของเชียงใหม่
comment6-1:เสี่ยชาเขียวคืออะไรเหรอคะ
comment6-2:คนที่ (เคย) สนิทกับโน้สอุดม และชอบจัดชิงโชคจากใต้ฝาบ่อย ๆ ไงครับ
comment7:อยู่เชียงใหม่มา 30 ปี  ก็ยังคงชอบเชียงใหม่ ควรอยู่นอกเมืองหน่อย สันทราย แม่ริม บรรยากาศบ้านๆยังคงมี  เข้าเมืองไม่ไกล มีความเจริญ บันเทิงทุกอย่างเหมือน กทม.
comment7-1:ถ้ามีรถไฟฟ้าจะดีมาก การเดินทางคงง่ายกว่านี้ แต่ดูท่าจะยาก
comment8:เวลาผ่านไป เมืองมันโตขึ้น มันมาพร้อมการเปลี่ยนแปลงแน่นอนครับ ประเด็นคือ ทิศทางที่เมืองควรเปลี่ยนไป ควรเปลี่ยนไปในแนวทางไหน

สำคัญคือภาครัฐหรือทางจังหวัด ต้องออกมาจัดการอะไรบางอย่าง ผังเมืองเป็นอย่างไร กฎหมายแรงงานต่างด้าว การจัดการขนส่งมวลชน การปรับปรุงเมือง การส่งเสริมการท่องเที่ยว พวกนี้มันต้องมีคนเข้ามาจัดการ ไม่ใช่ปล่อยให้ คนในเมืองเค้าดิ้นรนกันเอง

มันเลยเกิดปัญหา เมืองเปลี่ยนไป เพื่อเอื้อประโยชน์ให้กับคนบางกลุ่ม นายทุนจากกรุงเทพมากว้านซื้อที่ดินเพื่อทำบ้านจัดสรร ทำคอนโด คนรอบข้างได้ผลประโยชน์เพราะทำให้พื้นที่รอบๆพัฒนาขึ้น แต่ก็ต้องยอมรับความหนาแน่นในชุมชนที่เพิ่มขึ้นมา ผู้ประกอบการหันมาทำร้านเพื่อขาย "คนจีน" ทำให้คนเชียงใหม่จริงๆ เสียพื้นที่สำหรับขาย "คนเชียงใหม่" ด้วยกัน เพราะราคาแพง และ บรรยากาศไม่เอื้อ (หรือแม้กระทั่งร้านที่ขายเฉพาะคนกรุงเทพ ที่ตั้งราคาสูง ร้านสำหรับขายนักท่องเที่ยว ที่คนเชียงใหม่ไม่คิดจะกิน) การที่เมืองไม่ยอมขยายออกไปรอบนอก ไม่ขยายความเจริญแล้วให้มันกระจุกตัวแค่ในตัวเมือง

แล้วเหมือนเค้าจะพยายามดันให้เอากฎหมาย FAR ที่เกี่ยวกับความสูงของอาคารแบบเดียวกับกรุงเทพ เพื่อเอามาใช้กับเชียงใหม่ เพื่อปรับกฎหมายในการกำหนดความสูงของอาคารให้สามารถสร้างได้สูงขึ้น เพื่อให้สอดคล้องกับต้นทุนที่ดินที่ราคาสูงมากขึ้น แต่ดันอนุญาตให้สร้างได้แค่สูงแค่ 8 ชั้น (ไอ่เรื่องบดบังดอยสุเทพอะไรนี่ มันตกไปแล้วครับ กลายเป็นใครๆก็อยากสร้างสูงๆทั้งนั้น)

แล้วพอบริบทเปลี่ยน สังคมเปลี่ยน แน่นอนคนต้องเปลี่ยน รถติดชิหาย แถมทำถนนบ้าบออะไรมันพร้อมกันทุกเส้น (ถนนซุปเปอร์ตั้งแต่แยกรินคำ ยันเทพปัญญา ไหนจะสะพานข้ามแม่น้ำปิง) มันก็ทำให้คนหงุดหงิด หัวร้อน อยากขับเร็ว ขับย้อนศร ปาดเลนกันมากขึ้น

ถ้าเคสเมืองเปลี่ยน ผมคิดถึง ปาย ที่จากเมืองเงียบสงบ กลายเป็นเมืองท่องเที่ยว ทำให้อะไรๆเปลี่ยนไปเยอะ คนท้องถิ่นที่รักความสงบ ก็รับไม่ได้ เพราะคนที่เข้ามาเปลี่ยน คือนายทุน + คนพื้นที่ ที่เค้าหาประโยชน์จากตรงนี้ เค้าก็วินไป แต่คนที่ไม่ได้ประโยชน์ ก็ต้องก้มหน้ารับความเปลี่ยนแปลงกันไป เชียงใหม่ ก็เช่นกัน จากเมืองวัฒนธรรมที่มีแต่รอยยิ้มและความสโลว์ไลฟ์ กลายเป็น เมืองคนจีนและร้านกาแฟร้านอาหารราคากรุงเทพและมีแต่ความเร่งรีบไปแล้ว
comment9:คนกทม. และ คนต่างจังหวัดเข้ามาอยู่ในจังหวัดเชียงใหม่เยอะขึ้น ในอนาคตจะเป็นเมืองท่องเที่ยวและเป็นเมืองสำหรับทำงาน
จังหวัดเชียงใหม่ควรกำหนดจุดศูนย์กลางธุรกิจซึ่งสามารถสร้างตึกสูงได้อย่างเต็มที่ ตัวอย่างแยกศาลเด็กมีความเป็น metro ในอนาคตอยากให้จุดนี้เป็นจุดรวมตึกสูงสร้างเป็น metro ขนาดใหญ่ ส่วนเรื่องที่ดินเท่าที่ทราบมาตอนนี้มีนายทุนหลายเจ้ากำลังไล่เก็บที่ดินในเชียงใหม่อยู่ครับเขามองถึงการลงทุนในอนาคต
ภาพบริเวณแยกศาลเด็กเชียงใหม่ ราคาที่ดินบริเวณนี้ราคาแพงมากสร้างคอนโดสูงจะคุ้มที่สุดครับ

ปัจจุบันมีการขยายถนนหลายเส้นทางพร้อมกันเพราะว่ารถในเชียงใหม่มีปริมาณเพิ่มขึ้นแบบก้าวกระโดดทำให้ติดหนักช่วงเย็นอย่างที่เห็น
ใครขับรถยนต์ในเชียงใหม่อาจหัวร้อนได้เลยครับ มีคนกทม.มาเจอรถติดที่เชียงใหม่ยังบอกว่าที่นี้รถติดน้องๆกทม.เลยครับ
สภาพการจารจรในจังหวัดเชียงใหม่
comment9-1:ภาพสวยครับ ก็ว่าถ่ายจากมุมไหน อ๋อ สะพานลอย ตลาดสามแยกนี่เอง
comment9-2:แยกศาลเด็ก กาดสามแยก ทางกลับบ้านผม
เห็นมาตั้งแต่บิ๊กซีตรงนั้นยังเป็นคาร์ฟูร์ เซนเฟสยังเป็นที่โล่งๆ ทุกวันนี้จะกลายเป็นดาวน์ทาวน์ไปแล้ว

เส้นถนนมหิดล หน้ามงใหญ่ กาวิละ เวลาไปเรียน ขับทางเส้นทางรถไฟตลอด เพราะด้านหน้าติดมาก
comment9-3:ถ้าไม่เห็นเขา คิดว่า กทม เลยนะเนี่ย

ก็ต้องยอมรับมันครับ มันเป็นไปตามกาลเวลา
comment9-4:เชียงใหม่เจริญไวจัง แปปๆ ใกล้เคียง กทม.ล่ะ
comment9-5:ภาพรถติดในภาพเจอได้แต่ตอนเช้ากับเย็นแค่นั่นละปกติก็ไม่ติดขนาดนั้น
comment9-6:รูปแรกสวยมากๆ
comment10:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ด ทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment10-1:ความเห็นนี้น่ารังเกียจนะ  2017 ยังเหยียดเพศอยู่อีก
comment10-2:ปลูกบ้านอยู่กินกันแบบไม่กลัวฟ้าผ่า.. 
มาดูกันเถอะ..
เห้อ.. น่าสงสารจ จขกท นะ วันหลังอย่าชวนคนอื่นให้เขาไปดูนะ เผื่อเขาเปิดใจกันหมดแล้ว เดี๋ยวคนที่เขาใจกว้างจะชวนกันมาดูเม้นต่ำตมแบบนี้แทน
comment10-3:ความคิดเห็นน่ารังเกียจ ปีนี้ 2017 ยังมีคนดูถูกเรื่องรสนิยมทางเพศกันอยู่อีก นับว่าล้าหลัวด้อยการศึกษามาก
comment10-4:ทุเรศ เหยียด ถ้าฟ้าจะผ่า ผ่ากบาลคนเลวๆไม่ดีกว่าหรอ
comment11:อยู่เชียงใหม่ตั้งแต่เกิด รถติดหนักขึ้นทุกวัน คนก็หัวร้อนกันง่ายๆ
comment12:มานิมาอยู่จอมทองนิสบายๆชิวๆโรงพยาบาลดี อาหารการกินสมบูรณ์ เงียบสงบ จะเข้าเมืองก็ขับรถแค่ 1 ชั่วโมง แต่ถ้าจะเลือกทำงานในเมืองไป-กลับอาจจะไม่สะดวก เชียงใหม่เจริญมา 700 กว่าปีเจริญมาเรื่อยๆไม่เคยหยุดนิ่งเราหยุดมันไม่ได้หรอก อีกอย่างการพัฒนาแบบไทยๆไม่ว่าจังหวัดไหนมันก็เละทั้งนั้นไม่ใช้เฉพาะเชียงใหม่อย่างเดียว ทำใจยอมรับเท่านั้น
comment13:ตอนเด็กๆรู้แค่ว่าเชียงใหม่สาวสวย สไตล์สาวเหนือแค่นั้นอะ...
comment14:ทำไม เมื่อ 10 ปี ก่อน เราไม่ทำถนนรองรับ จำนวนคนที่มากขึ้น ทั้งที่ตัวอย่าง กทม เป็นมาก่อน30ปี แต่เหมือนเราไม่รู้จัก กทม ว่ามันเกิดอะไร ขอนแก่นนี้ก็ใช่ย่อย ดีหน่อย เส้นรอบเมือง เริ่มทำถนน หลายสาย แต่ในตัวเมือง เช้ากับเย็นก็ติดชะเหลือเกิน
comment14-1:กทมเราไม่รู้นะ แต่เชียงใหม่ สร้างบ้านก่อนทำถนน มันเลยไม่ได้วางผังเมืองตั้งแต่แรก ถนนเลยดูไปเรื่อยหน่อยๆ ยกเว้นช่วงนิมมานที่เป็นบล็อคๆ
comment14-2:เชียงใหม่ เส้นถนนซูเปอร์กับวงแหวนรอบนอก มาก่อนหมู่บ้านจัดสรรอีก ตอนสร้างใหม่ๆมีแต่ทุ่งนา ทุกวันนี้หมู่บ้านจัดสรร ร้านอาหาร ที่เที่ยวผุดขค้นมาเป็นดอกเห็ด
comment15:เอาจริงๆ ถึงตอนนี้ก็ยังคิดว่า เชียงใหม่ยังเป็นจังหวัดที่น่าอยู่ที่สุด แห่งหนึ่งในประเทศไทยนะ
comment16:Ku  ไม่ชอบเลยจังหวัดนี้
comment16-1:เรื่องของมึ-
comment16-2:บ่าน่าฮักเลย
comment16-3:จ๊างคิงหยัง
comment16-4:ก็ดีแล้ว อย่ามานะ
comment17:ผมเข้าใจความรู้สึกของเจ้าของกระทู้นะ ยิ่งคนตั้งกระทุ้ ผมอาจเข้าใจว่า เขาอาจเป็นคนในพื้นที่ก็ได้
อันนี้ ผมว่า บางคนอาจจะคิดว่า ทำไม ไม่ให้มันเจริญเหรอ นี่อื่นเจริญได้ แต่ว่า เชียงใหม่ห้ามเหรอ 
ผมว่า มันคนละแนวคิด
ผมไป หลวงพระบาง ผมว่ามันเจริญ แต่มันเจริญแบบมีวัฒนธรรม มันเจริญแบบไม่ขัดกับวิถีชีวิตคนในพื้นที่ 
ผมไป โฮจิมินท์ ส่วนที่เจริญมันก็เจริญนะ ส่วนที่เขายังเป็นอะไรที่เป็นของคนที่นั่น มันก็ยังอยู่
ดังนั้น ความเจริญมันเป็นสิ่งที่ดีเพื่อต้อนรับหรือดึงดูดนักท่องเที่ยว แต่ว่า อย่างไรเสีย มันก็ต้องไม่กระทบกับชีวิตความเป็นอยู่และวิถีด้วย
คำถามง่ายๆ 
ถ้ากรุงเทพ เชียงใหม่ หาดใหญ่ ขอนแก่น หรือที่อื่นๆ เจริญเท่ากันหมด หน้าตามเหมือนกันหมด ไม่มีอะไรที่เป็น วิถี หรือจุดขาย คนต้องเดินทางไปที่อื่นนอกจาก กรุงเทพ ป่ะ ในเมื่อมันเหมือนกันหมดแบบนั้น
comment18:เคยอยู่ทั้งหาดใหญ่ // กทม // เชียงใหม่ // อยู่เกินครึ่งปีหมดเลย

บางที่เคยอยู่ 4 เดือนแล้วไปอยู่ที่อื่น พอ 4 เดือนเสร็จก็ย้ายมาอยู่ที่เดิม เห็นความเปลี่ยนแปลงต่างๆๆ

แต่ถ้าให้เลือกอยู่จริงๆ ก็จะอยู่เชียงใหม่ครับ แม้ว่าหาดใหญ่ของจะถูกกว่า อยู่ใกล้พ่อแม่ เพื่อนฟูงมากกว่า แต่ไม่มีที่ไหนอยู่แล้วสบายใจ ผู้คนดี เท่าเชียงใหม่แล้วครับ กลางคืนก็ไม่เงียบ มันมีทุกอย่างครบอะครับ ทั้งความหลากหลาย ทั้งสภาพอากาศ มันดีไปหมดอะ แม้ว่าต่อให้เมืองมันเจริญขึ้น
ก็เชื่อว่าอยากอยู่ที่นี้อยู่ดีครับ

เพราะว่าแค่การที่ตึกสูงขึ้น รถติดขึ้น มันไม่ได้เป็นตัวชี้วัดความน่าอยู่หรอกฮะ มันเป็นแค่เสียวนึง ของทั้งหมดครับ

// เมืองจะดีไม่ดี ผู้คนจะมีความสุขแค่ไหน อยู่ที่ผังเมืองครับ รถเยอะแค่ไหน ผังเมืองดี มันก็ดีครับ // อาจารย์ สอนผมงี้ //
comment18-1:ขนาดนั้นเชียวหรือค่ะ หาดใหญ่ กทม.หาคนดีไม่ได้ว่างั้นตายๆจังหวัดอื่นๆสงสัยมีคนเลวหมด
comment18-2:ไม่มีที่ไหนที่ผู้คนดีเท่าเชียงใหม่แล้ว
comment18-3:เคยอยู่ยาวๆตามสามจังหวัดที่ว่าครับ เจ้าของความเห็นพูดไม่ผิดหรอก  เชียงใหม่มีวัยรุ่นตีกันมีบ้าง แต่ไม่เถื่อนและบ้าพลังน้อยกว่าอีกสองจังหวัดที่ว่าเยอะ ความเสี่ยงอันตรายก็น้อยกว่าแบบชัดเจน
comment18-4:โตเกียว ผังเมืองสวยเหรอคะ
comment19:ไปเรียนในกรุงแปปเดียวกลับมาเชียงใหม่อีกทีนึกว่าขับรถอยู่กทม.
comment20:ผมชอบภูมิปรเทศกับอากาศของเชียงใหม่ครับ ตอนนี้ก็ทำงานอยู่เชียงใหม่แต่ไม่ใช่คนเชียงใหม่และรักธรรมชาติ และมีมารยาทสังคมด้วยครับ .
comment21:อยากได้ขนส่งระบบรางโว้ยยย
comment21-1:เห็นด้วยค่ะ
comment22:แม้เวลาจะผ่านไปนานเท่าไร 
ถนนหนทางดีขึ้น มีตึกใหญ่ๆโผล่ขึ้น ห้างดังๆใหญ่ๆ ร้านดังๆเปิดตรึม คนอยู่อาศัยหนานแน่นขึ้น
แต่เชียงใหม่ยังแข็งแกร่ง ยังคงเอกลักษณ์ของตัวเองไว้ได้อย่างเหนี่ยวแน่นครับ

"30 - 40  กว่าปีก่อน ระบบขนส่งมวลชนแย่เป็นยังไง ทุกวันนี้ยังเป็นแบบเดิมครับ...เผลอๆแย่กว่าเดิมอีก" 

(เพิ่มเติมเป็นสีสรรเล็กน้อยยยยยคือมีรถเมล์ประจำทาง ที่วิ่งไม่ค่อยได้เส้นทางที่ดี อยู่ในเส้นทางที่ไม่ค่อยมีใครใช้ 
จำนวนน้อย มาๆหายๆ ขาดทุน และเจ๊งไปในที่สุด แล้วก็มีการโหมโปรโมทเจ้าใหม่ แล้วก็เจ๊งใหม่ วนๆกันไป)
comment22-1:จริงค่ะ เราคนเชียงใหม่ อยากได้ระบบขนส่งสาธารณะที่ดีจริงๆ จะได้แก้ไขปัญหาจราจรได้บ้าง แต่เดี๋ยวนี้ถ้าไม่ซื้อรถ คงอยู่ลำบาก เพราะระบบขนส่งฯยังไม่พัฒนาสักที
comment23:บ้านผมอยู่ในกรอบคูเมือง  เรียนจบมาก็ไปทำงานต่างจังหวัด ได้ไปอยู่ไปเห็นพอประมาณ ร่วมๆ 20ปี 
ระยอง-พัทยา-นครปฐม-สมุทรสาคร-กทม.       
    บอกตรงๆเทียบกันแล้วเชียงใหม่ก็ยังอยู่ง่ายและน่าอยู่ อยู่ดี   และวันๆมีกิจกรรมให้เลือกทำเยอะมาก
    เรื่องแย่หลักๆของเชียงใหม่ อยู่ที่ปริมาณรถยนต์  ที่ร่วมกันขับร่วมกันใช้จนมีส่วนทำให้สัญจรลำบาก
    โดยส่วนตัวเดินทางทำธุระในตัวเมืองใช้มอไซค์ ก็ยังสะดวกดี
    ไม่จำเป็นจะไม่เอารถยนต์ออกเลย รู้สึกดีที่อย่างน้อยก็พยายามจะไม่เป็นส่วนหนึ่งของปัญหารถติด
        ถ้ารถยนต์น้อยๆ เชียงใหม่จะน่าดูมากขึ้น  นักท่องเที่ยวน่าจะเยอะขึ้น
comment24:ผมก็ไม่ได้อยู่มากว่าสิบปี แต่กลับมาผมก็ไม่ได้รู้สึกถึงความเปลี่ยนนะ ไอ่ความเจริญน่ะมันภายนอกผมไม่แปลกใจเลยวันนี้วันหน้ามันก็เปลี่ยนไปอีก คือที่ว่าไม่แปลกเพราะถ้ามองความเป็นจริงอย่าโฟกัสแต่เชียงใหม่ มันเปลี่ยนไปทุกเมืองครับผมว่ากรุงเทพวันนี้กับกรุงเทพวันที่ผมไปทำงานครั้งแรกมันก็เปลี่ยนไป อย่าแต่เมืองใหญ่เลยลำพูนเมืองที่เหมือนเป็นอำเภอของเชียงใหม่ ณ วันนี้ก็มีอะไรเจริญที่แบบมีถนนโลกีย์มีห้างเดินไม่ต่าง ถ้าเข้าใจว่าคนมันเพิ่มขึ้นทุกปีแต่ทุกปีกลับไปกระจุกอยู่แค่ตัวเมืองก็จะทำใจได้ครับ

แต่ตัวเมืองเชียงใหม่ไม่ใช่ภาพแทนคนเชียงใหม่ เหมือนที่ไม่อาจวัดคนไทยจากคนที่อยู่เฉพาะในกรุงเทพนั่นแหล่ะ ในสภาพรอบนอกมันยังเติบโตอย่างช้าๆเช่นเดิม ตัวอำเภอที่ผมอยู่ยังแทบไม่เปลี่ยนไปจากที่เคยมี การเจริญมันไปในตัวเมืองหมดซึ่งเหมือนมันทำเพื่อซัพพอร์ตประชากรต่างถิ่นทั้งนักท้องเที่ยวและกลุ่มค้าแรงงานมากกว่า ทั้งห้างทั้งโรงพยาบาลใหญ่ๆแต่กลับมีคนท้องถิ่นเดินน้อย ห้างถ้าจะมีคนท้องถิ่นก็จะเป็นพวกนักศึกษาที่ไปเพื่องานสังคม แต่เพื่อนๆกลุ่มแรงงานท้องถิ่นที่มีกำลังทรัพย์กลับยังชอบบริการร้านต่างๆที่เคยใช้มาแต่รุ่นพ่อรุ่นแม่ ตัดผม ร้านอาหาร เสื้อผ้า ขายปลีก ฯลฯ ถึงไม่แปลกที่ห้างมาแล้วก็ไปหลายเจ้า ปัจจุบัน 3 เจ้าก็ทรุดๆไปบ้างแล้ว เจ้าแบรนด์ใหญ่สุดนี่เหมือนจะดีแต่ร้านปลีกที่เช่าก็ไม่รอดนะ

คือคนเชียงใหม่ยังยึดวิถีชีวิตแบบเดิมๆ ยังเป็นครอบครัวใหญ่อยู่ การกินอยู่ยังยึดติดกับภาพครอบครัวใหญ่อิทธิพลการตัดสินใจยังอยู่กับคนเก่าๆ การซื้อกับข้าวไปทำกินด้วยกันที่บ้านยังคงอยู่ แรงงานอพยพน้อยพอลาออกมาหางานถึงได้รู้ว่าเมืองใหญ่โตขนาดนี้แต่ภาคอุตสาหกรรมหนักกลับเบาบางยังกะนุ่นแทบไม่มีโรงงานสเกลใหญ่ บริษัทห้างร้านจะเป็นท้องถิ่นหรือสาขาขนาดเล็กที่บริหารแบบครอบครัวรายได้เลยแบบครอบครัวไปด้วย พนักงานเลยยังหาซื้อของตามตลาดนัดหรือบิ๊กซีโลตัสมากกว่าเข้าห้าง

ดูสตาร์บัคสิมีกี่สาขาในเชียงใหม่ที่มีก็ตามแหล่งชอปปิ้งของนทท. คือไม่ใช่คนเชียงใหม่ไม่มีเงินนะกลุ่มมีเงินก็มี แต่อินดี้ไม่เน้นแบรนด์เองที่ว่าปราบเซียนเพราะหลายคนมองว่าเอาแบรนด์เอาแฟรนไชมาเปิดน่าจะรุ่งเพราะคนเยอะ ที่จริงคือเขาไม่ติดกับแบรนด์เลย ขอแค่ของดีเขาก็กินและดีจริงก็พาบ้านพาเพื่อนมากินเพราะโอกาสนอกบ้านมักมาในรูปสังสรรค์ ไม่ใช่กินนอกบ้านมันทุกวันแบบชีวิตบ้านจัดสรรคอนโด 

คือ"คนเชียงใหม่"ก็ยังเป็น"คนเชียงใหม่" แต่เมืองมันใหญ่ขึ้นน่ะ
comment24-1:แม่นเลยครับ
comment24-2:รักความเห็นนี้ คนเชียงใหม่ก็ยังเป็นคนเชียงใหม่ค่ะ คนเชียงใหม่ใจดี ใจเย็น ในเมืองอาจจะมีบ้างประปราย แต่ถ้าลองมาสัมผัสสิ่งบ้านที่ไกลจากตัวอำเภอมาหน่อย จะรู้เลยว่าเชียงใหม่ยังเป็นเชียงใหม่ในเนื้อแท้อยู่ค่ะ ^^
comment24-3:อีกอย่างที่เชียงใหม่ เรารู้สึกว่าร้านกาแฟแบบนั่งชิลๆ แต่งร้านน่ารักๆ มันเยอะมากกกกกก
comment24-4:ตอบในฐานะที่เป็นคนเชียงใหม่ อะไรที่มันดูแมสจะพิจารณาซื้อน้อยกว่าสินค้าและบริการที่ดูคูลดูชิคค่ะ
comment25:บะดีกึดนัก  กระแสเปิ้นมาแฮง  เฮาบ่อสามารถหยุดกระแสได๊
ถ้าเฮาผ่อแต๊ๆ  มันก็บ่อแม่นบะดี๋เลย  อย่างน่อยคนบ้านเฮายังได้ก๊าได้ขายพ่อง
แต่กะว่า สิ่งที่มันโตยมาคือ คนนักขึ้น  รถนักขึ้น  มลภาวะก็นักขึ้น

แต๊ๆเฮาต้องมาผ่อว่า ระบบจั๊ดการที่เฮามี มันสามารถฮับมือกับกระแสแบบนี้ได๊ก่อ
อ๊ายว่าถ้าระบบจั๊ดการมันดีขึ้น แหมน่อยปัญหามันก็จะลดลง ละเจียงใหม่จะปิ๊กกลับมาเหมือนตะก่อนเอง
comment25-1:คิดแบบเชียงพระคำอ่ะถูกแล้ว
comment26:ชอบเชียงใหม่นะ ปกติไปก็ไม่ได้อยุ่ในตัวเมืองอะ ไปเที่ยวชานเมืองตลอด ยังงัยก็น่าอยู่ครับ
comment27:สมุยก็เช่นกัน ธรรมชาติหายไปเรื่อยๆ
comment28:ต่างจังหวัดหลายๆที่ก็เริ่มเหมือนกัน
comment29:น้องเป๋นคนอำเภอสันทราย เกือบๆติดดอยสะเก็ดเลยเจ้า แต่มาเฮียนในเมือง หันความเปลี่ยนแป๋งมาตลอดสิบปี๋ 

ถ้าหื้อมันเจริญขึ้น มันก่ได้ แต่บ่าไจ้เละเทะแบบกทม. 
รถติด แออัด ก่ขอฮื้อทุกคนจ๋นไปถึงผู้ใหญ่ในบ้านเมืองจ้วยกั๋นจัดระเบียบเมืองของเฮาไว้หื้อน่าอยู่ต่อไปเน้อเจ้า
comment30:เราอาจจะเเปลกกว่าคนอื่น เราเรียนที่นั่น 5 ปี ไม่เคยอยากอยู่เลย deep blue สุดๆ วิวสวยไปหมด ท้องฟ้าเปลี่ยนสี ได้ 6 สีต่อวัน ของกินหาง่าย เเต่จิตใจซึมเศร้าไงไม่รู้
    ยังไงเราก็ชอบกรุงเทพอยู่ดี สบายใจได้ค่ะ
comment31:แถวรอบนอกมันก็ยังโอเคอยู่ แต่ก็อย่างว่า ทุกอย่างเปลี่ยนไปตามกาลเวลา 

ป.ล. รถจะติดน้อยกว่านี้ ถ้าคนมีวินัยในการขับขี่ และไม่จอดรถข้างทางกันเป็นว่าเล่น
comment32:ผมเป็นคนเชียงใหม่ตั้งแต่เกิด อาจจะมองเชียงใหม่คนละมุมกับ จขกท ไปนิดนึง
1.ตอนเด็กๆ ทุกคนโลกจะสวยครับ ไม่ว่าอยู่ไหนมองอะไรก็สวยหมด พอโตมามองโลกกว้างขึ้นเห็นอะไรๆมากขึ้น ไม่แปลกครับที่จะคิดว่าตอนเด็กๆโลกสวยกว่าตอนโต (ซึ่งมันคือโลกใบเดียวกัน)
2.สภาพอากาศเชียงใหม่ไม่ได้หนาวทั้งปี หน้าหนาวจะหนาวและอากาศดีมาก ส่วนหน้าร้อนร้อนแบบรองพื้นเพื่อนละลายอ่ะ
3.เรื่องฝุ่นควัน มีมานานแล้วครับ และไม่ใช่เพราะควันรถอย่างที่หลายๆคนคิด แต่เป็นเพราะชาวบ้านเผาป่าหาเห็ดถอบ(เห็ดเผาะ) สมัยนั้นต้องมีการเอารถดับเพลิงมาพ่นละอองน้ำกันเลยทีเดียว ช่วงหลังมานี้ดีขึ้นมากครับ เลิกเผากันไปเยอะแล้ว
4.เรื่องการขับรถ 555 คงไม่ได้เป็นเพราะคนเมืองใหญ่เข้ามาหรอกครับ ถึงทำให้คนขับรถแบบไม่มีมารยาท เรื่องนี้ยกให้เป็นเรื่องส่วนบุคคลล้วนๆ
5.การจราจร ยอมรับครับว่ารถติดขึ้น เมื่อก่อนขับรถไปเรียนระยะทาง 16 กิโล ขับแค่ 15 นาทีก็ถึง ตอนนี้ต้องเผื่อเวลาออกบ้านเพิ่มขึ้นประมาณครึ่งชั่วโมง แต่ถ้าไปที่อื่นและไม่ใช่ช่วงเวลาเร่งด่วน รถก็ไม่ได้ติดครับ
6.ทำไมคนกรุงอยากย้ายมาอยู่เชียงใหม่ ตอนนี้ผมทำงานอยู่ กทม ครับ ถ้าไม่นับเรื่องเศรษฐกิจเงินทอง ผมก็ยืนยันได้ครับว่าเมืองที่จะไปอยู่อันดับต้นๆคือเชียงใหม่ 

แต่สุดท้ายทุกสิ่งต้องเปลี่ยนไปตามกาลเวลาครับ แต่ถึงยังไงสำหรับผม เชียงใหม่ก็ยังน่าอยู่และน่ากลับไปเสมอครับ
comment32-1:
comment33:เงียบสงบ หนาวทั้งปี ปราศจากฝุ่นควัน ทุกคนขับรถอย่างมีมารยาท 

ตอบในฐานะคนเชียงใหม่ อาศัยในเมือง อายุ 35 ปี 
เชียงใหม่ไม่ได้เงียบสงบ ร้านเหล้าเพียบ 
เชียงใหม่ไม่เคยปราศจากฝุ่นควัน เค้าเผากันมานมนาน
เชียงใหม่ไม่เคยหนาวทั้งปี ยกเว้นอยู่บนดอย

ทุกคนขับรถอย่างมีมารยาท ข้อนี้ก็ไม่ใช่อยากปาดก็ปาดอยากออกจากซอยก็ออก เพียงแค่เมื่อก่อนรถมันน้อยเลยไม่คิดว่ามันเป็นปัญหา
comment33-1:เห็นด้วยครับ ขับรถ นิสัยแบบเดิมๆ แต่ยุคสมัยเปลี่ยนไป รถเยอะ ขึ้น แต่นิสัยขับรถเดิมๆ จึงมีแต่อุบัติเหตุ ตอนนี้คงกำลังปรับตัว กันอยู่ ดูจากเส้นมหิดล ซ้อมเบรคกันอยู่ ฮ่ะๆๆๆ
comment34:เชียงใหม่เริ่มไม่ตะตอนยอนแล้วสินะครับ  ตอนนี้ผมว่าตะตอนยอนที่สุดคงเป็นพะเยา
comment35:รถติดหนักมากกกกกกกกก จะออกไปไหนทีเผื่อเวลาเป็นชั่วโมง
ทัวร์จีนเยอะมากกกกกกกกกกกก เสียงดังรำคาณ!!!

แต่พอคิดถึงวอร์มอัพ ก็จะน่าอยู่ขึ้นมาทันที 55555
comment36:คนพูดคนโพสสงสัยจะเดินแต่แถวนิมมานแฮะ ถ้าไปแถว ๆ นั้นมันก็ติดก็เหมือนกรุงเทพหล่ะครับ
อีกอย่าง ร้านแนะนำแถว ๆ นั้น คนเมืองจริง ๆ ก็ไม่ค่อยเข้ากันนะ
ปล. รถติดหน้าเมย่า นานมากกกกกก ถ้าได้เข้าเมืองพยายามไม่ผ่านตรงนั้นเลย 5555
comment36-1:ผมนึกว่าเดินแถวทองหล่อ
comment36-2:คนจีนเพียบครับ นักท่องเที่ยวจากจังหวัดอื่น ๆ ด้วยนะ ไปส่งเพื่อนก็ไปเดินเฉย ๆ นี่แหล่ะ แต่เวลานั่งกินจริง ๆ ผมไปนั่ง white house นะ 5555
ยังไงก็ยังยืนยันว่าเชียงใหม่อยู่นะ ชอบความสงบก็หาที่นอนนอกเมืองเลยครับ
comment37:ผมคนกรุง ชอบเมืองใหม่ครับ แต่ผมว่าชม.รถติดกว่ากทม.อะ ในตัวเมืองเหมือนจราจรไม่เก่งเท่าในกทม.
comment38:เปลี่ยนไปตามกาลเวลา ตามยุคสมัยและเทคโนโลยีครับ  ทำใจครับ
comment39:หนาวทั้งปีนี่ไม่ใช่ละครับ แหม่
comment40:ไปครั้งแรกตอนสมัย ม ปลาย ไปส่งพี่สาวที่ มช ออกจากตัวเมืองกว่าจะถึงหน้า ม ไกลมาก มีแต่ ป่า ที่โล่งๆ ๆไม่มีบ้าน ไม่มีตึกแถว จะเจริญอีกทีก็หน้า ม  ถนน นิมมาน ไม่รู้จัก ล่าสุดไปเมื่อ 4-5 ปีก่อน ขับรถออกจาตัวเมืองไปดอยสุเทพ ตึกแถวยาวไปจนถึงหน้าม ม ไปนอน ถ.นิมมาน นึกว่าอยู่ทองหล่อ
comment41:รอบนอกเชียงใหม่ยังน่าอยู่  แต่ในเมืองทัวร์จีนเยอะไป
comment42:ไปเชียงใหม่เกิน30ครั้งก็ยังรู้สึกชอบทุกครั้ง มันมีเสน่ห์ มีภูเขาอยู่กลางเมือง จนพ่อไปซื้อบ้านไว้พักผ่อนอีกหลังเลยเหมือนบ้านที่2

เชียงใหม่มันดีคือไม่เหงา มีร้านอาหาร ร้านนั่งดื่มเยอะ บรรยากาศก็ดี นอกเมืองอากาศก็ยังดีอยู่มากๆ อยากสัมผัสความเย็นก็ขึ้นไปบนภูเขา
comment43:ยังไงก็ว่าน่าอยู่กว่า กทม อยู่ดีค่ะ เราอยู่ กทม เบื่อมากแออัดวุ่นวาย
เชียงใหม่ถึงจะมีความแออัด วุ่นวาย บ้าง แต่ขับรถออกนอกเมือง
แค่หลักสิบโล ก็เจอธรรมชาติ ภูเขา น้ำตก ได้มากมาย

ซึ่ง กทม ไม่มี จะไปเจอบรรยากาศดีๆหน่อยก็ต้องไปสัก สองร้อย กิโล ได้ค่ะ

ชอบเชียงใหม่เพราะจริงๆยังติดในความเป็น กทม อยู่ ชอบเมืองเจริญและชอบธรรมาชาติ 
เชียงใหม่เลยเป็นจังหวัดที่อยากไปอยู่ค่ะ
comment44:ผมไป ๆ มา ๆ ระหว่างกรุงเทพ เชียงใหม่ เชียงราย มาหลายสิบรอบ ผมก็ยังเห็นว่าเชียงใหม่น่าอยู่มาก มันค่อนข้างเป็นส่วนผสมที่ลงตัว กรุงเทพแออัดเกินไป เชียงรายอากาศดีมาก น่าอยู่ วัฒนธรรมต่าง ๆ งดงาม แต่สิ่งอำนวยความสะดวกยังต้องปรับปรุง (บ้านผมที่เชียงรายอยู่ห่างตัวเมืองสิบกว่ากิโล แต่ไม่มีน้ำประปา ต้องใช้น้ำบาดาล) แต่ที่เชียงใหม่เป็นส่วนผสมที่ค่อนข้างลงตัวระหว่างเชียงรายและกรุงเทพ มีความเจริญแบบเมือง มีธรรมชาติที่น่าเที่ยว วัฒนธรรมก็สวยงาม

ตอนนี้ผมซื้อบ้านที่สันทรายไว้หลังนึง บั้นปลายคงไปอยู่ที่นั่น ^ ^
comment44-1:เราเห็นด้วยค่ะ เจริญ แต่ไม่อึดอัด ผู้คนก็ดี
comment45:คิดว่าเชียงใหม่ก็ยังน่าอยู่ แต่เป็นอำเภออื่นๆที่ไม่ใช่ในเมือง😊
comment46:เรียนอยู่เชียงใหม่ช่วงมัธยมปลาย 2 ปี ก่อนย้ายไปเรียนอเมริกา ตอนนี้กำลังจะกลับไปอยู่เชียงใหม่สิ้นเดือนนี้ แค่คิดก็ร้อนแล้ว เชียงใหม่ร้อนมาก ชอบเชียงรายมากกว่า รถไม่ติด อากาศเย็นกว่าเยอะ อากาศสดชื่นกว่าด้วย แต่ก็ต้องยอมรับ อะไรเจริญๆ ที่กิน ที่เที่ยว ก็อยู่เชียงใหม่หมด มันเป็น Hub ภาคเหนือเนาะ
comment47:ตัวเมืองเชียงใหม่ ไม่ใช่ของคนเชียงใหม่ เป็นของนักท่องเที่ยวไปหมดแล้วครับ จะทัวร์จีนทัวร์ฝรั่ง ว่ากันไป คนเชียงใหม่จริงๆ หนีออกข้างนอกหมดแหล่ว
comment48:กทม.เปลี่ยนไป ไม่น่าอยู่เหมือนเดิม

สมัยร.5 นี่เงียบสงบ อากาศเย็นสบาย แม่น้ำก็ใสเย็น

เดี่ยวนี้เปลี่ยนไปมีแต่ตึกสูง ร้อนตลอดปีตลอดชาติ
comment48-1:ฮ่ะๆๆๆ
comment49:ถึงยังไงผมก็รักเชียงใหม่ ชอบภาคเหนือส่วนใหญ่ไปเชียงใหม่แต่ละครั้งจะไปทำงานมีโอกาศได้เที่ยวบางนี้เป็นครั้งแรกที่ได้เที่ยวจริงจังๆ

รบกวนแนะนำเรื่องการนั่งรถแดงหน่อยครับช่วงปีใหม่และสงกรานต์จองโรงแรมไว้แล้วจุดท่องเที่ยวช่วงเทศกาลตรงไหนที่ดีงาม55555
comment50:ช่วงปี 2013-2014 จำได้ว่าเป็นช่วงบุกเบิกของการเที่ยวเชียงใหม่  
ช่วงนั้นฮิตมากก  คนกทม.แบบเราเข้าไปในช่วงแรกๆ  อย่างร้านอาหารก็จะฟิลร้านดีๆ คงเอกลักษณ์ของร้าน

ตอนนี้แมสขึ้นเยอะ  แต่ถามว่ารู้สึกแย่อะไรขนาดนั้นมั้ย  ก็เออยังชอบเชียงใหม่อยู่ ไปปีละ 3-4 ครั้งตลอด
แต่คิดถึงช่วงที่เข้าไปแรกๆจัง
comment51:ถ้าเป็นช่วงเทศกาล เชียงใหม่จะขนาดไหน  รถติด X 10 

เดี๋ยวนี้ พัทยา หัวหิน ภูเก็ต ก็ไม่แตกต่างกับกรุงเทพฯ  ความเจริญมากขึ้น รถรามากขึ้น  มีแต่สร้างถนน สร้างอุโมงค์  

จนลืมไปว่า สิ่งที่เราควรสร้างคือ ระบบการขนส่งมวลชนพื้นฐานของประชากร เช่น รถไฟ รถราง เพื่อการเดินทางที่สะดวกกว่าการใช้รถ ใช้ถนน
comment51-1:ผมอยู่พัทยา กับ หัวหิน ไปๆมาๆ  เมือง 2 แห่งนี้ไม่ใช่อำเภอเมืองครับ
รถติดน้อยกว่า เชียงใหม่ ขอนแก่น โคราช อุดร มาก จังหวัดใหญ่ๆ คนจากต่างอำเภอจะพากันเข้าไปอยู่ในตัวเมือง ไปเรียน หางานทำ เคยไปขอนแก่น กับโคราช รถติดเหมือนกรุงเทพเลย เชียงใหม่ก็คงไม่ต่างกัน
comment52:ยอมรับว่าสมัยก่อน เชียงใหม่อยู่สนุกกว่านี้มาก
ตอนผมเป็นเด็กๆ เมืองยังเล็กๆ เดินไปไหนมาไหนได้ทั่วทั้งเมือง   

เส้นช้างเผือก ก็เดินไปสุดที่วิทยาลัยครู    
แถวๆกาดเมืองใหม่ สุดที่ป่าแพ่ง  
ช้างคลาน ก็ไปสุดที่โรงหนังแสงตะวัน    สันป่าข่อย สุดที่สถานีรถไฟ 
    
ถ้าเดินไปไกลกว่านั้น ก็ถือว่าเป็นป่าเป็นโข่ เป็นทุ่ง จัดว่าเป็นเขตนอกเมืองหมดแล้ว  

คิดถึงข้าวเหนียวห่อตองตึง   คิดถึงตันตราภัณฑ์ท่าแพ  คิดถึงร้านไอซี่กาดหลวง  
คิดถึงรถเมล์เหลือง   

มาถึงตอนนี้  แม้เชียงใหม่จะไม่น่าอยู่เท่าสมัยก่อน    

แต่มันก็ยังเป็นเมื่องที่น่าอยู่กว่าที่อื่นๆอยู่ครับ   


จะเอาความเจริญก็มี  เซ็นทรัลก็เยอะ  โรงหนังก็แยะ   
ธรรมชาติก็ล้อมรอบ  ไปได้ทุกเส้น  เหนือ ใต้ ออก ตก   
หน้าหนาวก็หนาว  มีดอกไม้  มีดอย มีทะเลหมอก   หน้าฝนก็มีนาเขียวๆ น้ำตกสวยๆให้ดู
comment52-1:ผมมั่นใจว่า  ล็อคอินนี้ต้องเคยกระโดดเล่นน้ำในคูเมืองแน่นอน
comment53:กระทู้แบบนี้ค่อนข้างน่าเบื่อ
comment53-1:จริงครับ คนตั้งกระทู้ลักษณะนี้ บ่งบอกถึงความใจแคบ มีทัศนคติไม่ดี ไม่อยากคนจังหวัดอื่นมาอยู่จังหวัดที่ตัวเองอยู่ ตลกสิ้นดี 
ประเทศไทย ใครจะอยู่ที่ไหนก็ได้
comment54:ผมคิดว่าต่อไป ชม.จะโกลาหลยิ่งกว่า กทม.นะครับ  โดยเฉพาะเรื่องคมนาคม ระบบขนส่งสาธารณะ แย่กว่า น่าแปลกที่เราไม่ได้เรียนรู้จากกทม.เลย  หรือว่า มีอำนาจบางอย่างกำกับอยู่  หวังว่าคนชม.จะพัฒนาไปอย่างเหมาะสม อย่างที่ ขอนแก่นกำลังทำอยู่ หรือ ตย.ใกล้ๆก็เชียงราย
comment54-1:เห็นด้วยครับ เราไม่ได้เรียนรู้อะไรเลย ไม่รู้ความโลภ ความเห็นแก่ตัวเข้าครอบงำหมดหรือไร
comment55:เชียงใหม่ก้คือเชียงใหม่ ผมเป็นคนกรุงเทพยังอยากย้ายไปอยู่ที่เชียงใหม่เรย ชอบอาหาร ชอบวัดสวยๆ ชอบอากาศ ชอบเวลาที่คนพูดภาษาเหนือกัน ถ้าพูดถึงการเปลี่ยนแปลงมันก้เป็นไปตามกาลเวลาครับ ปีๆนึงผมไปเที่ยวเชียงใหม่ 5-6 ครั้ง และก้จะไปแบบนี้ทุกๆปี ไปกี่ครั้งก้ไม่เบื่อ....ผมยังอิจฉาเพื่อนๆที่มีบ้านอยู่ที่เชียงใหม่เรย☺️☺️☺️
comment56:สำหรับผม เชียงใหม่เป็นเมืองที่ได้ไปเมื่อโตแล้ว

ไปครั้งแรกตอนปี 2003
ไม่เจริญอะไรเลย ไปหาเพื่อนที่ขายของที่กาดสวนแก้วแล้วคิดว่า แร้นแค้นมาก
ไปวอร์มเก่า ดิบมาก คิดในใจ เที่ยวกันไปได้ไง

ครั้งที่สองและหลายครั้งหลังจากนั้นช่วง 2008-2010
นิมมานเริ่มเจริญ ช่วงใกล้ร่วงของมังกี้
ช่วงนั้นที่เที่ยวเริ่มผุด คนเริ่มสนใจไปลงทุนที่นั่น เมืองกำลังเติบโต
แต่ส่วนตัวชอบช่วงนั้นมาก สะดวกสบาย ของกินหาง่ายมาก
อารมณ์ยังไม่เหมือนอยู่ในเมืองที่วุ่นวาย
ช่วงเทศกาล คนเยอะ แต่ก็น้อยลงอย่างเห็นได้ชัดหลังจากนั้นทันที
ของยังไม่แพง ไปไหน คำว่า"ซาวบาท" ได้ยินบ่อย (ชอบของถูก ^^)

ล่าสุดไปเมื่อปี 2016 และเพิ่งไปมาเมื่อสองสัปดาห์ก่อน
หมดเสน่ห์ตามที่เขียนในช่วง 2008-2010 ไปเยอะจนเกือบหมด
คิดส่วนตัวว่ามันก็คงจะกลายเป็นเหมือนพัทยาไปเรื่อยๆแหละ
ตามประสาเมืองที่เจริญขึ้นจากการท่องเที่ยว
comment57:ผมไปเชียงใหม่ครั้งสุดท้ายราว 20 ปีที่แล้ว
ยังอยู่ระหว่างสร้างไฮเวย์อยู่เลย

ผมก็รู้สึกตั้งแต่ตอนนั้นว่า มันไม่น่าอยู่แล้ว
แต่โซนที่ไม่ใช่ตัวเมืองเชียงใหม่ ยังคงงดงามอยู่

ความเจริญทำให้ชีวิตสะดวกสบายขึ้น
แต่ทำให้จิตใจหดหู่ลง
comment58:ไม่ต้องการให้เชียงใหม่เจริญหรอ ?? ทุกที่ก็เปลี่ยนไปทั้งนั้นแหละ
comment58-1:อยากให้เจริญแบบมีอารยธรรม มีความ civilize

เช่นมีระบบขนส่งมวลชน มีการจัดการผังเมืองที่ดี มีระเบียบวินัย

แปลกมาที่เราเห็นกทม.เป็นตย.ที่ไม่ดีแล้ว แต่กลับไม่เรียนรู้ป้องกันเลย

ก็ไม่รู้ว่าเป็นเพราะความเขลา หรือความโลภ หรือความเห็นแก่ตัว หรือทุกอย่างประกอบกัน

เชียงใหม่ควรเริ่มมีระบบขนส่งมวลชนที่มีประสิทธิภาพตั้งแต่เมื่อยี่สิบสามสิบปีที่แล้ว ไม่ใช่ปล่อยให้รถแดงเป็นมาเฟียกินรวบอย่างที่ผ่านมาและที่เป็นอยู่
comment59:ยังไงก็ดีกว่ากรุงเทพฯ พันล้าน%
comment60:แต่เรายังรักเชียงใหม่ไส่เคยเปลี่ยนไปเลยนะ ยังฝันจะไปอยู่ที่นั่นเสมอ
comment61:นายทุนรายใหญ่จากกทม.กำลังไล่เก็บที่ดินในจังหวัดเชียงใหม่อยู่ครับมีหลายเจ้าเลยครับไม่อยากบอกชื่อ คงมองถึงอนาคตอีก 10 ปีข้างหน้า แผนแม่บทระยะยาวตอนนี้ก็ออกมาแล้วครับให้สำคัญเรื่องการพัฒนาโครงสร้างต่างๆเช่นการก่อสร้างถนน ระบบขนส่งมวลชน ของภาคเหนือ ให้ความสำคัญจังหวัดเชียงใหม่เป็นอันดับที่ 1
comment62:ทำไมคุณไม่ลองปรับเปลี่ยนบรรยากาศผสมผสานกับความดังเดิมที่เป็นอยู่ให้เข้ากับยุคปัจจุบัน ทั้งทางด้าน ศิลปะ วัฒนธรรม โครงสร้างรูปแบบบ้านดังเดิม และฟื้นฟูวัฒนธรรมที่จางหายให้กลับมาเป็นเหมือนเดิม สิ่งที่นักท่องเที่ยวเข้ามาเขาไม่ได้ต้องการอะไรมาก เขาต้องการอริยธรรม วัฒนธรรมดังเดิมที่เขาไม่รู้จัก ซึ่งเป็นสิ่งที่แปลกใหม่สำหรับนักท่องเที่ยวต่างชาติ เพียงแค่คุณมีความคิดที่สามารถผสมผสานวัฒธรรมเข้าร่วมกับยุคสมัยได้เท่านี้ก็ดีมากมายแล้ว ครับ และปรับวิถีชิวิตชุมชนให้ดีขึ้น เราไม่สามารถเปลี่ยนพฤติกรรมของชุมชนได้ แต่เราสามารถเรียนรู้พร้อมปรับเปลี่ยนทัศนคติได้ ครับ ที่เชียงใหม่มีอะไรน่าหลงไหลเยอะแยะเลย เพียงแค่คุณมีไอเดียร์แล้วลงมือทำในการออกแบบ Design ให้ตรงตามหลักพื้นฐานที่ชุมชนเขาต้องการ เท่านี้แหละ ครับ ความเป็นอยู่จะดีขึ้นเองหากมีร่วมมือช่วยกัน ไม่ใช่หวังผลประโยชน์เพียงอย่างเดียว แต่เพื่อพัฒนาประเทศไทยด้วยนะ ครับ ในมุมมองของผม คนจนในประเทศไทยก็เยอะพอสมควร จังหวัดที่เจริญมีไม่กี่แห่ง ถ้าเราอยากให้ประเทศเจริญก้าวหน้าไปกว่านี้ต้องมีความคิดสร้างสรรค์และไปพัฒนาให้ก่อเกิดประโยชน์อย่างสูงสุด ฝากความคิดเห็นไว้ตรงนี้นะครับ เพื่อที่จะนำแนวทางไปสร้างประโยชน์ให้ดีขึ้นได้
comment63:ผมคนเชียงใหม่ครับ เกิดที่เชียงใหม่ รักเชียงใหม่ แต่ถ้าเกษียรแล้วอยากไปปลูกบ้านอยู่ มฮส. เพราะชอบความสงบของที่นั่น
comment64:รู้ได้ไงคนกรุงเทพ? อคติหรือเปล่า เอาจริงๆแม้แต่ในกรุงเทพแท้ๆ คนกรุงเทพยังมีไม่ถึงครึ่งเลย เพราะคนต่างจังหวัดจากทั่วประเทศก็เข้ามาหาเงินกันหมดแหละ เพราะฉะนั้นเชียงใหม่เมืองท่องเที่ยวคนจากทั่วประเทศเขาก็เข้ามาเพื่อหาเงินหมดแหละ
comment64-1:จริงครับ พวกนี้อคติ แม้ ป้ายรถ ที่ขับ เป็น กทม.ก็ยังบอกเป็นคนกรุงเทพ ทั้งหมด 
ความจริงคนใช้ ป้าย กทม.เป็นคนจากทั่วประเทศ
comment65:เราเคยคิดแบบนี้นะ ตอนเรียน มช แล้วหลังมอก็เริ่มมีหอพักใหญ่ ๆ สร้างขึ้น แล้วคนในซอยวัดอุโมงค์ก็เริ่มติดป้ายประท้วง เราก็แอบคิดว่า ถ้าเราเป็นคนท้องที่อยู่ในซอยเราคงไม่โอเค เพราะเริ่มแออัด สาธารณูปโภคก็เริ่มมีปัญหา เช่น น้ำประปา คิดเล่น ๆ ถ้าข้างบ้านเราเป็นหอพักสูง ๆ ก็คงรู้สึกไม่ดี เราอยากสร้างบ้านในเมืองเชียงใหม่ แต่ที่ก็ราคาแพงก็เลยออกมาอยู่นอกเมืองหน่อย วันหยุดก็ขับรถเข้าเมือง 20-30 นาที ก็มีความสุขดี
  ตอนนี้เรามาทำงานญี่ปุ่น บอกเลยว่า เชียงใหม่ดีที่สุดแล้วสำหรับการใช้ชีวิตของคนไทย เพราะไม่มีอะไรสบายเสรี เท่าบ้านเราแล้ว แต่สิ่งที่คนไทยทุกคนควรเพิ่มคือ ความรับผิดชอบต่อตัวเองในสังคม แบบคนญี่ปุ่น
comment65-1:นี่เห็นใจคนที่มีบ้านอยู่แถวนั้นเหมือนกันค่ะ บางบ้านมีหอพักสูงขนาบข้างซ้ายขวาเลย รถก็ผ่านไปมาเกือบทั้งวัน 
ตอนที่เราเห็นเค้าแขวนป้ายประท้วงนี่เข้าใจความรู้สึกเลย เคยอยู่เงียบๆตอนนี้คนขวักไขว่มาก
comment66:คนเยอะขึ้น รถก็เยอะขึ้น แต่ขนส่งมวลชนไม่พัฒนาตาม หัวร้อนตรงนี้แหละครับ
comment67:เวลาเปลี่ยน อะไรๆก็เปลี่ยน เชียงใหม่เมื่อปี40 กับ 60 นี่ต่างกันไปเยอะจริงๆ
ถนนคนเดินครั้งแรกเมือ่ก่อนที่ถนนท่าแพ อิ่มกับวัฒนธรรม และอัธยาศัยผู้คนมาก  ตอนนี้เปลี่ยนไปยังกับฟ้ากับเหว หายใจแทบไม่ออกมีแต่ทัวร์ชาวจีน และ นักท่องเที่ยว ที่แออัดไปหมดแทบมองไม่เหนร้านค้าเลย แถมของที่ขายก็เป็นของตลาดนัดทั่วไป ไม่ใช่ของพื้นเมืองแบบเมือ่ก่อนนี้
comment68:เรื่องนี้ นานาจิตตัง ครับ  เถียงกันยังไงก็ไม่จบ
comment69:เราเกิดที่เชียงใหม่ อยู่เชียงใหม่มาตลอดยี่สิบปี เห็นความเจริญขึ้นมากมาย แม่เราขายของอยู่แถวกาดรินคำ เรานั่งรถผ่านถนนนิมมานทุกวัน เห็นตั้งแต่ถนนนิมมานไม่ดัง เป็นแค่ถนนทางผ่านที่มีร้านค้าบ้างประปราย แต่ตอนนี้ห้าง ร้านค้า ขึ้นเต็มไปหมด จึงมาพร้อมกับนักท่องเที่ยวมากมาย 
ส่วนสภาพอากาศ เราว่ามันก็เปลี่ยนไปทุกจังหวัดรึเปล่าคะ แต่พูดถึงแล้วมันก็นึกถึงหน้าหนาวสมัยก่อน คือหนาวก็หนาวจริงๆ ชนิดที่ว่าสามารถใส่เสื้อหนาวได้ทั้งวัน เวลาเจอแดดก็วิ่งไปตากแดด มีหมอกยามเช้า ส่วนเรื่องหมอกควันไฟ ก็มีมาแต่ไหนแต่ไรแล้ว จำได้ว่าตอนเราปอ6 ควันมาเยอะชนิดที่ว่าตึกที่อยู่ห่างไปกิโลเดียวมองไม่เห็นแล้ว แต่สิ่งที่สัมผัสได้ตอนนี้คือ เวลาขี่รถเข้าเมืองอากาศมันจะร้อนแบบร้อนคนร้อนควันมากๆ 
การจารจรคงไม่ต้องพูดถึง ด้วยความที่บ้านเราอยู่สันทรายเกือบๆถึงมอแม่โจ้เลย แต่ว่าไม่ได้อยู่แถวมอแม่โจ้ เรายังยือยันว่าบ้านเรายังคงใช้ชีวิตตะตอนยอนอยู่ 😂 ถึงในเมืองจะเจริญแค่ไหนแต่บ้านนอกก็ยังเหมือนเดิมนะคะ ผู้คนก็ยังใจดี ยิ้มแย้ม ช่วยเหลือกัน ดีตรงที่ความเจริญเข้าถึง 
ส่วนตัวยังชอบระบบรถสองแถวเป็นสีๆอยู่ ไม่ค่อยอยากให้มีรถไฟฟ้าอะไรแบบนั้น เอาจริงๆไม่อยากให้มีทางด่วนอะไรแบบกรุงเทพอย่างงี้เลย 

ตอนนี้เราเรียนอยู่เชียงรายมา 3 ปีครึ่งแล้ว เชียงรายเป็นเมืองที่ใหญ่มากเลยทำให้การดูแลไม่ค่อยทั่วถึงเท่าไหร่ ความเจริญยังไม่มากนัก อีกอย่างถนนหลักของเชียงรายเหมือนสร้างเป็นทางผ่านซะเฉยๆ เราเลยรู้สึกแปลกๆ 555555 แต่เราชอบธรรมชาติชอบความสงบเลยหนีเขียงใหม่มาเรียนที่นี้ บรรยสกาศมันตะตอนยอนดีจริงๆคะ ซักสามเดือนเราจะเข้าเมืองทีไปดูหนัง แล้วก็กลับมอ 5555555 แต่เวลากลับไปเชียงใหม่ เชียงใหม่ก็ยังเป็นบ้านที่เราชอบที่สุดอยู่ดีค่ะ
comment70:เอกลักษณ์ของแต่ละภูมิภาค มันค่อยๆลดลงแล้วครับ เราจัดสรรพื้นที่ในประเทศได้ไม่ดี มันเลยกระจายมั่วซั่วไปหมด ทั้งขี้เกียจ ทั้งเห็นแก่ตัว ปัญหาเรื่องเอกลักษณ์ก็ส่วนนึง แต่ปัญหาหลักคือมลพิษ ทั้งอากาศ น้ำ เสียง ขยะ เต็มไปด้วยมลพิษ  เวลาเปลี่ยน อะไรๆก็เปลี่ยนเป็นเรื่องปกติ แต่ไม่รู้บาง คห. เช่น คห.3 กับ คห.อื่นๆจะยกมาทำแมวอะไร เหมือนคนแก่บ่นอะไรงุบงิบคนเดียว เหมือนจะเกี่ยวแต่ก็ไม่เกี่ยว  คำว่า "เปลี่ยน" ไม่เคยมีคำจำกัดความว่าต้องไปในทางที่แย่ลงเสมอไป  และในกรณีที่มันเป็นปัญหาไม่ว่าจะส่วนตัวหรือสังคม การที่ทำใจยอมรับไอ้การเปลี่ยนแปลงพวกนี้ ไม่ได้หมายถึงว่าคุณเป็นคนยอมรับความจริงอะไรเลย ก็แค่พวกขี้เกียจที่ไม่คิดถึงปัญหาและคิดจะแก้ปัญหา คิดแต่ว่าเจออะไรก็ต้องปรับตัวไป  ช่วยๆเปลี่ยนความคิดพวกนี้ด้วยครับ อย่าทำให้ความพยายามของกษัตริย์แต่ละรุ่นต้องสูญเปล่า  รัชกาลที่ 9 เจอไอ้ปัญหาที่เกิดจากการเปลี่ยนแปลงทั้งหลายและคิดหาวิธีการแก้ปัญหา ไม่ใช่ให้คนจมปรักอยู่กับปัญหา  แต่ประชาชนที่มีราชาดีๆมาตลอดกับเอาแต่จะพึ่งพาแต่ผู้นำ ทำตัวเป็นกบเลือกนาย หาแต่ผู้นำที่ตัวเองใช้งานได้ ไอ้เรื่องแบบนี้มันฝังความคิดอยู่ตั้งแต่เป็นเด็กแล้วว่าหัวหน้าคือเบ๊อเนกประสงค์ รอให้กฎเปลี่ยน รอให้ค่านิยมเปลี่ยน แต่ตัวเองกลับไม่ทำอะไร ไม่คิดอะไร ยังบอกว่าตัวเองเป็นคนอีกหรอ แค่มีชีวิตโดยไหลไปกับสังคมยังกะเศษกระดาษที่ปลิวไปกับลม ไม่มีตัวตนเป็นของตัวเอง ในหัวแบล๊งตลอดเวลา แค่เดินยังมึนๆ คนข้างหน้าเลี้ยว ก็ตามก้นไว้ก่อนไม่รู้ว่าหลบอะไรก็ก็ตามไว้ก่อนแล้วค่อยมองทีหลัง  ไอ้คนนำมันก็หยิบมาจากกลุ่มพวกคุณนั่นล่ะ นี่ล่ะเหตุผลที่ประเทศมันล่ม
comment70-1:ที่นี่บอร์ดสาธารณะนะพ่อคุณ
คุณให้ความเห็น คนอื่นเขาก็ให้ความเห็นได้เหมือนกัน
comment71:อยากให้เชียงใหม่ จัดระบบขนส่งมวลชนให้ดีกว่านี้ 
เมื่อก่อนจะไปไหนเผื่อแค่เวลาเดินทาง แต่เดี๋ยวนี้ไปล่าสุดนี่จะออกเช้าๆเย็นๆหน่อยต้องเผื่อเวลารถติดด้วย

และเดี๋ยวนี้ร้านอาหาร กาแฟผุดขึ้นเยอะมากการตกแต่งร้านก็โมเดิน สมัยใหม่ทั่วไป บางทีนึกว่าอยู่
กทม. แอบเสียดายศิลปะล้านนาถ้าเอามาผสมผสานกับแบบสมัยใหม่จะได้คงเอกลักษณ์เดิมไว้บ้าง
comment72:เทียบเมืองใหญ่ในไทย ชม. ยังที่ 1 สำหรับเรา ถ้าให้เลือกไปอยู่
comment73:เชียงใหม่ยังน่าเที่ยวครับ แต่ไม่น่าไปอยู่เหมือนแต่ก่อน
ในที่นี้ หมายถึงสำหรับคนกทม. ที่อยากหนีความวุ่นวายของเมืองหลวง ย้ายไปอยู่เมืองที่สงบๆ อากาศดีๆ วิวสวย ผู้คนใจดีนะครับ

ถ้าจะหาเมืองแบบที่ว่า แนะนำลองไปดูที่จังหวัดน่านครับ
น่านตอนนี้ มีความคล้ายกลับเชียงใหม่สมัยก่อน
comment74:ไปเที่ยวเชียงใหม่ครั้งแรกตกใจมากนึกว่าพัทยา  ฝรั่งเยอะกว่าพัทยาอีกมั้งคะ  ฮ่าๆ แต่อาหารอร่อยดีค่ะชอบ  ถึงบรรยากาศจะไม่เหมือนในซีรี่นั่นทำให้เราทำให้ผิดหวังมากเลย แต่ก็มีของกินอร่อยๆปลอบใจได้อยู่ค่ะ
comment75:ชลบุรีก็เปลี่ยนไป ตั้งแต่มีนิคม ความเจริญก็มาพร้อมกับความเสื่อม
comment76:สำหรับเรานะเราว่าคนเมืองใจดี เชียงใหม่อาหารไม่แพง อากาศดีถ้าไม่นับฝุ่นควัน มีทั้งธรรมชาติและพวกแสงสี ถ้ารัฐทำขนส่งมวลชนตามหัวเมืองใหญ่ๆจะดีมาก
comment77:ขอร้องอย่ามาอยู่เลย...ไหว้ล่ะ ผมคนในพื้นที่รู้ดี
ข้าวราดแกง2อย่าง30บาท ใส่ไข่ดาวเพิ่ม5 รวมเป็น 35.- น้ำดื่มบริการด้วยตนเอง
นั่งสี่ล้อแดง พูดคำเมืองหน่อยๆ 25-30บาท พี่ก็ไปส่ง
พอถึงหน้าหนาว ก็หนาวเป็นเหน็ด อุณหภูมิ7-8องศา พูดทีมีแต่ไอออกปาก
บ้านจัดสรร เนื้อที่60ตรางวา 2ชั้น 3นอน 2น้ำ จอดรถได้2คัน ส่วนกลาง 300บาท/เดือน 2ล้านบาท แถมแอร์อีกต่างหาก
วงแหวนรอบ2 รอบ3 ดูเหมือนไกล แท้จริงแล้วรอดอุโมงค์ ใช้เวลาไม่เกิน15นาทีก็เข้าเมืองแล้ว ไม่มีทางด่วนให้ต้องจ่ายการเดินทางฟรีหมด
วันอาทิตย์ถ้าเบื่อห้างก็ โน่นเลย อยู่กับธรรมชาติ สะเมิง แม่ริม แม่กำปอง ดอยปุย ดอยสุเทพ ห้วยห้องไคร้ น้ำพุร้อนสันกำแพง..... ไม่มีเบื่อ อยู่ได้เป็นวัน  
แรงงานขั้นต่ำ 300บาท อยู่ที่อื่นอาจไม่รอด แต่ที่เชียงใหม่ เหลือๆ ครับ ไม่ได้โม้ วัฒนธรรมการกิน พอเที่ยงมา ก็ซื้อ กับข้าว แล้วทานร่วมกัน หนักไปทางอาหารพื้นเมือง เช่น น้ำพริก หมูทอด แคปหมู 
สถานที่ออกกำลังกายที่เชียงใหม่นี่เยอะมาก มากพอๆกับร้านกาแฟเลย555 คนที่นี่รักษาสุขภาพมากๆ
สรุปเลยตรงๆ  ถ้าเอาเชียงใหม่แยกตัวออกมาเป็นเขตปกครองพิเศษ เหมือนพัทยา เชียงใหม่สามารถพัฒนาไปไกลถึงขั้นสิงค์โปร์สองได้เลย
comment77-1:อยากเห็น แต่ผมไม่อยากเชื่อว่าเป็นไปได้
การจะพัฒนานั้นคนเป็นสิ่งสำคัญที่สุดครับ
comment78:ที่คนชอบเชียงใหม่ น่าเป็นเพราะสภาพภูมิศาสตร์คล้ายญี่ปุ่น มีภูเขา ป่าไม้ บ่อน้ำร้อน อากาศ ดี เชียงราย ถึง จะ อยู่ เหนือ สุด แต่ก็สู้เชียงใหม่ไม่ได้ ถ้า กทม.เป็นอะไรไป ก็มีเชียงใหม่ ที่สามารถขึ้นเป็นเมืองหลวงอับดับ 2 ได้สบายๆ เพราะมีปัจจัยครบทุกด้าน ขาดแค่อย่างเดียวคือ ท่าเรือ เพราะไม่ติดทะเล
comment79:ข้าวของก็แพงขึ้นเยอะเพราะเป็นเมืองท่องเที่ยว ตลาดแถวบ้านที่เคยซื้อกับข้าวถุงละ20-30 พอเป็นทางผ่านที่ท่องเที่ยวติดอันดับ อัพราคาเป็น50-60 แทบลมจับ
comment80:ทุกที่ย่อมมีการเปลี่ยนแปลงครับ จขกท.ผมคนเชียงใหม่โดยกำเนิดต้องยอมรับมันครับ
เชื่อว่าทุกหัวเมืองใหญ่ก็ต้องเปลี่ยนไปเหมือนกัน ปล.อำเภอรอบนอกยังพอมีวิถีชีวิตแบบดั้งเดิมอยู่ครับ
จาก คนดอยสะเก็ด
comment81:ผมว่าเชียงใหม่ยังโอเคเลยในด้าน สถานศึกษา โรงพยาบาล ระดับอาชญากรรมที่ยังต่ำอยู่

ตอนนี้เจอแค่ปัญหารถเยอะนี่แหละ เลยทำให้รถติด+เจอคนขับขี่แย่ๆเยอะขึ้น
comment82:ผมอยู่เชียงใหม่มา 6 ปี ก็เห็นบ่น-ด่าแต่คนกรุงเทพเข้ามา เลยทำให้เชียงใหม่เปลี่ยนไป ??? โธ่คุณเชียงใหม่นี้มันประเทศไทยนะครับ ไม่ใช่ล้านนาที่ยังถูกพม่าปกครองอยู่ จะถือตัวจะคลั่งชนชาติอะไรกันนักหนา  ที่ควรจะไปโทษมันคือการคมนาคมในเชียงใหม่นู้น ไม่ใช่ไปโทษคนต่างจังหวัดที่เข้ามา การเดินทางก็ยากไปไหนก็ลําบากต้องใช้รถส่วนตัวเท่านั้น เอาจริงๆ เพราะความเจริญมันกระจุกอยู่แค่ในตัวเมืองและการคมนาคมที่โคตรกาก ต่อให้ไม่มีคนต่างจังหวัดเข้ามารถมันก็ติด
comment82-1:เห็นด้วยที่สุด
comment83:บ้านจัดสรรเยอะ รถติด จะไปไหนก็หาที่จอดรถยาก จากใจคนดชียงใหม่จ้าว
comment84:อยากกลับหนองบัวลำภูล่ะ....5555
comment85:เราก็เป็นคนหนึ่งน่ะที่โตขึ้นกลับบรรยากาศที่เชียงใหม่ ปลอดโปร่ง รถไม่ติด ไม่มีสิ่งปลูกสร้างใหญ่โต มองไปรอบๆมีแต่การทำการเกษตร พืชไร่ เต็มไปด้วยธรรมชาติในเขตชานเมือง พร้อมกับอากาศที่บริสุทธิและการใช้ชีวิตกับความผ่อนคลาย แต่ปัจจุบันนี้ตรงข้ามกันทุกอย่าง มีแต่ตึกรามบ้านช่องใหญ่โต มีรถมากมายที่สันจรบนถนน มีถนนที่พัวพันกันไปหมด อากาศมีแต่ฝุ่น ทุกคนมีชีวิตที่เร่งรีบไปซะหมด ไม่มีน้ำใจบนถนน เราอยากให้เชียงใหม่กลับมาเป็นเหมือนเดิมน่ะ เราไม่ต้องการความเจริญที่มาทำให้วัฒนธรรมเราสูญไป เรารักเชียงใหม่ที่เป็นเชียงใหม่ในอดีต
comment85-1:นึกถึงตอนที่เคยไปเที่ยว ถ้ำ เชียงดาว ครั้งแรก เห็นต้นไม้โดยรอบยังกะใส่เสื้อ มีต้นมอส เฟิร์น กล้วยไม้ขึ้นเต็มไปหมด ตอนนั้นไปช่วงหน้ากล้วยออกดอกสีเหลืองอร่ามเต็มต้น สวยมากๆ
comment85-2:เน้อะๆ มันได้กลิ่นไอของธรรมชาติเลย ดอกไม้บานสะพรั่งไปหมด อากาศเย็นสบายสุดๆเลย คิดถึงตอนนั้นจิงๆแหละ
comment86:ผมว่านะ เชียงใหม่กำลังจะเป็นเมืองหลวงของประเทศนี้ เพราะ น้ำจะท่วมกรุงเทพ ผู้มีวิสัยทัศน์จึงแห่มากันเยอะน่ะครับ
comment87:มันเป็นทุกที่ๆมีความเจริญครับ ใครชอบธรรมชาติก็ไปอยู่นอกเมือง ยังมีพื้นที่ธรรมชาติอีกมหาศาล ถ้าเทียบความเป็นตัวเมือง ผมว่า เชียงใหม่ยังไม่ถึง 1 ใน 100 ของกรุงเทพเลย
comment88:ยังไงๆก็เชียงใหม่ยังน่าอยู่ๆนะคะ..เบื่อตัวเมือง ก็เขยิบออกมาอยู่อำเภอรอบนอกก็ได้นะ แถวๆแม่ริม แม่แตง เชียงดาว ยังน่าอยู่ อากาศดี ของกิน ผักผลไม้ราคาถูกๆมีให้กินเพียบค่ะ
comment89:กำลังจะย้ายออกละครับ ยอมรับว่าน่าเบื่อละ อยู่มานาน
comment90:ผมโตมากับเชียงใหม่ตั้งแต่เกิด ผมว่าก็ยังน่าอยู่อยู่นะครับ ถ้าไม่นับเรื่องของการคมนาคมที่อาจมีรถมากขึ้น แต่ก็ในเฉพาะชั่วโมงเร่งด่วนและบางจุดไม่ได้ทั่วทั้งเมืองจนอัมพาต มันจะมีจุดรถติดประจำอยู่ครับผมก็จะพยายามหลีกเลี่ยงแล้วหาเส้นทางใกล้เคียงไป ผมยังชอบที่เชียงใหม่มีหลายสิ่งหลายอย่างที่ครบกว่าเมืองอื่นๆในภาคเหนือ มีอาหารที่หากินได้ตลอดเวลา มีที่ซื้อของ ฯลฯ ที่ครบครันกว่าที่อื่นๆ รวมกับธรรมชาติที่อยู่ใกล้ออกจากเมืองไปไม่กี่นาที ไม่กี่ชั่วโมงก็ถึง อากาศส่วนใหญ่ของปีก็ดี 

เป็นห่วงก็แต่อนาคตเรื่องคมนาคม เพราะดูจากการสร้างคอนโดสูงต่างๆ บ้านจัดสรร ฯลฯ ตามรอบเมืองแล้วประชาชนคงจะหนาแน่นมากกว่านี้ อีกอย่างผมว่าเชียงใหม่รวมหลายสิ่งอยู่ในตัวเมืองเยอะมาก ทั้งโรงเรียนใหญ่หลายแห่งมากๆ โรงพยาบาล มหาวิทยาลัย หน่วยงานราชการบางแห่ง สนามบิน สถานีขนส่ง ฯลฯ ซึ่งลองเทียบกับเชียงรายที่มหาวิทยาลัย หน่วยงานราชการ สนามบิน สถานีขนส่ง ค่อนข้างกระจายตัวกว้างกว่า อาจจะไม่สะดวกในการเดินทางมากนักแต่ก็พยายามแก้กันผมเห็นเริ่มทำถนนเชื่อมต่อจุดต่างๆทั้งฝั่งตะวันตกและฝั่งตะวันออกของเมืองน่าสนใจเลยทีเดียว ด้วยตรงนี้อาจจะทำให้การจัดการด้านคมนาคมในเชียงใหม่ยากยิ่งขึ้น เอาใจช่วยนะครับ ผมว่าเชียงใหม่ก็ยังคงน่าอยู่น่าเที่ยวเสมอ
comment90-1:เราได้ยินเรื่องย้ายสนามบินมาสักพักแล้ว ไม่ทราบว่าจริงมั้ยคะ
comment91:ครอบครัวเราเป็นคนกรุงเทพฯ แต่ไปซื้อที่อยู่เชียงใหม่เมื่อประมาณ 40 กว่าปีที่แล้วและครอบรัวทางแม่ย้ายไปอยู่ที่เชียงใหม่กันเกือบหมด และเมื่อ 20 ปีที่แล้ว เราก็ไปเรียนมหาวิทยาลัยที่เชียงใหม่ เรียนจบแล้วก็กลับมาอยู่กรุงเทพฯ เหมือนเดิม และไปเที่ยวเชียงใหม่บ้างปีละครั้ง หลังๆ มานี่พบว่ามันเปลี่ยนไปจริงๆ นิมมานเมื่อก่อนก็ไม่มีอะไรเลย เงียบมาก เดี๋ยวนี้โดยเฉพาะปีใหม่มีแต่คน

รถแดงก็ไม่เหมือนเดิมนะ แพงขึ้น เมื่อก่อนเรานั่งรถแดงจากหน้ากาดหลวงไปกาดสวนแก้ว สิบบาท (แต่เรื่องแวะรับทุกคน ออกนอกเส้นทางเป็นมานานแล้ว แต่เราไม่เห็นมันเป็นปัญหา)

เมื่อปีที่แล้ว เรากลับไปดูแถวมหาลัย แถวหอพักที่เราเคยอยู่สมัยเรียน จำทางไม่ได้เลย หาบ้านเพื่อนแถวนั้นไม่เจอ ทุกอย่างเปลี่ยนไปตามกาลเวลาจริงๆ เห็นแล้วก็ได้แต่ใจหาย แต่ก็เข้าใจว่าทุกอย่างก็ต้องเปลี่ยนไปตามกาลเวลา
comment92:มันโทษใครไม่ได้.  อนุรักษ์กับพัฒนา.   มันต้องขนานกันไปได้  ง่ายๆเรื่องระบบขนส่ง  กับผังเมือง   สาเหตุของรถติดก็รู้ๆอยู่แต่ก็ไม่แก้เพราะแก้ไม่ได้ไม่กล้าชนกันกลุ่มอำนาจเก่า  ห้ามสร้างนู้นสร้างนี้ในเขตเมืองห้ามตึกสูงเกินเท่านั้นเท่านี้ไม่เน้นที่อยู่อาศัยแนวตั้งไปเน้นแนวราบ แล้วให้ไปสร้างหมู่บ้านกันซะไกลตัวเมือง รถโดยสารก็ไม่มี  ตอนนี้มีคอนโดขึ้นมามากมายแต่มาช้าไปราคาไม่เหมาะกับคนเมือง นี้แหละมุมมองผู้บริหาร
comment93:แถวๆนอกตัวเมืองเชียงใหม่ยังน่าอยู่นะครับ ยังมีความเป็นธรรมชาติให้เห็นอยู่ครับ มีที่เทียวที่เป็นธรรมชาติมากๆ ผมยังรักเชียงใหม่ครับผม ผมคนลำพูน
comment94:มีป้าที่สนิทกันคนหนึ่ง มีความคิดคล้ายๆ จขกท. นี้แหละ 

แกเป็นคนมีเงิน จะเลือกไปอยู่ส่วนไหนของประเทศก็คงได้  แกพยายามหาข้อมูลอยู่นาน และไปเที่ยว ไปลองอยู่นานหลายๆวัน ในจังหวัดที่แกคิดว่าอยากย้ายไปอยู่หลายแห่ง ในที่สุดก็ตัดสินใจได้ ไปซื้อที่ดินปลูกบ้านไว้ที่จังหวัดแห่งหนึ่งที่แกคิดว่าใช่ที่สุด 

หลังจากพึ่งปลูกบ้านเสร็จไม่นาน ตอนนี้กำลังประกาศขายบ้าน บอกเข็ดแล้ว จะกลับมาอยู่เชียงใหม่อย่างเดิมดีกว่า ด้วยเหตุผลประกอบ 108/1009 เช่น ลูกทำงานต้องเดินทางไกลบ่อยทั้งในและนอก  เวลาติดต่องานอะไร ที่อื่นไม่มีหน่วยงานอะไรครบถ้วนอย่างเดิม   หลาน 2 คนก็จะต้องเรียน ก็อยากให้เรียนโรงเรียนที่ดีที่สุด  สามีก็มีโรคประจำตัว ต้องพึ่งหมอที่เก่ง  แกถึงวัยเกษียณแล้ว ก็ยังแข็งแรง ชอบเที่ยว ชอบทำบุญ ชอบธรรมชาติ  อื่นๆอีกสารพัด  ตอนนี้มาบอก พึ่งรู้ว่าเชียงใหม่นี่แหละ มีอะไรหลากหลายครบที่สุดแล้ว 

ตอนนี้สรูป แค่ย้ายจากในตัวเมือง มาอยู่ชานเมืองในอำเภอใกล้เคียงแทน
comment95:ไปเที่ยวมาไม่นานรู้สึกไม่ต่างกับกรุงเทพแต่ต่างกับลำปางที่เราอยู่มากๆ
comment96:ชอบเชียงใหม่ ชอบที่มีโครงการหลวงเกิดขึ้นมากมาย ชอบที่ผัก ผลไม้ ดอกไม้งอกงามสมบูรณ์  (ชอบงานเกษตร)
งานช่างฝีมือสวยๆ เยอะมาก อิจฉามากๆค่ะ อากาศนอกเมืองก็ดีด้วย
ไปล่าสุดไม่มีปัญหากับรถติด เพราะชิน 555 (บ้านตัวเองรถเยอะเพราะเป็นเมืองท่องเที่ยว)
เคยคิดจะไปอยู่เหมือนกันค่ะ แต่รักพี่เสียดายน้อง (รักผัก ผลไม้ ดอกไม้ แต่เสียดายท้องทะเล)
จะขอแวะไปปีล่ะครั้งนะคะ เพราะยังไงก็รักทะเลชินกับอาหารรสจัด แหะๆ
...ทำใจค่ะ เวลาทำให้มีการเปลี่ยนแปลง...
ทะเล ชายหาด เมื่อ 20กว่าปีก่อน ภูเขาหอยเยอะมาก (ปัจจุบันหอยพวกนั้นอยู่ในพิพิธภัณฑ์)
อยากกินปู หอยก็แค่ขับรถไปหน้าหาดเก็บเอา หาง่ายมากๆ
ดำน้ำแค่ผิวน้ำ ก็กลัวไปโดนปะการังเพราะมันตื้น หรือถ้าไม่อยากดำก็แค่เดินดูใกล้กองหิน
ปลา ปู ปะการัง ดอกไม้ทะเล เยอะแยะ น้ำตื้นแค่ตาตุ่ม เรื่องมันเศร้าเนอะ 

ปล. หอยชักตีนเมื่อ 7 ปีที่แล้วยังมีโลล่ะ 20 แถมหาเองด้วย ตอนนี้  120 แล้วมั้งงง
comment97:เมื่อก่อน ตอนเย้นไปเดินกาดรินคำ สนุกสนาน  กลับไปอีกทีกลายเป็นสวนกินข้าวซอย  ไม่กี่ปีมานี้เป็นห้าง โรงแรม
comment98:หนีน้ำท่วม ดาราก็ย้ายมาทำธรุกิจซื้อบ้าน หนีความแออัดมาจากกรุงเทพ เชียงใหม่ดีกว่ากรุงเทพตรงที่ มีทั้งในเมืองและนอกเมืองที่เป็นธรรมชาติ
อากาศบริสุทธิ์ เดินทางไม่ไกลมากนัก ในเมืองรถติดทุกที่ยิ่งถ้าเป็นเมืองใหญ่ประชากรยิ่งไปอยู่กันเยอะก็ยิ่งติดเพราะคนต้องไปทำงาน
comment99:ผมมีบ้านอยู่รอบนอกคูเมืองอยู่แถวสหศรีภูมิเพลส ทุกวันนี้รถยนต์แถบไม่คิดที่จะใช้ เพราะเวลากลับบ้านรถติดมากกก. มอไซต์อย่างเดียว ไปไหนมาไหนสะดวกสุด. ยิ่งตอนเลิกเรียนช่วงบ่ายๆ ผมจะออกนอกตัวเมืองทีหนึ่งเป็นอะไรที่ขี้เกียจสุดๆ. จะเอารถยนต์ไปรถก็ติด. จะออกอีกทางก็เจอทำถนน. จะเอามอไซต์ไปแดดก็ร้อน. ว่าจะหนีขึ้นไปอยู่บนดอยละ. เบื่อรถติด. เบื่อรถแดงปาดหน้าจอดรับลูกค้า อารมณ์ประมาณว่าเปิดไฟเลี้ยวปุ๊ปหักเข้าข้างทางปั๊ป. เบื่อนักท่องเที่ยวขี่มอไซต์ ไอ้เราก็ขับตามมาอยู่ดีๆนักททเบรคซะ ไอ้เราตามอยู่หลังเบรคซะหัวทิ่ม บางรายเจอจอดกลางถนน แล้วก็หยิบโทรศัพท์มาถ่ายรูปแล้วก็ขับต่อไปหน้าตาเฉย. แล้วมีร้านข้าวขาหมูอยู่ร้านหนึ่ง ผมยอมรับเลยอร่อยมากแต่ผมไม่กล้านั่งส่วนมากจะซื้อกลับไปกินที่บ้าน ผมเคยไปนั่งอยู่ครั้งหนึ่งเจอเลย นทท.กินข้าวอยู่ดีๆเขาก็คากตุ้ยลงตรงนั่นซะดื่อๆเลยแล้วกินต่อแบบหน้าตาเฉยอย่างเอร็ดอร่อย ผมนิหมดอารมณ์กินเลย. เบื่อไปหมด. ถ้าเก็บตังได้จะหนีไปปลูกบ้านอยู่บนดอยล่ะ. มีดีตรงที่ของกินหากินง่าย ถูก อร่อย ผับ บาร์ ร้านเหล้าเยอะไม่แพงด้วย ตั้งแต่ขึ้นภาษีมาใหม่นิไม่รู้ว่าจะถูกอยู่รึป่าว ร้านกาแฟโครตเยอะ แล้วก็อยู่ใกล้ธรรมชาติแค่ขับรถไปไม่กี่นาทีก็เข้าป่าไปชมวิวบนดอยสุเทพได้ล่ะ
comment100:ผมมองว่าไหน ๆ ก็เจริญแล้วดันให้สุดเป็นเมืองใหญ่ประจำภูมิภาคไปเลย ซึ่งประเทศอื่น ๆ ก็มีเมืองใหญ่แต่ไม่ใช่เมืองหลวง มีความเจริญกระจายออกไป ซึ่งผมว่าดีนะ อย่างน้อยเป็นเมืองที่ใหญ่สุดของภาคเอาไว้เป็นศูนย์กลางเวลาจัดงานสำคัญ ๆ อย่างรถไฟฟ้าเนี่ย สร้างได้แล้วครับ ผมเห็นด้วยว่าควรมี
comment101:ภาพจำของเชียงใหม่ที่สื่อต่างๆประโคมมาเป็นเวลานาน ส่งผลให้วันหยุดเทศกาลหรือวันหยุดยาวเต็มไปด้วยรถยนต์ทะเบียน กรุงเทพมหานคร
comment102:เห็นด้วยค่ะ เชียงใหม่เปลี่ยนไป

แต่ถามว่าที่ไหนบ้างที่ไม่เปลี่ยน เมื่อเวลาผ่านมาเป็นสิบปี หรือยี่สิบปี หรือร้อยปี

เราไม่ใช่คนเชียงใหม่  แต่เรารักเชียงใหม่  

ตั้งแต่เรียนจบ เราตั้งใจว่าจะกลับไปเชียงใหม่ทุกปี  จนถึงปัจจุบันนี้ จบมาเกินสามสิบปีแล้ว (แก่แล้วละ)  บางปีก็ไปหลายครั้ง 

เราเห็นการเปลี่ยนแปลงมากมาย  ตึกรามบ้านช่อง  ถนนหนทาง  รถแดงเข้ามอ  อาหารการกิน  ผู้คนเยอะแยะ  

แต่เราว่ามันเป็นเรื่องปกติ ทุกสิ่งทุกอย่างไม่แน่นอน  แม้แต่แถวบ้านเราก็ยังเปลี่ยนเลย  เราก็เลยไม่คาดหวังว่าจะเจอกับอะไรบ้าง เวลาขึ้นไปเชียงใหม่  

มันคือความรักและความผูกพันค่ะ
comment103:ส่วนตัวผมมองว่าความเจริญมันเข้ามาเร็วเกินไป  จากที่เมื่อก่อนเวลาผมมาเที่ยวเชียงใหม่ ต้องโฟกัสในเมืองแล้วค่อยออกไปเที่ยวนอกเมือง แต่หลังๆมาผมพยายามเลี่ยงในเมือง แล้วไปโฟกัสที่เที่ยวแถวนอกเมืองหรือต่างอำเภอไปเลย  เหมือนที่ปายผมว่าเมื่อก่อนมีเสน่ห์มากๆ แต่ตอนนี้ผมว่าเสน่ห์มันหายไปแล้วพอเริ่มมีความเจริญเข้ามา
comment103-1:ปาย มันเสน่ห์หายเพราะ คนแห่กันไปเที่ยวครับ  พอคนแห่กันไปมาก ร้านค้าก็ตั้งเยอะ สุดท้าย เสน่ห์ปายก็หาย เพราะคนเที่ยวนั่นแหละ
comment104:ตอนนี้ใกล้เข้าสู่ฤดูหนาวแล้ว อากาศเย็นสบายสำหรับเชียงใหม่ ใครร้อนลุ่มไม่ชอบเชียงใหม่มากๆก็ออกไปอยู่ที่อื่นบ้างก็ได้ อากาศจะได้เย็นขึ้นอีก
comment104-1:ลองนักท่องเที่ยวหายไปให้หมดแล้วอยากรู้ว่ายังจะพูดแบบนี้อีกไหม
comment104-2:เอาตรงๆ คนไทยไม่มาเที่ยว เราก็ไม่ว่ากันนะครับ

ถ้าให้เทียบ ในหมู่นักท่องเที่ยว คนไทยเป้นลูกค้าที่ไม่ค่อยอยากเจอ รองจากแขกเลย  น้อยจริงๆที่จะเจอพวกดีๆ
comment104-3:เชียงใหม่ไม่ได้เป็นเมืองท่องเที่ยวมาแต่ไหนแต่ไร แต่เป็นเมืองศูนย์กลางการปกครองส่วนภูมิภาคมาเป็นร้อยๆปี ชาวบ้านยังชีพด้วยการเกษตรเป็นหลัก งั้นก็คงไม่ต้องขู่เราชาวเชียงใหม่เรื่องการท่องเที่ยวน่ะ คนที่เขาค้าเขาขายมาเปิดร้านกาแฟ ร้านเค้ก ผับบาร์ส่วนมากก็ไม่ใช้คนเชียงใหม่ดังนั้นถ้าจะไม่มาเที่ยวก็คงไม่สาหัสนักหรอก
comment104-4:ให้มันจริงเถอะ
comment104-5:ก็หวังอยู่ครับ แต่คนดันมากันไม่หยุด...
comment105:รถติดขึ้นทุกกปีๆ หัวร้อนกับรถติดตลอด แต่ก็นะ เวลาเปลี่ยนไปอะไรเปลี่ยนไปเยอะ คนเยอะขึ้นความวุ่นวายก็มีมากขึ้น ทำได้เพียงปรับตัวไปกับมัน
comment106:ผมว่ายังน่าอยู่ อยู่นะครับ ผมเคยไปอยู่ที่เชียงใหม่ประมาณปีนึง บอกตรงๆว่าสะดวกมากครับ ใกล้ที่ท่องเที่ยว ของกินก็หาซื้อง่ายราคาก็ไม่แพง ตลาดเยอะ จะไปเดินห้างห้างก็เยอะ(IMAX นี่ราคาก็ไม่ค่อยแพง) สวนสาธารณะก็มี เปรียบเทียบกับเมืองขอนแก่น (จริงๆผมเป็นคนอีสาน) ของกินนี่แพง ไปตลาดก็ไม่สะดวกที่จอดรถไม่มี รถก็ติดหนักเหมือนกันครับ ความคิดเห็นส่วนตัวนะครับ ยังน่าอยู่เหมือนเดิมครับ ผมชอบชีวิตที่นั่นจริงๆ
comment107:จริงๆผมว่าทุกที่แหละครับ  พอความเจริญเริ่มถึงมากๆ  สิ่งที่คนแก่ๆรุ่นเราๆมันก็รู้สึกว่ามันเปลี่ยนไป

ยกตัวอย่างสถานที่เที่ยวก็ได้ครับ

เขาค้อภูทับเบิก  ผมไปเมื่อ 10 กว่าปีก่อน  บรรยากาศดีมากๆ  ไม่วุ่นวาย  หลัง 2 ทุ่มหาซื้อมาม่ายังไม่มี   แต่น่าอยู่มาก  อยากไปประจำทำงานที่นั่นด้วยซ้ำ

แต่ผมไปเมื่อปีก่อน  แบบ  คงครั้งสุดท้าย ถ้าไม่จำเป็นจริงๆคงไม่มาอีกแล้ว  บรรยากาศเดิมๆหายไป
comment108:อยู่เชียงใหม่แล้วอุ่นใจจริงๆ ออกจากบ้านไม่กี่สิบกิโลก็เจอป่าไม้ เจอลำธาร และน้ำใสมากกก
แต่ทนตื่นเช้าขับรถเข้าไปทำงานในเมืองไม่ไหวจริงๆ ค่าแรงก็ถูก 
ต้องมาทำงานต่างจังหวัด ก็ยังกลับเชียงใหม่ทุกเดือน 
พอมาอยู่ที่อื่น จะงานดีเงินดี อย่างไง สุดท้ายก็เชียงใหม่เท่านั้นที่จะเป็นบ้านของเรา
comment109:เพียงแค่ 30 นาที ก็ จะได้ เห็น ภาพ แบบ นี้ แล้ว ซึ่งหาได้ยากในจังหวัดอื่นๆ
comment109-1:ใช่แล้วครับ
comment109-2:
comment110:เห็นด้วยค่ะ....รู้สึกเสียดายมากๆเลย เป็นจังหวัดที่เราเคยชอบมากจังหวัดหนึ่ง ปัจจุบันเหม็นกลิ่นควันรถเหมือนใน กทม. เลยค่ะ แต่บนดอยอากาศก็น่าจะดี ผู้คนก็ยังคงน่ารักเหมือนเดิมอยู่ล่ะมั๊ง?
comment111:เชียงใหม่มันก็ไม่ได้ดีโด่ดีเด่อะไรขนาดนั้น คนนอกตั้งความหวัง มองว่าคนบ้านนี้ต้องอู้น่าฮัก ใจดี ชีวิตเนือบๆ 

ซึ่งมายาคติไปเองทั้งนั้น    เชียงใหม่มันก็เป้นแบบนี้ของมันมานานละ  แต่ยุคสมัยเปลี่ยน เมืองเศรษฐกิจท่องเที่ยว ความเจริญมันก็ต้องเข้ามา
comment112:ยังไงเชียงใหม่ก็ยังน่าอยู่ เพราะมีศักยภาพครบทุกด้านของภาคเหนือ ถึงแม้จะมีความเจริญเพิ่มขึ้น ผู้คนเร่งรีบขึ้น 
ผมมาอยู่ 4 ปีแล้วครับ ก่อนมาอยู่ เป็นเมืองที่ชิลมากไม่เร่งรีบ รถบนถนนยังน้อยอยู่ พอหลังน้ำท่วมกรุงเทพเท่านั้น เปลี่ยนไปมากเหมือนกันครับ
แต่ยังไงก็รักเชียงใหม่ มีภูเขา น้ำตก โอ้ว แจ่มครับ
ส่วนคนที่อยู่อยู่แล้วก็ต้องปรับตัวกันไปครับ
มาครับพี่น้อง มาอยู่เชียงใหม่กันเยอะๆครับ เชียงใหม่น่าอยู่ แนะนำว่าก่อนอยู่จริงอย่าพึ่งซื้อบ้านทำเลที่เล็งไว้นะครับ ให้ลองเช่าอยู่ก่อน พอแน่ใจแล้วค่อยซื้อบ้านครับ จะได้ไม่ต้องขายบ้านเปลี่ยนทำเลครับ
comment112-1:เห็นด้วย  จว. นี้อยู่สบายกว่า กทม เยอะนะ   ความเจริญใกล้เคียงกัน   การเดินทางสบายกว่า
comment112-2:ครับ กลับไปกทม.ทีไร รู้สึกปวดหัว เพราะขับรถติดหนักครับ 
สงสัยไม่ได้ขับรถติดนานๆ กลับไปทีเลยไม่ชินครับ ต้องอยู่สักอาทิตย์ครับ
comment112-3:ไม่แน่หรอก อีกไม่นาน อาจจะกลายเป็น กทม 2 ย่อมๆ สุดท้ายก็ อิหรอบเดิม
comment112-4:เอาน่ายังดีที่มี ภูเขา น้ำตก ที่เที่ยวธรรมชาติให้ผ่อนคลาย กันบ้าง
comment112-5:112-3 ตอนนี้ก็เป็นกทม.2แล้วครับ นับเฉพาะในตัวเมืองเชียงใหม่นะ แต่นอกเมืองอากาศดีสบายๆชิลๆครับ ผมว่าจะไปซื้อบ้านอยู่แถวๆชานเมืองเหมือนกันห่างจากเมืองไม่เกิน10โล กำลังดี
comment113:กทม มันเป็นการพัฒนาในที่จำกัดครับ  แต่เชียงใหม่เรามีที่ให้ขยายรอบเมืองอีกเยอะ อย่างน้อยๆ ไม่ใช่ชุมชนแออัด แน่นอน
comment113-1:ใช่ครับ พื้นที่เชียงใหม่มีเหลือเฟือ ถึงจะมาอยู่กันเยอะๆ ก็ไม่เหมือน กทม. แน่นอน
comment114:ผมคิดว่าการตั้งกระทู้ลักษณะนี้ ไม่ได้ช่วยให้คนที่เค้าตั้งใจ มาอยู่เชียงใหม่ เปลี่ยนใจไม่มาอยู่หรอก
ประเทศไทย ใครจะอยู่ จะย้าย ไปที่ไหนก็ได้
อีกอย่าง มันเป็น การบ่งบอก ถึงนิสัยใจแคบ โลกแคบ ไม่ยอมรับความจริง ของคนตั้งกระทู้แบบนี้เอง
และที่คุณบอกว่า "ใครที่จะย้ายมาอยู่เชียงใหม่แนะนำจังหวัดใกล้เคียงนะครับ ผมว่าน่าอยู่กว่าเยอะ"
แล้วทำไมคุณถึงไม่ย้ายไปอยู่เองล่ะครับ มาบอกคนอื่นเค้าทำไม
comment114-1:ลองย้อนไปดูกระทู้ก่อนๆ และ profile จขกท. ก็จะเข้าใจครับ เหมือนไข่ทิ้งแล้วให้คนมาดราม่า
comment115:กระทู้ของเค้า แต่ละอย่างเหมือนไม่มีใครคบ ไม่มีใครคุยด้วย
หว้าแหว่สุดๆ โถๆๆๆ น่าสงสาร
comment115-1:น่าสงสารกับคนที่ไม่มองตนเองมัวแต่ววิจารณ์คนอื่มมากกว่ามั่งครับ ได้แต่เม้นว่าร้ายให้คนอื่น แตาตนเองไม่กล้าที่จะตั้งกระทู้เอง ผมไม่ได้อยากจะหาเรื่องอะไรคุณนะครับ แค่อยากรู้ว่าคุณต้องอารอะไรจากสังคม ผมก็แค่บรรยายความรู้สึกผมกับเมืองเชียงใหม่ ก็อยากรู้ว่าคนอื่นคิดอย่างไรกับเมืองเชียงใหม่ครับ
comment115-2:ความรู้สึกคับแคบนะหรือ
comment116:น่าสงสารกับคนที่ไม่มองตนเองมัวแต่ววิจารณ์คนอื่มมากกว่ามั่งครับ
comment117:คนอ่านเค้าคิดเองได้ครับ
สิ่งที่ผมต้องการนะหรือ
ไม่อยากให้สังคมต้องมาอ่านกระทู้แบบนี้ไงครับ
นอนนะครับ อย่าฟุ้งซ่าน
comment118:จากคนกรุงเทพ ที่ย้ายมาอยู่เชียงใหม่
comment118-1:ถ้าคุณไม่อยากอ่านหรือไม่พอใจก็ข้ามก็ได้นิครับ ไม่อยากให้สังคมต้องมาอ่านกระทู้แบบนี้ไงครับ คุณเป็นเจ้าของพันธิปหรือครับ ทุกคนมีสิทธิที่จะรับรู้แสดงความคิดเห็นรึเปล่าครับ
comment118-2:
comment119:I love Chiangmai
comment119-1:ครับผม ไงหลับฝันดีน่ะครับ
comment120:จ้า
comment121:ไปมาครั้งหลังๆไม่ชวบแล้ว วุ่นวาย สกปรกมีระเบียบน้อยกว่า กทม อีก ร้านดังๆพอนักท่องเที่ยวเยอะก็ไม่ควบคุมคุณภาพแล้วไม่อร่อย
comment122:สำหรับคนกรุงเทพคิดว่า
1.เชียงใหม่ไม่วุ่นวายเท่ากรุงเทพ หลังทุ่มหนึ่งก็ดูเงียบไปหมดแล้ว  แม้จะบนถนนนิมมานก็ไม่วุ่นวายเลย
2.มีช่วงเวลาที่อากาศเย็นยาวนาน  สามารถเดินเล่นกลางแจ้งได้เวลาค่ำ
3.มีที่เที่ยวธรรมชาติ+ร้านอาหาร กาแฟสวยๆเยอะ
4.ราคาไม่แพง

title:เมื่อเราคิดว่า เมืองไทยไม่เหมาะกับการใช้จักรยาน ... แล้วเราจะบอกกับคนขี่จักรยานพวกนี้ยังไงกันละครับ ?
comment:เวลามีดราม่าเกี่ยวกับการขี่จักรยานขึ้นมาไม่ว่าจะเรื่องทำนองไหนก็ตาม มักจะมีผู้แสดงความคิดเห็นว่า จักรยานไม่เหมาะกับเมืองไทย และคิดว่าไม่มีใครควรมาขี่จักรยานตามท้องถนน โดยผมพบว่าหลายครั้งคนเหล่านี้ มักจะมองและมีภาพ "คนขี่จักรยาน" เป็นพวกกลุ่มคนขี่ออกกำลังกาย ขี่ออกทริปสนุกสนานกับเพื่อนๆ มองว่าการขี่จักรยานเป็นเรื่องตามกระแสของคนในสังคม (ซึ่งผมไม่ได้มองว่าเป็นเรื่องผิด จะขี่เพราะอะไรก็เรื่องของแต่ละคนไปเถอะครับ)

แต่ในความเป็นจริงแล้ว บนท้องถนนเมืองไทยในทุกๆวัน ในทุกๆชั่วโมง มีกลุ่มผู้ใช้จักรยานในชีวิตประจำวัน ที่เขาใช้จักรยานกันอยู่แล้ว ใช้อยู่ทุกวัน ใช้แม้ว่าพวกคุณจะพูดซ้ำแล้วซ้ำอีก ว่า "จักรยานไม่เหมาะกับเมืองไทย" แม้ว่าคุณจะมองไม่เห็นพวกเขาว่ามีตัวตนในสังคมอยู่เลยก็ตาม

คุณจะไปบอกคนกลุ่มนี้ยังไงครับ ... หนูๆ ขี่จักรยานไปโรงเรียนไม่ปลอดภัยนะ ทำไมไม่ทำอย่างบ้านน้าละ ไปบอกพ่อแม่นะว่าให้ขับรถมาส่งหนูไปโรงเรียนด้วย จะไปบอกเขาแบบนี้หรือครับ ? ป้าครับน้าครับ ขี่จักรยานไปทำงานแบบนี้ไม่ปลอดภัยนะ ซื้อรถเก๋งขับดีกว่า มันปลอดภัยกว่านะ อย่างน้อยก็เหล็กหุ้มเนื้อ ไม่ใช่เนื้อหุ้มเศษเหล็กแบบนี้ ... จะไปบอกเขาแบบนี้หรือครับ ?

แน่นอนครับ เราอาจจะคิดว่า ถนนเมืองไทยมันอันตราย ถนนเมืองไทยมันไม่ดี แล้วทำไมเราไม่คิดแบบนั้นเพื่อที่จะนำตัวเองไปสู่มุมที่คิดต่อที่ว่า เราควรผลักดัน เรียกร้อง หรือสนับสนุน ให้มีการทำโครงสร้างการคมนาคมที่ทุกคนสามารถใช้สัญจรกันได้อย่างปลอดภัยมากขึ้นละครับ ไม่ว่าจะใช้พาหนะอะไรก็ตาม เดินเท้า จักรยาน รถสามล้อ มอเตอร์ไซค์ รถยนต์ รถบรรทุก มันทำได้ทั้งนั้นแหละครับ แต่ก่อนที่จะทำได้ มันต้องมีทัศนคติ มีมุมมอง มีเป้าหมายไปในทิศทางเดียวกันก่อน ว่าทุกคนมีสิทธิใช้ถนน และควรมีสิทธิใช้ถนนได้อย่างปลอดภัยด้วย

ทำไมเราไม่ช่วยกันคิด ช่วยกันมอง ช่วยกันสนับสนุน การพัฒนาเมืองให้ไปในทิศทางที่มันปลอดภัยสำหรับทุกคนละครับ ?
comment1:กดบวกให้กะทู้นี้ครับตรงใจผมมาก

ไม่ได้อยากได้เลนจักรยาน แค่อยากได้ถนนที่ปลอดภัยสำหรับผู้ร่วมใช้ถนนทุกคน
วินัยจราจรเริ่มที่ตัวเราครับ และช่วยกันบอกต่อคนรอบข้างเราครับ
comment1-1:เสนอว่า เปลี่ยนเป็น "วินัย น่าจะเริ่มจากตัวเขา" (ตัวเราน่าจะมีแล้ว 555) นะครับ
comment1-2:เห็นด้วยครับ ไม่มีใครอยากได้เลนจักยานหรอกครับ ถ้า "ทุกคน" ที่ใช้รถเคารพกฎการอยู่ร่วมกัน และถนนอย่างไม่ประมาทเร่งร้อน

แต่..... ทั่วโลก มีประสบการณ์มาแล้ว ว่ามัน "เป็นไปไม่ได้" ประเทศที่ใช้จักรยานมากๆ จึงล้วนแล้วแต่มีเลนจักรยานโดยเฉพาะ 

แต่ไม่ใช่เพื่อความปลอดภัยของจักรยานอย่างเดียว แต่เพื่อป้องกันการใช้จักรยานออกมานอกเลนด้วย

ดังนั้นผมเห็นว่า ควรจะทำครับ อาจจะไม่ได้ทำทั้งหมด แต่ต้องทำในส่วนที่ทำได้ โดยยึดหลักความเท่าเทียมกัน คือ

ถ้าเป็นถนนซอย 2 เลน ก็ไม่ต้องทำ ให้ใช้ร่วมกัน
ถ้าเป็นถนน 4 เลน ทางเท้าแคบ ก็ให้ทำเหลือ 2 เลน ทางเท้ากว้าง ให้จักรยานใช้ได้ทั้งทางเท้า(ปั่นช้า)และถนน(ปั่นเร็ว)
ถ้าเป็นถนน 6 เลนขึ้นไป ก็ให้แบ่งมาข้างละ 1 เลน แล้วแบ่งครึ่ง เป็นการขยายทางเท้า กับเลนจักรยาน 
(เพิ่มเติม) ถ้าเป็นถนนระหว่างจังหวัด ควรทำแยกออกมาห่างๆ เลย เช่น มีคลองริมทางกั้น
หรือจะเป็นรูปแบบอื่นๆ ก็แล้วแต่จะคิดกันไป
comment1-3:เมื่อวัน อา.22 ก.พ.58 เวลาประมาณ 13.00 มั้ง
ผมกำลังขี่รถกลับบนถนนรังสิต-นครนายก มุ่งหน้า ฟิวเจอร์ฯรังสิต
ขณะที่ก่อนถึงถนนกาญจนาภิเษกตัดกับถนนรังสิต-นครนายก จะมีแยกไฟแดง 1 แยก (หน้าบ้านเด็กอ่อนรังสิตมั้ง)
ตอนนั้น ไฟแดง รถทุกคันจอดรอสัญญาณไฟ
เจอแก๊งคนขี่รถจักรยานประมาณ 6 คันมั้ง ลัดเลาะจนถึงข้างหน้าที่เขาจอดรอกัน
แล้วก็แอบซ้าย ผ่าไฟแดง ไปทั้งแก๊งเลย
คือรถคันอื่นทุกคันเขาจอดรอได้
แก๊งคุณมีสิทธิ์อะไรมาฝ่าไฟแดง
คือก็ว่าเฉพาะแก๊งนี้นะ ไม่ได้เหมารวม
comment1-4:1-3 
นั่นแหละครับตัวอย่างของการไม่มีวินัยของคนใช้ถนน ซึ่งมีกันทุกๆยานพาหนะครับ
การไม่เหมารวมคือสิ่งที่ถูกต้องแล้ว เราเปลี่ยนทุกคนให้เหมือนเราทั้งหมดไม่ได้ เราต้องเริ่มจากตัวเราเอง และคนรอบข้างครับ
ผมเชื่อว่าถ้าแก๊งนั้นฝ่าไฟแดงแล้วไปจะเอ๋กับสิบล้อ ก็คงไม่มีใครสดุดีแก๊งนั้นหรอกครับ
comment1-5:มันอยู่ที่คน ไม่ใช่พาหนะหรอก จะเป็นอะไรขับไม่มีวินัยก็อันตรายทั้งนั้น
ทำได้แค่ทำตัวเราเองให้ดีนั่นแหละ ถ้าต่างคนต่างคิดแต่ว่าที่เราคิดนั้นถูก 
มันก็เป็นอย่างนี้ไม่จบหรอก

เมื่อวานผมหักหลบจักรยานที่ขึ้นไปอยู่บนสะพานพระรามแปด 
ช่วงขาขึ้นมันมืดมากท่านขับชิดขวา ผมกำลังเทคความเร็วขึ้น หักหลบเกือบไม่ทัน

สะพานนี้ไม่ควรมีจักรยานขึ้นนะครับ 
ฝากกันไว้ด้วยครับ
comment2:ต้องแยกครับ คนที่ปั่นรถแม่บ้านส่วนใหญ่จะปั่นในซอย แะะระยะทางใกล้ๆครับ มิได้ปั่นเป็น100กิโลครับ
ความเสี่ยงเขาจึงน้อยกว่า แต่ก็ไม่วายหรอกครับ ผมยังจำคลิปสิบล้อทับ แม่ลูกได้เลยครับ
ผมปั่นจักรยานยอมรับว่าถนนเมืองไทยไม่เหมาะจริงๆครับ
เพราะคนขับรถต่างๆ ไม่มีสามันสำนึกครับ
comment2-1:แถวบ้านผม (หนามแดง กิ่งแก้ว บางพลี) จักรยานแม่บ้านของคนงาน ส่วนมากก็ปั่นกันไม่ไกลครับ แต่ระยะทางก็ไม่ใช่แค่ไม่กี่ร้อยเมตรครับ จากบ้านพัก ไปโรงงาน ก็ราวๆ 2-5 กิโลโดยเฉลี่ย ระยะทางเท่านี้ไม่ไกลสำหรับคนที่ขี่จักรยานประจำครับ แต่ก็ไม่ใช่ระยะทางใกล้ๆแค่ในซอยครับ เขาจะต้องเดินทางผ่านช่วงที่เป็นถนนใหญ่ด้วย คือเราอาจจะมีภาพของเราในมุมคิดเราเอง แต่ในความเป็นจริงการใช้งาน มันมีหลากหลายครับ

ซึ่งจริงๆถนนใหญ่ของเราแต่ละเส้นก็ไม่ใช่ยาวอะไรครับ อย่าง เทพารักษ์ กิ่งแก้ว หัวจรดท้าย ก็ไม่กี่กิโลแค่นั้นเอง บางนา อโศก นี่ก็แค่ราวๆ 10 กิโลเท่านั้นเอง

อย่างที่ผมบอกว่ามันไม่ใช่แค่เรื่องของคนปั่นเป็น 100 ๆ กิโล (หรือจริงๆจะทำเพื่อให้ใช้แบบนั้นได้ปลอดภัยด้วยก็ดี) คือจะใช้ทางจุดไหนช่วงไหน ระยะเท่าไหร่ ก็ควรสร้างความปลอดภัยให้เขาครับ
comment2-2:จริงๆมาอ่านอีกที ผมก็ว่าในภาพข้างต้นนี่ผมก็แยกกลุ่ม พร้อมกับมีภาพประกอบว่าเขาใช้ทางกันลักษณะไหนค่อนข้างชัดอยู่แล้วนี่นา //แกร่กๆ



แต่ยังไงก็ตามครับ ที่ผมอยากชวนก็คือ หลังจากเราคิดว่าถนนเมืองไทยไม่เหมาะ แล้วเราคิดยังไงต่อนั่นแหละครับเป็นประเด็นสำคัญ คือไม่ว่าเราจะคิดว่ามันเหมาะหรือไม่เหมาะ ก็จะมีคนกลุ่มนึงที่เขาใช้เดินทางในชีวิตประจำวันระยะทางแตกต่างกันไปอยู่ดี ผมอยากชวนให้เราคิดกันไปในมุมที่จะช่วยกันผลักดัน หรือสนับสนุน ให้คนในสังคม หรือแม้แต่ภาครัฐ เห็นความสำคัญของการสร้างความปลอดภัยให้กับผู้ใช้ถนนโดยพาหนะอื่นๆนอกจากรถยนต์บ้างนั่นแหละครับ 

จะเห็นว่าถนนในเมืองไทยไม่เหมาะ จะเห็นว่าถนนในเมืองไทยอันตราย ก็ไม่ได้แย้งอะไรครับ ที่อยากเชิญชวนคือทัศนคติหลังจากเห็นปัญหาเหล่านั้นครับ ว่าเราควรจะช่วยกันแสดงความคิดเห็นสนับสนุนให้เขาสร้างความปลอดภัยให้เกิดขึ้นกับทุกคนในสังคมครับ
comment2-3:คนปั่นแม่บ้าน ปั่นถนนใหญ่เยอะแยะครับ (ผมก็คนนึง)

เพียงแต่ระยะทางอาจจะไม่ใช่ 20 - 30 กิโลรวดเดียวแค่นั้นเอง

แต่ในระดับ 10 กิโลมีเยอะแยะครับ
comment2-4:เอ.. ผมว่าปัญหามันไม่ใช่ว่าจะปั่นไกลไม่ไกลนะครับ..

จะไกลหรือใกล้ แต่แทบในทุกๆที่มันก็มีจักรยานหรือเปล่าหว่า..
comment2-5:ปั่นไกล ปั่นใกล้ ถ้าออกถนนใหญ่ มันก็ไม่ต่างกันหรอกครับ
ยิ่ง ตจว นี่บางคนดีหน่อย เปลี่ยนใช้มอเตอร์ไซค์ แต่ความเร็วต่ำกว่าจักรยานอีกก็มี  เก่าจนไม่มีไฟท้ายก็มี เยอะด้วย
คนละประเด็นกันเลยครับ

มันอยู่ที่สันดานคนกุมพวงมาลัยล้วนๆครับ
comment2-6:แถวบ้านพี่ปั่น 2-5 กิโล เพื่อไปโรงงาน
แต่หลายๆเค้าที่ไม่ได้ปั่น 2-5 กิโลเพื่อไปโรงงานนะครับ เค้าไปไปซื้อของหน้าปากซอยเงี้ย
ปั่นไปโรงเรียนใกล้ๆเงี้ย 

ปั่นในซอยไปตลาด เลาะไปตามซอยตามชุมชน ใครเห็นจักรยานก็หลบ หนักหน่อยก็บีบแตรไล่ เพราะมันขับไวไม่ได้
แต่ขับออกถนนใหญ่นี่ น่ากลัว ผมคงรอให้เหล่าคนขับรถแบบอยากแซงนรก หายไปให้หมดก่อน ผมถึงกล้าออกถนนใหญ่
comment2-7:แม่บ้านตจว.ปั่นกันเข้าเมืองเลยครับ เป็นสิบกิโล
comment3:บ้านเรานี่ล่ะสวรรค์ของนักปั่นเลย  แต่ต้องระวังเรื่องอุบัติเหตุเพิ่มขึ้นหน่อย  อุณภูมิไม่เปลี่ยนมากนัก ไม่ต้องลุยหิมะ อาหารการกินมีตลอดเส้นทาง ทั้งกลางวันกลางคืน  แต่ละอำเภอจังหวัดอยู่ไม่ไกลกันมากหาที่พักง่ายไม่แพง สถานที่ท่องเที่ยวมีเยอะ  แต่คนไทยด้วยกันเองมักมองผ่าน
comment4:บังคับใช้กฎหมายอย่างจริงจัง เคร่งครัด ผมว่าน่าจะลดอุบัติเหตุลงได้
comment4-1:กฎหมายผมว่ามันก็ลงโทษตามสมควรนะ แต่ไอที่ไม่ควรมีคือพวกลดโทษ อภัยโทษบ่อยๆมากกว่า
comment4-2:เค้าบอกว่า บังคับใช้กฎหมายครับ หมายถึงตำรวจจับคนทำผิดครับ
ไม่ใช่บอกว่ากฎหมายอ่อนไป
comment4-3:อันดับแรกเลย คือ กลับไปใช้ ใบอนุญาตขับขี่รถจักรยานสองล้อ ก่อนเลย..ปัจจุบัน ไม่มีใครรู้กฏจราจรเลย หรือ รู้แต่คิดว่า รถจักรยานได้รับการยกเว้นไม่ต้องปฏิบัติตามกฏหมายว่าด้วยการจราจรทางบก..อันนี้ต้องอบรมสั่งสอนกันแบบรถยนต์ รถจักรยานยนต์เลยเพราะเป็นสาเหตุแห่งการเกิดอุบัติเหตุจากการจราจร ร่วมกับรถประเภทอื่น บุคคลอื่น และ สัตว์ร่วมโลกอื่นๆที่ใช้ทางร่วมกับท่าน  ไม่ว่าจะ ขี่ย้อน(ศร) ขี่ฝ่า(เครื่องหมายจราจร) หรือบรรทุกเกินอัตรา(ที่เหมาะสม)
comment5:รับผมเป็นเพื่อนด้วยได้ไหมครับ
ผมว่าคงต้องเริ่มที่ว่าถนนทุกสายควรมีฟุตบาทก่อนเลยครับ พอดีผมเป็นคนชอบเดินหลายเส้นทางเหลือเกินที่ไม่มีแม้แต่ที่จะยืน
comment5-1:ยินดีครับ ว่าแต่มันรับยังไงครับ (ไม่ค่อยได้เล่นพันทิพ แฮ่ๆๆๆ)
comment5-2:ในเฟสครับ รีเควสมานานแร้ว
ขอบคุณครับ
comment6:จขกท ตรงจุดครับ
comment7:ผมว่าบางคนด่าเพราะหมั่นไส้เพราะอิจฉาอะไรทำนองนั้นหรือเปล่า
comment7-1:เขาหมันไส้คนที่คิดว่าตัวเองโดนอิจฉากันหรือเปล่าครับ?
comment8:ทุกวันเรามองว่า การใช้ถนนปัจจุบันไม่ปลอดภัย อันตราย เพราะอะไร ไม่มีมารยาท หรือไม่มีน้ำใจให้กัน 
เรามาเริ่มต้นกันเถอะ
comment9:อันตรายครับ ยิ่งเป็นช่วงเร่งด่วน  และบางเส้นทาง เคยขี่มอไชค์เลนซ้ายดี รถข้างหน้าก็ชะลอเฉยเลย พยายามเบี่ยงออกขวาแต่ออกไม่ได้ เพราะมีรถอีกเลนมา กว่าจะออกได้รถเสี่ยงทำให้รถเกิดอบุบัติเหตุ เพราะ
ถนนบางเส้นเลนค่อนข้างแคบ จะเบี่ยงก็ไปกินอีกเลน แม้จะเป็นถนน 4 เลน ก็ยังดูว่าอันตราย
ทั้งกับตัวเองและผู้อื่น
comment9-1:ใช่ครับ ที่ผมอยากชี้ชวนก็คือหลังจากเราเห็นว่ามันอันตรายแล้ว เราน่าจะช่วยกันสะท้อน ไม่ว่าจะเป็นการแสดงความต้องการ ผลักดัน หรือสนับสนุน การทำให้มันเกิดความเปลี่ยนแปลงเพื่อสร้างความปลอดภัยให้เพิ่มขึ้น มากกว่าที่เราจะคิดว่ามันอันตรายแล้วก็คิดว่ามันไม่เหมาะไปแค่นั้นครับ 

เพราะแม้ว่าเราจะบอกว่ามันอันตราย แต่ในความเป็นจริง ก็มีคนจำนวนนึงที่เขาใช้เส้นทางในการสัญจรประจำวันอยู่จริงๆ แม้ว่าเราจะคิดว่ามันอันตรายแล้วก็ตาม ที่ผมอยากชวนให้คิดกันคือช่วยกันสร้างทัศนคติเพื่อสร้างทิศทางไปในทางที่จะสร้างระบบที่มีความปลอดภัยเพิ่มขึ้นครับ 

ในต่างประเทศที่เขามีความปลอดภัย มีความเปลี่ยนแปลงกันก็ต้องเริ่มจากการชวนให้คนเห็นภาพเดียวกันนี่แหละครับ
comment10:ผมยังคงปั่นมาทำงานเกือบทุกวัน ยกเว้นบางวันก็รถไฟ

เห็นมาเยอะแยะมากมาย กับพฤติกรรมของคนใช้ถนน ที่ไม่ได้มีปัญหากับจักรยานเลย มีแค่คนบางกลุ่มเท่านั้นที่คิดว่าจักรยานอันตราย
comment11:กด + ซิครับท่านผู้ชม รออะไรกันอยู่
comment11-1:กดแล้วแต่มันให้+เดียว ถ้ากดซ้ำมันจะกลายเป็นถอนโหวต
อยาก+สักร้อยครั้งให้กระทู้นี้
comment12:อยากขอฟุตบาทคืนมากค่ะ 
ทุกวันนี้ปั่นจักรยานไปทำงาน บางทีต้องลงมาขี่บนถนนค่ะ 
เพราะว่า ไม่มีทางจักรยานให้ค่ะ อีกอย่าง แทนที่เราจะไปขี่บนฟุตบาทแทน
ไม่ได้ค่ะ ติดร้านค้า แผงลอย วินมอไซด์ 
อันตรายมากค่ะ ขอบอก เฮ้อ!!
comment12-1:ปกติบนฟุตบาทปั่นได้ด้วยหรอครับ
comment12-2:ตามปกติฟุตบาทก็ห้ามปั่นจักรยานนะครับ
comment12-3:คุณจะเอาทางเท้าคืน เพื่อไปปั่นจักรยาน เนี่ย แค่คิดก็ผิดแล้วครับ ผิดกฏหมายการจราจรทางบก..
comment13:อุบัติเหตุ  อุบัติเหตุ   อุบัติเหตุ   อุบัติเหตุ   อุบัติเหตุ ยานพาหนะอะไรที่ คนตายมากที่สุด จักรยานนี้ปลอดภัยสุดแล้วววว
comment13-1:จะบอกว่าปลอดภัยสุดโดยวัดจากจำนวนผู้เสียชีวิตมันก็ไม่น่าจะถูกต้องนะครับ..

เพราะว่าไปประชากรจักรยานที่เอาออกมาปั่นแต่ละวัน ไม่น่าจะสูงเหมือนรถประเภทอื่นๆ..
comment13-2:ต่อให้ไม่นับประชากร หรือจำนวนอุบัติเหตุ ยังไงผมก็ว่าปลอดภัยกว่าครับ ความเร็วในการปั่นครับ เชิ่อเหอะปั่นแล้วล้มเองยังไงก็ไม่ตายครับ เพราะปั่นเร็วยังไงก็ไม่เกิน 40km  เห็นคนที่ตายๆมีแต่โดนรถสอยกันไปทั้งนั้น

แล้วเคยเห็นข่าวจักรยานชนคนตายไหมครับ ถ้าเคยช่วยหาให้ผมด้วย
comment13-3:อย่านับที่ "คนตายมากที่สุด" ครับ นับแบบนี้ข้อมูลผิดพลาด เพราะเป็นการนับที่ "ผู้ถูกกระทำ"

ต้องนับโดยใช้ "พาหนะที่ทำให้คนตายมากที่สุด" นับที่ "ผู้กระทำ" แบบนี้ทุกคนน่าจะคิดตรงกันได้ไม่ยากนะครับ
comment13-4:"พาหนะที่ทำให้คนตายมากที่สุด" ที่ดูๆมาอันดับหนึ่ง ปิคอัพแน่นอน
comment14:แล้วมอไซ รถยนต์ล่ะ ตายกันทุกวัน 

ทำไมไม่มองที่ผู้ขับขี่ เมื่อไหร่จะมีสติ และไม่ประมาท ทุกพาหนะ
comment14-1:ปัญหาตอนนี้คือ "ตัวสร้างปัญหา" กับ "ผู้รับเคราะห์"

รถยนต์ มอไซค์ สร้างปัญหาให้กับทั้งประเภทเดียวกัน และพาหนะประเภทอื่น

แต่จักรยาน และพาหนะล้อเลื่อน ที่ใช้แรงคน เป็นผู้รับเคราะห์ฝ่ายเดียวมาตลอด

จึงจำเป็นต้องแยก เพื่อให้ ปัญหาที่เกิดขึ้น จำกัดอยู่เฉพาะประเภทเดียวกัน
comment14-2:ผมเคยโดนจักรยานชน จากด้านหลัง ทั้งๆที่เดินบนทางเท้า..ผมผิดรึเปล่าที่ไม่เปิดตาหลังดูขณะเดิน..
comment15:ก็ช่วยกันทำตามกฎจราจร ผมปั่นจักรยานออกต่างจังหวัด รถใหญ่ๆ ถนนโล่ง เขาออกห่างผม เกือบ 3 เมตร 

แต่รถเก๋ง รถแท็กซี่ เบียดแทบจะเฉี่ยวล้ม ช่วยออกห่างหน่อยครับ ไม่ได้รังเกียจ
comment15-1:อันนี้จริงครับน้า โดยเฉพาะสิบล้อนี่ดีครับบางทีก็ช่วยบล็อกพวกรถยนต์ให้ด้วย
comment15-2:ยืนยันอีกเสียงว่า บรรดารถสิบล้อนี่แหละครับ มหามิตรของชาวจักรยานตัวจริง 

หลบให้ เบี่ยงให้ ไม่เคยปาดหน้าตรงทางแยก แถมยังชอบทักทาย ยิ้มแย้ม และยกนิ้วให้บ่อยๆ
comment16:ถ้าต้องใช้ ก่อนออกจากบ้านก็บอกรำ่ลาครอบครัว/คนที่รักเราทุกวัน
comment17:ถึงเวลาแล้วยังครับที่เราจะมีถนนเฉพาะกาล
ถนนสุขุมวิทเฉพาะ รถเก๋ง
ถนนสุขุมวิทเฉพาะ รถกระบะ
ถนนสุขุมวิทเฉพาะ รถสิบล้อ
ถนนสุขุมวิทเฉพาะ รถมอไซ
ถนนสุขุมวิทเฉพาะ รถจักรยาน

คิดไหมครับว่าอุบัติเหตุจะลดลง
ไม่เลยครับ
แต่ที่แน่ๆคนขี่จักรยานจะไม่ตายครับเพราะชนก็ชนกับจักรยานด้วยกัน

แต่รถประเภทอื่นๆ ตายเหมือนเดิมครับ

เพราะอะไร
ไม่ใช่เพราะกฏหมาย
ไม่ใช่เพราะผู้รักษากฏหมาย
แต่เป็นเพราะคนไทยเราไม่มีวินัยครับ
comment17-1:วินัยจราจร สะท้อนวินัยชาติ
comment18:Bike to Work and 
I Am Tourist By Bicycle.
comment19:เวลาเห็นนักปั่นขี่จักรยานอยู่บนถนนสายหลักต่างจังหวัดนี่ผมก็เสียวหลังแทนพวกเค้านะ ผมอยากปั่นทางไกลแบบนั้นแต่เห็นสภาพนี้แล้วบอกตรงๆว่าใจไม่กล้าพอ
ถนนแถวบ้านผมมีเลนจักรยาน แต่นักปั่นชอบขี่อยู่ขอบถนนนอกเลนที่จัดไว้ ดูจากเศษขยะ และฝุ่นที่เกาะในช่องเลนจักรยานบ่งบอกว่ามันไม่ได้ถูกใช้งานเป็นประจำทุกวัน
comment20:ทุกวันนี้ผมก็ขี่จักรยานเที่ยวนู่นเที่ยวนี่ไปเรื่อยๆนะ

รถแทบทุกคันนี่คือให้ทางตลอด แบบใจดีมากๆ

รถเลวๆที่เจอประจำคือ รถเมล์ รถสองแถว และ รถตู้โดยสาร
พวกนี้ไม่เคยให้ทางแถมยังจอดรับผู้โดยสารแบบขวางทางอีก
แล้วก็นึกอยากจะจอดก็จอด
comment20-1:กดไลค์ล้านทีเลยครับ
comment20-2:เจอบ่อยเลยครับ เจอแบบที่แซงแล้วปาดมาจอดรับคนหน้าเราเลยก็เคย เบรคแทบจะไม่ทัน
comment20-3:แถวๆสนามหลวงวัดพระแก้ว รถเมล์นี่อาหารหนักค่ะ แถวนั้นต้องระวังนักท่องเที่ยวที่ข้ามถนนเป็นพันๆ (น่าจะถึงจริงฮ่าๆ) รถมอเตอร์ไซต์ จักรยาน รถเมล์ชอบรีบฉีกออกจากป้ายมา แล้วขนาดถนนมีสองเลนวิ่งสวนกัน ยังจะจอดซ้อนออกันกินมาสองเลนเลย
comment21:ผมว่าจะแก้ไขเรื่องนี้จริงๆจังๆ คงไม่ใช่แค่การทำถนนหรือวัตถุต่างๆเพื่อมาตอบสนองสิ่งที่มันเกิดขึ้นในบ้านเราได้หรอกครับ
จริงๆแล้วมันต้องปลูกฝังในจิตสำนึกตั้งแต่ยังเด็กๆกันเลย ซึ่งมันต้องใช้เวลาในการปรับครับ บ้านเมืองเราปลูกฝังให้มีน้ำใจในด้านต่างๆครับ
แต่ด้วยการปลูกฝังที่ไม่ยอมให้ใครง่ายๆ หรือรู้สึกเสียเปรียบไม่ได้นี่ล่ะ ที่มันอยู่ในจิตใต้สำนึกของคนไทยส่วนมาก และสมัยนี้มันก็ไม่มีสงครามกันแล้ว
การใช้จิตใต้สำนึกนี้ส่วนมากจะเกิดบนนท้องถนนเป็นเป็นหลัก เช่น ยอมไม่ได้ ช้าไม่ได้ แซงไม่ได้ รวมถึงการด่าออกมาภายในรถ ซึ่งเด็กๆก็คงจดจำ
และวิถีชีวิตนี้ก็ดำเนินต่อมาเรื่อยๆ 

ถามว่าจักรยานไปเกี่ยวข้องอะไรด้วย ง่ายๆครับ เวลาไม่ยอมกัน แซงกัน ปาดซ้าย-ขวา ซึ่งเหตุการณ์พวกนี้เกิดขึ้นบนนท้องถนนประจำมานานแล้ว
ก่อนที่จักรยานจะมีผู้ใช้จำนวนมากในประจุบัน พอเริ่มมีจักรยานมาใช้งานมากขึ้นโอกาสในการเกิดเหตุก็มากขึ้น ต่อให้มีทางของจักรยาน ก็แก้ไขไม่ได้หรอกครับ แถวบ้านผมทางจักรยานมีไว้จอดรถยนต์ จักรยานก็ต้องมาปั่นบนถนน ถามว่าจะได้ปั่นบนทางจักรยานจริงๆจังๆเมื่อไหร่ ตอบง่ายๆเลยครับ
มีกิจกรรมผู้ว่าราชการจังหวัด หรือข้าราชการชั้นผู้ใหญ่ขี่นำเปิดงานนั่นล่ะครับถนนโล่งเลย รถยนต์หน้าไหนๆก็ห้ามจอด พอหมดงานวันรุ่งขึ้นก็เหมือนเดิม พอบอกตำรวจ ตำรวจก็บอกว่าไม่มีงานแล้ว 

จริงๆผมว่ามันต้องเอาจริงเอาจังที่ผู้ถือกฏ คุณตำรวจนี่ล่ะ ต้องจริงจัง ให้มากๆขึ้น
comment21-1:เห็นด้วยครับ อยากให้ตำรวจจราจรจับให้หนักๆ ออกงบประมาณเพิ่มตำรวจจราจรไปเลย
ประจำทุกแยก สุ่มทุกถนนถี่ๆเลย ติดกล้องเยอะๆเลย
ขับสวนเลนจับ ไม่มีหมวกจับ แซงซ้ายไหล่ทางจับ ขับไหล่ทางจับ ขับเร็วจับ ไม่ต้องกลัวเสียงด่า
เอาให้เป็นระเบียบให้ได้สักที
comment22:ขอแสดงความเห็นแยกเป็นประเด็นนะครับ

1.ทุกวันนี้ผมมองว่าการปั่นจักรยานบนถนนหลักเป็นกิจกรรมที่ดี และเป็นสิทธิที่ควรพึงกระทำได้
แต่ผมก็ยังมองว่า ความเสี่ยงบนถนน เป็นสิ่งที่ประเมินและควบคุมได้ยากอยู่
ดังนั้นนักปั่นจักรยานก็ต้องประเมินความเสี่ยงและพร้อมรับความเสี่ยงด้วยตัวเองด้วย
เช่น หากเราเป็นหัวหน้าครอบครัว หากเป็นอะไรไป คุ้มไหมที่จะเสี่ยงกับกิจกรรมนี้ คนที่บ้านเราต้องมาเสี่ยงกับเราด้วยไหม เป็นต้น
ผมคิดว่าทุกคนมีสิทธิใช้ถนน ทุกคนมีสิทธิที่จะปลอดภัย และทุกคนมีสิทธิเลือกที่จะยอมรับหรือไม่ยอมรับความเสี่ยงด้วยเช่นกัน

ส่วนในแง่ของการเรียกร้องสิทธิของนักปั่น ผมคิดว่าเรากำลังอยู่ในยุคบุกเบิก
เป็นไปได้ว่าเราคงต้องสังเวยอีกหลายชีวิตกว่าเราจะได้อะไรที่ต้องการสำหรับชาวจักรยานจากสังคม
เหมือนที่เราได้ พรบ.คุ้มครองสัตว์มา ซึ่งกว่าจะได้ก็ต่อสู้กันไปหลายยก

2. ปัญหาของชาวจักรยานเป็นแค่ส่วนหนึ่งของปัญหาหลักเท่านั้น
ปัญหาหลักคือ จิตสำนึกในกฏจราจรและการบังคับใช้กฏจราจรบนท้องถนนหย่อนยานเกินไป
เช่น
- ทุกวันนี้เรายังเปิดเลนซ้ายวิ่งอยู่ (ดูจากทางด่วนทุกเช้าเย็น ดูจากถนนสายเอชียเข้า กทม ได้ทุกวันอาทิตย์)
- ทุกวันนี้เรายังเจอมอไซค์ขับรถย้อนศร (บางทีก็เป็นรถใหญ่เลย รถเมล์ก็มี ตอนเย็นๆช่วงรถติดๆ)
- ทุกวันนี้เรายังแอบเข้าออกทางคู่ขนานผิดๆ(ทางเข้าจะออก ทางออกจะเข้า)
- ทุกวันนี้เรายังขับรถเร็วกว่าที่กฏหมายกำหนด (กำหนด 90 ขับแค่ 100 พอโดนจับ ก็ด่าตำรวจ โห ขับแค่นี้ไม่เร็วสักหน่อย)(อันนี้ผมก็เคยเป็น)
- ทุกวันนี้เรายังไม่คาดเข็มขัดนิรภัย (พอโดนจับก็โวยว่าตำรวจดักปล้น)
- ทุกวันนี้เรายังกินเหล้า ถึงไม่เมา แต่เรายังมาขับรถ (ไม่เมาน่า ไม่มีด่านน่า ไม่เป็นไรหรอก)
- ทุกวันนี้เรายังเห็นรถใหญ่วิ่งเลนขวา (รถทัวร์ รถบรรทุก รถบรรทุกของไปรษณีย์ รถบรรทุกของหนังสือพิมพ์ เป็นต้น)
- ทุกวันนี้เรายังจอดรถขวางคนอื่นอยู่ (จอดรถหน้าซอย ซื้อของแป๊บเดียว กระพริบไฟเอา ไม่เป็นไรหรอก)
- ทุกวันนี้เรายังเอาถนนไปเป็นที่จอดรถของร้าน (ร้านอาหารกลางคืน ร้านข้าวต้มริมทาง...)
- ทุกวันนี้เราเปิดไฟเลี้ยวขอทางเปลี่ยนเลน แต่เรายังต้องหาจังหวะแทรกเอง (นานๆๆๆๆๆครั้งจะมีคน ชะลอหรือหยุดให้เราเปลี่ยนเลน)

อีกเยอะมาก นึกไม่หมด
เอาเป็นว่าแค่เราเดินออกจากบ้าน เราก็เจอการทำผิดกฏจราจรแบบนี้ทุกๆวัน
ซึ่งบางครั้งที่เราขับรถแทนการขี่จักรยาน เราก็ยังทำความผิดด้วยความเคยชิน โดยที่ไม่ได้นึกว่าเราก็เป็นส่วนหนึ่งของปัญหา
หรือบางครั้งคนสนิทหรือญาติเราเป็นคนทำผิดกฏจราจร เราก็ไม่เคยห้ามหรือติติง
เอาง่ายๆว่าถ้าทุกคนเคารพกฏจราจรทั้งต่อหน้าและรับหลัง
อย่าว่าแต่จักรยานเลยครับ เดินไปตามถนน(ข้างถนน)ก็ปลอดภัยแล้ว
comment23:ผมว่าถ้าคนหันมาใช้จักรยานในชีวิตประจำกันมากๆ ก็มีความเหมาะสมที่จะเอาเลนบนถนนมาสัก 1 เลน เพื่อให้จักรยานนะครับ
comment23-1:ทุกวันนี้รถยังติดน้อยไปรึไง ?
comment23-2:เอา Taxiกับรถมอไซค์รับจ้าง ออกไปซิครับ โล่งขึ้นเยอะ

เวลาขึ้นรถเมล์ที่ พวกแท็กซี่ห่านนี้ก็ชอบขวางถนน รำคาญมาก
วันก่อนแท็กซี่เข้ามาจอดในที่คนยืนรอรถเมล์ BTS อุดมสุข ผมเลยแกล้งไม่ให้มันออก รอให้รถเมล์ซักสองสามคันปิดไม่ให้มันออกอีกที พอหลุดได้ รีบขับออกมาอย่างไว ถถถถถถถ
comment24:ชวนคนไทยใช้จักรยาน
comment24-1:ผมว่าควรจะรณรงค์ให้ทั้งคนใช้รถยนต์และคนใช้จักรยานเคารพกฏจราจรอย่างเคร่งครัดครับ
comment25:กดโหวตให้กระทู้นี้เลยค่ะ
ที่ยุโรปเขามีทางคนเดินกับจักรยานให้โดยเฉพาะ คือจักรยานยนตร์ไม่มาวิ่งปนทางจักรยานและทางเท้าเลย แม้จะเป็นชั่วโมงเร่งด่วนแค่ไหน ก็ตาม
ไม่รู้ว่าเพราะจิตใต้สำนึกเขาดีหรือเพราะกฎหมายเอาจริงกับการลงโทษผู้ฝ่าฝืนกฎจราจร
และถนนบางสายที่ไม่มีทางจักรยานก็มีนะ แต่จักรยานขับขี่ปลอดภัยแน่นอนเพราะว่า คนขับรถยนตร์ถ้าจะแทรงจักรยานต้องให้ตัวรถห่างจักรยาน อย่างน้อย
1.50 เมตร ตอนสอบข้อเขียนใบขับขี่ มีข้อสอบถามเรื่องนี้ด้วย ทำให้คนที่ขับรถรู้วิธีแทรงจักรยานอย่างไรให้ปลอดภัย 
กว่าเราจะได้ใบขับขี่ไม่ธรรมดา เรียนนาน อบรมมารยาทบนท้องถนน เกือบ20ชม.
อยากให้เมืองไทยหันมาปรับปรุงเรื่องการทำใบขับขี่ให้รัดกุมขึ้น มันได้มาง่ายเกินไป ผลเสียตามมามันเยอะ
comment25-1:เข้าใจว่าตอนสอบใบขับขี่เขาก็มีเรื่องนี้อยู่แล้วครับ
เพียงแต่ตอนสอบกับตอนขับจริงไม่เหมือนกันไงครับ
comment25-2:ตอนสอบใบขับขี่ของเราไม่มีเรื่องทำนองนี้เลยครับ คือมีก็น้อยมาก ยิ่งเนื้อหาที่เกี่ยวกับการใช้ถนนร่วมกันนี่ทั้งอบรมทั้งข้อสอบ มีกล่าวถึงน้อยมาก ผมสอบที่สำนักงานเขต 3 นะ
comment25-3:ได้ข่าวว่าของไทย มีเส้นสาย หรือยัดเงินก็ได้มาเลย ไม่ต้องสอบ - -*
comment25-4:อย่าลืม เรื่องใบขับขี่ รถจักรยานสองล้อ ด้วยนะ..คนขี่ไม่รู้กฏหมายจราจรเลย  รื้อฟื้นมาใช้กันด้วยครับ เพื่อความปลอดภัยแก่ตัวท่านเอง..อ้อ รถซาเล้งส่งของด้วย
comment26:ผมว่ารูปดังกล่าวจับแพะชนแกะเพื่อสนับสนุนความคิดของตัวเองไปหน่อย
ลองสังเกตุดูว่าไอประโยคที่ว่า "เมืองไทยไม่เหมาะกับจักรยาน" เขาพูดต่อจักรยานกลุ่มบนหรือกลุ่มล่าง 

ผมว่าเมืองไทยโอเคกับการปั่นจักรยาน แต่ไม่ใช่การปั่นแบบพวกใส่ชุดจัดเต็มเน้นแรง พูดง่ายๆคือนักปั่นตามเว็บที่วันๆสนแต่ AV
หรือพูดให้ชัดเจนคือ เสือหมอบไม่เหมาะกับถนนเมืองไทย ให้เห็นภาพก็เหมือนคุณเอารถ f1 มาวิ่งบนถนนกรุงเทพฯน่ะ
วิ่งได้มั้ยก็คงได้ แต่ปัญหาเยอะ อันตรายทั้งต่อตัวเองและคนอื่นบนถนน เกิดล้อตกร่องเสียหลักล้มขึ้นมา รถตามมาเบรคไม่ทันซวยอีก

หลายคนก็ด่าไปที่หน่วยงานรัฐอีกว่าทำไมไม่ทำถนนให้ดี (เพื่อให้ยางบางๆไม่กี่มิลลิเมตรไม่หล่นลงไป)
แต่ไม่มองเลยว่าตัวเองใช้พาหนะที่เหมาะกับสภาพถนนหรือเปล่า ทำไมเสือภูเขาเขาไปได้ ทำไมจักรยานแม่บ้านไม่เคยล้ม
หรือล้มแล้วก็ไม่บาดเจ็บมากนัก

อีกอย่างที่เป็นปัญหาคือ นักปั่นส่วนใหญ่ต้องการเมืองที่จักรยานสามารถใช้งานได้จริงและปลอดภัย
แต่ไม่เคยคุยกันเลยว่า อยากได้วิถีชีวิตการใช้จักรยานแบบไหน
ผมหมายถึงอะไร ลองดูนะครับ นักปั่นบ้านเรา บ่นมันทุกเรื่อง ทั้ง
1. ถนนไม่ดี ไม่มีทางจักรยาน หรือมีก็ใช้ไม่ได้
2. รถไฟฟ้าน่าจะทำโบกี้สำหรับจักรยานไปเลยหนึ่งตู้
3. จักรยานปั่นบนถนนทำไมต้องไล่ไปฟุตบาทฟะ
4. จักรยานปั่นบนฟุตบาททำไมต้องไล่ลงถนนฟะ
5. ที่จอดจักรยานที่จะปลอดภัยไม่มีเลย จอดไหนก็หาย
6. รถขับกันอันตราย ไม่เห็นหัวรถเล็ก
7. อยากปั่นนะ แต่ที่ทำงานไม่มีห้องอาบน้ำ

ลองดูดีๆ คือแม้แต่นักปั่นเองยังไม่รู้เลยว่า ควรจะปั่นกันบนไหน คนนึงจะเอาถนน อีกคนจะเอาฟุตบาท แล้วบนถนนควรจะปั่นไหล่ทางหรือเลนซ้าย
และ ตกลงคุณอยากได้วิถีชีวิตแบบทางที่ปลอดภัยสำหรับการขี่ไปทำงานโดยตรงในระยะไกล หรือ ที่จอดจักรยานที่ปลอดภัยใกล้ขนส่งมวลชน 
หรือ ขนส่งมวลชนที่สามารถพาจักรยานไปด้วยได้  และ เรื่องห้องอาบน้ำ ก็เป็นอีกประเด็นต่อเนื่อง ว่าถ้าขี่ไกลแล้วตัวเหม็น
คุณอยากได้ห้องอาบน้ำที่ทำงาน หรือย้อนกลับไปที่ที่จอดจักรยานใกล้ขนส่งมวลชนเพื่อขี่แค่ระยะใกล้เหงื่อไม่ทันออก
หรืออยากได้การเอาจักรยานขึ้นขนส่งมวลชนไปด้วยอีกนั่นแหละ

ทุกวันนี้การรณรงค์ให้คนอื่นมาใช้จักรยาน ผมเห็นเมสเสจเดียวคือ "ออกมาปั่นกันเหอะ ไม่อันตราย ถ้าถึงเวลาตายอยู่ที่ไหนก็ตาย"
แล้วก็ชอบเหลือเกิน ไอการตั้งคำถามย้อนกลับคนที่สงสัยและอคติ แทนที่จะตอบเขาด้วยเหตุผล ผมว่าเขาวิจารณ์ ดีกว่าเขาไม่สนใจเลยซะอีก
ผมเห็นแต่การกระทำพวกนี้ซ้ำแล้วซ้ำเล่า แต่ไม่เคยมีการตกลงระเบียบของนักปั่นว่า อยากให้รัฐหรือหน่วยงานที่เกี่ยวข้อง 
สนับสนุนวิถีแบบไหน เพราะมันเป็นไปไม่ได้(และเกินความจำเป็น)ที่จะทำทุกอย่างพร้อมกัน

ทุกวันนี้คนอื่นที่บ่นนักปั่น ก็เกิดปัญหาเดียวกัน คือคนนึงบ่นอีกอย่าง อีกคนก็บ่นอีกอย่าง (เช่นข้อ 3,4 ด้านบน)
เพราะแม้มันมีกฏหมายอยู่ แต่มันปฏิบัติไม่ได้จริง(ซักเท่าไหร่) ถ้าผู้ใช้จักรยานรวมกัน ตั้งระเบียบขึ้นมาให้ตรงกัน แล้วรัฐสนับสนุน
สื่อสารให้คนใช้ถนนเข้าใจชัดเจนว่าระเบียบของการใช้จักรยานเป็นยังไง ทีนี้การบ่นมั่วซั่วก็จะลดน้อยลงไปด้วย

พอมีระเบียบชัดเจน เกิดสิ่งสนับสนุนต่อระเบียบนั้น นอกจากคนที่ปั่นอยู่แล้วจะสบายขึ้น
ก็ทำให้คนที่ไม่กล้าใช้จักรยานเข้าใจขึ้น และรู้ว่าจะใช้ชีวิตกับจักรยานยังไงให้ปลอดภัยที่สุด 
และประเมินได้ว่า สิ่งอำนวยความสะดวกต่างๆ มันตอบสนองกับวิถีชีวิตของตัวเองหรือไม่ด้วย
comment26-1:ลองสังเกตุดูว่าไอประโยคที่ว่า "เมืองไทยไม่เหมาะกับจักรยาน" เขาพูดต่อจักรยานกลุ่มบนหรือกลุ่มล่าง 


ขอความคิดเห็นเพิ่มเติมหน่อยครับ ว่าเขาพูดต่อคนกลุ่มบนหรือกลุ่มล่าง ? 

ส่วนที่เขาอยากได้แบบไหน ผมว่ามันมีหลายกลุ่มที่เขาเดินหน้าเรื่องต่างๆเหล่านี้อยู่นะครับ ถ้าไม่ได้ร่วมหรือไม่ได้รู้ว่ามีคนที่เขาเดินหน้าเรื่องเหล่านั้นอยู่ในหลายๆเรื่อง ผมก็เล่าให้ฟังครับว่ามันมีกลุ่มที่เขาผลักดันและทำงานด้านนี้อยู่
comment26-2:ประเด็นคือมันไม่ควรจะมีหลายกลุ่มไงครับ มันควรมีกลุ่มเดียว แต่มีจำนวนมากในกลุ่มนั้น
มีหลายกลุ่ม แต่ละกลุ่มก็ต้องการคนละอย่าง (ถึงแม้สุดท้ายมันจะคือเพื่อความปลอดภัยเหมือนกัน) แต่มันก็มั่วซั่ว
แล้วมันต่างจากที่ผมพิมพ์ไปยังไง?

แต่ยังไงก็ยินดีครับ ถ้าคุณจะเล่าให้ฟัง แต่ทางที่ดีขอให้ตอบด้วยว่า กลุ่มเหล่านั้นต้องการวิถีชีวิตแบบไหน
1. ทางจักรยานระยะยาวและสิ่งแวดล้อมที่ปลอดภัย เพื่อสามารถใช้จักรยานเพียงอย่างเดียวไปถึงที่ทำงาน (รวมถึงห้องอาบน้ำที่ออฟฟิศต่างๆ)
2. สาธารณูปโภคที่จำเป็น เพื่อการใช้จักรยานกับขนส่งมวลชนต่อเนื่องกัน เช่นที่จอดที่ปลอดภัย หรือโบกี้สำหรับจักรยาน
3. กฏหมายที่ชัดเจน เพื่อให้มีความปลอดภัยเพิ่มขึ้นที่สอดคล้องกับสภาพถนนและสาธารณูปโภคอื่นๆในปัจจุบัน
ถ้าคุณบอกว่าทั้งสามแบบหรือไม่รู้เหมือนกัน ผมก็รบกวนย้อนกลับไปอ่านคห. ของผมอีกทีนึงนะครับ

ไอเรื่องคำถาม คุณได้ยินประโยคนี้จากใคร คุณลองไปถามเขาดีกว่าครับ
แต่สำหรับผม ประโยคนี้โผล่มาเยอะตามเว็บ ตามสังคมออนไลน์ ซึ่งคนกลุ่มล่างเขาไม่ได้มารณรงค์ให้คนอื่นใช้จักรยานอยู่แล้วครับ
เขาก็ใช้ของเขา ใครจะใช้ก็ช่างไม่ใช่ก็ช่าง
comment26-3:หลายกลุ่ม มันก็ถูกแล้วนี่ครับ ต่างคนต่างก็มีการใช้งานในรูปแบบที่แตกต่างกันออกไป แต่ถ้าหมายถึงว่าในการเรียกร้องนั้นควรมีความชัดเจน หรือเอกภาพในการเรียกร้อง อันนั้นผมก็เห็นด้วยครับ และเห็นว่าดี แต่ไอ้การมีความต้องการที่แตกต่างกัน ผมไม่เห็นว่ามันจะเป็นเรื่องแปลกอะไรครับ มันคือเรื่องธรรมดาด้วยซ้ำ

ผมเดาว่าคุณคงคิดว่าผมเป็นพวกกลุ่มบน แต่อาศัยพวกคนกลุ่มล่างมาดราม่ากระมังครับ ถ้าเช่นนั้นก็แล้วแต่จะคิดละครับ ผมไม่ได้สนใจอะไรกับคนกลุ่มบนหรอกครับ ผมคิดแค่ว่าถ้าตัวผมเอง ลูกหลานผม หรือใครก็ตามในสังคม ออกจากบ้าน เดินทางบนถนน เขาควรจะได้รับความปลอดภัย และเราควรจะสร้างความปลอดภัยให้พวกเขา เท่านั้นแหละครับ 

คนที่เขาไม่ได้มาเรียกร้องอะไรตามสังคมออนไลน์ เขาไม่ควรได้รับความสนใจอะไรจากสังคมหรือครับ นี่เราก็ปล่อยให้เป็นแบบนี้กันมานานแล้วไม่ใช่หรือครับ 

แล้วการที่อยากให้มันมีความปลอดภัยขึ้นบนท้องถนน นี่มันเป็นปัญหาอะไรหรือครับ อันนี้ไม่เข้าใจจริงๆ
comment26-4:มันไม่ผิด ผมไม่ได้บอกว่าผิด แต่คุณต้องการความปลอดภัยแบบไหนล่ะครับ
คุณเข้าใจไหมครับว่าคนที่มีอำนาจตัดสินใจในบ้านเมือง ส่วนใหญ่เขาไม่ได้เข้าใจคนใช้จักรยาน
ถ้าคุณอยากได้อะไร คุณต้องชัดเจนพอ ว่าคุณต้องการแบบไหน

ถูกครับคนเรามีวิถีชีวิตที่ต่างกัน แต่ในกลุ่มนั้นควรไปตกลงกันก่อน

ผมยกตัวอย่างนะครับ เอาเคสที่ผ่านมาละกัน ผมเล่าให้ฟังคร่าวๆ
สองสามเดือนที่แล้วฟอร์ด(ยี่ห้อรถ)ตัดสินใจเพิ่มประกันเกียร์เป็น 10 ปี จากปัญหาที่ว่า มันพังก่อนเวลาอันควร และเป็นแทบทุกคัน
ถามว่าทำไมฟอร์ดถึงยอม คำตอบคือ มีการรวมกลุ่มผู้ใช้ฟอร์ดออกมาร้องเรียนตามสื่อต่างๆ 
และมติของกลุ่มต้องการให้ฟอร์ดเพิ่มประกัน และคืนค่าซ่อมแก่ผู้ที่จ่ายไปแล้ว

ถามว่ามีคนอยากได้มากกว่านี้มั้ย หรืออยากได้การแก้ปัญหาแบบอื่นมั้ย? มันมีครับ
แต่ที่ได้การแก้ปัญหาแบบนี้ เพราะส่วนมากในกลุ่ม พอใจกับการแก้ปัญหาแบบนี้ จึงเรียกร้องในแนวทางนี้

แต่ถ้ากลุ่มคนใช้ฟอร์ดยังตกลงกันเองไม่ได้ ว่าจะเรียกร้องอะไร มัวแต่บอกฟอร์ดว่า 
"ไม่รู้แหละ รถแกไม่ดี แกต้องแก้ปัญหาให้ชั้น" อันนี้ยังไม่เท่าไหร่ แต่ถ้ามีเสียงเป็นสิบเสียงในจำนวนเท่าๆกัน ต่างคนต่างจะเอาคนละอย่าง
เช่น คนนึงบอก "ฟอร์ดต้องเปลี่ยนเกียร์ใหม่ทั้งลูก" อีกคนบอก "ฟอร์ดต้องซื้อรถคืนในราคาเต็ม" อีกคนบอก "ฟอร์ดต้องให้ค่าทำขวัญด้วย"
แล้วไม่มีอะไรที่ชัดเจน คุณว่าการแก้ปัญหาจะตรงตามความต้องการและตรงจุดที่สุดไหมครับ?

ปล. ผมไม่ได้คิดด้วยซ้ำครับ ว่าคุณเป็นคนกลุ่มไหน ถึงแม้คุณไม่ปั่นจักรยานเลยก็ตาม ผมก็จะตอบตามเดิม
เพราะคุณเป็นคนนำสารนี้มาครับ
comment26-5:ผมเข้าใจที่คุณพิมพ์แล้วครับ 

อาจจะไม่รู้ แต่ก็มีคนที่เขารวมกลุ่มและทำงานด้านนี้กันมานานแล้วครับ ผมบอกไว้เผื่อว่าไม่เคยรู้ว่ามีนะครับ (คืออ่านแล้วผมเข้าใจว่าคุณคิดว่าไม่มีใครเขาทำงานและผลักดันเรื่องทำนองนี้กันอยู่)
comment26-6:ซึ่งที่ผมไม่ได้ยกเอารายละเอียดทั้งหลายทั้งปวงมากล่าวถึง ก็เพราะว่ามันไม่ใช่ประเด็นที่ผมนำเสนอในกระทู้นี้ครับ ก็ฝากไว้ให้ทราบแค่นี้แหละครับ
comment26-7:ถ้าเป็นเรื่องมีคนที่พยายามจะเรียกร้องความปลอดภัยในการใช้จักรยาน อันนี้ผมพอทราบครับว่ามี
แต่อย่างที่บอกคือ ถ้ามีหลายกลุ่ม ควรจะมาคุยกันให้ชัดเจนก่อน

แต่ถ้าเรื่องที่ว่า มีคนพยายามเป็นตัวกลาง เพื่อหาแนวทางที่เหมาะสมที่สนสำหรับจักรยานในบ้านเรา โดยดึงแต่ละกลุ่มมาร่วมกัน
และเป็นตัวแทนเจรจากับหน่วยงานที่เกี่ยวข้อง อันนี้ไม่ทราบครับ ถ้ามีก็ถือว่าดีครับ
แต่ก็อยากรู้ด้วยว่า นักปั่นกลุ่มต่างให้ความร่วมมือแค่ไหน อยู่ในขั้นตอนไหน และเป็นไปในแนวทางไหน
comment26-8:อยากรู้ก็ลองหาข้อมูลดูนะครับ ใช้เน็ตได้ไม่น่าจะเข้าถึงข้อมูลอะไรได้ยาก 

ถ้าจะต้องให้ป้อนกันจนถึงปากขนาดนี้ เฮ่อ
comment26-9:คห. 26  แยกแยะมอง focus จุดปัญหาได้สุดยอดเลยแฮะครับ  เป็นคนที่คิดตรรกะแยกแยะได้สุดยอด  ไม่ต้องเอาหล่อเอาเท่ห์  ส่วนตัวชอบคนแบบนี้จริงๆ

ตีแสกหน้าแก่นแท้ปัญหาได้มันส์แท้  แม้จะไม่ได้เหมือนเถียงจขกท.ตรงๆ
comment26-10:ใจเย็นๆครับ มีเหตุผลด้วยกันทั้งนั้น เป้าหมายเดียวกัน แต่แนวคิดไม่เหมือนกัน
ผมว่าเจตนาเจ้าของกระทู้ ไม่ได้จะถกวิธีการแก้ปัญหาในกระทู้นี้น่ะครับ ดูเหมือนแค่มาจุดประกายเฉยๆ
comment26-11:แหม่ แค่ถามข้อมูลทั่วไปที่คุณบอกว่าทราบดีอยู่แล้วแค่นี้ถึงกับเหนื่อยซะแล้ว
แต่ไม่เป็นไรครับผมชินแล้ว ก็เพิ่งพิมพ์ไปเองน่ะว่า

ชอบเหลือเกิน ไอการตั้งคำถามย้อนกลับคนที่สงสัยและอคติ แทนที่จะตอบเขาด้วยเหตุผล ผมว่าเขาวิจารณ์ ดีกว่าเขาไม่สนใจเลยซะอีก

จขกท. ก็เป็นหนึ่งในที่ผมว่าเช่นกัน กับการตอบคำถามด้วยการยอกย้อนผู้ถาม ถึงจะไม่ใช่การตั้งคำถามย้อนก็เถอะ
comment26-12:คห 26 ก็พิมพ์มามีเหตุและผลดีแล้วนะครับ คุยกันดีๆเถอะครับอย่าประชดประชันกันเลย
comment26-13:คุ้นๆเหมือนใครที่แบบ เวลาเถียงกันแล้วไม่พอใจ ก็ให้ไปหาข้อมูลมาคุย
ข้อมูลไม่ตรงกันไม่พอใจก็ไล่ให้ไปหามาคุยอีก ทั้งๆที่ตัวเองน่าจะเอาข้อมูลมาบอกนะครับ

ดร. อะไรซักอย่างในทีวีช่องนึง
comment26-14:ชอบ คห 26 นี้ครับ เพราะมันเป็นเรื่องจริง
comment26-15:ตอบ #26 
 ในย่อหน้า 1-3 ผมเห็นด้วยครับ ว่ายางบางๆ อย่างเสือหมอบ "ปัจจุบัน" ไม่เหมาะจริงๆ ควรจะใช้จักรยานที่ควบคุมง่าย และมีขนาดยางเหมาะสม
ปัญหาคือ เหมาะสมขนาดที่ ที่ผู้ใช้จักรยานคนปรับขนาดเข้าไปหา และคนรับผิดชอบถนนควรจะทำให้มันยอมรับกันได้ 
ไม่ใช่ใช้จักรยานปรับไปใช้หน้า 5 ซม. กันหมด เพื่อหลบหลุม ร่องตะแกรง ที่คนทำถนนทำไว้อย่างสั่วๆ (ซึ่งมันก็เหมือนเอารถออฟโร้ดมาวิ่งบนถนนปกติ)
สำหรับผม อย่างน้อยก็ควรจะเรียบพอที่จะให้หน้า 28 มม.(เทียบได้กับรถโดยสารปกติ) ใช้ได้อย่างสบายใจ


ย่อหน้าที่ 4-7
ความต้องการของคนหลากหลาย เพราะอะไร??? ก็เพราะตอนนี้มันไม่มีอะไรรองรับเลยไงครับ ทำให้ความต้องการ "อย่างน้อย" ของแต่ละคนใช้บรรทัดฐานไม่เท่ากัน
บางคนปั่นซอกแซกเก่ง อ่านไลน์เก่ง ก็ขอแค่รถไม่เบียดก็พอ
บางคนปั่นไม่ดี ก็อยากจะได้ทางที่ดีกว่ามากขึ้น
แต่ถ้าทำให้ "เท่าเทียมกัน" ในแง่คุณภาพ โดยทำเลนแยกออกมาเมื่อไหร่ มันจะตอบทุกความต้องการของคนปั่นได้ในคำตอบเดียว
ส่วนสาธารณูปโภคอื่นๆ มันจะตามมาเองเมื่อคนใช้เยอะขึ้น
comment26-16:เข้ามายกมือบอกว่าผมเป็นคนที่บ่นเรื่อง รถไฟฟ้าน่าจะทำโบกี้สำหรับจักรยานไปเลยหนึ่งตู้ครับ [Spoil] คลิกเพื่อดูข้อความที่ซ่อนไว้http://pantip.com/topic/33151299/comment1 ซึ่งจริงๆแล้วสำหรับผมจะมีก็ได้หรือไม่มีก็ได้เพราะ ผมปั่นอยู่ต่างจังหวัด ไม่ได้มีความเกี่ยวข้องอะไรกันเลย แต่มองว่าน่าจะมีเพราะจะได้ไม่ไปสร้างความเดือดร้อนหรือเกะกะต่อผู้โดยสารอื่นๆเท่านั้นเอง ผมว่ามันก็เหมือนกับการบ่นๆทั่วๆไปนะครับ ว่ามันน่าจะมีอย่างงั้นอย่างงี้นะไปตามประสา แต่ถ้าภาพรวมแล้วผมว่าทุกคนต้องการ ความปลอดภัยบนท้องถนนมากกว่าครับ ว่าทำยังไงที่จะสามรถใช้ถนนได้อย่างปลอดภัย
comment27:ที่ไม่กล้าปั่นก็เพราะแบบนี้ครับ
comment28:คาดว่าที่จขกท. คงจะเป็นผม
จากกระทู้นี้ http://pantip.com/topic/33274433/comment8-3

คนที่เจ้าของกระทู้อ้างว่า มีบางคนจำเป็นต้องขี่จักรยานไปทำงาน 2-5 กม. ผมเคยเป็น 1ในคนเหล่านั้นครับ 

เพราะฉะนั้น ผมเข้าใจถึงความจำเป็น และอันตรายที่อาจจะได้รับ ของคนเหล่านั้นครับ 

แต่การที่เจ้าของกระทู้เอาเขาเหล่านั้นมาอ้างเพื่อประโยชน์ในการโน้มน้าวคนอื่นให้เห็นด้วยกับจขกท. 

เพื่ออะไรครับ...?

ขอบคุณครับ



เคยขี่จักรยานแม่บ้านสีชมพูคล้ายๆ แบบนี้ไปทำงานทุกวันครับ จขกท.ละครับ ขี่เพื่อสุขภาพ หรือความจำเป็นครับ
comment28-1:เอ คนที่ผมกล่าวถึงคือคนจำนวนมากที่ขี่จักรยานในลักษณะนั้นนะครับ ซึ่งผมก็พบเห็นอยู่ประจำทุกวันครับ 

ผมเองขี่จักรยานไปทำงานครับ ไป 26 โล กลับ 26 โล ทุกวันครับ วันฝนตกผมก็ไปครับ จำเป็นรึเปล่าผมก็ไม่ได้คิดหรอกครับ แต่ผมทำของผมแบบนี้มาเป็นปีแล้วครับ ไม่ได้ขี่จักรยานแม่บ้านครับ ผมก็ใช้เสือหมอบเสือภูเขาตามสภาพภูมิอากาศและสภาพการเดินทางครับ

ทั้งนี้ผมไม่เห็นว่าการปั่นหรือขี่จักรยานชนิดไหน ระยะเท่าไหร่ หรือเพื่ออะไร เป็นเรื่องที่จะต้องมาแบ่งแยก หรือชี้ถูกชี้ผิดอะไรนะครับ ผมคิดว่าใครจะขี่เพื่ออะไร หรือจะขี่แบบไหน ก็เรื่องของแต่ละคนครับ 

ต่อคำถามที่ถามว่าผมโพสต์เพื่ออะไร ผมมองว่าสิ่งที่ทุกคนควรได้รับจากสังคมคือความปลอดภัยในการใช้ทางครับ ไม่ว่าคุณจะเดินเท้า ขี่จักรยาน มอเตอร์ไซค์ หรือขับรถก็ตาม และผมอยากให้คนอื่นเริ่มด้วยทัศนคติที่ว่า เราควรเห็นด้วยกับการสร้างความปลอดภัยให้เกิดขึ้นครับ 

มันมีอะไรไม่ดีหรือครับ
comment28-2:สร้างความปลอดภัย เห็นด้วยครับ

ความคิดผม ความปลอดภัย มันเริ่มได้จาก หลีกเลี่ยงจากสถานการณ์ที่อาจเกิดอันตราย ถ้าเป็นไปได้

ผมไม่เคยห้าม และไม่สามารถห้าม ไม่ให้ใครขี่จักรยานออกถนนหลักได้ครับ 

ที่ผมทำได้ แค่สะกิดเตือน ว่ามันอันตรายนะ แล้วถ้าคนนั้นยังตัดสินใจจะขี่ต่อไป ก็ต้องแล้วแต่การตัดสินใจของแต่ละคนครับ

แต่ผมจะไม่เอาคนอื่นมาอ้าง เพื่อเข้าข้างตัวเองครับ
comment28-3:คือคุณจะระวังหรือเตือนคนอื่นให้ระวัง ผมก็ไม่เห็นว่าเป็นปัญหานะครับ ผมก็เห็นด้วยว่าดี ผมมองว่าความปลอดภัยมันสร้างกันได้ครับ ประเทศอื่นเขาสร้างระบบที่ปลอดภัยกันโครมๆ 

ถ้าเราเห็นว่าอันตราย สิ่งที่เราควรทำคือการให้การสนับสนุน การสร้างความปลอดภัยขึ้นครับ ไอ้การเป็นห่วงคนอื่นและเตือนนั้นก็ดีครับ แต่ไม่อยากให้หยุดไว้แค่ตรงนั้น มันจะไม่เกิดความเปลี่ยนแปลงอะไรเลย

ส่วนไอ้เรื่องอ้งอ้างอะไร นี่ผมไม่รู้ว่าคุณคิดอะไรรู้สึกอะไรนะครับ ไม่ได้สนใจละครับ บอกตรงๆ งง
comment28-4:ผมเห็นด้วยตรง ทำให้มันเกิดการเปลี่ยนแปลงที่ดีขึ้นดีกว่าปล่อยให้เป็นอย่างนี้เรื่อยๆ โดยไม่ได้มีการพัฒนาอะไรเลยครับ
comment28-5:ใช้จักรยานแม่บ้าน หรือ เสือหมอบ หรืออะไรแล้วยังไง???

ปั่นหมอบไปทำงาน กับปั่นแม่บ้านไปทำงาน ต่างกันเหรอ???

แล้วปั่นไฮบริดไปทำงาน ต่างจากเสือภูเขาด้วยมั้ยอ่ะ???

หรือห้ามปั่นหมอบไปทำงาน ห้ามปั่นภูเขาไปทำงาน ต้องปั่นแม่บ้านเท่านั้น???

จขกท.เขาทำให้ทุกคนเห็นภาพรวมของจักรยานทั้งหมด เพื่อให้เกิดความปลอดภัยทั้งระบบก็ถูกแล้วนี่ ดีกว่าเรียกร้องหาป้องกันเฉพาะกลุ่มนะ
comment29:ผมก็เป็นคนหนึ่งที่ใช้จักรยานในชีวิตประจำวัน เช่นขี่ไปซื้อกับข้าวที่ตลาด ... ขี่ไปต่อรถเมล์ หรือรถตู้....


และก็เคยได้รับอุบัติเหตุจากคนขับรถประมาท.. ซึ่งไม่ทราบว่าหลับใน หรือเมา หรือทั้ง2 อย่าง... 
พอดีจังหวะที่ล้มหัวคงไปกระแทกขอบทางเท้า เลยสลบไป..ฟื้นโรงพยาบาล... 
ตำรวจพามาส่ง... แต่ก็จับคนที่ชนไม่ได้... 


ผมก็อยากจะถามเหมือนกันว่าคนมันจน มีปัญญาแค่ซื้อจักรยานมาขี่ (แทนเดิน).. จะไม่แบ่งปันพื้นที่บนถนนหลวงให้ใช้กันบ้างเลยหรือ?
comment29-1:เห็นภาพชัดเจนเลยครับผม ขอบคุณที่ร่วมแบ่งปันความคิดเห็นและประสบการณ์ครับ
comment29-2:คนจนเหมือนกัน ใช้จักรยานแทนการขึ้นรถเมล์ ประหยัดได้วันนึงตั้งเกือบร้อยบาท
comment29-3:ผมก็เป้นคนนึงที่ปั่นจักรยานวันละ 56 กิโลเมตรไปทำงาน ไป 28 กลับ 28 เพราะไม่มีเงินซื้อรถชนิดอื่น
ผมเข้าใจดีว่ารถจักรยานมันช้า เกะกะ ไม่ทันใจ แต่ผมไม่มีทางเลือกจริงๆ ครับ
comment30:จขกท. ครับ

แยกให้ออกก่อนว่า เราขี่จักรยานในบริบทใด และบริบทใดเหมาะแก่การขับขี่จักรยาน


รถที่มีความเร็วมาก กับรถที่มีความเร็วต่ำ เมื่อถูกบังคับใช้อยู่บนเส้นทางเดียวกัน ยังไงก็อันตราย
ไม่ใช่เพราะเมืองไทยไม่เหมาะกับการขี่จักรยาน แต่วินัยของผู้ขับขี่ต่างหากยังห่างไกลในเรื่องของความปลอดภัย


อุบัติเหตุ มันไม่ได้เกิดจากเราประมาทหรือขาดกฎหมายความคุม
แต่มันเกิดจากความประมาทของใครคนใดคนนึงเสมอนะครับ
comment30-1:มาพิมพ์ไว้เพื่อให้ทราบว่าผมอ่านแล้วนะครับ แต่ไม่มีอะไรจะตอบครับ

"อุบัติเหตุ มันไม่ได้เกิดจากเราประมาทหรือขาดกฎหมายความคุม
แต่มันเกิดจากความประมาทของใครคนใดคนนึงเสมอนะครับ"

อ่านแล้วมันบาดลึกจริงๆ ตกลงมันเกิดจากความประมาทหรือไม่ได้เกิดจากความประมาทครับ  เฮ่อ
comment30-2:2-1

ไม่ต้องมาพิมพ์ไว้ผมก็รู้ว่าท่านต้องอ่าน เพราะมันเป็นกระทู้ของท่าน


และผมเชื่อว่าหลายท่านที่ได้อ่านความคิดเห็นของผมแล้วเข้าใจได้ทันทีไม่ต้องคิดเยอะครับ
comment31:จะขำไม่ออก ถ้ามีรัฐบาลไหน ประกาศให้ รถจักรยาน วิ่งบนถนน แล้วผิดกฏหมาย
comment32:28-2
comment33:กระทู้น่าโหวตน่าแชร์ ผมโหวตไปแล้วครับ

ปล. กระทู้ดีมีสาระกว่ากระทู้น้า "ไม่มากมาย " หลายเท่าตัวนัก  ^^
comment34:ติดไฟท้าย แว๊บ แว๊บ ไม่ว่าจะปั่นตอนค่ำ หรือ ตอนกลางวัน เพิ่มความสังเหตุให้กับรถคันหลัง พอช่วยได้หรือไม่อ่ะ
comment34-1:ช่วยเพิ่มความปลอดภัยให้เราได้ระดับนึงครับ เป็นสิ่งที่เราทำได้เองและควรทำครับ
comment35:ผมปั่นระวังตัวตลอด เคยแบบสิบล้อแซงไหลทางต้องเอารถลงขอบร่องข้างทาง

 แต่ต่างชาติเขาคงยังไม่รู้พวกอมนุษย์คนไทยบางคน เลยไม่ทันระวัง ผมเลยไม่ค่อยสนับสนุนต่างชาติที่พึ่งมาไทย

ป.ล.จักรยานชาวบ้านมักอยู่ในถนนรอง ในซอย ในหมู่บ้าน
comment35-1:แถวสุขุมวิทบางช่วงจักรยานชาวบ้านเยอะนะ ปั่นบนถนนใหญ่นี่แหละ 
คุณลุงคุณป้า คนกวาดถนน แม่ค้า แม่บ้านญี่ปุ่นก็ใช้จักรยาน
comment35-2:ใน ปล. เป็นความเชื่อ หรืออาจจะเป็นเพียงมุมมองของคุณเอ่ยรักอ่ะครับ จริงๆจะพบเห็นการใช้จักรยานทั่วไปได้ในถนนสายหลักหลายสายครับ ผมใช้เส้นบางนา-ตราด ตั้งแต่บางนา ถึง กม. 5 เป็นประจำทุกวัน เจอทั้งขาเข้าขาออก เจอทั้งช่วงเช้า กลางวัน เย็น ครับผม
comment35-3:อยู่แถวนี้เหมือนกัน เห็นเช่นเดียวกับคุณ Kindaichi ครับ
ถนนเทพารักษ์ จักรยานชาวบ้าน หนุ่มสาวโรงงานเยอะมากๆ
comment36:
comment37:ก่อนไปถึงเลนจักรยานเพียว ๆ ขอถนนปกติแบบเรียบ ๆ ก่อนได้มั้ยคะ ?
comment37-1:อันที่จริงเราไม่ต้องได้สิ่งหนึ่งโดยไม่ทำอีกสิ่งหนึ่งครับ ทางเรียบๆผิวทางดีๆ ก็สามารถทำควบคู่กันไปได้ครับ
comment38:ผมได้มีโอกาสดูสารคดีท่องเที่ยวประเทศจีน ของ ThaiPBS แล้ว ทางประเทศเขามีจักรยานให้เช่าตามแต่ละพื้นที่ในเมือง มีถนนสำหรับจักรยาน เห็นแล้วอยากให้ประเทศไทยมีบ้าง แต่ก็คงทำได้แค่คิดละเนอะ

เดี๋ยวนี้อุบัติเหตุทางท้องถนนมีบ่อยมาก ประมาท ไม่เคารพกฎจราจร ไหนจะเป็นสภาพถนนแล้วสภาพอากาศ หรือแวดล้อมมาอำนวยทำให้ชีวิตประจำวันเครียดอีก พิมพ์แล้วยังเครียดเลยครับ
comment38-1:อย่างที่ผมบอกนั่นแหละครับ คือมันต้องเริ่มจากการสร้างทัศนคติคนในสังคม ให้เห็นก่อนว่ามันควรสร้างความปลอดภัย ไม่เพียงแต่กับผู้ใช้จักรยาน แต่กับผู้ใช้ทางเดินเท้า แม้แต่รถเข็น หรือมอเตอร์ไซค์และพาหนะอื่นๆ

แต่ถ้าเราจบกันอยู่ที่ทัศนคติว่า ประเทศไทยไม่เหมาะกับ บลา บลา บลา แล้วก็ไม่คิดว่าเราควรจะเรียกร้อง ผลักดัน หรือสนับสนุนผู้ที่เขาดำเนินการกันอยู่ ไม่ช่วยกันสะท้อนให้สังคมเห็นทัศนคติว่ามันมีสิ่งที่เป็นปัญหาและควรแก้ไขปรับปรุง มันก็จะไม่มีอะไรเกิดขึ้น ไม่มีอะไรเปลี่ยนแปลง

อันดับแรกๆที่ผมคิด จึงไม่ใช่ว่าจะแก้ด้วยวิธีไหน แต่มันต้องเห็นไปในทิศทางเดียวกันก่อน ว่ามันมีปัญหา และไม่ใช่ว่าเราจะหนีปัญหาโดยการบอกว่า อย่าใช้จักรยานเดินทาง แต่เราควรจะพร้อมที่จะบอกใครก็ตามในวาระใดก็ตาม ว่ามันมีปัญหาและมันต้องหาทางแก้ไข สร้างระบบที่ดีกว่านี้ขึ้นมา ส่วนวิธีนั้นในรายละเอียดมีคนเขาทำกันอยู่เยอะเลยครับ
comment39:ถ้าไม่ขี่ซะเลนกลางอยู่ริมๆหน่อยผมว่าน่าจะปลอดภัยอยู่นะหรือบางจังหวะขึ้นฟุตบาตได้ก็ขึ้น
ผมเองมีทั้งจักรยานแม่บ้านที่ปั่นจากบ้านไปตลาดและอีกคันอยู่ที่ออฟฟิส
ปั่นออกไปกินข้าว ไม่มีจักรยานแพงๆ  รถยนต์ก็มีไม่เอาไปทำงานแต่ถ้าจะเอาก็จะจอดไว้ตรงอาคารจอดแล้วจรตรงลาดพร้าว
เวลาปั่นผมก็จะอยู่ถนนบ้าง ฟุตบาตบ้างก็ยังรอดมาได้ตลอด ปั่นแบบนี้ปีที่ 7 ละ 
บางทีพวกมีรถแพงๆชอบมาปั่นกลางๆเพราะบอกว่าปั่นติดซ้ายถนนไม่ดีเดียวรถพังอะไรนั้นละ แบบนั้นผมว่าอันตรายไปหน่อยนึงนะ 

แต่ก็นะแถวๆบ้านกลางคืนเขาก็ปั่นเป็นกลุ่มๆบนถนนอยู่นะแต่เขาก็ชิดซ้ายเป็นกลุ่มๆไม่ได้แหวกไปเลนกลางเลย
comment40:อันนี้โดนใจมากครับที่ ม ผมสั่งทำเรนสำหรับจักรยานอย่างดี สุดท้ายกลายเป็นที่จอรถยนต์ชั้นดีเลย  ทำเพื่อ แค้นๆ พวกอ่านหนังสือไม่ออก
comment41:ถูกใจครับ.
comment42:ผมว่าต้องทำถนนให้มันดีก่อนขยายก็ขยายเพื่อไปเลยไมใช้มาแก้ที่ระนิด ทุกวันผมเห็นถนน ก็นึกว่ายางมอเตอร์ไซค์ปะแล้วปะอีก หรือว่าต้องมีแข่งจักรยานแบบโคราช ถึงจะซ่อม ขนาดมอเตอร์ไซค์ตกหลุมยังปวดตูด แล้วถ้าเป็นจักรยาน มันจะไม่ขี้แตกเลยหรอ
comment43:ดูพูดเข้า
comment44:จักรยานไม่เคยไปชนใครตาย มีแต่พวกยานพาหนะอื่นๆที่ประมาท มาชนจักรยานจนถึงตาย
comment45:จขกท.พูดตรงประเด็น ใช่เลยจริงๆ
comment46:คำว่า "เมืองไทยไม่เหมาะกับจักรยาน" สำหรับผมหมายความว่าจิตสำนึกในการทำตามกฏระเบียบและมารยาทในการใช้รถ(อื่นๆ)บนถนนของคนไทยยังต่ำมากซึ่งอาจก่อให้เกิดอันตรายแก่คนใช้จักรยานในถนนสาธารณะอย่างที่เป็นอยู่ทุกวันนี้ซึ่ง "ได้ไม่คุ้มเสีย" เลยออกความเห็นว่าปั่นในที่ๆจัดไว้ให้เถอะครับเพื่อความปลอดภัยของตัวท่านเอง แต่ในความเป็นจริงแล้วที่ๆเค้าจัดไว้ให้เช่นสวนรถไฟจักรยานก็อันตรายสำหรับคนวิ่งอยู่พอสมควร ลองไปวิ่งดูสิครับ แล้วจะได้สัจธรรมอะไรมากมายเลย "ทำอะไรตามใจคือไทยแท้"
comment47:อันนี้โดนนนนนนน
comment48:เราควรเอาสิ่งใดออกจากถนนเมืองไทยมากที่สุด...??

1.จักรยาน
2.คนใช้รถใช้ถนนสันดารเสีย เห็นแก่ตัว ขาดจิตสำนึกในการใช้รถใช้ถนนร่วมกัน
comment49:ถามตัวเองดูครับว่าคุณเป็นคนกลุ่มนั้นหรือเปล่า คำตอบมันอยู่ในตัวอยู่แล้ว
comment50:เอา Hydrogen Bomb ซัก 27,000 กิโลกรัม  ลงกลาง กทม แล้วจัดฝังเมืองใหม่ไปเลย เดียวพรุ้งนี้ผมไปเปิดบัญชีรับบริจาคให้ หุ้นๆเงินกันซื้อระเบิด
comment51:
comment52:ส่วนตัวนะ
ทางจักรยานควรมีหรือเปล่า
คือคนส่วนใหญ่ หรือมีคนจำนวนมากมั้ยที่ขี่จักรยานโดยใช้ถนนใหญ่ 

ซึ่งส่วนตัวมองว่ามันน้อยมาก เอางบประมานไปทำอย่างอื่นเถอะ

ผมไม่ได้บอกว่ามันไม่ปลอดภัยเลยไม่ควรขี่ ไม่ควรทำเลนจักรยานนะ ยิ่งไม่ปลอดภัยนั่นแหละยิ่งควรทำ แต่ทำแล้วมันจะคุ้มมั้ย 
จะมีคนใช้จริงมั้ยหรือมันจะร้าง ถ้าทำแล้วมันร้างๆ อย่างเลนจักรยานหลายๆที่ อย่าไปทำมันเลยครับ - -''

ส่วนเรื่องความปลอดภัยบนท้องถนน สำหรับผู้ขี่จักรยาน มันควรทำแน่นอน
ไม่ใช่แค่ผู้ขี่จักรยานหรอก ทั้งรถยนต์ ทั้งอะไร มันก็ควรทำไปพร้อมๆกันหมดนั่นแหละ
การแก้นิสัยการขับขี่ ยังไงมันก็ช่วยลดอุบัติเหตุทุกภาคส่วนอยู่แล้ว

อ่อ แล้วอุบัติเหตุบนท้องถนน ส่วนตัวผมว่ามันไม่ได้มาจากรถอย่างเดียวหรอก บางทีจักรยานนั่นแหละประมาทเอง(หรือเปล่า)
ผมไม่ค่อยเจอจักรยานนะ แต่มอไซค์อ่ะ มันขี่กันแบบไม่กลัวตาย ใครไม่รู้ไปสอนมัน ชนกันยังไงรถใหญ่ก็ผิด มันเลยได้ขี่กันแบบนั้น -.-
comment53:โหวตกระทู้นี้เลย ตรงใจ เพราะดิชั้นคิดว่า เถียงไปก็ไม่มีวันจบ รังแต่จะให้เกิดความรู้สึกแตกแยกชิงชังกันโดยใช่เหตุ
ไม่อยากให้คนใช้สองล้อ มาทะเลาะแตกแยกกับหลายๆล้อเลย มันไม่ใช่สิ่งที่ควรจะเกิดขึ้นเลยค่ะ

ทุกสิ่งทุกอย่างจะราบรื่นเป็นไปด้วยดี ใช้อะไรก็เหมาะ หากคนในสังคมรู้สำนึกผิดชอบชั่วดี และไม่มักง่าย

ต้องปรับสำนึกกันอย่างพลิกแผ่นดินเลยทีเดียว
comment54:จริงๆทางจักรยานทุเรศกว่านี้ ยังมีอีกเยอะมากมายนะครับ คนที่ปั่นทั้งหลายคงเคยผ่านสมรภูมิกันมาหมดแล้ว

ชอบภาพที่ คุณน้า คุณป้า เด็กน้อย หรือพี่รปภ.ที่ไม่มีในรูป ทั้งหลายที่ใช้จักรยานเก่าๆแม่บ้าน 

มันบ่งบอกว่าเขาต้องใช้มันจริงๆครับ

ถึงถนนจะเน่า เจอคนขับรถห่วยๆ มอไซด์กวนประสาท พวกเขาก็คงไม่มีเวลามาเข้าเน็ตบ่นกัน (เหมือนผม ฮาๆ)

จริงๆแค่อยากให้จัดระเบียบ ถนนก่อนเลยอะครับ 

เรื่องวินัยคนมันแก้ยาก และคงแทบเป็นไปไม่ได้แล้วแหละ
comment54-1:มันเป็นทางสำหรับเสือภูเขาครับ
comment54-2:นี่เค้าเซ็ทฉากสำหรับหนังเรื่อง final destination ภาค 6 ไม่ใช่เหรอคะ?
comment55:จากในรูปที่ หลายๆท่านเอามาให้ดู
เห็นอะไรกันมั่งครับ?................
comment56:ผมอยากแนะนำว่าใช้จักรยานใช้ได้ เป็นเรื่องดีทีเดียวมีแต่ได้กับได้สำหรับผู้ใช้ แต่ควรจะรู้จักป้องกันตนเองจากความเสี่ยง ถ้าเส้นทางมันเป็นตามต่างจังหวัดรถน้อยอันนี้โอเค ในกรุงถ้าเราไปต่อรถไฟฟ้าทั้งบนหรือล่างอันนี้ก็ต้องดูว่าเส้นทางระหว่างนั้นเป็นอย่างไร มีรถใหญ่เยอะหรือไม่ เพราะส่วนใหญ่รถใหญ่จะมองไม่ค่อยเห็น
comment57:ประเทศที่พัฒนาแล้ว 
จะให้ความสำคัญกับคนพิการมากกว่าคนเดินเท้า
จะให้ความสำคัญกับคนเดินเท้ามากกว่าคนขี่จักรยาน
จะให้ความสำคัญกับคนขี่จักรยานมากกว่าคนขับรถยนต์
comment57-1:สรุปมอไซค์เป็นตัวอะไร ไม่อยู่ในสายตา ทั้งๆมอไซก็คือเครื่องมือทำมาหากินเหมือนกัน ไม่ได้ขี่มาออกกำลังกายด้วย
comment58:ระวังอันตรายครับ
comment59:ก็ไม่รู้จะว่ายังไงเหมือนกัน
         ใจหนึ่งก็เห็นด้วย จักรยานคือ พาหนะที่ดีที่สุด ปลอดภัย ไร้มลพิษ ส่งเสริมการออกกำลังกาย
         ใจหนึ่งเรื่องของวินัยการจราจรของรถยนต์เมืองไทย เข้าขั้นวิกฤต อันตรายอันดับ 2 ของโลก มันคือสถิติที่เป็นที่สุด 
ผมว่ารัฐบาลและคนในชาติจะเลือกว่า อะไรคือ "วาระแห่งชาติ"  ระหว่าง จักรยานหรือวินัยการจราจร 
         ถ้าเลือก จักรยาน ผมคิดว่า สร้างเลนจักรยาน ไปเลยทุกถนนในเมืองไทยหรือ กทม สร้าง Barrier ป้องกันด้วย ให้รถยนต์สูญเสียเลนจราจรไปเลย 
ไม่ต้องไปกลัวรถติด หักดิบไปเลย คนที่ซื้อรถยนต์จะต้องเลือกเอา ซื้อรถยนต์มาจะไม่มีถนนให้วิ่งนะ เพราะถ้าเอามาเทียบกันถึง พาหนะเพื่อชีวิตและโลก ยังไง จักรยาน คือ เบอร์ 1 ซึ่งต้องให้สิทธิเต็มที่
           ปล. ผมไม่ได้ขี่จักรยาน จริงๆไม่ปั่นมาเป็นสิบปีแล้ว ไม่รู้จะปั่นได้รึเปล่า ทุกวันนี้ขับรถ ไม่เคยโดนจับ ไม่เคยโดนใบสั่ง รวมถึงไม่ทำให้คนอื่นเดือดร้อน เพราะผมไม่ชอบแทรก ปาดชาวบ้าน ขับเร็ว เลี้ยวกระทันหัน เบียด จอดรถในที่ห้ามจอด  แต่เกือบโดนชนแทบทุกวันจากพวกขับรถมักง่าย ไร้วินัย
comment59-1:เพิ่มทางเท้า ผมขอเป็นอันดับ 1 ก่อนครับ ขอแซงนิดนึง แต่สำคัญที่สุดในพื้นที่คนหน้าแน่น เช่น สีลม
comment60:ตราบใดก็ตามที่วินัยการขับขี่รถอะไรก็ตามที่เร็วและใหญ่กว่าจักรยานของคนไทยยังแย่และเลวอยู่
การปั่นจักรยานไม่ว่าจะเป็นการปั่นในชีวิตประจำวันรึกิจกรรมอะไรก็ตาม มันจะเป็นเรื่องที่อันตรายและเสี่ยงชีวิตเสมอเสมอ
comment61:จริงๆ ปั่นจักรยานมันก็โอเคนะคะ ถ้ามีทางที่ปลอดภัยให้ แต่ตอนนี้มันไม่มีงัยค่ะ ....
คนปั่นจักรยานเองก็ต้องปฏิบัติตามกฎด้วยค่ะ บางทีเจอกลุ่มที่ชอบทำตัวเป็นมนุษย์ล่องหน ผ่าไฟแดง คิดว่าตัวเองตัวเล็กๆ คันลีบๆ เพื่อ? ... 
รถคันอื่นเค้ามาถูกทางอาจเสียหลัก (เกือบจะโดนเองหลายครั้งแล้ว) บางทีรถจักรยานส่วนใหญ่ไม่มีกระจกข้าง คือไม่ค่อยได้ระวังท้าย ระวังข้างกัน
ปั่นอย่างเดียว เราเองก็ต้องระวังเค้า รู้ค่ะ ว่าเค้าอาจมีเทคนิคคือหันหน้าเอียงคอหน่อยก็อาจเห็นด้วยหางตา แต่ไม่ค่ะ 
อย่างที่บอก ชอบทำเป็นมนุษย์ล่องหน นินจาอะไรประมาณนั้นค่ะ ดูแป๊บนึงก็ออก ก็แฉลบเลย ไม่ให้ระยะคันตามท้าย สัญญาณไฟไม่มี 
ยากนะคะ ในบริบทเมืองไทยที่รถเยอะและขับตามใจฉันกันแบบปัจจุบันนี้ ....

อันนี้เจอกับตัว ... ปั่นเป็นกลุ่ม เรียงหน้ากระดาน 2-3 คัน ในเลนส์ มอไซต์ เพื่อ...?? เคยอ่านเจอที่ไหนซักแห่ง เค้าตอบว่า จักรยานซ้อนกัน 2 คัน ไม่ได้มีความกล้างเกินไปกว่ารถยนต์ 1 คันเลย ... มันใช่ค่ะ แต่ในเลนส์มอไซต์ มอไซต์วิ่งค่ะ ไม่ใช่รถยนต์ 

อันนี้เจอกับตัวอีก ... เห็นกับตา ขับจ่อท้ายรถบรรทุก ภาษาบ้านดิฉันคือ ดูดท่อรถสิบล้ออ่ะค่ะ อย่างเร็ว ไม่ได้อะไรค่ะ เห็นแล้วมันอันตรายมากๆ 

อีกอย่างนะ จักรยานควรเพิ่มแสงสว่างให้กับตัวเองในเวลาโพล้เพล้ หรือค่ำคืนอีกหน่อยค่ะ แต่ละคนใส่ชุดนักปั่นสีดำอีก โอยยยย เจ็บปวด ... 
ส่วนตัวแล้วขับทั้งรถยนต์ รถมอไซต์ และจักรยาน (ขับถนนในหมู่บ้าน) 

^___^

ความคิดเห็นทั้งหมดนี้ เคยประสบกับตัวเองทั้งสิ้น ส่วนตัวเราขับรถกลับบ้านจะมีนักปั่นปั่นกันเยอะมาก เราก็รู้สึกดีนะ และจะคอยระวังพวกเค้าตลอด แต่บางครั้งก็กลัวจะพลาด เพราะชอบแฉลบออกมาโดยไม่มีสัญญาณและไม่ได้มองหลัง ....
comment61-1:เพิ่มแสงสว่าง จนเพื่อนร่วมงานถามแล้วหละครับ ว่านี้จักรยานหรือ UFO
comment61-2:ประเทศไทยมีเลนมอเตอร์ไซค์ด้วยหรอ..อยู่แถวไหนครับ ถ้ามอเตอร์ไซค์มาวิ่งในเลนจักรยานอันนั้นมีแน่ๆ 



บนถนนเลนซ้ายสุดเขาไม่ได้เรียกว่าเลนมอเตอร์ไซค์นะครับ เขาเรียกไหล่ทาง
comment62:ถ้ายังคิดว่าจักรยานมันไม่เหมาะกับถนนในไทย  แสดงว่านิสัยของคนไทยในการขับรถแย่มาก อาจจะรวมคนที่คิดแบบนี้ด้วย โดยที่คุณอาจจะไม่รู้ตัว
comment63:โคตรเจ๋ง จักรยานขอเลนส์พิเศษ แต่มอไซไม่มีเลนส์ให้ขี่ รถยนต์ยึดทุกเลนส์ ประเทศไทย
comment64:บังคับใช้กฎหมายอย่างจริงจัง เคร่งครัด 

และ ใบขับขี่นี้ ขอแบบ สอบยากๆได้ไหม  ไม่รู้สอบกันมาได้ยังไง  


สำหรับผมมันไม่เหมาะกับจักรยานจริงๆ ในเมื่อคนใช้รถส่วนใหญ่ไม่เกรงใจกันเลย  มันอันตราย ผมเลิกปั่นแล้ว[แบบไกล ปั่นไปทำงานไปกลับก็20-30โลแล้ว] รู้สึกว่าไม่ปลอดภัยจริงๆ เหมือนเอาชีวิตไปเสี่ยง  ปาดหน้า เข้าป้าย เข้าซอย ถนนฝาท่อก็ไม่รู้ออกแบบมาได้ไง ไม่ออกแบบขวางให้ไปได้

การขับรถของคนไทยแย่มาก  ไปดูได้เลย แยกกลางๆกรุงเทพ มอเตอร์ไซต์ฝ่าไฟแดงกันแบบทุกแดง และ ทุกทางที่จะไป ผมเห็นแล้วหน่าย ถ้าคันจอดหน้าสุดไม่ไป มีบีบแตรไล่ให้หลบให้ฝ่าก็มี   จริงๆมันควรโดนจับด้วยซ้ำ  ไม่เห็นมีตำรวจที่ไหนมาจับเลย ปลอยปะละเลย

เอาจริงๆเลยนะ ทางเดียวที่จะแก้ได้ คือ [น่าจะได้อ่ะแหละนิดนึง]
บังคับใช้กฎหมายอย่างจริงจัง
บังคับใช้กฎหมายอย่างจริงจัง
บังคับใช้กฎหมายอย่างจริงจัง
บังคับใช้กฎหมายอย่างจริงจัง
บังคับใช้กฎหมายอย่างจริงจัง
บังคับใช้กฎหมายอย่างจริงจัง
บังคับใช้กฎหมายอย่างจริงจัง

และ

เปลี่ยนกฏการสอบใบขับขี่ให้ยากขึ้น  ไม่ใช่แค่ขับจอดก็ผ่านได้ มันต้องรู้กฏการขับขี่ด้วย    บ้านเราละเลยกันเกินไป  ขอให้เป็นมาตรฐานหน่อย
comment65:เอาเรื่องจริง...จักรยานจะขี่ หรือปั่นที่ไหนไกล้ หรือไกล อุบัติเหตุย่อมเกิดได้ทุกทีทั่วโลก แม้แต่ในสนามแข่งมาตรฐานโลกก็ไม่เว้น
ขี่ หรือปั่นได้ทุกทีทั่วโลกแหละครับ....ขอแค่ให้ทุกคนที่ใช้รถ ใช้ถนนมีวินัย เคารพกฏจราจรก็พอ...
comment66:จักรยานเป็นยานพาหนะที่พาผมจากบ้านไปที่ทำงาน แล้วมีความสุขที่สุด ผมได้ออกกำลังกาย ประหยัดค่าน้ำมัน ไม่ต้องกลัวไม่มีที่จอดรถยนต์ที่ทำงาน ไม่น่าเบื่อเวลาติดไฟแดง ถึงติดไฟแดงอย่างมากก็แค่ 1 ครั้งต่อแยก ได้ทักทายเพื่อนร่วมทางเวลาติดไฟแดง เวลาปั่นสวนกัน ก็พยักหน้าให้กัน เวลาปั่นแซงกันก็ยังสวัสดีกัน บางครั้งก็ถามกันว่าไปไหนครับ ซึ่งสิ่งเหล่านี้ผมว่าเป็นไปได้ยากกับยานพาหนะชนิดอื่นๆ
comment66-1:เห็นด้วยครับ  ร้านนี้กาแฟอร่อย  ร้านนู้นขนมอร่อย  แวะได้เลย ขับรถยนต์ไม่มีที่จอด รถก็ติดขรี้จะแตกอยู่แล้วทรมาณสุดๆ
comment66-2:55+ จริงครับ
comment66-3:เห็นด้วยครับ เจอจักรยานร่วมทาง ทักกันตลอด
comment67:มันเป็นอะไรที่เรา..ต้องพบเจอ..ประสพทุกๆ วันกับการเดินทางบนท้องถนน ที่เกี่ยวข้องถึงพฤติกรรมการใช้รถ ใช้ถนนของคนไทย (ส่วนใหญ่) 

อย่าหาว่าจับผิด มองแต่ร้ายเลย.. อย่ามองแต่ดี อย่ามองแต่ร้าย อยากให้มองทุกสิ่งทุกอย่าง..ตามความเป็นจริง..

ว่า..มาตรฐานการขับขี่รถ การใช้รถ ใช้ถนนของคนไทย (ส่วนใหญ่) ต่ำมาก ถึงต่ำที่สุด รวมทั้งไม่มีความรู้ ความเข้าใจในพรบ.จราจรทางบก+มารยาทที่ดีในการใช้รถทุกชนิดบนท้องถนน ฯลฯ

ลองเหลียวมองรอบๆ ตัว ตามความเป็นจริงซิครับ มัน "มักง่าย" สุดๆ /  สุดจะบรรยายนะ..ไม่เห็นกับตาคงไม่เชื่อ แล้วไอ้ที่ไม่เห็นกับตา ไม่ประสพพบเจอกับตัวก็ยังมีอีกเยอะ (ที่ไม่เห็น ก็ใช่ว่าจะไม่มี) 

ทางแก้ไข... ไม่รู้ซินะ..สังคมไทยมันเสื่อมลงมากๆๆๆ ... สำคัญสุด มันคงอยู่ที่จิตสำนึกที่ดีจริงๆ มันต้องเริ่มจากตัวเราก่อน (ทั้งคิด พูด กระทำ) จากการปลูกฝังในครอบครัว การศึกษา สิ่งแวดล้อม รู้ถูก ผิด ดี ชั่ว+ละอายและเกรงกลัวต่อการทำบาป-ทำผิด ซึ่งอย่างหลังมันต้องมาจากการฝักใฝ่+ศึกษาธรรมะ หากถือศีล 5 ได้คงดีที่สุด

ผมเชื่อนะ.. (คหสต.) .. หากทุกคนถือศีล 5 ปฏิบัติเป็นปกติ (เหมือนกินอาหาร-ขับถ่าย-นอน-อาบน้ำทุกวันฯ) อะไรๆ หลายๆ อย่าง ที่วุ่นวายอยู่ในสังคมไทยทุกวันนี้ คงจะคลี่คลายลงไปได้เยอะ ฯลฯ
comment68:จริงๆจักรยานแค่อยากจะไปไหนก็ได้ไม่ว่าจะแค่ไปซื้อของหน้าปากซอย หรือไปเที่ยวตจว ... แบบเดียวกับที่มอไซด์คันนึงสามารถไปตลาดได้ หรือขี่เที่ยวเชียงใหม่ได้ ... และแบบที่รถ4ล้อ สามารถไปพาคุณๆไปทำงาน และไปภูเก็ตได้นั่นแหละ 

ทำไมเราต้องแยกว่านี่เทอร์โบ นะ ไปได้แค่ตลาดหน้าซอย นี่ bianchi นะต้องปั่น 200 โลขึ้น ทำไมต้องแบ่งแยกล่ะ มันเหมือนกับบอกว่าคุณขี่มอไซด์ 110 cc. คุณไม่มีสิทธิไปเล่นโค้งที่ศรีสวัสดิ์นะ แค่ขี่ไปส่งลูกที่รร.ก็พอ ... หรือขับแค่อีโค่คาร์ ขับแค่สีลม สาธรพอ อย่าริไปภูทับเบิกล่ะ มันใช่หรอ ... ทุกคนมีสิทธิ์ในการเลือกสรรทั้งรถ ทั้งสถานที่ ตามแต่ความชอบและกำลังทรัพย์ ความสามารถของตัวเองทั้งนั้น

สิ่งที่ทุกประเภทรถต้องการเหมือนกันคือความปลอดภัยบนถนนใช่ไหม คนขับรถญี่ปุ่นคันล่ะ 5แสน อยากรอดปลอดภัยกลับบ้านเท่าๆ กับคนขับรถคันละ 5ล้านรึเปล่า ทุกคนคงมีคำตอบในใจอยู่แล้ว จักรยานก็เหมือนกัน ต่อให้เค้าปั่นไปตลาด , ปั่น audax 300 , หรือปั่นทัวร์ริ่งรอบโลก เค้าก็อยากรอดปลอดภัยบนถนนเท่าๆกันทั้งนั้น

---------------
ปล.พอดีเราไปอ่าน คห.ที่แยกประเภท แยกกลุ่ม แยกบริบทของจักรยานเข้า เราไม่เข้าใจว่าทำไมต้องแยกในเมื่อเป้าหมายของคนใช้ถนนมีเหมือนกันคือ ถึงจุดหมายอย่างปลอดภัย ...
comment68-1:ค่อนข้างถูกใจกับความเห็นนี้ครับ  เพราะสำหรับส่วนตัว คิดว่า จักรยาน ก็คือ ยานพาหนะ เหมือนกับ จักรยานยนต์ หรือ รถยนต์  แต่ละคนย่อมมีทางเลือกในการใช้ยานพาหนะที่แตกต่างกัน ซึ่งแต่ละคนก็ย่อมมีการประเมินความต้องการหรือความปลอดภัยในเบื้องต้นเมื่อเลือกใช้อยู่แล้ว หรือบางคนอาจจะไม่มีทางเลือกก็ได้

ซึ่งคิดว่า การปรับปรุง มันมีบริบทแยกกัน ทั้ง วินัยการจราจร ของยานพาหนะทุกชนิด ถนนหนทางที่ปลอดภัย ซึ่งสิ่งเหล่านี้มันควรจะเดินไปด้วยกัน (แต่คิดว่าคงยาก)
comment69:รู้ว่าการแก้ไขวินัยจราจร จิตสำนึกบนท้องถนนมันยาก และต้องใช้เวลา และต้องอาศัยการเข้มงวดกวดขันอะไรอีกมากมาย
แต่ถามหน่อย....พวกคุณจะไม่คิดจะพยายามแก้ไขกันเลยเหรอ

ไม่คิดแก้รุ่นเรา จะรอให้ไปแก้รุ่นลูกรุ่นหลานกันเหรอ 
และตัวอย่างแย่ๆที่รุ่นเราทำกันไว้ ไม่คิดจะแก้ แต่ดันจะให้เด็กมันแก้....คิดกันแบบนี้ไม่อายเด็กมันหรือฮะถามจริง

แถมนอกจากไม่คิดแก้ไขกันแล้วยังมีความคิดไปห้ามคนที่เขามีจิตสำนึกดีๆ 
หรือคนที่เค้าไม่มีทางเลือกอื่นๆให้เดือดร้อนอีก
พวกคุณจะเก็บสถิตินี้ไว้อวดใครฮะ...มันน่าภูมิใจมากเลยหรือถามจริง
comment69-1:เสียดายจัง อีกคะแนนเดียวก็ได้แชมป์แล้ว...

อุ๊ปส์.... ต้องเสียใจหรอกเหรอ โทษๆๆ แมวไม่ได้พิมพ์ พิมพ์เอง
comment69-2:คห.69-1 คะ ไม่แน่นะ สำรวจปี 58 นี้ ไทยได้อาจจะคว้าแชมป์แล้วก็ได้ คะแนนตามหลังแค่คะแนนเดียวเอง ไทยแลนด์ทำได้อยู่แล้วค่ะ เป็นกำลังใจให้คนไทยด้วยนะคะ
comment69-3:ครับ ผมเชื่อมั่นว่า คนไทย ไม่แพ้ชาติใดในโลก ถถถถถถ

คุณบัณฑิตว่าไว้ ว่าเราต้อง ซ้อม ซ้อม ซ้อม แล้วก็ซ้อม

เราก็ต้อง ชน ชน ชน แล้วก็ชน ผมเชื่อว่าเราทำได้
comment69-4:เดี๋ยวผมสตาร์ทรถแล้ววิ่งไปทำ สถิติ ให้
comment69-5:ไปตัดสายเบรครถร่วม ขสมก. ไม่ก็รถตู้ความเร็วสูง น่าจะแซงลิ่วเลย
comment69-6:เอิ่ม...แต่ว่า แค่เห็นบรรดาประเทศร่วมโพลก็รู้แล้วว่ากฎระเบียบจราจรบ้านเราต้องการการแก้ไขอย่างเร่งด่วน
(ไม่ได้เหยียดนะครับ แต่ลองมองดูดีๆ แล้วจะร้องเลย ว่า เฮ้ย! ประเทศที่พัฒนาถึงระดับนึงแล้วอย่างเรา ยังมีความปลอดภัยบนถนนแย่กว่าหลายประเทศในแอฟริกา หรือประเทศใดๆ ในอาเซียนซะอีก คนไทยทุกคนที่ได้เห็นโพลนี่แล้ว คงต้องหันมาพิจารณาตัวเองได้แล้วล่ะครับ ว่าเรามีส่วนอะไรบ้าง ถึงได้ทำให้ความปลอดภัยบนถนนของบ้านเราตกต่ำถึงขนาดนี้)
comment70:ผมว่าจักรยานแม่บ้านแบบในรูป เด็กขี่บ้าง คนงานขี่บ้าง เค้ามารยาทดีนะ ขี่ชิดขอบทางเลย ลงไล่ทางด้วย 
ไม่ได้มาขี่กลางถนน ย้ำกลางถนน เลนกลางไปกับรถทุกคันแบบคนจี่จักรยานบางคนแน่

ย้ำว่าบางคนนะ อย่าดราม่า
comment71:ผมว่าปัญหาไม่ได้อยู่ที่จักรยาน อยู่ที่มอไซค์ ก่ะ รถยนต์มากกว่า  

ผมก็ปั่นจักรยานไปทำงาน เอาไปจอดใต้ดินแล้วนั่งรถไฟบ้าง หรอ ปั่นจากบ้านมาที่ทำงานเลย ระยะทาง 10 กิโล 

ปัญหาที่เจอ คือ 

1. รถเมล์ชอบขับจี้ท้ายหรอเบียดเข้าข้างทาง
2. มอไซค์แซงซ้าย
3. แทกซี่ปาดหน้าเข้ารับผู้โดยสาร
4. ถนนที่เป็นท่อ 
5. อื่นๆ
comment72:อ่า่นมาไม่หมด เพราะมีงานประจำทำ

แต่พอจะจับใจความคร่าวๆ ของน้า และคนอื่นได้ว่า ควรจะสร้างถนน ที่มัน เหมาะสมและปลอดภัย กับทุกๆ คน ไม่ว่าจะเดิน จะขีรถเล็ก-ใหญ่

ผมก็เห็นด้วย

และสิ่งนึงที่ไม่ต้องรอเลย คือ สร้างจิตสำนึก ในการใช้ของสาธาระณร่วมกัน ที่ไม่ต้องลงทุนด้วยเงิน มาก หรือ รอคนอื่นปลุกกระแส แล้วค่อยทำตาม 

คือ เริ่มที่ตัวเรา ครอบครัวเรา ให้กันได้ทุกคน ดว้ยนะครับ ตรงนี้ผมก็ให้ความสำคัญมากๆๆ เพราะผมทำอยู่ และส่งต่อให้ครอบครัวเสมอๆ

ปล. ระหว่างทางกลับบ้านเมื่อวาน ก็เจอรถชนกัน (อีกแล้ว) จนเป็นเรื่องปกติ และเท่าที่ดู แม่มก็เพราะ จะแซงโค้ง นั้นเอง

เรื่องเล็กๆแบบนี้ละ ที่คนมองข้าม ...
comment73:รู้มั้ยเราว่าปัญหาทุกอย่างที่ทะเลาะกันอยู่เนี่ยมันเกิดจากการตีความ

คำว่าเมืองไทยไม่เหมาะกับการขี่จักรยาน ไม่ได้ว่าคนขี่จักรยาน ไม่ได้ประชด ไม่ได้กล่าวหาว่าตามเทรนด์และเป็นกิจกรรมคนเงินเหลือใช้ ไม่ได้บอกว่าต้องขี่ท่องเที่ยวยูนิฟอร์มเป๊ะเข้าใจไหม อย่าคิดว่าทุกคนต้องคิดเหมือนภาพที่คุณเอามา อย่าคิดเอาเอง 

สำหรับเราที่พูดประโยคนี้หมายถึง ความปลอดภับนท้องถนนของเมืองไทยมันต่ำมาก เมืองไทยมีกฏจราจรเพื่อความปลอดภัยในการขับขี่รถบนท้องถนน แต่ถามว่าทุกคนปฏิบัติตามไหม ทุกคนมีจิตสำนึกถึงความปลอดภัยกับเพื่อร่วมท้องถนนหรือเปล่า

มันก็ไม่ใช่ไง

แล้วถนนหนทางมันดีทุกที่มัน มันมีความปลอดภัยเท่าเมืองนอกที่เขาขี่จักรยานเป็นเรื่องเป็นราวแล้วหรือยัง มันทำให้สบายใจ 100% หรือยังว่าถ้าคุณขี่จักรยานไปไหนมาไหนคุณจะปลอดภัยแน่ๆไม่ต้องใช้รถแล้ว

แล้วไอ้ที่หน่วยงาน ผู้หลักผู้ใหญ่สร้างภาพออกมารณรงค์ขี่จักรยานโชว์เนี่ย ถามว่าคนพวกนี้มันทำถนนเพื่อรองรับการขี่จักรยานในชีวิตประจำวันแล้วหรือไม่ เวลาสั่งให้ผู้ใต้บังคับบัญชาทำโครงการนี้มันได้คิดต่อยอดไปถึงเรื่องการให้ความปลอดภัยกับคนขี่จักรยานมั้ย 

ถนนพร้อม กฏจราจรช่องทางพร้อมทั่วประเทศ

บอกสิว่ามันพร้อมแล้วใช่มั้ย พอถามแบบนี้ก็อ้ำอึ้งเพราะมันยังไม่ได้ทำไง สนองรับนโบายแต่ทำต่อเนื่องไม่ได้ มันเป็นซะแบบเนี้ย
เกือบทุกครั้งล่ะ เกือบทุกอย่างเลย

แล้วจะบอกว่าการขี่จักรยานมันเหมาะสมกับเมืองไทยแล้ว เราไม่สามารถจะตอบว่ามันเหมาะสมแล้วได้ 
เพราะสิ่งที่เห็นและเป็นอยู่แบบนี้ 

เราอาจจะตอบด้วยอารมณ์บ้างแต่ก็ห่วงใยคนขี่จักรยานในชีวิตประจำวัน เพราะคนในครอบครัวเราก็ขี่ไปไหนมาไหนอยู่

มันยากไง ยากมากที่จะเปลี่ยนแปลงระบบความคิดของผู้ใช้รถใช้ถนนและผู้รักษากฏหมาย ตลอดจนหน่วยงานที่เกี่ยวข้องทุกคนให้มีวินัยขึ้นมาอย่างพร้อมเพรียงกัน

เชื่อเถอะเราอยากให้ถนนเมืองไทยมันดี อยากให้ปลอดภัย อยากปั่นจักรยานไปได้ทุกที่โดยไม่ต้องระแวงว่าตัวเองจะเป็นศพริมทางตอนไหน

เวลาคุณรณรงค์และผลักดันให้มีกฏหมายต่างๆเพื่อจักรยานขึ้นมา คุณรู้แล้วเหรอว่าทุกคนไม่ได้ให้กำลังใจและช่วยเหลือในเรื่องนี้

คนปกติเราอยากได้สิ่งดีๆให้กับสังคมทั้งนั้นล่ะ
แต่ถนนเมืองไทยมันยังไม่เหมาะที่จะขี่จักรยาน ... เรายังย้ำคำเดิม 

ขอบคุณที่เปิดใจรับฟังความคิดของคนเห็นต่างจากคุณ
comment73-1:เข้าใจความคิดเห็นที่นำเสนอครับ  ผมชอบประโยคแรกในบรรทัดที่สองนับจากล่าง มากกว่าประโยคแรกในบรรทัดที่สองนับจากบนนะครับ
จริงๆที่กลุ่มคนสนับสนุนจักรยานต้องเถียงแทบเป็นแทบตายทุกครั้งที่มีประเด็นนี้ อาจจะเป็นเพราะความแตกต่างของประโยคนี้ล่ะครับ

"เมืองไทยไม่เหมาะกับการขี่จักรยาน" มันฟังดูเหมือนเรื่องการขี่จักรยานไม่มีทางเป็นไปได้เลยในเมืองไทย
"ถนนเมืองไทยมันยังไม่เหมาะที่จะขี่จักรยาน" ครับ ตอนนี้มันไม่เหมาะจริงๆล่ะ ด้วยสภาพแวดล้อมทั้งโครงสร้างพื้นฐานและพฤติกรรมผู้ใช้ถนน แต่ว่าถ้าช่วยกันรณรงค์แก้ไขไป วันนึงมันก็จะเอื้อต่อการใช้จักรยานมาขึ้นครับ

อาจจะมองว่าผมมานั่งจับผิดเรื่องประโยคก็ได้ แต่ว่าตามนัยแล้วมันมีผลตามความหมายที่ต่างกันจริงๆ และอยากให้ทุกคนที่วันนี้ยังไม่พร้อมที่จะใช้จักรยาน มองในรูปแบบประโยคที่สองมากกว่า 

ถ้าผมยังมีชีวิตอยู่รอดได้ วันนึงเราอาจจะได้มาปั่นจักรยานบนถนนร่วมกัน
comment74:จริงครับ ไม่ได้อยากจะได้เลนจักรยานเลย สุดท้ายสร้างมาก็ใช้ไม่ได้จริง

อยากได้
1. ถนนดีๆ ไม่มีหลุมบ่อ ฝาท่อวางตามขวาง 
2. ที่จอดจักรยานตามสถานที่ต่างๆ ห้างต่างๆ ออกเป็นกฎหมายได้มั้ย ว่าถ้าสร้างตึกใหม่ สถานที่ใหม่ๆ ต้องทำที่จอดจักรยานด้วย ได้มาตราฐานด้วยนะ ไม่ใช่ไอ้พวกเหล็กล๊อคล้อ แบบนั้นอย่าสร้างเลยเปลืองเหล็กเปล่าๆ
3. อยากได้กฎหมายที่แรงขึ้น ไม่ใช่ขับรถชนคนตายแล้วยังมานั่งลอยหน้าลอยตาได้

ประเทศเรายังอีกนาน เวลาเสนอแนวคิดรูปแบบใหม่ๆ ก็จะโดนไอ้พวกตัวใหญ่ขัดแข้งขัดขาหมด
comment75:เราทุกคนช่วยกันสร้างวินัยในการขับขี่ในตัวเองดีกว่าค่ะ  แล้วทุกชีวิตที่อยู่บนท้องถนนจะปลอดภัย
comment75-1:วินัยและอุปกรณ์ความปลอดภัยของตัวรถ รวมทั้งคนปั่นด้วยนะครับ เห็นด้วยมากที่สุด
comment76:ตรงใจมากค่ะ ทุกวันนี้ไม่ได้เรียกร้องให้สร้างเลนจักรยานเลย แค่อยากเรียกร้องให้คนขับยานพาหนะอื่นๆ มีน้ำใจ
กับคนปั่นจักรยานบ้าง แค่นี้เอง พวกเราปั่นชิดซ้าย ชิดแล้วชิดอีก บางทีเค้าทำเครื่องหมายให้สำหรับเส้นจักรยาน
เราปั่น ๆ ไปตามเส้น ก็จะเจอรถยนต์จอดทับเส้นประจำ ทำให้เราต้องเบี่ยงขวาออก บางทีปั่นทางตรงมาเรื่อยๆ
มีรถเลี้ยวออกซอยมา ไม่หยุด ไม่ชะลอให้เราบ้างเลย อยากออก ก็ออก อยากเลี้ยวก็เลี้ยว
จริงๆ แล้วมันอยู่ที่สันดานคนมากกว่า อุบัติเหตุจึงเกิดขึ้นบ่อยๆ ไม่เฉพาะจักรยาน ขอสักนิดนะคะ 
ขับรถดีๆ มีน้ำใจ อย่าขับไว ไม่ต้องปาดหน้า หรือเบียดคนอื่น ใช้เวลารอแค่ไม่กี่นาทีเอง ก็ขับถึงที่หมายแล้ว
comment77:เราสนับสนุนการใช้จักรยานนะ ลดมลพิษได้เยอะจริงๆ
แต่ต้องขี่บนเลนที่ปลอดภัย กับทั้งตัวผู้ขี่จักรยาน และผู้ขับขี่รถยนต์อ่ะ

มีวันนึงเราตื่นมาขับรถจะไปตักบาตร เราก็เห็นละ มีจักรยานอยู่ตามหลังเรา
เยื้องๆไปทางขวา เหมือนจะแซงเราด้วยซ้ำ ทั้งที่เราขับรถยนต์นะ คือเค้าตามเราเลยอะ
ความเร็วเราก็ประมาณ 40-50 ได้
เราก็จะเลี้ยวขวา ตีไฟเลี้ยวล่ะ พักนึง เราก้ทำท่าจะเลี้ยว 
แต่คือเค้าไม่หยุด ไม่เบรก ก็ขี่วิ่งขึ้นมาเลย แต่เรายังไม่ได้เลี้ยว เค้าเลยเอี้ยวไปได้ 
แต่ก็ยังหันมาด่าเรา เสียงดังมาก รถมองกันใหญ่เลย
คนขี่จักรยาน เป็นชาวต่างชาติ(ฝรั่ง) อ่ะ  คือเราก็งง
เราก็ขับอยู่บนเลนรถนะ จะเลี้ยวก้เปิดไฟ แล้วพักนึงด้วย ไม่ได้เปิดไฟเลี้ยวแล้วหักเลย
เราว่าขี่จักรยาน ก็ไม่ควรขี่บนถนนใหญ่ยังงี้รึเปล่า แล้วยังมาอยู่เลนกลางอีก ทั้งที่ไหล่ทางมี 
ถนนก็กว้างมากนะ เป็นเลนสวนกัน
comment78:โดยส่วนตัว ผมว่าจะใช้เป็นพาหนะเดินทาง หรือจะใช้ถนนหลวงออกกำลังกาย นอกจากเคารพกฏจราจรเช่นเดียวกับรถชนิดอื่นๆแล้ว จักรยานต้องมีสภาพสมบูรณ์ต่อการใช้ถนนร่วมกับคนอื่นด้วยนะ เช่น
- มีไฟหน้าหลัง(เพื่อส่องสว่างและให้คนอื่นมองเห็นเรา) 
- มีกระดิ่ง(เพิ่อให้สัญญาณกับพาหนะอื่นและคนเดินถนน) 
- มีกระจกมองหลัง เพื่อความปลอดภัยของตัวเอง มองเห็นรถและสัญญาณต่างๆของรถที่มาจากด้านหลัง
comment79:วินัยจราจร...สำคัญที่สุดครับ...ปรับให้หนัก
comment80:สาเหตที่มอไซด์แซงซ้ายจักรยานเพราะมันมีที่เหลือไง   ถ้าขี่ชิดซ้ายคงไม่มีที่เหลือให้แซง
นี่มันเหลือที่ไว้เตะตะกร้อบาน   และสาเหตนี้ทำให้รถตู้ รถเมล์มาจี้ท้ายคุณ 


ไม่ขี่มันเลนกลางไปเลยละ
comment81:เราว่าควรผลักดันให้มีการแก้กฎหมายไทยได้แล้ว เพราะกฏหมายไทยมันอ่อนเกินไป
ชนคนตายทีแค่ปรับหรือจ่ายค่าทำขวัญ แล้วปล่อยกลับบ้านไป
บางคนชนคนอื่นพิการ หนีไปไม่ยอมจ่ายค่าทำขวัญ ใช้ชีวิตตามปกติ 
ก็ยังไม่เห็นเจ้าหน้าที่รัฐทำอะไรได้  
คนมันเลยไม่กลัวไง จนขับรถประมาทกันทุกวันนี้ 
อย่างที่ฝรั่งเคยบอก คนไทยขับรถกันเหมือนไม่กลัวตายเลย ขับกันเร็วมาก

ทางที่ดีควรจะแก้กฎหมายเป็น ขับชนคนตายทีติดคุกกันยาวๆไป (กรณีเป็นฝ่ายผิดจริง)
ค่าปรับก็โหดๆหน่อย และยึดใบขับขี่ตลอดชีพไปเลย
ใครเฉี่ยวชนเกินกี่ครั้งก็ว่ากันไป ให้ยึดใบขับขี่ตลอดชีพไปเลย
ยิ่งชนคนพิการ ถ้าไม่จ่ายค่าปรับค่าทำขวัญ ก็ให้ติดคุกยาวๆไปเลยก็ได้
งี้สิคนมันถึงจะกลัว ไม่กล้าขับรถเร็วและประมาทกัน
คนขับขี่จักรยานก็จะได้ปลอดภัยเวลาอยู่บนท้องถนนด้วย

เมื่อคนขับขี่ทุกคนมีวินัยเกรงกลัวกฎหมาย 
ไม่กล้าฝ่าฝืนกฎจราจรเพราะกฎหมายมันแรง
และเจ้าหน้าที่รัฐก็ต้องบังคับใช้กฎหมายอย่างจริงจังด้วย
ผู้คนที่ใช้รถใช้ถนนถึงจะปลอดภัยกันทุกคนเหมือนประเทศอื่นๆเค้า
comment82:ผมคิดว่าระบบการบังคับใช้กฎจราจรบ้านเรายังอ่อนเอามากๆครับที่ยกไปให้ตำรวจจราจรรับผิดชอบ
ผมคิดว่าตำรวจไม่สามารถรับภาระใหญ่ขนาดนี้ได้ 
ยกตัวอย่างในชีวิตประจำวัน ตาม 4 แยกไฟแดงคุณก็จะเห็นมอไซค์ผ่าไฟแดงอยู่เป็นประจำ มอไซค์วินขี่ย้อนศรเป็นเรื่องปกติ
ตำรวจอยู่ในป้อมแหละครับค่อยกดไฟจราจร ตำรวจมีไม่พอจับคนส่วนมากที่คอยจะระเมิดกฎจราจรหรอกครับ
พอไม่ถูกจับทำกันจนชิน มันเลยแยกแยะไม่ได้อะไรถูกอะไรผิด ทำตามๆกันเป็นรากเหง้าของปัญหา

คำถามคือแล้วยังจะใช้วิธีการเดิมๆเพื่อแก้ปัญหาเดิมๆให้ได้ผลแบบเดิมๆอยู่อีกหรอครับ?

ทำไมถึงไม่ให้ผู้ใช้รถใช้ถนนช่วยกันเป็นหูเป็นตาละครับ? กล้องติดรถยนต์ก็มีเยอะ มือถือก็มีแยะ ถ้ามีระบบการปรับแบบใหม่ให้ผู้ใช้รถอัพโหลดVDO ผู้กระทำผิดลง youtube หรืออะไรก็แล้วแต่และได้ส่วนแบ่งของค่าปรับเป็นรางวัลนำจับไป ส่วนค่าปรับก็เอามาพัฒนาระบบกล้องตรวจจับผู้กระทำผิดตามจุดต่างๆ บิลค่าปรับก็ส่งไปถึงบ้านเหมือนขับเร็วเกินกำหนด เพิ่มค่าปรับขึ้น ไม่ใช่แค่ 1000-2000 แต่เป็น 5000+ 
กฎหมายทะเบียนปลอมต้องรุนแรงขึ้น ตำรวจคอยตรวจจับผู้ติดทะเบียนปลอมตาม 4 แยก

เราทุกคนต้องช่วยกัน ไม่ใช่โยนปัญหาให้ใครรับผิดชอบแล้วก็ด่าเขา มันก็ไม่มีอะไรดีขึ้นระบบแก้มันหาแบบเดิมๆมันใช่ไม่ได้แล้วละครับ
ต้องหาระบบใหม่ที่เราทุกคนมีส่วนร่วมกัน หรืออะไรก็แล้วแต่ที่ดีกว่าที่ผมยกตัวอย่าง

เมื่อเราได้เรียนรู้จากบทลงโทษผมเชื่อ ว่ามันสังคมมันจะค่อยๆเปลี่ยนไปในทางที่ดีขึ้นนะครับ
มันก็อยู่ที่ผู้นำเราละครับคิดแก้ปัญหาแบบไหน จะออกคำสังแบบเดิมๆหรือหาวิธีการแก้ให้มันดีกว่าเดิม?
comment83:ถูก...
comment84:แถวบ้านผมไหล่ทางกว้างมากครับ แถมยังมีเลนจักรยานให้อีก สีแดงเชียว ขี่ไปริมเลได้สบายใจ  แต่ที่นี่ไม่เหมาะครับ 
ผมอยากให้ทำทางปั่นจักรยานที่ริมคลองแสนแสบครับ ยาวไปถึงประตูน้ำเลย
comment84-1:ทางปั่นริมคลองแสนแสบมีนะครับผม แต่เจอบันไดบ่อยมาก ต้องลงมายกจักรยานขึ้นบันได
comment85:ใครอยากปั่นจักรยาน ก็ดูแลตัวเองดีดีนะครับ ดูแล้วจิตสำนึกคนใช้รถใช้ถนนสร้างยากมาก ยิ่งไปไกลๆ นอกเมืองแถบชนบท แถวนั้นวินัยการจราจร แทบจะไม่มี 

ผมไปถนนตามชนบทนี่แหละครับ เจอชาวบ้านนี่แหละวิ่งสวน เลน ครับ ทางแบบ สวนกัน 2 เลน แต่อันนี้ขับสวนเลนตรงไหล่ทาง และนั่นเป็นรถยนต์ครับ ไม่ใช่มอเตอร์ไซค์

คิดดูเถอะครับ จะหาความปลอดภัยจากไหนได้ แล้วดูหน้าคนชนนักท่องเที่ยวสิครับ บ้านๆ มากเลย พวกนี้แหละไม่มีคำว่าจิตสำนึกการใช้ถนนใดๆ ทั้งสิ้น การขับให้ปลอดภัยนั่นคือต้องรู้กันในพื้นที่เองว่าขับยังไงปลอดภัย และถ้าเกิดเมาขึ้นมาก็ตัวใครตัวมัน หลบเอาเองครับ

จะขับรถเมืองไทย ต้องหูไวตาไว ระวังตัว อย่าได้คิดว่า ฉันทำถูกกฎจราจรแล้ว ฉันต้องปลอดภัย อย่าคิดแบบนั้นเด็ดขาด ต้องระวังชนิดที่ว่า พอไฟเขียวแล้ว เราต้องดูรถซ้ายขวาด้วยว่า ทางแยกนั้น มีรถวิ่งมาเร็วแล้วจะฝ่าไฟแดงหรือเปล่า ถ้าไม่อยากบาดเจ็บหรือหนักกว่านั้น อย่าได้คิดเด็ดขาดว่า คุณขับรถตามสัญญาณไฟแล้วจะปลอดภัย ถ้าไม่มีตำรวจ สัญญาณไฟเกือบไม่มีความหมาย หรือต่อให้มีตำรวจเราก็ต้องระวังคนเมาฝ่าไฟแดงด้วย

ประเทศไทยเรามาถึงขั้นนี้ครับ เพราะฉะนั้นอย่าว่าแต่ปั่นจักรยานเลยการใช้ยวดยานทุกชนิดต้องระวังตลอด แต่จักรยานเหมือนเป็นยานพาหนะที่คนใส่ใจน้อยที่สุด เหมือนเป็นส่วนเกินของถนนนั่นแหละครับ เวลาโดนนี่ โดนหนักกว่าเขา ถ้าใครอยากปั่นก็ ดูแลตัวเอง ระวังตัวให้มากๆ นะครับ โชคดีละกัน
comment86:โ ค ต ร โดนใจเลย
comment87:มันไม่ได้แย่ขนาดนั้นหรอก
comment88:
comment89:ผมกับแฟนได้ฟัง+อ่านข่าวที่นักปั่นจักรยานทั่วโลกมาเสียชีวิตที่เมืองไทย 2 คนหลังจากที่ปั่นมาแล้วหลายประเทศ 
แฟนผมเลยพูดออกมาว่า "พวกเขาน่าจะมาเริ่มปั้นที่ไทยก่อน ถ้ารอดจากไทยเขาจะรอดจากทุกประเทศ" 
ผมได้ฟังดังนั้นผมขำกร๊ากเลย  [Spoil] คลิกเพื่อดูข้อความที่ซ่อนไว้แต่มันก็น่าเศร้านะครับ

ปล.ปัญหาไม่ได้อยู่ที่ถนนหรือช่องทางปั้นจักรยานหลอกครับแต่มันอยู่วินัยจราจรของคนล้วน
comment90:ทำแบบนี้เป็นไงครับ
[Spoil] คลิกเพื่อดูข้อความที่ซ่อนไว้แต่คงจะอีกนานนนน นานนนนนนน นานนนนนนนนนนน แสนนานนนนนนนนนนนนน
comment91:เมื่อใดรถบินได้และใช้กันอย่างแพร่หลาย เมื่อนั้นเลนจักรยานที่ถวินหา จะมาแบบไม่ทันตั้งตัวครับ
comment92:ประเทศไทยไม่เหมาะแก่การใช้รถใช้ถนน
A ขับรถให้ดีแค่ไหน B โผล่มาชนเปรี้ยงเดียวก็จบแล้ว
คิดไม่ออกจริงๆ ว่าเดินทางในประเทศเนี่ย ทำยังไงถึงจะปลอดภัยที่สุด
ต่อให้เดิน เดินๆ อยู่จะมีคนเมาขับรถมาชนตายเมื่อไหร่ยังไม่รู้เลย น่ากลัวจริงๆ
comment93:ลงสมัคร เลือกตั้ง เป็น นายกเลยครับ แลัว โชว์นโยบายพวกนี้ เดียว คนที่เค้าเห็นด้วย ก็ เลือกเข้าไปเป็น นายก จากนั้นก็ แก้ตัวบท กฏหมาย ที่คิดว่า
มันล้าหลัง เลยครับ

เดียวคนทั้งประเทศ ที่เค้าเห็นด้วย ก็จะเลือกคุณเองครับ

อุ๊ป แมวพิมพ์
comment93-1:สงสัยจะแก้ให้จักรยานวิ่งได้ทุกเลน เลนกลาง เลนฃวาวิ่งได้หมด   เอาเต็มที่ไปเลย อย่างที่สบายใจไม่ต้องดูชาวบ้านเค้า
comment93-2:นั้นดิผมก็ว่างั้น อะ เห็น เรียกร้องกันจัง
comment93-3:ประชดเก่งจัง

ดูไร้สมองดี
comment93-4:ผมประชดตรงใหนหรอ ครับ

งั้นลอง แนะนำหน่อยครับ ว่า ควรทำอย่างไรดี ในเมื่อ เรามีสิ่งที่เราต้องการ แต่ อำนาจไม่ถึง
post ใน pantip รัวๆๆๆๆๆๆ แล้ว มันจะได้ ในสิ่งที่ต้องการหรอ
เรียกร้องจาก คุนตันหรอ

คุณอยากได้ จักรยาซักคน คุณทำอย่างไร ครับ คุณก็ต้องซื้อ ถูกต้องหรือเปล่าครับ
แล้วทำใมคุณถึงซื้อ ได้ เพราะ คุณมี อำนาจในการซื้อ ไงครับ

ปล. ยกเว้นว่า ต้องร้องขอจากเมียก่อน
comment94:แล้วที่ผ่านมา
ผลักดันไป มันได้ประโยชน์หรือเปล่าครับ

มันไม่เหมาะ เพราะผังเมืองด้วยครับ มันมั่วซั่วไปหมด
แล้วจะแก้ยังไงดี
นอกจากถนนไม่เอื้อแล้ว
นิสัยการขับรถของคนไทย ยิ่งไม่เหมาะกับคนขี่จักรยาน

มีเลนจักรยาน รถก็เกือกจอด
ตำรวจให้ใบสั่งสิ ให้ไปมันมันก็ฉีกทิ้ง (คนในรัชดายังเคยแนะนำให้ฉีกทิ้งเยอะแยะ)
แล้วมันก็จอดใหม่
แท็กซี่เลยต้องจอดเลนสอง
รถเมล์จอดเลนสาม
จักรยานวิ่งเลนไหนดี ขนาดมอไซค์ยังไปวิ่งฟุตบาท

ผลักดันสิครับ พยายามเข้าครับ
มันต้องแก้ที่นิสัยการขับรถของคนเกือบทั้งชาติ

ง่ายๆอย่างเปิดไฟเลี้ยว
เดินขึ้นบันไดเลื่อนให้ชิดฝั่งใดฝั่งหนึ่ง
ยังทำกันไม่ได้เลย

ไหนจะปั่นอยู่ดีๆ มีมอไซค์มาฟาดชิงทรัพย์

สรุป
ถ้าคิดว่าการปั่นในเมืองไทยปลอดภัย
Bike at yr own risk ครับ
comment95:เพื่อนเล่าให้ฟังว่า นางคุยกับอาจารย์ที่ไปเรียนต่างประเทศมาก
สัวเกตุเอาเองว่าประเทศที่ไม่มีเลนจักรยานกลับเวิร์คกว่าประเทศที่มีเลนส์จักรยาน

ส่วนตัวคิดว่าควรฝึกที่คนค่ะ
comment96:จริงๆ มีเลนจักรยานเป็นสิ่งที่ดีมากเลยนะครับ แต่ "นิสัย" กับ "วินัย" คนบนท้องถนน 

มันทำได้ยากมากๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆ

แม้แต่บางทีคนขับจักรยานบางคนเองก็ไร้วินัย น่าเศร้าจริงๆ 

ที่บ้านเราเจริญแบบบ้านเมืองอื่นได้ยาก เพราะส่วนใหญ่อยากทำแต่ไม่ลงมือ

บวกกับค่านิยม มีรถส่วนตัวถึงจะดีกว่า เพราะคนไทยก็ไม่ได้ชอบอากาศร้อนหรอก ได้แต่ถอนหายใจ
comment97:พวกที่ไล่ให้จักรยานไปปั่นสนามเขียว นี่จะให้แม่ผมปั่นไปซื้อกับข้าวที่สนามเขียวหรอคับ มันจะมีขายไหม
comment98:อย่าว่าแต่เลนจักรยานเลยครับ ทางม้าลายก็ไม่เหมาะกับเมืองไทย ไฟแดงแบบกดเองก็ไม่เหมาะ สรุป ปัญหาอยู่ตรงไหน ?

เลนจักรยาน = ที่จอดรถ
ทางม้าลาย = แค่สีทาถนน ส่วนใหญ่ไม่ค่อยจอดให้คนข้ามกัน
ไฟแดงแบบกดเอง = แค่เสาไฟต้นนึง บางคนเห็นไฟแดงยังไม่จอดเลย

ถ้าเรามีน้ำใจกับเพื่อนร่วมถนนกันมากขึ้น คงจะดีกว่านี้
comment98-1:"คน" นั่นแหละครับปัญหา

คนไทยจำนวนมาก ยังไม่มีระเบียบวินัย
คนไทยจำนวนมาก ยังไร้น้ำใจ
คนไทยจำนวนมาก เห็นแก่ตัว
คนไทยจำนวนมาก ไม่เคารพกฎหมาย
คนไทยจำนวนมาก มีจิตสาธารณะต่ำ
ฯลฯ

เพราะฉะนั้น ถึงบอกว่า เมืองไทย ยังไม่เหมาะกับการปั่นจักรยาน

และนั่นหมายถึง มันเป็นอันตรายต่อนักปั่นเอง
comment99:แม่กับหลานเราอยู่ต่างจังหวัดก็ใช้จักรยานตลอด ปั่นไป-กลับตลาด ไปอนามัย เป็นสิบ กม. เคยรบเร้าให้แกใช้มอเตอร์ไซต์หลายครั้ง แต่แกก็ไม่ยอม 
รถยนต์ไม่ต้องพูดถึง เพราะไม่มี 555
ข้อดีของการปั่นจักรยานสำหรับแม่ คือได้ออกกำลังกาย เพราะแม่เป็นไขข้อเสื่อม และก็ประหยัดน้ำมัน ประหยัดเงินในกระเป๋า
เห็นข่าวบ่อยๆ ก็กลัวเหมือนกัน แต่ดีที่แม่จะขี่จักรยานบนถนนชนบท รถจะน้อย

ขอให้ผู้ใช้ถนนทุกคน ไม่ว่าจะเดินทางด้วยวิธีไหน พาหนะใด มีน้ำใจกับเพื่อนร่วมทาง และเคารพกฏจราจร
comment100:ทางเท้า.....ก็เอาไปเป็นที่ขายของ บ้างก็มีมอไซขึ้นมาบนทางเท้า
ไหล่ทางมีที่ให้วิ่งน่าจะปลอดภัยกว่า(ตจว.)....ก็ไม่ค่อยใช้อยู่ดี
รถบรรทุก...น่าจะชิดซ้าย วิ่งซ้ายพัง ก็ขึ้นมาวิ่งขวา

พอผิดตำรวจจับ ก็ขอยัดตังค์ แล้วก็อัดคลิปไม่ก็มาด่าให้คนอื่นฟังแบบบิดเบือน

ผมว่าแก้ที่สันดานคนไทยก่อนเลย
comment101:ถนนในเมืองไทย บางที่มันไม่สามารถปรับให้มีเลนจักรยานได้อีกต่อไป เพราะมันแคบเหลือคณา มีเลนจักรยานก็เจอพวกไร้สามัญสำนึกจอดทับ

อนาจเหลือหลาย ถนนเมืองไทย
comment102:เท่าที่เคยเห็นกลุ่มคนที่เรียกร้องทางจักรยานหรืออยากให้มีทางจักรยานร่วมกันถนนหลวง

ส่วนใหญ่จะเป็น
1 นักการเมือง
2 ผู้ว่า
3 คนใช้รถยนต์
4 มือใหม่
5 กลุ่มคนที่ไม่กล้าปั่นจักรยาน เพราะเห็นว่าอันตราย และให้ควรมีทางจักรยาน
แต่พอมีทางก็ไม่เห็นมาปั่น (แค่อยากให้สัมภาษณ์ลงข่าวไม่ได้อยากปั่น)

ขอท้าเจ้าของกระทู้ ปั่นจักรยานจากดินแดงถึงจตุจักรครับ อาทิตย์ละวัน เป็นเวลาอย่างน้อย 2เดือน คิดว่าความคิดจอง เจ้าของกระทู้จะเปลี่ยนไป
เส้นวิภา ปั่นสบายกว่าพระรามสี่อีกนะ ไม่เชื่อไปลองนะ
comment102-1:คนเราเลือกเกิดไม่ได้ครับ

ถ้าไปบอกเค้าว่า หนูๆไม่บอกให้พ่อแม่ขับรถมาส่งละ เดี๋ยวหนูเค้าก็ส่วนกลับมา น้าก็ซื้อรถให้พ่อแม่ผมสิครับ คุณจะตอบว่าอะไร?

สอนคนขับรถให้รู้ถึงวิธีปฏิบัติเมื่อเจอจักรยานบนท้องถนนน่าจะดีกว่า ระบุไปในการสอบใบคับขี่ให้สอบปฏิบัติไปเลยนะ
comment102-2:อีกเรื่อง ที่ว่าโครงสร้างคมนาคมที่ปลอดภัย

มีคำถามง่ายๆข้อเดียว ถ้าทุกคนทำได้เชื่อว่า ปลอดภัยขึ้นแน่นอน


ถนนในประเทศไทย กำหนดความเร็ว ไว้เท่าไร......?
แล้วที่ขับกันอยู่ ขับความเร็วเท่าไร.......?
แล้วจะเปลี่ยนมาขับต่ำกว่าที่กฏหมายกำหนดไหม......?

แค่นี้ยังทำกันไม่ได้เลย จริงป่ะครับ
comment102-3:ทำกันไม่ได้ เลยไม่ทำอะไร งอมืองอเท้ารอมันไปเรื่อยๆ ว่างั้น
comment102-4:บ้านผมไม่ได้อยู่เส้นนั้นผมจะไปปั่นหาอะไรละครับท่าน ผมขี่ไปกลับจาก บางพลี ไป อโศก ทุกวันมานานแล้วครับ หน้าร้อน หน้าฝน ผมก็ขี่จักรยานนี่แหละครับ เช้าไป ค่ำกลับ
comment103:..ถ้าเอาสั้นๆเลยก็คงต้องเริ่มเปลี่ยนแปลงที่ "คน" นี่แหละครับ
ความรู้สึกของผมคิดว่า ปัจจุบันนี้บ้านเรามี "คนเห็นแก่ตัว" ไม่เคารพสิทธิผู้อื่นมากกว่าแต่ก่อนเยอะเลยครับ
ความใจเย็น อลุ่มอล่วยไม่ค่อยมีให้เห็นเลยในสังคมเราทุกวันนี้ คงต้องกลับไปเริ่มต้นสั่งสอนให้กับเด็กๆ
ที่กำลังจะเติบโตมาสู่สั่งคมในอนาคต ฝึกให้รู้จักการให้อภัย การเห็นอกเห็นใจ เอื้อเฟื้อเผื่อแผ่ซึ่งกันและกัน

..ถ้าถามว่าบ้านเราเหมาะกับการใช้จักรยานเป็นพาหนะในการเดินทางไหม (ถ้าตัดเรืองนิสัยที่แย่ๆของผู้ใช้รถออกไป) 
ด้วยสภาพอากาศคงเป็นไปได้ยาก แต่ไม่ใช่ว่าเป็นไปไม่ได้ ถ้ามีสาธารนูปโภคที่ดีรองรับ เช่น bike lane ในซอยหมู่บ้านออกมาถนนใหญ่, มีลานจอดจักรยานที่ปลอดภัยใกล้สถานีรถไฟฟ้า, office มีห้องอาบน้ำให้พนักงาน, ออกกฏหมายให้แข็งแรงและชัดเจน เป็นต้นครับ
comment104:"ปฏิบัติตามกฎจราจรและเผื่อแผ่ผู้ใช้ถนนร่วมกัน"

ถนนต้องใช้ร่วมกันทุกยานพาหนะ
ทั้งรถบรรทุก รถยนต์ รถมอเตอร์ไซค์ จักรยาน และอื่นๆ
สักเกินครึ่งของผู้ใช้ถนนที่คิดและปฏิบัติอย่างนี้  ..
ทางจักรยานยังไม่มี ทางจักรยานยังไม่มา  
แต่ก็จะกล้าปั่นๆ เลย ไม่รีรอค่ะ
comment105:ใครเห็นว่าเหมาะแล้ว ปลอดภัยแล้ว ก็เชิญปั่นตามสะดวกสิครับ

ส่วนคนที่มองว่ามันไม่เหมาะไม่ปลอดภัย เขารักชีวิตเขา เขาไม่อยากปั่น  มันก็เรื่องของเขานะ

แล้วก็ไม่ต้องบอกอะไรกันหรอกใครสะดวกแบบไหน ก็ทำแบบนั้นขอให้ถูกกฎก็พอ
comment106:ปัจจุบัน ผู้ใช้ถนนทุกท่านคิดถึงแก่ตัวเองครับ ไม่เคยคิดถึงส่วนรวม

เช่น
รถยนต์ ขับชาๆ ชิดขวา โดยไม่เคยสนใจเลยว่า
จุดเริ่มต้นของรถติดมาจากตัวคุณ

รถมอเตอร์ไซต์ ขับกลางถนน ดดยไม่สนใจเลยว่า
คุณคือจุดเริ่มต้นของ อุบัติเหตุต่างๆ

ตัวอย่างสิ่งเหล่านี้ ทำให้เกิดปัญหาบนท้องถนนต่างๆมากมายครับ

ถามว่าแล้วจะแก้ยังไงล่ะ

ในเมื่อ คนอื่นมันไม่ทำ แล้วทำไมไม่เริ่มจากตัวเราล่ะ????

แต่ก่อนผมทั้งแซงไหล่ทางทั้งขับแช่ขวา

จึงเปลี่ยนครับ เปลี่ยนนิสัย

ไม่ขับไหล่ทาง 

ส่วนเลนส์ขวา ต้องคิดซะว่ามีไว้แซงเท่านั้น

ถ้าเริ่มจากตัวเรา สิ่งต่างๆก็จะตามมาครับ
comment107:คห.26 ตรงจุดที่สุดแล้วครับ ตามนั่นเลย  ทีนี้ขอแชร์คสามคิดส่วนตัวนัครับ

ผมมองว่าคนที่เรียกร้องเรื่องจักรยาน...ไม่ผิดครับ แต่คุณจะทำยังไงให้คนหมู่มากเข้าใจ เห็นใจ ยอมรับ เห็นความสำคัญ เห็นด้วย และเป็นแนวร่วมสนับสนุนคนกลุ่มนี้ครับ? มีอะไรชัดเจนขนาดนั้นบ้าง? มีการนำเสนอข้อมูลอย่างเป็นรูปธรรมที่คนส่วนใหญ่รับรู้แล้วบ้าง? 

ผมเห็นแต่คนกลุ่มนึงออกมาเรียกร้องขอนู่นขอนี่ โดยอ้างแค่ขอความเอื้อเฟื้อเพื่ิอนร่วมถนน อ้างสิทธิ์พื้นฐานการใช้ถนน อ้างกฏหมาย โดยไม่ดูเลยว่าคนส่วนใหญ่เค้าคิดยังไง เค้าเข้าใจแบบที่คนกลุ่มนี้เข้าใจรึเปล่า

เปรียบแล้วผมยกตัวอย่างเรื่องของการขายครับ การที่sale จะเสนอสินค้าสักตัวให้ลูกค้าสนใจและยอมรับมัน มันมีขั้นตอนอะไรแค่ไหนล่ะ
- การสำรวจตลาด เจาะกลุ่มเป้าหมายให้ชัดเจน
- มีข้อมูลที่น่าเชื่อถือ มีประโยชน์กับลูกค้า เห็นสิ่งที่ได้ประโยชน์อย่างชัดเจน ไม่วกวน 
- เปิดใจและเข้าหาลูกค้า โน้มน้าวให้ลูกค้าเห็นด้วยและตัดสินใจเป็นพันธมิตรร่วมกัน
...หลักการพวกนี้ใช้ได้หมดครับ

จะผลักดันภาครัฐให้งบในการพัฒนาจราจร สร้างที่เก็บจักรยาน สร้างห้องอาบน้ำ ทำถนนเลนส์พิเศษ
จะขอให้ทุกๆอาคารมีห้องอาบน้ำให้พนักงาน
จะให้บริษัทรณรงค์ให้พนักงานขี่จักรยานมาทำงานเพื่อประหยัดค่าใช้จ่าย
...มันมีอะไรเป็นรูปธรรมบ้างครับ? มีเหตุผลอะไรพอเพียงสำหรับการให้รัฐบ่ลเอางบมาปพัฒนาให้คนกลุ่มเดียว ทั้งที่มีเรื่องต้องใช้เงินมากมาย
มีเหตุผลที่บริษัทต้องเพิ่มความเสียงให้พนักงานหรือเปล่า?

สรุป...ถ้าจะเปลี่ยนแปลงอะไรก็ตามที่กระทบคนหมู่มาก ต้องมีขั้นตอน มีการวางแผนอย่างเป็นระบบ ข้อมูลต้องชัดเจน และลงมือทำอย่างจริงๆจังๆครับ ไม่ใช่แค่เรียกร้อง
comment108:ผมเกลียดคำว่า "อย่าปั่นจักรยานไปเลยมันอันตราย" อยากจะบอกว่าครับผมไหว
comment109:อยากได้ถนนที่ปลอดภัย.. ไม่ใช่แค่เฉพาะกับจักรยาน..
แต่.. กับคนใช้รถใช้ถนนทุกคน..
comment110:วันอาทิตย์​ ขอ​ 1 เลน​ สำหรับ​จักรยาน​ครับ​
comment111:http://pantip.com/topic/33142377
comment112:บอกตามตรงนะคะ รู้สึกรำคาญพวกแรกมากคะ อารมณ์แบบว่าไปหาที่ปั่นที่อื่นได้ป่ะ ที่ไม่ใช่บนถนนอ่ะ
แต่ถ้ากับพวกหลัง ถ้าเราเจอ เราจะระมัดระมังเป็นพิเศษคะเวลาขับรถ เราถือว่าเค้าเป็นเพื่อนร่วมทางคะ

ขอโทษที่สองมาตรฐาน เพราะเรารู้สึกว่าพวกแรกก็แค่ตามกระแส มาทีหลัง เพิ่งมาฮิตกัน 3-4 ปีหลังนี่เอง
แต่พวกหลังเค้าใช้กันมานานแล้ว เพราะเราเองก็ใช้จักรยานนะ เวลาเอารถไปล้าง เราเอาจักรยานใส่รถไป จอดรถ ปั่นจักรยานกลับบ้าน(บ้านติดถนนใหญ่ 6 เลน) ปั่นไปซื้อของ ตอนเด็กๆก็ปั่นไปเรียนพิเศษ ปั่นไปบ้านอาม่า ระยะทางราว7-8โล
comment113:นิดนึงนะ ปกติผมเป็นคนขี่มอไซนะ
จักยาน ข้อเสียนะครับ ผมลิสก่อนนะ
1.ไม่มีไฟเลี้ยว ไม่มีกระจกมองหลัง เวลาเลี้ยวค่อนข้างอันตรายต่อการโดนเฉี่ยวชน
2.คนประเภทที่ขี่ออกมาเลนขวาสุด คุณก็รู้ว่าความเร็วคุณใช้ได้แค่ไหน คุณขี่ออกมาขวางคนอื่นเค้าย่อมมีอารมเป็นธรรมดา
3.ขี่คล่อมเลน เวลาออกทริป จะมอไซ หรือ จักยาน สิ่งที่เหมือนกันคือ ไปเป็นกลุ่ม แต่ที่ต่างกันคือความเร็ว แม้จะคล่อมเลนบ้าง หรือกินเลนอื่นบ้าง แต่มอไซโอกาสโดนเฉี่ยวตูดค่อนข้างยาก เพราะใช้ความเร็วที่ค่อนข้างสูงกว่ารถยนต์ ซึ่งจุดนี้จะทำให้รถยนต์ไม่ค่อยรำคาญเท่าไหร่ แต่ถ้าเป็นจักยาน ปั่นออกมาบังรถยนต์ แน่นอนเค้าย่อมรำคาญอยู่แล้ว

คร่าว ๆ ก็ประมาณนี้
ดังนั้นถ้ามาดูวิธีแก้ไขนะครับ
-ไม่มีไฟเลี้ยว ไม่มีกระจกมองหลัง ก็ควรจัดทำให้เรียบร้อย ลองหาวิธีโมดิไฟติดดูครับ ผมเชื่อว่าทำได้
-ประเภทที่ขี่เล่นขวาสุด อันนี้ผมพูดจากใจเลยนะ แก้ที่สันดาน เถอะครับ
-พวกที่ขี่คล่อมเลน พวกนี้ก็เช่นเดียวกันครับ มันอยู่ที่วินัยในตัวเองครับ บางกลุ่มเค้าก็ขี่ตามเลนของเค้าดี บางกลุ่มก็คล่อมไปคล่อมมา กินเลนชาวบ้านไปมา และที่สำคัญ กระจกหลังคุณไม่มี รถยน รถมอไซ เค้าก็ต้องระวังเวลาจะแซงกลัวว่าคุณจะปาดออกมาเมื่อไหร่ก็ไม่รู้ เห็นเค้าหรือเปล่าก็ไม่รู้

ก็เท่านี้แหละครับ
ส่วนตัวผมมองว่า ภาษี จ่ายทุกคน
มีสิทธิ์ใช้ถนนทุกคน
แต่มารยาทในการใช้ ที่สาธารณะ เป็นสิ่งสำคัญนะครับ
comment114:อยากถามแค่..พาหนะชนิดแรก..ที่พวกคุณใช้คือ"จักรยาน"ใช่หรือไม่? ถ้าใช่... คุณคิดได้ไงว่า"จักรยาน"เป็นส่วนเกินของถนน คุณจะขับรถ"จักรยานยนต์"ไม่ได้เลยถ้าคุณไม่หัดปั่น"จักรยาน" อย่าลืมความเป็นจริงที่เป็นปกติ ต่อให้คุณรวยล้นฟ้า ตอนเป็นเด็กคุณต้องเคยปั่น"จักรยาน" อย่าให้สามัญสำนึกของคนหายไปเพราะความเคยชิน...ขอเถอะครับคิดถึงตอนคุณ..ร้องไห้..ขอให้พ่อแม่ของคุณซื้อ"จักรยาน"ให้ แล้วช่วยกันทำให้เมืองไทยเป็นเมืองที่น่าอยู่ของรถทุกชนิดเถอะครับ...
comment115:คิดว่าถ้ามีคนแอนตี้จักรยาน ก็เพราะพวกที่ปั่นแบบขาดทักษะ ขาดวินัยจราจร ขาดมารยาทในการใช้ทางหรือสถานที่ร่วมกัน เยอะ..จนน่าหมั่นไส้ คงไม่ได้ต่อต้านเพราะจักรยานไม่ดี ถ้าคนพวกนี้เปลี่ยนได้ เชื่อว่าสังคมก็จะเปลี่ยนกลับมารู้สึกดีกับจักรยานเหมือนเดิมแน่นอน

เรื่องเกิดจากคน ผู้ซึ่งบังคับจักรยาน ไม่น่าเกิดจากจักรยาน เพราะเป็นสิ่งไม่มีชีวิตตตตตต
comment116:อยากให้รัฐส่งเสริมให้คนกลับมาใช้รถจักรยานกันมากๆ

อย่าส่งเสริมให้คนซื้อรถยนต์กันเลยครับ

ช่วยสร้างระบบขนส่งมวลชนสาธารณะให้เยอะๆ และคล่องตัว+เชื่อมต่อ +ต่อเนื่องกันหน่อยเถอะ ผมขอกราบท่านล่ะ

ผมน่ะ แอบอิจฉาเพื่อน ตปท มากนะ ที่แบบพวกเค้าสามารถปั่นจักรยานไปทำงานได้ในเมืองใหญ่

โดยที่ไม่ต้องมาพะวักพะวงว่าจะโดนรถชนตายวันไหน !!!
comment117:อยากให้สร้างเมืองจักรยานที่ต่างจังหวัดก่อนเลย เอาให้เป็นต้นแบบกับจังหวัดอื่นกันไปเลย สร้างเลนจักรยานให้มันแจ่ม ๆ ผมอยากเห็นเกิดในไทย แต่ที่กรุงเทพยังไม่ต้องทำอะไร ที่มีอยู่ใช้งานไม่ได้จริง โกหกหลอกลวงไปวัน ๆ คนตายเยอะแล้วไม่เอาด้วยอ่ะ
comment118:ถนนในเขตที่เราอยู่ (ตจว)บางช่วงไม่มีไหล่ทางหรือช่องทางมอเตอร์ไซด์หรือจักรยานจะแคบมากๆ ซึ่งมองดูแล้วไม่เอื้อให้คนขับมอเตอร์ไซด์หรือจักรยานเท่าไหร่เลย เราเองก็เกือบที่จะชนเหมือนกันนะ คือขับมาแล้วจักรยานหรือมอเตอร์ไซด์เบียดขึ้นมาอยู่เลนส์รถยนต์ กำลังจะว่าเลย มองดูไหล่ทาง ว่าไม่ลง ไหล่ทางแคบขนาดแค่คนเดินยังจะไม่ได้ อยู่ถนนรอบนอกด้วย เหยียบกันเร็วๆทั้งนั้น เกิดเรื่องที เบรคไม่ค่อยทันกัน
comment119:กระทู้นี้อ่านแล้วสะใจและสะเทือนใจ ผมและภรรยาเป็นคนกรุงเทพ และก็ทำงานที่กรุงเทพ
ครอบครัวผมมี 4 คน พ่อ แม่ ลูก 2 แต่งงานซื้อรถคนละคัน มีลูก 2 คน เข้ามหาวิทยาลัยปีแรกก็ซื้อรถ 1 คน คนน้องเข้าปีถัดไปก็ซื้อรถอีก 1 คัน  ปัจจุบันมีรถยนต์ 4 คัน นี้แค่ตัวอย่างเล็กๆ ของผม เพื่อนผมในที่ทำงานก็ไม่แตกต่าง ที่ทำงานห่างจากบ้าน 6 กิโลเมตร ส่วนภรรยา 15 กิโลเมตร เส้นทางเดียวกันด้วย แต่กลับไม่พร้อมกัน จึงต่างคนต่างไป  ลูกๆ ก็ประมาณ 30-40 กิโลเมตร เรียนที่เดียวกัน แต่คนละคณะ ครอบครัวเราก็เป็นคนที่ทำให้รถติดมาก เพราะใช้คนละคัน ค่าน้ำมันต่อเดือนที่จ่ายประมาณ 3-4 หมื่นบาท แล้วแต่ราคาขึ้นลง นี้คือชีวิตของคนกรุงเทพและคนอื่นที่มาทำงานในกรุงเทพ 

ถนนในกรุงเทพกับจักรยาน และจักรยานยนต์ บอกได้ครับว่าไม่มีปัญหาอะไรเลย ไม่ได้ทำให้หงุดหงิดอะไร เพราะทุกคนเสียภาษีและมีสิทธิในถนนเหมือนกัน ผมขับรถยนต์ 1 คน จักรยานก็ 1 คน สิทธิก็เท่ากัน ต่อให้ขี่กลางเลน ผมก็ไม่ว่าอะไรครับ และผมจะให้สิทธิรถสาธารณะมากกว่า เพราะคนมากกว่า ถ้าทุกคนซื้อรถยนต์แบบครอบครัวผม คิดว่ากรุงเทพมันจะมีการจราจรที่ติดมากขึ้นหรือไม่
comment120:ที่จริง เมืองไทยไม่เหมาะสำหรับรถทุกประเภทนั่นแหละ ตั่งแต่มอเตอรไซค์ยันรถทัวร์

เหมาะสำหรับรถจักรยาน รถไฟฟ้า และรถไฟมากกว่า
comment121:ถึงจะมีเลนจักรยาน คุณคิดหรือว่าจะมีเฉพาะจักรยานที่ขี่เลนนี้ ...แม้แต่ทางเท้ายังจัดระเบียบไม่ได้ ไหนขายของบนทางเท้า มอไซด์วิ่งบนทางเท้า แม้แต่รถยนต์ยังมีวิ่งหรือจอดบนทางเท้าเลย ...ผมจึงมองว่าทำเลนจักรยานไปมันป่าวประโยชน์ในเมื่อคนไทยยังไม่รักษากฎจราจรให้เคร่งครัด ...เมาแล้วขับแถมเส้นใหญ่ยังมีอยู่เยอะบนท้องถนน
comment122:เราต้องช่วยกันสนับสนุน ให้มีเลนจักรยานให้ได้ครับ
comment123:การขี่จักรยานบนถนนสายหลักที่รถวิ่งเร็วๆถึงแม้จะเป็นไหล่ทาง ก็เหมือนกับผู้หญิงใส่ขาสั้นสายเดี่ยวไปเดินที่เปลี่ยวๆนั่นแหละ จะมีเปอร์เซนต์เกิดอุบัติเหตุหรือถูกข่มขืนมากกว่าปกติ
comment124:..ถ้าไม่ได้จัดการอะไร
ก็ยังไม่เหมาะกับเมืองใหญ่ รถเยอะ
ชม.เร่งด่วน จราจรติดขัด อะไรประมาณนั้น

เพราะบางที่เค้าก็ขี่กันไปทำงานสบายๆเยอะแยะ
comment125:จริงถ้าบอกว่าอันตรายขับขี่อะไรมันก็อันตรายค่ะ ขี่กระบือยังอันตราเลย ถ้าคุณไม่เค้ารพกฏจราจรกัน
comment126:ไอ้ที่เห็นขี่สวนเลน จะข้ามถนนโดนจักรยานชนก็พวกนี้แหละ
comment127:พอออกถนนใหญ่ผมซัดบนทางเท้าตลอด อิอิ ปั่นไปใกล้ๆ

เมื่อปีสองปีก่อนมันมีข่าวรถเมล์ทับคนขี่จักรยานตายหน้าปากซอย พอมาปากซอยที ระวังตลอด กลัวววว
comment128:แค่มีน้ำใจ กับผู้ร่วมใช้ถนน  ขับรถเคารพกฎจราจร แค่นี้ปัญหานี้ก็หมดไป 
______ผมกำลังมโน_______
comment129:คำถามที่จั่วหัวกระทู้ทำให้ผมนึกถึงกระทู้โครงการทางจักรยานใต้ทางด่วนที่จะเชื่อมถนนแจ้งวัฒนะกับงามวงศ์วานที่พูดถึงกันเมื่อไม่นานมานี้

เส้นทางสายนั้นมีประโยชน์มากสำหรับคนละแวกนั้นที่ใช้จักรยานเป็นพาหนะหรือพูดอีกนัยหนึ่งคือคนกลุ่มที่สองที่เจ้าของกระทู้พูดถึง   

แต่ความเห็นที่แสดงกันในนี้คือความกระเหี้ยนกระหือรืออยากเอาจักรยานไปขี่เพราะจะได้ไม่ต้องไปสุวรรณภูมิ   ทั้งที่หากตามไปศึกษาโครงการดีๆ   คนคิดเขาต้องการจะแก้ปัญหาจราจรด้วยการให้จักรยานเป็นพาหนะทางเลือก   ไม่ใช่สร้างสนามจักรยานแห่งใหม่ให้ไปประลองความเร็วหรือออกกำลังกายกัน

ในเมื่อสิ่งที่ออกมาในสังคมออนไลน์เป็นอย่างนี้   จึงไม่แปลกที่คนที่ไม่ได้ขี่จักรยานจะมีภาพลักษณ์ของคนกลุ่มแรกอยู่ในใจโดยแทบจะลืมคนกลุ่มที่สองไป

และไม่แปลกอีกเช่นกันที่จะมีคำถามตาสมมาว่า   ทุกวันนี้ผิวจราจรก็ไม่พออยู่แล้ว   จะให้มีเลนจักรยานมาเบียดบังอีกทำไม   ในเมื่อพื้นที่ที่ถูกเบียดบังไปนั้นถูกใช้ไปเพื่อสันทนาการของคนกลุ่มหนึ่งที่อาจบางทีเอาจักรยานใส่รถยนต์ขับจากบ้านมาขี่เสียด้วยซ้ำ   ซึ่งในกรณีนี้   ก็ไม่น่าจะตำหนิคนที่ไล่คนขี่จักรยานให้ไปขี่ในที่ที่เขาจัดไว้ให้   เพราะถ้ามองว่าผิวจราจรคือทรัพยากรที่ต้องแบ่งปันกัน   คนที่ขอแบ่งปันไปใช้เพื่อความสนุกก็ควรจะอยู่อันดับหลังสุด   ได้สิทธิ์ต่ำกว่าคนที่ใช้เพื่อธุระปะปังอย่างอื่น

เจ้าของกระทู้คิดถูกแล้วครับที่ยกประเด็นนี้ขึ้นมา

ถ้าจะเรียกร้องสิทธิให้กับคนขี่จักรยานบนท้องถนน   ต้องเรียกร้องในพื้นฐานที่เป็นพาหนะอย่างหนึ่งเท่าเทียมกับรถยนต์หรือจักรยานยนต์   ไม่ใช่เป็นเครื่องออกกำลังกายที่มาขอแบ่งปันผิวจราจรใช้

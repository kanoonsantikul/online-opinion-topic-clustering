title:เจอคนทำแบบนี้ที่ ลานจอดรถ Top ฟิวเจอร์-รังสิต เรียกว่าอะไรครับ งงจริงๆ
comment:วันนี้ขับรถไปธุระ เรื่องประกันรถยนต์ (สินมั่นคง) ตรง ลานจอดใต้ดิน Top  ฟิวเจอร์-รังสิต
เรื่องเกิดตอนเสร็จธุระ มาที่รถจะกลับบ้าน ลำดับขั้นตอนประมาณนี้ครับ..

ผม  :  ขึ้นรถ สตาร์ทรถ (เป็นรถ Porsche) และกำลังจะขยับออกจากซองจอดรถ

คุณป้าหน้าตาดี  : เดินผ่านมาที่รถผม แล้วเอาตัวกันรถพร้อมยิ้มสวยมาเลยทำท่าให้ผมเปิดกระจกรถ 

ผม  :  ลดกระจกลง(แบบ งงๆ) แล้วถามว่า มีอะไรครับ

คุณป้าหน้าตาดี  :  คุณหนู แหม รถสวยจังเลยจ๊ะ  ป้ามีขนมเยอะเลย ขอฝากคุณหนูไปช่วยทำบุญแจกเด็กๆ แถวบ้านหน่อยนะคะ
                         พร้อมทั้งล้วงขนมในถุงพลาสติก (ถุงห้าง Top) ออกมายื่นเข้ามาในกระจกรถผม

ผม  :  เอ่อ  ครับๆ ได้ครับ ( รับขนมที่แกส่งให้อย่าง งงๆ ) จากนั้นแก ก็ส่งมาอีก  2 ห่อ รวมเป็น 3 ห่อ 

คุณป้าฯ  :  พอให้ขนมครบ คุณป้าแกยิ้มแฉ่ง ธรรมชาติมากแล้วพูดว่า  ค่าขนม 3 ห่อ คุณป้าซื้อมาห่อละ 35 นะจ๊ะ ป้าคิด 100 นึง
               ก็พอจ๊ะ ฝากคุณหนูช่วยทำบุญด้วยกันนะจ๊ะจะได้ ....บลาๆๆ (อำนวยอวยชัยยาวเหยียด)

ผม  :  ไม่รู้จะทำยังไง + ยัง มึนๆงงๆ อยู่ ก็ล้วงเงินออกมา 100 ให้แกไปอย่าง งงๆ แล้วแกก็เดินยิ้ม จากไปอย่างช้าๆ ส่วนผมก็ขับรถ
         ออกมาแบบ มึนๆ 


พอมาถึงตอนนี้ผมทบทวนเหตุการณ์ต่างๆ แล้วจึงมีข้อสงสัย เลยมาตั้งกระทู้ดูน่ะครับ 

1. การกระทำของคุณป้า นี่เค้าเรียก  บังคับซื้อ หรือปล่าวครับ ?   
    คือผมนั่งคิดดูตอนหลังว่าจริงๆ ถ้าตอนนั้นแกเรียกเงินผม 100 ผมก็แค่ หยิบขนมของแกบนเบาะรถที่รับมาแล้ว
    ยัดคืนแกไปแล้ว ปฎิเสธ (ซึ่งอาจจะออกแนวโดนแกตื้อขาย หรือ ไม่ก็ไม่รู้) ไปก็ได้ไม่มีใครบังคับได้แต่เหตุการณ์
    ตอนนั้นมันเหมือน มีเรื่องทำบุญทำทานมาอ้างด้วยผมจะทำแบบนั้นก็กลัวจะดูไม่ดี

2. คุณป้าฯ ปฎิบัติการแบบนี้ ในลานจอดรถห้าง ถือว่ามีความผิดมั้ยครับ ? ผมนั่งคิดดู ก็เลยสงสัยว่าทำไมห้างถึงมี
    คนมาทำอะไรแปลกๆ แบบนี้ด้วย ?  แต่คุณป้าแกลักษณะดูเนียนมากๆเลยครับดูดีทั้งลักษณะและการแต่งตัวเลย


สุดท้ายก็ไม่ได้ติดใจหรือเสียดาย ,เจ็บใจ อะไรนะครับ ออกจะขำๆด้วยซ้ำ แต่ก็อยากมาบอกให้รู้กันด้วยน่ะครับว่า
เดี๋ยวนี้เค้ามีทำกันแปลกๆ แบบนี้ด้วย ฮะฮะ  


ปล. ขนม 3 ห่อแก  เป็นขนมนอกห้าง Top ด้วยครับ เป็นพวกขนมริมทางแบบถูกๆ น่ะครับ
comment1:เรื่องนี้สอนให้รู้ว่า อย่าขับรถปอเช่....

ให้ขับรถราคาไม่แพง รถบ้านๆ พอ....
comment1-1:ผมก็คิดอย่างนั้นครับ เดี๋ยวคงต้องขายแล้วหละครับ ไปซื้อโตโยต้าแทน ไม่ไหวๆ สังคมสมัยนี้
comment2:อาศัยช่วงชุลมุน..
comment3:คือมันแปลกตั้งแต่อยู่ดีๆใจดีมาแจกขนมแล้วครับ  คล้ายๆกับอยู่ดีๆมาแจกสติกเกอร์ ติดเข็มกลัด หรือแจกดอกไม้แสดงความยินดีกับบัณฑิต
comment4:คิดเสียว่าทำบุญทำทานเนอะ
เราเคยเจอเหตุการณ์แย่ๆสมัยเรียน ป ตรีแถวหัวหมาก
มีผู้ชายผูกไทด์สถาบันเดียวกัน เข้ามาบอกว่านั่งหลับมาบนรถเมล์ ปอพ4 (ยังจำได้) โดนขโมยกระเป๋าเงินหยิบไปจากมือตอนหลับ
ไม่มีตังค์เลย จะขอยืมเงินแล้วนัดคืนอีกวันถัดมาที่หน้าห้องสมุด
ตอนนั้นเรามีอยู่ห้าร้อยกว่าบาท ก็มีน้ำใจให้เขาไปห้าร้อยเหลือติดตัวไม่ถึงร้อยสำหรับนั่งรถเมล์กลับบ้าน
ที่เด็ดกว่านั้นคือ มันมีหน้าหลอกอีกว่าปกติมันขับรถมาเรียนแต่พอดีรถเข้าอู่ ต้องไปเอารถแล้วก็จ่ายเงิน
มันถามว่าเรามีเอทีเอ็มไหม โชคดีตอนนั้นที่เรามีเอทีเอ็มแต่ตังค์ไม่มีในธนาคาร ไม่งั้นคนมีน้ำใจและฉลาดน้อยอย่างเราคงรีบไปกดเงินให้มันแน่ๆ
อีกวันเราไปยืนรอมันมาคืนตังค์ตามที่นัด ไม่มีเงาโผล่มา เลยไปถามชื่อกับเจ้าหน้าที่มหาวิทยาลัย
คุยไปเล่ามา เลยรู้ว่าโดนหลอกเพราะเจ้าหน้าที่ก็เจอผู้ชายไข่ตุ๋นที่เราโดนมา
สมัยสิบปีที่แล้ว ห้าร้อยสำหรับเรามันเยอะมากกก แทบร้องไห้
แต่ช่างมัน ใหมันแล้วๆไป อโหสิกรรมให้
comment4-1:เป็นคนดีมากเลยค่ะ เป็นเราเราไม่กล้าให้นะเนี่ย เพราะโดนมาเยอะแล้วอ่ะ
comment4-2:เราก็โดนค่ะ เค้าแต่งตัวเต็มยศเลย บอกว่ากระเป๋าตังค์หาย ขอยืมเงินก่อน เราก็ให้ไป แต่จำรายละเอียดปลีกย่อยไม่ได้แล้ว จำได้แต่โดนตรงที่จอดรถเต็นท์เขียว รู้สึกจะสามร้อยมั้ง จำได้จนทุกวันนี้เลย เจ็บใจจริงๆ
comment4-3:คุณเยอะนะครับ
ให้เขาเยอะตั้งแต่ ห้าร้อยบาทแรกแล้ว
comment4-4:เราเรียนเอแบคหัวหมาก คงมีนักศึกษาโดนกันเยอะอ่ะค่ะ เพราะโจรนี่มาในคราบนักศึกษา ใช้ความไว้ใจมาหลอก ตอนนั้นเดินคนเดียว มันเห็นหน้าตาบ้านๆมั้งหลอกง่าย 555
comment4-5:ใจดีจัง ผมว่าถึงจะโดนหลอกเงินไป แต่ผมเชื่อว่าใจที่ทำด้วยความสงสารจะต้องส่งให้คุณพบแต่ความสุขความเจริญในชีวิต  ต่างกับคนที่หลอกลวงซึ่งจะต้องอยู่อย่างหวาดระแวงว่าวันไหนจะเจอเจ้าทุกข์ วันไหนจะโดนจับไปตลอดชีวิต
comment4-6:ทำไมไม่ให้เศษตังเค้าไปล่ะคะแล้วเก็บแบงค์ 500 ไว้เอง  บางทีคนเราก็แปลกนะ  ให้คนอื่นสบายแต่ตัวเองลำบาก -_-"
comment4-7:พอดีตอนนั้นมึนอ่ะ
comment5:เป็นผมไม่ให้ แล้วก็รีบออกรถออกไปเลยครับ ไม่ต้องไปใส่ใจอะไรกับคนพวกนี้...
comment5-1:หน้างานจริง มันยากกว่านั้นครับ รับของเค้ามาแล้วกองในรถตั้ง 3 ห่อ (โดยคิดว่าเค้าให้ฟรีๆ ฝากเราไปแจกเด็ก)
จะยัดคืนเค้าก็กลัวจะเกิดการ ตื้อขายกันกลางลานจอด จะขับออกไปเลยไม่ให้เงินเค้าก็กลายเป็นตัวเราดู คล้ายขโมยอีก

โดยสรุป ผมว่าสถานะการณ์ ทั้งหมดนี้  คุณป้าเซียนมากๆ ครับ ขอคาราวะ
comment5-2:ผมหมายถึงว่า พอมายัดใส่มือเราแล้วจะมาเก็บตังค์ ผมยื่นกลับไปพร้อมบอกว่า "ไม่เอาครับ" คนขายก็มองผมแล้วพูดอะไรต่อไม่รู้ ตอนนั้นไม่สนใจ

 ผมยื่นถุงขนมให้แล้วก็ปล่อยให้ตกพื้นแล้วขับึ่งออกมาพร้อมกดเอากระจกขึ้น ขี้เกียจฟังคำด่าจากคนหาแ-กกันหน้าด้านๆตามมาครับ


ปล. เจอที่เดอะมอลล์บางแค ตรงจอดรถข้างนอกห้างน่ะครับ ตรงที่จัดเป็นเวทีไท  แสดงคอนเสริต์ลูกทุ่งเก่าครับ

ปล.2 คนที่บอกว่าอย่าขับรถดีๆ มันไม่เกี่ยวหรอกครับ ตอนนั้นผมขับ AE92  มันยังหน้าด้านเดินเข้ามาเลย คนมันหน้าด้านซะอย่าง เอาตังให้คนพวกนี้ ซื้อข้าวให้หมาข้างทางกิน บังได้บุญกว่าอีกครับ


ปล.3 ขอโทษถ้าผมพูดอะไรแรงไป เพราะทุกวันนี้ พวกหน้าด้าน มิจฉาชีพมันเยอะมาก เลยต้องตั้งแง่มองแง่ร้ายไว้ก่อนครับ
comment6:เดี๊ยวต้องไปตามหาตัวป้าแกสะหน่อย ที่ทำงานรับสมัครพนักงานขายพอดี ท่าทางจะรุ่ง
comment7:ทำไมไม่ต่อราคาครับ 3ถุง20ได้ป่าวป้า ถือว่าร่วมกันทำบุญละกันน่า
comment8:เป็นเราก็คงเหวอๆมึนๆเหมือนคุณเหมือนกันนะ
แล้วก็คงหยิบตังค์ให้เขาไปเหมือนกัน นอกจากเปิดเป๋าออกมาแล้วไม่มีเงินนั่นแหละ คงได้คืนให้เขาไป

ขอโทษทีไม่ได้ตอบกระทู้ที่ จขกท ถามเลย เราก็ไม่รู้เหมือนกัน
comment9:คุณเป็นคนดีมากเลย คนพวกนี้คงเห็นแววแบบนี้ เลยจู่โจมเนียนๆ
comment10:สงสัยทำประจำหลายๆคัน 10 คันก็ 1000 แล้ว 555+++

ผมก็เช่นกันครับ เวลามีขอทานประเภทขายลูกอม 10 บาท 1 ถุง ผมก็จะซื้อให้ ถือว่าเขาลงทุน ผมซื้อตลอด

แต่ในกรณีของ จขกท นี่เข้าข่ายหลอกลวง แต่ผมก็ไม่อะไรมาก ไม่อยากเครียดกับเรื่องพวกนี้ ผมก็ขำๆ เช่นกัน เอิ้กๆๆ
comment11:เคยเจอคล้ายๆกัน

เดินตลาดนัดเพลินๆอยู่
มองไปมองมา เห็นคนกำลังแจกผ้าเช็ดหน้า
ด้วยความอะไรบางอย่าง คล้ายๆความโลภ
ก็เดินไปรับ แล้วก็เดินไปต่อเรื่อยๆ
แล้วก็มีเสียงนึงร้องเรียก
"เดี๋ยวๆ พ่อหนุ่ม!!"

หันกลับไป สตั๊นอยู่สามวิ
[Spoil] คลิกเพื่อดูข้อความที่ซ่อนไว้เจอป้ายๆนึงในมือของคนที่แจก ไม่รู้โผล่มาจากไหน แต่ตอนแรกไม่มีแน่ๆ
ใจความประมาณว่า "ช่วยเหลือเด็กด้อยโอกาสบนดอย โรงเรียนยากไร้ ..... ผ้าเช็ดหน้า ผืนละ100บาท"

ด้านดีกับด้านชั่วของตัวเองตีกันอยู่สักพัก ก็รู้ผล..
[Spoil] คลิกเพื่อดูข้อความที่ซ่อนไว้"เดินกลับไป บอกเลยว่า ไม่มีตังสักบาท มาเดินเล่นๆ
สิ้นเสียงปุ๊บ ผ้าเช็ดหน้าถูกกระชากกลับไปปั๊บเลย"
comment12:เหมืองพวกยืนแจกสติ๊กเก้อ แล้วบอก20 ยัดคืนแล้วเดินหนีทันที
comment12-1:เคยเจอแบบคุณ แล้วเราก็ยัดคืน พร้อมกับเดินหนีทันทีเหมือนกัน
comment13:เหมือนช่วงรับปริญญาเลยค่ะ พี่รหัสเราเคยเจอ มาแสดงความยินดีจะติดดอกไม้ให้ พี่แกก็งงๆ เอ๋อๆ พอติดเสร็จบอกห้าร้อย = ="
เพื่อนพี่แกอีกคนเลยบอก ไม่เอาๆ ไม่จ่าย
เจ้คนนั้นกระชากเข็มกลัดดอกไม้ไปเลยค่ะ ครุยแทบขาด น่ากลัวมาก
comment13-1:เป็นเรากระชากตบเลยค่ะ555//ล้อเล่นค่ะๆแฮะๆ....แหม่...บังอาจทำครุยเกือบขาด...มันขึ้นค่ะ...มันขึ้น
comment13-2:ของเพื่อนเรา เข็มขัดไปทิ่มอก เลือดปริเลย เพราะนางมากลัดเร็วมาก แล้วโดน เพื่อนเราโวยเลย
comment14:เราเคยเจอพวกยื่นของให้ตามสะพานลอยน่ะค่ะ แต่ก่อนชอบรับของนะ เพราะสงสารเค้า แต่เคยเจอค่าซอง 20 บาท เป็นผ้ายันต์ เรารีบคืนเลย เค้าก็ไม่เอานะ เราก็เด็ก กลัวด้วย ยัดใส่มือป้าเค้าไปเลย แล้วรีบเดินจ้ำอ้าวเลย กลัวมาก 555
comment15:เฮ้อ....... ฟังแล้วหดหู่จัง 

ชีวิตคนมี Porsche มันลำบากอย่างนี้นี่เอง 

"นึกไว้แล้วเชียวว่าต้องวุ่นวายแบบนี้ เราเลยไม่คิดที่จะมีมาตลอด" 55555
comment16:เมืองไทยคนโกงกินก็พยายามคิดแบบใหม่ๆมาอยู่เรื่อยอย่างไม่น่าเชื่อ

มาแต่ละคนก็เนียนมาแบบตั้งตั้วไม่ติด ..คิดไม่ถึง...เเล้วเราก็ปล่อยให้เหตุ

การณ์นั้นผ่านไป...คิดว่าทำทาน...โชคร้าย...ทั้งที่จริงไม่น่าปล่อยแต่ก็ไม่รู้จะทำอย่างไร...

นับวันจะอยู่ยากขึ้นทุกวัน ตั้งแต่วัยที่เราอายุน้อยจนถึงวัยเป็นแม่คน..ก็เจอมาเหลือเชื่อและ

เรื่องแบบนี้ตำรวจก็ทำอะไรไม่ได้เพราะไม่มีหลักฐานอะไร คนทำก็คิดว่าคุณรวยเงินแค่นี้คงแค่เศษเงิน

ตัวป้าก็ปลอยภัยไป. แค่หน้าด้านหลอกโกงกินคนไปวันๆ เราคิดว่า....ผู้หญิงคนนี้

คงได้รับกรรมที่ทำ. ถ้าทำบ่อยก็คงได้กรรมบ่อยก็คงอยู่ไม่เป็นสุข

เคยเจอแบบขอเงินแล้วเราไม่ให้...เขาด่าเราอีกเราไม่อยากคิดเลย

ว่าเมืองไทยจะมีวิธีโกงทุกรูปแบบ...ถ้าเล่าหรือให้ทุกคนเล่า ..จขกท

จะตกใจ...อีกไม่นานป้าก็ต้องคิดแผนใหม่เพราะคนเริ่มรู้....มันเจ็บใจค่ะ

ทำอะไรคนแบบนี้ไม่ได้ เกลียดที่สุดคนที่หากินกับการเสียความรู้สึกของคน

จบท้ายด้วยการบอกว่า"ทำใจเ"หมือนเคยบอกตัวเราเอง  แต่ดีค่ะที่คุณเอามาลง

คนจะได้ระวังค่ะ
comment17:น่าตกใจ ตรงที่ทำที่ลานจอดรถ เพราะยังไม่เคยเจอ 

สมัยก่อน ต้องเดินขึ้นสะพานลอยยาวๆ ตรงข้ามฟิวเจอร์พาร์ครังสิตทุกวัน จะมีแก๊งค์ผู้หญิง อยู่บนนั้นราว 2-3 คน 
คอยยื่นกระดาษไรซักอย่างให้คนที่เดินผ่านไปมา บางคนก็ด้วยความรีบก็รับๆไป แต่เมื่อไหร่ที่คุณรับ นางก็จะเดินตามเอาเงิน
อาจ 20-50 บาท แล้วแต่นาง ถ้าไม่ให้นางก็จะล้อมหน้า ล้อมหลังแล้วด่าทอด้วย เราเองไม่เคยพลาด เพราะสมัยเด็กๆไปกับแม่กับพี่ชาย
เค้าจะบอกว่าอย่ารับของจากคนที่ยืนแจก ไม่ว่าจะเป็นอะไร สมัยเด็กๆ - สมัยเรียน เดินไม่บ่อย แต่ถ้าต้องเดินผ่านไปบนนั้นก็เห็นพวกนี้
ทุกครั้ง แต่ตอนทำงาน เดินทุกวันจันทร์-ศุกร์ เห็นทุกวัน คนส่วนใหญ่ที่เป็นเหยื่อนางจะน่าสงสาร (สำหรับเรา) เพราะตรงนั้นมีคนมาต่อรถ
อาจเป็นคนต่างจังหวัด หรือ คนที่ไม่คิดร้ายอะไร ต้องมาเสียตังค์ให้แก๊งค์นี้
comment18:--- เค้าหากินกันแบบนี้ในห้างแล้วเหรอ เลือกรถมีตระกูลด้วย สงสัยป้าแกศึกษาข้อมูลมาอย่างดี ใครมาอ่านเจอตอนนี้ป้าแกคงเปลี่ยนมุขเป็นอย่างอื่นแล้วมั้ง  ผมเจอลักษณะนี้คง ไม่ละป้าตังหมดพอดี เหลือแต่บัตร (ก็แค่รถตระกูลยี่ปุ่น)

--- โลกก้าวหน้าการหากินก็ก้าวตาม แต่วิธีการก็พัฒนากันไปเรื่อยๆ  น่าเห็นใจ
comment19:อร่อยหรือเปล่า วันนี้ไปตลาดซื้อผลไม้แห้งจีนสามถุงร้อย
ไม่อร่อยเลย

ป้ามีเทคนิคการขาย ยังดีไม่เจอขอเฉยๆ
comment20:ไม่เคยเจอ แถวลานจอดรถค่ะ ส่วนใหญ่จะเจอตามสะพานหรือหน้าห้าง แบบยัดใส่มือ พอเรารับงงๆ แกก็ขอค่าซื้อ  เราแก้เผ็ดด้วยการยัดใส่มือกลับค่ะ (ใจร้ายป่ะเนี่ย) เพิ่งรู้ว่ามีแถวลานจอด เดี๋ยวแวะดูซะหน่อย อิๆๆๆ
comment21:ก็ถูกสอนมาแต่เด็กแล้วว่า อย่ารับขนมจากคนแปลกหน้า คงลืมไป ชั่งมัน แล้วขนมก็อย่าไปกินหล่ะ ใส่อะไรมาก็ไม่รู้
เสียดายกินเข้าไป ชักตาตั้งน่ะครับ
comment22:กดแตรยาวๆๆๆๆๆๆๆๆๆๆๆๆๆๆๆๆๆๆๆๆๆ เรียกยาม  เดี๋ยวนี้เขาห้ามรับของจากคนแปลกหน้า Sky Walk รอบอนุเสาวรีย์ชัยด้วยระวัง
comment23:ขนาดนี้เลยเหรอครับ

ผมเจอบ่อยนะ  ที่ LOTUS พระราม 3 เยอะมาก ถ้าไปนั่งที่ cafe amezon สัก 20 นาที จะเดินเข้ามาขายของเลยครับ
comment23-1:เอ๊ย แถวบ้านผมเลย สงสัยต้องไปลองนั่งสักที จะมีคนมาขายบ้างไหม ?
comment24:โดยส่วนตัวเคยเจอที่ รพ. ตอนอุ้มท้องใหญ่ๆ ไปหาหมอค่ะ
แต่เป็นป้าสติสตังไม่ค่อยดี จรจัดว่างั้นเถอะ แกเล่าประวัติซะยืดยาว
เอาของใน 7-11 มาขายหน้า 7-11 เลย
แซนวิสอันละ 10 บาท แต่ให้แกไป 50 บาท จะไม่เอาของแล้ว แต่ป้าแกไม่ยอม

ตอนนั้นอารามตกใจมากกว่า เพราะป้าแกเรียก "หนู!!!!" เสียงดังมาก
comment25:ผมว่าคุณเองก็ไม่ควรรับตั้งแต่ที่แรกแล้ว ถ้าเกิดข้างในเปนยาเสพติด ขึ้นมาคุณจะทำไง
comment26:ขอดูภาพปากอบ  ขนมนอกห้าง Top  ขนมริมทางแบบถูกๆ  หน่อยครับ

ปล. แน่ใจนะว่าไม่ใช่ขนมลดราคาในห้าง Top
comment27:โลกนี้มันกว้างนัก พ่อหนุ่มน้อย
comment28:หน้าไม่ด้านนี่ทำไม่ได้นะ ซูฮกมนุษย์ป้าจริงๆ ด้านทุกเรื่อง ทุกโอกาส

ทั้งเรื่องแซงคิว ด่าในที่สาธารณะ สะตอเก่งน้ำตาแตก

ชั้นก็จะสี่สิบแล้ว สาบานได้ว่า ไม่ใช่แบบนี้แน่ๆๆ
comment29:คุณป้าทำเนียน อิ..อิ.. ก็คิดเสียว่าทำบุญนะจ๊ะ ขนมก็เอาไปแจกเด็ก ได้ทั้งบุญทั้งทาน 
ทำด้วยใจที่ไม่ยึดติดก็จะได้บุญเองแหละจ๊ะ 
ก็ดีนะคะ นำมาโพสไว้เป็นธรรมทานให้กับผู้อื่น ทำอะไรจะได้ดูหน้าดูหลังระวังตัว
comment30:เราอาจจะไม่โลกสวย แต่เราเป็นคนอย่างงี้จริงๆ เราไม่ชอบคนที่มาบังคับขอเงินเรา เราเข้าใจเรื่องทำบุญ แต่เราไม่ชอบที่คนแก่หรือเด็ก มายัดเยียดสิ่งของให้เรา แลกกับเงินมากกว่าที่ควรจะเป็นราคาของสิ่งนั้นๆ ยิ่งถ้ามายัดเยียดแล้วอ้างทำบุญๆ เราไม่เอานะ เหตุผลอื่นๆ ยังพอรับได้ เช่น ให้ลูกกินข้าว ขอเงินกินข้าว ประมาณนี้ 

จากเคสคุณ จขกท. อาศัยช่วงชุลมุนจริงๆ แหละ ปุ๊บปั๊บรับโชคกันไปเลย
comment31:ลองขับรถญี่ปุ่นแบบเราสิ ป้าไม่มาเลย 55
comment32:จขกท เสียท่า ให้ป้าแกซะแล้ว
comment33:ผมก็เจอเหมือนกันเลยครับ แล้วก็ยื่นเงินให้แบบงงๆเพราะเอาของมาแล้ว
หรือว่าจะเป็นคนเดียวกันเนี่ย...
comment34:เจ้าของกระทู้ ติด stun ครับ อิอิ
comment35:ป้ามั่ว ซื้อมาห่อละ 35  3 ห่อ คิด 100 นึง เอากำไรตรงไหนไปทำบุญให้เด็กแถวบ้าน???
comment36:ทำไมเราไปไม่เคยเจอแบบนี้เลย ไปก็บ่อยเพราะอยู่ใกล้บ้าน เมื่อวานก็ไปไม่เห็นเจอ

หรือว่ารถเราปิคอัฟธรรมดาๆ ป้าแกเลยไม่สนใจหว่า
comment37:ตอนนั้นไปไหนกับเพื่อนก็ไม่รู้ ขอทานไม่พิการด้วยนะครับ ครบ 32 ทุกอย่าง ตอนแรก เพื่อนผมให้เงิน 100 นึงกับกลุ่มเด็กที่ถือกล่อง
พวกอาสาขอช่วยเด็กกำพร้า แล้วเดินมาเจอขอทานที่ว่าครบ 32 เนี่ยล่ะ มันแซวเพื่อนผม เห็นเพื่อนผมเป็นผ็หญิงไง บอก "ให้ทางนั้น
เสร็จแล้ว ให้ทางนี้ด้วยก็ได้นะค้าบ" เท่านั่นล่ะครับ เพื่อนผม เปิดบรรเลงเพลงด่าเลย "เน่ ร่างกายก็ครบ 32 นะ ทำไมไม่รู้จักทำมาหากิน
มานั่งเป็นขอทาน ไม่อายหมาบ้างหรอ มันยังรุ้หน้าที่เลยว่าถ้าครบสมประกอบ สามารถหากินยังไง ไม่ให้เดือดร้อนชาวบ้านน่ะ แมร่งครบ32
ซะเปล่า สมองไม่มี มานั่งแบมือขอทาน เกิดมาเป็นคนทำไมฟะ!" พอพูดจบ ผมรีบลากเพื่อนผมไปอย่างเร็ว ไม่งั้นมันได้เจอขอทานกระทืบ
แน่ๆ ดีที่ว่าแถวนั้น เดินไปอีกหน่อยเจอตำรวจ เลยโล่งครับ หันไปมองเค้าก็ขอทาน เหมือนเดิม 

ส่วนเรื่องของผม ผมเจอขอทานที่อนุเสาวรีชัยฯครับ ตรงสะพานทางข้ามที่จะไปบีทีเอส ที่ไม่ใช่ฝั่งSky Walk เค้าทำแบบเกบคองอเข่าได้เก่งมาก
คือทำแบบเหมือนเดินไม่ได้เลยนะ ผมก็มอง แต่ก็ไม่ให้เงิน สู้เอาเงินไปสร้างโบสถ์ สร้างวัดตาม ตจว.ดีกว่า และมีวันนึง ผมไปเจอขอทานคนนี้
บนบีทีเอส อึ้งเลย มันเดินได้!!!!!!!!! มันแค่หลังค่อม เฉยๆครับ ผมมอง มอง ๆๆๆๆ จนมันอายตัวเอง ไปหลบหลังเสา และพอรถไฟฟ้ามามันรีบขึ้น
ผมก็ขึ้นดีที่ว่าคนละตู้กัน หลังจากนั้น ไปอนุเสาวรีย์ฯ ผมไม่เจอมันอีกเลย แย่จริงๆ คนเรา เคยเห็นแต่เค้าเล่ากันว่าเจอขอทานสอดใส่ขาแขนตัวเอง
นี่ดันเจอกับตัวเองจังๆ จะชมว่าเก่งก็อยากชมนะ แต่ทำไมต้องทำอะไรแบบนี้ด้วย
comment38:เป็นผมไม่เอาแต่แรกละโลกน่ากลัวเกินไป
comment39:เดินหาเงินแบบนี้
มันจะเอาเงินไปทำบุญจริงๆเรอะ
comment40:ง่ายมากครับ






ถามป้าไปเลยรับบัตรเครดิตไหม ?
comment40-1:จริงด้วย น่าจะบอกไปเลย มีแต่บัตร ผมไม่พกเงินสด 555
comment41:จริงๆต้องบีบแตรตั้งแต่ยืนขวางแล้วค่ะ  ไม่หลบก็เร่งเครื่องใส่  ดูซิจะทำไง  อยากมีปัญหากับเราก็เรียกยามมาเลย  คนจะออกจากห้างมายืนขวางรถ  เราเคยทำจริงๆนะ  

พลาดไปตอนนึงตอนนั้นน้องชายไปซ้อมรับปริญญา  กำลังจะลงจากรถก็ชุลมุนเอาชุดครุยกับของหลังรถกัน  อีป้าก็พุ่งมาชาร์จติดดอกไม้ให้น้องชาย  น้องยังนั่งอยู่เบาะคนขับอยู่เลย   ตอนนั้นเรากะจะด่าอยู่แล้ว  แต่น้องยอมให้ติด  พอมันเห็นน้องเรายอมมันจะติดให้อีกหลายๆดอก  บ้าป่าว  น้องบอกมากไปและพี่  ดอกเดียวพอ  ให้ไปยี่สิบแล้วก็ทิ้งไว้หลังรถ  เสนียดชัดๆหากินกับคนแบบนี้  ไม่อยากจะด่าเพราะกลัวเสียฤกษ์หรอก  ถ้ามาแบบนี้ในเวลาอื่นวันนี้อีป้าโดนเรากับน้องด่ายับแน่ๆ
comment42:เคยเจอครับ 

พวกแบบนี้ ขอให้ทำบุญนั้น นี่ เจอที่เคยเจอแล้ว ฮาที่สุดคือ มาขอบริจาค อาหารหมา+แมว

ผมเป็นคนชอบหมาแมว อยู่แล้ว คิดว่า ค่าอาหารน่าจะเยอะอยู่ เลยบริจาคไป 100 บาท วันนั้นไปกินข้าวค่าข้าวแมว น่าจะมากกว่าค่าข้าวคนกิน

ปรากฎว่า ป้าคนนั้น อย่างน้องขับรถมาแบบนี้ คนอื่นให้ 500 ให้ 1000 นึง ทำไมน้องใจดำให้แค่ 100 เดียว 

จากความรู้สึก จะทำบุญ กลายเป็นมารร้ายเข้าสิง เก็บเงิน 100 บาท เข้ากระเป๋า แล้วเดินจากไป อีป้านี่มันก็ ตะโกนด่า คนมอง ผมเลยตะโกนกลับไปว่า

ป้า มาหาอาหาร ให้หมา แมว

หรือ

เอาหมา แมว มาหา อาหารให่ป้าครับ 

แค่นั้นแหละ อีป้าขี่มอเตอร์ไซด์หนีไปเลย รปถ ก็เข้ามาถามว่าเกิดไรขึ้น ผมก็เล่าไป ทางนั้นเลยตอบมาว่ามีลูกค้ามาร้องเรียนเยอะแล้ว แต่ทำไรไม่ได้ เท่าที่รู้ แกกิน MK กับ KFC ทุกวัน 

ทำบุญให้ถูกคนครับ ส่วนมาก ผมชอบทำกับโรงพยาบาล กับ วัด
ทั่วถึงดี
comment43:ไม่โดนยัดยาก็บุญแล้วคุณคราวหลังระวังไว้ด้วยนะครับ
comment44:เคยเจอในงานรับปริญญาค่ะ เป็นเข็มกลัดดอกไม้ บอกว่าให้แสดงความยินดี
ตรงเข้ามายัดกลัดให้ที่เสื้อไม่ให้เราเดินต่อได้
 พอกลัดเสร็ตบอกราคา ให้จ่ายมา
เราไม่จ่าย ก็ถอดเข็มกลัดคืน แล้วบอกไม่เอาค่ะ
เจอคนด้านๆ ต้องด้านกลับค่ะ อย่าไปยอมเค้าจะได้ใจ
comment45:ทีหลังอย่ารับนะคะ ถ้าขนมเป็นแบบห่อปิด มองไม่เห็นข้างใน แล้วเค้าให้คุณฟรี
พอคุณขับรถออกไปแป๊บนึง มีตำรวจเรียกคุณแล้วขอค้นยาเสพติดแล้วเจอในห่อขนม
งานเข้าเลยนะเนี่ย
comment46:เป็นผมก็เอาถุงขนมคืนให้ป้าแล้วไปเลย
comment47:อารมณ์เดียวกับคนที่เอาพระบรมฉายาลักษณ์รัชการต่างๆ มายืนแจกแถวๆ อนุเสาวรีย์ชัย (เดี๋ยวนี้ยังมีอยู่ไหมนะ) บอกว่าทำบุญบ้าง ยัดใส่มือบ้าง พอเรารับมาแบบ ก็ค่อยเดินตามมาเก็บเงินตอนหลัง
comment48:เราว่าคุณควรมีทักษะในการรับมือกับคนแปลกหน้าให้มากกว่านี้  ครั้งหน้าอาจจะไม่ใช่เรื่องขำๆมาเล่าสนุกๆในพันทิปก็ได้นะคะ 

ลดกระจกแค่พอพูดคุยได้ก็พอ ถ้าไม่ใช่ธุระจำเป็นก็ไม่ต้องสนใจ อย่ารับของจากคนแปลกหน้า ไม่ว่าจะแก่หรือเด็กหรือเจ็บป่วยแค่ไหนก็ตาม 

อยากทำบุญให้เลือกทำด้วยตัวเอง ไตร่ตรองก่อนที่จะทำ หรือกับหน่วยงานที่มีความน่าเชื่อถือ ไม่ใช่ใครที่ไหนไม่รู้มาบอกทำบุญหน่อยๆ ก็ทำ  ถ้าเงินที่ทำบุญอยู่ในมือมิจฉาชีพ เราก็จะคือส่วนหนึ่งของมิจฉาชีพ
comment49:เคยเจอแนวๆนี้เหมือนกันค่ะ แต่เป็นช่วงที่เรารับปริญญาในวันซ้อมใหญ่
ตอนนั้นเช้ามืด คนยังไม่เยอะมากค่ะ เรากำลังเช็คความเรียบร้อยของชุดครุยอยู่กับเพื่อน 3 คนตรงลานจอดรถ
มีผู้หญิง 2 คน อายุไม่เกิน 40 ปี เดินหน้ายิ้มเข้ามาหาพวกเรา ในมือมีช่อดอกไม้สดเล็กๆสำหรับปักเสื้อ แล้วนางก็จัดการปักลงบนชุดครุยของพวกเราค่ะ
ปากก็พูดว่า "ยินดีด้วยนะคะ ประสบความสำเร็จแล้ว บลาๆๆๆ...ดอกไม้ดอกละ 50บาทค่ะ" (เราจำราคากับคำพูดที่แน่ชัดไม่ได้นะคะ แต่ก็แนวๆนี้แหละ")
ตอนแรกพวกเราก็ยิ้ม ต่างคนต่างนึกว่าคงเป็นญาติของเพื่อนคนใดคนนึง สุดท้ายก็เงิบค่ะ มองตากันแล้วพร้อมใจปฏิเสธ
พอไม่ซื้อปุ๊บ นางดึงดอกไม้ออกด้วยความเร็ว พร้อมหน้าง้ำงอ ผิดจากตอนเดินเข้ามาเลย ดึงซะครุยแทบขาด แหม่ 

สมัยนี้เค้าหากินกันแปลกๆเนอะ บังคับซื้อ พอไม่ซื้อก็มาเหวี่ยงใส่ ทำเอางงว่าใครกันแน่ที่สมควรเหวี่ยง
comment50:เคยเดินตรงอนุสาวรีย์ แต่ก่อนสมัยเป็นนักศึกษาต้องนั่งรถตู้กลับบ้าน
เดินผ่านป้าคนนึง ยื่นพระกับกระดาษบทสวดมนต์มาให้ เราเคยได้ยินว่า
ให้ช่วยรับๆ เวลาเค้าแจกอะไร เค้าจะได้กลับบ้านไวๆ ก็เลยรับไว้ ละเดินต่อ
แต่ป้าคนนั้นดึงแขนเราไว้แล้วบอกว่า ต้องทำบุญด้วย เราเลยบอกว่า งั้นไม่เอาละค่ะ
พร้อมยื่นของคืน นางพูดต่อว่า ไม่ได้นะ รับพระไปแล้วเอาคืนมันบาป 
ในขณะที่พูด ก็ดึงแขนเราไว้แน่นตลอดเวลา เราเลยถามต้องทำเท่าไหร่ ตัดรำคาญ
นางบอกเท่าไหร่ก็ได้ลูก ตามศรัทธา เราเลยยื่นแบงค์ร้อยไป บอกทอนมา 80
นางบอก ไม่ได้นะ ขั้นต่ำต้อง 69 บาท เราเลยบอก เออๆ จะเอาเท่าไหร่ก็เอา
เพราะเรากลัวไม่ทันรถตู้ ตัดรำคาญ ของก็หนักด้วย และนางจะได้ปล่อยมือสักที 
นางก็ทอนมา 31 บาท ปล่อยเรามาขึ้นรถตู้ เรานั่งคิดตลอดทางว่าไม่น่าเลย
น่าจะสะบัดมือ ด่า แล้วเดินหนีมา นึกโกรธตัวเองอยู่เล็กๆ คิดในใจ ขากลับมาจะต้องเอาคืน
หึหึหึหึ ...

พอวันกลับขึ้นมากรุงเทพ เจอนางจริงๆ จ้าา ดึงแขนแจกพระให้เราเหมือนเดิม
เหตุการณ์มันคล้ายๆ เดจาวู แต่มันต่างตรงที่เราเตรียมตัวมาตั้งแต่ออกจากบ้าน
เราเลยสะบัดแขนนางออกอย่างแรง แล้วบอกไปว่า อย่ามายุ่งกับกรู !!! 
นางตกใจ รีบปล่อยมือ ทำหน้าจ๋อย แล้วเดินหนีงุดๆ 

จริงๆ เราเป็นคนใจดี ขี้สงสารคนนะ แต่เกลียดพวกเอาเปรียบ จากการอยากเป็นคนดีของเรา 
เราเลยต้องเอาคืน แต่นั่นก็ 5-6 ปีมาแล้ว  ตอนนั้นยังเพิ่งเข้ากรุงเทพยังขี้กลัวไม่สู้คน ไม่เถียงใคร
ลองถ้าเป็นสมัยนี้นะ อิป้าเละ !!
comment51:ผมมองว่าเป็นการบังคับซื้อ หรือจะพูดภาษาบ้านๆ ว่า ยัดเหยียดให้ซื้อนะ
เป็นผม ผมจะคืนของนะ 

ผมเจอครั้งแรกที่รับปริญญา
อยู่ดีๆ มีใครก็ไม่รู้ติดเอาดอกไม้มาติดให้เราทันทีเลย ติดเสร็จปุ๊บ บอกว่า 20 บาท เราก็ยอมๆ พอจะควักเงินแบงค์ 20 จ่าย เขาบอกว่าที่ติดให้มี 2 ดอกฉะนั้น 40 บาท ....เออว่ะ ให้มันไป แต่พอๆ มาคิดดูแล้วมันเหมือนการบังคับเลยว่ะ เราจะไม่รับของก็ได้นี่หว่า ฉะนั้นก็คิดว่าครั้งต่อไปก็ปฏิเสธซะ อย่าลืมนะครับว่าการซื้อขายต้องอยู่ที่ความพอใจทั้งสองฝ่าย ถ้าซื้อขายจบแล้วเราไม่สามารถเอาเรื่องได้ครับ

อีก 3 วันถัดมา ตอนรับปริญญา น้าก็ถูกทำในลักษณะเดียวกันเลย ผมเห็นเข้า ถอดดอกไม้ออกเลยครับ แล้วบอกกับน้าว่าไม่ต้องซื้อ อันที่ต้องบอกว่า ขอดูดอกไม้หน่อย มันจะลดความขัดแย้งได้ดีเลยทีเดียว

เหตุการณ์คุณน่าจะทำนองเดียวกับผมครับ
ฉะนั้นขอแนะนำคือ ถ้าการซื้อขาย คุณไม่พอใจสินค้า คุณสามารถปฏิเสธได้ ก่อนที่จะมีดีลเกิดขึ้นครับ ^^
comment52:เคยเจอพวกเอาดอกไม้มาติดตามเสื้อมั้ยครับ โคตรเจ็บใจ 55
comment53:ของเราเจอบ่อยที่มหาวิทยาลัยค่ะ จะมีป้าหรือไม่ก็ลุงแก่ๆ เดินมาหาเด็กตามโต๊ะเลยนะคะ
แล้วก็ ช่วยกันบริจาคเงินหน่อยนะลูกจะปีใหม่แล้ว  พอรวมๆเงินกันหยิบให้คนละ 5-10 บาท แกก็จะหยิบดอกไม้/ผ้าเช็ดหน้า/พระบรมฉายาลักษณ์ของรัชกาลต่างๆ  (แล้วแต่โอกาส) ออกมาแล้วบอกว่า เนี่ยถ้า 40 บาท แกจะให้ของพวกนี้ด้วยน้า พวกเราก็ซื่อค่ะ รวมๆตังค์กันให้แกไป

จนอยู่มาซักพักค่ะ ทั้งป้าทั้งลุงแกมาทุกเทศกาลเลยค่ะ จะปีใหม่ ตรุษจีน วันเด็ก คริสมาสต์ ลอยกระทง  แต่หลังๆ มานี่เด็กลุกหนีกันทั้งนั้นค่ะ
มีแต่พวกปีหนึ่ง เฟรชชี่ใสๆ โดนแกเข้าไปขอเงินจนสำเร็จ
comment53-1:เคยเจอที่อนุสาวรีย์ชัย ตามทางเดินยกระดับอ่ะ
โดนไปเหมือนกัน

ก่อนหน้าก็เจอขอเงินค่ารถไปนู่นนี่นั่น
แถมวันนี้เจอที่รังสิต บอกไปตลาดไท ขอเงิน 8 บาทเป็นค่ารถ ผมก็ให้ไป ซักพักก็คิดได้ว่า
[Spoil] คลิกเพื่อดูข้อความที่ซ่อนไว้ตลาดไทแมร่งมีแต่รถแอร์ (ป.อ.39)เข้าไป แล้วลุงแกนั่งอะไรวะ 8บาท เดินทางอย่างประหยัดสุดๆก็สองแถวจารุศรแล้วเดินเข้าไปเป็นกิโล ก็เก็บ9บาท ลุงแกไปยังไงฟร๊ะ งงจริงๆ

แต่ฮาอยู่ครั้งนึงที่รังสิต แกจะกลับโคราช แกขอค่ารถกลับโคราช พ่อผมชี้ไปที่สถานีรถไฟรังสิตบอกว่ารถไฟนั่งฟรี แกก็ขอบคุณ 
(อันนี้ถ้าแกขอค่ารถจริงก็ขอให้เดินทางปลอดภัย แต่ถ้าเป็นมิจฉาชีพก็....เงิบละทีนี้ 5555)
comment54:ถ้าขับจักรยาน คุณจะไม่มีเมตตาขนาดนี้ 

คุณมีจิตใจดี สมแล้วที่ขับรถราคาแพงๆ 


แจกเด็กๆ ด้วยนะครัซซซซ สาธุ๊
comment55:ป้าสงสัยก่อนหน้านั้นเคยทำงานทุยมูฟที่บูธแจกซิมฟรีหน้าฟิวเจอร์แน่ๆเลย (บอกว่าเป็นเติมเงินแต่ซองแมร่งเขียน Postpad)

ผมนั่งรถเมล์ แท็กซี่ ไม่ก็รถอีผูผุคันเก่าๆไปห้างเลยไม่เจอ
comment56:เคยนั่งกินขนมที่ร้านไอศครีมอยู่ มีป้าเข้ามาขเงินไปซื้อยา 20 บาท เราบอกว่ารู้จักกับมูลนิธิ ป้าเป็นอะไรเดี๋ยวติดต่อกับมูลนิธิให้ ป้าแกเดินสะบัดตูดหนีไปเลย

ปล. จขกท.ต้องปฎิเสธนะคะ จขทก. ไม่ได้ทำบุญ แต่โดนหลอกค่ะ ป้าแกไม่ได้เอาไปแจกเด็กจริงๆหรอก
comment57:โดนหมือนกัน แต่แกบอกห่อละ 30 สามห่อร้อย เราก็งงรับมา พึ่งมาคิดทีหลีงว่ามันจะร้อยได้ไงวะ โดนหลอกซื้อขนมแพงแล้วยังโดนหลอกคิดเลขอีก
comment57-1:เหตุเกิดตรงป้ายรถเมล์ รอรถเมล์อยู่
comment58:คล้ายๆติ้กเกอร์แถวทางเดินอนุมั้งครับ
ยื่นมาแม่มมมแทบจะเอามาใส่กระเป๋าให้เลยย
comment59:เคยเจอพวกแจกสติ๊กเกอร์หน้าเดอะมอลล์บางกะปิ เรารู้เลยไม่รับ
มีวันนึงน้องชายเรา ตอนนั้นอยู่ ม.3 เองมั้ง รับมา มันคิด 50 บาท
น้องเราก็กลัวเพราะรับมาแล้ว มันไม่เอาคืน เลยให้เงินไป
เราแค้นมันมากมาจนถึงวันนี้ ยิ่งกว่ารีดไถอีก!
comment60:เจ้าตายแล้ว
comment61:ระวังนะครับเบลอๆแบบนี้น่ะ

เดี๋ยวจะเจอสาวๆหน้าตาดี ยื่นกระดาษให้คุณเซ็น...เผลอเซ็น...ไปกลายเป็นทะเบียนสมรสเฉยเลย
comment62:ผมเคยเจอกรณีเเบบนี้ครับ  ประสบการณ์เลวร้ายของผมเลย
          วันนั้นที่เจอเป็นวันซ้อมรับปริญญาที่เดอะงามวงค์วาน ผมกับเพื่อนๆนั่งเเท็กซี่ไปที่เดอะมอลล์กัน ตอนนั้นเป็นเวลาประมาณ 6 โมงเช้า ขณะที่ผมเพิ่งที่เดอะมอล ยังไม่ทันลงจากรถเเท็กซี่หรือจ่ายค่ามิเตอร์เลยครับมีป้าคนหนึ่งกับผู้หญิงอีกคนหนึ่งถือตระกร้าดอกไม้มาเปิดประตูเเท็กซี่พวกผม เเล้วเอาดอกไม้ป็อปปี้มาเสียบที่เสื้อครุยพวกผมกับเพื่อนที่นั่งอยู่ซ้ายมือทางจะลงจากรถทันที่  ด้วยเหตุนั้นพวกผมซึ่งยังงงกันอยู่ ป้าแกก็พูดว่า "ดอกไม้ใช้ซ้อมรับปริญญาจ้ะ" หนู ขณะนั้นพวกผมเเละเพื่อนกำลังจ่ายตังค่ารถ ป้าเเกก็ไปปักเพื่อนๆผมที่ยังไม่โดนป้าเเกเสียบดอกไม้ในทันทีที่ลงรถ พร้อมกับผู้ว่า "3 ดอก 80 จร้ะ" 
!!!!!!!!!!
           พวกผมในตอนนั้นสมองยังประมวลผลไม่ทันกันยุเลยเนื่องจากคิดตังค่าเเท็กซี่กันเพิ่งเส็ด ผมจำถามว่าจำเป็นต้องใช้ซ้อมหรือครับไหม ป้าเเก่ตอบอย่างทันใดว่า "ใช้จร้ะ วันนี้วันดีนะคะ" พวกผมจึงจ่ายให้ป้าเเกไปคนละ 80 รวม 4 คน เส็ดป้าเเกก็จากไปหารถที่มาเหมือนผมเเล้วทำเเบบเดียวกันกับที่ทำกับพวกผมเลย  ผมจึงรู้เเล้วว่าถูกหลอก เนื่องจากป้าเเก่ก้เสียบคนที่เป็นผู้ปกครองคนที่มาซ้อมเหมือนผมเหมือนกัน  เเล้วตบท้ายด้วยคำเดียวกันว่า วันนี้วันดีนะค่ะ 
            สำหรับผมกับเพื่อนๆจึงคิดว่าเด๋วนี้คนเค้าทำมาหากินกันเเบบนี้เลยหรือ เเบบนี้มันเหมือนเข้าข่ายการยัดเยียดกับหลอกลวงไหมครับ เท่าที่เเกทำเเบบนัรายได้เเกเป็นพันในไม่กี่ชม.เลยนะครับ ในตอนนั้นมีคน เเถม ดอกไม้ที่ได้มาย่ว่าไม่มีความเกี่ยวข้องหรือจำเป็นในการซ้อมรับใดทั้งสิ้น สุดท้ายพวกผมเสียความรู้สึกกับเหตุการนี้ รู้สึกเสียรู้เอามากๆ เเถมป้ายังโกหกหน้าตายว่าใช้ในการซ้อมอีก คิดเเล้วเเค้นมากเสียกอารมณ์กันทั้งวันเลย เนื่องจากผมเอาเงินไปเเค่ 200 หักค่าเเท็กซี่กับเงินเสียรู้ไปก้เเถบไม่เหลือกับบ้านเเล้วจึงไม่ได้เดฺนดูของในห้างกันเลย
ปล. สกิวป้าเเกในการปักดอกไม้เทพ เเม่น เเละไวมาก อยากให้เป็นตัวอย่างกันท่านที่กำลังจะไปซ้อมรับหรือวันรับจริงตอนเช้าให้ระวังเเก็งพวกนี้ไว้นะครับอย่าเผลอตัวเชียว
comment63:ไอ่พวกยืนแจกของนี่ประจำ ผมรู้ไต๋มันหมด ตอนนั้นเดินกับแฟนที่สยามเจอพวกแจกสติกเกอร์กำลังจะยื่นให้แฟนผม ผมรีบคว้ามือเค้าไว้เลยแล้วบอกอย่าไปรับ 555+ พวกเจ้ๆเลยแแบบหน้าเสียวกันไปเลย สะใจ
comment64:ต่อไปนี้ต้องงดรับของจากคนแปลกหน้าถาวร...............
comment65:ไม่ต้องขับปอร์เช่ เดินเฉยๆก็โดนค่ะ ที่ฟิวเจอร์เหมือนกัน วันนั้นไปซื้อของที่บิ๊กซี กำลังจะขึ้นแท๊กซี่ตรงจุดรอแท๊กซี่ แล้วน้องสาวที่ไปด้วยยัดเงินทอน (แบงก์500) ใส่กระเป๋ากางเกงแล้วโผล่ แล้วป้าคนหนึ่งก็เดินมา "อุ้ยลูกระวังเงินหล่นค่ะ" น้องสาวก็รีบยัดเงินเข้าไปในกระเป๋าแล้วขอบคุณป้า เราเองก็ยังนึกว่าป้าคนนี้เป็นคนดีจัง แล้วป้าคนนั้นก็แจกขนมให้น้องสาวเราทันที น้องก็งงๆรับไปซะงั้น เรางงกว่า ยืนดูอย่างเดียว แล้วป้าคนนั้นก็บอกว่า ป้าเป็นครู แล้วจะเอาขนมมาขายเพื่อเอาเงินไปซื้ออาหารให้น้องหมา ช่วยกันทำบุญหน่อยค่ะ ขนมป้าห่อละ 35 ป้าให้ 3 ห่อ 100 น้องเราเลยขอแค่ห่อเดียว จ่ายให้แก 40 บาท แต่น้องสาวก็ยังงงๆ ว่าเกิดอะไรขึ้นกับตัวเอง 555
comment66:ผม เจอแต่เด็กนักเรียนขายปากกา กับพ่วงกุญแจนะครับ บอกว่าไม่มีเงิน เงินอยู่กับแฟน เท่านั้น น้องในชุดนักเรียน ก็หันหลังไป พร้อมๆ กับบ่นด้วยคำหยาบ ปล่อยให้ผม ยืนงง แล้วก็มีเด็กในชุดนักเรียนอีกคนเดินเข้ามา พร้อมๆ กับนำเสนอขาย แบบเดิม -*-
comment67:แบบว่า...ไม่ได้ขับปอร์เช่ นะค่ะ แต่ก็โดนมุขทุเรศของคุณป้าคนนี้เช่นเดียวกัน
คือถ้าบอกตรงๆว่าให้ช่วยซื้อ 3 ถึง 100 ก็ยังยินดีนะช่วยซื้อ
แต่ใช้วิธีนี้...บอกได้แค่ว่า "เสียความรู้สึก" ค่ะ
comment68:สรุปความได้ว่า

จขกท ขับรถ  Porsche 

แค่นั้นแหละครับ

ไม่มีไรหรอก
comment69:เพิ่งโดนมาตอนปีใหม่นี่เองค่ะ ที่สะพานลอยหน้ารพ.ราชวิถี เห็นลุงคนนึงแจกอะไรไม่รู้ ไอเราก้คิดว่าโบชัวร์ อ่ะช่วยรับ พอรับปุ๊บ หนูช่วยทำบุญค่าอาหารให้น้องยากไร้หน่อย กี่บาทก็ได้ พอให้20 ลุงบอก 40บาท นี่ก็ดู เอ้อออ เห็นเป็นประมาณโปสการ์ด พระบรมฉายาลักษณ์ในหลวง โอเคยอมทำบุญรับปีใหม่ก้ได้ ก้เลยถือว่าเอ่าเป็นของปีใหม่ให้แม่แล้วกัน แต่ต่อไปจะไม่รับของใครมั่วๆอีกละ
comment69-1:เฮ้ยยยย โดนเหมือนกันเลยค่ะ รถยี่ห้อเดียวกันด้วย Porsche Cayenne ถ้ารุ่นเดียวกัน สงสัยรุ่นนี้โดนมนต์เรียกแม่ค้าแปลกๆค่ะ 

จะปฏิเสธก็กลัวค่ะ เกิดป้าแกยั๊วะกรีดรถ หรืออาจมีพวกหนุน รอรุมกระทืบอยู่ รีบจ่ายรีบถอยรถออก เหยียบคันเร่งหนีเลย เค้ากลัวง่ะ

ปล.  นานๆกลับบ้านที มาเจอไรแบบนี้ แอบเซ็ง
comment70:เราคงเหวอเหมือนกัน 
แต่ถ้าตอนนั้นตั้งสติได้ คงเอาคืน
ถ้าป้าแกให้เราช่วยซื้อ ยังจะดีกว่า เอาเรื่องทำบุญทำทานมาอ้าง

เราใจร้ายจริงเลยอะ

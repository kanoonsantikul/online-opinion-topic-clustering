title:เพิ่งอ่านกระทู้แม่ค้าออนไลน์โดนหลอกไม่ทันข้ามวัน ผมนี่ .... เจอกะตัวเลย
comment:ก่อนอื่นต้องบอกก่อนว่าตั้งใจจะเตือนตั้งแต่วันอาทิตย์แล้วครับ พอดีต้องแก้ไขเอกสารสมัครพันทิปเพื่อให้ลงรูปได้อยู่ เลยช้าไปหน่อยครับ 

*****ปล.. ชื่อที่เห็นในรูปภาพ มิใช่ชื่อจริงของมิจฉาชีพคนนี้แต่อย่างใด เพราะเธอเปลี่ยนชื่อไปเรื่อย ๆ ครับ จขกท ต้องขออภัยหากชื่อดังกล่าวไปพาดพิงถึงบุคคลใดที่ใช้ชื่อเดียวกันครับ*****

      เรื่องของเรื่องคือ ผมมาทำงานต่างประเทศครับ แฟนมาด้วยในฐานะผู้ติดตาม มาถึงก็ไม่ได้ให้ทำงานอะไรในช่วงนี้ครับ ระหว่างที่เหงา ๆ ก็เลยคิดกันว่าจะลองหาของมาขายออนไลน์กันดู แฟนผมตัดสินใจขายเสื้อผ้าครับ ติดต่อพวกร้านขายส่งตามแพลตตินัม โดยมีน้องสาวเค้าเป็นคนส่งให้ ผมขายเสื้อบอล เราทำการตลาดออนไลน์จากทางนี้ เปิดมาได้สักสองเดือนแล้วครับ 
    ปกติผมเป็นคนชอบอ่านครับ อ่านทุกอย่าง รวมถึงกระทู้น่าสนใจในพันทิปด้วย และเมื่อวันเสาร์ที่ผ่านมา ก็มีคนมาลงกระทู้หัวข้อ    “อุทาหรณ์สอนใจแม่ค้าออนไลน์ [[ผู้ปกครองควรอ่าน!!]]”  ผมก็เข้าไปอ่านโดยละเอียดครับ เพราะเห็นว่ามันเกี่ยวกับสิ่งที่เรากำลังทำกันอยู่ จะได้ระวังตัวไว้ ไม่คิดเหมือนกันครับ ว่ามันจะมาถึงตัวเร็วมากกกกกกก
    ทีนี้พอมาถึงวันอาทิตย์ครับ เวลาเที่ยงยี่สิบ (เวลาที่นี่เร็วกว่าเมืองไทยหนึ่งชั่วโมงครับ) ก็มีลูกค้ารายหนึ่ง ทักมาประมาณนี้ครับ 






       จากนั้นแฟนผมก็ส่งบัญชีไปให้นางครับ เป็นบัญชีของผมเอง





       สาเหตุที่แฟนผมให้บัญชีของผมไปเพราะว่าเราเปิดบริการ SMS และ โรมมิ่งไว้ด้วยครับ ทุกครั้งที่มีเงินเข้าหรือออก ผมจะได้ข้อความทุกครั้ง 
จากนั้น นางก็ให้ที่อยู่มาครับ เป็นอำเภอ ๆ หนึ่งในจังหวัดกาฬสินธุ์ 




      และย้ำว่าจะโอนให้วันนี้เลย ทั้ง ๆ ที่แฟนผมก็บอกนะครับ ว่าไม่รีบ 





      แล้วนางก็ส่งสลิปมาให้ครับ โอนเกินมาซะด้วย ค่าของสี่ร้อยกว่าบาท โอนมาห้าร้อย แล้วมีการบอกว่าให้ใส่เงินทอนลงไปในซองด้วยนะ





      แฟนผมก็งงครับ ว่าทำไม SMS มันไม่เข้า ผมก็เลยเข้าแอพของ SCB เพื่อเช็คยอดครับ ปรากฏว่ายอดเท่าเดิม แฟนผมก็เรียกผมไปดูว่าทำไมยอดไม่เข้า  ทีแรกเราก็คิดว่าเค้าโอนผิดครับ ก็เลยถามกลับไป นางมีการถามเงินทอนด้วยนะครับ เนียนมาก 




      ทีนี้ผมกับแฟนก็มาดูสลิปโดยละเอียดครับ ปรากฏว่า เลขท้ายของบัญชีมันจางมาก ไม่ชัดเลย แต่ที่ชัดเป๊ะคือ ธนาคารที่โอน ธนาคารที่รับโอน และ ธนาคารเจ้าของตู้ ATM ครับ 





      จุดที่ผมกับแฟนสังเกตุคือ 
1.    ทางซ้ายมือ น่าจะเป็น From A/C และ To A/C ซึ่งในสลิปอันนี้มันเป็น From SCB to Kbank ครับ 
2.    วันที่โอนถูกต้อง 
3.    เลขท้ายบัญชีของผมคือ 2101 ดูให้ตายก็ไม่ใช่นะครับ ทางขวามือของสลิป 
4.    ตู้ที่โอนเป็น SCB ถ้าจะบอกว่าโอนจาก Kbank ไป SCB ต้องโอนที่ตู้ Kbank เท่านั้นครับ 
5.    สุดท้ายคือเวลาโอนครับ ในสลิประบุเวลา 15.42 เวลาที่แฟนผมให้เลขบัญชีไปคือ 17.42 ตามรูปในไลน์ครับ ลบหนึ่งชั่วโมงเนื่องจากเวลาต่างกัน ก็น่าจะเป็น 16.42 ดังนั้น 
       “นางโอนก่อนที่จะรู้เลขบัญชีอีกจ้า”
    แต่ผมกับแฟนก็พยายามมองโลกแง่ดีครับ เพราะเคยมีกรณีถ่ายรูปสลิปผิดมาให้ ก็เลยถามกลับไปครับ 
พอเราถามกลับไปเท่านั้นแหละ นางก็โวยวายทันทีเลยครับ



      เราก็พยายามอธิบายครับ ว่าทำไมเราถึงยังส่งของให้ไม่ได้



      มีการบอกว่าไปถามธนาคารมาแล้วด้วยนะ



     เราก็พยายามอธิบาย นางก็ยังแถไปเรื่อยครับ ไม่ยอมท่าเดียว 



      เอ่ออออ.....นางไม่รู้จัก SCB กับ Kbank ครับ (ไม่มีวัวผสมแน่นอนครับ คอนเฟิร์ม)



      ช่วงหลัง ๆ นี่เป็นช่วงที่ผมมาพิมพ์แทนแฟนแล้วครับ เริ่มแน่ใจแล้วว่า มิจฉาชีพชัวร์ ก็เลย เค้าน์เตอร์แอทแทค กลับเลยครับ นางคงเห็นว่าเรารู้ตัว เลยมีคะขามานิดนึง แต่ก็ยังไม่ยอมตายง่ายๆ ครับ ยังคงดิ้นทุรนทุรายต่อไป




      จากนั้นก็เป็นการดิ้นเฮือกสุดท้ายครับ ก่อนจะขาดใจตายโดยสนิทครับ เราสองคนเห็นว่า นางก็เงียบๆไปแล้ว อาจจะสำนึกได้ ก็เลยเหยียบซ้ำซะให้มันตายคาตรีนนน ด้วยการขู่จะแจ้งความครับ และก็จะประจานนางด้วยย



   
     แล้วนางก็เงียบไปตั้งแต่นั้นครับ บังเอิญว่าเรายังเก็บแชทที่คุยกับนางไว้ แล้วนี่ก็คือสิ่งที่เราเจอในวันนี้ครับ 
                                      “มันเปลี่ยนชื่อกับรูปแว้วววววววววววววว” 



        ดูแล้วนางน่าจะเป็นมิจฉาชีพมือสมัครเล่นไร้การศึกษานะครับ ข้อสันนิษฐานของผมสำหรับกรณีนี้นะครับคือ 
1.    พวกนี้จะโอนเงินจริงครับ แต่ไม่รู้โอนให้ใคร ในราคาประมาณนึง เช่น 500 บาท อาจจะโอนเข้าบัญชีตัวเองก็ได้ 
2.    จากนั้นก็จะตระเวนหาร้านค้าออนไลน์ที่ขายของราคาประมานนี้ แล้วกระจายส่งสลิปให้ดูให้หมด 
3.    ถ้าร้านค้าไม่ดูให้แน่ใจ ส่งของไปให้ ก็เสร็จพวกมันเลย 

     ฝากไว้เป็นอุทาหรณ์นะครับ ทั้งแม่ค้าและลูกค้าก็มีโกงกันทั้งนั้น จะซื้อจะขายก็ระมัดระวังกันให้ดี อ้อ ทางผมยังมีที่อยู่ของนางและจะเก็บไลน์นี้ไว้ดูว่า นางเปลี่ยนชื่อเป็นอะไรไปบ้าง ใครทำธุรกิจออนไลน์แล้วเจอประมาณนี้แล้วสงสัยว่าเป็นนางหรือไม่ หลังไมค์มาถามได้ครับ ขอเฉพาะคนที่เปิดร้านออนไลน์นะครับ ขอบคุณที่เข้ามาอ่านกระทู้แรกของผมครับ

***** ปล. ความเห็นที่ 29 ก็น่ากลัวนะครับ วิธีการแยบยลมาก อันนั้นน่าจะเป็นพวกมิจฉาชีพมีการศึกษา แต่ไร้จิตสำนึกครับ *****

** ในแฟนเพจ กระทู้เด็ดพันทิป  มีคุณ Au Phachara Areesuntichai แนะนำมาครับ ว่าให้ผู้โอน เขียนด้วยลายมือว่า โอนเงินเพื่อซื้ออะไร ร้านอะไร เพื่อป้องกันการใช้สลิปซ้ำครับ ผมว่าเป็นวิธีที่ดีมากครับ เลยเอามาแชร์กัน ขอบคุณคุณ Au Phachara Areesuntichai มากครับ **																																	   แก้ไขข้อความเมื่อ 8 พฤศจิกายน 2557 เวลา 08:32 น.
comment1:ขอบคุณค่ะ ตอนนี้พยายามเชคยอดตลอด กลัวๆเหมือนกันค่ะ กว่าจะขายได้ กว่าจะได้กำไร
comment2:เจอมิจฉาชีพสมองกลวงๆอย่างนี้ น่าจะบอกมันให้เอาเวลาไปเรียนหนังสือบ้าง
comment3:จะบอกว่ามุขนี้แม่ค้าท่านหนึ่งเคยโดนหลอก เรื่องถึงศาล แต่แม่ค้าแพ้คดีครับ อยากให้ระวังหน่อยล่ะกันครับ ส่วนมากโจรก็มามุขเดิม ๆ สมัยก่อนเป็นมุขสลิปไม่ชัด ซึ่งเป็นเรื่องน่าขันเพราะกล้องมือถือสมัยนี้ถ่ายแค่สลิปก็ต้องเห็นรายละเอียดแล้ว เดียวนี้มาเป็นสลิปจาง เป็นผมน่ะผมหลอกถามที่อยู่จัดส่งและเบอร์โทรศัพท์ ผมจะส่งของดีไปให้ถึงที่
comment3-1:แม่ค้าแพ้คดีด้วยเหตุผลอะไรครับ ไม่ทราบแชร์กันได้หรือเปล่าครับ
หลอกว่าโอนเงิน แต่เงินไม่เข้า แถมแม่ค้าแพ้คดี ความยุติธรรมไปอยู่ไหน?
comment3-2:คืออีกฝ่ายเป็นเยาวชนด้วยครับ แล้วก็มีเส้นสาย ถ้าผมจำไม่ผิดฝ่ายนั้นพยายามเล่นในแง่ของ "การเข้าใจผิด" ระหว่างการสื่อสารแม่ค้ากับลูกค้า แถมสลิปการโอนเงินมันเลือนลางจนมองไม่เห็นอะไรเป็นอะไร เขาอาจจะใช้ตรงจุดนี้เล่นงาน และนักสืบพันทิพก็ไปขุดเด็กที่โกงยันถึง รร. ที่เขาเรียนอยู่ รูปภาพ ฯลฯ  แม่ค้าเลยเจอข้อหา พรบ.คอม ผลสุดท้ายต้องออกมาขอโทษต่อสื่อ โดยโพสต์ในพันทิพขอโทษ และก็ลงหนังสือพิมพ์ แต่แม่ค้าก็เล่าว่าโชคดีมีคนสำนักพิมพ์ของหนังสือพิมพ์ช่วย ขายคอลัมน์เล็ก ๆ ให้เธอในราคาไม่แพงเพื่อลงขอโทษ
comment3-3:จำได้แล้ววว เรื่องรองเท้าใช่มั้ยคะ อีน้องคนนั้นหลอกซื้อรองเท้า 
ปล.สืบดีๆ นามสกุลอีน้องนี่เคยโดนจับคดีค้ายาบ้าด้วยจ้าาาาา เคยเข้าไปดูเฟซนางด้วย น่าสงสารแม่ค้ามากเลย
comment3-4:แปลว่าแม่ค้าไม่ได้ผิดด้านฉ้อโกงหนอครับ แต่ผิดฐานพรบ.คอม กรณีนี้ก็เช่นกัน ถ้าจขกท.ไม่ยอมเซนเซอร์รูปโพรไฟล์ ซึ่งไม่รู้ว่าเป็นรูปจริงหรือปล่าว ก็อาจจะเป็นปัญหาได้ครับ
comment3-5:ขออ่านกระทู้ขายรองเท้า แล้วแม่ค้าแพ้คดีหน่อยครับ พอดีเพิ่งติดตามครับ
ใครมี link ขอด้วยนะครับ
comment3-6:ขออ่านกระทู้ขายรองเท้า แล้วแม่ค้าแพ้คดีหน่อยครับ พอดีเพิ่งติดตามครับ
ใครมี link ขอด้วยนะครับ
comment3-7:ถ้าจำไม่ผิดกระทู้ต้นเรื่องของเคสนี้บินไปเรียบร้อยแล้วเพราะเรื่องคดีความ คงเหลือแต่กระทู้กล่าวขอโทษของแม่ค้าท่านนั้น
comment3-8:อยากอ่านกระทู้ที่แม่ค้ามาขอโทษนะครับ
กรณีนี้สงสารแม่ค้ามากๆ  ขอชื่อ log in ก็ได้ครับ
comment3-9:ทู้โกงรองเท้านั้น คนขายเป็นคนโกงป่าว จำได้เลือนลางว่าเด็กมาขายของในig แต่ไม่ส่งของ คนซื้อก้อโอนเงินให้ไปหลายรอบเพราะคนขายบอกว่าไม่มีเงินไปซื้อของมาให้หรืออะไรซักอย่าง เหตุการณ์มันยาว สรุปคือเรื่องไปถึงรร.ของเด็กที่โกง แล้วมีร่างอวตานเป็นพ่อแม่เด็กมาตอบทู้ด้วยเฮ้ย ให้อย่าเอาผิดเด็ก

เอ๊ะ ไม่เกี่ยวกับการโอนหลอกๆนะ ทู้เดียวกันป่าว
comment3-10:ถึงแม้จะชนะในทางกฏหมาย แต่กฏแห่งกรรมขอให้ตามทันด้วยเถิดดดดดด สาาาาธุ
comment3-11:กระทู้แม่ค้ารองเท้านี่เค้าลบไปแล้วค่ะ ตร คนนั้น ให้ลบ ไรงี้ โดนขู่สารพัด
comment3-12:น่าเห็นใจจัง ยังไงต้องศีกษา พรบ.คอมพ์ดีดี ไม่ให้โดนย้อนศรกลับมา

ซื้อขายออนไลน์ เงินไม่มา ของไม่ไป ไม่ต้องมากความ อยากได้ของ ก็ต้องมีเงินเข้ามาบัญชีจริง
comment4:โง่ขนาดนี้ ยังจะ..
comment5:ขนาดเป็นเด็กยังร้ายขนาดนี้ โตมาจะเป็นไงเนี่ย
อย่าให้เราเจอนะ จะพิมพ์ด่าชั่วโมงนึงไม่ซ้ำคำเลย

แต่จะมีอีกกรณีนึงคือ โอนแล้วจริง แต่เช็คยอดไม่เจอ อันนี้อย่าเพิ่งรีบด่าลูกค้านะ เราเคยเจอเช็คยอดในเว็บไม่เจอ เอาบุ๊คแบงค์ไปอัพถึงเจอ
comment6:ขายของออนไลน์เหมือนกันค่ะ ทุกครั้งที่ลูกค้าโอนเงิน เราจะโทรเช็คกับธนาคารค่ะ ถึงแม้จะมี sms alert ก็ตาม เรา มี 2 แบงค์คือ BBL กับ KBANK เพื่อความสบายใจยอมเสียเวลานิดคะ ชัวร์กว่า
comment6-1:เราใช้ kcyber ของกสิกรเช็คทุกครั้งที่ลูกค้าแจ้งโอนเลยค่ะ ถ้ายอดเข้าตรงก็โอเค
comment7:หากินง่ายนะพวกนี้
comment8:ผมไม่คิดว่าเค้าเป็นเด็กนะครับ น่าจะเป็นผู้ใหญ่ แต่ใช้รูปเด็กเพื่อให้เข้ากับสินค้าที่จะซื้อ ล่าสุดเปลี่ยนรูปอีกแล้วนะครับ รู้สึกจะสาวขึ้นล่ะ
comment8-1:ถ้าอย่างนั้นจขกท.น่าจะเซนเซอร์รูปดังกล่าวครับ ด้วยความหวังดี
comment8-2:เรียบร้อยแล้วครับ ขอบคุณมากครับ ที่เตือน
comment8-3:ขอนอกเรื่องนิดนึงครับ เซ็นเซอร์ชื่อดีแล้ว แต่ลืมเซ็นเซอร์ด้านบนด้วยจ้า
comment9:เกลียดตรงที่บอกว่า โอนไป 500 เกินเท่าไหร่ก็ทอนมาในกล่องละกัน
คือจะเอาทั้งของทั้งเงินเลยจ้า  คงคิดว่าคนขายจะคิดตื้น ๆ ได้เหมือนนางมั้ง
comment10:เอาเลขบัญชีต้นทางไปแจ้งความสืบหาต้นตอได้ไหมครับเนี่ย
ปล.เหยียบซ้ำได้สะใจมากครับ
comment11:ตายละ เราไม่ค่อยดูด้วย SCB เราไม่เตือน แต่ถ้า Kbank เราเชื่อได้เพราะรอ sms อย่างเดียวจบ บางทีเรารู้ตัวก่อนลูกค้าจะแจ้งอีกค่ะ อิอิ ขอบคุณที่แชร์นะคะ
comment12:ทำธุรกรรมออนไลน์ไว้ก็ดีนะคะ เพราะเป็นlive tracstion ทางธนาคารบอกมา ยอดจะโชว์ทันทีที่เงินเข้าออกค่ะ 
เพราะเราเคยเจอคล้ายๆแบบนี้ ลูกค้าโอนเงินยังไม่เข้า เข้าวันรุ่งขึ้น เถียงกับลูกค้าตั้งนาน
comment13:scb กับ กรุงเทพ ถ้ายอดไม่ถึง 500 ไม่ยอมแจ้งเตือน จะให้แจ้งทุกยอดที่มีการเปลี่ยนแปลงไม่ได้รึไงน้า

เราเคยเจอเคสคล้ายๆกัน ทำรายการผ่านแอพแต่แคปมาแบบยังไม่ยืนยันการโอน จากนั้นก็ส่งรูปมาบอกว่าโอนแล้วนะ จัดส่งให้ด้วย
comment14:ถ้า scb ก้อไปสมัครsms เลยค่ะ จะได้มีข้อความส่งมาให้ ถ้าจะให้ดี สมัครeasy net ไปเลย ไม่ก้อโหลดแอ๊ฟอัพทูมี ไว้เช็คยอด สมัครง่ายค่ะ แค่ไปแจ้งเบอร์โทที่สาขา สมัครเองที่บ้านก้อได้ค่ะ easynet อ่ะค่ะไม่ยุ่งยากค่ะ เพราะทุกวันนี้ใช้ออนไลน์ตลอด เช็คstament ก้อได้ ขายของเหมือนกัน
comment15:คนสมัยนี้
comment16:เคยเจอค่ะ เอาสลิปที่เป็นแบบออนไลน์ ไปเปลี่ยนเลขในโฟโต้ช็อป
แต่พอดีว่าเราสอนโปรแกรมนี้ ในเพจเฟสบุ๊ค เลยสังเกตุได้ชัดว่ามันปลอมมาจ้าาาาาาา
comment17:ดีใจน้ำตาจิไหล เราเป็นเจ้าขิงกระทู้ แม่ค้าออนไลน์ที่คุณเพิ่งอ่านไปค่ะ ตอนแรกๆ มีคนบอกเราว่าตั้งกระทู้ประจานความไม่รอบคอบของตัวเองทำไม ตอนนั้นเราคิดว่า เผื่อเตือนใจใครได้ แล้ววันนี้ทำให้รู้ว่ามีคนฉุกคิดเรื่องของเราบ้าง แล้วไม่โดนหลอก ยินดีกับคุณจริงๆค่ะ

ปล.ว่างๆจะแวะไปชมร้านนะคะ พอดีน้องชายเราก็ชอบเสื้อบอล ทีมเชลซี ^^
comment17-1:ขอบคุณมากนะครับ อย่างน้อยก็ช่วยให้พวกเราระวังตัวกันมากขึ้นครับ 
ปล.เสื้อบอลอดิดาสที่นี่ราคาพอ ๆ กับบ้านเราครับ แต่ถ้า Nike ที่นี่จะถูกกว่า ยิ่ง Liverpool ยิ่งถูกกว่าเยอะเลย ถ้าน้องชายคุณ Kanie22 ชอบเชลซีแนะนำให้ซื้อที่เซนทรัลเลยครับ ราคาเท่ากัน
comment17-2:จขกท.อยู่ประเทศอะไรเหรอคะ
comment17-3:อยู่มะนิลาครับ
comment18:เราก็ขายของออนไลน์ ตั้งแต่ขายมา 2 ปี เราเจอ 1 คน หน้าตาดี ดูมีการศึกษา โพสเฟส สวยหรู แต่แจ้งโอนเท็จ   

1. เราให้ลูกค้าเเจ้ง สลิป ธนาคารที่โอน
2. เชคสลิป เชคยอดในธนาคาร ถ้าไม่มียอดขึ้นเราตัดจบเลยคะ ถ้าโอนจริงยังไงก็มียอด 
3. แม่ค้าออนไลน์ ต้องเปิดบัญชีเช็คยอดออนไลน์ได้ ไปธนาคาร แจ้งเปิดได้ง่ายคะ 
4. sms เชื่อ 100% ไม่ได้คะ เดี๋ยวนี้มีการปลอมคะ กรุงไทย ไทยพานิชน์ ยอดต่ำกว่า 500 บาท ไม่แจ้ง sms 

พ่อ ค้า แม่ค้า ระวังตัวกันด้วยนะคะ 
โปรไฟล์ดี โพสเฟสสวยหรู ดูมีการศึกษา เป็นมิจฉาชีพได้คะ
comment19:บอกไปว่า เงินยังไม่เข้า ก็ยังไม่ส่ง
comment20:เจอเยอะเลยคะ พวกหลักฐานใบสลิปปลอมๆ  เรางั้โดนไปตั้งหลายหมื่น คือมันแบบปลอมแบบ photoshop เนียนมาก 
แล้วก็มาเร่งให้เราส่งของเร็วๆ  
พอเราบอกจำเป็นต้องขอหลักฐานการโอนเงินทุกคร้ง ก็มีบ่นๆๆๆๆๆๆ  เฮ้ยก็พวกมิจฉาชีพมันเยอะขึ้นทุกวันนี่นา
comment21:ลค คนนี้ไม่มีหน้าเป็นของตัวเองใช่ใหมนิ
comment22:ในไลน์นั้นเป็นไลน์ปลอมของน้องกะทิครับมีคนเอารูปน้องไปแอบอ้างหลอกชาวบ้านเค้าไปทั่วตอนนี้เฟสจริงก็โดนสแปมน้องกะทิตัวจริงเค้าเป็นดีเจอยู่การีน่าท๊อกท๊อกตอนนี้เฟสปลอมไลน์ปลอมน้องเยอะมากมาก
comment23:ต้องใช้มุขนี้ค่ะ

ขอชื่อที่อยู่ด้วยค่ะ ขอเบอร์โทรศัพท์ด้วยนะคะ จะได้แจ้งเลข  ems ไปให้ 

พอเขาให้มาก็บอกว่า 

พี่ได้ชื่อที่อยู่หมดแล้วนะคะ รบกวนรอตำรวจไปหาได้เลยค่ะ
comment24:พ่อค้า แม่ค้าก้อระวังกันไว้ด้วยนะ เด่วนี้มีแบบนี้เยอะ ด้านลูกค้าก้อต้องระวังด้วยเช่นกัน ด้านลูกค้าก้อโดนโกงเหมือนกัน เราว่าต่างฝ่าย ต่าง สุจริต ด้วยกันทั้ง 2 ฝ่าย จะเป้นสิ่งที่แฟร์ๆ กันดีคะ
comment25:อ.สหัสขันธ์ ครับ อุ แมวพิมพ์
comment26:โง่แล้วจะโกงอีก ดอก
comment27:ฉันก็เคยโดนคะไม่รู้จะใช่คนคนเดียวกันไหม แต่วิธีการเดียวกันเป๊ะเลย เหตุการณ์เกิดเมื่อ7-8 เดือนที่แล้ว   นางใช้ชื่อในไลน์ว่า "ผักบุ้ง" คะ

นางมาสั่งของราคประมาณ 300 บาท  พอแจ้งเลขที่บัญชีไป ได้ไม่กี่นาที นางก็บอกว่าไปโอนมาแล้ว และส่งภาพสลิปมา 

ซึ่งตัวฉันเองไม่ค่อยดูสลิปหรอก พอดีฉันสะดวกเช็ค internet banking ทาง appโทรศัพท์มากกว่า   เช็คแล้วไม่มียอดเข้าจ้าา 

ฉันเลยบอกนางไปว่าไม่มีเงินเข้า (ตอนนี้ฉันไหวตัวทันละว่านางนี้ไม่ธรรมดา) เลยแกล้งบอกนางไปว่า งั้นขอชื่อที่อยู่ก่อนแล้วกัน  เดี๋ยวจะส่งของไปให้ก่อน เรื่องยอดเงินค่อยว่ากัน 

นางไม่ยอมให้ชื่อที่อยู่กับฉันค่า สงสัยรู้ตัวแล้วกลัวเอาชื่อนางไปแจ้งความ  สุดท้ายนางบอกว่าสงสัยนางจะ งง เพราะวันนี้นางโอนให้ใครต่อใครเยอะมากมายหลายยอด

นางถ่ายภาพสลิปมา 10 กว่าใบ มีหลายธนาคารมาก   ฉันตอบไปว่า ทั้ง 10 กว่าใบนี่ไม่มีของฉันสักใบเลยนะ ไม่มีใบไหนราคาตรงกับยอดที่สรุปไปให้เลยสักใบ และเลขที่บัญชียิ่งไม่ใช่เลย 

และนางก็บอกว่าขอโทษด้วยนางคงจะสับสนเพราะต้องโอนให้หลายคน ขอนุญาติเคนเซิลของที่สั่ง และหายสาบสูญจาก line ฉันไปเลยจ้า 

ฉันมาดูๆแล้ว ชื่อจริงมันก็ไม่รู้ รูปในไลน์ก์เป็นรูปการ์ตูน  คงเอาผิดอะไรไม่ได้ เลยปล่อยให้เรื่องนี้เงียบไป

 เรื่องนี้เลยเป็นบทเรียนของแม่ค้าอย่างฉัน ว่าควรเช็คยอดให้ดี อย่าดูแค่สลิปเด็ดขาด
comment28:เห้ยยมันน่ากลัวขนาดนี้เลยหรอ คนเราเนาะ  เขาก็ทำมาหากินสุจริต กว่าจะได้กำไร กว่าจะขายได้ นั่งพิมพ์ไลน์จนปวดมือ คือไม่เอาของไม่ว่า เเต่อย่าได้กระทำเเบบนี้เลยดิฉันกลัวคนนทำเเบบนี้เยอะขึ้นจังเเต่มันอาจจะมีวิธีการใหม่ๆเเน่ๆ
comment29:เพิ่งจะโดนมาค่ะ มิจฉาชีพหลอกซื้อสินค้ากับเรา มืออาชีพมากค่ะ มาสั่งขนมโดยอินบ๊อกซ์มาทางfb ค่ะ 
แล้วโอนตังมาเกิน เราเช็คแล้วว่ามีเงินโอนเข้า โจรเลยจะให้คืนส่วนต่างกลับไปให้ 
โดยจะให้เราเอาตังใส่กล่องไปพร้อมขนมค่ะ แต่เราก็เอะใจ คิดว่าโอนไปปลอดภัยกว่าค่ะ 
และเราโอนไปให้เค้าแล้วด้วย2000กว่าบาทค่ะ สุดท้ายคือโจรคงไปหลอกขายของให้ใครซักคนที่เป็นเหยื่อเหมือนกัน 
แล้วเค้าโอนตังมาให้เรา แล้วโจรก็มาบอกเราว่าโอนมาแล้วแต่โอนมาเกิน ให้เราส่งกลับไป 
คล้ายกับเจตนาให้เงินผ่านมือเราอ่าค่ะ แล้วเราจะกลายเป็นคนผิดไปเลยโดยไม่รู้ตัวค่ะ 
เพราะเงินที่ถูกโกงมันโอนเข้าบช.เรา โชคดีตอนนี้เงินยังไม่ถูกเคลื่อนย้ายไปไหน 
ไม่งั้นเราจะมีความผิดตามกฎหมายอีกเรื่องค่ะ ตอนนี้เรามีเลข บช. และชื่อของคนที่คิดว่าเป็นมิจฉาชีพ 
คือ มิ่งขวัญ ปานสมุทร หาในเนตจะรู้เลยว่า ชื่อนี้เค้าโดนกันเยอะค่ะ เรื่องราวตอนนี้ซับซ้อนขึ้น
เพราะเหยื่อที่โอนเงินมาให้เรา ก็แจ้งความจะเอาเงินคืนจากเรา ระบุกับธนาคารว่าเค้าโอนเงินมาผิด
และจะไม่ตามเรื่องต่อ กับมิจฉาชีพตัวจริง เพราะไม่อยากให้เรื่องยาว แต่เราเห็นว่าไม่ถูกต้องค่ะ
ตอนนี้เรารอให้ตำรวจติดต่อมาทางเรา เพื่อชี้แจงข้อมูลของเราต่อไปค่ะ ถ้าจบเคสเมื่อไหร่
ก็จะมาเขียนเตือนภัยในพันทิปเหมือนกัน ไม่อยากให้คนอื่นถูกโกงบ้าง ยังสงสัยเหมือนกันว่า
มิจฉาชีพคนนี้ทำไมยังลอยนวลอยู่ได้ ทั้งที่คดีเก่าๆเกิดมาตั้งแต่ปีที่แล้ว ไม่มีคนแจ้งความจับเค้าบ้างเลยหรอ
หรือเพราะเรื่องมันยุ่งยาก ผู้เสียหายเลยไม่ยอมตามเรื่องกันคะ
comment29-1:ยอดเงินไม่เยอะบางทีตำรวจไม่ค่อยสนใจหรอกค่ะ แจ้งความไปก้อแค่ลงบันทึกปจว.ไว้เฉยๆ ต้องยอดเงินหลัก 5ล้านขึ้นไปเหมือนกรณีเฟอร์บี้เมื่อ2-3ปีก่อนน่ะค่ะ ตำรวจถึงจะตามเรื่องให้ เป็นข่าว ได้หน้าด้วย...
comment29-2:น่าหนักใจจริงๆนะคะทำอาชีพสุจริตแต่ก็ต้องตกเป็นเหยื่อและคนผิดไปอีก
ขอให้พ่อค้าแม่ค้าทุกคนระวังตัวน่ะคะเป็นกำลังใจให้คนคิดดีทำดีค่ะ
comment29-3:สองพันกว่ารึ นึกว่าสองร้อย
comment29-4:เพื่อนก็โดนแบบนี้เป๊ะเลยค่ะ คนเดียวกันเลย มิ่งขวัญ มีเพจที่ตั้งขึ้นมาเฉพาะสำหรับคนที่โดนคนนี้หลอกด้วยนะคะ เค้าเดินเรื่องกันจนรู้จักบ้าน และเคยไปออกรายการช่อง 8 ด้วยค่ะ แต่จำชื่อรายการไม่ได้ค่ะ ขอโทษด้วย จนป่านนี้ก็ยังหลอกคนอื่นอยู่อีก ทำอะไรไม่ได้จริงๆ เลย เฮ้ออ
comment29-5:กล้าใช้ชื่อเดิมๆหลอกคนไปเรื่อยแบบนี้ชื่อที่ใช้ก็น่าจะเป็นชื่อปลอมแน่นอน 100%
comment30:จะโกงแต่โง่ 5555555
comment31:เคยเจอเหมือนกัน
comment32:จขกท.พิมพ์ คะ ค่ะ ถูกหมดเลยอ่านเเล้วสบายตามาก
comment32-1:ขอบคุณสำหรับคำชมค่ะ...เอ้ย ครับ
comment33:ไลน์ที่ชื่อ กะทิ สด น่าจะถูกปลอมค่ะ เราจำรูปน้องได้แต่ เราไม่ได้รู้จักกับน้องเป็นการส่วนตัวนะคะ เรารู้จักน้องเพราะน้องเป็น ดีเจ อยู่ที่การีน่า ท๊อคๆ ซึ่งน้องโดนแอบอ้างบ่อยค่ะ 
ทั้งเฟสปลอมไลน์ปลอม เอาไปหลอกคนอื่น แล้วก็จับตัวคนทำไม่ได้สักที
comment33-1:ปลอมแน่นอนครับ ตอนนี้เปลี่ยนชื่อไปเรียบร้อยแล้วครับ
comment34:ขออ่านกระทู้ขายรองเท้า แล้วแม่ค้าแพ้คดีหน่อยครับ พอดีเพิ่งติดตามครับ
ใครมี link ขอด้วยนะครับ
comment35:ผมเช็คยอดอย่างเดียวครับ โอนแล้ว แต่ไม่มียอดเข้า  ผมไล่ลูกค้ากลับไปคุยกับธนาคารเอง ไม่เสียเวลายืดยาวครับ ผมไล่จริง ๆ น่ะ แต่ไล่แบบมีศิลป
comment36:เราก็เคยโดนค่ะ แจ้งโอนมาไม่มีสลิปไม่มีหลักฐาน โอนเวลาไหนก็ไม่รู้ฝากคนอื่นโอน บอกแค่ว่าโอนไปแล้วๆ เราก็บอกว่ายังไม่เข้า ไปดูให้ถึงธนาคารก็ไม่มียอด เขาก็ยังยืนยันเสียงแข็งว่าโอนมาแล้ว จะทำยังไงแบบนี้ พอเรายืนยันว่าไม่มีจริงๆ ไม่กี่วันโอนมาใหม่ เงินเข้า สรุปคือ คุณลูกค้าท่านนั้นก็ไม่มีการพูดถึงยอดเงินที่โอนไม่เข้าก่อนหน้าอีกเลย เอ่ออ  ถ้าเป็นปัญหาทางเทคนิคจริงๆ เราก็ยินดีช่วยเต็มที่ล่ะ แต่นี่คงไม่ใช่ .
comment36-1:กรณีแบบนี้เราก็เคยเจอเหมือนกันนะ เช็คยังไงก็ไม่มี และยอดคงเหลือก็ไม่เท่าหากรวมกับเงินที่โอนมาแล้ว เค้าก็บอกว่าเดี๋ยวจะเช็คกับทางธนาคาร อีกวันนึงเงินถึงเข้า เราจึงค่อยส่งของ มองในแง่ดีคือระบบอาจส่งเงินล่าช้า เพื่อความชัวร์ รอสัก 1-2 วัน แต่ก็ต้องยืนยันกับลูกค้าว่ามันเป็นกฎของทางร้าน ถ้าเงินไม่เข้าเราก็ไม่ส่ง เรามีหลักฐานนะ ถ้าคุณจะฟ้องจะโวยวายเชิญเลย เพราะเราขายของสุจริต พร้อมให้ตรวจสอบ
comment36-2:พอดีเคสนี้เรารอเป็นอาทิตย์เลยค่ะ เลยรู้สึกว่ามันแปลกๆละ
comment36-3:36-1

เคยเจอเหมือนกันเลยค่ะ  เคยลงขายของมือสองในเวบ คนซื้อบอกว่าโอนแล้ว แต่เช็คออนไลน์  อัพบุ๊คแล้วก้ไม่มียอดเข้า
ทางคนซื้อก็ยืนยันว่าโอนแล้วจริงๆ  ที่สาขานั้นๆ แต่เงินมันไม่เข้า เราก็ไม่รู้ทำไง
แต่พอมาอีกวัน มียอดเข้ามาเฉยเลย
อันนี้เหมือนมันผิดที่ระบบธนาคาร  ที่เงินเข้ามาล่าช้า
comment36-4:ของเรา ไม่ใช่ที่ระบบค่ะ เพราะคุณลูกค้าท่านนั้นแจ้งมาใหม่ว่าโอนไปใหม่แล้วนะ ซึ่งถ้าปกติเป็นความผิดทางระบบจริงๆ ใครจะยอมโอนเงินมาซ้ำจำนวนเงินไม่ใช่น้อยๆเลย ว้าวุ่นวิ่งเช็คธนาคารอยู่เป็นอาทิตย์เลยค่ะ ครั้งนั้น 55555+
comment37:เคยโดนมาเหมือนกันคะ ทำเนียนบอกวันเวลาที่โอน ธนาคารที่โอน แต่เราเช็คออนไลน์ทุกครั้งคะ เมื่อเงินไม่เข้าเราเลยแจ้งกลับไปยังลูกค้า บอกว่าเงินไม่เข้า กรุณาส่งหลักฐานการโอนเงินมา แล้วนางก็หายเข้ากลีบเมฆไปเลยคะ เราเลยมั่นใจว่ามิจฉาชีพชัวร์ ดีนะ ที่เรารอบคอบ ไม่ง้นต้องสูญเงินไป 2,000 บาท
comment38:ไปหลอกเรื่องโอนเงินไม่พอ ยังเอารูปคนอื่นไปหลอกอีก
โอ้ยโลกนี้อยู่ยากจัง
comment39:เราเคยเจอเคสนึง เป็นลูกค้าที่สนิทกัน เพราะโอนเงินกันประจำ

มีครั้งนึงลูกค้าไปโอนเงินสด เข้าบัญชีเราที่ธนาคารสีน้ำเงิน
พร้อมส่งภาพใบ pay in ของธนาคารมาให้

เราก็เช็คเงินผ่านเน็ต ปรากฎว่าไม่เห็นมีเงินเข้า ก็งงๆ จะถามลูกค้าก็เกรงใจ
เลยเอาสมุดไปปรับ ก็ไม่มียอดโอนเข้า รอจน 2 วัน (ประหนึ่งรอเช็คต่างธนาคาร) ก็ยังไม่มีเงินเข้า

เลยต้องแจ้งลูกค้า เค้าก็เลยไปเช็คกับธนาคาร
พนง.คนที่รับเรื่องพูดง่ายๆ แค่ว่า เดี๋ยวจัดการให้ค่ะ วันนั้นโอนเข้าผิดบัญชี
แล้วในวันนั้นเราก็ได้รับยอดโอนเงินครบเต็มจำนวน


เราก็สงสัยว่า มีงี้ด้วยเหรอ เลยกลับไปดูใบ pay in อยากให้เพื่อนๆ สังเกตุเพิ่มด้วย
ในใบ pay in ที่มีปัญหา มีตราปั๊มธนาคาร และลายเซ็นหวัดๆ ของ พนง.เท่านั้น
ไม่มีตัวพิมพ์ใดๆ จาก printer ค่ะ ซึ่งเรื่องนี้เกิดตั้งแต่ ม.ค.ปีนี้ 

(ปัจจุบันนี้เท่าที่จำได้ ไม่ต้องเขียนใบอะไรแล้ว ไปที่เคานท์เตอร์ได้เลย)
ก่อนนั้นเราเคยใช้บริการธนาคารนี้อยู่ ถ้าฝากเงินไม่มีสมุดบัญชี จะมีหลักฐานเป็นใบ pay in ที่มีตัวพิมพ์จาก printer มาด้วย

เคสนี้อาจจะเป็นแค่เรื่องผิดพลาดจริงๆ อาจไม่มีใครตั้งใจโกงเรา แต่ถ้าเราไม่ตรวจสอบ เงินก็เป็นศูนย์ได้ค่ะ
comment40:รบกวนเจ้าของกระทู้ ติดต่อมาทีนะคะเนื่อง จากน้องที่เป็นประเด็นอะไร ตัวจริงๆของเค้าไม่ใช่คนนั้นนะคะ โดนแอบอ้างมาใช่ชื่อ ชื่อจริงน้องเค้าคือ พัชรพร แล้วเป็นดีเจของ Garena talktalk มีตัวตนจริง ไม่ใช่คนนี้แน่นอนคะ น้องเด็กมากๆคะ ไม่เคยทำธรุะการแบบนี้ แค่ส่งไปรษณีย์ยังไม่เป็นเลยคะ รบกวนติดต่อกลับเข้ามาทีนะคะน้องเดือดร้อนมากเสียหาย นี้คะน้องจัดรายการ  https://www.youtube.com/watch?v=tYdKWs6j3hI
ติดต่อมาที่ Email : passrakkhun@gmail.com    คืออยากได้หลักฐานมากเลยคะ น้องไปแจ้งความไว้แล้วด้วยคะ
comment40-1:สวัสดีครับ ผมคิดว่าคนอ่านกระทู้ทุกคนเข้าใจนะครับ โดยเฉพาะในตอนท้าย ผมก็ได้มีการระบุแล้วด้วยว่ามิจฉาชีพคนนี้เค้าเปลี่ยนชื่อไปเรื่อย ๆ นะครับ 
ประเด็นที่ผมต้องการสื่อคือวิธีการของมิจฉาชีพในปัจจุบัน มากกว่าการที่จะระบุว่าเค้าเป็นใคร ทั้ง ๆ ที่จริงแล้วผมก็มีชื่อกับที่อยู่ ที่เค้าให้มาอยู่ด้วยนะครับ แต่ก็ไม่คิดว่าจะเป็นชื่อจริงอยู่ดี เพราะลองหาดูก็ไม่พบชื่อดังกล่าวในกูเกิ้ลแต่อย่างใด พบเฉพาะนามสกุล ซึ่งอยู่ที่กาฬสินธุ์จริง ๆ ครับ รบกวนแจ้งทางหลังไมค์ได้เลยครับ ว่าอยากได้หลักฐานอะไร เพื่อการอะไร ขอบคุณครับ
comment41:จากรูป คือ น้องกะทิ DJ Garena TalkTalk คับ 

แต่ ผมว่าไม่น่าจะใช่ตัวจริง  ตัวจริงน้องเขาน่ารักมาก 

ไม่น่าจะมาทำอะไรแบบนี้
comment42:อ่าวว น้องกระทิ โดนเล่นสะแล้ว....
comment43:เง้ออออ กะทิคนสวยของ การีน่า นิ โดนก๊อปรูปอีกแล้วหรอ = = น่าสงสาร 

ยังไงก็ชั่ง  ขอเผือกคะ
comment44:เอ่า นั่น น้องกะทิ ที่เป็นดีเจ นิ่   คนน่ารักมั้งโดนทำร้าย
comment45:ผมว่าน้องกะทิเขาไม่รู้ตัวหรอก คนหลอกก็สมควรโดนลงโทษอะ หลอกเขาเเถมทำให้น้องเขาเสียหายอีก เขาใช้หน้าตาทำงาน เเล้วเเบบนี้เขาจะทำงานได้ยังไงอะ .
comment46:เดี๋ยวนี้มิจฉาชีพมาหลายรูปแบบจริงๆ 

หลายกรณี มิจฉาชีพก็ยังอายุน้อยๆ ทั้งนั้นเลย 


ขอบคุณ จขกท ที่มาแชร์เตือนให้ระวังกันนะคะ
comment47:เราจะให้ลค.สั่งซื้อเป็นเรื่องเป็นราวเลยคือมีระบุชื่อลค รายการสินค้าที่ต้องการ วิธีจัดส่ง ชื่อที่อยู่ลค จะไม่รับเด็ดขาดแบบที่มาคุยๆผ่านเฟสผ่านไลน์แล้วขอเลขบช.แม่ค้า(เราอ้างว่าเรากลัวลืมลค.จะได้ไม่ว่าซือของร้านนี้ยุ่งยากจัง)

แล้วถ้าแบบลค.มาแนวรีบๆแบบพี่ขอเลขบช.หน่อย เด๋วหนูโอนเลยตอนนี้ เราก็จะบอกให้ใจเย็นเป็นตามขั้นตอนนะแบบพี่ลค.เยอะจะค่อยๆตอบออเดอร์ให้(จริงก็ไม่เยอะมากหรอก อิอิ) คือเราสังเกตอยู่อย่างว่าพวกนี้จะมาแนวเร่งๆรีบๆแล้วใช้เงินเป็นตัวล่อหรือมาป่วนให้แม่ค้าสติหลุด แต่ถ้ายังพูดไม่รู้เรื่องมาเร่งๆ เราก็จะเชิญดีๆแบบร้านพี่ไม่เหมาะกับน้องมังคะ ไว้โอกาสหน้านะ

ส่วนเรื่องโอนเงิน จริงแล้วเราไม่ค่อยดูจากสลิปเพราะมีทำปลอมกันง่ายๆ จะเช็กยอดออนไลน์มากกว่า อย่างไปตปท.ก็เช็กได้ตลอดสะดวกดี ที่ผ่านมายังไม่เคยเจอที่ตั้งใจโกงจริงๆนะ จะมีแบบอ้าวเงินไม่เข้าเหรอพี่ แบบหนูให้เพื่อนโอนสงสัยเพื่อนยังไม่โอน หรือแบบโอนเข้าแบงค์นึงแต่แจ้งว่าโอนแบงค์นี้

แต่ที่ปวดใจที่สุดและเราต้องฟ้องน้องเค้าฐานหมิ่นประมาทคือ เค้าอ้างว่าสั่งสินค้าอันนี้แต่เราตอบรับอีกแบบให้(ทั้งที่เราก็มีหลักฐานว่าเค้าสั่งแบบที่เราตอบรับออเดอร์ไป)และเค้าโอนเงินเข้ามาแล้ว(อันนี้โอนจริง) และเรามารู้ทีหลังว่าเค้าเกิดเปลี่ยนใจขอเงินคืนเพราะไปเจอของร้านอื่นถูกกว่าเลยเสียดายเงินส่วนต่างจะไปซื้อร้านนั้น เค้าเลยมาขอเงินคืนแบบจะเอาคืนเดี๋ยวนี้ตอนนี้เลย ซึ่งตอนนั้นเราเรียนอยู่ออกมาโอนให้ไม่ได้เพราะน้องเค้าให้บช.แบงค์ที่เราไม่มีต้องไปธนาคารหรือโอนตู้ATM (ตอนนั้นเรายังไม่ได้ทำ internet banking) แล้วน้องเค้าก็แคพหน้าจอที่คุยกันไปประจานเราทางโซเชี่ยลแล้วส่งให้เราดูว่าประจานพี่แล้วนะ เราเลยบอกขอเวลาเรียนแป๊บเรียนเสร็จไปโอนข้ามแบงค์ให้เลยตอนนี้มีเรียนยังออกไปไม่ได้ น้องก็ยังมีเมตตาบอกภายในเวลานี้เวลานี้นะห้ามเลย พอเราโอนเสร็จก็ไปแจ้งความเอาหลักฐานทั้งหมดที่น้องเค้าประจานเราให้จนท.เพื่อฟ้องไว้ก่อนว่าถ้าน้องยังไม่เลิกจะได้ดำเนินการต่อไป 

เง้อ...นี่แหละน้าหัวอกแม่ค้า ยังไงก็ระวังตัวกันนะคะ คนเดี๋ยวนี้มีหลายรูปแบบจริงๆ
comment48:ต้องระวังแล้วละค่ะ เรายังไม่เคยโดนนะ ปกติถ้าลูกค้าโอน จะส่งหรือไม่ส่งสลิปก็แล้วแต่ เราจะเช็คยอดออนไลน์ก่อนเสมอ เพื่อความแน่ใจ
สลิปที่ลูกค้าส่งมาเราแทบไม่ดูเลย ดูออนไลน์ชัวร์กว่า
comment49:เคยเจอใน Overclock Zone เอาวิธีการนี้ไปใช้หลายเว็บด้วย

โดยตัวมิจฉาชีพ จะปลอมตัวเป็นผู้ค้าคนหนึ่ง ที่มีตัวตนอยู่จริง นำภาพและรายละเอียดสินค้าจากพ่อค้าจริงไปขายตามเว็บต่างๆ

เมื่อมีคนสั่งของเข้ามา มิจฉาชีพก็ปลอมตัวเป็นลูกค้าติดต่อไปยังผู้ขายตัวจริง ว่าจะโอนเงินให้ สอบถามรายละเอียดสินค้า การจัดส่งต่างๆ นาๆ

จากนั้นมิจฉาชีพก็มาแจ้งรายละเอียดแก่ลูกค้าตัวจริง ของมีอยู่ และอื่นๆ ให้โอนเงินไปที่ผู้ขายตัวจริง

หลังจากที่ผู้ซื้อ โอนเงินไปให้ผู้ขายแล้ว ทางมิจฉาชีพ ก็ได้แจ้งกับผู้ขายว่า ตนได้โอนเงินไปให้แล้ว และให้ส่งของมาตามที่อยู่ของมิจฉาชีพ

ซึ่งของชิ้นนี้ มิจฉาชีพจะนำไปขายต่อในราคาถูกหรืออย่างไรก็แล้วแต่ แต่ก็ได้เกิดความเสียหายขึ้นกับผู้ซื้อและผู้ขายตัวจริง ที่ไม่รู้วิธีการดังกล่าว

กว่าจะรู้ว่าทั้ง 2 ฝ่ายเสียรู้มิจฉาชีพ ทางผู้ขายเอง ก็กลายเป็นจำเลยที่มีลูกค้าเสียหายมากมายหลายคน ซึ่งผมไม่แน่ใจว่าหลังจากนั้นได้ตามจับตัวคนร้ายมาชดใช้ความผิดได้หรือไม่
comment50:อันนี้น่าจะใช้รูปกับไลน์ปลอมนะคะ รูปน้องคนนี้เราเคยเห็นน้องมีฟอลโลเวอร์ในเฟซบุ๊กพอสมควรเลย แต่ในกรณีแบบนี้ส่วนมากเด็กค่ะเล่น ขนาด Kbank ยังไม่รู้จักเลย -*-
comment51:หน้ากลัวจริงๆ เลยอ่ะ สังคมไทยเริ่มอยู่ยากขึ้นทุกวัน
comment52:ขอบคุณที่เอามาแชร์นะคะ แต่เลขจางจังเพิ่งโอนเองสงสัยตู้นั้นหมึกจะหมด
comment53:
comment54:ชั้นนี่รีบสมัครเพื่อมาตอบเลยจ้าาา
โดนคนนี้เหมือนกัน แต่โพสรูปไม่ได้ง่ะ ต้องทำไงหรอคะ
comment55:เสีย5บาทเพื่อตอบเลยนะคะ







ปลล สุดทัายก็โอนมาจริงๆนะคะ
แต่ซื้อรอบแรกก็โอนเกินมา90 จะให้ทอนไป
พอดีเราไม่มีเศษ จะโอนคืน เค้าก็ไม่พอใจ บอกไม่มีบัญชี(ฝากเพื่อนโอนมาค่ะ)
แล้วก็เลยซื้อเพิ่ม ให้หักยอดเก่าไป
comment55-1:ใบเดียวกันเป๊ะ
comment55-2:รบกวนนิดนะครับ ชื่อที่ให้โอน เป็นอักษรย่อตามนี้หรือไม่ครับ 

นภพ ภคส
comment55-3:ใช่ค่ะ แต่ว่าเป็นชื่อจัดส่งนะ ตอนนี้ใชัชื่อไลน์ เหม่ง'น้อย
comment55-4:ดูท่าจะยังไม่เข็ดนะครับ
comment56:ยอกเรื่องนิดครับ อยู่มะนิลาใช่ใหมครับ ส่งของจากที่นี่หรือเปล่า หรือมีคนที่ไทยทำต่ออีกครับ
comment56-1:อยู่ที่นี่ครับ ที่เมืองไทยให้น้องสาวแฟนส่งให้ครับ
comment57:แชร์นะคะประสบการณ์ จากการทำงานนะคะ แต่ไม่ใช่การขายออนไลน์ ที่ออฟฟิศ จะขายสินค้าเกี่ยวกับ อุปกรณ์ไอที ทีนี้ลูกค้า ฟอร์มมาว่าเป็น ลูกค้าใหม่เป็นบริษัทต่างชาติ บลาๆๆๆ จะสั่งสนิค้า ล๊อตใหญ่ 

ทางออฟฟิศ เราขอเป็นเงินสด หรอื โอนเงินเข้าธนาคาร และให้ส่งหน้าสลิปยอดเงินโอนมาให้ดู เขาก็ส่งมาทาง อิเมลล์นะคะ เช็คยอดเงิน เข้านะคะ

พออีกวันหรือสองวัน ไปส่งสินค้า เอาสมุดไปอัพ กลายเป็ฯว่ายอดโอนที่เขาโอนมา มีการเปลียนแปลง ต้นทางโอนผิด สรุป ก็เสียของฟรีไปค่ะ 

ดีว่า เราส่งของไม่เยอะมาก มีอยู่ช่วง ระบาดมากค่ะ
comment57-1:อันนี้น่ากัวจิง
comment58:เราขายของออนไลน์มาหลายปีค่ะ
ไม่เคยเช็คยอดเงินจากสลิปหรือsmsค่ะ และไม่เคยโดนหลอกสำเร็จ เพราะเราป้องกันตัวตลอด
โอนแล้วเราให้แจ้ง ธ.ที่โอนเข้า เวลาที่โอน และยอดเงิน ไม่รับสลิปเลยค่ะ
แล้วเราก็เช้คยอดและเวลาที่โอน ทางแบงค์ออนไลน์ค่ะ วิธีนี้จะชัวร์สุดค่ะ
ต่อให้มีสลิปหรือsms มันก็ยังไม่ชัวร์นะคะ 
เพราะเราขายต่อวันเยอะ ยอดเงินก็มีซ้ำๆกัน แค่smsมันไม่ได้ระบุว่าจากออเดอร์ไหน อาจเป็นของออเดอร์อื่นที่ยังไม่ได้มาแจ้งโอนก็ได้
แต่กลับมีอีกคน บังเอิญมาแจ้งโอนตัดหน้าพอดี
ดังนั้น เช้คยอดออนไลน์ชัวร์สุดค่ะ
comment59:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment60:ปัญหาของเด็กไทยสมัยนี้คือ อยากได้อยากมี โดยไม่คำนึงว่าจะได้มาด้วยวิธีอะไร ไม่รู้ว่าเป็นเพราะพ่อแม่ขาดความใส่ใจหรืออย่างไรกัน ที่แน่ๆ เด็กสมัยนี้ติดไลน์ เฟสบุก กันมากเกินไป พอมีคนโพสอวด(ไอ้คนอวดบางทีก็ไม่มีหรอก เอารูปคนอื่นมา)ก็เลยอยากมีบ้าง อยากโพสโชว์ว่ามีเหมือนกันบ้าง สังคมเสื่อมลงทุกวัน เมื่อเช้าเพิ่งจะอ่านโพสแลกตัวกับเงินส่วนต่างไอโฟน มาอันนี้โกงเพราะอยากได้สินค้าอีก เพลียประเทศไทย
comment61:ผมขอเตือนเลยนะครับเดี่ยวนี้ มันปลอมสลิปกันแล้วครับ แนะนำ ใช้ ibanking ไปเลยหรือธนาคารอื่นก็ใช้แบบที่เช็ดยอดผ่านเน็ตไปเลยครับ ง่ายกว่า
comment62:เราขายของใน facebook เจอเยอะแยะคะ จะบอกว่าพวกเด็กๆ ก็ตัวดีนะคะ เดี๋ยวนี้ทำสลิปพร้อม ใช้ photoshop แก้ไขสลิปเยอะแยะ
comment63:ชอบกระทู้นี้อะ เตือนภัยดี เขียนกระทู้ยาวๆแต่อ่านสบายเข้าใจง่ายมาก
comment64:ควรเลิกใช้ระบบโอนเงินซื้อของ online ได้แล้ว ช่องโหว่เยอะมาก

บ้านเราเน้นมักง่าย ขายง่าย ซื้อง่าย โกงง่ายเช่นกัน

เมืองนอกเค้าตัดปัญหากันทั้งนั้น ใช้บัตรเครดิต เดบิต paypal ก็ว่ากันไป
มืออาชีพกว่าเยอะ
comment65:โอ้โห งง
comment66:แฟนผมเคยเจอ โชว์หน้าจอ bank online ว่าโอนให้แล้ว
แต่พอเช็คยอดไม่มีเข้ามา
พอแจ้งกลับไปก็บอกว่าลืมกด confirm -*-
comment67:จะเอาตังค์ทอนด้วย ดีอออกกกกก  คือโอนเงินตู้นี้ มันกดเศษย่อย ลำบากขนาดนั้นเลยเหรอว่ะ  ดีออออกกกกก
comment68:อีกรูปแบบนึงครับ เตือนด้วยคน
comment69:จะโกงเค้าแต่ดัน 'โง่'
comment70:ควรมีมาตรฐานร่วมกันในระบบอีคอมเมิร์ซนะ

เช่น 
1. ไม่โอนเงินทอนในทุกกรณี
2. โอนติดเศษเสมอ เช่น ของตั้งราคา 300 ก็ลดให้ลูกค้านิดหน่อย บอกว่าให้โอนมา 299.58 บาท(ตามแต่ผู้ขายจะกำหนดเป็นบุคคลไป) ทั้งนี้เพื่อระบุตัวตนได้ถูกต้อง
comment71:ของเราเคยเจอแต่มาแจ้งโอน บอกโอนแล้ว โอนเข้าธนาคารนี้ๆๆ นะ  
แต่พอเราบอกว่าเงินยังไม่เข้า ก็เงียบไปทุกราย รู้สึกจะเจอแค่ 2 ครั้งนะคะ

ปกติถ้าลูกค้าแจ้งโอน ไม่เคยสนใจสลิปเลยค่ะ ดู sms แจ้งเตือนตลอด
หรือถ้า sms แจ้งช้าไป ก็ต้องเข้าไปเช็คในเว็บของธนาคาร
ลูกค้าสมัยนี้บางทีก็ไว้ใจไม่ได้เนอะ
comment71-1:ถ้าเป็น sms แจ้งตอนที่ลูกค้าโอน ก็ต้องระวังด้วยเหมือนกันนะคะ 
ลูกค้าโอนเข้าบัญชีอื่นหรือบัญชีของตัวลูกค้าเอง แต่ให้แจ้งยอดโอนไปที่เบอร์โทรของแม่ค้า
ดูไม่ดีอาจพลาดคิดว่าเงินเข้าบัญชีแม่ค้าได้ค่ะ

จะให้ชัวร์ต้องเช็คยอดในบัญชีออนไลน์ของเว็บ หรืออัพบุค (ถ้าสะดวก)

title:ผู้โดยสารปริศนาไม่มีบัตรประชาชน นั่งหน้าห้องกัปตัน ขึ้นเครื่อง NOKAIR ตกลงเป็นใครครับ (มีรูป)
comment:ข้อมูลและภาพ copy มาจาก facebook ที่แชร์ต่อๆกันมานะครับ

ตอนนี้ผมมาถึง กรุงเทพ โดยสวัสดิภาพแล้วนะครับ ขอขอบคุณทุกความห่วงใยนะครับ )

สำหรับรายละเอียดของเหตุการณ์ในวันนี้ เรื่อง มันก็มีอยู่ว่า...

วันนี้ ผมกับแม่และน้องๆ มีโปรแกรมจะเดินทางมากรุงเทพ
ตั้งใจว่าวันนี้จะไปสวนลุมฯ ก่อนที่พรุ่งนี้จะต่อเครื่องไปฮ่องกง

ไฟลท์ของผม มีกำหนดออกราวๆ 11.15 น. 
พอขึ้นมาบนเครื่อง อยู่พักใหญ่ๆ ก็สงสัยว่า ทำไมเครื่องยังไม่ยอมขึ้น
มองไปที่แถวหน้าสุด แอร์หลายคนก็ยืนรุมอยู่ที่ ผดส คนหนึ่ง...ผู้โดยสาร คนที่เป็นปัญหาคนนั้น

ผู้โดยสารคนนั้น อายุราวๆ 30-40 ปี ไว้หนวดไว้เครา
สวมเสื้อสีฟ้า กางเกงวอร์ม รองเท้าแตะ แลดูน่ากลัว

กำลังนั่งอยู่ตรงที่นั่ง... ที่มีเจ้าของ

ทราบเรื่องคือ เจ้าของที่ เข้ามาขอนั่งตรงที่ๆ ผดส เจ้าปัญหาคนนั้นนั่งอยู่
แต่พี่แกก็ตีมึน ทำเป็นพูดไทยไม่ค่อยได้ ... เข้าใจว่าแกยืนกรานว่าจะขอนั่งตรงนั้น 
(ซึ่งเป็นแถวหน้าสุด ใกล้กับห้องนักบินที่สุด) 
เจ้าของที่ไม่อยากมีปัญหา ยอมเดินไปนั่งที่ว่างข้างหลังแทน 

แต่ดูเหมือนจะมีคนสังเกตเห็น แอร์กับเจ้าหน้าที่จึงเข้าไปถามว่าเกิดอะไรขึ้น 
แกก็ตีมึน ทำพูดไทยไม่ค่อยได้จริงๆ พอขอบัตร ปชช แกก็พูดแบบไม่ค่อยรู้เรื่องว่าลืมแล้ว โหลดลงไปใต้เครื่องหมดแล้ว...(อันนี้ก็ไม่ทราบรายละเอียดนะครับ ฟังจากเค้ามาอีกที) 
แอร์ก็เลยให้เขียนชื่อ นามสกุล... พี่แกก็เขียนเป็นภาษาไทยว่า "ชื่อ นามสกุล" ... กวนตีนสาดดด

แอร์จึงลองประกาศว่า ไม่ทราบมี ผดส ท่านไหนพูดมลายูได้บ้าง ก็มีคนอาสาไปคุย...
แต่สุดท้าย คนที่ไปคุยก็เดินส่ายหัวออกมา เหมือนช่วยไม่ได้จริงๆ ... ผดส ที่เป็นเจ้าของที่จริงๆ ก็เดินไปบอกว่า นั่นน่ะที่ของเค้า ... แอร์ก็เลยเดินเช็คชื่อตามที่นั่งเลย แต่เช็คเสร็จก็มีพี่แกนี่แหละเกินจริงๆ

แอร์ก็ขอให้ทุกคนหยิบกระเป๋าของตัวเองแล้วยืนขึ้น
บนเครื่องดูวุ่นวายมาก ก็มี ผดส ตะโกนว่าให้ลงจากเครื่องเหอะ ไปเช็คใหม่ให้เรียบร้อย แอร์ก็โอเค ให้ลงจากเครื่อง

ลงจากเครื่องไปยืนรอตรงทางเข้าเครื่อง 
เพื่อ จนท จะได้เช็คเครื่อง ... ตรงนี้มีจุดน่าสนใจคือ 

"มีลุงโลกสวย แต่งตัวดี อายุราวๆ 40-50 ไว้หนวดเคราขาว เดินมาตบไหล่พี่แกเสื้อฟ้า แล้วก็บอกกับคนที่ถ่ายรูปว่า... โอ้ยๆ ไม่ต้องถ่ายรูปหรอก เค้าก็คนเหมือนกัน" (ตรงนี้ ทำให้ผมสงสัยขึ้นมาเลย ... เฮ้ย ลุงนี้ขบวนการเดียวกันป่ะวะ?) คนอื่นก็ไม่ว่าอะไร แต่ผมได้ยินเสียงจากไกลๆจากผู้โดยสารท่านนึงพูดว่า "โอ้ย ลุงจะโลกสวยเกินไปแล้ว ไปโลกสวยไกลๆเหอะว่ะ"

ลงมายืนรอซักพัก แอร์ก็ตัดสินใจให้ไปสแกนตั๋วกันใหม่
ตอนนี้ก็เห็นว่า รปภ แถวๆนั้น มาลากตัวพี่แกเสื้อฟ้าไป

สแกนตั๋วเสร็จ แอร์ก็ขอให้ขึ้นเครื่อง หลายคนก็เดินกลับขึ้นไปเรียบร้อย
แต่ผมกับ ผดส ราวๆ 20 คน ที่อยู้ท้ายแถว ไม่ยอมขึ้นเครื่อง เพราะ เหตุการณ์เกิดขึ้น
แต่...ไม่มีตำรวจ ไม่มีทหารมาเลย ไม่มีการรื้อใต้เครื่องด้วย ในกลุ่มนี้ มีชาวต่างชาติคนนึง
เข้าไปคุยจึงได้รู้ว่าแกเป็นพวกวิศวกรโครงสร้าง แกบอกแกไม่โอเคกับวิธีจัดการของ พนักงาน แกจึงไม่ยอมขึ้น
และจะขอเปลี่ยนไฟลท์เท่านั้น...ตอนนี้เอง มี ผดส คนนึง (เป็นภรรยาชาวไทยของฝรั่งคนนั้น ทราบมาว่าทริปนี้เป็นฮันนีมูนของพวกเค้า...เป็นทริปที่ตื่นเต้นมากนะครัช หึหึ) พี่ผู้หญิงคนนี้ก็โทรถามหน่วยรักษาความปลอดภัยของ ทอท. หาดใหญ่ ก็ปรากฎว่า "ที่หน่วย ไม่มีใครทราบเรื่องเลย การจัดการทั้งหมดเป็นการแก้ไขโดยกลุ่มของแอร์ ก็ รปภ แถวๆนั้น เท่านั้น!!"

และผมก็เพิ่งทราบตอนนี้ว่า ก่อนที่พี่เสื้อฟ้าแกจะโดน รปภ ลากตัวไป
พี่ที่เป็นเจ้าของที่เดินเข้าไปคุยด้วย แล้วพี่เสื้อฟ้าก็พูดในทำนองที่ว่า... 

"ถึงเค้าจะไม่ได้ขึ้นเครื่อง...แต่กระเป๋าของเค้าอยู่บนเครื่องแล้ว" (โอ่ยยย น่ากลัวสลัด - -")

พอรู้อย่างนี้ ผมกับ ผดสอีก 20 คน ที่รวมกลุ่มกันมาได้
ก็ไม่ยอมขึ้นเครื่อง แล้วต่อรองกับ จนท. ขอเปลี่ยนไฟลท์
แอร์เค้าก็ขอร้องให้ขึ้นเครื่อง ... ตอนนี้แหละ ที่เพิ่งเจอกับกัปตันเป็นครั้งแรก
ตั้งแต่เกิดปัญหาขึ้น กัปตันไม่ออกมารับผิดชอบเลย ออกมาครั้งแรกก็ตอนที่ขอให้เราขึ้นเครื่อง

20 คนก็ยืนกระต่ายขาเดียวว่ายังไงก็ขอเปลี่ยนไฟลท์ให้ได้
(เชื่อว่า ถ้า ผดส บนเครื่องทราบเรื่องว่าเรารวมกลุ่มกันได้ คงมี ผดส อีกอย่างน้อยครึ่งลำแน่ ที่ไม่ยอมขึ้นไป แต่ตอนที่พวกเราไปต่อรอง กับ จนท นั้น ผดส ส่วนให้เดินผ่านทางเดินงวงช้างไปหมดแล้ว ... แถมคนที่ช่วยต้อน ผดส กลับขึ้นเครื่องก็ไม่ใช่ใครที่ไหนครับ... คุณลุงโลกสวยนั่นเอง...)

พอเราไม่ขึ้น ตกลงว่าเค้าก็ต้องโหลดกระเป๋าลงมา และเปลี่ยนไฟลท์ให้
ตารางเดิมคือเดินทาง 11 โมง แต่ไฟลท์ใหม่คือ 4 โมงเย็น
แถมเครื่องดีเลย์ด้วย ถึงกรุงเทพ ก็ราวๆ เกือบๆทุ่มแล้ว

วันนี้จึงเป็นการเดินทางที่ยาวนาน และน่ากลัวมาก
ผมคิดว่าตอนนี้ไฟลท์เดิมของผมนั้นน่าจะถึงอย่างปลอดภัย 
แต่...ยังไงๆ การเปลี่ยนไฟลท์ที่เสียเวลานี้ทำให้ผมสบายใจกว่ามากจริงๆครับ

ทีนี้สิ่งที่น่าสังเกตก็คือ

1. คนที่แอบขึ้นเครื่องบิน ขึ้นมาได้ยังไง หลุดเข้ามาทางไหน
2. ถ้าจะแอบขึ้นเครื่อง ทำไมไม่ไปนั่งไกลๆ แต่ต้องนั่งหน้าสุด ติดกับห้องนักบิน... มีธุระอะไรกับนักบินรึเปล่า? หึหึ
3. คุณลุงแต่งตัวดีคนนั้นเป็นใคร? ลุงนั่งอยู่แถวๆหลังๆ เป็นไปได้มั้ยว่าเป็นพวกเดียวกัน คอยดูความเคลื่อนไหว ผดส คนอื่นๆจากท้ายเครื่อง
4. ทำไมเหตุการณ์เกิดขึ้น กลับไม่เจอทหารหรือตำรวจแม้แต่นายเดียว แถมไม่มีการรื้อใต้เครื่องด้วย?
5. ทำไมให้แอร์โฮสเตสรับหน้า? ความรับผิดชอบของกัปตันอยู่ที่ไหน? ... แล้วทำไมแอร์จึงไม่ติดต่อกับผู้ใหญ่ของบริษัท ผู้ที่มีอำนาจตัดสินใจ ให้ทราบเรื่อง ให้แสดงความผิดชอบเป็นเรื่องเป็นราว
6. ทั้งๆที่ความปลอดภัยของ ผดส ถือเป็นเรื่องสำคัญที่สุด
"แต่ทำไม พวกคุณ ถึงยังได้หละหลวมกันขนาดนี้?" 


ยังไม่เห็นมีใครเฉลยเลยช่วยสืบทีครับอยากรู้ อ่านแล้วคิดถึง MH370 น่ากลัวๆ
comment1:เป็นผมก็ไม่ขึ้นครับ หาดใหญ่ซะด้วย
comment2:อ่านมาแล้ว ผมเองอดีตเคยบินบ่อยๆต่างประเทศเขาไม่ได้ทำหละหลวมเลยครับ แต่นับจากเครื่องมาเลย์สูญหายไปแบบไร้ร่องรอย เขาน่าจะมีการตื่นตระหนกนะครับแย่จริงๆ ผมเองก็บินมากับนกแอร์หลายหน แต่ราบรื่นครับ
comment3:เขาจะไปสวนลุมด้วยมั้งเนี่ย
comment3-1:เขาจะไปอักษะครับ รับเงินมาไม่พอค่าเครื่องบิน 55
comment3-2:ความคิดสลิ่ม นี่มันสลิ่มจริงๆ
comment3-3:สตีไม่เต็มแบบนี้ต้องไปอักษะแน่ ๆ คนปกติเขาไม่ไปกัน
comment3-4:3-3 คำว่า สติ เขียนผิดนะพี่ 555
3 และ 3-1 ชักการเมืองมาทำไมครับกระทู้นี้ไม่แท็กการเมืองหรอก
comment3-5:สลิ่มนี่มันสลิ่มจริงๆ
comment3-6:ความคิดสลิ่มจริงๆ
comment3-7:ไม่นะครับ วันก่อน กปปส. สงขลา เช่าเหมาลำ การบินไทย ไปเลยนะครับ
comment3-8:พ่อออกมาให้สัมภาษณ์แล้วว่าลูกชายอยากไปเข้าร่วมกับม็อบกปปส. อ่ะอ้าว ตึ่งโป๊ะ!!!!
comment4:นกแอร์ ความปลอดภัยอยู่ที่ไหน ?
comment5:น่าดลัว
comment6:อั๊ยย่ะ
comment7:ปล่อยมามั่วงี้ได้ไง อันตรายอะ เสียวแทน
comment8:ฟังข่าวมาตลอด บอกว่าชื่ออาซิส   สติไม่ดี พูดจาวกน ปล่อยกลับบ้านแล้ว

บ้านอยู่ไหน 

มาสนามบินทำไม

จะนั่งไปกรุงเทพทำไม

แล้วขึ้นเครื่องทางไหน ทางปกติ หรือทางพนักงาน 

ยังเป็นความลับ
comment8-1:เรื่องแบบนี้เป็นความลับด้วยหรอครับทำไมไม่แถลงให้ประชาชนหายห่วง  น่ากลัวจัง เพิ่งบินมาหาดใหญ่วันนี้ด้วย
comment8-2:ฟังชื่อก็ทราบครับ มุสลิมเลยละนั่น สัญชาติอะไร พอทราบไหม ?
comment8-3:อาจจะเเกล้งก็ได้ พอคนจับได้ก็ตีลูกบ้า เมา ป่วย ตามstep
comment8-4:น่ากลัวอ่ะ ถ้าบินขึ้นลงใต้ ไม่ใช้นกน่าจะดี
comment9:อ่าว หาดใหญ่ที่บ้านผมด้วยอ่ะ สยิวแทน
comment10:เหอ ๆๆๆ ... This is Thailand ...
comment11:เขาาทำงามหละหลวม พอเกิดเหตุการณ์แบบนี้ขึ้นมา   คงอยากให้เรื่องเงียบเร็วที่สุด ไม่อยากรับผิดชอบ เลยรีบๆจบๆไป ไม่ให้มีความผิดมาถึงตัว  แย่มากเลย  แบบนี้จะร้องเรียนที่ใหนได้บ้างคะ
comment12:สนามบินอื่นทุกวันนี้ แม้แต่มดยังจับเอาเข้าเครื่องสแกนเลยครับ
comment13:คนกลุ่มเดิมๆ จำพวกเดิมๆ ประวัติซ้ำซาก มีอยู่กลุ่มเดียว
ต้องระวังเสมอ
comment14:ก่อนเข้า gate และขึ้นเครื่องต้องตรวจทั้งตั๋วทั้งบัตรแล้วลุงนี่ผ่านมาได้ไงอ่ะครับ

หาดใหญ่บ้านเราซะด้วย
comment15:ลุงใส่สูท40-50 หนวดขาว มุสลิมด้วยไหมครับ
comment15-1:Aziz คือชื่อของมุสลิมครับ หากเป็นชาวปากีสถานิ อาจเป็นศาสนาอื่นๆก็ได้ ผมคลุกคลีกับชนชาตินี้มาทราบดี
comment15-2:คนล่ะคนกัน
comment16:http://www.nationchannel.com/main/
พอดีเจอคลิปที่ผู้บริหารนกแอร์แถลงอ่ะครับ ตอนนี้เค้าอยู่ที่โรงพยาบาลประสาทสงขลา เป็นคนไทยหรือต่างชาติยังไม่รู้เลย แต่ถ้าเขียนคำว่า "ชื่อ นามสกุล" ได้แปลว่าน่าจะเป็นคนไทยรึเปล่า
comment16-1:ทำไมผมดูลิงค์ไม่ได้ครับ ?
comment16-2:อันนี้ครับ 

http://www.nationchannel.com/main/programs/news/20140407/378401554/%E0%B8%99%E0%B8%81%E0%B9%81%E0%B8%AD%E0%B8%A3%E0%B9%8C%E0%B8%A3%E0%B8%B0%E0%B8%97%E0%B8%B6%E0%B8%81-%E0%B8%84%E0%B8%99%E0%B8%A5%E0%B8%AD%E0%B8%9A%E0%B8%82%E0%B8%B6%E0%B9%89%E0%B8%99%E0%B9%80%E0%B8%84%E0%B8%A3%E0%B8%B7%E0%B9%88%E0%B8%AD%E0%B8%87%E0%B9%84%E0%B8%A1%E0%B9%88%E0%B8%A1%E0%B8%B5%E0%B8%95%E0%B8%B1%E0%B9%8B%E0%B8%A7/
comment16-3:คนบ้าขนาดเล่นมุก เขียน "ชื่อ นามสกุล" ได้......... น่าจะเป็นประเภทออทิสติก ฉลาดอัจฉริยะ แต่มีปัญหาในการเข้าสังคมมากกว่า(ประชด)
comment17:อยากบอกว่าหละหลวมมาก ไม่ว่าจะเป็นสายการบิน หรือผู้ดูแลพื้นที่ก่อนเข้าเกท 
อย่างเราวันก่อนเดินทางกลับกรุงเทพจากภูเก็ต รอบดึกสุด23.00น. 
กำลังเข้าแถวหน้าเกทเพื่อจะขึ้นเครื่อง เพราะมีประกาศแล้วมีเจ้าหน้าที่ตรวจสัมภาระซึ่งอยู่ใกล้ๆ กับเกททางออก 
เดินมาบอกน้องแอร์ที่กำลังตรวจตั๋วว่า
มีผู้โดยสารที่จะขึ้นเครื่องเที่ยวของน้องพกปืนด้วยนะ
เราก็งงซิ แต่แฟนเราไม่ได้ยิน แล้วพวกเค้าก็เดินกลับไป ส่วนน้องแอร์ก็ไม่ได้ทำอะไรต่อ
เพราะกำลังตรวจboarding pass  กับบัตรประชาชนผดส อยู่
ในความคิดเรา จนทที่ตรวจสัมภาระจะเดินมาบอกทำไมอะ ทำไมไม่กักตัวไว้ก่อน หรือเค้าไม่มีอำนาจ เลยต้องเดินมาบอกน้องแอร์
เพื่อนๆ มีใครทราบหรือเปล่าคะว่าถ้าเป็นเคสแบบนี้ใครควรเป็นผู้รับผิดชอบอะค่ะ
comment17-1:การพกอาวุธขึ้นเครื่อง เป็นไปไม่ได้ บ้านเราไม่มี Air Marshall เหมือนของแเมริกา ด้วย อาจจะ ได้ยินเป้นว่าไฟล์นี้มีปืนไปด้วย หรือเปล่า ปืนแยก โหลด ต่างหาก รู้สึกจะพกปืนขึ้นเครื่องต้องมีหนังสือรับรองจาก รมต คมนาคม เลยนะ จะทหารตำรวจ อะไรก็ไม่มีสิทธิ
comment17-2:เจ้าหน้าที่สายการบินจะทำการแยกปืนไปจากผู้โดยสารค่ะ ซึ่งตอนเช็คอินผู้โดยสารต้องแจ้งให้สายการบินทราบก่อนแล้วค่ะ และให้ผู้โดยสารไปรับปืนที่ปลายทาง... ที่คุณแม่กาเจ๊าได้ยิน คงเป็น พนักงานเดินมาบอกพนักงานอีกคนเพื่อให้รับทราบค่ะ เพื่อจะได้ดำเนินการต่อไป
comment17-3:แบบว่าเราเองได้ยินว่า "มีผู้โดยสารพกปืนด้วยน่ะ" แบบว่าระยะใกล้ๆ เลยค่ะ
แล้วเจ้าหน้าที่คนนั้นก็เดินกลับไปที่ตรวจX-ray สัมภาระด้วยอาการเดินแล้วหันตลอดทาง
แล้วก็ทำมือแบแบแล้วส่ายหัวกับเพื่อนที่อยู่ตรงที่ตรวจX-ray แล้วก็ยังหันมามองที่น้องแอร์กันทั้งกลุ่ม
จริงๆเราเองน่าจะถามน้องแอร์ไปเลยก็ดี แต่ด้วยความที่เพลียจากการทำงานเจอแดดร้อนมาทั้งวัน สมองไม่ค่อยสั่งการเพราะดึกมากแล้ว
เห็นข่าวแบบนี้แล้ว.  ต่อไปหากเราเห็นอะไรที่ไม่ชอบมาพากลหรือสงสัยเราจะไม่เก็บแล้วแหละ
ทุกวันนี้มีเหตุการณ์แปลกๆเกิดขึ้นเยอะ
comment17-4:ยังไงคราวหน้าถ้าสงสัยเข้าไปถามเลยค่ะ เพราะถ้าสายการบินปล่อยให้ผู้โดยสารเอาปืนขึ้นเครื่องจริง เป็นเรื่องที่ผิดกฎค่ะ ผดส. ต้องฝากไปกับสายการบินแล้วถึงไปเอาปืนที่สนามบินปลายทางนู่น เป็นการป้องกันรักษาความปลอดภัยค่ะ ... ยังไงคราวหน้าจะไปไหน สงสัยต้องถามเลยค่ะ เพื่อความปลอดภัยของเราและผู้โดยสารคนอื่นด้วย
comment18:คนยังหลุดเข้าไปได้ ถ้ามีคนแกล้งบ้าแล้วพกระเบิดไปซุกไว้ใต้เบาะตรงไหนซักแห่งได้ละ ฮาเลย 
ระเบิดอยู่บนเครื่อง คนวางระเบิดเดินยิ้มกลับบ้าน เพราะ รปภ.ปล่อยตัวไป สบายใจไทยแลนด์เลย
เป็นผมก็คงขอเปลี่ยนเที่ยวบินเหมือนกัน จขกท.ตัดสินใจได้ดีแล้วครับ เสียเวลาดีกว่าเสียใจ

เรื่องนี้ไม่ใช่เรื่องเล็ก ถ้าไม่มีการปรับปรุงแก้ไขใหญ่อย่างจริงจัง  ผมว่าคงได้ไปใช้บริการกับสายการบินอื่นดีกว่า 
แพงกว่าแต่ไม่ต้องนั่งลุ้นกัน
comment18-1:เหตุการณ์แบบนี้เคยเกิดมาแล้วครับ 747ฟิลิปปินส์แอร์ไลน์เที่ยวบิน 434 บินจากฟิลิปินส์ไปญี่ปุ่น 
คนร้ายขึ้นไฟลท์ก่อนหน้าเอาระเบิดขนาดเล็กตั้งเวลาใส่ใต้เบาะ 
แนวเดียวกันถังน้ำมันเครืองบิน มีผู้เสียชีวิต1คน คือคนที่นั่งเก้าอี้ตัวนั้นเป็นคนญี่ปุ่น เครืองบินเสียหายเป็นรู
comment19:คือคนบ้าครับ
comment19-1:แต่ดูจากการแต่งตัวเค้าแต่งตัวดีพอสมควร น่าจะมีบ้านมีที่อยู่ไม่ใช่คนจรจัดนะครับ อาจจะแกล้งบ้าก้อได้ เพื่อจุดประสงค์อะไรบางอย่าง ในกระเป๋ากางเกงก็ไม่มีอะไรเลย
comment19-2:นี่แหละยิ่งน่ากลัวครับ แค่คนบ้ายังแอบเข้าไปได้ 
แล้วคนปกติที่มีแผนมาอย่างดีล่ะ กลายเป็นโกโก้ครั๊น แหงมๆ

อย่างนี้ ยิ่งแสดงถึงความไม่ปลอดภัยอย่างแรง
comment19-3:ผมไม่เชื่อเลยว่าเป็นคนบ้า คนดีๆยังหาทางไปขึ้นเครื่องยังจะไม่ถูกเลย คนบ้าเค้าเก่งเนอะหลบหนีเข้าไปได้ แถมไปนั่งอยู่บนเครื่องเฉยเลย
comment20:หละหลวมมาก  แบบนี้  เป็นเรา ก็ไม่ยอมขึ้นเครื่องไปด้วยเด็ดขาด
comment21:ถ้าสมมุติว่าเครื่องไม่เต็ม ผู้โดยสารคนที่เป็นเจ้าของที่ไม่มาทวงที่นั่ง อาจจะเกิดอะไรกับเครื่องบินลำนี้ก็เป็นได้ไม่อยากคิดเลย
comment22:พอดีไปเจอมาครับ 

ทอท.ชี้แจงกรณีผู้โดยสารฝ่าฝืนมาตรการการรักษาความปลอดภัยท่าอากาศยานหาดใหญ่
ติดตามข้อมูลเพิ่มเติมที่ http://airportthai.co.th/main/en/news/225
comment23:เดือนที่แล้ว ผมพึ่งนั่งหาดใหญ่มา ดอนเมือง ของแอร์เอเชีย
ตรวจเข้มงวดมาก
comment24:ผมเคยเจอที่เชียงใหม่ก่อนขึ้นเครื่องต้องโชว์บัตรประชาชน หรือพาสปอต แกโชว์รูปบัตรประชาชนในไอโฟนแทน กราวก็บ้าจี้ให้ผ่าน ผมสงสัยว่าถ้าเขารีทัชบัตรมาจะทำอย่างไง น่ากลัวนะครับ
comment24-1:โชว์ตั๋วที่เช็คอินหรือเปล่า แบบเช็คอินในมือถือมาก่อน ก็เดินขึ้นเครื่องได้เลยนะ 
ผมเคยทำ ไม่ต้องออกตั๋วไรเลย เอามือถือถือแนบบัตร ปชช ไปได้เลย ประมาณนี้ครับ



แต่ถ้าเป็นรูปบัตรประชาชนจริงๆ ก็แสดงว่าแย่จริงๆ เพราะปกติไม่น่าจะได้
comment24-2:ไม่ใช่ boarding pass  ครับ บัตรประชาชนเลย boarding  pass  แกถือในมือ ผมตามหลังแก ยังแอบโมโหตัวเองที่ไม่โวย หรือสมัยนั้นยังไม่มีMH370 มั๊งครับ
comment25:สุดท้ายเค้าจะไปดูกล้องวงจรปิดไหมว่า ผู้โดยสารคนนี้ผ่านมาได้ไง จุดไหนที่หละหลวมไม่ตรวจ
comment26:จะบ้า หรือจะปกติ ไม่อยากจะสนละ แต่ประเด็นคือ ผ่านเกทมาได้อย่างไรทั้งๆที่ไม่มีเอกสารอะไรสักอย่าง ??!!!
comment27:ปล่อยเข้าไปได้งัย หละหลวมมากๆ รู้สึกแย่งจัง
comment28:โดนเสียบ้าง นกแอร์ ละเลยปัญหาผู้โดยสาร จากความผิดพลาดของการจัดการของตัวเอง ผม โดนมา 3 ครั้ง ครั้งแรก ผมพลาดเช็คอินได้Broading Pass แล้วเข้าไปนั่งรอผิดห้อง ที่สนามบินสุวรรณภูมิ เนื่องจาก Gate ติดกัน คือ A1A A1 ผมเบลอเนื่องจากวันนั้นทำงานหนัก นั่งรอ จนถึงเวลาออก ถึงทราบว่าผิด รีบเดินไปที่ Gate ที่ถูกต้อง แต่ไม่ทันละ ประตูเครื่องปิดแล้ว ไม่ยอมให้ขึ้น ประเด็น คือ ทำไม ไม่ประกาศตาม หรือ โทรหาผม ทั้งๆ ที่ มีเบอร์มือถือผม ครั้งที่ 2 ที่สนามบินน่าน ผมต้องกลับเที่ยวบินเย็น แต่เที่ยวบินยกเลิก แล้วโทรมา ขอให้ผมกลับเที่ยวบินเที่ยง ( ที่แบบนี้ โทรได้ ) งานผมไม่เสร็จ ยังกลับไม่ได้ นกแอร์ จับผมนั่งรถตู้ 3 ชม ไปขึ้นเครื่อง ที่เชียงราย ถามว่ามันใช่ไหม ครั้งล่าสุด เมื่อเดือนที่แล้ว ที่ สนามบินน่าน เช่นกัน ขึ้นเครื่องแล้ว ตอนเที่ยงวัน แต่เครื่องสตาร์ด ไม่ติด เลยต้องลงมา นั่งรอ ได้ขึ้นเครื่องอีกที่ ตอน 1 ทุ่ม (7 ชั่วโมง) ปัญหาคือ ไม่มีการสื่อสารจาก จนท นกแอร์ แบบประกาศให้ทราบทางการกระจายเสียงเลย ผู้โดยสารต้องเดินไปถามที่เคาท์เตอร์เองตลอด แถม ข้อมูลก็คลาดเคลื่อนตลอด ทำให้ ผมเสียโอกาส ที่จะไปขึ้นเครื่องที่ สนามบินใกล้เคียง เพราะข้อมูลไม่ชัดเจนและไม่มีการสื่อสารเป็นทางการกับผู้โดยสารเลย นี่ แหละ นกแอร์ โดนเสียบ้าง เช็คประวัติการบิน จากชื่อผมได้เลย นะครับ
comment28-1:ผมโดนที่น่านเช่นกันครับ ยกเลิกเที่ยวบิน ผมมีงานด่วนต้องไปทำต่อ จองล่วงหน้าเป็นเดือน จะจับผมส่งขึ้นรถไปพิษณุโลก 
สรุปผมบอก ทำไงก็ได้ให้ผมมีตั๋ว ผมได้กลับเที่ยวสามทุ่ม รีบขับรถต่อกลับลงใต้ เริ่มงานเช้าแบบฉิวเฉียด

แต่ร่างกายผมสิที่จะพัง เพราะยิงยาวไม่ได้นอนเลย.....ถ้าน่านมีให้เลือกสายการบินอื่นนะ หึหึ
comment29:เจอแบบนี้ไปไม่กล้าใช้บริการเลย
comment30:เวรกรรม'. จะไปหาดใหญ่อยู่พอดี หาบางกอกแอร์.  หรือ การบินไทยเลยดีกว่า. ช่วงนี้ขอ play safe first na Krub
comment31:สำหรับชายที่ก่อเหตุนั้น เบื้องต้นตำรวจ สภ.คลองหอยโข่ง ได้นำตัวไปซักประวัติ ซึ่งให้การวกวน เจ้าหน้าที่จึงได้นำตัวส่งโรงพยาบาลจิตเวชสงขลาราชนครินทร์ แต่ก็ไม่พบประวัติว่าเคยรักษาตัว จึงได้ปล่อยตัวไป  
จากมติชน

งง ไม่พบประวัติเคยรักษาตัวก็แสดงว่าไม่บ้า แสดงว่ามีเจตนาขึ้นเครื่องบินอาจเพื่อทำอะไรบางอย่างก็ได้
แต่ปล่อยตัวไปเฉยเลย
comment31-1:นั่นสิเรางง หรือเจ้าหน้าที่บ้ากันแน่ ปล่อยไปเฉยเลยไม่มีประวัติรักษาตัวแสดงว่าคนปกติแต่แกล้งบ้า
comment32:อาจจะไม่ได้ผ่านจากเกตนกแอร์ก็ได้นะ อาจมาจากเกตอื่นที่เปิด หรือสามารถเปิดได้เวลานั้น ช่องทางอื่นเช่นเดินย้อนมาจากที่รอรับผดสฺ ด้วย ไม่ไกลกัน การท่าเท่านั้นที่ตอบได้ มีกล้องบันทึกแน่ๆ
comment33:ไม่เกี่ยวกับนกแอร์เลย เกี่ยวกับสนามบินต่างหาก ที่ปล่อยคนแบบนี้เข้ามาได้ไง ด่านตรวจก่อนขึ้นเครื่องตั้งหลายชั้น
comment33-1:ไม่เกี่ยวได้ไง ก่อนขึ้นเครื่องก็เจ้าหน้าที่แต่ละสายการบินไม่ใช่รึ ที่ต้องสแกนตั๋ว ดูบัตรประชาชนก่อนขึ้นเครื่อง
comment33-2:ไม่รู้ ไม่พูด ดีกว่าน๊ะครับ
comment33-3:ที่เกี่ยวกับนกแอร์ก็ตรงตรวจบัตร ผดส ก่อนขึ้นเครื่อง 
ส่วนของการท่าคือ ถ้าเค้าไม่ผ่านตรงจุดนี้คือเค้าต้องอยู่ในส่วนของทางเดินด้านในระหว่างเกทแล้วแน่ๆ 
เอากล้องวงจรปิดทั้งหมดมาเปิดก็น่าจะรู้ ถ้าเค้าอยู่ข้างในอยู่แล้วนกแอร์ก็ไม่ผิด
comment33-4:ก่อนขึ้นเครื่อง ก็ต้องมีพนักงานของ Nok Air เช็คบัตร ประชาชน +ใบ Boarding Pass

ใบ Boarding Pass ต้อง ปริ้นจากเค้าเตอร์ Nok Air โดยใช้บัตรประชาชน

คิดว่าจุดไหนหละหลวมล่ะ ?
comment33-5:ถามจริงนะ..เคยขึ้นเครื่องบินรึเปล่าเนี่ย??
comment34:ตามที่เมื่อวันที่ 5 เมษายน 2557 เวลาประมาณ 11.00 นาฬิกา เจ้าหน้าที่ประจำบนเครื่องบินตรวจพบมีบุคคลภายนอก ชื่อนายอาซิส ไม่ทราบนามสกุล อายุประมาณ 45 ปี  เข้าไปบนเครื่องของบริษัท สายการบินนกแอร์ จำกัด (มหาชน) เที่ยวบินที่ DD7105 (เส้นทางบินหาดใหญ่ – กรุงเทพ)  โดยไม่มีบัตรโดยสาร และบัตรที่นั่งเครื่องบิน ดังปรากฏเป็นข่าวนั้น
     นายเมฆินทร์  เพ็ชรพลาย กรรมการผู้อำนวยการใหญ่ บริษัท ท่าอากาศยานไทย จำกัด (มหาชน) (ทอท.)
ชี้แจงว่า ภายหลังได้รับรายงานจาก นาวาอากาศเอก นรนิติ์  ผลกานนท์ ผู้อำนวยการท่าอากาศยานหาดใหญ่ (ทหญ.)ว่าได้ดำเนินการตรวจสอบข้อเท็จจริงของเหตุการณ์ดังกล่าว แล้วปรากฎรายละเอียดดังนี้
         1.  บุคคลที่ละเมิดมาตรการรักษาความปลอดภัยและขึ้นไปบนเครื่องของบริษัท สายการบินนกแอร์ จำกัด (มหาชน) เที่ยวบินที่ DD7105 เป็นชาย ชื่อนายอาซิส ไม่ทราบนามสกุล อายุประมาณ 45 ปี ได้เดินผ่านจุดตรวจค้นของ ทหญ.และจุดตรวจบัตรโดยสารก่อนขึ้นเครื่อง โดยไม่ได้รับการตรวจบัตรโดยสาร และไม่มีบัตรที่นั่งเครื่องบิน อย่างไรก็ตามได้รับการตรวจค้นตามมาตรการการรักษาความปลอดภัยของท่าอากาศยาน และไม่พบว่ามีอาวุธ หรือสิ่งต้องห้ามแต่ประการใด และหลังจากนั้นก่อนขึ้นเครื่องบุคคลผู้นี้ได้ผ่านช่องทางผู้โดยสารขึ้นเครื่องตามปกติ ซึ่ง ทอท.ได้นำตัวส่งเจ้าหน้าตำรวจเพื่อสอบสวนสาเหตุในเชิงลึกต่อไป
          2.  เมื่อเกิดเหตุการณ์ดังกล่าว ทหญ.ได้เชิญหน่วยงานราชการ บริษัท สายการบินที่เกี่ยวข้อง ร่วมประชุม  เพื่อรับทราบเหตุการณ์ที่เกิดขึ้น วิเคราะห์หาสาเหตุ ตลอดจนแนวทางแก้ไข ในทันที โดยได้เพิ่มมาตราการรักษาความปลอดภัยตรวจค้นบุคคลดังต่อไปนี้                                                                                                                                     
                          2.1   เพิ่มเจ้าหน้าที่ตรวจบัตรโดยสารและบัตรประชาชน ณ จุดตรวจค้น ก่อนผ่านเข้าห้องพักผู้โดยสารขาออกภายในประเทศ
                          2.2.  ให้หัวหน้าชุดตรวจค้น เข้มงวดการปฏิบัติงานของเจ้าหน้าที่อย่างต่อเนื่อง
                          2.3.  ให้เจ้าหน้าที่ที่ปฏิบัติงานห้อง CCTV เฝ้าระวัง และสังเกตการณ์อย่างต่อเนื่องทุกจุด ทุกพื้นที่ รวมถึงการรายงานเหตุการณ์โดยรอบให้ศูนย์รักษาความปลอดภัยทราบทุก30 นาที
           3.  ได้มีการสั่งพักงานพนักงาน ทหญ.ที่เกี่ยวข้องเพื่อสอบสวนข้อเท็จจริงต่อไป
        นายเมฆินทร์  เพ็ชรพลาย กล่าวเพิ่มเติมว่า ทอท.ขอแสดงความเสียใจต่อเหตุการณ์ที่เกิดขึ้น ทั้งนี้ได้เน้นย้ำให้ ทหญ.ตลอดจนท่าอากาศยานทุกแห่งที่อยู่ในความรับผิดชอบดำเนินงานของ ทอท. ปฏิบัติตามมาตรการ รปภ.อย่างเคร่งครัด และเป็นไปตามกฎขององค์การการบินพลเรือนระหว่างประเทศ (ICAO) เพื่อป้องกันมิให้เกิดเหตุดังกล่าวเกิดขึ้นอีก
          อนึ่ง จากการเพิ่มมาตรการรักษาความปลอดภัยดังกล่าวข้างต้น ทอท. ขอความร่วมมือจากหน่วยงานราชการ บริษัทสายการบิน ผู้ประกอบการ ให้ปฏิบัติตามมาตรการการรักษาความปลอดภัยอย่างเคร่งครัด เพื่อความเชื่อมั่นให้กับผู้ใช้บริการ ณ ท่าอากาศยาน
comment35:ข่าวล่าสุดสรุปปล่อยตัวไปแล้ว ไม่มีการดำเนินคดีใดๆ?
comment35-1:โหห จบง่ายจัง
comment36:ให้ตายเหอะ  การออกมาแถลงข่าวไม่ว่าเรื่องอะไร ไม่น่าเชื่อถือ สู้อยู่ในเหตุการณืไม่ได้ เพราะการแถลงข่าว มักจะสร้างภาพ ทำให้ดูดี ไม่ได้บอกเหตุการที่แท้จริงสักเรื่อง
comment37:ปกติผมใช้บริการสนามบินและสายการบินนี้แทบทุกครั้งตอนมากทม.
สนามบินหาดใหญ่ตรวจตั้งแต่ประตูเข้าอาคารเลยครับ เพราะเคยโดนเหตุการณ์ระเบิด น้องฮ้องเต้ คงจำกันได้ 
แต่พนง.ตรวจ boarding pass ไม่ขอดูตั๋วหรือบัตรประชาชนได้อย่างไร เพราะปกติผมและเพื่อนๆโดนตรวจทุกครั้ง ตอนไปรอที่ gate และตอนขึ้นเครื่อง สงสัยพนง.อาจจะมีช่องโหว่ 
 คหสต.ดีแล้วครับที่ผู้โดยสารตื่นตัวด้านความปลอดภัย อย่างน้อยก็ไม่ใช่วัวหาย ล้อมคอก ยังดีที่เหตุการณ์ไม่ร้ายแรง แต่ถ้าเกิดไทยก็คงวัวหายล้อมคอกเหมือนเดิม
comment38:น่ากลัวมาก แล้วจะไว้ใจในความปลอดภัยได้อย่างไร ใครก็ไม่รู้ขึ้นเครื่องมาก็ได้
comment39:ต้องให้ท่านชัดช่าจัดการ
comment40:คนบ้ายังไม่น่ากลัวเท่ากับคนแกล้งบ้า แปลกนะไม่มีเอกสารอะไรเลยแต่ขึ้นมาถึงในเครื่องบินได้
comment41:เกือบโดนจับได้แล้วมั้ยล่ะ
comment42:ผิดทั้งสายการบินและสนามบิน

สายการบิน ให้ขึ้นเครื่องได้ยังไง อันนี้ไม่ทราบ เพราะบินกับนกแอร์บ่อย ขั้นตอนนี้ผมไม่เคยเห็นเค้าหลุดนะ

ที่สำคัญ สนามบินหาดใหญ่ จุดที่หละหลวมจุดนึงคือ จุดตรวจก่อนเข้าGate

ไม่เชื่อก็ลองไปดูกล้องวงจรปิดย้อนหลังดูได้เลย มีหลุดตลอด พูดเดี๋ยวจะหาว่าใส่ร้าย

ฝากบอกผู้มีอำนาจรับผิดชอบ ไปดู CCTV ย้อนหลังได้เลย
comment43:พวกนี้จะทดสอบระบบการป้องกันก่อนก่อการร้ายจริงครับ
comment44:แปลกมากนะครับ ขึ้นมาได้ไง แถมเหมือนจะมีกองหนุนอีก(ตามที่จขกท.สังเกต) จับแล้วก็ยังปล่อยไปง่ายๆอีก มันอดคิดไม่ได้ ว่ามีเส้นรึเปล่า เป็นคนพิเศษที่ถูกม็อบใดม็อบหนึ่งเรียกด่วนไปใช้งานรึเปล่า แต่ถ้าเป็นอย่างนั้น ทำไมทำตัวมีปัญหาไปนั่งที่ซ้ำซ้อน ไม่ซื้อตั๋วเหรอ แปลกจัง
comment44-1:คิดไปถึงม๊อบซะงั้น มันเรื่องก่อการร้ายชัดๆ
comment45:ก่อนเข้าเกต มันมีตรวจอีกรอบนี่นา เราางสัยว่า เขาเข้ามาทาง เกตที่ไปklหรือเปล่า เพราะพอขึ้นชั้นสอง จะมีประตูที่ปดส. รอขึ้นเครื่องไปkl อันนี้เราแค่สงสัยนะคะ ถ้ายังงัยต้องดูกล้องวงจรปิด เรื่งนี้อย่าให้จบ แค่นี้นะคะ มันสำคัญ ไม่ใช่ว่ามาขอ อภัยแล้วจบ
comment46:จุดตรวจของหาดใหญ่ที่ชั้นสอง
บางครั้งไม่มีจนทตรวจบัตรก่อนแสกนกระเป๋านะครับ บินหลายรอบไม่เคยเจอ
comment47:ขนาดเครื่องบินยังไม่ปลอดภัย แบบนี้ไปไหนมาไหนนั่งเกวียนเหมือนเดิมดีกว่า
comment48:เย็นนี้ลองไปแอบขึ้นกลับบ้านบ้างดีฝ่า
comment49:"ถึงเค้าจะไม่ได้ขึ้นเครื่อง...แต่กระเป๋าของเค้าอยู่บนเครื่องแล้ว" 

โฮ่ เจอประโยคนี้ไป เป็นเราก็ไม่ขึ้นค่ะ ไม่กล้าเสี่ยงหรอก เสียเวลาเอาความสบายใจดีกว่า
comment50:แล้วคุณแอร์ฯ ก็นะ... ถึงไม่ห่วงผู้โดยสารไม่ห่วงเครื่องบินก็เถอะ แต่ถึงกับไม่ห่วงความปลอดภัยของตัวเองเลยหรือ 
 ขึ้นเครื่องที่เกิดเหตุการณ์น่าสงสัยว่าจะมีสัมภาระของผู้โดยสารที่น่าสงสัยแบบเนี้ย  
ผิดปกติขนาดนี้ยังจัดการกันเองพยายามให้เครื่องเดินทางไปต่ออีก เป็นเรา เรายอมโดนไล่ออก หางานใหม่ดีกว่า เกิดตายไปไม่คุ้ม
(ฉันไม่ขึ้นนกแอร์อีกแล้ว มีกี่โปรฯ ก็ไม่เอา ยอมจ่ายแพง ๆ แต่รักษาชีวิตไว้ได้ดีกว่า)

แต่ผู้โดยสารคนแรกก็แสนดีใจหาย เป็นฉันยังไงก็ไม่ยอมให้คนอื่นมาแย่งที่ที่เลือกได้ตามต้องการเด็ดขาด 
น่ากลัวออก เกิดอะไรขึ้นจะอุบัติเหตุหรืออาชญากรรม ชื่อของคนที่อยู่ตรงที่นั่งนั่นคือชื่อของเรานะ
comment51:ทาง Nok Air ต้องตอบคำถามให้ได้ว่า ความหละหลวมมันอยู่ที่จุดไหน ? 

1. เนื่องจากมีการเอากระเป๋าโหลดลงใต้ท้องเครื่อง แสดงว่า ตรงเค้าเตอร์นกแอร์ ชายคนนั้นผ่านมาได้อย่างไร ? เอากระเป๋าสัมภาระไปให้พนักงาน Nok Air โหลดได้อย่างไร ?

2. ชายคนนั้นเข้าไปใน Boarding Lounge  ได้อย่างไร ? ในเมื่อการจะผ่านเข้าไปได้ ในมือต้องมีใบ Boarding Pass

3. ชายคนนั้นขึ้นเครื่องได้อย่างไร ? ในเมื่อการจะผ่าน Gate ขึ้นเครื่องได้ พนักงานของ Nok Air จะทำการเช็คบัตรประชาชนและ Boarding Pass ก่อนขึ้นเครื่องเสมอ
comment51-1:ข้อ 1. อาซีสเอากระเป๋าไปโหลดจริงหรือ...ผมว่าไม่นะ ขั้นตอนการโหลดกระเป๋าเป็นอย่างไร
ส่วนข้อ 2-3 ก็น่าสงสัยจริงๆ
comment51-2:จากเนื้อข่าว เห็นบอกว่า กระเป๋ายังอยู่ใต้ท้องเครื่องน่ะครับ
comment51-3:เค้าโกหกเจ้าหน้าที่ว่าบัตรประชาชน เอกสารต่างๆที่เจ้าหน้าที่ต้องการดู อยู่ในกระเป๋าหมดแล้ว 
น่าจะประมาณนี้นะคะ 😁😁
comment51-4:เรื่องโหลดกระเป๋าน่าจะโกหกมากกว่า ถ้าไม่มีบอร์ดดิ้งพาสจะโหลดกระเป๋าได้ยังไง ในเมื่อการโหลดกระเป๋าต้องติดต่อเคาเตอร์สายการบิน

แล้วการจะเอาเอกสารส่วนตัวพร้อมบอร์ดดิ้งพาสยิ่งเป็นไปไม่ได้ เพราะกระเป๋าถูกวางชั่งน้ำหนักก่อนที่จะได้บอร์ดดิ้งพาสจากพนง. อีก
comment52:แบบนี้ใคร ๆ ก็อ้างว่าบ้า แล้วขึ้นนกแอร์ได้ ทำเรื่องอันตรายอะไรก็ได้ ไม่มีความผิด ไม่น่าสงสัย ไม่ถูกจับกุมสินะ นกแอร์ สายการบินสุดยอดแห่งการบริการจริงเนาะ
comment53:เมื่อกี้ไปทีสนามบินหาดใหญ่ เข้มงวดมากกว่าจะผ่านได้
comment54:เช็คอินตั๋ว 1 ที่

ตรวจตั๋วขาเข้า 1 ที่

ตรวจบอร์ดดิ้งพาส 1 ที่

แล้วผ่านมาได้ไงตั้งแต่ขั้นตอนแรก
comment55:มีภาพจากกล้องวงจรปิดมั้ยคะ
comment56:ผู้โดยสารเที่ยวบินนั้น ลองดูกรณี ฟ้องคดีคุ้มครองผู้บริโภค เนื่องจากมาตรการความปลอดภัยหละหลวมดูไม๊
น่าจะได้ความกระจ่างกว่านี้

http://www.manager.co.th/Daily/ViewNews.aspx?NewsID=9510000149972
comment57:สงสัยเป็นพวก ถึงจะบ้าแต่ว่าไม่โง่ แน่ๆ
เพราะขนาดบ้ายังแอบขึ้นเครื่องที่มีการตรวจหลายจุดได้เลย
comment58:ถ้าปล่อยกลับบ้านไปเฉยๆ นี่มันค้างคาใจสุดๆนะ

แหมทำเรื่องใหญ่ให้เป็นเรื่องเล็ก  ต่อไปจะไปไหนคงต้องวัดดวงกันอย่างเดียวละ
comment59:ตกลงหากมันมีระเบิดก็ตายห่านกันยกลำแล้วสิ?
comment60:หลุดไปได้ไง
comment61:จะต้องมีคนคิดว่า...

.......คนในพาขึ้น แน่เลย
comment62:ตรวจเช็คประวัติ ลุงโลกสวยด้วยก็ดี
comment63:เมื่อวาน(6 เม.ย.) ที่สนามบินกระบี่ มีเจ้าหน้าที่ผู้ชายอาวุโสหน่อย สวมแว่น ใส่เสื้อยืดสีส้มสวมทับด้วยแจ็ดเก็ดดำ พาผู้โดยสารชายหญิง2คน ผ่านเกท ไทยสมายล์ 2246 โดยพนักงานที่เกทไม่ตรวจบัตรประชาชน ผู้โดยสาร2คนนี้คงเป็นVIP มั้ง สักพักเจ้าหน้าที่คนนั้นก็เดินออกมาคงส่งผู้โดยสารถึงตัวเครื่องบินแล้ว พนักงานที่เกทยกมือไหว้ ระบบเมืองไทยเป็นแบบนี้ก็ต้องเสี่ยงกับความปลอดภัยกันหน่อยล่ะ
comment64:น่ากลัว 
ยังจำข่าวระเบิดสนามบินหาดใหญ่ได้อยู่เลย ญาติฝ่ายพ่ออยู่ที่โน้น โทรเช็คกันให้วุ่น
ยังจำชื่อน้องฮ่องเต้ได้อยู่เลย ปีหน้าก็จะสิบปีแล้ว
comment65:ต้องเช็คประวัติด้วยว่าเป็นญาติหรือเพื่อนของเจ้าหน้าที่คนไหนบนเครื่องรึเปล่า ทำไมถึงปล่อยไปง่ายๆ มีคนในวิ่งเต้นแน่เลย
comment66:โห...............น่ากลัวอ่ะ
หล่ะหลวมมากๆทั้งสายการบินทั้งสนามบิน
จขกท.คิดถูกแล้วที่ขอเปลี่ยนไฟล์ เป็นเราก็ไม่กล้าไปหรอก
comment67:ผมครอปรูปจาก จขกท มาให้ดูว่าคนนี้แหละครับ เขาคนนี้เลย เพราะเมื่อเย็นผมขึ้นเครื่องที่หาดใหญ่ตรงประตูหน้ามี จนท มาแปะไว้เป็นภาพถ่าย
หน้าตรง สวมเสื้อดังในรูปเลย และมีข้อความว่า "นายอาซิส ไม่ทราบนามสกุล" แค่นี้ครับ มีข้อความแค่นี้จริงๆ ไม่รู้ว่า aot เขียนไว้ทำสากกระเบืออะไร
แค่นี้ นี่ถ้าคนไม่รู้ข่าวก็จะไม่รู้เลยว่าใบประกาศนี้ติดเพื่อ... โอ้วความคิด จนท
comment68:มีรูปลุงโลกสวยไหม
comment69:ถ้าสมมุติว่าเค้าซื้อตั๋วไปที่อื่น แล้วเอาตั๋วใบนั้นพร้อมเอกสารทุกอย่างถูกต้องผ่านเข้าไป แล้วเอาทุกอย่างทิ้งไปสักที่นึง แล้วเค้าก็ขึ้นเครื่องนกแอร์ลำที่จะมากรุงเทพ ... แล้วเพื่ออะไรอ่ะ

พิมพ์เองงงเอง !!!!
comment70:เราว่าผิดตั้งแต่เค้าเข้ามาในเขตผู้โดยสารได้ยังไงทั้งที่ไม่มีบัตรประชาชน เจ้าหน้าที่สนามบินปล่อยเค้าไปได้ยังไง เราคิดว่าเค้าต้องมีหลักฐาน แต่ไม่อยากให้ลูกเรือดูหรือเปล่า??
comment71:ลุงเค้าสติไม่สมประกอบ ญาติบอกว่าคราวก่อนก็จะหนีเข้า กทม ไปขึ้นรถไฟ ดีที่ญาติตามตัวเจอ คราวนี้แกหนีมาขึ้นเครื่องบิน ญาติบอกว่า ลุงแกอยากจะมาชุมนุมกับ กปปส. เลยหาทางมา กทม. 

ลุงแกรักษาอาการทางจิตอยู่ด้วยนะ

ส่วนพนง. ตรวจตั๋วที่เกทโดนสั่งพักงาน เพราะสัพเพร่า ตอนนั้นมีพนักงานดูแลเพียงคนเดียว(กับ ผดส.เป็นร้อยเนี่ยนะ) ลุงแกอาศัยช่วงชุลมุนเดินเนียนเข้าไป จึงพ้นสายตาพนักงาน
comment71-1:ถึงเป็นบ้าก็ต้องมีบทลงโทษ ตำรวจจับฟ้องศาลส่งดำเนินคดีอะไรก็ว่าไป
comment71-2:เค้ากำลังเอาผิดกับลุงคนนี้ตามกฏหมายอยู่ค่ะ ถึงได้ตามไปถึงที่บ้านไงคะ
comment71-3:แอบขึ้นรถไฟยังพอว่า แต่นี่ขึ้นเครื่องบิน มันต้องผ่านตั้งกี่จุด

ผมว่าการรักษาความปลอดภัยห่วยมากๆเลยนะเนี่ย
comment72:อ่าว แล้วลุงโลกสวยล่ะ ไม่ได้รู้จักกับคนนี้รึ

 ในส่วนของตำรวจบ้านเราไม่มีขั้นตอนการปฏิบัติเกี่ยวกับเรื่องแบบนี้รึไงนะ มีอย่างที่ไหนตั้งใจแอบขึ้นเครื่องแล้วโดนจับได้ กลับปล่อยตัวไปเฉยๆ
 นี่ถ้าเป็นผมทำแบบลุงอาซีส ผมไม่ได้บ้าแล้วผมจะโดนอะไร ถ้าผมแกล้งบ้าแล้วจะโดนอะไร

 ผมนึกถึง รปภ ออสซี่ตอนที่เข้ามาลากตัวผู้โดยสารที่สร้างปัญหาบนไฟลท์ออกจากออสเตรเลีย เขาปฏิบัติสมกับคำว่า"ลากตัว"จริงๆ
 ถ้าลุงนี่ไปทำแบบนี้บนไฟลท์นั้น(ซึ่งคงยากที่จะเล็ดลอดไปได้) ผมว่าลุงโลกสวยโดนสอบสวนด้วยชัวร์
comment72-1:เค้ากำลังเอาผิดกับลุงคนนี้ตามกฏหมายอยู่ค่ะ ส่วนลุงโลกสวยไม่ได้เอ่ยถึงเลย
comment72-2:ลุงโลกสวยอาจจะเป้นคนที่ ไม่คิดอะไรมาก หยวนๆกันไป แบบนี้ละมั้ง
comment73:ขนาดคน สติไม่สมประกอบ ยังขึ้นไปนั่งบนเครื่องบิน จนเกือบ จะเตรียมบินออกอยู่แล้ว


ถ้าเป็นคนร้าย ที่วางแผนมาอย่างดี จะเกิดอะไรขึ้นนะ
comment74:จากประสบการณ์ที่บินจากหาดใหญ่บ่อยๆ (สิ่งที่สังเกตเห็น + มโนเหตุการณ์ไปด้วย)
1. ในช่วงที่มีคนเข้าประตูเกทเยอะๆ ประตูกว้าง (เกือบ 2 เมตรได้มั้ง) เจ้าหน้าที่ขนาบซ้าย-ขวา จะมีที่ว่างตรงกลาง >> ลุงแกคงเนียนแทรกผ่านไปตรงช่องกลาง จนท. ไม่เห็นเพราะคนเยอะ 
2. ผ่านมาถึงเครื่องตรวจจับ >> เครื่องไม่ดัง จนท ไม่เรียกไปแสกนอีกรอบ ผ่านสะดวกไปจนถึงจุดที่นั่งรอ
3. ประตูตรวจ Boarding จนท จะเปิดประตู 2 บาน (ประตูกว้างเกือบ 2 เมตรได้มั้ง) จนท ขนาบซ้าย-ขวาตรวจ Boarding ก้มหน้าก้มตา ดู Boarding กะเงยหน้าดู ผดส แปบนึง เหลือช่องว่าตรงกลาง ซึ่งตรงจุดนี้ช่วงแรก จะสามารถผ่านได้สะดวกโยธินเพราะไม่มี จนท ยืนอยู่จนเข้าไปถึงทางเดินไปตัวเครื่อง จากที่สังเกตเห็นหลายครั้ง (ปกติจะขึ้นเครื่อง 20 คนสุดท้ายประจำ ได้ที่นั่งริมทางเดินเลยไม่รีบ) จนท จะมายืนตรวจ Boarding ช่องกลางหลังจากเรียก ผดส ไปแล้วประมาณครึ่งทาง >> ซึ่งถ้าลุงแกเนียนๆ ไปตั้งแต่ตอนต้น ซึ่งคนจะไปชุลมุนเพื่อขึ้นเครื่อง ก็มีโอกาสสูง และถ้า ผดส คนอื่นๆ ไม่ส่งเสียงโวยวาย ก็ไม่มีใครทราบว่ามีคนแทรกแถวไป
4. ประตูก่อนขึ้นเครื่อง >> พนง จะมายืนอยู่หน้าประตู แต่ไม่ได้ตรวจสอบเอกสารใดๆ ทั้งสิ้น (ยกเว้นบางคนที่ พนง จะถามเท่านั้น) >> หากลุงแกเนียนๆๆ มึนๆๆ ต่อแถวไปกะคนอื่นๆ เข้าเครื่องเจอที่ว่าง ก็นั่ง ก็สามารถหลุดรอดไปได้
5. ประตูอื่นๆ เพื่อออกไปยังทางเดินเข้าตัวเครื่อง >> เท่าที่สังเกต สนามบินหาดใหญ่ จะเปิดประตูให้ ผสด ทำการ Boarding ครั้งละ 1 ประตูเท่านั้น >> ในวันนั้นเปิดกี่ประตู อันนี้ต้องไปหาคำตอบกัน
6. ประตู ผดส ขาออก >> ถ้าลุงแกเนียนๆ เดินเข้ามาจากทาง ผดส ขาออก เพราะเท่าที่ดู พื้นที่รอ ผดส ไม่ได้มีรั้วหรือการกั้น มี รปภ 1+ ท่าน ลุงแกหลุดรอดขึ้นมายังชั้น 2 เดินเข้าประตู ผดส ขาออก เนียนไปขึ้นเครื่อง ก็อาจเป็นไปได้

ข้อความข้างต้นเกิดจากสิ่งที่เราสังเกตเห็นขณะไปใช้บริการที่สนามบินหาดใหญ่ หากมีผิดพลาดประการใดขออภัยมา ณ ที่นี้ด้วย
comment75:ถ้าเป็นที่นาริตะ หรือ เมกานะ รับรองไม่เกิน5นาที ไอ้เสื้อฟ้านี่จมกองตรีนหน่วยสวาทกับรปภ.ไปล่ะ  ที่ไทยนี่อะไรยังจะให้เขียนชื่อ-นามสกุลอีก บร้าไปแล้วรึ ประเทศที่ไม่มีบทเรียนมักจะไม่มีมาตรการป้องกันห่านอะไรเลยสินะ ยิ่ง Low Cost ด้วย เหอะ
comment76:ไม่ได้สนใจว่าลุงแกเป็นใคร, มาจากไหน แต่ต้องรู้อย่างยิ่งว่าแกเข้าไปในนั่งอยู่ในเครื่องได้อย่างไร ทั้งที่บัตรประชาชนไม่มี, บอร์ดดิ้งพาสไม่มี 

สมมุติฐานของผมเกี่ยวเรื่องนี้มองว่าที่สนามบินหาดใหญ่ผู้โดยสารขาออกกับผู้โดยสารขาเข้าใช้ทางเดียวกันในการขึ้นเครื่องบิน ผมคาดว่าทางลุงคงแอบเข้าไปทางประตูที่ผู้โดยสารขาออกรอรับกระเป๋าที่โหลดใต้เครื่อง ซึ่งจะมีทางออกเฉพาะผู้โดยสารขาออกออกมาได้เท่านั้น (ประตูที่ญาติ ๆ มารอรับ) ซึ่งประตูนั้นจะสังเกตว่าจะไม่ให้บุคคลที่ไม่ได้โดยสารมากับเครื่องบินเข้าประตูไปได้ แต่บางครั้งทางเจ้าหน้าที่เฝ้าประตูนั้นก็ปล่อยให้ญาติ ๆ เข้าไปได้ ซึ่งเมื่อเข้าไปได้แล้วก็จะสามารถขึ้นไปรอที่งวงช้างได้เลย เพียงแต่หาที่ซ่อนตัวไว้เท่านั้น เมื่อทางเกตเปิดให้ผู้โดยสารขาออกขึ้นเครื่องคนที่ไปแอบรออยู่ก็จะสามารถสวมรอยขึ้นเครื่องไปให้เลยครับ
comment77:เมื่อเช้าช่อง 3 ลากเข้าเรื่อง กปปส เรียบร้อยแล้วค่ะ เหอ เหอ บอกว่าคนนี้อยากมาชุมนุม กปปส ให้ได้
comment77-1:ญาติให้สัมภาสแบบนั้นค่ะ
comment78:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
comment78-1:ตอบผิดกระทู้รึเปล่าครับ
comment78-2:ผิดตรงไหนคะ? เราแค่แชร์ประสบการณ์ความสับเพร่าของนกแอร์ ไม่ได้เหรอคะ?
comment78-3:ตอบได้ครับ ไม่ผิดครับ เพราะเป็นเวทีสาธารณะ
แต่จากประสบการณ์ส่วนตัวที่เล่นหลาย Forum
หลายคนที่ตอบลักษณะนี้จะเป็นการตอบผิดกระทู้น่ะครับ
คือจุดเชื่อมโยงมันมีแค่อันเดียวกับประเด็นกระทู้คือ สายการบินที่เกี่ยวข้องเป็นสายการบินนกแอร์
ผมก็เลยสงสัยว่าอาจจะผิดกระทู้...
comment79:ควรกลับไปดูกล้องวงจรปิด หาตัวลุงโลกสวยมาสอบสวนด้วย สอบไม่ได้ก็เอารูปมาแปะมาออกข่าวให้ระวังกันไว้  ผิดปกติมาก ๆ จู่ ๆ มาเผือกอะไรกับเรื่องคนแอบขึ้นเครื่อง รู้เห็นเป็นใจกันชัด ๆ
comment80:เมื่อเช้าฟังข่าวเหมือนจะสรุปว่า ผู้โดยสารท่านนี้มีอาการทางจิตโดยไปถามทางครอบครัวของผู้โดยสารท่านนี้(ทั้งที่ไม่มีประวัติการรักษา)
ก็แอบสงสัยว่าผู้มีปัญหาทางจิต สามารถคิดอะไรซับซ้อนได้ถึงขนาดนี้หรือไม่
1.เคยเดินทางมากรุงเทพครั้งนึงโดยรถไฟ แต่ครั้งนี้อยากจะมาใช้การเดินทางโดยเครื่องบิน ซึ่งมีการเปลี่ยนรูปแบบการคิดจากเดิม
2.สามารถคิดการเดินทางจากที่พักไปสนามบินได้ ซึ่งสามารถรู้ว่าสนามบินอยู่ที่ไหน ใช้การเดินทางไปยังไง
3.สามารถดูแล้วคิดได้ว่าสายการบินไหนเดินทางมากรุงเทพได้(เจาะจงมากรุงเทพ) และ จอดอยู่ Gate ไหน ออกกี่โมง
4.สามารถรู้และคิดได้ว่าช่องทางไหนสามารถเดินทางไปที่ Gate เพื่อขึ้นเครื่อง และ ต้องผ่านอย่างไรหรือจะแอบผ่านไม่ให้ตรวจได้ยังไง
5.สามารถรู้ได้ว่ามีการโหลดสัมภาระลงไปใต้เครื่องจึงอ้างว่าเอกสารทั้งหมดอยู่ใต้ท้องเครื่อง เพื่อใช้เป็นข้ออ้าง
6.สามารถรับรู้ได้ว่ามีการชุมนุมทางการเมือง ถึงขั้นคิดอยากที่จะมาเข้าร่วมได้ถึงขั้นนั้นจริงหรือ (ข้อนี้อย่าโยงการเมืองน๊ะครับ)

   ผมไม่มีความรู้เรื่องอาการทางจิตจริงๆ ว่าอาการทางจิตมีกี่ประเภท แล้วประเภทไหนที่สามารถทำอย่างนี้ได้ แต่จะเข้าข่ายเหมือนกรณีเช่น โรคจิตชอบแอบถ่าย แอบถ้ำมอง  ลักขโมยชุดชั้นใน อารมณ์แปรปรวน ประมาณนี้หรือเปล่า คือคิดได้หมด แต่ไม่รู้อะไรคือผิดถูก (สงสัยจริงๆ)

   จากกรณีนี้ท่าอากาศยานและสายการบิน ยังคงไม่ขายหน้าเท่าไหร่ แต่ถ้าหากผู้โดยสารท่านนี้อยากจะไปต่างประเทศ แล้วไปโดนจับที่ต่างประเทศ สิ่งที่จะเสียหายใหญ่คือประเทศไทย ว่าระบบประเทศไทยให้มันผ่านมาได้ยังไงว๊ะ
   และ คราวหลังผมจะแอบหาวิธีขึ้นเครื่องบินฟรีให้ได้บ้าง หากจับผมได้อย่างมากก็แค่ซักประวัติแล้วปล่อยตัว แถมได้เป็นข่าวดังอีก ทำไมกฎหมายไม่มีบทลงโทษสำหรับผู้ที่ลักลอบขึ้นเครื่องบินเลยหรือไง หรือว่าเพราะอ้างว่ามีอาการทางจิต ก็จะได้รับการถูกปล่อยตัว
comment81:เขาเป็นผู้ทดสอบระบบความปลอดภัยของสนามบินหรือเปล่าครับ
เหมือนหนังเรื่อง Escape Plan ที่พระเอกจะปลอมตัวเป็นนักโทษ
แล้วแหกคุกออกมา เพื่อให้รู้ถึงช่องโหว่ของระบบรักษาความปลอดภัย
comment82:Amazing Thailand
comment83:ดีที่ไม่มีเรื่อง
คงเป็นเพราะอาการป่วยของเขา 
แต่ถ้าป่วยแล้วขึ้นเครื่องได้ โดยไม่มีตั๋ว นี่เหนือชั้นมากเหมือน catch me if you can เลย
และมองอีกนัยหนึ่ง นกแอร์และการท่าฯ หาดใหญ่ มีช่องโหว่ด้าน security อย่างมาก ที่ปล่อยให้คนป่วย+ไม่มีตั๋วขึ้นเครื่องได้
แล้วคนร้ายที่มันสมองดีๆ มันมิคิดวางแผนการใหญ่แล้วเหรอ
แต่ก็คล้ายคห.81 ว่านะ ว่าเคสนี้เป็นตัวเทสการรักษาความปลอดภัยของสายการบินและการท่าฯแห่งนี้เป็นอย่างดี
ไม่รู้ว่าสืบสวนหรือยังหรือย้อนกล้องดูหรือยังว่าพี่แกเข้ามาได้ไง
comment84:ช่วงวันที่ 5-6 เมษา หรือระยะช่วงนี้ หาดใหญ่จะมีเรื่องก่อการร้ายตลอด เหตุการณ์นี้ไม่น่าไว้ใจเอาเสียเลย ทำไมการท่าอากาศยาน ตำรวจ ทหารไม่จัดการกับเรื่องนี้ ไม่เข้าใจการปฏิบัติงานของเจ้าหน้าที่จริงๆ เรื่องนี้ต้องขยาย ไม่ใช่จบเหมือนไม่มีอะไรเกิดขึ้น
comment85:เราเคยมีประสบการกับนกแอร์ครั้งหนึ่งเนื่องจาก ก่อนเราจะบินเราลืมเช้คอินที่นั่งเลยปล่อยไปให้ได้ที่นั่งตามที่กราวเชอวิสกำหนด และถึงเวลาเช้คอินพนักงานด้วยกันดันมีเรื่องกันเอง อาจจะปัญหาส่วนตัวของเขาเราไม่รุ้ แต่คุณทำงานด้านนี้ ย่อมต้องมีเซอรวิสมาย์ให้ลูก พนง กลับโชว์สีหน้าที่แสนจะ .... เราก้อื้มมมม ไม่เป็นไรตอนนั่นอารมณ์ดีเลยไม่คิดอะไรมา ต่อมาในไฟลต์ ระหว่างบินเราได้seat หลังสุดแอร์ก็เมาสมอยยยเสียงดังมากกดก ต่อไปsay goid bye with nokair จริงๆ
comment86:เราว่าสาเหตุที่มันเลือกนั่งเบาะหน้าสุดเพราะว่าปกติแล้วเบาะด้านหน้าๆจะถูกสำรองไว้สำหรับผดส.กรณีพิเศษค่ะ เช่นมากับเด็ก พระ ผู้สูงอายุ ผู้พิการ เพื่อสะดวกเวลาขึ้น-ลงค่ะ ดังนั้นบางไฟลท์ที่คนน้อย ฟลุ๊คๆที่หน้าๆจะว่างค่ะ ไม่มีผดส.นั่ง โชคดีที่ไฟลท์นั้นมีคนนั่งนะคะ เหอๆ

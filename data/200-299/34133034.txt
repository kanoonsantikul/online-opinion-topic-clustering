title:ผมสงสัยว่า คนไทยจริงๆ ชอบเหยียดสีผิว แต่ทำไม ไม่เคยมีการรณรงค์ ให้เลิกเหยียดผิวกันแบบจริงๆจังๆ สักทีแบบยุโรปบ้างครับ ??
comment:ผมสงสัยว่า คนไทยจริงๆ ชอบเหยียดสีผิวและชาติพันธุ์ แต่ทำไม ไม่เคยมีการรณรงค์ ให้เลิกเหยียดผิวกันแบบจริงๆจังๆ สักทีแบบยุโรป อเมริกา ออสเตรเลียบ้างครับ 
 
ส่วนมากจะเจอเหตุผลอ้าง แบบ ขอไปทีว่า "เค้าแค่ล้อกันขำๆ สนุกๆ ไม่ได้จริงจังอะไร" แต่ผมว่า คนที่ถูกล้อ เค้า ไม่ขำด้วยเท่าไหร่น่ะ แต่ก็ไม่วาย ปล่อยให้เรื่องนี้ ยังคงเกิดขึ้นในสังคมไทย ประจำ

เห็นง่ายๆ คือ ตั้งแต่เด็กๆ ใครที่ผิวคล้ำๆหน่อย มักจะถูกเพื่อนที่ขาวๆ ล้อเสมอว่า ไอ้ดำ E-ดำ ดำตับเป็ด บ้าง ฯลฯ  ไอ้คนล้อ ก็คะนองปาก สนุกปาก ล้อกันเฮฮา ไอ้คนถูกล้อ บางคน ก็รับมือเก่งหน่อย ก็ฝืนยิ้มๆ ขำๆไปกับเพื่อน หรือทำอะไรแก้เขิน ก็ว่ากันไป แต่พอคนเหล่านี้ กลับมาบ้าน มาส่องกระจกดู ก็อาจจะร้องไห้หน้ากระจกทุกวัน ที่ถูกเพื่อนล้อ หรือบางคนโกรธที่โดนล้อ แต่ทำอะไม่ได้ ไม่ผิด กม เพราะ บ้านเราบอกว่า ล้อแบบนี้ ไม่ได้เหยียดสีผิวแบบในยุโรป อเมริกา ออสเตรเลีย ก็ว่ากันไป แต่ผมว่า คนที่ถูกล้อนี่ เค้าแค่ฝืนขำไปด้วยน่ะ แต่จริงๆ ก็คงเสียใจอยู่ภายใน คือ ประเทศไทย มันเป็นประเทศเขตเส้นศูนย์สูตร สีผิวขาวนี่ถือว่าเป็นคนต่างถิ่นที่อพยพมาด้วยซ้ำ สีเข้มๆนี่แหล่ะ original เลย แต่กลับกลายเป็นว่า สีผิวเข้มๆแบบ original ถูกคนผู้อพยพผิวขาวจากจีนมาล้อกัน

คนไทยไม่ได้เหยียดแค่ผิวคล้ำเท่านั้นน่ะ คนแขก พวกแขกอินเดีย บังกลาเทศ ฯลฯ พวกเอเชียใต้ ก็โดนรังเกียจ ส่วนคนผิวดำ นิกรอยด์ ก็จะถูกมองว่าน่ากลัว คนลาว พม่า เขมร ก็จะถูกล้อว่า ด้อยพัฒนา ไม่เจริญ คนไทยเราค่อนข้างมีการ racism กันเยอะ แต่หลายๆคน ก็ไม่เคยมองถึงปัญหานี้ กลับกลายเป็นเรื่องที่พูดกันปกติ แม้แต่ในเวบบอร์ด ลองหาดูครับ มีเยอะแยะ แบบกระทู้นี้เป็นต้น http://pantip.com/topic/30922789

ผมแค่อยากฝากให้สังคมไทยไปคิดดูครับ ปัญหานี้ เรามองข้ามกันไปหลายครั้งแล้ว ไม่เคยพูดถึงเลย ทั้งๆที่ปัญหาการ racism ในชาติ มันมีอยู่ประจำ แต่เรากลับมองข้าม ไม่เคยนึกถึง ในขณะที่พวกฝรั่งยุโรป อเมริกา ออสเตรเลีย รณรงค์มาหลายสิบปีแล้ว

อย่างโฆษณาของคนไทยอันนี้ คนไทยก็คงบอกว่าแค่ล้อเล่น ขำๆ อย่าซีเรียส แต่คอมเม้นต์จากต่างชาติก็บอกว่า racist เต็มๆ




ปล เดี๋ยวจะต้องมีคนบอกว่า จขกท ดำ เลยโดนเพื่อนล้อ เลยมาระบายในพันทิปอ่ะซิ่ ผมคนจีนครับ ผิวไม่ขาวมาก แต่ก็ไม่ได้คล้ำอะไรมาก กลางๆ ไม่ถูกใครล้อ (มีแต่ด่าตัวเองว่า คล้ำ 5555) แต่เห็นเพื่อนที่ไทยๆ แท้ๆ ผิวแทนๆ โดนล้อว่า ดำ เป็นประจำ บางที ก็สงสารคนเหล่านี้ครับ   (เค้าไม่ได้ดำขนาดคนนิกรอยด์น่ะพวกนี้ แต่โดนล้อ ซ่ะนึกว่า ดำแบบนั้นเลยซ่ะอีก  )  ขอย้ำน่ะครับ เรื่องสีผิว มันเลือกกันไม่ได้ มันมีมาตั้งแต่เกิดแล้วน่ะครับ แต่คนไทย ก็ไม่วาย เห็นเป็นเรื่องปกติ อยากให้ลองเอาเคสแบบนี้ ไปด่าในประเทศที่เจริญแล้วดูล่ะกันน่ะครับ ว่าจะเกิดอะไรกับผู้ที่ล้อคนอื่น  

พลีชีพซิ่น่ะ กระทู้นี้ 


ขอแทกห้องต่างประเทศหน่อยครับ อยากถามว่า การล้อว่า ไอ้ดำ E-ดำ หรือล้อชาติพันธุ์ ในต่างประเทศ ถือว่า ผิดกฎหมาย มั้ยครับ คนถูกล้อเอาผิดได้มั้ย เพราะ อย่างในไทย ถือว่าเป็นแค่เรื่องล้อเล่น ขำๆ (หรา) ไม่เอาผิดกันในทางกฎหมายได้ ขอบคุณครับ																																	   แก้ไขข้อความเมื่อ 7 กันยายน 2558 เวลา 10:56 น.
comment1:ผมว่า จขกท.เข้าใจผิดป่ะครับ ที่คนไทยล้อกันน่ะ เค้าล้อเล่น เค้าไม่ได้ด่าจริงจัง  ถามว่าคนไทยล้อกันว่า ไอ้ดำ  อีดำตับเป็ด แล้วเสร็จแล้วก้อไปนั่งกินส้มตำกัน  พักหอเดียวกัน

แต่ๆๆๆ ของทางยุโรป และ US นี่ เค้าไม่ได้ล้อนะครับ มันคือการด่า และรู้สึกรังเกียจที่จะอยู่ในสังคมด้วยกัน

จขกท.ต้องเข้าใจใหม่นะครับ
comment1-1:แล้วคุณคิดว่า คนที่ถูกล้อ เค้าสนุกไปด้วยกับคนล้อมั้ยครับ 

ตอบ ..... 

ใช่ว่าคนไทยที่ล้อ ทุกคน จะไปกินข้าวกันกับเพื่อนได้อีก
comment1-2:มันก็ขึ้นอยู่กับคนถูกล้ออ่ะครับ ว่า คิดมากรึเปล่า   ถามว่าคนไม่คิดอะไรมีมั๊ย  มันก็มี มีเยอะด้วย ถามว่าคนคิดมากแบบ จขกท.มันก็มีอ่ะครับ ผมก็ไม่เถียง  แต่สุดท้ายมันต้องดูเจตนาคนล้อมากกว่า  ถามว่าถ้าคนถูกล้อคิดมากแบบ จขกท.ว่า  

ทำไมคนไทยสมัยก่อน มีลูกเกิดมาเป็นผู้ชาย ยังตั้งชื่อลูกว่า ไอ้ดำ ได้อ่ะครับ  ก็ไม่เห็นว่า ญาติพี่น้องจะแย้งอะไร
comment1-3:เราเคยเจอคนแบบคนอ่ะค่ะเจ้าของเม้น
มาว่าเราหน้าเหมือนสก๊อย ล้อว่าหัวเถิก
พอเราโมโหก็บอกว่าขำๆ คิดมาก จริงจังทำไม
ใช้ข้ออ้างนี่ล้ออยู่นั่นแหละ  

วันนึงทนไม่ไหวสวนไป "ติคนอื่นอยู่นั่นแหละ
ทีหุ่นตัวเองเหมือนวรนุชกินควายตายอืดเรายังไม่ว่าแกเลย" 

แค่นั้นแหละค่ะ โกรธเป็นฟืนเป็นไฟบอกว่าแค่ล้อเล่นทำไมต้องด่า เราก็ว่าเอ๊า เราก็แค่ล้อกลับบ้าง ขำๆ โกรธทำไมล่ะ?

#ตั้งแต่นั้นมานางไม่ล้อเราอีกเลย
comment1-4:แต่ฝรั่ง เค้าก็มีคนชื่อ อดัม (Adam) นี่คะ
เค้าไม่เห็นล้อกันเลย 

**อย่าเอาแค่ข้ออ้างของตัวเอง เพื่อที่จะล้อเลียนคนอื่นได้อย่างสนุกปาก**
comment1-5:ถูกครับ. การเหยียดสีผิวของฝรั่งกับของคนไทย แตกต่างกะนอย่างสิ้นเชิง !! ผมแทบจะรุ้สึกว่า คนไทยไม่ได้มีการเหยียดสีผิวซะด้วยซ้ำ แค่เปนการขุดปมด้อยมาพูดเท่านั้นเองครับ

ต่างจากฝรั่ง การเหยียดสีผิวของเขาคือ ขึ้นรถไฟ รถเมล์ มีการแบ่งที่นั่งคนขาว คนดำ อย่างชัดเจน ห้ามนั่งร่วมกัน !!  นี่ครับ คือการเหยียดสีผิว ที่จำเปนต้องมีการรณรงค์

แต่เคสของไทยนี่ รณรงค์ไปเพื่ออะไร ? ก็ทุกคนมีสิทธิเท่าเทียมกันตามกฎหมายอยุ่แล้ว  หรือถึงจะรณรงค์ไป คิดว่าจะทำยังไง ก็คนมันล้อกันเล่น !! จะทำยังไงถึงจะเลิกล้อ ออกกฎหมายจับดีมั้ยนะ ?
comment1-6:นั้นไง ความเห็นแรกก็มาเลย 

ผมทำงานอยู่บริษัทต่างประเทศ การเอาความแตกต่างมาล้อเลียน เขาถือเป็นการ Discriminate เรียบร้อยแล้วครับ

เคยมีอยู่เคสนึงที่เจ้าตัวเป็นคนจีน-อินโอ โดนผู้ชายคนนึงที่เป็นคนจีนพูดใส่ว่า หน้าจีนซะป่าวดันพูดจีนไม่ได้ แล้วก็หัวเราะขำๆกับเพื่อน แต่เจ้าตัวไม่ขำ เอาเรื่องถึงตำรวจเลยครับ

ไม่รู้จริง อย่าเสร่อซิครับ
comment1-7:ฝรั่งเหยียด คือรังเกียจที่จะอยู่ร่วมเลยนะครับ 
แต่คนไทยแค่ขุดปมด้อยมาทับถม อย่าง คห.
อาจารย์ผมไปเรียนต่อต่างประเทศ แค่หัวดำตาตี่ ฝรั่งเอาไข่มาปาหัว 
สำหรับคนไทย บางคนอาจไม่ขำ แต่ไม่ได้คอขาดบาดตายถึงขั้นต่างประเทศมั้งครับ
comment1-8:จริงๆ
comment1-9:ผมอ้วนครับ และไม่เคยสนุกมีความสุขสักครั้งเวลาใครมาเรียกว่าไอ้อ้วน

ของผมยังดีเพราะยังสามารถไปลดความอ้วนได้ แต่สีผิวเนี่ยมันเป็นสิ่งที่ติดตัวมา เจ็บช้ำกว่าอีกครับ

คนที่เอาปมด้อยของคนอื่นมาเป็นเรื่องตลก คนพวกนี้นิสัยแย่ครับ
comment1-10:ท่าทาง คุณ Mr Question Man จะเป็นคนชอบเหยียดคนอื่นแบบนี้แหงเลย 

ลองเอาคอมเม้นต์หลายๆคน กลับไปคิดก็ดีน่ะครับ
comment1-11:คนพวกนั้นไม่เคารพสิทธิ์ของคนอื่น แต่เคารพแต่สิทธิ์ของตนเองค่ะ เชื่อว่าร้อยทั้งร้อย คนที่ชอบล้อคนอื่น พอมีคนล้อตัวเองบ้าง รับไม่ได้ ถึงบ้านเราจะไม่ได้เหยียดสีผิวเหมือนบางชาติ แต่ก็ชอบขุดปมด้อยของคนอื่นมาล้อเพื่อทับถมคนอื่น ถึงบอกเมืองนอกเหยียดสีผิว แต่เขาก็เคารพสิทธิของคนอื่นอย่างเต็มที่นะคะ การเหยียดผิวของเขาคือการเกลียดและรังเกียจกันซึ่งมันฝังรากลึกมาจากชาติพันธุ์ แต่ของเราคือการทับถมและขุดคุ้ยเอาเรื่องแย่ๆของคนอื่นมาประจารทั้งๆ ที่เป็นคนชาติเดียวกัน แบบไหนแย่กว่ากันคะ?

ปล. เราคิดว่าบางคนไม่เคยประสบปัญหา  อาจจะไม่เข้าใจค่ะ
comment1-12:มันขึ้นอยู่กับคนที่ถูกล้อครับ ว่าจะคิดมากไหม ถ้าคิดมากก็บอกเพื่อนเถอะเพื่อนก็ขอโทษแหละครับ จบ
comment1-13:tottui คุณคิดว่า คุณเอาสิทธิ์ตรงไหนไปล้อเล่นเรื่องส่วนตัวของคนอื่นเค้าอะ?

โลกหมุนรอบคุณเรอะ

นี่แหละ ตัวอย่างที่ไม่น่าให้มีในสังคม
comment1-14:ตรรกะนรกมาก 
เชิญล้อเล่นสนุกไปคนเดียวเถอะ

คนโดนล้อเค้าไม่สนุกด้วย ไม่ว่าจะล้อด้วยจุดดประสงค์ไหน
comment1-15:ผมไม่เคยใช้คำเหล่านี้กับเพื่อนเลยนะ สำหรับผมมันคือคำด่า ผมใช้ตอนด่าอย่างเดียวเลย
comment1-16:ไม่ขำไม่ตลก ตอนประถม เราเคยโดนล้อว่าดำๆ ดำตับเป็ด แล้วมีครั้งนึงเราต้องเดินไปซื้อเครื่องเขียนในโรงเรียนนั่นแหล่ะ มาทำงานกลุ่ม กับเพื่อนผู้ชายคนนึงขาวๆ ไปเพราะจำเป็นต้องไปน่ะ เค้าพูดขึ้นมาเลยว่า "ไปเดินห่างๆเราได้ไหม? อย่าเดินคู่กัน เดินนำหรือเดินตามก็ได้ เราไม่อยากเดินข้างๆแกอะ แกดำ ไม่อยากโดนล้อคู่กับแก" เราก็เดินตามหลังเค้าอะ ไม่โกรธ ...

แต่เราจำจนตาย...

เราก็ไม่เคยไปกินส้มตำกับเขานะ 5555+ อย่าว่าแต่กินส้มตำเลยเห่อะ....
comment1-17:บอกเลยค่ะ คนโดนล้อมันไม่ตลกหรอกค่ะ
แต่บางทีก็ไม่อยากใส่ใจ 
เพราะบางคนสมองคิดอะไรไม่ได้ พูดไปเหนื่อยเปล่าๆ
ปล. ถึงเป็นเพื่อนกัน เพื่อนที่ดีต้องหัดให้เกียรติกันและกันค่ะ
comment1-18:เอ่อ ผมว่าคุณควรเข้าใจใหม่มากกว่านะครับ ตอนผมอยู่อเมริกานี่เรื่องล้อเลียนแบบ Stereotype ด้านเชื้อชาตินี่เป็นประเด็นมาก บางครั้งถึงแม้คนทำจะไม่ได้คิดว่าเป็นการล้อเลียนเลยด้วยซ้ำ
comment1-19:เราคนนึงที่ไม่โออ่ะ เราสนเลยนะ ไม่พอใจก็ไม่ต้องคบ
comment1-20:ปี 2558 แล้วยังมีคนคิดแบบนี้อยู่หรอเนี่ย
comment1-21:สมเพช คห. นี้มากครับ 
เคยมองในฐานะผู้ถูกกระทำ รึป่าวครับ

พวกคุณก็เหมือนแมลงวันครับ ความคิดมีแต่สิ่งปฏิกูล ความคิดเน่าๆ ชอบวนไปมา 
คนเดินผ่าน ก็มาตอม พอปัดๆ ก็บอกแค่ล้อเล่น สักพักก็มาตอมใหม่
คนเค้ารำคาญครับ บางคนเค้าไม่พูดไม่ทำอะไร เพราะเค้าไม่อยากฆ่าสัตว์ครับ บางคนเค้าก็ไม่อยากเปื้อนมือ 
แต่เชื่อมั๊ยครับ ถ้ามีโอกาส/ถ้าทำได้ เค้าก็อยากตบให้ตายคามือเหมือนกัน...
comment1-22:Im_ch

อ่านแล้วเข้าใจอะไรบ้างมั้ยครับ
comment1-23:"สิทธิมนุษยชน" รู้จักคำนี้มั้ยฮะ? อย่าคิดเองเออเองครับว่าเค้าจะไม่คิดอะไรมาก
ใจเค้าใจเราครับ อย่าเอาแต่ตัวเอง โลกไม่ได้หมุนรอบตัวคุณคนเดียว อย่าดักดานครับ
comment1-24:เราก็เคยโดนล้อว่าดำนะ ฟันเหยินด้วยคือเราก็ไม่โอเคนะ 
มันอาจจะไม่แรงเหมือนต่างประเทศ แต่มันก็ไม่ได้โอเคป่ะ
ปล.จขกท ทำไมต้องโยงไปเรื่องทีมฟุตบอลนิ
comment1-25:อ๋อ เห็นสัญลักษณ์เชลซี เท่านั้นครับ
comment1-26:มันก็ขึ้นอยู่กับว่าคนล้อเล่นเป็นใคร...และเป็นอะไรกับเรา..
ถ้าเขาทำในเจตนาแซว..ผมโลกสวยผมไม่คิดอะไรอ่ะ.. 
....ถ้าไม่อยากตกเป็นเหยื่อ ให้เปิดก่อน...ได้เปรียบ
comment1-27:ไม่ปฎิเสธว่าคือการเหยียดผิว แต่มันก็มีความต่าง 
เหยียดผิวของต่างประเทศมันมาจากการเหยียดเชื้อชาติ ด่าเหยียดหรือกระทำบางอย่างใส่คนที่ไม่รู้จัก 
ส่วนของไทยก็มีใช้ล้อให้อับอายก็มี ซึ่งเป็นสิ่งไม่ควรทำ 
แต่ก็มีเป็นการด่าอำกันเองในคนที่เป็นเพื่อนสนิท เหมือนการเรียกชื่อเพื่อนด้วยคำหยาบ เช่น ไอ้ HERE ต่ายไปกินข้าวกัน ไอ้สัสต่ายไปเที่ยวกัน ไอ้ดำไปเตะบอลกัน ไอ้แดงไปกินเหล้ากัน 
และบางคนก็เป็นชื่อที่พ่อแม่ตั้งชื่อให้ด้วยซ้ำ ไอ้ดำ ไอ้แดง แล้วจะรณรงณ์กันยังไงดีละ วัฒนธรรมการการเรียกชื่อคนจากสิ่งเด่นหรือสิ่งด้อย(โดยคนเรียกไม่ได้รังเกียจคนที่มีสิ่งเด่นหรือสิ่งด้อยนั้นหรืออาจมีบ้างแต่น้อยมากๆ)มันกลายเป็นวัฒนธรรมในไทยมานานแล้ว
comment1-28:สำหรับเราแล้ว เมื่อเกิดเหตุการณ์"แค่ล้อเล่น"หรือ"ก็แค่ขำๆ"ขึ้น
คนน่ารัก : ขอโทษค่ะ ไม่ได้ตั้งใจทำให้คุณรู้สึกไม่ดี (ใส่ใจคนอื่น สำรวจและแก้ไขความผิดพลาดของตัวเอง)
คนไม่น่าคบ : ก็แค่ขำๆ จะคิดไรนักหนาว้า ใครๆเขาก็ทำกัน (ใส่ใจความรู้สึกของตัวเองเป็นหลัก ความผิดโยนให้คนอื่นก่อน)
comment1-29:1-28 ดีงาม เลิศเลอ ถูกต้องที่สุด
comment1-30:เวลาพูด เจตนาคนพูด สำคัญกว่าความรู้สึกคนฟังเหรอ
comment1-31:เราว่าคุณ คห 1 เข้าใจผิดละ ควรเข้าใจอะไรใหม่นะคะ ไอ่ที่คุณพูดมาเนี่ยมันคือการเหยียดค่ะ มันไม่มีใครสนุกและตลกหรอกค่ะ คุณลองไปถามคนที่โดนล้อสิเขาสนุกไปกันคุณไหม   ลองฟังความคิดเห็นคนอื่นหลายๆคนแล้วกลับไปคิดดูใหม่นะคะ
comment1-32:ความน่ากลัวที่สุดของการเหยียดคืออะไรรู้ไหมครับ

คือคนที่แสดงการเหยียดไม่รู้ตัวเองได้ซ้ำว่ากำลังทำการเหยียดผู้อื่น มองเป็นเรื่องปกติไปซะหมด
comment1-33:คห 1-3  จะยังไงก็น่ารักครับ  อิ อิ
comment1-34:ถ้าเพื่อนคุณเรียกแม่คุณว่า  ป้าดำตับเป็ด
คุณจะยังสนุกอยู่มั้ย?? คุณจะยังเห็นว่าสนุกๆ ล้อกันเล่น เป็นส่วนหนึ่งของวัฒนธรรมไทยอยู่หรือเปล่า
comment1-35:การแซว(ด่า) กับ การเหยียด ไม่เหมือนกัน

การเหยียดก็อย่างที่หลายคนได้อธิบายมาแล้ว

การแซว สำหรับผมอยู่ที่เจตนาและความสนิท
อย่างหลายๆคนที่มาบอกว่าไม่โอเคเลยที่ถูกล้อปมด้อย
ถ้าผู้ที่แซวเป็นผู้ที่เราเคารพรักและแซวเราด้วยความรักความเอ็นดู คุณจะยังคงไม่โอเคอยู่หรือเปล่า ?

สำหรับผมใครแซว(ด่า)มา ผมแซว(ด่า)กลับ ไม่โกง
ไม่เก็บมาคิด ไม่เก็บมาตั้งกระทู้ด้วย
comment1-36:คห 1 เงียบเบย ไม่กลับมาแก้ตัว
comment1-37:มันไม่แรงเหมือนที่ประเทศอื่นก็จริง แต่คนที่โดนล้อไม่มีใครชอบแน่ๆ
comment1-38:Mr Question Man คนกากๆ ล้อคนอื่น ก็คือล้อ ล้อสีผิวมันก็คือล้อ มันก็เหยียดนะแหละ ไม่เหยียดแล้วจะล้อทำไม ขอให้คุณเจอคนจริงตบปากฉีก
comment1-39:คุณรู้มั้ย ประเทศไทยโดนจัดอันดับให้ติด 1ใน8 ประเทศที่เหยียดสีผิวที่สุดในโลก จากเว็บคนผิวดำ ไปหาอ่านใส่ในสมองซะนะครัช
comment1-40:ความเห็นที่ 1-6  แต่ผมกลับมองว่า โอเค เมืองนอกเขามีการจับกันจริงอย่างที่คุณบอกมา แต่ก่อนที่จะมีการจับจริง มันมีการเหยียดสีผิวมาก่อน

ส่วนที่เรากำลังคุยกันนี้คือ ไทยเราไม่ได้เหยียดสีผิวนะครับ แต่แค่มีการล้อเลียนสีผิว และที่สำคัญไปกว่านั้น ไม่ได้มีแค่สีผิวครับ

ไอ้หน้าเหลี่ยม ไอ้ฟันเหยิน ไอ้หน้าบาน ปากบาน ปากห้อย ไอ้อีสารพัด ไอ้แว่น ไอ้ฟู กินข้าวกันไอ้อ้วน บลาๆ ซึ่งคนละเคสกับเมืองนอกนะ

เราจะไปแจ้งตำรวจจับคนล้อเหมือนเมืองนอกได้เหรอ ผมว่ามันคนละประเด็นกันอะครับ
comment1-41:อย่าคิดว่าคนโดนว่าเค้าจะไม่รู้สึกอะไร ที่มันเป็นแบบนี้เพราะคนส่วนใหญ่บอกมักจะบอกว่าไม่เป็นไร อย่าซีเรียสเรื่องปกติ อย่างเราอ่ะ เพื่อนบางคนบอกว่าของชิ้นนี้ดูลาวมาก คือเราก็คิดนะว่าคนลาวนี่มันยังไงหรอ ไม่ดีหรอ แต่ต่อหน้าถ้าให้พูดไปมันก็คงดูไม่ดีใช่มะ จะเสียบรรยากาศเปล่าๆด้วย แล้วก็พวกสีผิวเนี่ย เรามีเชื้อจีนเเต่ก็ไม่ได้ขาวไรมาก แต่เพื่อนที่เป็นคนไทยแท้ๆไม่ผสมก็ชอบมาบ่นว่าอยากขาวๆ เราคิดว่าผิวแบบคนไทยแท้อ่ะสวยออกนะ ดูไม่ซีด แต่งอะไรก็ดูเท่ มันเป็นที่ความคิดคนเลยแหล่ะ เราคิดว่าความเห็นนี้ควรไปไตร่ตรองดูให้ดีนะ
comment2:ถึงรณรงค์ไป ก้ไม่ช่วย  ของพวกนี้ มันขึ้นกับสัน... และ การอบรมเลี้ยงดูจากพ่อแม่

ต่างประเทศ ถึงรณรงค์ไป แต่ลึกๆหลายคน ก็มีการเหยียดต่างชาติ เลือกปฎิบัติ  แต่แสดงออกเป็นคำพูด การกระทำที่ชัดเจนไม่ได้ มันผิดกฏหมาย  แต่บางทีก็สัมผัสได้ว่า เขาไม่ต้อนรับต่างชาติมากนัก

ส่วนคนไทย ผมว่า พวกที่ล้อคนผิวคล้ำ น่าจะเป็นพวกเชื้อจีน เพราะคนไทยแท้จริงๆก็ผิวคล้ำ แต่คนจึนผิวจะขาวกว่า  และพ่อแม่ที่มีเชื้อจีนบางคน ก็อาจไม่ได้สั่งสอนลูกหลานมากนัก เพราะมัวแต่ทำงาน   และในบางสังคม อย่างพวกรร.เอกชน เด็กเชื้อจีนมีมากกว่า เลยเห็นคนผิวคล้ำแบบไทยเป็นคนที่แตกต่าง

ถ้ามีการล้อกัน ก็คงเอาผิดอะไรไม่ได้มาก เพราะ เด็กล้อกัน ใช้กฏหมายคงไม่ได้  ถ้าไม่ล้อกันเรื่องสีผิว ก็หาเรื่องอื่นมาล้อได้อยู่ดี  อย่างเมืองนอก ก็มีปัญหาที่เด็กบางคนถูกเพื่อนรังแก เหมือนไทย   ส่วนผู้ใหญ่ที่ล้อกัน น่าจะเป็นคนที่สนิทกันพอควร และก็ไม่คิดอะไรมาก  คนที่ไม่สนิทกัน เขาไม่ล้อกันหรอก
comment2-1:แล้วเม้นนี้ก็เหยียดคนเชื้อจีน 555 

มีปมเหรอครับ
comment2-2:เอ๊า  มาเหยียดเค้าทำไม  TT
comment2-3:เราเชื้อจีน เราไม่เคยว่าใครดำนะ แต่เรานี่แหละกลับโดนเหยียด ด้วยประโยคยอดฮิต!
"ดำดีสีไม่ตก ขาวสกปรกคบไม่ได้" 

//ขึ้นกับตัวบุคคลล้วนๆนะเราว่า ไม่มีส่วนใหญ่ส่วนน้อยหรอก
comment2-4:เราเชื้อจีน ผิวขาว แต่ก็เคยโดนล้อและโดนแบ่งแยกโดยเด็กผิวคล้ำนะคะ ของอย่างนี้มันอยู่ที่แต่ละสังคม
แบบเดินผ่านยิ้มให้ก็ อี๋อย่าไปคุยกะมัน คงคิดว่าขาวตายละทำเป็นเชิด แรด ไรเงี้ย
คือฝังหัวกันไปตั้งแต่เด็กกันเลยว่าคล้ำไม่ดี ไม่สวย
แล้วก็คนผิวคล้ำเนี่ยแหละนะที่ล้อกันเอง อิดำๆ
ไม่ล้อคนที่คล้ำกว่าก็ด่าคนที่ขาวกว่า
แล้วเด็กเชื้อจีนสมัยประถมมีไม่กี่คน เราขาวที่สุดในโรงเรียน โดนเละเลยจ้า

แล้วตอนนี้เราเปิดร้านขนม เด็กนักเรียนเนี่ยล้อกันหนักมาก แต่ก็ยังไม่เคยเจอคนผิวขาวล้อคนผิวคล้ำเลย
comment3:เฉพาะในสังคมของจขกท.หรือเปล่าครับ  สังคมคนไทยทั่วไป  ใครจะดำจะขาวไม่เห็นมีใครเขามาดูถูกหรือมาล้อกัน
comment3-1:สังคมไทยทุกสังคม ก็เห็นล้อกันนี่แหล่ะ แต่ผมเคยสงสัยว่า คนที่ถูกล้อ จริงๆเค้ารู้สึกยังไง
comment3-2:ไม่จริงค่ะ    คนไทยทุกสังคมที่เจอมาตั้งแต่เล็กจนป่านนี้  ชอบกล่าวถึงรูปลักษณ์ของคนอื่นเห็นเป็นเรื่องธรรมดา   ไม่ขาวดำ ก็ เรื่องอื่น

ในพันทิปนี่ก็เห็นเป็นประจำ    ถ้าไม่ทำเองก็เมินเฉยไม่เห็นว่าเป็นสิ่งแปลกไม่ควรทำอย่างอย่างคคห. ข้างบนนี่แหละไม่ต้องดูอื่นไกล
comment3-3:คุณ Uncle Tee ท่าทางสังคมเค้าจะโลกสวย มีม้ายูนิคอน วิ่งอยู่ในทุ่งหญ้าอันกว้างใหญ่น่ะฮ่ะ
comment3-4:โห ไปอยู่ไหนมาคะเนี่ย
นิสัยเอาปมด้อยมาล้อคนอื่นเนี่ย นิสัยคนประเทศเราเลยค่ะ
เพื่อนฝรั่งที่มาแลกเปลี่ยนที่ประเทศไทย งงมาก
ว่าทำไมคนไทยชอบ
เรียกเพื่อนว่า "ดำ อ้วน โอ่ง เหยิน ไฝ"
เค้าบอกถ้าเป็นประเทศเค้านะ มีคนพูดแบบนี้
โดนต่อยปากแตกแล้ว

พอเค้ากลับประเทศไปเค้าก็ไปเล่าให้เพื่อนเค้าฟัง
ว่าคนไทยชอบทำแบบนี้
เพื่อนๆเค้าบอกว่าไงรู้มั้ย 
"โอ้วว คนไทยทำไมใจร้ายกันจัง นั่นมันรุนแรงมาก ทำไมนิสัยแย่กันจัง"
comment3-5:เป็นมาตั้งแต่สมัยโบราณเลย

ถึงขนาดนี้คำพูดที่ว่า  รูปชั่วตัวดำ
comment3-6:เพียบค่ะคู้ณ ไปอยู่ไหนมาคะถึงไม่เคยเจอ แต่สังคมที่คุณอยู่ไม่มีเรื่องอะไรแบบนี้ถือว่าโชคดีสุดๆๆๆๆเลยค่ะ
comment3-7:Uncle Tee ดูโฆษณาในโทรทัศน์ก็ได้ครับ มีให้เห็นทั้งวัน หรือจะดูละคร ซีรีย์ไทย เกมส์โชว์ ก็สอดแทรกการเหยียดคนผิวคล้ำอยู่ตลอด 
หรือว่าที่บ้านไม่มีโทรทัศน์ครับ แต่เล่นpantipได้น่าจะพอหาดูได้นะ ถ้าใช้ชีวิตอยู่ในสังคมปกติ
comment3-8:สังคมไทย หลายๆคนเป็นคนชอบติเตียนรูปร่างหน้าตา และรสนิยมคนอื่นค่ะ ดูถูกตั้งแต่ชาติพันธุ์ รูปลักษณ์ และรสนิยม
comment3-9:เราโดนคุณครูเลยค่ะ ด่าเรื่องเราผิวคล้ำเราทำงานอะไรก็จะวกเข้าเรื่องผิวเราตลอด คนที่โดนมันไม่สนุกนะคะ
comment3-10:คุณไปอยู่ไหนมาคะ สังคมไทยนี่เรียกว่าเหยียดติดอันดับโลกก็ว่าได้ ไม่ใช่แค่สีผิวนะคะ อ้วน ผอม สูง เตี้ย ขี้เหร่ เก่งหรือโง่ เรื่องเหล่านี้ถือเปนการ discrimination ได้หมดค่ะ และที่ตปทถือว่าผิดกฎหมายค่ะ
comment3-11:ตาบอด หัวหนวกมาจากใหนกันพ่อคุณรุนช่อง ช่าง...
comment4:แบบนี้ไม่ใช่เหยียดสีผิวครับ  นิสัยคนไทยบางคน ชอบล้อเล่น ชอบเอาป่มด้อยของคนอื่นไปล้อเล่น โดยที่ไม่รู้เลยว่ามันทำร้ายจิตใจคนฟังมากมาย
ไม่ต้องไปฟังคนพวกนั้น ถึงเราจะมีผิวดำเป็นคนดี มีจิตใจงดงามก็พอครับ
comment4-1:จริงค่ะ เราว่า คนไทยชอบบูชาคนจากรูปร่างหน้าตาภายนอก
ก็เลยชอบเอาปมด้อยภายนอกมาล้อคนอื่น เฮ้อ
comment5:มันยังไม่รุนแรงถึงขั้นนั้นครับ

ต่างประเทศนี่รวมตัวกันเป็นกลุ่มเป็นก้อนก็มี

บางพื้นที่ไม่ได้เหยียดแค่คำพูด รุนแรงขนาดกีดกันการใช้บริการต่างๆ ทำร้ายร่างกายกันรุนแรง

บ้านเราแค่พูดจาดูถูกถากถางครับ แค่ทำให้เจ็บใจอับอาย  ถ้าถึงขั้นรวมกลุ่ม ยกพวกตีกัน โดยมีเหตุมาจากเหยียดชาติพันธุ์ ผิวสี มีความรุนแรง อันนี้คงต้องทำอย่างที่คุณว่าครับ
comment5-1:แล้วในอนาคต มีโอกาสเกิดได้มั้ยครับ ถ้ายังมีเรื่องแบบนี้อยู่
comment5-2:ถ้ามันยังเป็นในลักษณะเดิม คิดว่าคงไม่มีครับ

เป็นมันเป็นแบบนี้มานานแล้ว และไม่ได้มีความรุนแรงอะไรมากมาย ยกเว้น ในเรื่องของจิตใจ ของผู้ที่โดนล้อ 

อย่างที่บอก มันยังไม่ถึงขั้นกีดกัน กันทางสังคม
แบ่งแยก จำกัดสิทธิต่าง ถ้าคนถูกล้อ ยังคงใช้ชีวิตหรือมีสิทธิในสังคมตามปกติ คงไม่มีกฏหมายตัวนี้ขึ้นมา  ยกเว้นแต่เข้าข่ายการหมิ่นประมาท ซึ่งก็มีกฎหมายข้อนี้อยู่แล้ว
comment5-3:เรื่องเหยียดห้ามแบบกีดกันนี่เราว่ามันมีบ้างนะคะ แต่ไม่ได้รุนแรงอะไร เราเคยเห็นพวกเด็กๆบอยคอตเด็กที่แค่ผิวคล้ำกว่าก็มี
comment5-4:ก็นั่นมันเด็กไงครับคุณ โตมามันมีไหมละ 
เออ ไม่เตะบอลกับคนผิวคล้ำเว้ย ไม่ทำงานกับคนผิวดำเว้ย ในสังคมคนไทยนะ
comment5-5:มีดแทง รึ ปืนยิง มีหนึ่งอย่างที่เหมือนกัน คือคนทำไม่รู้สึกครับ
comment6:เหยียด( คนจน )ครับ แต่ถ้ามีตังค์ก็เลิกเหยียด ชะเลียเต็มที่
comment7:ไอ้การล้อ การด่าว่าไอ้ดำ มันยังไม่ได้หมายความว่าเหยียดผิวครับ

การเหยียดผิวมันคือการปฏิบัติต่อคนที่แตกต่างอย่างแบ่งแยก เช่น ห้ามคนดำทำงาน ห้ามคนดำเรียนหนังสือ อะไรแบบเนี้ยครับถึงเรียกว่าเหยียด


ผิดกฏหมายมั้ย? ที่อเมริกา ถ้าแค่ด่าไอ้ดำ รู้สึกจะไม่ผิดครับ แต่ถือเป็นคำที่ negative มากพอควร และอาจโดนกระทืบได้ถ้าพูดไม่ดูตาม้าตาเรือ  (บางกรณีอาจพูดได้ เช่น มีเด็กหาย แล้วไปแจ้งตำรวจต้องการบอกรูปพรรณสันฐานว่าเป็นเด็กผิวดำ)

แล้วเค้าจะมี Law of Discrimination ที่ไว้ลงโทษผู้ที่กระทำต่อผู้อื่นอย่างแบ่งแยกอยู่ ไม่ใช่เฉพาะเรื่องสีผิว เรื่องเชื้อชาติ ศาสนา เพศ อายุ ถ้าถูกใครกระทำอย่างไม่เท่าเทียม ถือว่าผิด (แต่ในทางปฏิบัติการแบ่งแยกยังมีอยู่)
comment7-1:อ่าน คห นี้แล้วค่อยเข้าใจ ขึ้นหน่อยครับ
comment7-2:ใช่เลยครับ
ผมว่าอันนี้ตอบได้กระจ่างมากๆเลยครับ
comment7-3:เรียกคนผิวดำว่า "Black" ส่วนมากจะไม่ถือครับ 
"I have a black friend" or "My husband is black" แบบนี้โอเค
แต่จะมีบางคนที่ PC (Politically Correct) ก็จะขอให้ใช้คำว่า "African American" แทนคำว่า "black" ครับ
แต่ถ้าใช้ the "N" word โดยที่ไม่รู้จักกันหรือเรียกใครในที่ทำงานถือว่าผิดกฎหมายครับ 
คือสามารถฟ้องได้แถมเสี่ยงโดนต่อยปากด้วยครับเพราะถือว่าเป็น "Racial Slur" 
แต่เพื่อนๆกันเล่นกันด้วยคำแรงๆแบบนี้ประจำฮะเอาฮาเฉยๆ 
แต่เกิดใครมาได้ยินเราพูดกันแล้วไม่พอใจเขาก็ฟ้องเราได้ครับ
comment8:คนไทยไม่มี ค่านิยม เหยียดสีผิวค่ะ มีแต่ รสนิยม เรื่องสีผิว
comment8-1:เห็นด้วยค่ะ
comment8-2:เห็นด้วยครับ
comment9:คนไทยเหยียดสีผัวหนักมากขนาดนั้นเลยหรอครับ
ผมรู้สึกว่าการเหยียดสีผัวของคนไทยมันไม่ได้รุนแรงเท่าฝั่งยุโรปเท่าไหร่นะ
ฝั่งนู้นเขาเหยีดกันขนาดอยู่ร่วมสังคมเดียวกันไม่ได้เลยด้วยซ้ำ
comment9-1:สีผิว หรือ สีผัวค่ะ
comment9-2:จะว่าพิมพ์ผิดก็จะยังไงอยู่ คือปุ่มสระอิ กับปุ่มไม้หันอากาศนั้นอยู่ไกลกันอยู่นะ...หุหุ...
comment9-3:เเสดงว่าตอนพิมพ์ "ผิว" ใจคิดถึง ...
comment10:คิดไปเองเปล่า  ถ้าคนไทยเหยียดสีผิวจริง เขาจะรังเกียจไม่คบหาคนๆคนั้นด้วย แต่นี่ไม่ใช่ เขาล้อเล่นกัน    บางครั้งอาจเกินเลยไปบ้าง แต่พวกเขาก็ยังคบหานเป็นเพื่อนกัน  แถมสนิทกันมากกว่าคนขาวซะอีก  ไม่ได้รังเกียจซะหน่อย    อย่าคิดเยอะ  ชีวิตจะเครียดซะเปล่า  และอย่าเหมารวมใช้คำว่าคนไทย  ถ้ามันจะเป็นก็เฉพาะคน  ไม่ได้แบ่งแยกก็อย่าไปแยกซะเอง
comment10-1:มันล้อกันหลายคนครับ ไม่เว้นแม้แต่วงการบันเทิง ลองหาดูได้ครับ คนทำ คนไทยทั้งนั้น
comment11:แล้วเรื่องคนแขก คนดำล่ะครับ ไม่มีใครตอบเรื่องนี้เลย
comment12:เข้าใจคุณ tottui เลยค่ะ   คนไทยเหยียดสีผิว  เหยียดคนที่แตกต่างจากตัวเองไปเสียทุกอย่าง   ไม่ใช่เฉพาะแต่เรื่องสีผิวเท่านั้น        ยกตัวเองว่าสูงกว่าคนอื่นแล้วเอามาข่มเขาจนเกิดปมด้อย    ล้อเลียนเขาโดยไม่คำนึงว่าจะกระทบใจเขาแค่ไหน   ทำร้ายจิตใจเขาแค่ไหน     

คนที่ไม่พูดไม่ตอบโต้นั้น   จะไปรู้ได้อย่างไรว่าลึกๆ นั่นเขารู้สึกอย่างไร   ล้อเลียนคนอื่นเสียจนเป็นนิสัย  เลยไม่เห็นว่าเป็นของสำคัญอะไร   อย่างที่เห็นๆ จากแทบทุกคนที่ตอบโต้คุณ tottui นี่แหละ

ความไร้น้ำใจ  ไร้ความเห็นอกเห็นใจผู้อื่น   ไม่มีความคิดคำนึงถึงนำใจผู้อื่นอยู่ในสำนึก   เห็นว่าตัวเองดีกว่าผู้อื่นนี่แหละถึงได้ไม่ได้สั่งสอนลูก  ไม่ทำตัวให้เป็นตัวอย่างแก่ลูกหลานนี่แหละ    เด็กๆก็เลยไปล้อเลียนคนอื่น  หมุนเวียนอยู่อย่างนี้เรื่อยไป   ไม่มีจบสิ้นค่ะ
comment12-1:ถูกใจค่ะ
comment13:ผมว่ามันไม่ใช่การเหยียดนะ
มันคือการเรียกลักษณะของคนเฉยๆ
ถามว่า ไอดำ ไอเตี้ย ไออ้วน คนกลับมองว่าเป็นการด่า
แต่ทำไม ไอเผือก ไอเปรต ไอกุ้งแห้ง มันด่าเหมือนกันมั้ย
หรือไอนิโกร ไอแขก ไอฝรั่ง มันก็เหมือนกัน

มันแค่ความคิดของแต่ละคนว่าแบบไหนถือว่าดี แบบไหนถือว่าแย่ ซึ่งผมเชื่อว่าส่วนใหญ่ก็ไม่ได้คิดอะไรกันด้วยซ้ำ

ไม่รู้ดิ ผมไม่รู้สึกว่าการเรียกลักษณะเด่นของแต่ละคนมันเป็นการเหยียด คนๆนั้นอ่ะ 
ตราบใดที่เรายังแค่เรียกแล้วยังปฏิบัติต่อกันเหมือนเดิมอยู่
ปล.ผมยังสับสนในความคิดหรือเหตุผลของตัวเองอยู่ แต่ผมมองว่าการพูดลักษณะนั้นมันไม่ใช่การเหยีดสีผิวหรือเชื้อชาติอ่ะ
comment13-1:แต่เรากลับมองว่า มันเป็นการทำร้ายจิตใจอะ มันเหมือนตบหัวแล้วลูบหลัง
เพราะเราไม่มีทางรู้หรอก ปมด้อยของแตต่ละคนคืออะไร

เราเองใส่แว่นมาตั้งแต่ประถม 
ครูที่โรงเรียนเรียกเรา ยัยแว่น
เพื่อนก็ขำกันทั้งห้อง แล้วก็ตามเรียกเราว่า ไอแว่นบ้างไรบ้าง
ยันโตจนจบม.6 

มันกลายทำให้เราเลิกใส่แว่นไปโรงเรียนเลยนะตอนม.ปลาย 
ใส่เฉพาะตอนมองกระดานเท่านั้น

ไอดำ ไอเตี้ย ไออ้วน คนกลับมองว่าเป็นการด่า = มันก็ไม่ด่าหรอกนะ แต่เป็นการไม่ให้เกียรติและรักษาน้ำใจของคน
แต่ทำไม ไอเผือก ไอเปรต ไอกุ้งแห้ง มันด่าเหมือนกันมั้ย = อันนี้หยาบคาย ไม่มีมารยาท EQ ต่ำ ไม่รู้จักกาลเทศะค่ะ

เข้าใจแหละว่าคุณต้องการจะสื่อว่าเจตนาของคุณ ไม่ได้ตั้งใจด่า 
แต่ที่เราบอก มันคือความรู้สึกของคนโดนล้อ โดน discriminate อ่าเนาะ ก็อยากให้คุณรับฟังบ้างว่าพวกเรารู้สึกยังไง

ปล. เราเป็นคนขาวมาก ตาชั้นเดียว เหมือนคนไทยเชื้อสายจีน เหมือนกลับจะเป็นข้อดีใช่ปะที่ผิวขาว มีแต่คนชม
แต่เรารู้สึกไม่ดีมากๆ เวลาคนอื่นที่ไม่รู้จัก หรือไม่สนิทมาก มาเรียกเราว่า ยัยซิ้ม บอกเลย
comment13-2:ลักษณะเด่นหรือปมด้อยคะ การเรียกปมด้อยของคนอื่นแทนการเรียกชื่อ มันคือการทำร้ายจิตใจค่ะ บางคนไม่พูด ไม่ได้แสดงว่าพอใจหรือเฉยๆค่ะ เขาอาจจะไม่พอใจก็ได้
comment13-3:นี่ แล้วทำไมลักษณะเด่นที่เอามาเรียกน่ะ
มันมีแต่สิ่งที่เหมือนเป็นปมด้อยล่ะคะ
อย่าง ดำ อ้วน เหยิน อย่างเงี้ย
comment13-4:ถ้าผมเรียกคุณว่า ไอ้สัส ได้ไหมครับ ถ้าผมคิดว่าลักษณะคุณเหมือนเลย โกรธไหม
comment13-5:ตรรกะอะไรของคอมเม้นอันนี้เนี่ย 

เอาปมด้อยคนอื่นมาเรียก ทั้ง ๆ ที่เขามีชื่อให้เรียก ชื่อคนไทยก็ง่าย ๆ ด้วย ซ้ำ ๆ กัน เม นัท พลอย แบงค์ ฯลฯ

เอาไปเรียกเขาแล้วมาบอก ก็แค่เรียก? มันก็เหมือนเรื่อง ๆ นึง ที่เป็นปมในใจ เรื่องเศร้า ไม่ต่างจากโดนแฟนบอกเลิก หรือเรื่องอื่น ๆ หรอก

แล้วเราโดนจี้ โดนล้อเรื่องนั้น ตลอดเวลา มันไม่ต่างกันจริง ๆ ความรู้สึกนั้น

ไว้ไปลองโดนตลอดเวลาทุกครั้งที่เจอหน้า ทั้งวัน เป็นสัปดาห์ แล้วบอก "เพื่อนกัน คิดไรมาก" "แค่ล้อเล่น" 

บอกเลยไม่ขำ
comment13-6:คือการเรียกแทนชื่อคน มันมีหลายอย่างไง 
ซึ่งส่วนตัวผมเห็นมาหมด ไม่ว่าสิ่งที่คนทั่วไปบอกว่าเป็นข้อดี ผิวขาว สูง ตี๋ หรือข้อเสีย อ้วน เตี้ย ดำ ฯลฯ
มันไม่ใช่การเอาลักษณะเสียมาอย่างเดียว

ถามว่าทำไมการเรียกบางอย่างจึงเสมือนถูกว่า แต่กับการเรียกบางอย่างคุณกลับไม่รู้สึกอะไร 
เพราะคุณคิดไปเองว่าจุดๆนั้นมันเป็นปมด้อย หรือจุดๆนั้นมันเป็นสิ่งดี 

ยกตัวอย่าง สมมุติมีเพื่อนชื่อซ้ำกัน คุณจะต้องมีคนนึงเรียกชื่อจริง หรือเรียกลำดับ หรือเรียกจุดเด่น(หรือปมด้อยที่ว่า)
ซึ่งบางทีมันเรียกทั้งคู่ อ้วน-ผอม ดำ-ขาว เตี้ย-สูง 
มันคือการเหยียดงั้นหรอก ส่วนตัวผมมองว่าไม่หรอก 
การปฏิบัติต่อคนๆนั้นนอกจากคำพูดอะไรมันก็เหมือนกัน การที่คุณมองว่ามันเป็นปมด้อย มันเกิดจากการที่คิดกันไปเอง (แม้ค่านิยมบางทีจะพาไปก็เถอะ)
comment13-7:สมมุติ แม่คุณขาเจ็บ หรือพิการ ผมเอาลักษณะเด่นแม่คุณมาเรียก อีเป๋ ได้ไหมครับ
สิ่งที่คุณพูดคอสถานะการณ์ที่คนเรียกแม่คุณลับหลัง
แต่ที่คุณ จขกท พูด คือการเรียกคนต่อหน้า
comment13-8:ผมพูดก็คือเรียกกันต่อหน้าครับ

ถามว่าเหมือนกันมั้ย คหสต. มันไม่เหมือนครับ
เพราะการที่คุณเป็นคนพิการ มันเป็นสิ่งที่คุณไม่เหมือนมนุษย์ปกติทั่วไป
มันเป็นจุดชัดเจนซึ่งคุณเป็นคนที่ด้อยกว่าอ่ะ 
เห็นได้จากการที่คุณต้องให้สิทธิพิเศษบางอย่างแก่คนพิการหรือให้การดูแลเป็นพิเศษในหลายๆกรณี

แต่พวกตัวดำ ตัวขาว เตี้ย สูง "มันคือสิ่งที่คิดกันไปเอง" ว่ามันคือปมด้อย 
โดยที่พวกเค้าก็ทำอะไรได้เหมือนกับคนทั่วไป สิทธิทุกอย่างก็ได้เหมือนกัน
ประเด็นของผมมันมีแค่นี้แหละ
comment13-9:13-6 เออเราเข้าใจนะ
มีคนเคยเรียกเรา แพรหมวย เพราะมันมีหลายแพรหลายพลอย

เราโตมาในห้องที่เป็นเด็กเรียนเก่ง ตั้งแต่ ม.1 - ม.6
เพื่อนเราก็มีชื่อซ้ำกันนะ แต่ก้เรียกแบบ พลอยอนา พลอยจิต พลอยสุข แค่นี้ก็รู้แล้วพลอยไหน

แต่เรื่องโดนล้อชื่อพ่อแม่ สีผิวตอนม.ต้นก็มีนะ แต่พอโตแล้วก็เลิกล้อ มันโตๆกันแล้วอะ แต่ถ้าถามว่ายังเรียกแบบนั้นไหม
มันเรียกจนชินปาก เพื่อนเราก็แอบจิตตกนะแรกๆ หลังๆก็เฉยๆ เพราะทุกคนจิตใจข้างในทุกคนเป็นคนดี
เรียกล้อสนุกปากไปตามไว พอถึงจุดหนึ่ง กลับมาเจอหน้ากัน ไม่เรียกแบบนั้นละ ก็เรียนแค่ชื่อเล่นแทน
comment14:เข้าใจเช่นกัน ว่าการล้อสีผิว ความหมายต่างกับการเหยียดผิว

ในฐานะที่เป็นคนหนึ่ง ที่เคยถูกล้อ ถูกเรียก อิข้าวนอกนา อิดำตับเป็ด  สมัยเด็กๆ ก็รู้สึกเจ็บช้ำ ที่ถูกเอาความผิดแผกแตกต่างของเราไปล้อกันเป็นที่สนุกสนาน พอโตขึ้นมาก็ไม่ใส่ใจแล้ว ไม่มีใครมาล้อแบบเด็กๆ แล้ว  เพียงแต่ต้องคิดมากหน่อยในเรื่องการเลือกสีเสื้อผ้า ที่จะไม่ถูกมองว่าตลกเหมือนอีกาคาบพริก

มีลูกผิวสีเดียวกัน ก็พยายามสอนให้เข้าใจ ยอมรับในสิ่งที่เราเป็น อย่าไปคิดว่ามันเป็นปมด้อยอะไร คนเราชั่วดีไม่ได้อยู่ที่สีผิวหรือรูปร่างหน้าตา
comment15:แบบไทยยังไม่รุนแรงเพราะยังไม่ถึงขั้นแบ่งแยกคนขาวคนดำ ยังไม่มีการเลือกปฏิบัติ ยังอยู่ในระดับ bullying และสังคมไทยเป็นสังคมที่ชาวต่างชาติมักจะบอกว่าเป็นสังคมที่ tolerant ภาษาไทยคงแปลประมาณว่า "อดทน" คือคนไทยจะทนต่อสิ่งที่ไม่พึงพอใจ ไม่แสดงออกถ้าหากยังอยู่ในระดับที่รับได้ ดังนั้นคนที่โดนล้อ แม้จะไม่พอใจก็ไม่แสดงออกอย่างรุนแรง บางอาจจะแสดงออกว่าไม่พอใจแล้วก็จบ ๆ ไป และโดยส่วนมากการล้อกันเรื่องเหล่านี้จะล้อในกลุ่มเพื่อน ซึ่งอยู่ในระดับการล้อ การกลั่นแกล้งเล็กน้อย แต่ยังไม่ลามไปถึงสังคมการทำงานหรือการใช้ชีวิตแบบจริงจัง ดังนั้นคนจึงยังปล่อยให้มันเป็นไป

ในต่างประเทศการล้อแบบที่ว่ามาก็ยังมีอยู่ทั่วไป แต่ไม่ใช่การล้อเชื้อชาติ (เพราะกฏหมายบังคับเอาไว้) สังคมเค้าผ่านยุคมืดที่มีการกีดกันไม่ให้สิทธิ์แก่คนผิวดำเทียบเท่าคนผิวขาวมาก่อน มันเป็นยุคที่ผู้คนที่ถูกเหยียดไม่ได้แค่ถูกว่าว่าผิวดำ แต่พวกเค้าถูกเลือกปฏิบัติด้วย มันเลยนำมาสู่การปฏิวัติทางความคิดในที่สุด
comment16:คือที่ฝั่งยุโรปการเหยียดสีผิวปัจจุบันมันเริ่มมีสองแบบคือล้อเล่น ก็จะพบมากตามมุขตลกต่าง ๆ นานาอารมณ์แบบ racism joke แม้กระทั่งคนดำที่เป็นตลกเองก็เอาประเด็นนี้มาสร้างมุขขำขัน กับอีกแบบคือกระทบกับสิทธิและหน้าที่การงานอันเนี่ยถือว่ารุนแรงเพราะเท่ากับเลือกปฎิบัติ อันนี้ยังไม่ได้เอยถึงเรื่องของความทัดเทียมกันของชนชาติที่เป็นเรื่องเปราะบางอีก

ลองมองกลับในไทย จริง ๆ เรื่องสองมาตราฐานมันมีอยู่ทุกที่แหละครับไม่ว่าจะเป็นรูปแบบของการล้อเล่น การทำร้ายจิตใจแต่มันยังไม่ชัดเจนขนาดต้องออกมาเป็นข้อกฎหมาย
comment17:เราว่า ความรุนแรงมันต่างกันมากอยู่นะ ไม่น่าจัดอยู่ในพวกเดียวกัน
พวกที่เหยียดนั้น เหยียดชนิด อยู่ร่วมสังคมกันไม่ได้

ในลักษณะของสังคมไทย มันไม่ได้รุนแรงอย่างนั้น
เราไม่ได้บอกว่ามันดี หรือไม่เห็นเป็นไรนะ ไม่ชอบเหมือนกัน
แต่มันมาจากการอบรมสั่งสอนด้วยละ
เช่น คนไทยชอบให้ลูกหลาน เรียนให้สูงๆ จะได้เป็นเจ้าคนนายคน
เพราะคนไทย นิยม คนที่เป็นใหญ่เป็นโต มีตำแหน่งแห่งยศ
แล้วก็ดูถูกคนที่ต่ำต้อยกว่า ดูถูกแม่ค้า คนกวาดถนน คนจรจัด 
นี่แหละนิสัยคนไทย
comment18:แต่ทำไม ไม่เคยมีการรณรงค์ ให้เลิกเหยียดผิวกันแบบจริงๆจังๆ สักทีแบบยุโรป อเมริกา ออสเตรเลียบ้างครับ 

ขอถามกลับว่า แล้วเขาเลิกเหยียดกันมั้ย? คุณรู้อะไรเกี่ยวกับสังคมยุโรป อเมริกา ออสเตรเลียบ้าง รู้จริงหรือเปล่า
comment18-1:อย่างน้อยเค้ามีการ รณรงค์ดีกว่าไม่มีอะไรเลยแบบไทยๆ
comment18-2:คิดว่าเพราะของเราไม่รุนแรงถึงขั้นเหยียดชาติพันธุ์ค่ะคุณ จขกท จึงไม่มีการรณรงค์กัน ของเขาที่มันรุนแรงจนึงขั้นรณรงค์เพราะมันกระทบถึงการทำงานและการใช้ชีวิตประจำวันด้วยค่ะ ของเราควรจะเรียกว่า "การปลูกจิตสำนึก" มากกว่าค่ะ
comment19:ขอบคุณ จขกท. ที่กล้าตั้งกระทู้ในแนวนี้

เหยียดผิว กีดกัน แบ่งแยก เป็นเรื่องคล้ายๆ กันในกลุ่มเดียวกัน
แม้ในประเทศพัฒนาแล้วแต่มีกลุ่มชาติพันธุ์หลักเพียงอย่างเดียวก็อาจเป็นปัญหา
(เช่น ญี่ปุ่น เกาหลีใต้ vs จีน และแรงงานข้ามชาติกลุ่มอื่น)

แก่นแท้ของปัญหาฝังรากลึกอยู่ในความรู้สึกเป็นพวกเดียวกัน ต้องเหมือนกลุ่ม และที่สำคัญที่สุดคือ
ความคาดหมายว่าทุกคนต้องเหมือนกัน ใครแปลกแยกแตกต่างจะเด่นและเป็นภัย

สังคมไทยน่าจะต้องการ ความอดทน (tolerance) ต่อสิ่งที่แปลกแยกจากกลุ่ม 
สิ่งที่แปลกแยกนี้อาจเป็นเรื่องกายภาพ เช่น ความพิการ รสนิยมทางเพศ ชาติกำเนิด สัญชาติ ชาติพันธ์ สถานภาพเทางเศรษฐกิจและสังคม
สิ่งที่แปลกแยกนี้อาจเป็นเรื่องความคิด เช่น ความคิด ความเห็น ทั้งทางการเมือง การถือศาสนา ความนิยมชมชอบคลั่งไคล้ในสิ่งใด ทางเลือกในชีวิต ฯลฯ

บางคนอาจมองว่านี่ไม่เกี่ยวกับกระทู้ แต่ผมคิดว่าก่อนที่จะได้รณรงค์กันเรื่องสีผิว ยังมีหลายเรื่องเกี่ยวกันที่อาจต้องเกิดขึ้นก่อน เช่น
- รณรงค์ให้คนเลิกทะเลาะกัน เพราะความคิดต่าง ทั้งทางการเมืองหรือทางอื่น ?
- รณรงค์เกี่ยวกับเรื่อง pro-choice, LGBT rights ?
- รณรงค์เกี่ยวกับเรื่อง sepration of church & state เพื่อให้คนมีเสรีภาพในการถือและไมถือลัทธิหรือศาสนาใดๆ เลิกการสอนศาสนาในโรงเรียนรัฐ?
- รณรงค์ให้เลิกการแบ่งแยก มองเหมารวม ตั้งตนเป็นศัตรูหรือปฏิเสธโอกาสในการทำงาน/ศึกษาต่อ เพียงเพราะ  สถาบันการศึกษา ถิ่นที่อยู่ ชาติกำเนิด ความพิการทางกายหรือทางจิต รอยสักบนร่างกาย ประวัติอาชญากรรม การเสพสุรา/ยาสูบ ฯลฯ ?

กฎหมายเรื่องเหยียดผิวในประเทศไทยคงยังไม่เกิดขึ้นโดยเร็ว หรือหากมีคงไม่เกิดผลแม้มีขึ้น เพราะ
- ส่วนหนึ่งกฎหมายเรื่องเหยียดผิวมีประวัติศาสตร์มาจากเรื่องทาสผิวดำและการกดขึ่ทางสังคม  บริบทของประเทศไทยไม่เป็นเช่นนั้นจึงไม่มีแรงผลักดันทางประวัติศาสตร์ให้ดำเนินการเยี่ยวยา
- กระบวนการยุติธรรมทางอาญาในประเทศไทยไม่มีประสิทธิภาพและอาจถูกใช้เป็นเครื่องมือของคนที่มีโอกาสมากกว่า

ทั้งนี้อย่าลืมว่ากฎหมายมีบัญญัติสิ่งใดเป็นความผิดไว้
ไม่เพียงหมายความว่าสิ่งนั้นไม่ดี แต่แสดงว่าสิ่งนั้นมีแรงจูงใจโดยธรรมชาติให้เกิดขึ้น
และเป็นปัญหาที่สังคมคิดว่าร้ายแรงหรือมีความสำคัญต้องป้องปราม

ประเทศที่มีกฎหมายห้ามเหยียดผิว แสดงว่าประเทศนั้นมีการเหยียดผิวแน่นอน
(ไม่ได้หมายความว่าไม่มีกฎหมายเหยียดผิว จะแสดงว่าไม่มีการเหยียดผิว)
comment19-1:ผมโดนเละเลย แต่ยอมครับ ถ้ามันจะทำให้สังคมไทยดีขึ้น ได้ตระหนักในปัญหา ที่เราไม่เคยมองเห็นกันเลย ในจุดนี้
comment20:คนไทยเหยียดกันทางสถานะทางสังคมด้วยครับ ดูจากกีฬาสี

จากที่อ่านข้างต้น คนจำนวนมากยังไม่เข้าใจเรื่องนี้ดี ทำให้อธิบายได้ว่าทำไมไม่มีใครทำอะไร เนื่องจากไม่เห็นว่าเป็นปัญหา

ลองอ่านดูนะครับ จะได้เข้าใจว่า discrimination ตามกฏหมายในยุโรป คืออะไร ไม่ใช่แค่การปฏิบัติที่ไม่เท่าเทียมกัน 
http://fra.europa.eu/sites/default/files/fra_uploads/1510-FRA-CASE-LAW-HANDBOOK_EN.pdf

คนถูกล้อ อาจไม่สนุกด้วย แต่พูดไม่ได้ และที่ยังไปกินข้าวกันอยู่ก็เพราะไม่มีทางเลือก เมืองไทยขนาดหัวหน้าจับหน้าอกลูกน้องยังบอกล้อเล่นเลย
comment21:เอาจริงๆ ถึงในบ้านเรา เลเวลของความรู้สึกมันจะไม่แรงขนาดในประเทศอื่น

แต่การล้อกัน เพื่อความสนุกของตัวเอง ผมว่ามันก็เป็นเรื่องที่ควรรณรงค์ให้เลิกๆไปซะนะครับ

คือคนโดนล้อ บางทีก็ไม่ได้สนุกด้วยนะ ยกเว้นบางคนที่ชินไปซะแล้ว
comment22:ซึ่งผมเชื่อว่าส่วนใหญ่ก็ไม่ได้คิดอะไรกันด้วยซ้ำ

นี่แหละค่ะ   เพราะคนส่วนใหญ่ไม่ได้คิด ไม่มีความคิดไม่คำนึงถึงน้ำใจคนอื่นไงคะ  ถึงได้เอาเรื่องรูปร่างหน้าตาคนอื่นมาล้อเลียนกล่าวขวัญ    เห็นเป็นเรื่องธรรมดา
  
การล้อเลียนไม่ว่าจะเรื่องอะไร   จะก่อความเจ็บช้ำน้ำใจ   ก่อความหมางใจแก่ผู้รับทั้งนั้นค่ะ   ไม่ควรละเลยเมินเฉยว่าเป็นเรื่องเล็กน้อย  
    
 การเปลี่ยนแปลงปรับปรุงอะไรทุกสิ่งทุกอย่างต้องเริ่มจากตัวเอง   เริ่มคิดก่อนว่าการกระทำของตัวเอง   ความประพฤติของตัวเองทุกอย่างจะมีผลกระทบแก่ตัวเองและผู้อื่นอย่างไร  

ถ้าทุกคนเอาใจเขามาใส่ใจเรา    ประพฤติปฏิบัติตัวทั้งด้านกาย วาจาและใจกับผู้อื่นเช่นเดียวกับที่ตัวเองต้องการให้ผู้อื่นทำกับเรา  การล้อเลียน การดูถูกเหยียดหยามผู้อื่นก็จะค่อยๆ ลดหายไป  เหมือนระลอกน้ำที่ตีวงกว้างไปเรื่อยๆ   เพราะปกติไม่น่าจะมีใครที่ต้องการให้ใครมาล้อเลียนดูถูกเหยียดหยามตัวเองเช่นกัน  

น่าเสียดาย  น่าเสียใจ   น่าอ่อนใจ   เพราะเห็นมีคนชอบอ้างเป็นประจำว่าคนอื่นชาติอื่นเขาก็ทำกัน  เพราะฉะนั้นคนไทยก็ควรทำต่อไปได้     ความจริงแล้ว  สิ่งที่ไม่ควรทำสิ่งไม่ดีไม่งามนั้น ถึงแม้ว่าจะมีคนอื่นเขาจะทำกันทั้งโลก ก็ไม่ทำให้ความประพฤตินั้น การกระทำนั้นกลับกลายให้เป็นสิ่งดีงามได้      ไม่ใช่เหตุผลที่จะเอามาอ้างให้ตัวเองดันทุรังทำร้ายน้ำใจคนอื่น  ประพฤติแย่ๆ อยู่เรื่อยไป   

การที่ประเทศอื่นมี กม. เรื่องการแบ่งแยกเหยียดผิว เหยียดอะไรต่ออะไรขึ้นมา  ถึงแม้จะไม่ได้แก้ปัญหาไปได้    แต่อย่างน้อยเขาก็เริ่มคิด   เริ่มแก้ปัญหากัน  ช่วยกระตุ้นให้คนเอามาคิดตรึกตรองวินิจฉัยความประพฤติของตัวเองมากขึ้น    แทนที่จะเอามาอ้างว่าทีเขายังไม่ทำให้ดีขึ้นมาเลย เพราะฉะนั้นเราก็ไม่เห็นจำเป็นจะต้องคิดปรับปรุงตัวเองหรอก   เพราะตรรกแบบนี้นี่แหละ สังคมไทยถึงจมปลักอยู่ที่เดิม     เพราะไม่รู้จักปรับปรุงตัวเอง ไม่รู้จักคิดเอาเอง ว่าอะไรควรไม่ควร     น่าอนาถค่ะ
comment23:พี่ว่าคนไทยไม่เหยีนดหรอกสีผิว
เพียงเเต่คนไทยชอบอยากมีสีผิวที่ขาวเลยคิดไปว่าผิวสีเจ้มคือไม่สวย ก้อดูสิขนาดผชไทยหลายคนอ้าปากก้อบอกชอบ ผญขาวใส ไอ้พวกครีมก้อปีะโคมเข้าไปใช้เเล้วขาว โว้ววว
คนผิวเข้มคล้ำยังดิ้นรนทำคัวเองจนขาวเลย

พี่ว่าคนไทยไม่ใช่ทุกคนที่ชอบเมาท์เรื่องสีผิวมันอยู่ที่คุนอยู่สังคมเเบบไหน เเต่สังคมพี่ไม่สนใจ

ขนาดพี้ตัวขาวจั๊วะหน้าหมวยพี่ยังอยากผิวสีเเทนเลยมันดู healthy สุดๆ บางทีคุนก้อต้องเเยกเเยะนะ ว่ส การล้อ กับการเหยียดผิวนิมันคนละอย่างคนละอารมณ์ พฤติกรรมการปฏิบัติต่อกันต่างกันสิ้นเขิง บางคนล้อเสร้จกินข้าวกันอีกฝ่ายงอนตุ้บป่อง เเต่เหยียดสีผิวคือรังเกียจ เดียดฉันท์


*ถ้าบอกว่าคนไทยเหยียดฐานะทางสังคม พี่ว่ามันยังเห็นภาพชัดกว่าบอกว่าคนไทยเหยียเสีผิวซะอีก*
comment23-1:จริง ชาติเรามันไม่ได้เหยียดสีผิว หรอก
ชาติแล้วแค่ สีผิวนิยม คือแค่อยากขาว และก็เชื่อว่า คนผิวขาว หล่อ สวย
และก็แค่ล้อกันสนุกปาก
comment24:เราเห็นเช่นเดียวกับ จขกท.นะ คนไทยมักมองเป็นเรื่องปกติสำหรับเด็กบางคนที่มีผิวสีคล้ำแล้วโดนล้อมาตั้งแต่เด็กจนโตคงไม่ขำด้วยนะ กลับกันมันทำให้เป็นปมด้อยนะ ทำให้ไม่มีความมั่นใจในตัวเอง ไม่ว่าเจตนาของคนล้อจะเป็นยังไง มันก็คือการดูถูกหรือการเหยียดอย่างนึง อีกอย่างเพราะสังคมไทยมีค่านิยมความขาวด้วย ขาวจึงสวย หล่อ ดูดี มีชาติตระกูล เราว่าค่านิยมแบบนี้ควรเปลี่ยนได้แล้วนะ เพราะคนไทยไม่ได้มีแต่คนผิวขาว
comment24-1:ไปอ่านเรื่องของมาร์ตินลูเธอร์คิงครับ และจะรู้ว่าเหยียดสีผิวจริงๆมันเป็นยังไง
ของคนไทย ไม่ถึงกลับเหยียด หรอก แค่มีค่านิยมผิด ที่คิดว่า ผิวขาว แล้วสวยหล่อ

แต่ ณ ปัจจุบันนี้มันก็เปลี่ยนไปเยอะมากแล้วนะถ้าเทียบกับเมื่อก่อน
ดูดารามสมัยนี้ดิ ผิวสีน้ำผึ้งมาเต็มเลย ถ้าชาติเราเหยียดจริง ดาราผิวสีน้ำผึ้งไม่ได้มาเป็นดาราหรอก
ป่านนี้โดนกระทืบตายหมดล้ะ
comment24-2:คนผิวแทน มันเแป็นส่วนมากของประเทศไงครับ จะโดนคนขาวกระทืบตาย มันคงยากน่ะครับ 

เมื่อมีมาก ก็ต้องมีดาราบ้าง ไรบ้าง เรื่องปกติ แต่การด่ากันเรื่องผิว มันควรเหรอ ???
comment24-3:คนขาวก็โดนล้อนะคะ 
ซีดเป็นศพ 
ขาวสกปรกคบไม่ได้
อีผี
อีกระดาษ
ฯลฯ
เราไม่เคยล้อเรื่องสีผิวใคร แต่ทำไมถึงชอบมาจิกเรานักไม่รู้
comment25:การล้อเรื่องสีผิว อิขาว ไอ้ดำ อิแหล่ ไอ้ด่อน ของคนไทยนี่คือการเหยียดผิวเหรอครับ ผมพึ่งรู้

ยังไงๆ ผมยังคิดว่าการล้อเรื่องสีผิวของคนไทยก็ไม่เหมือนการเหยียดผิวของพวกต่างชาติหรอกครับ
comment25-1:แล้วคนที่ถูกล้อเรื่องที่ ไม่สามารถเลือกเกิดได้ มันรู้สึกดีเหรอครับ ตอบ !!!
comment25-2:ไม่รู้ว่าถึงขั้นเหยียดไหม แต่เข้าขั้น bullying แน่นอนค่ะ และเรื่องนี้ก็เป็นประเด็นใหญ่ในสังคมตะวันตกเหมือนกัน
comment26:ล้อ กับ เหยียด ประเทศที่เจริญแล้วจะถือว่ามีค่าเท่ากัน 
สืบเนื่องจากคำว่า "สิทธิมนุษยชน"  "สิทธิที่มนุษย์ทุกคนมีความเท่าเทียมกัน มีศักดิ์ศรี ของความเป็นมนุษย์"

แต่ในประเทศที่ยังไม่เจริญ ที่ยังนับถือเงินคือพ่อพระเจ้า แต่บางคนคงยังไม่เข้าใจอย่างชัดเจนถึงคำว่า "สิทธิมนุษยชน"
จึงล้อเล่นด้วยการเยียดผิว
หรือ เหยียดผิวแบบล้อเล่น 

ใครที่คิดว่าการเหยียดผิวคือสิ่งที่สามารถและมีสิทธินำมาล้อเล่นได้ คือคนที่ไม่เข้าใจคำว่า "สิทธิมนุษยชน"
คือคนที่ไม่รู้จักคำว่า  "ศักดิ์ศรี ของความเป็นมนุษย์"
comment26-1:ถ้างี้การล้อ คนอ้วน ว่าอ้วน ก็เป็นการเหยียด รูปร่าง
หรือการล้อคนอื่นว่าขี้เหร่ ก็เป็นการเหยียด เรื่องหน้าตาเหมือนกันนะ
comment26-2:ด่าว่า อ้วน ผอม ก็ถือว่า เหยียดน่ะ
comment26-3:ใช่แล้วค่ะ ในสังคมที่พัฒนาแล้ว ล้อเลียนรูปร่าง หน้าตา ก็ถือว่าผิดหมด
comment27:จะล้อหรือจะเหยียด ผมมองว่าเหมือนกันครับ ขนาดเพื่อนกันกับคนต่างชาติยังล้อไม่ได้เลยครับ เค้าซีเรียสมาก ที่สำคัญคนไทยไม่เห็นถึงความสำคัญในเรื่องนี้ เพราะมันยังไม่มีเหตุรุนแรง สาเหตุเพราะ เรื่องทาส และสังคม พัฒนาไปคนละทางกันตะวันตก

กล่าวในอีกแง่นึงคือ ชาวตะวันตก นำคนผิวสีมาจากแอฟริกา เป็นทาสในการใช้แรงงาน ดังนั้นคนตะวันตกจึงเหยียดคนผิวสี ในเรื่องของแกเคยเป็นทาสมาก่อน เป็นชนชั้นที่ต่ำกว่าต่ำของคนตะวันตก ต่อมาแม้จะเลิกทาสแล้วก็ยังมีการแบ่งแยก แยกส้วม แยกจานชาม ช้อนซ่อม แยกของใช้ทุกอย่าง และหากเกิดอะไรขึ้นมักจะโทษคนผิวสีก่อน ต่อมามีการตั้งสมาคม KKK ทำการไล่ฆ่าคนผิวสีเกิดขึ้น จนคนผิวสีทนไม่ไหว ออกมาประท้วง แต่ในขณะประท้วงก็มีการทำร้าย และสังหารคนผิวมีเป็นจำนวนมาก จนสุดท้ายมีการเรียกร้องสิทธิและมีการเปลี่ยนแปลง คนผิวสีมีสิทธิในการเลือกตั้ง เป็นที่สิ่นสุดในการเหยียดสีผิวทางกฎหมาย แต่ในทางสังคมยังมีการเหยียดอยู่ และที่สำคัญคนผิวสี สามารถเรียกคำเหยียดกับคนผิวสีได้ แต่ห้ามคนอื่นเรียกนะ เค้าจะถือว่าเหยียดเลยแหละ แต่ในทางกลับกัน คนไทยไม่ได้รู้สึกกับคนผิวสีในแง่นั้น การพูดเรื่องสีผิวจึงไม่รุนแรงเท่ากับตะวันตก และเมืองไทยยังเป็นประเทศที่กำลัวพัฒนา ดังนั้นจึงไม่มีเหตุสำคัญจำเป็นอะไรที่ต้องมารณรงค์เรื่องนี้  นี่ยังไม่นับถึงคำว่า ลาว ซึ่งเป็นถึงการเหยียดเชื้อชาติที่ฝังรากลงในสังคมไทยนะครับ

แต่คนไทยมองว่ามันเป็นเรื่องล้อเล่น ตลก ขำขัน ซึ่งหากมองในมุมมองตะวันตกแล้ว มันไม่ขำเลย วัฒนธรรมต่างกันครับ หากคนไทยไปล้อเพื่อนผิวสีว่า ดำ หรือมืด บางคนอาจจะผิดใจกันได้เลยนะครับ เพราะการเหยียดเค้าไม่ได้ดูที่เจตนา เค้าดูที่การกระทำแล้วครับเดี๋ยวนี้ แต่สังคมไทยมองว่ามันไม่ได้เหยียดอะไร ก็เหมือนกันตอนเกรียนไทยป่วนนาซ่าที่บอกว่า ทำเพื่อความสนุกไม่ได้ทำร้ายใคระเคร่งเครียดไปทำไม อารมณ์เดียวกันแหละครับ
comment28:ผมเห็นด้วยว่าประเทศไทย ไม่ได้เหยียดสีผิวมากเท่าต่างประเทศ
ประเทศไทยจะเหยียดเรื่องรูปร่างหรือฐานะมากกว่า

แต่ในขณะเดียวกัน จากหลายๆความเห็นในนี้ มันบ่งบอกได้ว่ายังมีคนไทยจำนวนหนึ่งที่ยังไม่ "ตระหนัก" ถึงเรื่องการเหยียด ไม่ว่าจะสีผิว หรือรูปร่าง ยังมองว่าเป็นเรื่องปกติ ไม่มีอะไร เป็นเรื่องธรรมดา อาจเพราะไม่ได้เกิดกับตนเองเลยรู้สึกว่าไม่มีอะไร  อาจเพราะเคยทำแบบนี้มาจนชิน
แต่เมื่อไรที่ตนเองถูกกระทำ จะรีบออกมาร้องโวยวาย ไม่พอใจทันที  ซึ่งคนเรามันเป็นแบบนี้จริงๆครับ
comment29:เราว่ามันไม่ได้เรียกว่า racism นะ เราว่ามันเป็น Bully นะ คือเอาปมด้อยมาล้อเลียน verbal, physical, cyber abuse นะ racism จะกีดกันแบบสมัยนึงที่เมกาที่แบ่งคาเฟ่สำหรับคนดำคนขาวเลย bully ในไทยยังไม่ค่อยอันตรายเท่าญี่ปุ่น เมกา เด็กๆฆ่าตัวตายเพราะ bully กันเยอะ โดยเฉพาะเด็กที่เป็น transgender
comment29-1:มันไม่ใช่ racism ครับ เพราะ racism คือการกีดกันทางเชื้อชาติ จากรากศัทพ์คำว่า race ง่ายๆคือที่คนไทยใช้คำว่า "ลาว" จนมีปัญหากันใหญ่โตนั่นแหละครับ

แต่มันเป็นหัวข้อย่อยของ discrimination ครับรวมถึงการ bully ด้วย


rac·ism
ˈrāˌsizəm
noun
the belief that all members of each race possess characteristics or abilities specific to that race, especially so as to distinguish it as inferior or superior to another race or races.
prejudice, discrimination, or antagonism directed against someone of a different race based on the belief that one's own race is superior.
"a program to combat racism"
synonyms:    racial discrimination, racialism, racial prejudice, xenophobia, chauvinism, bigotry, casteism
"Aborigines are the main victims of racism in Australia"
comment30:ถ้าสิ่งที่เจ้าของกระทู้กล่าวมา มันคือคำว่า เหยียดเชื่อชาติ เหยียดสีผิว
การที่ไปล้อคนอ้วนว่า เป็นหมู หรือเรียก อีอ้วน ไออ้วน 
หรือการล้อเรื่องลักษณะรูปร่างคน ก็จะถือเป็นการเหยียด รูปร่าง หน้าตา ด้วยนะครับ


ผมว่าบางทีก็ต้องแยกให้ออกนะระหว่างเหยียด กับ ล้อเลียน
เหยียด มันคือรังเกียจ แต่ล้อเลียน มันแค่ พูดเอาสนุกปากเท่านั้น แต่ไม่ได้รังเกียจ

ส่วนไอเรื่องควรไม่ควร ก็ต้องไปแยกแยะเอาเอง ว่าควรพูดหรือไม่ควรพูด
แต่ถ้าจะให้ดี ก็ควรหยุดพูดคำพูดที่มันจะทำร้ายจิตใจคนอื่นก็ดี ใจเขา ใจเรา
comment30-1:ปกติคนไทยเรามักจะล้อกันเล่นอยู่แล้ว แต่ถ้าเห็นฝ่ายที่ถูกล้อโกรธหรือไม่พอใจ
ก็จะหยุดล้อไปเองอยู่แล้ว ไม่ค่อยเห็นมีใครเอาเป็นเอาตายกับการล้อเลียนซักที
แต่ที่ผมไม่ชอบเลยก็คือการเหยียดประเทศเพื่อนบ้านมากกว่าอย่างแรงงานพม่า 
ลาว เขมร อันนี้น่ารณรงค์มากกว่านะครับ
comment30-2:ถามน่ะครับ มันควรทำมั้ย ???? ทำไมคนไทยชอบล้อเรื่องนี้กัน มันเป็นเรื่องที่เลือกเกิดไม่ได้
comment30-3:ถ้าถามผมว่า ควรหรือไม่ควรล้อเลียน ผมคงตอบแทนคนไทยอีก 60 กว่าล้านคนไม่ได้ แต่เท่าที่เคยเจอมาส่วนมากมักจะล้อเล่นกัน ในกลุ่มเพื่อนฝูง หรือคนสนิทคุ้นเคยกันมากกว่า ถ้าอยู่ดีๆไปล้อคนที่ไม่รู้จักคงมีหวังปากแตกแน่ๆ  น้าผมเคยต่อยปากคนกรุงเทพเพราะไปเรียกแก ไอ้เสี่ยวๆ  ต่างกับพวกฝรั่งที่เห็นชาติพันธุ์ต่างจากพวกตัวเองมักจะเหยียดไว้ก่อน
comment30-4:ขนาดเพื่อนกันยังห้ามปากให้เลิกล้อไม่ได้ การเลิกล้อประเทศเพื่อนบ้านคงยากเลยค่ะ
comment30-5:ก็ไม่อยากให้เขาล้อ จขกท.ก็ด่า หรือตอกกลับเขาไปสิครับ

ก็ไม่รุ้ว่าต้องการอะไร หรือเรียกร้องให้จัดการยังไง

ถ้าผมล้อใครคนนึง แล้วเขาไม่พอใจ คราวหน้าผมก็ไม่กล้าล้อเขาแล้วละครับ

ง่ายมากๆเลย
comment31:เราผิวดำๆ อยู่เหมือนแขก โดนล้อ แต่ก็ไม่คิดว่าเป็นการเหยียดนะคะ เพราะเพื่อนไม่ได้รังเกียจ แค่ล้อเลียนเอง แต่ก็ยอมรับว่าบางคนก็อาจจะโดนแกล้ง แต่มันก็ไม่เฉพาะคนผิวดำ หรือต่างศาสนานะคะ มันก็รวมๆกันไป
comment32:ผมก็ผิวไม่ขาวนะ ไม่ได้ดำมากๆด้วย เคยโดนล้อตอนเด็กเหมือนกัน แต่ลืมไปแล้ว
คนไทยตอนโตคงไม่มีใครล้อกันแล้วมั๊งครับ เดี๋ยวจะโดนเอาง่ายๆ
แต่ยังไงถ้าคนดำจนถูกล้อหนักๆ ก็สงสารเหมือนกัน ต้องสอนเด็กๆแหละว่าอย่าไปว่าเขา
comment33:เราว่าบางทีคนไทยก็บ้าความขาวเกินไปน่ะ  แต่จะเป็นแค่ประเภท เหยื่อการตลาดซะส่วนใหญ่
ผู้หญิงก็อยากขาว ผู้ชายก็ชอบผู้หญิงขาวๆแบบเกาหลี ญี่ปุ่นทำนองนั้น ไม่ได้ร้ายแรงอะไรหรอก
แค่เป็นพวกเห่อดารา นางงาม ชอบคนหล่อคนสวย ตามสื่อต่างๆที่คอยยัดค่านิยมใส่สมองมา

แล้วก็ชอบล้อเลียนสิ่งที่คิดว่าเป็นปมด้อยของคนอื่นเล่น อ้วน ผอม ดำ โง่  
มันเป็นลักษณะนิสัยที่ไม่ดี  แต่มันยังไม่ได้เสี้ยวอย่างพวกKKK อะไรพวกนั้นเลย 

ที่จริงจะว่าไปเราก็คนนึงล่ะ ถูกมองว่าเป็นพวกรสนิยมประหลาด เพราะจะชอบคนผิวเข้มๆ
ส่วนคนอื่นๆเค้าจะชอบหนุ่มตี๋ ขาวๆ เวลาพูดถึงคนหล่อๆ ต่างคนจะต่างงงซึ่งกันและกัน 555+
comment33-1:อาจจะไม่ถึงขั้น KKK แต่ก็ไม่ได้หมายความว่าถูกต้องนะคะ เราไม่ได้ไปทำร้านร่างกาย แต่ทำร้ายจิตใจ ประเทศไทยเราว่าเป็นขั้น bullying ยิ่งเป็นเพื่อนกัน บอกให้หยุด ก็ไม่หยุด (เหมือนล้อชื่อพ่อแม่ตอนเด็กอ่ะค่ะ เห็นเพื่อนไม่พอใจก็ยิ่งล้อ)

ถ้าคนโดนล้อเค้าไม่คิดอะไรจริงๆก็แล้วไป แต่ถ้าโดนตั้งแต่เด็ก ก็กลายเป็นปมด้อย ถึงแม้โตขึ้นคนส่วนใหญ่จะก้าวข้ามปมไปได้ แต่ก็มีอีกไม่น้อยที่จมอยู่กับปมด้อยตัวเอง มีเคสให้เห็นเยอะเลยค่ะ

แค่ไม่อยากให้คิดว่าเคสบ้านเราไม่รุนแรงอ่ะค่ะ เพราะยิ่งมีคนคิดว่า มันไม่เป็นไรเยอะเท่าไหร่ เรื่องแบบนี้ก็จะแย่ลงเท่านั้น แหะๆ
comment34:ไม่ได้เหยียดสีผิวครับ

ด่าเหมือนไออ้วน  ไอขาโต๊ะสนุ๊ก
comment34-1:อย่างไอ้อ้วน ผมว่า มันยังขึ้นอยู่กับพฤติกรรมการกินของคนนั้นได้น่ะครับพี่ แต่ไอ้เผือก ไอ้ดำ มันเป็นสีผิวโดยกำเนิด มันเลือกไม่ได้อ่ะ
comment34-2:ผมโดนเรียกไอ้อ้วน มาถามสักคำไหมว่าเจ็บกับคำนี้หรือเปล่า
comment35:เพื่อนผมผิวขาวมาก  จนถูกเพื่อนๆเรียกว่า ไอ้ขาว ทั้งๆที่ชื่อเล่นมันก็มี แต่ทุกวันนี้เพื่อนก็เรียกมันว่าไอ้ขาว
อย่างนี้ถือเป็นการเหยียดผิวด้วยรึเปล่า?

สุดท้ายแล้ว ผมว่าอยู่ที่คนถูกกระทำ ถ้ารู้สึกไม่ชอบ ไม่พอใจ ก็ถือว่าเป็นการเหยียด 
กับเจตนาของผู้พูด ว่าเจตนาล้อเลียน เพื่อให้เกิดความอับอาย เจ็บช้ำน้ำใจรึเปล่า ถ้าใช่ ก็ถือว่าเหยียด

แต่ถ้าทั้งสองฝ่าย ไม่ได้คิดอะไร ผมว่ามันก็ไม่ใช่การเหยียดครับ
comment35-1:เป็นน่ะครับ แต่เค้าจะเรียกกันว่า ไอ้เผือก ไม่ใช่เหรอครับ

คนโดนอาจรู้สึกไม่ดี ได้เหมือนกัน
comment36:+++ เหยียดสีผิวในยุโรปจริงๆมันคือสัญลักษณ์ของการเหยียดศักดิ์ศรีความเป็นมนุษย์เลยนะ 
ยกตัวอย่างที่มีการโยนกล้วยลงไปในสนามฟุตบอลที่ทีมตรงข้ามมีผู้เล่นผิวสี +++

ของไทยเหยียดสีผิวในประเด็นที่เจ้าของกระทู้พูดถึง อันนี้เห็นด้วยนะ แต่เรื่องสีผิว 
มันเป็นแค่ส่วนนึงของนิสัยคนไทยที่ชอบเอาสิ่งที่เรียกว่าปมด้อยคนอื่นมาล้อเลียน 
ซึ่งถ้าจะพูดถึงประเด็นนี้ต้องรวมไปหมดเลย ดำ เตี้ย อ้วน หัวหยิก จมูกแบน เหยิน ฯลฯ 
ซึ่งระดับความรุนแรงอาจจะอยู่ในขอบเขตของมารยาท 
ไม่ถึงกับการกีดกันทางสังคม (แต่ก็ไม่ควรทำอย่างยิ่ง)

ส่วนเรื่องที่คนไทยมักแสดงออกถึงการเหยียดจริงๆ ในระดับที่รุนแรงกว่า และน่าเป็นห่วง คือ การเหยียดชนชาติ เช่น ไอ้เจ๊ก ไอ้แกว ไอ้ลาว
เห็นหรือไม่ว่า เมื่อพูดคำเหล่านี้ออกไป มันรู้สึกได้ถึงการดูถูกหรือกีดกันมากกว่าซึ่งประเด็นนี้อ่อนไหวในระดับชาติ
comment37:เหยียดไรกานนน ผมตัวดำปี๋ แต่อดีตแฟนผม 40-50 คนที่ผ่านมาขาวๆทั้งน้านน
comment38:เท่าที่สังเกตุมา ผช กับ ผญ ความคิดเห็นจะค่อนข้ามตรงข้ามกันเลย ผช จะมองว่าเป็นเรื่องปกติ ไม่แปลก แต่คิดถึงคนที่โดนบ้างมั้ยครับ ว่าเค้ารู้สึกกันยังไง
comment38-1:เฮ้ยเราเข้ามาบวก เป็นกำลังใจให้เจ้าของกระทู้นะ
เราเข้าใจเจตนาดี แต่อ่านหลายๆความเห็น
มันเป็นเรื่องของการใช้คำและนิยามมากกว่าเนาะ
Racism ของต่างชาตินี่มันหนักมากจริงๆ

แต่ของประเทศเรามันเป็นค่านิยมที่ถูกปลูกฝัง 
ถูก Brainwashed จาก โฆษณาต่างๆมากมาย 
พวกผลิตภัณฑ์ผิวขาวและสื่อ ต่างๆ

ส่วนใหญ่จะเป็นเรื่อง Ideal of Beauty มากกว่า มันไม่ถึงกับเรื่องของชาติพันธุ์กำเนิดและสีผิวโดยสิ้นเชิงหรอกนะ
คนไทยยึด concept ความสวยคือ ขาว หุ่นดี โครงหน้าสวย ตาโต จมูกโด่ง
comment38-2:ทุกคนมีปมด้อยเหมือนกันหมดครับ

ไม่มีใครเพอเฟคไปทุกอย่างหรอก 

โดนล้อก็ใช่ว่าเราจะดูแย่ ดูเลวร้าย ทำไมต้องเครียดด้วยครับ ชูข้อดีของตัวเองใส่มันสิ เช่น

ดำแล้วไงเกรดเยอะเท่ากูมั้ย หรือ ดำแล้วไงสวยเท่าฉันมั้ย อะไรแบบนี้ครับ ไม่ใช่เรื่องเครียดเลย 

ตอนแรกเราอาจจะโดนล้อ แต่พอเราตอกกลับ เราชนะครับ แค่นั้นเอง
comment39:ผมว่าจขกท.ลองไปอ่านข้อมูลก่อนเถอะครับ ว่าคำว่าเหยียดผิวในตะวันตกเนี่ยมันคืออะไร
รุนแรงระดับไหน เกิดอะไรขึ้นบ้าง 

เอาง่ายๆ เริ่มต้นก่อนก็ได้ครับ ว่าคำไทยเราแปลไม่ตรงนัก เหยียดผิว มาจากคำว่า "Racist" 
ถ้าแปลให้ตรงหน่อยมันคือ "เหยียดชาติพันธุ์" ครับ ซึ่งคนละเรื่องกับกรณีที่ยกมาในไทยเลย
ลองอ่านนี่ก็ได้ครับ 

https://en.wikipedia.org/wiki/Racism

แต่ถ้าแค่ว่าอยากบ่นเรื่องโดนด่าว่าผิวดำ ก็ไม่ต้องไปโยงอะไรที่มันไม่ใช่มาเกี่ยวข้องก็ได้ครับ
มันไม่ช่วยให้คนเห็นใจคนโดนจิกกัดแบบที่คุณว่าหรอกครับ บ่นมาตรงๆ เหอะว่าเลิกกัดได้ไหม มันเจ็บ
comment39-1:ลองไปด่า ที่ ตปท ดูล่ะกันน่ะครับ
comment39-2:นี่มันประเทศไทยค่ะ คุณจะให้ไปด่าที่ตปท เพื่อ ???
comment39-3:เอาจริงๆ ต่างประเทศเขาก็มีการกัดพวก Ginger คือผมแดงผิวซีด
ลักษณะคล้ายๆ ที่กัดเรื่องผิวดำในบ้านเรา แต่ก็ไม่เป็น Racist 

โยงมั่วไม่สำเร็จก็เลิกตีโพยตีพายเถอะครับคุณ ผมก็ไม่ได้บอกว่ากัดกันเรื่องผิวคล้ำได้ไม่ผิด
แค่บอกว่ามันคนละเรื่องกับที่คุณยกมา
comment40:ในความคิดของเรา
การโดนเรียกว่า   ดำตับเป็ด ไอ้ดำ Eดำ ไม่ได้เป็นการเหยียดสีผิว แต่เป็นการเอาปมด้อยคนอื่นมาล้อ
ซึ่งสำหรับตัวเราเองแล้ว เราไม่เอาเรื่องพวกนี้มาล้อ
เพราะเราเองก็ใช่ว่าจะเพอร์เฟ็กต์ทุกอย่าง แล้วเราก็ไม่อยากให้คนอื่นเอาปมด้อยนั้นๆ ของเรามาล้อเราด้วยเช่นกัน
(ถือคติ ไม่อยากให้คนอื่นทำแบบไหนกับเรา ก็ต้องไม่ทำแบบนั้นใส่คนอื่นด้วย)

ทุกวันนี้ กล้าพูดได้เลยว่า ไม่เคยเรียกเพื่อนหรือคนอื่นว่าอ้วน ถ้าจำเป็นต้องกล่าวถึง ก็จะพูดว่า "คนนั้นอ่ะ ที่ตัวใหญ่ๆ"
แล้วก็ไม่เรียกใครว่าดำด้วย ถ้าจำเป็นก็พูดว่า "คนที่ผิวคล้ำๆ"
รวมไปถึงคำว่า "เตี้ย" เราก็จะเลี่ยงไปใช้คำว่า "ตัวเล็ก" แทน
ซึ่งเราฝึกเรียกแบบนี้มาตั้งแต่มหาวิทยาลัยแล้ว จนตอนนี้ติดเป็นนิสัย 

เห็นด้วยกับ จขกท ที่บอกว่า คนที่ล้อคนอื่น แล้วเคยคิดถึงความรู้สึกของคนที่ถูกล้อรึป่าว
เคยเจอบางคน เป็นเพื่อนร่วมงานกัน แล้วไปล้อเพื่อนอีกคนว่าอ้วนดำ พอเพื่อนคนนั้นโกรธก็พูดว่า "ล้อเล่นนิดเดียวเอง แค่นี้ก็โกรธ"
เราเลยบอกเพื่อนคนนั้นไปว่า เอาใจเขามาใส่ใจเราให้มากๆ เถอะ
comment41:เราว่าเจ้าของกระทู้เข้าใจคำว่าเหยียดผิวผิดไปมากๆเลยนะคะ
เราเข้าใจคนโดนล้อเรื่องตัวดำนะ
มันน่ารำคาญเนอะ
แต่ยังไงมันก็ไม่ใช่การเหยียดผิวอยู่ดีอะแหละ
น่าจะไปเปรียบเทียบกับการที่ฝรั่งเขาชอบล้อคนที่มีผิวขาวซีดมากกว่านะคะ
comment42:บ้านเราก็ไม่เคยจริงจังกับอะไรอยู่แล้ว ไม่เคารพสิทธิอะไรกันทั้งนั้น ทุกอย่างเหมือนมีหลักการเป็นแกนๆ
comment43:ประเด็นการเหยียดในต่างประเทศ ที่เป็นประเด็นคือการ "เลือกปฏิบัติ" ครับ 

สมัยก่อนรุนแรงกันถึงขั้นว่า คนดำห้ามเข้าร้านอาหารร่วมกับคนขาวเลย (มีป้าย white only แขวนอยู่หน้าร้าน) ถ้ามีโอกาส ลองหาเรื่อง SELMA ดูก็ได้ครับ ส่วนตัวคิดว่าอาจจะเว่อร์ไปสักหน่อย (เพราะผู้กำกับเป็นแอฟริกัน-อเมริกัน แกเลยค่อนข้างอิน) แต่ก็น่าจะทำให้เห็นภาพ

เคสที่เป็นประเด็นเมื่อไม่กี่เดือนมานี้ ก็อย่างเช่น ตำรวจคนขาวยิงคนดำที่เข้าไปขโมยของ โดยอ้างว่าคนดำคนนั้นทำท่าพิรุธ ตำรวจเลยคิดว่า"มีปืนและจะยิงตอบโต้ เลยยิงไปก่อน" แต่ปรากฏว่าไม่มีอาวุธครับ กลุ่มคนดำออกมาประท้วงว่า เนี่ย ที่คิดว่ามีอาวุธก็เพราะว่าเป็นคนดำใช่มั้ย ติดภาพว่าคนดำต้องเป็นพวกนอกกฏหมายใช่หรือไม่ ถ้าเป็นคนขาวเหมือนกันจะคิดว่าซุกอาวุธไว้หรือเปล่า?

เมืองไทยยังไม่มีกรณีแบบนี้ครับ
comment43-1:ของไทย จะเป็นว่า คนผิวขาว จะถูกมองว่าเป็นคนดี รวย ในขณะที่คนผิวคล้ำ จะถูกมองว่าเป็นคนไม่ดี จน ไรงี้ครับ
comment44:เค้าไม่ได้เรียกเหยียดค่ะ
คุณถูกล้อคุณไม่พอใจคุณก็บอกเพื่อนคุณไปสิคะว่าไม่ชอบ ตอนเด็กๆเราโดนล้อก็ไม่เห็นจะเดือดร้อนตรงไหนเฉยๆสะด้วยซ้ำเพราะเราเเยกออกว่าเค้าล้อเล่นหรือจริงจัง
comment44-1:ผมไม่โดนน่ะครับ ผมคนจีน แต่ผมสงสารคนที่โดนครับ
comment44-2:คุณเฉยๆ แล้วคนอื่นจะต้องเฉยๆเหมือนคุณหรอครับ?
comment44-3:เห็นด้วยเลยครับ ผมว่ามันไม่ใช่เรื่องที่ต้องจัดการยากอะไรเลย

ยิ่งมาเจ็บแทนคนอื่นนี่ยิ่งไปกันใหญ่เลย

ผมว่าเขาจัดการชีวิตเขาได้ ที่เขาเงียบไม่โต้ตอบการล้อของเพื่อน อาจจะเป็นเพราะเขาไม่คิดอะไรเเล้ว ชินแล้ว

อาจจะไม่ได้รู้สึกเจ็บเหมือนที่ จขกท.บอกก็ได้ เพราะถ้าเขาไม่พอใจ เป็นเรา เราก็ด่ากลับไปแค่นั้น ทุกอย่างก็จบ เขาก็ไม่กล้าล้ออีก
comment45:เราสูง 172  นะ ปัจจุบัน อายุ28 ปี  สูงเท่านั้นมาตั้งแต่อายุ 16 โดนล้อเลียนมากๆๆๆ สมัยเรียน สุงจัง สุงเนอะ อีเปรตวัด
สุทัศน์ บลาๆๆ ผญ.ไทยส่วนใหญ่เตี้ยไง เราเลยแก้กลับว่าตอนเด็กๆแม่พวกไม่มีเงินซื้อนมให้ลูกเหรอ หลังๆเลย
ไม่ใครกล้าล้อเราอีก โตมาเรียนจบทำงานในบ.ฝรั่ง เจอผญ.สูงๆ แบบเรามากมาย คนเตี้ยๆนี่ดูไร้ความสง่างามไปเลย

*** เราเป็นคนรุปร่างหน้าตาดีนะ แต่คิดว่าสมัยนั้นโดนฝังรากลึกมาใครแปลกกว่าต้องโดนล้อ การล้อเลียนให้ความรุ้สึกว่าเค้าเหนือกว่าผู้อื่น
comment45-1:เราเตี้ยค่ะ โคตรอิจฉาคนสูงเลย อยากสูงบ้างงงง
comment45-2:คนไทยเป็นงี้จริงๆค่ะ ต่อให้คนนั้นมีข้อดีจุดอื่นๆ
ก็ไม่เลือกเอามาเรียก ต้องขอเรียกอะไรที่มันหยาบคายให้ได้
comment45-3:"คนเตี้ยๆนี่ดูไร้ความสง่างามไปเลย"

คุณก็เอาข้อด้อยของคนอื่นมาเหยียดเหมือนกันนะคะ เราเตี้ยกว่ามาตราฐาน โดนเรียก ไอ้เตี้ยๆๆ มาตั้งแต่เด็กแล้ว อยากสูงบ้างเหมือนกันแหละ

ถ้าคุณจะบอกข้อดีของการสูง คุณก็ไม่จำเป็นต้องชมตัวเองด้วยการเหยียดคนเตี้ยนี่คะ ถ้าลองเปลี่ยนเป็น

"โตมาเรียนจบทำงานในบ.ฝรั่ง เจอผญ.สูงๆ แบบเรามากมาย ความสูงทำให้ดูสง่างามไปเลย"

ความรู้สึกอ่านแล้วต่างกัน ไม่จำเป็นต้องล้อข้อด้อยของคนอื่นเลย
comment46:เราก็ไม่ชอบเหมือนกัน เรามีปมด้อยในตัวเองหลายอย่าง(ไม่ใช่เรื่องสีผิว) และก็เกลียดการถูกล้อเอามากๆ เราไม่เคยตลกหรอกเวลามีคนล้อ แต่เราก็ทำได้แค่หัวเราะแห้งๆ อืมแอบเศร้านะ คือเราว่าการล้อนี้ก็เหมือนเหยียดเบาๆนะ อาจจะไม่แรงแบบฝรั่ง เราว่าคนมีลูกมีหลานก็สอนลูกหลานอย่าไปล้อชาวบ้านก็ดี บางเรื่องมันเป็นปมติดตัวคนๆนั้นไปจนตายอ่ะ
comment47:เมืองไทยไม่ใช่เหยียดครับ
ถ้าเป็นเมืองนอก ร้านอาหารไม่บริการคนดำ
หอพักบางที่ไม่ให้คนดำอยู่
อีกหลายๆเรื่องครับ เค้าหนักจริง ปัญหาพวกนี้
เมืองไทยผมไม่เห็นเป็นปัญหาเลย อย่างมากแค่แซวๆ ขำๆ ผมก็ตัวดำนะ ตากแดดแขนไหม้เลย หน้าดำฟันขาว โดนแซวก็ขำๆ
comment48:ผมมองว่าเรื่องเหยียดผิด คนไทยแค่ขำๆในหมู่เพื่อนนะครับ ผมก็ตัวดำยังไม่เคยเจอเดินไปตามถนน แล้วมีคนเรียกไอดำซักคน แต่ผมว่าคนไทยชอบดูถูกคนจน หรือที่ด้อยพัฒนามากกว่า เลิกๆเถอะครับถ้าใครยังเป็นอยู่
comment49:เมืองไทยถ้าบอกว่าล้อว่าตัวดำ มันก็ไม่ต่างกับล้อว่าตัวอ้วน ล้อว่าจน ล้อว่าหน้าสิว ตาเหล่ หน้าแก่ นมแบน คือผมว่ามันระดับเดียวกัน ไม่ได้แบ่งแยกชัดเจนว่า ที่นี้คนดำห้ามเข้า โรงเรียนนี้มีแต่คนดำ ห้ามเรียน

คนที่ที่ถูกล้อว่าอ้วน เตี้ย ดำ จน หน้าสิว หรือโดนล้อว่าอะไรอีกมากมายทำไมไม่เอามาตั้งประเด็นเป็นกระทู้ละ  คนถูกล้อก็เสียใจหมดแหละ ถูกป่ะ
comment49-1:ก็เหมารวมทุกเรื่องนั้นแหล่ะครับ แต่ประเด็นเรื่องสีผิว มันละเอียดอ่อนสุด โดยเฉพาะพวกผู้หญิงที่ถูกล้อ
comment50:สำหรับเรา

เหยียดสำหรับต่างประเทศคือการเลือกปฏิบัติ เช่น คนผิวสีห้ามเข้าร้านของคนผิวขาว เป็นต้น

เนื่องจากแต่ก่อนมีการนำเข้าทาส(คนผิวสี) ทาสเป็นสิ่งของไว้ซื้อขาย ไม่ใช่มนุษย์ด้วยซ้ำ  ไม่ควรเทียบชั้นกับเจ้านาย(ผิวขาว)

แต่เมื่อมีการเปลี่ยนแปลง จึงมีการออกกฎหมายมา คือห้ามเลือกปฏิบัติ (รัฐบาลก็โปรโมตให้ต่างประเทศฟังแบบนั้น)

แต่ในชีวิตจริงก็ยังมีอยู่ เห็นได้ทั่วไป เช่น ไม่คุยด้วย หาวิธีต่างๆไม่ให้เข้าทำงาน นินทา หาว่าเป็นผู้ร้ายก่อน เป็นต้น


ประเทศไทย เราไม่ได้นำเข้าทาส จึงไม่ค่อยมีความแตกต่างกันระหว่าง ทาสกับชนชั้นประชาชนมากนัก เพราะเป็นคนไทยด้วยกันเอง

ประเทศไทยที่เหยียดกันอย่างเห็นได้ชัดคือ เช่นมหาลัยฉันเก่งกว่ามหาลัยอื่น บริษัทเลือกแต่คนจบจากมหาลัยดังเข้าทำงานเท่านั้น เป็นต้น

ส่วนเรื่องอ้วน ผอม ดำ เขียว ขีด อันนี้ต้องดูเจตนา ถ้าล้อและกีดกันไม่ให้เข้ากลุ่มอันนี้เหยียด
comment51:ผมว่าเหตุผลมันมีในตัวของสังคมเองนะครับ ประเทศไทยเราต้องยอมรับตามตรงเลยว่าความเจริญทางด้านสิทธิมนุษยชนของเรายังต่ำมากๆ คนไทยเรายังนิยมความรุนแรงแก้ไขปัญหา ยังมีการละเมิดสิทธิมนุษยชนทั้งในภาคประชาชนและภาครัฐครับ โดยไม่คิดจะแก้ไข และมีแต่จะรุนแรงขึ้นทุกวัน ถ้าเทียบปัญหาที่ผมกล่าวมาแล้วนั้น กับปัญหาเรื่องการเหยียดผิวและเชื้อชาติ นั้นด้อยไปเลยครับ สิ่งพวกนี้ปลูกฝังมาในคนไทยจนแก้ได้ยาก และคนที่คิดเรื่องพวกนี้ก็มักจะเป็นคนรุ่นใหม่ๆที่คิดได้ ในหมู่คนรุ่นเก่าๆยังคงยึดถือธรรมเนียมเดิมๆที่ปฎิบัติมาครับ คนรุ่นใหม่เองก็แสดงออกมากไม่ได้ เพราะทำไมกลุ่มคนรุ่นเก่าบางส่วนก็จะคิดต่อต้านว่าเป็นเด็กมั่งละ ประสบการณ์ไม่มีบ้างละ เรื่องพวกนี้แย่ครับ
comment52:คนเรามักจะเอาปมด้อยคนอื่นมาล้อ เพื่อลบปมด้อยของตัวเองเช่นด่าเค้าว่าสูงอย่างกะเปรต ตัวเองเตี้ย อีอ้วน ผอมเหมือนไม้เสียบพริก  ไม่ให่ล้อแค่ผิวหรอกคะคือล้อปนอิจฉา มีอยู่ทั่วไป เอาสีผิวก็ ขาวขี้โรค ขาวสกปรกครบไม่ได้. เอาดำดีสีไม่ตก. ว่ากันหมดไม่มีอะไรดี เราผิวสีแทนนะ ยังถูกเรียกอีดำ ไม่แคร์คะ
comment52-1:ผมนี่ถูกล้อว่า เสียงต่ำบ้าง สูงโย่งบ้าง ผมสูง 182 (แต่ตอนนี้ ไม่โย่งแระ เพระอ้วน)

ตอนเด็กๆมันก็ไม่ค่อยขำน่ะ  แต่โตขึ้นก็เฉยๆไปแระ
comment53:Racism 

มาจากคำว่า 

race + -ism
(race แปลว่าเผ่าพันธุ์)

คนไทยยังห่างไกลจากจุดนี้เยอะ
ยุโรป อเมริกา มันแรงกว่านี้เยอะ เป็นมาตั้งแต่ 300 - 400 ปีก่อนแล้ว
comment54:ผมเป็นคนผิวเข้มคนนึง
และผมก็เป็นคนที่ชอบการท่องเที่ยวเป็นอย่างมาก
ไม่ว่าจะปีนเขา เดินป่า ดำน้ำ ว่ายน้ำ ฯลฯ 
ที่ลุยๆเนี่ย ผมเที่ยวหมด 
พอดีผมไม่ค่อยห่วงผิวกายเท่าไหร่

แต่ส่วนมากผมจะโดนคนรอบข้างมองและทักทาย
เป็นก่วงสีผิว หรือมีส่วนร่วมกับชีวิตผิวกายผมมาก

เช่น

คนรอบข้าง : ขาดำ นะเมิง ไปทำไรมา
ผม : เที่ยวๆ ชอบใส่ขาสั้นไง 
คนรอบข้าง : แมร่งดูไกลขาดำกว่าแขนอีก 

ในใจแบบ คือเป็นเจ้าของร่างกายเนี่ย ยังไม่ซีเรียสเลย
 แต่จะพูดทำไม มันทำให้รู้สึกด้อยกว่าไงไม่รู้

คนรอบข้าง : เมิงเอาแขนมาเทียบเด่ะ
ผม : (ส่งให้ไปเทียบ) ( เพื่อนกันขรรมๆไง )
คนรอบข้าง : เฮ้ย กุขาวกว่าเมิง 55555
ผม : (หัวเราะ) 5555

ในใจแบบ เมิงก็รู้ว่ากุดำ ดำกว่าเมิงตั้งแต่ปี1 
รู้ว่านี่ชอบท่องเที่ยว ทำไมไม่ไปวัดผิวกับคนที่ขาวๆ
มาวัดกับกุทำไม! 

คนรอบข้าง : ทาครีมบ้างมั้ย ทำไมดำแบบนี้
ผม : ทาแล้ว ทาทุกวันนะ
คนรอบข้าง : ทาแล้วได้แค่นี้หรอไง หรือไม่ก็ไปฉีดผิวไปจะได้ขาวๆ

ในใจแบบ ทำไมต้องให้กุไปฉีด ทำไม! 
นี่กุเดือดร้อนหรอ กุไม่เลย มาเดือดร้อนแทนทำไม
ให้ไปฉีดเพื่อ! อะไร ไอฉาดด

สุดท้ายผมไม่ได้ว่าใครเหยียดผิว
แต่บางเรื่องขอเถอะนะ
ตัวเราเองยังไม่คิดเลย 
อย่ามาคิดแทนกัน 
ตัวใครตัวมัน 
ชีวิตใครชีวิตมัน

#คหสต ล้วนๆ
comment54-1:เออ..เป็นเหมือนกัน  ไม่เข้าใจ ทำไมต้องอยากขาว
comment54-2:ใช่เลย อย่ามาคิดแทนกัน ตัวใครตัวมัน ชีวิตใครชีวิตมัน !!!
ดำก็ตัวตรู อ้วนก็พุงตรู ไม่ต้องมาเดือดร้อน แหมบก็ดั้งตรู
อยากตะโกนกลับไปนัก ตรูสวยธรรมชาติโว้ย จะเดือดร้อนอะไรกับตรูทำไม 😤😤😤
comment54-3:พึ่งรู้ว่าผู้ชายเขามีการเทียบสีผิวกันด้วย เรากลับคิดว่าผู้ชายผิวแทน ตากแดด ออกกำลังกายมีเสน่ห์กว่าผู้ชายผิวขาวนะ 
อันนี้เป็นรสนิยมส่วนตัวเลย
comment54-4:ถ้าเป็นผม ประโยคแรกก็ขำๆ ไม่ได้คิดไรมาก
แต่ประโยคหลังๆ เหมือนจะย้ำไม่เลิก
ตรงนี้ล่ะครับ ที่ต่อไปจะทำให้พูดถึงเรื่องนี้กันไม่ได้อีก
comment55:ที่ไทยคงไม่ใช่การเหยียด แต่เรียกว่า ขุดปมด้อยมาล้อ (มั้ง)
ไม่รู้ว่าเกี่ยวกับเรื่องพ่อแม่ไม่สอนด้วยหรือเปล่า
แต่เด็กๆเพื่อนในห้องชอบล้อเราว่า "แม่ตายๆ" "แม่เป็นมะเร็งตาย" เป็นประจำ
(คือแม่เราเสียตั้งแต่เราเกิดมาได้ 9เดือน เราอยู่กับตายาย)
แล้วเวลาเพื่อนล้อ ครูก็ได้ยินนะแต่ครูไม่เคยว่าอะไรเลย
#อือ
เราร้องไห้ฟ้องยาย ยายเราก็ไปว่าพ่อแม่เพื่อนที่ล้อเรา 
แม่เขาตอบกลับมาว่า "แล้วแม่ตายจริงไม๊หละ ถ้าจริงแล้วจะมาโกรธทำไม"
#อือ ไม่น่าเกี่ยวกับการเลี้ยงดูหรอกเนอะ ...
comment55-1:สยองกับความคิดพวกนี้มาก
comment55-2:เฮ้ย โคตรแย่อะ
เรารู้สึกว่าคนที่เอาความรู้สึกคนอื่นมาล้อเล่น
มองทุกอย่างเป็นเรื่องสนุกมันไม่โอเคเลยอะ

แต่เราเชื่อว่าสักวันนึงเพื่อนคุณโตมาเค้าคงคิดได้แหละ
เค้าคงรู้สึกผิดมากๆ
comment55-3:ที่เพื่อนล้อยังพอเข้าใจนะว่าเป็นเด็ก
แต่ครูกับแม่เพื่อนเนี่ยคืออะไร !
comment56:เราว่ามันเป็นเส้นบางๆนะ ระหว่างการเหยียดกับการล้อเลียน...

คนไทย นิสัยติดตลกด้วยการล้อ .... จะเรียกปมด้อยก็ไม่ถูกนะ เช่น สีผิวเข้ม จริงๆมันเป็นยีนส์เด่นด้วยซ้ำ
ล้อได้ทุกอย่าง รูปร่างหน้าตา ชื่อพ่อชื่อแม่ เอามาพูดกันขำขัน จนเป็นนิสัย จนไม่คิดว่ามันผิด ไม่คิดว่าใครจะเสียใจ

- เป็นตุ๊ดเป็นเกย์ ก็จะถูกมองว่าเป็นตัวตลก ถูกล้อกันมาแต่เด็ก ... เธอเป็นเกย์ ต้องปากจัดสิ ต้องตลกสิ ต้องเสียใจไม่เป็นสิ
- ผญ ผิวคล้ำ.... กลายเป็นอิดำ (เคยดูข้าวนอกนามั๊ย ละครเรื่องนี้ออนแอร์ นี่ฝันร้ายของคำผิวคล้ำเลยนะ จากอิดำเฉยๆ กลายเป็นอิดำตับเป็ด)... 
- ผิวขาวคือ สวยรวยสะอาด ... ผิวคล้ำ คือ ดำจนสกปรก... ใส่สีแดงสีเขียว จะโดนล้อไป 3 ชาติ 
- สาวผิวคล้ำ สเป๊กฝรั่ง หาผัวฝรั่งสิ ผช.ไทยไม่ชอบเธอหรอก ... เนี๊ยๆ ฝรั่งชอบ
- ใครอ้วน มันต้องมีบ้างแหละที่จะต้องโนเรียกว่า ช้าง / ช้างน้ำ / ตุ่ม
- หัวล้าน ขี้น้อยใจ .... มันมาจากไหน ใครบัญญัติ????
- เราด่าและดูถูก ว่าคำว่า พวกบ้านนอก พวกตจว. (คือคนไทยเหมือนกันป่ะ) 
- คนผิวสี คือพวกหน้ากลัว
- คนแขก คือ ตัวเหม็น งก เจองูกับแขก ให้ตีแขกก่อน

ETC.

ทั้งหมดทั้งมวล ... มันกลายเป็นสิ่งที่เห็นกันประจำ แต่ไม่มากก็น้อย คำเสียดสีเหล่านี้ เมื่อมันเป็นตัวเรา เราไม่ได้รู้สึกตลกไปด้วยนะ โครตเสียใจอ่ะ .... แม้จะรู้ว่าพูดเล่นๆ เอาตลก เพื่อนกันๆ ....
comment57:เห็นด้วยคะกับการรณรงค์ อย่างน้อยก็ควรปลูกจิตสำนึกให้คนไทยเห็นว่าการดูถูกผู้อื่น การเหยียดผู้อื่น การเห็นความแตกต่างจากตัวเองเป็นสิ่งที่ผิด จากการที่อ่านความเห็นในนี้และประสบการ์ณตรงคือใช่อาจจะล้อเล่นแต่มันก็ไม่ควรเอาปมด้อยคนอื่นมาล้อมั้ย ควรเอาความแตกต่างมาเป็นประเด็นพูดสนุกปากมั้ย เหมือนการกดผู้อื่นเพื่อให้ตัวเองสูงกว่า สิ่งพวกนี้มันต้องเริ่มจากครอบครัว จากโรงเรียน ต้องปลูกจิตสำนึกว่าไม่ควรนะ ควรเคารพในความแตกต่างของผู้อื่น
ไม่ต้องอะไรอ่าเราเคยเจอครูdiscriminateใส่เรียกเราว่า"แขก"เรามีชื่อทำไมไม่เรียกชื่อ ซึ่งเราไม่ชอบเราเป็นคนไทยคะแค่นับถือศาสนาอิสลามทำไมต้องมาแบ่งแยกคือครูไม่คิดว่ามันเป็นสิ่งที่ผิด
comment57-1:แขกเอาจริงๆ ผมแทบไม่ได้คิดกับพวกนับถืออิสลามเลยน่ะครับ ผมจะคิดถึงพวกอินเดีย และอาหรับมากกว่า
comment57-2:มันมีคนที่คิดแบบนี้จริงๆคะว่าคนที่นับถือศาสนาอิสลามเป็นแขกไม่ใช่คนไทย เจอบ่อยด้วย ในพันทิบนี่ก็เยอะเราก็ไม่เข้าใจตรรกกะเค้าเหมือนกันคะ แล้วคนที่เป็นคาทอลิคต้องอิมพอทมาจากวาติกันมั้ย บรรพบุรุษอพยพมาจากอิตาลี่รึป่าว มันก็ไม่ใช่ใช่มั้ยก็คนไทยทุกคนนี่แหละ จะมาแบ่งแยกเพื่อ??
แต่ก็อย่างว่าพวกนี้เป็นพวกignorant พูดไปก็ยากที่เค้าจะเข้าใจ
comment58:ขอตอบในฐานะคนที่โดนล้อค่ะ เห็น จขกท.ไปเม้นในความเห็นย่อยแรกๆว่าอยากรู้ความรู้สึกว่าคนโดนล้อรู้สึกยังไง

เราเป็นคนผิวคล้ำ หน้าผากกว้าง หูกวาง ขาใหญ่กว่าช่วงสะโพกมาก

ทั้งอาจารย์ เพื่อน รุ่นพี่ ชอบพูดประมาณว่า ถ้าฉันเป็นเธอฉันฆ่าตัวตายไปแล้ว, โห ขาขนาดนี้ยังกล้าใส่กระโปรงสั้นอีกหรอ?, หัวเถิกว่ะ นี่ใส่วิกป่ะเนี่ย หรือจริงๆไม่มีผมบนหัว? ฯลฯ

โดนจนจิตตก จนไม่กล้าใส่ขาสั้น ไม่อยากออกจากบ้าน หนักเข้าไปตะโกนใส่หน้าแม่ว่า ถ้าจะมีผัวทำไมไม่หาให้ดูดีกว่านี้วะ ดูดิหนูเลยเกิดมาเป็นอย่างนี้ ถ้ารู้ว่าไม่มีปัญญาหาผัวดูดี ก็ไม่น่ามีลูกนะ

แต่ตอนนี้เราเลิกเอาคำพูดคนอื่นมาใส่ใจแล้ว แฮปปี้ขึ้นมากกก

อยากบอกว่าคนโดนล้อไม่สนุกหรอกนะ ไม่ขำด้วย
comment59:คนบางคนมันพร้อมจะเหยียดทุกอย่างแหละครับ ข้อดีมันยังเหยียด สังคมไทยเราปลูกฝังให้เราทำชอบอะไรเหมือนๆกัน คิดเหมือนๆกัน คนบางคนคือมันเห็นคนต่างไม่ได้ เห็นใครดีกว่าไม่ได้ ต้องพยายามบีบมันให้เป็นปมด้อย สมัยเรียนเคยเจอมะ ถ้าใครเรียนเก่งก็จะโดนยัดเยียดว่า EQ ต่ำบ้าง โดนล้อว่าเป็นไอ้เก่งไอ้ฉลาดบ้าง (ในเชิงประชด) อย่างสมัยก่อนช่วงที่ผิวขาวยังไม่บูม ลูกครึ่งยังไม่เป็นที่นิยม คนที่เป็นลูกครึ่งยังโดนล้อกันจนกลายเป็นปมด้อยเลย (อันนี้เคยดูรายการทีวีที่เขาสัมภาษณ์ดาราลูกครึ่งหลายๆคน) มันเป็นนิสัยที่เกิดมาจากกระแสสังคมอ่ะครับ จะแก้ก็ต้องแก้ที่สังคม คนส่วนน้อยทำอะไรไม่ได้หรอก
comment59-1:ไม่เห็นด้วยค่ะ   ทุกคนต้องเริ่มแก้ที่ตัวเอง  เริ่มคิดว่าอะไรที่ไม่ควร  แล้วเลิกทำ  และสั่งสอนตักเตือนท้วงติงลูกหลาน  และคนรอบๆตัวค่ะ    ถ้ามัวคอยให้คนอื่นทำเสียก่อนก็จะไม่มีใครทำกัน
comment60:ผมก็เป็นคนที่ผิวคล้ำ ตอนเด็กๆโดนเพื่อนล้อประจำว่า I-ดำ ตอนมัธยม ครูยังเรียกว่า I-เขียว บ้าง I-ดำ บ้าง 
มันเหมือนเป็นความเคยชินไปแล้วครับ แต่ผมไม่ชอบหรอกที่จะโดนเรียกแบบนี้ ข้อดีก็มีนะ
มันทำให้ผมไม่ไปล้อใครที่มีลักษณะทางกายภาพต่างจากคนส่วนใหญ่เลย เพราะ เข้าใจความรู้สึกเขาดี ว่าคนที่ถูกล้อ มันรู้สึกยังไง
comment60-1:ใช่ เราว่าแย่มากอะ
ที่คนเป็นครู 
คนที่เป็นต้นแบบ เป็นตัวอย่างให้กับนักเรียน
กลับทำซะเอง

เพราะเราก็โดนครูเรียกเราว่ายัยแว่นเหมือนกัน
คนมันเลือกไม่ได้นี่หว่า ว่าจะต้องสายตาปกติ

มันทำให้เรานึกย้อนกลับไปถึงตอนเราสมัยประถม
การเป็นที่ระบายอารมณ์ของครูอาจารย์ทั้งหลาย
ทั้งโดนหวด ทั้งโดนแทะเล็ม

มันแสดงออกถึงบางอย่างปะว่าประเทศไทย
บุคลากรครูส่วนใหญ่ เป็นบุคคลที่ไม่มีวุฒิภาวะพอ
ไม่สอนให้เด็กแยะแยะ และเคารพผู้อื่น

เราไม่เคยไปต่างประเทศจริงจัง
แต่ทำงานกับคนต่างชาติ อย่างอเมริกา และอังกฤษ
เด็กในห้อง คนนึงวาดรุปเพื่อน
แล้วเขียนคำบรรยายว่า Fat ... (ตามด้วยชื่อเพื่อน)
แล้วเอาไปให้ทิชเชอร์ดู
ทิชเชอร์คิ้วขมวดใส่
บอกว่า Win...
This is not good. It's not nice. Don't do this again. You shouldn't do this.

แล้วเด็กก็หน้าจ๋อย...
เราต้องเข้าไปบอกเด็กว่า ไม่ดีนะลูก ไม่เป็นไร ทิชเชอร์บอกว่าไม่ดีทีหลังก็ไม่ต้องทำอีกนะครับ

พอจะนึกภาพออกยังว่าสภาพที่โรงเรียนธรรมดาเรียนกับครูคนไทยเป็นยังไง...

5555 พล่ามยาวเว่อร์ ขอโทษด้วยค่า
comment61:มีลูกสอนลูกแล้วอย่าลืมบอกลูกให้สอนหลานอีกที

อย่าไปล้อเลียนใครหรือตั้งแง่รังเกียจในสิ่งที่เขาเปลี่ยนแปลงไม่ได้ มีติดตัวมาตั้งแต่เกิดครับ

ถ้าให้เลือกระหว่างโดนล้อเป็นที่สนุกสนานของคนล้อ กับไม่โดนล้อ เขาน่าจะเลือกอย่างหลังนะ
comment62:เห็นด้วยกับจขกท.นะ ต้องยอมรับว่าเรื่องการแบ่งแยกdiscriminationในประเทศไทยยังมีอยู่มาก
โดยที่เราไม่รู้ตัวและไม่ยอมรับกันเลย ทั้งเรื่องสีผิว เรื่องเพศ รูปร่าง หน้าตา
เราเองเกิดในครอบครัวคนจีนแต่ดันออกมาผิวคล้ำไม่เหมือนพี่ๆ
โดนครอบครัวเรียกว่าดำ ดำตับเป็ดตั้งแต่เด็กจนชินไปแล้ว โดยที่ทุกคนมองว่าเป็นการล้อเล่น
เพื่อนเรียกก็ล้อกันเล่น แต่คนโดนไม่ขำด้วยเลย บางทีก็ต้องทำเป็นหูทวนลมไป
ทั้งๆที่เราชอบสีผิวตัวเองมาก ทำไมคนอื่นต้องพยายามทำให้เรารู้สึกแย่ด้วย

อีกอย่างคนไทยชอบเห็นเรื่อง appearance ของคนอื่นเป็นธุระของตัวเองหรือไงก็ไม่รู้เหมือนกัน
เช่นการทักทายกันด้วยประโยคประเภทว่า ผอมลงนะไปทำอะไรมา อ้วนขึ้นป้ะเนี่ย ไปทะเลมาเหรอดำเชียว
โดยที่ไม่คิดว่าเป็นการเสียมารยาทเลยซักนิด เหมือนเป็นคำทักทายธรรมดาๆไปแล้ว
comment62-1:ผมก็คนจีน ที่ไม่ค่อยขาวเหมือนกัน เพื่อนยังบอกว่าผมไทย เอิ่ม อะไรตัดสินหน้าตากัน แล้วมโนกันไปเองฟร่ะ ???
comment63:คนไทยก็racistค่ะ เวลาที่คนไทยถูกปลูกฝังให้เรียกคนดำว่า 'นิโกร' แค่นี้ก็ผิดมากแล้วค่ะ
ตอนเด็กๆที่มาอเมริกาไหม่ๆ เคยพูดคำว่านิโกร และชี้ไปที่วิกหัวหยิกๆหรืออะไรซักอย่างใน Universal 
จนญาติมาว่า ไม่ได้ห้ามพูดคำนั้น พอญาติอธิบายให้ฟัง อายมาก รู้สึกผิดสุดๆ 

จริงๆคนไทยเหยียดชาติอื่นนะคะ (ถ้าไม่รวมเรื่องสีผิว) คนไทยมองต่างชาติประเทศเพื่อนบ้าน​(เขมร ลาว กัมพูชา)
เป็นประเทศด้อย นั่นก็เหยียดแล้วค่ะ สังคมไทยโดนปลูกฝังมาอย่างนี้ 

คนอินเดีย คนเม็กซิกัน คนดำทั่วไป นี่โดนเหยียดตลอดอยู่แล้ว เคยได้ยินคนไทย(เพื่อนๆด้วย)พูดว่าเค้า แต่ก็ทำอะไรไม่ได้ค่ะ 

อย่าว่าอย่างนั้นอย่างนี้เลยค่ะ ขนาดตอนมาอยู่อเมริกา เพื่อนคนดำเยอะ ... คนใกล้ตัวยังพูดเลยอย่าคบคนดำ 
ได้ยินแล้วแบบ...เพื่อนเราเป็นคนดี ทำไมเราคบไม่ได้ เห้ออออออออออ

อีกเรื่องที่อยากเล่าให้ฟัง...
เราเคยว่าเพื่อนคนดำที่ตัวใหญ่มากกกกกกกกก ตอนนั้นเด็กๆเลยไม่รู้ แต่ชินกับความเป็น 'คนไทย' 
เลยถามว่าประมาณว่า ตัวใหญ่จังรู้สึกหนักบ้างมั้ย......... โดนเพื่อนด่าแบบ เห้ยยยยย พูดอะไร ๕๕๕๕
จนถึงทุกวันนี้ยังโดนล้ออยู่เลยว่าทำไมพูดตรงอย่างนั้นได้
แต่จริงๆนะ ขนาดแม่เรายังบอก เราอ้วนๆๆๆ ทุกวัน เพื่อนกันเจอหน้ากันบอก อ้วนขึ้นป่าว.. มันตรงสำหรับคนต่างชาติมาก
แต่สำหรับคนไทยอาจจะไม่คิดมาก (บางคน) แต่อยากให้รับรู้อีกด้าน มุมของคนที่โดนพูดถึงอะค่ะ

ปล. รสนิยมคนเราต่างกัน แต่อยากให้คนยอมรับว่ามันมีจริงๆ และที่ล้อๆกันอยู่มันก็ก่อให้เกิดการแบ่งแยกนะคะ ไม่ได้ร้ายแรงแต่ก็มีให้เห็น
ไม่ต้องถึงกับขั้นรณรงค์แต่บอกต่อๆกัน เตือนๆเพื่อนคนใกล้ตัวแค่นี้ก็โอแล้วค่ะ
comment63-1:คนไทยนี่ บางคนคิดว่า ตัวเองวิเศษวิโสด้วยครับ ประเทศไทยชอบด่า ลาว เขมร พม่า หารู้ไม่ ไทยเราไม่ไได้เจริญไปกว่าเค้าเท่าไหร่เลย
comment63-2:จริงค่ะ ยอมรับแต่ก่อนเคยว่าคนอื่นว่าลาวนะคะ เหมือนมันได้ยินมาแต่เด็ก แต่พอโตแล้วไม่ทำแล้วค่ะมีเพื่อนเป็นคนลาวด้วย เค้าเคยโพสว่าได้ยินคนไทยพูดแล้วโกรธมาก คนรอบตัวหลายคนยังพูดอยู่ แต่ยากจริงๆที่เราจะบอกให้ใครทำหรือไม่ทำอะไร ถ้าสนิทจริงๆก็คงจะเตือน ฟังแล้วรู้สีกแย่อะค่ะ
comment64:เราว่าเจ้าของกระทู้ไม่ต้องห่วงนะคะไทยเรายังไม่ได้รุนแรงขนาดนั้นค่ะ เราไม่รู้ต่างชาติเป็นไงนะ แต่สังคมเราจะขาวดำ ล้อกันแต่ก็อยู่ร่วมกันได้ เป็นเพื่อนกันได้ค่ะ ซึ่งจริงถ้าจะรณรงค์ดิชั้นขอเลยว่าครีมเครื่องสำอางค์ทั้งหลาย ทำโฆษณาเสียใหม่เถอะนะคะ บางตัวนี่เหยียดและปลุกฝังค่านิยมผิดๆเอามากๆ คนไทยก็ยึดติด ขาวอมชมพู มาตลอด ซึ่งถ้ามีลูกหลานที่ผิวคล้ำดิชั้นจะบอกเสมอว่าดีแล้ว สวยแล้ว สวยแบบเป็นตัวเอง ไม่ต้องพยายามไปขาวหรอกลุก คนเราไม่ได้วัดความสวยกันที่สีผิว ซึ่งเราว่าเดี๋ยวนี้คนไทยก็ค่อนข้างเปิดใจกับผิวสีแทน ผิวคล้ำ กันแล้วนะคะเพราะคนมีชื่อเสียงหลายคนก็เห็นอยู่ว่าไม่ได้ขาวแต่ก็สวยได้ ประสบความสำเร็จได้ จะมีก็แต่คนไทยในกะลาครอบนี่แหละค่ะ ส่วนเรื่องดูถูกชาติที่ด้อยกว่า คนไทยส่วนใหญ่เดี๋ยวนี้เปิดกว้างขึ้นมากค่ะ ถ้าใครดูถูกอะไรเพื่อนบ้านนี่ คนไทยด้วยกันเองถล่มจมดินค่ะ เสียแต่ว่าคนไทยบางคนแม่ngเกรียน ไปด่าเค้าอย่างนั้นอย่างนี้ทั้งๆที่คนไทยที่มีวุฒิภาวะเค้าจะชื่นชมเพื่อนบ้านนะไปดูห้องกีฬาได้เลย แต่คุณอย่าลืมว่าเพื่อนบ้านหลายๆคนมาทำไม่ดีในไทยทั้งกรีดล้วงกระเป๋า ขโมย ข่มขืน เราว่าตรงนี้คนไทยก็มีสิทธิ์ที่จะเหยียดนะ แต่ไม่ใช่เหมารวมทั้งประเทศเค้า(ขอนะประเด็นนี้อย่าด่าเราพูดตามความจริง)

อาจจะตอบไม่ตรงใจเจ้าของกระทู้บ้างนะคะ แต่ที่พูดมาก็อยากให้เปลี่ยนค่านิยมกันใหม่เริ่มจากสื่อก่อนเลยในมุมมองของเรา
comment64-1:
comment65:จริงนะ อย่างห้องแป้งน่ะ รังเกียจ เหยียดหยามผิวขาวกันสุดโต่งเลย 
กระทู้เชิดชูผิวเข้มและเหยียดผิวขาวจะเวียนมาให้เห็นประจำราว 2 เดือนครั้ง
ไม่เห็นรณรงค์ให้เลิกเหยียด ดูถูกใส่ความคนขาวกัน  มีแต่ผสมโรงซ้ำเติมใหญ่
ยังกะคนขาวเป็นพลเมืองชั้นสอง
แถมคนที่บอกว่าตัวเองผิวขาวหลายคนยังร่วมสังฆกรรม
เหยียดหยามดูถูก กดต่ำความขาวของตัวเอง และเหยียดด่าคนผิวขาวอื่น ๆ อีกต่างหาก
comment65-1:ลืมแทกห้องแป้งไปเลย
comment65-2:ถ้า Tag  ห้องแป้ง
 กระทู้นี้ก็จะได้เป็นกระทู้ดราม่า อวย บูชา ยกยอ ผิวแทนเลิศเลอ ด่า เหยียด ดูถูก ผิวขาวต่ำต้อย อัปลักษณ์ ประจำเดือนนี้แหละ
comment66:เราไม่ชอบนะที่คนอื่นจะเอาเรื่องปมด้อยของคนอื่นมาล้อ
เราว่าพวกที่ล้ออะ เค้าพยายามกลบปมด้อยตัวเอง

อย่าว่าแต่เรื่องสีผิวเลย เพศก็เยอะ จะอ้วนไปผอมไป นมใหญ่นมเล็ก ขาใหญ่ ตูดแบนตูดใหญ่ ก็สรรหามาล้อได้หมด

เราเองก็โดนล้อมาตั้งแต่เด็กยันโต ว่านมเล็ก ซึ่งเอาจริงๆปะ คนโดนล้อ มันไม่สนุกหรอก !! มันไม่ขำด้วย พวกที่บอกว่าเค้าล้อขำๆสนุกๆ คนที่ขำคือพวกที่ล้อคนอื่นไง แต่คนโดนล้อคุณรู้เหรอว่าเค้าขำรึเปล่า ?
ในใจเค้าไม่ขำหรอก บางทีโดนเพื่อนล้อ ไม่ขำนะแต่มันก็ยังเป็นเพื่อนไง จะให้เลิกคบก็ไม่ใช่เรื่องอีก

คนที่ชอบล้อคนอื่น ลองคิดถึงใจคนที่โดนล้อบ้างนะคะ
ยิ่งสนิทยิ่งต้องรู้จักเกรงใจ !

ปล.ไม่สนับสนุนการเหยียดผิว เหยียดเพศ และล้อเลียนปมด้อยของผู้อื่นค่ะ
comment66-1:เห็นด้วย เราว่าคนไทยบางคนก็ชอบล้อปมด้อยของคนอื่นเพื่อกลบปมด้อยตัวเอง หรือเพื่อทำให้ตัวเองรู้สึกมีคุณค่า
comment67:ประเด็นคือเราล้อกันมานานมากโดยไม่คิดว่ามัน sensitive แต่ตอนนี้สังคมมันเปลี่ยนไปแล้ว อะไรที่มันอ่อนไหวในยุคปัจจุบันก็ควรจะเปลี่ยนแปลงบ้าง ไม่ใช่คิดแต่เมื่อก่อนไม่เป็นไร ตอนนี้ก็ต้องไม่เป็นไร เพราะคุณเองก็ไม่ใช่คนไทยยุค 100 ปีก่อน
comment68:คนไทย เหยียดผิวดำ เป็นเรื่องความสวยงาม/น่าเกลียดเฉย ๆ เหมือนบอกว่าหน้าตาหน้าเกลียด หรือเตี้ย หรือขาใหญ่ ไรประมาณนั้น

แต่ฝรั่ง เหยียดผิวดำ เป็นเรื่องระดับเชื้อชาติ เหยียดว่าเป็นชนชาติที่ต่ำกว่า ไม่ควรมีสิทธิเท่าเทียมมนุษย์คนอื่น

มันเหยียดกันคนละดีกรี
comment68-1:การเหยียดหยามมันไม่ดีทั้งนั้นค่ะ เพราะก่อความเจ็บช้ำน้ำใจทั้งนั้น   ***จะจมปลักกับความไร้ความคิด  ไร้ความเห็นอกเห็นอกเห็นใจคนอื่นไปถึงไหนนะ***
comment69:แปลกใจทำไมทุกคนถึงเห็นว่าเป็นเรื่องปกติ ผมไม่เคยขำเลยนะ ไม่รู้สิเรื่องเเบบนี้สงสัยถ้าไม่เป็นเรา ก็คงไม่เข้าใจ
comment70:ในบางโฆษณาของสินค้าบางตัว แสดงในทางเหยียดสีผิวที่ชัดเจนเลยนะคะ แต่เรากลับไม่ค่อยรู้สึกเพราะมองเป็นแค่ค่านิยมของสัมคม
comment71:เห็นห้องแป้งมีกระทู้แนะนำเรื่องสีผิวบ่อย ก็เห็นคนไปชมในกระทู้ดี แต่เอาเข้าจริงๆรสนิยมความชอบมันเปลี่ยนกันยากค่ะ
comment72:ไทยไม่ได้เหยียดสีผิวหรือชาติพันธ์
แต่ ไทยล้อเรื่องสีผิวหรือชาติพันธ์

เหยียดคือรังเกียจไม่คบหา ไม่เป็นเพื่อน ไม่อยากเข้าใกล้

ล้อ คือ ขุดปมด้อย ด้านสีผิว หรือ อื่นๆ มาทำให้ ผู้ล้อ สนุก ส่วนผู้ถูกล้อ อาจจะทุกข์หรือไม่ก็ได้ แต่ผู้ล้อ ก็ยังเป็นเพื่อนคบหาสมาคมกับผู้ถูกล้อ อยู่
comment73:เมืองไทย ความจริงอย่าว่าแต่เรื่องสีผิวเลย มีเรื่องอีกมากที่สมควรเรียกร้อง

แต่ก่อนอื่น วัฒนธรรมไทย สอนคนให้ "ไม่มีสิทธิ์มีเสียง" ครับ

คนไทยมีนิสัยชอบเปรียบเทียบตัวเองกับข้อด้อยของคนที่อื่น และชอบอาศัยข้ออ้างว่า "ที่อื่นเป็นหนักกว่าเรา ของเรายังดีนะที่....." เพื่อจะได้ไม่ต้องรับผิดชอบหรือแก้ไขอะไรเลยก่อนที่มันจะบานปลาย และถ้าเกิดมีใครเจ็บขึ้นมาจริง ๆ กลับคิดว่า "แค่นี้ก็ทนไม่ได้" "อย่าโลกสวยไปหน่อยเลยน่า ใคร ๆ เขาก็เล่นกันแบบนี้" 

ง่าย ๆ คือ คนไทยสนุกกับการล้อปมด้อยคนอื่น ยกตัวเองมาอวด และเหยียดคนที่ต้องการให้ต่ำกว่า และไม่ต้องการรับผิดชอบอะไรเลย แม้จะมีใครคิดมากจนฆ่าตัวตาย พวกเขาก็จะถือว่าไม่ใช่สิ่งที่พวกเขาต้องรับผิดชอบ คน ๆ นั้นต่างหากที่ผิดที่ทำเป็นรับไม่ได้และเก็บไปคิดมากเอง

คนที่ตกเป็นเหยื่อการถูกล้อเลียนหรือข่มเหงทางสังคม มีทางเลือกแค่สองทาง คือ ทนให้ได้(แต่อาจเก็บกดไปทำกับคนอื่นที่ด้อยกว่าแทน) หรือไม่ก็ ไปตายซะ

นั่นเป็นเหตุให้คนไทย ชอบที่จะหยิบสิ่งที่เชื่อและยึดถือว่าเป็นปมด้อย เช่น เป็นผู้หญิงย่อมด้อยกว่าผู้ชาย คนขาวย่อมดีกว่าคนดำที่น่ารังเกียจ เพศที่สามไม่มีศักดิ์ศรีเท่าชายจริงหญิงแท้ คนที่ดูการ์ตูนและเล่นเกมนั้นไร้สาระและไม่ได้ประโยชน์เหมือนดูละครไทยตบตีแย่งผัว ฯลฯ โดยอาศัยอ้างจำนวนที่มากกว่ามาเป็นเกณฑ์สังคมที่ใช้ในการเหยียดชนกลุ่มน้อย (ซึ่งจริง ๆ อาจไม่น้อย หรือเยอะกว่าด้วยซ้ำแค่สังคมทำให้เปิดเผยตัวตนไม่ได้)

ใช่ คนไทยเราไม่ได้รุนแรงขนาดฆ่าแกงกัน หรือกลั่นแกล้งรุนแรงเท่าทีอื่น แต่พูดไปลองคิดดี ๆ ตรรกะมันก็ใกล้เคียงกับ "เราฆ่าเขาเป็นเรื่องปกติ ที่อื่นถึงขั้นถลกหนังกันเลยนาเว้ยย" อะไรทำนองนั้น คือ สิ่งที่มันไม่ดี ยังไงมันก็ยังไม่ดีไม่ใช่เหรอวะ? จะแยกระดับไปทำไมในเมื่อไม่ดีก็คือไม่ดี

และที่สำคัญ เรื่องเล็ก ๆ มักจะเป็นชนวนเหตุของเรื่องใหญ่ ๆ เช่นเดียวกับการกลั่นแกล้งในโรงเรียนที่รุนแรงขึ้นตามวัยหากไม่ได้รับการแก้ไขตั้งแต่เนิ่น ๆ เพียงแต่กว่าจะรู้ตัว พวกคนทำก็กลัวความผิดเกินกว่าจะกล้ายอมรับแล้วว่ามันไม่ถูกต้อง และเลือกที่จะพยายามทำให้สิ่งที่ผิดกลายเป็นสิ่งที่ยอมรับได้โดยไม่สนกฎเกณฑ์หรือคุณธรรมใด ๆ อีก

ไป ๆ มา ๆ ก็จะกลายเป็นจุดเริ่มต้นของการมอง "คนอื่นที่แตกต่างไม่ใช่คน" และไม่รู้จักการเคารพความเป็นคนของผู้อื่นอีกต่อไป อย่างที่เห็นกันอยู่ทุกวันนี้แหละ
(รู้กันดีอยู่แล้วนะ คงไม่ต้องอธิบายเพิ่ม)

และที่แย่กว่าคือ ค่านิยมแบบนี้ส่วนมากจะมาจากผู้ใหญ่ หรือผู้อาวุโส ซึ่งกุมอำนาจในสังคม และพยายามทำให้การเรียกร้องสิทธิ เสรีภาพ หรือการร้องขอให้หยุดกระทำ ซึ่งมักเป็นแนวคิดคนรุ่นใหม่นั้นถูกเบียดให้ตกขอบ และพยายามปลูกฝังให้คนรุ่นใหม่คิดแบบตัวเองสืบต่อไปเรื่อย ๆ เพื่อพวกแก่ ๆ พวกนั้นจะได้ไม่ถูกเรียกว่าเป็นคนผิดเมื่อตายจากโลกนี้ไปแล้ว

จึงอย่าได้แปลกใจ ที่ทำไมคนไทยถึงเกลียดการเรียกร้อง มองสิทธิมนุษยชนเป็นเรื่องน่ารำคาญ เพราะพวกเขาไม่อยากยอมรับว่า รสนิยมที่พวกเขาทำอยู่นั้น "ัมันผิด" นั่นเอง
comment73-1:โดนใจมาก
comment74:1.น่าคิดเนอะครับ ทำไมประเทศไทยทั้งที่เป็นประเทศที่ตั้งอยู่ในเขตร้อนแดดแรงแต่ทำไมถึงมีการล้อกันเรื่องสีผิว
 - ถ้าศึกษากันดีๆแล้วผมว่าเราอาจจะสามารถตัดประเด็นเรื่องเชื้อชาติได้เลยครับ เพราะว่าค่านิยมผิวโทนซีด(Colorism)ผมมองว่าเป็นค่านิยมที่มาจากเรื่องชนชั้นวรรณะจากสมัยก่อนครับ ลูกท่านหลานเธอ เจ้าขุนมูลนายสมัยก่อนไม่ต้องทำงานกลางแดดครับ การที่มีผิวขาวจึงเป็นเครื่องบอกสถานะทางสังคม  ไม่ใช่การเหยียดเชื้อชาติ (Racism) อย่าที่หลายคนเข้าใจ ตอนผมเรียนอยู่ชั้นประถม ผมเคยอ่านพวกบทกลอนของวรรณคดี ผมจำได้ลางๆว่าในบทกลอนสมัยก่อนก็มีการพรรณากันเรื่องสีผิวของตัวนางอยู่เหมือนกัน 

 ถ้าผมผิดผลาดผู้รู้โปรดแก้ไข

ผมขอนอกเรื่องนิดนึง
2. ในฐานะคนไทยเชื้อสายจีนผิวขาว ผมขอถามว่า คำว่า ไอ้เจ๊ก ไอ้ตี๋ คำเหล่านี้เป็นคำที่บ่งบอกถึงเชื้อชาติโดยตรง ซึ่งผมก็เคยโดนเรียกแบบนี้ ทำไมถึงไม่มีใครเรียกร้องครับ? ทำไมจขกทไม่เรียกร้องเรื่องนี้ด้วยครับ?



3.ผมว่าประเด็นที่จริงๆ ที่ต้องโดนแก้ไขไม่ใช่เรื่องการเหยียดเชื้อชาติหรือสีผิวครับ

-ประเด็นจริงๆคือ เราทุกคนไม่ควรไปยุ่งเรื่องชาวบ้าน และอย่าตัดสินคนจากภายนอก เรื่องทุกเรื่องที่ไม่ทำให้เราหรือคนอื่นเดือดร้อน เราไม่ควรไปยุ่ง การเป็นคนจีน การเป็นคนไทย ผิวขาว ผิวดำ อ้วน แก่ เตี้ย สูง ศักดิ์ศรีความเป็นคนก็เท่ากัน

4.คนโดนล้อถ้าไม่ชอบก็ควรบอกว่าไม่ชอบตรงๆ ครับ ถ้าเป็นเพื่อนกันคงเข้าใจครับว่าล้อกันเล่นๆ ก็ลองพูดดีๆไปก่อนครับ 

5.การล้อกันเรื่องสีผิว ผมว่าคนไทยแท้ๆผิวคล้ำหลายคนเป็นผู้ร่วมกระทำครับ เห็นได้จากคนไทยหลายคนที่พยายามจะทำให้ผิวตัวเองขาวขึ้น บางคนก็ซื้อครีมอะไรต่างๆมาทา บางอันมีสารปรอท หน้าก็พังตามๆกันไป
คนที่ทำอยู่ผมถามหน่อยครับว่าขนาดตัวคุณเองยังยอมรับเลยว่าผิวที่คล้ำเป็นสิ่งที่แย่ ไม่สวย แล้วคุณจะมาเรียกร้องความเสมอภาค มันถูกต้องหรือครับ?


ประโยคเดียวครับ "การอย่ายุ่งเรื่องชาวบ้าน" เป็นสิ่งที่คนไทยหลายคนขาด
comment74-1:ไอ้ตี๋ ผมก็เคยโดนครับ แต่ผมว่า มันไม่แรงเท่า ไอ้ดำ E-ดำน่ะครับ

แต่จริงๆ ก็ไม่ควรเรียก อย่างคำว่า เจ๊ก นี่ ไม่ควรพูดเลย
comment75:ของไทยจะชอบล้อๆกันขำๆมากกว่าหรือเปล่า 
บางทีเรียกอิดำ อิอ้วน ตอนหลังก็ไปนั่งกินข้าวสนุกสนาน
แต่ก็มีบางคนที่เขาคิดว่าเป็นปมด้อยของเขา 
ก็ต้องไปดูว่าสนิทสนมที่จะพูดล้อเลียนกันได้แค่ไหนด้วย 

ที่อเมริกาพวกเหยียดผิว เขาจะไม่ล้อเลียนด้วยคำพูด 
แต่จะด่าด้วยถ้อยคำหยาบคายที่จริงจัง และข่มขู่คุกคาม
จนถึงลงมือทำร้ายร่างกายของจริง 
ซึ่งคนไทย ด้วยความที่เติบโตมากับพุทธศาสนา 
จะไม่ทำแบบนี้
โดยส่วนตัว จึงคิดว่าปัญหาของเราไม่ได้เลวร้ายมาก 
จริงๆก็ไม่ค่อยชอบมุกตลกที่เอาเรื่องผิวมาเล่น
แต่ปัญหาของเราไม่ได้เลวร้ายเหมือนที่อเมริกาถึงขนาดที่จะต้องทำแคมเปญรณรงค์กันจริงจัง
จะกลายเป็นการตอกย้ำความแตกแยกไปเสียมากกว่า
comment75-1:แล้วยังไงดีครับ ปล่อยไว้เฉยๆ ไม่ทำอะไร คนไทยก็ล้อกันต่อไปอย่างนั้นเหรอ ???
comment75-2:บางเรื่องมันก็ไม่มีใครคิดอะไรจขกท. สิทธิ์เค้าเองอย่าเป็นเรื่องใหญ่เลย
comment75-3:คนไทยชอบคิดว่า ก็ไม่มีใครคิดอะไร อืม ถามคนที่ถูกล้อมั้ยครับ

คนไทย ขาดเรื่อง การคิดแทนคนอื่นมากกกกกกกกกกกกกกกกกก
comment76:มันคนละสังคมกัน  คนผิวสีมีปมในใจเรื่องประวัติศาสตร์ชาติพันธ์ุ

คนไทยเป็นคำล้อเลียน  ไม่มีเรื่องชาติพันธุ์เข้ามาเกี่ยวข้อง  ถามว่าเค้าโกรธเปล่า  ไม่รู้สิ  เป็นบางคนนะ  มาล้อชั้นทำไม  ไรงี้

แต่ฝรั่งจะเป็นจะตายห่-ากันให้ได้  ถึงกับมีกฏหมายคุ้มครอง  ซึ่งเกี่ยวโยงกับประวัติศาสตร์ด้วย

อีดำตับเป็ด    ยัยมืด ในบ้านเรา   เป็นคำล้อเลียนเชิงเสียดสี  ประชดประชัน เอาสะใจ  เอาฮา  ไม่ใช่การเหยียดหยามให้ต่ำต้อยด้อยค่า  หรือคิดในเชิงลบ  และไม่มีประเด็นเรื่องชาติพันธ์ุมาเกี่ยวข้อง   ( จะเกี่ยวบ้างเรื่องเขมรอพยพ  มีพ่อ/แม่เป็นเขมรอพยพตามบุรีรัมย์  สุรินทร์  แต่ไม่ได้บ้าเหมือนฝรั่ง )  

ผมว่าจขกท.ยังหาจุดแบ่งเรื่องนี้ไม่เจอ    เป็นคำถามประหลาดที่ไม่คิดว่าชาตินี้จะได้เห็น  และเรื่องนี้เป็นเรื่องส่วนบุคคลที่จะถือสาหรือไม่  ถ้าไม่ชอบก็น่าจะคุยกันว่าเราไม่ชอบนะ  ไม่เอา  ไม่ล้อไรงี้มากกว่า

เหมือนสมัยก่อนที่คนในกรุงเทพล้อคนอีสานที่มาทำงานในกทม.ว่าลาว  บ้านนอก  ไม่พัฒนา   อันนี้เป็นการเหยียดเชิงด่าเลย  หรือสมัยนี้ดูถูกว่า 1 เสียงของคนกรุงเทพ  มีความหมายมากกว่าเสียงของพวกบ้านนอกต่างจังหวัด   มันก็มาจากฐานว่าเราเห็นคนไม่เท่ากัน   

การล้อเลียนกับการดูถูกนั้นต่างกัน  จะรุนแรงหรือไม่  ทั้งนี้ก็ขึ้นอยู่กับปัจจัยหลายอย่างประกอบกัน
comment76-1:ถาม ถ้าคุณโดนล้อ ในเรื่องปมด้อยของตัวเอง คุณชอบถูกล้อมั้ยครับ ถ้าชอบ จะได้ล้อกันยันตายเลย
comment76-2:แล้วทำไมไม่บอกเค้าไปหละครับว่าเราไม่ชอบ  เราว่ามันอยู่ที่เราจะจัดการกับปัญหาที่เราเจอ  จะแบกมันไปตลอดชีวิต  หรือลุกขึ้นมาแก้ไข

เพื่อนผมคนผิวคล้ำก็มีเยอะแยะ  เอ   ทำไมเค้าไม่เห็นเป็นไร  เราว่าปัญหาส่วนนึงอยู่ที่เราด้วย  ไม่ใช่เพราะเราดำนะ  แต่เราเก็บเอาคำพูดของคนอื่นมาแบกจนเต็มบ่า  หนักจนหลังแอ่นหละสิครับ
comment76-3:ผมไม่ได้โดนครับ ผมคนจีน แต่ผมสงสารคนที่โดนล้อ 

และก็ไม่เคยไปล้อใครแบบนั้นด้วย เพราะ คนเราเลือกเกิดไม่ได้

สยองกับความคิดแบบนี้ สงสัยชอบด่าปมด้อยคนอื่น จนเคยปาก

ว่าแต่เพื่อนคุณที่คล้ำๆ แล้วถูกล้อ คุณเคยถามเพื่อนคุณมั้ยว่า จริงๆแล้ว เค้ารู้สึกยังไง

ไม่งั้น คงไม่มีใครเข้ามาคอมเม้นต์กันเยอะแยะแบบนี้หรอก

ปล ผมว่า ยิ่งบอกไปว่า ไม่ชอบ นี่ ยิ่งมีการล้อเลียนกันหนักกว่าเก่าอีก เคยรู้ผลที่จะตามมาแบบนี้มั้ย ศึกษา consequence หน่อยก็ดีน่ะครับ
comment76-4:ผมก็มีเพื่อนเป็นคนผิวคล้ำ  ก็ไม่เห็นเค้าเป้นอะไรนิครับ   อยู่ดีสบาย  มีการงานทำ   ตอนเรียนเราก็เป็นเพื่อนกัน  มีบางคนชื่อมืด  และผิวดำด้วยนะ  หรือชื่อ  บื้อ  ซึ่งเป็นชื่อที่พ่อแม่ตั้งให้  555  เค้าก็ปกติ ไม่เห็นใครไปฆ่าตัวตายหนีปัญหาเพราะตัวเองผิวดำ  กรูว่าแม่-งมันเป็นปัญหาที่ปัญญาอ่อนไปหน่อย

เราว่าคุณไปแยกประเด็นให้มันชัดก่อน  ความเชื่อแต่ละประเทศเรื่องเหยียดสีผิว   ไอ้ดำ  คนผิวเหลือง  ผิวขาว  กับประเทศไทย  เรื่องอีดำตับเป็ด    ยัยมืดในบ้านเรา  มันเป็นคนละอย่างเลย  

เราไม่เคยไปว่าใครเรื่องนี้  อย่ามโน   กดสยองแล้วผมป่วยเข้าโรงพยาบบาลมั๊ย   ก็เปล่า     เราไปแบกทุกอย่างในโลกนี้จนเกินไป  แล้วก็ไปซีเรียสฟาดงวงฟาดงากะคนที่เห็นต่างไปเสียหมด     เอาสั้นคือ " เอ็งไปยุ่งอะไรกะเค้า "  ถ้ามันไม่ใช่ปัญหาของเอ็ง  หรือยังไม่เห็นข่าวว่าใครตายเพราะโดนด่าเรื่องสีผิวในสังคมไทย   รึผมโง่ตกข่าว  โอ  ไม่นะ

แนวทางการรับมือกับความกดดันทางสังคมแต่ละคนไม่เหมือนกัน  อย่าว่าแต่ดำเลยครับ บางคนเกิดมาอวัยวะไม่ครบ  อาจถูกล้อเลียนบ้าง จากเพื่อนๆ  คนรอบข้าง  แต่คุณต้องตั้งสติให้ดี   ยอบรับและปล่อยผ่านไปบ้าง     จะไปแบกคำพูดของคนอื่นให้หนักทำไมวะ เข้มแข็งและอดทน  คุณให้คนทั้งโลกมาชอบคุณ   ยกย่องคุณอย่างเดียวไม่ได้หรอก  และเป็นเป็นไปไม่ได้ด้วย   แนวทางการรับมือกับปัญหามันต้องมี  ไม่ใช่โหวกแหวกโวยวาย  ร้องห่มร้องไห้   โทษเทวดา  ด่าสังคม   คุณเปลี่ยนแปลงสังคมอันเป็นธรรมชาติของมนุษย์  " ที่มีด่ามีชม   ดูถูก  นินทา  เหยียดหยาม "  ไม่ได้   สิ่งที่คุณเปลี่ยนได้คือ " แนวคิดในการมองโลก "     ของคุณต่างหาก
comment76-5:อันนั้น คนที่คิดได้มันก็มี คนคิดไม่ได้ในไทยมันก็เยอะ แล้วคนด่า จะไปด่าเค้าก่อนทำไม นี่ซิ่ คิดกันไม่ได้เหรอครับ ว่ามันควรมั้ย ???
comment76-6:คุณเปลี่ยนแปลงสังคมอันเป็นธรรมชาติของมนุษย์  " ที่มีด่ามีชม   ดูถูก  นินทา  เหยียดหยาม "  ไม่ได้   สิ่งที่คุณเปลี่ยนได้คือ " แนวคิดในการมองโลก "     ของคุณต่างหาก

คุณอ่านข้ามบรรทัดนี้รึเปล่า
comment76-7:จขกท.กับล็อกอินชาวสวนนี่ก็ยึดมั่นถือมั่นกับความคิดตัวเองเกินไปนะ
คนเขาตอบดีๆ แค่เห็นต่างเท่านั้นก็ปิดใจ ไม่เปิดรับ
ไปบอกว่าเขาคิดผิด

แปลว่าคุณสองคนนี่โคตรดื้อ หรือไม่ก็มีปมฝังลึกจนไม่ฟังอะไรเลย
comment76-8:สยองมาก ถ้าผมมีเพื่อนเเบบนี้คงจะเลิกคบไม่ก็เลี่ยงๆ
comment77:มันคงไม่ถึงกับเป็นการเหยีดสีผิวหรอก แค่ล้อเล่น แต่การล้อเล่น มันก็ทำให้คนไทยที่ผิวคล้ำ ทำทุกวิถีทางเพื่อจะขาว

เป็นการปลูกฝังความรู้สึกแย่ๆให้กับ ผิวพรรณตัวเอง แล้วก็แสวงหายา หาครีม มากมาย เพื่อคำว่าขาว

เราเคยรู้สึกแย่ที่ผิวคล้ำ เราถามแฟนว่า ไม่อยากได้แฟน ขาวๆ หรอ เพื่อนเรามีแต่ขาวๆทั้งนั้นเลย แฟนเราตอบว่า

"เธอก็สีผิวแบบคนไทย จะไปอยากขาวทำไม แล้วเพื่อนที่ผิวขาวน่ะ มีกี่คนที่ขาวแล้วพอวันตุรษจีนไม่ไหว้เจ้า ไหว้บรรพบุรุษ
 เช้งเม่ง สารทจีน วันสำคัญของจีนนี่มีกิจกรรม ยุ่งกันทั้งนั้น"

เราเลยมานั่งนึกถึงเพื่อนเราแต่ละคน มันก็จริงค่ะ เพื่อนที่ขาวๆนี่ มีเชื้อจีนทั้งนั้น เราเลยเริ่มกลับมาคิดถึงตัวเราว่า
ก็เราคนไทย เชื้อไทย อยู่ประเทศไทย สีผิวแบบนี้ มันถูกต้องแล้ว เราไม่ผิดที่จะมีสีผิวแบบนี้

และจากการได้ออกไปเที่ยว หลายๆประเทศ มันทำให้เราเปลี่ยนความคิดว่า คนเรามันก็แค่ ไม่เคยพอใจในสิ่งตัวเองมี คนขาวอยากดำ คนดำอยากขาว
comment78:เราคนนึงที่ผิวคล้ำ คล้ำมาตั้งแต่เล็ก เคยโดนล้อนะ บางครั้งก็รู้สึกขำๆ แต่บางทีก็แบบเห้ยกูดำแล้วสังคมมันน่าอยู่น้อยลงเหรอวะ คนที่คิดว่าขำๆ ล้อเล่นกันสนุกๆ คุณรู้ใจเขาดีหรือเปล่า ว่าในใจเขาคนนั้นขำจริงๆ หรือแกล้งสนุกตามน้ำไปเพื่อไม่ให้วงสนทนามันกร่อย
comment79:คนโดนล้อเขาไม่ขำด้วยค่ะ     
ความแตกต่างไม่ใช่เรื่องที่ควรขุดคุ้ยเอามาล้อเลียนกล่าวขวัญใครทั้งนั้น  ไม่ว่าจะสนิทสนมกันแค่ไหน  เพราะเป็นการขาดความเคารพขาดความเห็นอกเห็นใจผู้อื่น

การทำร้ายจิตใจคนอื่นนี่ไม่ใช่เรื่องตลกน่าขำ  ไม่ใช่เรื่องเล็กน้อยอย่างที่คนจำนวนมากคิดกัน    

ความเมตตากรุณา โอบอ้อมอารีต่อเพื่อนมนุษย์ และสิ่งมีชีวิตทั้งหลายเป็นพื้นฐานเบื้องต้นของมนุษยธรรม  นี่คือธรรมข้อที่หนึ่งค่ะ   เมื่อก่อนผู้ใหญ่ครูบาอาจารย์พร่ำสอนอยู่เสมอให้มีความโอบอ้อมอารี ระมัดระวังทั้งกาย วาจา ใจ ไม่พูดจาไม่ทำอะไรให้ใครหมองใจ  เดี๋ยวนี้ไม่มีใครคำนึงถึงศีลธรรมกันแล้วหรืออย่างไร

ชอบพูดกันปาวๆ ว่าคนไทยใจดี  แต่ทว่าพฤติการต่างๆ ของคนไทยโดยทั่วไปส่อให้เห็นถึงความไร้มนุษยธรรมไร้ศีลธรรมอย่างชัดเจน   การพูดจาทำร้ายจิตใจผู่อื่นนี่เป็นพฤติกรรมเลวร้ายค่ะ เพราะเจ็บลึกกว่า และเป็นผลคงนานกว่าการทำร้ายร่างกายโจ่งแจ้ง    และเป็นผลร้ายแก่ตัวเองและคนรอบข้างด้วยเช่นกันเพราะเป็นการตอกย้ำความคิดที่คับแคบของตัวเอง   ผิดธรรมะอย่างจังเลยค่ะ

น่าอนาจค่ะ
comment79-1:เข้ามากดถูกใจค่ะ ขอบคุณค่ะ คนสมัยนี้ชอบพูดจาทำร้ายจิตใจซึ่งกันและกันจนเป็นบาดแผลลึก....
comment80:เรื่องสีผิว เราว่าเขาก็ล้อเล่นกันเฉยๆ มากกว่า ตอนเด็กๆ เราก็เคยเห็นเพื่อนล้อ พูดเล่นกันขำๆ แต่เราว่าปัญหาจริงๆ สังคมไทยเราควรเลิกพูดจาดูถูกคนไทยด้วยกันก่อนดีกว่าค่ะ อย่างเช่น ตรรกะป่วย โลกสวย วางถุงกาวลงก่อน เป็นต้น มันเหมือนแบ่งแยก แบ่งพรรค แบ่งพวก และที่สำคัญสังคมไทยบูชาคนมีเงิน มีการมีงาน มีสามีรวย ค่านิยมใหม่ๆ ที่ผู้หญิงต้องขาว สวย หม๋วย เอ็กซ์ เซ็กซี่ คุยเรื่องส่วนตัวต่อสาธารณะ ใครหน้าอกใหญ่ถือเป็นความภาคภูมิใจ แต่เราเห็นผู้หญิงบางคนเสียใจที่มีหน้าอกใหญ่ด้วยซ้ำ หน้าอกใหญ่บางทีก็เป็นปัญหานะคะ ปัญหาที่ว่าคือ เป็นเป้าสายตาต่อผู้ชายได้ง่ายอ่ะคะ เราคนหนึ่งเป็นคนที่ไม่ชอบสายตาที่ผู้ชายมองมา (ผู้หญิงสมัยนี้ลืมความเป็นกุลสตรีไปแล้วเหรอ อย่างเพลงล่องแม่ปิงนะคะ) คุณค่าของคนเขาไม่ได้วัดกันจากตรงนั้นนะคะ มันอยู่ที่ใจ คนฐานะปานกลางธรรมดา หรือไม่ค่อยมี แต่มีความมุ่งมั่น สู้ชีวิต มีเยอะแยะนะคะ
ผู้ชายหากเขาจะรักเราเพียงแค่ร่างกาย ความรักนั้นก็คงไม่ยืนยาว... 
เราบ่นอะไรมากเนี่ย ขอโทษที่เขียนอะไรไร้สาระค่ะ
comment81:สรุปที่จขกท. ยังไม่เคลียคือ โดนล้อแล้วชอบหรอ ชอบให้มาด่าหรอ

ซึ่งเราว่าส่วนนี้มันอยู่ที่ใจของแต่ละคนค่ะ  แต่ถ้าเป็นเราเราจะถามต่อ แล้วค่อยมาหาทางแก้ให้ดีขึ้น
อย่างเช่นโดนล้อว่าผิวแห้ง เราก็หาวิธีทำให้มันดีขึ้น ไม่โกรธด้วยซ้ำดีซะอีก จะได้ไม่มโนไปเองในบางครั้ง

ส่วนคนที่ไม่ชอบ ก็ไม่ต้องเป็นเรื่องใหญ่ขนาดต่อต้านหรอกนี่คะ เพราะสรุปแล้วทุกคนก็อยู่กันได้ เข้ากันได้
ไม่มีใครจริงจัง ไม่พอใจเคลียกับเพื่อนตรงๆง่ายกว่า
comment81-1:ผิวแห้งกับผิวดำ มันไม่เหมือนกันน่ะครับ ผิวแห้ง มันแก้ได้ เหมือนเป็นการติเตียน แต่ผิวดำ นี่มันเป็นโดยกำเนิดน่ะครับนั่น แก้ยาก ถ้าแก้ อาจตายได้ เช่น ฉีดกลูต้า
comment81-2:อ่าน คห. นี้แล้วก็ได้แต่ขำ หึหึ  

ใช่ครับ ผมก็ไม่จริงจังกะคนที่ชอบล้อคนอื่นอะไรมากหรอก ประมาณว่าไม่ให้ความสำคัญ ถ้ามีอะไรให้ช่วยก็ไว้ทีหลังอะนะ ต่อหน้าก็ยิ้มปกติ เพราะพูดออกไปว่าไม่พอใจก็หาว่าตูคิดมากอีก (รึไม่จริง?) ก็รู้ว่าคนพวกนี้ไม่ได้คิดอะไรจริงๆนั้นแหละ แค่พวก Ignorant และขาด Manner
comment82:อ่านมาหลายๆความเห็น แล้วรู้สึก เพลีย กับ ความคิดเห็นของคนไทย ที่มองได้แค่เพียงมิติเดียว แต่ไม่มีปัญญาคิดถึงใจเขา ใจเรา ได้ คิดแทนนคนอื่นว่าเค้าจะรู้สึกยังไง เมื่อถูกล้อแบบนี้ไม่เป็น
comment82-1:อันที่จริงเจ้าของกระทู้ ก็น่าจะเปิดใจฟังความคิดเห็นคนอื่นหน่อยนะคะ
comment82-2:ก็ต้องปล่อยให้เป็นบัวใต้น้ำต่อไปแล้วค่ะคุณ tottui   เหนื่อยใจแล้ว
comment82-3:เหนื่อยใจเหมือนกัน เข้ามาให้กำลังใจจขกท.นะ
comment82-4:ถ้าจะสรุปแบบนี้ วันหลังไม่ต้องมาตั้งกระทู้สนทนา

สามัญสำนึกมันควรจะบอกในตัวอยู่แล้วว่า "กระทู้สนทนา"

ถ้าอยากสื่อสารฝ่ายเดียว ก็บอกไว้ที่หัวกระทู้ว่า อ่านอย่างเดียวนะครับ ห้ามเห็นต่างจากผม อวยผมได้อย่างเดียว

แล้วไอ้ประโยคที่ดูถูกคนอื่น (ทั้งที่ใครถูกใครผิดก็ยังไม่รู้) ว่า "มองแค่มิติเดียว" "ไม่มีปัญญาคิด"

มันเป็นการเหยียดว่า "โง่" อย่างหนึ่งหรือเปล่า 

ถ้าคิดตามตรรกะของคุณเอง คุณกำลังเหยียดคนอื่นอยู่ใช่ไหม

โคตรเกลียดคนแบบคุณเลยหว่ะครับ
comment82-5:จขกท.ก็ไม่เปิดใจเหมือนกันนะ
comment83:เมืองไทยยังไม่ถึงขั้นเหยียดสีผิวนะ          แต่เรื่องด่า  ล้อ มันก็มีแต่ไม่ถึงขั้นเหยียดแน่ๆ

ถามว่าคนโดนด่า โดนล้อสนุกไหม   >>> ก็ขึ้นอยู่กับความสนิทสนน  คนที่เรียกมันเพื่อนกันหรืออริเรียกกัน  ความหมายมันต่างมาก



ถ้ามีเหยียดก็คงมีเรื่องทางการเมืองนี่แหละ  ชัดเจนกว่าเยอะ  แค่คนละสีตีกันตายมาเยอะล่ะ
comment84:" คนไทยจริงๆ ชอบเหยียดสีผิว "
ผมว่าไม่ถูกประเด็นตั้งแต่หัวข้อกระทู้แล้วครับ
เมืองไทยไม่ได้มีปัญหาเหยียดผิว แล้วจะไปมีการรณรงค์ ให้เลิกเหยียดผิว ได้ยังไง

คนไทยไม่ได้เหยียดผิว แต่ชอบเหยียดชนชาติเพื่อนบ้านมากกว่าครับ
อย่างชอบล้อเลียน คนจีน-ลาว-เขมร-พม่า อะไรทำนองนี้
หรือไม่ก็ล้อเลียนคนไทยด้วยกันเอง ที่มีบุคลิก หรือภาษาท้องถิ่นต่างจากภาคกลาง
แต่รวมๆแล้ว ไม่ได้มีความเกลียดชังจริงจังเท่าไร ส่วนมากล้อเลียนเอาสนุก แล้วก็ลืมๆกันไป
ผมยังไม่เคยเห็นคดี คนไทยลากคนเหล่านั้นไปทุบตี ฆ่าแกง ด้วยเหตุผลเพราะเหยียดผิวเลย
ถ้ามี ขอ จขกท ช่วยยกตัวอย่างมาสักหน่อย

แต่เหยียดผิวในเมืองฝรั่งนี่ เอาถึงตายครับ ไม่ได้ล้อเล่นสนุกปากแบบคนไทย
อยู่ที่ทำงานก็โดนกลั่นแกล้งอย่างชัดแจ้ง ขนาดโดนขู่ฆ่าก็เป็นเรื่องธรรมดามากๆ
ที่สำคัญคือ มีคนเข้าข้างร่วมเล่นงานคนผิวสีด้วยอย่างเอาจริงเอาจัง
เดินอยู่ดีๆ ไปเจอเข้ากับพวก Racist บางทีโดนรุมตี โดนลากไปแขวนคอซะเฉยๆ
ตำรวจฝรั่ง เจอพวกฝรั่งด้วยกัน ยังพอคุยกันได้ แต่พอเจอคนผิวสี ยิงก่อน ถามทีหลัง
อย่างนี้ เมืองไทยมีใหม?

จริงอยู่ว่าบ้านเมืองฝรั่งเค้ามีกฎหมาย ป้องกันเรื่องเหยียดผิว
แต่ในความเป็นจริงมันอีกอย่างครับ จขกท อย่าโลกสวยเกินไป
comment84-1:มีครับ โฟร์เคยไปด่า แอปเปิ้ล ดาราสาวลาว เป็นเรื่องเลย

http://topicstock.pantip.com/chalermthai/topicstock/2012/11/A12883622/A12883622.html

เคยมีข่าว โมโห โดนเพื่อนล้อ เลยเอามีดไล่แทงเพื่อน ก็เพราะล้อปมด้อยนี่แหล่ะ ลองหัดอ่านข่าวให้มันเยอะก็ดีน่ะ
comment85:เรามองว่าเรื่องสีผิวในกรณีของไทยนี่ออกแนว "ใจร้าย" มากกว่า  คือไม่ได้คิดว่าอีกฝ่ายไม่ใช่คน
เป็นพวกคนเถื่อนด้อยพัฒนาหรืออะไรแบบนั้นหรอก  แต่ออกแนวว่าผิวสีเข้มเป็นลักษณะที่ด้อยกว่า
ในเรื่องความงาม  ความน่านิยมชมชอบ  เป็นลักษณะอันไม่พึงประสงค์ตามมาตรฐานความงามทั่วไปนั่นเอง

การล้อเลียนนั้นไม่ได้หวังผลแรงถึงขนาดเป็นการแบ่งแยกชนชั้นว่าใครสูงใครต่ำกว่าจนนำไปสู่การเลือกปฏิบัติ
อย่างชัดเจน  แต่เป็นการทำให้อีกฝ่ายรับรู้ว่าตัวเองนั้นมีปมด้อย  ไม่สวย ไม่งามเท่ากับคนที่ขาวกว่า  เพราะหวัง
จะแสดงว่าผิวของตัวเองที่ขาวกว่านั้นคือความงามที่ได้รับการประเมินว่ามีค่าสูงกว่า  หรือต้องการทำร้ายจิตใจ
เลยเลือกโจมตีจุดที่เป็นปมด้อย  หรืออาจจะแค่เห็นว่านี่คือจุดด้อยในตัวคนคนนั้นเลยแค่อยากให้คนผู้นั้นรู้ตัวว่า
มีจุดด้อยอยู่ในตัวเอง

ทั้งสามกรณีนั้นเกิดจาก "ความใจร้าย" ทั้งสิ้น  เพียงแต่ 2 กรณีแรกเป็นการใจร้ายอย่างตั้งใจจะมุ่งร้ายกับคนที่
เป็นเป้าหมาย   แต่ในกรณีหลังนั้นคือการใจร้ายแบบไม่รู้ตัวว่าตัวเองกำลังใจร้ายอยู่  เพราะตนเองไม่เคยมีประสบการณ์
ต้องเผชิญกับเรื่องแบบนี้เนื่องจากไม่มีปมด้อย (ผิวสีเข้ม) นั้นอยู่ในตัว  เลยทำให้ไม่เข้าใจว่าการพูดล้อคนอื่นเรื่องนี้
จะเป็นการทำร้ายจิตใจไปได้อย่างไร  

ในสองกรณีแรกนั้นคนทำอาจมีความรู้สึกผิดเกิดขึ้นในใจบ้าง ถ้าไม่ด้านชาจนเกินไปนัก   แต่ในกรณีหลัง  คนที่ทำจะไม่รู้สึก
อะไรด้วยซ้ำและจะไม่เข้าใจด้วยว่าทำไมคนที่โดนถึงต้องรู้สึกเดือดเนื้อร้อนใจเพราะเขาคิดว่าเรื่องนี้ไม่ใช่สิ่งผิด  เมื่อไม่ใช่สิ่งผิด
แล้วทำไมถึงจะทำไม่ได้  คนกลุ่มหลังนี้ต่อให้อธิบายยังไงเขาก็ไม่เข้าใจหรอกเพราะเขาไม่สนใจและไม่คิดจะทำความเข้าใจ 
หรือเรื่องนี้อาจจะยากเกินความเข้าใจของเขาก็ไม่ทราบได้  เนื่องจากตัวเขาไม่ใช่กลุ่มที่เป็นเหยื่อ  และมีแนวโน้มว่าไม่มีทางจะ
ตกอยู่ในสถานะนี้ได้  ยังไงก็ไม่มีทางเกิดผลกระทบกับเขา  ดังนั้นเขาจึงมองว่าคนที่รู้สึกเจ็บปวดกับเรื่อง(ที่เขาเห็นว่า)แค่นี้
เป็นพวกไร้สาระ  จริงจังกับเรื่องไม่เป็นเรื่อง

เราก็ไม่รู้ว่าอย่างไหนแย่กว่ากันระหว่างการใจร้ายอย่างตั้งใจกับการใจร้ายโดยไม่รู้ตัวด้วยซ้ำว่ากำลังใจร้ายอยู่
comment86:เข็นครกขึ้นภูเขานะคะคุณ tottui
= กรรมเวรของสังคมไทย
comment86-1:พ่อคุณเอ๊ย จะย้ำคิดย้ำทำเหยียดชาติตัวเองมันได้ทุกกระทู้สิน่ะ จนจำล็อกอินได้

นิสัยคนแย่ๆ มันเป็นเหมือนกันหมดโลกแหละ ไม่ใช่แค่คนไทย
comment87:เมืองไทยไม่มีนะครับเหยียดผิว เหยียดเชื้อชาติ
ล้อว่า อีดำ นี่คือการเหยียดผิวเหรอครับ แล้วเรียก อีอ้วน เหยียดด้วยมั้ย

ต่างประเทศที่มีการรณรงค์ คือการเหยียดหยามเหมือนกับว่าไม่ใช่คน ไม่ใช่มนุษย์ ไม่มีสิทธิความเป็นคน เท่าเทียมกันนะครับ
comment87-1:มีเต็มเลยตามอินเตอร์เน็ต
comment87-2:อยู่เเต่ในกะลาหรอ หรือเพิ่งมีอินเทอร์เน็ต คำว่าลาวนี่เเทบจะเป็น common อยู่เเล้ว
comment88:หูยจริง คิดเรื่องนี้มานานเหมือนกัน บ้านเราเรื่องนี้มีจริง แต่คนไทยทำเหมือนมองไม่เห็น เพราะคิดว่า
เชื้อชาติมองโกลอยด์เหมือนกันคงไม่เป็นไร ที่พวกคุณคิดว่าล้อกันเล่นๆ นั่นล่ะถือว่าเป็น discrimination แล้ว

ที่เคยเห็นไม่ใช่แค่การเอามาล้อเล่นๆ ด้วยนะ ในโฆษณาหรือในโซเชียลเน็ตเวิร์คจะเห็นชัดเลยว่ามีการเหยียดผิว
พวกโฆษณาครีมทาผิวทั้งหลายนั่นล่ะ พอนางเอกผิวคล้ำ พระเอกเบ้หน้าใส่ พอเค้าทาครีมตัวขาวขึ้น เดินตามต้อยเลย
ส่วนตัวอย่างที่เห็นในโซเชียล มีคนวิจารณ์สีผิวเมญ่าตอนชนะประกวดว่าอย่างนี้เนี่ยนะชนะได้ไง และก็ข่าว
Lupita Nyong'O หรือ ข่าว Robert Pattinson คบกับ FKA Twigs คนไทยก็ไปด่าฝ่ายหญิงว่าดำตับเป็ด
ไม่เห็นสวยเลย โรเบิร์ตเอามาเป็นแฟนทำไม ทำนองนี้ 

เราไม่ได้ผิวเข้มนะ แต่โคตรเห็นใจเพื่อนที่โดนล้อว่าอีดำ เค้าอาจจะโดนจนชิน แต่สำหรับเรามันไม่โอเคอ่ะ
เพราะรู้สึกเหมือนคุณค่าของเราโดนลดทอนลงไป เหมือนที่คนผิวสีโดนด่าว่า nigga หรือ ghetto นั่นล่ะ
comment89:ขอตอบในมุมที่เคยเป็นทั้งสองด้าน ด้วยความที่เมื่อก่อนเรายังเด็ก รับอิทธิพลจากคนรอบข้างมาเยอะมาก เจอเพื่อนเจอผู้ใหญ่สปอยเรื่องการดูถูกคนอื่นที่ต่างจากเรา 

เราแตกต่างจากญาติๆ ถูกญาติพูดใส่ว่าดำว่าขี้เหร่ว่าดั้งไม่มี ในตอนเด็กเราแยกแยะอะไรไม่ได้ชัดเจนหรอก แต่ที่แน่ๆ เรารู้ตัวเลยว่าเราโคตรน้อยใจ แล้วรู้สึกว่ามีปมด้อยเรื่องรูปร่างหน้าตา ในหมู่เครือญาติ

พอเราเริ่มขึ้นมัธยม เรามีเพื่อน เราเห็นอะไรหลายๆอย่างที่กว้างขึ้น เราเริ่มรู้ว่ามีความแตกต่างมากขึ้น แต่กลายเป็นว่าเราเคยอยู่ในสังคมที่ล้อคนอื่นมาก่อน ถึงเราจะรู้ตัวแล้วว่าเราไม่ได้ด้อยไปกว่าคนอื่นในโรงเรียน แต่พอเห็นเพื่อนล้อคนในห้องเรียน เรากลับไปล้อตามเขาอะ แปลกมากๆ ถ้าย้อนเวลากลับไปได้ อยากกลับไปตบหัวตัวเองสักป๊าป การล้อคนอื่นทำให้ตัวเองดูสูงขึ้น มันมีอยู่จริงนะ
เราอาจจะไม่รู้ตัวหรอกตัวเด็กๆ แต่ถ้ามองกลับมาดีๆ 

เราเป็นคนที่แย่ๆมากๆ ถ้าการที่ล้อคนอื่นคือเรื่องแย่แล้ว ส่วนเราคือคนที่เคยโดนล้อมาก่อน แทนที่จะสงสารรึเห็นใจคนอื่นบ้าง กลายมาเป็นการระบายอารมณ์ที่ตัวเองเคยเจอมาก่อนซะงั้น

พอเราขึ้นม.ปลายเราเริ่มคิดได้ว่าไม่ควรล้อคนอื่น
แต่ช่วงนั้น กระแสเกาหลีแรงมากๆ แน่นอนว่าเราเป็นสายหน้าแขกคมอะ จนคนอื่นเหน็บเพราะเราเป็นคนไม่ตามเทรนเกาๆ
จนเราพูดเป็นแบบประชดคนอื่นไปว่า เออช่างเหอะ อย่างงี้แหละฝรั่งชอบ ซึ่งก็กลายเป็นการดูถูกตัวเองอีก.ซึ่งจริงๆเราไม่ได้ถูกสร้างรึออกแบบมาให้เป็นภรรยาฝรั่งนิน่า  

สรุปคือไม่ควรดูถูกคนอื่นไม่ควรดูถูกตัวเอง 
คนนี้หลายคนได้ยินบ่อยแต่จะให้เข้าใจจริงๆมันยากมากๆนะ เราเพิ่งมาเข้าใจจริงๆเหมือน2-3 ปีก่อนหน้านี้เอง ตอนนี้เราก็จะ 20แล้ว 

ส่วนคนที่เคยล้อเรา รึเราเคยล้อเขา 
เราจำทุกคนได้ดีเลย เพราะไม่คิดจะลืม ถ้ามีโอกาสเจอหน้าตรงๆกับคนเหล่านั้นอีกเราอยากจะขอโทษ. แล้วพูดทุกสิ่งที่รู้สึก 

ถ้าพูดถึงสีผิว เราว่าคนไทยขาดความรู้นะ เรื่องอันเดอโทน เรื่องผิวไหม้แดด ผิวลืมบำรุง เรื่องพันธุกรรม 

เรื่องชาติพันธ์ต่างๆเราก็คิดว่า การศึกษามีส่วนมากๆเลย สถาบันครอบครัวกับชุมชนอีก 

/พิมพ์ในโทรศัพท์นะคะ พิมพ์ตกขออภัยเน้อ
comment90:เอาเรื่องล้อเลียนแบบไทย ไปเทียบกับเหยียดผิวต่างประเทศ มันหลุดโลกไป

สังคมไทยไม่ใช่ขนาดนั้น ที่ล้อๆกันมันก็มีมาแต่เด็กๆสนุกๆ โตมามีไหม ไปเรียกคนที่ไม่รู้จัก อีอ้วน ไอ้ดำ กันตรงๆ
เด็กๆนี่เชื่อว่าน่าจะเคยโดนกันแทบทั้งนั้น ส่วนใหญ่ก็ไม่คิดอะไร สนุกสนานกันไป ยังไงก็เพื่อนกัน มีบ้างที่จิตตกขนาดหนัก ไม่ชอบ
ผมเคยถูกเพื่อนล้อ ไอ้แห้ง จิ้งจก เพราะตัวลีบ ก็ขำๆดี ไม่คิดไร โตมาก็ก็หล่อเหลา หุ่นนายแบบ ตอนเด็กก็เรียกเพื่อนไอ้ดำ อ้วน หนูผี หนูหริ่ง ก็เฮฮากันไปตามประสา ตั้งฉายาให้กันและกัน

โตมาก็เป็นเพื่อนกันเรียกชื่อกันตามปรกติ ไม่มีอะไร เรื่องแบบนี้มันคงยากเพราะคุณต้องไปปลูกฝังรุ่นเด็กไม่ให้ล้อกัน ซึ่งวัยนั้นเขายังสนุกเฮฮา
ส่วนโตมาคงไม่มีใครไปเรียกล้อปมด้อยกันละมั้งถ้าไม่สนิทหรือซี้กัน รึเข้าใจกันว่าล้อเล่นกันได้รึไม่ได้
comment90-1:การล้อเล่นมันทำให้เจ็บนะคะ  จะไปล้อเล่นใครเขาทำไม  ความเมตตากรุณาความมีน้ำใจหายไปไหนหมดคะ     

จะต้องเริ่มแก้ไขความคิดของตัวเอง  และสอนลูกตั้งแต่ยังเล็ก  ไม่ให้ไปล้อเลียนใคร จะได้ติดเป็นสำนึกเป็นนิสัยตลอดไปจนโต
comment90-2:แน่ใจน่ะครับ่า ไม่คิดอะไร ถ้าไม่โดน ก็ไม่คิดหรอก หรือคุณคิดน้อยไป
comment90-3:ประสาทกลับกันทั้งคู่
บางครั้งมันเป็นเรื่องสนุกในหมู่เพื่อนสนิท อย่าไปคิดปัญญาอ่อนว่าจะทำร้ายน้ำใจคนนั้น คนนี้ 
ทำร้ายจิตใจคนอื่นก็มีจริง แต่มันก็แล้วแต่คน
อย่างผม ถ้าไม่สนิทกันผมก็ไม่ล้อเล่นหรอก มันก็ล้อผมได้ ไม่คิดอะไร
อย่าไปตัดสินคนอื่น น้ำใจผมมีอาจจะมากโขกว่าทุกคนที่คุณเคยรู้จักอีก
เขารู้ใครเล่นได้เล่นไม่ได้ อย่าไปคิดแทนคนอื่น
comment91:ผมไม่ได้คิดว่าเป็นเรื่องผิวสีครับ  แต่เป็นเรื่องเกี่ยวกับวรรณะนั้นแยะมาก    เช่นเหล่าก๊กเทวดา   เหล่าก๊กไฮโซ   เหล่าก๊กพวกคนมีเงิน  
 เหล่าก๊กพวกผู้ดีเก่า  เหล่าก๊กพวกไพร่กุลีต่างๆ    คนเหล่านี้  จะแยกตนเองไปอยู่ในสังคมของตนเองเสีบยมากกว่า    และความเป็นไปน่ากลัวกว่าเรื่องผิวสีของคนเราครับ   เป็นเเรื่องที่แก้กันไม่ตกในประเทศไทย
comment92:แม้ว่าจะ ข้อมูลของ จขกท จะไม่ถูกต้อง หรือ ถูกต้อง หรือเข้าข่าย

แต่ประเด็นที่ ทุกคน ควรให้ความสำคัญอยู่ตรงไหน ช่วยจับใจความด้วย

 เห็นบางความเห็นแล้วรู้สึกสงสัยเหลือเกิน ว่าจะมาหาโล่ การรีเสิรชหรืออย่างไร แถวนี้ไม่มีให้หรอก ไปรับรางวัลคนเก่งศรีทฤษฎีที่อื่น

เค้ายังไม่พูดไม่ถูกก็ช่วยแนะนำช่วยแก้ ช่วยเสริมให้ ก็แค่นั้น จะมากัดให้เค้ากลับไปทำนู่นทำนี่ทำไม

....................... เราเป็นคนผิวคล้ำ ตั้งแต่เด็กโตในไทย จำไว้ด้วยว่ามันไม่ตลก ไม่สนุก ไม่ขำ สำหรับคนๆ หนึ่ง ที่เค้าอาจจะเป็นที่จิตใจดีกว่าพวกที่ " ไม่ได้คิดอะไร คิดมากทำไม ก็แค่ล้อเล่น ขำๆ"  โทษนะคะ ขำพ่องงงง ....  ไม่ขุดปมตัวเองมาดูบ้างอะคะ คนผิวเข้มแบบเราไม่ชอบการแกล้งเพื่อน ช่วยเพื่อนเสมอ ไม่ชอบทะเลาะ แต่สิ่งที่ได้รับคือการตอกย้ำว่า เราเป็นสิ่งที่แตกต่างจากคนอื่น เราเป็นสิ่งที่แปลกแยก บลาๆๆ

......................กว่าจะปรับใจให้เข้าใจได้ก็ตอนโต  ลึกๆ อยากให้พวกคุณได้รับผลกรรมดูบ้างเหมือนกันนะ ในสิ่งที่คุณว่า คุณไม่ได้ตั้งใจ แต่คุณได้ตั้งใจกระทำ สิ่งที่กระทบจิตใจ คนๆ นึงที่มีเหมือนกับคุณทุกอย่าง ในเบื้องลึกอาจต่างในแง่แย่หรือดีกว่าคุณด้วยซ้ำ

เค้าทำอะไรให้คุณ คุณไปทำเค้าแบบนั้นทำไม ??  แค่คุณผิวขาวกว่า สูงกว่า รวยกว่า แล้วคุณวิเศษอะไร?
comment93:ผมว่ามันมั่วตั้งแต่หัวข้อกระทู้แล้ว
พอมาอ่านความเห็นหลายๆคน ยิ่งพากันมั่วไปใหญ่

การพูดดูถูกเยียดหยาม ล้อเลียน ส่อเสียด อะไรเนี่ย
มันคนละเรื่องกับ การเหยียดผิวแล้วครับ แยกกันออกใหมนี่
ไม่ทราบเข้าใจกันละเอียดแค่ใหน เรื่องปัญหาเหยียดผิวในเมืองฝรั่งเนี่ย
comment93-1:แล้วมันควรมีมั้ยเรื่อง Bullying  แถม Ignorant กันด้วย ประเทศไทย คนดีจริงๆ
comment93-2:ผมไม่ได้บอกว่าเห็นด้วยกับการพูดดูถูกเยียดหยามคนอื่น

แต่ผมพูดว่าคุณน่ะมั่วเอาเรื่อง Bullying  มากลายเป็นเรื่อง เหยียดผิว (Racist)
มันคนละเรื่องกันครับ ดูเหมือนคุณไม่เข้าใจเรื่อง Racist อย่างสิ้นเชิง
คห. 7 เค้าอธิบายไว้ชัดพอสมควรแล้ว
แต่คุณยังด้านพยายามแถไถไปเรื่อย
แถมเห็นหลายๆความเห็น เอาเรื่องโดนล้อเลียน ผิวขาว ผิวคล้ำ เชื้อจีน เป็นตุ้ด เป็นเกย์
มาปนเป็นเรื่อง Racist กันเข้าไปใหญ่
มันคนละเรื่องกันครับ เพลีย......
comment93-3:เอาโล่ไปค่ะ
comment94:เราเป็นคนผมบางต้งแต่สมัยยี่สิบกว่าๆ พูดง่ายๆหัวล้านไวกว่าค่าเฉลี่ย ทำงานที่แรกๆ โดนประจำครับ วันไหนเปลี่ยนทรงผม หรือพยายามเซ้ทผมปิดเอาละ ทักละ ตอนนั้น ไม่ Happy แต่ก็ได้แค่ยิ้มๆ แล้วก็ด่ากลับในใจ  เพราะสังคมไทยเรื่องล้อปมด้อยนี่เหมือนเป็นวัฒนธรรม ก็ได้แต่บอกตัวเองว่าเราจะไม่ทำแบบนั้น ถ้ามีลูกมีหลานก็จะสอนให้ดีกว่าคนพวกนั้น ประโยคที่ว่า "หัวล้านใจน้อย" นี่มันมาจากการล้อเลียนนี่แหละ  โยนความผิดให้คนที่โดนล้อว่าหัวล้านว่าเป็นคนขี้ใจน้อยแซวนิดหน่อยก็เคืองไปเองอี๊ก เอากะพวกเค้าสิ

ส่วนตัวเรามองกระทู้นี้เหนือไปกว่าการ "เหยียดผิว" นะ  จขกท.อาจจะตั้งหัวกระทู้ให้พวกคุณๆที่ล้อชาวบ้านแล้วอ้างว่าไม่ได้คิดอะไรมองว่าผิดประเด็น ซึ่งก็ใช่ เพราะพวกคุณมุง "ไม่คิด" ไงว่าคนโดนล้อจะรู้สึกอย่างไร มันเข้าข่าย Bullying นะ แถม Ignorant ด้วย
comment95:ขอกันคำว่า #เหยียดผิว ออกไปก่อนนะ เดี๋ยวจะสับสนถกเถียงไปกันใหญ่

เพราะการแค่มองคนอื่นเป็นคนที่ไม่เท่ากับคุณแล้วแสดงออกให้เค้ารู้มันก็เข้าข่ายเหยียดแล้วล่ะ ไม่ต้องขนาดมองว่าไม่ใช่คน ต้องทำร้ายบลาๆ อย่างที่หลายคห.ยกมาอ้างเลยจ่ะ
comment96:เราเหยียดพวกผิวขาวด้วยนะ 
เมื่อก่อน พวกลูกครึ่งจะโดนเพื่อนล้อว่าไอ้หรั่ง - อีแหม่ม
สรุปใครแปลกกว่าคนอื่น ล้อแม่มหมด
comment97:คนไทยเหยียดจนชินปาก เช่น ว่าคนอื่นลาวบ้าง กะเหรี่ยงบ้าง
โดนเฉพาะ ประเทศเพื่อนบ้าน
จนบางทีก็มีงานเข้าบ่อยๆดาราบางคนยังต้องออกมาขอโทษเลย
comment98:สีผิว หน้าตา ฐานะ รูปร่าง การศึกษา เพศ เชื้อชาติ อะไรล้อได้คนไทยล้อหมดจนมันเป็นปกติไปแล้ว คนที่ล้อส่วนมากก็ไม่ได้ดีพร้อม เพียงแต่ต้องการลดปมด้อยของตนเอง ที่ไปไม่มีรณรงค์ผมเดาว่าสถานะของการเหยียดสีผิวยังไม่รุนแรงเท่าการเหยียดเรื่องอื่นๆ
comment99:การเหยียดผิวของฝรั่งกับตามความคิด จขกท. ไม่เหมือนกันครับ ฝรั่งถึงเรียก Racism ไงครับ จึงต้องรณรงค์ต่างๆ Racism ในเมืองนอกทำให้คนฆ่ากัน มีผลทางการเมือง เศรษฐกิจ มากกกว่าเรื่องปัจเจกชนว่าคนที่โดนล้อคิดอย่างไร นั้นจึงเป็นสาเหตุที่ต้องมีกฎหมายมันต่างกับไทยเยอะมาก

ในไทยกรณีล้อเรื่องผิวปรับปรุงโดยการส่งเสริมเรื่อง ปิยวาจา ก็พอแล้วครับ เพราะไทยจุดมุ่งหมายการล้อเลียนคือเรื่องสนุก หัวเราะ ไม่ได้เอาจริงขนาดแบ่งแยก หรือฆ่าล้างเผ่าพันธุ์ หรือมีนโยบายการเมืองเลือกปฎิบัติ 

ถ้าจะรณรงค์ไทยควรบอกเพื่อนบ้านมากกว่า อย่าง ลาว หรือเวียดนาม นี้มีนโยบาย Racist ต่อคนไทยชัดเจนมีกระบวนปลูกฝังผ่านทางการเมือง ประวัติศาสตร์ ไม่ได้แค่ล้อเลียนสนุกปากแบบไทย
comment100:คุณคะ !!!
คุณตั้งใจอ่านทุกบรรทัดใน คห นี้ ให้ชัดๆ เลยนะคะ ให้มันฝังไปถึงรากสมองจนถ่ายทอดไปสู่การอบรมสู่ลูกหลานเลยค่ะ

พวกคนผิวขาวทั้งหลายคะ คุณพอใจที่คนอื่นจะเรียกคุณว่า "ลูกเจ๊ก" หรือ "ฝรั่งขี้นก" ไหมคะ

เหตุผลเดียวกันค่ะ ถามใจตัวเองดูว่ายังจะไปเรียกคนอื่นในเชิงสบประมาทว่าผิวดำอีกไหม

ปล. อิฉันมีเชื้อเจ๊กค่ะ
comment101:ผมว่าประเทศนี้ดัจริต อยากผิวขาวกันทั้งนั้น เอาง่ายๆ โฆษณาปรีเซนเตอร์ต้องเลือกขาวๆ โปรโมตให้ความขาวเป็นสิ่งที่มาก่อนเผาพันธุ์ชาติตระกูล ไม่มีความภูมิใจในตัวเองเลย ปจบก็เทรนตามเกาหลี โดยไม่มองเลยว่า น่าจะ 70 -80ปซของประเทศเป็นคนผิวเเทน น้ำตาลเเดง เเต่พอคนบอก ทำไรมา ขาว ถือเป็นการชมฟังเเล้วมีความสุข พอว่า ทำไมคล้ำ ดำ ถึงกับโมโห หรือเซง (สงสัย เวลาเจอกันกับเพื่อนนานๆทีเเมร่งต้องมีทักเรือ่งสีผิวก่อน ดำจังวะ ไรงี๊) คือ ถ้าไปทะเลเเล้วถามมันอีกเรื่อง เเต่ทำงานตากเเดดก็ปกติที่จะคล้ำขึ้น 

คือ อย่างนึงถ้าตัดคนจีนที่อพยพเข้าไทยมาทั้งหมด ปจบ คงไม่มีเด็กไทยหน้าตาตี๋หมวยขาวมาให้เป็นเเบบอย่างได้ใกล้เคียงจีนยุ่นเกาหลี มองตัวเองก็ไม่ต่างจากกัมพูชา พม่า ลาว เลย อยากรู้เหมือนกันประเทศเพื่อนบ้านนิยมผิวขาวด้วยมั้ย

นิโกร ยังภมิใจในตัวเองเลย ดำก็ดำ เทห์ๆสวยๆก็มีถมไป 
สรุป ไทยเเม ร่ง ดัจจริต
comment101-1:พม่า ลาว เขมร มีปัญหาเรื่องล้อสีผิวเหมือนไทยแน่เลยครับ เพราะที่นั่นก็มีคนจีน + ความคิดประเทศด้อยพัฒนา มักคล้ายๆกัน
comment102:คนพิการ เช่น เดินไม่ปรกติ เดินขาเป๋ เพราะเป็นโปลิโอ ยังเอามาล้อเลียนกันเป็นเรื่องตลกได้เลย ทั้งๆ ที่คนกลุ่มนี้น่าสงสารจะตาย 

ปล. อย่าไปท้วงคนที่ล้อนะ เค้าจะว่าเราเยอะ...
comment103:โดยส่วนตัวไม่ชอบเลย พวกเหยียดผิว เหยียดเพศ และเราก็ไม่เคยไม่พูดจาเหยียดเพศอะไรแบบนี้แน่ๆ เพราะระวังมากกกก เวลาพูดถึงคนผิวสี ก็จะใช้คำว่าผิวสีเข้ม ผิวคล้ำ ผิวไหม้ หรืออะไรก็ได้ หรือคนผิวขาวก็ใช้ผิวขาว อะไรแบบนี้

เคยนะเวลาโดนเหยียดผิว ด่าว่าดำ สกปรก ลาวววว บ้านนอกกก อะไรแบบนี้ ก็เหยียดกลับนะแบบ "อิลูกเจ๊กเผือก เที่ยวด่าเหยียดคนอื่น แกสิป๊าม๊าไม่สั่งสอน แต่ก็อย่างว่าล่ะนะ อากงอาม่าแกจะเอาเวลาที่ไหนไปสั่งสอนเพราะมัวแต่เอาเวลาไปโล้สำเภา" 

เท่านี้เป็นการจบบทสนทนาทันที โดนมาก็โดนกลับนะ จะกรีดร้องเร่าๆ อะไรก็เชิญ  โชคดีทีไม่เคยมีเพื่อนเหยียดผิว เคยมีแบบเผลอๆก็ด่ากลับ มันก็ขอโทษและก็ไม่เคยได้ยินจากปากเพื่อนอีก แต่จะให้มาคิดแบบหลายๆ คห. ในนี้แบบ อย่าไปจริงจังเลย แค่เหยียดผิวเหยียดเพศ ไม่ได้กีดกัน ไม่ได้ฆ่ากันตายซักหน่อย ให้คิดแบบนี้ไม่ได้อ่ะ ก็เพราะไอ้ความเกลียดชังเล็กๆ น้อยๆ วาทะเหยียดๆ  นี่แหละนำไปสู่การทะเลาะเบาะแว้งที่ใหญ่โตหลายต่อหลายเรื่องมาแล้ว
comment103-1:เราลูกคนจีนเหมือนกัน
ตั้งแต่เกิดมายังไม่เคยมีใครมาเรียกเราว่า
ลูกเจ๊ก หรือ อิเจ๊ก เลยค่ะ
น่าจะเพราะเราไม่เคยเรียกใครว่าอิดำเลย
ถ้าเราโดนเรียกเราก็คงด่ากลับเหมือนกัน
comment103-2:เรื่องแบบนี้เราก็ระวังมากเหมือนกัน จะไม่วิจารณ์ใครในสิ่งที่เค้าเกิดมา ทั้งสีผิว รูปร่าง หน้าตา ไม่เคยเรียกเพื่อนว่าอีดำสักครั้งเลยด้วย
ถ้าจะวิจารณ์ก็จะเป็นเรื่องการกระทำของคนๆ นั้นไปเลย
comment104:ทุกอย่างขึ้นอยู่กับกาละ เทศะ ล้วน ๆ คนดำเองก็เรียก คนดำเองว่า Niga เหมือนกัน จำไม่ได้ว่าสะกดแบบนี้ป่าว แต่มันแปลว่าประมาณว่าไอ้มืดประมาณนั้น
comment105:กระทู้นี้แสดงให้เห็นอย่างชัดเจนว่า
มีคนไทยจำนวนมากที่ไม่มีความเห็นอกเห็นใจผู้อื่น
เน้นตัวเองบันเทิงสนุกปาก
ไม่สนใจความรู้สึกคนฟัง
comment105-1:เท่าที่ผมอ่านดูส่วนมากเขาอธิบายเรื่อง การเหยียด กับ การล้อเลียนนะครับ ไม่เห็นจะดูเป็นคนที่ไม่เห็นอกเห็นใจผู้อื่นตรงไหน
comment105-2:ฝรั่งก็เป็น เรื่องล้อแบบไม่คิดเนี่ย ไม่ใช่แค่คนไทย
มันเป็นนิสัยสากลของมนุษย์ที่ "คิดน้อย"
comment105-3:ซึ่งคนไทย คิดน้อย กันมากกกกกกกกกกกกกกกก
comment106:ผมยกตัวอย่าง ถ้าเกิดคุณมีปมพวกนี้อยู่ อ้วน ดำ เหยิน ห้อย เหล่ หัวโต ฟันห่าง  จะรับกันได้ปะ  อย่าคิดว่าเป็นเรื่อง ตลก ขำๆ นะครับ. สมมุติบางคนโพสรูปตัวเองลงเฟสโดนเอาคำพวกนั้นมาคอมเม้น คงรู้สึกดีหรอกนะ ใครเกิดมาไม่เป็นแบบนี้ก็คงไม่มีทางรู้สึกหรอก
comment107:ขนาดคนไทยผิวคล้ำยังโดนเลยเราโดนเหยียดบ่อย โดนด่า Eดำ ตัวดำเป็นถ่าน ยิ้นเห็นแต่ฟัน ยืนในที่มืดมองไม่เห็น ฯลฯ
สาระพัดคำพูดเหยียด เราโดนล้อจนมันกลายเป็นปนด้อยไปแล้ว คนพูดเขาคงจะพูดแบบเอาความสนุกให้มันตลกๆขำๆ 
แต่เราบอกเลยเราไม่เคยขำด้วยไม่ด่ากลับให้หน้าหงายก็บุญแล้ว ได้แต่ยิ้มหน้าเเห้งๆกลับไป
comment108:เคยหาข้อมูลในเวป thaivisa กับ expat ต่างๆครับ
เห็นคนต่างชาติคุยกันเรื่องไม่สบายใจโดนเรียก farang farang

แล้วก็ตามมาด้วย ทำใจเถอะ เค้าเรียกกันๆเหมือนเราเรียกเค้า thais
comment109:ตอนประถม เราเคยโดนล้อว่าดำๆ ดำตับเป็ด แล้วมีครั้งนึงเราต้องเดินไปซื้อเครื่องเขียนในโรงเรียนนั่นแหล่ะ มาทำงานกลุ่ม กับเพื่อนผู้ชายคนนึงขาวๆ ไปเพราะจำเป็นต้องไปน่ะ เค้าพูดขึ้นมาเลยว่า "ไปเดินห่างๆเราได้ไหม? อย่าเดินคู่กัน เดินนำหรือเดินตามก็ได้ เราไม่อยากเดินข้างๆแกอะ แกดำ ไม่อยากโดนล้อคู่กับแก" เราก็เดินตามหลังเค้าอะ ไม่โกรธ ...

แต่เราจำจนตาย...



อยากให้มีกฎหมายแบบนี้ในเมืองไทยบ้างเหมือนกันค่ะ
comment109-1:เป็นผู้ชายที่นิสัย....มาก 
สงสัยพ่อแม่ไม่สั่งสอน
comment109-2:นี่แหละเหยียดผิวเลย เคยเห็นผู้ชายประเภทนี้บ่อยมาก เวลาเจอได้แต่มองแรงใส่
comment110:บางเรื่องละเอียดอ่อนนะ ล้อกันเอาสนุก มันไม่ตลกเลย
comment111:เอาจริงๆคนไทยเป็น ชาติที่ " มองอะไรตามมุมมองของตัวเอง "  + คิดน้อยมาก !

ย้ำ...


ไม่ค่อยผ่านกระบวนการคิด ไตร่ตรองสักเท่าไหร่ ว่า...
- ถ้าทำไปแล้วจะเป็นยังไง 
- คนอื่นจะรู้สึกยังไง 
- ใครจะโดนผลกระทบบ้าง

อย่างเรื่อง "นอกใจ"  คนไทยยังเป็นอันดับต้นๆ 
ประมาณว่าคิดแค่ว่า " ฉันอยากได้ ใครจะเดือดร้อน จะเจ็บปวดอะไรไม่เห็นเป็นไร ก็ฉันจะทำ มีอะไรมั้ย ? "



เรื่องล้อปมด้อยก็เหมือนกัน
comment111-1:จริงที่สุดค่ะ เป็นแบบเอาสบายเข้าว่า "เรื่องแค่นี้เอง" "คิดมากทำไม" "เขาก็ทำแบบนี้กันไม่เห็นเป็นไร"
ไม่ได้คิดถึงเหตุผล ผลกระทบอะไรทั้งสิ้น เป็นกับทุกๆ เรื่องเลยซะด้วย ignorant เต็มบ้านเต็มเมือง
ถ้านิสัยพวกนี้หมดไป ป่านนี้คงเจริญถึงไหนๆ ไปแล้ว
comment112:คนไทยไม่ได้เหยียดสีผิว แต่ชอบเอาปมด้อยคนอื่นมาล้อค่ะ
เราโดนประจำ พยายามจะไม่ใส่ใจแต่บางคนมันก็มากไป
มีเพื่อนอยู่คนนึงจะชอบล้อปมเรามากๆ จนบางทีไม่รู้ว่าทำไมถึงชอบล้อขนาดนั้น 
เมื่อก่อนเราอ้วน (หนัก 60 กว่า)ก็ชอบเรียกเรา หมู อิอ้วน ชอบบอกเห็นคนอ้วนแล้วนึกถึงเรา
พอเราลดน้ำหนัก ผอมลง ก็ล้อว่าอิแห้ง มาเรียกเรา อิผอมๆ
เราตัวเตี้ย สูง(157-158)  ก็ชอบล้อ ว่าอิเตี้ยบ้าง ตัวสั้นบ้าง ทั้งๆที่ตัวเองสูงกว่าเราไม่ถึง 5 เซน
พอเราโกรธ ก็มาว่าเราว่า ล้อเล่นแค่นี้เอง ทำไมต้องคิดมาก
แต่พอคนอื่นพูดถึงปมด้อยตัวเอง ก็โกรธเป็นฟืนเป็นไฟ  ร้องห่มร้องไห้ 
อ่อ ขนาดเราตัวขาว (ค่อนข้างขาวจนซีด) ก็โดนจิกอีก ว่าซีดเป็นศพ 

บอกเลยว่าคนที่ล้อคนอื่นอาจจะขำๆ แต่คนโดนไม่ขำสักนิด
อย่าเอาตัวเองเป็นศูนย์กลางโลก คิดว่าจะพูดจะทำอะไรก็ได้ 
หัดนึกถึงใจคนอื่นบ้าง ไม่ใช่นึกแต่จะสนุกปากอย่างเดียว

ปล.ขอโทษทีค่ะ อินเนอร์ล้วนๆ
comment113:ทำไมเรารู้สึก สงสารคนที่มาแสดงความเห็นจัง เขาพยามตอบพยายามอธิบายขนาดนี้ จขกท ยังไม่เข้าใจอีกเหรอ ว่ามันคนละประเด็นกัน


แต่ตอนนี้ คนที่เราสงสารที่สุด คือ จขกท นี่แหล่ะ 
เหมือนว่า จขกท ไม่ได้เกิดและโต มาในประเทศนี้เลย 
จึงอาจจะยัง งงๆ กับ ความเป็นไทยอยู่
comment113-1:เราสงสารคุณมากกว่า

สมกับเป็นคนในกะลา  ดักดานยังไง ก็จะให้ยอมรับ  แล้วปล่อยให้เป็นอยู่แบบนั้น
comment113-2:เพิ่งทราบจากคุณนี่แหละค่ะ    ว่าความเป็นไทยคือความไร้ความคิดไร้สมองไร้ความเมตตากรุณา เห็นการทำร้ายจิตใจคนอื่นเป็นเรื่องสนุกน่าขบขัน     ทั้งๆที่เป็นการกระทำที่ผิดธรรมะแท้ๆนะ
comment113-3:คุณคิดได้แต่ประเด็นว่า มันไม่เหมือนเรื่องการเหยียดผิวในยุโรปเหรอ

แต่คุณคิดไม่ได้เหรอว่า การไปด่าทำร้ายจิตใจคนอื่น มันไม่สมควรทำ ใจเขาใจเราซิ่ครับ

สงสารคุณจริงๆที่คิดเรื่องนี้ไม่ได้เช่นกัน

ปล สงสัยผมเกิดผิดประเทศเองครับ เลือกเกิดได้ ก็คงดี
comment113-4:นึกถึงคำนี้เลย  "ลดความเป็นไทยให้น้อยลง  เเล้วเพิ่มความเป็นคนให้มากขึ้น"

ผมเองก็เพื่อนล้อเรื่องเป็นเกย์อยู่บ่อยๆ   ทั้งๆที่ผมก็ไม่ได้ทำกริยาอะไรให้เค้าล้อเลียนได้เลยนะ 

เพื่อนผมล้อเอาสนุกนั่นละ  เเต่ในใจผมไม่เคยสนุกด้วย   เเต่ที่ไม่พูด  เพราะถ้าพูดผมก็จะกลายเป็นคนเครียด  ซีเรียส  จริงจังมากไปในสายตาเพื่อน

เรื่องพวกนี้อาจไม่ถึงกับทำให้ผมเลิกคบเพื่อนก็จริง  เเต่ก็นั่นเเหละ  ทำให้ผมไม่อยากจะพูดเรื่องส่วนตัวของผมให้เพื่อนฟังเลย  ทุกวันนี้คือคุยเรื่องไร้สาระอะไรก็ได้  เเต่เรื่องส่วนตัวของเราก็เก็บไว้คนเดียวดีกว่า   ไม่อยากพูดออกไปให้ล้อเลียนเป็นตัวตลก
comment114:ที่แน่ๆ ฉันไม่เคยเห็นคนหน้าตาดีคนไหนวิพากวิจารณ์หน้าตาคนอื่นซักคนนะ
มีแต่พวกหน้าสก๊อยกับเด็กวัดทั้งนั้น (-w-")
comment115:เห็นใจคนอื่นบ้างก็ดีนะคะ เราไม่รู้หรอกว่าที่เราพูดออกไปมันทำร้ายจิตใจคนอื่นมากแค่ไหน เราอาจจะมีเจตนาล้อเล่นเฉยๆ แต่คนโดนล้อเขาไม่ได้รู้สึกแบบนั้น เอาปมด้อยของคนอื่นมาล้อเลียน มันไม่ตลกหรือสนุกหรอกค่ะ ถ้าคุณยังตามกระแสนิยมที่เชิดชูคนขาว สวย หุ่นดีอยู่
ความเห็นแก่ตัวที่คิดจะพูดอะไรก็พูด เป็นใครใครก็ไม่อยากเข้าใกล้หรือคบหา
comment116:เราไม่เชื่อว่ามีคนที่ถูกล้อแล้วไม่คิดแต่ที่เค้าดูเหมือนไม่คิด ก็เพราะแกล้งทำ  แต่จะคิดมากหรือน้อยเท่านั้น ไม่มีใครชอบถูกตำหนิ ในสิ่งที่ไม่ได้ผิดหรอกค่ะ ดำแล้วหนักหัวใครคะ ก็เกิดมามันเป็นแบบนี้ ไม่เคยเสียใจที่เกิดมาดำ แต่แค่รำคาญพวกปากหมาชอบล้อ ก็เท่านั้น
comment117:เรื่องอื่นคนอื่นตอบไปหมดแล้ว
แต่เรื่องโกรธหรือไม่โกรธนี่ ส่วนตัวคิดว่ามันขึ้นอยู่กับโทนของอารมณ์ของผู้พูดและเจตนาของผู้พูด
เราก็โดนล้อเรื่องดำกับอ้วนบ้าง แต่ก็เฉย ๆ นะ

เวลาแม่เราหรือคนในครอบครัวเรียกเราด้วยเอ็นดู (อาจจะมีแฝงอยากให้ลดความอ้วนบ้างนิดหน่อย 555) ว่า พี่หมู ลูกหมู 
(แม่เรียกน้องเราว่า น้องหมาหรือลูกหมา แล้วเรียกเราว่าพี่หมูหรือลูกหมู) 
หรือหยอกว่าหมูดำ ดำตับเป็ด ดำดีสีไม่ตก เราก็ไม่ได้รู้สึกอะไรนะ เพราะรักและชอบสีผิวของตัวเอง
แล้วก็ไม่ได้รู้สึกว่าถูกเหยียดหยามหรือถูกที่บ้านรังเกียจ
หรือเวลาเรากินขนมเยอะ แล้วแม่เบรคบอกว่า กินเยอะไปแล้วอิอ้วน เราก็เฉย ๆ นะ ไม่เคยโกรธ (แต่ก็ต้องวางขนม 555+)
หรือเวลาเพื่อนล้อว่า โอ้ว ปิดไฟแล้วมองไม่เห็น ช่วยยิ้มทีสิจะได้รู้ว่าอยู่ตรงไหน
เราก็ขำนะ ไม่เคยโมโห

แต่สมัยม.ปลายตอนโดนรุ่นพี่ที่โรงเรียนตะโกนเรียกว่า อีอ้วน อีหมู เราโกรธมากนะ คิดแช่งชักหักกระดูกอยู่ในใจ
เพราะเค้ามีเจตนาร้าย จงใจเหยียดหยามให้เราอับอาย
และเรารู้ว่าเค้ารอจะหัวเราะเยาะเราที่เค้าเรียกว่าหมู หรืออ้วน แล้วเราหันไปตามเสียงเรียก (แต่เราไม่หัน เราทำเป็นไม่ได้ยิน)

อีกอย่าง ถ้าคนที่สนิทมาล้อเรา เราไม่เคยโกรธ เพราะเค้าก็แค่หยอกเล่นนิดหน่อย ไม่ได้คิดไม่ดี 
แต่ถ้าเป็นคนไม่สนิท จะรู้สึกว่าหยาบคาย ไม่ชอบ

เพราะงั้นถ้าไม่สนิท และไม่มั่นใจจริง ๆ ว่าคนโดนเรียกเค้าไม่ถือ เราจะไม่ใช้คำพวกนี้เลย 
เพราะแม้ว่าเราอาจจะเห็นเป็นจุดเด่นของเค้าแล้วเอามาเรียก
แต่ใครจะรู้ว่าในใจเค้าคิดยังไง เค้าอาจจะรู้สึกว่าเป็นปมด้อยและคิดว่าเราหยาบคายก็ได้
comment118:คนไทยชอบหาจุดด้อยของอื่นมาล้อๆ กัน เพื่ออยากข่มให้ตัวเองดูดีกว่า บางคนคิดว่าแค่เป็นการล้อเล่น แต่คนที่โดนล้อนี่เค้าอาจจะไม่คิดอะไรเล่นๆ นะ ขอสนับสนุนให้มีการรณรงค์บ้างก็ดี จะล้อเล่นแบบไทยๆ หรือเหยียดจริงจังแบบฝรั่งมันก็คือการแบ่งแยก
(ปล.จุดด้อยที่ว่ามาเนี่ย จริงๆ ไม่ได้หมายความว่ามันด้อยหรือไร้ค่า แต่ในความคิดฝังหัวของคนไทย มักคิดว่ามันต่ำต้อยกว่า เช่น ผิวขาวดีกว่าผิวดำ ผอมดีกว่าอ้วน)
comment119:เรื่องล้อกัน มันเป็นเรื่องปกตินะ

ถ้าเด็กจะหาเรื่องอะไรมาล้อกันขำๆสนุกสนาน
ถ้าให้ตัดดำขาวอ้วนผอม ออก
แล้วเราจะล้อกันด้วยอะไร
ล้อชื่อพ่อชื่อแม่

คนไทยไม่ได้เหยียดสีผิวหรอกครับ

แต่แบ่งชั้นวรรณะ พบบ่อยกว่าเสียอีก
comment119-1:ขอย้ำอีกครั้งค่ะ  การล้อเลียนไม่ใช่ของสนุก  ไม่บรรเทิงปัญญาแม้แต่น้อยนิด    เพราะทำให้คนอื่นเจ็บช้ำน้ำใจ   นี่ส่อให้เห็นว่าคนคนนั้นไม่มีความเห็นอกเห็นใจผู้อื่น    =  ใจร้ายใจดำ =  จะดันทุรังทำอีกต่อไปทำไม
comment119-2:สีผิวสะท้อนถึงชนชั้นในสังคมได้นะครับ 

คุณคิดว่าขาวๆ  ผิวสวยๆ  หน้าดีๆ  นี่ลูกหลานคนจนหรอครับ
comment119-3:คนจนแถวบ้านพี่เนี่ยสวยหล่อกว่าดาราบางคนอีกนะครับผม มองภายนอกไม่มีทางรู้หรอกใครจนหรือรวยสมัยนี้

คนรวยบางคนตอนเด็กขี้เหร่มาก พอโตทำศัลกรรมได้ก็ทำให้สวยหล่อได้มีเยอะแยะไปตอนนี้
comment120:จากที่เคยแลกเปลี่ยนความคิดเห็นกับน้องคนอิตาลี
ประเทศอื่นไม่รู้แต่ที่อิตาลี การเรียนคนอื่นว่า
อ้วน เตี้ย ดำ ขาว ฯลฯหรือการวิจารณ์รูปร่างหน้าตาคนอื่น
นี่ถือเป็นเรื่องที่ร้ายแรง และเป็นพฤติกรรมที่เลวร้ายมากเลย
comment120-1:เพื่อนชาวนอร์เวย์ก็บอกค่ะ
ว่าทางยุโรปนี่ไม่ได้เลย ถือเป็นการ bully เลยค่ะ
comment120-2:ที่อเมริกาก็เหอะ 
ว่างั้นว่างี้เรียก black ได้...ก็ถูก 

แต่เราเห็นเห็นคนโดนชกปากแตกเพราะเรียกเพื่อน ไอ้มืด มาต่อหน้าต่อตาแล้ว ...ไม่ใช่ทุกคนจะฟังแล้วเฉยนะเอ็ง
comment121:ผมก็ผิวขาว มีคนเรยกผมเผือก เจ็ก ผมก็ไม่โกรธครับ ผมถือว่าผมผิวขาวและมีเชื้อจีนจริง 
ส่วนใหญ่อยู่ที่คนฟังมากกว่าครับ เขาคิดว่าสิ่งที่เขาโดนเรียกเป็นปมด้อยสำหรับเขาไหม 
ถ้าเขารู้สึกว่ามันเป็นปมด้อย เขาจะไม่พอใจถึงว่าเหยียดกัน 
สำหรับผมคนที่คนพูดก็ต้องเห็นใจคนฟัง แต่ในขนาดเดียวกันคนฟังก็ไม่ควรคิดว่ามันเป็นปมด้อย
เพราะถ้าคุณคิดลบ ชีวิตคุณจะลบ ชีวิตคุณจะไม่มีความสุข ทำอะไรก็ไม่เจริญสำเร็จ
คุณต้องมองว่าเราดำ ก็ผิวดีได้ สวยได้ ดูดีได้ เท่ห์ไปอีกแบบ คนชอลผิวเข้มก็มีมากมาย
แต่ถ้าคุณมัวแต่มองว่าตัวคุณด้อย ตัวคุณยังดูถูกตัวเองเลย แล้วจะไม่ให้คนอื่นดูถูกคุณได้ยังไง
อยากผิวเข้มก็บอกเพื่อนไปเลย ก็กรูหล่อเข้ม ทำไมอิจฉากรูเหรอ 555

ผมไม่ได้บอกว่าการล้อเป็นสิ่งที่ดี แต่ผมอยากบอกว่าคนเราถ้าเราไม่คิดดูถูกตัวเอง ก็ไม่มีใครมาดูถูกเราได้ เพราะใจเราไม่ดูถูกตัวเองตามที่เขาพูด
ผมว่าบอกคุณว่าเราไม่สามารถเปลี่ยนทุกคนให้ถูกใจเราได้ แต่เราเลือกที่จะเปลี่ยนตัวเองได้
comment121-1:ล้อคนอื่นจนเคยชินสินะ
comment122:ล้อตัวดำ ตัวขาว Eไฝ Eกระ ฯลฯ
มันมีทุกประเทศนะครับ
จะไปรณรงค์ยังไงครับ

คนไทยด่ากัน แม่ม ดำว่ะ 
เค้าด่าผิวครับ เค้าไม่ได้ด่าเชื้อชาติ

แต่ฝรั่ง เค้าด่าเรื่องผิวสี เค้าด่าไปถึงเชื้อชาติ ความต่ำต้อยกันเลยทีเดียว

สำหรับเมืองไทย รณรงค์ไม่ล้อชื่อพ่อแม่ดีกว่าครับ
ฝรั่งเค้าคงงงอ่ะครับ
comment122-1:ต้องเริ่มจากตัวเองก่อน   ให้ตระหนักว่าการล้อเลียนมันเป็นการทำร้ายน้ำใจผู้อื่น  เลิกล้อเลียนเถอะ  แล้วสั่งสอนตักเตือนลูกตั้งแต่เล็กๆ และคนรอบข้างไม่ให้ไปล้อเลียนใคร
comment123:เห็นคอมเม้นแล้วรู้สึกได้เลยว่าต่อมสามัญสำนึกมันเน่ากันไปค่อนนึงแล้วคนไทย
comment123-1:ท้อมากครับ  ก็คิดอยู่ว่าคงมี  เเต่ไม่คิดว่าการเหยีดหยามในประเทศของเราจะเป็นเรื่องปกติขนาดนี้ในยุคที่เรามีเทคโนโลยีขนาดนี้เเล้ว
comment124:ก็เหยียดจริงๆ นั่นแหละ ทั้งเหยียดผิว เหยียดเพศ รูปร่างหน้าตา เหยียดชนชั้นวรรณะและฐานะ ไปจนถึงรสนิยมทางการเมือง
เพียงแต่ดีกรีความเหยียดของคนไทยมันไม่รุนแรงเท่าของต่างประเทศ เพราะคนไทยพื้นฐานเป็นคนชิวๆ สบายๆ เน้นบันเทิงเริงใจ
คนเหยียดก็ให้เหตุผลว่าทำเพราะขำๆ คนโดยเหยียดก็เสียใจแต่ก็อืมไม่เป็นไรนะหยวนๆ ต้องหน้าชื่นอกตรมกันไป มันเลยไม่เป็นเรื่องใหญ่
ชิวกันจนหลายคนยังไม่รู้ตัวเลยว่านี่คือ การเหยียด 

ลองไปต่างประเทศแล้วล้อต่างชาติหรือคนดำแบบที่ล้อคนไทยด้วยกัน เจอหน้าเค้าแล้วลองทักทุกวันนะ ไปไหนมาอีดำ อีอ้วน ว่าไงไอ้ลิงดำ ทำไมปากห้อยจัง ทำไมดำจัง กล้วยมั้ยสาด ฯลฯ ซักวันคนพูดคงโดนกระทืบตาย เพราะต่างชาติเค้าอารมณ์รุนแรง เอาจริง และรักษาสิทธิของตัวเองมากไม่ชิวเหมือนคนไทย
comment125:เลิกใช้คำว่าเหยียดเถอะครับมันดูเหมือนจะพยายามโหนกระแสเหยียดผิวดำแบบอเมริกา อันนั้นคนละระดับเลย อันนี้เรียกล้อเลียนดีกว่าไหม ซึ่งเกิดได้ตั้งแต่ทุกเรื่อง สมอง หน้าตา สติปัญญา อันนี้ก็แค่หนึ่งประเด็นคือ เรื่องผิวพันธ์ มีอยู่ทุกที่ทั่วโลกครับ จะอ่อนไหวเกินไปไหม คนเราเกิดมาก็ผ่านการโดนล้อเลียนมาหมดล่ะครับมันห้ามกันไม่ได้ แล้วที่ผมเจอผมก็แค่เจอในสังคมเด็กประถมถึงมัธยมแค่นั้นล่ะ โตมามันก็ไม่มีอะไรแล้วต่างคนต่างรู้จักกาลเทศะ ถึงจะมีมันก็น้อยรับได้ ไม่ได้อ่อนไหวง่ายขนาดนั้น
comment125-1:ก็มันด้านกันไปหมดแล้วสิคะ   ถึงได้คิดว่าไม่เป็นเรื่องสำคัญ
ลืมคำสั่งสอนของพระพุทธเจ้าเรื่องความเมตตากรุณากันไปหมดแล้ว    พยายามนึกถึงธรรมะข้อหนึ่งกันบ้างก็จะทำให้สังคมไทยดีขึ้นกว่านี้มากมาย
comment126:เอ้อ... จริงๆ อะไรแบบนี้น่าจะเป็นล้อเลียนสีผิวมากกว่า

บ้านเราประเทศไทย ถ้าเข้าขั้นระดับว่าเหยียด น่าจะเป็น เหยียดเพศที่สามมากกว่า เพราะเพศที่สามบางบริษัทกาเรซูเม่ทิ้งเลย เพศที่สามไม่มีสิทธิ์ใช้ห้องอาบน้ำตามเพศสภาพที่แสดงออกทั้งๆ ที่จ่ายค่าบริการเท่าๆ กับเพศอื่น (ให้กะเทยมีนมไปอาบน้ำห้องน้ำชาย) เพศที่สามถูกปฏืเสธการทำแบบสอบถามทั้งๆที่เค้าก็เป็นลูกค้าเอาเงินมาจ่าย เพศที่สามหลายคนเสียภาษีเหมือนชายหญิงปกติแต่ก็ยังมีกีดกันอยู่บ้างนะเออ นี่ยังไม่นับเรื่องรับน้องกล้วยทับอะไรนั่นที่ภาพออกมาน่าเกลียด ก็ให้สัมภาษณ์ว่านศ. กลุ่มนั้นเพศที่สาม คืองง เพศที่สามต้องมีพฤติกรรมแบบนั้นทุกคน เค้ามองเพศที่สามเป็นตัวอะไร แบบนี้เหยียดนักกว่าไหม

พอเพศที่สามออกมาเรียกร้องก็หาว่าเรื่องมากอีกนะ เรื่องล้อผิวที่ว่าแย่มากแล้วนี่ซอฟท์ไปเลย คือเกิดมาเป็นเพศที่สาม ต่อให้สวยเก่งวางตัวดี ถ้าเจอคนเหยียดก็คือเหยียดแรงนำไปแล้ว แทบไม่ต้องพูดถึงความดีความเก่งอะไรเลย เหตุผลเพราะเป็นเพศที่สามอย่างเดียว เป็นไงล่ะ นี่แหละเค้าเรียกว่าทั้งโดนล้อทั้งโดนเหยียด
comment127:ผมว่า 
การถูกล้อว่าดำ หรือ ด่าเรื่องผิวกันเนี่ย มันไม่รุนแรงถึงขั้นเหยียดครับ
มันก็พอๆกับ โดนล้อว่า อ้วน หรือ เตี้ย อะไรประมาณนั้น
มันไม่ได้จริงจัง หรือรังเกียจ จนถึงขนาดแบ่งแยกการปฎิบัติต่อคนดำและคนขาว ให้ต่างกัน

ถ้ามันมีกฏหมายจริงๆ ผมว่ามันจะเริ่มมีการเหยียดผิวกันแบบจริงๆจังๆ มากกว่าที่เป็นอยู่แน่นอนครับ
ปล่อยให้มันเป็นแค่คำล้อธรรมดาๆพอครับ ไม่ต้องไปคิดมากเรื่องแบบนี้ อย่าเก็บไปใส่ใจเลยครับ

คนที่ดูถูกคนอื่น ไม่ว่าจะเรื่องไหนก็ตาม ผมว่าเป็นบุคคลที่น่าสมเพชครับ 
เพราะทุกคน มีความเป็นมนุษย์เท่าเทียมกัน
comment128:อ่านกระทู้นี้แล้วตระหนักขึ้นมาได้อีกมุมนึงว่า โอเค พวกล้อปมคนอื่นห้ามไม่ได้ คนที่โดนล้อก็ต้องลุกมาปกป้องสิทธิ์ตัวเองด้วยนะ อย่างเราเมื่อก่อนจะยอมเยอะมาก เป็นตุ๊ด หัวล้าน อ้วน โดนมาหมดแหละทั้งสมัยเรียนและทำงานใหม่ๆ เพราะสังคมเราอาวุโสมาก่อน ถ้ารุ่นพี่ที่ทำงานล้อคนส่วนใหญ่ก็ได้แค่ยิ้มๆ แต่ตอนนี้อายุ 30 ละ ถ้าเจอเดี๋ยวนี้ก็สวนกลับว่า "ผมว่าการล้อคนอื่นแบบนี้มันไม่มีมารยาทนะครับ" ครั้งเดียว พวกนี้เลิกครับ เพราะรู้ว่าเราไม่ยอม
comment129:เรื่องส่วนบุคคล คนจีนตัวดำถูกล้อหนักมาก  ความคิดความชอบใครเปลี่ยนไม่ได้แน่ 555
comment130:เสียเพื่อนไปคนนึงเพราะเรื่องล้อกันแบบไม่คิดนี่แหละ ไม่เจอเพื่อนสองปี เพื่อนในกลุ่มเลยนัดเจอกัน เราก็ดีใจที่จะได้เจอเพื่อนนะ พอไปถึง คำแรกที่ที่โดนทักจากเพื่อนคนนั้นคือ แกไปทำอะไรมาทำไมอ้วนจัง , แกกล้าใส่ชุดแบบนี้ได้ยังไงน่าเกลียด ดูพุงแกสิ บลา บลา บลา ทั้งคืน เพื่อนคนอื่นรู้ว่าเราไม่พอใจก็พยายามบอกให้มันหยุดพูดนะ แต่มันไม่หยุด มันบอกว่า ชั้นพูดเรื่องจริง เป็นเพื่อนกันจะมาคิดมากอะไรนักหนา ขนาดเดินไปขึ้นรถมันยังวิ่งตามมาพูดว่า แกเดินไปสิ ชั้นอยากจะดูหุ่นแกจากข้างหลัง ว่าน่าเกลียดแค่ไหน สรุปว่าเลิกคบมันไปละ 

เราสูง 160 หนักประมาณ 56 กิโลกรัม คือรู้ตัวว่าตัวเองอ้วนขึ้นมาเยอะ แต่ไม่อยากได้ยินคำวิจารณ์แย่ๆจากคนรอบข้าง คือพยายามลดน้ำหนักมันก็ลำบากแล้ว ต้องมานั่งฟังคำพูดที่บั่นทอนจิตใจจากเพื่อนอีก รับไม่ได้ค่ะ เพราะฉะนั้น ต่อให้พูดว่า ล้อเลียน กับ การเหยียด มันคนละอย่างกัน แต่มันทำร้ายจิตใจคนในระดับเดียวกันนะคะ
comment130-1:56 กิโลกรัม นี่สำหรับผมนี่ กำลังน่ารักเลย
comment130-2:เคยผอมมากค่ะ พออยู่ๆน้ำหนักขึ้นเป็น 10 กิโล มันเลยดูอ้วนขึ้นมากสำหรับคนรอบข้างอ่ะค่ะ
comment130-3:โหยย พูดงี้เเถมเป็นผ็หญิงด้วยกันอีก  ควรค่าเเก่การเลิกคบมากครับ
comment131:ทุกอย่างขึ้นอยู่กับตัวบุคคลที่ถูกล้อว่าจะตอบโต้ยังไง ทำตัวยังไงน้ะ ยอมรับความเป็นจริงอ่ะ อ้วนแล้วไง ดำแล้วไง เตี้ยแล้วไง ไปหนักหัว...รึไง แต่เหมือนกับว่าถ้าจะตอบแบบนี้อาจมีเรื่องกันได้55555 งั้นจะพูดถึงตัวเองและน้องสาวแล้วกัน ตั้งแต่เด็กๆตัวเราก็ดำน้ะ ไม่ใช่คนสวยด้วย หน้าตาออกแนวโหดๆไม่ค่อยชั่งพูดด้วย แต่ไม่เคยโดนเพื่อนล้อน้ะทั้งผู้ชาย ผู้หญิงตั้งแต่อนุบาลยันเรียนจบ ถึงปัจจุบันนี้ด้วยไม่เคยโดนเลย อาจจะเป็นเพราะนิสัยเราด้วยที่มันดูน่าเคารพมั้ง เราเป็นคนพูดจริงทำจริง ไม่ชอบนินทาว่าร้ายใคร หรือทำตัวจุ้นจ้านอ่ะ เราเคารพสิทธิส่วนตัวของทุกคนเสมอ เราคบเพื่อนได้ทั้งชายและหญิง ไม่เคยมีปัญหากับใครถ้ามีเรื่องกับใครก็เคลียให้จบๆไปเลย น้องเราก็อ้วนน้ะตัวใหญ่กว่าผู้ชายบางคนอีกเป็นผู้หญิงน้ะก็ไม่เคยโดนล้อเลยแถมมันยังเรียนจบมาจากเทคนิคอีก มีเรื่องกันก็ตัวต่อตัวเลยแล้วเคลียให้จบตอนนั้น ทั้งชายและหญิงเราไม่เคยกลัวน้ะขอให้มีความกล้าหน่อยไม่ต้องเก็บไปคิดให้มันเครียด รึอาจจะเป็นเพราะเราเกิดมาในสังคมที่ดีก็ได้มีเพื่อนดีที่เป็นนักเลงจริงๆไม่ใชอัทธพาลที่ล้อคนอื่นเพราะความสนุกปาก แต่เชื่อว่าคนไทยส่วนใหญ่ไม่ชอบล้อคนอื่นหรอก มีแค่ส่วนน้อยเท่านั้นที่สนุกปากเพราะคนโดนล้อไม่ตอบโต้อะไร หรือเค้าคงคิดว่าล้อไปเราก็ทำอะไรตัวเค้าไม่ได้ เค้ายังไม่เจอของจริงแต่ถ้าเค้าโดนแล้วก็คงหยุดล้อไปเอง55555
comment132:สภาพสังคมของประเทศไทยมันล้าหลังกว่ายุโรปหรืออเมริกาเหนือเยอะมาก ๆ

แนวคิดเสรีนิยม (ลิเบอรัล) ซึ่งเป็นแกนสำคัญในการที่จะรณรงค์ต่อต้านการเหยียดผิว เหยียดเพศ ฯลฯ มันถูกกดหัวในสังคมไทยมานานเป็นร้อยปีแล้ว

เพิ่งจะมามีจำนวนเพิ่มมากขึ้นในยุคโซเชียลมีเดียนี่เอง

ประเทศไทยถูกปกครองโดยกลุ่มอนุรักษ์นิยม (คอนเซอร์เวทีฟ) มาโดยตลอด ทำให้ติดหล่มอยู่กับชุดความคิดเดิม ๆ ที่ประเทศเจริญแล้วเขาเลิกคิดกันไปนานแล้ว

ความคิดความอ่านคนไทยหลาย ๆ อย่าง คุณเอาไปแสดงให้ต่างชาติเห็นเมื่อไหร่นี่ต่างชาติเขาดูถูกคุณนะ ผมจะบอกให้ ใครที่เคยไปอยู่ต่างประเทศจะรู้ดี

เมื่อไหร่ประเทศไทยจะพัฒนาด้านการเหยียดผิว เหยียดเพศ เหยียดชนชั้น? คำถามนี้ผมตอบได้แค่คร่าว ๆ คือ แค่สิทธิเสรีภาพพื้นฐานในฐานะที่คุณเป็นมนุษย์ เป็นพลเมืองของประเทศ พวกคุณยังไม่มีเลย แล้วจะไปหวังอะไรกับสิทธิอื่น ๆ ที่มันเป็นรายละเอียดปลีกย่อย?
comment132-1:เห็นด้วยกับเม้นนี้ค่ะ
comment133:ท่องไว้ค่ะ    ****เมตตากรุณา   เมตตากรุณา  เมตตากรุณา  *****เอาใจเขามาใส่ใจเรา   เอาใจเขามาใส่ใจเรา   เอาใจเขามาใส่ใจเรา***** อย่าทำร้ายน้ำใจคนอื่น   อย่าทำร้ายน้ำใจคนอื่น อย่าทำร้ายน้ำใจคนอื่น****
comment134:เราเห็นด้วยความคิดหลายๆ ท่านที่ตอบตรงตามสิ่งที่คิดนะ

คือทุกวันนี้เราก็มีหลายๆ สื่อก็บอกให้เลิกเหยียดผิวนะ ก็มีการณ์รณรงค์บ้าง เป็นประปราย
แต่คือลักษณะการเหยียดผิวในประเทศไทยมันอยู่ในจุดที่ยังไม่รุนแรงในยูโรปครับ
เพราะลักษณะเหยียดผิวแบบยุโรปคือ ห้ามสิทธิมนุษย์เลย อย่างเช่นที่ผมจำได้คือ
ซานต้าครอสเป็นคนผิวขาวไม่ใช่คนผิวดำ (เหมือนกะจะบอกว่าซานต้าครอสเป็นคนผิวขาวที่มีจิตใจดี คนผิวดำเป็นคนเลว)

แต่อย่างไรก็ตาม ถึงแม้ว่าในไทยจะยังไม่ลักษณะแบบจริงๆ จังๆ  ก็ควรใจเขาใจเราบ้างนะครับ
ไม่ใช่เอาแต่ล้ออย่างเดียว 

อีกประการสำคัญอย่างหนึ่ง ก็คือว่า
ในขณะที่เราบอกว่าเหยียดผิวนะ มันหมายถึงแค่คนเหยียดผิวดำจริงๆ เหรอ
แล้วคนที่เป็นคนผิวขาวโดยกำเนิดนะ เวลามีคนเชียร์ผิวดำ มันก็เหมือนกับเหยียดผิวสีขาวของเขาเช่นกันนะ
comment135:[left]ถ้าพูดถึงว่าประเทศไทยตอนนี้เป็นไงบอกเลยว่าหลายสิ่งอย่างมากที่ต้องพัฒนา พูดไปก็เครียดกันเปล่าๆเฮ้ออออ รอไปเกิดใหม่อย่างเดียว ถ้ายังไม่ตายก็ทนกันไปโอ้ชีวิตคนไทย
comment135-1:บอกตรงๆน่ะครับ บางที ผมรู้สึกว่า ผมเกิดผิดประเทศอ่ะ นิสัยผมหลายๆอย่าง มันไม่เข้ากับจริตคนไทยส่วนมากสักเท่าไหร่เลย 

ปล เดี๋ยวมีมาแน่ ไล่ไปประเทศอื่น
comment136:เราว่าการใช้คำว่า "เหยียด" มันเกินสถานการณ์ในบ้านเรา
เพราะเมืองไทยไม่ได้รุนแรงขนาดจะเกลียดกัน 
แต่มันเป็นการไม่เห็นใจคนอื่นมากกว่า 
ไม่มีใครชอบโดนล้อปมด้อยของตัวเองหรอกค่ะ 

ตอนเด็กๆ เราก็ล้อคนอื่นนะ ว่าอ้วน เตี้ย อะไรพวกเนี้ย 
เหมือนเป็นเรื่องธรรมดาที่จะล้อกัน
แต่พอโตขึ้น รู้ว่ามันทำให้คนอื่นเสียใจก็เลิกค่ะ 
จริงๆ บางทีก็ยังมีหลุดล้อเพื่อนบ้าง  แต่พอรู้ตัวก็จะเลิกค่ะ 

เราว่ามาพยายามสอนลูกหลานให้เห็นใจคนอื่นกันดีกว่า 
ลองคิดว่าถ้าตัวเองโดนบ้างจะรู้สึกยังไง  

ปล.  ประโยคที่ว่า "เอาใจเขามาใส่ใจเรา" เราว่าเด็กๆ ไม่เข้าใจนะ ท่องได้อย่างเดียว  แต่ไม่รู้ความหมาย 
น่าจะบอกว่า ลองคิดว่าถ้าตัวเองโดนล้อบ้างจะเป็นยังไง น่าจะเข้าใจได้มากกว่า
comment137:ผมอาจจะเข้า่ใจผิดในเรื่องเหยียดผิวไป ก็ขออภัยด้วยน่ะครับ 

แต่สิ่งหนึ่ง ที่ได้จากการอ่านคอมเม้นต์ คือ ส่วนมากบอกเหมือนอย่างที่คิด ล้อขำๆ สนุกๆ อย่าไปซีเรียส ไม่จริงจังอะไร อืม คนไทย คิดเรื่องใจเขา ใจเรากันไม่ได้จริงๆ  

คือจะมีสักคนมั้ยที่ฉุกคิดได้ว่า ไม่ควรล้อเล่นกันแบบนี้แล้ว ทำยังไง ไม่ให้ลูกหลาน ล้อเพื่อนๆ ว่าดำ อ้วน ซีด เตี้ย โย่ง เหยิน ล้อชาติกำเนิด ฐานะ อะไรที่เป็นรูปลักษณ์ที่มันติดตัวมาแต่กำเนิด ไม่สามารถเลือกเองได้ ทำไมคนไทยต้องเอามาล้อ มันไม่ใช่พฤติกรรมที่สามารถเปลี่ยนแปลงได้น่ะครับ

อ่านแล้วก็เพลียครับ ได้แต่ทำใจกับสังคมไทย มันคงแก้ไม่ได้แน่นอน
comment137-1:คุณ จขกท ครับ

หลายๆความเห็นที่เค้าแย้งมาน่ะ
เค้าเพียงแต่บอกว่า เรื่อง "Racist" กับเรื่อง "ดูถูกเหยียดหยาม ล้อเลียน" มันคนละประเด็นกัน เท่านั้นเอง
ไม่ใช่ว่าเค้าจะเห็นด้วยกับการดูถูกเหยียดหยามผู้อื่นหรอกครับ
บอกผมหน่อยว่ามีความเห็นใหนบ้างครับ ที่บอกว่ามันถูกต้องดีงาม
ทำไมมันเข้าใจยากมากหรือไงครับเนี่ย

เห็นหลายๆความเห็นถึงกับออกมาด่าว่า ว่าคนที่แย้งเรื่องประเด็น เป็นคนชอบดูถูกคนอื่น
ผมงงมากกว่า จขกท อีกครับ ภาษาไทยง่ายๆ อ่านไม่เข้าใจกันหรือไง
comment137-2:คุณตีความไม่ตรงประเด็นแล้วครับ ผมบอกว่า หลายๆคน ยังบอกว่า เรื่องล้อเล่น แค่ขำๆ อย่าซีเรียยส นี่ถามจริง คิดเรื่องนี้ไม่ได้เหรอครับ
comment138:ปกติผมหน้าตาไม่ดีครับ เลยเคยโดนถูกปฏิเสธเรื่องเป็นแฟนอ่ะฮะ
แต่ผิวผมก็กึ่งๆ ขาวดำฮะ (ตอนนี้ดำ)
ผมไม่เคยโดนล้อเรื่องสีผิวครับ (ผมยังไม่ตายฮะ)
(ไม่เกี่ยว) ผมเคยโดนล้อว่าเป็นเกย์ทั้งๆที่ไม่เป็น โดนล้อว่า --- เล็ก หลายครั้งมาก มันบาดใจมากเลยครับ
ส่วนเรื่องสีผิวครับ ผมว่าคนตายเท่านั้นที่จะมีครับ
(ลองผวนดูสิครับ)
เอ้ย ผมว่า มันไม่ควรจะเอามาล้อเล่นนะครับ เพราะว่าการโดนล้อรู้มั้ยมันบาดใจแค่ไหน ???
เคยดูพระพุทธเจ้า มหาศาสดาโลกมั้ย
"ความสวยงาม ความน่าเกลียด ใจเราสร้างสองอย่างนี้ขึ้นมา"
"ชนชั้นทำให้เกิดการเหยียดหยามกัน"
สัจธรรมพวกนี้ควรเอาไปใช้ดีกว่า
comment139:ผมว่าจริงๆแล้วคนไทยเหยียดผิวนะครับ อาจจะไม่ใช่เหมือนเหยียวผิวสี แต่จริงๆแล้วลึกๆก็เหยียดและหนักมาก ผมจำได้เมื่อสักสองปีก่อนมีดราม่าโฆษณาเครื่ิงดื่มผิวขาว หรือดราม่านางสาวไปเล่นหนังเเล้วคนวิจารณ์กันว่าเธอดำไม่สวยไม่หรู ไม่เหมาะมาเล่นหนัง ซึ่งมันสะท้อนความคิดลึกๆว่าคนไทยเหยียดผิว หรือดูได้จากร้านในไอจีหรือเฟสบุ๊คที่ขาวครีมขาว หัวเชื้อขาว ต่างๆเยอะมาก หรือในหนังในละคร คุณจะไม่มีทางได้เห็นคนผิวดำเล่นหนังละครหรอก หรือถ้าเล่นก็เป็นคนสวนคนไร่ตากแดด  เพราะทัศนะคติบ้านเรามองว่า ความดำมักมาคู่กับความจนที่ต้องออกไปทำงานตากแดดใช้เเรงงาน ต้องขาวๆเหมือนอยู่ในกทม. หรือตากแอร์ในออฟฟิส มันคือมายาคติเรื่องผิวดีๆนี่เอง เห็นได้จากตัวอย่างโฆษณาที่ทำขึ้นมาเพื่อตอบสนองลูกค้า
comment139-1:โฆษณาเค้าเขียนเลยว่า Racist 

แล้ว คนต่างชาติ ก็บอกว่า racist จริงๆ แต่คนไทยบอกว่า ไม่ !!!!

อ่านคอมเม้นต์ใน youtube กันบ้างน่ะครับ สำหรับคนไทยในกะลาแลนด์แห่งนี้ จะได้เปิดโลกกว้างสักที
comment139-2:"อ่านคอมเม้นต์ใน youtube กันบ้างน่ะครับ สำหรับคนไทยในกะลาแลนด์แห่งนี้ จะได้เปิดโลกกว้างสักที"

ประโยคนี้ก็จัดอยู่ในหมวด racist รึปล่าวครับ 
การแสดงออกถึงการเหยียด เชื้อชาติตัวเอง และก็การแสดงออกถึงความรังเกียจของคนที่มีความคิดเห็นที่ไม่ตรงกับคุณ

เที่ยวกล่าวหาคนอื่นว่าอยู่ ในกะลาแลนด์ ลองถามตัวเองนะครับว่า คุณยืนอยู่จุดเดียวกับคนที่คุณกล่าวหารึปล่าว
ผมเกือบจะเห็นด้วยแล้วนะ ประเด็นเรื่องล้อลักษณะรูปลักษณ์ของคนอื่น ผมเห็นด้วยจริงๆ เพราะมันเป็นเรื่องที่ไม่ควรทำ

แต่เจอประโยคนี้ คุณ แล้วรู้สึกได้ว่า คุณก็เป็นพวกเหยียด เหมือนกัน 

พอเห็นว่าใครคิดต่างจากที่ตัวเองคิด ก็รับไม่ได้ และก็คิดว่าตัวเองมีความคิดที่ล้ำกว่าเจริญกว่าก้าวหน้ากว่า
และก็ดูถูกคนที่มีความคิดเห็นต่างจากตัวเอง

สุดท้ายก็ทำซะเอง 

ผมแนะนำนะครับ ก่อนที่คุณจะพูดห้ามอะไรใคร คุณควรจะเชคตัวเองก่อนว่า คุณทำด้วยรึปล่าว
ไม่ใช่ว่าห้ามคนอื่น สุดท้ายตัวเองทำเอง  

แบบนี้ ตัวเองจะเสีย นะครับ
comment139-3:ผมพูดในเรื่องความจริงไง แต่ผมไม่ได้ล้อปมด้อยที่มีมาแต่กำเนิดเหมือนคนอื่นไง แต่ผมพูดถึงลักษณะนิสัย ที่มันแก้ไขเปลี่ยนแปลงไม่ได้ต่างหาก

อีกอย่าง คุณไม่ได้จะเห็นด้วยกับผมอยู่แล้ว คอมเม้นต์แต่ล่ะอัน เห็นด้วยโคตรๆอ่ะ
comment140:ตอนเด็กผมแค้นใจ พวกคนผิวดำผิวสีคลำ โดนล้อไอ้เผือกๆๆ ทุกวัน เปลี่ยนโรงเรียนก็โดนล้อ ผมแค่ขาวแบบฝรั่ง ไม่ได้ขาวแบบคนผิวเผือก แต่ดันขาวที่สุดในโรงเรียนนั่นแหละคือปมด้อยของผมที่โดนล้อ โดดเรียนขาดเรียนใครก็รู้ทันทีไอ้เผือกโดดเรียน มีเรื่องชกต่อยก็ไอ้เผือก โดนหาเรื่องตลอดทั้งที่ เราไม่เคยไปหาเรืองใคร เข้าห้องฝ่ายปกครองแทบทุกอาทิตย์ เลยพาลเกลียดพวกคนผิวดำผิวสีคลำมาทุกวันนี้ บอกลูกหลานอย่าไปล้อคนผิวสีเลยครับ ไม่ว่าจะดำ จะคลำ จะเผือก เค้าก็เจ็บปวดทั้งนั้น เค้าก็คนเหมือนเรา เกิดมาขาวผิดตรงไหนฟ๊ะ
comment140-1:น่าสงสารน่ะครับ ตอนนี้ไปตากแดดแทนเลยรึป่าวครับ 

คนเราแค่แตกต่างกับคนอื่น ก็โดนล้อ
comment141:ประเทศออสเตรเลีย แค่คุณพูดว่า ผู้หญิงคนนี้ อกอึ๋ม เอาไปเลย 9/10
 อย่างนี้เข้าก็ถือเป็นการล่วงละเมิดทางเพศนะครับ 
อาจจะโดนลงโทษเช่น ตัดเงินเดือน หรือ ไล่ออกก็ได้
comment142:ต้นตอมันมาจากความเชื่อฝังหัวของคนโบราณด้วยครับ เรื่องสีผิวเนี่ย ถ้าผิวขาวก็จะถูกชมว่า ดูซิ เด็กคนนี้ผิวพรรณขาวพุดผ่องสมกับเป็นลูกผู้ดี / อี อีเด็กคนนี้ผิวพรรณ์กระด่างกระด่างสมกับเป้นลูกไพร่ ลูกทาส คิดกันแบบนี้เลยฝั่งติดหัว รากเหง้าคนไทยมาช้านาานมากแล้วครับ
comment143:จะเอาอะไรกับสังคม คลั่งขาว ... 
ผิวสีน้ำผึ้งแบบไทยๆ ไม่พอใจ กิน ฉีด กลูตา ทั้งที่รู้ว่าอันตราย

และที่สำคัญมันม่ได้ใช่แค่ด่า บางคนใช่คำเหยีบดสีผิว ดูถูกคนอื่น !!
comment144:ในไทยคนไทยกันเองไม่เรียกว่าเป็นการเหยียดสีผิวครับ เรียกว่าเป็นการล้อเลียน ทั้งๆที่ผิวสีเข้มไม่ได้เป็นปมด้อยอะไรเลย

ส่วนต่างประเทศการเหยียดสีผิว มันคือ racism คือเหยียดชาติพันธ์ ง่ายๆคนผิวขาวที่ไปตากแดดจนดำ
ก็จะไม่โดนเหยียด  จะโดนเหยียดก็พวกที่ต่างชาติพันธ์พวกคนดำ หรือเอเชีย

ส่วนเหยียดสี่ผิวของไทยนี่ก็มีพวกแขกพวกคนดำที่ไม่ชอบ รวมทั้งชาติพันธ์อื่นที่คุณว่า 
แต่การแสดงออกต่อกลุมคนพวกนี้ยังไม่รุนแรงเท่าต่างชาติ

ส่วนอ้วน ผอม ดำ สิว ขี้เหร่  อะไรพวกนี้มันเป็นการเอาปมด้อยมาล้อเลียน ซึ่งเห็นด้วย
ว่าควรรณรงค์ เพราะบางทีเห็นขำๆ แต่คนโดนนี่หลายคนเก็บไปคิดเป็นจริงเป็นจัง
ส่วนไอ้พวกที่ล้อคนอื่นนี่ พอโดนกับตัวเองบ้างก็ทำเป็นรับไม่ได้ เห็นแล้วเพลีย
comment145:ไม่ได้เหยียดสีผิวหรอก ความชอบคนเราต่างกัน การเหยียดสีผิวคืออะไร 
ก่อนจะพูดหรือเอ่ยคำนี้ คุณเข้าใจความหมายถ่องแท้แค่ไหน คุณเคยเห็นคนอเมริกันที่เหยียดสีผิวไหม 
การเหยียดสีผิวไม่ใช่แค่มองว่า อุ้ย ดำจัง! หรอกนะคะ แต่มันเป็นการแบ่งชนชั้นวรรณะกันเลย เหมือนขี้ข้ากับขุนนาง 
ถ้าคุณแค่รู้สึกว่าโดนเพื่อนล้อ ดำจัง อุ้ยไอ้นั่นทำไมดำ ดูสิคนๆนั้นตัวดำ ไม่ถือว่าเป็นการเหยียดสีผิวหรอกค่ะ 
คนที่โดนพูดถึงก็เหมือนคนที่โดนพูดว่า แกดูสิอ้วนจัง ยัยนั่นโคตรอ้วนเลย ความรู้สึกเหมือนกันค่ะ 
คนไทยชอบข่มคนอื่นด้วยการเอาปมด้อยของอีกฝ่ายมาพูดเพื่อให้ตัวเองอยู่เหนือกว่า ทำให้ตัวเองรู้สึกดี โดยไม่สนใจคนที่โดนว่า

เราห้ามคนเหล่านั้นไม่ได้หรอกค่ะ แต่การเหยียดสีผิวจริงๆ คือการรังเกียจเดียดฉันท์ ไม่อยากใช้ชีวิตหรือหายใจร่วมด้วย กดขี่ข่มเหง บางบริษัทไม่ยอมรับคนผิวสีเข้าทำงาน บางบริษัทรับคนผิวสีแต่ให้ทำแต่งานใช้แรงงาน << นี่คือการเหยียดสีผิวค่ะ

แต่คนไทยไม่เหมือนกัน ทำงานร่วมกัน กินข้าวร่วมกัน เอาความดำ ความอ้วน ผมหยิก เตี้ย มาล้อ คนจำพวกนี้เป็นแค่พวกที่ต้องการยกตนข่มท่าน ไม่รู้จะหาอะไรมาว่าให้เขาตกต่ำก็เอาปมด้อยมาล้อ << นี่คือนิสัยคนไทยส่วนใหญ่

บางคนไม่สวย แต่หุ่นดี ก็จะยกตัวเองข่มคนสวยแต่ร่างอวบ หรือบางทีสวยมากแต่จนมาก ก็ชอบเอาเรื่องหุ่นมาข่มคนรวยมากแต่ดันอ้วน ฯลฯ
เหมือนคนขาว ชอบว่าคนผิวคล้ำว่าดำจัง ลักษณะเดียวกันค่ะ พูดข่มเขาเพราะไม่รู้จะหาอะไรมาข่ม 

บางทีเราก็ต้องเปลี่ยนคำพูดที่เราไม่ชอบของคนอื่นเป็นกำลังใจของตัวเองนะคะ ถึงเราจะดำ แต่เราก็มีดีที่อื่น เราทำงานดี เงินเดือนดี หาเงินเก่ง เรียนเก่ง การศึกษาดี เราต้องหาจุดเด่นของเรามาทำให้ตัวเราไม่รู้สึกแย่ เวลามีคนล้อเรา เราก็จะได้พูดกลับไปไง 

ดำแล้วไง เงินเยอะกระเป๋าหนัก!
ดำแล้วไง การงานดี มีรถขับ!
ดำแล้วไง แฟนกุสวย!
comment146:มีคนล้อผมว่า

ไอ้ณเดช ไอ้มาริโอ้ ไอ้หล่อ 

ผมก็ไม่โกรธเขานะครับ
comment147:ต้องเริ่มเรื่องอย่างนี้ก่อนว่า....เราไม่เคยมีการเหยียดกันหรือต่อสู้กันแบบจริงจังทางด้านสีผิวมาก่อนเลย เพราะ....คนไทยหรือคนละแวกภูมิภาคนี้มีสีผิวที่ไม่ได้ต่างกันบ้านเราภูมิภาคเรามันสีผิวเดียวกันหมดคือเหลือง ขาวและดำชัดเจนแบบตะวันตกเราไม่มี เราไม่เหมือนตะวันตกที่เขามีสองสี ต่างเชื้ออชาติอย่างชัดเจนคือดำกับขาว อย่างชัดเจน

ส่วนใหญ่เป็นการล้อกันแบบไม่ได้จริงจัง เป็นการล้อกันในระดับบุคคล ไม่มีผลทางด้านการเป็นศัตรูในระดับมหภาค ระดับใหญ่ของพลเมืองที่จะเอาจริงเอาจังในการรังเกลียดกันแบบตะวันตกเราไม่มี(ในยุคก่อน) แต่ไอ้ที่เหยีดกันแบบจริงๆเลยในบางกลุ่มบางคนมีไหม มี! ก็ตอบเลยว่ามี แต่มันไม่ได้ฝั่งรากลึกสืบต่อกันมาเป็นวัฒนธรรมผ่านรุ่นสู่รุ่นแบบตะวันตกที่เขาเกลียดกันแบบจริงจัง เพราะเชื้อชาติเขาต่างกันสิ้นเชิง

เรื่องนี้ในเอเชียมันไม่ได้คอขาดบาดตาย เราไม่เคยมีสงครามทางด้านสีผิว คนโดนล้อไม่ได้มาตลกด้วยก็จริง แต่ก็ไม่ได้ร้ายแรงเหมือนสถานการณ์ทางตะวันตก ที่ถึงกับเป็นสงครามและสืบต่อความเกลียดชังมารุ่นต่อรุ่น เพราะบ้านเราสีผิวค่อนข้างเหมือนกันหมดมาหลายร้อยปีแล้ว เหลืองเหมือนกันคล่ำเหมือนกัน แต่ตะวันตก มันขาวกับดำ คนละเชื้อชาติชัดเจน

สิ่งที่คุณสงสัย ไม่ต้องพูดถึงแค่บ้านเราหรอกครับ ทุกประเทศในเอเชีย มีคนผิวขาวและผิวดำ แต่เป็นขาวและดำบนพื้นฐานของคนผิวเหลือง ไม่ได้ขาวและดำแบบฝรั่งตะวันตก เพราะฉะนั้นไม่ใช่แค่ประเทศไทย ผมว่าเกือบทุกประเทศในเอเชียก็ไม่เคยมีเคสเหตุการณ์ที่เป็นการเหยีดผิวแบบที่สถานการณ์ในประเทศฝรั่งตะวันตกเขาเป็นกัน จนต้องออกมารณรงค์หรือเป็นกฏหมายบังคับและปลูกฝั่งค่านิยมกันใหม่ ไม่ใช่แค่ไทย ประเทศอื่นในเอเชียก็ไม่ได้มาเน้นด้านนี้เหมือนกัน เพราะคนเอเชียมันผิวโทนเดียวกันหมด ไอ้คนดำก็ดำคล่ำบนพื้นฐานของผิวเหลือง ไอ้คนขาวมันก็ไม่ได้ขาวแบบฝรั่ง มันขาวแบบคนเหลือง นี้ถึงเป็นสาเหตุว่าการเหยีดผิวมันไม่ได้มีเป็นรูปเป็นร่างชัดเจนเหมือนตะวันตก ตะวันตกเขาไม่ได้แค่หล่อกันไอ้ดำ อีดำ เขาไม่ได้เจอสถานการณ์การล่อหรือดูถูกแบบปัจเจกบุคคล เขาต่อต้าน รังเกลียด แบ่งแยก ถึงกับแบ่งวรรณะชนชั้น (ในทางความคิดของคนหมู่มาก) ความไม่เท่าเทียมกันในคุณภาพชีวิตและความยุติธรรมเลย มันระดับใหญ่มาก หมายถึงในอดีตนะก่อนที่จะมีการรณรงค์และออกกฏหมายความเท่าเทียมอะไรต่อมิอะไรในยุคหลายสิบปีให้หลังนี้ 

การดูถูกกันมันไม่ใช่สิ่งที่ดีทั้งนั้น และมันไม่ได้จำกัดแค่เรื่องสีผิว ทุกเรื่อง ความคิด ฐานะ ทุกอย่าง
comment148:ผมบอกเลยตอนเด็กผมโดนล้อโดนแกล้งมันไม่สนุกด้วย แต่คนพวกนี้พูดไปก็ไม่ฟัง สุดท้ายผมโมโหเผลอใข้กำลังไปทีนึงถึงเลิกแกล้ง
comment149:คหสต คนไทยนี่ไม่ได้เหยียดสีผิวหรอกค่ะ แต่เป็นพวกอารมณ์ประมาณชอบเอาปมด้อยคนอื่นมาล้อ สนุกปาก
เหมือนสมัยเด็กที่โดนล้อชื่อพ่อชื่อแม่ แบบนั้นล่ะค่ะ 
เหยียดผิวของฝรั่งนี่ที่เราพอรู้มาคือ นั่นเข้าขั้นรังเกียจและไม่อยากเข้าสังคมร่วมด้วยเลย ฟีลมันหนักกว่าของเราเยอะ
แต่ที่พูดก็ไม่ได้แปลว่า การเอาปมด้อยของคนอื่นมาล้อ แล้วไม่ผิดนะคะ ถึงมันจะไม่มีกฏข้อไหนห้าม ไม่มีข้อกฏหมายบังคับ
แต่เราเห็นไอพวกที่ล้อคนอื่น ส่วนมากไม่เคยตักน้ำใส่กระโหลก ชะโงกดูเงาตัวเองเลย 
เที่ยวล้อคนนั้นคนนี้ ดำ เตี้ย หน้าเชี่ย อ้วน เหี่ยว แก่ กาก จน และอีกมากมาย 
ส่วนมากคนพวกนี้มีปมด้อยในตัวเองทั้งนั้น เลยต้องคอยหาเรื่องล้อคนอื่น ลบปมตัวเอง ไม่ผิดนะคะ แค่สัน ดานไม่ดี #ยิ้มอ่อน
comment150:โดนล้อแต่เด็ก แต่ไม่เป็นอะไรมากเพราะ
1. ผิวดำจริง
2.แต่เพื่อนๆก็ยังเล่ยด้วยปกติ
3.ไม่ถูกเลือกปฎิบัติจากสังคมรอบข้าง
ก็เลยไม่เป็นปัญหาชีวิตค่ะ. และถึงจะมีกฎออกมามันก็ไม่เปลี่ยนอะไรได้ เรื่องแบบนี้มันอยู่ที่จิตสำนึกล้วนๆ 

ขอบคุณ จขกท.ที่เป็นห่วงเป็นใยนะคะ
comment151:
comment152:เรามองว่า 
กรณีนี้ คนไทยจะต่างจากชาวต่างชาตินะ
ต่างประเทศ จะพูดบวกอารมณ์เหยียด+เกรียด+เย้ยหยัน+ข่ม
ต่างกับคนไทย ที่จะเป็นอารมณ์ล้อเล่น เอาฮา หรือเรียกลักษณะเด่นเพื่อเอกลักษณ์ เป็นชื่อเล่นในหมู่เพื่อน อะไรแบบนี้มากกว่า
แต่ก้ไม่ปฏิเสธที่มันจะมีกรณีแบบต่างชาติปนอยู่ด้วย แต่คิดว่าเป็นส่วนน้อยในหมู่คนไทยนะคะ อารมณ์ด้านลบน่ะ หรือเราไม่ค่อยเจอก็ไม่รู้
ก้ถ้าจะมีคนไทยเหยียดกันจริงๆ เราก็คิดว่ากรณีอื่นแรงกว่าเยอะค่ะ เพราะที่ผ่านมาเรื่องหน้าตานี่ รู้สึกคนไทยเราจะมีความมั่นใจว่าหน้าตาดีในระดับสูงเลยนะ อิอิ
(เดี๋ยวนี้ใครบอกดำๆ ก็คิดบวกว่า "ฝรั่งกำลังฮิตนะ" จบค่ะ)

ปล.ถ้าจขกท.จะรณรงค์มันก็เป็นเรื่องดีค่ะ ไม่ห้ามๆ
comment153:"ของฝรั่งเค้าเรียกเหยียดชาติพันธุ์ครับ ของเราเป็นแค่รสนิยม"
"อิลาว อิดำเหมือนเขมร อิกะเหรียง อิพ้าม่าพู่ม่าชัด"

อาส์

เห็นอะไรลักลั่นย้อนแย้งอยู่ไหวๆ ไหมครับ
comment154:ผมคนนึงก็เหมือนกัน เรื่องโดนล้อ (ไม่ใช่สีผิว) แต่ทุกอย่าง ๆ ในตัว

ทั้งที ๆ ตอนเรียนมหาลัยหรืออะไร จะเป็นคนช่วยเพื่อนตลอด ไม่ว่าจะเรียน หรือจะงาน

ิชิว ๆ ได้หมด ขออย่างเดียว อย่ามาเอาปมด้อย มาเรียกแทนชื่อ มีชื่ออยู่ ก็เคยๆบอกบ้าง

แต่เหมือนหลัง ๆ จะมีอยู่คนที่หนัก ๆ คือถ้าในกลุ่มเพื่อนอะ มันไม่มีปัญหาเท่าไหร่ "ถ้า" นาน ๆ เรียกที

หรือแซวเฉพาะบางจุด ได้ถูกจังหวะ แต่ไม่ใช่แบบว่า

เรียกตลอดเวลาที่เจอหน้า ตลอดที่จะคุย แม้แต่จะมาให้ช่วย ทุกเวลา ทุกวัน เป็นสัปดาห์ เป็นเดือน

บอกเลยว่าหงุดหงิดมาก แม้จะกลุ่มเดียวกัน แต่ถ้าขนาดนั้น ความเป็นเพื่อนก็ไม่ช่วยอะไรแล้ว

ควรจะรู้ได้ว่า ใครเป็นคนเริ่มก่อน อะไรก่อน 

มันน่าหงุดหงิดจริง ๆ นะ โดนกรอกหูอยู่ทุกวัน (ทั้ง ๆ ทีเราไม่เคยเรียกใครแบบนั้นเลยตั้งแต่เกิด)
comment155:ไม่ปฎิเสธว่าคือการเหยียดผิว แต่มันก็มีความต่าง 
เหยียดผิวของต่างประเทศมันมาจากการเหยียดเชื้อชาติ ด่าเหยียดหรือกระทำบางอย่างใส่คนที่ไม่รู้จัก 
ส่วนของไทยก็มีใช้ล้อให้อับอายก็มี ซึ่งเป็นสิ่งไม่ควรทำ 
แต่ก็มีเป็นการด่าอำกันเองในคนที่เป็นเพื่อนสนิท เหมือนการเรียกชื่อเพื่อนด้วยคำหยาบ เช่น ไอ้ HERE ต่ายไปกินข้าวกัน ไอ้สัสต่ายไปเที่ยวกัน ไอ้ดำไปเตะบอลกัน ไอ้แดงไปกินเหล้ากัน 
และบางคนก็เป็นชื่อที่พ่อแม่ตั้งชื่อให้ด้วยซ้ำ ไอ้ดำ ไอ้แดง แล้วจะรณรงณ์กันยังไงดีละ วัฒนธรรมการการเรียกชื่อคนจากสิ่งเด่นหรือสิ่งด้อย(โดยคนเรียกไม่ได้รังเกียจคนที่มีสิ่งเด่นหรือสิ่งด้อยนั้นหรืออาจมีบ้างแต่น้อยมากๆ)มันกลายเป็นวัฒนธรรมในไทยมานานแล้ว
comment156:ผมก็เป็นคนหนึ่งที่ชอบล้อเลียนเพื่อนผิวคลํ้ามากๆ แต่ก็ขําๆ ล้อเพราะสนิทกัน แล้วสร้างความเฮฮาดี(ไปล้อคนไม่สนิทก็โดนด่าเปิงสิครับ) แต่ไม่เคยคิดรังเกียจอะไร ดูกันที่นิสัยใจคอกันจะดีกว่าครับ

แต่ก็นะ คนไทยนิยมผิวขาว ชื่นชมคนผิวขาว ผมก็เป็นคนหนึ่งที่ผิวค่อนข้างขาว และก็ชอบเหล่ ญ ขาวๆ 555 แต่ผู้หญิงผิวคลํ้าผมว่าถ้าได้คุยด้วยผมว่ามีเสน่ห์และเป็นธรรมชาติกว่าอีก

จะดีจะชั่วอยู่ที่ตัวทําครับ จริงแท้แน่นอนกว่ารูปลักษณ์ภายนอก
comment156-1:
comment156-2:จบท้ายได้สวยมาก  เเต่สาระไม่มีเลย

ปล. ความสนิทมันเรื่องส่วนตัว   รังเกียจหรือมไ่รังเกียจก็เป็นเจตนาภายใน  ประเด็นอยู่ที่การล้อเลียนคนอื่นมันเป็นเรื่องที่ถูกต้องมั้ยตะหาก
comment156-3:ตอนนี้ยังล้อมั้ยครับ
comment157:ชื่อเพื่อนสมัยเรียน บักหยอง บักเป๋ บักแหล่ บักเถิก บักเตี้ย บักแหมบ อิอ้วน อิกุ้ง บักเล็ก(ชื่อพ่อมัน)

 เฮ้อ รู้สึกผิดยังไงไม่รู้ เดี๋ยวโทรหาบักหยอง ขอโทษมันก่อน
comment158:ซ้ำ
comment159:แค่ใช้ iphone กับ แอนดรอย ราคา 5 พัน ยังโดนแบ่งชนชั้นได้เลย จะไปคิดอะไรมาก
comment159-1:ผมใช้มือถือพันกว่าบาทไม่เคยโดนล้อเลยครับ
มีแต่คนชื่นชมว่าฉลาดเลือก
หาเงินเป็นล้านๆได้จากมือถือเครื่องละพันกว่าบาท

เพราะหน้าผมโหดครับ คนเลยไม่กล้า

ผมเลยเชื่อว่าคนโดนล้อต่อเนื่องเพราะเรา"อ่อน"ด้วย คือส่งกระแสเหยื่อดึงดูดพวก bully
comment160:จริงค่ะ ประเทศเราอาจจะไม่เหยียดสีผิวถึงขนาดมีการริดรอนสิทธิการได้รับบริการอย่างในประเทศอื่น แต่การเอาปมด้อยของคนอื่นมาล้อ มาเรียก(โดยมันไม่ใช่ชื่อของเค้า) บางคนอาจไม่ได้ซีเรียส นั่นอาจเพราะความสนิทของแต่คนไม่เท่ากัน แต่บางคนถึงสนิทเค้าก็อาจจะไม่ได้ชอบให้เรียกด้วยสรรพนามอื่นที่เป็นปมด้อยของเค้าก็ได้แต่แค่ไม่พูดเฉยๆ จริงๆการเอาเรื่องปมด้อยมาล้อเนี่ยเราว่ามันเป็นอะไรที่แย่มากนะ 

1. ไม่ได้ให้เกียรติคนที่คุยด้วย
2. ทำลายความมั่นใจของคนอื่น
3. ดูถูกเหยียดหยามคนอื่น
4. สร้างปมด้อยให้คนอื่น(เราว่าส่วนใหญ่ไม่ได้คิดว่าคำที่อื่นล้อเป็นปมด้อยเราอยู่กับตัวเราที่เป็นแบบนั้นได้โดยไม่ได้คิดอะไร จนเมื่อคนอื่นมาล้อกันอยู่เรื่อยๆ เลยกลายเป็นปมด้อย)
5. ผลักดันให้คนทำในสิ่งที่ดี หรือไม่ดีต่อตนเอง (อันนี้แล้วสภาวะทางจิตใจและความคิดของแต่ละคน)
6. สร้างบาดแผลทางจิตใจให้คนๆนึงไปตลอดชีวิต
7. คิดไม่ออกแล้ว 555
comment161:ผม ก็ไม่ได้ ไร มาก นะ โดน ประจำ ไอ้อ่วน ไอ่ดำ ไอ้ สารพัด ด่า คนไทยเป็น คนเฮฮา ครับ ผมก็ไม่ได้ คิดไรมากนะ ด่าพ่อ ด่าแม่เงี้ย มันด่ามาผมก็ด่ามันคืน ผมว่าไม่ได้เยียดไรนะ  แต่ต่างปรเทศไม่รู้ อะ



ผมถาม หน่อยนะ ถ้า คนไม่รู้จักอะ คุณกล้าด่ามันซึ่ง ๆ หน้า ปะ  ไม่ใช่ไหม ละ


แต่ถ้าลับหลังงะ คนไทยถนัดนัก ขอบอก hahaha
comment162:https://facebook.com/profile.php?id=182409035240991
comment163:เห็นด้วยกับจขกท.ค่ะ
แต่เราคิดว่าในความเป็นจริงแล้ว
Racism หรือ discrimination ไม่มีทางหมดไป ไม่ว่าในสังคมหัวดำหรือหัวทอง เพราะจิตใจมนุษย์ยังไงก็ยังมีด้านโหดร้ายเสมอ
comment164:ไม่โดนกับตัว ไม่รู้หรอก
comment165:เหยียดผิวของต่างชาติคือการดูถูกชนชาติอื่น เช่นคนดำ เอเชีย
แต่คนไทยเค้าอาจจะล้อกันบ้างแต่เราก็เป็นไทยเหมือนกันและรักกัน อยู่ร่วมกันได้อย่างมีรวามสุข มันไม่ได้เป็นการเหยียดผิวตามความหมายของ discrimination  ค่ะ
comment165-1:ผมว่า คนล้อ ไม่มีความสุขครับ
comment166:ตอนเด็กเคยโดนล้อว่าดำถึงกับร้องให้เลย (ลูกพี่ลูกน้องเป็นคนล้อ) พอโตมาก็คิดนะว่าร้องทำไม ไอ้คนที่มันล้อเรามันดำกว่าเราอีก คือแบบด่าตรูไม่ดูสันดารผิวตัวเองเลย-_-
ตอนนี้เราก็ไม่ได้ขาว แต่ชอบที่ตัวเองเป็นแบบนี้ ใครจะล้อก็ไม่รู้สึกอะไรนะ.. มั่นว่าสวย😇

เราว่าคนที่โดนล้อว่าดำมันก็เจ็บพอๆกับคนที่โดนล้อเรื่อง อ้วน เหงือก หน้าฝาก ฟัน ส่วนสูง ตาตี่ ดั้งแหมบ ฯลฯ
**ถ้าคนที่เค้าอยากล้อเราว่าเรา ไม่ว่าเราสมบูรณ์พร้อมแค่ไหนเค้าก็หาเรื่องว่าเราได้ เริ่มที่ตัวเราดีกว่าว่าจะทำยังไงกับคำพูดเหล่านั้น
comment167:จะเอาอะไรกับประเทศที่เอาชื่อประเทศเพื่อนบ้านมาเป็นคำด่าละครับ แก้ยากครับ

ยิ่งพวกที่โตมากับม้วนวีดีโอตลกคาเฟ่นี่ ... เลิกพูดเลย

ไอ้เป๋ ไอ้ง่อย ไอ้หน้าผี บลา บลา บลา

มันอยู่ที่คนพูดครับ ถ้าไม่คิดจะให้ความเคารพกันแล้ว มันก็พูดครับ ไม่ว่าชาติไหน สีผิวไหน
comment168:เราโดนบ่อยค่ะ ไม่อยากนับคนพวกนั้นว่าเป็นเพื่อน เกลียด
comment169:สิ่งที่ จขกท. กำลังพูดถึงในบ้านเราน่าจะเป็นเรื่องของการ "ดูถูก" หรือ insulting 
มากกว่าการเหยียดหยามทางเชื้อชาติหรือ racism  
การดูถูก insulting มันเป็นพฤติกรรมด้านมืดด้านลบ ของมนุษย์ในทุกสังคม ทุกประเทศ ประเด็นของการดูถูก
มักหยิบยกเอาเรื่องของความแปลกแยก alianation  มาเป็นหัวข้อในการดูถูกเหยียดหยาม ไม่เฉพาะเรื่อง สีผิว หน้าตา 
แต่รวมไปถึงเรื่องอื่นๆ เช่น เพศสภาพ รสนิยมทางเพศ มุมมองทางการเมือง ระบบความเชื่อ ค่านิยม 

แต่ racism เป็นเรื่องของการแบ่งแยก หรือ discrimination โดยใช้เรื่องของความแตกต่างทางเชื้อชาติและสีผิว 
มาเป็นประเด็นในการต่อต้านการอยู่ร่วมกัน หรือ co-exist ในสังคมเดียวกัน ในประวัติศาสตร์ไม่ใช่แค่ในสังคมตะวันตก
จะเป็นเจ้าแรก ที่มีเรื่องของการ racism แต่สังคมแรกๆ ที่มีเรื่องของ racism เกิดขึ้นใน เอเชีย คือใน ประเทศอินเดีย 
ย้อนไปเมื่อหลายพันปีก่อน ในอินเดียในตอนที่มนุษย์แบนี้เริ่มสร้างอารยธรรม ในอินเดียมีคน 2 เผ่าพันธ์ใหญ่ๆ 

อพยพเข้ามาตั้งรกรากถิ่นฐานในอนุทวีปนี้ ชนเผ่าแรกคือ "ชาวอารยัน" ชนเผ่านี้เป็นมนุษย์ที่ผิวขาว รูปร่างหน้าตา
ออกไปทางตะวันตก ชนเผ่านี้อพยพมาทางตพวันตกตอนเหนือ อีกชนเผ่านึงคือชนเผ่า ดราวิเดียน พวกนี้อพยพมา 
จากแถบแอฟริกาตะวันออกและใต้ เข้ามาทางอินเดียตอนใต้ เมื่อคน 2 เผ่าพันธ์ที่แตกต่างกันต้องมาอยู่ร่วมกัน 
ชาวอารยันจึงรังเกียจชาวดราวิเดียน จึงได้บัญญัติกฎหมายและสร้างระบบในการแบ่งแยกชน 2 เผ่าพันธ์ออกจากกัน 
เพื่อป้องกันการแต่งงาน และสืบพันธ์ข้ามสายพันธ์ ระบบที่ว่านั่นก็คือ "ระบบวรรณะ" ที่ยังคงใช้มาจนทุกวันนี้ 

เรื่องของการ racism ในตะวันตกเป็นเรื่องที่ซับซ้อน และซีเรียสอย่างมากมายมหาศาลกว่า การดูถูกเหยียดหยาม
ในบ้านเรา สืบเนื่องไปถึงตั้งเรื่อง การค้าทาสผิวดำเมื่อหลายร้อยปีก่อน จนเมื่อเมริกามีการเลิกทาส ระบบ นายขาว-ทาสดำ  
จึงถูกยกเลิก สร้างความไม่พอใจอย่างมากให้คนหลายกลุ่ม เมื่อคนขาว-คนดำ เสมอภาคกันในทางกฎหมาย 
มันเป็นเรื่องที่ทำให้คนขาวหลายกลุ่มโกรธแค้นและไม่พอใจ คนกลุ่มนี้เลยสร้างระบบสังคมในการต่อต้านคนผิวดำ และ/หรือ 
รวมไปถึงคนเชื้อชาติอื่นๆ ระบบนั้นก็คือ racism --- racism ในสมัยก่อนจะมีความรุนแรงมาก ในอเมริกา พวก racist 

จะออกไปตอนค่ำ ไล่จับเอาคนดำไปสังหาร หรือจับไปแขวนตรึงไว้กับไม้กางเขนและจับเผาไฟทั้งเป็น 
ส่วนผู้หญิงก็จะถูกจับไปข่มขืนและฆ่าทิ้ง กลุ่ม racist ในอเมริกามักเรียกตัวเองว่า KKK ส่วนในยุโรปมักเรียกตัวเองว่า Neo Nazi 
สมัยนี้แม้ racism จะถือเป็นสิ่งผิดกฎหมายแต่ก็ยังคงมีอยู่ แต่ไม่รุนแรงเท่าสมัยก่อน อาจะเป็นแค่การใช้คำพูดด่าลอยๆ 
หรือแค่เอาไข่เน่าปาใส่ เอาซอสมะเขือเทศ เอาขวกน้ำ ก้อนหินขว้างใส่ 
*** คราวนี้คุณลองใช้สติปัญญาไตรตรองให้ดีระหว่าง สิ่งที่เกิดขึ้นในบ้านเรากับที่อื่น
comment169-1:ศึกษาประวัติศาสตร์สิครับ บ้านเราใช่ว่าจะไม่มีนะ discriminate แล้วฆ่า หรือหนักกว่า = =!
comment169-2:หืมมมม... ไม่รับสาวประเภทสอง ผู้ชายข้ามเพศเข้าทำงาน รับราชการ เป็นครูในระบบ หรือองค์กรบริษัทใหญ่ๆ นี่ ยังกล้าพูดว่าแค่ insulting หรอคะ

เราว่าสิทธิเพศที่สามบางอย่างนี่เข้าข่าย discrimination ด้วยซ้ำ โดยเฉพาะเพศที่สามที่แสดงออกต่างจากเพศเดิม ซึ่งก็คือ สาวประเภทสอง ผู้ชายข้ามเพศ ตั้งแต่การทำงานไปจนถึงการรับบริการ (บางกรณี) แต่พอเห็นเพศที่สามที่โดนกระทำออกสื่อร้องเรียน ก็ออกจดหมายมาขอโทษใหญ่โต ทีก่อนทำทำไมไม่คิด

ส่วนเพศที่สามที่แสดงออกต่างจากเพศเดิม บางตำแหน่งงานเค้าไม่รับ นี่มีนะ เป็น discrimination มั๊ย เรียนหนังสือหนังหามาเหมือนชายหญิงแท้ แต่พอทำงานเห็นเป็นทอม กะเทย ไม่เอา แรงยิ่งกว่าโดนล้อว่าอ้วน ดำ อีก
comment169-3:ผมว่าประเทศไทยนี้ เพศที่ สาม สี่ ห้า นี้ ได้สิทธิมากกว่าหลายๆ ประเทศเลยนะครับ
comment169-4:ในทางกฎหมายไม่ได้ค่ะ แต่การแสดงออกทางสังคมน่ะมี แต่คนก็จะมองว่ากะเทยเป็นตัวตลกแบมาดามมดไรงี้อ่าค่ะ เศร้าไม่เป็น บ้าๆบอๆ

เอาง่ายๆ แค่แต่งงานเพศเดียวกันยังไม่มีเลย ประเทศอื่นๆ ที่คุณว่าได้สิทธิ์น้อยกว่าเค้าให้สิทธิ์ตรงนี้แล้วนะคะ
สาวประเภทสองสมัครงานไม่รับ ต่างประเทศก็ฟ้องว่าเลือกปฏิบัตืได้นะ เพราะมองว่าเป็นกกรรมของกะเทย
ฟินเนสห้องน้ำ สาวสองใช้ห้องน้ำหญิงตามอัตลักษณ์ทางเพศที่แสดงออก ฝรั่งเหยียดเพศ กะเทยนางนั้นฟ้องชนะ แต่ในไทยโดนด่าเพราะเป็นกะเทยแ่ไปใช้ห้องน้ำหญิง กะเทยแต่งหญิงด้วยนะไม่ใช่เกย์สาว 

ตรงไหนคะที่มองว่าสิทธิ์มากกว่าหลายๆ ประเทศ
comment169-5:เคยมีอาจารย์ประวัติศาสตร์จุฬาเล่าให้ผมฟังเรื่อง "อารยัน กับ ดราวิเดียน" ว่า
คือต้นกำเนิด "รามายณะ" ครับ
รามคืออารยัน ทศกันฑ์คือดราวิเดียน  และนางสีดาที่แย่งชิงกันไม่ใช่มนุษย์ 
แต่เป็นการช่วงชิงอำนาจการปกครองอินเดีย
comment169-6:ประเทศที่ให้จดทะเบียนสมรส (ถ้าแต่งงานตอนนี้ก็มีกันอยู่แล้ว จะหมายถึงทะเบียนสมรส) มีน้อยกว่าประเทศที่ยังไม่มีมากครับ
จึงไม่ใช่เรื่องมากที่เรายังไม่มี

ผมว่า สิทธิคนพิการบ้านเรายังน้อยกว่า สิทธิเพศที่สามเยอะเลยครับ
comment170:คำถามเดียว

ที่ตอบๆกับเนี่ย ตั้งแต่เกิดมาใครไม่เคยเรียกคนอื่นว่า ไอ้อ้วน หรือ อีอ้วนบ้าง
comment170-1:ผมเคยทำ เเล้วปัจจุบันคิดได้ว่ามันเป็นสิ่งไม่ดี  ก็เลยเลิกทำไปเเล้ว  

เเบบนี้โอเคมั้ยครับ ?
comment171:โอ้ย เรื่อง basic หลาย ๆ เรื่องยังแก้ไม่ได้ 
ประท้วงกันไป ยึดกันมา เหยียดกันไปมา ทุกวันนี้นอกจากจะเหยียดคนนอกประเทศ เค้าก็เหยียดกันเองจะตายอยู่แล้ว

ตลกเหอะ พูดเล่นเอย ขำ ๆ เอย ลึก ๆ แล้วหลาย ๆ คนมันก็ถูกปลูกฝังให้เหยียดแหละ
กระทู้นี้แสดงออกให้เห็นเลยว่า "มีคนไทยจำนวนมาก" 
ไม่รู้ว่าการเหยียดคืออะไร ไม่นับแค่ผิว ชาติพันธ์ุ ฐานะ บลา ๆ รวมหมด 


บ้านเมืองและค่านิยมคนส่วนมากเละขนาดนี้ คิดหรอว่าเค้าจะมาสนใจแก้เรื่องพวกนี้ได้
comment172:ถ้าเอาถึงขั้นนั้น การ์ตูนโดเรมอน ก็เป็นการ์ตูนที่มีการเหยียดเหมือนกัน
ยกตัวอย่าง เรียกโกดะ ทาเคชิ ว่า "ไจแอ้นท์"
comment173:คนไทยไม่มีการเหยียดผิวเพราะคนไทยส่วนใหญ่ผิวเหลือง(มองโกลอยด์)ครับ

คนผิวขาวในความหมายคนไทยคือคนที่ผิวเหลืองซีด ส่วนคนผิวคล้ำก็คือคนที่ผิวเหลืองเข้ม

แต่ไม่ว่าจะสีไหนก็เป็นมองโกลอยด์เหมือนกัน

เหมือนฝรั่งมีทั้งเข้มๆแบบอิตาเลี่ยนกับขาวผมทองแบบสวีเดนมันก็คือฝรั่งผิวขาว(คอเคซอยด์)เหมือนกัน
comment174:การพูดอะไรก็ตามในเชิงลบ ถ้าหัวเราะตบท้ายไปมันจะกลายเป็นคำพูกล้อเล่นทันที ที่เหลือก็ขึ้นกับฝ่ายรับฟังแล้วล่ะว่าจะรับได้หรือไม่
comment175:ขอแยกตอบสองประเด็นครับ

1. ประเด็นของไทยจริงๆมันไม่ใช่ racist แต่มันเป็น ignorance ครับ ซึ่งนัยมันต่างกันตรงที่ racist คือ discrimination ผ่านทางเชื้อชาติ ซึ่งสำหรับเมืองนอกเค้าเหยียดผ่านสีผิวเพราะเป็นตัวบอกกลุ่มชาติพันธุ์อันนึง เช่นเหยียดลูกครึ่งแอฟริกัน-อเมริกันว่าเป็น ni*ro ยันแบบที่หยาบคายยิ่งกว่าอย่าง ni**a หรือเหยียดคนเอเชียตะวันออกว่าเป็นลิงเหลือง ฯลฯ แต่กรณีที่คนไทยเค้าทำมันเป็นการที่เราล้อชาวบ้านด้วยความไม่คิดอะไร ไม่คิดว่าคนอื่นเค้าจะเจ็บกับคำพูดเราหรือเจ็บก็แค่เคืองนิดๆหน่อยๆไม่เป็นไร ทั้งที่สำหรับคนถูกล้อเอาจริงๆมันไม่สนุกแน่ๆ เช่น ล้อคนอ้วนเป็นไอ้/อีช้างน้ำ, ล้อคนผิวคล้ำเป็นไอ้/อีดำ, ล้อสุภาพสตรีหน้าอกเล็กเป็นอีแบน, ล้อคนที่ดูเป็นเด็กเรียนว่าเนิร์ด ฯลฯ

2. แต่ถึงหัวข้อกระทู้ขอคุณ tottui จะมี misconception ไปนิด แต่ประเด็นที่คุณ tottui ออกมายกประเด็นนี้ผมค่อนข้างเห็นด้วย เพราะคนไทยส่วนใหญ่บางทียังขาดการเอาใจเค้ามาใส่ใจเรา คิดว่าก็ไม่ได้มีเจตนาร้าย แค่ล้อกันสนุกปากเอง แต่ความสนุกของพวกคุณมันคือความทุกข์ของชาวบ้านครับ ทุกๆคนก็มีเรื่องที่ไม่อยากให้ใครเค้าเอามาพูดอยู่แล้ว ถ้าประเด็นหรืออะไรที่มันเป็นปมด้อยของชาวบ้านก็อย่าไปเอามาใช้พูดเพื่อความสนุกชั่วคราวเลย หลายครั้งมันเป็นความทุกข์ระยะยาวของคนถูกล้อครับ

ชื่อ-ชื่อเล่นคนก็มีก็เรียกเค้าเถอะครับ เรื่องอื่นที่ไม่ใช่ปมด้อยและเอามาคุยกันได้แบบสบายใจทุกฝ่ายมันก็มีอีกเยอะ
comment176:ถ้าคนดำคนนั้นรวย จะไม่มีใครล้อเลยค่ะ
comment177:จริงครับ ประสบการณ์ต่างบ้านต่างเมืองของผมมันบอกเลยว่า คนไทยนี่คือหนึ่งในโคดแม่ของการเหยียดผิวเลย เหยียดเชื้อชาติด้วยอีกตะหาก
comment177-1:จริงครับ โดยเฉพาะเหยียดชาติตัวเอง
comment177-2:^^
comment178:น่าจะจริงนะคะ เราคิดว่าคนไทยให้ความใส่ใจลักษณะภายนอกมากเกินไปค่ะ ตั้งแต่รูปร่างหน้าตายันไปถึงการแต่งตัว  เอาไปพูดกันขำๆ รึนินทาอะไรก็แล้วแต่นั่นแหละค่ะ คนพูดคิดว่าแค่ขำๆก็จริง แต่คิดว่าฝ่ายโดนล้อคงไม่ชอบ หรืออาจรู้สึกแย่ก็ได้ค่ะ บางทีเราก็สนุกปากเกินไป  ส่วนตัวเคยอยู่เมืองนอกมานาน และไม่เคยมีใครเอาข้อเด่นข้อด้อยใครมาพูดนะคะ รวมถึงการแต่งตัวก็อิสระไม่ต้องมานั่งติ นั่งชี้นินทาดูคนนั้นคนนี้ใส่สิอะไรแบบนี้ ก็ถือว่าเป็นข้อดีอีกอย่างค่ะ  

และขอฝากถึงคนโดนล้อด้วยค่ะ .....บางทีข้อด้อยที่คนอื่นพูด อาจจะเป็นข้อเด่นของเราได้นะคะ อย่าให้ตัวเราไปเหมือนกับคนอื่น ทุกคนล้วนมีความปตกต่าง และความน่ารักในแบบของตนนะคะ

ปล. ถ้ามีรณรงค์เรื่องนี้ ..เราจะรีบโหวดเลยนะ55
comment179:ไม่ได้ชอบให้คนล้อค่ะ ดำ อ้วน แค่ชิน เลยไม่ได้โต้ตอบ
comment180:ตอนเด็กๆเคยโดนล้อเหมือนกัน แต่เป็นคนค่อนข้างมั่นหน้าว่าผิวสีแทนเนี่ยสวยละ  แต่ด้วยความเด็กทำให้เบะปากใส่เพื่อนละบอกว่า ขาวละทำไม ? สวยหรอ ? โอ้ยยย นึกว่าศพ เสดปุ๊บเกลียดกันเลย แต่ตอนนี้เป็นเพื่อนกันละ 55555555 เอาจริงๆคหสต เราคิดว่าคนที่ล้อคนอื่นคือใจแคบนะ คิดถึงแต่มุมตัวเองว่าก้ไม่ได้แย่อะไร แต่คนอื่นคิดไงไม่รุ้  ไม่สนใจ ละก้เสียมารยาทมาก เหมือนยกตนข่มท่านอะ ต้องถามว่านิสัยชอบดูถูกคนอื่นเนี่ย พ่อแม่สอนมาด้วยมั้ย หรือไม่ได้สอนเลยโตมาเป็นแบบนี้
comment181:เหยียดผิวของฝรั่ง กับล้อเรื่องผิวดำของคนไทยนี่มันไม่เหมือนกันนะ
เหยียดผิวของฝรั่งมันคือการรังเกียจ ของไทยมันล้อเอาขำเอาสนุก
ก็ไม่ได้แปลว่าเห็นด้วยนะที่จะล้อ แต่มันไม่ใช่เรื่องสีผิว 

คนไทยล้อปมด้อยครับ เอาปมด้อยของคนอื่นมาล้อเป็นเรื่องสนุก
ตั้งแต่ - อ้วน เตี้ย ดำ สั้น ตาตี่ ผิวหยวก ไอ้หัวหยิก หยอง ฯลฯ
ก็ดูจากคณะตลกสมัยก่อน ต้องเอาคนขี่เหร่ คนมีปมด้อยมาเล่น ขนาดเหล่าตลกเชื่อกันว่าต้องไม่สวย ไม่หล่อ ถึงจะมาเป็นตลกได้
เพิ่งจะมีมาสมัยหลังที่เริ่มมีคนหน้าตาดีมาเล่นตลก

ถ้าจะรณรงค์กันมันต้องรณรงค์เรื่องนี้ คืออย่าเอาปมด้อยของคนอื่นมาเล่นเห็นขำ ไม่ใช่เรื่องผิวอย่างเดียว
comment182:คนไทยบางคน ชอบเอาปมด้อยของคนอื่นมาพูด คิดว่าเป็นเรื่องตลก เห็นเป็นประจำคะ   ตอนเด็กๆ เราไม่ได้คิดอะไรมากเพราะใครๆก็โดนล้อ จนเหมือนเป็นเรื่องธรรมดา แต่พอเรามาใช้ชีวิตที่ต่างประเทศ (อเมริกา) ถึงเริ่มรู้สึกว่าเรื่องนี้ไม่ถูกต้อง เป็นการ bullying ที่ได้ยินมาก็. ยายนี้ฟันเหยิน ดำ อ้วน ไม่มีนม สิวเยอะ โง่ แต่คนที่ว่าคนอื่นตัวเองก็ไม่ได้ดูดีอะไรนะคะ บางคนว่าคนอื่นได้ พอคนอื่นพูดปมด้อยของตัวเองบ้างโกธรเป็นไฟ ตอนนี้ทำงานกับคนไทยด้วยกันก็ชอบวิจาร์ณเรื่องการแต่งตัวของเราคะ ตัวเองก็ไม่ได้แต่งดูดี แต่ชอบว่าคนอื่น เราก็ทำเฉยๆ ไม่ตอบโต้อะไีร เค้าก็ชอบพูดว่าเราไม่เคยโกธรจะพูดอะไรกับเราก็ได้. เราไม่โกธรนะ แต่ก็ไม่ชอบคะ ถ้าใครมีนิสัยแบบนี้เลิกทำเถอะคะ
comment183:" ไอ้หล่อ " --- คำนี้ถือว่าเหยียดไหม ?????
" ไอ้หล่อ เมิงไม่ต้องมาเลย เดี๋ยวสาวๆเขาไม่มองกู เขาก็คุยกับเมิงคนเดียวดิ "  ....ห้ามเพื่อนไม่ให้ไปเที่ยวที่เดียวกัน
comment184:ไม่จริงหรอกครับ เรื่องเหยียดผิว

เห็นล้อกันกัน Eดำ Eเผือก เ_ือกได้กันทุกราย
comment184-1:แล้วคนโดนลึกเค้าดีใจเหรอ ???
comment185:เราจะสรุปให้ เราอ่านทุกเม้น

คือจขกทจะพูดเรื่อง bullying น่ะแหละ แต่ดันจั่วหัวเรื่องเป็น racism แต่ตัวจขกทเอง เข้าใจว่ามันเหมือนๆ กัน (ดูจากที่เข้าไปโต้ตอบเม้น 1 ซึ่งเม้น 1 นั้นก็ให้นิยามได้โอเคแล้ว)

ซึ่งหลายความเห็นที่มาแย้งจขกท เขาก็ไม่ได้บอกว่า bullying ดีนะ แค่บอกว่ามันคนละเรื่องกับ racism 
(มันไม่ใช่การเหยียดคนละดีกรีด้วยนะ แต่มันคือ"คนละเรื่อง") แต่ถึงจะมีความเห็นที่พยายามมาให้นิยามที่ถูกต้อง จขกทก็ยังตีขลุมจะแย้งอยู่เลย

ทีนี้ความเห็นส่วนมากก็เทไปทางจขกท พูดๆเรื่องล้อเลียน เหยียดหยาม อะไรกันอยู่นั่นแหละ (ซึ่งก็ไม่ได้มีใครบอกว่าเป็นเรื่องดีซักคน) 
แต่เพราะบ้านเรายังเข้าไม่ถึง racism ไง มันยังไม่รุนแรงขนาดนั้น คนไทยส่วนมาก (อนุมานจากในกระทู้นี้) เลยไม่เข้าใจว่ามันต่างกัน (สมมติว่าคุณไม่ชอบคนผิวเข้ม คุณแค่ไม่ชอบสีผิว แค่ไม่ใช่ค่านิยมส่วนตัวของคุณ แค่ไม่ใช่สเปค แต่คุณไม่ได้ถึงขนาดเกลียดจนไม่อยากให้อยู่ร่วมในสังคม ไม่ได้เกลียดจนอยากเข้าไปรุมทุบตี)  

คนที่เขาเข้ามาบอกจขกทว่ามันไม่เหมือนที่ต่างประเทศ เขาอ่านหัวกระทู้แล้วรู้สึกว่าไม่ควรเอาไปเทียบกันไง เลยดราม่ากันใหญ่เลยทีนี้ คคห.ฝั่งจขกทก็โวยวายว่ามองเรื่องล้อเลียนเป็นเรื่องปกติน่ะสิ บลาๆๆ

คืออยากจะบอกว่า เถียงกันผิดประเด็น พูดกันคนละเรื่องเลยตั้งแต่เริ่มเถียงกันในคคห.1 ย่อยเลย

จริงๆ racism ในบ้านเรามันไม่รุนแรงเหมือนอดีตนะ สมัยก่อนคำว่า เจ๊ก แกว มีอารมณ์เหยียดหยามอยู่ในคำพูด แต่ในปจบ.พูดเพื่อให้รู้ characteristics เฉยๆ

อย่างเช่น แขก หมวย ตี๋ แหม่ม ไม่มีความเกลียดในการเรียกนะ ดูจาก ขนาดคนไทยแท้ๆ ยังเอามาตั้งเป็นชื่อลูกชื่อหลานตามลักษณะของคนๆ นั้น ขนาดคนไทยเราเรียกคนผิวดำว่านิโ-ร เรายังเรียกเพื่อจำแนกลักษณะเชื้อชาติเฉยๆ เราไม่ได้เรียกเพื่อเหยียดหยามเขา และคนไทยส่วนใหญ่ก็ไม่รู้ว่ามีการใช้คำนี้ในทำนองเหยียดอย่างรุนแรง คือเราพากันเรียกเฉยๆ ไม่ได้คิดอะไรว่างั้นเถอะ

แต่ในบ้านเราที่ยังมี racism อยู่ ส่วนมากจะอายุมากแล้ว หรือหัวโบราณ อย่างคุณตาเรา ไม่อยากได้เขยหรือสะใภ้เชื้อฝรั่ง ไทย (ต่อให้ขาวกว่าก็ไม่เอา) แต่ถ้าเป็นจีน ญวน ไม่เป็นไร อย่างนี้เรียกว่าเหยียดของแท้ (ไม่อยากเกี่ยวข้อง ร่วมญาติ) แต่สุดท้ายก็มีจนได้ สะใภ้คนไทยแท้ๆ เลยจ้ะ ส่วนเขยฝรั่งได้อีก 2-3 คน

ส่วนประเด็น bullying การล้อเลียนเหยียดหยามเราเห็นด้วยกับจขกทและความเห็นส่วนมากในกระทู้นี้ เกลียดมากเลยพวกชอบขุดปมคนอื่นยกมาพูดข่มกันสนุกปากเนี่ย

แก้ที่พิมพ์ผิด
comment185-1:+100
comment185-2:นี่แหละใช่เลย

มันส่อแววออกทะเลตั้งแต่ คห.1 แล้ว

จั่วหัวว่า racism แต่ไป ๆ มา ๆ กลายเป็น bullying ได้ไงก็ไม่รู้

คือพอจนมุมประเด็น racism จขกท.ก็ชูประเด็น bullying ขึ้นมา

แล้วก็ท่องเป็นนกแก้วนกขุนทองว่า "มันควรทำมั้ย ???? ทำไมคนไทยชอบล้อเรื่องนี้กัน"

ทั้งที่คนที่มาตอบในทางตรงข้าม จขกท. เกือบทั้งหมดต้องการสื่อว่า "มันไม่ใช่ racism โว๊ย"

ไม่ได้มีใครบอกเลยว่า bullying มันเป็นเรื่องดี

กระทู้นี้จะมีสาระมาก ถ้า จขกท. เปิดใจบ้าง
comment185-3:คนมาเถียงแบบแยกแยะไม่ออกว่า racism หรือ verbal bullying มักมีปม
ตัวเองโดนแล้วเจ็บฝังลึก ก็เลยมาช่วยกันระบายในนี้ เพราะมีพวกแล้ว
แต่ลืมมองว่ากระทู้มันผิดตั้งแต่ต้น  คือคิดผิด เข้าใจผิด

กลัดกระดุมเม็ดแรกผิดทุกอย่างผิดหมด
comment186:คนละเรื่องกันเลยครับ ค่อนข้างมั่นใจว่าอ้วนเตี้ย ดำแว่นในไทย มีสิทธิ์มีเสียงเท่ากับคนอื่นๆสามารถเจริญก้าวหน้าทางการงานได้เท่ากับคนอื่น รู้หรือเปล่าครับว่าคนที่รวยที่สุดในประเทศไทย(เจ้าของ cp 7-11) พูดไทยไม่ชัดด้วยซ้ำครับ ตปทที่เขาต้องรณรงค์กันเพราะแต่ก่อนคนดำเขาไม่มีสิทธิ์อะไรเลยครับ ถูกมองว่าแตกต่าง ไม่ได้รับความไว้วางใจไม่มีโอกาสได้เจริญเติบโตในสังคม ถ้าย้อนกลับไปมากๆคือเป็นทาสเลยครับ เรื่องที่เด็กๆล้อกันเล่นนี้ จขกท จะจับเอาเด็กขึ้นศาลดำเนินคดีทางกฎหมายเลยหรอครับ คือเดินไปโรงเรียนประถม เจอเด็กล้อเลียนกันด่ากัน จะจับติดคุกหมดเลยหรอ? เพราะผมว่าก็มีแต่เด็กๆนะที่ล้อกันพอโตๆกันแล้วก็เลิกล้อกันแล้วยกเว้นว่าจะสนิดกันมากๆ แล้วถ้าคิดว่าตปทเขาไม่ล้อกันเวลาเด็กๆก็คิดผิดอย่างมากนะครับ เด็กเขาก็ล้อกันเรื่องรูปร่างเรื่องพ่อแม่เด็กเป็นธรรมดาของเด็ก แต่ตปทเขาแยกแยะออกว่าอันไหนเป็นเรื่องซีเรียสอันไหนเป็นเรื่องเล่นครับ ผมยังไม่เคยเห็นคนไทยที่มีความรู้ความสามารถ โดนปฎิเสธงานเพราะว่าตัวดำนะครับ เพื่อนผมที่เด็กๆด่ากันอ้วนๆดำๆ ทุกวันนี้มันก็ประสบความสำเร็จดีหนิครับ คุณลองถามเพื่อนๆคุณที่ตอนเด็กๆโดนล้อดู ว่าเขาอยากออกมาเดินตามท้องถนนบอกว่าตัวเองดำและถูกคนอื่นกดขี่ขมเหงไม่ได้รับสิทธิไม่สามารถประสบความสำเร็จได้ อะไรแบบนี้หรือเปล่าครับ? แค่เรื่องการเมืองกับสีเสื้อประเทศไทยก็วุ่นวายมากมายแล้วนะครับ เรื่องนี้ที่เราปรองดองกันดีไม่มีปัญหา ก็อย่าไปทำให้มันมีปัญหาเลยครับ
comment187:อ่านมายาว สรุปได้ว่ายังมีคนไทยอีกมากที่มี weird sense of humor ครับ
comment188:ไม่รู้ว่า จขกท จะเข้ามาอ่านอีกไหม เห็นน้อยอกน้อยใจ บ่นไปต่างๆนาๆ 
  จาก ความเห็นที่  113 นะ
ก่อนอื่นต้องขอโทษ จขกท ก่อนนะ ที่อาจจะใช้คำรุนแรงไป 

อยากถามว่า มีใครเกิดมาไม่เคยโดนล้อเลียน โดนแกล้งบ้าง  มีประเทศไหนบ้าง ที่ไม่มีคนประเภทนี้ 
ขนาดคนชาติเดียวกัน แม้แต่ประเทศที่เจริญแล้ว  มันยังเหยียดกันเลย แค่อยู่คนละภาค พูดคนละสำเนียง คนกรุง เหยียด คนบ้านนอก 
เทียบกับต่างประเทศแล้ว เมืองไทยถือว่า เด็กๆมาก 

เราไปห้ามความคิด ห้ามการกระทำคนอื่นไม่ได้หรอก ทำไมเราไม่เริ่มจากตัวเราเองล่ะ โดนล้อเลียน เราจะไปสนทำไม อันไหนเป็นปมด้อยก็
สร้างปมเด่นขึ้นมาแทนสิ คนเราทุกคนเกิดมาพร้อมกับพรสวรรค์บางอย่างที่ติดตัวมาอยู่แล้ว   ไม่ใช่แต่จะห้ามๆๆๆๆ ไม่ให้คนเขามาพูด  จขกท คิดว่าวันๆ รอแต่ให้คนมาป้อนคำหวาน ใส่ทุกวันเหรอ มันเป็นมาแต่ไหนแต่ไรแล้ว มันก็แค่เรื่องขำๆ และมันก็ไม่ใช่ วาระแห่งชาติ ที่ต้องเอายกเป็นประเด็น



มันไม่ได้หมายความว่า ความเป็นไทย ล้าหลัง อยู่ในกะลา เหมือนที่บางความเห็นพูดหรอก และมันก็คนละประเด็นกับการ การเหยีดดผิวด้วย
ซึ่ง จขกท  เข้าใจไปเอง จนต้องบอกว่า ตัวเองไม่เหมาะกับสังคมไทย อยู่ในสังคมไทยไม่ได้ ซึ่งหลายๆความเห็น เขาอธิบายไว้อย่างชัดเจน หมดแล้ว  แต่ตัว  จขกท เอง นั่นแหล่ะ ที่ภาษาไทย ง่ายๆ แค่นี้กลับอ่านไม่เข้าใจ  รวมทั้ง พวกที่เก็บกด ที่เคยโดนล้อเลียน ทั้งหลาย ออกมาดิ้น พล่านๆ จะเป็นจะตายให้ได้ 

เลิกตีอกชกหัว เนื้อเนื้อต่ำใจ ตีโพยตีพาย แล้วเอาเวลา ไปพัฒนาตัวเอง ก่อนดีไหม  
จะไปสนใจทำไม กับขี้ปากชาวบ้าน โลกนี้มีใครไม่เคยโดนดูถูก โดนเหยียดบ้าง 
ขนาดพระพุทธเจ้า ท่านประเสริฐ ขนาดนั้น ยังโดนเลย แล้วเราเป็นใคร 

อย่า สำออย ให้มันมากนักเลย 

ใครจะเข้ามาด่าเรา ดูถูกเรา เหยียดเรา ก็เชิญตามสบายนะ  อย่างที่บอก มีใครบ้างเกิดมาไม่โดน


เข้ามาเพิ่มเติม 

เราไม่ได้หมายความว่า  การล้อเลียน การดูถูก มันถูกต้อง ดีงามนะ 
และก็ไม่มีใครชอบหรอกนะ ที่โดน ถ้าทำได้ อยากจะเอาขวาน ไปจาม ที่ปากมันด้วยซ้ำ 
ซึ่งเราก็โดนบ่อยๆ แต่สาบานได้ เราไม่เคยไปล้อเลียนใครเลยนะ เพราะรู้ว่ามันเจ็บยังไง 

แต่ในเมื่อความเป็นจริง เราไปห้าม ปากคน ห้ามการกระทำ พวกเขาไม่ได้หรอก 
ฉะนั้นเริ่มที่ตัวเราดีกว่า
comment188-1:เดี๋ยววันจันทร์ซัก 10 โมง จขกท จะมาตอบท่านครับ เค้าเล่นพันทิปแค่วันทำงานเท่านั้น ราวๆ 10 โมง - สามทุ่ม เห็น จขกท บ่อยๆก็ ห้องบลูแพลเน็ต แท๊กสายการบิน ห้องหว้ากอ แท๊กหน้าต่างโลก ภูมิศาสตร์

 เสาร์อาทิตย์ไม่ต้องรอ จขกท. ตอบหรอกครับ
comment188-2:น้อวพยัค นี่แฟนพันธุ์แท้เหลือเกิน
comment189:ถึงคนไทยจะไม่เหยียดผิวรุนแรงแต่คนไทยเล่นพรรคเล่นพวกรุนแรงนะครับ
comment190:สรุปคือ จขกท โฟกัสความหมายผิดนะคะ คือ เราไม่เคยเหยียดผิว รูปร่าง ไม่ว่าจะอ้วนผอมสูงเตี้ยขาวดำ คือก็ยังได้รับสิทธิเท่าเทียมกันทุกคนนะคะ ตราบใดที่...

คุณไม่ใช่เพศที่สามที่แสดงออกต่างจากเพศกำเนิด ซึ่งก็คือ ชายข้ามเพศ สาวประเภทสอง

ถ้าจะมีใครบอกว่าสังคมไทยเหยียดอะไร เหยียดเพศที่สามนี่แหละชัดเจนสุด ถ้าเป็นเกย์ เป็นดี้ แสดงออกแบบชายแท้หญิงแท้ตามเพศกำเนิดนี่ไม่เป็นไรนะ แต่ถ้าชายออกสาว แต่งหญิง หญิงออกแมน แต่งชาย ปัจจุบันยังกีดกันในเรื่องการงานอยู่เลยค่ะ เป็นข้าราชการจะมาชายแต่งหญิง หญิงแต่งชายไม่ได้นะคะ เค้าไม่รับ เป็นครูในระบบไม่รับครูแต่งหญิงนะคะ ต้องออกไปทำแบบครูลิลลี่ ครูปิง 

หรือแม้แต่สิทธิพื้นฐานเช่นเพศเดียวกันแต่งกัน ยังกีดกันเลยในขณะที่ประเทศทางตะวันตกหลายประเทศที่เค้าแสดงออกว่าเหยียดมากกว่าเค้าอนุมัติแล้ว ซึ่งการแต่งงานเพศเดียวกันมันก็เอื้อประโยชน์ในสังคมหลายอย่างสำหรับคู่ชีวิตที่เป็นเพศเดียวกันอยู่ด้วยกันเฉกเช่นเดียวกับคู่ชายหญิงได้รับ แต่เพศที่สามไม่มีสิทธิ์ได้ นี่เค้าเรียกกีดกันมั๊ย 

ประเด็นเหล่านี้คือเรื่องที่เกิดขึ้นจริงแต่ชายหญิงปกติมักมองว่าเป็นเรื่องไร้สาระเพราะไม่ใช่เรื่องของตัวเอง และการที่เพศเหล่านี้ออกมาเรียกร้องกลับกลายเป็นถูกมองว่าเรียกร้องความสนใจ พร้อมกับเอาหลักศาสนาที่บอกว่าเพศที่สามเป็นกรรมที่เกิดขึ้นชาติที่แล้ว คือเอาอดีตอะไรไม่รู้ที่พิสูจน์ไม่ได้มาตัดสินชีวิตคนในปัจจุบัน สมควรมั๊ย? นี่เรียกว่ากีดกันพอมั๊ยคะ 

อย่างน้อยก็เพียงพอที่จะทำให้ พรบ. เพศเท่าเทียมที่ออกมาเมื่อต้นปี และกำลังจะมีผลบังคับใช้เดือนนี้ดูมีตัวตนในสังคมมากขึ้น และนั่นก็เป็นสิ่งที่อาจจะปูทางให้เพศที่สามไม่ถูกกีดกันไปมากกว่านี้

สรุปนะ สีผิวสูงต่ำดำขาวอ้วนผอมคือแค่ดูถูกล้อเลียน แต่เพศที่สามในบ้านเราคือการเหยียดยังมีอยู่นะด้วยค่านิยมเก่าๆ ลองคิดเอาดู
comment190-1:ผมว่าเพศที่สามในประเทศไทยนี่สบายสุดแล้ว

บ่นเมืองไทยมากนักอยากให้ไปเกิดเป็นเกย์ในฮ่องกง เกาหลี จีน อเมริกาดู
comment190-2:จริงครับ เพศที่สามประเทศเราโคตรเปิดกว้าง กว้างกว่าบางประเทศที่บอกว่ามีเสรีภาพเต็มใบซะอีก
ในไทย นักร้องบางคน เปิดตัวว่าเป็นเกย์ หลังเปิดตัว ดังกว่าเดิมซะอีก
comment191:Read some of the comments and I am like *facepalm to the new galaxy*
comment192:คนไทยแบบความเห็นที่ผ่าน ๆ มาไม่ยอมรับว่าตัวเองเหยียดสีผิวไงคะ
รณรงค์ทำไม๊!!! ชั้นไม่ได้เหยียดดดดดดดดดดดดดดดดดดดดดด
เท่าเทียม อี๊ ดำ ไปฉีดผิวเถอะ เดี๋ยวหาสามีไม่ได้
comment193:คนไทยใจกว้างไม่เคย เหยียดหยามใครก่อน 




เว้นแต่
คุณจะเป็นคน มีเงินน้อย  
หน้าตาขี้เหร่
ทำอะไรเกินหน้าเกินตา
ทำอะไรไม่เข้าพวก เช่นคิดต่างทำต่าง หรือมีอะไรที่แตกต่าง จากพวกเขา ค่าความเป็นคนของคุณในสายพวกเขาจะตกลงทันที
พูดหรือทำอะไรที่เป็นด้านลบ ให้พูดแต่แง่บวก ห้ามว่าร้ายกันเองพวกเราถูกเสมอ



ด้วยประเพณีและวัฒนธรรมอันดีงามมาแต่โบราณ บ้านเมืองเรา อยู่ในศีล ในธรรมมาตลอด

การกระทำใดๆ ย่อม อะลุมอล่วย ยอมๆกันได้ นิดหน่อยมากน้อยก็ไม่เป็นไร หากพวกเรามองข้ามมันไป สังคมเราก็คือสังคมที่ดีงามครับ


เพราะที่นี่คือ แหลแลนแดนไทยแท้
comment193-1:ด้วยประเพณีและวัฒนธรรมอันดีงามมาแต่โบราณ บ้านเมืองเรา อยู่ในศีล ในธรรมมาตลอด

จริงค่ะ  หุหุหุ ปากก็พูดปาวๆว่าอยู่ในศีลธรรม  แต่ทว่าทางปฏิบัตินี่ ตรงกันข้ามเลย
comment193-2:ศีลธรรมเป็นเรื่องของบุคคลครับ

คนไหนทำ คนนั้นก็มี

คนไหนไม่ทำ ก็ไม่มี
comment193-3:แล้วคุณอยู่ในศีลธรรมไหมล่ะ  ถ้าไม่อยู่ คุณก็ด่าตัวเองน่ะแหละ
comment194:เราชอบเลียนแบบฝรั่ง เรื่องเหยียดผิวก็เหมือนกัน ทั้งๆที่เราไม่ได้มีปัญหาสีผิวอะไรเลยยังจะเอามาเป็นเรื่องได้
ความหมายการเหยียดผิวของฝรั่งคือการเหยียดเชื้อชาติ ทั้งไอ้ดำ ไอ้เหลือง มันคือการเหยียดคนอาฟริกา คนเอเซีย
แต่ไทยเราแค่ล้อกันเล่น จะไอ้ดำ ไอ้โล้น ไอ้นู่นไอ้นี่ มันก็แค่ล้อรูปลักษณ์ ไม่ได้เหยียดเชื้อชาติอะไรใคร ฝรั่งมันก็ล้อกัน
แค่หงุดหงิดไม่พอใจ ไม่เหมือนเหยียดเชื้อชาติที่เหมือนดูถูกไปถึงโคตรเหง้าศักราช 
แต่ถ้าเหยียดเชื้อชาติแบบไทยก็เช่นไอ้ลาว ไอ้เจ็ก ไอ้บัง(ขออภัยที่ต้องยกตัวอย่าง) นั่นแหละคือความหมายเหมือนการเหยียดผิว
ซึงคนไทยเดี๋ยวนี้พยายามหลีกเลี่ยงกันอยู่แล้ว แต่ความรุนแรงมันก็ไม่เท่ากับฝรั่งที่เหยียดผิว ไม่ได้มีประวัติศาสตร์แบบฝรั่งกับคนผิวดำ
เลยไม่ต้องไปรณรงค์อะไร เพราะเราไม่ได้มีอะไรเรื่องสีผิว ไม่ได้เหยียดอะไรใคร ไม่ต้องไปตามฝรั่งมีนทั้งหมดก็ได้
comment195:เราไม่รู้ว่าสรุปแล้วมันคือการเหยียดหรืออะไร หรือควรเรียกว่าอะไร แต่เราพอจะเข้าใจนะคะ เราเองมีผิวขาวมาก ตอนเด็กเพื่อนชอบเรียกว่า อิเผือก อิผี แต่เราก็ไม่เคยตอบโต้แต่ร้องไห้ค่ะ ไม่อยากไปโรงเรียนเลย เพื่อนๆเหมือนจะสนุกด้วยซำ้ที่เราร้องไห้ พอโตมาก็มีค่านิยมผิวขาวเลยไม่โดนล้อ แต่ก็ไม่วายเพื่อนชอบพูดทำนองว่าไปเดินห่างๆหน่อยตูดำ หรือถ่ายรูปจะชอบบอกว่าไปยืนมุมอื่นได้มั้ยตูดำ มันก็รู้สึกน้อยใจนิดๆนะคะทั้งๆที่รู้ว่าเอาฮา
comment195-1:แบบนี้แค่ล้อกันมากกว่า ไม่ได้เหยียด 
ถ้าเหยียดมันเป็นการดูถูก ไม่อยากให้อยู่ร่วมด้วย และเด็กๆก็คงไม่รู้ว่าการเหยียดคืออะไรด้วย
comment196:เหตุเกิดเพราะมี  นามรูป ครับ

ตราบใดที่เรามี นามรูป ไม่เหมือนกัน  ยังไงเหตุแบบนี้ยังมีอยู่เสมอๆ ครับ
comment197:ถ้าแม่พวกคุณ ขาพิการ เกิดอุบัติเหตูขาเสีย
มีคนเรียกแม่พวกคุณ ว่าอีเป๋ จะมาคอยแก้ตัวให้พวกนี้อีกมั้ย
เขาก็แค่เรียก แม่คุณที่ลักษณะเด่น ไม่ได้เลือกปฎิบัติ หรือเหยียดเหมือนต่างประเทศด้วย

เวลาจะคิดอะไร คิดถึงใจเขาใจเราบ้าง เอาตัวเองไปอยู่ในสถานะการณ์ ถ้าตัวเองโดนบ้างรับได้ไหม
หรือไม่ก็ใช่แม่นี่แหละ จำลองสถานะการณ์ ถ้ามีคน ทำอย่างนั่น อย่างนี่กับแม่เรา เรารับได้ไหม

เพราะพ่อแม่ไทย เป็นจุดที่เซนต์ซิทิฟ เหมือน เรื่องสีผิวในต่างประเทศ มันพอจะเทียบเคียงประเด็นกันได้
comment198:ที่เจ้าของกระทู้กล่าวมามันเป็นการล้อเลียนครับไม่ใช่การเหยียดสีผิว

พวกเหยียดสีผิวเขาจะทำอะไรที่มันหนักกว่าการล้อเลียนเยอะมากเลยครับ (ดู American History X น่าจะเข้าใจ)
comment199:จขกท. ต้องแยกไม่ออกระหว่าง เหยียด กับ ล้อเลียน แน่ๆ เพราะคนละเรื่องกันเลย

เหยียด ต้องแบบนี้ครับ "สวนสัตว์มนุษย์ผิวดำ"
comment200:เหมือนจขกท มีปมอะไรซักอย่าง ผมมองว่าคนล้อคุณผิด แล้วต่อให้เขาไม่ล้อแล้ว ปมในใจคุณก็ไม่หายไปหรอก
คุณต้องแก้ปมด้วยตัวคุณเอง หนึ่งแก้ไขปมด้อยนั้น เช่น อ้วนก็ลดความอ้วน ให้ผอมดูดี สองยอมรับสิ่งที่ตัวเองเป็น และมีความสุขกับมัน
คุณถึงจะแก้ปมในใจได้
comment200-1:นี่ไงคนนี้ เห็นเรื่องล้อเป็นเรื่องธรรมดา เพราะล้อคนอื่นจนเคยชินสินะ
comment200-2:ผมคิดถึงใจเขา ใจเราได้มั้ย
comment200-3:คนไทยอ่านหนังสือไม่ค่อยแตกฉาน ผมบอกว่าคนล้อผิด แต่การจะแก้ปมในใจต้องเริ่มที่ตัวคนเอง ไม่มีใจช่วยคุณได้หรอก
ผมรู้เพราะก็เคนโดนล้อ ตัวเองรับตัวเองไม่ได้ แล้วใครจะรับคุณได้ คุณต้องปรับแก้ที่ตัวคุณก่อน 
ถ้าคุณเป็นคนจนตั้งแต่เกิด คุณจะเลือที่จะเรียกร้องให้ให้รัฐบาลช่วยให้ชีวิตคุณดีขึ้น หรือจะเลือกพยายามรวยได้ด้วยตัวคุณเอง
ส่วนตัวผมเลือกรวยด้วยตัวเอง 

ผมฝากเพลงก้อนหินก้อนนั้น - โรส ศิรินทิพย์
https://www.youtube.com/watch?v=Lttip5f8R1Q

คุณไปคิดเอาเองจะเป็นคนแบบไหน
อีกอยากคนคิดต่างไม่จำเป็นต้องเป็นคนชอบล้อเลียนคนอื่นเสมอไปนะครับ ถ้าคุณคิดได้แค่นี้ คุณก็โลกแคบ และไม่ต่างกับคนที่คุณว่าหรอกครับ
comment201:ยืมล็อกอินน้องมาตอบครับ 

ผมเองเป็นลูกเสี้ยวฟินนิช (แม่เป็นลูกครึ่ง ยายเป็นคนฟินนิชโดยสัญชาติ แต่ตระกูลฝั่งพ่อย่ามาจากสวีเดน) ปัจจุบันอยู่ไทยมาได้ 15-16 ปีแล้ว ในฐานะที่ไปเกิดและโตที่ฟินแลนด์+สวีเดนจนอายุเกือบ 10 ปี รู้ลึกตื้นหนาบางมาบ้างไม่มากก็น้อย ก็พอจะบอกได้ว่ามันเป็นเรื่องของจิตสำนึกขั้นพื้นฐานครับ จริงๆ ที่โน่นก็มีการเหยียดเกิดขึ้นบ้าง แต่เพราะการรณรงค์และมาตรการทั้งจากภาครัฐและประชาชน เลยทำให้การเหยียดผิว (+เชื้อชาติ) เกิดขึ้นไม่มากเท่าไร แต่ก็ไม่ใช่ว่าจะไม่มีเสียทีเดียว ซึ่งแต่ละครั้งที่เกิดก็มักจะไปตกอยู่ที่ผู้อพยพ คนเอเชีย แขกมุสลิม คนผิวสี (โซมาลี) ที่แรงสุดคือพวกยิปซีหรือกาเล (Kaale) เรื่องมักจะไม่ลุกลามใหญ่โตอะไรนักแต่ก็ไม่ถือว่าละเลยจนปล่อยเป็นปัญหาสังคมทีเดียว 

สมัยเด็กๆ ที่ผมต้องย้ายตามแม่ไปอยู่เยอเตอบอรย์ (Gothenburg) ที่สวีเดน ด้วยความแตกต่างทางวัฒนธรรมจึงทำให้ผมโดนเด็กบางคนล้อว่าเป็นคนป่าเพราะภาษาและสำเนียงฟินนิชเป็นภาษาร่วมตระกูลกับซามิที่เด็กบางคนมองว่ามันแปลก แต่ไม่เหมือนกับภาษาสวีดิชเลยเพราะเป็นภาษาคนละตระกูล รวมถึงโดนล้อว่าเหมือนลิงเพราะเหมือนคนเอเชีย (แต่พอกลับมาไทยก็โดนบอก+ล้อว่าหน้าฝรั่งอยู่ดี ) ส่วนใหญ่ถ้าเรื่องเกิดในห้องเรียนคุณครูจะปรามเด็กไม่ให้ล้อเรื่องผิวหรือเชื้อชาติ หรือถ้าออกไปข้างนอกแล้วมีผู้ปกครองอยู่ด้วย ผู้ใหญ่ก็จะคอยปรามลูกครับ ซึ่งมันทำให้เห็นว่าแม้เรื่องเหยียดผิว/เชื้อชาติจะเป็นเรื่องที่เกิดขึ้นได้ทั่วไป แต่ก็ยังมีการเอาใจใส่และไม่ปล่อยละเลยจากสังคม

ในขณะเดียวกันที่ไทย การเหยียดผิวกลับเป็นเรื่องปกติทั่วไปที่เกิดขึ้นได้ในสังคมมากๆ ไม่ว่าจะอยู่ในรูปแบบไหนก็ตาม ทั้งสื่อสาธารณะ ไปจนถึงค่านิยมของคนในสังคม จะบอกว่าผมกระแดะก็ได้นะ แต่ผมว่าค่านิยมการเหยียดผิวในไทยนี่มันผิดปกติมานานมากแล้วจริงๆ อย่าว่าแต่คนผิวคล้ำเลย ผมเองเวลาไปไหนมาไหนก็มีบ้างที่เคยโดนล้อทำนองว่าฝรั่งขี้นก หรือแม้กระทั่งตอนรวมญาติกับญาติบางฝ่ายก็ชอบมีคนนินทาด้วยซ้ำ ไม่ใช่แค่คนผิวสีหรอกครับ ยังมีคนอีกมากที่แค่ไม่เหมือนกับคนในสังคมก็โดนล้อทุกรูปแบบ แต่ส่วนใหญ่ที่เกิดขึ้นมักจะมองว่าเป็นเรื่องขำขัน ไม่ได้มองว่ามันควรเป็นปัญหาที่ควรแก้ไขเลยแม้แต่น้อย พอมีปัญหาขึ้นมาครั้งหนึ่งก็ถูกปล่อยละเลยหายไปในสังคม ไม่ได้ถูกหยิบยกขึ้นมาพูดอีก กลายเป็นปมปัญหาที่เกิดขึ้นได้ในสังคมต่อไป กระทั่งในกระทู้นี้ก็มีบางค่านิยมที่คิดว่ามันเป็นเรื่องปกติไปแล้ว

สังเกตเห็นอะไรไหมครับ??

จะเกิดอะไรขึ้นถ้าสังคมยังคงมองข้ามปัญหาพวกนี้ไป ยังคงคิดว่ามันเป็นแค่ประเด็นปัญหาเล็กๆ ไม่ได้มีความร้ายแรงอะไรมากมายนัก ไม่ได้มองว่าปัญหามันฝังรากมาเงียบๆ แต่ยาวนานมาแค่ไหน ไม่มีใครคิดว่ามันบ่งบอกถึงคุณภาพการศึกษาหรือปัจจัยที่เป็นตัวส่งผลให้เกิดปัญหาอื่นๆ ในสังคมได้เลยหรือ?? เราจะปล่อยให้การพัฒนาจิตสำนึกพื้นฐานและคุณภาพชีวิตของบ้านเราล้มเหลวต่อไปอย่างนี้หรือครับ??

เราจะปล่อยให้สังคมไทยเป็นสังคมที่มีแต่การละเลยปัญหา ทั้งๆ ที่มันพร้อมจะเกิดขึ้นได้ทุกเมื่อเลยหรือ??

ขอฝากไว้เป็นคำถาม ขอบคุณทุกท่านที่สละเวลาอ่านครับ
comment202:การล้อกันไม่ใช่เรื่องที่ดี แต่ก็ปิดหูปิดตาไม่ฟังใคร
ยืดความคิดของตัวเองแล้วเหยียดคนอื่นมันก็คือ
การดูถูกคนไม่ต่างกัน "เหมือนด่าเขา แต่เราเป็นเอง"
แล้วตอนนี้มีใครดีกว่าใครละครับ ใครตัดสิน

ปัญหาตอนนี้คือปลูกฝังให้คนเราเลิกล้อคนอื่นเถอะ 
ปลูกฝังค่านิยมเรื่องการล้อเลียนให้คนไทยว่าเป็นสิ่งที่แย่
แต่ก็ไม่ควรด่ากราด -ดันกับทุกคนที่เห็นต่าง เพราะมันจะทำให้
เกิดค่านิยมการ "มองโลกมุมเดียว" เหมือนจบปัญหาหนึ่งสร้างอีกปัญหาหนึ่งไหม
แล้วพอเสร็จก็ยกตัวเองขึ้นมาแล้วมองว่าคนเห็นต่างคือคนที่เลวในสายตา
comment203:ไม่โอเคกับคำว่าลาวมากๆ ผมเป็นคนอีสาน เข้าไปเรียนในกรุงเทพ เพื่อนๆชอบเเซวหรือใช้สรรพนามเรียกผมว่าลาวบ้าง เขมรบ้าง(มาจากศรีสะเกษ)พวกเพื่อนๆในไอจีนี่ผมเห็นเขาเเซวคนอื่นที่อัพรูปที่ดูธรรมดาๆหน่อย ก็จะมีคนอื่นมาเม้นว่าลาว ไม่ได้น้อยใจที่โดนว่าลาวหรือเขมร เเต่ข้องใจเเล้วลาวจะทำไม โคตะระเหยียดเลยอะ เเต่ความจริงผมก็ไม่ได้พูดอะไรนะครับ หัวเราะขำๆไป
comment203-1:เป็นจิตสำนึกขั้นพื้นฐานของคนจริงๆค่ะ คือบางทีก็พูดเพราะพูดตามๆกันมา ไม่เคยคิดไตร่ตรอง
สงสัยเหมือนกันว่าถ้าจะเป็นลาว แล้วลาวผิดตรงไหน คนที่คิดค้นคำพูดนี้ เขาคงจะเหยียดเชื้อชาติ ซึ่งเป็นความคิดที่ต่ำมากเลย
น่าเห็นใจจังนะคะที่ต้องมาอดทนกับคนแบบนี้ จะพูดตรงๆก็จะพาลทะเลาะกันไปเสียอีก
ปล.เราเป็นคนภาคกลางค่ะ
comment204:แยกให้ออกด้วยว่า อะไรที่เรียกว่าเหยียด อะไรที่เรียกว่าล้อ

แนะนำพวกที่คิดว่าชาติเราเหยียดสีผิวนะ
ไปซื้อหนังสือ มาร์ติน ลูเธอร์ คิง มาอ่านหน่อย

จะได้เข้าใจว่าที่จริงแล้วการเหยียด สีผิวมันเป็นยังไง
ไม่ใช่แค่เจอพฤติกรรมที่ตัวเองไม่ชอบ ก็เหมาว่าเป็นการเหยียด

ก่อนจะกล่าวหาอะไรก็หาความรู้หน่อย

ส่วนเรื่องล้อเลียนอะ ถ้ามันทำให้เพื่อนเรารู้สึกไม่ดี
ก็อย่าไปล้อ ถามเพื่อนเราด้วยเวลาพูด เวลาแซวเพื่อนเราโอรึปล่าว
คือบางทีมันก็ไม่คิดมากหรอก แต่พอบ่อยๆ มันก็คิดไง ดังนั้นจะพูดอะไร ก็ให้มีลิมิตด้วย
comment205:คือมาพูดในนี้หลายคนไม่รู้สึกอะไรหรอก บ้านเราลูกเจ๊กเยอะ ลูกเจ๊กรุ่นนี้ก็รุ่นหลานกันแล้วส่วนใหญ่ก็มีกินมีใช้ร่ำรวยกันแล้วจากที่บรรพบุรุษสร้างไว้ 
อีกอย่างคนบ้านเราคลั่งคนขาว มันสะท้อนออกมาจากพฤติกรรมผู้บริโภค โฆษณา 
ลูกจีนลูกเจ๊กเค้าไม่มารู้สึกอะไรหรอกเพราะเค้าไม่ได้ถูกดูถูก ดูล้อเลียน
บางคนถึงขนาดเคยพูดไว้ว่านี่แหละกรรมของคนไทย ที่เคยไปดูถูกเจ๊กไว้
เพราะเดี๋ยวนี้คนไทยแท้ๆ ที่ผิวสีน้ำผึ้งอ่ะ โโนล้อโดนดูถูก ยิ่งอีสานโดนแรงเลย แบบ ดำ สกปรก บ้านนอก

หลายความเห็นในนี้นี้สะท้อนได้ดี
คำพูดดูสวยมากๆ นี่คือการล้อเลี้ยน ไม่ใช้การเหยียด 
แต่อย่าไปสนใจ ให้มองเป็นเรื่องปกติ เอ่อออ... คิดได้ไง
การดูถูกล้อเลียนนี่แหละเป็นจุดๆเล็กๆ ที่อาจจะทำให้เกิดการเหยียดจริงๆ ขึ้นมาก็ได้

ปล. เห็นดูไม่ค่อยจะซีเรียสกัน คำว่าเจ๊กนี่ถือว่าเหยียดป่ะ เห็นบางคนก็เหยียด บางคนก็ใช้แค่เรียกเชื้อชาติเฉยๆ
เอาเป็นว่าถ้าพวกหน้าหมวยๆตี๋ๆ ขาวๆ มาด่ามาเหยียดมาล้อเลียนคุณ คุณด่าเค้าเจ๊กเค้าแกวกลับไปแล้วกัน เค้าจะได้รู้สึกว่าการโดนล้อเลียนดูถูกมันเป็นยังไง
comment206:จริงๆ การล้อ ผมไม่ได้จะมุ่งเป้าไปที่ เฉพาะคนผิวคล้ำเท่านั้นครับ จริงๆคือ สังคมไทยชอบล้อปมด้อยของคนอื่น แล้วเพิกเฉยกับเรื่องนี้ โดยไม่เคยมองว่า มันมีปัญหามานานมากแล้ว ไม่ว่าจะแบบไหน ถ้าแตกต่างจากคนอื่น จะโดนล้อเสมอ แต่หลายๆท่านก็ไม่จบในประเด็น racism มันคนล่ะเรื่องกับ bully แต่ผมได้กล่าวขออภัยในความคิดเห็นที่ 137 ไว้แล้วน่ะครับ ตอนนี้ อยากให้พ่อแม่ ผู้ใหญ่ สอยนลูกหลาน ไม่ให้ไปล้อเรื่องปมด้อยคนอื่นดีกว่าครับ แม้แต่ผู้ใหญ่เองหลายๆท่านก็ยังเป็น แล้วมันถูกเพิกเฉย ไม่เคยได้รับการแก้ไขเลย
comment207:ผมไม่ได้อ่านทุกคอมเมนท์นะครับ 

แต่ผมเห็นด้วยกับ จขกท นะครับ สำหรับกระทู้นี้ 
แน่นอนว่า การเหยียด กับ การล้อ ไม่เหมือนกัน และก็แน่นอน บ้านเราไม่มีถึงขนาดเหยียดผิว (แต่ก็ไม่แน่นะ บางคนก็เหยียดนะ โดยเฉพาะกับคนบางเชื้อชาติ ก็ยังพอเห็นอยู่) 

ยังไงก็ตาม มาว่ากันด้วย "การล้อ" ถึงแม้จะเล่นๆ แต่คนที่โดนล้อ ส่วนใหญ่ เค้าไม่สนุกด้วยหรอกครับ ที่เห็นยิ้มๆขำๆสนุกๆกันไป ก็แค่กลบเกลื่อนครับ ยังไงๆคนที่โดนล้อ ก็มีปมในใจอยู่ดี 

แล้วก็ไม่ใช่แค่สีผิวหรือเชื้อชาตินะครับ อันนี้รวมถึงทุกอย่างเลยครับ เหมือนที่มี คห.บางท่าน บอกถึงคำว่า Discrimination 

ผมเคยทำงานองค์กรฝรั่ง มีหลายเชื้อชาติ แต่อเมริกันเยอะสุด (เพราะเป็นของอเมริกัน) 
เค้าห้ามเด็ดขาดเลยครับเรื่องพวกนี้ จะสีผิว จะอ้วน จะเตี้ย จะหัวล้าน จะผอมขี้กล้าง ฯลฯ อะไรที่เกี่ยวกับ "ปมด้อย" ห้ามเด็ดขาดครับ 

ยกตัวอย่าง:-
เคยมีตอนนั่งดื่มกันอยู่ เพื่อนผมผู้หญิงหันมาแซวผมเกี่ยวกับผมของผมนี่แหล่ะ (ผมหัวล้าน) ... ผมเฉยๆครับ (แน่นอนในใจไม่ชอบ) ยิ้มนิดๆ แต่ฝรั่งที่นั่งอยู่ด้วยอีกคน หันมาต่อว่าเลยว่า ทำไมเธอนิสัยแย่อย่างนี้   ผมก็บอกไปว่า ไม่เป็นไร ผมไม่คิดมาก (แน่นอนในใจผมคิด)  ส่วนเพื่อนผมคนนั้นก็หัวเราะกลบเกลื่อนไป บอกไม่ตั้งใจ ... 

ผมหัวล้านมานานแล้วครับ ทำใจได้แล้ว ใครจะล้อก็ช่าง ไม่ว่าอะไรครับ แต่ในใจผมคิดแน่นอน และผมคิดว่า คนอื่นก็เช่นกัน ไม่ว่าจะ ดำ อ้วน เตี้ย ผอม สูง ฯลฯ ที่อาจเป็นปมด้อยของเขาผู้นั้นได้ 

ปล. แต่หลังๆมานี่ คนไทย เริ่มเปิดรับมากขึ้น การล้อกัน เริ่มน้อยลงแล้วนะครับ ยังไงก็ขอให้ดีขึ้นเรื่อยๆครับ
comment208:จริงด้วยค่ะ. 
คนไทยเราปลูกฝังค่านิยมการเหยียดสีผิวตั้งแต่เรายังไม่เกิดละค่ะ เช่น. กินน้ำมะพร้าวเยอะๆ ลูกจะได้ตัวขาวๆ กินเฉาก๊วย ลูกตัวดำ 

สื่อบันเทิงยังนำเสนอเรื่องการเหยียดสีผิว เช่น ดาราบางคนพูดแซวกันว่าดำ กลับกลายเป็นเรื่องตลก ขบขัน
ค่านิยมที่ว่าผิวคล้ำไม่สวย โฆษณาว่าต้องผิวขาวกระจ่างใสถึงจะสวย
comment209:จากกระทู้ที่200-1และ200-2
คนไทยอ่านหนังสือไม่ค่อยแตกฉาน ผมบอกว่าคนล้อผิด แต่การจะแก้ปมในใจต้องเริ่มที่ตัวคนเอง ไม่มีใจช่วยคุณได้หรอก
ผมรู้เพราะก็เคยโดนล้อ ตัวเองรับตัวเองไม่ได้ แล้วใครจะรับคุณได้ คุณต้องปรับแก้ที่ตัวคุณก่อน แล้วค่อยยกระดับเป็นปัญหาสังคม
ปัญหาตัวเองยังแก้ไม่ได้ จะแก้ปัญหาสังคม
ถ้าคุณเป็นคนจนตั้งแต่เกิด คุณจะเลือที่จะเรียกร้องให้ให้รัฐบาลช่วยให้ชีวิตคุณดีขึ้น หรือจะเลือกพยายามรวยได้ด้วยตัวคุณเอง
ส่วนตัวผมเลือกรวยด้วยตัวเอง 

ผมฝากเพลงก้อนหินก้อนนั้น - โรส ศิรินทิพย์
https://www.youtube.com/watch?v=Lttip5f8R1Q

คุณไปคิดเอาเองจะเป็นคนแบบไหน
อีกอยากคนคิดต่างไม่จำเป็นต้องเป็นคนชอบล้อเลียนคนอื่นเสมอไปนะครับ ถ้าคุณคิดได้แค่นี้ คุณก็โลกแคบ และไม่ต่างกับคนที่คุณว่าหรอกครับ
comment209-1:คนจน คนรวย พอเปลี่ยนแปลงกันได้

แล้วเรื่องรูปลักษณ์ที่เป็นมาแต่กำเนิด อย่าง ขาวเผือก ดำ ปากห้อย หูกาง แก้ยังไงดีครับ ทำใจให้เค้าล้อไป หรือว่าแก้ที่คนล้อ ดี
comment209-2:
comment210:จะเอาอะไรมากกับคนไทยละครับ จขกท.
comment211:เรื่องล้อกันเล่นมันก็เรื่องหนึ่งนะคะ 

แต่ที่เคยเห็นมา คนค่อนข้างมีอายุแล้วนี่ล่ะ

ขึ้นรถสองแถวไปกับชนผิวสีที่เข้ามาทำงานในไทย 

เขาเขยิบออกห่างเลยนะคะ  เชิงว่าไม่อยากนั่งด้วย 

ล้อกันก็ล้อเหอะ  แต่ลองถามใจดีกว่า ว่าไอ้ที่ล้อ รู้ได้ยังไงว่าไม่ได้รังเกียจกันจริงๆ

และคนฟังหรือคนที่โดนกระทำ ก็ไม่ได้รู้ด้วยจว่าล้อเล่น หรือลึกๆ คุณอาจจะรังเกียจกันจริงๆก็ได้
comment212:ผมว่าสมัยนนี้คงไม่ค่อยมีใครเรียกคนเชื้อจีนว่าลูกเจ๊ก แล้วมั้งคับเพราะว่า เชื้อเจ๊กลามไปทั่วประเทศไทยแล้ว
comment213:นั่นสิ ก็จริง นั่นก็เลยทำให้การดูถูกคนผิวสีคล้ำดูเหมือนจะทำได้โดยชอบธรรมเพราะคนเชื้อจีนซึ่งเป็นคนส่วนใหญ่ในประเทศไปแล้ว ผิวไม่คล้ำ พูดง่ายๆ คือ ไม่เดือดร้อน

แต่คนเชื้อชาติอื่นหรือไทยแท้ๆ ที่ผิวคล้ำกลับยังโดนล้อเลียน แทนที่จะสั่งสอยกันว่าไม่ควรล้อเลียนนะจะขาวดำอ้วนผอม เค้าก็เป็นเหมือนเรา กรีดเลือดออกมาก็สีแดงเหมือนกัน

แปลกใจว่าคนที่บอกว่าก็แค่ล้อเลียนนี่เค้าคิดแบบไหน แบบว่าก็ชั้นขาวนี่ ดีนะชั้นลูกจีน สอดคล้องกับค่านิยมบูชาคนขาวในปีะเทศนี้ เพราะฉะนั้นพวกไทยแท้ดำๆ ที่โดนล้อโดนเหยียดอย่าเรื่องมาก โดนๆล้อไปเหอะ ไม่ได้จริงจังซีเรียสแบบนี้หรอ ทุเรศจัง
comment214:ที่น่าขำคือเวลาเห็นคนไทยเหยียดประเทศเพื่อนบ้านเช่น ลาว พม่า เขมร ทั้งๆที่จริงๆแล้วในสายตาคนต่างชาติถือว่าเป็น Black Asian เหมือนกันค่ะ ส่วนพวก Oriental(ไม่ถือเป็น White นะคะ อย่าเข้าใจผิด) อย่างจีน ญี่ปุ่น หรือเกาหลี ก็ใช่ว่าจะรอดเสมอไป (ไม่เกี่ยวกับสีผิวนะคะ) เห็นโดนเหยียดเรื่องวัฒนธรรมในโซเชี่ยลของฝรั่งบ่อยมาก จริงๆนอกเหนือจาก White ก็ถือเป็น People of Color (PoC) ทั้งหมด คนไทยมาแนวเหยียดเหนือเหยียดอีกน่ะ 55555555555 หนักกว่านี้บางคนคิดว่าตัวเองเป็น White

คนไทยไม่ได้เหยียดสีผิวจริงๆหรอ ? บางคนมองเรื่องพวกนี้เป็นเรื่องเล็กน้อย เคยเห็นคนพูดว่า "Lupita Nyoung'o เป็นคนผิวสีที่สวย", "ถ้ามองข้ามเรื่องสีผิวไปก็มีความสวย" เวลาเราชมคนขาวสวยไม่เห็นต้องบอกนี่คะว่าเป็นคนขาว หรือ "คนที่จะมาเล่นเป็นแฮร์รี่ พอตเตอร์ต้องเป็นคนขาว เช่นเดียวกับคนที่เล่นเป็นมู่หลานต้องเป็นคนเอเชีย" มุมมองเวลาอ่านวรรณกรรมของแต่ละคนไม่เหมือนกันค่ะ บางคนอาจจะชอบแนวอปป้า บางคนอาจจะชอบแนวผิวสีก็ได้ คนอังกฤษไม่จำเป็นต้องคนขาวเสมอไป ดูอย่าง Idris Elba ก็ยังมีคนเชียร์ให้รับบทสายลับเจมส์ บอนด์ [Spoil] คลิกเพื่อดูข้อความที่ซ่อนไว้http://www.ew.com/article/2015/09/05/idris-elba-james-bond
http://fyeahracebending.tumblr.com/ 

อีกอย่างเวลามีคนถูกปฏิบัติแบบ Racism มาเล่าเรื่องราวของเค้า(ไม่ได้หมายถึงจขกทนะคะ) คือถ้าคุณไม่อยากพูดอะไรหรือจะพูดอะไรที่กระทบกระเทือนคุณอยู่ในที่ของตัวเองดีกว่าค่ะ แม้แต่การบอกว่า 'อย่าไปสนใจเลย' ก็ไม่ควรพูด เราชอบประโยคนึงมาก "When I’m online talking to people and a PoC is sharing their experience with racism, I’m listening and I am learning." จากที่เห็นในกระทู้นี้บางคนนอกจากจะเห็นเป็นเรื่องปกติ ไม่ได้เหยียด แค่ล้อเล่น แล้วก็นะ... 

คิดเหมือนกันว่าคนไทยมองพวกนี้เป็นเรื่องเล็กน้อยจนถึงขั้นไม่ผิดไปแล้ว Eดำ? แค่ล้อเล่น? อย่าไปสนใจเลย? สีผิวมันคือ Racial Identity ไม่ใช่หรอคะ เราคิดถ้าคนไทยเข้าใจคำว่าสิทธิมนุษยชนหรือ Human Rights อ่านความเห็น 132 น่าจะเข้าใจแล้วก็ได้มุมมองอะไรมากขึ้น แต่ในกรณีของฝรั่งคือเห็นวิธีเลือกปฏิบัติอย่างเห็นได้ชัดเจน อย่างเรื่องทาสหรือการอยู่ร่วมกันในสังคม ขนาดพวกผิวขาวแต่ผมแดงในบางชาติก็ไม่ได้ถูกปฏิบัติแบบดีนักนะคะ 
[Spoil] คลิกเพื่อดูข้อความที่ซ่อนไว้

ปล. เราพยายามพิมพ์ไม่ให้ห้วนมากนะคะ เพราะเวลาอยู่ในทัมเบลอเรื่อง Racism เราค่อนข้างจริงจัง
comment215:จากความคิดเห็นที่ 209-1
คุณแก้ไม่ได้หรือไม่คิดจะแก้ แก้ได้แค่ไหนก็แก้ไป ยังดีกว่าไม่ทำอะไรเลย และมัวแต่โทษสิ่งที่พ่อแม่ให้มา มีประโยชน์ไหม
ถ้าเป็นผม ผมผิวดำคล้ำ ผมจะทาครีม ขัดผิว ทำเลเซอร์ ขาวเผือกก็ออกแดดดิ ปากห้อยก็ฝึกหุบริมฝีปาก ไม่ก็ทำศัลยกรรม หูกางก็นอนทับหูไปดิ  
ไม่งั้นก็ทำศัลยกรรม แก้เท่าที่เราทำได้ อย่างถ้ามีคนมาล้อเราขี้เหร่ นอกจากดูแลตาหน้าผิวพันธุ์แล้ว สามารถปรับปรุงบุคลิกเราได้ ปรับการแต่งตัว ทรงผม ท่าทาง การวางตัว การพูดจา
ไม่งั้นก็มองในแง่ดี มองอีกด้านไปเลย เช่นผิวคล้ำก็ถือว่าเราผิวสีน้ำผึ้ง ผิวสวย ไม่ขาวซีด และก็คิดว่าเราก็ยังดีกว่าคนอื่นๆอีกมากมายบนโลกที่ผิวดำกว่าเรา อย่างคนแอฟริกา คนไม่ครบ32

ทำไมต้องมองอะไรเป็นลบด้วย ทุกท้ายมันก็ไม่ดีกับตัวคุณเอง
ส่วนเรื่องทำใจให้เขาล้อไหม จะต้องทำใจทำไม ในเมื่อเราไม่รู้แย่กับสิ่งที่เราเป็นแล้ว เราจะรู้สึกแย่ได้ไง 
คนล้อมันนิสัยไม่ดี เราก็ด่ามันเลย ว่าสิ่งที่คุณล้อมันผิดไม่ควรล้อคนอื่น
เราด่าเขาไม่ใช่เพราะเรารู้สึกแย่ในสิ่งที่เขาล้อ แต่ด่าเพื่อให้เขารู้ว่าการกระทำของเขาทำให้คนอื่นมากมายต้องรู้สึกแย่ มันเป็นสิ่งไม่ดี
เพราะถ้าคุณทำแบบแรก คุณแค่ทำเพื่อตัวคุณเอง แต่อ้างเพื่อสังคม แต่อย่างหลังคุณทำเพื่อคนอื่น การกระทำคล้ายกัน แต่ผลลัพธ์ไม่เหมือนกันนะครับ

ผมพูดขนาดนี้คุณเข้าใจยัง คุณเป็นคนเข้าใจอะไรยากและยึดติดมาก ผมไม่ได้บอกให้คุณทำใจนะ ผมบอกให้คุณรับในสิ่งที่คุณเป็น ไม่เหมือนกันนะ
(แล้วไม่ต้องถามนะต่างกันไง ค้นหาเอาเองคิดเอง)
ปรับปรุงความคิดและทัศนะคติของคุณใหม่ซะนะ ชีวิตจะดีขึ้น
comment216:ผมโดนด่าตั้งแต่เด็กครับ


"ไอดำ"
comment217:คนไทยเรามองว่าเป็นเรื่องของ mindset มากกว่า racist นะคะ คนไทยชอบยกย่องเชิดชูคนผิวขาวเกินจริง
บอกว่าดูสะอาด ดูรวย งั้นงี้ แต่เราชอบดูว่าผิวเนียนไม่เนียนมากกว่า เราเป็นคนชอบคนผิวเนียนๆอ่ะ 555555
comment218:คน......บางจำพวก เด่วเขียนจะดราม่า ด่ามา
ชอบล้อปมด้อยด่าอ้วนดำจริง ง่ายๆโฆษณาทุกวันนี้แม้แต่รีวิวในpantipมีแต่บ้าผอม บ้าขาว ดูเลยว่ามีกี่กระทู้ แล้วคนอ้วน ดำ จะมีที่ยืนในสังคมยังไง
ส่วนตัวเราไม่ดำ ไม่อ้วนเรายังไม่เคยไปว่า ล้อเล่นเพระาเรื่องปมคน การดูถูก เคยโดนมา
นี่ยังไม่นับเรื่องความจน รวย
หรือพวกคนอวดผัวพอใครไม่มีก้อว่าไม่มีใครเอา
สรุปคน...บางพวกนี้ คือพวกขี้อิจฉา ดูง่ายๆเรื่องคนทำอะไรเดี่ยวๆประเทศเราชนะ พอรวมกลุ่ม เละ 
ถามเลยมีใครเห้นคนได้ดีแล้วยินดีจากใจจริงบ้าง มีน้อยมาก 
ใครได้ดีก้อเหน็บ 
นับวันคน......บางจำพวกเลยทำให้ประเทศชาติเปนแบนี้แหละ
comment219:ดิฉันเป็นหนึ่งในคนผิวคล้ำ ที่ถูกกระแนะ กระแหน๋ ตลอดว่า ดำ ผิวดำ พ่อแม่คงดำ ลูกเลยดำ บางคนก็ว่าดำๆแบบเธอนี่ฝรั่งชอบ (เราก็อ่าวแล้วคนไทยนี่ไม่ชอบหรอ) บางคนถึงขนาดพูดว่า ถ้าพี่ดำอย่างเธอคงหาผัวไม่ได้แน่ๆ บางคนก็พูดว่าถ้าได้ผัวขาวก็ดีแต่ถ้ามีลูกแล้วลูกดำเหมือนแม่นี่ดูไม่ได้เลยนะ ยิ่งถ้าเป็นลูกสาวยิ่งแย่ เราก็ได้แต่ถอนหายใจเบาๆ เห้อแต่ก็แปลก เราก็ไม้ได้ไปดำบนศีษะใคร ทำไมคนกระแนะกระแหน๋ถึงชอบเหยียดสีผิวเราจัง
comment220:รู้ค่ะ ว่าคนล้อ ล้อเอาสนุก หรืออาจจะมีปนหมั่นไส้ 
แต่เราไม่เคยสนุกสักครั้งเลย ไม่ชอบมากๆด้วย

ไม่ใช่เพราะเราดำ แต่เพราะแสดงให้เห็นว่าคนที่ล้อเรา เค้ามีสิทธิ์อะไรมายกตัวเองเหนือกว่าคนอื่น ไล่เอาตรรกกะตนเองข่มคนอื่น
ขนาดเรื่องสีผิดยังข่มขนาดนี้ เรื่องอื่นคงไฟแล่บ
comment221:มันฝังอยู่ในสังคมมานานแล้วไงครับ   แล้วเป็นแบบที่คุณบอกคือ "ชอบ" นั่นแหละ เขาถึงไม่ได้รณรงค์ให้ anti

รากฐานการไม่ดูถูก ล้อเลียน ก็มาจากพื้นฐานการยอมรับความเป็นคนเท่าเทียมกัน  ซึ่งสังคมไทยยังห่างจุดนี้อยู่มาก   จากปัญหาการเมือง คุณก็เห็นว่ามีการดูถูกทั้งเรื่องฐานะ  การศึกษา เพราะสังคมไทยยังแบ่งแยก ว่าคนต่างกัน สูงต่ำ  ไพร่ เจ้านาย

ที่ประหลาดคือ คนที่ดูมีการศึกษา ก็เอากะเขาด้วย  ด้วยการดูถูกว่าคนอื่น ด้อยการศึกษา
comment222:โดนพูดว่าอีลาวบ่อยๆ พอโกรธก็มีคนประเภทขำๆ คิดไรมาก มันอยู่ที่ปมในใจของคุณ (เรื่องโยนความผิดให้คนอื่นนี่ถนัดนัก)

ทุกวันนี้เราฝึกยิ้มแบบแนบเนียนแล้วหัวเราะ "ขำๆ" ร่วมไปกับคนเหล่านี้ที่ชอบบงการให้คนอื่นคิดและรู้สึกเหมือนตัวเองได้แล้วค่ะ แต่ในใจแช่งให้ตายโหงทุกวันและถ้ามีโอกาสเราจะไม่ลังเลเลยที่จะยุแยงให้พวกเขาหรือเธอที่มีตรรกะแบบนี้ไปเหยียด เอ๊ย ไปทำตัวสนิทสนมแบบขำๆทำนองเชื้อชาติ รูปลักษณ์ ฯลฯ กับคนพม่าหรือคนเขมรดู

เราจะเริ่มด้วยการคล้อยตามก่อนค่ะ คือยอมรับว่าที่เขาล้อเราว่าลาวนั้นมันจริง มันเป็นปมในใจเราเอง เราควรจะแก้ที่ตัวเอง เขาพูดถูกแล้ว และเราจะหัวเราะร่วมไปด้วยค่ะ จากนั้นเราจะค่อยๆ ยกย่องทำนองว่า ลองไปพูดกับหม่องคนนั้นดูสิ เฮ้ย เขาไม่คิดไรหรอก ขำๆ คนพม่าใจดี ล้อเลียนอะไรเขาก็ไม่โกรธ เขาไม่มีปมในใจอย่างเรานี่ ดีซะอีก จะได้รู้สึกสนิทกันไง ต่อไปก็เป็นเพื่อนซี้เลย ไปกินเมี่ยงพม่ากันยังได้ เอาเลยๆ พูดเลยๆ...

ก็จะประมาณนี้ จากนั้นก็แค่รอดูผลงาน หึหึ...

ขำๆ นะคะ...5555+
comment223:ผิวไม่เท่าไหร่ครับ เชื้อชาติ ชาติกำเนิด ชาติพันธ์มากกว่า คนอิสาน คนเหนือ คนไต้ คนกรุงดีสุด นอกนั้นไม่ใช่ไทย 

ไทยเราคลั่งชาติ คลั่งแบบมั่ว ๆ กันมาตั้งแต่ปีไหนก็ลามมั่วกันไปหมด 

มันจะยังแก้ไม่ได้ถ้ายังมีโฆษณาบ้าความขาวให้เราดูกันอยู่ทุกวัน 

เหยียดในไทย ไม่ใช่การไม่ต้องการไม่อยากมีชีวิตอยู่ด้วยกับคนที่คิดว่าด้อยกว่าอย่างเมืองนอก แต่ในไทยนะเหยียดแบบให้ตัวเองดูสูงส่งกว่า 
จะยังไงก็ตาม ตามที่เรียนมา ในหลักสูตร จะมีแต่ กรุงเทพฯ ยิ่งใหญ่และดีที่สุด วัฒนธรรมอื่นไม่มี วัฒนธรรมเหนือ วัฒนธรรมอิสาน วัฒนธรรมไต้ ไม่มี เค้าลบออกหมด มีแต่แถวลุ่มน้ำเจ้าพระยา เมื่องกรุงแหละ ใครไปใครอยู่นั่นอะ ดูดีหมด เราก็รับมาเต็ม ๆ ถ้าสาว ไปเราจะรู้ถึงต้นตอเลยว่าทำไม ไทยเป็นแบบนี้ ประวัติศาสตร์ที่แท้จริง ที่เค้าไม่ได้บอกเรานะ โครตจะมีประโยชน์เลย กับเรื่องพวกนี้

 แก้นะแก้ได้ แก้จากการศึกษา แก้จากตัวของเรา คนอื่นทำปล่อยเค้าไป เราอย่างทำนิสัยแบบนั้นเพิ่มก็พอละ
comment224:งง  จขกท  มันเข้าใจยากตรงไหนเนี่ย 
ป่านนี้ยังไม่กระจ่างอีก ปล่อยไปตามเวรตามกรรมเหอะ 
พูดไปสองไพเบี้ย นิ่งเสียตำลึงทอง
comment224-1:วันๆ ก็เอาแต่เน้นเรื่อง racism กับ bully แต่ดันไม่มองปัญหาสังคมไทย เอาที่สบายใจเถอะ !!!

คงเป็นกรรมของคุณที่มองไม่เห็นปัญหาในไทยมากกว่า คิดไม่ได้เหรอ
comment225:จะให้คนอื่นเห็นคุณค่าของคนที่ดำได้ไง
ในเมื่อคนดำยังไม่เคยเห็นคุณค่าในตัวเอง

ถ้าแค่โดนล้อว่าดำ แล้วคุณใช้ชีวิตอยู่ในสังคมไม่ได้
บอกว่าจะต้องอย่างนั้นอย่างนี้ คุณจะเปลี่ยนสังคมมันไม่ได้หรอกครับ
สู้คุณเปลี่ยนตัวคุณเองให้เป็น คนดำที่เป็นที่ยอมรับของคนรอบข้าง มันง่ายกว่าใหม

ผมก็ตัวดำ ถ้ามีคนเรียกคนชื่อดำนั่นคือผม
มันคือตัวตนถ้าเปลี่ยนมันไม่ได้ ก็ยอมรับมัน อยู่กับมัน อย่านอย เข้าใจอ่ะ
comment226:คนไม่ดำ อาจไม่เข้าใจ ว่าโดนล้อเรื่องสีผิว มันเป็นยังไง
อยากฝากถึงผู้ใหญ่บางท่าน ที่ล้อเด็กๆ เข้าใจค่ะว่าด้วยความรักใครเอ็นดู
ถ้าอยู่กันเพียงลำลัง หรือไม่กี่คน ก็ไม่เป็นไรหรอกค่ะ
เคยมั้ยค๊ะ โดนคุณครูหยอกเรื่องสีผิวในห้องเรียน แล้วเพื่อนๆก็พากันหัวเราะชอบใจ
เราก็ทำเป็นขำไปดด้วย แต่ในใจน้ำตาไหลพราก เศร้าใจสุดๆ เหมือนเราเป็นตัวตลก
ถ้าจะบอกว่าคิดมาก ค่ะ คิดมาก
จะบอกว่าเราเคยโดนเพื่อนว่าเรื่องสีผิวจนเราไม่ไปเรียนเลยค่ะ หยุดเรียนไปดื้อๆเลย เราเบื่อค่ะ

มุขคนดำ - ถ้าเดินมากับคนขาว >>> อุ้ย!! นี่มันทางม้าลายชัดๆ -.-
            - ถ้ามีการปิดไฟหรือไฟสลัวๆ >>> อุ้ย....(ชื่อคนที่ผิวคล้ำ) หายไปไหน
            - ถ้าใส่เสื้อขาว >>> ทำไมเสื้อลอยได้
ฉายาคนดำ - น้องดำดอทคอม
               - ดำตับเป็ด
เรื่องเล่าน่าตะเตือนไต - ในห้องเรียนของเรา มีคนชื่อเหมือนเราอีกคนนึง เช่น ชื่อ กิ๊ก ซึ่งกิ๊กอีกคนมีผิวขาว เราก็จะถูกเรียกว่ากิ๊กดำ และอีกคนก็จะถูกเรียกว่ากิ๊กขาว เฮอๆๆๆ
comment227:เมื่อคืน ละครช่อง มากสี คุณดาราผู้ชายที่ชื่อ C แสดงเป็นคนจนมากๆ แต่เล่นทาตัวซะ "ดำ"

พี่ชายผม งง ทำไมแต่งหน้าเข้มว่ะ ไม่ครับ คือ จงใจ ทาดำเพราะ คนจนต้อง "ดำ"

ผม "ดำ" นี่ ผมจนสินะ 55555
comment228:เสปคผู้หญิงในฝันของผม คือ ผิวขาว หรือแทน สรุปผมกำลังเหยียดคนผิวดำอยู่ใช่ไหมครับ?

ผมมึเพื่อน ทั้ง ขาว เหลือง แทน ดำ เป็นเพื่อนที่ดีได้หมด แต่ถ้าจะเป็นแฟน ขอผิวขาว ไม่ก็แทน
comment228-1:เป็น สเป๊กส่วนมากของชายไทยแหล่ะครับ ผญ ผิวคล้ำแทบไม่มีที่ยืนในสังคมไทยเท่าไหร่แล้ว ต้องหาปั๋วฝรั่งเท่านั้น
comment229:คนไทยชอบล้อเรื่องปมด้อยของคนอื่นจนกลายเป็นเรื่องตลกทั้งที่ความจริงมันไม่ตลกเลย...

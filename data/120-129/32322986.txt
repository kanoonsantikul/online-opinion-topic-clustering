title:หากชีวิตนี้คุณต้องเป็นโสด...แก่ตัวมาไม่มีลูกหลาน แล้วจะอยู่ยังไง!
comment:เฮ้อ....ดูเหมือนจะต้องโสดเฉาตายรึป่าวเนี่ย สวยๆอย่างเรา 555 
พออายุมากขึ้นทุกปี 
ก็เริ่มนอยมองหาอนาคตละ  
คั้นจะแต่งงานก็กลัว ไปมิรอด 
แล้วครายละจะมาเป็นเจ้าบ่าว คนที่เราคิดว่าจะอยู่ด้วยจนแก่ตายไปตลอดชีวิต  
สับสนกับใจตัวเอง เสียจิงๆ ท้ายสุดก็ไม่อยากเอาตัวเองไปทิ้งไว้บ้านพักคนชรา ......ทำไมเวลาเดินเร็วจิง
comment1:จขกท ทำเราคิดหนักเลย
comment2:อย่า
comment3:บางทีเราอาจจะตายก่อนแก่ก้อได้  อย่าไปคิดในสิ่งที่ยังมาไม่ถึง
comment4:ก็อยู่คนเดียวไปจนตายครับ ตอนเกิดยังเกิดมาคนเดียวได้
ตอนจะตายก็ต้องตายคนเดียวได้ครับ
comment4-1:ตอนเกิดยังมีพ่อแม่นะครับ
comment4-2:เรื่องจำเป็นแล้วล่ะครับก็มันไม่มีใคร
comment4-3:ไอ้ตรรกะเกิดมายังตัวคนเดียวได้ จิงๆโคดไม่มีเหตุผลเลยนะคับ
มีหลายเหตุผลมากที่ทำไมมนุษย์ถึงเป็นสัตว์สังคม
comment5:ตอนแรกก็ไม่คิดนะ พออ่านเท่านั้นละ คิดเลย.....
comment6:ตอนแรกก็ไม่คิด ตอนนี้เริ่มคิดแล้วค่ะ เวลาเดินเร็วไป
comment7:อ่าว จะเข้ามาดูคำตอบ ดันมีแต่คนจิตตกเหมือนกัน 5555
comment8:เราวางแผนไว้แล้วค่ะ 
อยู่รวมตัวกันกับเพื่อนๆ สาวโสดเหมือนกัน 
แก่ตัวก็จ้างเด็กมาดูแล  เก็บเงินให้มากๆ
comment8-1:ข้างบ้านเล่าเรื่องคนดูแลที่จ้างมาดูแลพ่อแม่แล้วสยอง
หลายปีก่อนตั้งใจจะไปรับเด็กกำพร้ามาเลี้ยงเพื่อมาเป็นเพื่อน
และหวังตอนแก่จะได้มีคนที่ไว้ใจได้มาคอยดูแลจัดการ เช่น ว่าจ้าง ดูแลเรื่องเงิน
(ไม่ใช่ให้มาคอยรับใช้)
แต่มีเหตุให้ต้องระงับความคิดไป
comment8-2:เรื่องรับเด็กกำพร้ามาเลี้ยงไม่อยู่ในความคิดเราเลยค่ะ  กลัวโชคไม่ดี เจอเด็กไม่ดีปวดหัวแย่เลยค่ะ
comment9:อนาคตเป็นสิ่งไม่แน่นอน  แต่ก็เตรียมไว้มีบ้าน มีเงินเก็บ  ระหว่างเรากับสามีไม่รู้ใครจะอยู่คนเดียว  แต่ถ้าถึงเวลาที่ไม่ไหวเลยจริงๆคงกับบ้านไปอยู่กับญาติ(หลาน)ตกลงกันไว้แล้ว
  ส่วนบ้านในเมื่อไม่มีลูกบ้านหรืออะไรคงตกอยู่กับญาติของคนที่ไปทีหลัง
  อย่าคิดอะไรมากทำวันนั้ให้ดีทีสุด
comment10:ha ha เจอคนกลัวแก่อีกแล้ว ผมเองก็เฉยๆเพราะหลังเลิกจากอดีตภรรยา ผมก็ครองโสด มาคนเดียว และไม่เคยคิดจะมีอีกเลยตอนนี้ก็รักษาสุขภาพดีๆเอาไว้เกรงเจ็บป่วยลำบากคนอื่นๆครับ หนึ่งสิ่งขอบอกว่าคุณเกรงแก่อยู่คนเดียว บางทีมีลูกสามี ก็ตายคนเดียวเช่นกันครับ เพราะสามี หรือลูกอาจไม่มาดูดำดูดีเราก็ได้ครับดังข่าวที่เห็นบ่อยๆไป

  มาแก้คำผิดครับ
comment11:สบายดีออกครับ หาเงินเอง ใช้เงินเอง ไม่ต้องแคร์ใคร ตอนแก่ก็มีเงินซักก้อน อยู่ไปเรื่อยๆ ทำสิ่งที่ชอบ หาเรื่องที่ใช่ ผมก็ทำอยู่เนี่ย ปีนี้ 37 แล้ว ยังชิวๆ
อยู่เลย
comment12:หนูคิดว่าถ้ามีลูกก็คงดี เพราะแม่ชอบสอนว่า ชีวิตแต่งงานอย่าไปซีเรียส สมัยนี้รักง่ายหน่ายเร็ว มีลูกไว้เป็นเพื่อนสักคนก็ดีนะ (แม่หนูเป็นซิงเกิลมัมส์ ตั้งแต่หนู4 ขวบ จนตอนนี้อายุ18ปีแล้ว)
comment13:ก็เคยคิดนะ
...
อยู่แบบสไตล์อเมริกัน ที่ลูกออกไปหมด พ่อแม่ก็แก่ตายคาบ้าน 
เราเคยคิดไว้ประมาณนั้น จะพยายามหัดวางจิตวางใจดีๆ
ถ้าช่วงนั้นป่วย เจ็บปวด ต้องทำใจรับความทรมานพอสมควร

พอมาตอนนี้ขอเอาลูกไว้ช่วยงานดีกว่า เผื่อมีอะไรที่ก่อนตายอยากให้ลูกช่วยสานต่อ 
แต่ก็ทำใจไว้เผื่อ ถ้าเค้าไม่ทำ เราก็ต้องปล่อยวาง ยึดมากก็ทุกข์มาก
comment13-1:ส่วนใหญ่พอเค้าแก่กันมากๆ ก็มักจะย้ายไปอยู่ Assist living หรือ Nursing home นะคะ หายากมากๆ ที่จะอยู่แก่ตายคาบ้านคนเดียว ถ้าทางรัฐเห็นว่า ไม่ปลอดภัยพอที่จะอยู่บ้านคนเดียว เค้าก็จะช่วยทำเรื่องหาที่พักให้ค่ะ
comment14:เอาจริงๆเราว่าต่อให้มีคู่ เราก็ไม่คิดจะมีลูกนะตอนนี้
มันเป็นภาระอันยิ่งใหญ่ก็ว่าได้
คุณคิดว่าคุณจะมีชีวิตอยุ่แข็งแรงจนส่งเค้าถึงฝั่ง จนเค้ามีกำลังกลับมาดูแลคุณเหรอ?
ถ้าเกิดตายก่อนหรือเป็นอะไรขึ้นมาก่อน  กรรมตกที่ลูกนี่แหละ
วิญญาณเราก็คงไม่มีวันตายตาหลับอะ คงห่วงสารพัด 
เค้าจะอยู่ยังไง จะโตยังไง ใครจะดูแลถ้าเราไม่อยู่ แม่ใหม่จะรักเค้าเท่าลูกตัวเองไหม?

นี่ยังไม่พูดถึงว่ามีโอกาสเลี้ยงจนโต ใช่ว่าจะหวังพึ่งพาเค้าได้
ถ้าเราไม่ดูแลตัวเองให้ดีก่อนก็ไปเป็นภาระเค้าอีก  สงสารลูกอะ  บ้านเราไม่ได้มีสวัสดิการดีๆแบบตปท.
ถ้าเราแก่แล้วไม่แข็งแรง ไม่มีทุนดูแลตัวเอง ลูกต้องมาเป้นภาระดูแลเรา แล้วเค้าจะลืมตาอ้าปากได้ตอนไหน
เค้าจะได้ไปใช้ชีวิตหนุ่มสาวได้เต็มที่อย่างที่ควรเป็นเหรอถ้าต้องมีภาระดูแลคนแก่เจ็บออดๆแอดๆ

แล้วสภาพแวดล้อม สภาพสังคมอีกหลายสิบปีข้างหน้า จะเป็นยังไง?
น้ำจะท่วมโลก อากาศเป็นพิษ น้ำสะอาด อาหารขาดแคลน พลังงานแพง สนามแม่เหล็กโลกจะเปลี่ยน (คงอีกหลายร้อยปี) 
เราเหลือ/สร้างโลกแบบไหนไว้ให้รุ่นลูกรุ่นหลาน?  

เอ่อ ชักเวิ่นเว้อ  แต่สรุปคือ...เราว่าโลกในวันข้างหน้าน่ากลัวง่ะ  อาจจะเป็นบุญมากกว่าที่ไม่มีลูกง่ะ
ส่วนแก่แล้วจะอยุ่ยังไง  ก็สะสมเงินและประกันชีวิตไว้ ย้ายตัวเองเข้าบ้านพักคนชรา มีหลานมาเยี่ยมบ้าง ก็พอแล้วอะ
comment15:เตรียมใจไว้แล้วครับว่าแก่ไปคงลำบาก
ผมอยู่กับแม่ที่แก่แล้ว ป่วยออดๆ แอดๆ รู้เลยว่าคนแก่ถ้าไม่มีคนดูแลจะลำบากแค่ไหน
แต่ไม่กลัวนะครับ และไม่เปลี่ยนใจเรื่องเป็นโสด
ถ้ามีคู่แล้วทุกข์ไป 30-40 ปี ผมยอมทรมานตอนแก่สัก 10 ปีดีกว่า
comment15-1:ชอบ คห คุณมากๆ
comment16:ส่วนตัว ดูแลตัวเองให้ดีที่สุด ขยันออกกำลังกาย
เอื้อเฟื้อเผื่อแผ่มีน้ำใจ
เราไม่มีลูกแต่มีหลาน ก็น่าจะฝากผีฝากไข้ได้ค่ะ
comment17:กะเคยคิดแบบนี้เหมือนกันนะค่ะ (แอบเศร้ามากตอนนั้น) แต่ขณะนี้ ไม่คิดไรมากละค่ะ ใช้ชีวิตให้สนุก และคุ้มค่าที่สุด (เนื่องจาก บ้านเรามีคน เสียชีวิต ปีละ เกือบ 2 คนเลยนะค่ะ) เราคิดว่าจะเก็บเงิน ทำบุญ แก่ไปจะไปอยู่วัด ไม่มีใครดูแลเราไม่เป็นไรค่ะ 

ปล. อย่าคิดมากกับอายุนะ ใช้ชีวิตให้สนุกที่สุด คิดว่าทำดีที่สุดแล้วกะพอค่ะ เราเอง เสียใจมาก ช่วงหนึ่งรักแฟนมากกว่า พ่อ จนพ่อเราเสียไป เราเลิกกับแฟน เราไม่อยากให้ใคร เจอแบบเรา ใช้ชีวิตให้คุ้มค่าดีที่สุด (ออกแนวดราม่านิดๆ)
comment18:ตัวคนเดียว ใช้เงินคนเดียว สบายจริงค่ะ ตอนมีไฟก็มีความสุขแหล่ะค่ะ
แต่ญาติเราตอนนี้โสดมาจนถึง84 
ตอนนี้มีแต่หลานๆ ต่างก็มีภาระที่ต้องทำ พอไม่มีใครไปดูแลก็เหวี่ยง จ้างคนมาให้ก็ไม่ถูกใจ
ระแวงเขาจะขโมยของไปหมด สมบัติที่ทำๆไว้ก็มากมาย บ้านเราได้แบ่งสมบัติมาบ้าง ก็ทวงบุญคุณไม่เว้นแต่ละวัน
แต่คือบ้านเราต่างก็มีครอบครัว มีการมีงาน จะไปดูแลเขาตลอด24มันก็ไม่ได้
ตอนนี้เหนื่อยมากกับการดูแลคนแก่...T T
comment19:นั่นซิคะ...
จนแล้วจนรอดก็คิดไม่ออก อาจจะไปบวชชีมั้ง
comment20:คิดไว้ว่าเก็บเงินให้มากๆ และหลังจากที่ไม่ได้งานทำแล้ว
จะต้องมีเงินเหลือต่อเดือนให้เท่ากับราคาที่พักในสถานบ้านพักคนชรา (เอกชน)
ที่มีหมอพยาบาลพร้อมดูแลเบื้องต้น (บางที่จะมีบริการดูแลพาไปหาหมอตามนัดด้วย)
เพราะคนแก่ต้องเจ็บออดแอด บางทีต้องไปกายภาพทุกวัน
มีอาหารให้ทาน มีเพื่อนด้วยจะได้ไม่เหงา
อาจจะหาญาติหรือเพื่อนที่ไว้วางใจได้และเต็มใจ
คอยช่วยดูแลเรื่องเงินทอง เอกสารต่างๆ ให้

แต่ญาติหรือเพื่อนสนิทก็แก่ไปด้วยกัน ไม่รู้ใครจะไปก่อน คิดหนักอีก
ทางที่ดีอย่าคิดมากเกินไป เพียงแค่ไม่ประมาทในการใช้จ่าย
มีเงินเหลือเก็บให้มากๆ ไม่มีหนี้สิน ชีวิตจะได้ง่ายขึ้น

เราไม่คิดจะจ้างคนตามศูนย์ต่างๆ มาดูแลที่บ้าน
เพราะเคยฟังจากเพื่อนและทีวี ที่ทั้งชอบขโมยของ และทำร้าย
comment21:เศร้าจังนะครับ

หาแฟนเถอ ผช เยอะแยะครับ
comment22:คิดว่า มีลูกหลานแล้ว มันจะอยู่กะเราหรือ....
comment23:อย่าว่าแต่สาวโสดเลย เราแต่งงานแล้ว ยังไม่มีลูก แอบจิตตกด้วยคน 555 ไม่เราก็สามี ใครซักคนต้องอยู่คนเดียวตอนแก่ๆ แน่เลย T T
comment24:มีบ้าน มีเงินเก็บก็อยู่ได้แล้วค่ะ 
ใช้ชีวิตไปเรื่อยๆ ถ้าตายก็ตายค่ะ พอตายก็ไม่รู้เรื่องแล้ว 
ถ้ากลัวไม่มีใครเผาให้ก็พยายามผูกมิตรกับเพื่อนบ้านเอาไว้ 
หรือติดต่อญาติบ้าง หรือ ไม่ก็บริจาคร่างกายให้โรงพยาบาลไป 
เดี๋ยวก็มีใครสักคนเผาให้เองแหละ
comment25:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment26:อ่านแต่ละคอมเม้น..ดูจิตตกและหดหู่กันจิง อย่างน้อยก็ทำให้เรารู้สึกดีว่ามีเพื่อนร่วมชะตากรรมคล้ายๆเราแล้ว...ค่อยอุ่นใจขึ้นมาหน่อย อิอิ!
comment27:ผมก็โสดมาจน 50 ส่วนพี่สาวก็โสดจน 60 ไม่ได้คิดอะไรมาก ตอนนี้ก็สะสมทรัพย์ภายนอก (เงิน) และทรัพย์ภายใน (ความรู้) ไว้เรื่อยๆ อะไรจะเกิดก็ให้มันเกิด อย่าคิดว่าการมีคู่หรือทายาทจะทำให้สบายตอนแก่ เห็นมาเยอะเรียกว่าครึ่งๆก็ได้ที่คู่ครองและทายาทสร้างความลำบากให้ตอนแก่ และอีกไม่น้อยที่ทุกข์จนตายเพราะทายาทตัวเองนะครับ
comment27-1:เริ่มมีความคิดนี้เหมือนกันครับ ตอนนี้ครอบครัวผมอยู่กัน 3 คน แม่ 58 ,พี่สาว 36 ,ผม 34 ยังไม่แต่งงานทั้งคู่ ดูแววแล้วพี่สาวก็น่าจะแต่งงานยาก ญาติๆรุ่นราวคราวเดียวกันก็ยังไม่แต่ง เลยอยู่กันเป็นแก็งค์ 4-5คน โดยมีผมเป็นผู้ชายคนเดียว คิดเรื่องนี้ไว้เหมือนกันว่าทำงานหาเงินไว้เยอะๆ ไว้ใช้ดูแลตัวเองตอนแก่ แต่ก็กังวลว่าหากเป็นแบบนั้นจริงๆคนที่อยู่คนสุดท้ายจะดูแลตัวเองยังไงยามเจ็บไข้
comment28:เราก็เป็นคนโสดที่ใช้ชีวิตโดยลำพังนะ แต่ไม่กลัวกับอนาคต.....ณ วันนี้ยังทำงานไหว ก็เลือกทำงานที่ชอบ  ในเมืองที่อยากอยู่   มีความสุขกับชีวิต
ที่เหลืออยู่ในทุกวัน อะไรจะเกิดก็ให้มันเกิด ค่อย ๆ แก้ไขกันไป วางแผนไว้ยาวมาก อาจไม่เป็นไปตามแผนก็ได้ ใครจะรู้.....
comment29:เคยดูรายการวงเวียนชีวิตม่ะ สมัยก่อน พวกที่ออกรายการวงเวียนชีวิต มีลูก6 คน 7 คน ยังถูกทิ้งให้อยุ่คนเดียวเลย อยู่แบบลำบากๆด้วย ช้ำกว่าอ่ะ ไม่รู้ทำไงมาไง ลูกเยอะๆ 6คน7คน พร้อมใจกันทิ้งให้พ่อแม่ อยู่ตามยถากรรม

การมีลูกก็ไม่ได้การันตีนะ ว่าจะมีคนดูแลอย่างดีแน่นอน คนแก่บางราย มีลูกมีหลานยังสมัครใจไปบ้านบางแคเองเลย เพราะอยู่กะลูกหลานแล้วเค้ารำคาญคนแก่ เป็นภาระ อยู่แล้วไม่สบายใจ คนแก่เลยสมัครใจไปอยู่รวมกับสังคมคนชราเอง อย่าคิดว่าบางแคมีแต่คนแก่ที่โสดนะ พวกมีลูกหลานแต่อยู่กะลูกหลานไม่ได้ นี่ก็เยอะ

จะโสดหรือไม่โสด ก็ควรเตรียมวางแผนอนาคตตัวเองไว้ หวังน้ำบ่อหน้า ไม่ได้แล้วจะผิดหวังนะ

ปล. ตอนนี้มีโครงการสวางคนิวาส ของสภากาชาดไทย ที่เป็นที่พักคนชรา มีแพทย์พยาบาลดูแล (แต่ต้องมีตังค์นะ) เป็นทางเลือกนึงให้คนแก่ที่เตรียมตัว
comment30:แน่ใจได้ไงว่า แต่งงานมีลูกแล้วลูกจะมาดูแลเรา ไม่เอาเราไปทิ้งบ้านพักคนชรา...อย่าเอาชีวิตเราไปพึ่งพิงกับคนอื่น ถึงแม้จะเป็นลูกหลานก็เถอะ ความสุขสร้างได้ด้วยตัวคุณเองค่ะ
comment31:อยากขอแชร์สิ่งที่คิดเองนะคะ
1 เรื่อง คน....เราอย่าคิดพึ่งพาใคร โดยเฉพาะ รักษาสุขภาพให้แข็งแรง
2 สังคม ...คบหากัลยาณมิตรไว้ให้มาก
3 การเงิน ..เริ่มวางแผนเรื่องออม เรื่องอนาคต
4 จิตใจ ...เปิดใจให้ยอมรับความเสื่อมแห่งสังขาร
5 ถิ่นที่อยู่ ถ้าเป็นคคนโสด ควรหาที่ที่ไม่ไกลจากผู้คนจนเกินไป เจ็บไข้ได้ป่วย รักษาสะดวก
6 สิ่งของบรรดามีในชีวิต อย่าสะสมมากเกินไป ล่อขโมยเปล่า ๆ..ทยอยมอบให้ ลุกหลาน หรือบริจาคให้คนอื่นเอาไปใช้
7 อยู่แบบพอดี พอเพียง สบายๆ อยากกินอยู่แบบไหนตามใจเลยแต่อย่าทำลายสุขภาพทั้งกายใจ
8 ทำตัวเป็นคนแก่น่ารัก เพื่อนจะเยอะมาก ...อายุยืนแน่นอน
comment31-1:เยี่ยมยอดมากครับ จะเอาไว้เป็นแบบอย่าง
comment32:การใช้ชีวิตคนเดียวมันไม่ยากหรอก แต่เหงา
comment33:ก็คงเวิ่นกับเพื่อนจนแก่ เพื่อนที่มีลูกมีหลานชวนหลานไปเที่ยวไปเล่น(ถ้ามีเงินพอ)
ตอนนี้ยังไม่คิดจะมีเพราะภาระเยอะ แทนที่จะมาตอบแทนบุญคุณแค่ให้ตอบแทนสังคมยังยากเลยค่ะ
อีกอย่างเห็นบางบ้านไม่มีลูกก็สนุกดีคอยเล่นกับหลาน แถมไม่ซีเรียสด้วยไม่ใช่ลูกเราไม่คาดหวัง
เน้นลูกเพื่อนหลานเพื่อนเอาค่ะ 555555555 
แต่ถ้ามีก็คงว่าอีกเรื่องอย่างน้อยๆอีก 7-8 ปี
comment34:ยังคิดไม่ออกเลยว่าจะอยู่ยังไง

คงจะอยู่ แบบที่อยู่ทุกวันนี้แหละค่ะ
comment35:
comment36:เราเพิ่งคุยท็อปปิคนี้กับเพื่อนวันก่อนเอง

เราว่าลองคิดอีกมุมซิคะ การอยู่คนเดียวครองตัวเป็นโสดหรือไม่มีคู่นั้น เหมือนเป็นการตัดปัญหาภาระกังวลใจได้เยอะเลยนะ
ก็จริงอยู่ที่มีคนข้างกายรู้ใจกันคอยดูแลกันและกันมันดีกว่า แต่ถ้าไม่มีจริงๆหรือคู่ครองไม่ดี อยู่คนเดียวก็ไม่เสียหายนิคะ
ไม่ใช่เราคนเดียวซะหน่อยที่อยู่ในสถานะนี้ ยังมีอีกหลายๆคนที่เขาก็อยู่แบบนี้เหมือนกับเรา เราก็มีความสุขในแบบของเราได้อาจจะมากกว่าด้วยซ้ำเพราะไม่มีพันธะผูกพันธ์ให้ยุ่งยาก อิสระ

ส่วนตัวเราไม่เคยคิดเรื่องครอบครัวชีวิตคู่เลย ไม่ได้ปฏิเสธ  แต่แค่ไม่ได้คิดถึง เราก็มองมุมเดียวกับ  จขกทนะคะ
แต่เราไม่ได้จิตตกที่จะต้องตัวคนเดียว เพราะยังไงเราก็คิดว่าเรายังมีครอบครัว ญาติพี่น้อง เราเชื่อในความสัมพันธ์เครือญาติที่เกื้อหนุนกัน
แค่ไม่มีคู่ชีวิตไม่ใช่ปัญหา เผอิญเราชอบอิสระ ไม่ชอบการผูกมัด  โลกส่วนตัวสูงเป็นวาระ ชอบอยู่คนเดียวแต่มีสังคม
มันเลยทำให้เราเฉยๆ และคนรอบตัวเราตอนนี้ก็มีแต่ผู้หญิงที่ต้องดูแลตัวเองกันทั้งนั้นไม่มีคู่นั่นแหละ เขาก็มีความสุขดีไม่มีแฟนไม่มีลูกให้ปวดหัวหนักใจ อย่างเช่น
ป้าเราตอนนั้นจะหกสิบแล้วยังดูสาวอยู่เลย  แข็งแรงดูแลตัวเองตลอดเวลา  ใครๆก็ทักว่าน้องสาวแม่เราทั้งนั้น
ทำงานเก็บเงินมีเงินเก็บ มีไรก็ให้หลานๆ ชีวิตดูไม่เคยเครียด เราเห็นแล้วยังอดอยากมีชีวิตแบบป้าเลย 
สิ่งที่เราคิดไว้คือทำงานเก็บตังไว้เยอะๆ ดูแลตัวเองดีดี ยังไงเราคิดว่าเราก็อยู่ได้ ไม่มีลูกก็ยังมีหลานถ้าพึ่งใครไม่ได้จริงๆก็พึ่งตัวเอง
สุดท้ายจุดจบของทุกคนก็คือตาย
comment37:เพื่อน พี่น้อง มิตรแท้ยังมีได้อีกหลายรูปแบบค่ะ หรือไม่งั้น การอยู่คนเดียวก็ไม่อยากอย่างที่คุณคิดหรอก
ไม่มีลูกหลายเลี้ยงดูก็เก็บตั้งแต่ตอนนี้อะ ออมเงินเก็บ ทำประกัน ฯลฯ

...ส่วนตัวเรากังวลว่าเราจะอยู่ได้นานจนแก่ไหมมากกว่า
comment38:เคยคุยกับเพื่อนรักว่าถ้าไม่ได้แต่งงาน จะมารวมอยู่บ้านเดียวกัน ช่วยกันดูแลกันจนแก่ตายไปข้างนึง

เรื่องรับเด็กมาเลี้ยงไม่อยากคิดค่ะ เคยเห็นเพื่อนแม่โดนมาแล้ว ยังกะเจอเจ้ากรรมนายเวร น่ากลัวมาก

เน้นดูแลตัวเอง รักษาร่างกายให้แข็งแรง ออกกำลังกายตลอดดีกว่า ลดและชะลอการเจ็บป่วยยามแก่ค่ะ
comment39:เคยได้ยินกับหู แม่อยากให้ลูกชายแต่งงาน ลูกชายทำไม่สนใจที่แม่พูดแม่บอกว่า ถ้าคิดว่าโดดลงโลงเองได้ก็เชิญเรื่องจริงนะครับนี่ยังจำคำนี้มาสิบกว่าปีแล้ว
comment40:ตอนแรกก็เฉยๆๆ พออ่านแล้วฉุกคิดเลย......
comment41:ก็อยู่ตามปกติ ทำงานเก็บเงินไปเรื่อยๆ บริจาคร่างกาย/อวัยวะทุกส่วนไป แล้วฝากบัตรไว้กับเพื่อนบ้าน ฝากไว้ว่าพอตายเมื่อไหร่ก็ให้เรียกเค้ามาเก็บไปผ่า
comment41-1:ศพเรา จะกลายเป็นภาระเพื่อนบ้านมั๊ย เอ้อ เป็นห่วงอยู่
comment42:มันอยู่ที่ทัศนคตินะ แต่งงานไปใช่ว่าจะจะมีความสุข
ถ้าอยู่คนเดียวก็ใช้เงินตัวเอง มีอิสระ ดูแลร่างกายให้แข็งแรงก็น่าจะโอเคแล้วมั้ง
comment43:เพื่อนโสดเยอะแยะ อย่าไปกลัวค่ะ ^_^

คิดเอาไว้กับเพื่อนๆ ว่าแก่ตัวไป เราต้องดูแลกันและกันนะ 
เพราะไม่มีแววว่าจะมีใครได้แต่งงานสักคน 555++


โสดแหละดี อย่าไปคิดมาก 
ขอแค่รักษาสุขภาพกาย สุขภาพใจให้แข็งแรง มีเงินใช้สบายๆ ก็พอใจแล้วค่ะ
comment44:กระทู้นี้ถามความเห็น คนอายุห้าสิบขึ้น ว่ารู้สึกอย่างไรที่อายุเท่านี้แล้วไม่มีลูก

http://www.reddit.com/r/AskReddit/comments/1d64hp/childless_redditors_over_55_do_you_ever_regret/

หลายคนตอบเป็นเสียงเดียวกันว่า เงินเหลือเยอะมาก เวลาเยอะมาก เที่ยว ทำกิจกรรมแปลกๆไม่ต้องสนใจ รอใคร

 หลายคนเป็นสามีภรรยาไม่ได้โสด แค่ไม่อยากมีลูกเฉยๆ เพราะลูกจะมาขัดกับ lifestyle ของตน

อยากเล่นกับเด็ก ก็ไปเล่นกับลูกเพื่อน ญาติ พอเริ่มงอแงก็ชิ่งได้ทันที
บางคนรับอุปการะเด็กกำพร้า 4-5 ส่งเสียการเรียนทั้งหมด ที่เหลือไม่ยุ่ง
ทุกวันนี้เด็กๆซาบซึ้งมาก มาหา ชวนไปกินข้าวทุกอาทิตย

ส่วนตัวผมลองคิดๆดู ถ้าพ่อแม่ไม่มีผม เดือนๆนึงไปกินบุฟเฟ่ออเรียลเต็นได้ทุกสัปดาห์ สบายๆ

เลี้ยงเด็กคนนึงมันง่าย แต่เลี้ยงอย่างมีคุณภาพมันยากมากๆ และผมคิดว่าคงไม่มีความรับผิดชอบ ไม่มีความคิดจะเสียสละขนาดนั้น (แต่ถ้าแฟนไม่ยอมก็อีกเรื่อง อุอิ)
comment45:เคยคิดเหมือนกัน 
โชคดี มีลูกพี่ลูกน้อง คนหนึ่งเป็นตุ๊ด อีกคนเป็นทอม
กะว่าจะปลูกบ้าน ในแปลงเดียวกัน ตรงกลางเป็นสระว่ายน้ำ

^^. 
สงสัยจะได้ทำจริงๆ  5555
comment46:เก็บเงินไว้สักก้อนครับ เอาไว้เลี้ยงตัวเองยามแก่เฒ่า
comment47:เป็นกำลังใจให้ครับ รักษาสุขภาพ และมีเงินเก็บเยอะๆนะคับเพราะตอนแก่คุณต้อง

1.หากวันไหนคุณไม่สบายคุณก็แค่ไปโรงพยาบาลคนเดียว ไม่มีลูกหลานพาไป ถ้าต้องล้มหมอนนอนเสื่อ ก็ไปรบกวนญาติๆคุณให้มาดูแล
2.ต้องจ้างใครก็ไม่รู้ มาอยู่ในบ้านเพื่อดูแลคุณ มองโลกในเเง่ดีเค้าคงไม่คิดเอาทรัพสินในบ้านคุณไปหรอก
3.เวลาไปเจอเพื่อนฝูงก็จะได้คุยแต่เรื่องเก่าๆ แต่เวลาคนอื่นเค้าคุยถึงลูกๆเค้าเราก็แค่เงียบไว้คับ
4.หากวันไหนคุณอยากไปเที่ยวไปช๊อปปิ้งก็ไปคนเดียวได้คับ เดินคนเดียว ซื้อคนเดียว ขนคนเดียว ไม่เปลืองเงินดีคับ
5.อายุเริ่มมาก หูตาไม่ค่อยดี ทำกับข้าวก็ต้องระวังๆหน่อยนะคับเดี๋ยวมีดบาด ถ้าออกไปซื้อก็เก็บไว้ให้ได้หลายๆมื้อนะคับจะได้ไม่ต้องเดินทางบ่อย

นี่แค่ส่วนหนึ่งนะครับ น่าจะยังมีอีกหลายข้อที่ต้องคิด
comment48:แค่มีตังค์ยามแก่เดี๋ยวทุกอย่างมันตามมาเองอะค่ะ
comment49:ตอนเด็กก็เคยคิดแบบนี้นะครับ ว่ากลัวต้องอยู่คนเดียว แล้วจะอยู่ยังไง 
ตอนนี้ได้คำตอบหมดละ จัดที่จัดทางให้ตัวเองหมดแล้ว 

วันนี้ หากไม่มีใครเลย ก็มีความสุข ใช้ชีวิตคนเดียวได้ครับ 
เรื่องขาดคนดูแล กลัวเหงา มันชินไปแล้ว เราผ่านมันมาแล้ว
หากต้องมา่เจอเรื่องพวกนี้อีก เราก็ผ่านไปได้ ประสบการณ์ตอนนี้ 
เอาไว้สอนอนาคต ได้ดีเลยคับ
comment50:ผมอายุ 24 เคยคิดเรื่องแบบนี้ 
ที่คิดว่าตัวเองจะไม่ได้แต่งงาน
ก็ไม่รู้เหมือนกันจะทำไงยามแก่เฒ่า
แต่ตัวผมเอง สุขภาพไม่ดี เผลอๆจะตายก่อนพ่อแม่เอาเสียอีก
comment51:ส่วนตัวคิดว่าถ้าจะผลิตลูกออกมาเพื่อให้เค้ามาเลี้ยงดูเรายามแก่นั้น เราสงสารลูกนะ ไม่ต่างอะไรกับการเลี้ยววัวควายไว้ใช้งานเลย
คิดว่า การมีลูกควรมีเพื่อรักและดูแล ให้เค้าใช้ชีวิติย่างมีความสุขในโลกใบนี้ มีชีวิตของเค้าเอง ไม่ใช่มีเพื่อต้องมาดูแลเรา ให้เราเป็นภาระ 
ถ้าเค้าอยากจะดูแลเราเอง ไม่อยากห่างเราไปไหน นั่นก็แล้วแต่เค้าค่ะ

เก็บเงินเก็บทอง ออกกำลังกาย ทานอาหารดีๆ รักษาสุขภาพ รักษาสุขภาพจิตให้ดี จะได้เป็นคนแก่ที่แข็งแรง 
เงินที่ใช้ในช่วงบั้นปลาย ใช้น้อยกว่าเงินที่ใช้เลี้ยงเด็กสักคนจนโตเยอะค่ะ
comment52:เคยคิดเหมือนกันคะ เป็นคนไม่มีญาติหรือพี่น้องเลย    
เจอความรักค่อนข้างเลวร้ายคิดว่าจะอยู่คนเดียวไปตลอด ก็มานั่งคิดเหมือนกันว่า แล้วถ้าแก่ละใครจะดูแลเราน้อ ยามชราคงเหงาแน่เลย 
ตอนนี้ที่ยังแข็งแรงอยู่อยู่คนเดียวไม่ได้มีปัญหาอะไร เที่ยวคนเดียว กินข้าวคนเดียว ทุกอย่างปกติหมด แต่เวลาไม่สบายหรือท้อแท้นี่สิค่ะ  กลับมานั่งคิดทุกที  

###คิดไว้ถ้าอายุสี่สิบกว่าๆไม่ได้แต่งาน อยากรับเด็กเล็กๆมาเลี้ยงสักคนตอนนั้นหน้าที่การงานเราคงมันคง เลี้ยงเด็กด้อยโอกาสให้โอกาสเค้าดูแลและรักเหมือนลูก ได้ทั้งบุญและคลายเหงาด้วย
comment53:ใจนึ่งก็กลัวเหมือนกันค่ะ กลัวไม่มีคนดูแล 
อีกใจก็กลัว กลัวอกหัก กลัวปัญหาครอบครัว ถ้ามีลูกออกมาก็กลัวเลี้ยงเค้าได้ไม่ดี คิดไปคิดมาข้อเสียหลายอย่างกว่า การเป็นโสดอีกนะค่ะเนี่ย
comment54:
comment55:คนร่วมชะตากรรม จขกท เพียบเลยฮะ อย่างเช่นผู้หญิงที่นั่งข้างหลังผมเลยครับ (พี่ที่ออฟฟิศ)
ชอบพูดว่าอยู่คนเดียวเป็นโสดสบายดี อยู่บนคานสบายใจ ไม่จำเป็นต้องมีแฟน (ปัจจุบัน อายุ34)
แต่พอดีที่แฟนเก่าเค้าหนีไปบวช เพิ่งสึกออกมา โทรมาหา แล้วนัดไปกินข้าวกัน ไม่ได้เจอนาน
ผมเห็นอาการแล้วตกใจ นี่เด็ก14เพิ่งถูกจีบครั้งแรกรึงายยย ไม่แคร์ไม่ใช่ อ่อ
ถึงกับบอกทุกคนในออฟฟิศว่า พี่เค้ามารับไปกินข้าว คืออะร้ายยยยยยยยย วิ่งขาขวิดขึ้นรถเลยทีเดียว
ปกติไปกินข้าวไม่ค่อยของมาฝากหรอกครับ แต่รอบนี้ ขนมนมเนย ถายน้องว่ากินอะไรมั้ย (สุขขีแท้)
แทบไม่ต้องเข้าวัดเลย (ปกติแกชอบเข้าวัด) แต่แกก็ยังไม่บรรลุซักที แต่พอกลับมาจากกินข้าวรอบนี้
เหมือนแกบรรลุนิพพานขั้นสูงเลยที่เดียว 55555555+
comment55-1:ใช่คนเดียวกับที่นั่งข้างๆผมหรือป่าวครับ กรณีเดียวกันเลย
comment55-2:น่าจะใช่แน่ๆ
comment56:ก็กังวลอยู่เหมือนกันครับ ปลายปีนี้ก็จะ 30 เเล้ว ยังไม่มีเเฟนเรย กลัวว่าเเก่ไปจะไม่มีลูกหลานคอยดูเเล
comment57:ถ้าเป็นผู้ชาย หลังจาก พ่อ เเม่ เสีย ก็คงจะบวชยาวเลยครับ ตอนนั้นก็น่าจะอายุซัก50 -60 เเล้ว
comment58:...
comment59:ยายผมคนหนึ่ง (น้องของยายแท้ๆ) ไม่มีสามี แน่นอนว่าไม่มีลูก ดูมีความสุขดีมาก ๆ มีเพื่อนอยู่หลายที่ทั้งในและต่างประเทศ ทุกวันนี้เหลือกินเหลือใช้ มีบ้านหลังใหญ่เนื้อที่หนึ่งไร่ หนึ่งหลังที่ต่างจังหวัด มีตึกแถวให้เช่าสองหลัง คอนโดกลางกรุงหนึ่งห้อง ชานเมืองหนึ่งห้อง ตอนนี้ถ่ายรูปอวดอยู่แถว ๆ อลาสก้า 
แต่ยังไม่ได้คิดนะ ว่าถ้าช่วยเหลือตัวเองได้ยาก หรือไม่ได้เมื่อไหร่ จะทำยังไง แต่แกแนวคิดแบบฝรั่ง คงพยายามดูแลตัวเองจนได้ เพื่อน พี่น้อง หลาน ๆ ก็มี 
ปล. ปัญหาแก่ไม่มีคนดูแล ไม่เกี่ยวกับโสดมั้งครับ คนมีคู่ มีครอบครัวใหญ่ แล้วเหงาไม่มีใครดูแลก็มีเยอะไป

ถ้ามันจะโสดก็โสดอย่างมีคุณค่ามีความสุขได้ครับ ทำตัวเราให้ดีเท่านั้นเอง โสดไม่โสดเราไม่ใช่ว่าเลือกได้เองนะครับ 555
comment60:เมียน้อยคือทางออกครับ......ชีวิตมันมีหนทางให้เลือกเยอะแยะ
comment61:เก็บเงินไว้ บ้านไม่ซื้อ คำนวณให้ดีๆ เช่าอพาร์ทเม้นท์ใกล้ รพ. ตอนแก่ นับไปล่วงหน้า 20 ปี ค่าเช่าอพาร์ทเม้นท์ รวมน้ำไฟ ไม่เกิน 5,000.- ค่าใช้จ่ายส่วนตัวเดือนละไม่เกิน 6,000.- ตอนแก่ มีเงินประมาณ 2-3 ล้านก็อยู่ได้ ใช้ชีวิตสบายๆ ทำบุญบ้างไรบ้าง ไม่มีครอบครัว ทำให้เรามีเวลาปฏิบัติธรรมได้เต็มที่
comment62:บ้านพักคนชราค่ะ เอาแบบดีๆหน่อย เจอเพื่อน มีคนดูแล ได้ปลงสังขาร

รีบเนอะ แต่เพิ่ง 22 ค่ะ 5555
ก็วางแผนไว้แล้วล่ะ ว่าอาจปฏิบัติธรรม พอจะไม่ไหวก็คงพึ่งที่นี่ 
ถ้าไม่แต่งงานอ่ะนะ พอดีเราชอบคนยากซะด้วย
comment63:หาบ้านพักหรือคอนโดสำหรับคนชราครับ
comment64:แพลนไว้แล้วค่ะ มีแนวโน้มค่อนข้างสูงว่าจะได้แก่ตายอยู่บนคาน 

เก็บตังค์ก่อน แล้วไปอยู่บ้านพักคนชรา
comment65:
comment66:เก็บเงินไว้ค่ะ เปลี่ยนการใช้ชีวิตและการใช้เงิน อย่าฟุ่มเฟือย
ทำธุรกิจเล็กๆ แบบพึ่งพาตัวเองได้  แบบที่เราชอบและทำแล้วมีความสุข
รักษาสุขภาพให้ดี ทำสุขภาพจิตให้ดี ช่วยเหลือและแบ่งปันให้ผู้อื่นตามความสามารถ 
แม้ไม่มีลูกหลานรับรองว่าอยู่คนเดียวไม่เหงาแน่นอนค่ะ
comment67:เราไม่ได้โสด แต่งงานแล้ว แต่ไม่คิดจะมีลูก คิดเหมือนกันกับสามี

เราจะอยู่กัน 2 คนอย่างนี้ไปจนกว่าจะตายกันไปข้างนึง

ไม่หวังจะมีลูก เพียงเพื่อกะให้โตขึ้นมาดูแลยามแก่ เราจะดูแลตัวเอง
ตอนนี้ก็มีชีวิตที่สบ้าย สบายค่ะ หาเงินได้ให้ตัวเอง จะไปไหน ทำอะไร ซื้ออะไรเสรีมาก
ไม่ต้องคิดวางแผนอนาคตที่ยืดยาวขนาดนั้น

เพื่อนหลายคนก็บอก เสียดายเราพร้อมทุกอย่าง แต่ไม่ยอมมีลูก 

เราก็รักเด็กนะ ชอบเล่น แต่ไม่ชอบเลี้ยง และรู้สึกเด็ก 1 คนเป็นภาระที่ยาวนานมาก
ทั้งต้องเลี้ยง อบรม ดูแล เอาใจใส่ และคาดการณ์ไม่ได้เลยว่าเค้าจะเป็นอย่างที่ต้องการมั้ย

ตัดปัญหาที่คาดเดาไม่ได้ด้วยการไม่เอาลูกเด็ดขาดค่ะ ^^

ทางเราน่ะ มีญาติ แค่พ่อ กับแม่ , ส่วนสามี ไม่มีญาติเลย เสียหมดแล้ว

ดังนั้น หากเป็นไปตามอายุขัย พ่อกับแม่คงจากเราไปก่อน เราก็จะเหลือแค่ 2 คนกับสามี
ตั้งใจทำงาน เก็บเงิน บำรุงสุขภาพ กินของดี เที่ยวสบาย ออกกำลังกาย 

และเมื่อแก่มากที่เริ่มเป็นโรค ทำอะไรไม่สะดวก ตั้งใจจะไปอยู่สถานคนชรา เอกชนค่ะ

ไม่แคร์เรื่องใครจะมาดูแล เราก็ดูแลตัวเองนี่ล่ะค่ะ
comment67-1:คิดเหมือนกันเป๊ะ
comment68:ขาข้างหนึงของเราก็เหยียบคานไว้แล้วคะ 
ตอนนี้คิดว่าต้องทำงานเก็บเงิน ใช้ชีวิตให้คุ้ม
แล้วหาเพื่อนที่บ้านพักคนชรา 5555
comment69:ซื้อกินค่ะ
comment70:ดักตีหัวแล้วลากเข้าบ้านเลยค่ะ
comment71:กด Vote ครับ
comment72:มีลูกกวนตัวมีผัวกวนใจครับ..+1
comment73:ผมก็วางแผนอยู่คนเดียวอยู่แล้วครับ(ถ้าไม่มีเนื้องอกเนื้อคู่เนื้อคี่จริงๆ)   ไม่เข้าป่าก็เป็นเกมเมอร์ตอนแก่เนี่ยแหละ 555
comment74:เราทำงานโรงพยาบาล เจอคนไข้โสด ไม่มีคนเฝ้ามาเยอะ บางเคสเวลาช่วยเหลือตัวเองไม่ได้ก็ลำบากมาก 

นึกถึงตัวเอง ถ้าเจ็บป่วยขึ้นมาจะเป็นอย่างไร แต่ก็พยายามทำทุกวันให้ดีที่สุด มโนไปเองว่าสักวันจะเจอใคร ฮ่าๆๆ

พยายามฟังเพลง "หากันจนเจอ" บ่อยๆ จะได้ไม่คิดมาก ฮ่าๆๆๆ
comment75:ขอบคุณ จขกท ที่ตั้งกระทู้นี้ขึ้นมาครับ กำลังมีความคิดแบบนี้เหมือนกัน ทุกวันนี้ในบ้านอยู่กัน 3คน แม่ 58 พี่สาว 36 ตัวเอง 34  ทุกวันนี้มีความสุขมากๆอยู่ด้วยกันแทบจะ 24ชั่วโมง ทำงานด้วยกัน กินข้าวด้วยกัน และยังนอนห้องเดียวกันอยู่ทุกคืน เลยคิดว่าหากอยู่แบบนี้ดูแลกันไปเรื่อยๆจนแก่ก็คงดีเหมือนกัน กังวลก็แต่ว่าเมื่อแก่ตัวไปคนที่อยู่คนสุดท้ายจะเหงารึเปล่า และยามเจ็บไข้จะมีใครมาดูแลยังไง
comment76:เราก็ทำงานรพ.เห็นคนแก่มาหาหมอ ไม่มีลูกหลานก็เศร้าใจ
จิตตกนึกถึงอนาคตตัวเอง แต่ทำไงได้ ไม่มีมันก็คือไม่มี
ทำใจ รับให้ได้ค่ะ
comment77:มาเป็นแฟน ผมไหมครับ
comment78:มีใครสนใจร่วมทุนเปิดบ้านพักคนชรากับผมมั้ยครับ

ดูท่าทางอีก20-30ปีข้างหน้า น่าจะมีความต้องการบริการนี้เยอะเลย
comment78-1:อยากให้ในบ้านพักฯมีบริการอะไรบ้างเสนอมาเลยครับ

สมุดพร้อม ปากกาพร้อม เตรียมจด...
comment78-2:ปาร์ตี้ฟองสบู่ทุกอาทิตย์ครับ จะได้ตายอย่างมีความสุข
comment79:-
comment80:แนะนำ คอนโดต้นแบบเพื่อผู้สูงอายุ แบรนด์ “สวางคนิเวศ” อาคารชุดพักอาศัย ที่สร้างขึ้นเฉพาะผู้สูงอายุ ในแนวคิด “ชีวิตอิสระ มีคุณค่า พึ่งพาตนเอง”  เป็นของสภากาชาดไทย
comment81:มีสินทรัพย์ 20 ล้าน -> ปันผลผู้ถือหุ้นปีละ 5%  ได้ปีละ ล้าน (ไม่รวม capital gain)

+ บ้านราคา 10 ล้าน + รถอีก 3 แสน 

อยู่ได้สบายๆ

20 ล้าน ไม่ได้เยอะ ถ้ามีลูก 2 คน เลี้ยงแบบคนไทย จนจบ โท ดีไม่ดี เกิน 20 ล้านอีก
comment82:แหมะ มาโพสแบบนี้เดี๋ยวตัวแทนประกันสุขภาพกก็วิ่งไปจีบหรอกคับ...
comment83:กลัวทำไมคะ ^^ วางแผนชีวิตตัวเองไว้ตั้งแต่ตอนนี้ ตอนที่คิดได้
โตมาจนถึงตอนนี้ได้ เราก็อยู่ได้สบายๆแล้วค่ะ

อยู่คนเดียวแล้วมีความสุข มันน่าจะดีกว่า อยู่เป็นคู่แล้วสุขไม่เท่านะคะ

พูดในฐานะเดียวกัน เพื่อนอุ้มลูก กันแล้ว แต่แต่งงานไม่ใช่แฟชั่นนะคะ มีไว้สำหรับคนพร้อมเท่านั้น
ถ้าเราอยู่คนเดียวแล้วสบายใจมากกว่า อย่าไปกลัวเลยค่ะว่าจะตกเทรน
สวย รวย โสด อย่าไปกลัวค่ะ
^^
อยู่เป็นเพื่อน จขกท นะคะ
comment84:ความโสดเป็นการตัดวงจรพันธะ  วงจรความคิดถึง ความเป็นห่วง ซึ่งวงจรเหล่านี้เกิดจากการมีครอบครัว   คิดแล้วเศร้าครับ
comment84-1:เศร้าจริงคะ  อ่านแล้วหดหู่ เกินไป ...
comment85:จริงเรื่องนี้ไม่ได้คิดเองคนเดียวหรอกค่ะ พ่อแม่พี่น้องญาติเยอะแยะมากมายต่างก็พูดเสียงเดียวกันแบบนี้ แต่ถ้ามุมมองอย่างเรา เราต้องรู้ดีที่สุดค่ะ ว่าชีวิตเรานั้นเหมาะแบบไหน ไม่มีใครกำหนดชีวิตเราได้ดีเท่าตัวเราเอง ดังนั้นทำวันนี้ให้ดีที่สุด จะมีแฟนหรือไม่มีแฟนก็ให้มันมีความสุขนะคะ อย่าไปกังวลกับอนาคตจนปัจจุบันไม่มีความสุขค่ะ
comment86:ชอบชีวิตโสดค่ะ (แม้ว่า....ใกล้จะสามสิบ)
ณ ตอนนี้มีความสุขมากๆ แล้วคิดว่าชีวิตน่าจะ...อยู่ไม่ถึง 80 (มั้ง?)
ลึกๆแล้วเราถูกปลูกฝั้งว่า มนุษย์เป็นสัตว์สังคม 
แต่ปัจจุบัน ความเป็นปัจเจกของสังคมมีมากขั้น การอยู่คนเดียว คล่องตัวขึ้นเยอะค่ะ
ถ้ามีการจัดการวางแผนที่ดี การขึ้นคานก็เป็นโปรที่ดีมากสำหรับเรา
แต่....ถ้าอนาคตเจอใครสักคนที่คิดว่าใช่....ก็มีแนวโน้มการเปลี่ยนแปลงก็เป็นได้....แฮร่ๆๆ
comment87:บ้านพักคนชราไม่เคยเงียบเหงา
comment87-1:กลัวมันจะเงียบเหงากว่าที่คิดนี่สิ๊
comment88:เอาจริงๆเราคิดทุกวัน ก็คิดได้แค่ว่าจะพยายามเก็บเงินให้ได้เยอะๆ อย่างน้อยไม่มีใครจริงๆก็ยังจ้างใครมาดูแลได้ หรือไม่ก็ไปบ้านพักคนชราหรือวัดไปเลย น่าจะสนุกดี
comment89:
comment90:แมวที่บ้านค่ะ นี่คิดเลยว่าจะไม่แต่งงาน เลี้ยงพ่อแม่ได้แล้วก็กะว่าจะหาเงินทุกบาททุกสตางค์ให้แมว
comment91:ผมเป็นเพศทางเลือกครับ (เพศที่3-4) ผมกับแฟนตัดใจเรื่องลูกคงไม่มีแน่ๆครับ
สะสมทรัพย์ไว้ ผมมีร้านไอติมเล็กๆร้านนึง มีเด็กต่างจังหวัดไว้ทำงานที่ร้านจนตอนนี้มาทำทั้ง
ครอบครัวแล้วครับ ไม่อยากเหงาตอนแก่นอกจากทรัพย์แล้วต้องสั่งสมมิตรและบารมีครับ
อาจารย์แก่ๆหลายท่านไม่มีลูกแต่มีลูกศิษย์เต็มบ้านเมืองพลัดกันมาเยี่ยมจนแทบไม่ว่างก็มีถมไปครับ
ผมรู้สึกว่าบางความสัมพันธ์ ไม่จำเป็นต้องสายเลือดเดียวกันกลับเกี่ยวพันรักใคร่ดูแลกันมากกว่าเสียอีก
อยู่ที่ว่า "เมื่อคุณมีโอกาส คุณสร้างความสัมพันธ์อันดีไว้มากขนาดไหน"
ผมเห็นหลายๆคอมเม้นกลัวเหงาๆโสดๆเหมือนกัน แค่รู้แค่นี้ก็รู้สึกหายเหงาแล้วครับ
อิอิ 
ส่วนตัวผมลิตส์รายการที่ผมอยากทำตอนแก่ๆไว้เพียบเลยครับ เช่น
เล่นเกมส์ออนไลน์กับหลานๆ
เข้าชมรมกีฬาแปลกๆที่ไม่ใช้แรงเยอะเช่น หมากรุก ยิงธนู 

เจ้าของกระทู้ลองลิตส์ไว้บ้างสิครับ รับรองแก่ไปไม่เหงาแน่ครับ
comment92:ผมก็โสดมา 24 ปี จะ 25 ปีแล้วครับ ไม่เคยมีแฟน ไม่เคยมีประสบการณ์อย่างว่า ผมชอบผู้หญิงนะคับ แต่ไปจีบใครก็แห้วบ่อยๆ จนทุกวันนี้กลัวว่าจีบแล้วจะแห้วก็เลยไม่คิดจีบใครแล้ว คิดว่าถึงเวลาก็คงมาเอง หน้าตาตัวเองก็ไม่ได้ขี้เหร่นะ หุ่นก็ไม่อ้วน ไม่ผอม หน้าตี๋ๆ ขาวๆ แต่จีบหญิงทีไรก็แห้วทุกที ขนาดไปเที่ยวผับ ก็ยังไม่เคยมีหญิงสนใจเลย เวลาเพื่อนๆเล่าเรื่องผู้หญิงก็รู้สึก เซ็งๆเลยทีเดียว จนตอนนี้ผมกะว่าคงจะโสดไปตลอดชีวิต เพราะ มาลองคิดๆดูแล้ว การมีครอบครัว มีลูก ก็คือการมีภาระ  ยิ่งยุคสมัยนี้ คนที่จะคบอยู่ด้วยกันไปตลอดรอดฝั่งผมว่า "น้อย" ผู้หญิงที่จะยอมลำบากไปกับผู้ชายก็คงหายาก ต่างคนต่างก็ต้องการสิ่งที่ดีที่สุดให้กับตัวเอง การเป็นโสด อาจจะเหงาบ้าง แต่ก็ไม่ต้องมาทุกข์กับความรักที่เราไม่รู้ว่า มันจะอยู่กับเราไปได้นานแค่ไหน
comment93:อายุน้อยๆมาตอบเยอะนะกระทู้นี้
เชื่อดิ อีก 10 ปีมาถามใหม่ 
มีลูกมีภรรยา สามี กันหมดแล้ว

วางแผนชีวิตเป็นสิ่งดี
แต่นอยกับสิ่งที่ยังไม่เกิดมากไปก็ทุกข์
โถ ปลงๆกันบ้าง
บางที ตายก่อนแก่ก็มี
ถ้ากลัวไม่มี คนจับใส่โลง ก็บริจาคร่างกายซะ
ยึดติดมากตายไปก็เป็นสัมภเวสี
และอย่าหวังเอาจมูกคนอื่นหายใจ

ไปอ่านหนังสือธรรมะ นั่นคือสิ่งแรกของคนคิดจะโสดควรทำ
comment94:ก็คงเหงา แต่ไม่แคร์เที่ยวให้สนุกตอนนั้นคงมีเงินพอตัวละน่า
comment95:คิดอยู่เหมือนกัน แม่ก็บ่นอยากมีหลานทุ๊กกกกกกกกกวัน (อยากมีให้แม่นะแต่ไม่มีใครทำ ฮาาาา) คิดไว้ว่าถ้าอายุ40แล้วยังไม่มีใครก็อยากรับเด็กกำพร้ามาเลี้ยงเป็นลูก อย่างน้อยจะได้อยู่เป็นเพื่อนกัน (จริงอยากทำเด็กหลอดแก้วแต่ไม่รู้ว่าคนที่ไม่ได้แต่งงานจะทำได้มั้ย)
comment96:อยู่คนเดียวเปลี่ยวกาย แสนสบายแต่ไม่สนุก
อยู่สองคนเป็นทุกข์ แสนสนุกแต่ไม่สบาย

ผมเลยอยู่กัน 3 คน แหะ ๆ
comment97:นั่นนะสิ เริ่มหวั่นๆเพราะกะทู้นี่ละ
comment98:ถ้าพูดกันตามจริงนะการแต่งงานมีลูก ก็ไม่ได้เป็นการรับประกันว่าชีวิตในช่วงบั้นปลายของเราจะสุขสบายหรือมีคนดูแลเสมอไป
สามีคุณอาจจะเสียก่อน ลูกคุณอาจจะไปก่อนคุณก็เป็นได้ ในโลกนี้ไม่มีอะไรที่แน่นอน อะไรก็เกิดขึ้นได้เสมอ
แต่สิ่งหนึ่งที่ทุกคนควรจะทำก็คือปรับมุมมองและทัศนคติต่างๆในการดำเนินชีวิต พร้อมเปิดใจยอมรับกับสิ่งที่มันจะเกิด
เพราะถ้าใจเราพร้อม สิ่งที่ตามมาก็คือสติเราจะไม่คิดฟุ้งซ่านว่าฉันจะทำยังไง จะอยู่ยังไง จะอยู่ได้รึเปล่า
ทุกคนบนโลกนี้ถ้าแก่ตัวไปมันก็ลำบากด้วยกันทุกคนนั้นแหละค่ะ ไม่มีใครสามารถจะอยู่ดูแลเราได้ตลอด 24 ชม. หรอกนะ
คิดบวกไว้ค่ะแล้วความสบายใจจะบังเกิด อย่าเครียดไปเลย
comment99:บางคนตั้งใจมีลูกเพื่อไว้ใช้ดูแลตัวเองจนแก่ ยังกะเป็นเจ้ากรรมนายเวรของลูกแน่ะ รู้ๆ อยู่ว่าชีวิตมันไม่ได้สบาย หลายๆ คนมาเล่าว่าเห็นคนแก่ๆ ลำบาก กลัวตัวเองลำบากแบบนั้น อยากมีลูกคอยรับใช้ดูแล แล้วไม่กลัวลูกต้องลำบากเหรอ เค้าเกิดมาก็ต้องดิ้นรนเติบโตในสภาพแวดล้อม สังคม และเศรษฐกิจที่ไม่ดี สุดท้ายลูกเราก็ต้องแก่ เจ็บออดๆแอดๆ เหมือนที่เรากลัว หลายคนก็ยังยินดีที่จะให้ลูกต้องลำบาก ขอแค่ตัวเองได้สบายตอนแก่?

การเลี้ยงลูกสักคนก็ไม่ได้ง่ายๆ ยิ่งเลี้ยงดียิ่งคาดหวังมาก อยากให้ลูกเรียนแบบนั้น อยากให้ลูกทำตัวแบบนี้ ข้ออ้างว่าหวังดีต่อลูกฟังไม่ขึ้น ทั้งหมดเป็นการสนองความต้องการของพ่อแม่ เพราะถ้าลูกเลือกสิ่งที่คิดว่าดีกับตัวเองแต่สิ่งนั้นไม่ตรงใจพ่อแม่ พ่อแม่ก็ไม่มีความสุขอยู่ดี มันไม่ได้ดั่งใจใช่มั้ยล่ะ เห็นหลายคนที่เป็นข้าราชการก็อยากให้ลูกได้เป็นข้าราชการเหมือนกัน ใครมีธุรกิจส่วนตัวก็อยากให้ลูกสานต่อ บางทีลูกอาจไม่ชอบ ไม่อยากทำ แต่ต้องทำเพราะ "ต้องกตัญญู" ทำตามที่พ่อแม่ต้องการ และต้องดูแลพ่อแม่ 

บางคนเลี้ยงลูกก็พร่ำสอนแต่ให้กตัญญูๆ ทั้งๆ ที่ตัวเองก็ไม่ได้ดูแลลูกอย่างดี แต่กลับหวังให้ลูกกตัญญูต่อตัวเองมากๆ ต้องการอะไรต้องได้ ลูกต้องจัดหาให้ แบบนี้ก็มีเยอะ

ตัวเราเองจะดูแลพ่อแม่นะ เดี๋ยวใครอ่านที่เราพิมพ์แล้วจะว่าเราไม่ดูแล ยังไงเราก็กิดมาแล้ว กำลังอยู่ในกระบวนการของการใช้ชีวิต ก็ทำสิ่งที่ควรทำไป แต่เราจะหยุดวงจรนี้ไว้แค่ที่ตัวเรา ไม่สร้างเด็กมาเข้าวงจรนี้อีก ทุกวันนี้มนุษย์โลกก็เยอะกว่าทรัพยากรที่โลกจะมีให้อยู่แล้ว ถ้าใครไม่ได้ฉลาดหรือร่ำรวย ลูกที่จะเกิดมาต้องลำบากกว่าเด็กที่โชคดีมีพ่อแม่รวยแน่ๆ เราเลยไม่สนใจจะมีลูก การแต่งงานก็ไม่ได้การันตีว่าชีวิตรักจะมั่นคง เห็นตัวอย่างการนอกใจกัน การมีเมียน้อยมากมาย เห็นว่าการเลี้ยงลูก (ให้ดี) มันลำบากแค่ไหน เราเลยไม่คิดจะพาตัวไปรับความทุกข์เหล่านั้น ทำไมเราจะต้องดิ้นรนไปมีความทุกข์ ในเมื่อชีวิตเรามีความสุขดีอยู่แล้ว
comment100:เราตั้งใจโสด  ตอนนี้ดูเเลตัวเองไปยิมทุกวัน กินของดีๆ เดี๋ยวตายไปจะไม่ได้กิน.   แต่ก็เจอหนุ่มน้อย หนุ่มใหญ่ ทักด้วยสายตา คิดในใจ  คุยได้แต่ห้ามจีบ
comment101:ตั้งใจว่าจะทำงานหาเงินเลี้ยงพ่อแม่ไปจนท่านตายจาก แล้วก็ว่าจะไปเป็นอาสากับองค์กรนานาชาติช่วยเหลือเพื่อนมนุษย์หรือสัตว์โลกก็ได้ หรือไม่ก็ไปเป็นครูตามถิ่นทุรกันการเอาความรู้ ประสบการณ์ที่เรามีไปให้คนที่ด้อยโอกาสค่ะ พอเริ่มลุยไม่ไหวก็อุทิศตัวทำงานรับใช้พุทธศาสนาต่อ
comment102:เราวางแผนว่าจะทำ ที่พักคนชราของตัวเองค่ะ คือจัดเตรียมทุกอย่างไว้เลย อีกสักสิบปี เริ่มจัดระเบียบ ฝึกคน วางแผนไว้ แก่มาก็จะได้ไม่ต้องกังวล ถ้ามีเงินก็ทำให้มันใหญ่หน่อย ชวนเพื่อนฝูง มาอยู่ด้วย ไม่เหงาค่ะ  ประมาณ ทำ Assist living เอง อยู่เอง
comment103:คิดวา พวกเรา อยากได้เพื่อนที่ดูแลเรา จะเป็นลูกหลาน หรือ ไม่ใช่ญาติก็ได้ นะครับ
เราต้องให้ คนอื่นเขาบ้าง ต่างตอบแทน หรือ เป็นการปลูกพืชเพื่อหวังผล
ปัญหาคือ มีปัจจัยพอหรือเปล่า ไม่ใช่เงินอย่างเดียว น้ำใจ ซึ่งประกอบด้วย ความจริงใจ ความใส่ใจ เห็นอกเห็นใจ สำคัญมาก
มีเงิน แต่ไร้น้ำใจ ไม่นานก็หายไปหมด มีน้ำใจแต่ขาดเงินก็ไม่ไหวครับ
เพื่อนมีมาก แต่เรามักมองข้าม เพื่อนบ้าน เพื่อนนักเรียน เพื่อนร่วมงาน เพื่อนจากสโมสรบำเพ็ญประโยชน์ โรงเจ วัด 
สำคํญต้องให้เป็น แล้วท่านจะไม่ตายแบบเดียวดาย อย่าหวังเรื่อง คู่ครอง หรือ ลูกหลาน มากเกินไป
อย่าลืม อยู่คนเดียวให้ระวังความคิด อยู่กับมิตรให้ระวังวาจา
comment104:ไม่เป็นไรฮ่ะ เกิดมาคนเดียว ก็ตายคนเดียวได้ ฮึ๊บ สู้ๆๆ เข้มแข็ง อยู่คนเดียวสบายจาตายยยยยยยย แง้ๆๆๆๆๆๆๆๆๆๆ
comment105:ถ้าคิดจะอยุ่เป็นโสด 
คิดมากไปก็เท่านั้น อนาคตไม่มีใครรู้
อยุ่กับปัจจุบันให้มีความสุขพอ
บริจาคร่างกาย อวัยวะ 

สะสมเงินไปมากมาย 
เจ็บป่วยไว้รักษา
ถึงเวลาตายไปก็ศูนย์ เอาไปไม่ได้ ใครจะเอาไปก็ไม่รุ้ 

แล้วจะเก็บทำไมเยอะแยะ ตอนมีชีวิตหาเงินมาก็ใช้ซะให้คุ้ม
ไม่รุ้จะอยุ่ได้อีกกี่พรุ่งนี้

สรุปแล้วขอมีเมีย มีลูก ดีกว่า แก่ไปจะมีคนเลี้ยงมั้ยไม่สน  
แต่ชีวิตแบบคนโสด ก็สัมผัสมาแล้ว 
ขอลองสัมผัสชีวิตคู่ดีกว่า ไม่ขอกลัวในสิ่งที่ยังไม่เกิดขึ้น
comment106:คือตอนนี้คุยกับแฟนว่าถ้าต่อไปอยุ่ด้วยกันไม่อยากมีลูก มีลูกคือมีห่วงตั้งแต่วันแรกที่ตั้งท้อง จนวันที่เราตาย เผลอๆตายไปแล้วไม่เป็นสุขเพราะห่วง 
เราคิดแค่ว่าถ้าต้องตายก้อตายเลยอย่าป่วยหรือเป็นภาระกับคนรอบข้าง ถ้าสมมติเราอายุยืนกว่าแฟน คงต้องอยุ่คนเดียว คงไม่ไปรบกวนญาติพี่น้อง แต่อาจจะสั่งเสียไว้อ่ะค่ะ
comment107:เราเกิดคนเดียว เชื่อว่าถ้าสถานการณ์ ไม่สู้ดี เราจะเป็นโสด อย่างคุณป้าเรา.....ป้าเราเป็นโสดอายุ 70 ปี แกบอกว่าเหงามาก 
ขอร้อง แม่เราว่าอย่าปล่อยให้ลูกสาวเป็นโสด .....แต่เราว่าถึงเหงาเราก็ต้องอยู่ให้ได้  


เราอายุ 28 ปี ตอนนี้เพื่อนก็เริ่มทยอย แต่งงานกันไปหลายคนแล้ว แต่ยังไม่เหงาเลย อาจจะเป็นเพราะอยู่ในวัยทำงาน
ยังมีเรื่องให้สนุกตื่นเต้นทุกวัน
comment108:ไม่อยากจะคิดค่ะ อนาคตมันยังมาไม่ถึง อะไรจะเกิดก็ต้องเกิด เคยคิดแล้วเครียด ตอนนี้ก็ประหยัด เก็บเงินไว้ใช้ตอนแก่ แม้ไม่ได้มีเงินเดือนมากมาย แค่ไหนก็แค่นั้น เพื่อนก็มีคู่กันไปหมด ไม่มีเพื่อนเที่ยว พอเพื่อนชวนเที่ยวก็เสียดายเงิน อยู่บ้านก็มีความสุขดี การทำงานทำให้หายเหงา วันหยุดก็ปลูกต้นไม้ ออกไปตลาดซื้อของมาทำอาหาร ออกกำลังเบาๆ
สรุปคือ...แล้วแต่เวรกรรมค่ะ 40 กว่าแล้ว คงไม่มีใครแล้วหล่ะ ไม่ดีก็ไม่เอาค่ะ อยู่มาได้จนปูนนี้แล้ว
comment109:ก็อยู่ให้ได้ด้วยตัวเองสิคะ ชีวิตนี้มีอะไรอีกมากนอกจากการมีคู่ครองมีลูกมีหลานเพื่อหวังให้มาเลี้ยงเรา
ถ้าอยู่ได้ด้วยตัวเองก็ไม่ต้องกลัวแล้วค่ะว่าแก่เฒ่าจะหวังให้ใครมาดูแล
บางคนมีลูกมีหลานผุดเป็นดอกเห็ดแต่ก็ไม่ได้รับการใยดี โดนปล่อยให้อยู่บ้านเหงาๆก็เห็นมาตั้งเยอะ
ส่วนใครโชคดีมีลูกหลานกตัญญู ดูแลอย่างดีก็เป็นเรื่องดีๆไปค่ะ

แต่ก่อนอื่นเราว่าควรปลุกใจเราให้รู้จักเข้มแข็งก่อนดีกว่า ถ้าไม่มีลูกหลานก็อยู่ได้สบายๆ
หาอะไรทำให้ร่างกายกระชุ่มกระชวย รักษาสุขภาพตอนที่มันยังดีอยู่ไม่ให้เสื่อมเร็วตามกาลเวลา
แต่ถ้าจะได้พบคู่ครองที่ดี มีลูกหลานดีนั้นก็ปล่อยให้เป็นเรื่องของความโชคดีไปค่ะ
comment110:จะอยู่ สถานะไหนก็ตาม จะคู่ จะโสด ขอให้ใช้ชีวิตอย่างมีความสุขครับ
comment111:ถ้ามีคู่แล้วต้องทุกข์ อยู่คนเดียวอย่างเป็นสุขดีกว่าครับ 

ตอนนี้วางแผนไว้ละ ว่าจะไม่มีแฟน เป็นตัวของตัวเองมากก ! สนุกมาก
ทุกวันนี้ทำงานเต็มที่ สมองปลอดโปร่ง เงินเหลือเก็บบาน 
อยากได้อะไรก็ซื้อ อยากกินอะไรก็ใช้ สบายตัว

ทุกเย็นกลับมา ก็ออกกำลังกายครับ ดูแลตัวเองให้มาก เหมือนที่เคยเสียเวลาไปดูแลคนอื่นซะนาน
ทานอาหารก็เลือกทาน พยายามกินคลีนให้ได้ แม้ไม่ 100%
วันหยุดยาว ก็ Backpack ไปในที่ต่างๆที่อยากไป ถ่ายรูปมาลงรีวิว

คิดไว้แล้วว่าถ้าแก่ อาจเก็บเงินเยอะๆ เดินทางรอบโลก เที่ยวและไปในที่ๆอยากไป
ถ้าแก่ตัวจริงๆไม่ไหว อาจซื้อบ้านบรรยากาศดีๆ ที่เคยฝันอยากได้ แล้วอยู่คนเดียวกะหมาครับ

ใช้ชีวิตให้คุ้ม ตักตวงความสุขให้เต็มที่ ,, ตายก็ตายตาหลับละครับ

^_^
comment112:คนที่มีคู่ดี ก็ดีไปค่ะ คนที่มีคู่ไม่ดีทำให้ตัวเองทุกข์ใจเสียใจอยู่ตลอดก็ต้องคิดเยอะหน่อยว่าแบบไหนมีความสุขมากกว่ากัน บางคนกะยอมมีความสุขบนความทุกข์
comment113:โสดมานานแล้ว จะ35ละ T__T
comment114:- -* เราจะทำบ้านพักคนชราแนวใหม่ ไว้มาอยู่ด้วยกันนะ 5555
comment114-1:เนอะ คิดว่า ถ้ารุ่น เรา แก่ไป เชื่อว่าจะต้อง มีอะไร สร้างสรรค์ กว่านี้ 
จะต้องเป็นคนแก่ ที่ไม่น่าเบื่อแน่นอน 
ดู ขนาดแค่ ช่วง 10 ปี มานี้ ใครจะไปคิดว่า จะมี ไอโฟน แอนดรอย ที่ฆ่า ซาวเบาท์ วีดิโอเกมร์ เทป ซีดี ฯลฯ มาแล้ว 
5555
comment115:เป็นอีกคนที่เต็มใจโสดค่ะ 55555
ปัจจุบันคืออนาคตที่มีอดีตเป็นแรงผลักดัน ถ้าวันนึงปัจจุบันเปลี่ยนไปจากที่คิดไว้ อนาคตก้คงจะเปลี่ยนด้วย...มีคนเคยบอกแบบนี้ตอนที่เราบอกว่าจะไม่แต่งงานค่ะ
ทุกคนล้วนมีเหตุผลเป็นของตัวเองค่ะ
ถ้าอยากเจอก้หา ถ้าไม่หาก้รอ ถ้าไม่รอก้ลั้นลา #เอ้ะ?

ถ้าคิดว่าอีกหน่อยจะเจอเรื่องแย่ๆ ยิ่งต้องทำทุกวันนี้ให้มีความสุขสบายใจให้มากที่สุดจะดีกว่านะคะ
comment116:ผมก็โสด ครับ 32 แล้ว

อยากมีคู่เหมือนกัน แต่ความมั่นคงในตัวเรายังไม่มี ก็ต้องเก็บหอมรอมริบกันใหม่ ^__^
comment117:มีลูกใช่ว่าจะดี อย่าคิดแบบโลกสวยค่ะ  มันมีปัจจัยหลายในการเลี้ยงดูเขาให้โตมาในโลกปัจจุบันที่บอกตรงๆ ว่าเน่าเฟะมาก
คุณจะเลี้ยงเขาไหวไหม  เขาจะกลายเป็นคนไม่ดีเด็กมีปัญหาไหม กว่าจะเลี้ยงให้โตมันคือภาระนะคะบออกตรงๆ
comment118:ผมก็เคยแต่งงานครับ ตอนนี้เลิกไปแล้ว 10กว่าปี อยู่คนเดียวสบายดี 

เคยอิจฉาเพื่อนมีลูก (แต่ผมไม่ชอบเด็ก) พอโตก็ไม่เห็นกลับมาดูแลพ่อแม่ 

เลิกหวังที่จะให้ลูกกลับมาดูแลพ่อแม่ครับ เลยอยู่คนเดียวสบายกว่า 

เงินมีใช้บ้าง ไม่มีบ้างก็สนุกสนานดี (ทรัพย์สินมาล้มตอนอายุเยอะ เลยต้องมาเริ่มต้นใหม่)

อย่าไปซีเรียดครับ ไม่มีใครดูแลก็ดูแลตัวเอง สบายๆ ครับ
comment119:เดียว ก็ มี บ้านพักคนชรา พันทิพ ไว้ให้บริการ ผู้ใช้บริการเยอะแน่ สนุกละ ทีนี้ เจอกัน ค่ะ
comment120:โสดก็ดีเหมือนกันแฮะ แทนที่จะเอาเงินมาส่งเสียลูก สู้เก็บไว้ใช้ยามแก่ดีกว่า อยากไปไหนก็ไป ตายแล้วก็จบไม่ต้องมีห่วงมาผูกคอ ไม่ต้องมานั่งเสียใจกับการตายของคนที่รักอีก
comment120-1:คิดเหมือนกันเลย
comment121:555อยู่แบบโสดๆจะได้ไม่เป็นภาระของลูกหลาน เราว่าอยู่คนเดียวก็ดีน่ะคะ เพราะโลกทุกวันนี้อยู่ยาก ด้วยปัจจัยหลายอย่าง ..
comment122:โชคดีกว่าคนมีลูก

คนที่มีลูก ใช่โชคดีเสมอไป เรามีลูก แต่ก็ไม่ได้ดั่งใจ เขาไปมีครอบครัวอยู่เมืองนอก เราส่งเขาไปเอง  มีครอบครัวมีลูกๆน่ารักมาก ไม่ชอบธุระกิจที่เราสร้างในไทย เราวิ่งอะไหล่อุตสาหกรรมตามโรงงาน เงินดี แต่งานไม่หล่อไม่สวย 

บางครั้ง จุดด้อยในตัวเรา คือจุดเด่นในสายตาคนอื่น
comment123:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment124:ความคิดเห็นนี้ถูกลบเนื่องจาก    กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

title:หนุ่มญี่ปุ่นคนดังจวกสื่อผู้ดี หลังตำหนิไทยปมโรฮีนจา
comment:ผู้สื่อข่าวรายงานว่า (26 พ.ค.) ในโลกออนไลน์ได้มีการแชร์ข้อความจากเฟซบุ๊ก นายอากิฮิโระ โทมิคาว่า นักธุรกิจชาวญี่ปุ่นเจ้าของเฟซบุ๊ก "Akihiro Koki Tomikawa" ที่เคยโพสต์ตำหนิแท็กซี่สุวรรณภูมิจนกลายเป็นประเด็นร้อนในโซเชียลฯมาแล้ว

ล่าสุด นายอากิฮิโระ ได้แสดงความคิดเห็นเกี่ยวกับกรณีที่สื่อของประเทศอังกฤษ ตำหนิประเทศในเอเชียตะวันออกเฉียงใต้ โดยเฉพาะประเทศไทยเกี่ยวกับกรณีการแก้ปัญหาโรฮีนจา ข้อความทั้งหมดมีดังนี้

"สื่อประเทศอังกฤษไม่มีสิทธิ์จะตำหนิประเทศในเอเซียตะวันออกเฉียงใต้ โดยเฉพาะอย่างยิ่งประเทศไทย ตอนนี้ผมไม่พอใจสื่ออังกฤษ โดยเฉพาะ BBC ครับ ที่พวกเขาเห็นใจชาวโรฮีนจาและตำหนิประเทศเอเซียตะวันออกเฉียงใต้ โดยเฉพาะประเทศไทย

ถ้าดูจากประวัติศาสตร์แล้ว ตั้งแต่ศตวรรษที่ 15 ชาวโรฮีนจาใช้ชีวิตอยู่แคว้นอารากัน แคว้นอารากัน นับถือศาสนาพุทธ ตั้งอยู่ทางตะวันตกของพม่า แต่ก็มีทหารอังกฤษเข้ามาล่าอาณานิคม และให้ชาวโรฮีนจามีสิทธิ์ใช้ที่ดินในแคว้นอารากัน ตั้งแต่นั้นมาทั้งสองเชื้อชาติก็มีเรื่องขัดแย้งกัน

ผมอยากให้พวกคุณเห็นถึงวิธีการของประเทศมหาอำนาจ พวกเขาทำอย่างไร พวกเขาใช้ความขัดแย้งในพื้นที่ และให้ความช่วยเหลือเพียงฝ่ายเดียว ใช้อำนาจในพื้นที่นั้น ผมคิดว่า วันหนึ่งคนในพื้นที่คงจะตระหนักได้ว่า ทุกที่มีแต่ธงชาติอังกฤษ "เราถูกหลอกแล้ว"

จนถึงตอนนี้คนอังกฤษดูดกินเลือดไปกี่คนแล้ว ผมรู้ว่านี่ไม่ใช่แค่อังกฤษ แต่พวกเขาสร้างปัญหาไว้จากการล่าอาณานิคมมากมาย อย่างเช่น แอฟริกา ตะวันออกกลาง เอเซียตะวันออกเฉียงใต้

ตอนนี้ผมรู้สึกผิดปกติกับสื่ออย่าง BBC ที่ตำหนิประเทศไทยโดยไม่ได้นึกถึงประวัติศาสตร์เลย ถ้าพูดถึงเรื่องการบริจาคช่วยเหลือนานาชาติ และความช่วยเหลือทางด้านมนุษยธรรม ประเทศไทยเป็นประเทศที่ให้ความช่วยเหลือประเทศอื่นอย่างรวดเร็วเป็นอันดับต้นๆ แผ่นดินไหวที่เนปาล น้ำท่วมอินเดีย และปฏิบัติการรักษาสันติภาพในหลายภูมิภาคทั่วโลก

สิ่งที่ผมประทับใจประเทศไทยมากที่สุด ในการช่วยเหลือของประเทศไทยที่มีต่อญี่ปุ่น คือตอนแผ่นไหวครั้งใหญ่ที่ญี่ปุ่น ประเทศไทยส่งเครื่องปั่นไฟไปให้ที่ญี่ปุ่นเป็นประเทศแรก เครื่องปั่นไฟช่วยให้คนที่ฟุกุชิม่าคลายความหนาวไปได้หลายคน ถ้าเทียบแล้วประเทศไทยไม่ใช่ประเทศใหญ่ที่จะสามารถช่วยเหลือประเทศอื่นๆ ได้ แต่ก็พยายามจะช่วยเหลือ ผมคิดว่าประเทศไทยกล้าหาญน่าชมเชยมากครับ

สื่ออังกฤษอย่าง BBC ตำหนิประเทศไทยเรื่องปัญหาชาวโรฮีนจา แต่ผมว่าพวกเขาควรจะคิดถึงต้นตอของปัญหาในอดีตก่อนนะครับ ว่าพวกเขาได้สร้างความขัดแย้งไว้"

ขอขอบคุณภาพและข้อมูลจาก เฟซบุ๊กAkihiro Koki Tomikawa
ข่าวจาก  :  สนุกดอทคอม
http://news.sanook.com/1802150/
comment1:ก็จริงของเขา... BBC ลืมด่า  รัฐบาลตัวเองที่พาชาวโรฮิงยาเข้าพม่าในอดีต  พามาแล้วไม่พากลับ

ทิ้งเป็นปัญหาให้เขา
comment2:โยนให้แต่ประเทศไทย ตัวเองทำอะไรไว้ไม่เคยรับ  หนุ่มญี่ปุ่นคนนี้คือheroของคนไทยจริงๆ ซึ่งน้ำใจคนเอเชียด้วยกัน
comment3:อ่านแล้วน้ำตาซึม ดีใจที่มีเพื่อนๆชาติอื่น เข้าใจและเห็นใจเรา และมองผ่านข้อเสียหลายอย่างที่เรามี และกล่าวชื่นชมสิ่งดีๆที่เราทำ 
มันทำให้เรายังเชื่อมั่นว่า คนไทย ยังมีดีให้จดจำ
comment4:"เทียบแล้วประเทศไทยไม่ใช่ประเทศใหญ่ที่จะสามารถช่วยเหลือประเทศอื่นๆ ได้ แต่ก็พยายามจะช่วยเหลือ
ผมคิดว่าประเทศไทยกล้าหาญน่าชมเชยมากครับ"


อ่านตรงนี้ทั้งซึ้งและขอบคุณที่เข้าใจประเทศไทย
และจุกด้วย ไทยไม่ใช่ประเทศใหญ่จริง แต่ก็พยายามช่วยเท่าที่จะช่วยกันได้
comment5:อ่านแล้ว...เฮ้อ.....อยากถามว่าทำไม "สื่อไทย" ไม่นำเสนอด้านนี้บ้าง
นำเสนอให้ไทยเป็นฝ่ายเสียเปรียบ.... อยากถามว่าสื่อไทย 
พวกคุณ "รักและปกป้อง" ประเทศไทย แผ่นดินที่อาศัย ซุกหัวนอน "เป็น" บ้างไหม
comment5-1:สื่อไทย ก็แฐป้านี นั่งไง
comment5-2:ถ้าสื่อออนไลน์มีลงนะ
http://www.manager.co.th/Home/ViewNews.aspx?NewsID=9580000059921
ข่าวลงตั้งแต่วันที่ 26 แล้วนะ
comment5-3:สื่อบ้านเรามันลูกสมุนนักการเมือง มันจ้องแต่จะเล่นงานฝ่ายตรงข้ามพ่องมัน จนลืมจิตสำนึกที่ตนเองก็เป็นคนไทยไปเสีย
ไม่คิดปกป้องประเทศ แต่ก็ไม่ควรทำตัวเป็นหนอนบ่อนไส้ทำลายประเทศตัวเอง สื่อสวะๆๆ มีเกลื่อนตอนนี้
comment6:อดเป็นห่วงไม่ได้จริงๆ
comment7:รัฐบาลไม่เห็นทำอะไรเลย ปล่อยให้ฝรั่งด่า

เอา รมต. ตปท ไปเดินสายประเทศโน้นนี้ ไม่เห็นจะได้ผล

มันต้องจ้างล็อบบี้ยีสต์ ไปชนกับมัน คนขายชาติคนนั้น
comment7-1:รัฐบาลเขาทำแต่คุณไม่รู้ต่างหาก
รู้ไหมทำไมพม่าเปลี่ยนใจร่วมประชุม
ก็รัฐบาลขัดใจอีแย้มชุดนี้แหละ
comment8:อยากจะบอกว่าคุณพูดได้ดีมาเลยค่ะ ใช่อย่างที่คุณว่าทุกอย่าง

ประเทศไทย แม้จะเป็นประเทศเล็กๆ ไม่ได้ใหญ่โตอะไรเมื่อเทียบกับชาติอื่น

แต่เรากก็พร้อมที่จะช่วยเหลือตามกำลังความสามารถมาเสมอ 

แต่ก็ยังมาถามหามนุษยธรรมกับเรานี่อีกมันอะไรกัน 

ขอโทษเหอะ ที่ให้ยา ข้าวปลาอาหาร น้ำดื่มนี่ ไทยเราไม่มีเลยหรือ?

#ขอร้องอย่ามาตัดสินเราเพียงแค่เรื่องชองชาว โรฮีนจา
comment9:สิ่งที่คนไทยช่วยเหลือประเทศอื่นยามเขาตกทุกข์ได้ยาก ชาติเราไม่เคยหวังสิ่งใดตอบแทน
นอกจากหวังให้เขาดำรงชีวิตกันต่อไปได้ท่ามกลางสถานการณ์เลวร้ายรอบตัว
อ่าน คห. ของคนญี่ปุ่นคนนี้แล้วซึ้งใจจัง ...สิ่งที่พวกเราทำ ยังมีคนจำได้ มีคนมองเห็นด้วย
有難う
comment10:โหวตค่ะ
comment11:นักข่าวไทยสายดราม่าดูแล้วจะรู้สึกอายคนญี่ปุ่นบ้างไหมน้อ
comment11-1:ตายด้านไปแล้วค่ะ
comment11-2:ไม่เชื่อว่านางจะอาย!!!
comment12:ขอบคุณค่ะ ซึ้งค่ะที่ยังมีคนต่างชาติจำสิ่งที่ประเทศไทยทำดีได้บ้าง ไม่ใช่มีแต่ตำหนิ ขอบคุณที่พูดแทนคนไทย เริ่ด
comment13:พอมีคนไปเถียงเรื่องโรฮิงญาในเพจ cnn bbc ก็จะมีพวกอังกฤษมาแถ 
ประมาณว่า จะเอาเรื่องเก่ามาพูดทำไม ทำไมอังกฤษต้องรับผิดชอบ เธอยังอยู่ในช่วงล่าอาณานิคมหรือไง
คือแบบ ที่ประเทศพวก มีเงินทองมั่งคั่งก็เพราะดูดทรัพยากร ไปจากประเทสอาณานิคมนะเว้ย 
แถมยังทิ้งระเบิดไว้อีก แล้วยังมาทำหน้ามึน มีศีลธรรมแต่ปาก เที่ยวด่าคนอื่น แต่ไม่ทำอะไร
comment13-1:ตอนแรกนึกว่าจะมีแต่เมกาที่ร้าย ทำไปทำมา อังกฤษ ฝรั่งเศส นี่แสบๆทั้งนั้น
comment14:อังกฤษอย่างหน้าด้าน
comment15:ขนาดเค้าไม่ใช่คนไทยยังเข้าใจปัญหาของประเทศเรา

แต่คนไทยบางคนกลับไม่รู้ไม่ชี้

ชั้นจะดีจะงามอย่างเดียวเรื่องจริงเป็นไงไม่สน...
comment16:เป็นธรรมดาอยู่แล้ว ใครๆ ก็ต้องรักประเทศตัวเองไว้ก่อน

ใครจะเหมือน โรฮิงแยม อ่ะ สงสารไปเรื่อย น้ำหูน้ำตาปลิ้น
comment17:นักข่าวสายดราม่า   สารพัด NGO ไทยหัวใจฝรั่ง  พวกเธอไม่รู้สึก
อับอายบ้างหรือ
comment18:ญี่ปุ่นหัวใจไทย
comment19:อดอายแทน(สื่อไทย)ไม่ได้จริงๆ
comment20:อ่านแล้วซึ้งใจมาก ๆ
comment21:แทนที่จะนำเสนออย่างเป็นกลาง ปัญอยู่ตรงไหน ควรจะแก้ปัญหายังไงให้ยั่งยืน 

แต่กลับนำเสนอมุมดราม่า ไม่มีมนุษยธรรมบลาๆ อดห่วง(คุณ)ไม่ได้จริงๆ
comment22:ประเทศไทย ยามคับขัน พวกเราไม่เคยทิ้งกัน นี่เป็นสิ่งที่ดี  และยังเผื่อแผ่ไปถึงประเทศเพื่อนบ้านด้วยเสมอ ไม่ว่าจะเกิดเหตุใกล้ ไกล แค่ไหน คนไทย และองค์กรที่มีต่างๆ  ต่างก็เรียกว่า แทบจะทำงานแข่งกับเวลาประหนึ่งว่า ประเทศตัวเองโดนเอง ไม่แปลกใจที่เรามักจะเห็นตามสื่อ อาสาสมัคร หมอ แพทย์ ต่างพร้อมเสมอเมือชาติต้องการ นี่ยังไม่รวมถึง เชื้อพระวงศ์ทุกพระองค์ต่างมี มูลนิธิมากมาย 

BBC ไม่ได้อยู่ในประเทศที่ต้องเอื้ออาทรต่อกัน คงไม่เข้าใจถึงความรู้สึกนี้หรอกค่ะ...
comment22-1:ตบหน้านักข่าวบางคนอย่างแรง
comment23:ขอFacebook คนนี้ที
รู้สึกถูกใจ
comment24:ขอบคุณคุณ Akihiro Koki Tomikawa มากๆ ค่ะ

คนไทยส่วนใหญ่ก็รู้สึกแบบนี้แหละ แต่พูดไปพวกฝรั่งมือถือสากปากถือศีลก็หาว่าปัดสวะ
คนที่ประเทศเค้าไม่มีส่วนได้ส่วนเสียมาพูดแบบนี้ จะได้มีน้ำหนักในสายตาชาวโลกหน่อย
comment25:ใครที่ไม่เห็นข้อดีของประเทศไทย โปรดอ่านค่ะ
comment26:"สิ่งที่ผมประทับใจประเทศไทยมากที่สุด 
ในการช่วยเหลือของประเทศไทยที่มีต่อญี่ปุ่น 
คือตอนแผ่นไหวครั้งใหญ่ที่ญี่ปุ่น 
ประเทศไทยส่งเครื่องปั่นไฟไปให้ที่ญี่ปุ่นเป็นประเทศแรก 
เครื่องปั่นไฟช่วยให้คนที่ฟุกุชิม่าคลายความหนาวไปได้หลายคน"

อ่านแล้วยิ้มเลยประโยคนี้

จริงๆ เรื่องนี้มันไม่ได้ยากเลย ถ้าด้วยเหตุด้วยผลจริงๆ
ก็ต้องรู้ว่าใครควรจะต้องรับผิดชอบในเรื่องนี้
และต้องรู้ว่าไทยให้การช่วยเหลือเป็นอย่างดีแล้ว
ในทางกลับกัน ประเทศที่ออกมาเรียกร้อง ออกมากดดันไทย
ยิ่งสื่ออังกฤษนี่ยิ่งต้องถามว่ามีสิทธิ์อะไร ทำไมไม่ดูตัวเอง
comment27:นี่เขาเป็นคนญี่ปุ่นหรือคนไทยกันแน่??
แค่เขามาอยู่ไทย เขามีแต่ "สร้างสรรค์" ให้ประเทศไทยเยอะเลย
ช่วยดูแลและพัฒนาเด็กไทยในย่านชุมชนยากจนมานานมาก มาทำเรื่องแท็กซี่
ให้รัฐและคนไทยตระหนักถึงปัญหา นี่ยังมาเป็นกระบอกเสียงให้ประเทศไทยอีก
คนดีอยู่ที่ไหนที่นั่นก็จะเจริญ (แต่อีกคนยังไม่หยุดทำลายและทำร้ายประเทศชาติเลย
ลองเข้าไปดูเฟสเธอกันสิ หาได้สำเหนียกและสำนึกไม่)
comment27-1:หะ !!!!! ยังไม่หยุด...
comment28:อ่านด้วยนะ แฐปณีย์
อย่ามัวแต่หนีลงหลุม ไม่ยอมรับความจริงอะไรทั้งนั้น
ขนาดเขาไม่ใช่คนไทยยังรับรู้ถึงปัญหาของประเทศเรา

ไม่ใช่ป้าที่ดราม่าไม่ดูตาม้าตาเรือ
comment29:อ่านแล้วเลือดรักชาติพุ่งปรี๊ดดดดด
comment30:เป็นคนญี่ปุ่นที่เห็น ค่าความดีและปัญหาของประเทศไทย ด้วยใจจริง ผมนี่อึ้งเลย 
[Spoil] คลิกเพื่อดูข้อความที่ซ่อนไว้แล้วคนไทยด้วยกันทำไมถึงพยายามชักศึกเข้าบ้าน ไม่รักชาติกันบ้านเลยหรือ
comment31:อ่านแล้วน้ำตาซึมเลย ขอชื่นชมมากๆค่ะ
comment32:ดีงามมากค่ะ
comment33:อ่านแล้วขนลุกครับ.... ซึ้ง
คนที่เขาเป็นชาวต่างชาติ มาอาศัยอยู่ในบ้านเรา เขายังสัมผัสถึงสิ่งที่เราเป็น สิ่งที่เรามีได้
แต่คนไทยด้วยกัน สื่อไทยด้วยกันกลับเสนอข้อมูลราวกับว่าบ้านนี้เมืองนี้มันป่าเถื่อนแล้งน้ำใจ

ถ้าคนไทยร่วมมือร่วมใจแสดงจุดยืนในสิ่งที่ควรจะเป็น พวกชาติตะวันตกมันคงไม่กล้ามาวุ่นวายหรอกครับ
comment34:อังกฤษ แหละตัวดี โยนบาปให้ไทย ทั้งๆที่ตัวเองเคยก่ออะไรไว้

ขอชื่นชมคนญี่ปุ่น คนนี้คะ
comment35:พี่เขาจะมาเมืองไทยอีกวันไหน ถ้าพี่เค้าของเยอะ 
(ของที่พี่เค้าขนมาแจกเด็กๆ ในสลัมที่เคยเป็นข่าว)
เค้าจะขับรถไปขนของให้พี่เค้าเอง
comment36:แอบขนลุกนิดนึงตอนประโยคท้ายๆ
จริงๆนะ คนไทยมันมีข้อเสียเยอะ
ตรรกะพัง บูชาภูติผี อิจฉาริษยา เกลียดคนรวย ฯลฯ 
จะบอกว่าเป็นประเทศที่เฮไหนเฮนั่นตามน้ำกันเยอะก็ว่าได้ 
แต่เรื่องนึงที่เป็นจุดเด่นมากในคนไทยคือ น้ำใจเยอะมากกกกกจริงๆนะ
(บางปัญหาในไทยเรียกได้ว่าที่เรื้อรังก็เพราะความเมตตาแบบมึนๆของคนไทยนี่แหละ เช่น หมาแมวจรจัด / คนขอทาน ฯลฯ)

ตั้งแต่ตอนน้ำท่วม/ สึนามิญี่ปุ่น/ เรือล่มเกาหลี / แผ่นดินไหวเนปาล
คนไทยจะประเคนช่วยทุกอย่าง ทั้งที่เอาจริงๆชาติเราคนไม่ได้มีฐานะอะไรกันเท่าไรเลย รายได้เฉลี่ยรวมๆของทั้งประเทศ ถ้าไม่ดึงพวกเจ้าสัว นักธุรกิจใหญ่ๆมาหารด้วย ประเทศเราไม่รวยเลย (ไม่อยากใช้อีกคำที่ตรงข้าม) แต่มากน้ำใจจริงๆ 

มากซะจนไม่เข้าใจว่า พวกเมิงจะยังเรียกร้องให้คนไทยทำอะไรให้เมิงอี๊กกกกกก
comment37:อ่านแล้วน้ำตาซึม ซึ้งใจ

และก็จริงๆค่ะที่ว่าคนไทยใจดี ชอบทำบุญ ชอบช่วยเหลือ

ปลูกฝังกันมาตั้งแต่ไหนแต่ไร
comment38:ถึงคุณจะไม่หล่อ แต่หัวใจคุณหล่อมากครับ
comment39:ขอกดถูกใจให้ล้านครั้ง
comment40:นายโจนาธานเฮดเป็นก๊วนเดียวกับนางโรฮิงแยม
ที่กระพือเรื่องนี้ เพราะพวกนี้มันมี hidden agenda อยู่ครับ

ขอขอบคุณชาวต่างชาติหัวใจไทยหลายๆท่าน
ที่เวลาเมืองไทยถูกสื่อต่างชาติโจมตี พวกเขาจะออกมาอธิบายแทนประเทศไทยทุกครั้ง
ไม่ได้มีแต่คุณอากิฮิโระซังคนเดียว

ประเทศไทยจะไม่ล่มสลายเพราะต่างชาติบั่นทอนหรอก แต่ล่มเพราะคนไทยใจทรยศนี่แหละ
เปิดประตูให้ข้าศึกเข้าตีแผ่นดินแม่ตัวเอง
comment41:เข้ามาช่วยโหวตจ้า
comment42:น้ำตาคลอเลย ขอบคุณมากนะคะคุณโทมิคะวะ ที่เข้าใจความเจ็บปวดของคนไทย
comment43:อ่านแล้วก็อดเป็นห่วงคุณแยมปณีไม่ได้จริงๆ มีคนไปถล่มในเพจอีกระรอกแน่ 555
comment43-1:เจ๊แกชอบดราม่าอยู่แล้ว ก็จัดไปค่ะ
เจ๊แกไม่ว่าไรหรอก แกชอบ

น้ำหูน้ำตาเล็ดไป หน้าเหี่ยวหน้าย่นไปด้วยยิ่งชอบ
comment44:อ่านแล้วน้ำตาจิไหล ซึ้งจริงๆ น้ำตาคลอ 😢😢😢
comment45:https://www.facebook.com/ThailandballComic/photos/a.751224628280071.1073741828.750947511641116/858427080893158/?type=1&theater

CR: https://www.facebook.com/ThailandballComic?fref=ts
[Spoil] คลิกเพื่อดูข้อความที่ซ่อนไว้
comment46:พูดถึงเครื่องปั่นไฟแล้ว ยังจำได้ดีเลย ถ้าพูดถึงเครื่องปั่นไฟแล้วจะมองดูเหมือนเครื่องเล็กๆที่ใช้กันตามบ้าน ตามโรงแรม แต่ที่เราให้ยืมนั้นขนาดที่ใช้ในโรงไฟฟ้า. สามารถผลิตไฟฟ้าออกมาใช้ได้ขนาดจังหวัดเล็กๆจังหวัดนึงเลยทีเดียว นี่คงเป็นสิ่งที่คนไทยมีโดยธรรมชาติจริงๆ
comment47:ฝากถามอังกฤษ. #แถวบ้านมีที่มั้ย
comment48:เอาซี้ เรื่องระดับประเทศ ลากยุ่นเข้ามาด้วยซะเลย โจมตีสื่ออังกฤษซะบ้างก็ดี
comment49:พูดได้ตรงและมีสาระเยี่ยมครับ
comment50:สงสารคนโรฮิงญาพวกนี้นะ ที่บรรพบุรุษไม่ได้ตั้งถิ่นฐานเมื่อพันกว่าปีก่อน เพิ่งมาแค่ร้อยกว่าปี ชิชะ จะมาถือว่าเป็นเจ้าของที่ ถถถถถถถถถ 

#คนไทยใจดี้ใจดี
comment51:นิสัยคนไทยใครที่เข้าข้างตัวเองคือดีหมด ต่อให้คนคนอื่นๆบอกว่ามันไม่ดีก็เหอะ
comment51-1:แล้วเรื่องนี้ไทยไม่ดีตรงไหนครับ?
comment51-2:ก็ไอ้คนอื่นๆพวกนั้นน่ะล่ะที่ก่อปัญหาไว้
comment51-3:ขอให้ได้สวนกระแส

เหตุผลอะไรไม่มีหรอก
comment52:อ่านแล้วซึ้งคะ
comment53:ซึ้งค่ะ ญี่ปุ่นห้ามด่าจีนนะคะ เคยสังหารหมู่ ข่มขืนคนจีน
comment53-1:ยังหาความเกี่ยวข้องของความเห็นนี้กับ เนื้อหาในกระทู้นี้ไม่ได้เลยค่ะ ว้าวววว
comment54:อ่านแล้วยิ่มเลยค่ะ ซึ่งใจมากที่มีคนมองเห็นสิ่งดีและน้ำใจของคนไทย 

บอกตรงๆบางเรื่องในไทยเราก็ไม่ชอบ ยิ่งเรื่องจิตสำนึกของคนใหญ่คนโต คนมีอำนาจ ความงี่เง่าของตัวหัวหน้าการรถไฟไทย ขสมก พนักงานเฮงซวย ไรต่อมิอะไรส่วนมากจะเป็นพวกนักการเมืองหรือข้าราชการเน่าๆ รากหญ้าโสโครกตกเป็นเบี้ยกระจอกให้นักการเมืองเท่านั้น ที่ทำให้ประเทศไทยของเราต้องมัวหมอง

 แต่มองเข้าจริงๆ ร้อยละ 70 คนไทยมีดีๆเยอะกว่า แต่ไม่ได้รับการสนับสนุนหรือเอาความดีนั้นมาเชิดชู 

มองว่า เพราะคนหลงผิดมันเยอะ เห็นกงจักรเป็นดอกบัวก็มาก เลยทำให้นักการเมืองเลวๆ ข้าราชการเลวๆยังคงได้ดิบได้ดีมีคนไหว้ต่อไป 

นี่แหละเพราะวัฒนธรรมผิดๆและก็คนเล็กๆมองเห็นผลประโยชน์กระจอกๆที่คนเลวเอามาล่อซื้อมองไม่ขาด ยอมเปนลิ่วล้อแล้วปล่อยให้พวกโจรในคราบนักการเมืองนั้นมาปล้นประเทศเรื่อยไป 

นี่แหละคือจุดเสื่อมของเมืองไททย ถ้ากวาดล้างพวกเลวๆนี่ได้หมดไปคาดว่าประเทศไทยต้องไปไกลกว่านี้มากที่สุด

เพราะเรามีศาสนาพุทธที่แท้จริงและเรามีคนไทยที่ฉลาดแบบอลุ่มอล่วยและมีน้ำใจจริงๆ นี่คือจุดแข็งของคนไทยที่ควรเอามาชูโรง แก้แค่จิสำนึกเรื่องนึกถึงประโยชน์ส่วนรวมก่อนส่วนตนแล้วเชื่อว่าประเทศไทยจะดีได้ค่ะ ปลูกฝังเรื่องคุณธรรมต่อเด็กรุ่นใหม่นี่แหละ นโยบายที่สำคัญสุด
comment55:สื่อไทยน่าจะเลียนแบบคนญี่ปุ่นคนนี้
comment56:เมื่อก่อนเราก็หลงไหลได้ปลื้มไปกับพวก อังกฤษกับอเมริกานะ บอลโลกเนี่ยเชียร์ทีมอังกฤษตลอดเลย ต่อไปเนี้ยขอหันมาเชียร์ทีมเอเชียดีกว่า เริ่มที่ญี่ปุ่นก่อนเลยแล้วกัน.
comment57:"หนุ่มญี่ปุ่นคนดังจวกสื่อผู้ดี หลังตำหนิไทยปมโรฮีนจา"

อ่านตอนแรกนึกว่า ยุ่นด่า BBC ด้วย หลังจากที่ ยุ่นคนนี้เคยด่าไทยเรื่องโรฮิงจา มาแล้ว

น่าจะเป็น

"หนุ่มญี่ปุ่นคนดังจวกสื่อผู้ดีที่ตำหนิไทยปมโรฮีนจา"
มากกว่า
comment58:ขอกราบขอบพระคุณ ในน้ำใจที่ท่านมีต่อประเทศไทย ของพวกเราทุกๆคน ครับ
comment59:ขอบคุณ คุณ Akihiro Koki Tomikawa มากค่ะ ความคิดของคุณน่าชื่นชมกว่าสื่อไทยบางคนเป็นไหนๆ ขนาดคุณเป็นคนญี่ปุ่นด้วยซ้ำ
comment60:ขนาดเจอปัญหาเรื่อลงแท๊กซี่ไทยไป ลุงเขายังไม่เอ็นตี้ประเทศเราเลย

นี้หล่ะครับคนญี่ปุ่น ชนชาติที่ผมนับถือและชื่นชมมาตลอด ^^
comment61:เค้าเป็นใคร?
comment61-1:แถวบ้านมีกูเกิ้ลมั้ยล่ะ
comment61-2:แกรเป็นใคร ???
comment61-3:อ่านบรรทัดแรกรึยังครับ
comment62:แกรักเมืองไทยกว่าคนไทยบางคนจริงๆแฮะ
comment63:อ่านแล้วน้ำตาคลอดเลย
comment64:คนญป.หัวใจไทย .... ขอบคุณมากค่ะที่เป็นอีกเสียงให้แทนคนไทยบางคนที่ตัวเป็นไทยแต่ใจฝรั่ง....


ปล.หลายคห.ชื่นชม คุณ อากิฮิโระ โทมิคาว่า  แต่นิ๊ดดดนึงนะคะ เราอาจใช้กันจนชินสมัยนึง...แต่ตอนนี้เราจะบอกว่า

คนญป.หลายๆคนเค้าเข้าใจนะคะชอบคนไทย รักเมืองไทยแต่... เค้าไม่ค่อยชอบคำว่า ยุ่น น่ะค่ะมันเหมือนดูถูก บางคนไม่ทราบอาจไม่ตั้งใจ ถ้าไงจะย่อใช้ ญป.ก็ได้นะคะ ขอบคุณค่ะ ^^
comment65:ผมขอบคุณผ่านเฟสแกไปแล้วและกดติดตาม
comment66:เมื่อหนุ่มญี่ปุ่นจวกสื่อผู้ดี เรื่อง โรฮีนจา จะทำให้คุณทึ่งเมื่อรู้ว่าเมื่อก่อนเคยเป็นมาอย่างนี้....
comment67:ถ้าจะมีการช่วยเหลือจากสิ่งที่เกิดขึ้นก็คงต้อง อังกฤษที่เป็นต้นเหตุของปํญหา ผู้ร้ายในคราบผู้ดี
comment68:ขอบคุณที่พูดแทนคนไทย
comment69:ประเทศที่เคยโดนอังกฤษปล้นมาแล้ว

- เมียร์ม่า
- จีน
- อินเดีย
- (ออตโตมัน)ตุรกี

แล้วก็ทำหยั่งกับไม่มีอะไรเกิดขึ้นนะ.....น่าจะจับมือกับประเทศเหล่านี้แล้วเอาเรื่องให้สุดๆไปเลย เอาให้เละ เอาให้หมดเปลือก 55555555 

เรื่องตัวเองไม่รับผิดชอบเล้ย มหาอำนาจที่แท้จริงต้องยอมรับผิดสิ....จะโทษอะไร ก็ต้องโทษที่รากเง้านั่นแหละ

*ที่ใช้คำว่าปล้นแทนล่าอาณานิคมก็เพราะว่าเอาสมบัติไปครองเป็นของตัวเองเลย อย่างที่จีนก็ยังเผาพระราชวังฤดูร้อนอีก คำขอโทษไม่เห็นจะมีเลย -*-  และอีกอย่าง ที่พิพิธภัณฑ์อังกฤษน่ะ ของหลายอย่างในนั้นปล้นเค้ามาหมดแล้ว(ไม่ใช่ของจำลอง คือของจากบ้านเกิดจริงๆเลย....) แต่บางชิ้นได้กลับมาคืนสู่บ้านเกิดแล้ว
comment70:นักข่าวต่างชาติยังเข้าใจและเห็นใจประเทศไทยมากกว่านักข่าวไทยบางท่านเสียอีก
comment71:มันคือที่สุดจริงๆ ตื้นตันจนพูดไม่ออก ดีใจมากๆ
ขอบคุณที่เห็นความดีของประเทศเรานะคะ
comment72:ประเทศชาติที่บอกว่าตัวเองเจริญแล้ว  พบว่าไม่เคยรับผิดชอบอะไรที่เป็นความผิด ความเห็นแก่ตัวของตัวเองเลย
comment73:คนญี่ปุ่น และคนไทยส่วนใหญ่ เน้นค่ะว่าส่วนใหญ่..คิดแบบนี้กันทั้งนั้น

จะมีก็อ้าย..อี หนักแผ่นดินกลุ่มขายชาติกลุ่มหนึ่งเท่านั้นที่คิดคดทรยศต่อแผ่นดินเพียงเพื่อให้ตัวเองเป็นใหญ่ ผูกขาด
กอบโกยสร้างความร่ำรวยให้กับตระกูลมัน พวกพ้องของมัน  
พวกหนักแผ่นดิน ขอสาปส่งให้มันไปตายอยู่ต่างประเทศทั้งโขยงเลย....
comment74:เผือกมันร้อนครับ
ใครรับไปห้ามปล่อยทิ้ง ไม่งั้นก็จะโดนด่ายับ 
ทั้งที่คนด่าพวกนั้นแหละ ก็เคยทิ้งเผือกมาแล้วทั้งนั้น
ที่จริงวิธีแก้เผ็ดพวกที่ด่านี่ ง่ายมาก
แค่แกล้งชมว่าพวกนั้นใจกว้าง ให้เขารับไป 
รับรองได้ เผ่นแน่บไม่เหลือแม้แต่เงา
นี่แหละวิธีรูดซิปปากอย่างดี
comment75:"สิ่งที่ผมประทับใจประเทศไทยมากที่สุด ในการช่วยเหลือของประเทศไทยที่มีต่อญี่ปุ่น คือตอนแผ่นไหวครั้งใหญ่ที่ญี่ปุ่น ประเทศไทยส่งเครื่องปั่นไฟไปให้ที่ญี่ปุ่นเป็นประเทศแรก เครื่องปั่นไฟช่วยให้คนที่ฟุกุชิม่าคลายความหนาวไปได้หลายคน ถ้าเทียบแล้วประเทศไทยไม่ใช่ประเทศใหญ่ที่จะสามารถช่วยเหลือประเทศอื่นๆ ได้ แต่ก็พยายามจะช่วยเหลือ ผมคิดว่าประเทศไทยกล้าหาญน่าชมเชยมากครับ"



กฟผ.รื้อถอนโรงไฟฟ้าหนองจอกเครื่องที่1 กำลังผลิต 122 เมกะวัตต์ แล้วเสร็จ และขนย้ายถึงท่าเรือแหลมฉบังในวันนี้ โดยเรือจะออกจากท่าเรือแหลมฉบังไปประเทศญี่ปุ่น ประมาณ วันที่ 9 พฤษภาคม 2554  และจะไปติดตั้งเพื่อเชื่อมต่อระบบไฟฟ้าของจังหวัดโตเกียวให้ทันจ่ายไฟฟ้าได้ทันประมาณเดือนสิงหาคมนี้ ตามแผนการช่วยบรรเทาทุกข์ในการขาดแคลนพลังงานไฟฟ้าให้กับประชาชนญี่ปุ่นที่ประสบเหตุแผ่นดินไหวและคลื่นสึนามิ เมื่อเดือนมีนาคมที่ผ่านมา สำหรับโรงไฟฟ้าหนองจอกเครื่องที่2 คาดว่าจะขนย้ายและลงเรือออกไปประเทศญี่ปุ่นได้ประมาณวันที่ 13 พฤษภาคม 2554 เช่นกัน

ขอขอบคุณข้อมูลจากการไฟฟ้าฝ่ายผลิตแห่งประเทศไทย
comment76:
comment77:ไม่ได้เข้าพันทิปนาน ตามมาซึ้งค่ะ
รักนะนิฮงจิน
comment78:ซึ้งใจจังเลยค่ะ

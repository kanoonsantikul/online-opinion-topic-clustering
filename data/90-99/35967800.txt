title:เมื่อไหร่พวกผู้ใหญ่จะเลิกอ้างน้ำใจเพื่อทำนิสัยแย่ๆใส่คนอื่นซักทีคะ??? (จากกรณีไฟท์ขากลับเกาหลี-ไทย XJ709)
comment:เรื่องของเรื่องคือเมื่อวานตอนกำลังต่อแถวขึ้นเครื่อง มีผู้หญิงคนนึงให้แม่ของเค้าแซงแถวเข้ามาเพื่อจะได้ยืนด้วยกัน แถมยังอุตส่าห์เผื่อแผ่ให้คนข้างหน้าแซงแถวอีกสองสามคนด้วย จะได้ยืนด้วยกันเป็นครอบครัว ทั้งๆที่คนอื่นเค้าก็ต่อแถวกันอยู่ข้างหลังเป็นพรวน แต่เรามองแล้ว ไม่เห็นว่ามันมีความจำเป็นจะต้องมาแทรกแถวแบบนี้เลย แค่ต่อแถวขึ้นเครื่องเอง ตั๋วก็มีระบุที่นั่ง ยืนห่างกันไม่กี่ช่วงตัว แปปเดียวเดี๋ยวได้ขึ้นไปนั่งด้วยกันอยู่ดี ฉะนั้นก็ควรจะต่อแถวดีๆมั้ย ขนาดเรามากับเพื่อนแต่เพื่อนเดินเข้าแถวมาช้ากว่า นางยังเดินไปต่อข้างหลังไม่แทรกเข้ามายืนด้วยกันเลย ที่สำคัญคือทุกคนเค้าก็ต้องรีบเหมือนกัน เพราะอีกไม่ถึง15นาทีก็ถึงกำหนดประตูปิดแล้ว 

พอเห็นอย่างนั้นเราก็เลยบอกเค้าไปว่าให้ต่อแถวค่ะ(พูดเป็นภาษาอังกฤษไปว่า just follow the line เพราะตอนนั้นไม่แน่ใจว่าคนไทยรึเปล่า หน้าตาเค้าเหมือนคนจีน) แต่2ครอบครัวนี้ก็ทำยังตีมึนหันมามองแล้วก็เบียดๆเข้าแถวมาอยู่ดี สุดท้ายทีแรกก็ว่าจะปล่อยเลยตามเลย พูดขนาดนี้ยังไม่เข้าใจก็ช่างมันเถอะ แต่อยู่ๆผู้หญิงคนข้างหน้ากลับพูดขึ้นมาลอยๆกับแม่เค้าประมานว่า "ให้แม่เค้าแทรกๆเข้ามาเถอะ ไม่ต้องสนใจคนที่ไม่มีน้ำใจ"...?? แบบนี้ก็ได้เหร้ออออออ ตอนนั้นบอกเลยว่างงมากค่ะ คำว่า "น้ำใจ" มันควรได้รับต่อเมื่อฝ่ายให้เต็มใจให้รึเปล่า ไม่ใช่มาตีหน้ามึนบังคับเอาจากคนอื่น งงมากค่ะ พอตอบกลับไปว่ามันก็ควรต่อแถวตามมรรยาทที่ดีรึเปล่า ก็หันมาด่าว่าเป็นคนไทยรึเปล่า ทำไมไม่มีน้ำใจ เอ้า!!! แต่คุณลืมไปรึเปล่าว่าการเป็นคน ไม่ว่าจะคนไทยหรือชาติไหน ก็ต้องมีมรรยาท แค่การทำตัวให้มีมรรยาทที่ดีให้สมกับที่เป็นคนไทยคุณยังทำไม่ได้เลย แต่จะมาอ้างขอน้ำใจกับคนอื่น แบบนี้ใครเค้าจะอยากให้คะ? ถ้าพวกคุณของเยอะ ยืนไม่ไหว เดินไม่สะดวก หรือพูดขอตั้งแต่ทีแรกว่า ขอโทษนะ ขอพี่แทรกแถวหน่อยนะ พี่อยากยืนกับแม่ หรือคนข้างหน้าเค้าอยากยืนกับครอบครัวจะไม่อะไรเลยนะคะ แต่นี่คุณมีหน้ามาตีหน้ามึนใส่ ตราหน้าคนอื่นเค้าว่าไม่มีน้ำใจ ถามจริงๆว่าถ้าตัวเองโดนแบบนี้จะอยากให้น้ำใจกับคนที่มีพฤติกรรมแบบนี้เหรอ??

ที่พีคที่สุดคือเค้าพูดกับเราว่า อย่ามาซ่านะ คิดว่าแน่เหรอ คนมีการศึกษาเค้าไม่พูดแบบนี้หรอก(สงสัยจะลืมไปว่าตัวเองก็พูดจาเหมือนคนไม่มีการศึกษาเหมือนกัน) จะเอายังไง เจอกันได้นะ แล้วก็ไล่ให้เดินไปเข้าแถวข้างหน้า บอกประมาณว่าอยากอยู่หน้ามากนักก็อยู่ไป แถมประโยคสุดท้ายก่อนเดินเข้าเครื่องเชิดๆสวยๆไปคือหาว่าเราเป็นโรคจิต?? โอโห แทบตบหน้าผากตัวเองให้หายมึน เกิดมาพึ่งจะเคยรู้ว่าการทวงสิทธิ์ของตัวเองนี่เรียกซ่า เรียกว่าคิดว่าแน่ ใจคออายุก็ปูนนี้แล้วจะคิดได้แค่นี้จริงๆเหรอ? 

สุดท้ายเลยไม่อยากจะทะเลาะด้วยไปมากกว่านี้แล้ว อยู่ต่างประเทศ อายเจ้าหน้าที่เกาหลีก็อาย คนชาติเดียวกันมายืนทะเลาะกันให้เค้าขำ เลยบอกไปว่าถึงไทยแล้วอย่าลืมเจอกันตามที่ท้านะคะ ยอมรับเลยว่าตอนนั้นโกรธมาก ก่ะว่าถึงนู่นแล้วต่อเคลียให้เข้าใจกันหน่อยแล้วล่ะ (ไม่ใช่จะไปลงไม้ลงมือแบบที่เค้าท้านะคะ แค่อยากจะไปเคลียให้มันรู้เรื่องกว่านี้) แต่พอไปถึงที่ไทย สงสัยเราจะออกมาเอากระเป๋าช้ามากเกินไปเลยคลาดกัน 

สุดท้ายขอฝากข้อความผ่านกระทู้นี้ไปถึง2ครอบครัวนี้แล้วกันนะคะ เผื่อจะได้เข้ามาอ่าน ว่า
1. เราไปรอตามที่นัดแล้ว ไม่ได้หนีไปไหน แต่คุณอาจจะรีบกลับ และเราออกมาช้าเกินไป
2. เราเป็นคนไทยค่ะ แต่เราก็รู้หน้าที่และมรรยาทของคนไทยดี ว่าอะไรสมควรไม่สมควร แล้วพวกคุณล่ะรู้รึเปล่า? อ้างตัวว่าเป็นคนไทย จะเอาน้ำใจจากคนอื่น แต่พูดขอดีๆตั้งแต่ทีแรกยังทำไม่เป็นเลย มรรยาทก็ไม่มี แบบนี้ยังกล้าเรียกว่าตัวเองเป็นคนไทยอีกเหรอคะ
3. น้ำใจหนูมีค่ะ แต่จะให้กับคนที่สมควรให้เท่านั้น

เรื่องที่อยากแชร์ก็มีเท่านี้ค่ะ ถ้าผู้ใหญ่คนไหนที่กำลังมีพฤติกรรมแบบนี้แล้วได้เข้ามาอ่าน ขอเถอะค่ะ มรรยาทดีๆอะไรที่พอจะทำได้ ไม่เหนือบ่ากว่าแรง ทำเถอะค่ะ พวกคุณก็เหมือนตัวอย่างของเยาวชน ถ้าขนาดผู้ใหญ่อย่างพวกคุณยังทำตัวอย่างให้เด็กๆดูไม่ได้แล้วใครจะทำ																																	   แก้ไขข้อความเมื่อ 1 มกราคม 2560 เวลา 14:36 น.
comment1:"น้ำใจ" ใช้คำนี้เมื่อมีผู้ให้มอบให้ แต่ผู้รับไปขอเองไม่ได้ครับ
comment1-1:จริงค่ะ อยู่ๆมาขอกันแบบนี้เลย งงมาก
comment1-2:ผมอาศัยอยู่ต่างกระเทศ บางครั้งยื่นเสนอความมีน้ำให้เขา แต่เขาไม่ยอมรับก็มี  เช่นผมซื้อของในซุปเปอร์มาเก็ตเต็มคันรถเข็นแล้วไปยืนคอยคิวจ่าย แต่คนที่ต่อคิวจากผมมีของในตะกร้า ไม่กี่ชิ้น เลยบอกเขาข้ามคิวผมไปจ่ายภด้เลยนะครับ 
เขาก็บอกขอบคุณ แต่บอกไม่เป็นไรเขาไม่รีบร้อนอะไร คอยได้ ไม่เคยมีใครต่อหลังแล้วมาขอแซงคิวเลย ส่วนใหญ่คนซื้อของเยอะๆเห็นคนข้างหลังซื้อแค่ชิ้นสองชิ้นเขาก็แสดงน้ำใจกันเอง แต่ถ้าเขาไม่ให้ก็ไม่ผิดใครๆก็รีบทั้งน้ัน แต่ส่วนใหญ่ในซุปเปอร์มาเก็ตที่ใหญ่ๆ เขาจะมีช่องจ่ายเร่งด่วนสำหรับคนซื้อของไม่เกินสิบชิ้นเหมือนกัน แล้วก็ช่องสำหรับจ่ายเงินค่าสินค้าด้วยตนเอง
comment1-3:ขอโทษนะครับ ผมไม่ได้หมายความว่าต่างประเทศดีกว่านะครับ กลัวจะเข้าใจผิด แค่ยกตัวอย่างเฉยๆ ที่ได้เจอมา คือไม่มีใครคอยคิว ด้านหลังแล้วมาขอแซงคิวคนอื่น โดยที่ไม่มีใครยื่นเสนอความมีน้ำใจให้ แต่หลายครั้งคนหลายคนก็รับนะครับ
comment1-4:ไปเจอที่ห้างซีใหญ่ ช่องเร่งด่วนไม่เกิน 10 ชิ้น ห้ามรถเข็น
กำลังคิดเงินเสื้อ กางเกง ในรถเข็น มองดูเกิน 10 ชิ้นแน่ๆ
แถมต้องปลดล็อคเข็มกันขโมยทีละอัน ทีละอัน เฮ้ยไม่ใช่แหละ
เดินไปบอกเจ้าหน้าที่ให้มาเคลียร์ ก็ทำได้แค่ คิดราคาต่อไปจนเสร็จ
แล้วสั่งห้ามแคชเชียร์ เบาๆ ไม่หนัก และน่าจะไม่มีการเตือนอะไร เพิ่มเติม
แล้วเปิดแค่ช่องด่วนช่องเดียว ก็ยืนรอกันไป 
แล้วจะเปิดช่องด่วนขึ้นมาทำไม๊ หือ
comment2:โหวตให้ครับ
comment3:มีอีกวิธีที่ครอบครัวจะยืนด้วยกัน คือออกจากแถวไปต่อท้ายพร้อมคนที่มาหลังสุดค่ะ
comment3-1:ถูกค่ะ เราก็คิดแบบนั้น แต่เค้าไม่ทำ เฮ้อ
comment3-2:คิดเหมือนกันเลยว่าทำไม เค้าไม่ไปยืนข้างหลังด้วยกัน เพื่อจะได้ยืนด้วยกัน
comment3-3:55จริงค่ะ
comment4:นี่แหละถ้าไปญี่ปุ่นหรือเกาหลี ผมจะพยายามเลี่ยง XJ ไม่ใช่ว่าสายการบินไม่ดี แต่ผู้โดยสารของสายการบินนี้ก็แบบนี้แหละ ถึงจะแค่บางส่วนแต่ก็ไม่อยากเจอ ซึ่งผมก็เคยเจอมาแล้วครับ
comment4-1:นี่ยังไม่รวมตอนหนูขึ้นเครื่องไปแล้วเจอว่าที่วางกระเป๋าบนหัวตัวเองมีคนจากที่นั่งอื่นเอาของมาวางจนเต็มนะคะ แล้วไม่ใช่ใครที่ไหน คนแถวหลังพวกหนูนี่เอง จนหนูต้องบอกให้เพื่อนไปเรียกแอร์มาจัดการให้หน่อย เค้าถึงจะรับว่าของพี่เอง ก่อนหน้านี้ปิดปากเงียบกริ้บ สุดท้ายเพื่อนหนูต้องระเห็ดเอาของไปวางที่อื่น
comment4-2:แล้วผู้โดยสารสายการบินอื่นๆ นี่เค้าไม่เคยมีข่าวแบบนี้เลยเหรอครับ
เป็นคนดี คนมีมารยาทกันทุกคน เห็นกระทู้เรื่องพวกนี้ก็มีเกือบ
ทุกสายการบิน 

อืม...ผู้โดยสารของสายการบินนี้ก็แบบนี้แหละ....ใครนั่งบ่อยๆ
แบบพวกผมนี่ฟังแล้วแหม่งๆแหะ
comment4-3:จริงครับ ผมนี่อายแทบม้วนหน้าหนีเลย ถ้าเจ้าหน้าที่เขาฟังภาษาไทยออกนะ
พวกเกรียนมีเงินเที่ยว แต่ไร้มารยาท
ชาติอื่นเขาทำก็เสื่อมเสียชาติเขา ถ้าเราทำต้องเตือนกันจะได้ไม่เสื่อมเสียชาติเราครับ
comment4-4:ถ้าเจอสัมภาระในช่องเก็บของผมนะ
ผมจะเรียกแอร์ฯ แล้วแจ้งว่าช่วยเอาออก ถ้าไม่เอาออก
ผมถือว่าของผมนะ  
แต่ขากลับญี่ปุ่น เกาหลี ก็โดนแบบนี้ทั้งนั้นครับ
พอให้เอาออก ก็ว่าไม่มีน้ำใจ
comment4-5:คนจนแบบผมเลือกมากไม่ได้ งบเป็นสิ่งสำคัญ
comment4-6:ถ้าผมเลี่ยงได้ก็จะเลี่ยงครับ ไม่ใช่เพราะสายการบินไม่ดี
comment4-7:เห็นด้วยครับ คือบางอย่างมันพูดยาก... สายการบินแต่ละสายก็คงมีกลุ่มลูกค้าของตัวเอง ไม่ว่าจะตั้งใจหรือไม่ตั้งใจก็ตาม
comment4-8:4-2 ผมไม่ได้เห็นด้วยกะเม้นหลักนะ แต่ถ้าเปิดใจ โอกาศเจอผู้โดยสารแย่กว่ามันเยอะกว่าจริงๆ ครับ แต่เห็นด้วยว่ามีทุกสายแหละ อยู่ที่เราจะจัดการยังไง
comment4-9:TG เราก็โดนมาแล้วค่ะ
comment5:น้ำใจ กับ มารยาทในสังคม 
เค้าคงแยกไม่ออก
comment5-1:ใช่ค่ะ สมัยนี้คงไม่รู้ว่านำ้ใจที่ควรได้รับจากผู้อื่นต้องทำตัวอย่างไร
ถ้ามีคนแบบนี้อยู่ในสังคมเยอะๆคงปวดหัวแย่
comment6:นำ้ใจไม่เหมาะให้กับคนที่ไม่มีมารยาทจริงๆ
comment7:เกรียนมาต้องเกรียนกลับครับคนแบบนั้น
comment8:วันหน้าถ้าโดนสวนมาว่าไม่มีน้ำใจ

คุณสวนกลับไปเลยว่า เอาไว้บอกต่วคุนเองก่อนเหอะนะก่อนมาพร่ำว่าคนอื่นไม่มีน้ำใจ เพราะนอกจากสิ่งที่พวกคุณทคือการำไม่มีน้ำใจแล้วยังบอกถึงการไม่มีมารยาทเเละยังเอาเปรียบคนอื่นอีกมากๆ
comment9:ไม่มีน้ำใจเลย คนไทยหรือเปล่า 
เหตุผลทุเรศมาก ที่ได้ยินเสมอ
comment10:ผมเจอใครที่เรียกหา น้ำใจ จะเลี่ยงทันที อย่างน้อยขออยู่ไกลพวกนี้ดีกว่า 
แต่ถ้ามีมาขู่แบบที่ จขกท โดนเป็นผมคงมีเรื่องกันตรงนั้นล่ะ
เราเลือกที่จะทำในสิ่งที่ถูกต้องอย่ากลัวที่จะเผชิญหน้ากับผู้ที่กระผิด (อันนี้ดูสถานะการด้วยนะ)
comment11:น่ารังเกียจมากค่ะ เรียกร้องอยากได้น้ำใจจากคนอื่น แต่ตัวเองเห็นแก่ตัวเอารัดเอาเปรียบ
comment12:หน้าด้านจัง
comment13:ไม่ได้มีแค่คนไทยหรอกค่ะ ฝรั่งก็เป็น เราบินไฟลต์ขากลับจากฮ่องกง ของEmirates โดนแบบเจ้าของกระทู้โดนเลย มีคนต่อแถวจริงๆ2คน แต่พอจะถึงคิวมีแทรกมาอีก5เป็นครอบครัวใหญ่เลยค่ะ เราสะกิดบอกให้เข้าคิว เค้าบอกว่าเค้าเข้าคิวอยู่ ทำไมเค้าต้องลากกระเป๋มาเข้าคิวทุกคนด้วยล่ะ เดินไกลของก็หนัก อีนี่สตั้นท์เลยที่เดียว แบบนี้ก็ได้หรออออ
comment13-1:อ่านแล้วปวดหัวแทนเลยค่ะ
comment13-2:จริงค่ะยืนยัน ฝรั่งนี่ตัวดีเลย เรายืนต่อแถวที่ mrt พอประตูรถไฟเปิด ฝรั่ง 4 คนที่ต่อแถวอีกทาง เดินมาจะแทรกเราเพื่อจะเข้าก่อนหน้าตาเฉย เราก็ไม่ยอมซิ ดักหน้ายืนขากางเลย และหันไปมองแบบสีหน้าไม่รับแขก ตาขวางแบบโดนของ ตัวเราก็เล็กนิดนึง กันทางสุด ๆ ไม่ยอมเหมือนกัน 

น่าเกลียดมากอ่ะ เห็นแล้วอารมณ์เสีย ไร้มารยาทสุด ๆ
comment14:กรณีนี้ คนกลุ่มนี้ ไม่เข้าใจความหมายของคำว่า "น้ำใจ" อ้างเพื่อตัวเองจะเอาผลประโยชน์ พูดเพราะไม่ได้ดั่งใจตัว
จริง ๆ ถ้าใครมาขอคิวก่อน นอกจากจะถามเราซึ่งเป็นคนที่เขามาขอแทรกแล้ว ต้องถามคนที่ยืนต่อจากเราด้วยนะว่าให้แซงหรือเปล่า ถ้าคุณให้เขาแทรกคุณต้องไปยืนที่ของคนที่มาขอแซง งงไหม

แล้วยังมีอีกหลาย ๆ คน ที่มีลูกขึ้นรถไฟฟ้า พอไม่มีคนลุกให้นั่งก็มาด่าเขาตามคอมเม้น ไม่เข้าใจว่ามันคืออะไร

เคยมีกระทู้ถามเรื่องว่า เขาจำเป็นจะต้องลุกให้เด็กหรือคนแก่บนรถเมล์นั่งไหม ตรงนี้เราตอบว่า รถเมล์เมืองไทยมันทุเรศ กระชากทีคนนี้กระเด็นไปไหน ๆ ขนาดเราเเข็งแรงยังจับราวพนักที่นั่งไม่ค่อยไหว ถ้าเป็นไปได้ ลุกให้คนแก่กับเด็กบนรถเมล์ก็ดี เพราะแรงคนแก่กับเด็กสู้รถเมล์ไทยไม่ไหว แต่จะลุกไม่ลุกมันก็เรื่องของน้ำใจอีกเหมือนกัน
comment14-1:ไม่รู้ต้องรออีกนานเท่าไหร่ คนไทยถึงจะแก้นิสัยแบบนี้ได้นะคะ ทุกวันนี้ทำตัวไร้ระเบียบกันจนเคยชิน นิสัยไม่ดีเลย
comment15:อยากได้น้ำใจ แต่ทำตัวไร้มรรยาทแบบนี้ใครเค้าอยากจะให้ เฮ้อ
comment16:ถ้าเจอถามหรือพูดเรื่องน้ำใจอีกก็ตอบไปสิครับว่า "ฉันไม่มีค่ะ กรุณารีบๆออกไปต่อตามคิวด้วย" เอาให้เงิบไปเลย 
รับรองคนรอบข้างไม่มองว่าคุณไร้น้ำใจแน่นอน
comment17:เคยเจอแซงคิวซื้อ  KFC อะค่ะ   ป้าแทรกมา  ชั้นไม่ยอม บอกว่าเข้าคิวด้วยค่ะ

เค้าพูดเป้ะเลย  ไม่มีน้ำใจให้คนแก่เลย  พูดดัง กะประจานชั้นมั้ง

ได้ !!  วันนั้นรมณ์ไม่ดี  สวนไป  กรูไม่มีน้ำใจ หรือ เมิงไม่มีระเบียบ

รู้ว่าผิดนะ ไปพูดไม่ดี  แต่แม่มมม วันนั้นโมโหจริงๆ
comment17-1:สะใจมากค่ะ เจอแบบนี้ป้าแกเป็นไงคะ หน้าม้านไปเลยรึเปล่า
comment17-2:จริงๆนะ เวลาไหนที่อารมณ์ไม่ดีแล้วเกิดปรี๊ดแตกขึ้นมา 
หลังจากพายุสงบ เรากลับรู้สึกผิดซ่ะงั้น ไอ้คู่กรณีมันจะรู้สึกอะไรบ้างไหมเนี่ย
comment17-3:ขอจำไปใช้นะครับ 555
comment17-4:น้ำใจ ปะทะ ระเบียบวินัย และ มารยาท 
ดีค่ะ จะเอาไปใช้บ้าง
comment17-5:ถ้าเป็นคนแก่ ถ้ามาต่อคิวแล้วเห็น ผมอาจให้นะ แต่ถ้าอยู๋ๆเดินมาแทรก มันก็ต้องเจอกันบ้าง
comment17-6:ต้องล๊อคอินเข้ามากด "ถูกใจ" เลย กับคำว่า " กรูไม่มีน้ำใจ หรือ เมิงไม่มีระเบียบ "
comment17-7:เจอบ่อยเลยค่ะ เรื่องคนแก่แซงคิว พอเราท้วงว่าให้เค้าเข้าแถว บอกว่าจะยืนซื้อตรงนี้แหล่ะ แก่แล้ว ไม่มีน้ำใจให้คนแก่เลย กลายเป็นว่าเราผิดอีก เหอๆๆๆ ที่เคืองกว่า คือคนก่อนหน้าเราก็ให้เค้าแซงด้วยเนี่ยสิ ไม่รู้จะตำหนิคนมีน้ำใจให้แซง หรือคนแก่ไร้มารยาทดี
comment18:บ่อยไป เอาตัวอย่างชัดๆ บางกระทู้เที่ยวแบบงบน้อยมากกกกกก ขอเข้าฟรีขึ้นเรือฟรีได้กินฟรีนอนฟรี บ่อยเพราะเอาคำว่าน้ำใจเป็นโล่นี่แหละ พอเขาไม่ให้ก้อโกรธบอดเขาไม่มีน้ำใจไม่มองอีกด่านนึงว่าตัวเองไม่มีมารยาทเห็นแก่ได้

จริงๆ ถ้าคนเรารู้สิทธิ์ เคารพตัวเองให้เกียตรคนอื่น เรื่องแบบนี้จะไม่เกิดขึ้นเลย และน้ำใจจากคนอื่นมันจะมาเองโดยไม่ต้องร้องขอ
comment19:คนพวกนี้ต้องจับมันไปทำหมันให้หมด มีลูกหลานออกมาก็เป็นภาระสังคมอีก
comment20:คราวหน้าถ้าเจอแบบนี้ไม่ต้องพูด เดินขึ้นไปแทรกหน้าคนที่มาแทรกแถวเลย เอาไหล่กระแทกมันออกจากแถวไปซะ พวกนี้บางทีพูดดีไปก็ไม่มีประโยชน์ เสียเวลาเปล่าๆ เพราะมันไม่ฟังอะไรเลย
comment21:กรณีผมก็คงขอโทษไปครับ เพราะบางทีไปกับผู้ใหญ่ท่านยืนนานๆไม่ไหวก็จะบอกให้นั่งรอแล้วพอใกล้ๆค่อยให้ไปเรียกมา (ส่วนใหญ่เป็นกรณีเช็คอิน) แต่คงไม่ใช้คำว่าน้ำใจเพราะเราก็ผิดอยู่แล้ว แต่ส่วนมากก็จะขึ้นเครื่องก่อนเพราะมีเด็กหรือผู้สูงอายุเดินทางด้วยครับ
comment21-1:ถ้าอย่างนั้นก็ควรจะขอกันดีๆแต่แรกอ่ะค่ะ ถ้าขอดีๆเราก็ให้ไปแล้ว แต่นี่เค้าตีมึนสุดๆ ยอมใจเลยค่ะ
comment21-2:คุณทำถูกครับ กรณีเราคนไทยต้องมีน้ำใจให้กัน
comment21-3:เราก็มีความเห็นตรงกับคห.21 เพราะพ่อกับแม่เราอายุเยอะมากแล้ว ส่วนมากเราจะเดินไปยืนเข้าแถวก่อนแล้วคนแก่ค่อยๆเดินตามมาเข้าแถวกับเรา เพราะคนแก่แล้วเขาจะเดินได้ไม่คล่องเท่าไหร่แล้ว

แต่ไม่เคยมีไปด่าไปว่าคนที่อยู่ในแถวนะคะ เพราะรู้ตัวว่าเราเองก็ทำไม่ถูก มีแต่จะขอโทษคนที่ต่อหลังเราด้วยซ้ำ
comment21-4:เรื่องไปยืนต่อคิวแล้วให้คนสูงอายุไปนั้ง อันนี้ผมก็ทำ แต่จะให้ผูใหญ่มาเข้าคิวสักครู่นึงเอากระเป๋าเดินทางมาวางไว้ด้วย และบอกคนในแถวที่ใกล้ให้เข้าใจก่อน ค่อยให้ผู้ใหญ่ไปนั้งรอ พอใกล้เช็คอินก็โทรตาม หรือกวักมือเรียก ก็ไม่มีปัญหาอะไร อันนี้คนละกรณีกับการแทรกคิว เพราะเรามาตามคิว
comment22:เรียก รปภ. สิครับ. ยังไงพวกเราก็เยอะกว่า


ไปชวนเขาทะเลาะ เขาได้สิ่งที่เขาต้องการแล้ว เขาไม่มาทะเลาะกับคุณต่อด้วย นับว่าเขาฉลาด ไม่ใช้อารมณ์. การเอาชนะไม่ใช่เรื่องใหญ่ กลับมาตีกันที่เมืองไทยแล้วเขาได้อะไร คิดสิคิด
comment22-1:ก็คิดจะเรียกตอนกลับไทยนี่แหละค่ะ(แต่พอดีเค้าไม่อยู่ให้เรียกซะก่อน) อยู่ที่เกาหลีจะเรียกใครได้คะ เรื่องก็เรื่องของคนไทยด้วยกันเอง เจ้าหน้าที่ก็ยืนมองอยู่ ถ้าเค้าจัดการได้เค้าเดินมาถามแต่แรกแล้วค่ะ จะเรียกแอร์มาเคลียให้ เค้าก็อยู่ในเครื่องแล้วมั้ยคะ และไม่ใช่หน้าที่เค้าด้วย คิดค่ะคิด

ปล.ถ้าเค้าฉลาด เค้าคงรู้แต่แรกแล้วว่าก็แซงคิวคนอื่นไม่ใช่เรื่องที่ควรทำ คิดนะคะคิดหน่อย
comment22-2:อ้อ แล้วในข้อความข้างบน เราว่าเราระบุพอจะคิดได้นะคะ ว่าเค้าสองครอบครัว เราคนเดียว เพื่อนเราต่อแถวอยู่ข้างหลังไม่เห็นเหตุการณ์ ไม่ได้พวกเยอะกว่าเค้าเลย อ่านเกิน 8 บรรทัดแล้วรึยังคะ?
comment22-3:ตรรกะม่างเพี้ยนสุดๆจะอวยคนชั่วก็อวยไป ผมเจอพวกนี้ไล่ตะเพิดตลอด เอาให้อายมันจะได้เลิกด้าน
คนไทยแล้วไง ชั่วมาก็ชั่วกลับ ไม่เกรงใจหรอก
comment22-4:กลับไปอ่านกันใหม่นะ  ไม่เคยพูดเลยว่าเข้าข้างคนแซงคิว   แต่เรื่องเกิดที่ต่างประเทศ   ฝั่งโน้นต้องการแค่แซงคิว  และ ก็ได้แล้ว   

คุณกลับมาถึงไทย  มาถึงก็รอเขามาทะเลาะด้วย    ใครเค้าจะมาฟะ   ถึงเขามาแล้วเค้าบอกไม่รู้เรื่อง คุณกล่าวหาเค้า  จะไปทำอะไรเค้าได้

จะเอาเรื่องก็ต้อง ต้องเอาตรงนั้น     คิดใหม่ได้นะ
comment23:ถ้าแซงหน้าผม ตรง ข้างหน้าผมเลย ... ผมจะพูดดีๆ  ถ้าพูดไม่รู้เรื่อง ผมผลักออก ... ไม่สนใจ  ถ้าโวยวาย ก็ เรียก จนท. มาคุย เปิดกล้องดู ...

ก็ในเมื่อพูดดี   ไม่สนใจมา .. ก็ ไม่สนใจกลับไป .... ไม่โกง ...


แต่ถ้า ไปแซงหน้า ตรงคนหน้าผม ... อันนี้ ผมก็ คงเฉยๆ นะ ...เพราะ

ไม่รู้ว่า มันรู้จักกันไหม... และอีกอย่าง มันโดนแซง มันยังไม่พูดไร  เราก็ไม่ควรไปพูด ไม่งั้น เปิดฉากไป จบไม่สวย ... ( เราเองนะ )
comment24:เคยเจอแต่เดินแทรกมาเฉยๆพอเราไม่ให้นางก็หน้าเสียเดินออกไป แต่แบบที่ จขกท เจอเราว่าอาการหนักนะ
comment25:คนที่เรียกหาน้ำใจจากผู้อื่น...คือคนที่เห็นแก่ตัว

ดีเจเก่งได้กล่าวไว้...มั้ง
comment26:คงเป็นคนที่ไม่มีมารยาทแล้วก็เห็นแก่ตัวค่ะที่ทำแบบนี้ ถ้าขอกันดีๆเราก็มีน้ำใจให้แต่ถ้าทำแบบนี้ก็ไม่ไหวค่ะ
เคยเจอบนเครื่องสายการบินในประเทศ เอากระเป๋าไว้ริมสุดเพราะกลัวของข้างในแตก ยายป้ามาจากไหนไม่รู้มาเลื่อนกระเป๋าเราไปไว้ตรงกลางแล้วเอากระเป๋าตัวเองวางแทน  แทนที่จะวางไว้ตรงที่ว่าง  ไร้มารยาทมาก ก็ มองด้วยความโมโหค่ะแต่ข่มอารมณ์ไว้
comment27:เรื่องเอาของเก็บไว้ที่คนอื่นเป็นเรื่องปกติที่เจอครับ
เค้าจะเอามาไว้ใกล้ๆทางเข้าของ แต่ตัวเจ้าของนั่งหลังเครื่อง
comment28:เราๆ ต้องหาคำกันแล้วครับ ว่าเวลาคนถามหา น้ำใจ ด้วยพฤติกรรมแย่ๆ เราจะตอกกลับว่ายังไง

อย่างเช่น "น้ำใจอะมีนะครับ/คะ แต่ไม่ให้กับพวกไร้มารยาท" ... เฮ้อ แต่ก็ไม่รู้จะสะทกสะท้ายรึเปล่านะครับ ด้านซะตั้งแต่เปิดตัวแล้วด้วย
comment29:เจอบ่อยพวกสมองพิการ ไม่รู้จักคำว่า เข้าแถวห้ามแซง
comment30:นี่แหละ นิสัยถาวรของคนไทย ชอบบังคับเอาน้ำใจเพื่อความสบายของตนจากคนอื่น  
เจอบ่อยเช่นกันครับ
comment31:พวกเห็นแก่ตัวนี่แหละ ใช้ชีวิตด้วยการเรียกร้องขอน้ำใจ

ลองไปขึ้นมินิบัสได้ครับ ตรรกะเดียวกัน
ขับปาดซ้ายขวา กั๊กเลน พอโดนปิดเข้าไม่ได้ ก็โวยวายหาน้ำใจ
comment32:เมื่อวานกลับจากฮ่องกงก็เจอค่ะcathay เรายืนต่อแถวกำลังจะขึ้นเครื่องคนข้างหน้าน่าจะเป็นลูกสาวรอคุณแม่คุณพ่อกับพี่สาวเข้าห้องน้ำ3 คนเดินมาจะแทรกแถวต่อจากลูกสาวเรามองยังไม่ได้อ้าปากแต่ได้ยินเสียงคนข้างหลังพูดอ้าวมาแซงคิวแบบนี้ได้ด้วยเหรอ แต่ยังไม่ได้แทรกพอดีคุณแอร์เดินมาบอกให้พวกเค้าไปต่อแถวแต่ลูกสาวบอกประมาณว่ามาด้วยกันแต่คุณแอร์เธอไม่ยอมค่ะ ได้ยินคุณแม่เธอบ่นประมาณก็มาด้วยกันแค่นี้ก็ไม่ได้
comment32-1:ปรบมือให้ตนข้างหลังและ จนท. ค่ะ
comment33:เพิ่งเจอเมื่อวานที่โลตัสขอนแก่น เราต่อคิวชั่งน้ำหนักผักอยู่มีลุงคนนึงถือผักสองถุงมาด้อมๆ มองๆ เรา แต่ไม่ยอมต่อคิวเรา สักพักผู้หญิงที่มากับแก(คงเมียนั่นแหละ) บอกแกว่า เอาวางไว้เลย ลุงแกก็เอาผักสองถุง แทรกแถววางบนโต๊ะชั่งน้ำหนักเลย พนักงานก็ดันชั่งให้ด้วย 

พอเรามองหน้า ลุงแกถามกลับว่า "มีอะไรครับ?"

คือไม่รู้จริงๆ หรือแกล้งมึนเนี่ย?
comment34:ไม่เรียก จนท.มาเคลียร์ละคะ E ก็พูดได้ รออะไร เป็นเรา เราไม่ยอมหรอก แต่ปกติไม่ค่อยมีคนมายุ่งกะเรา เพราะเราตัวใหญ่ ถ้าไม่ยิ้ม หน้าตาฆ่าคนได้ โดยเฉพาะคนไร้มารยาท

ในเกาหลีนี่แหล่ะ เดินๆ เที่ยวกะลูก 2คน เจอกรุ๊ปทัวร์ไทย นั่งเม้ามอย รอคนช็อปปิ้ง กินเสร็จ วางทิ้งตรงนั้น แล้วจะเดินจากไป เราวิ่งไปบอก เป็นE ให้เก็บทิ้งถังขยะ หรือเก็บไปด้วย พากันยืนงง ทำอะไรไม่ถูก ไม่รู้ฟังไม่ออก หรือ งวยงง ต่อคำสั่ง เราเลยเก็บๆขยะ ไปยัดใส่มือ แล้วพูดไทย ดังๆ ว่า "อย่ามามักง่ายแถวนี้ กรูอายเค้า"

สวย เชิด แล้วเดินจากมา
comment34-1:ตอนทะเลาะกันนี้อยู่ข้างหน้าเจ้าหน้าที่เลยค่ะ เราเลยมองว่า ถ้าเค้าจะเข้ามาจัดการเค้าคงเข้ามานานแล้ว แต่นี่เค้าก็ยืนมองเฉยๆ
หรือจริงๆอาจจะรอเราเรียกอยู่ก็ไม่รู้ อาจจะเป็นความผิดเราเองที่ไม่เรียกให้เค้ามาจัดการ
comment35:ปกติถ้าเราเดินทางกับพ่อแม่ และอยากเดินใกล้ๆ กัน แต่พ่อแม่เดินมาถึงช้ากว่า เราจะให้คนอื่นไปก่อน แล้วตัวเราเอง ร่นลงมาอยู่จ้างหลังกับพ่อแม่ค่ะ

ยังไงก็ตาม ที่หนักที่สุดที่เคยเจอคือตอนตรวจคนเข้าเมืองที่ลอนดอนค่ะ มีคนอินเดียอยู่ด้านหน้า .. พอนางได้เข้าไปถึงตรงที่ประทับตราอ่ะค่ะ พุ่งมาจากด้านหลัง เป็นสิบคนเลย ทั้งเด็ก คนแก่ หนุ่มๆ สาวๆ  เรามัวแต่ยืนงง แต่เพื่อนเราโวยวาย นางหันมาตอบว่า "we are family" เพื่อนเราได้แต่อ้าปากค้าง แล้วบอกว่า "โอเค"   (555) ฝรั่งแถวนั้นได้แต่ส่ายหัว และตม ก็ไม่ได้ว่าอะไร
comment36:ผมเพิ่งรู้จริงๆครับว่ามันเป็นปัญหา เพราะมันเป็นภาพชินตามากๆเลย

ปกติเดินทางคนเดียว ก็เห็นแทบทุกแถวมีการยืนคิวแทน โดยเฉพาะการยืนแทนผู้สูงอายุ เจอแทบทุกครั้ง อย่างมีลูก 2 คนยืนคิวแทน พอถึงคิวลูกคนนึงอยู่ในคิว อีกคนนึงก็ไปประคองแม่มาเข้าคิว ยังคิดในใจว่า เออ พวกนี้รู้จักพาแม่มาเที่ยว ยังชื่นชมเค้าอยู่ในใจ ว่าลูกพวกนี้พึ่งพาได้ 

อีกกรณีก็สามีภรรยา สลับไปเข้าห้องน้ำ ผมเจอแทบทุกทีเลย และไม่รู้ด้วยว่ามันผิด คิดในใจว่าทำไมเราไม่มีเมียให้มาสลับไปเข้าห้องน้ำมั่งฟะ

อีกกรณีคือฝากคิวครับ  เช่น คนยืนอยู่หน้าผม จู่ๆมาบอก น้องๆ พี่ไม่ไหวแล้ว พี่ไปเข้าห้องน้ำก่อนนะ เดี๋ยวพี่มา  พอเค้ามา เค้าก็มายืนหน้าผมเหมือนเดิม 

ผมเพิ่งรู้ว่ามันคือการแซงคิวตอนมาอ่านกระทู้นี้แหล่ะ เพราะผมว่าผมเจอบ่อยจนเป็นเรื่องปกติเลย
comment36-1:กรณีที่มากันเลยคนถ้าไม่ยืนรอคิวทุกคน ถ้าเป็นคิวเช็คอินมันจะดูที่กระเป๋าได้ เราไปกันหกคน วางกระเป๋าหกใบ เวลาเช็คอินถ้าคุณเดินมาหยิบกระเป๋าที่ต่อคิวไว้ไม่หน้าเกลียด แต่ถ้ามีผู้สูงอายุมาด้วยแล้วให้นั่งรอ ทำได้ แต่บอกคนที่มาต่อแถวข้างหลังนึดนึงว่ามีกี่คนให้นั่งรอกี่คน เชื่อว่าคนทั่วไปเข้าใจได้ ไม่ใช่ต่อคิวอยู่หนึ่งคน แต่พอถึงคิวมากันเป็นฝูงอย่างนี้ใช้ไม่ได้ แล้วที่มาอีกเป็นฝูงก็ไม่ได้ง่อยเปลี้ยเสียขายืนไม่ได้ซักคน

การที่เข้าคิวอยู่แล้วจะออกไปห้องน้ำก็เหมือนกัน มันเป็นเรื่องเข้าใจได้ แต่การต่อคิวเช็คอินหรือขึ้นเครื่องมันไม่สมควรเพราะอย่างไรก็ต้องแสดงตั๋วแสดงบัตรยืนยันตัวตนที่ละคนอยู่แล้ว ถ้าอยากจะไปพร้อมกันก็มาต่อคิวพร้อมๆกัน ถ้ามาไม่พร้อมกันก็ไปรวมกันที่คิวหลังสุดไม่ใช่ลากกันมาคิวหน้าแล้วอ้างว่ามาด้วยกัน

คนสูงอายุ เด็กเล็ก ทุกสายการบินประกาศให้ขึ้นก่อนอยู่แล้ว เพราะฉะนั้นคนที่เหลืออยู่ที่รอคิวนี่ถือเป็นคนปกติเหมือนกัน ไม่มีข้ออ้างจะแซงคิวคนอื่นค่ะ
comment36-2:ที่คุณเห็น ๆ ฝรั่งก็ทำกันนะ อย่างคุณข้างบนอธิบาย คือมันไม่ได้เข้ามาเป็นฝูงอย่างที่จขกทเจอ
comment36-3:เราเคยทำให้มาเข้าคิวกันทุกคนแล้วจะบอกคนข้างหลังเราว่าคุณพ่อ(ตอนนั้นท่านมีชีวิตอยู่)ท่านอายุมากแล้วขออนุญาตให้ไปนั่งรอคิวนะคะถึงคิวจะมาเข้า  ทุกคนก็โอเคค่ะ  แต่ถ้าแบบว่าอยู่ๆมาจากใหนไม่รู้มาแทรกเข้าเราว่าไม่เหมาะสมนะ
comment36-4:สามี ภรรยา มาเข้าแถวพร้อมกัน 2 คน จนมีคนมาต่อหลัง 2-3 แล้วผลัดกันเข้าห้องน้ำ เราว่า อันนี้คนส่วนใหญ่รับได้ หรือแม้แต่ ผญ จะหายไปชอปปิ้งยาววว เราว่าคนก็ยังรับได้

ครอบครัวเดินกันมาเป็นฝูง ยืนต่อจนมีคนมาต่อแถว 2-3 คน แล้วให้คนแก่ไปนั่ง เราว่ารับได้
หรือบอกคนข้างหลังหน่อย
comment37:เคยเจอบ่อยมาค่ะ ส่วนใหญ่เป็นคนไทยด้วยกันนี่ล่ะค่ะ ดูท่าทางมีการศึกษา แต่ไม่มีมารยาทเลยค่ะ
comment38:โคตรเกียจเลยคนชอบแซงแถวเนี้ย พูดมาได้ไงไม่มีน้ำใจหรอ ทุเรศอ่ะ น้ำใจกับมารยาทต่างกัน สงสัยคนกลุ่มนั้นไม่เคยถูกอบรมสั่งสอนมั้งคะนี่ เราเคยพบแต่bts ส่วนใหญ่มนุษย์ป้าๆ
comment39:ไม่ใช่น้ำใจล่ะแบบนี้ แบบนี้ สันdาน ชัดๆ คนไทยไม่ได้ต้องการน้ำใจหรอก แค่ต้องการข้ออ้างในการทำอะไรหน้าด้านเห็นแก่ตัวแค่นั้นแหละ
ปกติถ้าต่อคิวแล้วคนที่มาแทรกทีหลังเป็นคนแก่แบบยืนนานๆไม่ไหว เราก็ไม่ว่าอะไรนะ เคสแบบนี้เข้าใจ
แต่บางทีคือแบบ ฮัลโหลลลล เด็กกว่าแม่เราเป็นสิบปี จะมาแซงคิวเราบอกแก่แล้ว คือแม่เรายังยืนเลย ทุเรศเกิน
comment40:ยังไม่ค่อยเจอแซงคิวนะ 
มีแต่เจอแบบงงๆว่า เมิงทำอัลไลกันหรา...
ผญ เกาหลีคนหนึ่ง ยืนถือตะกร้าชอปปิ้ง ต่อแถวจ่ายเงิน(แถวยาวมาก)มีสินค้าในตะกร้า 1 ชิ้น
แถวก็ค่อยๆขยับๆ ผ่านไป 7-8นาที มี ผญ อีกคนหอบของมาเต็มอ้อมแขน แล้วใส่ลงไปในตะกร้า แล้วเดินไปที่อื่น
ผ่านไปอีก 2-3 นาที มีผญ คนที่สาม หอบของมาอีกอ้อมแขนหนึ่ง ใส่รวมลงในตะกร้า แล้วเดินไปทางอื่น
ตอนนั้น ผญ ที่อยู่ในแถวรอจ่ายเงินคือมีสินค้าเต็มตะกร้าแล้ว..
พอแถวขยับเข้าใกล้เคาน์เตอร์จ่ายเงิน เห็น ผญ สองคนนั้น ยืนรออยู่ใกล้ๆแถวนั้น
..คิดเหมือนกันใช่ไหม ว่านางๆคงจะต้องช่วยกันหิ้ว เพราะของที่รอจ่ายเงิน เยอะพอสมควรนะ
แต่...พอนางคนแรกจ่ายเงิน หยิบของบางชิ้นในตะกร้าไปจ่าย แค่นั้น นางคนที่สองที่รออยู่ มารับช่วงตะกร้าไปจ้า
และ พอนางคนที่สองจ่ายเงิน นางคนที่สาม ที่รออยู่ก็มารับช่วงตะกร้าที่เหลือ...
โอ้ย..คนดูงง มันรอคิว 1คน มันช็อป 3 และ มันก็จ่าย 3 
อย่างนี้ เรียกว่าอะไรคะ แซงคิว ลัดคิว...อะไรคิว แบบนี้ได้หราาาาาา
comment40-1:นั่นเค้าเรียกแซงคิวแบบเนียนๆเลยแหละ
comment40-2:แซงคิว
comment41:อย่าใช้คำว่าน้ำใจ มาเป็นข้ออ้างให้ความเห็นแก่ตัวของตนเองเลยค่ะ
comment42:น่าจะซื้อถุงยางเกาหลีให้นะครับ
จะได้หยุดแพร่พันธุ์
comment42-1:เพิ่งจะปีใหม่เอง โควต้า 7 บรรทัดหมดแล้วเหรอคะ เหอๆๆ
comment43:"น้ำใจ" ไม่ได้มีไว้สำหรับ "คนเห็นแก่ตัว" ถ้าเข้ามาถาม เข้ามาขอ มีความจำเป็นจริงๆก็อาจจะมีน้ำใจให้

ที่น่ารังเกียจที่สุดคือ เวลาใครไปแสดงความเห็นแก่ตัวออกมาก็ชอบมาอ้าง "คนไทยรึเปล่า?" เพื่อจะบังคับให้คนอื่นแสดงความมีน้ำใจให้
ตัวเองเห็นแก่ตัวไม่พอ ยังจะมายัดเยียดความเห็นแก่ตัวให้คนไทยซะอีก
comment44:แถว ตม ที่ดอนเมืองด้วยค่ะ ยืนคนนึง อีกกลุ่มเหมือนออกจากแถวไปดูว่าแถวไหนสั้น กลับมาก็แทรกเข้าที่เดิม พอ ตม เรียกบ้านมีเด็กให้ออกไปก่อน ก็พากันวิ่งตามไป พอไม่ได้ ก็กลับมาแทรกที่เดิม ไม่ก็ยืนอยู่คนนึง เรียกที่เหลือมาต่อด้วยกัน 
กับอีกทีรับกระเป๋าแล้ว เข็นรถไปชมสินค้าดิวตี้ฟรี แล้วมาแทรกกับเพื่อน คืออะไร หรือบางคนเห็นแถวยาว เข็นรถเลยขึ้นมาแทรกข้างหน้า หรือแทรกหน้าคนที่มีช่องว่าง คืออะไร 
แม้กระทั่งบนเครื่อง ก็เจอ ว่างตรงกลาง ก็ยกของที่ช๊อปมาวางตรงเบาะกลางก่อนนี้วางที่เท้า ยกขามาพร้อมอีก
comment45:เมื่อวานเราก็เจอแซงคิวแบบเนียนๆ จากมนุษย์วัยรุ่นผู้ชาย ที่ร้านยูนิโคลสาขาเซนทรัลสนามบินเชียงใหม่

ปกติยูนิโคล เวลาเข้าแถวจ่ายเงิน ก็จะเป็นที่รู้กันว่าต่อแถวตามไลน์ พอถึงคิวก็ค่อยกระจายไปตามแคชเชียร์ทีว่าง (ไม่ใช่เหมือน7/11ซักหน่อย ที่เปิด2แคชเชียร์ แต่ไม่มีไลน์ชัดเจน) แล้วยูนิโคล ก็ไม่ใช่ว่าเพิ่งจะมาเปิดเชียงใหม่นะ เปิดมาก็ตั้งหลายปี

ตอนที่เกิดเหตุ ร้านใกล้ปิดแล้ว ดังนั้นจึงมีเคาน์เตอร์แคชเชียร์เปิดแค่เคาน์เตอร์เดียว โดยมีลูกค้ายืนต่อแถวจ่ายเงินอยู่สี่คน โดยเราเป็นคนที่สาม คนแรกกำลังจ่ายเงินคือคุณป้าคนหนึ่ง คนที่สองเป็นวัยรุ่นหญิง คนที่สามคือเรา สุดท้ายคือมนุษย์วัยรุ่นชาย

ปรากฎว่าคุณป้าที่กำลังจ่ายเงิน ช้ามากเนื่องจากป้ามัวแต่งม add line uniqloเพื่อจะรับe coupon แต่ยังไงไม่รู้ทำไม่ได้ซักที  จนนานสองนาน แคชเชียร์หญิงอีกคนก็วิ่งมาเปิดอีกเคาน์เตอร์ข้างๆกัน แล้วเรียกวัยรุ่นหญิงที่อยู่คิวที่2ไป ซึ่งนั่นก็ถูกต้อง เพราะเค้าคือคิวถัดไปอยู่แล้ว 

เราก็ยังยืนรออยู่ข้างหลังเส้น (เนื่องจากร้านนี้ต่อแถวตามไลน์นี่คะ) แต่ปรากฎว่า อิวัยรุ่นชายที่อยู่หลังเรา เดินแซงเราไปทันทีไปอยู่ข้างหลังวัยรุ่นหญิง เราก็งง แต่ก็คิดว่า หรือว่าเค้ามาด้วยกัน แต่ไปๆมาๆ ไม่ใช่นี่หว่า ต่างคนต่างมา 

คืออย่างนี้ก็ได้เหรอ นี่คือระบบต่อแถวตามไลน์ ถึงคิวคุณก่อนสิค่อยเดินไปหาแคชเชียร์ ไม่ใช่ว่ามีแคขเชียร์มาเปิดเพิ่มแล้วกระจายแยกแถวไป ทำยังกับ7/11ไปได้  แคชเชียร์ก็ปล่อยผ่านได้ไง เห็นๆกันอยู่ว่าลูกค้าคนนี้เดิมต่อแถวเป็นคนสุดท้าย แต่กลับเดินแซงเพื่อไปเคาน์เตอร์ใหม่ที่เปิดเพิ่ม. ทั้งที่ควรรอให้ตัวเองถึงหัวแถวของไลน์ก่อน แล้วค่อยเดินไปหาแคชเชียร์อย่างที่เราทำ

คือฮี(วัยรุ่นชาย)รู้ไงว่าป้าข้างหน้าคนแรกสุดคงยังไม่แล้วเสร็จง่ายๆ และก็เป็นอย่างนั้นจริงๆ สรุปอิวัยรุ่นชายนั่นจ่ายเงินแล้วเสร็จก่อนเรา ทั้งที่เดิมต่อแถวอยู่หลังเราแท้ๆ คือแบบ รมณ์เสียมาก กับวัยรุ่นสมัยนี้ ที่แซงคิวกันแบบเนียนๆ แล้วชอบมาเรียกคนที่อายุมากกว่าในโซเชี่ยลว่ามนุษย์ป้าเนี่ยนะ หรือไม่ก็ด่าพวกนักท่องเที่ยวจีนปาวๆๆ
comment45-1:เคสนี้ เราว่าง่าวจริง อาจจะเพิ่งเคยเจอการเข้าคิวแบบนี้มั้ง คือคงคิดว่าเหมือน 7
comment46:นิสัยแบบนี้แย่มาก ๆ ค่ะ เอะอะอะไรก็อ้าง น้ำใจ ๆ มันใช่หรือเปล่ากรณีนี้ ถ้าอย่างนั้นจะมาต่อแถวกันทำไม และถ้าคนมีน้ำใจมิต้องให้ทุกคนแซงคิวหมดหรือ  ตรรกะแย่ ๆ  เป็นเราเป็นจขกท. ก็โมโหนะ เจอแบบนี้

ฝรั่ง ไทย ชาติไหนก็มีคนแย่ ๆ แบบนี้ค่ะ มาทีหลัง มาช้า อยากได้เร็ว อยากไปเร็ว ก็ลัดคิวเอาดื้อ ๆ อย่างหน้าด้าน ๆ
ตัวเองอยู่ต่างประเทศโดนบ่อย ส่วนมากเป็นคนแก่ที่ทำเนียนประมาณนี้แหละค่ะ ไม่เข้าคิว ไม่อะไร แทรกมาด้านหน้าเอาดื้อ ๆ แย่งที่จอดรถทั้ง ๆ ที่เราก็เปิดไฟเลี้ยวจอดรอ กำลังจะถอยเข้า  แรก ๆ ก็ยอม ๆ ไปขี้เกียจมีเรีอง  หลัง ๆ โดนบ่อยเข้าก็รักษาสิทธิตัวเองเหมือนกันค่ะ  
บางทีเจอเถียงกลับว่า ชั้นแก่ แม่ชั้นเดินไม่ไหว บลา ๆ  ก็บอก ทำไมไม่ไปรอจอดที่พิเศษสำหรับคนพิการ เค้ามีไว้เฉพาะ ถ้าเธอไม่มีบัตรนี้ก็ต้องทำเหมือนคนอื่น ๆ ไม่มีสิทธิพิเศษ  เถียงค่ะ  ไม่ไหวจะยอมให้โดนเอาเปรียบ  ไม่ใช่ไม่มีน้ำใจ แต่เรื่องแบบนี้มันใช่เหรอ

ถ้ารอคิวเข้าห้องน้ำ บางคนปวดท้องแบบจะราด  อันนี้เรายอมให้ค่ะ ใจเขาใจเรา ถ้าเขาขอร้องหน้าตาซีดเซียว เราก็จะยอมนะส่วนใหญ่ เพราะกรณีถ้าออกปากขอร้องนี่เขาก็คงอายแต่ทำไงได้  มันแย่แล้ว ประมาณนี้ 555

ทีหน้าทีหลังแจ้งเจ้าหน้าที่เถอะค่ะ  เคยเจอเหมือนกันต่อแถวรอบอร์ดดิ้ง เจอคนแซงทั้งครอบครัวแต่ไม่ใช่คนไทย แทรกเข้ามาเนียน ๆ พูดภาษาอังกฤษก็ทำเป็นไม่รู้เรื่อง  เลยหันไปบอกคนข้างหลังว่า เดี๋ยวกลับมานะ จะไปแจ้งเจ้าหน้าที่ว่าครอบครัวนี้แซงคิว  ข้างหลังก็โอเคค่ะ คงเคืองเหมือนกัน เจ้าหน้าที่มาจัดการเลยต้องไปต่อด้านหลัง  ก็คงพึมพำด่าเราแหละแต่ฟังไม่เข้าใจ  เลยพูดเป็นภาษาอังกฤษไปว่า  ก็อยากมาลัดคิวเอง คนอื่นเขารอกันตั้งนาน  คนอื่นก็มองกันใหญ่ค่ะ  ก็คงจะอายอยู่เหมือนกันเพราะคนมองทั้งแถวยาว

เปิดการ์ดน้ำใจตลอดนี่ไม่ไหวค่ะ  พูดมาเพื่อเอาเปรียบคนอื่นชัด ๆ เห็นแก่ตัวจริง ๆ
comment47:คนไทยหน้าด้านก็เยอะ  แต่คนไทยหลายคนก็ไม่อยากมีเรื่องทะเลาะเลยยอม
แต่ผมเข้าใจนะครับว่า ยอมเพื่อไม่ให้เกิดการทะเลาะวิวาทหรือขายหน้าต่างชาติ มันก็ดีครับ
แต่บางครั้งการยอมนี่แหละครับ ที่สร้างนิสัยให้คนมรรยาททรามมีพื้นที่ในสังคม 
บางครั้งต้องเถียงตรง ๆ หรือบอกตรง ๆ หรือใช้กำลังกระชากแขนมันออกมานี่แหละ ให้รู้ไปเลยว่าคุณทำแบบนั้นไม่ได้ 

ผมคนนึงที่ไฝว้กับพวกไม่มีมรรยาทมาตลอด 

เดินออกจากลิฟต์ ออกจากขบวนรถใต้ดิน เดินชนเปรี้ยงพวกที่ไม่หลีกให้คนข้างในออกก่อน
ผมสูง 185 ไหล่กว้าง ชนไปก็มีแต่เจ็บตัวครับ แต่ชนมาแล้วหลายคน ใครโดนก็เจ็บครับ 
พวกสะพายกระเป๋าไว้ข้างหลังตอนอยู่ในรถคนเยอะ ๆ ผมก็เอามือดันกระเป๋าสุดแรงจนเขาต้องยอมเอากระเป๋าลงจากหลัง
พวกเอาหลังพิงเสา ผมก็เอามือดันเลยครับ ไม่สน จะผู้หญิงผู้ชายทำหมด เห็นสมัยนี้เรียกร้องความเท่าเทียมกัน ก็จัดให้ 

เหลือแต่พวกแซงคิวครับ ไม่เคยเจอกับตัวซักที แต่ถ้ามีก็จะกระชากแขนออกมาเลยครับ ไม่คุยด้วยแน่นอน
คนพวกนี้คุยไปก็ไม่เข้าใจ  ต้องใช้กำลังอย่างเดียว  แต่ก็ไม่ต่อยนะครับ แค่ดึงออกมาก็พอ
comment47-1:เคยโดยผู้ชายสะพายกระเป๋าไว้ข้างหลังเอากระเป๋าดันเราตอนเดินผ่านจะลงจากรถ เค้าแกล้งดันจนเราล้ม เพราะเราพูดออกมาดังๆ ว่ามัวแต่ยืนเล่นโทรศัพท์เกะกะขวางหน้าประตูไม่ยอมขยับเข้าที่ว่างด้านใน เราพูดตอนพึ่งขึ้นแล้วเค้ายืนขวางทางเข้าไปด้านในอะ
เค้าแกล้งดันเราตอนที่เราเดินผ่านหลังเค้า ทั้งๆ ที่เราพูดแล้วว่าขอโทษค่ะขอทางด้วยค่ะ ผู้ชายอีกคนที่สะพายเป้ยังหลบให้เลย (ผู้ชายสองคนสะพายเป้ยืนหันพลังชนกันขวางทางไว้) 
แต่เค้าอ้างว่าไม่ได้ยินเพราะใส่หูฟังอยู่ แหม ไม่ได้ยินแต่ชนเรากระเด็นเหมือนรอจังหวะมานานเลยนะ มีการท้าด้วยว่าจะไปสถานีตำรวจมั้ย พอเราบอกว่าไปสิเราว่าง เค้าก็พลิกลิ้นบอกไปแล้วแจ้งข้อหาอะไรได้ ด่าตั้งแต่ขึ้นรถเพราะเค้าขึ้นสถานีเดียวกับเรา แลดูเก็บกดจ้องเอาคืนพิกล ละถ้าได้ยินเราพูดตอนแรกจนผูกใจเจ็บ พอเราจะลงละขอทางดันอ้างไม่ได้ยิน? แหม....
*หมายเหตุเราเป็นผู้หญิง สูง150 เค้าเป็นผู้ชาย สูงราวๆ 180 สะพายเป้ ตัวหนามาก
เถียงกันจนรถเลยไปอีกสถานี จนผู้ชายอีกคนในรถต้องจับไหล่เค้าบอกพอเถอะ

บางที การรักษาสิทธิ์ก็ลำบากนะ เรามีมารยาทแต่มันก็มีพวกหน้าด้านเสมอ เหมือนลูกนายพลนั่นไง แต่บอกว่าห้องน้ำควรใช้ทั่วถึงไม่ควรมีอภิสิทธิ์ก็โดนกระทืบเลย
ถ้าเราด่าออกไปว่า [Spoil] คลิกเพื่อดูข้อความที่ซ่อนไว้"ไอ้เห้ เมิงเกะกะ จะขวางทางกินที่เอาไว้ฝังพ่อเมิงเหรอ แม่เมิงจะตายรึไงก้มหน้าดูจออยู่ได้ ใครจะเข้าจะออกไม่สนใจหลบเค้าเลย" แล้วเค้าชนเรานะเราจะไม่ว่าเลย เราก็ไม่ได้หยาบซะหน่อย ทั้งๆ ที่เราก็ทำอะไรต่ำๆ ได้แต่เราอุตส่าห์เลือกไม่ทำ
comment47-2:บรรถไฟฟ้า เดินเข้าออกเจอเหมือนกันค่ะ  ถ้าเราจะออก คนข้างนอกจะแทรกคนจะออกจากรถ  เราก็เดินชนเลยเหมือนกัน กระแทกไหล่ไปเลย  อยู่ไทยเราทำไป 2 ครั้ง  เป็นเด็กผู้หญิงชุดนร.คนนึงค่ะ  อยู่จีนทำครั้งนึงที่เซี่ยงไฮ้  คุณป้าอายุ40กว่า  ชนแล้วเค้าร้องโอ้ยด้วย  แต่ไม่หันไม่สน  อย่าแทรก  ให้คนออกออกก่อนสิ
comment47-3:เฮ้อ เอาจริง ๆ เป็นผู้หญิงก็แอบเสียเปรียบนะครับ ทุกกรณีเลยจริง ๆ 

ยังไงเป็นกำลังใจให้คนทำถูกกติกาสังคมนะครับ
comment47-4:ตอนไปปักกิ่งรถไฟใต้ดินแรกๆก็หงุดหงิดนะครับ ประตูเพิ่งเปิดก็กรูกันเข้ามาหรือขวางทางออกอยู่นั่นแหละ หลังๆมากลายเป็นสนุก ผมชนคนที่ขวางหมดเลยไม่ว่าชายหรือหญิงเพราะผมตัวใหญ่กว่า
comment48:พวกเห็นแก่ตัว มักมาาถามหาน้ำใจ
comment49:แก่กะโหลกกะลา
comment50:น้ำใจของผมไม่มีให้สำหรับคนสันดานเสียไม่เคารพกติกาของสังคมครับ
comment51:แล้วคนที่ไม่ค่อยแก่นั่งรถเข็นมาเพื่อได้ขึ้นเครื่องก่อน แต่ตอนรอบอร์ดลุกเดินจากล้อเข็นไปช๊อปปิ้งแล้วกลับมาขอถ่ายรูปชูสองนิ้วกับแอร์  แล้วจึงกลับขึ้นรถเข็นใหม่อีกรอบโดยมีลูกหลาน(ที่ไม่ใช่เด็ก)ติดตามขึ้นเครื่องก่อนหลายคน  อย่างนี้ก็ได้เหรอ  เจอที่นาริตะจะกลับไทย ขอย้ำว่าคนไทยนะที่ทำเช่นนี้ในวันนั้นและไม่ใช่คนเดียว กับผองเพื่อนอายุไม่ชราเลยอีกสองสามคนที่พากันนั่งล้อเข็นและลุกไปช๊อปกัน  ไม่อายใครด้วย ลูกหลานก็ยิ้มย่องผ่องใส ไม่จนเพราะช๊อปมาเยอะเท่าที่เห็นจำนวนถุงที่ซื้อมาเพิ่ม  ยังสงสัยว่าขึ้นเครื่องแล้วจะเอาของไปไว้ที่ไหน (มากันทีมใหญ่)  คือถ้าเดินไม่ไหวแล้วทำไมลุกไปช๊อปไหว ไปยืนขอถ่ายรูปแอร์ไหว
comment51-1:เมื่อก่อนถ้าเจอเหตุการณ์แบบนี้เราจะโกรธมาก แต่ตอนนี้ลดความโกรธลไปไปเยอะแล้ว ได้แต่บอกตัวเองว่า ถ้าเค้าเป็นคนสุขภาพดีแต่กลับไม่ชอบ อยากนั่งรถเข็ญเหมือนคนป่วย เราก็ได้แต่อวยพรขอให้เค้าได้ดังสมหวังที่ใจต้องการก็แล้วกัน

ปล. ครอบครัวเราจะถือมากว่า ไม่ให้ล้อเล่นกับเรื่องแบบนี้
comment51-2:กลุ่มคนแบบนี้เราก็เคยเจอ แต่เฉยๆเพราะว่าถึงได้ขึ้นเครื่องก่อน แต่ ต้องลงทีหลังสุดค่ะ
comment51-3:โอโห แย่มากๆค่ะ ไม่เข้าใจเลยว่าทำไมถึงต้องอยากขึ้นเครื่องก่อนจนถึงขนาดทำแบบนี้ ตั๋วก็มีที่นั่งระบุไว้แล้ว
comment51-4:คาดว่าคงกลัวไม่มีช่องวางของเพราะขนขึ้นเครื่องเยอะมาก
comment52:ดังจะเห็นได้ว่า ในสังคมที่เจริญพัฒนาขึ้น ผู้คนส่วนใหญ่เป็นระเบียบมากขึ้น มีมารยาททางสังคม และ เคารพกฏกติกา
แต่ดังที่เห็น จะมีกลุ่มผู้สูงอายุบางท่าน ที่ได้รับฉายามนุษย์ป้า เนื่องจาก พฤติกรรมบางอย่างที่ทำให้รู้สึกไม่เคารพกติกา เอาเปรียบ และยังคิดว่าตัวเองเป็นฝ่ายถูกด้วย ดังเช่นกระทู้นี้

เลยกำลังวิเคราะห์ว่าที่ท่านๆเป็นแบบนี้ พื้นฐานต้องมาจากทางบ้านแน่นอน คือตั้งแต่สมัยท่านๆเป็นเด็ก สมัยที่ต้องหมอบกราบเจ้าขุนมูลนาย(ล้อเล่น คงไม่แก่ขนาดนั้น) ต้องถูกสั่งสอนให้เคารพผู้ใหญ่ ให้ฟัง ห้ามเถียง ห้ามแสดงความคิดเห็น เพราะผู้ใหญ่ถูกเสมอ แม้จะโตแล้วก็ถูกสั่งสอนให้เคารพผู้อาวุโสกว่า แม้จะแค่หลัก ไม่กี่ปี ท่านๆเหล่านี้คงจำคำสอนเหล่านี้จนฝังรากลึก ว่า พอชั้นเป็นผู้ใหญ่ พอชั้นเป็นผู้อาวุโส ชั้นต้องได้รับการเคารพ ได้สิทธิพิเศษ ได้การหมอบกราบที่ชั้นเคยถูกกดขี่แบบนี้มาก่อน อันเป็นเหตุให้ท่านๆแสดงพฤติกรรมออกมา ไม่ว่าจะแซงคิวในร้านอาหาร แซงคิวขึ้นเครื่องที่สนามบิน เรียกร้องหาน้ำใจ โดยที่ลืมไปว่า น้ำใจคือสิ่งที่หยิบยื่นให้ ไม่ใช่สิ่งที่ร้องขอ หรือถูกสั่งให้ทำแบบสมัยก่อน

คิดๆดูแล้ว ท่านเหล่านี้ขาดทุนชีวิตมากๆ เพราะสมัยก่อนโดนผู้ใหญ่กดไว้ พอยุคใหม่ อยากจะโผล่ขึ้นมากดคนอื่นบ้าง กลับโดนเด็กรุ่นใหม่ย้อนใส่ น่าสงสารจริงๆ
comment53:เคยโดนที่HK ตอนcheck in Emirates เห็นหน้าเราคล้ายๆคนจีน+มาคนเดียวมั้ง เลยพากันมาแซงคิวเป็นขโยง กะจะshareน้ำหนักกันเราถามว่า นี่คือแซงคิวรึเปล่าคะ เลยหน้าม้านออกจากแถวไป
comment54:ทำไมคนที่ไปแทรกหัวคิว ไม่บอกคนของตัสเองที่อยู่ในคิวข้างหน้า ย้ายไปรวมตัวกับครอบครัวที่อยู่คิวหลัง คิวถัดมาจะขยับไปอยู่หน้าแทนส่วนคนที่ต่อแถวก็อยู่จุดเดืมไม่มีผลกระทบ มาอ้างอยากอยู่ต่อกันเพื่อแทรกคิวคนอื่นใช้ไม้ได้ครับ มักง่าย เห็นแก่ตัว ละเมิดสิทธิ์คนอื่น
comment55:นี่แหล่ะ ทำให้อารยะ เรียกคนแถวนี้ว่าพวกชาติกำลังพัฒนา หรือจะเรียกให้ถูกต้องเรียกว่า ด้อยพัฒนา คือยังไม่พัฒนาเสียที นี่ก็ครึ่งทศวรรษ ก็ได้ตำแหน่งเดิม

การศึกษาไม่ได้ช่วยอะไรคนพวกนี้จริงๆ
comment56:เคยเจอบนรถไฟฟ้าแอร์พอร์ตลิ้งครับ

รถกำลังวิ่งเข้าสถานี ผมก็ต่อแถวจะออกจากประตูรถ เนื่องจากกระเป๋าสัมภาระเยอะของคนนั่งเยอะ จึงยืนต่อเเถวได้แค่แถวเดียว สักพักรู้สึกถึงแรงดันมาจากข้างหลัง หันไปก็เจอป้าคนนึงเลยบอกไปว่า 

"ผมลงสถานีหน้าเหมือนกันครับ" คือต้องการจะบอกอ้อมๆว่า ก็ต่อผมไปนั่นหละ

ป้าเค้าก็พูดมาว่า "ขอไปหน่อยไม่มีที่จับ กลัวล้ม" อ่ะพูดมางี้ผมก็ยอมหลบให้ แต่ปรากฎว่าพอป้าแกมายืนข้างหน้าผมก็ไม่ได้จับอะไร จนกระทั่งรถไฟฟ้าจอด 

ผมก็เลยเอ่ยปากออกไปว่า "ก็ไม่เห็นต้องจับนี่" 

ป้าคนนั้นหันกลับมาพูดกับผมว่า "ไม่มีน้ำใจก็เงียบๆ ไป ไม่ได้แซงซะหน่อย"

เล่นเอาผมไปไม่ถูกเลย อยากจะว่ากลับไปนะ แต่ประตูรถเปิดแล้วคนก็กำลังเดินออก
comment56-1:เป็นเราเราด่าต่อเลยข่ะ เอาให้หงาย แก่กระโหลกกะลา
comment57:เค้าคงแยกแยะไม่ออก
comment58:โหหหห มารยาทแย่มาก ขนาดเตือนแล้วยังเถียงกลับฉอดๆ นี่แสดงว่าสำนึกคงไม่มีจริงๆ

เราเคยเจอที่ฮ่องกง ตอนกำลัง check in จะกลับไทย กำลังยืนต่อคิวอยู่ อยู่ดีๆ คนจีนกรูกันมาแซงเรา พอเราบอกให้ไปต่อคิว ก็มาเถียงแบบเพื่อนชั้นยืนอยุ่ตรงนี้ เราก็สวนกลับเลย เพื่อนชั้นก็ยืนอยู่นี้เหมือนกัน ตอนนั้นคือแบบ แรงมาแรงกลับ นางกับพวกเลยเดินกลับไปต่อคิว

ถ้าเจอแบบ จขกท ก็คงไม่ไหวจะเถียง จิตสำนึกล้วนๆ จริงๆ
comment59:ไม่ใช่ทุกคนที่คู่ควร​ได้รับน้ำใจ 

น้ำใจไม่ใช่ข้ออ้าง​ในการเอาเปรียบ​คนอื่น
comment60:เค้าพูดกันว่า "คนที่ชอบถามหาน้ำใจ ส่วนใหญ่คืนคนที่ชอบเอาเปรียบคนอื่น"
comment60-1:ถูกต้องที่สุดค่ะ
comment61:อ่านเรื่องแล้วรู้สึกเหมือนเจอมันทุกที่ที่มีคนไทยทั้งขาออกขาเข้า เซ็งมากค่ะ พฤติกรรมแบบนี้มันถ่ายทอดกันมายังไงคะ หน้าด้านหน้าทนเห็นแก่ตัวเนี่ย ถ้าเราเป็น จขกท เราคงด่าตรงนั้นเลยอ่า เรื่องเล่นใหญ่นี่ถนัดข่าาา เอาให้หงาย
comment62:เคยเจอที่วินรถตู้​สีลม รามอิน​ท​รา​ ตรงปากซอยนวลจันทร์​ เป็น ญ ตัวเล็กๆหน่อยมาที่ 2-3 คน ทำงานแล้ว ชุดยูนิฟอร์ม​สีส้มๆ ชอบให้คนนึงมาก่อนแล้วจ่ายตังเผื่อเพื่อนด้วย แล้วพอเพื่อนตามมาก็จะไปแทรกต่อจากเพื่อนที้มาก่อน 

เคยบอกดีๆแล้ว เถียงว่า ทำแบบนี้มา2-3ปีแล้วไม่เห็น​เป็นไร​ 

บอกได้คำเดียว อนาถกับความคิดมาก
comment63:เคยเจอเหมือนกัน สิงคโปร์กลับไทย น๊านมาแล้ว นกสกู๊ต พวกคนแก่คนไทยแทรกมา แซงตรงที่แบบต้องสแกนกระเป๋าแล้วเข้าไปนั่งรอบอร์ดดิ้งอีกทีอะค่ะ แล้วเรียกพรรคพวกมาอีกเป็นฝูง ทุเรศมาก 
แก่ๆกันแล้วนะ อยากจะแบบกรอกตาใส่แล้วแบบถามว่า ขึ้นเครื่องบินครั้งแรกหรอจ้ะ กลัวโดนทิ้งหรอ สะเหร่อเด๋อด๋า
เราก็จิกเลย แบบรีบหรอ รีบหรอ แทรกอยู่นั้นแหละ สันดาน แหม ถ้าkuไม่ได้ไป mungก็ดีเลแหละว่ะ กว่ากราวจะอ๊อฟโหลดกระเป๋าku กว่ากัปตันจะคำนวนน้ำหนักใหม่ ดีเลแน่ๆ สักชั่วโมง แซงไปเลย ทราม ! (ด่าได้ยาว เพราะรอแถวนานพอสมควร) 
แทนที่จะ ท้าตบให้จบๆไป ให้ไม่ได้แก่ตายกันไปข้างนึง โอ๊ยยพวกมนุษย์คนแก่ตีมึนจ้าาา ทำเป็นแบบไม่สนใจ ทำเป็นแบบมองหน้าแล้วคุยกันเองต่อ
แค้นยิ่งกว่าแค้น แช่งชักให้ลงไป โดนคัสตอมยึดcharles and kiethให้หมด เอาให้หายเด๋อ 
ลงไปเจอตอนรับกระเป๋าเจอเลยมองแรงอีก1ที คิดแล้วยังแค้น
comment64:โห้ววว แต่ละคนเจอมาแบบหนักหน่วงมากค่ะ

คนที่จขกท.ได้พบเจอ มั่นใจว่านางต้องได้กระทู้นี้แน่ๆ แต่คงตีมึนทำไม่รู้ไม่ชี้เป็นแน่แท้
comment65:ไม่ใช่เรื่องมรรยาท หรือน้ำใจ มันคือ สิทธิ์และความเป็นวินัยของปุถุชน ที่จริงควร จขกท ควรจะแจ้ง จนท ที่ดูแลด้วยนะครับ
comment66:คำว่าน้ำใจถ้ามาจากผู้ให้คือความดีงาม
คำว่าน้ำใจถ้ามาจากผู้ขอคือขอทาน
comment67:น้ำใจมีไว้ให้คนมีมรรยาทค่ะ
comment68:ปีที่แล้วไปญี่ปุ่นตอนกลับป้าผมก็เรียกมาต่อข้างๆ(ก็แทรกนั้นแหละ)ผมไม่ไปเห็นคนต่อยาวก็ละอายใจถ้าทำป้าเรียกผมยังอายเลย ผมเลยไปต่อคนสุดท้ายเลย555 ตอนเค้าเรียกขี้เกียจไปยืนต่อรอนั่งสบายๆแถวให้สั่นๆละค่อยไปต่อ555555
comment69:นิสัยน่ารังเกียจกันทั้งโคตรเหง้า
comment70:คนพวกนี้มักมีคำพูดที่ทำให้ตัวเองดูดี ดูถูกต้องเสมอแหละค่ะ ถ้าพูดแล้วเค้ายังไม่ฟังก็ได้แต่ทำใจ

เคยไปทำบุญแถววัดใหญ่ๆในกทม มีคนมาจอดรถในที่ห้ามจอด แล้วตำรวจจะล็อกล้อ คนทำผิดพูดว่า...

 ไม่ล็อกไม่ได้หรอครับ เรานับถือศาสนาพุทธเหมือนกัน 

การอ้างน้ำใจก็พบเจอในเพื่อนหรือคนที่มายืมเงินหรือให้ช่วยทำงานแล้วเราไม่ทำให้ด้วย เช่นกัน 5555
comment71:นี่แหละ ทำให้เวลาไปต่างประเทศ ต้องรู้สึกแย่ทุกทีที่คนไทยหน้าด้านไปทำอะไรที่แสดงความไร้ระเบียบด้วยข้อแก้ตัวง่ายๆ

ผมสงสัยว่าทำไมจขกท.ไม่หันไปถามคนที่ต่อแถวทุกคนว่า มี 'น้ำใจ'ให้พวกหน้าด้านมักง่ายไร้มารยาทเหล่านั้นไหม ?
เพราะการแทรกแถวนี้มันไม่ได้กระทบจขกท.คนเดียว แต่กระทบคนที่ต่อแถวทั้งหมด 
ในเมื่อคนมักง่ายอ้างหาน้ำใจ ก็ให้เขาไปหาเอาจากคนทั้งหมดในแถวก็แล้วกัน ดูว่าเขาจะว่ายังไง

น่าอายจริงคนแบบนี้ แทนที่จะถูกกระตุ้นเตือนแล้วจะสำนึก กลับหน้าด้านอ้างขอให้ตัวเองได้เปรียบคนอื่นต่อไปหน้าตาเฉย
comment71-1:จริงด้วย ตอนนั้นไม่ทันคิดเรื่องนี้เหมือนกัน มัวแต่มึนในความมึนของครอบครัวนี้อยู่
comment71-2:จขกท.ยอมให้เขาแทรก ความผิดมันจะตกอยู่กับจขกท.เพราะคนที่ต่อคิวข้างหลังเขาก็จะคิดว่าจขกท.เป็นคนให้เขาแทรกนั่นแหละ
คนที่หาว่าจขกท.ไม่มีน้ำใจนี่ก็หน้าด้านจริงๆ ตัวเองผิด นอกจากไม่สำนึกผิด ไม่รู้สึกว่าตัวเองเป็นฝ่ายรบกวนคนอื่น ยังจะมาหาว่า
ไม่มีน้ำใจซะอีก เหลือเกินจริงๆ คนแบบนี้ไม่น่ามาเกิดร่วมชาติเลย
comment72:เคยเจอของสายการบินนี้เหมือนกันค่ะ ตอนกลับจากญี่ปุ่น พอประตูเครื่องเปิด คนอื่นเค้าก็เดินไปต่อแถวเตรียมขึ้นเครื่องกัน แต่มีคนไทยบางส่วน ที่นั่งใกล้ๆกับแถว ไม่ยอมไปต่อคิวค่ะ ตีเนียนแทรกๆเอา ตอนคนอื่นต่อคิว พวกเธอๆทั้งหลายนั่งสวยๆกัน พอเห็นแถวเริ่มยาว ก็มาตีเนียนแทรก เราได้แต่ใช้สายตา(ไม่ใช่แค่เราหรอกค่ะ คนข้างหลังด้วย) แต่เค้าไม่สนใจเลย พูดคุยกันสนุกสนาน พอขึ้นไปถึง ก็เอาของที่หอบหิ้วมาเยอะใส่ไปในช่องที่ว่างของคนอื่นอีก เพลียมาก
comment73:คนพวกนี้ไม่มีจิตใต้สำนึก เห็นแก่ตัว แทนที่มาทีหลังจะไปต่อท้าย ถ้าเป็นเราเราก็ไม่พอใจค่ะ ต่อแถวอยู่ดีๆ มาแทรกได้ไง คนอื่นเขาก็รอเหมือนกัน ใจเขาใจเรา
comment74:แปลกแฮะเคสแบบนี้ผมไมรู้สึกซีเรียสเลย

ผมเป็นทั้งคนที่เคยทำและเห็นคนอื่นทำ

ผมถือว่ามายืนจองคิวแทนกันได้ เพราะมันไม่ได้เป็นเหตุแบบบังเอิญมาเจอเพื่อนเข้าคิวแล้วมาแทรก

แต่เค้ามาด้วยกัน ต้องเข้าคิวที่นี่อยู่แล้ว ให้คนในกลุ่มเสียสละมาจองคิวคนนึง ผมโอเคนะ เพราะทุกคนได้สิทธิที่จะใช้บริการนั้นอยู่แล้ว

(บางความคิดเห็นบอกว่าควรบอกก่อน แต่อ่านจาก จขกท.ก็ดูจะรู้อยู่แล้วว่าเค้ามาด้วยกันลูกมาจองคิวให้แม่ แต่ดันซีเรียส)

แต่การแซงคิวจริงๆสำหรับผม คือ เค้าเข้าคิวกันอยู่ เช่น ขึ้นรถไฟฟ้า แซงปุ๊ป คนข้างหลังอาจอดขึ้น 

หรือขึ้นไปแล้วอาจไม่ได้ที่นั่ง หรือแซงคิวซื้อของ แม่ค้าขายของข้ามคิวให้คนรู้จัก แบบนี้ผมโคตรเกลียด

ป.ล.เพิ่งรู้จริงๆครับว่าแบบนี้มีคนไม่พอใจ ทั้งๆที่ผมเองก็รังเกียจการแซงคิวมากเช่นกัน
comment74-1:เพราะคุณก็ทำรึเปล่าคะถึงไม่คิดว่ามันแปลก แต่สำหรับคนอื่นที่เค้ายืนต่อแถวด้วยตัวเอง และไม่ใช่เพื่อนคุณ ไม่ใช่ญาติพี่น้องคุณ และก็ไม่เคยให้เพื่อนให้ญาติพี่น้องตัวเองทำพฤติกรรมแบบนี้เค้ามองว่ามันแปลกค่ะ แค่การยืนต่อแถวเพื่อรอขึ้นเครื่องแปปเดียวยังทำแบบนี้ก็ไม่รู้จะพูดยังไงแล้วค่ะ จนปัญญา อย่างงี้เวลาเราขึ้นรถไฟฟ้า แล้วเราให้เพื่อนไปยืนแทน พอรถไฟมาก็เข้ามาแทรกแถว แบบนี้ก็ได้เหมือนกันเหรอคะ ระยะเวลาการยืนรอก็พอๆกัน แถมคนน้อยกว่าด้วย ไม่ต้องซีเรียสอะไรแบบนี้เหรอคะ ตลกอ่ะ
comment74-2:อีกอย่าง คนที่เค้าพอรู้ว่าอะไรเป็นอะไร เค้าไม่มายืนจองคิวแทนกันหรอกค่ะ มีแขนมีขาเหมือนคนอื่น ก็ต้องยืนในคิวของตัวเองได้สิ ถ้าเจ็บขา บาดเจ็บ เดินไม่ไหว หรือพิการก็ว่าไปอย่าง คนที่เห็นว่ามันเป็นเรื่องปรกติก็มีแต่พวกที่เคยทำแบบเดียวกันเท่านั้นแหละค่ะ เราว่าคงเพราะบางคน บางอย่างถ้าเค้าเคยทำจนเคยชิน ถึงผิดเค้าก็คิดว่ามันเป็นเรื่องปรกติ หรือหลอกตัวเองว่ามันเป็นเรื่องปรกติ
comment74-3:มันก็ไม่เชิงนะครับ

แต่ยอมรับว่าถ้าผมเป็นคนที่จะต่อแถวเพื่อขึ้นเครื่องแถวมี พ่อ-แม่ไปด้วยก็คงทำแบบนี้จริงๆ

แต่ไม่ไช่ว่าเพราะผมทำก็เลยไม่ซีเรียส แต่ผมไม่ซีเรียสอาจเป็นเพราะผมยอมรับได้กับการฝากต่อคิวกับกรณีแบบนี้มั้งครับ

แต่ถ้าไปคนเดียวหรือกับเพื่อนๆกัน ผมก็รอจนคนขึ้นเครื่องใกล้หมดแหละครับ ไม่รู้จะรีบขึ้นไปทำไม

ส่วนกรณีรถไฟฟ้าคงจะต่างกัน เพราะคนไม่ใช่ว่าทุกคนที่ต่อคิวจะได้ขึ้นรถ ถ้าให้แซงคิวกันไปเท่ากับ ไปแย่งสิทธิคนอื่น

แล้วมันก็รอแค่แปปเดียว (ไม่มีที่นั่งรอด้วย 555)

แต่ก็นั่นแหละครับ ผมไม่เคยรู้จริงๆว่ากรณีแบบนี้คนส่วนใหญ่ซีเรียส ทั้งๆที่ผมเกลียดการแซงคิวจริงๆ

ขอโทษ จขกท. ด้วยครับถ้าตอบอะไรไปแล้วทำให้เสียความรู้สึก
comment74-4:เข้าใจค่ะ คือจะสื่อว่ามันไม่เหมือนรถไฟฟ้าหรืออะไรที่จำกัดจำนวนคนนั่งใช่มั้ยค่ะ ขึ้นเครื่องบินมาช้าหรือเร็วก็ได้ขึ้นกันหมด 
ตัวเองก็เหมือนกันค่ะ รอคนขึ้นใกล้หมดแล้วค่อยเดินขึ้นสบายๆ 
แต่ในมุมของ จขกท คือยืนรอตามคิวอยู่คนมาแทรกหลายคนมากๆ มันก็ทำให้เวลาที่เค้ายืนรอต้องเสียเวลาเพิ่มมากขึ้นอีก 
เหมือนเรายืนรออยู่อีกแป้บก็ได้เก็บของได้นั่งแล้ว ปรากฎว่ามีคนวิ่งมาอยู่ข้างหน้าเป็นสิบยังไงก็ต้องมีหงุดหงิดค่ะ 
และเอาจริงๆอย่างที่คุณบอกจะเร็วจะช้าก็ได้ขึ้นกันหมด งั้นก็ไม่ควรมาแทรกคนอื่นที่เค้ายืนรอกันได้ 
ผู้สูงอายุที่ไม่สะดวกยืนนานๆก็ควรรอตอนแถวสั้นๆค่อยไปต่อคิว ไม่ใช่ให้ลูกหลานมาต่อหนึ่งคนแล้ววิ่งเข้ามาเป็นสิบ 
ที่คุณเคยทำเดาว่าคุณอาจจะยืนเข้าคิว แล้วมีคุณแม่ตามมาที่หลังมายืนข้างๆหนึ่งคน คือถ้าคนสองคนก็ไม่ได้น่าเกลียดอะไรหรอกค่ะ 
แต่จริงๆยังไงก็ไม่สมควรค่ะ
comment74-5:ไม่ค่ะ ไม่ได้เสียความรู้สึกเลย ขอบคุณสำหรับคำขอโทษค่ะ แต่เราตลกจริงๆ แบบพึ่งรู้ว่า เออ มันก็น่าจะมีคนที่มีแนวคิดนี้เยอะเนอะ คือเราบอกแต่แรกแล้วอ่ะค่ะ ว่าถ้าขอแต่แรกเราโอเคนะ คืออย่างน้อยก็บอก ไม่ใช่ตีมึนแถมว่าคนอื่นไม่มีน้ำใจอีก แล้วก็ตอนเราขึ้นเราก็รอขึ้นตอนคนเข้าไปหมดแล้วนี่แหละค่ะ อีก 15 นาทีเครื่องจะออกแล้ว คนซาไปมาก ยืนไม่ถึง 1 นาทีก็ได้เข้าแล้ว ถึงยืนห่างกันก็แค่ไม่กี่ช่วงตัว แต่เค้าก็ยังจะแซง ก็เลยรู้สึกเหนื่อยใจน่ะค่ะ
comment74-6:มาคิดตามแล้วมันก็จริงครับ

เพราะรอขึ้นเครื่องมันแปปเดียวเอง

(ถ้าผมจะพยายามแก้ตัวแทนเคสนี้อีก คงเหลือแค่ คุณแม่เค้าขึ้นเครื่องครั้งแรก กลัว ทำตัวไม่ถูกเลยต้องขอขึ้นเครื่องพร้อมๆลูก 555)
comment74-7:# 74 ครับ ผมมีครอบครัวใหญ่ 
รวมๆ แล้ว นั่งรถตู้ได้  สองคัน 
วันหนึ่ง ผมยืนรอคิวอยู่หน้าคุณ 
พอใกล้ๆ เรียกคิวผม  ผมก็ให้สสมาชิกทั้ง ยี่สิบคน 
มาแทรก หน้าคิวผม  เพราะ ไม่ซีเรียส อะไร 

ผมทำแบบนี้ได้เหรอครับ 

ที่ผ่านมา ผมไม่เคยคิดจะทำ เพราะ เป็น มารยาท กติกาสังคม
คือคำว่าคิว นั้น หมายถึง หนึ่ง ต่อ หนึ่ง ไม่ใช่ หนึ่งต่อยี่สิบ
comment74-8:ตอบน้าพรตามตรงถ้าจำนวนเยอะขนาดนั้นก็คงมีเหวอบ้างครับ

แต่เอาเป็นว่าผมเข้าใจ และรับรู้แล้วครับว่ากรณีฝากเข้าคิว

สังคมส่วนใหญ่ไม่ยอมรับ

ที่ผมตอบไป ผมก็รู้อยู่แล้วว่าจะมีคนมากดสยอง เพราะผมก็อ่านความเห็นทุกความเห็นตั้งแต่ความเห็นแรก

แต่อยากตอบเพื่อให้รู้กันว่ามีคนที่คิดแบบผมอยู่ คือไม่รู้จริงๆว่าเค้าซีเรียสกันครับ

ต่อไปก็จะไม่ทำอีก แต่ถ้ามีคนมาทำกับผมถ้าจำนวนไม่ได้เยอะเกินไป เช่น 2-3 คน ผมก็ยังคงไม่ซีเรียสเหมือนเดิมครับ
comment75:อันนี้เราขอถามเป็นความรู้ได้ไหมคะ?
คือแบบว่าคุณแม่เรา หัวเข่า ข้อต่อ มีปัญหา (มาก)
ถ้าสมมติเรามาต่อแถว แบบนี้ควรทำอย่างไรให้ไม่น่าเกลียดคะ 
บอกคนหลังไว้หรือควรให้คุณแม่หรือตัวเองทำยังไงคะ 
(พูดถึงมีคุณแม่คนเดียวไม่ได้เข้ามาเป็นครอบครัวนะคะ เพราะคุณพ่อท่านแข็งแรงดี)
เพราะเริ่มทำงานแล้วเลยมีแพลนจะพาท่านไปเที่ยวบ้าง ตอนแรกๆท่านก็ไม่ยอมไป
บอกเกรงใจเพราะเดินช้า เดินมากไม่ได้ ยืนนานไม่ไหว  แต่ใจเราอยากให้ท่านเที่ยวบ้าง
ก่อนจะเดินไม่ไหวค่ะ 555555555555
comment75-1:บอกเจ้าหน้าที่สายการบิน
comment75-2:จากที่ไล่อ่านดูนะครับ

ให้เอากระเป๋าเดินทางมาวางจองไว้ได้ แล้วบอกคนข้างหลังว่า แม่แก่แล้วยืนนานไม่ไหว ขอเอาของมาวางจองไว้

แต่เอาจริงๆ มันไม่ใช่ตอนเช็คอิน แค่รอขึ้นเครื่อง ก็นั่งรอสบายๆ ให้คนขึ้นไปจนจะหมดแล้วเราค่อยขึ้นก็ได้นี่ครับ

ผมไม่เคยไม่ต่อแถวขึ้นเครื่องเลย ยังไงก็ได้ขึ้นอยู่แล้ว เลขที่นั่งก็แน่นอนตายตัวอยู่แล้ว รอให้ขึ้นไปใกล้จะหมดค่อยไปต่อท้ายตลอด
comment75-3:สำหรับเรา ถ้าบอกก่อนเราไม่มีปัญหาค่ะ และเราจะได้ตอบคนข้างหลังได้ด้วยถ้าเค้าถามว่าทำไมยอมให้แทรกแถว แต่ถ้ากรณีแบบนี้ปรกติสามารถบอกเจ้าหน้าที่ให้พาขึ้นเครื่องก่อนได้นะคะ เค้ามีรถเข็นให้ค่ะ คุณแม่จะได้ไม่ต้องเดินมากด้วย บางทีgate ที่เราไปขึ้นเครื่องมันก็ไกลเกิน
comment75-4:อ่อ ขอบคุณที่แนะนำนะคะ ไว้ถ้าคุณแม่ยอมจะเดินทางไปเที่ยวด้วยจะบอกเจ้าหน้าที่ เพราะเกตไกลมากจริงๆค่ะ เดินทีเหงื่อไหล ไม่รู้ว่าสามารถบอกเจ้าหน้าที่เอารถเข็นได้ 5555 ความรู้ใหม่เลย ขอบคุณอีกทีนะคะ
comment75-5:เรื่องรถเข็นไม่ชัวร์เหมือนกันนะคะ ได้ยินมาอีกที ลองเช็คกับเจ้าหน้าที่ดูก่อนก็ได้ค่ะ ^^
comment75-6:นั่งรอก็ได้ครับ พอคิวเหลือน้อยค่อยไปต่อแถวปกติ ผมใช้วิธีนี้ตลอด
comment75-7:ล้อเข็น คือคำตอบ
comment76:ใช้คำว่าน้ำใจผิดที่ผิดทาง... ว่าครอบครัวนั้นนะ ไม่ได้หมายถึง จขกท
นักท่องเที่ยวที่น่ารังเกียจ... ชาติไทย ติดอันดับต้นๆเลยทีเดียว 
พูดจากประสบการณ์อ่ะนะคะ เรื่องเสียงดัง เรื่องแซงคิว เรื่องการมาสาย เรื่องแหกกฎ
comment77:น่าสงสารเขานะครับ  ผู้ปกครองไม่ยอมสั่งสอน
คงปากกัดตีนถีบครับ ไม่มีเวลาสอนลูกหลานตัวเอง
น่าเศร้าครับ  ยืนไว้อาลัยให้เขากันครับ...
comment78:คนแก่พวกนี้ทำไมลูกหลานไม่สั่งสอนอ่ะ
comment79:7-11 ด้วยความที่เปิดหลายเคาว์เตอร์แต่เข้าคิวแบบของใครของมัน 
เลยเจอประจำมาก่อนจ่ายทีหลังอันนี้เป็นความซวยเราเองที่ไปต่อแถวคนคิดเงินนาน 

แต่บางวันเจอเปิดเคาว์เตอร์เดียวคนต่อคิวยาว พนักงานเลยเดินมาเปิดอีก1 เคาว์เตอร์
แทนที่จะให้คนรอคิวคนแรกไปคิดเงินกับพยักหน้าเรียกคนท้ายๆเพราะยืนกีดขวาง มันใช่เหรอคะ
comment79-1:เราเห็นด้วยค่ะ ควรจะบังคับให้เข้าแถวเดียว แล้วถ้ามีช่องเปิดเพิ่ม ควรให้คนที่รอคิวคนแรกไปจ่ายเงินก่อน ค่ะ
comment79-2:เราเพิ่งเจอเคสนี้เลย แต่เราไม่ยอมนะ เราร้องเอ๊ะไปพร้อมทำหน้าไม่พอใจ
พนง.หันมามองหน้าเราแล้วบอกคนที่ 3 (เราคิวแรก) ว่าให้เราก่อน

โมโหมาก หิวด้วย
comment80:น้ำใจคือสิ่งที่หยิบยื่นให้ ไม่ใช่มาร้องขอ แบบนี้แก้ยังไงก็ไม่หาย
comment81:ประเทศเราถึงเป็นประเทศที่กำลังพัฒนาไงครับ
มันไม่พัฒนาสักที เพราะมีคนแบบนี้อยู่ประปราย
ปล.ผมก็มีน้ำใจนะครับ แต่ไม่ใช่กับคนเห็นแก่ตัว
comment82:ความหมายของคำว่า"น้ำใจ"ของคนไทย
คือ"ความเห็นแก่ตัว" ครับ

พอไม่ได้คำว่า"น้ำใจ"จาก"ความเห็นแก่ตัว"

"ความชั่ว"จากสันดาน มักจะปรากฏครับ
comment83:ประสบการณ์ส่วนตัว ณ ห้างดงกี้ สาขาชินจูกุ ญี่ปุ่น
ชั้น 2 จุดชำระเงินปลอดภาษี คิวยาวมาก มนุษย์ป้าคนนึงจ่ายเงินเสร็จตะกร้านึง ก็ให้ลูกเอามาอีกตะกร้านึง แล้วตามด้วยตะกร้าเพื่อนป้า สรุป คือแยกบิลจ่าย ซึ่ง ญี่ปุ่น เมื่อเป็นตะกร้าคนอื่นต้องไปต่อคิวใหม่ พนักงานพยายามบอก นางก็ตีมึน ด้วยความโมโห เราจึงตะโกนกลางร้านว่า "ไม่มีมารยาท" นางรีบหันมาพูดว่า คนไทยเหมือนกันทำไมต้องพูดจาแบบนี้ เลยสวนกลับ "ฉันเป็นคนชาติไทยมีมารยาท แต่ป้าคง ชาติ__" 
แปลกที่ จีนมาไทยก็ขยันไปว่าเค้าจัง แต่พอไทยไปเที่ยวที่อื่นทำตัวไม่ต่างหรืออาจแย่กว่า
comment84:หน้าหนาไปหน่อยนะ..
งงจริงๆค่ะ กับคำว่า "ไม่มีน้ำใจ"
เป็นเราคง..อยากแทรกก็แทรกไป แต่เราขอไปอยู่ด้านหน้าพวกคุณ ให้คุณไปแทรกคนอื่นเถอะ ถ้าเค้ายอม 
คนพวกนี้ต้องพูดเสียงดังๆค่ะ "ต่อแถวค่ะๆๆ" คนในแถวอื่นๆจะได้รู้ว่ากลุ่มนี้แซงคิว
อย่าไปเถียงกันสองคน พูดดังๆให้คนอื่นได้ยินด้วย ถามคนหลังเราด้วยก็ได้ว่า คุณโอเคให้พวกเค้าแทรกไหม โหวตกันตรงนั้นไปเลย..55
แต่วิธีนี้ คุณเองก็ต้องมีพาวเวอร์พอตัวด้วย..อยากให้หลายๆคนกันขับไล่ให้ไปต่อท้ายแถว
พวกแซงคิวนี่..น่ารังเกียจมากๆเลยจริงๆ
comment85:เดี๋ยวนี้คำว่าน้ำใจกลายเป็นเครื่องมือในการเอาเปรียบคนอื่นของพวกเห็นแก่ตัวไปแล้วครับ

ตอนนี้ผมเลยต้องนึกไว้ก่อน ถ้ามีใครที่มักเรียกร้องน้ำใจจากคนอื่น ไม่ว่าจะกรณีไหน
ขอเดาไว้ก่อนว่าเป็นพวกเห็นแก่ตัวแน่นอน แต่ก็ยกเว้นคนที่ขาดและคนที่ต้องการความช่วยเหลือจริงๆไว้
comment86:เจอแบบนี้ก็งงเหมือนกัน
comment87:เราเคยเจอเคสแบบนี้ที่สุวรรณภูมินะ ไปทัวร์กับที่ทำงาน เราต่อแถวเป็นคนที่2 ข้างหน้าเป็นเจ้านายคู่ที่1 พอถึงเวลาเปิดปุ๊บ เจ้านายคู่ที่1นั้นกวักมือเรียกเจ้านายอีก2คู่(มี4ช่องเช็คอิน เราไม่ได้เดือดร้อนหรอก แต่ข้างหลังไปอ้อมเส้นกันมาอย่างยาวรอกันเต็ม) สุดท้ายพวกนั้นก็ได้เช็คแหละถึงเคาเตอร์แล้ว แต่เจ้าหน้าที่คุมเส้นเดินเข้ามาด่าเลย แถมหันไปแง่งคนมาใหม่ด้วยว่าอย่ามาทำแบบนี้ ไม่ได้สนว่าเจ้านายจะใส่แบรนด์เนมเต็มตัวหรือจองBCมา

เป็นจนท.ของการบินไทย เราว่าเขาเจ๋งดี(แต่เราบินบิสิเนสแอร์กับทัวร์อ่ะ 555 ยืมเคาเตอร์เขา)

ป.ล. เจ้านายเหล่านั้นก็น่าจะไม่อายหรอก เราสิอาย เหมือนโดนเหมาไปด้วยเพราะเช็คเป็นกรุ๊ปแรกพร้อมกัน
comment88:เจอเที่ยวบินของ XJ ไปญี่ปุ่น คนข้างหน้ากวักมือเรียกเพื่อนๆ มาตัดแถวข้างหน้าเมื่อใกล้จะถึงคิวเข้าไปเช็คอิน อายุประมาณ ลุง ป้า ลอดสายกั้นมาหน้าตาเฉย
comment89:รัก คุณเจ้าของกระทู้ที่สุด
ยกป้ายไฟเชียร์ค่ะ
ถ้าเขามาอ่านกระทุ้นี้แล้วรู้ว่าเป็นตัวเอง แล้วอยากเจอ จขกท ตามที่เขาพูดไว้
จขกทเรียกเราเลยนะจะไปช่วย
เกลียดนักคนแบบนี้
ตรรกะป่วยแล้วโชว์ถ่อย
comment90:เคยเจอที่เซี่ยงไฮ้ครับ เป็นกลุ่มคนจีน คนมีอายุหน่อย คล้ายแบบเจ้าของกระทู้เลย รอออกด่านตม.  มีป้าคนหนึ่งเดินมาแทรกจะขอเข้ากลุ่มใหญ่ เลยใช้มือดึงแขนเสื้อป้า บอกว่า Q Please แกทำท่ารับรู้นะ แต่หงุดหงิดนิดหน่อย ประมาณ เออรู้แล้ว ไรงี้...แล้วก็ยอมไปต่อด้านหลังเหมือนเดิม แต่ด้วยที่เขามากลุ่มใหญ่ เหมือนมองเราเป็นคนเรื่องมากเลย ตอนเข้าด่านก็มอง ไม่รู้จะทำยังไงเหมือนกัน มองก็มอง ก็มันเป็นสิทธิ์ของเรานิ แต่ก็ยืนยันไม่ให้ต่อครับ ขวางไว้ คิวใครคิวมัน
comment91:คนที่อ้างแต่น้ำใจคนอื่น ทำให้ผมนึกถึง .....เปรต.....ที่คอยมาขอใบบุญจากคนอื่น พอคนอื่นไม่ให้ก็คอยมาตามหลอกตามหลอน
comment92:ขออนุญาต ฝาก กระทู้เดิมๆ ครับ เรื่องมารยาท ในการรอกระเป๋าที่สายพานครับ
https://pantip.com/topic/35847894
comment93:มีทุกชาติทั่วโลก  แต่เอเซียจะเยอะ  ยิ่งเราคนไทย เราก็จะเห็นคนไทยด้วยกันดูเหมือนมาก ที่จริงมีทุกที่ แต่ของ จขกท. คนนั้น
ใช้คำได้น่ารังเกรียจมากก  คนไทยไม่ค่อยมีวินัย  ชอบอ้างน้ำใจ  ฝรั่งเราก็เจอ พวกฝรั่งกากๆ ตัวอย่างบนรถไฟตู้นอน ได้ตั๋วแล้ว
มันจะมาขอเปลี่ยนเป็นนอนตู้ล่าง  เราไม่ยอมจ้า มันก็จะเอาเงินให้ คือ ก...ไม่เอา มีเงินทะเลาะเอาความถูกต้องดิ ตั๋วนะตั๋ว
     ฝรั่งเลวอันนี้ก็ไม่ทุกคน แต่ก็มีทุกชาติทุกภาษา  ฝรั่งบางคนก็มารยาทก็เยอะ มาถามทางเรากำลังคิดอยู่ทั้งภาษาและ
ทางที่เค้าถาม พอเห็นเราไม่ตอบทันที ทำท่าทางไม่พอใจ แบบเฮ้ยกิริยามึ...นี้  ไปเที่ยวแถบเอซียก็เจอ แบบอาม่าไม่ต้องบอกประเทศนะ
เรากำลังล้างมืออยู่ (ห้องน้ำทีภัตคาร) อาม่ามาจากไหนเอาตัวดันเราแบบปกติมากกก หลานเค้านี้ ขอโทษๆๆๆๆ  ปรี๊ดๆๆๆๆ  ก่อนมาก็
เตรียมใจเรื่องห้องน้ำไว้บางละ แต่แบบ หยี่ๆๆๆ  เหลืองเป็นก้องๆ

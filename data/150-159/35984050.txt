title:เตือนภัยคนชอบถ่ายรูป! เจอมากับตัวที่สะพานพระราม 7 เกือบเอาตัวไม่รอด
comment:สวัสดีครับ กระทู้นี้เป็นกระทู้แรกของผมเอง อยากจะฝากเตือนคนที่ชอบถ่ายรูปกลางคืนที่ชะล่าใจ อาจจะเจอเหตุการณ์แย่ๆจนเกือบเอาตัวไม่รอดแบบผมในครั้งนี้ครับ


เหตุการณ์เกิดในวันที่ 4/1/2560 เวลาประมาณ 22.30 น สถาณที่ สะพานพระราม 7 ตรงบรรไดขึ้นสะพานครับ

เกริ่นนำก่อนนิดนึงนะครับ ผมพักอาศัยอยู่ละแวกนั้นไม่ไกลมาก ไปถ่ายรูปที่นั่นบ่อย (น่าจะเกิน 10 ครั้ง) ซึ่งทุกครั้งผมไปคนเดียว กล้องตัวเดียว เวลาประมาณนี้ตลอด เหตุการณ์ปกติตลอดทุกครั้งครับ

** เวลาประมาณ 22.00 น **

วันเกิดเหตุผมไปถ่ายรูปเหมือนเดิม ต่างแค่วันนี้มีผู้หญิงไปด้วยคนนึง ตอนที่ไปถึงตีนสะพานประมาณ 22.00 น มีพี่ๆตำรวจเฝ้าอยู่แถวนั้น 2 คน (ขอบคุณพี่ตำรวจทั้งสองคนด้วยครับ ไม่มีพวกพี่ๆผมคงแย่กว่านี้)

** เวลาประมาณ 22.20 น **

ขณะผมกำลังถ่ายรูปเล่นอยู่ พี่ตำรวจทั้งสองคนเดินเข้ามาชวนคุยสับเพเหระเกี่ยวกับเรื่องกล้อง เข้าใจว่าคงเข้ามาคุมเชิงนิดหน่อย (ตอนนั้นไม่รู้เลยจริงๆว่ากำลังเป็นเป้าอยู่) ก่อนกลับพี่ตำรวจที่ดูเหมือนจะยศสูงกว่าพูดขึ้นมาว่า "ดึกแล้ว ระวังคนระวังกล้องด้วยนะ" ว่าแล้วก็เดินจากไปแบบห่วงๆ (ถ้าพี่ตำรวจท่านนั้นไม่พูดเตือน ตอนเกิดเหตุผมเองคงฉุกคิดไม่ทันเหมือนกัน ขอบคุณอีกครั้งครับ)

** เวลาประมาณ 22.30 น **

หลังจากที่พี่ๆตำรวจทั้งสองเดินขึ้นรถที่จอดอยู่ไกล้ๆ ผมกับนางแบบ ก็ถ่ายวิวด้านล่างเสร็จ กำลังจะขึ้นไปบนสะพาน กะจะไปหาวิวสวยๆด้านบนกันต่อ ก่อนจะขึ้นสะพานผมได้ยินเสียงคนข้างล่างเหมือนส่งซิกอะไรกัน (ตอนนั้นเริ่มเอะใจนิดๆ แต่ด้วยความที่มาบ่อย คิดว่าคงไม่มีอะไร) เลยเดินขึ้นไปพร้อมจะถ่ายวิวถ่ายคนกันต่อ

** เวลาประมาณ 22.32 น **

ตอนเดินขึ้นไปถึงชั้นบนสุด ด้านล่างเริ่มเอะอะกันมากขึ้นกว่าเดิม ตอนนั้นยังดูเชิงกันไประยะนึง ผมเองก็ยังไม่ได้หยิบกล้องมาถ่ายเพราะเริ่มเห็นลางไม่ดี จนมีประโยคนึงหลุดมา ... "มีผู้หญิงมาด้วยเว้ย" ... เท่านั้นแหละครับ ผมจูงมือนางแบบลงมาทันที ฝั่งนู้นก็เริ่มรู้สึกเหมือนกัน ตอนนั้นบอกนางแบบไปว่า "กลับเหอะ เราเริ่มรู้สึกไม่ดีแล้ว"

** เวลาประมาณ 22.35 น ** 

เดินลงมาถึงบันไดขั้นสุดท้าย ก็เจอกันนักตกปลาหน้าใสซื่อ (ก่อนหน้าเราจะขึ้นไป) ที่แปลงร่างเป็นผู้ร้ายตาขวาง (เปลี่ยนบทไวมว๊าก พี่พจน์ควรเอาไปแสดงหนังด้วยนะครับ หลอกผมซะสนิทใจเลย) ยืนล้อมพวกเราอยู่ พร้อมพักพวกอีก 3-4 คนที่กำลังวิ่งมา ... [ ตอนนั้นเห็นท่าจะไม่ดีสุดๆไปเลย คิดว่าถ้าเกิดเหตุสุดวิสัยยังไงก็ทิ้งกล้องไว้ตรงนี้แหละ เอานางแบบกับตัวเองให้รอดก่อน ] ... แต่เดชะบุญสติยังเหลืออยู่บ้าง ทำใจดีสู้เสือไป มองหน้าเดินเข้าหาพี่โจรแปลงร่างไปสองก้าว ทำแนวๆจะเอาเรื่อง พี่แกผงะไปนิดนึง เลยฉวยโอกาสจังหวะนี้ วิ่งกุมมือนางแบบวิ่งสุดฝีตีนก่อนที่พักพวกเค้าจะรวมตัวกันเสร็จ

(รูปก่อนจะเกิดเหตุ พี่เค้ายังเป็นนักตกปลากันอยู่เลย)

**เวลาประมาณ 22.35 กับอีก 10 วินาที **

หลังจากพี่โจรแปลงร่างเห็นพวกผมวิ่ง เป็นขณะเดียวกับที่พรรคพวกที่เค้าส่งซิกซึ่งอยู่ตามจุดต่างๆวิ่งมาถึงจุดรวมพลเค้าพอดี (ตอนวิ่งผมหันกลับไปดูอยู่เนืองๆ) ตื่นเต้นสุดๆไปเลย หันหน้ากลับมาอีกที แม่เจ้า!!! .... "มันปิดทางออกก!!!!" .... ตอนนั้นคิดอะไรไม่ออกเหมือนกัน ตื้อสุดๆ โชคดีที่มาบ่อย สติยังพอมี เลยจำได้ว่ามีรั้วริมๆสะพานลอยห่างออกไปทางซ้ายมือ สูงพอจะปีนได้บ้าง คิดได้แล้วก็วิ่งจูงมือนางแบบวิ่งไปตามที่คิด ลุ้นสุดๆไปเลยว่าฝั่งนู้นจะตามมาทันหรือเปล่า

**เวลาประมาณ 22.35 กับอีก 15 วินาที **

มาถึงริมรั้ว โป๊ะเชะ! สูงประมาณ 2.5 เมตร เอาวะ ตอนนั้นอะดรีนนาลีนสูบฉีด 5 เมตรก็คงชิลๆ ถถถถถ ปีนข้ามมาออกมาทางฝั่งถนนใหญ่ ด้วยความที่กลัวจะหนีไม่ทัน เลยตั้งหน้าตั้งตาวิ่งอย่างเดียว ไม่มีเวลาเหลียวกลับไปมองเลยไม่รู้ว่าพี่นักตกปลาแปลงร่างเหล่านั้นจะวิ่งมาไกล้ใกลขนาดไหน เอาเป็นว่ามาฝั่งถนนใหญ่แล้ว ชีวิตเหมือนรอดไปครึ่งนึงแล้ว แต่ยังไงก็ต้องหาที่พึ่งก่อนเพื่อความชัวร์ หันไปทางซ้ายเจอกับป้อมยามของปูนช้าง วิ่งไปหาแบบมีความหวังเต็มเปี่ยม โผล่หน้าไปเจอป้อมยอมปุ๊บ!! แม่เจ้าาาา !! ยามหายยยย!!!!! หันหาที่พึ่งใหม่สิครับ อีกฝั่งจะปีนรั้วตามมาตอนไหนยังไม่รู้  โชคดีมากๆที่พี่แท็คซี่คนนึงขับผ่านมาพอดี  เลยโบกพี่เค้าแบบฉับไวให้ไปส่งถึงที่พัก นางแบบผมตอนนั่งบนแท็กซี่เธอดูตกใจ+กลัวมาก ผมมองเค้าแล้วแทบจะร้องไห้เลย ความผิดผมเต็มๆที่พาเธอไป โชคดีที่เค้าค่อนข้างเข้มแข็งกว่าคนทั่วไปหน่อย (เธอเป็นนักกีฬามวยปล้ำด้วย เลยงอแงไม่เยอะ) เป็นอันจบมหากาพย์ประเดิมปีใหม่ของตัวเองแบบฉิวเฉียดเพียงเท่านี้

อยากฝากเตือนเหล่าคนชอบถ่ายรูปกลางคืนนิดนึงนะครับ อย่าประมาท อย่าชะล่าใจ ยิ่งสะพานพระราม 7 เองก็มีกระทู้เตือนภัยอยู่บ่อยๆ ครั้งนี้ผมยังโชคดีที่มีสติ + มีดวงอยู่บ้าง นางแบบผมเองก็เป็นที่พึ่งพาได้สุดๆ (ตอนกระโดดข้ามรั้ว เธอให้ผมข้ามก่อนแถมส่งกล้องมาให้ผมก่อนเธอจะโดดตามมาอีก รู้สึกผิดสุดๆไปเลยที่พาเธอมาเสี่ยง T^T )  ไม่อยากจะคิดเลยถ้าโชคร้ายยิ่งกว่าที่คิดจะเป็นยังไง ผมคงให้อภัยตัวเองไม่ได้แน่ๆ อยากให้กระทู้นี้เป็นกระทู้เตือนภัยอีกกระทู้นึง ขอบคุณที่อ่านจนจบนะครับ

ปล.ในเหตุการณ์แบบนี้ สามารถแจ้งความข้อหาอะไรได้บ้างครับ ขอบคุณครับ (แท็กผิดห้องต้องขออภัยด้วยนะครับ)

-----------------------------------------------------------------------------------------------------------
แก้ไขเพิ่มเติม สำหรับข้อมูลใน คห.ที่ 45 ครับ

ขออภัยด้วยจริงๆครับ เพิ่งว่างตอบ ในส่วนของวันที่ Nikon 1 V1 ของผมอายุค่อนข้างเยอะ เข้าใจว่าถ่านในตัวกล้องหมดหรืออย่างไรไม่ทราบ ทุกครั้งที่เปิดเครื่องจะรีเซ็ตวันที่ใหม่ตลอด

วันนั้นที่ไปถ่ายเอา EOS Canon ไปด้วยถ้าเกิดเพื่อนๆคนไหนอยากทราบวันที่ เวลา ที่แน่นอน สามารถนำรูปไปเช็ควันที่และเวลาได้เลยครับ

(ในรูปคือ Nikon 1 V1 และถูกถ่ายโดย Canon EOS ก่อนที่จะเกิดเหตุการณ์ครับ)

อนึ่ง กระทู้นี้ผมตั้งมาเพื่อเตือนภัยคนอื่น ไม่ได้มีส่วนได้ส่วนเสียอะไรอยู่แล้วดังนั้นไม่มีความจำเป็นใดๆที่จะต้องสร้างเรื่องขึ้นมาให้ยุ่งยากเลย หวังว่าคงจะคลายความวังวลของหลายๆคนได้ หากอยากได้รูปภาพหรือข้อมูลเพิ่มเติมสามารถขอได้ทางหลังไมค์ได้เลยครับ ยินดีเป็นอย่างยิ่ง

ขอบคุณครับ

-----------------------------------------------------------------------------------------------------------

แจ้งความ + ลงบันทึกประจำวันเรียบร้อยแล้วนะครับ ขอบคุณพี่ๆตำรวจจาก สน.ประชาชื่นด้วยที่ช่วยเหลือในทุกๆขั้นตอน รวมไปถึงพี่ๆนักข่าวที่หลังไมค์มา ขอบคุณจริงๆครับ																																	   แก้ไขข้อความเมื่อ 10 มกราคม 2560 เวลา 23:08 น.
comment1:ดีใจด้วยที่รอดมาได้ครับ ดีเท่าไหร่แล้วที่นางแบบไม่ต้องมาเป็นคู่ซ้อมมวยปล้ำให้แก๊งโจร ไม่ว่าที่ไหนก็ไม่ปลอดภัยครับอย่าได้ชะล่าใจ ไปไหนไปกันเยอะๆ ขนาดผมอยู่ในประเทศที่อัตราการเกิดอาชญากรรมต่ำ ถ่ายรูปดึกเค้ายังไปกันหลายคนเลยครับ   

ปล.วันหลังน้าให้น้องเค้าปีนหนีก่อนก็ดีนะฮะ เสียภาพพจน์หมด
comment1-1:โดนประโยคสุดท้ายเลยยครับบ 5555
comment2:ผมว่าตรงนั้นนี่กลางคืนมันกลายเป็นแหล่งอาชญกรรมเลยนะครับ ตำรวจเองก็เฝ้าระวังได้ไม่ตลอด
จับไปกี่รอบก็เปลี่ยนหน้าใหม่มาอีก แถวนี้เคยมีเพื่อนๆเคยอยากไปถ่ายรูปตอนกลางคืนก็ห้ามตลอดครับ
นอกจากทริปกลุ่มใหญ่ไปกันเป็นสิบๆคนยังพอไหว ถ้าน้อยกว่านี้ไม่แนะนำสักเท่าไหร่เลยครับ

บทจะเกิดเหตุมันจะเปลี่ยวมาก หาคนช่วยหรือวิ่งหนียากมาก เลยงดไปลดความเสี่ยงไปเลยดีกว่า
comment3:วันหลังไปล่อมันใหม่

แต่เอาเพื่อนไปหลบในรถตู้ จอดไว้แถวนั้น
พอมันออกมา ให้เพื่อนมาล้อมแล้วยิงทิ้งให้หมด
แล้วโยนลงน้ำไปซะ พวกขยะแผ่นดิน
comment3-1:ผมเคยทำใน GTA ครับ
comment3-2:ยิงทำไม... คุณ ไม่มีสิทธิ์ไปยิงเค้า คุณไม่มีสิทธิ์ไปฆ่าเค้า ... นักสิทธิ บอกแล้วว่า แม้เค้าทำผิด แต่ เค้าก็มีสิทธิ์ ที่จะมีชีวิตอยู่ ... 

[Spoil] คลิกเพื่อดูข้อความที่ซ่อนไว้ จับมัดมือ มัดเท้า แก้ผ้า ... เอาเทียนพรรษา ลนใส่ไข่ เปลือกตา  เฉือนหัวนม  เอากาวตราช้างหยอดจมูก หยอดหู หยอดปลายไข่ หยอดตูด เหลือแต่ปาก เอาใว้ 

ช่วงนี้ อากาศหนาว เราเป็นห่วงสุขภาพ  เอาน้ำร้อนเดือด ค่อยๆ ราดข้อมือ ข้อพับ แขน กับขา  แล้วเอา เข็มหมุด เสียบในซอกเล็บทุกนิ้ว 20 นิ้ว 

จากนั้น เอาคัตเตอร์ กรีดเอ็นร้อยหวาย 

ถ้าผมเค้ายาว  เราก็ ยินดีช่วยตัดให้เพื่อเป็นบุญกุศล ด้วยการ เอาคัตเตอร์ กรีดหนังหัว  ค่อยๆ เลาะออก ไปเรื่อยๆ พร้อมรอยยิ้มอย่างมีความสุข ที่มีให้เค้า  จากนั้น เราก็ทำความสะอาดเค้า ช่วยเค้าล้างตัวให้สะอาดด้วย โซดาไฟ ละลายน้ำ ค่อยๆ ลาด ไปทั้งตัวเค้า ให้เค้าได้สะอาดๆ ปราศจากเชื้อโรค 

แค่นี้ เราก็ ทำตาม นักสิทธิ หมานุด สิยะ ชน  แล้วล่ะ ...



อ้าว ... โทษๆ  นึกว่า ไอ้ตัวที่ แทงคนตายเพื่อชิงมือถือ ...
comment3-3:บรรยายซะนึกถึงเรื่องนี้ ^ ^
comment3-4:3-2 อ่านในสปอล์ยแล้วนึกว่าแฟนเรามาคอมเมนท์เลยค่ะ ประโยคคุ้นม๊ากกกก -w-
comment3-5:3-4 ลองอ่านความเห็นย้อนหลัง อาจใช่ก็ได้ แนะนำอาจเจอเรื่องเล่าสาวอ่างไหนสักกระทู้นึง (เสี้ยมเต็มที่)
comment3-6:3-4 เพิ่มเติมครับ ถ้าแฟนคุณมีรถ ลองเช็คตามซอกหลืบ อาจเจอเงินที่เขาซ่อนไว้ก็ได้นะครับ
comment3-7:OH!!! โหดดดศาสตร์
comment3-8:คิดเหมือนผม เลย น่าจะล่อซื้อ สัก20-30 ตรีน...อิอิ
comment3-9:
comment3-10:แบบนั้นก็เกินไปครับ  เอาเป็นว่า[Spoil] คลิกเพื่อดูข้อความที่ซ่อนไว้จับผ่าท้องแล้วเอาหินใส่ถ่วงน้ำให้มันจมน้ำตายเถอะครับ...
comment3-11:3-2 ขนลุกเลยทั่น... หนังโหดๆหลายเรื่องยังไม่ได้ขี้เล็บเลยจ้า....
comment4:มุมมืดกรุงเทพอันตรายกว่าที่คิด
comment5:แถวนั้นน่ากลัวจริง มันมืด เปลี่ยว
comment6:...น่ากลัวจัง ถ้าวิ่งหนีไม่ทันแลัวจะทำไยังไง

อ่านไปใจเต้นตุ่มๆต่อมๆ...
comment6-1:ภาพประกอบการวิ่งหนี น่ารักมากค่ะ! ^ ^
comment6-2:ดุ๊กดิ๊กนี้ แก๊งโจรใช่มั้ย มาเป็นกลุ่มด้วย
comment7:นี่คือเค้าตกปลากันตรงที่เป็นฝั่งสวนใต้สะพานปะคะ หรือ ฝั่งตีนทางด่วนอีกด้าน

เราว่าแถวนี้คนเถื่อนอะ เคยพาหมาไปเดินแถวสวนอยู่ แต่ตอนกลางวัน เราว่ากลางคืนน่ากลัวนะคะ (แต่ไม่คิดว่าจะเจอขนาดนี้เหมือนกัน)
comment8:ถ้าฝั่ง การไฟฟ้าบางกรวย ยังพอปลอดภัยนะครับ ฝั่งพระจอมเกล้า อันตรายนะครับ ผมคนพื้นที่รู้จักดีครับ

อยากถ่ายนางแบบมาฝั่งโรงไฟฟ้านี้ครับ ตรงทางเข้าทางด่วนจัดไปเลยครับ ไฟสว่างทั้คืน มีวินมอไซถึงเที่ยงคืน 

ร้านอาหารอีก ปลอดภัยหายห่วงครับ
comment8-1:ไม่ว่าจะฝั่งไหนก็อันตรายทั้งนั้น
ยิ่งตอนกลางคืน ยามวิกาล ต่อให้มีไฟส่องสว่างก็ไม่แน่ว่าจะปลอดภัย
ยิ่งพวกวินมอเตอร์ไซค์ ยิ่งไว้ใจไม่ได้ ไม่รู้จะกลายร่างเป็นอสุรกายวายร้ายเมื่อไหร่
ผมเคยเดินถ่ายรูปแนวสตรีทช่วงเช้ามืด (จะเก็บภาพตอนพระอาทิตย์ขึ้น) ในย่านที่ค่อนข้างปลอดภัย
เดินผ่านวินมอเตอร์ไซค์วินนึง มีคนนึงผิวปากส่งซิกให้พวกอีกคนนึง มองมาที่กล้องผม (กล้องDSLR)
ผมเห็นท่าไม่ดี รีบเดินจ้ำๆหนีออกมาให้ห่างเลย
comment9:ผมเคยลองไปถ่ายตรง สะพานพระราม8 ตรงนั้นก็มีคนตกปลาเยอะเลย แต่ไม่เจออะไรครับ. อาจเป็นเพราะ ตรงนั้นมีทหารเฝ้าอยู่ แต่มันก็แอบน่ากลัวยุเหมือนกัน ผมไปประมาณ ตีหนึ่ง
comment10:เพื่อนแฟน รุ่นน้องแฟน แฟนเคยโดนบริเวณนั้นเหมือนกัน
comment11:ขอบคุณที่มาเล่าค่ะ
แต่ ดึกๆแบบนี้ แถวสะพานพระราม6 พระราม 7  มีคนเคยมาเตือนใน pantip 
หลายหนแล้วนะ ว่า มิจฉาชีพเยอะ  ดึกๆ อย่าไปเลยค่ะ
comment12:สะพานพระราม7เพื่อนเราก็เคยโดนปล้นมาคะคดีไม่คืบหน้า เรื่องราวในลิ้งนี้เลยคะ https://m.pantip.com/topic/34508923?
คุณโชคดีมากคะที่ไม่ได้เป็นอะไรที่หลังต้องระวังตัวขึ้นมากๆ
comment12-1:กำลังนึกถึงเคสนี้อยู่เลย
comment13:ไม่ต้องแจ้งคับ พาพวกกลับไปกระทืบให้หมด ไม่ต้องสนใจว่าเป็นใคร แล้วบอกพวกมันว่าคราวหลังอย่าทำแบบนี้อีก คนอื่นก็มีมือมีตรีนเหมือนกัน ผมอ่านที่เล่ามาแล้วยังแค้นแทนครับ!!!!
comment13-1:ทำแบบนั้นมันคุ้มกันไหมครับ มีแต่เสียกับเสีย ไม่คิดหรอครับว่าฝั่งนั้นก็มีพวก
มือตรีนอาจมีเท่ากัน แต่ส่วนเพิ่มเติมมันคงไม่เท่าครับ
comment13-2:ความคิดเห็นที่ 13-1

คิดแบบนี้ก็อยู่บ้านแล้วมาบ่นใน Pantip ต่อไปครับ เป็นผมยังไงก็เอาคืน
comment13-3:อยู่บ้านอยู่แล้วครับ ขนาดหน้าบ้านผมดึกๆยังน่ากลัวเลย ยังดีที่ไปไหนมาไหนเดี๋ยวนี้ขับรถเอา 555
ยังไงลองรวบรวมพรรคพวกไปเอาคืนให้ จขกท เลยครับ อยากเห็นครับว่าหมู่หรือจ่า
ถือซะว่า จขกท เป็นเพื่อนร่วม pantip ครับ
comment13-4:ไม่คุ้มหรอกครับ ผมอยู่ไม่ไกลละแวกนั้นเท่าไหร่ ส่วนใหญ่คนพื้นที่ทั้งนั้น รู้จักทั้งคนใหญ่โต ทั้ง ตร. ถึงยังเป็นแบบนี้อยู่ไงครับ ...
comment14:ไอ้พวกนั้นมันรู้จักพวกผู้หลักผู้ใหญ่ โชคดีแล้วที่คุณยังไม่ตาย
ทีหลังซุ่มอยู่เงียบๆ แอบตามมันไปถึงแหล่งถึงบ้าน ดูหน้าตาพ่อแม่พวกมัน ดูว่ามันมีลูกมีหลานหรือมีเด็กไหม จากนั้นก็แล้วแต่คุณจะคิดจะแค้น
comment14-1:
comment15:โครตอันตรายเลยครับแถวนั้น

สมัยเรียน ม. ปลายผมก็โดน มาเป็นกลุ่มด้วย

มันล้อคตัวผม ดีที่ดิ้นหลุด จำได้เสียงสุดท้ายว่ามีดๆ

ถ้าวันนั้นดิ้นไม่หลุดผมคงไม่รอด
comment16:ผมไม่เข้าใจ  ดึกๆดื่นๆ  พวกคุณจะไปที่เปลี่ยวๆถือกล้องล่อโจรมันทำไม
ถ้าไปซัก 4-5 คน ขึ้นไป  อันนี้ก็ไปกันได้
แต่ที่เห็นประจำคือ เดินมาคนเดียวดุ่มๆ  หรือไม่ก็เดินมากับแฟนแค่ 2 คน

ถ้าอยากจะไปคนเดียว หรือไปกับแฟน 2 คน
ควรไปช่วงหัวค่ำ  แล้วก็มองดูให้รอบๆด้วย ว่ามีใครเขามาถ่ายรูปแบบเดียวกันบ้างหรือเปล่า
ถ้ามีก็พออุ่นใจได้   พยายามอยู่ในระยะที่ไม่ห่างกับคนอื่นเอาไว้
ถ้าคนอื่นเขากลับ  คุณก็กลับตามเขา อย่าไปอยู่ล่อโจรคนเดียว
comment16-1:คงนึกว่าเดินชิลได้แบบ ถนนคนเดินตามตลาดมั้งครับ
กระทู้เตือนภัยหรือข่าวก็มีให้เห็นเยอะแยะ   ไม่เข้าใจระบบความคิดเค้าจริงๆครับ
comment16-2:เอาน่าครับ ถือว่าเป็นเดชะบุญของเขาแล้ว ที่รอดมาได้
อยู่แถวบ้านผมก็ชอบไปไหนมาไหนคนเดียว เพราะไม่ค่อยมีเหตุอันตราย

จนพอไปอยู่จังหวัดอื่นที่ใหญ่ขึ้น ก็ยังติดนิสัยไปเดินสวนสาธารณะคนเดียวช่วงหัวค่ำ 
ถึงรู้ว่า มันไม่เหมือนแถวบ้านตัวเอง เพราะมีแก๊งค์วัยรุ่น ๆ น่ากลัวเยอะมาก
อันนี้ผมก็เพิ่งจะรู้เหมือนกันครับ
comment16-3:ขอบคุณสำหรับความคิดเห็นครับ โดยพื้นเพแล้วผมเป็นคน ตจว. เวลาไปเที่ยวกลางคืนก็ไม่เคยเจออะไรทำนองนี้เลย

ยิ่งสะพานพระราม 7 ไปบ่อย ยิ่งไม่ระมัดระวัง กลายเป็นความประมาทของตัวเองทั้งสิ้นครับ 

ครั้งนี้ถือเป็นบทเรียนสำหรับตัวผมเองและอยากให้เป็นกระทู้เตือนภัยสำหรับหลายๆคนที่ได้เข้ามาอ่าน แค่นี้ก็บรรลุจุดประสงค์แล้ว

ขอบคุณครับ
comment17:เดียวนี้ มันเปลี่ยนไปเยอะครับ คนเดียวนี้อันตรายครับ วันหลังไป ก็พกปืนไว้สักกระบอกครับ ไม่ดียิงเลยครับ ต้องเอาตัวรอดครับ
comment18:ถ่ายรูปตอน 4 ทุ่ม ผมว่ามันดึกเกินไปที่จะถ่ายรูปแล้ว และแถวนั้นโจรกับมิจฉาชีพก็เยอะด้วย

ถ้าอยากถ่าย ควรไปหลายๆคนและเวลาถ่ายอยู่ประมาณ 6 โมงเย็นหรือไม่เกิน 1 ทุ่มจะดีกว่านะครับ
comment19:ผมไม่ได้เล่นกล้องนะ แต่เพื่อนๆชอบมาชวนให้ไปกันด้วยไปหลายคนอยู่ครับ เจอกระทู้นี้ เป็นงี้นี่เอง อันตรายมาก
comment20:จังหวัดอื่นก็มีครับ วัยรุ่นแอบรวมกลุ่มกันตรงสะพานในตอนดึกๆ ในใจคิดยังอยากจะเอาเหยื่อไปล่อเพื่อโจรออกมา แล้วปิดล้อมเลย
comment21:โจรเต็มบ้านเต็มเมืองไปหมด....มันกลัวที่ไหน ก่อเรื่องซ้ำซาก ติดคุกเดี๋ยวเดียวก็ออกแล้ว กฏหมายไทย....
comment22:ตอนหัดถ่ายรูปใหม่ๆผมก็ออกคนเดียวดึกๆตลอด สะพานพุทธเอย ตากสินเอยย คิดว่าโชคดีมากๆที่ไม่เจอกับตัว ทุกวันนี้ระวังตัวมากขึ้นละครับ โชคดีของ จขกท.นะครับที่รอดมาได้ทั้งคนทั้งกล้อง
comment23:ยุคนี้  สองทุ่มก็น่ากลัวแล้ว  
จำสมัยวัยรุ่น  เคยไปนั่งหาดกับเพื่อนอยู่จนเกือบเที่ยงคืนไม่รู้สึกน่ากลัว แต่เดี๋ยวนี้เสียวสันหลัง
comment24:ชีวิตดีดีที่ลงตัว...
comment25:ผมอยู่แถวนั้นตั้งหลายปีแค่เฉียดๆตอนดึกๆยังไม่อยากจะไปเลย
comment26:ใต้สะพานนั้น แหล่ง รวมตัว ทั้ง เสือ สิง กระทิง แรดเลยครับ แจคพอต อาจเห็น out door กัน  กลางวันยังไม่น่าเดินเลยครับ
comment27:เคยไปถ่ายตามสะพานเหมือนกันครับ ปกติ 1 ทุ่ม แสงหมด ก็เลิก

บางที ผู้คนแถวนั้นกลับหมด รถบนถนนหมด เริ่มเปลี่ยวขึ้นก็เลิกครับ 
ทุก ๆ ทีจะมองรอบ ๆ ไว้ตลอดเวลาครับ มีคนหรือเปล่า น่าสงสัยมั้ย ใครอยู่ตรงไหนบ้าง กำลังทำอะไรอยู่ มองหาทางเดินทางออกไว้หลาย ๆ จุดเผื่อจะได้คิดทันตอนต้องหนี

ทางที่ดี พกพวกไฟฉาย LED ไว้ก็ดีครับ ฉุกเฉินเอาส่งตามันไปเลย
comment28:ทำไมถึงไว้ใจความปลอดภัยของประเทศนี้ขนาดนั้น มีทั้งกล้องทั้งผู้หญิง ก็ยังจะออกไปดึก ๆ ดื่น ๆ
ได้ดูข่าวฆ่าปาดคอชิงไอโฟนบ้างหรือเปล่าคะ ?
ถ้าพวกนี้มันโหดกว่านี้อีกสักนิด คุณคงไม่โชคดีแบบนี้ อาจจะไม่มีโอกาสมานั่งพิมพ์กระทู้ด้วยซ้ำ
อย่าคิดง่าย ๆ ว่า ไม่เป็นไรปลอดภัย ไม่จริงเลย บ้านเมืองนี้อันตรายจะตายไป
comment29:
comment30:ทุกวันนี้สงสัยมาก คนมันทำมากินปกติกันไม่เป็นหรอ -*-
comment31:เคยเจอคะ หนีแทบตาย สารเลว
comment32:ตอนหัดถ่ายรูปใหม่ ๆ สมัยก่อน ผมชอบถ่ายรูปกลางคืน ออกมาดึก ๆ กลับถึงบ้านตี 1 - 2 หรือไม่ก็เช้าเลย เคยเกือบโดนปล้นที่สะพานกรุงเทพเหมือนกัน

เดินตรงตีนสะพานขึ้นไปกลางสะพาน ตอนนั้น 5 ทุ่มกว่า หรือดึกกว่านั้น สมัยนั้นคนยังไม่นิยมตกปลา ผมเห็นคนยืนแถวตีนสะพานเหมือนชมวิว ผมก็คิดว่า มองอะไรหว่า ตีนสะพานไม่มีอะไรให้ดู ไม่ได้คิดอะไร เดินไปเรื่อย ๆ จนเจออีกคนยืนอยู่เหมือนชมวิวแม่น้ำ แต่ยังไม่ถึงกลางสะพานนะ

ระหว่างเดิน ผมมักจะมองหลังบ่อยถ้าเพิ่งเดินผ่านคนไป ก็เริ่มสังเกตุเห็นคนที่ตีนสะพานเดินขึ้นมาเหมือนกัน แรก ๆ ไม่ได้คิดอะไร แต่เห็นคนที่ด้านหน้า ที่ชมวิวหันมองมา ผมเลยเริ่มแปลกใจ แล้วเขาเดินสวนลงมา แต่เร็วขึ้น มองย้อนกลับไปด้านหลัง ก็เดินเข้ามาเร็วขึ้น

จังหวะนั้นผมคิดแล้วว่า โอกาสเกิดเรื่อง 40% ละ ผมตัดสินใจกะจังหวะรถ แล้ววิ่งลงถนนตัดไปฝั่งตรงข้ามเลย

หันกลับมา สองคนนั้นหยุดเดิน แล้วยืนมองตามผมทั้งคู่ ซึ่งผมคิดว่าน่าจะเป็นโจรแล้วแหละ (คาดว่า 90% น่าจะเข้าใจไม่ผิด)

จะว่าไปผมก็ไม่ได้เข็ดนะ - -' เดินทางไปทั่ว ส่วนใหญ่ก็คนเดียว ก็มักจะระวังหน้าระวังหลังอยู่แล้ว แต่ถ้าไปกับน้องสาว ผมจะระวังตัวเพิ่มขึ้นอีกมาก

เคยโดนขโมยของที่เชียงใหม่ เป็นรองเท้า ซึ่งจุดที่โดนขโมย คือที่พัก ไม่ใช่กลางทาง หรือระหว่างถ่ายรูป ที่ปกติแล้วผมจะระวังตัวอยู่แล้ว มาถึงที่พัก ปล่อยตัวตามสบายเนี้ยแหละ หายเลย รองเท้าที่น้องสาวอุตส่าห์ซื้อให้เป็นของขวัญ
comment33:=_= ทำไมถึงกล้าไปงะ ขนาดเราไปลอยกระทงคนเยอะๆ เรายังว่าน่ากลัวเลอ -*- โชคดีจริงๆ ที่รอดมาได้ แถมนางแบบยังไม่ง้องแง้ง ไม่งั้นตายคู่แหง๋มๆ
comment34:รบกวนถามค่ะ นางแบบคือใครคะ ?
นักกีฬามวยปล้ำ ตอนแรกอาจไปอ่านมา
มาสะดุดตรงนักกีฬามวยปล้ำนี่แหละค่ะ 5555
ปล.เป้นนักกีฬามวยปล้ำเหมือนกันค่ะ เลยอยากทราบว่าเป็นใคร
comment35:อันตรายครับ ไม่เฉพาะสะพานพระราม 7 นะ 

สะพานตากสิน ตากล้องชอบไปตั้งกล้องถ่ายกัน อยากบอกว่าตอนกลางคืนอันตราย คนไม่ค่อยเดินพลุกพล่าน

แม้จะมีรถวิ่งผ่านตลอด แต่บนสะพานมืด ช่วงที่คนไม่ค่อยเดินนี่เปลี่ยวเลยครับ

มีพวกวัยรุ่นขี้ยาแถวนั้นมาคอยส่องหาเหยื่อ ขับรถมอไซค์มาบนสะพาน แล้วเอามีดจี้ ปล้นไปทั้งกล้อง + ของมีค่า

มาคนเดียวอันตรายมาก ไม่ควรอยู่ดึกเกินจนเปลี่ยว


อีกที่นะครับ  สะพานกรุงเทพ อันตรายอีกเช่นกัน  ปลายสะพานจะมีสวนสาธารณะ ซึ่งจะมีคนเร่ร่อน และคนติดยา+เด็กดมกาว อยู่เยอะ

ท่านอาจจะเป็นเหยื่อไม่รู้ตัว  กรุงเทพอันตรายในที่เปลี่ยวจริงๆ ครับ ระวังตัวกันด้วย จุดเสื่ยงเยอะ
comment36:ทำไมตำรวจไม่ล่อจับแบบเคสคุณตำรวจแต่งตัวเป็นผู้หญิงบ้าง วัน-สองวันก็น่าจะจับพวกมันได้หมดแล้ว

เราว่าในกทม.ตอนกลางคืนมันก็เสี่ยงทุกที่นะ เคยเกือบโดนปล้นเหมือนกัน ขนาดแค่ทุ่มกว่าๆเอง มันเดิมตามจากตู้ atm 

ปล.แถวประดิพัทธ์
comment37:ไม่รู้จักกาละเทศะ
comment37-1:555  แทนที่จะหาวิธีให้คนเดนนรกประเภทนี้หมดไป 
กลับมาบอกว่าไม่มีกาลเทศะ ดีแหะ
comment37-2:เขาพูดถูกนะที่ๆมีความเสี่ยงควรเลี่ยงแต่นี่ประมาทพาตัวเองเข้าไปในที่เสี่ยงเอง
ตัวผมเองพยายามเลี่ยงไม่ไปในที่อโคจรแต่ถ้าจำเป็นผมพกปืนไปด้วยเสร็จธุระรีบออกไม่อยากเสี่ยงอยู่นาน
การกำจัดคนพวกนี้เป็นหน้าที่ของรัฐเราไม่มีอำนาจครับทำได้ก็คือแจ้งเบาะแสครับ
comment37-3:เขาพูดถูก  ในเมื่อเราห้ามคนอื่นไม่ได้ในทุกคน ทุกสถานที่ สิ่งที่เราต้องทำคือ "ระมัดระวังตัวเอง" ไม่พาตัวเองไปอยู่ในสถานการณ์เสี่ยง
comment37-4:ใช้คำผิดนะ  คำนี้คืออีกฝ่ายสูงกว่าแล้วเราไม่เคารพ
หริอ เราไม่เคารพอะไรซักอย่าง

อยากด่าคนฟรีๆใน pantip ก็ไปเรียนภาษาไทยมาให้ดีกว่านี้หน่อยครับ
comment37-5:แต่คำที่เขาว่ามันก็ถูกนะ  อยู่ผืดที่ เทศะ  ผิดเวลา กาละ   รวมเป็นผิดกาละเทศะ  เพียงแต่เขาจะไม่ใช้กันกับเรื่องแบบนี้
comment37-6:กาละ = เวลา
เทศะ = สถานที่

ไม่เคยเห็นใครใช้ ไม่ได้แปลว่า จขคม. ใช้ผิด
เข้าใช้ถูกแล้ว  แถมยังไล่ให้เขาไปเรียนใหม่อีก  ... สติ...
comment37-7:ในพจนานุกรม ฉบับราชบัณฑิตยสถานพ.ศ.2542 ได้ให้ความหมายของคำว่า “กาล” ว่า เวลา, คราว, ครั้ง, หน และคำว่า “เทศะ” ว่า ต่างประเทศ, สถานที่, ถิ่นที่, ท้องถิ่น

          เมื่อนำคำว่า “กาล”และ “เทศะ” มารวมกันจะได้คำว่า “กาลเทศะ” ซึ่งในพจนานุกรม ฉบับราชบัณฑิตยสถานพ.ศ.2542 ได้ให้ความหมายว่า เวลาและสถานที่, ความควรไม่ควร และในพจนานุกรม ไทย-ไทย ของ อ.เปลื้อง ณ นครได้ให้ความหมายของคำว่า “กาลเทศะ”ไว้ว่า คราวและที่, ความเหมาะไม่เหมาะเกี่ยวกับเวลาและสถานที่ที่จะทำการ

แหล่งที่มา : http://www.thaigoodview.com/node/95157
ตอนแรก ก็คิดว่าใช้คำไม่ถูก แต่พอได้ลองหาข้อมูล ก็ถูกต้องแล้วจ้ะ
comment37-8:คุณเข้าใจผิดกันละครับ
สถานที่ไม่ได้ห้ามเข้าเปิดสาธารณะ  ทุกคนมีสิทธิใช้งานครับ
 กลายเป็นคนดีผิด  คนกลุ่มใหญ่ที่ทำผิดถูกงั้นเหรอครับ

ลองคิดกันดีๆนะครับ
คนที่ผิดกาลเทศะ คือ คนที่ไปซุ่มทำร้ายผู้อื่นครับ

ถ้าคุณไปเที่ยวสถานที่นึง เจอกลุ่มคนเสียงดังโวยวายรบกวนเสียงดัง
คุณผิดกาลเทศะ หรือกลุ่มคนเสียงดังโวยวายผิดกาลเทศะ
คุณไปเที่ยวที่สาธารณะ แล้วเจอแก๊งข่มขู่
คุณผิดกาลเทศะหรือแก๊งผิด

ถ้าทุกคนคิดกันว่า คนเลวไปรวมกลุ่มที่สาธารณะที่ไหน
ถ้าคนดีๆเข้าไป ผิดกาลเทศะละก็ ประเทศคงไม่ต่างกับบราซิลครับ

ทั้งที่จริงกลุ่มที่ผิดกาลเทศะคือคนใช้สถานที่ผิดวัตถุประสงค์ครับ

ตรรกะเพี้ยนแบบนี้เทียบได้กับ ตรรกะ ผู้หญิงแต่งตัวล่อแหลม สมควรโดนข่มขืนนะละครับ
comment37-9:อย่าโยง ว่ากันเป็นเคสๆ 

ผู้หญิงแต่งตัวล่อแหลม เดินในที่เปลี่ยว ก็ผิดกาลเทศะ
ผู้หญิงแต่งกายไม่สำรวมเข้าวัดก็ผิดกาลเทศะ

เคสแรกผิดเวลา  เคสที่สองผิดสถานที่
แล้วเรื่องที่ไล่เขาไปเรียนใหม่น่ะว่าไง ....ขอโทษเขาหรือยัง?  เขาใช้ภาษาได้ถูกต้องแล้ว  ถึงขั้นมีคนเอาพจนานุกรมมากางใส่หน้าเลยนะนั่น

บ้านเมืองไม่ควรมีโจรผู้ร้ายใช่ จริง เห็นด้วย
แต่ไม่ได้หมายความว่าผู้คนจะไม่ระมัดตัวเอง เพราะนี่คือโลกของความเป็นจริง ไม่ใช่โลกในอุมคติ
comment38:เจอผมจะกดให้หมดโม่ พวก
comment39:คุณประมาทกับชีวิตจังเลยครับ

สะพานพระราม 7 แค่หัวค่ำก็มืดแล้วครับ(มองจากข้างนอกก็มองเข้าไปไม่เห็นแล้ว)

นี่ไปคนเดียวแถมโชว์ทรัพย์สินมีค่าซะขนาดนั้น

ระวังหน่อยครับ ประเทศไทยอาชญากรรมสูงเป็นอันดับต้นๆของเอเซียนะครับ
comment40:ผมอยู่แถวนี้ ผมยังไม่กล้าไปเลย = =a
comment41:อันตรายจริงๆ ครับ ต้องระวังกันมากๆ

แต่.. แอบพีค ข้อความนี้ของ คุณ มากกว่า >> "หันไปทางซ้ายเจอกับป้อมยามของปูนช้าง วิ่งไปหาแบบมีความหวังเต็มเปี่ยม โผล่หน้าไปเจอป้อมยอมปุ๊บ!! แม่เจ้าาาา !! ยามหายยยย!!!!!" #กลั้นขำไม่อยู่ #ขออภัยครับ
comment42:ระวังนะครับ สะพานพระราม 7 กับสวนข้างล่างเค้าเรียกสะพานโจร ดงโจรเลยครับ รุ่นน้องผมเรียนพระนครเหนือเดินผ่านแถวนั้นโดนจี้เอาเงินเอาโทรศัพท์ไปครับ
comment43:อ่านกระทู้แนะนำห้องบลูหรือยังครับ ที่ จขกท. โดนปล้นที่เมืองอีโปห์ มาเลเซีย 
ขนาดอันนั้นตอนเช้าๆตรู่ๆ ยังโดนได้ แล้วนี่ตอนดึกๆ น่ากลัวมากๆครับ
และอย่าลืมข่าวโจรปล้นฆ่าหนุ่มชิงไอโฟนอีกข่าวนะครับ
comment44:โจรมันจะเต็มบ้านเต็มเมืองขนาดนี้ ??
comment45:ผมว่ามันแปลกๆ อยู่หน่อยครับ..
เคยบ้าตกปลาอยู่ช่วงนึง จากภาพที่เห็นนี่
ดูแล้วเป็นกลุ่มที่ตั้งใจมาตกปลากันเลยนะ คันเบ็ดก็หลายอยู่ สวิงก็มี กล่องเกิ่งก็มีพร้อม

หรือว่าเกิดเปลี่ยนใจ อยากหาเหยื่อใหม่กะทันหัน ไม่ได้ตั้งใจมาก่อเหตุตั้งแต่แรก
แล้วมาพรางตัวเป็นนักตกปลา เพราะจากอุปกรณ์ที่เห็นนี่จัดเต็มเกินไป .... 
ตกปลามาย่าง มาต้ม ก็แซ่บหลายพอแล้ว หาเรื่องเข้าคุกซะงั้น

แจ้งความเลยครับ จากรูปนี่เห็นหน้าลุงที่นั่งบนขอบกำแพงชัดเจนอยู่ จับได้แน่นอน
ผมว่าคดีจะพลิกซะมากกว่า

จขกท... ตอบผมหน่อยว่าสองภาพที่เห็นนี่ ถ่ายมาจากวันที่เกิดเหตุ และเวลาที่เกิดเหตุเลยใช่ไหมครับ
comment45-1:ทำไมรู้สึกไม่เชื่อเต็มร้อยเท่าไหร่

จขกท...ชิววววเกิน 
มันวิ่งมาดัก มารุม กันหลายคนขนาดนี้ คงไม่ได้มาขอไลน์ ขอเบอร์ แล้วบอกชอบ จขกท. หรอกนะ
นี่ถ้าวิ่งหนีมาไม่ทัน อะไรจะเกิดขึ้นบ้าง ผมว่าคงไม่ต่างจากเคสที่ปล้นฆ่าเอาไอโฟนแน่ๆ
น้องผู้หญิงจะเป็นยังไง ผ่านเรื่องอันตรายที่สุดในชีวิตมาขนาดนี้ เป็นผมวิ่งเยี่ยวแตกไปโรงพักแล้วครับ

ตำรวจเค้าก็พร้อมจะออกแอ๊คชั่นอยู่แล้ว มายืนตรวจ ยืนดู แม้จะไม่ได้ตลอดก็เถอะ
ยิ่งมีเจ้าทุกข์เกิดขึ้นอย่างคุณ เค้ารีบจัดการแน่
พวกมันจะได้ไม่ไปก่อเหตุกับคนอื่นๆอีก พยานหลักฐานก็มีพร้อมอยู่แล้ว
ทั้งจากตำรวจที่อยู่ในที่ ก่อนเกิดเหตุ ทั้งจากภาพถ่ายที่คุณมี เห็นรูปพรรณสัณฐาน เห็นหน้าชัดเจน
ยิ่งตอนนี้เป็นกระทู้แนะนำในพันทิปแล้ว เดี๋ยวเพจจ่า เพจต่างๆ เวปต่างๆ ก็เอาไปแชร์ นักข่าวรู้ยิ่งดีใหญ่
จับได้แน่นอน ... ไปเถอะครับ รีบไปแจ้งความให้เร็วที่สุด ก่อนจะมีคนอื่นๆ ที่อาจจะไม่โชคดีอย่างคุณ
comment45-2:รูปแรก สะพาน ค่า exif 2011 : 01 : 01 07:00:00 ผมไม่ติดใจอะไรหรอก กล้องไม่ได้ตั้งวันที่
นิคอน 1 V1   เปิดตัว 2011 : 09 : 21

แต่รูปสอง กลุ่มคนตกปลา ค่า exif 2017 : 01 05 00:46:18 นั่นคือถ่ายตอนหกทุ่ม สิ่สิบหกนาที ของคืนวันที่ 4
วันเวลาในกล้องถ่ายภาพส่วนใหญ่ ถ้าเพี้ยนไม่ตรง จะข้ามเป็นเดือน เป็นปี และย้อนหลัง
ไม่มีเพี้ยนไปข้างหน้าแค่สองชั่งโมงอย่างนี้กันหรอกครับ
ผมแค่มโนสงสัย เพราะว่าง พรุ่งนี้ไม่ต้องไปโรงเรียน
comment45-3:45-2 ผมยังสงสัย อีกเรื่องนะ วิ่งหนียังจำได้ถึงขนาด เป็นวิๆนาทีเลย

เวลา 22.35 กับอีก 15 วินาที

อะไรมันจะขนาดนั้น  จำได้ไงขนาดวินาที
comment45-4:ผมอยากให้เรื่องนี้ดังๆ เลยครับ ช่วยกันแชร์ไปตามเพจ ตามเวป ให้ดังในโลกโซเชียล
แม้ จขกท. จะไม่แจ้งความ แต่ถ้าเรื่องมันดัง ตำรวจเค้าก็ตามสืบ ตามหาข้อมูลได้ง่ายๆอยู่แล้ว
ยิ่งเรื่องปล้นไอโฟนกำลังดังอยู่
กระทู้ล่างๆ ก็บอกอยู่ว่า กลุ่มคนตกปลาในพื้นที่เป็นใคร ชื่อไร กลุ่มอื่นๆ มีพวกไหมบ้าง
ตามหา จขกท. มาชี้ตัวยังได้เลย ค่า exif บอกทั้งชื่อ ยันนามสกุล

ถ้าเป็นเรื่องจริง โจรผู้ร้ายลดไปได้แม้ซักคนก็ยังดีครับ
แต่ถ้าเป็นเรื่องโอละพ่อ ล่ะก็ HOHOHO
comment45-5:ทำไมหนูคิดเหมือนพี่ๆเลยคะ หรือเพราะพรุ่งนี้วันเสาร์ โรงเรียนหนูก็หยุด เลยว่างให้มีเวลาคิดเยอะไป เหมือนพี่ๆคะ
comment45-6:คิดเหมือนกันเลย ทั้งเรื่องเวลาที่บอกเป็นนาที แต่ก็โอเค อาจจะประมาณ และเขียนให้น่าติดตาม แต่เรื่องคนมาตกปลาแล้วเปลี่ยนเป็นพวกเดียวกับโจรเนี่ย ผมว่าเจ้าของกระทู้กลัวแล้วหลอนไปเองรึเปล่า โจรอาจจะมีแค่คนสองคนที่เจอตอนแรก

ป.ล.หรือเจ้าของกระทู้แกล้งตกใจเพื่อหลอกจับมือนางแบบ แต่กลัวไม่เนียนเลยมาเล่าต่อในนี้

ป.ล.อ่อ บนสะพานต่าง ๆ ในกรุงเทพมีความเสี่ยงเรื่องโจรทุกสะพาน เจ้าของกะทู้ถ้ายังไม่เปลี่ยนพฤติกรรมไม่นานคงเป็นข่าว

ป.ล.สุดท้ายแล้ว บันได พิมพ์แบบนี้ ใกล้ แบบนี้
comment45-7:คิดเหมือนกันเลย พรุ่งนี้วันอาทิตย์ ไม่ต้องไปโรงเรียน จขกท ยังเรียนอยู่เลย ใช่ป่ะคับ พระจอมเกล้าพระนครเหนือ
comment45-8:- เจอเหตุการณ์อันตรายกับชีวิตขนาดนี้ ดันไม่ไปแจ้งความ
- เรื่องคอขาดบาดตาย เอามาเล่าเตือนยังกับพระเอกนางเอก วิ่งหนีโจรในละครหลังข่าว
- ค่า exif ในกล้องไม่ตรงกับเวลาเกิดเหตุจริง
- ไม่กลับมาตอบคำถาม ข้อสงสัยใดๆเลย หายจ้อย

อย่างน้อยๆการแจ้งความ ถึงแม้ว่าคนกลุ่มนั้นจะไม่ถูกดำเนินคดีใดๆ
แต่ก็จะมีการถ่ายรูป ทำประวัติไว้ เมื่อเกิดเหตุร้าย จะโดนติดตามเป็นกลุ่มแรก
เป็นการป้องปรามได้ระดับหนึ่ง

ที่โดนแน่ๆคือ ร่วมกันบังคับข่มขืนใจผู้อื่น และข่มขู่ ให้ตกใจกลัว
ผมยอมเงิบเลย ถ้าจะช่วยกดดันให้ จขกท . ไปแจ้งความได้
comment45-9:สงสัยด้วยคนครับ
comment45-10:จริงไม่จริงอันนี้ไม่รู้ ไม่ได้อยู่ในเหตุการณ์ แต่ถึงแม้เรื่องนี้จะจริงหรือไม่จริงมันก็เปลี่ยนความจริงที่ว่าสะพานนี้มันอันตรายไม่ได้หรอกครับ

มีกระทู้นี้ขึ้นมาก็ดีเหมือนกัน อ่านหลายๆคอมเม้นก็ทำให้รู้ว่ามีคนประสบเหตุการณ์เลวร้ายจากที่แห่งนี้มาเยอะพอสมควร ก็ถือเป็นการเตือนสติที่ดี
comment45-11:ทุกสถานที่บนโลกนี้มันอันตรายหมดล่ะครับ ไม่ว่าจะอยู่ใกล้ หรือห่างไกลผู้คน
สะพานที่ไหนๆ ก็อันตรายไม่ต่างกัน 

ประเด็นมันอยู่ที่เมื่อเกิดปัญหาจะจัดการยังไง ช่วยกันยังไง
ประเด็นมันอยู่ที่การใช้ความรู้สึกของคนอื่น เพื่อมาตอบสนองความพอใจของตนเองในบางอย่าง

ถ้านี่เป็นเรื่องจริง สิ่งที่น่าห่วงคือบุคคลกลุ่มนั้นยังลอยนวล นั่นหมายถึงโอกาสที่จะเกิดเหยื่อรายใหม่
ที่อาจจะไม่โชคดีรอดมาได้ เหมือนอย่าง จขกท.

แต่ถ้ามันเป็นแค่เรื่องของกลุ่มคน ที่ทะเลาะโต้เถียงกันด้วยวาจาเพียงเท่านั้นล่ะ

ผมสนับสนุนให้ จขกท. ไปแจ้งความโดยเร็วที่สุด
ผมไม่สนับสนุนให้ใคร ใช้โลกโซเชี่ยลเป็นเครื่องมือในการแสวงหาผลประโยชน์ในด้านลบ
ผมก็ช่วยได้เพียงเท่านี้หล่ะครับ ...
comment45-12:พรรคพวก ด้วยอีกคำได้มั้ย เห็นพิมพ์เป็นพักพวกอยู่นั่น
comment45-13:ขออภัยด้วยจริงๆครับ เพิ่งว่างตอบ

ในส่วนของวันที่ Nikon 1 V1 ของผมอายุค่อนข้างเยอะ เข้าใจว่าถ่านในตัวกล้องหมดหรืออย่างไรไม่ทราบ ทุกครั้งที่เปิดเครื่องจะรีเซ็ตวันที่ใหม่ตลอด

วันนั้นที่ไปถ่ายเอา EOS Canon ไปด้วยถ้าเกิดเพื่อนๆคนไหนอยากทราบวันที่ เวลา ที่แน่นอน สามารถนำรูปไปเช็ควันที่และเวลาได้เลยครับ

(ในรูปคือ Nikon 1 V1 และถูกถ่ายโดย Canon EOS ก่อนที่จะเกิดเหตุการณ์ครับ)

อนึ่ง กระทู้นี้ผมตั้งมาเพื่อเตือนภัยคนอื่น ไม่ได้มีส่วนได้ส่วนเสียอะไรอยู่แล้วดังนั้นไม่มีความจำเป็นใดๆที่จะต้องสร้างเรื่องขึ้นมาให้ยุ่งยากเลย หวังว่าคงจะคลายความวังวลของหลายๆคนได้ หากอยากได้รูปภาพหรือข้อมูลเพิ่มเติมสามารถขอได้ทางหลังไมค์ได้เลยครับ ยินดีเป็นอย่างยิ่ง

ขอบคุณครับ
comment45-14:จขกท. ทำไมยังไม่ไปแจ้งความอีกครับ (ตอบผมด้วยนะ)
จะรอให้เกิดเรื่องอย่างนี้ กับคนอื่นๆ อีกเหรอยังไง ไม่ทุกคนนะที่จะโชคดีอย่างคุณ
หลักฐานก็มีทุกอย่างแล้ว ผมงงจริงๆ คุณรออะไร
ถ้ากฎหมาย ยอมให้แจ้งความแทนกันได้ ผมจะยอมเดินทางเข้า กทม. เพื่อไปแทนคุณเลยเอ้า...
ผมไหว้ล่ะ กราบด้วยก็ได้  รีบไปแจ้งความเถอะครับ

ปล. ผมไม่ติดใจในเรื่องที่ต้องรีเซตวันที่ เวลาใหม่หรอกครับ
แต่เมื่อรีเซตตั้งใหม่แล้ว เวลามันก็จะตรงตามปกติ ไม่เพื้ยนไปข้างหน้าอีกสองชั่วโมงอย่างนั้นแน่นอน
comment45-15:อย่างที่แจ้งไป คห. ด้านบนครับ ผมเพิ่งว่างตอบจริงๆ (กลับจากทำงาน ตจว) เพิ่งถึงที่พักเมื่อตอนตอบ คห.นี้ได้ครู่นึงเท่านั้นเอง

เหตุการณ์เกิดเมื่อคืนวันที่ 4 ตอนดึก ตอนเช้าวันที่ 5 ผมก็ต้องเตรียมตัวออกเดินทาง ต้องขออภัยจริงๆที่ไม่มีเวลาไปแจ้งความ ส่วนที่ทำงาน ตจว. เป็นบ้านของลูกค้าอยู่ชายทุ่งหน่อย จขกท. เองก็ไม่เคยไปแถวนั้นเหมือนกัน กลัวว่าจะลำบากหากขอร้องให้พาไปนู้นมานี่ตามอำเภอใจ คิดว่าพรุ่งนี้สักเที่ยงๆหน่อยจะไปแจ้งความ สน.บางซื่อเพื่อลงบันทึกประจำวัน

" ปล. ผมไม่ติดใจในเรื่องที่ต้องรีเซตวันที่ เวลาใหม่หรอกครับ
แต่เมื่อรีเซตตั้งใหม่แล้ว เวลามันก็จะตรงตามปกติ ไม่เพื้ยนไปข้างหน้าอีกสองชั่วโมงอย่างนั้นแน่นอน " >>> มันจะรีเซ็ตตั้งใหม่ทุกครั้งที่เปิดเครื่องครับ (มีหน้าแจ้งเตือนให้ตั้งเวลาใหม่อยู่ตลอดทุกเครื่อง จนให้ใครยืมไปเล่นมีบ่นรำคาญตลอดเลย 5555 )

ขอบคุณสำหรับทุกๆความคิดเห็นมา ณ ที่นี้ด้วยครับ
comment45-16:อย่าแจ้งความเพื่อลงบันทึกประจำวัน ให้แจ้งความเพื่อดำเนินคดี (อันนี้สำคัญมาก)

ผมขออนุญาติแนะนำนิดนะ
1. ไฟล์ภาพต้นฉบับ ของกลุ่มนักตกปลาที่เป็นปัญหา มีเท่าไรเอาไปให้หมด อย่าลืมทำสำเนาเก็บไว้ด้วย
2. ไฟล์ภาพที่ได้ทำการขยาย พร้อมปรับความคมชัด ความสว่าง เพื่อให้เห็นใบหน้า รูปพรรณสัณฐานของกลุ่มคนร้าย
    ได้ชัดเจนยิ่งขึ้น คุณก็เป็นช่างภาพน่าจะทำได้อยู่แล้ว ผมลองขยายที่ 185 % ภาพยังไม่แตก
    - แต่ถ้าต้องการให้ผมช่วยทำให้ ก็หลังไมค์มาได้ทันที ไม่ต้องเกรงใจ
3. ผู้ปกครอง หรือญาติผู้ใหญ่ ถ้ามี
4. ตำรวจที่คุณเจอก่อนเกิดเหตุ ก็ได้เห็นกลุ่มคนร้ายชัดเจนเช่นกันแน่นอน
5. ที่ความเห็น 52 จดรายละเอียดทุกอย่างไปให้ตำรวจด้วย มีข้อมูลสำคัญ มีชื่อ ของคนในพื้นที่
    ที่เป็นประโยชน์อย่างมาก
6. ย้ำอีกครั้ง ให้แจ้งความดำเนินคดี   (อย่าแจ้งเพื่อลงบันทึกประจำวันโดยเด็ดขาด)

ทุกคนรอคอยฟังความคืบหน้า ยังไงก็กลับมาแจ้งข่าวดีให้ทราบกันด้วยนะครับ
ขอเอาใจช่วย และโชคดีครับผม
comment45-17:มีพี่ๆตำรวจจาก สน.ประชาชื่นมาทำเรื่องให้ถึงที่พักแล้วครับ
comment46:ยินดีด้วยที่รอดมาได้ครับ
ชีวิตจริงมันนอกกติกา เรียนพวกวิชาป้องกันตัวมีกติกามา ส่วนใหญ่ที่เจอได้เป็นแค่ผู้รู้ครับไม่ได้เป็นผู้มีปัญญา

อย่าเอาตัวเองไปอยู่ในภาวะเสี่ยงดีที่สุด
comment47:สมัยวัยรุ่นไปเตะบอลตอนกลางคืนที่นั่นเป็นประจำเลยครับ  รอบๆๆริเวณนั้นเป็นแหล่งมั่วสุมชั้นเยี่ยมเลยนะ  อันตรายมากๆๆ  จุดอับ จุดเปลี่ยวมีเยอะ  ไม่จำเป็นอย่าไปเลยครับ
comment48:ผมทำงานอยู่แถวนั้นสมัยย้ายไปอยู่ใหม่ ๆ ไปเดินเล่นบ่อยครับ อยู่ใกล้ที่ทำงาน   ดึก ๆ อย่าได้ไปเดินเฉียดเลยครับ ตรงสะพานพระราม 7 นี่ ตรงรอบ ๆ อย่างสวนสาธารณะนี่ก็อันตราย ในสวนนี่แหล่งมั่วสุมเลย พวกดมกาวก็เยอะ บางครั้งผมไปเดินเล่นบนสะพานรถพระราม 6 (รถไฟ) ยังมีคนเดินตามเลยตามแบบตามห่าง ๆ ไม่ยอมแซงไปซักที ผมหยุดก็หยุดด้วยผมเลยลงมาด้านล่างเลย กลางวันแสก ๆ เนี่ยแหละ 


ช่วงที่ปลอดภัยจะอยู่ไม่เกิน 1-2 ทุ่มนี่แหละครับ ยังมีคนเดินไปมา ปูนช้างอยู่ใกล้ แต่ดึก ๆ คนก็ไม่มีแล้วครับ ต้องด้านหน้ามีร้านสะดวกซื้อฝั่งพระจอมเกล้า แต่ก่อนผมอยู่ใกล้วัดเสาหินมีปล้น มีจี้บ่อยครับ ร้านสะดวกซื้อปากซอยโดนไปหลายทีแล้ว แม่ค้าโดนปล้นตอน ตี4 ก็มี
comment49:กล้าจังเลยครับ ไปกันสองคน แถวนั้นดึกๆเงียบมาก เป็นผมจ้างไป ยังไม่ไปเลย
จริงๆน่าจะได้สติมากกว่านี้ ตัดสินใจกลับตั้งแต่ตอนพี่ตำรวจมาเตือนแล้วนะครับ 
รอดมาได้ถือว่าโชคดีมากครับ เป็นประสบการณ์ไป แต่ถ้าไม่ทันนี่นึกภาพไม่ออกเลย
ว่า ณ ตอนนี้จะเป็นอย่างไร แลกกับพวกนี้ไม่คุ้มจริงๆครับ มีแต่เสียกับเสีย
comment50:จขกท. ยังโชคดีนะคะ
มีพี่ผู้ชายที่รู้จักออกไปถ่ายรูปกลางคืนยังงี้แหละ
โดนดักดีหัวจากข้างหลัง
กระชาก DSLR ไป
ดีที่พี่เค้าไม่เจ็บมาก เสียแต่กล้อง
comment51:แถวนั้นโคตรอันตราย ผมเรียนแถวนั้นยังไม่กล้าขึ้นไปเดินเลย เพื่อนผมโดนตีเอามือถือ โดนกระทืบเอาช็อปบนนั้นมาแล้ว เถื่อนจริงๆครับ
comment52:ตรงนั้นคือที่ตกปลาประจำของผมเลยครับ ไปทุกวันหยุด ถ้านักตกปลาเจ้าถิ่นผมจะคุ้นหน้าดี แต่จะชอบมีไม่กี่ก๊วนที่ตกปลาด้วยกินเบียร์ด้วย จับกลุ่มกันเม้าท์ภาษาจะออกแนวนักเรงๆหน่อย เจ้าถิ่นตรงนั้นจะมีนักตกปลาที่ชื่อไอ้ใบ้อยู่ และมีคนไร้บ้าน1คน และอาจจะมีผัวแม่ค้าขายไส้กรอก1คน พวกนี้ไม่อันตราย แต่อันตรายเพราะแก๊งบางแก๊งครับ ผมไปตกปลาคนเดียวไม่เคยโดนอะไร แต่ได้ยินแบบนี้ก็เสียวเหมือนกัน

ปล.ประตูตรงนั้นมันปิด20.00-21.00อยู่แล้ว คนปิดคือพนักงานกทม. ส่วนประตูฝั่งร้านโอยั้วะเปิดตลอดครับ ไม่มีที่กั้น
comment52-1:รบกวนหลังไมค์มาหน่อยได้มั้ยครับ ผมจำผู้ร้ายได้คร่าวๆ

คนแรกที่รออยู่ตรงตีนสะพานขาเดินลงมา รูปร่างผอมแห้ง ผิวขาว สูงประมาณ 165 มีรอยสักบริเวณไหล่คล้ายๆรอบสักของพี่ตูน Bodyslam (ผมจำฝั่งไม่ได้ ว่าฝั่งซ้ายหรือขวา หรือทั้งสองฝั่ง) รู้สึกเหมือนฟันเหลืองและหักไปบางซี่(อันนี้ไม่ชัวจริงๆครับ มองหน้าเค้าแปปเดียว)

ส่วนพักพวกที่เรียกมา มีประมาณ 4 คนรูปร่างสูงประมาณ 165 - 170 เกือบทั้งหมด ผอมๆ มี 2 ใน 4 คนสวมแจ็คเก็ตสีดำ และอีก 1 คนสะพายกระเป๋าเป้ (ในวันเกิดเหตุ)

หากพี่เคยเห็นกลุ่มคนประมาณนี้ รบกวนหลังไมค์มาหน่อยนะครับ จะได้ง่ายต่อการนำคนผิดมาลงโทษ (ไม่ต้องเปิดเผยชื่อก็ได้ครับ ขอแค่รูปหน้าชัดๆโดยถ่ายมา หรือชื่อเล่น หรืออะไรก็ได้ครับ)

ขอบคุณมากครับสำหรับคำแนะนำ
comment52-2:หลังไมค์ไม่เป็นครับ ไม่ค่อยเล่น ติดต่อมาทางเฟสได้มั้ยครับ? >> bazzo isara deederm
comment53:ตำรวจเตือนแล้ว ก็น่าจะกลับได้แล้ว นะครับถือเป็นบทเรียน
comment54:สุดท้ายตำรวจกลับหายไปไหน....

นิดนึงนะคะ " บันได , มหากาพย์ " สะกดแบบนี้นะคะ^^
comment54-1:ขอบคุณมากครับ
comment55:ผมอยู่แถวนั้นยังไม่กล้าไปเลยมืดๆ  แต่ก่อนวัยรุ่นนั่งกันเยอะ ยิงกันตายก็มี ตีกันก็เยอะ
comment56:จะบอกว่าพกปืนป้องกันตัวไม่ได้ครับ กฎหมายไทยมันเยลลี่ ยิงโจรเป็นฆาตกรซะเอง คดีตัวอย่างเยอะแยะ แต่จะทำอะไรก็ได้ถ้าคุณมีตังมากพอ ไทยแลนด์
comment57:กระทู้แบบนี้วนมาเรื่อยๆ ครับ ก็ยังโดนกันไปไม่รู้จักจบจักสิ้น ประเทศไทยไม่ใช่ประเทศปลอดภัยอย่างญี่ปุ่นนะครับ บอกต่อๆ กันไปเยอะๆ ครับ มีชีวิตรอดกลับมาถือว่าโชคดีมากครับ
comment58:สมัยนี้กรุงเทพอันตรายมาก ดึกๆ

ไปทำอะไรตอนสี่ห้าทุ่มคร้บ น้องง

สามทุ่มครึ่งพี่ก็หลับแล้ว
comment59:เกี่ยวกับ ปล.ของคุณ คำตอบคือ คุณทำอะไรไม่ได้นะครับ สาเหตุเพราะ คุณยังไม่ตายไงครับ ไม่ก็ยังไม่มีใครโดนปาดคอ แทงตาย ชิงทรัพย์ ตรงนั้น ขอโทษด้วยถ้าพูดตรงๆ มันเป็นแบบนี้จริงๆ ตำรวจและกฎหมายไทย จะเริ่มผดุงความยุติธรรมก็ต่อเมื่อ มีใครตาย แล้วก็เป็นข่าวในโซเชียล จากนั้นก็ไปลุ้นกันในชั้นศาลว่า สารภาพลดโทษกึ่งหนึ่ง ประพฤติตัวดีลดโทษไปอีก อภัยโทษก็ลดไปอีก .. คนลืมไปแล้ว ก็ หลุดออกมาเดินเล่นในสังคมไทยได้ต่อ .. วนลูป
comment59-1:กฎหมายไทยมีไว้ปกป้องคนเลว ไม่ได้ปกป้องคนดี
comment60:นึกยังไงถือกล้องราคาแพงไปถ่ายรูปกันที่เปลี่ยวๆกลางคืน....
นี่คิดว่ากรุงเทพปลอดภัยขนาดนั้นจริงๆหรอ


อย่าทำตัวเป็นเหยื่อครับ
comment61:มีวันนึงโชคร้ายมาก ผมเข็นรถมอไซด์ น้ำมันหมดจากวัดเสาหิน จะไปฝั่งจรัญ(เกน้ำมันเสีย) ประทับใจจากคนตกปลามาก พี่คนนั้นช่วยเอาน้ำมันจากรถพี่เค้ามาเติมให้ทุกวันนี้ยังไม่ลืมบุญคุน ตี1-ตี2 เหตุการณ์ดีๆก้อมีครับ^^ ถ้าพี่คนคนนั้นอ่านกระทู้ ขอขอบคุนจากใจจริง ส่วนเหตุการณ ของ จขกท ขอประนามจริงๆ
comment62:ขอขอบคุณที่นำมาแชร์เตือนภัยครับ

ฝั่งพระจอมเกล้าพระนครเหนือ หรือ ฝั่งการไฟฟ้าฝ่ายผลิตฯครับ
comment62-1:น่าจะฝั่งกฟผ.ค่ะ ฝั่งพระนครเหนือไม่ค่อยมีอะไรนะ
comment62-2:ในรูปฝั่งพระนครเหนือครับ (โรงปุนช้าง(CPAC)อยุ่ฝั่งพระนครเหนือ)
comment62-3:ฝั่งพระนครเหนือครับ
ที่โดนปล้นกันเยอะๆคือฝั่งพระนครเหนือนี่หละครับ
ฝั่งการไฟฟ้าจะปลอดภัยกว่า แต่ทางที่ดีรัวังทั้ง2ฝั่งดีกว่าครับ
comment62-4:ฝั่งพระนครเหนือตามความคิดเห็นด้านบนครับ
comment63:จขกท.อาศัยระแวกนี้มานานรึยังคะ แถวนั้นมัน"แหล่ง"เลยนะคนแถวนั้นจะทราบกันดีเพราะเราอยู่มาตั้งแต่เด็กค่ะ ป้อมยามใกล้ๆกันเดินผ่านหรือนั่งรถผ่านทีไรไม่เคยเจอตำรวจเลย เคยเจอกลุ่มตกปลาเหมือนกันแต่ไม่แน่ใจว่ากลุ่มไหนเพราะมันมีช่วงนึงที่เรากลับบ้านดึกค่ะ แถวนี้คือหลังจาก1ทุ่มไปก็ไม่ควรออกมาเดินแล้วนะอันตรายมาก คนโดนกันเยอะมาก โชคดีที่จขกท.กับผู้หญิงไม่เป็นอะไร ยังไหวตัวทัน ถ้าไม่ทันไม่อยากจะนึกภาพเลยจริงๆ
comment63-1:อยู่มาประมาณ 2 ปีแล้วครับ 

ด้วยความที่ไปบ่อยจนเกิดเป็นความประมาทและไม่ทันได้ระวังตัวเลยเกิดเหตุการณ์แบบนี้ขึ้น

ขอบคุณ คุณ nawanatter สำหรับข้อมูลมากๆครับ
comment64:เค้าวิ่งตามมา แล้วตะโกนมาว่าาาา ไอ้น้องงง เมิงลืมขาตั้งง มาเอาไปด้วยยย (ล้อเล่งน้าครับบ) ผมก็เคยไปแถวๆใต้สะพานวงแหวนอุตสาหกรรม บอกเลย กลางคืนน่ากลัวสรัดๆ มีนักตกปลา ขี้ยา ครบ แต่วันนั้นโชคดี ไม่มีอะไร คราวหลังอย่าเอาตัวไปเสี่ยงอีกนะครับ ไม่ควรๆ
comment65:เราว่าสะพานช่วงกลางคืนอันตรายหมด 
กรุงเทพเป็นเมืองที่มีคนโดนจี้ทุกวันนั่นแหละแต่ไม่เป็นข่าว
ต้องรอตายก่อนหรือไม่ก็เป็นคนรวยเป็นดาราถึงจะเป็นข่าว

ปีที่แล้วเรากับเพื่อนเดินอยู่ริมฟุตบาตลาดพร้าว ระหว่างซอย 6 กับ 4 
ตอนนั้นประมาณ 21.30 กว่าๆ ฝั่งตรงข้ามร้านอาหารเยอะมากคนแน่น ริมฟุตบาทมีรถจอดเต็ม
ตึกแถวข้างๆร้างหมดไฟมืดช่วงสั้นๆ ตรงไปอีกนิดมี 7-11 คนเดินไปมาเกือบตลอด 
พวกเราโชคร้ายมากเป็นจังหวะพอดีที่เราเดินมา มีคนสองคนยืนริมฟุตบาทคือเราไม่ระวังตัวกัน
ึคิดว่าคงเป็นคนทั่วไป พอกำลังจะเดินผ่านมันเอาควักมีดออกมา เราวิ่งหนีเข้า 7-11 ทัน เพื่อนเราสะดุดล้ม
นางไม่สู้ ให้ของทุกอย่างเพราะโจรเอามีดจ่อไว้ที่คอ โจรได้ของมันก็ขี่รถหนีไป 

ดีที่เราไม่เป็นอะไรกัน คนที่จอดรถริมฟุตบาทเดินเข้ามาพร้อมกับหัวเราะแหะ แหะ
"อ้าวโดนปล้นหรอนึกว่าเล่นกัน"  รอนานมากกว่าตำรวจจะมา ตำรวจมาปุ๊ปก็รับขึ้นรถไป
เรานึกว่าจะไป สน.พหยโยธิน เปล่าไป สน.สุทธิสาร ตำรวจบอกว่าส่วนถนน สน.หหลดูแล
ฟุตบาท สุทธิสารดูแล เอิ่ม........เรางงเรื่องการแบ่งเขตมาก ระหว่างนั่งรถพี่ตำรวจก็พูดปลอบใจว่า

"พี่พูดตรงๆนะเคสแบบนี้จับไม่ได้หรอก ของก็หาซื้อใหม่แล้วกัน" ดูกล้องวงจรปิดต้องใช้เวลาหลายวัน
สุดท้ายเรื่องก็เงียบ.............อดน้อยใจในโชคชะตาไม่ได้ที่เกิดมาในประเทศที่คุณภาพชีวิตความปลอดภัยต่ำ
้เราคิดว่าถ้าครั้งนั้นโดนแทงตายกันไป อาจจะจับโจรได้เหมือนเคสของมะปิน เรายังโชคดีที่ไม่สู้
comment65-1:ยิ่งอ่านยิ่งเห็นว่าความปลอดภัยในประเทศนี้ต่ำจริงๆ
ที่ต่ำกว่าก็ระบบยุติธรรมนี่แหละ ไม่ดัง ไม่มีตังค์ ทำอะไรไม่ได้เลย
comment65-2:จับได้ก็ต่อเมื่อชีวิตหาไม่แล้ว แบบนั้นให้มันลอยนวลไปเถอะครับ
ของมีค่า หาใหม่ได้ ต่อให้เงินแสนเงินล้านก็คงต้องให้มันไป 
ดีกว่าเอาชีวิตไปแลก เพราะคงไม่ได้มีแค่เราเท่านั้นที่ตาย 
แต่คนรอบข้าง คนข้างหลังคงเหมือนตายทั้งเป็น เคส นิสิต มศว ถ้าให้มันไปก็คงไม่ตาย
แต่ก็คงจับคนร้ายไม่ได้ ข่าวก็คงไม่ครึกโครมแบบนี้ เงินทอง ทรัพย์สินไม่ตายหาใหม่ได้ครับ
แต่ชีวิตมีแค่ชีวิตเดียว โจรพวกนี้ส่วนใหญ่คงไม่ได้มีแค่มือเปล่า เพราะแค่มือเปล่าคงจี้ปล้นใครยาก
และคงพร้อมที่จะลุย เพราะถ้าไม่พร้อมคงไม่กล้าแบบนั้น พลาดมาทีคุกรออยู่
comment65-3:หรือว่า คุณตำเค้าเลี้ยงไว้ครับ แบบว่าได้มา เท่านี้ ส่วนแบ่งเท่านี้

คุ้มกะลาหัวกันไป
comment65-4:เคสของ เจ้าของ คห.นี้ น่ากลัวมากครับ

เคสของผมเองโชคดีหน่อยมีตำรวจน้ำดี 98% ที่หาได้ยากยิ่งกว่าน้ำเสีย 2% ที่เราพบเจอกันบ่อยๆ

ถึงแม้จะอยู่ดูแลไม่ตลอดรอดฝั่ง ก็ถือว่าช่วยเตือนและกันท่าให้ผมในเบื้องต้นได้เยอะมากๆ ไม่งั้นอาจจะโดนไวกว่านี้

ขอบคุณที่ช่วยกันแชร์ประสบการณ์ครับ
comment65-5:มีเคสน้องที่รู้จักโดนปล้นหน้า ม.บ้านสมเด็จตอนกลางคืน หน้ามหาลัยมันไม่ได้เงียบมาก
ดึกๆเด็กยังเดินออกมาซื้อข้าวกินกัน น้องโดนปล้นแต่น้องสู้ โจรเอาขวดที่แตกเสียบหัว
เจาะเข้าไปลึกมากน้องต้องไปเย็บที่โรงพยาบาล

ปัจจุบันตำรวจส่งจดหมายบอกว่า "ยกเลิกติดตามคดี" ตอนน้องโดนปล้นก็ไปแจ้งความ
ตำรวจก็พูดคล้ายๆเคสเราคือ "วันนึงคนโดน 3-4 ราย ตามจับไม่ได้ ไม่ไหวหรอก"

เราว่าการใช้ชีวิตในเมืองที่ความปลอบภัยต่ำว่าแย่แล้ว
เจอระบบราชการเฮงซวยเลือกปฏิบัติทั้งแย่ ทั้งน่าเศร้า น่าอดสูยิ่งกว่า
ปัจจุบันเราทำงานเต็มที่มากและตั้งเป้าอนาคตว่าจะย้ายออกจากประเทศนี้
ตามเพื่อนๆอีกหลายคนที่ย้ายไปแล้วแบบไม่แน่ใจว่าจะกลับมาอีกมั้ย
ทุกคนบอกเป็นเสียงเดียวกันว่า ที่นี่ไม่ปลอดภัย ไม่เหมาะอยู่อาศัย
comment65-6:>>> ปัจจุบันตำรวจส่งจดหมายบอกว่า "ยกเลิกติดตามคดี" ตอนน้องโดนปล้นก็ไปแจ้งความ
ตำรวจก็พูดคล้ายๆเคสเราคือ "วันนึงคนโดน 3-4 ราย ตามจับไม่ได้ ไม่ไหวหรอก" <<<

ในส่วนตรงนี้ถือว่าน่าสลดใจมาก ทั้งๆที่รู้ว่ามันเกิดคดีบ่อย ทำไมไม่แก้ปัญหาให้มันจบไปแทนที่จะคาราคาซังอยู่ แล้วเป็นเกือบทุกที่เลย ไม่ยอมแก้ซะที

ทุกวันนี้เราเสียภาษีไปเพื่ออะไร ?? ในเมื่อคดีไม่เดินถ้าไม่มีเงินใต้โต๊ะ ???
comment66:วอนพี่ตำรวจ ปลอมตัวจัดการหน่อย
comment66-1:ตำรวจก็คน กลัวตายเป็นเหมือนกัน 555+
comment67:ไม่ดิ ทำไมไม่เอะใจที่ตำรวจพูดตั้งแต่แรก ไปถ่ายกันต่อทำไมดึกขนาดนั้น ดีแล้วที่ไม่มีใครเป็นไร
comment68:รอดมาได้ก็บุญหนักหนาแล้วคุณณณณ
comment69:คราวหลังพกไอเท็มไปด้วยครับ ฉุกเฉินก็จะได้ใช้
comment70:ขอบคุณที่มาเตือนๆกันครับ เดี๋ยวนี้ต้องระวังตัวกันเองจริงๆครับ โจรผู้ร้ายชุมเหลือเกิน
comment71:ผมขอร่วมเตือนอีกคนนะครับ ที่นนท์ผมเจอเหตุมา 2 ครั้งแล้ว โดนมีดจ่อที่ท้องครั้งนึง โดนทุบหัวกระชากมือถืออีกครั้งนึง..

แถวๆย่านนั้นแหละพระราม7 พระราม5 กลางค่ำกลางคืนโคตรเถื่อน เดินคนเดียวนี้ไม่ต้องหยิบโทรศัพท์ขึ้นมาเลย

ยิ่งตี 1 ตี 2 ผมรับประกันถ้าเดินเตร่ๆอยู่ริมถนน ยังไงต้องโดนเข้าซักวัน เพราะพวกนี้มีเยอะมากแถวนั้น

บางคนไม่เคยโดนจะไม่ค่อยระแวดระวังอะไร ผมก็เช่นกันหลังจากโดนมาสองครั้ง ความระแวงของผมนี้เพิ่มขึ้นมหาศาลเลย
comment71-1:ขอบคุณที่ช่วยกันแชร์ประสบการณ์นะครับ

พระราม 5 นี่ผมยังไม่เคยไปถ่ายรูปเลยไม่กล้าออกความเห็น แค่ได้ยินมาบ้าง

ส่วนพระราม 7 เข็ดจนวันตายครับ
comment72:อ่านไปจนเจอกระทู้ แนะนำด้านล่าง เมื่อปี 2558
พระราม 7 เฉียดตาย แกงค์เดียวกันเปล่าครับ 
https://pantip.com/topic/34508923
comment72-1:อันนี้ก็เกินไปครับ ชีวิต ร่างกาย แลกกับรองเท้าแตะคู่เดียว ต่อให้คู่เป็นหมื่นก็ให้มันไปเถอะ
comment73:แทนที่ตำรวจ เขาเตือนแล้วจะรีบกลับ เอะใจแต่ยังคงอยู่ต่อ  ??? แต่ก็ยินดีที่คุณรอดพ้นมาได้
comment74:โจรเยอะมากครับ ผมเคยอยู่ก.ท.ม ทั้งขโมยรถ หมวกกันน๊อก อะไหล่รถมอไซค์ ทุกอย่างที่ขายได้ แม้แต่จักรยาน วัยรุ่นทั้งนั้น บ้างคนก็คึกคะนอง บ้างคนก็เอาไปดูดยา บ้างคนก็เอาไปแต่งรถซื้อรถ เยอะมาก ทั้งที่เห็นมากับตัว พวกวัยรุ่นแถวบ้านก็เยอะ โดนจับก็นานๆที่พ่อแม่ไปคุย ให้ตังไป ก็หลุดออกมา ขโมยเหมือนเดิม พวกไหนพ่อแม่มีไม่ประกัน ก็ไปบ้านเมตตา แป๊บๆก็ออกมาทำอีก สังคมมันเน่ามานานแล้วครับ ได้แต่ทำใจ
comment75:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment76:
comment77:ขอนิดนะครับ เวลาเล่าหรืออธิบายอะไร ไม่ต้องใส่คำอะไรที่เล่นก็ได้ครับ บางคำไม่ได้เข้าใจเป็นวงกว้างทุกคน อย่างน้องผมคนหนึ่ง อ่านไปงงไปก็มี ไม่ณุ้อันไหนจริง หรืออันไหนเล่น แต่คิดว่าจริงไว้ก่อน
comment78:ถือปืนไปด้วยครับคราวหลัง
ใกล้มาก็กดมิด
comment79:โชคดีมากๆแล้วครับที่เอาตัวรอดมาได้
comment80:คนโดนเป็นร้อย ไม่น่าเชือ จขกท ไม่รู้
comment81:ใช้ชีวิตอย่าประมาท
comment82:ขอบคุณที่มาเตือนนะคะ
เราคนนึงที่ไม่รู้ว่าอันตรายขนาดนี้
(เราไม่ได้อยู่ย่านนั้นด้วย ไกลพอสมควร)

แต่พอมีกระทู้แบบนี้ ได้อ่านปสก.หลายๆคน ก็ทำให้ระวังตัวมากๆๆขึ้นค่ะ
ประมาทไม่ได้เลย
comment83:สะพานพระราม 7 แถวฝั้งแม่น้ำ กับ สวนสาธารณะอันตรายมาก ผมอยู่แถวนั้นได้ยินข่าวบ่อยมาก 
ไม่จำเป็นอย่าไปคนเดียว
comment84:อ่านไปลุ้นไปตื่นเต้นมากน่ากลัวมาก ๆ
comment85:น่ากลัวจริงๆ ครับ
ผมเคยไปร้านอาหาร ที่ติดกับตีนสะพาน
ระหว่างรอเพื่อนมา
ผมเดินออกไปที่ถนน เดินกะว่าจะไปแถวใต้สะพาน
เดินไปได้แป๊บนึง มีคนจ้องมา 3-4 คน
และมีบางคน เริ่มขยับตัว จะเดินมาทางผม
ผมรู้ตัวว่า ไม่ปลอดภัยละ
เลยเดินกลับไปร้านอาหาร
ตราบใด ที่พวกนี้ ยังไม่ลงมือ ก็ยังเป็นคนปกติ
comment86:แถวบ้านเลย ปกติผมซ้อมวิ่งจากพิบูลสงคราม ข้ามสะพานไปเข้าไปการไฟฟ้า พยายามรีบให้ไม่มืดมาก หลังๆเหมือนรู้ว่าคนวิ่งมีมือถือ มีนาฬิกาวัดระยะแพงๆ ผมก็ไม่ค่อยกล้าละ ขับรถไปวิ่งรวดเดี๋ยวที่ไฟฟ้าเอาดีกว่า

ตรงสะพานพระราม7 จุดบอดทั้ง 2 ฝั่งเลย ไม่มีชุมชน ไม่มีไฟ คนไปตกปลา มั่วสุม กินเบียร์ ตลอดคืน ถ้าวิ่งลงบันไดจากสะพานทั้ง 2 ฝั่ง ต้องอย่างน้อยๆเกือบโลอะ จะเจอบ้านคน อันตรายมากๆ ต้องระวังให้มากครับ

แต่ก่อนสมัยมีสลัมใต้สะพานรถไฟพระราม6 หนักกว่านี้อีก ต่างถิ่นมาเตะบอล มาซ้อมเชียร์หลีดนะโดนสารพัด ผมเคยเห็นเอามีดยาวไล่ฟันกันในสวนสาธารณะเลยอะ หลังจากนั้นบอกเพื่อนๆไม่ไปเตะละ ไม่ต่างถิ่นแต่กลัวมีเรื่องเหมือนกัน ตอนหลังสลัมรื้อไป ก็เป็นนักตกปลานี่แหละ
comment87:ประเทศนี้มันอันตรายกว่าที่คิด อย่าเอาตัวไปเสี่ยงภัยเลย

คุณอย่างมากก็เสียกล้อง โดนซ้อม แต่น้องผู้หญิงนางแบบคิดว่าเค้าจะโดนอะไรมากกว่านั้นมั้ย

รูปไม่กี่ใบ มันคุ้มมั้ยนั่น
comment88:ทำไมเราอ่านแล้วมันดูแปลกๆ เหมือนเรากำละงจะไม่เชื่อในเหตุการณ์ทั้งหมดก็ไม่รู้ 

รอดมาได้ก็ดีแล้วค่ะ เดี๋ยวนี้สังคมมันน่ากลัว เราเองไม่พยามเอาตัวไปอยู่ในที่เปลี่ยวเลย มืดแล้วรีบเข้าบ้าน ไปเที่ยวไหนก็พยามอยู่ในที่ที่คนเยอะๆ
comment89:ถ้าพกขาตั้งกล้องที่มีอยู่ไปด้วย ลองเอามาใช้ประโยชน์ได้นะครับจขกท. ไม่ได้พูดเล่นนะ พูดจริงๆ อยู่ว่างๆลองเอามาแกว่งซ้อมฟาดลมดูบ้าง เมื่อก่อนเคยเจอแบบนี้มาบ้าง จวนตัวจริงๆขาตั้งกล้องฟาดไม่ยั้งครับ ฟาดแล้ววิ่ง ฟาดแล้ววิ่ง พอช่วยได้ครับถ้าหนีไม่ทันหรือต้องแหวกวงล้อมจริงๆ
comment89-1:ปกติเวลาไปคนเดียวจะพกขาตั้งกล้องไปตลอดครับ ยกเว้นครั้งนี้ไปกับนางแบบเลยกะว่าจะเน้นถ่าย portrait กันขำๆ วิวด้วยนิดๆหน่อยๆไม่ลาก Speed ยาวๆ

ขอบคุณสำหรับคำแนะนำและความหวังดีครับ
comment90:โลกมันอยู่ยากจริงๆ อะไรก็ไม่ปลอดภัยสักอย่าง
comment91:นัดรวมพลกันไหมครับ ทำเป็นล่อโจรแบบนี้ล่ะ พี่ผมเป็นตำรวจสอนมา พอได้ทีเขารวมพวกกัน เราก็รวมครับ เอาให้ดับไปข้างนึงไม่กล้ามาก่ออาชญากรรมเเถวนี้อีกเลย ดูซิจะเข็ดไม่เข็ด
comment91-1:ไม่คุ้มเสี่ยงครับ อนาคตคุณกับอนาคตมันไม่เท่ากันนะ

ยกเว้นคุณมีไอเทมพิเศษ คุ้มครองคุณได้ ก็จัดไปเลยครับ...
comment92:ถามคำเดียว คุณคิดว่าที่นี้คือญี่ปุ่นเหรอ

ประเทศไทยครับ ที่นี่คือประเทศไทย ท่องไว้เยอะๆ
comment92-1:ญี่ปุ่นก็มีย่านที่คุณไม่ควรไปเหมือนกันนะครับ
comment92-2:ใช่ครับ บางย่านเข้าไปเดินมืดๆ ก็อาจไม่ได้กลับเมืองไทยเหมือนกันครับ...
comment93:แค่คิดก็ผิดแล้ว
สถานที่และเวลา! ไม่เหมาะเลย
ถ้าใช้ความคิดพิจารณาอย่างรอบคอบ จขกท.คงไม่น่าจะไป
comment94:ช่วยกันปักหมุดใน googla map มิ้ยครับ จุดอ้นตรายยามวิกาล อย่างน้อยน่าจะมีคนอ่าน ้ผื่อช่วยเหลือคนอื่นที่ไม่รู้ได้อีก
comment95:ลองไปขอดูกล้องวงจรปิดของทางสะพานดูครับ จะมีห้องที่เป็นศูนย์อยู่ใต้สะพานฝั่งสวนสาธารณะ ถ้าตามเหตุการณ์ที่คุณบอก จุดเกิดเหตุตรงนั้นจะมีกล้องวงจรปิดพอดี ส่วนกำแพงเหล็ก 5 เมตรที่คุณกระโดดข้ามไปฝั่งนั่น ถ้าจำไม่ผิดจะเป็นตึกของกรมทางหลวงชนบท ยังไงลองติดต่อขอดูกล้องวงจรปิดดูครับ
comment96:โชคดีแล้วที่หลุดมาได้

สิบกว่าปีก่อน ในซอยแถวๆริมทางรถไฟ  มีเด็กผู้หญิง(ซึ่งก็อยู่แถวนั้น) โดนรุมโทรมกลางที่โล่งในซอยแถวๆนั้นตอนดึก  คนรุมเป็นสิบๆคน  สุดท้ายเด็กกับครอบครัวทนอับอายไม่ไหว แจ้งตำรวจก็ไม่คืบหน้า ต้องย้ายหนีออกจากพื้นที่ไป

เมื่อหกเจ็ดปีก่อน ผมขึ้นไปบนสะพานพระราม6 ตอนเย็นๆ  ยังเห็นถุงยางอนามัยใช้แล้วอยู่ที่พื้นข้างบนสะพาน...

จะบอกว่า โคตรน่ากลัวเลยแถวๆนั้น  ใครจะไปถ่ายรูปหรือไปนั่งชิวกลางคืน อย่าไปเด็ดขาด ย้ำเลยนะ อย่าไปเด็ดขาด
comment97:อ่านแล้วตื่นเต้นตามเลย เอาไปสร้างเป็นหรังสั้นได้เลยนะครับเนี่ย โชคดีจังที่หนีรอดมาได้ ถ้าเป็นผมไม่รู้ว่าจะรอดรึเปล่า  ยังไงดึกๆควรไปกันหลายคนเป็นดีที่สุดครับ
comment98:เชื่อว่าตรงนั้นอันตรายจริง (ทุกตารางเมตรของไทยดีกว่า) ยิ่งตอนกลางคืน
แต่แปลกก็ตรงลีลาการเล่าเรื่องของ จขกท. นี่แหละ คงวิ่งหนีไปดูนาฬิกาไป
ซูมดูภาพนักตกปลาแล้วน่าจะอยู่วัยคุณลุงนะครับ พุงพุ้ยเลยทีเดียว คุณลุงแกได้วิ่งไล่ด้วยรึเปล่าครับ
comment98-1:เวลาที่ใช้ในการพิมพ์ ผมอ้างอิงจากรูปภาพล่าสุดที่ถ่ายจากกล้องครับ ไม่ได้วิ่งไปดูนาฬิกาไป (ผมจะใช้คำว่าประมาณทุกเหตุการณ์ เพราะตอนนั้นผมเองก็ไม่ได้ดูนาฬิกา เลยไม่มีอะไรจะอ้างอิงนอกจากเวลาจากกล้อง DSLR อีกตัวนึง)

ส่วนรูปนักตกปลาที่โพส ความหมายคือผู้ร้ายแฝงตัวอยู่ในกลุ่มนั้นด้วยครับ ซึ่งตอนถ่ายผมเองก็ไม่รู้ว่าใครจะเป็นคนร้าย (บังเอิญถ่ายเก็บบรรยากาศมากกว่า หลังเกิดเหตุเลยแคปมาส่วนหนึ่ง)

หากต้องการข้อมูลหรือรูปภาพเพิ่มเติม สามารถหลังไมค์มาได้ครับ ยินดีให้ข้อมูลเต็มที่
comment98-2:คุณก็จ้องจับผิดเกินไปนะคะ
comment99:ตำรวจน่าจะส่งสายไปล่อโจร แล้วจับเข้าคุกให้หมด
comment100:ดีที่ จขกท. หนี เจอแบบนี้อย่าแลกดีกว่า หนีเอาชีวิตรอด สถานการณ์แบบนี้เราเป็นรองเขา 
จะมี่คนที่โชคดีแบบนี้
comment101:ตำรวจจะเข้ามาอ่านกระทู้นี้หรือเปล่านะ   เค้าจะทำอะไรให้ดีขึ้นบ้างมั๊ย    นี่เมืองไทยจริงๆเหรอ  น่ากลัวมาก
comment102:ยามอาทิตย์ลับขอบฟ้าประเทศไทยมันไม่ปลอดภัยอีกต่อไปละครับ ถ้าต้องออกไปไหนยามวิกาลพกของไปด้วยครับ เอาแบบที่ลูกดกนะครับ เกิดเหตุอะไรขึ้นผลลัพธ์ต่างกันแน่นอน ที่เหลือไปสู้กันในชั้นศาล เอาชีวิตเราไว้ก่อนครับ
comment103:https://m.pantip.com/topic/34508923
comment104:ที่สาธารณะแปลว่าใครก็มาได้ แปลว่า คนดี ไม่ดี ก็มาได้ ถามโหน่ยคับ พอดีมะใช่ช่างภาพ  ถ้าจำเป็นต้องเป็น สะพาน พระราม 7 แล้ว จำเป็นต้อง เวลา สี่ห้าทุ่ม ด้วยหรือเปล่าครับ แสง เงา การสัญจร คน ........ ไปถ่ายรูป สัก ทุ่มนึงได้ปะ

Ken-IT-Kmitl
comment105:นัดกันไปไหมครับ คืนนี้เลย ก่อนจะรู้ตัว แต่ทางที่ดีนัดแนะกับตำรวจดีกว่าเผื่อมีอาวุธหนัก
comment106:ไอ้พวกนั้นมันต้องเจอคนนี้
comment107:อยากให้ตำรวจ แต่งนอกเครื่องแบบ ล่อโจรพวกนี้แล้วยิงทิ้งไปเลย หนักแผ่นดิน
comment108:น่ากลัวจัง รู้สึกลุ้นเหมือนอยู่ในเหตุการณ์ด้วย ดีแล้วที่ช่างภาพกับนางแบบปลอดภัย
comment109:ปกติจะไปวิ่งประจำ วนข้ามจากฝั่งไฟฟ้ามาลงฝั่งเทคโนเเล้วข้ามกลับไปมา ไม่เคยเจออะไรนะ ไปวิ่งประมา2-4ทุ่ม 

คนตกปลาก็จะเห็นมาแบบตกจริงจัง อุปกรณ์เพียบ คงไม่ได้มาฟอร์มตกรอเหยื่ออื่นหรอกครับ

นานๆทีมี น้องๆมาซ้อมหลีด กับมีคนมาเตะบอล บางทีก็มีกลุ่มมอเตอร์ไซค์มาจอดมี้ตติ้ง

แต่ก็เปลี่ยวจริงๆ คือผมเอง ก็ตั้งสติพร้อมบวกตลอด(วิ่งหนี)ถ้ามีอะไร
comment110:คราวหน้าถ้าเจออีกเอาขาตั้งกล้องฟาดหน้ามันให้น่วมไปเลย
comment111:ผมอยู่ไม่ไกลจากแถวนั้น ดีนะที่ไม่คิดจะไปถ่ายสะพานพระราม 7

แต่เคยไปสะพานพระราม 5 ตอนกลางคืนดึกๆ คนเดียว เอากล้องไปเดินถ่าย ตั้งขาตั้งบนสะพาน ไม่คิดว่าจะมีอะไรน่ากลัวนะเนี่ย
ต่อไปสงสัยต้องไปกันเยอะๆ..
comment112:ดีที่ จขกท. หนีทัน จขกท.เซ็นดีไหวพริบดีมากเลยครับถึงรอดมาได้  แต่ผมอยากเห็นภาพนางแบบครับเบลอหน้าก็ได้นะ เป็นนักมวยปล้ำส่งผู้ชายข้ามรั้วสูง 2.5 เมตรก่อนได้นี้แมนมากครับ (ภาพนางแบบของ จขกท. ที่เข้ามาในหัวผมตอนนั่งอ่านเรื่องนี้ )
comment112-1:ผมมาตั้งกระทู้นี้โดยที่ยังไม่ได้บอกนางแบบเลยครับ กลัวว่าจะละเมิดสิทธิเค้าซะเปล่าๆถ้าเอารูปมาลง 

ถ้าจะให้อธิบายรูปร่างหน้าตา น่ารักเลยทีเดียวครับ ขาว ตี๋ รูปร่างสูงใหญ่ไปหน่อยนึง (เมื่อเทียบกับผู้หญิงตามสไตล์ชายไทยทั่วไป)

ส่วนความถึก เอาง่ายๆว่าผมเองแมนๆเตะบอล ออกกำลังกายอยู่เป็นประจำแรงยังสู้เค้าไม่ได้เลยครับ 5555
comment112-2:คำว่า ตี๋ นี่เค้าเอาไว้อธิบายถึงผู้ชายนะ
ตกลงนางแบบจขกท.ผู้ชายหรือหญิงอ่ะ สับสนแล้ว
comment112-3:ขาวหมวยครับ ขออภัยจริงๆ 5555 

นางแบบเป็นผู้หญิงครับ
comment113:ประมาทมาก กลางค่ำกลางคืนมันใช่เรื่องไหม
เอาชีวิตน้องผู้หญิงไปเสี่ยงด้วย เกิดอะไรขึ้นรับผิดชอบชีวิตเขาไหวไหม?!!!

ขอโทษที่ต้องตำหนิตรงๆ และรุนแรง
ถ้ามีความจำเป็นต้องทำงานดึกๆ ดื่นๆ เดินทางยังน่าเห็นใจ แต่บางคนเอาตัวเอง และยังลากผู้อื่นเข้าไปสุ่มเสี่ยงกับอาชญากรรม ถ้าไม่ตำหนิตรงๆ พ้นเคสคุณไปก็ยังมีพวกประมาทกับการใช้ชีวิตคนอื่นอีก ถือว่าเตือนสติแล้วกัน
comment113-1:ผมเองก็นึกคร่ำครวญย้อนหลังแล้วพบว่าตัวเองประมาทไปจริงๆ ถ้าเกิดเหตุการณ์อะไรร้ายแรงขึ้นมาผมแทบไม่มีปัญญารับผิดชอบชีวิตเค้าได้เลย

ด้วยความชะล่าใจที่ไปมาบ่อย ไปมาหลายที่ ทำให้เราลืมนึกเรื่องง่ายๆพื้นๆไปเสียสนิทใจ แถมยังพาคนอื่นมาเสี่ยงกับเราอีก

ขอบคุณสำหรับ คห. ครับ
comment114:ชอบความเห็นที่ 3 มากครับ
ควรจะมีหน่วยถ่ายรูปมรณะ 
เหมือนทัวร์ มรณะเสียที
comment115:ประเทศไทยนี่มาถึงขนาดนี่แล้วหละ จุดที่แบบว่าเดิน ๆ อยู่ก็โดนปล้น โดนฆ่ากันง่าย  เห้อ
comment116:เสียดาย น่าจะมีรูปถ่ายที่ติดพวกกากเดนสังคมพวกนี้ จะได้เป็นหลักฐาน
comment117:น่าจะมีการจัดทริปเอาคืน จังเลย
comment118:นับวันยิ่งเถื่อนขึ้นทุกที น่าจะมีมาตราการอะไร
ที่จะยับยั้งพฤติกรรมชั่วๆของคนประเภทนี้สักที
comment119:จงเชื่อในเกียรติตำรวจไทย
จงเชื่อ
จงเชื่อ
จงเชื่อ

ประชาชนทราบจุดเสี่ยง
แต่บางอาชีพไม่ทราบ เวลานั้นมันเป็นเวลาสถานบันเทิงเปิดแล้ว
ต้องไปจัดการหลายอย่าง
จงเชื่อ นะจ๊ะ
comment120:ขนาดสะพานสาทรเขายังโดนกันเลยคู๊ณ
comment121:เคยพาแฟนไปทานบุฟเฟ่อาหารญี่ปุ่นแถวถนนเพชรบุรี ไปเกือบไม่ทัน ต้องจอดรถทิ้งใว้ แล้วขึ้นพี่วินข้ามไปสองแยก ไกลมากกก ทานเสร็จร้านปิดพอดี

ขากลับมืดไกลและเปลี่ยว อิ่มมากจึงตัดสินใจเดินย่อยกันไป ผมนี่กลุ่มเป้าหมายเลยตี๋ๆเนิร์ดๆ แฟนก็แบบว่านะ.... อะไรที่คิดใว้ยังคิดไม่ทันเสร็จ มีมอเตอร์ไซด์ของคุณโจรหน้าตาบ่งบอกอาชีพ ขับมาแล้วจอดเทียบทันที ด้วยความที่กลัวแต่ต้องปกป้องแฟน พูดเสียงดังๆถามไป ว่ามีอะไรหรือป่าว  เหมือนมันคิดนิดนึง แล้วมันจึงถามมาดีๆว่า น้ำมันหมด ขอเงินเติมน้ำมันหน่อย 
ผมตอบชัดๆว่าไม่มีครับ (ยังจะสุภาพอีกนะ555) พร้อมเดินจากมาแบบไม่แสดงทีท่าว่ากำลังกลัวหรือหวาดระแวงใดๆ แต่สลับที่ให้แฟนมาเดินชิดถนนแทน เพื่อจะได้ใช้หางตาสำรวจตอนหันหน้าคุยกัน  แต่มือขวาล้วงกำปืนSig p938ที่หย่อนอยู่ในกระเป๋ากางเกงยีนส์ใว้แล้ว
กะยิงเป็นยิงละ อาจจะเกินกว่าเหตุไปหน่อย แต่คงไม่อยากเห็นตัวเองลงในหน้า นสพ ว่าตัวเองถูกแทงตาย ส่วนแฟนถูกข่มขืน

ทุกวันนี้พกพาปืนติดตัวตลอด  เพราะรู้ว่าหน้าตาผมและแฟนเป็นตัวล่อโจรชั้นดี  ขับรถไปเที่ยวตจว ผ่านที่ชนบท ป่าเขา ลัดเลาะตลอด 
แต่อุ่นใจทุกครั้งที่มีเพื่อนตายติดตัวไปด้วย  ทุกวันนี้โจรพกปืนเถื่อนพกมีดได้ ทำไมคนดีๆถึงจะพกปืนมีทะเบียนถูกต้องไม่ได้ 
ทั้งๆที่กว่าจะขอซื้อปืนได้ขั้นตอนการขอแสนยากเย็น  ไหนจะราคาปืนที่แพงมหาโหดในบ้านเรา 
แค่อยากจะสนับสนุนให้คนดีทำมาหากินสุจริต พกพาปืนเพื่อป้องกันกากเดนสังคมกันบ้างเท่านั้นเอง
comment121-1:นางแบบผมหน้าตาล่อโจรเหมือนกันครับ เข้าใจอารมณ์เลย

เธอเจอเหตุการณ์แนวๆแท็กซี่แซวค่อนข้างบ่อย หลังๆเลยไปฝึกมวยไทย ฝึกมวยปล้ำไว้ป้องกันตัว (ไอตอนฝึกมวยปล้ำนี่โคตรหึงเลยครับ แต่ดีกว่าเค้าโดนคนอื่นลวนลาม เลยยอมให้เค้าไป  )

ส่วนเรื่องพกอาวุธ กลัวจะมีปัญหาตามมาเป็นกระพรวนเลยยังไม่มีไว้ครอบครอง ไว้พร้อมกว่านี้อาจจะมีไว้ให้อุ่นใจขึ้นมาหน่อย

ขอบคุณที่ร่วมแชร์ประสบการณ์ครับ
comment122:ขี้ยาเยอะจะตายบ้านผมอยู่ใกล้ๆนั่นกลางคืนยังไม่อยากไปเลย  เคยไปปล่อยปลากลางคืนเนื่องด้วยวันเกิดยังเกือบโดน
comment123:....แถวนั้นแดนเถื่อนครับ กี่ปีๆไม่เคยเปลี่ยน ถ้าคุณเป็นไรขึ้นมาตำรวจจับคนร้ายไม่ได้ แต่ถ้าคุณู้จนคนร้ายตายคุณอาจติดคุกเพราะทำเกินกว่าเหตุ
comment124:ซื้อปืนเลยครับ เพิ่มตังค์อีกนิดจบเลย ใส่กระเป๋ากล้องไว้อุ่นใจครับไหนๆกล้องเลนส์ก็แพงอยู่แล้ว
comment125:มันเป็นความบังเอิญหรืออะไรนะ ที่ตอนโน้น ช่วงกระทู้ผีฮิตๆ แล้วมีคนนึงออกมาปั่นกระทู้ผีรัวๆ แล้วถูกจับได้ว่าเมค คนๆ นั้นเค้าก็เขียนคำว่า "บันได" เป็น "บรรได" ทุกครั้งเลย แล้วก็จะมีคนมาเตือนว่าเขียนคำนี้ผิดทุกครั้ง 

และทุกครั้งที่เราเห็นกระทู้แปลกๆ บางครั้งกระทู้เหล่านั้นก็จะมีคำว่า "บรรได" โผล่มาทุกที หลอนชะมัด

เราไม่รู้หรอกว่ามันเป็นความล้มเหลวของระบบการศึกษาไทยรึเปล่า ที่สอนให้คนหลายๆ คนเขียนคำว่า "บันได" ให้มันถูกต้องไม่ได้ หรือว่า คนที่จะเขียนคำๆ นี้ผิด มีแค่คนๆ นั้นคนเดียวนั่นแหละ

สังเกตมานาน ขอพูดสักที
comment125-1:กระทู้ไหนผมไม่ทราบครับ สำหรับกระทู้นี้ผมเขียนมาจากเรื่องจริงที่เกิดขึ้นจากตัวผมเอง เพราะต้องการเตือนภัยคนที่ชอบถ่ายรูปกลางคืน ไม่ได้มีเจตนาสร้างเรื่อง บิดเบือนข้อมูลแต่อย่างใด

สำหรับข้อมูลในส่วนอื่นๆ อยู่โพสแก้ไขด้านบนและ คห. ที่ 45 ครับ

ขอบคุณครับ
comment126:เห็นมีหลายคนแชร์ไป เพิ่งได้เข้ามาอ่านครับ โห น่ากลัวอ่ะ ชั่วช้าสุดๆ แล้วยังไม่ดึกมากด้วย ผมนี่ทีแรกเข้าใจว่า จขกท ไปตอนดึกจัดๆ ทำไมภัยสังคมเดี๋ยวนี้มันใกล้ตัวจังหว่า แล้วกล้าลงมือกับ จขกท ซึ่งเป็นชายหนุ่ม ก็ยังตกเป็นเป้าได้ เรียกว่าอันตรายแบบจำกัดเพศและวัยจริงๆ ดีที่คุณ จขกท กับแฟนรอดมานะครับ นับถือในความมีสติ เป็นผมคงไม่นึกว่ามันจะกล้าลงมืออุกอาจอย่างงี้และคิดว่าถ้าเห็นเราไหวตัวมันคงล้มเลิกแผนการชั่วช้า หรือไม่งั้นอาจฮึกเหิมซัดกับมันซักตั้ง ขอบคุณเจ้าของเรื่องนะครับที่มาถ่ายทอดประสบการณ์ จะได้เป็นอุทาหรณ์เตือนใจหลายคนว่าไม่ควรประมาท ภัยจากเดนโจรอยู่ใกล้ตัวกว่าคิด โผล่ได้ทุกเมื่อจริงๆ 

เมื่อก่อนผมก็ชอบเลย เดินขึ้นไปถ่ายรูปสไตล์นี้อ่ะครับ สะพานข้ามน้ำเจ้าพระยาทั้งหลายแหล่ แต่โดยมาก ของผมไปคนเดียวครับ ให้ผู้หญิงขึ้นนี่อย่าได้หวัง ไม่กล้าขึ้น ขนาดสะพานที่ดูเปลี่ยวไม่เท่านี้ ส่วนสะพานนี้ ผมยังไม่เคยขึ้นไปดูอ่ะ เคยแต่ขับผ่าน นานๆหน กลางคืนเคยเห็นคนตกเบ็ดจริงแหละ ยังคิดนะว่าตรงนี้จะมีปลาให้ตกบ้างหว่า ที่แท้มีนักตบทรัพย์แปลงกายเป็นนักตกเบ็ดปะปนมาด้วยนี่เอง
comment126-1:ผมเองเป็นคนที่มีนิสัยคล้ายๆกับ คห.นี้ ครับ

ชอบถ่ายรูปตอนกลางคืนเป็นพิเศษ โดยเฉพาะแถบๆสะพาน รู้สึกมันโล่งๆ เย็นสบายยังไงบอกไม่ถูก 

สะพานละแวกพระราม 7 พระราม 8 สะพานกรุงธน(สะพานซังฮี้) ผมเองก็ไปถ่ายมาหลายต่อหลายครั้ง เวลาประมาณนี้ตลอดไม่เคยเจอเหตุการณ์ทำนองนี้เลย ยิ่งได้ใจ กลายเป็นความประมาทที่เกือบเอาตัวไม่รอด

ครั้งนี้ถือเป็นบทเรียนให้ระมัดระวังตัวมากขึ้นไปกว่าเดิม ถ้าพลาดมาคงเสียใจไปจนวันตายจริงๆ

(ฝากเจ้าของ คห. นี้ระมัดระวังตัวในการถ่ายรูปให้เยอะขึ้นกว่าเดิมด้วยนะครับ กลางคืนไปคนเดียวเลี่ยงได้ควรเลี่ยง ไม่อยากเจอผู้ร่วมชะตากรรมแบบนี้ครับ  ขอให้ถ่ายรูปอย่างมีความสุขครับ )
comment126-2:ครับผม ต่อไปถ้าไปอีก ก็คงต้องระวังตัวกว่าเก่า แล้วเดี๋ยวจะกระจายข่าวบอกเพื่อนฝูงผมด้วยครับ ว่าตรงนี้จุดอันตรายเผื่อใครยังไม่ทราบ ยิ่งพวกที่ปกติไม่ได้อยู่ กทม. แต่มาเป็นครั้งคราว เค้าจะไม่รู้ควรระมัดระวังเป็นพิเศษตรงไหนอย่างไร และพวกโจรผู้ร้ายมันจะมองออกด้วยว่าคนไหนดูต่างถิ่น หรือไม่ชินทางแถบนี้ ถ้าแบบนี้มักจะเสร็จมันครับ ต่อให้คนกทม.เอง หรือผู้ชายหนุ่มอย่างเราก็ใช่จะรอดเสมอไป 

พวกสะพานนี่ ผมก็ขึ้นตอนกลางคืนครับ  ภาพออกมาสวยและอากาศสบายไม่ร้อนดี ดึกๆ รถไม่ติดและคนโล่งๆ ดี พออ่านกระทู้นี้จบแล้วผมนึกย้อนไปแล้วโคตรเสียว เพราะผมขึ้นคนเดียว (และ ดึกกว่า จขกท อีก ><) แต่ตอนนั้นไม่รู้สึกเสียว เพราะมัวแต่ถ่ายรูปเพลิน อารมณ์ศิลปินชิลๆ สุดๆ ครับ 55 ผมนึกๆดู ถ้าเจอแบบนี้ แค่ตัวต่อตัวนี่ผมว่าผมปะทะไหว (นอกจากมันไม่มาแค่มือเปล่า) แต่ถ้ามายกพวกมาแบบที่คุณ จขกท เล่า เจอรุมนี่ผมก็รอดยากครับ พวกนี้มันรู้ทางหนีทีไล่ต่างๆกว่าเรา เจนจัดกว่าพวกเรา อยู่แล้ว 

แล้วตรงนี้นี่ ไม่รู้เคยใครโดนมาแบบ คุณ จขกท บ้างแล้วไม่รู้ ยิ่งถ้าเป็นพวกผู้หญิงเค้ามากันเองไม่มีผู้ชายนี่ โห ผมไม่อยากจะคิดครับ เสียทรัพย์ให้มันแล้วอาจต้องเสียอย่างอื่นอีก
comment127:อ่านแล้วต้องเก็บไว้เตือนหลานๆเลยน่ากลัวมาก  เราเป็นเด็กคอนแวนต์จะมองอะไรดีหมด แต่พอมีแฟนมาจากโรงเรียนรัฐบาลดูเค้าผ่านโลกมาเยอะ เค้าจะระวังตัวมากกว่าเรา แถมหลานเคยเรียนสาธิตราม เพื่อนหลานเค้าถามหลานว่า เคยโดนยัง โอ้วบระเจ้าาาาาา สมัยนี้มันอยู่ยากจริงๆ 
     ถ้าเป็นสมัยก่อนเราคงคิดว่าอยากไปเดินกลางคืนมั่ง เปลี่ยนบรรยากาศ ถ่ายรูปชีวิตคนกลางคืน 55555. พอกันที ถ้าจะไปคงต้องจ้างตำรวจคุ้มกัน
     เลี้ยงเด็กสมัยนี้มันยากจัง สังคมมันแย่ คนใจร้าย สมัยก่อนเห็นเด็กๆเดินเที่ยวเล่นเป็นแก๊งค์ เด็กตัวเล็กๆไปกินข้าวกันเองตามร้าน เพราะพ่อแม่ขายของ แต่เดี๋ยวนี้ไม่มีเลย เด็กนั่งกดเกมส์อยู่กับพ่อแม่ตลอด ไม่ได้ใช้ชีวิตสนุกสนานตามสังคมของเด็กบ้างเลย
comment128:อยู่ให้ถูกที่ ถูกเวลา ถูกกาละเทศะ 99% เราเป็นคนเปิดโอกาสให้คนชั่วมาทำร้ายเราเอง อีก1% ที่เหลือคือโชคช่วย
comment129:อย่าว่าแต่กลางคืนเลย ผมเป็นตากล้องถ่ายกลางวันก้มๆเงยๆยังต้องเหลียวหลังตลอด ทุกวันนี้ไว้ใจใครไม่ได้เลย
comment130:ติดกล้องวงจรปิดช่วยได้ ให้โจรมันรู้สึกไม่ปลอดภัยด้วย
comment131:น่ากลัวมากๆ
comment132:คุณรู้ไหม บนสะพาน กลางวันแสก ๆๆ ยังวิ่งราวสร้อยเลย แล้วนี่มันมือค่ำแล้ว ตำรวจเตือน น่าจะเฉลียวใจบ้างนะ คนร้ายเดี๋ยวนี้ มาได้ทุกรูปแบบ แม้จะใส่สูทก็ตาม

โชคดีมาก พระคุ้มครอง ที่รอดมาได้
comment133:กลางวันแดดร้อนตั้งด่านเสร็จก็เหนื่อย. พี่ตำรวจครับเปลี่ยนเป็นกลางคืนทั้งหมดได้ไหมครับ ไม่ร้อนแถมทำให้ประชาชนปลอดภัย
comment134:มันมีทุกที่นะ บอกเลย ที่ไม่เจอไม่ใช่ไม่มี แต่มันรอโอกาสและจังหวะที่มันคิดว่ามันจะทำสำเร็จ
comment135:โอ้ว จขกท.กล้ามากครับ ขนาดผมเรียนแถวนั้น เตะบอลที่นั่นทุกเย็นยังไม่กล้าอยู่เกิน 2 ทุ่มเลย

เพื่อนๆเตะบอลด้วยกันกลับก็ต้องกลับด้วย แถวนั้นเป็นแหล่งอบายมุข นับเป็นที่อโคจรเลยในช่วงกลางคืน

ผมบอกแบบนี้แล้วหวังว่าคงไม่มีใครเอาตัวเองเข้าไปอยู่ในที่แบบนี้ในช่วงที่เรียกว่าผิดที่ผิดเวลาอีกนะครับ
comment136:มีขโมย
มีข่มขืน
มีทำร้ายร่างกาย

ฝั่งตรงข้าม(ด้านขาเข้าธนบุรี)มีเต้นท์ทหารแท้ๆ
comment137:
comment138:ประมาณ 20 ปีก่อนผมเรียนแถวนั้นครับ  เคยมีคนไปวิ่งออกกำลังกายโดนแทงด้วยไขควงฝนปลายแหลมโชคดีไม่ตาย แย่งโทรศัพท์  nokia 3310

สมัยนั้นผมพักตรงวงสว่างค์ ซอย 7  3ทุ่มเพื่อนเดินออกมามาจะไปหาก๋วยเตียวกิน โดนปล้นเอาสร้อยทอง มันขี่มอเตอร์ไซด์มา2คนแล้วมันก็ถืออีดาบลงมาล็อคคอถอดเอาเลย  และเหตุเกิดบ่อยมากครับชนิดตระเวนปล้นกันเลย  สมัยนี้ไม่รู้ยังเยอะอยู่ไหม  แต่ระวังตัวกันไว้ก็จะดีนะครับจะไปก็ไปกัน เยอะๆ 5-6 คนดีกว่านะครับ 2 คน 

หอพักผมนี้ด้านล่างเป็นร้านบะหมี่ ตายาย2คน ป่านนี้น่าจะแก่มากแล้ว  โดนงัดเป็นประจำ กางเกงยีนส์สะพานพุธตัวละ 99  ยังไม่เหลือเลยมันเอาหมด
comment139:เอาอะไรมาพูดครัช ไม่จริงม้าง มีแต่วัยรุ่นเด็กเรียน นัดกันตกปลา หาความรู้นอกโรงเรียน 

[Spoil] คลิกเพื่อดูข้อความที่ซ่อนไว้ตำรวยยังไม่เห็นรู้เรื่องเลย ถ้ามีจริงก็จัดการไปนานแล้วครัช
เข้ามาให้กำลังใจ
comment140:ประเทศไทยอันตรายหมดนะครับ ยิ่งในกรุงเทพด้วยแล้ว อันตรายมาก เมื่อก่อนเรียนอยู่ย่านนั้น แต่ปกติเป็นคนพกไอเท็ม + โจทย์ต่างสถาบันเยอะครับ เลยระวังตัวระแวงตลอดเวลา เคยโดนล้อมหน้าหลังดึกๆเหมือนกันครับ แต่มีไอเท็ม พวกนั้นเลยยอมไป ผมก็ทำอะไรมากไม่ได้ครับ เป็นคดีมายุ่งอีก ยังไงระวังตัวไว้เป็นดีครับ เมืองไทย
comment141:ถามนิดครับ ในฐานะคนถ่ายรูปเหมือนกัน
รูปคนตกปลาที่คุณเอามาลง (ที่บอกถ่ายก่อนเกิดเรื่อง)
คุณตั้งใจจะถ่ายอะไรครับ ? 
โฟกัสที่ไหนอะไรยังไง ?
ตั้งใจจะเล่าเรื่องราวอะไร ?
เพราะดูจากองค์ประกอบ มันเหมือนรูปแอบถ่าย 
ที่ไม่หันกล้องไปตรงๆ (เพราะกลัวเค้ารู้) แต่ตั้งใจให้อยู่ริมๆขอบภาพ
comment141-1:เป็นการถ่ายเก็บบรรยากาศแถวนั้น และบังเอิญติดมาด้วย เลยCrop มาแค่ส่วนนึงครับ โดยปกติแล้วเวลาไปคนเดียวผมชอบถ่ายรูปคนตกปลาด้วย


รูปนี้ถ่ายบริเวณเดียวกัน ต่างแค่มุมถ่าย วันที่ 21 ตุลาคม 2015 ครับ หากต้องการไฟล์รูปอื่นๆเพิ่มเติมสามารถหลังไมค์มาได้ยินดีส่งให้ครับ

ขอบคุณครับ
comment142:เคยไปเตะบอลใต้สะพาน เดี๋ยวนี้ไม่มีแล้วเหรอ
comment143:เอาจริงๆสมัยนี้อยู่ประเทศไหนก็ต้องระมัดระวังความปลอดภัยด้วยตัวเองไว้ก่อนนะครับ
ในอเมริกาเอง หรือในยุโรป ถ้าเดินดุ่มๆถือกล้องถ่ายรูปไปผิดโซน ก็ไม่ปลอดภัยต่อทรัพย์สิน และร่างกายเหมือนกันครับ
ไปยุโรปผมยังเจอพวกยิปซีพยายามมารุมรีดไถเลย กลางวันแสกๆด้วยซ้ำ
อย่าหวังพึ่งใครจะทำให้เราปลอดภัยครับ ความปลอดภัยควรเกิดจากตัวเราเองนี่หละ ที่ไม่พาตัวเองเข้าไปในสถานการณ์ที่เสี่ยงทั้งหลาย
ที่มืดๆเปลี่ยวๆใจกลางเมืองเองก็ไม่ได้ปลอดภัยครับ
สมัยก่อนผมชอบออกเที่ยวกลางคืนบ่อยๆ บางทีเดินอยู่แถวๆสยามนี่หละ เดินจากถนนใหญ่เลี้ยวเข้าซอยไปหน่อย เจอวัยรุ่นนอนเมากาวกันอยู่เป็น 10ก็เคยเจอ
comment144:เป็นสุข

เดี๋ยวๆ ไม่ใช่แล้ว

ว่าแต่ ประเทศนี้เขาจะไม่สนใจชีวิตคนหน่อยเหรอ ปล่อยโจรให้กร่างได้อยู่ทุกวัน ถ้าตำหนวดมีความจริงใจที่จะทำงานจริง ก็ปลอมตัวไปล่อเป็นเหยื่อยก็ได้ ให้โจรมาติดกับแล้วก็จับโจรไปขังลืม

แต่ที่นี้ไม่ใช่หรอก  ต่อให้ โจรจะ จ้วงมีดทะลุคอไปกี่คน เขาก็ไม่สนใจจะจับก่อนอยู่ดี ต้องให้ท่านคุณโจรเข้าออกคุกเป็นว่าเล่นแล้วลงมือจ้วงคอก่อน ถึงจะเริ่มจับจริง


ก็กลายเป็นคำขวัญชาวโจร ที่ไม่ต้องเกรงกลัวอะไร

"คุณโจรอุ่นใจ ปลอดภัยเมื่อมีตำหนวดมาคุ้มกันตอนทำแผน"


"คุกนั้นดูน่าสนุก ลุกนั่งสะบาย เข้าออก ก็ง่าย"


"ให้โอกาสกลับตัว กลับใจ สำหรับคุณโจรทุกท่านเสมอ"

ส่วนทางด้านคนดี


"คนดีที่ตายไป ก็ช่างเขา เขาไปอยู่ในพื้นที่สุ่มเสี่ยงเอง"  คุณก็รู้ว่าที่นี้ ที่ไหน

"คนดีที่ตายไป เราก็ไม่ให้โอกาสกลับตัวกลับใจขึ้นมาใช้ชีวิตต่อหรอกนะ เราให้โอกาสโจรกลับตัวกลับตัวกลับใจหลายๆ รอบดีกว่า" 
พวกโจรมีประโยชน์ต่อสังคมมากกว่าเยอะ (เหรอออออออออ เสียงสูงงงงงงงง)


มันก็เป็นซะแบบนี้ละครับ ในเมื่อผู้มีอำนาจไม่ทำอะไร คนเลวก็ได้ใจอยู่เรื่อยไปละครับผม

...
..
.
comment145:สิ่งที่น่ากลัวมีอยู่ทั่วไปในที่มืดๆ ไม่ควรไป
comment146:อัพเดทล่าสุดนะครับ

- มีคุณพี่ ตร. สน.ประชาชื่น ท่านนึงติดต่อมาขอข้อมูลหลังไมค์ ซึ่งผมได้ให้ข้อมูลและเบอร์ติดต่อไปแล้วครับ กำลังดำเนินการอยู่
- มีผู้สื่อข่าวของช่องนึงติดต่อมาขอข้อมูลและสัมภาษณ์พื่อนำไปทำสกูปเตือนภัย อาจจะช่วยกระจายข่าวและเตือนภัยคนอื่นได้มากขึ้น

ขอบคุณทุก คห. ทั้งตรงนี้และหลังไมค์ รวมถึงทุกๆคนที่ช่วยแชร์ออกไป

ขอบคุณจริงๆครับ
comment146-1:สรุป....ยังไม่ได้ไปแจ้งความอีกเหรอครับ
comment146-2:แจ้งความแล้วครับ
comment147:มีรูปบังเอิญถ่ายติดด้วยน่าจะไปเอาคืนหน่อยนะครับ 
แจ้งความทำไรพวกนี้ไม่ได้หรอก เพราะมันจะอ้างว่ายังไม่ได้ทำอะไรผิด และไม่ได้ทำอะไรผิด มันแค่มาตกปลา จขกท กลัวแล้วเข้าใจผิดไปเอง จบ 

เป็นผมผมจะเอาคืนให้มันจำจนตายเลย
comment148:แถวนั้นเจอกันมาเยอะแล้วนะ ยิ่งตรงสวนฝั่ง พระจอม มีคนมาโพสบ่อยๆ
comment149:ทั้งสองฝั่งแม่น้ำ  มีแต่พวกอันตรายทั้งนั้น  คุณโชคดีนะที่รอดมาได้
comment150:ทีหลัง คงต้องพกแอคชั่นแคมติดตัว ถ่ายไว้ตลอดด้วยแล้ว
comment151:OMG
comment152:พวกมันตะโกนคำว่า มีผู้หญิงมาด้วยเว้ยเฮ้ย! ..ผมล่ะเสียวแทนน้องนางแบบของคุณ จขกท. จริงๆ
นี่ถ้าเกิดพวกคุณหนีไม่รอด ..น้องเค้าจะมีสภาพยังไงน้อออออ!!! แค่นึกภาพก็สยองแล้ว
comment153:พึ่งไปถ่ายย มา
comment154:วันนี้ครบ 1 ปีสำหรับกระทู้นี้ ก็เลยอยากจะมาอัพเดท 1 ปีที่ผ่านมาหน่อยนึงครับ

- เจ้าหน้าที่แจ้งว่าเป็นการเข้าใจผิด ... ปิดคดีได้ 
- พี่ๆนักข่าวไปเจอผู้เห็นเหตุการณ์คนนึง แจ้งว่าเห็นคนร้ายถือมีดเข้ามา แต่ไม่สะดวกให้ข้อมูลเพราะบ้านอยู่แถวนั้นกลัวจะโดนทำร้าย พี่ๆนักข่าวเลยนำข้อมูลไปให้กับทางเจ้าหน้าที่ตำรวจ ซึ่งก็ยังไม่มีวี่แวว  
[Spoil] คลิกเพื่อดูข้อความที่ซ่อนไว้สามารถหาคลิปพี่ๆนักข่าวได้ในยูทูปเลยครับ
- ตอนนี้ที่เกิดเหตุผมขับผ่านตอนกลางคืน จะเจอรถพี่ๆตำรวจบ่อยขึ้น และนานขึ้น อันนี้ขอชมเชยครับ
- ส่วนเพื่อนผู้หญิงคนนั้น หลังจากผ่านเหตุการณ์นั้นมาเราก็คบกันครับ ตอนนี้ปีนึงแล้วยังหวานแหววอยู่ เพิ่มเติมคือโดนใช้งานถ่ายรูปมากขึ้น ถถถถถ ก้มหน้าถ่ายไปห้ามบ่น  รูปล่าสุดเมื่อหลังปีใหม่ครับ 
[Spoil] คลิกเพื่อดูข้อความที่ซ่อนไว้

สุดท้ายนี้ ผมอาจจะไม่โชคดีแบบรอบที่แล้ว ตอนนี้ระวังตัวมากขึ้นและอยากให้ทุกๆคนไม่ประมาทแบบผมเพียงเพราะความเคยชิน ถ้าเกิดเหตุการณ์อะไรแย่ๆขึ้นมา รับรองได้เลยครับว่ามันจะเป็นตราบาปเราไปตลอดชีวิตแน่นอน

สวัสดีปีใหม่ทุกคนด้วยครับ

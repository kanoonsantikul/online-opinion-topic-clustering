title:มีพี่ๆน้องๆท่านใดทำงานกลางเมืองหลวง เบื่อการเดินทาง เบื่อสภาพแวดล้อม บ้างมั้ยครับ
comment:ผมทำงานที่เพลินจิต บ้านอยู่นครปฐม 
ทำงานไม่เหนื่อย ไม่เบื่อน่ะ แต่เบื่อกับการเดินทางและสภาพแวดล้อม
เบื่อรถติด เบื่อสภาพการจราจร เบื่ออาหารการกิน

ผมรู้สึกว่า กลางเมืองหลวงวุ่นวาย ผู้คนรีบ ขาดน้ำใจซึ่งกันและกัน
อาหารก็แพง รถติดมาก บางวันผมมารถไฟฟ้า บางวันมารถประจำทาง บางวันขับรถมาเอง ระยะเวลาเดินทางไม่ต่างกันเลย

เพิ่งเข้าใจ...ว่าทำไม รถติด เพราะคนใช้รถส่วนตัวมากขึ้น(หนึ่งในนั้น คือ ผมด้วย)

เหตุผลเพราะว่า วันไหนมารถประจำทางก็รอนานมาก คนก็แน่น วันไหนมารถไฟฟ้า ก็ต้องนั่งรถประจำทางมาก่อนอยู่ดี กว่าจะถึงสถานีรถไฟฟ้าก็นาน
วันไหนขับรถมาก็มาติดในเมือง

ค่ารถไฟฟ้ากับค่ารถประจำทางพอๆกับค่าน้ำมัน ทำให้คนใช้รถส่วนตัวมากขึ้น รถก็เลยติด

อยากให้ระบบขนส่งมวลชนดีกว่านี้ ราคาแพงแต่คุณภาพและการบริการยังไม่ดีพอ

ขอโทษครับ...มาบ่นให้ฟังเฉยๆ
comment1:เป็นธรรมดาของเมืองหลวง เมืองแรงงาน ที่ต้องแย่งกันใช้ แย่งกันกิน จากจำนวนคนที่มาสุมกันอยู่

แม้แต่ประเทศที่พัฒนาแล้ว คนพอเริ่มแก่ถ้ามีทางเลือก ก็จะหาทางหลบไปใช้ชีวิตอยู่นอกเมือง
comment2:ผมก็อารมณ์คล้ายๆคุณนั่นแหละ อยู่ใจกลางอารมณ์เดียวกันเลย แย่งกินแย่งใช้ไม่ค่อยมีน้ำใจต่อกันเท่าไหร่ แต่ก็ไม่รู้จะทำยังไงคงได้แต่บ่นต่อไป เบื่อแต่ก็ต้องทนครับ...
comment3:เบื่อ แต่ใกล้บ้านมันไม่มีงาน
comment4:คอนโดอยู่หลงสวน ทำงานสาทรยังเบื่อเลยครับ ออกมาอยู่แถวบางนาละ สบายขึ้นเยอะ หางานใหม่แถวบ้านด้วยเลย
comment5:ย้ายมาอยู่หอแนว รฟฟ ครับ จะได้ไม่เบื่อ
comment6:อ่านรายละเอียดที่ จขกท บ่นมา นึกถึงตัวเองเมื่อก่อนนี้
ที่ต้องโหนรถเมล์กระป๋อง จากหนองแขมมาทำงานแถวสีลม ไป-กลับ อยู่หลายสิบปี

เข้าใจความรู้สึก จขกท ครับ
comment7:เหมือนกันครับ

ถ้าไม่ติดครอบครัว จะย้ายไปทำงานต่างจังหวัดแล้วครับ

ผลตอบแทนลดลงครึ่งนึง แต่คุณภาพชีวิตดีขึ้นเยอะเลยครับ อยากอยู่ครับ
comment8:ยี่สิบปีก่อนผมก็ผ่านจุดนั้นมา ตอนนี้ ผมทำงานส่วนตัวอยู่นครปฐม เป็นคนนครปฐมเหมือนกัน สุขภาพดีขึ้น เวลาเหลือมากขึ้น 

กว่าจะคิดได้เอาชีวิตไปรมควันพิษตั้งหลายปีอยู่เหมือนกันครับ
comment9:คนกรุงเทพ แต่ทำงานโคราช มีรถรับส่งทุกวัน เลิกงาน 5 โมงเป๊ะทุกวัน 

ตอนนี้ไม่อยากย้ายกลับ
comment10:อยากอยู่แบบ วิเวกแมน
comment11:+
+
จริงๆปัญหาคุณคือบ้านอยู่ไกลครับ
ย้ายบ้านมาอยู่ใกล้ๆชีวิตก็ดีขึ้นแล้วครับ
ผมเองก็ทำงานใจกลางเมืองเลย แต่เลิกงาน
ก็ยังมีเวลาไปดูแลธุรกิจส่วนตัว เข้าฟิตเนสได้อยู่นะครับ
คุณภาพชีวิตก็ไม่ได้แย่อะไรขนาดนั้น
มีลูกน้องผมตอนแรกบ้านอยู่แถวศาลายา มาทำงานบ่นทุกวัน
พอตอนนี้มันซื้อคอนโดติดรถไฟฟ้าแถวเอกมัย เลิกบ่นเลย
บอกไม่อยากกลับไปอยุ่บ้านแล้ว สรุปแนะนำให้ย้ายบ้านครับ
comment12:ย้ายบ้าน หรือซื้อคอนโดครับ
comment13:ถ้าโสดหรือไม่มีใครต้องดูแลที่บ้าน แนะนำมาอยู่ใกล้ๆครับ
ผมแต่ก่อนอยู่บางนา ทำงานในเมืองยังเหนื่อย
ตอนนี้สบายมากครับ ตอนเช้า 8.30 น. ออกจากบ้านเดินไปทำงาน
กลับบ้าน เดินกลับผ่านสวนสาธารณะ ถึงบ้าน 18.00 น. 
ผมชอบชีวิตแบบนี้ที่สุดเลย 555
comment14:ไกลขนาดนั้น ไม่เบื่อก็ไม่ใช่แล้ว 
ผมเคยอยู่ สายสี่ตอน สิบสองปีที่แล้ว  ต้องออกจากบ้าน ตีห้าครึ่งเพื่อให้ถึง สาวรีย์ แปดโมง 
กลับถึงบ้านหลังสองทุ่มครึ่งทุกวัน 


นี่ผ่านไปน่าจะ โหดร้ายกว่ามาก  
ไม่แปลกที่จะเหนื่อย ถ้าจราจร แบบนั้น 

ถ้าพอขับมอไซต์ได้ขับมาจอดต่อรถไฟหรือรถไฟฟ้า ดีกว่ามั๊ย
comment15:ทำงานใกล้บ้านสบายกายสบายใจที่สุด
ผมก็ผ่านจุดนั้นมาแล้ว
comment16:ปรับตัวครับ ย้ายหอ ขับรถออกเช้ามืด มาต่อรถไฟฟ้า ทำอาหารคลีนไปกินเอง หรือสุดท้าย ลาออก
comment17:มีอยู่สองทางเลือกคือ
1. ย้ายบ้านไปอยู่ใกล้ที่ทำงาน หรือ
2. ลาออกจากที่เดิมและหาที่ทำงานที่ใกล้บ้านครับ
comment18:เคย อยู่ท่าอิฐ นั่งรถเมล์ ไปเรียนที่แถวๆสามย่าน  อยู่บนถนนวันละ 5 ชม. (เมื่อ 10 กว่าปีที่แล้ว) 

แทบตาย กลับถึงบ้าน นอนสลบอย่างเดียว ไม่ต้องคิดจะทำอะไร
comment19:เข้าใจความรู้สึกเลยค่ะ เพราะเรียนๆแถวๆสาทร เดินทางก็ต้องเร่งรีบ ต้องไปรถไฟฟ้าประจำเลย
comment20:เกิดและโตในกทม.มา 30 ปี หนีไปเรียนมหาลัยที่นครปฐม ชีวิตมีความสุขมาก  อากาศบริสุทธ์ ตื่น 7 โมงไปเรียน 8 โมงยังทัน ชีวิตอยู่ในหอพักภายในมหาวิทยาลัย พักเที่ยงยังกลับมานอนงีบได้

จบมา กลับมาทำงานในกทม. รู้สึกชีวิตเหนื่อยตรงการเดินทางจริงๆ ติดตรงครอบครัวพ่อแม่ ย่า และพี่น้องอยู่ที่กทม.หมด ถ้าไปอยู่ตจว.มันเหงา

แต่ตอนนี้สอบงานราชการได้แล้ว เดือนหน้าจะย้ายไปประจำที่อุดรธานี จังหวัดที่ไม่เคยไปมาก่อนด้วย  ขอไปใช้ชีวิตอย่างสงบสุขที่นั่นดีกว่า  ช่วนพ่อแม่ไปอยู่ด้วย  เปลี่ยนบรรยากาศ ^^
comment20-1:ตอนนี้ อุดรเจริญมากครับ ผมคนอุดร
comment20-2:มาตอบอีกหนึ่งเสียง อุดรเจริญขึ้นจริงๆค่ะ  จากคนอุดร
comment20-3:อยากย้าย กลับ ไปอยู่อุดรบ้างจัง คิดถึงบ้าน
comment20-4:ยินดีต้อนรับครับ ผมคนกรุงเทพแต่กำเนิด ปัจจุบันรับราชการอยู่อุดร
comment21:ฮือ...ผมคน กทม. แต่ไม่ได้อยู่ใจกลางกรุง
ที่ทำงานห่างจากบ้าน 3 กม. ตามไมล์รถแมงกะไซค์
เที่ยงกลับไปกินข้าวที่บ้านแหละ 

แต่ผมจบจากแถวๆอโศก ก็จำภาพเหล่านั้นได้แหละครับ
comment22:เบือจนต้อง ถอยมอไซค์ออกมาขี่เอง ทนไม่ไหวกับการนั่งรถเมล์ รถติดนานๆ อารมเสียเข้างานสาย ปวดท้องขี้บนรถอีก นรกสุดๆ ปวดท้องขี้บนทางด่วนที่ มองไปข้างหน้าก็ไม่เห็นด่านเก็บเงิน มองไปข้างหลังก็มีแต่รถติดๆๆๆๆ มองไปรอบๆคนนู้นก็หลับ บ้างคนอ่านสือ บางคนเล่นแชท ผมนี้ นั่งขมิบตูดเพราะขี้จะออก ไม่ไหว ทรมานกันสุดๆ รถติดว่าหนักแล้ว ฝนยังตกลงมาอีก...อะไระขนาดนั้นชีวิต
comment22-1:เข้าใจเลยครับ นรกบนทางด่วนยิ่งกว่ารถติด คือ ปวดท้องนี่แหละ
comment23:ผมกำลังจะได้กลับบ้านนอกที่จากมานาน (13ปี) ตอนนี้ก็รอแค่ให้สิ้นเดือน
ปล่อยให้ชีวิตในเมืองหลวงเป็นความทรงจำ.............
comment24:ทุกวันนี้ ขับรถไปทำงาน 10 นาที ถึง  พอเลิกงานก็เเป๊บเดียวถึงบ้าน มีเวลาเดินตลาดนัด เดินชิลๆ รู้สึกถึงความสุขมากครับ
ไม่ต้องเสียเวลากับรถติดและการเดินทางที่ทำให้เหนื่อยล้า  ดูมีชีวิตชีวาขึ้นเยอะเลยครับ.....
comment25:เคยทำงานกลางเมืองเหมือนกัน บ้างอยู่ปากเกร็ด ไปทำงานแถววิทยุ แม่ งง ออกตั้งแต่ก่อน 6 โมง ไปถึง ออฟฟิตเกือบ 8 โมงทุกวัน ไปสายโดนหักตังค์ ลำพังนั่งรถตู้ก็กดดันมากพอแล้ว นี่ยังมากดดันกับเวลาเข้างาน ค่ารถวันละเป็น 100 อาหารก็แพง แย่งกันกิน ตอนนี้ลาออกมาทำงานแถวจตุจักร ชีวิตดีขึ้น เพราะเดินทางง่าย ขับรถมา การเดินทางมาทำงานคือปัจจัยที่ส่งผลต่อความท้อแท้มาทำงานมากที่สุดดดดด
comment26:เบื่อครับ เมื่อก่อนทำงานที่ออฟฟิตสีลม บ้านอยู่ห้วยขวาง เบื่อรถติดเลยใช้รถไฟฟ้า รถไฟฟ้าคนเยอะขึ้เกียจรอเลยใช้มอเตอร์ไซต์ เบื่อๆ มอเตอร์ไซต์ปั่นไปทำงานสบายเลย
comment27:เหนื่อย เพลีย เสียเวลาเพราะการเดินทาง นี่แหละครับ
comment28:เรียนจบ สเปคแรกในการทำงานคือต้องเป็นต่างจังหวัด 
เคยลองหางานใน กทม งานดี เงินดีนะ แต่แค่ไปสัมภาษณ์ยังอ่อนใจ น่าเบื่อมาก
คืออกมาจากตึกปุ๊บรู้สึกเหนียวเหนอะ หายใจเอาอากาศหนักๆเข้าไป
ได้งานที่ถูกใจมากๆ คือทำโรงงาน นอกนิคมอุตสาหกรรม มีบ้านพักในโรงงาน บ้านพักโรงงานอยู่ติดสวนผลไม้ หน้าโรงงานข้ามถนนเดินไปหน่อยก็เป็นตลาด ของทะเล ผลไม้ เลือกกินกันในราคาชาวบ้าน 
ขับรถไป 30 กม ก็ชายหาด 10 กม ก็ภูเขาและน้ำตก
แถมทำงานไปไม่เท่าไหร่ บริษัทมีนโยบายให้หยุด เสาร์ อาทิตย์ แต่ให้ทำงานเพิ่มวันละชั่วโมงครึ่ง เอาสิคะคุณ 555
เรียกได้ว่า มนุษญ์เงินเดือนที่แสนสบายเลย เพื่อนร่วมงานก็ดี สนิทกัน เฮฮา กินเที่ยวทำงานทะเลาะกันอยู่หลายปี
ใครมาทำงานที่โรงงานแล้ว เรียกได้ว่า ไม่อยากกลับไปทำงาน กทม กันทุกคน
comment28-1:ที่ไหนครับเนี่ย
comment29:บ้านเราอยู่ปทุมธานี ทำงาน CTW ไป - กลับทุกวัน
ตื่นตี 4.15 เพื่อไปเข้างานก่อน 8.30
นั่งรถเมล์ไปลงอนุสาวรีย์ ต่อรถเมล์อีกทีไป CTW วันไหนสายก็ BTS
รถเมล์บางคันก็แข่งกัน แย่งกัน รับผู้โดยสาร ปาดกันไปปาดกันมา ไม่ปิดประตูรถ
แต่ก็ต้องขึ้นทุกวันค่ะ เลี่ยงไม่ได้ เลือกเอาว่าสายไหนขับดี
พยายามเปลี่ยนทางกลับบ้าน รถตู้บ้าง วันนี้ขึ้นรถเมล์สายนี้ อีกวันขึ้นอีกสาย
แวะเดินเล่นบ้าง หาอะไรกินบ้าง ชีวิตจะได้ไม่น่าเบื่อเกินไป เพราะเราเลือกที่จะอยู่กับมันแล้ว

เรื่องอาหารการกิน ส่วนใหญ่ผูกปิ่นโตมาจากบ้านค่ะ แต่ก็มีไปกินกับพี่ๆ ในแผนกบ้างสร้างความสัมพันธ์
ขนมจุกจิกไม่ค่อยกินค่ะ กาแฟยี่ห้อดังๆ ไม่เอาเลย (นอกจากเจ้านายเลี่ยง อิอิ)
กาแฟข้างทางยังไม่ค่อยอยากซื้อ วันไหนไม่ไหวจริงๆ ก็กาแฟบริษัทค่ะ ไม่เสียเงิน 
พยายามประหยัดบางวันเราสามรถมาทำงานได้โดยใช้งบประมาณ 100 บาท ^^
จะได้มีเงินเดือนให้พ่อแม่ ตัวเราเองชอบเที่ยวด้วยและเผื่อไว้ในยามฉุกเฉิน

เบื่อค่ะ...เบื่อสภาพแวดล้อมที่ต้องเร่งรีบ
แต่งานที่นี่โอเค เจ้านายดี พี่ๆ ร่วมงานดี เราก็เด็กจบใหม่ไม่อยากเลือกงานเยอะ
สาเหตุที่ไม่เช่าหอพัก เนื่องจากหอแถวนี้ราคาแพงมาก งานแรกที่เราเคยทำก็อยู่หอ 
ไม่ต้องเสียค่ารถ เดินไปทำงาน หออยู่ใกล้ๆ แม่น้ำเจ้าพระยา
แต่เราคิดถึงบ้าน...บางทีทำงานเหนื่อยๆ โดนเจ้านายว่า แล้วกลับมาอยู่ห้องคนเดียวมันห่อเหี่ยวมากๆ
ทุกวันนี้ถึงจะเหนื่อยและเบื่อที่ต้องเจอรถติด ต้องแย่งกันกิน แย่งกันใช้แค่ไหน
แลกกับการที่เราได้เจอหน้าพ่อแม่ทุกวัน เจอหน้าน้องๆ กลับไปกินกับข้าวฝีมือแม่ มันก็คุ้ม
ได้แต่หวังว่า...ถ้าเรามีประสบการณ์มากกว่านี้ เก่งว่านี้ เราคงเลือกได้มากกว่าที่เป็นอยู่ 

เอาใจช่วยทุกคนนะคะ ^^
comment29-1:เอาใจช่วยนะคะ  ขอให้น้องได้ทำงานดีๆใกล้ๆบ้าน จะได้อยู่กับพ่อ กับแม่ ได้กินข้าวแม่ทุกวัน  พี่ก็ผ่านจุดนี้มาเหมือนกัน ดิ้นรนจนตอนนี้มาอยู่บ้านและคะ^_^
comment29-2:โชคดีจังเลยครับที่เลือกจะอยู่กับพ่อแม่
comment29-3:เมเจอร์รังสิตมีรถตู้ขึ้นทางด่วนไปลงแถวสยามอยู่หนิครับ
comment29-4:โหดมากเลยค่ะ ตื่นตีสี่ ยอมคุณเลย
ของเราเข้างาน 8.30 ตื่น8.00 น. ยังไปทำงานทันเลย โค_ตระโชคดีที่ได้ทำงานต่างจังหวัด
comment29-5:เราอยู่รังสิต ทำงานตรง MRT เพชรบุรี เข้างาน 8.00
ตื่น 5.30 ฮือๆ เข้าใจคุณเลย เลิกงาน 6โมงเย็น ถึงหอ 2-3ทุ่มทุกวัน
เราพยายามหาหอใกล้ๆอยู่ เพราะที่ทำงานโอเค เพื่อนร่วมงานโอเค 

เหนื่อยหน่อย แต่ก็พอทนได้ T^T
ให้กำลังใจนะคะ
comment29-6:รถเมล์ประหยัดกว่าครึ่งนึงเลยค่ะ
สะดวกพ่อเราตอนมาส่งด้วย...บ้านเราไม่มีรถประจำทางผ่าน อยู่ห่างจากรังสิตเกือบ 30 กิโลฯ
ตื่นเช้าก็จริง...มานอนต่อบนรถได้อีก ^^
ส่วนรถตู้ ส่วนใหญ่จะนั่งกลับบ้างถ้าวันไหนอยากกลับไวๆ
*** แก้ไขคำผิดค่ะ ^^
comment30:ทุกวันนี้ออกจากบ้าน 8.20 ถึงที่ทำงาน 8.40 คุณภาพชีวิตดีมากค่ะ

เราทำงานในกรุงเทพนะคะ และที่อยู่ปัจจุบันก็เป็นบ้านตัวเองด้วยค่ะ
comment31:เรียนมหาวิทยาลัยยังเหนื่อยเลยค่ะ พอดีเพิ่งเข้าปี1 ต้องขึ้นรถตู้ไปเพื่อความรวดเร็วแต่ก็ยังรถติดอยู่ กว่าจะถึงม. เวียนหัวเมารถ จะเรียนก็ไม่ค่อยรู้เรื่อง เหนื่อยมากค่ะ ชีวิตแย่มาก ตอนนี้ว่าจะเช่าหออยู่แล้วค่ะ ไม่ไหวจริงๆ
comment32:จขกท.เหมือนเราเลยที่มีบ้านไกลที่ทำงานมาก เราเคยทำงานแถวหลังสวนบ้านเดิมอยู่หนองแขมใช้เวลาเดินทางไปกลับด้วยรถเมล์ประมาณวันละ 6 ชั่วโมง ตอนนั้นยังไม่มีรถไฟฟ้าเลย พอมีก็เหลือ 3-4 ชั่วโมงอย่างต่ำ ถ้าวันไหนมีฝนตก น้ำท่วม ทำสะพานข้ามแยกต้องเอาสองคูณเข้าไปอีก

ทำได้ไม่กี่ปีก็รู้ว่าไม่ใช่แล้ว เสียเวลาชีวิตมากมายไปกับการต่อสู้กับการจราจรประมาณเดือนละเกือบๆ 100 ชั่วโมง (หรือประมาณเดือนละ 4 วัน!!) ที่จะให้ย้ายไปอยู่คอนโดก็ผ่อนเองไม่ไหวแล้วก็ไม่ชอบอยู่คอนโดด้วย ก็ลาออกไปเรียนแล้วกลับไปทำงานให้ที่บ้านดีกว่า…เงินเหลือเก็บเยอะด้วย อันนี้สำคัญ

เราว่ามนุษย์เงินเดือนยุคนี้มีทางเลือกเยอะขึ้นนะ ถ้าจขกท.ยังแฮปปี้กับงาน การหาที่พักใกล้ๆที่ทำงานหรือแนวรถไฟฟ้าแหละดีสุด ลำพังบางวันเครียดเรื่องงานแล้วต้องมาเครียดเรื่องการเดินทางฝ่าฟันการจราจรอีกมันไม่ใช่อ่ะ
comment33:ผมมักจะเช่า อพาร์ทเมนท์ ใกล้ที่ทำงานอยู่แล้วนะครับ
comment34:มาอยู่ปัตตานีกับผมซิครับ ปัญหาที่ท่านว่าจะหมดไป....
comment34-1:ไช่ครับเมืองปัตตานีน่าอยู่กว่าที่หลายๆคนคิดซะอีกครับ เอาใจช่วยนะครับสู้ๆ
comment34-2:ชีวิตดีดี๊ สาวปัตตานีง๊ามงาม
comment35:เคยผ่านจุดนั้นมาแล้วคะ...
อดีต.. 
ทำงานแถวสุขุมวิท  หอพักถูก แต่ก็ไกล ที่ทำงาน  ส่วนหอพักใกล้ที่ทำงานแต่แพงคอดๆ  ต้องอดทนเดินทางคะ  เพื่อประหยัดเงินแต่  เหนื่อยมากมาย  เหนื่อยใจจากงาน เหนื่อยกายจากการเดินทาง  กลับห้องก็โคตรเหงา  ถึงจะโทรหาพ่อ กับแม่ ก็หายเหงา แป๊ปเดียว...  เที่ยวบ่อยๆ เปลืองกะตัง... เงินไม่พอใช้ มาม่า ไข่เป็นลังๆ ในตู้เย็น ...ต้องประหยัด อดทนเอา ..  วนเวียนเป็นวัฎจักร
...ตัดสินใจ...
 หางานแถวบ้าน ได้ที่ทำงาน แถวพุทธมณฑลสาย4 เส้นไปมหาชัย  ถึงได้แต่ก็ยังไกลอยู่ (  บ้านอยู่นครปฐม เขตสามพรานบ้านแพ้ว  )แต่ไม่อยากอยู่หอพักแล้ว ตัดสินใจ ผ่อนรถ ระยะทางไปทำงาน 30 กม. ไป-กลับ  60 กม. แรกๆเหนื่อย ทำมาหลายปีชินแล้วคะ  คิดว่าไม่ไกลเท่าไหร่  และวิ่งรถในสวน มีแต่สวน ทุ่งนา ไม่เจอรถติด  ดีใจที่มาอยู่บ้าน ถึงเหนื่อยจากการทำงานแต่แค่เห็นครอบครัวเห็นหน้าพ่อ กับแม่  มันลืมไปเลยคะ เรื่องที่ทำงาน  
ตั้งแต่มาอยู่บ้าน สิ่งที่เราได้รับกลับมา มันคุ้มมาก ที่เราตัดสินใจไม่ผิด ที่ออกจากงานถึงเงินเดือนจะน้อยกว่า แต่เรากลับมีความสุข ยอมเป็นหนี้ก้อนใหญ่เพื่อผ่อนรถ  แต่เราก็คิดว่าดีกว่า เสียเงินเช่าห้องไปเดือนๆ ซึ่งไม่ได้อะไรกลับมา
 (แต่เพื่อนเราบางคนซื้อคอนโด ผ่อนเอาเป็นของตัวเอง นั่นก็อีกแบบ แต่มันประหยัดมาก จะไปไหน ทำอะไร กินอะไร มันคำนวนหมดเด๋วไม่ถึงสิ้นเดือน )
ส่วนเราเมื่อมาอยู่บ้าน ตอนเช้านะคะ แม่เตรียมกับข้าว  แม่เค้าก็จะทำข้าวกล่องให้ไปกิน ถึงใครจะล้อ ไม่อาย อะ ประหยัด ข้าวเช้า ข้าวกลางวัน 2 มื้อเลยคะ บางทีเพื่อนร่วมงานก็มาแจม มันบอกเบื่อผัดกระเพรา555+  


มนุษย์เงินเดือนทุกคนมีท้อบ้างเหนื่อยบ้าง แต่ ก็โชคดีกว่าบางคนที่ยังมีงานทำ  พักสักนิดและสู้ต่อ 
ขอให้คุณพบกับความสุข เร็วๆนะคะ เป็นกำลังใจให้เพื่อนๆมนุษย์เงินเดือนทุกๆคนคะ
comment36:เบื่อมากคร๊ เบื่อรถติดนะ
comment37:ผมเบื่อแดดร้อนครัสสส ส
comment38:แต่ผมชอบอยู่ตัวเมืองมากกว่า แออัดไม่คิดมาก

อย่างน้อยๆ ก็หางานง่ายกว่า ลองมาอยู่ต่างจังหวัดสิครับ
งานก็หายาก ได้หรือไม่ได้ก็ไม่รู้
ถึงตัวเมืองจะแออัด แต่ถ้ามีงานทำ มีเงินใช้ ก็ยังดีกว่านะ

ปล ความเห็นส่วนตัว เพราะเคยลองหางานแถวบ้านต่างจังหวัดแล้วหางานยาก
ค่าครองชีพสูงแทบไม่ต่างกับตัวเมืองซักนิด
comment38-1:จริงอย่างแรงค่ะ เพื่อนเราย้ายกลับไปอยู่ตจว.เพราะแม่ขอร้อง หางานยากมว๊ากกกกกกก 
สุดท้ายก็ทำงานก๊อกแก๊กๆได้เงินวันละร้อยสองร้อย แต่ก็ไม่ลำบากหรอกเพราะแม่เขามีกะตัง
comment39:บ้านอยู่นครปฐม ทำงานเพลินจิต คุ้นๆอ่ะ
comment40:เบื่อมากๆเลย
comment41:เคย รอ Airport Link ครับ ช่วงเลิกงาน ก็ต่อแถวกัน ป้าแกอยู่หน้าสุด พอ รถไฟ มานั้นแหละ รีบ เข้าไป ทั้งๆที่ข้างในยังไม่ออก สุดท้ายก็เบียดๆ แย่ง ป้า ไปมาๆ ป้าแกไม่ได้ ขึ้นครับ ไม่มีใครหลีกให้ป้าแกขึ้น ผมนี้หดหู่ใจเลย โธ๋
comment42:เห็นด้วยเลยครับ ไปไหนมาไหนไม่ได้อยากใช้รถส่วนตัวเพราะ หาที่จอดก็ยาก ค่าจอดรถก็แสนแพง ค่าดูแลรักษาอีก

แต่ก็ไม่มีทางเลือกเพราะรถโดยสารสาธารณะ ทำให้ไม่สามารถควบคุมอะไรได้เลย ทั้งเวลาและความสะดวก
comment43:เห็นด้วยกับ คห บนๆ ว่าปัญหาคุณคือ บ้านไกล  

เพื่อนเราอยู่ บางกรวย-ไทยน้อย มาทำงานเพลินจิตเหมือนกัน เราอยู่ฝั่งธน

ถ้าหยุด เสาร์ อาทิตย์ ก็จะดีนะ จริงๆเรื่องอาหารการกินถ้าไม่คิดมาก 

จริงๆมีแหล่งอาหารกลางวันถูกหลายที่นะ อร่อยด้วย คุณภาพดีกว่าแถวบ้านเราอีก 5555

กินที่ top ใน central หรือ food court ก็ได้ ของสดของแห้งมีหลากหลายกว่า top ชานเมืองนะ ยิ่งอาหารปรุงสำเร็จใน top อร่อยเราชอบเพราะเค้าใช้วัตถุดิบดีมาทำ

ตลาดข้างซอยต้นสนก็มี แหล่งอาหารราคาถูก อาหารตามสั่ง เป็นแคนทีนเลย 

เมื่อก่อนทำงานแถว พระราม2 เราว่าหาของกินราคาถูกยากกว่าในเมืองซะอีก 

ทำไมเราทำงานเราว่าของกินหลากหลายกว่า อยู่ชานเมือง  แถมหากินง่ายกว่าอีก  ชานเมืองบางทีอยู่ในซอยลึกหาร้านกินยากมาก ต้องรวมตัวกันขับรถออกไปหาของอร่อยกินไกลๆ  เปลี่ยว ร้อน แดดแรง กลับออฟฟิศต้องรีบกลัวนายด่า แต่ก็สนุกดีอีกแบบ เสียอย่างเดียว บริษัทชานเมืองใช้งานเราคุ้มเลย บางที่งานไม่หนัก แต่ค่าแรงน้อยนิด

เรื่องการเดินทาง รถเมล์ก็หลายสายนะ  รถตู้ออกนอกเมืองก็มีเยอะ รถไฟฟ้าออกนอกเมืองก็มี

มันอยู่ที่กำลังใจคะ ถ้าเราวางแผนการใช้ชีวิตดีๆ เพลินจิต ชิดลม ราชประสงค์ สบายมาก

ทำงานเลิกดึกหน่อย ก็ดีได้งานเพิ่ม ออกมาสักทุ่มสองทุ่ม รถก็เบาลง

อย่าท้อค่ะ ช่วงนึงของชีวิตได้มาเจอประสบการณ์แบบนี้คิดซะว่ามันมีค่า  ต่อไปเราก็ขยับขยายหางานใหม่ที่เงินดีกว่าได้
comment44:ผมเกิด โต และทำงานในกรุงเทพ 
ไม่มีบ้านต่างจังหวัด เรียกว่าเป็นคนกรุงเทพโดยกำเนิด 

บอกตรงๆ โครตเบื่อ เบื่อรถติด อากาศเป็นพิษ ผู้คนเบียดเสียด จอแจ 
เบื่อโจร ผู้ร้าย เบื่อความเร่งรีบ เบื่อทุกสิ่งอย่าง 

นี่ก็ตั้งเป้าว่าจะไปอยู่ต่างจังหวัดในช่วงสิบปีข้างหน้านี้แหละ
comment45:เบื่อมากครับ แต่ต้องอดทนนี่ขนาดผมไม่ได้อยู่ใจกลางเมืองอย่างคุณยังเบื่อเลยครับ
เดินทางกะอีแค่ 2-3 โล ล่อเป็นชั่วโมงนิ
comment46:เบื่อเหมือนกัน เคยทำงานแถวบ้าน สวัสดิการเงินเดือนไม่ดีเท่า แต่ผู้คนจริงใจมากกว่า.  พอมาทำในเมืองทำงานเหมือนแสดงละคร จะกลับมาทำแถวบ้านละ สวัสดิการไม่มีเงินเดือนน้อย แต่สบายใจสบายกาย
comment47:อยากกลับบ้านนอกมากเลยค่ะ...ไม่มีความสุขเลย วุ่นวายไปหมด
comment48:โห อยู่ตั้งนครปฐม เราอยู่หนองแขมยังแทบแย่เลย ถามว่าเบื่อไหม โคตรเบื่อแต่ทำอะไรไม่ได้ก็เลือกเองนี่หน่าเนอะ 
มองเพื่อนร่วมทาง เขาทนได้เราก็ต้องทนได้ 
ขนาดคนพิการนั่งรถเข็นยังต้องรอลิฟท์เลย งี้แหละ ชีวิต ไม่ทุกข์ ฤ จะสุขเป็น
comment49:ต้องบอกว่า เบื่อ และทรมาน สุดๆเลยครับ เมื่อก่อนจบใหม่ ผมทำงานอยู่สีลม-ช่องนนทรี บ้านอยู่บางบอน ทำได้ 1 ปีพอดี
ไม่ไหวครับ แล้วโชคดีจังหวะบริษัท/โรงงานดีๆแถวบ้านเปิดรับแทนคนเก่าออกพอดี ทีนี้ชีวิตเปลี่ยนจากหน้ามือเป็นหลังมือเลยครับ มีความสุขมากๆ กินข้าวพร้อมพ่อแม่ย่าแฟน ทุกวัน แม้แต่ตอนเที่ยงยังออกมากินได้ เวลาก็มีเหลือทำอะไรเยอะแยะที่อยากทำ Work Life Balance มากครับ ไปกลับก็แค่ 10 นาที ขากลับก็จอดรถแวะตลาดแถวบ้านหน่อย ของดีๆถูกๆเพียบ พวกร้านข้าวแถวนี้ก็ชิวๆ ไม่แพงและเยอะ แถมอร่อย คนก็ใจดีครับป้าๆน้าๆรู้จักกันทั้งน้าน เพราะแถวบ้านและเจอซ้ำๆบ่อยๆทุกวัน รถก็ไม่เคยติดขับชิวสบายมาก ฟังเพลงยังไม่ทันจบเลยบางที ความวุ่นวายไม่มี เลยไม่มีความกดดันความเครียด และออกไปทำงานได้อย่างสบายใจ พอมาเจอกระทู้แบบนี้แล้วนึกย้อนกลับไปถึงอารมณ์ ปลากระป๋อง BTS แล้วจิตตกทันที-*-

ยังไงขอให้ จขกท. เจอจังหวะชีวิต โอกาสที่ดี ที่สบายใจและมีความสุขในอณาคตอันใกล้นี้นะครับ
comment49-1:อยุ่แถวนั้น ไปทำงานในเมืองนี้ตื่นกี่โมง ไปกลับกี่ดมงหรอครับ แล้วจะไหวไหมถ้าทำนานๆครับ
comment50:เบื่อมากกกกก ถึงมากที่สุดดดดด 
เมื่อก่อนเป็นเด็ก บ้านนอก อยู่ ตจว. ใฝ่ฝันว่าอยากจะมาใช้ชีวิตคนกรุง แอดมิดชั่น เราเลือกแต่มหาลัยกลางกรุงเลย พอได้มาอยู่สมใจ กลับเบื่อมากๆเลยค่ะ ตอนนี้นับวันรอเรียนจบเลย อยากกลับบ้านแล้ว คิดถึงอาหาร คิดถึงอากาศ คิดถึงผู้คน คิดถึงการเดินทางที่แบบ อยากกินอะไร ขี่รถมอไซค์ ออกไปซื้อ 10 นาทีได้กินแบบบ้านๆ มาก
comment51:ทำงานใกล้บ้านมาหลายปี ตอนนี้เปลี่ยนที่ทำงานใหมาอยู่กลางเมือง ทนไปกลับได้ 5 วัน หาหออยู่เลย ชีวิตดีขึ้นเยอะเดินไปกลับจากที่ทำงานได้ จริงๆชอบอยู่บ้านนะแต่ไม่ไหวจริงๆค่ะ บางทีสายแบบไม่ควรสายเลยอ่ะ การจราจรมันควบคุมไม่ได้
comment52:เบื่อมากกก เข้างาน 8 โมง ระยะทางที่ทำงานกับบ้านสิบกว่ากิโล ออก 6 โมงไปแทบไม่ท้น ตอนไปเรียนห่างจากบ้าน 30 กิโล เดินทาง เกือบ 3 ชม. อากาศก็แน่มากๆ ค่าครองชีพสูง ผู้คนเร่งรีบ BTS เดินชนกันของตกไม่แม้แต่หันมามอง ผมคนกรุงเทพแต่เกิด นานๆไป ตจว ที สวรรค์มากๆ นั่งรถ 30 กม. 15 นาที อากาศดีๆ
comment53:ของผมสบายๆครับ  วิ่งสวนชาวบ้านออกนอกเมืองทุกวัน  เห็นฝั่งตรงข้ามติดกันแถวยาวทุกวัน  

ไปไกลนะ แต่20นาทีถึงที่ทำงาน  ขากลับก็มีติดนิดหน่อยครับ
comment54:งานที่เก่าออฟฟิศไม่ถึงกับอยู่ใจกลางเมืองแต่มีบางวันต้องไปงานเช้าๆ กลางเมือง เห็นคนเดินทางแบบนี้ทุกวันแล้วนับถือมาก ทำได้ยังไง ต้องต่อคิวรอรถ ขึ้นไปรถก็แน่น วันไหนอากาศร้อน ฝนตกหนักนี่นรกดีๆนี่เอง อาหารการกินก็แพงพักเที่ยงทีต้องไปต่อคิวยาวซื้อ กว่าจะถึงบ้านก็มืดค่ำ นั่นมันยอดมนุษย์ชัดๆขนาดเราไม่ได้เข้าเมืองทุกวันยังเพลีย เป็นบุญที่ตอนนี้ได้งานใหม่ อยู่ชานเมือง ได้เงินเยอะกว่าที่เก่า ที่ทำงานมีหอพักอย่างดีให้ ข้าวกลางวันก็เลี้ยง วันไหนทำโอ ก็มีข้าวให้ ชุดฟอร์มก็มี สวัสดิการดีชนิดมาแต่ตัวก็ยังได้ รถนี่จอดทิ้งผ่อนกุญแจ แทบไม่ได้ใช้ น้ำมัน 3 เดือนเติมที ประหยัดมากๆ อากาศก็ดี  เสียแต่ว่าไม่ค่อยอิสระเหมือนงานเก่า ทุกวันนี้ยังเกรงใจกลัวทำงานให้เค้าไม่คุ้ม เพราะเคยถึก ได้เงินน้อย มาก่อน. แต่ก็ไม่หนักเท่าคนทำงานกลางเมืองจริงๆ สู้ต่อไปนะคะทุกคน วันนึงจะเป็นวันของเราค่ะ
comment55:ไม่เหนื่อยตอนทำงาน แต่เหนื่อยตอนเดินทาง   คนในรถไฟฟ้าเหมือนคนไม่มีวิญญาณ  ซากผีดิบ   ตัวใครตัวมัน  สังคมในเมืองไม่มีน้ำใจ  ค่าใช้จ่ายแพง

น่าจะเป็นที่ระบบการศึกษาด้วย  ป้อนคนเก่งเข้าสู่เมืองหลวง  เป็นทาสรับใช้บริษัท/ คนรวย   โดนเอาเศษเงินมาล่อ

ตอนนี้ผมคิดว่าตัวเองตาสว่างบ้างแล้ว   เตรียมเก็บความรู้  ไปพัฒนาบ้านนอกของเราดีกว่า  จะได้เจริญๆบ้าง  ดีกว่าโยนเศษเงินเล็กๆน้อยที่เหลือจากตัวเองไปให้พ่อแม่   สู้สร้างความเข้มแข็งในชุมชนชนบทดีกว่า   

พอกันทีเมืองหลวง  เมืองแห่งคนลวง  ฮือๆ
comment55-1:เราเพิ่งตาสว่างได้ไม่กี่ปีที่ผ่านมานี้เองค่ะ  พอกันทีชีวิตเมืองหลวง ทุกวันนี้อยู่บ้านนอกสบายใจดี  ค่าแรงรายวันที่นี่ ก็300 เท่ากรุงเทพ
เหมือนกัน แต่ชีวิตดี๊ดี
comment56:555 เราไม่ใช่แค่ทำงานนะคะ เปนคนที่นี้ เกิดที่นี่ เรียนที่นี่ ทำงานที่นี่ บอกเลย อยากไปอยุ่เมืองที่เจริญ แต่ไม่วุ่นวายขนาดนี้ ที่ดุไว้คือ หัวหิน กะเชียงไหม่ ยังไม่ได้ไปเพราะ คชจ. ย้ายถิ่นฐานต้องใช้ตังเยอะ เกบได้ครบม่ะไหร่ไปโลด  เบื่อกทม.มาก
comment57:เบื่อสุดๆ ที่สุดของแจ้
comment58:อยู่นครปฐมเหมือนกันค่ะ มาฝึกงานในกรุงเทพ 
รู้สึกเบื่อมากๆ ไปทางไหนก็เจอแต่รถติด คนขวักไขว่มาก
อยากกลับไปอยู่บ้านเลยล่ะค่ะ
comment59:ผมก็เบื่อครับ "คนดี" เยอะเกินไป
comment60:ในเมืองต้องมอเตอร์ไซค์เท่านั้นครับ
comment61:เบื่อมากครับตอนเช้าเดินทาง 2 ชม ตอนเย็นอีก 1.30 ชม
comment62:บ้านผมอยู่ชานเมืองกรุงเทพยังเบื่อเลยครับ

ตอนเช้า 1-1.5 ชม ตอนเย็นอีก 2 ชม
comment63:เคยไปฝึกงานแถวพระโขนง แต่ตัวเองงอยุ่รังสิต แม่จ้าว ออกจากหอตั้งแต่ก่อนหกโมงถึงออฟฟิศเฉียดเก้าโมงตลอด ดีนะเข้าสายได้นิดหน่อย เลิกห้าโมงถึงบ้านเกือบสามทุ่มจ้า ไม่มีความสุขเลย เหนื่อยจากการเดินทางพาลทำให้สมองไม่แล่นไปด้วย ตอนนี้กลับมาอยุ่บ้านกับทำงานตจว.แล้ว สบายขึ้นเยอะ รถไม่ติด อากาศดี ชีวีแจ่มใส 5555
comment64:ตั้งแต่เกิดจนจบม.6ใช้ชีวิตแบบคนกรุงเทพ ออกจากบ้านเช้า กลับถึงบ้านมืดมาตลอด เบื่อมากๆ สงสารพ่อด้วยต้องคอยขับรถไปรับไปส่ง รถติด ชีวิตเร่งรีบมาก 
เลยขอไปเรียนมช ชีวิตแฮปปี้ดี๊ดีมากก ไม่ต้องเร่งรีบ ใกล้ชิดธรรมชาติ
comment65:ถ้าถามกลับกัน ผมว่าคำตอบน่าสนใจกว่าครับ
comment66:เบื่อเหมือนกันค่ะ แต่เป็นคนกรุงเทพ บ้านไม่ต้องเช่า เคยไปทำงานที่อื่นค่าใช้จ่ายอ่วมเลย ใช้วิธีขับมอเตอร์ไซค์ค่ะ เหมาะกับกรุงเทพมากกว่า ของเราไม่ไกลด้วยแหละ 14 กม. 15-20 นาที ถ้ารถโล่ง 25-30นาที ถ้ารถติด ยังพอไหวค่ะ
comment67:เป็นเหมือนกันบ้านเกิดอยู่ใต้ เรียนที่ภาคเหนือ ตอนนี้มาทำงานกทม. เริ่มเบื่อกรุง เบื่อสิ่งแวดล้อมที่นี่ เบื่อผู้คน อยากกลับไปอยู่กับธรรมชาติ ไม่ขึ้นดอยก็ลงทะเล ฮ่าาาา คิดล้ำไป
comment68:ไม่รู้สิ ขับมอไซต์ ใครว่าจน แต่ถึงก่อนพวกนั่งรถยนต์
comment69:อ่านคอมเม้นของแต่ละคนล้ะทำให้กลับมาคิดว่าเราเลือกทางเดินผิดหรือเปล่า มี2มหาลัยให้เลือกที่นึงใกล้บ้านมากกกจบมาก้ทำงานใกล้บ้านด้วย อีกที่นึงอยู่ใจกลางเมือง สุดท้ายก้เลือกอันที่2 ตอนนี้กำลังจะขึ้นปี1 แต่กว่าจะเรียนจบ+ใช้ทุน ก็ร่วม6ปีล้ะ คงคิดถึงบ้านคิดถึงพ่อแม่มากแน่ๆ
comment70:ตกลงนี่ กรุงเทพ เป็นสวรรค์สำหรับใคร  !?!
comment70-1:คนดีครับ
comment70-2:สวรรค์สำหรับคนมีเงินและนักท่องเที่ยวครับ
comment71:เป็นคนกรุงเทพโดยกำเนิด แต่ตอนเรียนมหาลัยไปเรียนที่ชลบุรี รู้สึกว่านี่แหละใช่เลย ใช้ชีวิตสบายๆ เรื่อยๆ ไม่เร่งรีบ ไม่อยากกลับ กทม. สุดท้ายเรียนจบก็ต้องกลับมาเจออะไรเดิมๆที่ไม่อยากเจออยู่ดี วุ่นวาย รถติด ยืนดมเหงื่อกันในBTS
comment72:จขกท. เหมือนแฟนเราเลย แฟนเราก็ทำงานแถวเพลินจิต บ้านอยู่แถวเกษตรนวมินทร์ ขับมอไซค์ไปทำงานทุกวันรถก็เยอะรถก็ติด ทุกวันนี้สงสารแฟนมากขับมอไซค์จนตัวดำหมดละ   ใช้ชีวิตในเมืองกรุงนี้มันเหนื่อยจริงๆ
comment73:ผมใช้เวลาเดินทางอยู่บนรถวันละ 3-4 ชม. วันไหนรถติด ได้มี 4-5 ชม. หลังขดหลังแข็งกันไป
comment74:เห็นคนบ่นแบบ จขกื เยอะเหมือนกัน แต่ส่วนนึง บ้านไกล และ ไม่คิดที่จะหาที่อยู่ใหม่ ที่ทำให้เดินทางสะดวก 

ไม่ทราบว่า ค่าเดินทางต่อเดือนเท่าไหร่หรอครับ อาจจะเปลี่ยนมาเป็นค่าเช่าหอ แทน จะดีกว่าหรือเปล่า
comment75:หาบ้าน หาห้องเช่า หรือ ให้ซื้อคอนโดอยู่มันไม่ใช่เรื่องง่ายน่ะครับ แนะนำเชิงทฤษฎีแต่เชิงปฎิบัติมันก็หลายปัจจัย
-บางคนมีบ้านช่องอยู่ อยากกลับไปอยู่บ้านกับครอบครัว มีพ่อมีแม่ อะไรก็ว่าไป -ซื้อคอนโดอาจจะสบายขึ้นแต่จะกลายเป็นภาระหนี้ระยะยาว
กว่าจะผ่อน ถ้ามีเงินเค้าก็ซื้อกันไปแล้วครับไม่มาระกำลำบากหรอก แต่ไม่ซื้อเพราะไม่มีเงินมาจ่ายส่วนนี้ไง 
ผมก็นนทบุรีไปสาทร เหนื่อยมาก เดินทาง 2-3ช.ม ต้องตื่นแต่เช้าตี4-5 ชีวิตวันเวียนแค่นี้ ทำไงได้ต้องทนไปก่อน ต้องใช้เงินหนิ
comment76:จบกท ย้ายที่อยุสิ เผลอๆ ค่าหออ่านถุกกว่าค่าเดินทางรวมๆกัน
comment77:เบื่อได้ เมื่อเบื่อ ไม่อยากอยู่ในสภาพแบบนี้ 
ต้องวางแผนชีวิต และ อดทนทำตามแผนให้ได้

ผมเข้า กทม.ตั้งแต่ 18 มาเรียน + ทำงาน เกือบ ๆ 15 ปี

ที่ต้องทำคือ เก็บเงิน ๆ ๆ และวางแผนที่จะหนี
และอย่าเสียดายตำแหน่งหน้าที่

ผมทำงานจนได้เป็น ผจก. เงินเดือนสุดท้าย เกือบ 5 หมื่น

ดีใจที่งานก้วหน้าทั้งตำแหน่งและเงิน แต่เราเบื่อสภาพแบบนั้น

ทำใจอย่างนึงคือ ถ้ากลับไปทำงานแถวบ้าน
เงินต้องลดลงมาก ๆ เราจะอยู่ได้ก็จากเงินเก็บ
และอย่าเป็นหนี้จนท่วม

ปัจจุบันผมสอบเข้าทำงานรัฐวิสาหกิจได้
เหมือนเริ่มนับใหม่ เป็นลูกน้องเขา 
เงินเดือน ไม่ถึง 2 หมื่น
ช่วงแรก ๆ ที่ย้ายมา ต้องปรับตัวพอสมควร
รวมถึงค่าใช้จ่ายที่ต้องโยกย้ายที่อยู่
โชคดีที่มีเงินเก็บและมีหนี้ไม่มาก
ซัก 5-6 เดือนผ่านไป เริ่มตั้งหลักได้
ฟุ่มเฟือยน้อยลง ตอนนี้ก็พออยู่ได้
ถึงแม้จะเก็บเงินต่อเดือนได้น้อยลงมาก
แต่สุขภาพกายและจิตดีขึ้นเยอะ
comment78:เราก็ทำเพลินจิตค่ะ บ้านอยู่ดอนเมือง
เบื่อทั้งเดินทาง เบื่อทั้งงานนนน


อนากจิร้องไห้วันละหลายสิบหน
comment79:เบื่อมากค่ะ แต่เกิดเปนคนกรุง ก้ต้องทนต่อไป
ใจจิงอยากเกบเงินไปซื้อบ้านอยู่ตจว. ทำไร่ทำสวนมากกกก
comment80:เคยอยู่แจ้งวัฒนะ แล้วทำงาน พระราม 3   ระยะทางประมาณ 30km ขึ้นทางด่วน  ค่าทางด่วน+ค่าน้ำมัน เดือนละ 1 หมื่น. ทางด่วนรถก็ติดอยู่ดี.  เบื่อๆ กลับเชียงใหม่ ตอนนี้ สโลไลฟ์ ครับ. เงินไม่ต้องเยอะ แต่ชิว
comment81:พออ่านหัวข้อก็อยากแสดงความคิดเห็นเหมือนกันครับ

ผมว่าเรามีอะไรคล้ายๆกัน สิ่งที่ผมก็เบื่อและคิดว่าทำไมเป็นแบบนี้ และถ้ามีแบบนี้ก็คงจะดี 
รถเมล์ระบบ Gps มันคงจะดีมากๆนะ ถ้ากำหนดเวลาจะออกจากบ้านไปรอที่ป้ายได้ ไม่เสียเวลาด้วย นั่งกินข้าว เข้าห้องน้ำ สบายเลยไม่ต้องปวดท้องในระหว่างทาง ผมไม่เข้าระบบความคิด KPI ของผู้บริหารในประเทศ เรามีอุปกรณ์ไฮเทค มือถือดีๆ แต่ไม่ระบบของหน่วยงานๆหนใช้งานได้จริงจัง ถ้ามีเราคงมีคุณภาพชีวิตที่ดี
comment82:เราก็อยู่นครปฐม  ทำงานสีลม  ใช้รถโดยสารส่วนตัวเเค่ครึ่งทาง

พอเข้าเมืองมาก็ต่อ เรือด่วนเจ้าพระยา บ้าง BTS บ้าง 

ที่ทนเหนื่อย เพราะมีเพื่อนๆร่วมงานดี เจ้านายดีมาก...ไงก็สู้ๆนะคะ 

ปล.เด๋วนี้มรถตู้จากนครปฐมมา BTS บางหว้าเเล้วนาาา อยุ่ส่วนไหนของนครปฐมเอ่ย
comment83:บ้านอยู่ใกล้เซ็นทรัลพระราม2 มาทำงานทองหล่อ ออกจากบ้าน6โมงเช้า เพื่อต่อรถเมล์มาลง BTS วันไหนยืนบนรถเมล์ก็ปวดขาเลย 1 ชม เต็มบนรถเมล์ ต่อ BTS มาลงสยาม เปลี่ยนขบวนมาทองหล่อ ต่อวินเข้าบริษัท ตอนเย็นเลิก 5 โมง ถึงบ้าน 1ทุ่มตรง ค่าเดินทาง 1 ใน 4 ของเงินเดือนแล้ว BTS ก็ขึ้นราคาเที่ยวอีก แต่ทำไงได้ แถวบ้านก็ไม่ค่อยมีตำแหน่งที่เราต้องการ
comment84:เบื่อด้วยคนค่ะ 
บ้านเราอยู่นนทบุรีแต่เราไปเรียนอยู่แถวอโศกนู่น 
ใช้เวลา อย่างต่ำ 3 ชม.บนท้องถนน = =; 
เหนื่อยกับการเดินทางมากกว่าเหนื่อยเรียนอีก 
ไม่รู้ว่าตอนนั้นจะพยายามเข้ามาเรียนที่ใจกลางเมืองทำไม
comment85:"ต่างจังหวัดมันไม่มีงานให้ทำนี่หว่า ถึงมีก็แบบแค่ลูกจ้างไรงี้ หรือเป็นงานที่แบบใครทำก็ได้ ไม่ต้องใช้ความรู้เฉพาะทางอะไรมากมาย แถมต่างจังหวัดบริษัทคู่ค้าก็มีน้อยอีก จะให้ไปดีลงานกับใคร"

#มิตรสหายท่านหนึ่ง
comment86:กรุงเทพ ถ้ามีบ้าน/คอนโด ติดรถไฟฟ้า ชีวิตจะดีมาก
วันๆเท้าไม่ต้องแตะดิน เจอฝุ่นควัน รถติด มลพิษ
นั่งไป 2-3 ป้ายเจอห้องสมุด หอศิลป์ ซุปเปอร์มาเก็ต ร้านกาแฟดริปทุกๆ 20เมตร
comment87:เบื่อมากครับ บางทีเดินทางไปทำงาน 3 ชั่วโมง กลับอีก 2 ชั่วโมง

ทำใจครับ ความสามารถและประสบการณ์ยังไม่มากพอที่จะเลือกงานได้ ก็อดทนเก็บสะสมประสบการณ์กันไป
comment88:เราก็เบื่อเหมือนกัน มากถึงมากที่สุด เคยลาออกเพื่อกลับไปตจว. แต่สุดท้ายหางานไม่ได้ก็ต้องกลับมาในเมืองอีก....โธ่ ชีวิต-_-
comment89:เบื่อมากเลยคะ เวลาส่วนใหญ่ใช้บนถนน เบื่อรถติด
เบื่อสิ่งแวดล้อม 
อยากกลับไปนอนกางมุ้งที่บ้านนอกกับแม่แล้วคะ
comment90:เบื่อมากอยากกลับบ้านนอกที่รักมาก
เป็นเด็กต่างจังหวัดมาทั้งชีวิต ไม่เคยเจอรถติด 
ไม่รู้จะทนกับเมืองกรุงได้อีกสักเท่าไหร่... 
ถ้าไม่มีปัจจัยเรื่องการงาน หาเงินเลี้ยงปากท้อง
กลับบ้านนอกไปนานแล้ว
comment91:เบื่อมากครับกับการเดินทาง ผมพักที่รามคำแหง มาทำงานที่พญาไท ต้องตื่นแต่เช้าตลอดครับ เพื่อแย่งกันขึ้นเรือ แย่งกันขึ้นรถ ตกเย็น ก็รถติด ออกจากห้อง ตอน6โมงเช้า ถึงออฟฟิศ 8โมง เลิกงาน 5-6โมง ถึงห้อง เกือบๆ 2 ทุ่ม เหนื่อยจริงๆ ครับกับการเดินทางในเมืองหลวง แม้จะมีสิ่งอำนวยตวามสะดวกเยอะก็ตามครับ
comment92:ผมก็เบื่อครับ ทำงานอยู่บ้าน มีความสุขดี แต่นี่ต้องวิ่งไปเพลินจิตอีกแล้ว ไม่รู้ทำได้กี่เดือน
comment93:ผมนี้ เหนื่อยกับการเดินทางแต่เด็กๆเลย 
ไป โรงเรียนเอง กับรถเมล์ แบบไม่สามารถคาดเดาได้ สายไหนไม่ขึ้นผ่านเป็นสิบ สายไหนอยากขึ้นปกติมาตลอด มันก้จะมาช้าในบัดดล ตื่นเร็ว ก็ยืนรอ จนสายก็มีเพราะรถติดกว่าจะมา เรียนสายเสมอ เจอหน้าเพื่อนสายเดียวกันจนจำกันได้ แก๊งเดิม คริคริ

เปลี่ยนมา โดยสาร จักรยานยนต์รับจ้าง โตมามหาลัย สลับมา taxi แทน เพราะซื้อเวลา เปลืองแต่ไม่สาย  จน ทำงาน ถอยจักรยานยนต์ มาขี่เอง ดีขึ้น ไม่ต้องไปต่อสู้กับ คนขับ taxi  และ พี่วินที่ ขี่แบบไม่เกรงใจเข่ากรูเลย กับพวกรถแต่ง ถอด เหล็กกันหล่น ด้านท้ายออก เกรงจนเยี่ยวเหนี่ยวหมดละ  

ทุกวันนี้ ขี่มอเตอร์ไซค์แบบ เซฟๆ สะดวกสุดแล้วครับ ไม่ต้องเร่ง ไม่ต้องแซง ไม่ปาด ขับดีๆ ตามกฎ มีน้ำใจ แล้วก็กลัวไว้ก่อนมีอะไร ชลอ สังเกตุเก่งๆ ทั้งรถและคน มีสติอยู่กับตัวตลอด ช่วยได้ครับ

ปล.ไม่ค่อยขับรถนะ ช่วง rush hour นี้ นรกมากๆ = =" กลายเป้นมีรถ ต้องรีบตื่นมากๆ หนีรถติด กลับไม่เร็วก็ต้องดึกๆเลย เสียด้ายเวลาในชีวิตไป วันละ หลายชั่วโมงเลย น่าจะเกิน 5 ชม.
comment94:อารมณ์เดียวกันจร้า ทำงานยังเหนื่อยไม่เท่าเดินทางมาทำงานไป-กลับ
comment95:กระทู้นี้วิถีการมาทำงานเหมือนกันเลยค่ะ
เมื่อปีที่แล้วบ้านอยู่นครปฐม มาทำงานเพลินจิต
ปีนี้บ้านอยู่นครปฐม มาทำงานแถวถนนวิภาวดีรังสิต
ไปกลับแบบนี้มาหลายปีแล้วค่ะ  
เมื่อก่อนไปทำเพลินจิตมาสายทุกวันเลยค่ะ เพราะรถติดมากๆ ใช้เวลาหลายชั่วโมงในการมาทำงานแต่ละวัน ใช้การเดินทางรถตู้มาต่อรถไฟฟ้า
ค่าเดินทางเยอะกว่าคนทำงานใน กทม มากๆ แต่เมื่อเทีบกับอยู่หอแล้ว  ถือว่าประหยัดกว่าค่ะ
ตอนนี้ทำงานแถววิภาวดี จึงเปลี่ยนเป็นมารถไฟ ต่อรถใต้ดิน ต่อมอเตอร์ไซด์รับจ้าง แทน ใช้เวลาเดินทางน้อยกว่า ค่ารถประหยัดกว่าครึ่งนึงค่ะ

บางคนก็บอกว่าทำไมไม่ไปหางานทำแถวบ้าน หรือ มาอยู่หอที่ กทม แต่เพราะมีความจำเป็นค่ะ จึงต้องทนทำแบบนี้ไปก่อน
comment96:ขนาดเราอยู่โซนบางนา ทำงานสาทร เดือนทางด้วยรถไฟฟ้าและอื่นๆ รวม 1 ชม. เรายังเบื่อยังหน่ายเลย กลับบ้านทีก็หมดสภาพไม่อยากทำไร แต่ทำไงได้อ่ะ ในเมืองหลวงมีงานให้ทำไม่เหมือนบ้านเกิดนี่ ได้แต่บ่นๆ จนสุขภาพจิตเสียไปวันๆ
comment97:นั่งรถไฟ มาทำงานค่ะ สบายมากๆ ราคาไม่แพง บางคันฟรี พอดีบ้านอยู่แนวรถไฟ
comment98:ผมเข้ากทม.เดือนละครั้ง
เบื่อรถติดอย่างเดียว 
กรุงเทพอาหารการกินอร่อยสุดแล้ว
comment99:เราก็เป็นค่ะ ลาออกสิ้นเดือนนี้ล่ะ ไป slow life เอ้ย เรียนต่อที่เชียงใหม่ ลาก่อนรถติด ลาก่อนของกินแพงแถมไม่อร่อย ลาก่อนหอพักที่มีแต่คนจีน ลาก่อนที่จะต้องแย่งกัน

อิฉันจะตามลายแทงไปทั่วเชียงใหม่เลย
comment100:มันเลยจุดที่เบื่อมานานแล้วครับ ผมเป็นช่วงทำใจกับปลง เคยบอกแฟนว่าถ้าไม่ไหวแล้วจะไปหางานแถวชลบุรีทำ เพราะบ้านเค้าอยู่ที่นั่น ผมเคยหนีน้ำท่วมไปอยู่พักใหญ่ชีวิตดีมาก ไม่อยากกลับกรุงเทพเลย
comment101:อยู่ที่ไหนก็ได้ ตอนนี้ขอแค่ให้ได้อยู่กับแม่
ห่างครอบครัวมามากกว่า 5 ปีแล้ว เบื่อมาก เหงามาก เงียบมากกกกก
comment102:ไม่เบื่อครับ ผมขับมอไซไปทำงาน สบายๆ
comment103:เข้ามาตบบ่า จขกท.​นะ 
แต่ก่อนเราเคยทำงาน บ้านอยู่เซ็นทรัลปิ่นเกล้า ที่ทำงานอยู่เลยแยกแคลายไป 2 ป้ายรถเมล์ 
คืออาทิตย์แรกๆ ที่ไปทำงาน กลับมาบ้าน กินข้าวไม่ลงเลย ล้มตัวลงนอนแล้วน้ำตาไหลเอง
แบบว่ากรูมาทำอะไร เดินทางมาไกลมาก งานการปกติดี บางวันถึงกับไม่มีงานด้วยซ้ำ (แล้วเดินทางไปทำไมวะ)
เคยมีโมเม้นฝนตก เหนื่อย ไม่ไหวแล้ว ยอมขึ้นแท็กซี่กลับบ้าน ปรากฏ รถไปติดบนทางด่วน 

3 เดือนเลิกไปเลย ตอนหลังทำงานใกล้บ้าน แบบเดินทาง 20 นาที 
เงินเดือนหมื่นสอง เงินเก็บเยอะกว่าตอนทำในโซนรถติดที่ได้เงินเดือนเยอะกว่าอะ 

ตอนนี้เลิกทำงานประจำแล้ว ทำงานฟรีแล้นซ์แทน รายรับบางเดือนอาจได้ไม่เยอะเท่าตอนทำประจำในเมือง
แต่หักรายจ่าย (ค่าเดินทาง ค่าที่จอดรถ ค่าน้ำมัน-กรณีขับเอง) มันยังเหลือเยอะกว่าเยอะ

เดี๋ยวนี้เวลาเข้าเมืองไปส่งงานนี่เอือมสุดๆ เราปั่นจักรยานจากบ้านไปสุขุมวิทยังเร็วกว่าเอารถไป
(ทั้งที่เราปั่นจักรยานไม่เร็ว ประมาณ 20 กม./ชม.ด้วยซ้ำ) แต่ก็ยังเร็วกว่าเอารถไปซะอีก
พอเจอลูกค้า ชอบตกใจว่าเราเดินทางด้วยจักรยาน ว่าเราไม่เหนื่อยเหรอกับการปั่นจักรยาน
แต่จริงๆเราเหนื่อยกับการนั่งนิ่งๆบนรถเมล์กว่าเยอะ  = =''
comment104:เบื่อเหมือนกันค่ะ คิดว่าออกมาทำงานไกลบ้านนิดหน่อย แต่เงินเดือนเพิ่มขึ้นเยอะ ทำได้แน่ๆ แต่พอเอาเข้าจริง ค่ารถ ค่ากิน ระยะเวลาการเดินทาง แถมเจอรถติดอีก เลิกงานพอกลับถึงบ้านปั้บ มืดแล้ว อาบน้ำกินข้าว หมดเวลาไม่ได้ทำงานบ้านเลย นอน พรุ่งนี้ตื่นเช้า เดินทาง วัฎจักรเหมือนเดิม เงินเดือนไม่พอเหมือนเดิม
comment105:ชีวิตลิขิตเองได้
comment106:ผมนะโคตรอยากหนีไปอยู่ต่างจังหวัดเลย เบื่อกรุงเทพมากกก
comment107:เกิดกรุงเทพ เรียนกรุงเทพ เริ่มทำงานก็ในเมืองกรุงเทพ เคยย้ายออกมาอยู่อยุธยาก็ยังเลือกเดินทางมาทำงานในกรุงเทพทุกวัน ถึงแม้ว่าหลายคนจะทักว่าทำไม ไม่หางานทำในอยุธยา ก็ยังดื้อเดินทางไปกลับกรุงเทพอยุธยาอยู่ 5 ปี จนวันหนึ่งชีวิตเปลี่ยนจำเป็นต้องทำงานในพื้นที่ จึงมาค้นพบว่า แม้ว่าเงินเดือนที่ต่างจังหวัดจะน้อยกว่าตอนที่ทำอยู่ในกรุงเทพ แต่เมื่อหักลบค่าใช้จ่ายการเดินทาง ค่าภาษีสังคม ค่าอาหาร ค่ามายาคติ เสื้อผ้าหน้าผม ปรากฏว่ามีเงินเหลือเก็บกว่าตอนที่ทำงานอยู่ในกรุงเทพเสียอีก ตอนนี้ไม่คิดที่จะกลับมาทำงานที่กรุงเทพอีกแล้วคะ ทุกวันนี้  เวลากลับมาเยี่ยมครอบครัวที่กรุงเทพยังถามตัวเองอยู่ว่าทนอยู่กับการขึ้นรถเมล์ดมควันเสียอยู่ได้อย่างไรเสียนาน ก็เลยได้แต่ปลอบใจว่าคงเป็นเพราะเราอยู่ตั้งแต่เกิดเลยชิน
comment108:.
comment108-1:ทำไมไม่ใช้เรือด่วนอ่ะคะ
comment109:เบื่ออยู่นิ อยากไปให้ไกลๆ เลย
อยากไปทำงานในที่สงบๆ ไปทำงานตจว. ได้ คงไปแล้วอ่ะ 
เบื่อมาก เบื่อคนแน่นๆ รถติด อากาศแย่ๆ ฮ่วยยยย
comment110:บ้านเกิดอยู่กลางเมือง ทำงานกลางเมือง เลยเหมือนชินที่เป็นแบบนั้น แค่ไม่ชอบที่รถติด
comment111:บ้านอยู่บางใหญ่ เบื่อรถติดเป็นที่สุด แยกแครายงี้ แยกวงศ์ว่างงี้ ถ้ารฟฟเปิด ผมจะไม่ใช้รถส่วนตัวเลยคับ คิดไว้แบบนั้น
comment112:ทุกวันนี้คนเราใช้เวลาบนท้องถนนมากกว่าอยู่ที่บ้านอีกก ไม่รู้จะติดอะไรกันหนักกันหนาหนอ อากาศก็ร้อนอยู่แล้ว พาลให้อารมณ์คนยิ่งร้อนไปกันใหญ่ เหนื่อยใจเลยค่ะ
comment113:ต่างจังหวัดในบางจังหวัด รถก็ติดนะ
เกิดจากปัญหาการคมนาคมประเทศไทยมากกว่า
comment114:ยังไม่ได้ทำงาน และยังไม่เบื่อ แต่คิดว่าเร็วๆนี้ถ้าเรียนจบจะไปหาทำงานที่มันย้ายไปตจว.ได้ 
ที่เราไม่เบื่อการเดินทางเพราะเราเลือกอยู่หอกลางเมือง ราคาแพงกว่ารอบนอกหน่อยแต่ว่าไปไหนก็สะดวกทุกที่ เวลาแม่กับพี่มาหาที่กทม.ก็แฮปปี้
comment115:กรุงเทพรถติดมานานมากแล้ว     30 ปีก่อนทำงานราชดำริ เดินกลับบ้านแถวบรรทัดทอง เจริญผล เกือบทุกวัน
เพราะขึ้นรถเมล์ก็ติดยาวเหยียดแถวสยามอยู่ดี   แต่บรรยากาศและผู้คนยังน่าอยู่กว่าตอนนี้  ขึ้นรถเมล์ก็ดูวิวข้างทาง ดูผู้คนเพลิน ๆ 
แต่เดี๋ยวนี้สิ  ต่างคนต่างก้มหน้ากดมือถือ ไม่มีใครสนใจใคร  ดูแห้งแล้งจัง   ตอนนี้อยู่ชานเมือง แต่บรรยากาศดีเหมือนอยู่ต่าง จว
เกษียณแล้วได้อยู่บ้าน สบายใจจริง ๆ  ให้ไปซื้อของหรือเดินห้างในเมืองไม่ไปเด็ดขาด นอกจากมีธุระต้องไปเท่านั้น

วัยทำงานก็ต้องอดทนกันแบบนี้แหละ   เก็บเงินไว้มาก ๆ อย่ามีหนี้ที่ไม่จำเป็น  อนาคตจะได้กลับไปอยู่ต่างจว ที่มีพ่อแม่รออยู่
หรือเป็นคน กทม ก็มองบ้านชานเมืองไว้บ้าง  ตอนนี้อาจไม่เห็นประโยชน์  แต่เราคงไม่อยู่ที่ทำงานไปจนตาย แก่ตัวก็มีบ้านมีบริเวณ
ให้เดินเล่น ดีกว่าอยู่แต่ในห้องสี่เหลี่ยมแคบ ๆ นะ
comment116:ของแพงเพราะสุขุมวิทมากกว่า เราอยู่เจริญกรุงของไม่แพงนะ ตรงนั้นบริษัทมันเยอะก็เลยคนเยอะ เราเกิดกทมอ่ะ ส่วนตัวชอบธรรมชาตินะ แต่ว่าชอบคนเยอะๆเมืองๆเหมือนกัน แต่ถ้าคนไทยมีระเบียบกว่านี้หลายๆเรื่องพวกขึ้นรถไฟฟ้าไรงี้ก็คงจะดี แต่การเดินทางมันเหนื่อยจริงๆล่ะนะ ส่วนตัวเราอยู่สาทร ทำงานสาทร ใกล้บ้านเลยไม่มีปัญหา
comment117:เบื่อมากๆๆๆถึงมากที่สุด เพิ่งเปลี่ยนงาน ก่อนหน้านั้นเกือบ 7-8 ปีที่ทำงานเก่าอยู่ใกล้บ้าน ไม่เคยรู้จักคำว่ารถติด นั่งแท็กซี่ไปทำงานทุกวันสบายๆ แต่เพราะอยากลองอะไรใหม่ๆ เปลี่ยนงานออฟฟิศใหม่อยู่แยกพระรามเก้าบ้านอยู่ติวานนท์ รถติดมหาโหดติดทุกวันทั้งวันใช้เวลาเดินทาง 1.30-2 ชั่วโมง ทั้งขาไปและขากลับ เครียดมากๆๆ ข้าวก็แพง มอไซด์ขึ้นจากแยก อสมท มาแยะพระรามเก้าไม่ถึงโลเลยมั้ง 30 บาท จะบ้าตาย อยากออกมากๆๆๆแล้วแต่ยังไม่รู้จะไปทำอะไรดีเลยต้องทนๆๆไปก่อน
comment118:หอพักติดกับที่ทำงานเลย หลายคนบอกว่าใกล้เกิน ไม่ชอบ น่าเบื่อ แต่ถ้าให้เลือกไปเบียดกันบนรถเมล์ รถไฟฟ้า ตื่นเช้า เจอรถติด ก็คงเลือกพักที่เดิม มีเวลาได้ออกกำลังกาย ไม่ต้องเจออากาศเป็นพิษ  ตอนนี้ชีวิตไม่เหมือนอยู่กรุงเทพเลยค่ะ ทำงาน 8.30 น. ตื่น 8 โมงยังทัน  เลิกงาน 16.30 น. มีเวลาเหลือได้ทำอะไรๆอีกมากมายเลย   แนะนำ เจ้าของกระทู้ย้ายที่พักค่ะ
comment119:เบื่อเหมือนกันครับตอนเรียนนี่อย่างเบื่อเลยต้องนั่งรถเมลไปเรียน วันละะ 2-3 ชั่วโมง
ทำงานนี่เลยหาใกล้ๆบ้านครับ อยากเปลี่ยนงานใหม่เหมือนกันแต่มีแต่ที่ไกลๆ คนอื่นก็แขวะบอกให้อยู่หอสิ แต่ผมไม่อยากอยู่เพราะมันมีค่าใช้จ่ายเยอะ อยู่บ้านประหยัดกว่าเยอะ
comment120:ผมอยู่ชานเมือง บางขุนเทียน เวลาขับรถเข้าในเมืองทีนึง
ยังคิดเลยว่าคนทำงานแถวนี้เค้าอยู่กันได้ยังไง
ชีวิตคงรีบเร่งน่าดู คนก็เยอะ รถก็เยอะ
อากาศก็ไม่ดี ผมว่าผมดีแล้วที่อยู่ชานเมือง
comment121:ผมอยู่แถวบางแค ทุกวันนี้ไปทำงานที่สุรวงศ์ ตื่นตีสี่ ออกจากบ้านประมาณ ตีห้ายี่สิบ แวะเล่นฟิตเนสที่สาทรประมาณ 30-40 นาที ขับรถจากฟิตเนสไปออฟฟิตไม่เกิน 5 นาที ยอมรับว่าเบื่อการใช้ชีวิตแบบนี้มาก ออกสายรถก็ติด มองๆบ้านที่หัวเมืองที่ภาคอื่นๆไว้แล้ว อย่างน้อยน่าจะดีกว่าที่กรุงเทพ
comment122:เบื่อบีทีเอสตอนเช้าและตอนเย็นที่สุดในโลก
comment123:ผม  ทำงานที่ใกล้ที่ พัก


กระโดด  สองสามที ถึงที่ทำงานละ


..  ไม่เสียเวลากับรถติด  ไม่ต้องใช้รถ 


พอมีวันไหน ต้องไปข้างนอก   และไปนั่งรถ  และเจอรถติด  
อ่าว.ๆๆๆ กทม รถติดเป็นแบบนี้นี่เอง

ทุกทีเราไปไหนรถไม่ติดนิหว่า  ลืมไป
comment124:ปัญหานี้หมดไป เมื่อออฟฟิศย้ายมาใกล้ที่ทำงาน ห่างแค่ถนน 6 เลน กั้น
comment125:เกิด โต เรียน ทำงาน แต่งงาน มีบ้าน ใจกลางกรุงเทพ
เดินไปส่งลูกที่โรงเรียน เดินไปทำงาน เดินกลับบ้าน
ในย่านเก่าแก่ของกรุงเทพ ที่ร่มรืน สงบ

ออกรถมา ใช้เฉพาะเสาร์อาทิตย์
ตั้งแต่ขับรถ ก็ยังไม่เข้าใจผู้คนกรุงเทพฯ
ต้องแย่ง ต้องรีบอะไรกันหนักกันหนา
comment125-1:โชคดีมากๆๆแล้วค่ะ
comment126:ผมบ้านอยู่เชียงใหม่ เลือกมาอยู่กรุงเทพ เพราะคิดว่ามันมีโอกาสให้ประสบการณ์ชีวิตผมมากว่ามาก
เลือกที่จะเหนื่อยตอนนี้ แต่สบายวันหน้า 
ทุกวันนี้ก็สบายอยู่แล้ว 555 ทำงานอยู่แต่ในห้อง ใช้ชีวิตแบบอิสระ
comment127:ทำย่านเดียวกัน ทุกเช้าที่เพลินจิต รถติดมากๆ อาหารก็แพง
แต่กลัวอดตาย..ก็ต้องทำ
comment128:โชคดีที่ออฟฟิศมีรถไฟฟ้าไปถึงค่ะ 
แม้ของเราจะใช้หลายต่อหน่อย
แต่ถ้าเทียบกับการต้องติดอยู่ในรถนานๆ เราเลือกใช้บริการรถไฟฟ้าค่ะ
อย่างน้อยก็คุมเวลาได้บ้าง

อ่านหลายๆคห แล้ว รู้สึกว่าเราเดินทางไม่ลำบากแล้วแหละ
comment129:
comment130:เบื่อเหมือนกันค่ะ เบื่อทั้งงาน เบื่อทั้งสภาพแวดล้อม แต่ก่อนเป็นเด็กตจว. ใฝ่ฝันอยากเข้ากรุงเทพ อะไรก็ทันสมัย สะดวกสบาย พอเรียนจบก็ทำงานในกทม.มา 16 ปีแล้ว เริ่มอิ่มตัว เริ่มเบื่อ คิดถึงบ้าน คิดถึงครอบครัว

วางแผนไว้ว่า...จะอยู่อีก 14-15 ปี รอลูกเรียนจบป.ตรี อาจจะชวนลูกกลับไปอยู่บ้านเกิด ปลูกผัก ผลไม้ ทำไร่ทำสวน
comment131:เบื่อค่ะ  แต่อยู่ดีๆตอนเช้าระหว่างกำลังขับรถก็คิดขึ้นได้ว่า  เออ ระยะทาง 30 กิโล ขับ2 ชม.  แต่ทำไมวันนี้มันเฉยๆนะ  สงสัยจะด้านชาไปแล้ว 5555  จากบางขุนเทียนไปพระราม 1 ค่ะ  เดินห้างจนเบื่อเลยล่ะ
comment132:มอดไปยังกระทู้

ตอนนี้มีเงินเหลือในบัญชี 600 บาท

ตั้งวันที่ 31 กว่าเงินเดือนจะออก

โอยยย

555 

บ่นเรื่องเงินไม่เกี่ยวกะกระทู้เลย
comment133:เราบ้านอยู่ในเมือง และทำงานในเมือง ใช้เวลา 40-60นาทีในการเดินทาง ขึ้นรถ ต่อรถไฟฟ้า

ก็ไม่รู้สึกว่าเบื่อเท่าไหร่นะ เพราะเราชอบอยู่ในเมืองมั้ง ของกินเยอะ ไปไหนก็สะดวก รถไฟฟ้าเข้าถึง แล้วบ้านเราอยู่ในเมืองเขตที่ผับหรูๆ ไฮโซอยู่เยอะ ทำให้หาแท็กซี่ง่าย ดึกๆ กี่โมงก็มีแท็กซี่วิ่งตลอด เรื่องรถติดยังไงก็เจอ แต่ใช้เวลาแปปๆ ก็หนีขึ้นรถไฟฟ้าได้ค่ะ

เรียกว่าใช้ชีวิตอยู่ตามแนวรถไฟฟ้าเลยทีเดียว ไกลกว่านั้นไปไม่ถูก
comment134:เบื่อกันมากมายจริงๆ ครับ เห็นด้วย

คอนโดอยู่นานา ทำงานถนนวิทยุ ขนาด ย้ายเวลาเข้างานไปเป็นเจ็ดโมง ยังใช้เวลาขับรถยี่สิบนาทีทุกวัน

ตอนวันหยุดทั้งหลายที่ออฟฟิศไม่หยุด ระยะทางเท่ากัน ขับไม่ถึงสามนาทีถึงครับถ้าไม่มีรถเลย

ขากลับโน่น อ้อมไปพระรามสี่มาเข้าโรงงานยาสูบ ครึ่งชั่วโมง ตอนนี้ปิดซ่อมสะพาน ก็45 นาที
ขนาดใกล้แค่นี้ยังขนาดนี้

ออกจากคอนโดไปหาข้าวกิน Terminal 21 ก็ไม่เคยต่ำกว่าครึ่งชั่วโมง 
ขนาดคอนโดอยู่ใกล้ค่าใช้จ่ายสูงขนาดนี้

ที่รู้สึกแย่กว่านั้น คือ ไม่สามารถเลือกเวลาไปไหนมาไหนได้ ชีวิตมีแต่เลี่ยงรถติด ต้องคำนวณตลอด เลิกงานสี่โมงต้องรีบกลับ ถ้าอยู่เย็นหลังห้าโมงคนเริ่มออกจากออฟฟิศ ติดหนักกว่าเดิม ถนนสุขุมวิทหน้าปากซอย หลังหกโมงเย็น รถติดตั้งแต่อยู่ในซอย ไปไหนไม่ได้ คือไม่สามารถขับรถไปไหนได้ 
เสาร์อาทิตย์ต้องเลี่ยงช่วงเที่ยง เย็นที่คนนัดกินข้าว ถ้าไม่ออกสิบโมง ก็บ่ายสอง ต้องคำนวณสลับเวลาเลี่ยงรถติดตลอด ไม่งั้นก็หนึบอยู่บนรถไป เบื่อครับ
comment135:บ้านผมอยู่ใกล้เมืองครับเดินไปขึ้นรถไฟฟ้าBTSได้ สะดวกมาก  แต่ผมทำงานอยู่ตจว. เซง ไม่ได้ใช้ประโยชน์จากความสะดวกเลย     สมัยก่อนทำงานกทม. สีลมสาทร บ้านดันอยู่ไกล  พอมาวันนี้บ้านอยู่ใกล้สะดวก  ดันมาทำงานอยู่ซะไกล
comment136:ก็เบื่อนะครับ แต่ผมเป็นคนกรุงเทพโดยกำเนิดเลยชินแล้วมั้ง และที่ทำงานผมก็ใกล้บ้านเลยไม่เดือดร้อนอะไร จะรำคาญก็ตอนไปเที่ยวหรือธุระที่อื่นนี่แหละครับ แล้วผมไม่มีรถ จะไปสถานที่ที่เป็นชานเมืองหน่อยก็ขี้เกียจไป ไกล ไปลำบาก แล้วไอ้พวกที่เที่ยวสวย ๆ ใหม่ ๆ มันก็ชอบไปอยู่ชานเมืองกันจัง ขัดใจ
comment137:เบื่อ แต่ก็ทำต่อไป
comment138:เบื่อเช่นกัน ทำงานสีลม บ้านอยู่รังสิต โชคดีขี่มอเตอร์ไซค์. ออก 8 โมง ถึง 9 โมง. แต่ช่วง 3 ปีแรกของการทำงาน คือย้อนไป 6 ปี นั่งรถตู้ ตอนนั้นรถติดน้อยกว่านี้ครับ. ไม่รู้ทนไปได้ไง เดินทางวันล่ะ เกือบ 4 ชม รวมไปกลับ 555+
comment139:ผมเลือกอยู่ในเมืองแต่ทำงานนอกเมือง

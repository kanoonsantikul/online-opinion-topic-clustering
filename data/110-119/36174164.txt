title:ทำไมทานข้าวไม่หมดต้องสงสารชาวนาด้วยครับ
comment:คือ เป็นคำถามผมตั้งแต่เด็กเพราะครู ผู้ใหญ่ คนอื่นๆ ชอบพูดว่าอย่าทานข้าวเหลือ สงสารชาวนา ก็เข้าใจนะว่ามันเสียของ คนไม่มีกินเยอะแยะ แต่ถ้าผมเป็นชาวนาผมจะอยากให้คนกินข้าวเยอะๆ ยิ่งกินทิ้งกินขว้างยิ่งดีเพราะจะได้ขายข้าวได้เยอะๆ  ปล.ผมไม่ได้บอกว่าควรกินข้าวเหลือนะ แต่ผมว่าการให้เหตุผลว่าสงสารชาวนามันไม่ใช่เหตุผลหรือเปล่า
comment1:เป็นการเปรียบให้เห็นภาพว่า กว่าจะหว่านเมล็ด กว่าจะเป็นต้นกล้า กว่าจะโต ใช้เวลานานขนาดไหน

อยากให้เห็นคุณค่า ข้าวกว่าจะโต สงสารคนปลูก  บางคนทิ้งไม่สงสารข้าวเลย กว่ามันจะ โต
comment2:กว่าจะได้ข้าวมามันลำบากมากนะคะ บ้านนอกอย่างเรามาอ่านรู้สึกแปลบๆเลย ข้าวแต่ละเมล็ดไม่ใช่ปลูกวันนี้ พรุ่งนี้โตวันหน้าเอาไปสี แล้วขายมีคนซื้อทันทีนะคะ ทุกอย่างใช้เวลา จริงอยู่ค่ะที่ชาวนารู้สึกดีที่มีคนซื้อข้าวเยอะๆ แต่ถ้ามารู้ทีหลังว่าข้าวที่เขาซื้อไปแล้วเขาเอาไปกินทิ้งกินขว้างอย่างง่ายดาย ไอ้เราก็อุตส่าห์ตั้งใจปลูก หลังสู้ฟ้าหน้าสู้ดิน เห็นแบบนี้ละน้อยใจ
comment2-1:ก็เข้าใจนะครับ ผมก็รู้ว่ามันยาก ผมก็ไม่กินข้าวเหลือนะ แต่ถ้าปลูกข้าวมาแล้วขายดีๆมันไม่ดีกว่าหรอครับ
comment2-2:ชาวนายุคไหนล่ะเนี่ยครับ หลังสู้ฟ้าหน้าสู้ดิน  สมัยนี้มันสบายกว่ากันเยอะแล้วครับ
comment2-3:2-2 ก็เป็นแบบนี้อยู่นะค่ะ ตอนดำนาไง บ้างบ้านบ้างพื่นที่เขาก็ลงดำนาเอง ใช้หลายคนหลายวันถ้าที่นาเยอะๆ
comment2-4:อาชีพอื่นๆกว่าจะได้เงินมาซื้อข้าว เค้าก็ต้องเหนื่อยต้องลงแรงลงทุนกันทั้งนั้นแหละครับ 

ยกตัวอย่าง เช่น พนักงานเช็ดกระจกตามตึกสูงๆ ทหาร ตำรวจ ที่ต้องเสี่ยงชีวิต ก็คงจะน้อยใจที่เห็นชาวนาเอาเงินที่ได้รับ

ไปใช้ทิ้งขว้างอย่างง่ายดาย

สอนให้เด็กเห็นค่าของเงินน่าจะถูกกว่าไม่ใช่ให้หลับหูหลับตาท่อง
comment2-5:อาชีพอื่นๆก็หนักพอกันละครับ อย่างวิศวะหมอกว่าจะจบมาเลือดตาไหลลิน วินมอไซก็ลำบากแว่นไปมากว่าจะหาผู้โดยสาร คือมันพอๆกันหมดล่ะอาชีพยกเว้นเสียแต่ว่ามีเส้นสายหรือมีบารมีพอแม่แบบเป็นลูกนายกไรงี้ สบายแน่นอน
comment2-6:คือกินไม่หมด แต่ก็จ่ายเงินครบจาน ชาวนาก็ได้เงินครบนี่นา
comment3:https://m.pantip.com/topic/33225408?

คำถามเดียวกับทู้นี้เลย
comment4:มีลูกจะสอนว่า กินข้าวไม่หมดให้สงสารเงินในกระเป๋าพ่อแม่แทน เพราะโตมากับคำสอนให้สงสารชาวนา แต่เราซื้อข้าวเค้าแล้วเลยสงสารตัวเองมากกว่าถ้ากินทิ้งกินขว้าง เปลือง
comment4-1:จริงๆไม่ควรสอนแบบนี้นะอิ่มืออิ่มครับ ไปบังคับให้กินจนหมดเนี้ย โรคภัยถามหานะครับ ควรสอนให้กินแไป่พออิ่มดีกว่า
comment4-2:ความหมายของเราคือ รู้ว่าตัวเองทานได้แค่ไหนก็ซื้อทานหรือตักทานเท่านั้น พอตักมาซื้อมาก็ควรทานให้หมด ถ้าจะบอกให้แคร์สุขภาพร่างกาย สุขภาพกระเป๋าตังค์ก็ควรคำนึงเช่นกัน รู้ว่าทานไม่ไหว ก็อย่าตักข้าวตักกับหรือซื้อเกินท้องตัวเองรับไหวไหม??
comment5:คุณลองปลูกข้าวกินเองสิ
comment5-1:ผมไม่ได้กวนนะครับ แต่ปลูกกินเองกับปลูกเพื่อขายมันต่างกันหรือเปล่าครับ ปลูกแล้วขาย คนซื้อเยอะไม่ดีกว่าหรอ คือ ผมก็ไม่กินข้าวเหลือนะ ไม่กินทิ้งขว้าง แต่ในมุมของชาวนามันกลับกันหรือเปล่า
comment5-2:ตรรกะแบบนี้แย่ครับ จขกท อย่าไปสนใจเลยครับ
ความคิดผมอาจจะดูแย่ 
ผมคิดว่าผมจ่ายเงินซื้อ ผมจะกินจะทิ้งก็ได้
ถ้าผมอิ่ม ทำไมต้องยัดลงท้องต่อ
ถ้าชาวนาเลิกปลูกข้าวทั้งประเทศ เดี่ยวก็มีคนมาทำแทน ไม่ก็นำเข้าข้าวจากต่างประเทศ จะได้ไม่ต้องมาสอนกันแบบนี้ก็ดีไปอีกแบบ
comment5-3:ตรรกะอะไรอะ ทำอย่างกะชาวนาปลูกข้าวให้กินฟรีงั้นแหละ
comment5-4:ต้องทำความเข้าใจนะว่า จริงๆแล้ว ชาวนาเค้าต้องการ อะไร

ให้คนได้อิ่มท้อง   หรือ    เงิน
comment5-5:ปากบอกอยากให้คนอิ่มท้อง  แต่ใจ อยากได้เงิน  55555
comment5-6:โคดเบื่อตรรกะแบบนี้ หาเหตุผลมาอธิบายไม่ได้ก็กำปั้นทุบดินซะงั้น ตอบแบบไม่ใช้เหตุผลอะไรคิดเลย
comment5-7:ไม่ได้ขอกินนะครับ เข้าใจไรผิดๆไปป่าว
comment5-8:ไม่ได้ขอกินฟรีนะครับ
จ่ายเงินกิน
สติ
comment5-9:เม้นมาได้ แบบไม่ผ่านสมองเลย 555555
comment5-10:คนปลูกก็มีหน้าที่ปลูกไปเถอะ คนซื้อเขาก็มีหน้าที่ทำงานหาเงินมาซื้อ เขาไม่ได้ไปขอกินฟรีซะหน่อย 
ไว้ให้เขามาขอกินฟรีเมื่อไหร่ค่อยมาพูดแบบนี้
comment5-11:ความเห็นที่ 5-2 เวรกำของประเทศที่มีคนคิดแบบคุณจริงๆเลย คิดได้ไงจะนำเข้าข้าวจากต่างประเทศ ตลกดีว่ะ 555555 ถ้าเอะอะจะนำเข้าอย่างเดียวประเทศเราจนพอดี
comment6:มันเป็นคำสอนที่ มีความตั้งใจจากความคิดอื่นนะครับ

เจตนาลึกๆจริงๆ คือต้องการสอนให้รู้คุณค่า ของทุกสิ่งที่อยู่รอบกาย
ว่ามันมีที่มาที่ไป มีเรื่องราวของมัน

ลึกจริงๆคือ ให้เห็นคุณค่าของสิ่งรอบตัว ไม่ว่าจะเป็นสิ่งของ ความสัมพันธ์
ถ้าเรารู้คุณค่า ของสิ่งเหล่านี้ เราจะมีความสุขในชีวิตง่ายขึ้น 
ใช้ชีวิตเรียบง่ายขึ้น มันเป็นต้นทุนที่ดีของชีวิต

ประมาณนี้นะครับ ในความคิดผม
comment6-1:อ๋อ ขอบคุณครับ ชอบๆ
comment6-2:ก็ใช่ค่ะแต่ควรสอนตรงๆไม่ใช่อ้อมโลกแบบโบราณ ยกตัวอย่างสอนด็กว่าอย่าไปขี่หลังหมาฟ้าจะผ่าแทนที่จะสอนตรงๆว่าเดี๋ยวหมามันจะกัด และอะไรอีกหลายอย่างที่สอนแบบบิดเบือน อย่างเรื่องข้าวก็ควรสอนว่าอย่ากินทิ้งกินขว้างตักมาแต่พอกินเพราะของทุกอย่างเราต้องใช้เงินซื้อมา
comment6-3:ถ้าชาวนาปลูกข้าวเองเอาข้าวมาให้ลูกกินไม่ได้ซื้อมา จะให้เขาสอนลูกว่าอย่ากินทิ้งกินขว้างเพราะใช้เงินซื้อมาได้อย่างไรคะ เราว่าอธิบายแบบคคห.6 ถูกต้องแล้ว เพราะของทุกอย่างไม่จำเป็นต้องซื้อมา
comment6-4:ใช่ครับ บางความเห็นเขาแคบ ไม่ค่อยมีสมอง
นี่เขาอิงจากสมัยก่อน บางบ้านปลูกข้าวกินเอง ลูกกินทิ้งกินขว้าง
เขาจึงสอนให้สงสาร พ่อแม่ ชาวนาที่ปลูก
บางบ้านร่ำรวยมหาศาล ใช้จ่ายฟุ่มเฟือย
รถหรู บ้านหลังโต แบรนเนม แล้วปล่อยลูกกินทิ้งกินขว้าง จะสอนว่าพ่อแม่หาเงินลำบาก
ตากแดดหน้าดำมันก็ไม่ใช่ ก็ลูกเห็นๆว่าพ่อแม่ไม่ลำบาก นั่งๆนอนๆเงินก็มา
เขาจึงสอนให้นึกถึงชาวนา มันเห็นภาพ
comment6-5:เราว่า6-2ถูกต้องแล้วค่ะ 6-4คุณเม้นแรงไปนะไปว่าเค้าไม่ค่อยมีสมอง บางทีคำสอนที่ผิดเพี้ยนมันส่งผลกระทบเรื่องอื่นด้วย

เวลาเราหิวจัดๆตักข้าวเต็มจานเพราะคิดว่ากินหมด แต่ในความเป็นจริงพอกินไปซักพักร่างกายจะส่งสัญญาณออกมาว่าอิ่มแล้ว ซึ่งก็ควรพอแค่นั้น แต่ด้วยคำสอนผิดเพี้ยนเราเลยต้องฝืนตัวเองว่าต้องกินข้าวให้หมดจาน เกิดอะไรขึ้นทำอย่างนี้ทุกมื้อทุกวันจนโต โรคอ้วนถามหาไงคะ ที่จริงถ้าจะสอนให้รู้คุณค่าควรสอนว่าให้ตักแต่น้อย ถ้าไม่อิ่มค่อยตักใหม่จะดีกว่ามั้ยคะ
comment7:อาจเป็นเพราะแบบนี้ ข้าวเลยล้นตลาดกินเท่าไหร่ก็ไม่หมด ข้าวล้นตลาด ราคาก็ถูกลงเรื่อยๆ สุดท้ายความซวยกลับไปสู่ชาวนา ถ้าสงสารชาวนาจริงๆต้องกินแบบถล่มทลายจนข้าวขาดตลาด
comment7-1:ผมก็คิดอย่างนี้นะ 5555
comment7-2:ได้ข่าวข้าวเน่าคาคลังสินค้า แต่ก่อนเน่าไม่เอามาแจกคนไม่มีอันจะกินสะที แล้ว ขาดทุน เสียรายได้ เสียค่าดูแลขึ้น สุดท้ายต้องเสียค่ากำจัดของเสีย แถม ไม่ได้อะไรเลย ข้าวก็แพงขึ้น แต่ชาวนาได้รายได้เท่าเดิม
comment8:ในการ์ตูนโคนันก็มีสอน
มันเป็นเรื่องในจิตใจน่ะ

แต่เหมือน จขกท จะเข้าใจในเชิงค้าขาย - แลกเปลี่ยนใช้ม๊า...
ทำไมล่ะ กินไม่หมด แต่ก็ไม่ได้ขอมากินฟรีๆ นี่ใช้เงินซื้อนะ จะบ่นทำไม

ง่ายๆ
สอนให้รู้จักกิน รู้จักใช้ เหมือนเงินนั่นแหละ
อย่าใช้ฟุ่มเฟือย อย่ากินทิ้งกินขว้าง

เปรียบเป็นอย่างอื่น
ก็เหมือนวันหนึ่งมีลูก ซื้อข้าวให้ลูกทาน ให้เงินลูกใช้
แต่ลูกกินทิ้งกินขว้าง ใช้เงินเปลืองว่าเล่น
ก็ต้องสอนว่า พ่อแม่ไม่ใช่ว่าจะได้มาฟรีๆ นะ อย่าฟุ่มเฟือย ตักข้าวพอดีและทานข้าวให้หมด ไม่งั้นวันหลังไม่มีให้แล้วจะรู้สึกนะ
ประมาณนี้...
comment9:มันก้เปนเพียงคำเปรียบเทียบคำสอน  คุณจะเสียดายจะสำนึกหรือไม่ก้แล้วแต่ ยังไงก้ซื้อช่วยชาวนาเยอะๆจะเปนการดี
comment10:แอบคิดเหมือน จขกท นะ
คือเราเป็นคนกินทีละเยอะๆไม่ได้ ท้องจะอืดเอา
ปกติเราซื้อข้าวจะบอกแม่ค้าว่าเอาข้าวน้อยๆ(แต่ราคาเดิม) เดี๋ยวกินไม่หมด งี้อยู่แล้วนะ
แต่ส่วนมากก็ยังได้มาเยอะกว่าจะกินไหวอยู่ดี ยัดลงไปมีแต่จะปวดท้องทรมานตัวเองเอา
และเราก็มักจะโดนคนรอบข้างบ่นว่า กินข้าวเหลือไม่สงสารชาวนาหรอบ้าง ปลูกข้าวกินเองได้หรอบ้าง
ก็อยากจะบอกว่า .. คือบางทีเราก็สงสารตัวเองมากกว่าไงเวลาปวดท้องมันทรมานนะ
comment11:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment12:สงสารกระเป๋าเงินตัวเองกันดีกว่าครับ
comment13:เราเสียดายเพราะต้องซื้อกิน
comment14:เป็นกุสโลบายหรือวิธีสอนให้เด็กรู้จัก รู้คุณค่าของนะครับ ไม่กินทิ้งขว้าง
มีหลายเรื่องที่เราสอน เช่น สงสารยายทำขนม สงสารคนแบกของนะ
สงสารกรรมกรนะ ทำงานหนัก ร้อน สงสารคนกวาดถนน อย่าทำรก
ทิ้งเป็นที่เป็นทาง
แต่เรื่องข้าว เขาก็สอนให้ดูชีวิตชาวนา ว่ามันลำบากกว่าจะปลูกข้าวมาได้
เพราะ เด็กจะนึกภาพออก ว่าชาวนาลำบาก ยากจน กว่าจะปลูกข้าวได้
ตากแดด ตากฝน ก้มหน้า นาแล้ง น่ำท่วม สาระพัด
comment15:จะบอกว่า อย่ากินทิ้งกินขว้างหรือให้กินเยอะๆ ก็เลยต้องมีเหตุผลมาสนับสนุน   จะพูดเรื่องเงินทอง ทรัพยากร ข้าวก็ไม่แพงมากจนถึงขนาดจะเอามาเป็นแรงกระตุ้น จะพูดเรื่อง ทรัพยากร ก็จะไม่เข้าใจอีก    เลยเอาเหตุผลว่าคนปลูกข้าวมายากลำบาก เสริมแรงดราม่าเข้าไป กินอย่างพอดีไม่กินทิ้งกินข้าวละมั๊งคะ
comment16:เป็นค่านิยมครับผมว่าคนไทยถูกปลูกฝังให้สงสารชาวเพราะดูจากเพลงที่ร้องก่อนกินข้าวตอนเด็กสิครับ ต้องกินให้เพราะสงสารเด็กตาดำๆ แต่ผมว่าถ้ากินไม่หมดก็สามารถ ให้ หมากินได้ป่ะ ไม่สงสารหมามั้งหหรอ หมาเร่ร่อนมากมาย ให้นกก็ได้ โปรยไป นกมารุมแปปเดียวหมด 555 เอาข้าวไปให้คนเร่ร่อนก็ได้นะถ้ามีความพยยามที่จะหยิบข้าวที่กินเหลือไปให้ส่วนตัว ผมไม่กล้าเอาข้าวที่เหลือไปให้เหมือนเป็นการดูถูกเค้า ส่วนมากซื้อให้ใหม่เลย ถ้าเจอ คนถูก ชตา
comment17:น่าจะเป็นคำสอนที่มาจากครอบครัวชาวนา กว่าจะปลูกข้าวได้ กินกันทั้งบ้านต้องกินให้หมด มันเสียดาย พอยุคสมัยเปลี่ยนไป ลูกหลานก็ยังนำคำสอนมาใช้จากรุ่นสู่รุ่น แม้รุ่นหลังๆ จะไม่ได้ปลูกข้าวแล้วก็ตาม
comment18:เปิบข้าวทุกคราคำ จงสูจำเป็นอาจิน
เหงื่อกรู ที่สูกิน...........
จากเพลงนี้
comment19:เป็นคำสอนให้รู้จักคุณค่าของสิ่งของค่ะ
แต่....
ถ้ากินแล้วทำให้รู้สึกไม่ดี ไม่โอเค กินต่อไม่ได้ก็ไม่ควรบังคับให้กิน 
เราก็รู้สึกเหมือนจขกท เพราะเป็นคนกินน้อย ตอนเด็กๆเวลาทางอาหารโรงเรียนก็จัดให้ ไม่สามารถไปบอกไปว่าเอาน้อยๆนะคะ แล้วจะให้เราทำยังไง แบ่งให้เพื่อนก็ไม่ได้อีก
comment20:สงสารชาวนาผมว่าเป็นกุศโลบาย เนื้อแท้จริงคือรู้จักคุณค่าของอาหารที่หล่อเลี้ยงชีวิตเรา
ข้าวทุกจาน อาหารทุกอย่าง อย่ากินทิ้งขว้าง...... ตอนเด็กๆก็สงสัยนะที่ท่อง ทำไมอ่ะเราซื้อเราจะกินจะเหลือยังไงก็ได้ไม่เกี่ยวกัน 
(ก็กินหมดทุกครั้ง555) โตมาความคิดก็เปลี่ยนทุกอย่างในชีวิตเรามันสัมพันธ์กันหมดเมื่ออยู่ในสังคม 
เราควรใช้ทรัพยากรอย่างคุ้มค่า กินเหลือเป็นขยะถึงเล็กน้อยพอรวมกันหลายคนมันก็มหาศาลจุดนี้แหละที่สำคัญ
กลัวกินไม่หมดก็บอกให้แม่ค้าตักน้อยๆก็ได้ ผมหงุดหงิดทุกครั้งที่เห็นคนกินบุฟเฟ่แล้วตักมาทิ้งๆขว้างๆ
แสดงถึงจิตสำนึกคนๆนั้นได้เลยว่าจิตใจยังไม่พัฒนา ไม่รู้ว่าคิดเยอะไปรึเปล่าแต่ผมคิดแบบนี้
comment21:เสียดาย ประเทศไทย หาคนคิดนอกกรอบแบบ จขกท ไม่ได้ ใครที่คิดแบบ จขกท นี้ กลายเป็นแกะดำหมด ไปเสียหมดใน ประเทศนี้

ตอบคำถาม จขกท. 
คงจะเป็นเรื่องของการพยายามเปรียบเปรย ไม่ให้คนกินทิ้งขว้าง ซึ่งจขกท ยกประเด็นแย้งขึ้นมาได้ดี
แต่ถ้าลงลึกไปแล้ว ใน สังคมบริบทแบบไทยการเปรียบเปรย ที่ไม่ make sense ยังมีเยอะกว่านี้เพียบเลยครับ

ห้ามร้องเพลงตอนกินข้าวไม่งั้นจะมี เมีย แก่ ! 
ไม่ชี้นิ้วไปที่รุ้งกินน้ำ เพราะเดียวทำให้ นิ้วกุด 
เวลากินข้าว ห้ามเอาช้อนเคาะจาน เพราะถือว่าเป็นการเรียกผีมากินด้วย 

และอีกเพียบแนวๆนี้
comment21-1:มันอาจจะมีเหตุผลแฝงลึกลึกก็ได้ครับ ที่คนสมัยก่อนเขาปราม ห้ามร้องเพลงตอนกินข้าว กลัวจะทำให้ข้าวติดคอ ห้ามชี้นิ้วไปที่รุ้ง อาจจะทำให้ฟ้าผ่าเพราะคนใส่แหวนและรุ้งจะเกิดช่วงฝนตกใหม่ ห้ามเอาช้อนเคาะจาน เดียวข้าวหกหมดอดกินอีกถ้าพูดตามตรงไม่ค่อยมีคนเชื่อเลยต้องสร้างอุบายมาหรอกมั้งครับ ผมคิดว่าแบบนี้
comment21-2:มันไม่ใช่การคิดนอกกรอบ ! เลยแม้แต่นิดเดียว ...............กรุณาคิดดูใหม่ ไม่คิดก็แล้วแต่
เพราะคำถามนี้มันแค่สงสัยในเรื่องเล็กๆ ซึ่งคนส่วนใหญ่รู้คำตอบอยู่แล้วเพราะมันง่ายมากกกกก ถ้ารู้จักคิดหาคำตอบเป็น
ดูได้จากคนที่เข้ามาตอบ  
และคนส่วนใหญ่ก็ไม่เสียเวลามาตั้งกระทู้ถามเรื่องแบบนี้ เพราะเขาก็รู้อยู่แล้ว  แต่การถามก็ไม่ใช่เรื่องผิดเลยนะ คนเรามีสิทธิเรียนรู้

ส่วนความคิดคุณ กะเรื่องแค่นี้ เอามาคิดลบกับประเทศซะแบบนั้น ก็เป็นทัศนคติลบ ของคุณเอง บ่งบอก สิ่งลบๆๆในตัวคุณมากมาย
comment21-3:รู้แค่เรื่องรุ้ง สมัยก่อนรุ้งเป็นสิ่งไม่ดีครับ เหมือนปิศาจ เพราะรูปร่างเหมือนงู อะไรทำนองนี้ มีความเชื่อแบบเดียวกันนี้ในหลายๆวัฒนธรรมครับ ทั้งไทยญี่ปุ่นยุโรป คงไม่ได้เป็นกุศโลบายอะไร
comment22:ผมไม่สงสารชาวนานะสงสารตัวเองมากกว่า เข้าทำนองที่ว่า เอ็นดูเขา เอ็นเราขาด

** เพราะว่า กรณีเราไปสั่งข้าวกินนอกบ้าน ถ้าผมกินอิ่มแล้ว(คำนวณแคลอรี่ที่ร่างกายต้องการทำกิจกรรมว่าพอเพียงแล้ว) และข้าวเหลือ ผมจะทิ้งเลย ไม่ว่าจะคิดเสียดาย 
เนื่องจาก ถ้าเราก็กินข้าวจำนวนนั้นไป มันจะกลับกลายเป็นว่าข้าวก้อนนั้นจะเป็นพลังงานส่วนเกินที่ร่างกายสมควรจะได้ดรับ และท้ายสุดมันจะไปสะสมเป็นไขมันในร่างกาย ย้อนกลับมาทำร้ายร่างกายเราอีก ถ้าเราทำพฤติกรรมกินให้หมดบ่อยๆเกินแคลอรี่ที่ร่างกายต้องใช้ในแต่ละวัน โรคอ้วนจะถามหาแน่นอน กลายเป็นปัญหาในระยะยาว
comment22-1:เหมือนกันค่ะ. ถ้ากินนอกบ้าน อิ่มแล้วที่เหลือทิ้งค่ะ ไม่กินให้อ้วน 

ที่ทำงานมีพี่คนนึงกินข้าวเยอะมาก แล้วก็บอกจะลดความอ้วนแต่กินข้าวเยอะทุกครั้งเพราะร้านข้าวตักข้าวให้เยอะ พี่เค้าบอกว่าเค้าถือห้ามทิ้งข้าว ตอนนี้อ้วนกว่าเดิมอีก
comment22-2:มันเป็นสิทธิครับ
แต่เขาสอนเด็กในแง่
ตักข้าว กินข้าวให้กินแต่พอดี
ไม่กินทิ้งขว้าง
comment23:แต่ผมถูกสอนให้กินข้าวให้เหลือ จะเอาไปให้หมาที่เลี้ยงใว้กินต่อ รู้จักแบ่งปันให้คนอื่นกินบ้าง

อาหารมันไม่มีทิ้งขว้างหรอกครับ กินไม่หมดก็ให้สัตว์อื่นๆกินต่อ หรือเอาไปทำปุ๋ยหมักก็ได้ อยู่ที่ว่าจะบริหารจัดการยังไง ตรงนี้ควรสอนมากกว่า

ผมว่าชาวนาบางคนก็กินข้าวไม่หมด ก็โยนให้ไก่ ให้สัตว์อืนๆกินนั่นแหละ
comment23-1:เห็นด้วยนะ เหมือนดาบ 2 คม สอนให้กินให้หมดอิ่มแล้วก็ต้องกินให้หมด ในอนาคตไม่แน่ อาจเป็นคนเห็นแก่ได้ โลภ เป็นต้น แต่กลับกัน อาจเป็นคนรู้จักคุณค่าของสิงของ ก็ได้ ขึ้นอยู่กับสิ่งแวดล้อม นั้น ๆ ที่บ่มเพาะเด็กขึ้นมา ถ้าอยู่ในที่ ที่เกิดการแข่งขันชิงดีชิงเด่นเด็กจะเป็นอีกแบบนึง.... ถ้าอยู่ในที่ ที่มีแต่ให้มีแต่การแบ่งปันเด็กก็จะเป็นอีกแบบนึง... ทั้งหมดทั้งมวลล้วนมีข้อดี และข้อเสียแตกต่างกันออกไป.... คุณพยามสอนให้ปลาปีนต้นไม้อยู่รึเปล่า ?
comment24:คิดว่าเป็นคำสอนที่ต้องคิด 'เยอะ' ไปจนน่ารำคาญ ใช้ไม่ได้กับคนที่ไม่ได้คลุกคลีกับชาวนา หากเปลี่ยนเป็นให้สงสารพ่อแม่ น่าจะทำให้อินได้ง่ายกว่า
comment25:ส่วนตัวไม่กินข้าวหมด ถ้าตักเองจะตักครึ่งทัพพี

ถ้าตามร้านตักให้จะกินครึ่งเดียวที่เหลือทิ้ง ดีกว่าอ้วน แต่ถ้าเป็นเนื้อสัตว์จะพยายามกินให้หมดเพราะเค้าตายมาให้เรากิน. พืชช่างมัน
comment26:คิดว่ากระทู้เก่าแต่ดูพ.ศ.แล้วไม่ใช่แฮะ  เหมือนเคยอ่านเจอในพันทิปนี่แหละคำถามแบบนี้
ส่วนตัวมองว่าชาวนาก็ได้เงินไม่มีใครบังคับ ถ้าจะมองว่าสงสารควรสอนสั่งให้สงสารคนที่ไม่มีข้าวกินมากกว่า
comment27:.
comment28:ถ้าอยากช่วยชาวนา กินข้าวทิ้งขว้าง จะช่วยชาวนาได้มากกว่า
comment29:นั่นสิ เราไม่เห็นด้วยกับประโยคนี้เหมือนกัน
และที่บ้านเราก็ไม่ปลูกฝังความคิดนี้ด้วย 
เพิ่งจะมาได้ยินเรื่องสงสารขาวนา ก็ตอนเข้าประถมแล้ว และรู้สึกว่าไม่มีเหตุผลเลย
ทำไมต้องยกอาชีพชาวนาอย่างเดียว คนฆ่าสัตว์ ชาวไร่ชาวสวน ไม่ต้องสงสารหรอ ฮ่าๆๆ

เวลากินอาหารไม่หมด ไม่ไหวจริงๆ
แม่เราจะพยายามให้กินกับข้าวให้หมดแทน แต่ข้าว เหลือทิ้งไปเลย เพราะ
1. กับข้าว ซื้อมา ราคาแพงกว่าข้าว
2. กับข้าวมีสารอาหารมากกว่า

อีกอย่างนึง ที่ตอนเด็กๆเราคิดคือ  ถ้าเป็นเนื้อสัตว์ มันอุตส่าห์ตายมาให้เรากิน 
เราก็ควรจะกินๆไป ไม่ให้มันตายเปล่าๆ ให้มันตายอย่างคุ้มค่าที่สุด ฮ่าๆๆ
comment30:กำลังสงสัยว่านี่เราขอข้าวเขามากินหรือซื้อมา ถ้าขอมากินก็ไปอย่าง ชาวนาเขาได้เงินมั้ยเวลาขายข้าว หรือเขาทำนาฟรีๆ
comment31:เหมือนไฟฟ้าหรือน้ำในช่วงฤดูร้อนที่ลำบากกันทั้งประเทศ แต่เราก็ไม่ผิดนะ เรามีเงิน เราเสียเงินซื้อมาใช้จะใช้อย่างไรก็ได้ อย่างที่หลายคนเห็นด้วยไงละ

สรุปว่าข้าว น้ำ ไฟฟ้า เราซื้อมาใช้ ใช้ไปเลยอย่าไปกังวล เราเสียเงินแล้ว
comment31-1:ทำไมไม่เห็นมีใครสอนให้สงสารการไฟฟ้า สงสารการประปาบ้างเลย
comment32:ในอดีต ชาวนาเป็นคนส่วนใหญ่ของประเทศ
ข้าวเป็นอาหารหลักของคนไทย 

เรื่องราวของข้าว จะมีตำนาน ความเชื่อ มากมาย
เหนือผลิตผลทางการเกษตรอื่นๆ

กินผักไม่หมด ไม่สงสารคนปลูกผักบ้างหรือ
ผลไม้อีกล่ะ ฯลฯ

นั่นแหละ   เป็นเรื่องบริบททางสังคมและวัฒนธรรมความเชื่อ
 มากกว่าข้อเท็จจริง
comment33:เป็นการเปรียบเปรยไม่ให้กินทิ้งกินขว้าง นอกจากเปลืองเงิน ของที่กินเหลือจะกลายเป็นขยะ สร้างมลพิษ ถ้าจะกินทิ้งเพื่อซื้อข้าวเพิ่ม แต่อีกทางหนึ่งเป็นการสร้างขยะเพิ่มก็ไม่ดี
comment34:ปลูกฝังแบบล้างสมองอะ ทำให้บางคนติดผากกับคำพูดนี้
ที่จริงกินไม่หมดเกี่ยวอะไรกับชาวนา เงินตัวเองซื้อมาชัดๆ
comment35:................ที่จริงมันไม่ใช่เรื่องของการต้องมาสงสารชาวนา เด็กตาดำๆหรอก................

มันเปรียบเหมือนเป็นคำสอนให้เรารู้จักคุณค่าของข้าว รวมถึงของใช้ทุกอย่าง

สมัยก่อนมีคำสอนดีดีเยอะให้รู้จักพอเพียง ไม่ฟุ่มเฟือย

สมัยนี้ใช้เงินซื้ออะไรมาง่ายๆ มักจะไม่ค่อยเห็นคุณค่าของของ
รวมไปถึงจิตใจคนที่ไม่ค่อยคิดถึงสิ่งนี้ ทำให้ไม่ค่อยเข้าใจกับคำสอนนี้
comment36:ทุกๆอย่างมีผลสะท้อนครับ จริงอยู่เงินเราจะทำยังไงก็ได้ แต่กว่าจะได้ข้าวมามันต้องแลกกับการทำลายทรัพยากรไปเท่าไหร่ มันไม่ใช่แค่เรื่องข้าวอย่างเดียวครับ ทุกสิ่งรอบตัวเราๆก็ควรช่วยกันประหยัด ไม่ใช้ทิ้งขว้างครับ ไม่งั้นโลกมันก็แย่ขึ้นเรื่อยๆหล่ะครับ
comment37:ของผมตอนเด็กๆ ปู่กับย่าเป็นชาวนาครับ แล้วพอพ่อกลับไปเยี่ยมปู่กับย่าจะเอาข้าวกลับมาด้วย พ่อก็อธิบายให้ฟังว่ากว่าจะได้ข้าวมามันเหนื่อย อย่ากินเหลือสงสารปู่กับย่าอุตสาปลูก ผมคิดว่าเค้าคงไม่ได้คิดเรื่องการค้าขายหรอกครับ แต่ให้เด็กรู้จักคุณค่าสิ่งที่กว่าจะได้มา มันก็เอาไปปรับใช้กับอย่างอื่นได้อีกด้วย
comment38:ผมว่ามันสมเหตุ สมผลนะ แต่ คงสมเหตุสมผล ในยุคก่อน
ผมคิดว่า คำสอนนี้น่าจะมีมาแต่โบราณแล้วล่ะ

ในสมัยที่สังคมไทย ยังเป็นสังคมเกษตรกรรม ประชาชนแถบนี้ปลูกข้าวกันแทบทุกครัวเรือน
ดังนั้น มันจึง make sense มากๆ ที่พ่อแม่ จะสอนลูกให้กินข้าวให้หมด
เพราะมันคือแรงกาย แรงทุน ที่พ่อแม่ต้องลงทุนไป 
ถ้าลูกกินเหลือ ก็พ่อแม่ก็เหนื่อยเปล่า

อย่าลืมว่าแต่ก่อน ก่อนยุค ร.5 ร.6 สังคมเราปลูกข้าวไว้พอกิน ไม่ได้เอาไว้ขาย

ต่อมา ในยุคทุนนิยม แบบนี้ ความรู้สึกนึกคิด บุญคุณค่าแรงชาวนา ก็คงเสื่อมถอยไปเป็นปกติ

แต่ผมคิดว่า วิธีการสอนนี้ จะเป็นกุศลโลบายให้เด็กเข้าใจถึงคุณค่าสิ่งของ 
ไม่มีใช่ มีเงิน เท่าไหรก็ซื้อๆ ทิ้งๆขว้างๆ ไปซะทุกอย่าง
comment39:ผมเฉยๆ  อาหารทุกชนิดมีคุณค่าหมดแหละ​ แต่ความเป็นไทยชอบอะไรดราม่าๆ  ซึ้ง​จนน่ารำคาญ
comment40:เห็นด้วยกับ จขกท แต่เป็นประโยคที่คนไทยพูดกันจนติดปาก 

เข้าใจว่าจะสื่อว่ากว่าจะได้ข้าวมามันลำบาก ให้เห็นคุณค่าของข้าว แต่เกี่ยวอะไรกับการสงสารชาวนา? ยิ่งทิ้งเยอะยิ่งซื้อเยอะชาวนายิ่งรวยรึเปล่าคะ?

ประโยคนี้ตรรกะน่าจะผิด

แต่ก็อย่างว่ายิ่งพูดไปคนบางพวกเค้าจะหาว่าเราเป็นคนขวางโลกน่ะค่ะ
comment40-1:มันเป็นคำที่สอนมาตั้งแต่คุณยังไม่เกิด
เมื่อก่อนชาวนาเขาปลูกข้าวเอาไว้กิน
เลยเอามาปรับใช้ ให้รู้จักตุณค่าของ
comment41:ผมเป็นคนนึงที่ไม่ค่อยชอบลักษณะคำสอนของไทยเท่าไร (ประเทศอื่นเป็นไง ผมไม่รู้ แต่เอาแค่ของเราก่อน) คือ หลายครั้งเนี่ย คำสอนมักจะยกมาทั้งประโยคเลย ไม่มีการปรับเปลี่ยนไปตามยุคสมัย บริบททางสังคม ทำให้ตัวอย่างที่เอามาเปรียบเปรยมันไม่ make sense ยิ่งพวกคำสอนแบบกุศโลบายต่างๆ ยิ่งแล้วใหญ่ ในกรณีนี้ ผมเข้าใจว่า เค้าต้องการให้เรารู้ถึงคุณค่าของสิ่งต่างๆ แต่ทำไมต้องยกชาวนามา ซึ่งทุกวันนี้มันดูยิ่งไกลตัวสำหรับคนในสังคมเมือง
comment42:แนะนำว่า ตักแต่พอกิน ครับถ้าไม่อิ่มก็ตัดเพิ่มเอา....จริงๆ แล้วคนที่น่าสงสารก็คือคนที่จ่ายเงินซื้อมาให้เรากินนะครับ คิดดูถ้ามี ลูก 3 คน เหลือมื้อล่ะ 1 ช้อน ก็เยอะอยู่นะครัย.....คำสอนหรือคำบอกกล่าวอะไรของคนโบราณ หรือพ่อแม่ถ้ามันไม่เดือดร้อนถึงขึ้นทำให้ชีวิตดีขึ้น หรือตกต่ำลง ก็พยายามมองข้ามไปบ้างก็ได้ครับ
comment43:ไม่ได้สงสารใครทั้งนั้น แต่สงสารเงินที่กินไม่คุ้มเงินที่จ่าย
สงสัยจะไม่เคยสัมผัสกับความลำบากเลยตั้งคำถามแบบนี้ได้
comment44:เรากินเหลือทุกมื้อเลย ไม่มีมื้อไหนไม่เหลือ
comment45:มันน่าจะเป็นคำพูดในวิถีชีวิตของคนรุ่นเก่าที่พูดกันมานาน สมัยที่ชาวนากว่าจะปลูกข้าวมาได้ลำบากจริง คันไถกับเคียวใช้แรงงานคน+สัตว์อย่างเดียว กว่าจะได้มาลำบากจริง ไม่ได้ใช้รถไถ หรือเครื่องมืออำนวยความสะดวกแบบสมัยนี้ ที่คนยุคนี้อาจจะรู้สึกว่ามันไม่ได้ยากลำบากขนาดนั้น+ข่าวที่ออกมาว่าข้าวราคาตก เยอะแยะเลยรู้ว่ามันไม่น่าจะมีค่าขนาดนั้นหละมั้ง แต่ถ้าเมื่อไหร่ไม่มีกินก็จะรู้คุณค่าเอง
comment46:สงสารกระเป๋าเงินตัวเองกันดีกว่า ไม่ต้องไปสงสารโน่นนี่นั่น
ทุกอาชีพก็ทำมาหากินเลี้ยงตัวเองเลี้ยงครอบครัวตัวเองกันทั้งนั้น
ไม่มีใครเป็นหนี้บุญคุณใคร
comment47:น่าสงสารครับ น่าสงสารสังคมไทยจริงๆ
comment48:ถ้ามองในมุมรายได้ ผลประโยชน์ทางการเงิน ที่จขกท.พูดมนก็ถูกค่ะ 
แต่เราว่าคำสอนนี้ไม่ได้ให้มองในมุมนั้น และยิ่งเป็นคำสอนที่มีมาแต่ดั้งแต่เดิม
ตั้งแต่ยุคที่คนสนใจเรื่องอิ่มปากท้องมากกว่าเรื่องความร่ำรวยเงินทอง 

คิดว่าสมัยก่อนเค้าคงห่วงหลายๆอย่าง ดินฟ้าอากาศ แล้งมากก็ปลูกข้าวไม่ได้ (รวมไปถึงพืชผลการเกษตรอื่นๆด้วย)
เพราะฉนั้นตอนมีให้กิน ก็อย่าไปเหลือทิ้ง เสียดายของ หุงแค่พออิ่ม ถ้าหุงหาไว้เยอะก็ต้องทานให้หมดในมื้อต่อๆไป 
ไม่ใช่ทิ้งๆขว้างไป เพราะไม่รู้มันจะมีกินไปตลอดรึเปล่า แบบนี้มั้งคะ
comment49:ผมเข้าใจกขทก.และสมาชิกท่านอื่นที่แปลเจตนาคำสอนนี้ไปทางอื่น เพราะว่าคุณไม่เคยเจอยุคที่เรียกว่าข้าวยากหมากแพง จะว่าไปผมก็ไม่ทันเพราะเกิดหลังสงครามหลายปีอยู่ ในสมัยข้าวยากหมากแพงตามที่รู้มามีการปันส่วนอาหาร และออกบทเรียนสอนเรื่องการกินข้าวและอาหารที่มีให้หมดไม่เหลือทิ้งขว้าง มีบทท่องจำ2บทที่ผมท่องตอนเด็กก่อนกินข้าวที่จำได้ถึงทุกวันนี้นึกเมื่อไหร่ก็ท่องได้จบ ตามนี้


ข้าวเอ๋ยข้าวสุก จะต้องกิน ทุกบ้านทุกฐานถิ่น
กว่าจะมา เป็นข้าว ให้เรากิน
ชาวนาสิ้น กำลัง เกือบทั้งปี
ต้องทนฝน ทนแดด ทนลมหนาว
กว่าจะได้ ข้าวจากนา มาถึงนี่
คนกินข้าว ควรคิด ดูให้ดี
ชาวนานี้ มีบุญคุณ กับเราไม่เบาเลย


ข้าวทุกจาน อาหารทุกอย่าง
อย่ากินทิ้งขว้าง เป็นของมีค่า
ผู้คนลำบาก มีมากหนักหนา
สงสารบรรดา เด็กตาดำๆ 
 ส่วนตัวผมมีวิธีปฎิบัติคือ เมื่อสั่งอาหารจะยืนบอกปริมาณที่ต้องการไม่เหลือทิ้ง ถ้ามาเป็นเซ็ทมากเกิน ก็แบ่งคนอื่นก่อน บางทีก็ข้างโต๊ะไม่มีใครก็เรียกพนักงานนั่นแหละเอาจานมาแบ่งไป ก็มีบ้างที่เหลือจริงใส่ถุงใส่ห่อกลับ
comment50:มาจากกลอนบทนี้

ข้าวทุกจาน อาหารทุกอย่าง
อย่ากินทิ้งขว้าง เป็นของมีค่า
ผู้คนอดอยาก มีมากหนักหนา
สงสารชาวนา เด็กตาดำๆ
comment51:พ่อแฟนเคยบอกแบบนี้ ในวันที่เรากินข้าวไม่หมด เราเลยตอบว่า สงสารทำไมชาวนา ไม่ได้ขอข้าวชาวนากิน เอาเงินไปซื้อข้าวมากิน ถ้าจะสงสารก็สงสารตัวเองดีกว่ามั้ย เป็นคนหาเงินไปซื้อข้าวมากินเนี้ย.... 


โดนเละ ฮ่าๆ เหนื่อยกับความคิดยึดติดอะไรเก่าๆ ญาติๆเราก็ทำนาเยอะแยะ เราก็มีนาให้คนอื่นมาเช่าปลูก ทำไมจะไม่รู้ว่าทำนามันยาก มันลำบาก แต่ผลสุดท้ายเขาก็เอาข้าวมาขายแลกเงิน ถ้าบริหารดีๆ ก็ไม่เห็นใครจะเป็นหนี้นะ ยกเว้นโดนภัยพิบัติทางธรรมชาตินั่นแหละ
comment52:พวกคุณต้องลองไปเกี่ยวข้าว กับต้นข้าว ที่ท้องนาจริงๆสักครั้งครับ แล้วจะรู้ว่าทำไมเค้าถึงสอนมาแบบนี้

บางทีการที่คุณเติบโตในเมือง และไม่เคยสัมผัสกับธรรมชาติ มันอาจทำให้ความคิดบางอย่างของคุณมันดูโง่เขลานะ
comment52-1:ทหาร ตำรวจ ครู พนักงานเช็ดกระจกตามตึกสูงๆที่ต้องเสี่ยงชีวิตเพื่อให้ได้เงินมาซื้อข้าว

ควรจะสงสารตัวเองหรือสงสารชาวนา ทุกอาชีพก็เหนื่อยด้วยกันทั้งนั้นแหละ

ก่อนว่าคนอื่นโง่เขลาสำรวจความคิดตัวเองก่อนนะครับ
comment52-2:ว๊าย ประทับใจจัง จริงๆ นี่แหละครับ ไดโนเสาร์กับคนอยู่ร่วมกันยาก
comment52-3:# 52
ที่นี่บอร์ดสาธารณะ ไม่มีใครมีสิทธิ์ว่าคนที่เห็นต่างโง่เขลา
แล้วถามจริง คิดว่าตัวเองเป็นคนดีคนฉลาดกว่าคนอื่นหรือไง
comment52-4:เมื่อก่อนที่บ้านก็ทำนา แต่ไม่เห็นมีใครมีความคิดแมลงสาปล้านปีเหมือน จขม.เลย
comment53:โลกนี้อาจมีคน สองประเภทครับ
1.คนประเภทแรก ให้คุณค่ากับสิ่งที่ทำ เช่น คุณเป็นผู้สร้างหนัง คุณอยากให้หนังดี มีคุณค่าที่สุด ภาพสวยงาม ให้ข้อคิด ใส่ใจรายละเอียด โดยกำไรที่ได้จากการสร้างเป็นเรื่องรอง คนพวกนี้มีความสุขจากการที่ได้ "ให้"
2.คนประเภทที่สอง ให้คุณค่ากับเรื่องเศรษฐกิจ เช่น คุณเป็นผู้สร้างหนัง โดยคิดว่าจะทำยังไงให้ได้กำไรมากที่สุด อาจทุ่มทุนไปกับการตลาด เน้นมุขตลก sex ดาราที่ดึงดูด หนังสนุกแต่เนื้อเรื่องไม่สร้างสรรค์ เนื้อเรื่องภาคต่อขัดกับภาคแรก แล้วรีบูตใหม่ (แอบเก็บกดเรื่องหนังฮีโร่นิดนึง) คนพวกนี้มีความสุขจากการที่ได้ "รับ"

ถคนแต่ละคนอาจไม่ได้อยู่ในประเภทใดประเภทหนึ่ง 100% บางคนมีความเป็นแบบแรก 60% แบบที่สอง 40%

จากคำถาม ขอตอบว่า ถ้าคุณมีความเป็นคนแบบประเภทที่ 1 อยู่บ้างสัก 20% ขึ้นไป คุณจะเข้าใจคำสอนนี้โดยที่ไม่ต้องอธิบายอะไรเลย

อีกเคสนึงที่จะพยายามอธิบาย คือ สมมุติว่ามีสาวมาทำดีกับคุณ คุณจะเลือกจะตอบแทนอย่างไร ระหว่างให้ความรักความเอาใจใส่ตอบแทนไป หรือว่าให้เงิน ให้ทรัพย์สิน สาวคนนั้นก็เช่นกัน อาจพอใจกับความเอาใจใส่มากกว่าเงิน หรืออาจพอใจกับเงินมากกว่าความเอาใจใส่
comment53-1:อธิบายได้ดีมากเลยค่ะ เรื่องบางเรื่อง บางคนตายไปแล้วยังไม่เข้าใจเลย
comment54:กดซ้ำขอลบออก
comment55:เรารำคาญกลอน ข้าวทุกจาน อะไรนั่นมาก
ทำไมเหรอ กินหมดแล้วคนอดอยากจะอิ่มขึ้นเหรอ
มันไม่เกี่ยว ไปบริจาคสิ
comment56:เห็นอ้างว่าชาวนาลำบากอย่างโน้นอย่างนี้ 
เคยมอง คนเมือง หรือ มนุษย์เงินเดือน บ้างไหม ว่าลำบากขนาดไหนกว่าจะหาเงินมาเพื่อซื้อข้าวกินได้น่ะ
comment57:ถ้าสงสารชาวนาก็กินทิ้งกินขว้าง เพราะที่เค้าต้องการคือเงิน

ยิ่งกินทิ้งกินขว้าง ก็ทำให้ความต้องการเพิ่มขึ้น มั้ง

ไม่แปลกที่จะมี่คนสงสัยหรือสงสัยกันตั้งแต่เด็ก เพราะคำสอนบางอย่างอาจใช้ได้สมัยก่อน แต่สมัยนี้มันขัดแย้งหลายๆอย่างก็ไม่ยอมเปลี่ยนแปลง

สอนกันแบบ งงๆ
comment58:สมัยปัจจุบันการทำนาไม่ได้ลำบากเหมือนสมัยโบราณแล้วอะไรจ้างได้ก็จ้างหมดครับ
ปั่นก็จ้าง ลบเทือกก็จ้าง วิดน้ำก็จ้าง ฉีดยา หว่านปุ๋ย หว่านข้าว เกี่ยว จ้างเกือบทุกรูปแบบ
แล้วแต่สะดวกแบบไหนก็จะทำเอง เจ้าของนาแค่มีหน้าที่ดูแลผืนนา ต้นกล้าตามอายุครับลำบาก
หน่อยก็ตอนน้ำไม่มีนี่แหละเพราะลงทุนไปแล้ว นาทั้งผืนอาจเสียหายยืนต้นตายแบบไม่ได้อะไรเลย
ก็เกิดขึ้นได้ครับ หรือ บางช่วงบางจังหวัดโดนน้ำท่วมก็เสียหายหมด บางครั้งต้องยอมเก็บเกี่ยวก่อนกำหนด
ตามที่เห็นข่าวลงบ่อยๆ ราคาก็จะไม่ได้ตามที่หวังก็ต้องยอม ดีกว่าไม่ได้อะไรเลย อย่าคิดมากครับ
คำโบราณแค่เป็นคำเตือนสติเราว่าทุกอย่างมันไม่ได้มาง่ายๆ เหมือนความคิดของเราว่าเราคิดได้ทุกอย่าง
แต่เราจะทำได้ทุกอย่างที่เราคิดหรือเปล่าไม่สามารถตอบได้ครับ อีกอย่างครับชาวนาส่วนใหญ่ที่มีนาเยอะ
เขาไม่ได้จนนะครับ เขาทำเงินต่อปีได้มากกว่ามนุษย์เงินเดือนบางคนเสียอีก ซื้อรถเขายังซื้อสดเลยไม่มาเสียดอกเบี้ย
ให้ไฟแนนซ์ด้วย ชิวมาก แต่ที่มีนาไม่มากก็ลดหลั่นกันลงมาตามฐานะครับ สิ่งที่ชาวนา ชาวสวน ชาวไร่
กังวลมากๆคือน้ำไม่มีทำนา ทำสวน ไร่ ครับเพราะมันคือ รายได้หลักของเขาครับ ลองไม่มีน้ำสักปี สองปีดูครับ 
อันนี้ไม่ต้องบอกลำบากแน่ คอร์นเฟิร์ม
comment59:ข้าวนั้นเราซื้อกินนะครับ ไม่ได้ขอชาวนากินฟรี
ถ้าสอนควรสอนว่าให้รู้จักคุณค่าของของที่เราหามาได้และใช้ให้คุ้มที่สุดจะดีกว่า ถ้าสอนให้สงสารดูเหมือนจะผิดวัตถุประสงค์ไป
comment60:บ้านผมเป็นทหารชั้นผู้น้อยครับ ตั้งแต่เล็กๆ พ่อจะสอนเสมอว่า ถ้ากินข้าวเหลือให้ลองเอามาคิดดูครับ ให้คิดว่ามื้อๆนึงเรากินเหลือกี่เม็ด x จำนวนมือต่อวัน x 365 วัน x อายุเรา จะได้ข้าวที่เราทิ้งออกมาครับ 

พ่อสอนเสมอครับว่าเรามีกินไม่ได้อด แต่ให้เรานึกถึงคนที่ไม่มีกินครับ ข้าวที่เรากินเหลือนั้นสามารถช่วยให้เขามีแรงมีชีวิตรอดต่อไปได้และชาวนาที่ปลูกข้าวให้เรากินต้องลำบากขนาดไหนกว่าจะมีข้าวให้เรากิน ฉะนั้นอย่าทานเหลือทิ้งตักแต่พอทานครับ ให้คิดถึงคนที่ไม่มีกินชีวิตลำบากกว่าเราให้รู้จักคุณค่าในสิ่งที่ทำให้เราโตมาได้จนทุกวันนี้ครับ

จนถึงตอนนี้ผมมีลูกแล้วและผมจะเอาคำที่พ่อสอนมาสอนลูกผมต่อครับ
comment60-1:ถูกต้องครับ ง่ายๆ แค่นี้
แต่คนโง่เขลามักคิดไม่ออก
มันแค่กุศโลบาย
สำหรับเรื่องข้าวให้รู้คุณค่าของสิ่งของ
ไม่เฉพาะข้าว แต่ทุกสิ่งรอบตัว
comment60-2:อ่าวๆ ต้องว่ากันว่าโง่เขลาเลยหรอครับ เพราะคนแบบคุณหรือเปล่าที่ทำให้คนไทยไม่กล้าแสดงความคิดเห็น ไม่กล้าคิดต่าง เพราะถ้าใครคิดต่างจากของเดิมก็จะโดนมองว่าโง่ อย่าทำตัวแบบนี้ครับ ประเทศจะไม่พัฒนาเอา
comment60-3:ผมว่าคุณนะแหละ เขาอธิบายจนปากเปียก ยังไม่เข้าสมอง
มีคนแบบคุณนี่แหละ มันถึงไม่พัฒนา เรื่องง่ายดันบื้อ
แล้วมาบอกคิดต่าง ว่าเป็นคนฉลาด
comment60-4:ขออนุญาตคุณความเห็นที่ 60 นะครับ

60-1 , 6-3  จะต้องให้คนเค้าคิดเหมือนคุณหมดใช่มั๊ยครับถึงจะฉลาด การมองคนที่ให้เหตุผลต่างกับตัวเองเป็นคนโง่ผมก็พอจะรู้แล้วล่ะว่าคุณโง่หรือฉลาด
comment60-5:เห็นต่างแบบไร้สาระ มันคือความไม่ฉลาด
ผมยกเอาที่ผมเขียนมาไปอ่านดูนะ เผื่อจะเข้าสมอง
comment60-6:ครับ คุณอยากจะสอนลูกให้เห็นคุณค่าของข้าวเพราะสงสารชาวนามันก็เรื่องของคุณ 

ส่วนใครเค้าจะสอนให้เด็กเห็นค่าของข้าว หรือสิ่งที่ทำให้ได้มาซึ่งข้าว โดยให้เหตุผลเป็นอย่างอื่นที่ไม่ใช่สงสารชาวนาเพราะมันหมดยุคสมัย มันก็

เรื่องของเค้า ซึ่งผมมองว่าคุณไม่ควรไปว่าใครเค้าโง่เพียงแค่เค้าคิดไม่เหมือนคุณแค่นั้น ผมไม่ใช่คนฉลาดแบบที่คุณเข้าใจนั่นแหละครับแต่ก็ดีใจที่

ได้คุยกับคนฉลาดแบบคุณ ขอให้ฉลาดตลอดไปนะครับ
comment60-7:คุณพัฒนาความคิดเถอะ
บอกจนปากเปียก จะสอนลูกหานแบบไหนก็สอนไป
ถ้าอ่านความเห็นที่ผมบอกหลายๆ รอบก็คงเข้าใจ
การสอนมันมีหลายแบบมตามสถานการณ์
แล้วแต่จะปรับใช้ ตามสติปัญญา
comment61:เป็นวาทกรรมที่เมื่อผู้อื่นฟังแล้วทำให้ผู้พูดดูดีครับ สั้นๆว่า "ตอแxล"
ในค่ายทหารก็ท่องทุกมื้อ ไม่เคยได้กินอิ่ม(เอ้ยหมด)เลยครับ
แต่อิ่มกับขนมเมียจ่าเมียหมวด ที่เอามาขายไม่จำกัด
comment62:ตรรกะประเภทเดียวกับว่า ทำไมครูต้องเป็นพระคุณที่สามด้วย ในเมื่อครุก็มาสอนเพื่อรับเงินเดือนไปวันๆ ทำไมต้องก้มกราบไหว้ ต้องยกย่องขนาดนั้น ยกเว้นครูที่สอนฟรีๆซึ่งคงหายากมากทุกวันนี้ ส่วนใหญ่ก็ทำเพื่อปากท้องทั้งนั้น ประมาณนี้ป่ะครับ

ผมมองว่ามันเป็นกุศโลบายของผู้ใหญ่ ที่จะสอนเด็กให้รู้จักคุณค่าของสิ่งของ ให้รู้จักใช้ทรัพยากรที่มีให้คุ้มค่าที่สุด เหมือนพวกอเมริกันพวกนี้ชอบกินทิ้งกินขว้างใช้ข้าวของแบฟุ่มเฟือย โซฟา เก้าอี้เก่าหน่อย ยังนั่งได้แต่ก็โยนทิ้งหมด ก็จะมีวลีสอนเด็กแนวแบบ meanwhile ethiopia / africa แบบว่าถ้าหนูกินข้าวไม่หมดให้หนูดูเด็กเอธิโอเปียหรือแแอฟริกันที่อดอยากนะลูก เค้าไม่มีแม้แต่น้ำสะอาดจะกิน เพราะฉธนั้นหนูต้องกินให้หมดนะลูก อะไรประมาณนี้แหละครับ ไม่ต้องไปคิดตรรกะแบบว่า ยิ่งกินทิ้งยิ่งดี ชาวนาจะได้ปลูกข้าวได้เพิ่ม ขายข้าวได้มากขึ้น สรุปสั้นๆคือมันเป็นกุศโลบายนั่นเอง ซึ่งผมก็เห็นด้วยว่าดี เอาเรื่องง่ายๆแค่กินข้าวยังทิ้งขว้างๆ โตมา ทำงานได้เงินมาก็คงใช้แบบสุรุ่ยสุร่าย แล้วพอถึงคราวตกอับลำบาก ทีนี้จะเริ่มรู้คุณค่าของข้าวแต่ละเม็ด แต่ละจาน มันก็สายไปเสียแล้ว ดั่งภาษิตไทยที่ว่าไม่เห็นโลงศพไม่หลั่งน้ำตา ประมาณนั้น อย่าไปคิดเยอะให้ปวดขมอง
comment62-1:ครูบางคนก็ทำตัวเป็นแค่คนให้ความรู้เฉยๆ แต่ครูที่เราเคารพจะทุ่มเทมากกว่าที่สอน  เราว่ามันแล้วแต่คนนะ
comment63:เพราะชาวนาโดนงูเห่ากัดครับ..
comment64:เป็นคำสอนให้รู้คุณค่าแต่ไม่ค่อยเม้กเซนส์เท่าไหร่
เพราะเราก็คิดว่า อ้าวข้าวก็ซื้อมาแล้วสงสารอะไรอีก
ถ้าเรากินหมดได้คงกินหมดแล้วไม่เหลือหรอก แต่นี่อิ่มแล้ว กินไปก็เป็นแป้งเป็นน้ำตาลเป็นไขมันที่เกินมาไม่ดีต่อสุขภาพอีก สุดท้ายก็มีแต่ผลเสีย
comment64-1:เขาสอนประมาณว่าถ้าตักกิน ก็ตักแต่พอดี
คนอื่นจะได้กินต่อ ไม่ใช่กินทิ้งขว้าง

ไปเวิ่นเว้อ แป้งเป็นน้ำตาล
มันไม่เกี่ยว นั่นมันส่วนตัว คุณ
comment65:คนรุ่นใหม่จะมีการวิเคราะห์ด้วยความคิดที่เป็นเหตุเป็นผลมากขึ้น 
อะไรที่ไม่สมเหตุผลจะค่อยๆหายไปเองครับ
comment66:.
comment67:ทำไม จขกท. คิดเหมือนผมเลย
ข้าวมันเป็นอะไรที่แพงไม่ได้ เพราะกระทบภาคอุตสาหกรรมและบริการ ดังนั้นไม่แปลกที่ชาวนาต้องติดลบทุกปี เพราะราคาปุ๋ย ยาปราบศัตรูพืชราคาสูงขึ้นเรื่อยๆ ในขณะที่ข้าวราคาเท่าเดิม การหวังจะลืมตาอ้าปากในอาชีพชาวนาเป็นไปไม่ได้เลย สิ่งเดียวที่จะชาวนาจะอยู่ได้ คือปลูกแค่พอกินแค่เฉพาะครัวเรือนตัวเอง ที่เหลือก็ไปปลูกพืชอย่างอื่นป้อนโรงงานจะดีกว่าที่ไม่ใช่ข้าว

หยุดหลอกชาวนา ให้ภูมิใจในอาชีพนี้เถอะ
comment68:
comment69:อย่าพาดพิงว่าสงสารชาวนาถ้าสงสารชาวนาจริงคุณก็กินทิ้งกินขว้าง เพื่อเพิ่มดีมานน่าจะดีกว่า อิอิ
comment70:แหม่ อยากให้อ่านกระทู้ที่เหลือเงิน500ต้องใช้ทั้งเดือนจัง
comment70-1:ผมไม่ได้บอกให้กินทิ้งกินขว้างนะครับ เห็นด้วยกับการไม่กินเหลือ แค่ผมคิดว่าการให้เหตุผลที่ว่าสงสารชาวนามันไม่ make sense
comment71:ก็ใช่นะ

ไม่สงสารคนปลูกผักบ้างเหรอ

ได้ยินแต่สงสารคนปลูกข้าว
comment71-1:+1 ครับ
comment72:เวลาเรายกตัวอย่างสอนลูก  เราไม่จำเป็นต้องยกตัวอย่างเดียว  และคนที่พูดๆเขาก็คงไม่พูดแค่ประโยคเดียว 
เช่น สงสารชาวนา  ก็จะต้องสงสารชาวนาไปตลอดชาติ  นะลูกกกกก

เราสามารถยกตัวอย่างอื่นๆได้ด้วย  เช่น พ่อแม่ก็ทำงานเหนื่อย  หาเงินมาซื้อข้าว  และอื่นๆในบทสนทนา

เลยไม่รู้จะมานั่งยิงเรื่อง  สงสารชาวนาไปไปทำไม 

ยังไงซะการสอนลูกให้รู้ค่าของข้าว ปลาอาหาร มันย่อมดีกว่า "ไม่สั่งสอน" อยู่แล้ว โตไปจะซึมซับสิ่งดีๆเอง ไม่มากก็น้อย
ส่วนเรื่อง  กินหมดไม่แบ่งปัน หมา แบ่งปันใคร  อันนี้คนละเรื่อง
เพราะ การแบ่งปัน น้ำใจ  มันก็สอน กันได้ในโอกาสอื่นๆของชีวิต  เพราะ คนเรามันไม่ได้พูดแค่ประโยคเดียวนี่หว่า เห้อ
comment73:ตอนนั้นสังคมบูชาเกษตร
เป็นกระดูนสันหลังของชาติไง คนทําเกษตรกันเยอะ เมือก่อนที่บ้านก็ทํา
เพื่อนๆก็ทํา มันไม่ใช่เรื่องแปลก

มายุคปัจุบันมันไม่ใช่ คนเราเปลี่ยนอาชีพกันแล้ว มีทางเลือกมันมากกว่าเกษตร
แถมชาวนากับข้าวทําคนยุคนี้เจ็บปวดมากกว่า
comment74:ขอบคุณที่มีกระทู้อย่างนี้นะครับ 
เพราะผมก็คิดแบบเดียวกัน
ทุกคนชอบบอกให้กินข้าวให้หมดสงสารเด็กตาดำๆ
แต่เฮลโหล ถ้าตักข้าวเองในบ้านอะโอเค ก็ตักพอกิน
แต่ถ้าไปกินข้างนอกแล้วมันเหลือ ก็ไม่ต้องยัด
เพราะจะกินหมดไม่หมด เด็กตาดำๆ ของก็ไม่อิ่ม 
อยากให้เค้าอิ่ม เอาเงินไปซื้อข้าวให้เค้ากิน 
แล้วยัดจนหมดเนี่ย นอกจากไม่มีใครได้ประโยชน์แล้ว 
หมูที่รอกินข้าวต่อจากก็ไม่อิ่ม 
แถมสิ่งที่จะได้คือ ความดัน เบาหวาน โรคหัวใจ
ตายไปกับคำสอนของเลย บาย

ขอโทษที่หยาบคายครับ พอดีอิน
comment75:ผมว่าเปลี่ยนคำสอนใหม่เถอะครับ ชาวนาเขาไม่มากังวลหรอกครับว่ากินข้าวเหลือ หรือจะกินทิ้งกินขว้างครับ ถ้าข้าวเหลือแล้วทิ้ง ผมเห็นบางโรงเรียนเขาก็เอาไปให้หมา ให้หมูกิน ผมคิดว่าสอนเด็กใหม่ครับ ให้สอนว่า กินข้าวให้หมด สงสารเงินพ่อแม่ถึงจะถูกครับ
comment76:อาชีพชาวนาเป็นอาชีพที่ลำบากและตากตำมากปลูกข้าวได้ผลผลิตไว้กินที่เหลือก็ขายให้กับพ่อค้าคนกลางราคาไม่ได้มากอะไรนัก แน่นอนล่ะเกษตรกรตากแดด ตากฝน ทนแบกของหนัก ชาวนาทำนาเป็นอาชีพเพราะมันคืออาชีพของเขา เป็นที่มาของรายได้มาจุนเจือครอบครัว ชาวนาทำนาเพื่อตนเองและครอบครัว ไม่ได้ทำเพื่อใคร คุณใช้เงินซื้อข้าวกิน ไม่ถือว่าชาวนามีบุญคุณต่อคุณ กับประโยคที่ว่าข้าวทุกจานอาหารทุกอย่างอย่ากินทิ้งคว้างเป็นของมีค่า หลายคนเหนื่อยยากลำยากหนักหนา สงสานชาวนาเด็กตาดำๆ มองว่าเป็นการสอนให้ทานอาหารให้หมด เพราะวัตถุดิบต่างๆที่นำมาทำอาหารนั้นต้องผ่านกระขวนการผลิตต่างๆ ล้วนแล้วต้องศูนย์สิ้นพลังงาน และต้องใช้แรงคนในการทำ ซึ่งในขณะที่เรามีกินอิ่มจนเหลือทิ้ง  หลายคนอาจอดมื้อกินมื้อมีแค่กินเพื่อปะทังชีวิตรอดไปวันๆ จะดีกว่าถ้าเราสามารถแบ่งปัน อาหารที่เหลือ ให้เพื่อนมนุษย์ สัตว์ร่วมโลก หมา แมวหิวโซ ได้เศษอาหารเหลือๆจากเรา มันคงดีใจ มีแรงปะทังชีวิตต่อไป ปัจจุบันประเทศไทยยังคงมีรายได้จากการส่งออกเป็นผลผลิตทางการเกษตร ข้าวเป็นอย่างหนึ่งที่มีการแข่งขันกับประเทศเพื่อนบ้าน ซึ่งต้นทุนการผลิตของเขาถูกกว่าบ้านเรา ชาวนาไทยในปัจจุบันมีแต่รุ่นคุณพ่อ คุณแม่ คุณตา คุณยาย ซึ่งยังขาดความรู้ นวัตกรรมสมัยใหม่ในการทำเกษตร  คนรุ่นหลัง ทำนามีน้อยลง ในอนาคตถ้าไม่มีพวกเขา คุณอาจต้องซื้อข้าวจากประเทศเพื่อนบ้านกิน แต่คุณคงไม่ลำบากอะไรนัก เพราะคุณก็ยังคงใช้เงินของคุณ ซื้อข้าวกินตามปกติ ที่คุณทำอยู่ทุกวัน
comment77:รายได้จากการขายข้าวคิดเป็นสัดส่วนเท่าไหร่ของสินค้าส่งออก ?
ยุคสมัยเปลี่ยนไปแล้ว
comment77-1:https://m.pantip.com/topic/35062641?
comment78:อาจจะเพราะสมัยก่อนปลูกข้าว ปลูกอะไรมันไม่ได้สะดวกเหมือนสมัยนี้ก็ได้นะ สมัยก่อนอาจจะมีใจภาคภูมิที่เป็นชาวนาพอรู้ว่าที่ปลูกประคบประหงมมา แทบแย่มาทิ้งๆ ขว้างๆ ถึงจะได้เงิน แต่เงินก็ไม่ได้เยอะอะไร ที่ยังปลูกข้าวเพราะสืบต่อมาล้วนๆ  แล้วมาทิ้งขว้าง ก็ไม่สู้เลิกเอาที่ไปปลูกอย่างอื่นดีกว่าอย่างงั้น แต่สมัยนี้คงไม่ใช่ เงินน่าจะมาก่อน
อีกอย่างคือคุณค่ากว่าจะมาเป็นข้าว 
อีกเรื่องคือกว่าจะหาเงินมาซื้อ
ถ้าจะกินเหลือๆ ทิ้งขว้างก็เก็บไว้มื้อต่อไป ยังได้อีกนาน รึให้แมวหมาดีกว่า อย่างงี้
comment79:..
comment80:เอาเป็นว่าตักเท่าที่พอกิน และไม่ต้องอินไปสงสารชาวนาค่ะ 
สมมติเราทำขนมเค้กขาย ลูกค้ามานั่งกิน ปาดกินได้สองสามคำละไม่กินต่อ เราก็เดินไปเก็บ เห็นเค้กที่ตัวเองทำกว่าจะทำแป้งกว่าจะอบกว่าจะบรรจงปาดครีมนี่เหลือเป็นก้อนเกือบสำเร็จรูป คงมีแปล๊บๆบ้าง55555 แต่ในเมื่อเงินเขาซื้อไปแล้ว มันก็เป็นสิทธิ์ของเขา
ส่วนตัวกินข้าวหมดทุกเม็ดค่ะ งก+กินจุ
comment81:เราสอนลูกวัย2.7ขวบ เวลากินข้าวว่า
"ค่อยๆกินนะลูก อย่ารีบร้อน แต่ขอให้กินหมด เพราะตอนทำกับข้าว แม่ต้องหันจนหัวหมุน ไหนจะทำกับข้าวไป ไหนจะหันมาดูลูก ไหนจะหันไปดูน้องแฝดที่พากันร้องหาให้แม่อุ้มอีก "
comment82:ที่บ้านเหลือชั่งมัน ไม่ได้ทิ้งให้เสียเปล่า หมา แมว รออยู่ ถึงกินหมดจาน ก็ต้องตักข้าวหม้อเดียวกับคนให้หมา แมว กินอยู่ดี  ที่บ้านเคยทำนา รู้อยู่ว่าเหนื่อยแต่ตรรกะแบบนี้ผมไม่สงสารอะไรใครทั้งนั้น
comment83:อยากกินข้าวให้หมด ก็ตักข้าวเองทีละนิดสิ จบ ง่าย
ข้าวในหม้อเหลือ เก็บเข้าตู้เย็น เวฟกินวันพรุ่งนี้ 
บางที ทำอะไรให้มันง่ายๆ มันก็ง่ายนะ
comment84:ที่บ้านเรา พ่อแม่ไม่เคยสอนแบบนี้ แต่สอนให้สงสารพ่อแม่ เพราะเราไม่มีนา ไม่ใช่ชาวนา ข้าวทุกเม็ดเราต้องซื้อด้วยเงินทั้งนั้น
comment85:เมื่อก่อนฉันก็ไม่ได้คิดอะไรมากเกี่ยวกับคำสอนแบบนี้ เพราะฉันไม่ได้เป็นลูกชาวนา ไม่ได้เป็นเกษตรกร และเติบโตมาในสังคมเมืองโดยแท้จริง
แต่วันนี้ความคิดของฉันเปลี่ยน นับตั้งแต่ฉันแต่งงานกับสามี โดยอาชีพของครอบครัวสามีคือทำการเกษตร เช่น สวนผลไม้ สวนยาง และที่สำคัญไม่ทอดทิ้งอาชีพดั้งเดิมของรุ่นปู่ย่า คือ การทำนา ฉันจึงเห็นวิถีชีวิตของชาวนาถึงความลำบาก ประกอบกับฉันได้ลงมือดำนา ปลูกนา เกี่ยวข้าว ตากข้าว ทำให้รู้ว่าต้องเหนื่อยถึง 3-4 เดือน ซึ่งอธิบายยังไงก็ไม่เข้าใจเท่ากับการลงมือทำเอง กว่าจะได้เมล็ดข้าวไว้เลี้ยงปากเลี้ยงท้องมันเหนี่อยสาหัสมาก เหนื่อยกว่าการปลูกผักปลูกต้นไม้เป็นไหนๆ ซ้ำร้ายยังเจอวิกฤตข้าวราคาถูกกิโลละ 5 บาท คือขาดทุนว่างั้นเถอะ แต่พ่อแม่สามีและชาวบ้านที่นี้ทุกนี้ก็ยังคงทำนาต่อไป ฉันไม่เคยถามเลยว่าทำไมยังทำนาอีกทั้งที่ก็ขาดทุน แต่ภาพที่ฉันเห็นกลายเป็นคำตอบในใจชัดเจนอยู่แล้ว คือ ปลูกข้าวเพื่อให้มีอยู่มีกินดำรงชีวิต 

ทุกครั้งที่ฉันกินข้าวไม่หมด สามีจะดุฉันเสมอ แล้วตักกินข้าวในจานของฉันหมดทุกเม็ด นี้ไง คำตอบที่ชัดเจนอยู่แล้ว

บางทีนะ ฉันก็คิดว่า ทำไมหน่วยงานหรือรัฐถึงไม่ส่งเสริมอาชีพเกษตรกร ทั้งๆที่พวกเขาคือคนที่เลี้ยงปากเลี้ยงท้องคนไทยทั้งประเทศ มีแต่กดขี่ขึ้นราคาต้นทุน ให้เงินช่วยต่อปี ผลคือพัฒนาไม่ถูกทางเหมือนประเทศอื่นๆเลย
comment85-1:อันนี้คือในฐานะของชาวนาชาวสวนเองหรือเปล่าครับ เพราะถ้าชาวนาปลูกข้าวแล้วไม่มีคนซื้อจะแย่กว่าเดิมหรือเปล่า เพราะข้าวขายไม่ออก เพราะงั้นถ้าคนไม่ได้ปลูกข้าวอยากช่วยคนปลูกก็ต้องซื้อเยอะๆใช่ไหมครับ
comment85-2:ตอนนี้ก็ยังไม่เห็นทางครอบครัวสามีเดือนร้อนเรื่องราคาข้าวที่ผ่านมาค่ะ และกำลังจะเตรียมปลูกข้าวนาปีอีกรอบแล้วด้วย
ประกอบกับคนที่นี้ประกอบหลายอาชีพ จึงมีรายได้จุนเจือหลายทาง ดังนั้นราคาข้าวปีที่ผ่านมาจึงไม่เป็นประเด็นหลักให้พวกเขาขาดทุน เพราะไม่ได้เอาขายทั้งหมด อีกอย่างก็ไม่ได้ปลูกหลายไร่ด้วย คือขายประมาณ 40% แต่เก็บไว้กินในเล้าข้าว 60%  ฉันจึงเห็นว่าโชคดีที่ไม่ได้ฟุ้งเฟ้อ แต่ทำเกษตรแบบพอเพียงค่ะ

ถ้าคิดว่าจะช่วยชาวนาอย่างไร ฉันคิดว่าการรับซื้อจากชาวนาโดยตรง ไม่ผ่านคนกลางจะช่วยให้ชาวนาอยู่รอด เพราะไม่ถูกกดขี่ คนซื้อได้ราคาที่พอใจ ถ้าแต่คนที่อาศัยอยู่ในเมืองคงไม่มีทางเลือกให้ซื้อที่ชาวนาโดยตรง แต่แถวชนบทมีให้เห็นเยอะแยะค่ะ ที่รับซื้อกันเองราคากันเองด้วย

แล้วถ้าถามว่า ง้ั้นกินไม่หมด ก็ไม่เป็นไร อันนี้ก็คงห้ามทุกคนไม่ได้ เพียงแต่ถ้าคนที่เป็นชาวนา เห็นในถังขยะมีข้าวทิ้งเรี่ยราด พวกเขาคงเสียดายกับหยาดเหงื่อที่ตั้งใจเพาะปลูก
comment86:สำหรับเรา เราจะกินให้หมดจานนะ
แต่หากไม่ไหวจริงๆจะกินเนื้อสัตว์ให้หมด
เพราะมันอุตส่าห์ตายให้เรากิน จะทิ้งไปก็รู้สึกผิดอ่ะ
มันไม่ได้อยากตายมาให้เรากิน เราก็ดันไปเอาชีวิตมันมา
เลยพยายามกินให้หมด อย่างน้อยก็ไม่ได้ฆ่ามันมาทิ้งๆขว้างๆ
ตอนนี้พยายามลดเนื้อสัตว์นะ แต่หมูกระทะมันอดไม่ได้จริงๆ...

เอ๊ะ...นี่ไม่เกี่ยวกับคำถาม จขกท.เลย ฮ่าๆๆๆๆ

อ่ะขอตอบเรื่องข้าวนิดๆ คือข้าวมันก็เหมือนเงินอ่ะ เราไปเอาเงินแลกมา
หากเรากินทิ้งๆขว้างๆก็เหมือนเอาเงินไปโยนเล่น เราจะไม่รู้คุณค่าของสิ่งของนั้นๆ
comment87:บางทีผมว่าน่าสงสารชาวสวนปลูกผักมากกว่านะ ผมว่าเหนื่อยกว่าชาวนาเยอะเลย เสี่ยงเจ๊งมากกว่าชาวนาอีกนะการปลูกผักเนี้ย
comment88:อธิบายในเชิงคุณค่าของจิตใจนะครับหากคนเราตั้งใจทำอะไรซักอย่างจะเพื่อขายหรือให้ฟรีก็ตาม แน่นอนคุณต้องคาดหวังว่าคนที่ซื้อหรือรับไป จะต้องมีความรู้สึกดีกับสิ่งของที่คุณทำ แต่ถ้าคนที่ซื้อหรือได้รับไปเอาไปโยนทิ้งหรือทำลายเสียคุณจะรู้สึกเสียใจใช่ไหม ยกตัวอย่างคุณซื้อของขวัญให้แฟนคุณแฟนคุณก็รับไปแล้วก็บอกว่านี่มันเป็นของของฉันแล้วฉันจะทำอะไรก็ได้ก็เลยโยนทิ้งไปเสีย คุณยังจะคิดอยู่ไหมว่าอันนั้นเป็นของแฟนคุณแล้วแฟนคุณจะทำอะไรก็ได้ ผมตอบอย่างนี้ก็อาจจะมีผู้แย้งขึ้นว่าไม่เหมือนกันเพราะของที่ให้แฟนย่อมมีคุณค่าทางจิตใจไม่เหมือนข้าวที่ชาวนาปลูกเพื่อขาย อันนี้ก็ต้องย้อนไปดูแบบแผนในการดำเนินชีวิตของคนสมัยโบราณ (เพราะคำสอนนี้เป็นคำสอนโบราณ) คนสมัยโบราณนั้นเค้าไม่ได้คิดอย่างคนสมัยนี้ เค้าไม่ได้ปลูกข้าวด้วยสักแต่ว่าจะไปขายเอาเงินเพราะเค้าปลูกขึ้นเพื่อกินเองส่วนที่เหลือก็นำไปแลกเปลี่ยนกับของกินของใช้อย่างอื่นเพื่อมากินมาใช้ในครัวเรือน ความมุ่งหมายในการใช้ข้าวแลกเปลี่ยนกับสิ่งอื่นจึงเป็นเรื่องของคุณค่าทางจิตใจระหว่างผู้แลกเปลี่ยนด้วยกัน หากฝ่ายไหนรู้ว่าอีกฝ่ายทีแรกด้วยกันแล้วเอาของของตนไปทิ้งก็ต้องเสียใจเป็นธรรมดา อีกประการหนึ่ง คือ ในแนวคิดของพุทธศาสนาซึ่งเป็นรากฐานของสังคมไทยสมัยโบราณ เค้าไม่ได้มองเรื่องเงินทองหรือสื่อกลางในการซื้อขายต่างๆเป็นสำคัญ แต่เค้ามองว่าทุกอาชีพมีบทบาทในการจรรโลงสังคมเพื่อให้เกิดปัจจัยสี่ในการดำรงชีพของคน จึงต้องแบ่งหน้าที่กันทำเช่น คนหนึ่งปลูกข้าว คนหนึ่งปลูกผัก คนหนึ่งเป็นหมอ คนหนึ่งทอผ้า และเมื่อสังคมสลับซับซ้อนก็เกิดอาชีพต่างๆขึ้น แต่ก็ยังอยู่ในเจตนาเดิมคืออาชีพต่างๆก็เป็นไปเพื่อเกื้อกูลแก่สังคมส่วนเรื่องเงินทองที่เกิดจากการทำอาชีพเป็นเพียงผลพลอยได้เพื่อให้ผู้มีอาชีพนั้นนั้นสามารถดำรงตนอยู่ได้โดยไม่เดือดร้อน ยิ่งอาชีพไหนเป็นไปเพื่อประโยชน์แก่ผู้อื่นเช่น หมอ ครู  ยิ่งได้รับการให้ความเคารพจากผู้คน ในส่วนของชาวนาก็ถูกมองว่าเป็นผู้เสียสละในการลำบากตรากตรำเพื่อปลูกข้าวเลี้ยงสังคมซึ่งค่าตอบแทนที่ชาวนาได้รับตั้งแต่โบราณมาจนถึงปัจจุบันก็กล่าวได้ว่าไม่ได้คุ้มกับความลำบากที่ชาวนาแลกลงไป ด้วยเหตุนี้ในความเห็นส่วนตัวของผมจึงสันนิษฐานเอาเองว่าคนเฒ่าคนแก่ที่รู้หลักการนี้จึงเป็นอันสั่งสอนกันเรื่อยมาถึงคุณค่าของข้าว แต่พอสอนต่อกันมาเป็นทอดๆหลักการที่อยู่เบื้องหลังคำสอนนี้ ก็เลือนลางเหลือเพียงแต่ประโยคสั้นๆ อย่างที่เจ้าของกระทู้สงสัย พอมาปนกับกระแสสังคมสมัยนี้ที่ว่าของของฉัน ฉันจะจัดการกับมันอย่างไรก็ได้ก็ยิ่งทำให้หลักการที่ว่านั้นเป็นอันหายไป
comment89:เพราะกว่าจะได้ข้าว 1 เมล็ดให้คุณทาน มันไม่ได้มาจากการปลูกแค่วันสองวัน
กว่าจะไถนา ก้มหน้าดำนาตากแดดร้อนๆทั้งวัน(ดีหน่อยสมัยนี้มีรถดำนา แต่บางครัวเรือนที่งบไม่ถึงก็ต้องจ้างคนไปก้มๆเงยๆตากแดดดำนาเหมือนเดิม ข้าวต้นไหนไม่เกิดก็ต้องไปซ่อม ไหนจะต้องดูแลเรื่องวัชพืช แมลง ไหนจะฝนฟ้าอากาศไม่เป็นใจ แล้งบ้าง น้ำท่วมบ้าง กว่าข้าวจะออกรวงเป็นเมล็ด กว่าจะเกี่ยวข้าว ปวดหลังไปอีกก(สมัยนี้ดีหน่อยมีรถเกี่ยวข้าว) กว่าจะสีข้าวเอาเมล็ดออกจากต้นข้าวได้เป็นข้าวเปลือก(ได้เล่นกองฟางก็ตอนนี้แหระ555) สีเสร็จก็เอาเมล็ดข้าวเปลือกมาตากแดดให้แห้ง แห้งแล้วก็เอาข้าวใส่กระสอบข้าวเก็บไว้ในยุ้งข้าว จะกินก็เอาข้าวเปลือกไปสีที่โรงสีข้าว ->ถึงได้กินข้าว -,-
...ไม่โกรธใครที่ดูถูกข้าว เพราะคนเรามันเลือกเกิดไม่ได้เลยไม่สามารถเรียนรู้ที่มาที่ไปของทุกอย่าง 
เราเป็นเด็กที่ กทม แต่ได้มาโตที่ ตจว แบบหลังเขาเลยอ่ะ ห้างใหญ่ก็ไม่มี 1 ทุ่มก็เตรียมนอนแล้ว แต่สิ่งที่เราได้เรียนรู้คือ ความจริงของธรรมชาติ ที่อ่านหนังสือก็ไม่เท่าเรียนรู้จากชีวิตจริง 
ปล.ขอโทษค่ะพล่ามยาวไปหน่อย แต่เด็กบ้านนอกเหมือนกันคงเข้าใจ ❤
comment90:เจตนาเป็นการสอนให้ใช้ทรัพยากรให้เกิดประโยชน์สูงสุดตามหลักเศรษฐศาสตร์ครับ ถ้ารู้ว่าจะกินไม่หมดก็สั่งน้อยๆ แม้ราคาเดิมแต่เขาให้ข้าวจานโตก็บอกคนขายว่าขอข้าวน้อยกว่านี้อีกหน่อย เอาพอที่ตัวเองกินหมด (ถ้าขอเท่าที่คิดว่าพอดีแล้วแต่ยังเหลือไม่เป็นไร) เป็นการสอนให้คิดก่อนใช้ทรัพยากร ใช้พอประมาณ โดยเอาความเหนื่อนยากของชาวนามาเป็นข้อเตือนใจ จริงๆ ไม่เกี่ยวกับชาวนาตรงๆ แต่ถ้าคนเรามีพื้นฐานใช้ทรัยากรแต่พอดี รู้จักประมาณ จะเกิดประโยชน์ในแง่เศรษฐศาสตร์ทั้งต่อตนเองและส่วนรวม
comment91:กินข้าวให้หมดเพื่อสงสารพ่อแม่นะ
comment92:ข้าวทุกจาน อาหารทุกอย่าง 
อย่ากินทิ้งขว้าง เป็นของมีค่า..
สงสารชาวนา เด็กตาดำๆ 

ยายเราทำนา ซาวข้าวไม่มีหกสักเม็ด
เพราะทำนายากเหลือเกิน มือแตก. หลังเดาะ จะบอกยังไงล่ะ
ประมาณว่า หาเงินมาแต่ละบาทเนี๊ย มันยากนะ เลือดตาแทบกระเด็น 
กับบางคนเขาลำบากจริงๆ ข้าวสารกรอกหม้ออ ยังไม่มี 

มันเป็นการสอนให้เห็นคุณค่า 
ของทุกๆสิ่งที่อยู่ตรงหน้า 
เพียงแต่ใช้ประโยคสั้นๆ
ที่ไม่ขยายความมากแบบนั้น 
เขาก็คงคิดว่า โตขึ้นเด็กๆจะเข้าใจความหมายมั่งคะ
comment93:เขาก็อ้างไปอย่างนั้นละครับ เพื่อให้เรากินข้าวหมด คุณเข้าใจถูกแล้ว เพราะชาวนาเองเขาก็ขายข้าวได้รับเงินไปแล้ว ต่อให้เรากินหมดหรือไม่หมดก็ไม่มีผลต่อชาวนา
comment94:ถ้าคนคิดได้คงรู้ว่าเค้าสอนให้รู้จักคุณค่าของสิ่งของด้วยอ่ะค่ะ ไม่ใช่แค่ข้าว แต่มันก็ปลูกฝังไปถึงของสิ่งอื่นๆด้วย

ไม่ได้อยากใช้คำนี้หรอก แต่เห็นบางคห.แล้วมันอดไม่ได้
comment95:ตอนเด็กๆ ผู้ใหญ่สอนผมว่า ให้ผมกินข้าวในจานตัวเองไห้หมดทุกเมล็ดไม่ให้เหลือ ถ้าเหลือจะเป็นบาป แม่โพสพจะดุเอา

พอตอนผมโต ผมเคยเทข้าวสารกระสอบละ 50 กิโลกรัม ทิ้งนำ้เป็นหลักร้อยกระสอบ

ผมว่านึกในใจเสมอว่าเผมเป็นคนบาปหนักจริงๆ ถ้าแม่โพสพมีจริง คงฆ่าผมตายไปแล้ว
comment96:เรากินหมดเพราะสงสารเงินพ่อแม่มากกว่า คำว่าสงสารชาวนาถูกสอนมาตั้งแต่เด็กแต่เราซึ้งกับค่าของเงินพ่อแม่มากกว่า
comment97:ตามที่จขกท.ถามว่ามันเกี่ยวอะไรกับสงสารชาวนา 
//ที่เข้าใจกันส่วนใหญ่ มุมนึงกลอนนี้ก็คงสอนเรื่องคุณค่าของสิ่งต่างๆ ที่กว่าจะได้มา และแนวความคิดที่ว่า เฮ้ย ข้าวที่เรามีกินทุกมื้อเนี่ย คนบางคน (ท่อนสงสารบรรดาเด็กตาดำๆ) ยังต้องอดมื้อกินมื้อนะ เพราะงั้นในเมื่อมีกินแล้วก็ต้องกินให้หมด//
เราคิดว่าคนที่แต่งกลอนนี้ หรือความคิดคนส่วนใหญ่น่าจะมาทำนองนี่แหละ 

การปลูกฝังแนวคิดการเห็นค่าของสิ่งต่างๆเป็นเรื่องดี 
แต่เราก็รู้สึกว่าใน*กลอนนี้*มันเป็นการเปรียบเทียบที่ไม่make senseเช่นกันค่ะ พอบริบทเปลี่ยน ยุคสมัยเปลี่ยน มุมมองก็เปลี่ยน 

Aผู้บริโภค : ใช้เงินซื้อมานะ ไม่ได้ไปขอใครกิน กินหมดไม่หมดก็เรื่องเราสิ   
B ครอบครัวชาวนา กินข้าวที่ตัวเองปลูก : มันลำบากนะกว่าจะได้ข้าวแต่ละเมล็ด ต้องกินให้หมด 

C : กินให้หมดดิ สงสารคนที่ไม่มีกินบ้าง
D : กินหมดไม่หมด แล้วคนที่ลำบากเขาได้กินหรือไม่ได้กินอะไรกับเราด้วยเหรอ 

เราว่าจขกท.คงสงสัยแบบเคส CD นี่ล่ะ กินข้าวหมดไม่หมด แล้วเกี่ยวอะไรกับชาวนาได้ประโยชน์หรือไม่ได้ประโยชน์
เราก็คิดว่ามันไม่มีผลอะไรขนาดนั้น  การขึ้นราคาข้าว หรืออย่างน้อยก็ไม่โดนกดราคาเนี่ยมีประโยชน์มากกว่าแน่ๆ 

ความเห็นของเราคือ มันไม่ make sense เท่านั้นเองค่ะ

--------------------------------------------------------------------
ข้าวทุกจานอาหารทุกอย่าง อย่ากินทิ้งขว้างเป็นของมีค่า
ผู้คนอดอยากมีมากหนักหนา สงสารบรรดาเด็กตาดำๆ

กลอนนี่ถูกสอนให้ท่องมาตั้งแต่เรียนอนุบาล โตยันมัธยม ยันมหาลัยไปค่ายก่อนกินข้าวแต่ละมื้อก็ต้องท่องอีก
สังเกตมั้ยคะว่าที่ถูกปลูกฝังมาแบบนี้ก็เฉพาะในกรณีกินข้าวที่ไม่ได้ซื้อเอง ก็เพื่อให้เรากินให้หมด ถ้ากินไม่หมดก็จะรู้สึกผิด 
แล้วเพราะถูกปลูกฝังมาแต่เด็ก มันเลยเป็นชุดความคิดที่ส่งผลต่อแนวคิดคนวงกว้าง


พ้นช่วงนั้นมาแล้ว คือเรื่องการกินเหลือเนี่ย  แบบข้าวก็ซื้อมาง่ะ ไม่ได้ขอมาฟรีซักหน่อย เมื่อซื้อมาแล้วก็เป็นสิทธิขาดของเราที่จะกินเหลือไม่ใช่เหรอ เอาตามจริงคงไม่มีใครอยากกินของที่ตัวเองใช้เงินซื้อมาแบบทิ้งๆขว้างๆหรอกค่ะ เสียดายเงินนะ แต่เพราะกินไปกินมามันอิ่ม หรือรสชาติกินไม่ลงงี้ เราก็คงไม่ทรมานตัวเองด้วยการฝืนกิน สมมติไปกินบุฟเฟต์ แต่กินไปกินมาไม่ไหวละ ถึงคำนวนดูก็ยังกินไม่คุ้มกับราคา เราก็ไม่ฝืนกินต่อเหมือนกัน

แต่โอเคว่า ถ้าเป็นกรณีไปบ้านคนอื่นแล้วเจ้าของบ้านจัดมาเต็ม หรือต้องกินของที่เค้าเลี้ยงแล้วเราเลี่ยงก็ดูเสียน้ำใจ อันนี้เราก็จะพยายามกินให้หมดเหมือนกันค่ะ แค่บางอย่างจะไม่ชอบกินก็ตาม แต่ปกติเราจะเลี่ยงไม่ไปเวลาอาหารหรือไม่ก็โกหกว่ากินมาจากข้างนอกอยู่แล้ว มันลำบากใจนะเวลายิ่งรู้ว่าอีกฝ่ายปรารถนาดีนี่ยิ่งจำต้องพยายามกินให้หมด



เห็นด้วยกับบางคห.ว่า ถ้าจะสอนให้รู้จักคุณค่าของข้าวของอาหาร การยกเรื่องสงสารชาวนามาเปรียบเทียบมันดูห่างไกลมาก สำหรับประชากรส่วนใหญ่ที่ไม่ได้ทำนา เค้าไม่อินกับเรื่องนี้หรอก
เปรียบเทียบกับการทำงานใช้เงินซื้อข้าวมายังน่าจะดีกว่าอีก  
แทนที่จะพูดว่ากินเหลือแบบนี้ไม่สงสารชาวนาบ้างเหรอ  พูดว่าไม่เสียดายเงินบ้างเหรอ เราว่าอิมแพคมันมากกว่าอ่ะ สำหรับยุคนี้ที่ถ้าไม่มีเงินก็ลำบาก ถ้าไม่มีที่ดินทำกิน ปลูกผักปลูกอะไร ก็ยาก

ไม่รู้พอคอบจขกท.ได้มั้ยเนี่ย

ปล. บ้านเราทำนาด้วยนะ ปลูกแต่พอกินเองไม่ได้ขายค่ะ แต่ส่วนใหญ่ก็ซื้อเอามากกว่า
comment98:คนที่บอกมันไม่รู้จักคิดตามหลักการและเหตุผลครับ

ถ้าทุกคนกินข้าวเหลือเยอะ Demand ก็จะมากขึ้น ถ้า Supply เท่าเดิมราคาย่อมสูงขึ้น ชาวนาได้ประโยชน์

ข้าวที่เหลือ ถ้าเป็นตามโรงอาหาร หรือ น้านอาหารมักจะไปทำปุ๋ย หรือ อาหารสัตว์ ย่อมไม่เสียเปล่า

ถึงแม้ว่าจะเหลือ ก็มักจะไม่ได้มีประโยชน์ถึงคนอื่นๆ มีเพียงเสียเงินที่จับจ่ายใช้สอยไปแล้วเท่านั้น

จะเสียประโยชน์กรณีเดียวคือเมื่อ Demand กำจัดมากๆ ต้องแบ่งกัน แต่ถ้าเป็นสถานการณ์ แบบนั้น ก็ไม่น่าจะมีคนกินทิ้งขว้างเท่าไหร่
comment99:ข้าวขาวขัดสี กินไม่ดีนะ มีแต่แป้ง ปริมาณที่ขายๆกันมันมากไปไม่ดีต่อสุขภาพ ไม่ควรกินหมด จานนึงแค่ข้าวอย่างเดียวก็ 300 cal แล้ว ไม่ต่างกับการกินเบียร์ 1 แก้วเลย จะกินเหลือทิ้งก็ทิ้งไป จ่ายเงินก็จ่ายแล้ว WIN WIN อย่า Add Value ปลอม ให้สินค้า อย่าดราม่าชาวนา ชาวนาก็คือคนค้าขายคนนึง อย่าไปดูถูกเขาทางอ้อมด้วยการสงสาร
comment100:เงินเป็นของคุณ. แต่อาหารเป็นทรัพยากรของโลก..
comment101:เงินเป็นของคุณ แต่อาหารเป็นทรัพยากรของโลก..
comment102:ผมเคยลองทำนาดูครับ  เหนื่อยจะขาดใจยิ่ง รถไถเดินตามด้วยนะ  โอย  เห็นชาวนาจนๆน้ำตาจิไหล    รู้ถึงความยากลำบากเลยย
comment102-1:ผมไม่ได้กวนนะ 55555 แต่ถ้าทำนาแท่บตาย ไม่มีคนซื้อกิน/ขายได้ราคาต่ำ หรือ ขายดี/ราคาดี เพราะคนอื่นกินทิ้งกินขว้าง แบบไหนดีกว่าครับ?
comment103:กินให้หมดจะได้ไม่เป็นภาระของโลก คือเศษอาหารเหลือทิ้งเป็นขยะเน่าบูด สงสารชาวนาไหม ไม่สงสารเพราะเราซื้อข้าวกิน แต่ถ้าทำนาและเก็บไว้กินเองก็คงสงสารตัวเองต้องกินให้หมดเพื่อจะได้เหลือข้าวไว้กินนาน ๆ ประหยัดด้วย
comment104:ไม่ใช่แค่ข้าวที่ควรกินให้หมด เนื้อสัตว์ พืชผัก ก็ควรกินเหมือนกัน เขาเป็นสิ่งมีชีวิตทั้งนั้นเขาได้อุทิศตัวเองให้เป็นอาหารแล้ว ควรจะทำให้เขาได้ทำหน้าที่อย่างสมบูรณ์ ไปเบียดเบียนชีวิตเขามา
comment105:สมมุติว่าคุณเปิดร้านขายอาหารนะ คุณขายดีมากหมดทุกวัน แต่ทุกคนที่มากิน กินเหลือกินทิ้งกินขว้างกับการที่คุณขายได้ลดลงมาหน่อยแต่ทุกคนมากิน กินหมดไม่เหลือเลย คุณชอบแบบไหนมากกว่ากัน
comment105-1:ส่วนตัวผม ผมชอบขายหมดนะครับ เพราะถ้าขายไม่หมดต้องทิ้งเงินก็ไม่ได้ เสียดาย แต่ถ้าลูกค้ากินไม่หมด ก็โอเค อาจจะอิ่มแต่อย่างน้อยก็กินไปบ้าง เค้าอาจจะเป็นคนกินน้อย
comment106:เค้าสอนให้รู้จักคุณค่าของของที่เป็นของของของที่เรามีครับ
comment107:จะช่วยชาวนาต้องกินข้าวเหลือซิ จะได้ซื้อใหม่เร็วๆ demandจะได้มากๆ ชาวนาก็จะได้ขายข้าวได้เรื่อยๆ
comment108:ชาวนาเค้าคงไม่มานั่งสนใจหรอว่าคนที่ซื้อข้าวไปกินหมดหรือไม่หมด เค้าสนใจแต่ว่าเมื่อไหร่เค้าจะมีรายได้เป็นกอบเป็นกำ เมื่อไหร่จะหมดหนี้ 
เมื่อไหร่จะมีคุณภาพชีวิตที่ดีขึ้น
comment108-1:คงงั้นแหละ ไม่มาดราม่าฟูมฟายอะไรแบบพวก NGO หรอก
comment109:อ่านหนังสือที่สมเด็จพระเทพท่านได้แต่งไว้นะคะ เรื่ อง ทุกข์ของชาวนา ค่ะ
comment110:คุ้นๆนะ กระทู้นี้ กลับมาอีกแล้วรึ
comment111:ความคิดเห็นนี้ถูกลบเนื่องจาก 
กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment112:เป็นคำสอนให้สนใจให้แคร์บ้างคนอื่นนะครับ เพราะกว่าเค้าจะทำมาให้เรากินให้เราใช้ ไม่ได้ง่ายนะครับ ถึงแม้เราจะจ่ายตังค์ซื้อมาเองก็เถอะ ไม่ใช่ว่าเราจ่ายตังค์แล้วเราจะทำได้ทุกอย่าง เงินไม่ใช่พระเจ้า ไม่ใช่สิทธิพิเศษ ไม่ใช่ความสุข แต่ความรู้สึกที่ดีที่มีให้ต่อกัน นี่แหล่ะครับ ที่จะทำให้มีความสุขได้
comment113:ตอนเด็กๆโดนสอนแบบนี้แหละ ต้องกินให้หมด ผลที่ได้คืออ้วกเลย หลังจากนั้นพ่อแม่ก็เลิกบังคับให้กินให้หมด
เราไม่เข้าใจมากๆว่าทำไมต้องกินข้าวให้หมด เพราะแม่ไม่ก็พี่เลี้ยงเป็นคนตักข้าวให้ตลอด 
เราจะไปกินหมดได้ไง ไม่ได้กะประมาณเองซักหน่อย เป็นเรื่องนึงที่เถียงกับแม่พักใหญ่ จนแม่ยอมให้ตักข้าวทีละ 1-1.5 ทัพพี คำสอนแบบนี้สร้างเด็กอ้วนชัดๆ
comment114:กินผักไม่หมดหรือเขี่ยผักทิ้ง ทำไมไม่สอนให้สงสารชาวสวนบ้าง.....
แต่ยังไงก็เถอะ สงสารคนที่ซื้อให้กินจะดีที่สุด
comment115:สมัยโบราณ ข้าวปลูกไว้กิน 
เขาถึงสอนลูกหลาน ว่าอย่ากินทิ้งขว้าง
กินพอดีๆ ไม่ใช่ตักเหลือๆ
คนสมองตื้อ ก็คิดว่าให้ยัดเข้าไปให้หมด
บอกมีผลเสียต่อร่างกาย นี่ทึบจนคิดไปว่าแคลลอรี่เยอะ
สมองนี่สุดๆ มันไม่ใช่ เขาเปรียบว่าให้รู้คุณค่า ไม่ก็คนอื่นได้กินต่อ
หรือกินได้หลายมื้อ จะได้ประหยัด ช่วยพ่อแม่

บางบ้านก็ก็บอกให้สงสารพ่อแม่ดีกว่า เออถ้าพ่อแม่ยากจน หาเงินมาซื้อข้าวก็พอเข้าใจ
แต่บางบ้านนี่รวยๆ ฟุ้งเฟ้อใช้จ่ายมือเติบ จะสอนลูกว่ายัง พ่อแม่หาเงินลำบากนะ ลูกคงหัวเราะ
เห็นพ่อแม่นั่งๆนอน เงินก็มีใช้มากมาย เขาจึงคิดกุศโลบายให้สงสารชาวนา
นี่เฉพาะเรื่องข้าวกินทิ้งขว้างนะ อย่าไปโยงตำรวจหมาแมว 

ถามจริงๆ ลูกเต้าบ้านใครฝันว่าโตไป อยากเป็นชาวนามั่ง
เด็กมันยังรู้เลยว่าชาวนานะ ลำบาก เหนื่อย จน สารพัด
เขาจึงชี้ตรงๆจุด เด็กมันจะเห็นภาพ
comment116:ผมเลือกที่จะกินเนื้อสัตว์ให้หมดก่อนครับ คิดแบบ คห.104
comment117:เราไม่ได้สอนสงสารชาวนา 
สอนไปว่า "ทำลายสภาพแวดล้อม ทรัพยากรโลก กว่าจะเป็นข้าวให้เรากิน เสียน้ำ เสียพลังงานคน พลังงานไฟฟ้าในการสีข้าวไปแค่ไหน"
ใช้กับกรณีกินอาหารอื่น ๆ เหลือ ใช้ทิชชูเปลือง เปิดน้ำทิ้งเวลาแปรงฟัน  กระดาษอีกด้านเอามาใช้ทดเลขได้กลับทิ้งก่อน  ฯลฯ

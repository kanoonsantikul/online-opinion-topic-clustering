title:อยู่ดีๆมีตำรวจเอากล่องแดงมาแขวนหน้าบ้าน เรียกเก็บค่าบิรการ 1,500 บาท/เดือน
comment:ผมเพิ่งจะย้ายเข้าบ้านใหม่ พอทำประตูหน้าบ้านเสร็จ กลับบ้านมาเจอกล่องสีแดงแขวนอยู่หน้าบ้าน ตอนแรกก็งงๆจนกระทั่งกลับบ้านมา คนที่บ้านบอกกว่าวันนี้มีคนใส่ชุดตำรวจมาขอเก็บ 1,500/เดือน ค่าอะไรก็ไม่รู้(และขอสันนิษฐานว่าถ้าจ่ายก็คงไม่มีใบเสร็จ) รบกวนผู้รู้ช่วยแนะนำด้วยครับ ว่าเราควรทำอย่างไรดี																																	   แก้ไขข้อความเมื่อ 13 ตุลาคม 2557 เวลา 16:13 น.
comment1:อาคารพาณิชย์รึป่าวครับ

กทม ราคานี้เลยเหรอครับ

ที่ ตจว เมื่อ 3 - 4 ปี ก่อน 
ราคา 500 / เดือน


ถ้าไม่อยากติดให้ยืนยันไปว่า ไม่อยากติดครับ

เคยมีบ้านนึง    เจอไป 2 ตู้   
คือ แต่ละตู้มาจากคนละหน่วยในพื้นที่นั้นๆ
comment2:ไม่ติด ก็ได้นี่
comment3:ไม่ใช่อาคารพาณิชย์ครับ เป็นบ้านเดี่ยวพักอาศัยธรรมดา
comment4:บอกไปเลยว่าบ้านนี้มีคนอยู่ตลอดเวลา
comment5:ติดไปก็ใช่ว่าจะมีไรดีขึ้น  มันจะมาตอนเก็บตังค์ ส่วนเวลาอื่นเช่น
ขโมยขึ้นบ้าน รถหาย รถชนหน้าบ้าน เราต้องโทร หรือ ไม่ก็ต้องไปตามมันมาครับ เผลอๆไม่มีค่าเสียเวลาไม่มาด้วยครับ
ประสบการณ์ตรงครับ หน้าออฟฟิต มาเก็บตังทุกเดือน * รถหายหน้าออฟฟิต * ขโมยเข้าออฟฟิต * มีคนตีกันหน้าออฟฟิต * ไม่เคยเห็นหัวครับ ต้องไปอ้อนวอนถึง สน.
comment5-1:จริงค่ะ ที่บ้านมีหอพัก เสียทุกเดือนค่ะ
แต่พอมีเรื่อง ไม่เคยเห็นหัว เอาเงินไปเลี้ยงหมายังจะดีกว่า
พอด่าตำรวจ จะมีคนบอกว่าเวลามีเรื่องอย่าเรียกตำรวจนะ
ก็ไม่อยากจะเรียกหรอก เพราะแจ้งไปก็ไม่เคยจับโจรได้เลย
บางทีก็คิดนะว่า เมืองไทยไม่มีตำรวจก็ได้ป่ะ
comment5-2:ติดกล่องแดง เอาเงินไปติดกล้องวงจรปิดยังเป็นการลงทุนที่คุ้มค่ากว่า
comment6:มันเป็นปัญหาสังคมจริงๆ
comment7:ต่อรองซะโหน่ยสิครับ ถ้าซัก 1000 นึงน่าจะโอเครนะ  มีเจ้าหน้าที่มาวนเวียนวันนึงหลัยๆรอบนี่ก็ขู่โจรร้ายไปได้ปะเลาะนุงล่ะ
comment7-1:แน่ใจว่าขู่โจรได้ ... แถวบ้านเป็นตึกแถว (ริมถนน พระราม 2 เชิงทางด่วน ... อ่านไม่ผิด ริมถนนใหญ่ พระราม 2 ) โดนงัดบ้าน พร้อม เสียทรัพย์ เกือบ 10 หลัง (โดนต่างกรรม ต่างวาระ )  ข้างบ้านมีตู้แดง  พร้อม กล้องวงจรปิด ตำหนวด  พูดชัดเจน " ทรัพย์สินคุณ  ต้องดูแลกันเอง .. อย่าหวังพึ่ง ตำหนวด แต่อย่างเดียว ,  เพื่อนบ้านติดกันอย่างนี้  ต้องช่วยๆ เป็นหู เป็นตากัน

ของผมเห็นโจร พร้อมพาหนะ และ การงัดตั้งแต่เริ่มงาน จน เสร็จงาน แต่ภาพชัดเจน 70%    ตำหนวด บอกว่า  ไปสืบสวนสุ่มสี่สุ่มห้าไม่ได้ เดี๋ยวโจร ฟ้องกลับว่าหมิ่นประมาท  ผม...แย่เลย  ( ส่วนตัวมั่นใจว่า  ถ้าเป็นคดีใหญ่ คุ้มเหนี่อย จับได้แน่นอน  ,  เพราะ โดนวันเดียวกับที่โจรปล้นร้านทองที่พัทยา ได้ทองไป 300 บาท ... เย็นวันนั้น ตำหนวดที่โน้น จับได้เรียบร้อย - ใช้เวลาไล่ล่า 3 ชั่วโมง )
comment7-2:ที่จับได้แล้วคืนทอง 20 บาท จาก 200 บาทหรือป่าวครับ
ค่าดำเนินการนี่สูงจริงๆ
comment8:1500ก็ได้ครับ แต่เราบอกไปเลยเราจะตรวจเวลาทุกครั้ง ถ้าวันไหนไม่มาลงบันทึกเวลา หักเท่าไรก็ว่าไป
comment9:ถ้าไม่ติด เค้าจะให้โจรแวะมาหาเจ้าของบ้านเองหรือเปล่า ประมาณสายคอยส่งข่าวให้ตามระแวกชุมชน

แล้วก็เออมีบ้านไม่ยอมติดวะ พึ่งย้ายมาใหม่ ซอยนี้ หลังนั้น แวะไปหน่อยดิ ไม่ติดก็จะโดนแบบนี้ ให้มันรู้ไป บอกกล่าวดี ๆ ไม่ฟังก็ต้องโดน
comment9-1:ตอบแบบนี้คุณต้องเป็นตำรวจคนนั้นแน่เลย
comment9-2:555555555 บ้าาาาาา ก็พูดตามความน่าจะเป็น
comment9-3:แอบคิดเหมือนกัน บอกตรง
comment9-4:เป็นสายแน่ๆ
comment9-5:เตรียมปืนไว้ยิงโจรด้วยเลยงั้น
comment10:1500/เดือน แพงค่ะ  กี่บ้านถ้าหมู่บ้านทุกบ้าน บ้านละ 1500 แม่เจ้าโวย้ ได้เดือนละเท่าไร
comment11:เขาลงทุนออกรถตู้ toyota ventury+เอารถตู้ไปติดไฟไซเรนเพื่อมาวิ่งงานนี้โดยเฉพาะเลยนะ แสดงว่าธุรกิจนี้ทำเงินให้พวกเขาได้พอสมควร
comment11-1:เราไม่เคยเห็นมันมาตรวจด้วยรถยนตร์นะ เห็นขับจักรยานยนต์มาแวะเซ็นๆเดือนล่ะครั้ง เหมือนแวะข้างทางเฉยๆ
comment12:บ้านผมเคยมีกล่องแดงติด มีกล่องแดงดีแล้วโจรจะได้ไม่กล้ามา แต่ผมไม่เห็นเสียเงินอะไร เท่าที่รู้มาออกโดยเงินกองกลาง แจ้งกรรมการหมู่บ้านครับ การเรียกเงินคุณคนเดียวไม่ปรกติครับ การมีกล่องแดง คือ ต้องการให้ตำรวจขับมอเตอร์ไซด์เข้ามาในหมู่บ้าน เซ็นชื่อ ในกล่องแดงจะมีสมุดให้ตำรวจเซ็นชีอกี่ชั่วโมงครั้งก็ว่าไป ตำรวจไม่ได้ดูแลคุณบ้านเดียว กล่องแดงไม่ได้ติดทุกบ้าน ทำไมคุณต้องเสียเงินคนเดียว การจะติดกล่องแดงบ้านใคร เป็นหน้าที่ของตำรวจกับกรรมการหมู่บ้านประชุมร่วมกัน
comment13:สน.อะไรครับ
comment14:สน. โคกคราม ครับ
comment14-1:สน. ในตำนาน
comment14-2:ในตำนานขึ้นชื่อเรื่อง ส่... เพราะมีร้านอาหารแหล่งบันเทิงเต็มพื้นที่
comment14-3:สน. โคตรทราม
comment15:รู้สึกเหมือน โดนกรรโชกทรัพย์เลย
comment16:ลองของดูไหม  ทดลอง     เอาตู้ไปทิ้ง   (ล้อเล่น)
comment16-1:นั่นดิ คิดเหมือนกันเลย เอาไปทิ้งเลย
comment17:ระวัง...ตำรวจปลอม
comment18:แจ้ง คสช. ดีไหม 

ถ้าเกรงใจต่อรองเหลือ 1000 บาท ที่ตึกเราอยู่ก็ให้เขามาตั้ง ก็ดีนะ เขามีเบอร์ให้เรียกเวลามีเรื่องกัน ขนาดตึกใหญ่ยังแค่ 1000 เดียวเอง
comment19:ลองโทรไปถามที่ สตช.ซิว่าใครเป็นคนให้เก็บ เก็บไปให้ใคร
comment20:บ้านเมืองเราเป็นกันขนาดนี้แล้วเหรอคะเนี่ย ภาษีที่เสียไปไม่พออีกเหรอ เดือนละพันห้าไม่ใช่น้อยๆนะ เป็นเราจะติดประกาศขายบ้านเลยค่ะ
comment21:เข้าใจบริการประชาชนจังนะ คุณตามหลวด
comment22:
comment23:ลงทุนเดือนล่ะ 1,500 ปีนึงก็ 18,000 เป็นผมซื้อกล้องวงจรปิดติดีกว่า บันทึกได้ 24ชม. ด้วย  
ถ้าเป็นตำรวจ ผมให้เต็มที่มาชั่วโมงล่ะครั้ง ฝนตกก็น่าจะไม่เห็นหัว
สรุปกล้องวงจรปิดทีเดียวจบ เงิน 18,000 น่าจะได้หลายตัวเลยครับ
comment24:ถามไปเลย "รอเอาคูปองกล่องดิจิตอลแลกได้ป่าว ?"
จ่ายเพิ่มส่วนต่าง ไม่มีรายเดือน !

ปล.ได้ผล(ร้าย)ยังไง รบกวนส่งข่าวด้วยนา
comment25:แจ้ง ผบ.ตร. เลยครับ
comment26:บอกว่าไปกล่องนี้ดูบอลไม่ได้ ไม่เอาครับ  ล้อเล่น บอกว่าไม่มีตังค์ได้ป่ะคะ
comment27:ปั๊ม ปตม เก็บเดือนละพันเอง ของคุณกืจการอะไร เก็บพันห้า
comment28:คนอยู่คอนโดอย่าคิดว่ารอดนะครับ ลองไปตรวจสอบกับนิติดูว่าเดือนๆนึงต้องจ่ายค่า...เท่าไหร่
comment29:เก็บเดือนละ 500 บาทครับ ราคานี้รู้สึกจะทั่วประเทศนะ
comment30:ที่เชียงใหม่แถวบ้านผม 500 บาทครับ

บ้านเก่าผมโจรขึ้นบ้านกลาวงวันแสกๆขโมยโน้ตบุคไปได้สองเครื่อง แถมที่น่าเจ็บใจสุด มันเอาไอ่กล่องแดงนี่ไปด้วย
comment30-1:ขนาดกล่องยังโดนแล้วบ้านจะไปเหลืออะไร?!!
comment30-2:ดีที่ป้อมตำรวจไม่โดนขโมยไปด้วย
เผลอๆ ขโมยลูกกรงเหล็กห้องขัง
comment31:ใช่ตู้แดงจุดตรวจหรือเปล่าครับ 

แนะนำให้จ่ายเงินไป แล้วเอา"ขี้"ไปให้ไว้ให้เต็มตู้
comment32:บ้านข้างๆเราก็ติดค่ะ โจรขึ้นบ้านข้างๆต่อด้วยบ้านเรา ไม่เห็นช่วยอะไรได้เลย
comment33:จัดเลย 1500 ตอนนี้ผบ.ตรมีรางวัลผู้แจ้งเบาะแสตำรวจเรียกรับผลประโยชน์ 10000 บาท หากท่านจัด VDO ให้ได้หนึ่งตอนเงินงาม ๆ ครับ
comment34:ช่วยบอกพิกัดให้ผมหน่อยได้ไหม๊ครับ จะได้รู้ว่าจริงหรือเปล่า ผมจะจัดการให้ครับ
comment35:พี่ชายเพื่อนเคยเปิดร้านอาหารอยู่แถวๆ ราม มีมาเรียกเก็บเดือนละ 4 พัน บอกค่าดูแลความสะดวก + ความปลอดภัย
ตอนแรกเค้าไม่ยอมจ่าย

ช่วงนั้นมีคนมานั่งแล้วทะเลาะ + ตีกันในร้านทุกวัน แจ้งตำรวจไปก็ไม่มีใครมาดูแล
จนต้องยอมจ่ายนั่นแหละ ถึงจะสงบ...
comment35-1:เฟี้ยจัง จริงๆจะพิมพ์ ห แทน ฟ แต่แป้นมันติดกันเลยพิมพ์ผิดอ่ะนะ...(หลบหลีกเซ็นเซ้อนิสนึง)
comment35-2:จ้างนักเลงมานั่งคุมเชิงที่ร้านดีกว่าครับ ใครมีปัญหาก็ศาลเตี๊ยเลย
comment35-3:ต่อให้มีนักเลงคุมร้าน แต่มีตีกันทุกวัน แล้วใครจะกล้ามากินละครับ
comment36:ผมก็สน.โครกคราม โดนเหมือนกันครับ แต่ไม่ยอม  เพราะบ้านไม่มีอะไรให้ขโมย
comment37:สอดคล้องกับนโยบายใหม่พอดี
comment38:ตู้แดงของสายตรวจมังครับ ตำรวจจะติดตามจุดที่สุ่มเสี่ยงว่าจะเกิดอาชญากรรม จะมีสายตรวจแวะเวียนมาตรวจ ผลัดนึงก็ 8 ชั่วโมงตลอด 24 วันนึงก็ตรวจประมาณ 6 ครั้ง จะมาลงชื่อไว้ข้างในมีสมุดตรวจลงเวลา แล้วจะมีร้อยเวร มาตรวจเป็นระยะ เงินตู้แดงเกิดจากการเห็นอกเห็นใจ สงสารตำรวจให้เป็นค่าเหนื่อย ค่าลิโพเล็กน้อย นานๆไปมันก็เป็นประเพณี ใครอยากติดต้องจ่ายประมาณนี้ครับ ไม่ติดก็ได้
comment39:บอกเค้าว่าจะใช้วิธีทิ้งเงินไว้ในตู้วันละ 50 ถ้ามาทุกวันก็ได้ทุกวัน ครบ 1500 พอดี ดีไหมคะ 55+

แล้วไม่ต้องบอกเวลานะ วางเงินเช้าบ้าง เย็นบ้าง ตร.จะได้ไม่รู้ว่าต้องมาเอาเงินเวลาไหน จะได้แวะมาบ่อยๆ
comment39-1:และก็เสริมด้วยการใส่เงินเป็น เหรียญบาท ตอนมาจะได้รู้ ให้ยืนล้วงยืนนับเงิน หน้าบ้าน ครับ
comment40:ฟรีครับ เป็นหน้าที่เขาครับ ไม่ต้องจ่าย
comment41:1500-. แพงกว่าเน็ตรายเดือนอีก ราคาเท่านี้ได้ 50Mb. เลยมั้ง
comment42:แถวบ้านเราตร.เรียกเดือนละ1000 มาติดแล้วมาบ้างไม่มาบ้าง ช่วงหนึ่งหายไปหนึ่งอาทิตย์ โทรไปสอบถามวันรุ่งขึ้นเข้าเซ็นต์ให้ แถมเซ็นต์ย้อนหลังอีก เพลียๆจริง
comment42-1:จริงๆถ้ามีสมุดก็คิดตามเซ็นเลยก็ดีนะคะ แบบถ้ามาเซ็นทุกวันก็ให้เซ็นละ 50 ไม่มาก็อด แล้วเราก็คอยเช็คทุกวันเอา
comment43:ปกติ เก็บ 500 ไม่ใช่เหรอ มันเพิ่มราคาตามค่าแรงป่ะ
comment44:ที่บ้านผมก็เคยโดนเหมือนกันครับ เปิดร้านอินเตอร์เน็ตก็เอาตู้มาติดให้ แรกๆก็ขอลิโพ 3-4 ขวดครับก็ให้ไป 
พักหลังมาขอค่าบัตรมวยอะไรก็ไม่รู้ 3000 กว่าบาท ตั้งแต่นั้นมาเห็นรถสายตรวจมา ผมก็เดินเข้าบ้านเลยครับ
จนมาถึงตอนนี้ ก็ไม่มีมาเซ็นต์อะไรให้แล้วครับหายไปเฉยๆเลย 

ผมเคยแอบไปเปิดดูสมุด มีเซ็นเผื่ออนาคตด้วย 55555
comment45:หากินง่ายจีง
comment46:กลางคืน ถอดตู้ไปเก็บ
เอาให้งง มาแล้วไม่เจอ

เอามาติดใหม่ ก็ถอดอีก
comment46-1:วิธีนี้น่าสนใจมากก เอาให้งงไปเลย
comment47:--- เพิ่งมาติดต่อเองเมื่อวาน ขอค่าน้ำมัน เดือนละ 500.- ก็ลองดูก่อน ถ้ามาทุกวันก็จะให้ถ้ามาไม่ทุกวันก็ยกเลิก
comment48:เริ่มไม่มั่นใจว่า จริง ๆ อาชีพนี้ ราชการเขาจ่ายเงินเดือนให้รึเปล่า อะเนี่ย 

น่าสงสารมากเลย ต้องมาเป็นขอทาน เพื่อให้ได้เงินเลี้ยงชีพ    ภาครัฐน่าจะมีเงินเดือนให้เขานะ ทำงานเสี่ยง แต่ต้องมาเป็นขอทานเพื่อให้มีกิน
comment49:อันนี้เขาเรียกว่าค่าคุ้มครองอ๊ะป่าวครับ

อารม มาเฟียมาไถตังค่าคุ้มครองงะ
comment50:โดนโก่งราคาไปเยอะเลย  ปกติหลาย สน.  เก็บแค่ 500 บาท/เดือน
comment51:แจ้งศูนย์ดำรงธรรม
comment52:เอาไปติดข้างบ้าน
comment53:จ่ายไประวังโดนจับปรับ แบบติดสินบนพนักงาน

ที่กำลังเป็นข่าวนะครับ
comment54:ที่ออฟฟิศเคยโดนงัดครับ เลยไปแจ้งความ ตำรวจมาดูที่เกิดเหตุ ก็แนะนำว่าติดกล่องแดงมั้ย จะได้มาตรวจเรื่อยๆ อะก็ติดไป
ตอนมาติดก็มีเรียกเก็บเงิน เดือนละห้าร้อยหรือพันนึงนี่แหละครับ ก็บอกว่าเป็นค่ากาแฟ ก็ให้ไปเพราะยังไงก็รู้สึกปลอดภัยหน่อย
แต่ปรากฏว่าผ่านไปซักอาทิตย์นึง รู้สึกแปลกๆ รู้สึกมาไม่บ่อยเหมือนช่วงแรกๆ เลยไปดูสมุดเซ็น พี่แกเซ็นล่วงหน้าเอา...มาบ่าย เซ็นไปยันเช้าอีกวันก็มี
สุดท้ายก็เลยบอกว่าเอากลับไปเถอะกล่องแดงแสลงใจ
comment55:ตอนนี้ครอบครัวผมภาวนาอย่าให้มีเรื่องต้องพึ่งตำรวจเลย

เพราะจากผ่านๆเข้ามาหลายเหตุการณ์ก็ทำให้บ้านผมมองตำรวจที่ดีเป็นสิ่งลี้ลับ

รู้ว่ามีแต่อยู่มาจนหัวจะหงอกยังไม่เคยเจอ
comment56:เอาตู้ออก เอากล่องจดหมายเราติดแทนที่เดิมเขา เอาให้งง
comment57:เราเปิดร้านขายอะไหล่รถในเขต สน นี้แหละ โคกคราม

วนมาร้านเราบ่อยมาก  มีต่างด้าวมั้ย มีใบโน่นนี่อนุญาตมั้ย ติดตู้แดงมั้ย

เรามีครบหมด ทำอะไรเราไม่ได้  ตู้แดงเราก็ไม่ติด จะมากันโจรอะไรให้เรา เรามีคนอยู่บ้านตลอด

สุดท้าย มาขอซื้อเครื่องยนต์และอะไหล่ "ราคาทุน" ไป ได้จกสักนิดก็ยังดี

ขอให้เจริญๆนะพ่อคุณ
comment58:เคยแต่บอกให้เค้ามาติด จะได้มาตรวจดูในซอยบ้านให้
ไม่ยักรู้ว่ามีบังคับแบบนี้ด้วย
(ตอนให้มาติด ก็ใช่ว่าจะช่วยอะไรเท่าไหร่ เลยยกเลิกไปแล้ว)
comment59:ลำพูน  ข้างๆบ้านไม่ค่อยมีคนอยู่  เค้าไปขอ ตร.เอากล่องมาติด เค้าเก็บ 400 บาท/เดือนครับ
comment60:เสียภาษีเป็นเงินเดือนให้เราแล้ว แบบนี้ก็เหมือนบังคับเราจ้างยามต่างหากอีกทั้งที่จริงก็เป็นหน้าที่ตัวเอง(ซึ่งเอาจริงๆก็ไม่มาด้วย) จ้างหมายังเสียแค่ข้าวสุก
comment61:1500 แม่เจ้า !!!
comment62:เอาพันห้าไปเลี้ยงข้าวตำรวจซักเดือนละครั้ง เผื่อมีปัญหาจะได้คุยง่ายขึ้น

คิดซะว่าเลี้ยงหมาละกัน
comment63:สันนิษฐานว่าไฟฟ้าลัดลงจร เอ้ยไม่ใช่ครับว่าเป็นตำรวจปลอม
สันนิษฐานว่าเป็น รปภ.มาเก็บค่าบริการรายเดือน
ติดกล้องกระดุมไว้ในตู้ เอาเงินใส่ไว้วันละ 30บาท หลัง24.00น. เขียนโน้ตไว้ว่าถ้าไม่มารับก่อน0.600 น. อดเด้อ
ทุกวันนี้คนมีหน้าที่แต่ไม่ทำ ต้องเอาเงินภาษีปชช.มาติดสินบนแบบถูกกฏหมายถึงจะทำได้แม่เจ้า
หน้าที่มะรึงทำไมไม่ทำครัชช มีหลายอาชีพเลยที่ทำแบบนี้ไม่ใช่อาชีพที่ท่านคิดอาชีพเดียวนะคริคริ
comment64:ที่ร.ง.เรามาเก็บเดือนละ 800 ค่ะ ( เป็นอาคารพาณิชย์ ) จ่ายให้ทุกเดือนๆ แต่ประตูที่เก็บขยะหายไปทั้งประตู มิเตอร์น้ำหาย ฯลฯ
แล้วทุกปีจะมาขายบัตรโต๊ะจีนค่ะ ใบละพัน ชอบมาพูดบังคับให้ซื้อทั้งเล่มหมื่นนึง
comment65:ตำรวจดีๆมีนะครับ ก็เหมือนผี คือมีแต่มองไม่เห็น
comment66:บอกจ่ายรายวัน วันละ 50 บาท เป็นระบบตอกบัตร..
comment67:ตู้แดง คือสัญลักษณ์ของการมีอำนาจ มีผู้นับถือ รวยๆๆ
ตู้แดง คือกล่องรับบริจาคเงิน สิ่งของมีค่า ของผู้มีจิตศรัทธา หรือผู้ถูกบังคับให้บริจาคทรัพย์
comment68:โทรเรียกให้มารับเงินค่าตู้ แล้วนัดเพื่อนยืนเนียนๆ ถือโทรฯ อัดคลิปไว้
แล้วเอาคลิปไปรับ 10000 เป็นการลงทุนที่ได้ผลตอบแทนดีเยี่ยม!!!
comment69:นอกจากส่วนแบ่งค่าปรับ , ค่าอัดติดสินบน 1 หมื่น , ค่าตู้แดง , ค่าดูแลธุรกิจร้านค้าในพื้นที่ 
ฯลฯ

เงินยังไม่พอใช้อีกหรือครับ ?

เห็น ผกก. สน.แห่งหนึ่ง ขับ นิสสัน แฟร์เลดี้ Z มาทำงาน.....

เงินเดือนตำรวจระดับ ผกก.สน. น่าจะเดือนละ 5 แสน แน่ๆ
comment70:ทำไมตำรวจที่ไม่ดีบ้านเรามันถึงได้เยอะจัง
comment70-1:เป็นทั้งวงการครับ ย้ำว่าเป็นทั้งวงการ 
เวลาฤดูโยกย้ายที วิ่งเต้นกันสนั่นหวั่นไหว.. จ่ายเงิน ยัดเงิน ใต้โต๊ะ ทุกรูปแบบ
comment70-2:วงการทหาร ก็เอาด้วยนั่นแหละ ทั้งค่าคอมค่าคุ้มครอง
เวลาฤดูโยกย้ายที วิ่งเต้นหลังบ้าน

หมอก็ไม่เบา เคยได้อ่านอาจารย์หมออะไรแนะว่าถ้าอยากรวยให้ทำอาชีพอื่น 
แต่สันดานคนมันก็หาเงินกันทุกรูปแบบถึงแม้จะเป็นอาชีพหมอ
comment70-3:ก็ตำรวจดีๆ โดนย้ายไปเป็น ตชด หมดแล้วไงครับ
comment71:บ้านในซอยก็ติดค่ะ เห็นเขามีรถตำรวจมาวันเว้นวันทุกเย็น แต่ปีนี้บ้านเขาโดนขโมยขึ้นไป 2 รอบแล้ว เราก็ไม่รู้ว่ากล่องนี้มันช่วยเขาจับขโมยได้รึเปล่า แต่ว่าเวลามีรถตำรวจผ่านหน้าบ้านเรา เราก็รู้สึกปลอดภัยไปด้วย ฮ่าฮ่า ตังค์ก็ไม่ต้องเสียและยังได้ความรู้สึกอุ่นใจ
comment72:อย่างนี้ต่างไรกับพวกมาเฟีย น่ารังเกียจมากๆ ปฎิรูปตำรวจได้แล้ว
comment73:ตลกดี  หน้าที่ตรวจตราความสงบเรียบร้อยให้กับประชาชนในสังคม รวมถึงจับผู้ร้ายก็เป็นหน้าที่โดยตรงของตำรวจอยู่แล้วนี่ ทำไมต้องมาจ่ายส่วยเพิ่มอะไรแบบนี้อีก แล้วรู้สึกทำกันแบบโจ่งแจ้งแบบไม่แคร์อะไรเลย นี่มันไม่ผิดกฎหมายเหรอ

 การเรียกรับเงินเพื่อช่วยเหลือให้สิทธิพิเศษต่อคนที่ให้เงินมากกว่าคนที่ไม่จ่าย แบบนี้น่าจะฟ้องร้องได้นะ ออกสื่อเยอะๆก็ดีจะได้เป็นประเด็นมาถกกันว่ามันสมควรหรือไม่ที่มากินเงินนอกระบบแบบนี้
comment74:..ไม่เข้าใจ ว่าทำไมต้องมาติด และทำไมต้องจ่ายคะ มันเป็นกฎหมายข้อไหนบัญญัติไว้ ตำรวจมีหน้าที่ตรวจตราความปลอดภัยให้บ้านเมืองและประชาชนอยู่แล้วไม่ใช่เหรอ ตำรวจก็ได้รับเงินเดือนประจำอยู่ทุกเดือน เราเองก็สงสัยมานานว่ามันคือกล่องอะไร...ใครช่วยอธิบายให้เข้าใจหน่อยได้ไหมคะ....
comment75:ค่าน้ำมัน ค่าเดินทางของสายตรวจมอไซค์ งบหลวงที่ให้มามันมีไม่มากมั้ง
comment76:ถ้าติดแล้วจนท.มาบ่อยๆ วันละหนก็ยังดี มันก็ป้องปรามได้บางส่วน อย่างน้อยพวกเด็กแวนท์แถวนั้นก็จะไม่โผล่หน้ามาครับ ไม่โลกสวยเพราะรู้ดีว่าพื้นที่กทม.มันซับซ้อนยิบย่อย จนท.สน.เดียวตรวจตราไม่ทั่วถึงหรอก การติดตู้ก็เป็นยืนยันว่าอย่างน้อยจะมาแน่ๆ ลองคิดดูจ่ายเท่านี้ มันก็พอดีค่าน้ำมันเท่านั้นแหละ(ค่าน้ำมันหลวง เบิกได้นิดเดียวนะครับ ส่วนใหญ่คือต้องออกเอง) โลกมันสีเทาๆครับ 

แต่ถ้าไม่อยากจ่ายก็ไม่ต้องติดเท่านั้นเอง

ป.ล. แต่ปกติเขาไม่ค่อยเสนอติดตามบ้านนะ ยกเว้นว่าบ้านคุณจะทำธุรกิจอะไร ที่เสี่ยงต่อการผิดกฎหมาย เช่นมีกิจการรับเหมามีแรงงานต่างด้าวผิดกฎหมาย เป็นร้านเนทมีเยาวชนมาเกินเวลาบ่อยๆ เคสแบบนี้เขาเรียกผีเห็นผีครับ
comment76-1:บ้านเมืองถึงได้ห่วย เพราะผีเห็นผี นี่แหละ
comment77:เห็นหลายความเห็นเสนอให้ติดกล้อง เอาจริงๆติดกล้องวงจรปิดก็ไม่มีประโยชน์ค่ะ
เราเคยทำงานร้านหนังสือ เป็นร้านหนังสืออินเตอร์ชื่อดังในห้าง โดนขโมยหนังสือไปหนักหน่วงมาก กล้องจับภาพได้ชัดเจน พอผู้จัดการร้านไปแจ้งความบอกไม่สามารถจับคนไม่ทราบชื่อได้ซะอย่างนั้น สุดท้ายตำรวจไม่ช่วยไรเลย
ถึงจะติดกล้องไป สุดท้ายก็ยังต้องพึ่งตำรวจ(ที่พึ่งไม่ได้)อยู่ดี

พึ่งหมาดีกว่าค่ะ... เลี้ยงหมาได้เลี้ยง
คนรู้จักเราที่บ้านเป็นกิจการร้านทอง บ้านใหญ่ อยู่ห่างไกลบ้านอื่นๆ แต่เลี้ยงร็อคไวเลอร์ 5 ตัว
ไม่เคยเจอโจรเลยค่ะ เคยมีแค่เช้าวันนึงทุกคนในบ้านตื่นมาเจอเลือดสาดเป็นทางยาวบนกำแพงบ้าน แค่นั้นเอ๊ง
comment77-1:เช้านั้นให้ข้าวหมาไม่กินแน่.....อิ่มจากเมื่อคืน
comment77-2:ตัวเดียวก็แย่แล้ว นี่เจอตั้ง 5 ตัว ถ้าไม่มีขนมโมโมทาโร่ของโดเรม่อนก็ไปปล้นที่อื่นเถอะ
comment78:กล่องแดง = ชี้เป้าให้โจร ?? (กรณีไม่จ่ายนะ 555)
comment79:ป
comment80:ตำรวจมันก็คือๆ กันกับยากูซ่าแหล่ะเราว่า เผลอเรียกว่าแก๊งกากีได้เรยทีเดียว
comment81:ร้านเราเดือนละ 1000 บาทค่ะ แต่ไม่เคยปรากฏตัวมาช่วยเลยยยย
ปรากฏตัวมาเดือนละครั้ง (ตอนมาเก็บตังค่ะ) มานั่งทำหน้าแก่ แล้วก็เซ็นรับเงิน แล้วก็ไป
comment82:แต่ก่อน หน้าบ้านเราก็มีค่ะ คุณตำรวจใช้บ้านเราเป็นจุดตรวจ ใช่กล่องปณ.บ้านเราเลย สีแดงเหมือนกัน ขี่มอไซด์มาเซ็นๆเเล้วก็ไป (เพราะซอยถัดไปห่างไป300เมตรสมัยก่อนยาเยอะ ตำรวจมาตรวจบ่อย เราเห็นวิ่งหนีมีตำรวจไล่จับประจำเลย)  แต่ตำรวจไม่เคยเก็บตังค์เลยนะ พอตอนหลังบ้านพักผู้พิพากษาใกล้บ้านเราปรับปรุงใหม่เอี่ยมเรียบร้อยทุกหลัง ตำรวจก็เอากล่องแดงกล่องใหม่ไปติด เเล้วเปลี่ยนจุดตรวจไปที่บ้านพักศาลแทน 

ปล.อยู่เกาะเมืองอยุธยาค่ะ เราเพิ่งทราบจากหลายๆความเห็นนี่แหละ ว่ามีเก็บตังค์กันด้วย
comment82-1:ตำรวจดีๆยังมีอยู่จริง แต่หายาก
comment83:เชื่อไหมครับ ผมไม่เคยหวังพึ่งพาตำรวจเลย รู้ครับว่าตำรวจดีก็มี ตำรวจไม่ดีก็มี ของแบบนี้อยู่ที่ตัวบุคคล
ตำรวจดี ไล่จับผู้ร้าย ไล่จับคนค้ายาบ้า ทำงานเพื่อสังคม บริการประชาชน ฯลฯ
ตำรวจไม่ดี ตั้งด่านผีไถตังมอ'ไซค์ - รถสิบล้อ ยัดยาผู้ต้องหาเข้าเซฟเฮ้า จับลิขสิทธิ์เอาเงิน ฯลฯ

กรณีนี้อยู่ดีๆเอาตู้มาติดทั้งๆที่เราไม่ได้เรียกร้อง แบบนี้เข้าข่ายตำรวจดีหรือไม่ดีล่ะครับ
แต่ที่แน่ๆ ถ้าเป็นผมนะ ผมไม่เอา ผมยอมลงทุนติดกล้องวงจรกับสัญญากันขโมยรอบบ้านแล้วมีปืนไว้บ้านสักกระบอก ขโมยเข้ามาผมยิงครับ เวลานั้นไม่สนหรอกกฏหมาย เอามันให้ตายก่อนค่อยว่ากัน
comment84:เอาวิธีผมไหมล่ะ ย้ายบ้านไปใกล้ป้อมตำรวจ บ้านผมติดกับป้อมตำรวจไม่เคยมีขโมย
comment85:เคยเข้าใจว่า เราอยากได้กล่องแดงมาติดหน้าบ้าน เราต้องเสียเงิน
มาวันนี้เพิ่งรู้ว่าเค้าอยากติดกล่องแดง เราต้องเสียเงิน
comment86:ผม Siteงานก่อสร้างครับ เดือนละ 5,000 บาท และมีจดหมายขอบริจาคซื้อของทำบุญ บ่อยมาก (ใจบุญเหลือเกินพ่อ)

ตู้แดงไม่เคยแวะมาตรวจมาเซ็น มาเฉพาะมีงานบุญ 

เคยเกิดเรื่องทีนึง โทรให้ช่วยมาดูแล ได้รับคำตอบว่า อย่าให้เกิดเรื่องสิครับ เดี๋ยวนายด่าผม อยู่กันเงียบๆ (แล้วก็ไม่มา)

เจริญหล่ะ คะรวยไวๆ นะครับ

(บังคับติดตู้นะครับ หลังจากแรงงานถูกกฏหมาย ไม่มีช่องทางหากินกับแรงงานต่างด้าว)
comment87:ที่บ้านมีกล่องแดงนะ ถึงมันจะเก่าจนไม่ค่อยแดงแล้วก็เถอะ ตอนเปิดร้าน คุยกับคนเซ็นว่า โรงงานไม่ได้เปิดแล้ว แต่เปิดร้านเกมส์ ฝากด้วยนะ เวลาเก็บให้มาเก็บร้านเกมส์ พอสิ้นเดือนมาเก็บ มาเก็บเหมือนเดิม บอกไม่เกี่ยวกับร้านเกมส์ อ้าว ยังไง จะให้จ่ายฟรีหรา ไม่ได้ทำโรงงานแล้วจะจ่ายทำไม. จ่ายไปก็คงไม่ได้รับผิดชอบอะไร มาเซ็นมั้ง ไม่มามั้ง ถึงเวลามีไร จะช่วยได้ป่าวไม่รู้
comment88:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment89:ศูนย์ดำรงธรรมครับ แจ้งไปก่อนครับ
comment90:ทุกคนรักคุณตำหนวด
comment91:อย่ายอมนะ ตัดไฟแต่ตอนนี้
 เพราะถ้าจ่ายอนาคตเอากล่องแดงออก  
จะซวยยยย เหมือนกระทู้ 
http://pantip.com/topic/32812344

แนะนำรีบติดกล้องวงจรปิดรอบบ้าน  พกอาวุธ ใครมาทุบรถ  ส่องหัวเลยครับ จะได้หลักฐานคนมาข่มขู่ว่ามันเป็นใคร
comment92:ทีมโฆษก ตร. ขอความร่วมมือผู้เสียหายในการให้ข้อมูลโปรดติดต่อกลับทาง policespokesman58@gmail.com

หรือทางเพจ https://www.facebook.com/team.policespokesmen

ขอบคุณครับ
comment93:บริษัทที่ผมทำงานอยู่ก็ติดครับ เดือนละ 1,000 บาท 
เดือนนึงเห็นหน้าคุณตำรวจเเค่ 1 วัน คือ.....วันรับตังค์ ส่วนวันที่เหลือ ๆ ไม่รู้พี่แกไปไหน 
บริษัทก็อยากยกเลิกครับ แต่ก็ยังไม่รู้ว่าต้องทำไง
comment94:เอาตู้ไปคืนกับใครครับ??
comment95:อยากคืนมากกก แต่กลัวกระจกร้านแตกกกกก

title:•••เกิดอะไรขึ้นกับทะเลหัวหิน สกปรกมากเต็มไปด้วยขี้ม้า•••
comment:ทะเลหาดหัวหิน ไปมาเมื่อวันที่ 14-16 พฤศจิกายน 2557 ทะเลที่นี่กลายเป็นคอกม้าไปแล้ว วิ่งไปวิ่งมา เดินไปเดินมา มีแต่ชาวต่างชาติที่ยอมจ่ายเพื่อขึ้นไปขี่ แล้วให้ม้ายืนเฉยๆถ่ายรูป 
เสร็จแล้วก็ลงมา เดินไปทั่วหาดนับม้าได้ประมาณ 15-20 ตัว 

ม้าไม่มีแรง แบบนี้เรียกทารุณสัตว์หรือเปล่าไม่ทราบ แต่ที่เห็นมีม้าตัวเล็กด้วย ขาสั้นกว่า น่าจะเป็นลูกม้า ฝรั่งแดดดี้ขึ้นขี่แล้วอุ้มลูกนั่งหน้า นั่งด้วยกัน หม่ามี้ยืนถ่ายรูป ถ่ายหลายรูปอยู่ ม้ารับน้ำหนักไม่ไหว ขาหน้าเริ่มพับ ยกขาขึ้นสลับไปมาเหมือนจะล้มๆ เห็นแล้วสงสาร คนคุมม้าน่าจะดูออก รีบพูดว่า ok! ให้ฝรั่งลง

เพื่อนๆลงไปเล่นน้ำกัน เราก็นั่งรอ ผ่านไปประมาณ 10 นาที เพื่อนวิ่งกลับขึ้นมา แล้วทำหน้าตาหมดสนุก แล้วบอกว่า
ม้าฉี่ลงทะเล แล้วท่อของม้าไม่ใช่เล็กๆ เหมือนเปิดก๊อกน้ำหน้าบ้านระดับแรงสุด เพื่อนบอกว่าฉี่ต่อหน้าต่อตาเลย วิ่งขึ้นฝั่งแทบไม่ทัน สีเหลืองมากเหมือนม้ากินน้ำน้อย เราก็ปลอบมัน อะเช็ดตัว (เพื่อนคนนั้นคนเดียวที่เป็นหวัด มันคิดว่าได้เชื้อจากฉี่ม้าแน่ๆ ฮากันไป) เดินเล่นแทนแล้วกัน เดินบนหาดทรายสีขาว เท้าสัมผัสทรายอันอ่อนนุ่ม ผ่านไปไม่ถึง 3 ก้าว เจอ
กองขี้ม้า เหมือนขี้หมาแต่ปริมาณเยอะกว่า ส่งกลิ่นตลบ ความรู้สึกสุนทรีย์ต่อธรรมชาติ หยุดลงตรงนี้ กองขี้ม้า เยอะมากเต็มหาด เต็มหาดจริงๆเด็ดสุดที่เห็นกับตาคือคลื่นพัดเอาขี้ม้าลงไป แล้วลากกลับขึ้นมา ขี้กระจาย ตรงจุดนั้นก็ยังมีคนเล่นน้ำอยู่ กลับดีกว่างั้น เดินผ่านมาอีก เจอ
ม้าป่วย ยืนแทบไม่ไหว คอพับ น้ำลายไหลยืด ไหลออกมาเรื่อยๆเลย คนคุมม้าได้แต่พูดว่าเป็นอะไรไม่รู้ น้ำลายไหล แค่นั้น? ไม่ทำอะไรเลยย เห็นแล้วนึกถึงเมื่อก่อนคนหาเงินจากช้าง เดินตามสี่แยกไฟแดง ไม่ต่างกัน

วอนหน่วยงานที่เกี่ยวข้องช่วยดูแล
ถ้าคิดว่ามีม้าที่หาดหัวหิน จะช่วยดึงดูดนักท่องเที่ยว มีได้แต่ไม่น่าใช้ม้าเด็ก จัดที่ให้ม้ากินน้ำกินข้าว จัดที่ขับถ่ายให้ม้า ให้มันถูกสุขลักษณะ นักท่องเที่ยวจะได้เยอะกว่านี้มีที่ให้อาบแดด ทะเลจะสวยกว่านี้ ขอบคุณพื้นที่ pantip																																	   แก้ไขข้อความเมื่อ 17 พฤศจิกายน 2557 เวลา 17:48 น.
comment1:เราจะทำตามสัญญา ขอเวลาอีกไม่นาน... ผักชีโรยหน้าตามเคย
comment1-1:แถวบ้านหนูตอนมีทหารมาคุมแม่ค้าเก็บเต้นท์พอไม่มีก็เห็นกางกันพรึบบบ~
comment1-2:พูดแบบนั้น เดี๋ยวโดนเอาไปปรับทัศนคติ
comment1-3:ผมว่ามันเกิดจากการขาดวินัยและความรับผิดชอบต่อสาธารณะของคนไทย และขาดการกวดขันอย่างเข้มข้นจากหน่วยงานที่รับผิดชอบ

ลองดูหลายๆประเทศสิครับ เค้าไม่จำเป็นต้องมีเจ้าหน้าที่มากวดขันอะไรเลยแต่สังคมเค้ายังจะเป็นระบบระเบียบมากกว่าเราเพราะคนเค้ามีจิตสำนึกและความรับผิดชอบต่อคนรอบข้างและสาธารณะ มากกว่า แต่คนไทยเอาง่ายๆคือคนเห็นแก่ตัวงเยอะขึ้น ไม่สนใจว่าการกระทำอะไร
แล้วจะมีผลกระทบอะไรกับสิ่งรอบข้างบ้าง ขอแค่คนเองได้ประโยชน์จากสิ่งที่ทำก็พอแล้ว สิ่งเหล่านี้แหละจะเป็นปัญหาที่จะฉุดรั้งประเทศไม่ให้ก้าวไปข้างหน้าได้ เพราะคนเรายังไม่พัฒนาด้านจิดสำนึกเลยแล้วจะทำให้มันดีขึ้นได้อย่างไร

และอีกอย่าง 


คือ การกวดขันของเจ้าหน้าที่และหน่วยงานรับผิดชอบ คือจะให้ทหารมาจัดการ กวดขัน และรับผิดชอบตลอดผมก็ไม่ได้ (ไม่งั้นก็ยุบหน่วยงานนั้นไปเลยดีกว่ามีเหมือนไม่มี) แต่หน่วยงานที่รับผิดชอบต้องลงมือแก้ไขอย่างจริงจัง บังคับใช้กฏหมายอย่างเข็มข้น ทั่วถึง และมาตฐานเดียวกัน ไม่แบ่งฝักแบ่งฝ่าย ไม่เห็นแก่ผลประโยชน์หรือสินบนที่ได้รับ และไม่ใช่และไม่ใช่แค่ให้มันดูดีผ่านๆไป พอหลังจากจัดระเบียบเสร็จก็ปล่อยให้เป็นเหมือนเดิม เพราะงั้นต่อให้ใครเข้ามาจัดระเบียบชายหาดต่อมันผลมันก็เหมือนเดิมครับ ถ้ายังแก้ปัญหาไม่ตรงจุด

ปล:ผมพูดแค่เรื่องการจัดระเบียบชายหาดที่หัวหินนะครับ กรุณาอย่าเอาเรื่องการจัดระเบียบของทหารไปปะปนกับเรื่องอื่นๆ เพราะเรื่องแบบนี้เถียงกันไม่จบแน่นอนครับ)
comment1-4:บางครั้งเราจะมัวแต่มานั่งเรียกร้องให้คนอื่นทำอะไรให้ตัวเอง โดยที่ตัวเองนั่งอยู่เฉย ๆ งั้นหรือ???

ทหารไม่ใช่พระเจ้านะ เห็นเรียกร้องโน้นนี่นั่นกันจัง ได้คืบเอาศอก 

เราว่าทุกวันนี้ประเทศเราก็มีความสุขกว่าปีที่แล้วเยอะพอสมควรแล้วนะ 

ส่วนเรื่องความเป็นระเบียบเรียบร้อยของทุกสิ่ง มันอยู่ที่สามัญสำนึกของทุกคนค่ะ ถ้าทุกคนคิดได้ ทำได้ และมีระเบียบวินัยมาตั้งแต่เด็ก (แบบประเทศญี่ปุ่น) ก็ไม่คงเห็นใครบางคนมาแหกปากร้องเพลงประชดแบบทุกวันนี้หรอก 

หรืออยากให้ทหารเข้ามาจัดการทุกสิ่งให้เรียบร้อยแบบประเทศที่เค้าเป็นเผด็จการไหม?????
comment1-5:คนไทยไม่มีจิตสำนึก-สมองคิดกันเหรอ อะไรๆก็ต้องให้เขามานั่งจัดระเบียบ ควบคุม 

No demand - No supply
comment1-6:แล้ว ตอนทหารไม่เข้ามา มีใครเดือดร้อนไหมครับ อันนี้ถามนะ เพราะเห็นด่ากันเหลือเกิน 
เรื่องแบบนี้มันสามัญสำนึกล้วน ๆ ซึ่งเป็นสิ่งที่คนไทยขาดกันจริง ๆ ต้องให้บังคับถึงต้องทำ ถึงต้องคิด เดี่ยวเวลานักการเมืองเน่า ๆ เข้ามาบริหาร คงจะเละกว่านี้อีกร้อยพันเท่า เพราะเขาคือ ฐานเสียง  ก็จะกลับเข้าสู่แบบเดิม ๆ เหมือนที่ผ่านมา
comment1-7:เราว่าทหารเค้าเริ่มต้นให้นะคะ ใครล่ะที่ต้องสานต่อ
ไม่ใช่คนท้องที่หรือคะ?

จะด่าก็ควรด่าให้ถูกคน
comment1-8:เรื่องแบบนี้มามีตั้งแต่ก่อนทหารจะเข้ามาแล้ว เราเรียน ม.รัฐบาลแห่งนึง ในเพชรบุรี
ไปหัวหินทุกอาทิตย์ ก็เจอแบบนี้แหละ เดินลุยทรายทีนี่กลิ่นเยี่ยวม้าขึ้นเลย
และไม่ใช่ว่าเพิ่งจะมีม้าวิ่งตามชายหาดเมื่อปี สองปีนี้ซักหน่อย  (เข้าปี 1 เมื่อปี 45 คิดว่ากี่ปีมาแล้วล่ะ?)

เอะอะก็โยนเข้ารัฐบาลๆๆ ทุกๆสมัยเลย เรื่องแบบนี้มันอยู่ที่จิตสำนึกมากกว่ามั้งคะ
อย่างพอรัฐบาลนี้เข้ามาจัดการเรื่องหาดแถวภูกเก็ตก็ดราม่า
ว่าเอาทหารมายืนถือปืน ทำนักท่องเที่ยวกลัว

แต่พอไม่จัดการก็โดนโยงเข้าแบบนี้อีก ตกลงจะเอายังไงเนี่ย =__="
โยงเข้าการเมืองตลอด ไหวป่าว มองที่สังคมทุกวันนี้บ้างเถอะ
บางสิ่งบางอย่างมันเริ่มต้นที่ตัวเรา ไม่ได้เริ่มที่ใคร

อันนี้ต้องโทษผู้ประกอบการมากกว่า ไม่มีจิตสำนึก
comment1-9:ผมว่าที่เค้าบ่นๆ เนี่ย เพระาเข้ามาแล้วไม่ทำอะไร ทุกอย่างมันเหมือนๆเดิม มากกว่ามั่ง
comment1-10:เหมือนเรื่องราคาสลากหรือเปล่าคะ?

ที่ออกตัวแรง พอทวงถามก็ยิ้ม ๆ แล้วบอกเป็นหน้าที่คนไทยทุกคน
comment2:ต้องแก้ปัญหาอย่างจริงจัง ไม่ใช่ผักชีโรยหน้า และผู้มีอำนาจในพื้นที่ต้องกวดขันให้มาก ทหารมาหาดสะอาด ทหารไปเละเหมือนเดิม
เวลาผมไปพักหัวหิน จะหาบ้านพักที่ไกลจากผู้คนเลย
comment3:รู้จักผักชีโรยหน้าใหมครับ ที่นี่และที่อื่นๆๆๆๆอีกมากมาย เพราะที่นี่คือ  thailand only ไม่ไปไม่รู้
comment4:เมื่อวานนี้เราพาลูกไปเล่นน้ำทะเลที่สวน19ไร่มา สกปรกมาก ขวดเบียร์แตก ๆ ขวดแก้วแตกๆ จนกลัวจะเดินเหยียบเราเลยหยิมากองไว้เป็นที่เดียวกัน ถังขยะก็ไม่มี สักพักคนที่เล่นน้ำทะเลงมขี้นมาอีกเราน่ะเสียวเท้าวูปเลยนึกถึงคนที่เล่นถ้าเหยียบเข้า แล้วก็วัยรุ่นเยอะเราเอามอเตอร์ไซด์ไป เด็กวัยรุ่นก็ล้อมรถมอเตอร์ไซด์เรา เราก็คอยมองบ่อย ๆ กลัวมันสะเดาะกุยแจรถหาย พอมองบ่อย ๆ ก็กลัวเขาจะว่ามองหน้าหาเรื่อง สายตรวจก็ไม่เห็นนั่งตั้งแต่3โมง จน4โมงครึ่งกลับ ลุกเราไม่อยากกลับแต่เราอยากกลับกลัวความไม่ปลอดภัย ไม่ดีเลยอ่ะ ติดกับวังแท้ ๆ เหมือนที่มั่วสุมยังไงไม่รู้ เมื่อก่อนเราว่าไม่เป็นถึงขนาดนี้น่ะ วันนี้เราเลยส่งข้อความร้องทุกไปที่เทศบาล ไม่รู้ว่าเขาจะว่าไง แต่เราว่าสวน19ไร่นี่จัดงานบ่อย อยากให้สะอาดสอ้านดูเป็นระเบียบมากกว่านี้ ปล.ไม่ใช่คนหัวหิน แต่รักหัวหินน่ะ จริง ๆแล้ววันหยุดวันพ่อนี้เราตั้งใจว่าจะไปช่วยรักษความสะอาดตรงสวน19ไร่น่ะ จะเอาถุงดำไปสัก2ใบไปช่วยกันกับลูกๆ เก็บขยะ ไม่รู้สิมันใกล้วังในหลวงเราอยากให้ทุกสิ่งดูเป็นระเบียบเรียบร้อยสมเกียรติท่าน แต่เราดูก่อนถ้าไปเจอวัยรุ่นเป็นสิบ ๆคนแบบนี้เราคงต้องคิดก่อน
comment5:ที่ลำปางเมืองม้า ... สังคมคนเลี้ยงม้า
อยุธยา สุรินทร์ เอาช้างพาให้บริการท่องเที่ยว
ทุกที่จะมีการเก็บกวาดมูลตลอดทาง+ทำที่รองมูล ช่วยกันดูแลรับผิดชอบเต็มที่

สังคมคนเลี้ยงม้าเมืองหัวหินควรปรับปรุงโดยเร่งด่วน
และขอชื่นชมที่ จขกท. ไม่นิ่งนอนใจและรู้สึกเดือนร้อนแทนหน้าตาคนไทยทั้งประเทศ
comment6:ตอนนี้ หัวหิน คือ สถานที่ ที่เราไม่อยากไปเที่ยวเลยค่ะ  รู้สึกว่าหลายๆ อย่างพัฒนาลงเยอะมาก
comment7:สงสารม้าจัง T T
comment8:เราก็เคยเจอ กำลังกินลมลมวิวอย่างเพลิดเพลิน ม้าเดินมาถึง อึมันตรงหน้านั่นแหละ แล้วคนเลี้ยงก็พาเดินหนีไป ไม่เก็บด้วยอ่ะ เซ็งเลย กลับห้องพักดีกว่า หมดอารมณ์
comment9:โอ๊วววว เห็นแบบนี้ไม่ให้บริการ ควบม้าลงน้ำแทนบานาน่าโบ๊ส ไปเล้ยย ละลูกเพ่
comment10:แนะนำให้ขับรถไปเล่นทะเลตรง สวนสนประดิพัทธ์ ดีกว่าครับ ของบริเวณที่พักทหาร

หาดทรายยังขาวอยู่ ไม่มีม้า ไม่มีเต้นท์มาตั้ง
comment10-1:สวยดีครับหาดตรงนี้ ไม่ค่อยมีเปลือกหอยเลย 

แต่มืดๆหน่อยเขาจะ ไม่ยอมให้นั่งต่อนะครับ จะไล่ให้ไปอีกหาดแทนไม่รู้ทำไม
comment10-2:เหมือนกันเลย ถ้าใครมาแถวชลบุรี พัทยา ผมก็อยากแนะนำให้เลยไป สัตหีบ เลยดีกว่า แล้วค่อยไปนอนพัทยา
comment10-3:หาดนี้ผมก็เห็นม้าครับ แต่มีน้อย และเนื่องจากเป็นสถานที่ควบคุมของทหาร จึงไม่สามารถทำอะไรเกินขอบเขตได้

ที่นี่ไม่มีเต้นท์ ไม่มีร่มให้รกหูรกตา มีแต่ให้บริการเช่าเตียงผ้าใบ เสื่อ โต๊ะ ในราคาที่ถูก (เตียง 20 เสื่อ 10 บาท) เช่าแล้วไม่มีบังคับซื้อของกินพ่วง สามารถเดินไปซื้อของกินที่ร้านค้าเองได้ในราคาที่ไม่แพงครับ ถ้าเอารถไปเองเสียค่าเข้า 20 บาท ถ้าไม่ได้จองบ้านพักกับเขาไว้
comment10-4:เขากะโหลก ปราณบุรี อีกที่ค่ะ แนะนำ
comment10-5:อุ๋ย....ของทหารไม่ไปหรอกค่ะ ยอมเหยียบขี้ม้ากินส้มตำ300ดีกว่าค่ะ[Spoil] คลิกเพื่อดูข้อความที่ซ่อนไว้
comment10-6:อาหารสวัสดิการก็อร่อยนะคะ ราคาถูกด้วย

^ ^
comment10-7:แนะนำครับ ไปมาตั้งแต่เด็กๆ คุณพ่อเป็นทหาร ตรงนี้บรรยากาศดี ชายหาดก็โอเคครับ
comment10-8:เราก็ชอบคะสวนสน สะอาดสะอ้าน อาหารอร่อย ทะเลก็ดีกว่าตรงหัวหินเยอะมากกกกกกกกก ปล. เก้าอี้ 10 บาทด้วย ไม่ต้องสั่งอาหารก็นั่งได้ เจอตรงหัวหินไป 5 6 ร้อย แทบอยากจะเอาเก้าอี้กลับบ้าน - - ไม่ได้งก แค่ไม่สมเหตุสมผล
comment10-9:เก้าอี้ 30 แล้วค่ะ
comment11:ที่เขาตะเกียบเมื่อวันอาทิตย์ 16-11-2557 ที่ผ่านมาครับ  ขยะริมชายหาดเยอะมาก
comment11-1:OMG !!!!!
comment11-2:ปกติเราไปประจำเลยนะคะ หาดแถวนี้

2-3 ปีหลังมานี้ มันแย่ลงจริงๆ T^T
comment11-3:ช่วงนี้ เป็นช่วงหน้าลมอ่ะครับ
ทุกๆ วัน จะมีขยะจากชายทะเล พัดเข้ามาเป็นจำนวนมากกก
ผมเชื่อว่า ทุกๆ รีสอร์ท พยายามเก็บขยะที่พัดเข้ามา ให้มากที่สุดเท่าที่จะเป็นไปได้อยู่แล้ว
ยังไง ก็ต้องเห็นใจทางผู้ประกอบการนิดนึงนะครับ
พอผ่านช่วงหน้าลม ทะเลแถวหวัหิน เขาตะเกียบ ปราณบุรี ก็จะกลับมาสวยงามดังเดิมครับ
comment11-4:โอ้ว  ไม่ได้ไปเกือบ 6ปี มันแย่ขนาดนี้เลยเหรอเนี่ย
comment11-5:ถ้าลงไปเล่นน้ำ จะคันมั๊ยเนี่ย
หาดดูสกปรกจัง
comment12:หาดขี้ม้า OMG
comment13:เหมือนกดปุ่มทำลายตัวเองเลยนะ หัวหิน หาประโยชน์กันจนเกินพอดี
comment14:เราไปเมื่อสุดสัปดาห์ที่ผ่านมา หัวหิน เขาตะเกียบ สกปรกมากค่ะ ทั้งชายหาด ทั้งน้ำทะเล เราเลยขับรถเข้าไปที่สวนสนปดิพัทธ์แทน ตรงนั้นสะอาดค่ะ เพราะทหารเค้าดูแลส่วนตรงนั้นดี วันต่อมาเลยไปปราณบุรี โหย น้ำตาจะไหลเลย ทะเลชายหาดสกปรกมาก ยิ่งตรงเขากะโหลกเราไม่อยากลงน้ำ อยากให้ผู้ประกอบการที่หากินตรงนั้น ช่วยดูแลสถานที่ด้วยนะคะ เพราะคุณไปอาศัยตรงนั้นประกอบอาชีพ แต่คุณไม่ดูแล ไม่รักษาความสะอาด ต่อไปใครจะมาเที่ยว
comment14-1:ช่วงนี้ เป็นช่วงหน้าลมอ่ะครับ
ทุกๆ วัน จะมีขยะจากชายทะเล พัดเข้ามาเป็นจำนวนมากกก
ผมเชื่อว่า ทุกๆ รีสอร์ท พยายามเก็บขยะที่พัดเข้ามา ให้มากที่สุดเท่าที่จะเป็นไปได้อยู่แล้ว
ยังไง ก็ต้องเห็นใจทางผู้ประกอบการนิดนึงนะครับ
พอผ่านช่วงหน้าลม ทะเลแถวหวัหิน เขาตะเกียบ ปราณบุรี ก็จะกลับมาสวยงามดังเดิมครับ
comment15:บางแสน พัทยา จอมเทียน ก็ไม่แพ้กัน
สภาพน้ำดีกว่า คลองใน กทม นิดเดียว
ทุกวันนี้ต้องไปสัตหีบ ไปเล่นในค่ายทหารแทน

เห็นได้ชัดว่า กลุ่มพ่อค้าเข้ามาแต่หาผลประโยชน์ไม่เคยคืนอะไรให้สังคมเลย
แค่รักษาความสะอาดเรื่องขยะยังทำกันไม่ได้

อุตสาห์ดีใจ เห็นว่า คสช จะเข้ามาไล่รื้อเตียงริมหาดกับพ่อค้าให้ออกไปที่อื่น จะได้ดีขึ้น
สุดท้าย...
comment16:ผมเคยไปเที่ยวแถวหาดสมิหลา สงขลา

ก็มีบริการขี่ม้าแบบนี้แหละคับ

แต่ทว่าเมื่อ "ม้าอึ" 

แล้วคนที่เลี้ยงม้าเขาจะมีถุงประจำตัวทุกคน

พอม้าอึปั๊บ คนเลี้ยง....เขาจะหยิบถุงในกระเป๋า แล้วไปหยิบเก็บอึม้าเลยคับ

ผมว่าเสียเวลาซักนิด แต่ทำเพื่อชายหาด ได้สวยงาม  

คนก็จะได้แวะๆเวียนๆมากันบ่อย 

ไงก็แนะนำคับ ใครว่างๆๆ มาแวะหาดสมิหลา สงขลาคับ ผมไปมาแล้วสวยมากจิงๆๆ  ถ่ายรูปกับนางเงือกด้วย
comment16-1:หาดสมิหลาก็สกปรก  ขยะเยอะเหมือนกันแหละจ้ะ
comment16-2:นางเงือกก็สึกหรอแล้ว โดยเฉพาะตรง"ถัน"
comment16-3:อ้าว ก็ไปลูบกันเองนี่หว่า
comment17:หัวหินแค่คิดก็ไม่อยากไป

อาหารแพง รถติด ที่จอดรถเพื่อลงหาดหายาก  สกปรก เจอขี้ม้าเข้าไปอีก
comment17-1:หัวหินสิ้นมนต์ขลัง
comment17-2:ที่พักแพงงมากๆ   รถติด อาหารแพง
comment18:คนไทยไม่มีจิตสำนึก-สมองคิดกันเองเลยเหรอ อะไรๆก็ต้องให้เขามานั่งจัดระเบียบ ควบคุม 

No demand - No supply
comment19:ไปหัวหินมาเหมือนกันค่ะ เดินหาดทรายสายลม 2 เรา และแล้ว...
เรา :ตัวเองที่กองอะไรอะ???
แฟน :ขี้ม้า!! สักพักน้ำทะเลก็ซัดขึ้นมา ขี้ม้าก็หายไปกะตา... 
เรา : ไปเหอะไม่เดินเล่นแล้ว มองไปข้างหน้า ขี้ม้าก้อนกลมๆเพียบบบบบบ
comment20:เหยียบมาแล้วค่าาา แบบไม่ได้ใส่รองเท้า   ก็ยังดีมีที่ล้างใกล้ แกว่งลงทะเลสุดแรงอะ ฝันร้ายเลยวันนั้น

เจ้าของม้า ไม่มีความรับผิดชอบ ถ้าได้เข้ามาอ่าน ช่วยเก็บด้วยอย่าเห็นแก่ตัว 
หาเงินกับเค้า แล้วยังไม่ดูแลอีก
comment21:นึกถึงซัก10ปีที่แล้ว หาดสวย น้ำใส ของทะเลถูก
comment22:ถ้าจะไปเที่ยวทะเลหัวหิน แนะนำว่าไปตะวันออกที่สัตหีบดีกว่าครับ
เงียบสงบ ทะเลใส เอาเสื่อไปปูเอง สบายใจกว่าเยอะ

หัวหินตอนนี้เค้าส่งเสริมรีสอร์ท กับมาร์เก็ตชิคๆ

http://pantip.com/topic/30670366
comment23:ส่งเสริมการท่องเที่ยว หรือ ทำลายการท่องเที่ยว
comment24:เห็นแก่ตัว ไม่มีจิตสำนึก เอาแต่ได้ ขาดวินัย นิสัยของคนไทยส่วนใหญ่ค่ะ
comment25:ไปมาเมื่อเดือนก่อนค่ะ รู้สึกว่า หัวหินเปลี่ยนไปเยอะมว๊ากกกกกกกกกกกกกกกกกกกก
ไปถึงบุ๊ป เหม็นขี้ม้า ... เดินอยู่แปบนึง ถ่ายรูปพอเป็น พิธีกลับเหอะ เธอจ๋าา ไปเล่นน้ำที่โรงแรมก็ได้
comment26:กำลังจะไปอยู่พอดีเลยแถวนี้เลย โธ่ ไม่น่าเลย .... ตั้งใจมาก ๆ ว่าคงจะสวย 
แต่มาเห็นกระทู้นี้เพลียแทนเลย
comment27:ม้านะ ไม่ใช่ม้าน้ำ แหม๋ !!!
comment28:"กองขี้ม้า เหมือนขี้หมาแต่ปริมาณเยอะกว่า ส่งกลิ่นตลบ ความรู้สึกสุนทรีย์ต่อธรรมชาติ หยุดลงตรงนี้ กองขี้ม้า เยอะมากเต็มหาด เต็มหาดจริงๆเด็ดสุดที่เห็นกับตาคือคลื่นพัดเอาขี้ม้าลงไป แล้วลากกลับขึ้นมา ขี้กระจาย"




ขี้กระจาย ขี้กระจาย ขี้กระจาย ขี้กระจาย ขี้กระจายยยยยย
comment28-1:โอ๊ยยยยยย นึกภาพตามเลยค่ะ ดีที่ไม่ได้กินข้าวอยู่ 55555
comment28-2:จะย้ำทำม๊ายยย เห็นภาพน้ำทะเลซัดขึ้นซัดลง กระจายยยยๆๆ
comment29:เราก็เพิ่งไปหัวหินมาเหมือนกัน ตอนม้าฉี่เราก็วิ่งหนีเหมือนกัน555 
เห็นตอนม้าอึด้วย จริงๆคนขี่ม้าก็ถือถุงอยู่ทุกคนนะ แต่พอม้าอึเสร็จ มันก็พาม้าเดินต่อ ไม่เก็บอึ เหมือนถือถุงไว้กันโดนด่าอ่ะ
comment30:หาดหัวหิน ไม่จำเปนม่ไปเบยค่ะ มีหาดอื่นๆ ที่ไม่มีม้าอไม่มีเก้าอี้กางอีกเยอะมาก เพียงแต่นักท่องเที่ยวไม่ค่อยรุ้กัน
comment30-1:รบกวนแนะนำหาดที่ว่าทีครับ ผมจะได้เลี่ยงบ้าง
comment30-2:
comment30-3:ไปกันช่วงไหนคะ? พอดีเราอยากแนะนำ  ว่าจะเขียนเป็นกระทู้เลยอ่ะค่ะ ถ้าเราเขียนเสร็จจะ inbox ไปบอกนะคะ
comment31:ใครจะไปหัวหินสัปดาห์นี้ ฝากปริ้นท์กระทู้นี้ไปวางแจกตามร้านค้าหน่อย
อย่าลืมเอาไปฝากศาลาว่าการอำเภอด้วย
comment32:นึกถึงหัวหินเมื่อ50ปีที่แล้วจัง ไม่วุ่นวายเช่นนี้เลย
comment32-1:ความเห็นนี้บอกอายุเลยนะครับ
comment33:กฏหมายเราไม่ค่อยเอาจริงอ่ะ ชอบดราม่าว่าจน ต้องห่กิน แบบร่มชายหาด ยัน แผงลอย
comment34:สงสารม้า
สงสารคน
สงสารทะเล

สับสนกับความสงสาร เห้อ
comment35:หัวหิน แค่คิดก็อี๋แล้ว ไม่คิดจะไปแล้วครับ

ไปทางสัตหีบ สวยกว่า ใกล้กว่าครับ
comment36:มันเคยสวยมากกกกกกกกกกกกกกกกกกกกกกกกกกกกกก สมัยสัก 20-30 ปีก่อนโน่นนนนนนนฮะ 


ตอนนี้ นอกจากไม่สวยแล้วอะไรๆ ก็แพงงงงงแบบบ้าเลือดเลยทีเดียว
comment37:ปีหน้าปีท่องเที่ยววิถีไทย ท่านผู้นำ กล่าวไว้เมื่อวันศุกร์ที่ผ่านมา
comment38:ผู้ประกอบการท่องเที่ยวขาดความรับผิดชอบ=ทุบหม้อข้าวตัวเอง
comment39:อยู่ที่คนหัวหินแหละครับ ต้องช่วยกันกวดขันพื้นที่ที่ตัวเองอยู่
comment40:เลยไปอ่าวมะนาว อ.เมือง ประจวบฯ ดีกว่า เขตทหาร สะอาด ปลอดภัยสุด ๆ

เท่าที่เคยท่องเที่ยวมา ทุกหาดเขาคอยทำความสะอาดกันเองแทบทุกหาดนะ
ตามธรรม แมว ม้า ของใคร ๆ คนนั้นต้องรับผิดชอบ (ในทันที )
แต่อ่านตาม จขกท.บอก ถ้าเป็นจริง ปล่อยให้เรี่ยราดแบบนั้น แสดงว่าเห็นแก่ตัวมาก ๆ และ แย่สุด ๆ เลย
แล้วเทศบาล หรือ อบต.ไปไหน เป็นหน้าที่ที่จะต้องแก้ไขนะ ทหารเขาเข้ามาจัดการเบื้องต้นให้แล้ว
ที่เหลือต้องเคลียร์หรือรักษาไว้ให้ได้นะ
comment41:หัวหินมีเทศกิจไหมนิ ควรมีนะ มาคอยเฝ้าหาด ไม่ใช่พอทหารมาทีก็หุบเต้นที เวรกรรม
ถ้าให้มีคนมาพังเต้นทิ้งจะมีคนด่าเปล่าหว่า
เรื่องขี้ม้า ความสะอาดทั้งหลายแหล่ ถ้าไม่จัดการอนาคตไม่มีใครไปหัวหินแน่ ๆ
หากินที่หาดก็ทำความสะอาดด้วยสิเฮ้ย
comment42:หากจะไปหัวหิน เลยไปอ่าวมะนาวที่ประจวบดีกว่าครับ ผมไปมาเมื่อเดือนที่เเล้ว ยอมขับรถไกลอีกนิดหนึ่ง ชายหาดขาวสวย น้ำใส มีปูเสฉวนวิ่งพล่านเต็มไปหมด อาหารราคาก็ไม่ค่อยเเพงนะ(ผมว่า) เพราะเป็นที่ของทหาร สวยงาม มากๆครับ
comment43:เกี่ยวอะไรกับทหาร มันคือจิตสำนึกคนที่ประกอบกิจการขี่ม้านี้แหละ ฆ่าตัวเองชัดๆ ถ้ายังเป็นแบบนี้ต่อไป สัก 2-3 ปี ไม่มีคนมาเที่ยว เดวก็ออกมาโวยวายด่าไทยไม่เที่ยวไทย
comment44:เพียบ
comment45:เรื่องขี้ม้านี่จริงครับผู้ประกอบการเห็นแก่ตัวไร้ความรับผิดชอบ แต่ถ้าเรื่องขยะถ้าเป็นช่วงหน้าลมต่อให้เดินเก็บทั้งวันก็ไม่หมดครับ เพราะอะไร เพราะว่าคลื่นซัดขยะจากกลางทะเลมากองแบบนี้ทุกปีครับ หน้าลมเป็นแบบนี้ล่ะครับ
comment45-1:พูดถูกเลยครับ ช่วงหน้าลม 
พวกผมก็เก็บขยะทุกวัน บางครั้งก็เก็บกันไม่ทันจริงๆ
comment46:เจ้าหน้าที่มันไม่ค่อยอยากทำงานสังคมก็เป็นแบบนี้ละครับ
ระบบการบริหารแย่ๆมันบ่มเพาะมานาน จนยากมากที่จะเปลี่ยนแปลง
comment47:เห็นแล้วรู้สึกแย่เลยครับ เดี๋ยวนี้ชายหาดหัวหินไม่ค่อยสวยแล้ว
comment48:เราว่ามันไม่ใช่สังคมของคนขี่ม้า เลี้ยงม้าแต่อย่างใดนะคะ ดูๆแล้วน่าจะเป็นพวกคนเห็นแก่ตัวที่เอาสัตว์มาหากินโดยที่ไม่มีความรักให้สัตว์เลยแม้แต่น้อย
comment49:ที่ลำปาง ม้าเค้าจะมีถุงใส่ขี้ ให้ม้าขี้ลงถุงโดยอัตโนมัติ
comment50:หัวหินเด๋วนี้ไม่น่าไปเที่ยวตั้งแต่รถติดแหง็กเหมือนกทม.แล้ว
ไปล่าสุดเมื่อเดือนที่แล้ว ขนาดตอนสี่ห้าทุ่ม รถติดนรกแตกมาก
รถก้เยอะ คอนโด โรงแรมก้เต็มริมชายหาด หาทางลงก้ไม่ได้
comment51:บ้านอยู่ไม่ไกล ยังไม่คิดจะไปเที่ยวเลย
ถ้าจะหาอาหารทะเลหรือชายหาดไปที่อื่นดีกว่า คือตอนนี้มันไม่สวยเลยอาหารก็แพงเกิน
comment52:หาเงินจากสัตว์ ก็น่าจะดูแลเขาให้ดีหน่อยน้าาาา สงสารม้า
comment53:เลิกไปเที่ยวหัวหินกันเถอะครับ รับรองแก้ปัญหาได้ระดับนึงแน่นอน 
(แต่คงยากเนอะ)
comment54:มีแต่คนสั่ง ไม่มีคนทำ เคลียร์หาดหมด เลยไม่มีใครดูแล
comment55:หาดในรูปเคยไปมันเล็กนิดเดียว รู้สึกอึดอัด เก้าอี้ ร่มเต็มหาด มีม้าเดิน
comment56:เคยไปขี่ตอนพักอนันตศิลา  เวลาม้าอึเค้าจะรีบเก็บใส่ถุงแล้วหิ้วติดตัวไปด้วย
คนจูงม้าก็นิสัยดี ดูแลดี มีกันกลุ่มเดียวเล็กๆประจำทางลงหาดของโรงแรม
ดูมีความรู้เรื่องม้ามากกว่าที่ จขกท เขียนมา ม้าเหนื่อยก็เอาไปเก็บ 
อันนี้เรารู้สึกเค้าทารุณเกินไปยังไงไม่รู้ คงเพราะคนเยอะเลยอยากได้เงิน ไม่ได้สนใจม้าเลย
comment57:อยากให้สวยก็ช่วยกันสิครับ!!!

เจอขยะก็ช่วยกันเก็บคนละชิ้น จะไปยากอะไร!!!???

ทีตอนจะไปเที่ยวอดหลับอดนอนแย่งกันจองตั๋วถูก จัดของ ซื้อของเตรียมเที่ยว บางคนขับรถ 4-5 ชั่วโมงเพื่อเที่ยวยังทำได้ 
แล้วแค่เก็บขยะไปทิ้งคนละชิ้นจะไปยากอะไร!!

ต้องช่วยๆกันครับ
comment57-1:ช่วยกันเก็บขยะ หนะทำได้ แต่ต้องเก็บเท่าไรถึงจะหมด เพราะคนที่เห็นแก่ตัวมีเยอะกว่า
ง่าย ๆ ขยะ ใคร ขยะมัน เดินถือไปด้วยตลอด เจอถังขยะก็ทิ้งง่ายกว่าไหม ปลูกจิตสำนึกด้วยตัวเองก่อน
บางทีก็เซ็งไม่ใช่ของเรา แต่ต้องคอยมาเก็บให้ น่าเบื่อ
comment57-2:แล้วคนบ่นเขาได้ทิ้งมั้ย คิดสิคิด

เขาบ่นคนที่ทิ้งขยะ ปล่อยมเาขี้เรี่ยราด
ถามว่าเขาต้องรับผิดชอบกับคนไร้ระเบียบแบบนี้ด้วยเหรอ
คนเข้ามาเที่ยว เขาไม่ได้ทิ้งขยะ ต้องรับผิดชอบเหรอ

ตอบ...

ความเห็นแบบนี้คุณบอกใครถามจริง
comment57-3:คนมาเที่ยว มาพักผ่อน พักสมอง ยังต้องมานั่งเช็ดขี้ให้คนอื่นอีกเหรอครับ แจ่มเลย
comment58:นิสัยคนไทย "เห็นแก่ตัว" อะไรที่ทำแล้วตัวเองสบาย ได้เงิน จะทำไม่สนใจรอบข้างหรอก
ว่าจะเป็นไง ขอตัวเองสบายไว้ก่อน นี้แหละประเทศไทย
comment59:เข้ามาโหวตค่ะ...เรื่องร่มชายหาดยังไม่เคลียร์ เจอเรื่องนี้เข้าไปอีก คนกลุ่มเดียวกันทั้งนั้น ภายใต้การปกครองของเทศบาลหัวหิน
comment60:เทศบาลหัวหิน ทำอะไรอยู่

ของที่นั่นทั้งแพง และ เอาเปรียบคนสุด ๆ ไร้ระเบียบในการจัดการจราจร สารพัดจะเคลียร์อะ
comment61:สงสารม้าอ่ะ
comment62:นายก หนุ่ย เงียบเป็นเป่าสาก
ผิดหวังกับนายกคนนี้มาก
หัวหินไม่เห็นจะพัฒนาไปในทางที่ดีขึ้นเลย
ถนนหนทางก็แย่ เกาะกลางเบี้ยวไปเบี้ยวมา 
น้ำประปาสกปรกมาก ขุ่นคล้ำ ทุกบ้านที่หัวหินต้องมีถังเก็บน้ำไว้ 
เอาไว้เก็บน้ำให้น้ำมันตกตะกอน 
รถติด วุ่นวาย ของก็แพง ถนนบางช่วงก็ไม่ทำให้เสร็จ ปล่อยคาราคาซัง รถชนกันแทบทุกวัน
ชายหาดไม่ต้องพูดถึง นายกไม่เคยดูแลเลย ไม่รู้กลัวอะไร
ที่จัดระเบียบเพราะทหารสั่ง  ผวจ.ต้องมาเองเลย
19 ไร่ กลางคืนชอบมีพวกวัยรุ่นมานั่งกินเหล้า กินเสร็จมันก็ปาขวดทิ้งแถวนั้นแหละ 
ขยะเหลือมันก็ทิ้งตรงนั้นเหมือนกัน ทั้งๆที่ถังขยะก็อยู่ใกล้ๆ ไร้จิตสำนึกบ้านเกิดจริงๆ
รถไฟชนคนตายประจำ ซอยโรงบาง ซอยหน้าสมอโพรง ไม่เว้นกระทั่งซอยหัวหินทันสมัย
โอ๊ย มีอีกมากมาย  

มีดีอย่างเดียว คือ............  
  ช่างมันเถอะ ไม่อยากกินพิซซ่า

เป็นประชาชนคนธรรมดา ทนไป
comment62-1:แล้วใครเลือกนายก หนุ่ย พวกคุณเองนั่นแหละ
comment62-2:การเมืองท้องถิ่น ไม่มีอะไรให้เลือกมากมายนักหรอกครับ
เส้นใคร เด็กใคร คนของใคร รู้ๆกันอยู่
อย่าให้พูดเลยครับ

คนเรา มีตำแหน่ง หน้าที่ ก็ควรจะทำหน้าที่ของตัวเองให้ดี 
ไม่ใช่ทำเพื่อตัวเอง เพื่อพวกพ้อง
comment63:จริงค่ะ ไม่ได้ไปที่หัวหิน แต่ไปที่ชะอำไปร้านอาหารริมทะเลแห่งหนึ่งที่ดังๆกับคอนโดที่อยู่ใกล้ๆกัน เราสังเกตุม้า เบอร์25ตั้งแต่เข้าตรู่ตอนเจ็ดโมงก็ออกมาทำงานแล้ว กลางวันมาเล่นน้ำทะเลก็ม้าตัวนี้แหละวิ่งรับส่งคนไปมา ตอนเย็นไปกินข้าวริมหาดก็ม้าตัวนี้แหละ สงสารมันดูหงอยๆ หัวตกเลย ท่าทางจะเหนื่อยมาก ยิ่งกว่านั้นยังเห็นเจ้าของม้าเอาแก้วกาแฟพลาสติกทิ้งในทรายแล้วเอาทรายกลบอีกตังหาก ตรงนั้นก็มีถังขยะเยอะแยะ อะไรมันจะขนาดนี้ หากินกับทะเลแล้วยังทำลายทะเล และสัตวอีก
comment64:เราเป็น พนง โรงแรมแห่งหนึ่งที่หัวหินคะ เราได้ทำการปริ้น กท. นี้ แล้วจะนำส่งให้ตำรวจท่องเที่ยวนะคะเผี่อจะได้อ่านและหาทางออกได้บ้าง เราอ่านทุกคอมเม้นแล้วรู้สึกไม่ดีเลยคะ เข้าใจปัญหานะคะเพราะเราอยู่นี่ยังไม่อยากไปหาดเลยคะ เพราะเหตุผลข้างบนที่ทุกท่านกล่าวมาละคะ
comment65:นายกเทศมนตรี เมืองหัวหิน ทราบแล้ว เห็นมีรายการทีวีสัมภาษณ์อยู่ แต่ดูไม่ได้เป็นรูปธรรมเท่าไหร่
"หาดหัวหินสกปรก มูลม้าเกลื่อนชายหาด "
http://www.now26.tv/view/27587
comment66:ที่มา : http://www.manager.co.th/Daily/ViewNews.aspx?NewsID=9570000133607
ผศ.ดร.ธรณ์ ธำรงนาวาสวัสดิ์” ประธานคณะอนุกรรมการการจัดการทรัพยากรทางทะเลและชายฝั่ง และสมาชิกสภาปฏิรูปแห่งชาติ 
ได้เสนอแนวทางการแก้ไข คุ้มครองดูแลม้า และการจัดการม้า ได้อย่างครอบคลุม และตอบโจทย์กระทู้นี้ที่สุด
ขอขอบพระคุณ แรงโหวตของทุกท่าน ไว้ ณ ที่นี้


        “เรื่องขี้ม้านี่ มันเปลี่ยนไปเปลี่ยนมานะครับ สมัยหนึ่งที่หาดเคยมีขี้ม้าเยอะ หลังจากนั้นเริ่มมีการจัดการกัน ตกลงว่าม้าใครอึ คนนั้นก็ต้องเก็บ มีถุงห้อยที่หลังม้า ทำให้ขี้ม้าลดลงไปเยอะมาก แต่ตอนนี้ ถ้ามีข่าวออกมาว่าขี้ม้ามีเกลื่อนหาดอีกแล้ว ก็แสดงว่าวิธีการนั้นมันถูกละเลยไปแล้ว เพราะฉะนั้น ก็คงต้องใช้วิธีเดิม ม้าใครอึ คนนั้นเก็บ และควรมีเบอร์ติดที่ตัวม้าให้ชัดเจน ถ้าพบว่าม้าตัวไหนอึเรี่ยราดแล้วไม่เก็บ นักท่องเที่ยวก็สามารถจดเบอร์ไปฟ้องได้เลย ง่ายๆ ไม่ได้เป็นเรื่องที่แก้ยากอะไรเลย แก้ได้ง่ายมากถ้าคิดจะแก้ครับ
       
       
       


       
        ส่วนเรื่องการเอาม้ามาให้คนขี่ที่ริมหาด ผมมองว่าเป็นเรื่องธรรมดานะ แต่ถ้าม้าตัวนั้นมีความผิดปกติเกิดขึ้น มีรอยแผลตามตัว ยืนโขยกเขยก ม้าบาดเจ็บแล้วยังจะเอามาใช้งาน อันนั้นก็เป็นอีกเรื่องนึง แต่ม้าหัวหินส่วนใหญ่ที่เอามาใช้ก็เป็นม้าแคระ ตัวก็จะเล็กๆ ถ้าจะมีคำถามว่าเป็นการทรมานสัตว์หรือเปล่า อันนี้ก็อาจจะต้องรอลุ้น พ.ร.บ.คุ้มครองสัตว์ที่กำลังจะออกมาครับ แต่ถ้าพบว่ามีการทารุณสัตว์มากไปก็สามารถแจ้งเจ้าหน้าที่ที่เกี่ยวข้อง
       
        วิธีแก้ไขในเบื้องต้นก็คือการแก้เรื่องการติดเบอร์ม้าทุกตัวให้ชัดเจน การติดเบอร์ม้าก็ไม่ได้ทำยากอะไร เพราะเราก็ไม่ได้เอาตราปั๊มลงไปในตัวม้า แค่อาจจะมีแผ่นเลขแปะหรือแขวน ทำให้เหมือนเสื้อวิน จะได้รายงานได้ถูกต้องว่าม้าตัวนี้ของใคร ตัวไหนขี้เรี่ยราด ส่วนเรื่องการดูแลม้าให้อยู่ในสภาพที่ดี มันเป็นเรื่องของการจัดการที่สามารถทำได้อยู่แล้วครับ ไม่ได้ลำบากอะไรมากมาย ทางเทศบาลก็ทำได้ ไม่ต้องไปหาความรับผิดชอบให้ไกลที่ไหนเลย และถ้าทำเรื่องการลงทะเบียนม้าให้ดี ตรงนี้ก็จะช่วยแก้ปัญหาเรื่องการใช้แรงงาน “ม้าเด็ก” ไปได้ในตัว เพราะตอนลงทะเบียนจะมีระบุไว้อยู่แล้วว่า ม้าแต่ละตัวมีอายุเท่าไหร่ อายุต้องถึงเกณฑ์ถึงจะมาใช้แรงงานได้
       
        ส่วนเรื่องผลกระทบ อันนี้ยังไม่ต้องพูดถึงผลกระทบต่อเรื่องสิ่งแวดล้อมเลยครับ แค่พูดถึงเรื่องคนที่ไปเที่ยวไม่กล้าเล่นทราย มันก็เป็นสิ่งที่ไม่สมควรอยู่แล้วครับ แต่ถ้าจะบอกให้เลิกให้มีม้าริมหาดแบบนี้มาบริการ ก็อาจจะต้องเข้าใจก่อนว่า ม้ากับหาดหัวหินเป็นสิ่งที่คู่กันมาหลายปีมากแล้ว เป็น 40-50 ปีได้ มันเหมือนเป็นส่วนหนึ่งของวัฒนธรรมท้องถิ่นแล้วครับ เหมือนรถม้า ปัจจุบันก็เหลือแค่ที่ลำปาง ม้าที่หัวหินก็เหมือนกัน ถ้าจู่ๆ จะประกาศให้เลิกอาชีพเขาที่ทำติดต่อกันมาหลายปีมากๆ แล้ว มันคงไม่ถูกต้อง เพราะมันถือเป็นวัฒนธรรมการท่องเที่ยวของหัวหิน เพราะฉะนั้น ก็ต้องมองว่าจะทำยังไงให้ปลอดภัย ไม่รบกวนชาวบ้าน และทำยังไงไม่ให้ม้าขี้เรี่ยราด”ผศ.ดร.ธรณ์ ธำรงนาวาสวัสดิ์
comment67:ม้าไม่ควรอยู่ชายหาดครับ  วิธีที่แก้ไขง่ายที่สุด  เอาไว้มี ม้าทะเล แล้วค่อยว่ากัน
comment68:24:7 y/n?

        ม้าสุ่มเสี่ยงติดยาบ้า

                เมืองรถม้า ทรมานกว่าเยอะ
comment68-1:... คุณรู้จริงขนาดนั้นเลยหรือเรื่องม้าลำปาง
comment69:แพลนไว้ว่าสิ้นเดือนจะไปเที่ยว เปลี่ยนใจแล้วล่ะ
comment70:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment71:ขี้มา ขี้ข้า ขี้ครอก เถียงไรกันวะเนี่ยะ
comment72:เสียดายมาก
comment73:หมดยุคที่คนจะแห่ไปหัวหินแล้วล่ะ เสื่อมโทรม เสื่อมทรามมาก
comment74:เราว่าคนที่ทำให้การท่องเที่ยวเสียก็คือเจ้าของกิจการทั้งหลายนี่ล่ะ แล้วพอนักท่องเที่ยวหายก็มาโวยวายกัน ทำตัวเองทั้งนั้น ทำธุรกิจแบบเห็นแก่ตัวไม่คิดถึงคนอื่น ไม่คิดถึงแหล่งท่องเที่ยว มันก็อยู่ได้ไม่นานหรอก
comment75:ถ้าให้เสียเงินไปเอง หัวหินเป็นทะเลที่ผมไม่คิดจะไปเลย 
ที่พักแพงมาก หาดแย่ๆคับแคบ
comment76:จิตสำนึกมันหายไปหมด ทั้งผู้ประกอบการ ทั้งผู้ใช้บริการ พอกันครับ

ผู้ใช้บริการ เห็นผู้ประกอบการปล่อยม้าทำเลอะเทอะ ก็ต้องหยุด ไม่ใช้บริการ ร่วมมือกันต่อต้าน แค่นี้เจ้าของม้าก็หมดทางไปแล้วครับ แต่ถ้าทุกคนคิดว่าธุระไม่ใช่ เป็นเรื่องของทางการ มันก็เป็นอย่างที่เห็น

เรื่องขี้ม้านี่มันชัดเจน บางเรื่องมันดูยาก เช่นเปิดร้านรุกล้ำชายหาด อย่างนี้ผู้ใช้บริการดูยาก จะให้บอยคอตไม่ใช้บริการ มันก็ลำบาก

แต่เรื่องที่มันเห็นตำตา เห็นง่ายๆ ทุกคนต้องมีจิตสำนึกครับ เหมือนเรื่องทิ้งขยะ ถ้าทุกคนยังคิดว่าเป็นเรื่องของคนกวาดขยะ บ้านเมืองก็สกปรก แต่นี่คนส่วนใหญ่มีจิตสำนึกเรื่องนี้ บ้านเมืองถึงดีขึ้น ลองช่วยกันดู ช่วยกันบอยคอต
comment77:แมงกะพรุนตายก็เยอะเหมือนกัน
comment78:เราว่ามันไม่เกี่ยวกับทหารละแหละคะ  มันอยู่ที่จิตสำนึกของคนไทยนะ
ต่อให้ทหารจับพวกนี้หมด เดียวก็ต้องมีพวกต่อมาอยู่ดี
ช่วยกันคิดดีกว่าเนอะ ว่าควรแก้ยังไง 

ประเทศไทยของคนไทยทุกคนนะคะ
ไม่ใช่ของใคร คนใดคนหนึ่ง
อย่าโยนความรับผิดชอบเลย
comment79:จริงๆ เรื่องขี้ม้านี่  เป็นปัญหามาหลายปีก่อนหน้าแล้ว  ขนาดเราไปพักรร.หลายดาวที่มีบรรไดเดินลงหาด  แค่เดินมาที่เชิงกระไดยังไม่ลงหาด

ยังได้กลิ่นเหม็นมาก  จนไม่เดินลงน้ำ  มองดูรอบ ๆ เห็นกองขี้ม้า อยู่ริมน้ำทะเล  แถมมีซากปลาตายอยู่ด้วย

แต่ที่แปลกใจมากมาย คือ ทำไมเจ้าหน้าที่ของโรงแรม การ์ด ไม่ได้กลิ่นอันใด  ปล่อยให้คนจูงม้ามายืนรอลูกค้าที่หาดหน้าโรงแรม แถมปล่อยให้ม้า

ถ่ายเรี่ยราดโดยเจ้าของม้าไม่เก็บ....หลังจากคราวนั้น  ไม่คิดจะไปพักโรงแรมนั้นอีกเลย....
comment80:เคยไปครั้งเดียวตอน ม.ปลาย และก็ไม่คิดอยากจะไปอีกเลย 
ความรู้สึกตอนนั้นที่ไปถึงภาพที่เห็น ทะเลที่สกปรก ทั้งเตียง ทั้งแม่ค้า อะไรกันเนี่ยมากองกันอยู่ตรงหาดแคบๆ ไม่ประทับใจเลย 
พูดกับเพื่อนๆว่านี่หรอวะหัวหินที่ใครๆก็อยากจะมา ไปหาดแม่ลำพึงยังจะดีกว่า 
ค่าที่พักก็แสนจะแพง ถ้าไม่ได้พัก รร ริมทะเลก็เดินไปเถอะทางลงหาดอยู่ไหนก็ไม่รู้กว่าจะเจอ
comment81:ม้า กับ ชายหาด

ไม่เห็นเข้ากันเลย มันเหมาะอยู่ข้างบนสนามหญ้าใกล้ๆ หาดมากกว่า

ถ้าม้านิลมังกร ก็ว่าไปอย่าง
comment82:เคยพาที่บ้านไปเที่ยวหัวหิน 1 ครั้ง ที่บ้านบอกเลยว่าไม่ไปอีกแล้ว ไม่เห็นว่าความสวยงาม และความอร่อยของอาหาร จะเป็นเหมือนกับที่ใคร ๆ ได้กล่าวไว้
comment83:Amazing Thailand แดนมหัศจรรย์

ร่มมา ร่มหาย ร่มมาใหม่

นักท่องเที่ยวคือเงิน
เมื่อมาถึงแล้วให้ขูดรีดให้เต็มที่

ความประทับใจ ความสงบสุข อยากพักผ่อนหรอ ไม่มีให้หรอกนะ
คนไม่มาเที่ยว คนมาเที่ยวน้อย ก็เลยต้องขายแพงๆ หาเช้ากินค่ำ

ทหารปฏิวัติ กฏอัยการศึก การท่องเที่ยวก็แย่อยู่แล้ว
ไม่ต้องโทษรัฐบาลเลยค่ะ โทษตัวเองก่อนเลย 
ใครจะอยากมาซ้ำ มาบ่อยๆให้เสียอารมณ์ 

หาดสวยๆ น้ำใสๆ ใครจะไม่มา 
มาแล้วไปบอกต่อ ประทับใจ ชวนคนอื่นมาอีก 
เออ แบบนี้สิได้เงินเรื่อยๆ น้อยๆ แต่นานๆ
comment84:ขยะ ขยะ ขยะ ขี้ ขี้ ขี้ ไปตรงไหนก็มีแต่ขยะ
ประเทศไทย ปัญหาขยะมีทุกที่ ที่รกร้าง  ตามข้างถนนต่างจังหวัดก็ไม่เว้น
บางที่ที่ไม่น่าจะมีขยะได้ มันก็ทะลึ่งมีซะงั้น น่าทึ่งมากๆ
ผมไม่เคยเห็นรัฐบาลไหนมาดูปัญหาตรงนี้สักที คือมันต้องทำ 5ส ยกประเทศแล้ว
บ้านเมืองมันสะอาด มันจะดูดีโดยอัตโนมัติ
แต่ปัญหาอยู่ที่คน จิตสำนึกต่ำมาก จะกินกันอย่างเดียว แต่ไม่เก็บ
หรือเราชินกับการอยู่ในกองขยะกองขี้ไปแล้ว

รายการเกาหลีมาถ่ายที่หัวหิน ดูที่นาที 11:00
http://tinyurl.com/nsz7xa4
comment85:ไปเที่ยวกับแฟน กำลังเดินจูงมือกันโรแมนติกที่ชายหาด
มีขี้ม้าริมหาดอยู่กองนึง คลื่นซัดขึ้นมา พาขี้ม้าแตกกระจาย ละลายไหลตามคลื่น แล้วก็พัดลงทะเลไป
เราสองคนจับมือกันกระโดดหลบน้ำขี้ม้าที่ซัดมา สุดๆ อ่ะ อี๋.. ไปหัวหิน ไม่เคยลงเล่นน้ำทะเลเลย
comment86:ขี้ม้า ขี้หมา ขี้คน
comment87:หัวหินที่คนเล่นน้ำเยอะๆ ไม่สะอาดแล้วครับ
ช่วงแยกชะอำ มาหัวหิน มองซ้ายเอาไว้ ทั้งหมดเป็ฯหาดทราย
ถามีซอยเข้าไป ส่วนมากจะมีทางสาธารณลงทะลได้ หาดสวยครับ 
และ ไม่เปลี่ยว เพราะมีคอนโดริมทะเลเยอะ 
หรือไม่ 
ก็เลี้ยวลงหาดขะอำ แล้ว เลี้ยวซ้ายอีกที ตรงถนนศรีสกุลไทย
ขับมาเรื่อยๆ ประมาณ สามกิโล ก็จะมีหาดลงเล่นน้ำได้ สวย ใส มาก
comment88:มันอยู่ที่วินัยของคน เผือกโยนเป็นความผิดทหาร ว่าผักชี สมอง
comment89:....
comment90:สงสารม้าจัง
comment91:หัวหิน ถิ่นมนต์ขลัง ทะเลสวย นักมวยดัง พระราชวังงดงาม 
ผมคนหัวหินครับ อ่านโฟสต์ด้านบนแล้วรู้สึกตกใจ ไม่ได้ตกใจเรื่องขี้ม้า หรือเต้นท์ริมทะเลนะครับ
ตกใจคำที่ว่า "ไม่อยากมาเที่ยวหัวหิน" "ชายหาดหัวหินสกปรก" "แมงกระพรุนตายเยอะ"
จากที่ดูในภาพนะครับ ขยะริมหาดหัวหิน ไม่ได้มาจากคนหัวหินหรอกครับ
1. มาจากอีกฝั่งทะเล ที่ในช่วงมรสุม ประมาณเดือน ตุลาคม-ธันวาคม เราจะเจอแบบนี้ทุกปี 
2. มาจากนักท่องเที่ยวบางกลุ่ม ที่มาเที่ยวแล้วทิ้งขยะเรี่ยราด
3. มาจากความมักง่ายของผู้ประกอบการธุรกิจ รวมถึงธุรกิจเช่าม้า และร่มชายหาดด้วย
ผมไม่อยากเปลี่ยนความคิดใครนะครับ แต่การเปลี่ยนแปลงของหัวหินขึ้นอยู่กับความต้องการของนักท่องเที่ยวจริงๆ
หัวหินมีทั้งวัฒนธรรม เช่น การวิ่งผีพุ่งไต้ 1 ปีมีครั้งเดียว มีสิ่งปลูกสร้างที่สวยงาม เช่น สถานีรถไฟหัวหินใครมาก็ต้องถ่ายรูปกับป้ายรถไฟ อาหารพื้นบ้าน เช่น หอยเสียบมะละกอ
นักท่องเที่ยวทั้งหลายครับ ลองมาเที่ยวหัวหินให้ถึงแก่นซิครับ ใครรู้บ้างว่าหัวหินมีบ้านเก่าอายุกว่าร้อยปีอยู่ตรงไหน 
โผนกิ่งเพชร แชมป์โลกคนแรกของประเทศไทย บ้านอยู่ตรงไหน คนบอกว่าหัวหินรถติด ลองจอดรถในที่พักของท่านแล้วปั่นจักรยานออกมาหาของกินกันซิครับ
ผมดีใจที่หลายคนสงสารหัวหินถิ่นมนต์ขลังแห่งนี้ ผมก็หนึ่งในนั้น แต่อย่างน้อย ผมก็เริ่มทำเพื่อหัวหินแล้วนะครับ
https://th-th.facebook.com/HuahinKatoyClub
comment92:ให้เช่าม้ากำไรดีกว่าหมออีก เดินวนสั้นๆไม่กี่นาทีได่แล้ว 300-500 เดินไกลหน่ิอยก็คูณไป นี่ราคาเมื่อหลายปีมาแล้วนะ
comment93:เห็นด้วยมากๆ ค่ะ ขี้ม้าเยอะมาก เราไปเดินเล่นบนชายหาด ต้องคอยหลบตลอด แล้วก็คิดไปว่าใครจะลงเล่นน้ำทะเลที่นี่บ้างเนี่ย มันไม่น่ามาแล้วแม้แต่น้อย
comment94:หัวหิน เป็นถิ่นขี้ม้า
comment95:แก้ปัญหาขี้ม้าด้วยถุงเก็บขี้ม้า
แล้วฉี่ม้าล่ะ  แก้ปัญหายังไง หรือให้ฉี่ลงหาดลงทะเลตามปกติ

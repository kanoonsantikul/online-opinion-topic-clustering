title:เทศกาลสงกรานต์ เทศกาลของคนปกติ แต่มันไม่ใช่เทศกาลสำหรับคนแปลกๆ อย่างครอบครัวผม
comment:วันสงกรานต์เวียนมาครบอีกครั้ง และกำลังจะผ่านไป เหมือนทุกๆ ปี

เทศกาลที่คนธรรมดาทั่วๆ ไป คงมีความสุข สนุกสนานเต็มที่ หลังจากเหน็ดเหนื่อยมาตลอดปี หรือบางคนอาจจะกลับบ้านที่ต่างจังหวัด เพื่อไปหาญาติพี่น้อง ที่ไม่ได้เจอกันมาตลอดปี

ภาพความสนุกสนานทั่วทุกที่ คงเป็นภาพที่เห็นจนชินตา และเป็นเรื่องปกติ

ตัวผมก็เหมือนกันครับ ถึงแม้ว่า จะเป็นคนแปลกๆ คิดอะไร ทำอะไรไม่เหมือนคนอื่นๆ เค้า แต่ผมก็รอคอยวันนี้ ผมใช้วันหยุดพักร้อนที่มีเกือบครึ่งนึงเพิ่มเข้าไปอีกก่อนวันสงกรานต์ เพื่อจะได้อยุ่กับครอบครัวนานๆ

แต่... 

อย่างที่บอกครับ ผมเป็นคนแปลกๆ ผมไม่ออกไปเล่นน้ำ ร่าเริงกับคนอื่นๆ ผมไม่เปิดเพลงเสียงดัง กินเหล้าและเฮฮาอย่างคนอื่นๆ ผมเฝ้ารอวันนี้ เพื่อจะได้ใช้เวลาอยู่กับ เมีย และลูกที่เพิ่งจะพ้นขวบปีนึงมาได้ไม่นาน

คนปกติคนอื่นๆ แถวบ้านผม เค้าเปิดเพลง กินเหล้ากัน ด้วยเสียงเพลงจากลำโพงขนาดน้องๆ เวทีลูกทุ่งของหญิงลีกันเลย ผมเดินแวบผ่านไปเห็นมา มีทั้ง เครื่องมิกซ์เสียง ลำโพงขนาดเท่าตู้เย็น 4หลัง ทั้งกลางวันและกลางคืน มีการมิกซ์เสียง มีเสียงดีเจลอยมาเป็นระยะๆ มีเสียงกรี๊ดๆ ปานมนุษย์โดนมดกัดของลับก็ไม่ปาน ดังเป็นช่วงๆ

ผมอยู่ไม่ได้ครับ บ้านผมสั่น หน้าต่างผมลั่นยังกับว่ามันจะหลุดออกจากวงกบ
ผมโทรแจ้งครับ บอกท่าน เจ้าหน้าที่ตร. ไปว่า ผมอยู่ไม่ได้ครับ ช่วยมาดูหน่อย ครั้งแรกตอน สองทุ่ม คือกลางวันผมยอมนะ โอเค ผมหนีพวกคุณก็ได้ พาลูกตัวเล็กๆ ไปอยู่ห้าง
ก็ดีครับ คลายร้อนไปได้บ้าง แต่พอมันถึงเวลาที่ต้องกลับบ้าน ลูกผมอยู่ห้างไม่ได้ทั้งวันครับ ไปได้แค่แป๊บๆ กลับมาก็เจอ คอนเสิรต์หญิงลี กับ ลีฮันน่า มาประชันกันอยุ่ข้างๆ บ้าน ถัดไปไม่ถึง 20เมตร

โทรครั้งแรก จนท.บอกว่า จะมาดุให้นะ จนมันผ่านไป สามทุ่ม เสียงยังไม่เงียบลงครับ ก็โทรไปรบเร้า ท่าน จนท.อีกรอบว่า มันยังไมลดลงเลย เค้าก็บอกว่า ไปเตือนมาแล้วนะ โอเคๆ เดี๋ยวดูให้อีกที ระหว่างนั้น ผมก็เลยลองเดินไปดู ว่า ลีฮันน่า กลับไปหรือยัง ว่าจะไปขอลายเซ็นต์บ้าง แต่ก็ไม่เจอครับ เจอแต่น้องๆ แถวนั้น เอาไม้ เอามีด มาแกว่งเล่นกันอยุ่ (เค้าคงหงุดหงิดมั้งครับ ที่มีคนไปเตือนเค้าว่า เค้าเสียงดังเกินไปนะ ใครนะมันช่างไปขัดจังหวะเค้าได้ วันสงกรานต์แท้ๆ)

ผมต้องรอให้เหล่าคนปกติๆ เค้า เหนื่อย หมดแรง เสียงเงียบกันไปเอง ประมาณ เกือบเที่ยงคืนครับ คนแปลกๆ คิดไม่เหมือนคนอื่นเค้าอย่างผมกับเมีย ถึงจะนอนได้ ส่วนไอ้ตัวเล็กผมน่ะหรอ งอแงทั้งคืน เสียงเงียบลง ก็ใช่ว่าจะนอนได้ มันไม่ใช่เวลานอน

ตื่นเช้ามา ผมก็เอาเรื่องนี้ไปปรึกษากับแม่ และ คนแถวบ้าน คำตอบที่ได้กลับมา ก็คือ 

"ทนหน่อย", "นี่ช่วงเทศกาล ปล่อยเค้าไปเถอะ", "ปีหน้าก็ไปต่างจังหวัดซะ" (ผมเป็นคนกรุงเทพครับ ไม่มีบ้านต่างจังหวัดให้ไปไหนอ่ะ แล้วลูกตัวเท่านี้ จะเอามันไปไหน), "มานอนบ้านเราก่อนก็ได้" (นี่ผมต้องหนีออกจากบ้านตัวเองหรอ)

สรุปว่า สิ่งที่คนแปลกๆ คิดไม่เหมือนคนอื่นๆ อย่างครอบครัวผมพอจะทำได้ก็คือ "ทน"

ระหว่างที่ผมกำลังพิมพ์อยู่นี้ เสียงเพลง "เจ็บจุงเบย" กำลังดังลั่น จนบ้านผมมันสั่นตามจังหวะเพลง ส่วนไอ้ตัวเล็กก็ร้องไห้ครับ ไม่นอน แม่มันต้องอุ้มเดินไปเดินมา

ก็เอาครับ คืนสุดท้ายของเทศกาลนี้แล้ว ปีนึงมันจะมีเทศกาลที่คนไทยสามารถเปิดเพลงเสียงดังแบบไม่สนใจคนอื่นได้ซักกี่วันกันเชียว ก็แค่ ปีใหม่ไทย ใหม่จีน ใหม่ฝรั่ง คริสต์มาส วันเกิดน้องแดง วันเกิดพี่ดำ งานศพไอ้เขียว งานแต่งน้องขาว ... ฯลฯ

สุดท้ายนี้ผมก็ขอให้คนปกติธรรมดา อย่างพวกท่านมีความสุขในวันหยุด และเทศกาลทั้งหลายแหล่ เหล่านี้นะครับ ส่วนคนที่คิดไม่เหมือนท่าน อย่างพวกผม จะหาทางออกเองแล้วกัน

ปล. ตะกี้ก็เพิ่งโทรไปหา จนท.อีกรอบ ตอนโทรก็ต้องอำพรางตัวสุดฤทธิ์ เดี๋ยวพวกท่านๆ เค้ารู้ว่าใครไปขัดจังหวะ ชีวิตของผมจะอยู่ไม่เป็นสุขเอา
ปล2. บ้านผมเพิ่งสร้างเสร็จ และย้ายเข้ามาอยู่ได้ต้นปีนี้ครับ ก็ไม่คิดว่า คอนเสิรต์แถวนี้จะใหญ่โตขนาดนี้

ขอแทค ชายคาด้วยนะครับ จะได้เตือนท่านที่กำลังจะสร้างบ้านว่าให้ไปสำรวจท้องที่ก่อนว่า คอนเสิรต์แถวๆ บ้านใหม่ของท่านมันใหญ่โตหรือเปล่า
comment1:คุณไม่แปลก เราก็เป็นอย่างคุณ 
เรารวมญาติทำบุญ ถวายสังฆทานอุทิศส่วนกุศลให้ผู้ล่วงลับ รดน้ำขอพรผู้ใหญ่ เด็กๆก็เล่นสาดน้ำกัน จบในหนึ่งวัน
วันที่เหลือพักผ่อนอยู่กับบ้าน อยู่เวร 
โชคดีที่แถวบ้าน เป็นคนประเภทเดียวกัน ไม่มีประเภทกินเหล้าร้องเพลงรบกวนชาวบ้าน

เทศกาลที่รำคาญที่สุดคือลอยกระทง เด็กๆบ้านอื่นชอบจุดประทัด หมาที่บ้านกลัวหัวซุกหัวซุน
เห็นประกาศห้ามขาย ห้ามเล่น ไม่เห็นสำเร็จ รำคาญที่สุด ไม่ใช่วันเดียว เป็นสัปดาห์เลยเชียวละ
comment1-1:จะบอกว่าแถวบ้านผม ปีนี้ สงกรานต์ขายประทัดด้วยครับ แค่กินเหล้าเมาหาเรื่องกันมันยังไม่น่ากลัวพอ เลยให้มีเสียงตูมตาม ให้หาเรื่องกันง่ายเพิ่มขึ้นไปอีก
comment1-2:ลอยกระทงมีวันเดียว แต่เด็กหรือไม่เด็กก็ไม่รู้มันจุดกันเกือบเดือนก่อนวันลอยกระทงจะมาถึง หมาผมก็นั่งน้ำลายยืดตัวสั่น ชะตากรรมเดียวกันครับ
comment1-3:เหมือนกันค่ะ วันลอยกระทง ต้องขังหมาไว้ ไม่งั้น วิ่งหนีหัวซุกหัวซุน
comment1-4:ลอยกระทงปีที่แล้ว ไฟเกือบไหม้บ้านค่ะ แถวบ้านเด็กเล่นโคม
comment1-5:หมาหายไปหนึ่งตัวเพราะวิ่งหนีเสียงประทัด
comment2:บ้านเราก็ไม่ได้ต่อลำโพงเปิดเพลงเสียงดังหรือดื่มเหล้าค่ะ (พ่อเราไม่ดื่มเหล้า) เวลารวมญาติก็แค่ ทำกับข้าว ปิ้งหมูกะทะ กินกันเฉยๆ
เน้นคุยถามสารทุกสุกดิบ

ช่วงเทศกาลทั้งสงกรานตร์ ปีใหม่ ครอบครัวเรา
เน้นไปไหว้พระ เที่ยว และกินข้าวในครอบครัว 

ก็แอบรำคาญพวกเปิดเพลงเสียงดังเหมือนกัน
แต่ก็ต้องทำใจมันเทศกาลอ่ะ และจะไม่ชอบที่สุด ก็พวกยิงปืน เกลียดมากเลย
comment3:เดี๋ยวนี้กลายเป็นว่าความเกรงใจไม่มีกันเลย บางบ้านก็ว่าเทศกาลแต่น่าเปิดแบบพอดี ๆ กันก็ได้ แถวบ้านเราเมื่อคืนก็เมาเกือบเที่ยงคืนกว่าจะนอน 

ส่วนข้างบ้านนี่เราไม่พูดกันเพราะเรื่องเสียงดังนี่แหละไม่ว่าจะเทศกาลหรือไม่ก็ดัง คุยกันทีแหกปาก กรี๊ดกร๊าดตลอด ทำได้อย่างเดียวคือทนและทำใจแบบ จขกท แฟนบอกให้คิดว่าเป็นเสียงหมาเห่า บางทีอยู่บ้านก็อยากอยู่เงียบ ๆ อ่านหนังสือ แต่ช่วงหลังสมาธิกระเจิงหมดเลยค่ะ

สรุปคือเราไม่ชอบเทศกาลเหมือน จขกท จนบางทีนั่งคิดนี่เราเป็นคนเยอะไปรึเปล่า
comment4:เป็นคนแปลกเหมือนกัน เพราะไม่เคยสนใจเทศกาลรื่นเริงอะไรเลยไม่ว่าจะสงกรานต์ ลอยกระทง อยู่บ้านเงียบ ๆ ตลอด จะมีก็วันปีใหม่ที่ไปไหว้พระที่พุทธมณฑลเป็นประจำทุกปีก็แค่นั้นเอง

นิสัยคนเราไม่เหมือนกัน และไม่มีทางบังคับให้เหมือนกันไปได้ด้วย คนบางคนอาจจะชอบเทศกาลรื่นเริงจะเล่นอะไรของเขากันไปก็ไม่ว่ากัน ถ้าตราบใดที่ไม่ทำอะไรที่ล้ำเส้นมากเกินไป
comment5:เข้ามาเห็นใจครับ บ้านเมืองเรา เปล่ยนไปในทางที่แย่ มากๆๆ จริงๆครับ
comment6:เหมือนกันเลยยครับ
comment7:เราก็เหมือนกันค่ะ..ทั้งสงกรานต์และปีใหม่..
คาราโอเกะ..เครื่องเสียงดังสนั่น..
เราก็ทนๆเอา..ไม่รู้จะทำอย่างไร


เรากลับจากกทม. มาต่างจังหวัดค่ะ
นานจะได้หยุดกลับมาพักผ่อน..ก็หนวกหูเหลือเกิน
comment8:กรรมจริงๆ บ้านผมก็เป็น อยู่บ้านไม่มีความสุขเลย
comment9:เข้าใจความรู้สึกเลยครับแถวบ้านผมก็เป็นโทรหาคุณเจ้าหน้าที่ก็ไม่ยอมมาเลยโทรไปขอร้องเจ้าถิ่นให้มาช่วยคุยได้ผลครับเงียบไปเลยขอแนะนำให้เจ้าของกระทู้ทำบ้าง
comment10:เราก็เหมือนคุณ เพียงแต่เราไม่ได้แจ้งความ  เราไม่ชอบเทศกาลสงกรานต์  อย่างที่เห็น ๆ กันอยู่ มองไม่เห็นวัฒนธรรมอันสวยงาม  ทุก ๆ ปี ได้แต่ทน ๆๆๆ ให้มันผ่านไปเร็ว ๆ
comment11:เราเข้าใจความรู้สึกคุณมากกกกก

ปีใหม่ สงกรานต์ คือความทุกข์ของการอยู่บ้านมากก 
ข้างบ้าน คือแหล่งมั่วสุมของวัยรุ่น ตอนเช้าถึงค่ำ ถึงเที่ยงคืนยังพอทำใจได้ เปิดเพลงเสียงดัง เล่นน้ำ ตั้งวง เราไม่ว่า
แต่... แบบว่ามันเกินไป เที่ยงคืนแล้ว ตีสองไปแล้วววว ยังไม่หยุด และที่สำคัญ พ่อแม่ก้อไม่อยู่บ้าน ทิ้งบ้านให้ลูกๆ มั่วสุมกัน
ฮึ่มม!! เมื่อก่อนรถ(ยนตร์) ก้อเป็นรอย เด้กพวกนี้มีการขโมยน้ำมันรถ(มอเตอร์ไชด์) ด้วย สุดท้าย ติดกล้อง แจ้งความ 

คุณตำรวจก้อแสนดี พอสงกรานต์ปีนี้มาตั้งเต้นท์แถวๆหน้าบ้านเลยทีเดียว สบายใจไป
comment12:เราก็เป็นคนแปลกเหมือนคุณนะ
และเราย้ายบ้านหนีพวกปกติ ร่าเริง บันเทิงเกินเหตุมาแล้ว
comment13:เราเป็นเหมือนเหมือนกันนะ

ไม่ต้องวันสงกรานต์หรอก วันเสาร์ย่างอาทิตย์ กินเหล้า เปิดเพลงกันโครม ๆ 
ความเกรงใจหายไปไหนหมดก้อไม่รู้ 

เราอยู่หอ โชคดีที่เจ้เจ้าของหอ ไม่ชอบเสียงดัง ว่าและตักเตือนกันก้อไม่ฟัง จนต้องปิดป้ายว่า 
"ถ้าส่งเสียงดังรบกวนข้างห้อง จะยึดห้องและไล่ออกทันที"  ทุกวันนี้เงียบไปเยอะ

ก่อนหน้าที่จะปิดป้ายดังกล่าว เราเดินไปบอกเจ้เจ้าของหอว่า 

"ที่หนูมาอยู่หอที่อยู่ในสุด เพื่อหลีกหนีจากเสียงรบกวนจากถนนใหญ่ ไม่ใช่มาเจอกับพวกที่กินเหล้าแล้วแ_กปากแบบนี้นะคะ"
comment14:--- ปีใหม่ วาเลนไทม์ สงกรานต์ คริสมาส และอีกหลายๆวัน เป็นวันที่มนุษย์สมมุตกำหนดขึ้นมาเอง ผมเลยคิดว่าเป็นวันปกติสำหรับผม คงทำงานทำการที่คิดว่าจะทำเป็นปกติสุข เรื่องเหล้า เรื่องยา เรื่องปลาปิ้ง ก็ปล่อยให้คนที่คิดว่าวันเหล่านี้เป็นวันจะชักดิ้นชักงอ ขาดการร้องรำทำเพลงไม่ได้ ก็ปล่อยเค้าไปเค้ามีความสุข ผมก็มีความสุขด้วย ผมคิดเสียว่านานๆครั้งเค้าจะได้แสดงออก วงเล็บเปิดควรจะมีเวลาหน่อยก็ดีไม่ใช่ตั้งแต่เช้ายันเที่ยงคืนแบบ จขกท.โดนวงเล็บปิด แต่โชคดีที่บ้านผมอยู่ในซอยที่มีแต่ ผู้สูงวัย เลยไม่มีสิ่งบรรเทิงเริงใจแบบนี้

---ผมเข้าใจในความรู้สึกของ จขกท.ดีครับไม่เป็นเรื่องแปลกสำหรับความคิดของ จขกท.เช่นเดียวกับผมเทศกาลเค้าทำโน่นทำนี่เพื่อเตรียมร้องรำทำเพลง ผมเฉย อ่านหนังสือ ทำงานเล็กน้อยๆที่ยังคงค้างอยู่  และก็ปล่อยเวลาไปกับการดูแลบริเวณบ้าน เก็บขยะ รดน้ำต้นไม้ สารพัดมีงานให้ทำจนหมดไปวันๆ ถ้าขี้เกียจนักก็นอนพัก ทั้งวันเลย สลืมสลือ ตื่นมาอีกทีเย็นได้เวลาอาหารเย็น จัดการกับอาหารเย็นก็ นอนต่อ  ไม่สนใจรอบข้างหรอกครับ เพื่อนบ้านมีเยอะไม่ใช่ไม่มี ไปมาหาสู่เป็นบางเวลาและโอกาส แต่ก็มีสนิทที่ไปมาหาสู่แบบประจำ เพราะคิดเหมือนกัน ทำเหมือนกัน เลยไปทางเดียวกัน

---เทศกาลต่อไปถ้า จขกท.เจอปัญหาเหล่านี้นะ ไปพัก ตจว.เลยครับ หรืออยากพักผ่อนสมอง พักผ่อนความเครียด ไม่มีที่ไปมาบ้านผมได้ เงียบๆ บ้านนา กลางทุ่ง อากาศดี มีที่พักแบบง่ายๆ แบบโฮมสเตย์ อยู่ซักสองสามวันแล้วกลับ กทม. จะได้พบกับอีกบรรยากาสหนึ่ง ยินดีต้อนรับครับ อ้อขอบอกไม่มีค่าใช้จ่ายใดๆทั้งสิ้นครับ
comment15:พูดถึงเสียงเพลง ต่อให้ดังกระหึ่ม ยังไงๆ มันก็เป็นเสียงเพลงจากเครื่องเสียงนะคะ ทรมานหูไม่เท่า เสียงเพลงที่ร้องกันเอง แล้วให้จังหวะโดยการเอาช้อนมาเคาะกับขวดเหล้า นั่นน่ะ บีบประสาทกว่ากันเยอะเรย
comment15-1:ไม่จริงนะคะ เราว่าเสียงเครื่องเสียงทรมาณกว่าเยอะ ยิ่งเสียงเบสที่คุณภาพไม่ดีเนี่ย ยิ่งแย่ ห้องเราอยู่ชั้น 5 เสียงมันขึ้นมาแบบชัดทุกเม็ด กระจกสั่นยังกะจะตกลงมาแตก ลูกสาวร้องไห้งอแง นอนไม่ได้



ส่วนเราเอง หายใจไม่ออกค่ะ มันแน่นหน้าอก ไมเกรนขึ้น
comment16:เป็นเหมือนกันค่ะ แต่เราไม่รำคาญเสียงเพลงนะ แต่รำคาญเสียงแว๊นกันเป็นฝูง เวลาขับรถแถวบ้านน่ากลัวมาก เลยอยู่แต่ในบ้านเนี่ยแหล่ะ แอบสงสัยว่าพวกมันแต่งรถเพื่อเทศกาลนี้หรือเปล่า
comment16-1:ถ้าเสียงเพลงเฉยๆ ไม่รำคาญเลยครับ แต่เบส นี่ซิ บ้านสั่น สั่นจริงๆ นะครับ ตามจังหวะเลย หน้าต่างที่เป็นกระจกก็ลั่น สั่น เหมือนมันจะหลุดออกจากวงกบเลยล่ะ ปวดหูตรง ตึ๊บๆ นี่แหละ
comment17:ทนต่อไปกับเมืองไทยที่เสรีมากที่สุดในสามโลก
ซื้อปืนไว้ติดบ้านสำหรับปกป้องชีวิตครอบครัวครับ
comment17-1:เสรีจริงๆคะ สมัยนี้ปืนยังหาซื้อกันง่ายยิ่งกว่าเข้า7-11
comment18:เกลียดเทศกาลสงกรานต์ที่เป็นตอนนี้เหมือนกันค่ะ

ร้านอาหารตั้งโต๊ะบนถนน พร้อมน้ำที่เจิ่งนอง  สกปรกที่สุด  
แว้นออกมาแล่นเป็นขบวน หมวกกันน็อกไม่ใส่  แบ่งบุหรี่กันสูบไปด้วย
รถกระบะ ทุกคนเป็นสิบ เจอกับข้างทาง ต้องหยุดกันป้ายแป้ง  ทำไมไม่จอดลงเล่นด้วยกันไปเลยดีๆ 
ตั้งเครื่องเสียงเต้นกันริมถนน  

เกลียดมากๆ ค่ะ ไร้ระเบียบมาก        ที่ยกมาข้างบนนั้น ใน กทม นี่เองนะ
comment19:ผมพึ่งย้ายเข้ามาอยู่ได้เดือนกว่าๆ (บ้านมือสอง รีโนเวทเอา)  ลุ้นๆอยู่เหมือนกันว่าจะเจออะไรแจคพอตบ้าง ตอนนี้สบายใจแล้วครับ เพื่อนบ้านโอเคไม่วุ่นวายไม่ส่งเสียงดัง  กลางคืนเงียบสงบ  สงกรานต์ที่พึ่งผ่านไปเงียบมาก  ลุ้นเทศกาลต่อไปครับว่าจะมีอะไรหรือเปล่า  ส่วน จขกท. ถ้าไม่ไหวจริงๆ คงต้องหนีชั่วคราวครับจนกว่าจะเป็นปกติ
comment20:เราก็ไม่ชอบเทศกาลสงกรานต์ในปัจจุบันนี้เลย  รู้สึกว่าเลยเถิดไปจากเมื่อก่อนมาก ทั้งการร้องรำทำเพลงเสียงดังกลางถนน
ลวนลามผู้หญิงได้ตามใจชอบ ซึ่งเขาอาจจะเต็มใจกันก็ได้  เราคนหนึ่งไม่ให้ลูกสาวออกไปเล่นสงกรานต์เด็ดขาด ไม่ไว้ใจเลยจริง ๆ
นั่งรถผ่านไปตามถนนก็ชี้ให้ดูและสอนไปด้วย 

ดีใจที่หมดเทศกาลไปได้เสียที  ในกทม. เป็นอย่างที่คห.ข้างบนบอกทุกอย่าง  ไม่ชอบเลยจริง ๆ  ยังโชคดีที่ในหมู่บ้านอยู่กันอย่างสงบ
เกรงใจกัน ไม่มีบ้านไหนเปิดเพลงเสียงดังไม่ว่าเทศกาลไหน  ส่วนมากก็ไปต่างจว. กัน นับว่าโชคดีมากสำหรับคนรักสงบและไม่ค่อยชอบ
ความรื่นเริงที่ก่อความเดือดร้อนให้ผู้อื่น
comment21:ผมก็เหมือนกันปกติวันทำงานอยู่บ้านในเมือง
วันหยุดจะกลับไปอยู่บ้านที่ชานเมืองพักผ่อน
สงกรานต์ทุกปีข้างบ้านจะเปิดเพลงด้วยเครื่องเสียงพีเอตั้งแต่บ่ายยันตีสอง ผมก็ต้องทนดูละครไม่สนุกเลย
ตอนเช้าผมตื่นเช้า ผมเลยเปิดหนังดูซะหน่อยจากโฮมเธียเตอร์ ตูมตามสนั่น แต่สุดท้ายคนที่ตื่นขึ้นมาบ่นคือลูกชายผมเอง 555
พวกข้างบ้านไม่เห็นมีใครบ่นเลยสงสัยเมาหรือไม่ก็หูตึงไปแล้ว
comment22:เราว่าคนพวกที่เปิดเพลงดังๆ ใช้เครื่องเสียงที่ดีแต่ดังอย่างเดียวนี่เค้าคงมีปมด้อยอะไรซักอย่างค่ะ
   คิดได้แบบนี้เราก็พอจะใจเย็นลงได้
comment23:แถวบ้านผมเปิดตูม ๆ โคตรหนวกหู แต่คิดอีกทีเอาน่า ปีนึงให้เขา
สนุกสักครั้ง หูฟัง Head Phone แบบ In Ear ช่วยได้ครับ เสียหูฟัง เปิดเพลงที่ชอบฟัง ๆ ไป เดี๋ยวก็หลับ
comment24:บ้านสามีเราที่ต่างจังหวัดจะชอบเปิดเพลงดังมากในทุกเทศกาล ไม่​เว้น​แม้แต่​วัน​เด็ก ดังขนาดเราต้องตะโกนคุยกับสามีจนเจ็บคอที่บ้าน ซึ่งอยู่ห่างออกไปประมาณ 50 เมตรจากจุดจัดงาน พี่ชายสามีเราชอบเปิดเพลงดังเหมือนกัน สามีเราแอบเตือน แต่พี่เขาบอกว่าไม่หรอกใครๆก็ชอบ แต่หลังๆเห็นว่าไม่ทำแระ คาดว่าอาจโดนด่ามาเยอะ 

แถว​ต่างจังหวัดลำบากกว่าอีกนะคะ เพราะตำรวจจะไม่ค่อยสนใจ ด้วยมองว่านานๆที (แต่เป็นประจำทุกปี) อย่างไรก็ตามตอนนี้ดีขึ้นมานิดส์ เพราะเลิกตอนเที่ยงคืนเปะ แต่ก่อน...กว่าจะเลิกก็ตีสอง สงสารสามีเราที่นอนไม่หลับเอาเสียเลย ฮีบอบบางทางด้านนี้ค่ะ แต่ฮีก็เกิดมาพร้อมวัฒนธรรมแบบนี้เหมือนกัน
comment25:ไม่แปลก แต่ ต้องยอมรับความต่าง
ในเทศกาลแบบนี้
ต้องมี กินเหล้า เสียงดังแน่นอน

ผมก็เหมือนคุณ ซึ่งผมว่า มีราว 20 %
แต่ ต้องทำใจครับ

อย่างบ้านผมจีน
ตอนตรุษจีน เราไหว้ เผากระดาษ คนไทยข้างๆบ้าน เขาก็ บ่นนิดหน่อยเรื่องควัน ประทัด

แต่ เขาก็รับได้
เพราะ แค่ ปีละครั้ง
comment26:ของ จขกท มี หญิง ลี บ้านสั่น เสียงดัง เลิกเที่ยงคืน 

ส่วนของผม 

หญิง ลี ไม่ได้มาคนเดียว พา บรรดา ดีเจ รีมิกซ์ พร้อมกับ กลุ่มแว๊นร่วม 30-50 คัน  บิดท่อดังกันไป มา 
รวมด เวลา หิงลีและพ้องเพื่อนที่ เหล่ามันบรรดา สาวกพามาทัวร์ในหมู่บ้านผม 
ร่วม9ชั่วโมง ตั้งแต่วันแรก 13 เมษา

และ ตั้งแต่วันแรก จนวันสุดท้าย 

ผมก็ มีชีวิต เหมือน จขกท เป๊ะ แต่ บ้านไม่สั่น เท่านั้นเอง



สงกรานต์มันไม่มีอีกแล้วสำหรับผม 
มันเป็นเพียงแค่ 

" วันแว๊นเดย์แห่งชาติ"
comment27:เข้าใจจขกทค่ะ มีลูกเล็กเหมือนกัน น่าจะรณรงค์นะคะว่า ในเขตที่พักอาศัย ไม่ให้เสียงดังเกินสี่ทุ่ม
comment28:เรื่องจริงเลยครับ คนเดี๋ยวนี้ ไร้ซึ่ง ความเกรงใจ และ ไร้สำนึกต่อสังคม 
โดยเฉพาะ "ตำรวจ" ผู้มีหน้าที่จัดระเบียบความเรียบร้อยของสังคม 
กลับไม่คิดจะช่วยทำให้ สังคมอยู่กันอย่างปรกติสุขได้ กลับไปเข้าข้าง ผู้กระทำผิด หรือ พรรคพวก บีบบังคับให้คนอื่นที่ไม่ใช่พวก 
"ทน, รับสภาพ" 

ทุกวันนี้ สงกรานต์คืออะไร ... มันคือการ ปลดปล่อย ให้พวก กระเทยโชว์เปลือยโชว์โป๊ พวกขี้เมา ลวนลามผู้หญิง พวกเด็กเล็กๆ ซึมซับ การเต้นยั่วยวนกลางถนน ให้สามารถเต้นได้ทุกท่า โตขึ้น พร้อมที่จะออกมาเป็น โคโยตี้ เต้นยั่วบนรถเครื่องเสียงได้ แบบไม่อายสังคม
comment28-1:กระทู้นี้โดนมากๆ. ผมเหลือโหวตสุดท้ายผมโหวตให้ครับ
comment28-2:เห็นด้วยเลยค่ะ เราไม่อยากออกไปเล่นน้ำ กลัวคนด้วยกันนี่แหละค่ะเมาบ้างลวนลามบ้าง วันปล่อยผีซะมากกว่าวันปีใหม่
comment29:เข้ามาให้กำลังใจ จขกท ค่ะ คุณยังดี เจอแค่วันสงการนต์
เราตอนอยู่ที่หอ จะร้านซ่อมรถมาเปิดในหมู่บ้าน ที่มีหอพักเราอยู่

ตอนเย็นจะเริ่มกินเหล้า เปิดเพลงดังๆ แบยว่า อื้อหือออ
กลางวันบางอารมณ์มันก็เปิดค่ะ อุตส่ากลับมาจากเรียน
จะมานอนพักดูซี่รี่ย์สักหน่อย เจอมลพิษทางเสียงแบบนี้
หงุดหงิดมาก ต้องเร่งเสียงกลบ แล้วคือ เร่งดังมากก็ไม่ได้ เกรงใจข้างห้อง

วันดีคืนดี เสียงมาจากงานวัดจากอีกฟากถนน
เสียงสวด เสียงโฆษก เสียงเพลงหญิงลี
ดังมา เที่ยงคืน ตีหนึ่ง ตีสองยังมี

ยิ่งช่วงอ่านสอบเนี่ย ต้องอัญเชิญตัวเองไปอ่านในม.
เพราะปิดเที่ยงคืน เห้ออออ
comment30:บ้านเราอยู่บ้านนอก บางทีไม่สะดวกสบายเหมือนในเมือง แต่บ้านเราก็ไม่เสียงดัง เด็กเปิดเพลงกัน พระอาทิตย์ตกมันก็เลิกกันแล้ว เข้าใจคนที่อยู่ในเมืองแล้วอยู่บ้านติดๆกันนะคะ เพราะเราเองก็ไม่ชอบเสียงดังยิ่งมีน้องอยู่ด้วยแล้ว ไม่เป็นอันหลับอันนอน เด็กต้องนอนกลางวันซะด้วยสิ
comment31:อย่าไปอยู่ในจุดนั้นๆ........
ถ้าเป็นบ้าน ก็ ไปเที่ยวบ้าง
comment32:เราก็เป็นคนแปลกเหมือนกันสินะ 

เทศกาลอะไรมีงานตลอด เดือนนึงมีประมาณ 5-6 ครั้ง
comment33:เป็นปัญหาเรื้อรังต่อสังคมสมัยนี้ครับ
คำว่าเทศกาล"สงกรานต์" มันน่าจะหมายถึงประเพณีแบบไทยๆไม่ใช่หรือครับ?? 
รดน้ำดำหัวผู้ใหญ่ สรงน้ำพระ ทำบุญ อยู่กับครอบครัว มีการละเล่นน้ำพอสมควร
แต่สงกรานต์ทุกวันนี้ คือ การลวนลาม อนาจาร กินเหล้าเมาแล้วตีกัน เปิดเพลงดังๆ มีโคโยตี้นุ่งน้อยชิ้นมาดิ้น(ไม่น่าเรียกว่าเต้น)
มีการสาดน้ำแบบฟีเจอริ่ง เช่น น้ำแข็ง เม็ดแมงลัก ฯลฯ
แถมอีกข้อ "เล่นกันยันค่ำ ยันดึก" 

ผมนี่แหละครับโดนมาเต็มๆ ตอนสองทุ่มมันน่าจะเป็นเวลาเลิกเล่นน้ำแล้ว เลยขี่มอร์ไซค์ออกมาซื้อของใกล้บ้าน
เห็นแล้วว่าตั้งวงกัน เลยปัดมือบอกไม่เล่น แต่เท่านั้นครับ คนมันมึนยังไงก็ยังงัน้ ก็สาดมาทันที
ปรากฏเปียกถากๆ แต่มือถือผมอยู่ในกระเป๋ากางเกงน่ะสิครับ เสียวไปหนึ่งคืน ต้องไปให้ร้านดูปรากฏร้านบอกไม่น่ามีอะไร
เพราะมันไม่โดนน้ำด้วยครับ แต่เราอดกังวลไม่ได้ คือ จะเล่นน้ำก็ควรดูเวลา และดูความพร้อมของอีกคนด้วย
งี้ถ้าใครเอกสารหรือของสำคัญที่โดนน้ำไม่ได้จะเป็นไง??? พวกที่สาดน้ำจะรับผิดชอบหรือ??

จริงๆน่าจะดำรงค์ประเพณีไว้ แล้วไอ้ที่เล่นกันทุกวันนี้ ควรจะมีกฏกติกาที่เข้มงวดหน่อย
ควรจะแบ่งโซนถนนที่เล่นได้ และถนนคนสัญจร และกำหนดเวลาด้วยครับ
comment34:บ้านเราเสียงดัง แต่เรารำคาญคนในบ้านค่ะ สรุปมีเราไม่ปกติอยู่คนเดียวในบ้าน
comment35:เข้าใจเลยค่ะเป็นเหมือนกัน จนทุกวันนี้ตามเทศกาลต้องไปพักที่อื่นแทน
comment36:ล่าสุดค่ะ เราไปบ้านสามีที่ ตจว เปิดเพลงเสียงดังมาก ลูกเรามีลูกเล็ก 6 เดือน ปกติก็นอนน้อยอยู่แล้ว 
พอลูกเราไม่นอนมีการมาถาม ทำไมไม่นอนหล่ะลูก (เราคิดในใจ เปิดเพลงหยั่งกับ Big Mountan เป็นกรูก็นอนไม่ได้) กินก่อนเที่ยง ยัน 6 โมงเย็นค่ะกว่าจะเลิก
comment37:เป็นคนแปลกเหมือนจขกท. ไม่ชอบเทศกาลรื่นเริง ที่มันต้องเปิดเพลงดังๆรบกวนชาวบ้านมันทุกเทศกาล วันเกิด ปีใหม่ สงกรานต์ ลอยกระทง
อีคนข้างบ้านมันฉลองรื่นเริงทุกเทศกาล 
ที่บ้านก็มีหลานอายุ สองขวบนอนยาก  มีเสียงนิดหน่อยก็ไม่นอนแล้ว ต้องอุ้มกระเตงเดินรอบบ้าน
เลยทนไม่ไหวแจ้งตำรวจ โรงพักบางใหญ่ คุณตำรวจก็ดีใจหาย แจ้งปุ๊บ ไม่ถึง 15 นาทีมาเลย เอารถเปิดไฟแว่ปๆ มา
บอกว่ามีคนโทรไปแจ้งว่าเปิดเพลงเสียงดังให้หรี่หน่อย  พอตำรวจไปปุ๊บ แม่.. ง    มันด่าออกไมค์ ใครไปแจ้งตำรวจฟ่ะ........ด่..า...าาาา
จัดให้ เปิดดังก่าเดิมอีก  กรรมจริงๆ
comment38:เข้าสมาคมคนแปลกด้วยคน. สงกรานต์ทีไร ต้องตุนอาหารกับขนมทุกปี
ไม่อยากแหย่เท้าออกจากบ้านเลย บอกว่าอย่าสาดก็ไม่ฟัง จะไปธุระ โทรศัพท์เกือบพัง
ส่วนเรื่องเปิดเพลง โชคดีที่วงเหล้าหน้าบ้านวงแตกแยกย้ายกันไป(ย้ายบ้านไม่มีตังค์ผ่อนแต่มีตังค์กินเหล้า). ปกติเปิดเพลงซะกระจกสะเทือน ปีนี้เลยสบายสุดสุด
comment39:อิฉันชอบอยู่บ้านคะ.    หยุดยาวนี่. อยากนอนกินบ้านกินเมือง. ตื่นกิน. กินกะนอน
ปีนี้. คุณแฟนอยากไปขอนแก่น. ไปหาเพื่อน

สุดท้าย. ซวยคะ.  
14 เม ย
ขับรถผ่านหนัาวัด. ที่กำลังมีขบวนผ้าป่าเข้าวัด. ที่ขอนแก่น(วัดในชนบท. ที่ห่างไกลมาก.  gpsพาลัดเลาะไป เพราะเลี่ยงรถติด)    อิฉันก้จอดรอขบวนเลี้ยวเข้าวัดไปก่อน
เพราะคนเยอะถนน.  แคบ.   และวินาทีนั้นฺฺฺฺฺฺฺ.     มีขวดเบียร์ปริศนาลอยฝ่าฝูงชน.  มาโดนกระจกหน้ารถค่ะ.  มีแก้วน้ำลอยตามมาด้วย.   จากที่คนรอเข้าวัดกัน.  หนีกระจายค่ะ

แต่โชคดีที่ไม่ใช่กระสุนปริศนา.   ไม่งั้นฮาไม่ออกแน่.   คุคุคุ

ในความโชคร้ายก้มีความโชคดี. คนที่บ้านก้เข็ดไป.  และได้โอกาศเปลี่ยนกระจกใหม่ด้วย. จริงๆ ตั้งใจจะเปลี่ยนแค่ฟิล์ม.
comment40:ไม่ใช่คนแปลกหรอกค่ะ เป็นคนปรกตินี่แหละ พวกที่เปิดเพลงจนโอเวอร์กรี๊ดกร๊าดและไล่สาดน้ำไม่เว้นแม้กระทั่งสาดใส่รถยนต์ ซึ่งไม่รู้จะสาดทำไม นั่นสิคะน่าแปลก
comment41:แถวบ้าน จขกท.. จบแล้ว...

แถวบ้านเรา..ยังไม่จบ...
เจอสงกรานต์พระประแดงอีกรอบ...

ทน ทน ไป ปีละครั้ง..เหรออออออออ
comment41-1:แสดงว่าบ้านเราใกล้กัน ….​เจอสองรอบ สงกรานต์ปกติ และสงกรานต์พระประแดง - -"
comment42:ทนมาเหมือนกันเลยค่ะ หน้าบ้านเอาลำโพงมาซะจัดเต็ม ดีค่ะว่าทนแค่สองวัน วันที่สามลำโพงเปิดแปบเดียวเจ๊ง 55555
comment43:ความอดทนขอคนเรามีวันสิ้นสุดค่ะ

ดิฉันก็ทนแบบคุณ จขกท มาหลายปีเต็มที

ทนมาจนอายุเลยห้าสิบขวบมาหลายปี

ตั้งใจว่าจะอดทนอีกไม่เกินสี่สิบปีค่ะ

ถึงเวลานั้นดิฉันจะไม่ทนต่อไปแล้ว

เบื่อมากกับเสรีของเมืองเรา..
comment44:ณ ตอนนี้เลย ไหลบางแสน หน้าบ้านผมเปิดเพลงที่คนธรรมดาฟังไม่ออกว่ามันร้องว่าอะไร จังหวะกระแทกๆ บ้านสั่นหมด มีกรี้ดอีก นี่ผมห่างจากบางแสนมาประมาณ5 กิโลนะ 

คนพรรค์นี้ทำไรไม่เกรงใจคนอื่น
comment45:เทศกาลแบบนี้ ควรไหาที่สงบๆอยู่ดีกว่าครับ

ผมก็หลีกเลี่ยงออกมาเช่นกัน ทนไม่ไหวกับคอนเสิดกลางถนน
comment46:ใครหนอเรียกว่าเทศกาลสงกรานต์
เราเรียกว่าเทศกาลปล่อยเปรตมากกว่านะ
ข้างบ้านเราเลย เป็นบ้านเช่า อยู่กัน 4 ครอบครัวเลย
มีอยู่ที พวกบอกวันเกิดหลาน หลานกี่ขวบไม่รู้ เล่นจัดเครื่องเสียงตั้งโต๊ะยาวหน้าบ้าน กินเหล้า เล่น ร้องเพลงจนตี 2 จบด้วยผัวเมียตีกัน ดังลั่นซอย
บอกเลย อวัยวะ สัตว์ทุกประเภท ปล่อยเต็มซอย หมาเรานี่หงอยเลยเวลาผัวเมียคู่นี้ด่ากัน ไม่กล้าเห่าซักแอะ

พวกจะมีเทศกาลเงินเดือนออก ถูกหวย อะไรทำนองนี้ประมาณเดือนละหน
อยู่ไม่ถึงปีแฮะ ไปแระ หนีหนี้ที่ยืมเงินคนในซอย สมน้ำหน้าก็อีร้านขายเหล้า โดนเชิดเงินเชื่อไปเยอะ
เพราะนังนี่แหละตัวดี สนับสนุนให้ทุกบ้านกินเหล้ากัน เครื่องเสียงนี่ก็ของมัน มันเอามาตั้งให้ลูกค้าเองเลย
ดีนะเคยมาขอยืมเงินแม่เรา แม่เราไม่ให้ เพราะเราไม่ให้เงินแม่ไว้เยอะ เพราะชอบเจอคนหลอกเอาเงิน

บ้านหลังนี้เราอยู่มา 20 กว่าปีแล้ว พวกนี้มาทีหลังทั้งนั้น 
คนเลวมันเยอะ สมัยนี้ อยู่ที่ไหนดี เดี๋ยวก็มีเลวตามไป
comment47:ผมว่าพวกเราในที่นี้ไม่ใช่คนแปลกหรอกครับ พวกเรามีจิตสำนึกและรักประเพณีวัฒนธรรมการละเล่นสงกรานต์เช่นกัน เพียงแต่ไม่ปลื้ัมกับการเล่นสงกรานต์ที่เกินเลยและละเมิดสิทธิของผู้อื่นดังเช่นที่เห็นกันดาษดื่นในสังคมไทย แทบจะทุกตรอกซอกซอย ทุกหมุ่บ้าน ทุกตำบล ทุกอำเภอ และทุกจังหวัดทั่วประเทศไทย 

ผมเองยังเจอสาดแป้งใส่รถ ทั้ง ๆ ที่ขอร้องไปแล้วว่าไม่เล่นด้วย แต่ถูกต่อว่าต่าง ๆ นานา เป็นคนไทยหรือป่าว ทำไมไม่เล่นสงกรานต์ ถ้าไม่อยากเล่นสงกรานต์ ก้ออย่าออกจากบ้าน บลาๆๆๆๆ แถมยังแกล้งดีดแป้งเข้ามาภายในรถยนต์ขณะที่ผมลดกระจกเจรจาความกับรายแรกอยู่ ซึ่งทั้งก๊วนที่ยืนปิดถนนอยู่ตรงนั้นล้วนมีแต่กลิ่นแอลกอฮอล์และเปิดเพลงกันดังสนั่น 

สรุปเป็นว่าผมเป็นฝ่ายผิดซะงั้น พระเจ้าช่วยกล้วยทอด คนสมัยนี้ไม่รู้คิดได้ไง ก่อนหน้านี้ขับรถผ่านไปเห็นเพิงหมาแหงนซึ่งคนเหล่านี้นั่งกรำแดด-ตากฝนอยู่ ก้อช่วยซื้อของบ้างไม่มากก้อน้อย แต่พอมาถึงวันสงกรานต์กลับเปลี่ยนพฤติกรรมจากคนเป็น...อะไรก้อไม่รู้สินะ ซึ่งต่อไปก้อคงไม่ได้รับความเห็นใจจากผมและเพื่อนร่วมชะตากรรมเดียวกับผมเป็นแน่ 

ผมไม่อยากให้เราต้องอดทนหรือทนกับความต่ำช้าเลวทรามเช่นนี้ เพียงแต่จะทำอย่างไรให้สังคมช่วยกันละลายพฤติกรรมของคนจำพวกนี้ให้หมดไปจากสังคมมากกว่าครับ 

ปล. ผมไม่อยากเอาเรื่องความยากดีมีจน เรื่องการเสียภาษี เรื่องการศึกษา เรื่องวัยวุฒิคุณวุฒิใด ๆ มาเปรียบเทียบกันครับ เพราะจะมีคนมาตั้งแง่ งานนี้เอาแค่ "จิตสำนึก" แต่เพียงประการเดียวเท่านั้น
comment47-1:ชอบความเห็นนี้ค่ะ
comment48:เมื่อก่อนผมก็เจอแบบเจ้าของกระทู้นะครับ เทศกาลนู่นนี่นั่น วันเกิดไอนู่น วันเกิดอีนี่ วันตายไอนั่น เสียงเพลงนี่ดังลั่น โดยถ้าหากมันมีเทศกาล หรืองานแซยิกห่าไรเนี่ย มันจะเปิดกันเกือบเช้า บางวันก็เช้าเลย ผมคนหาเช้ากินค่ำ ทำงานด้วยเรียนด้วย หนักๆเข้าพักหลังๆเริ่มไม่ไหว โทรแจ้ง จนท. แบบ จขกท.เลยครับ ผลก็ออกมาเป็นที่ทราบกัน หากพ่อไม่ใหญ่หรือไม่มีชื่อเสียง เงินไม่ถึง ก็ทำใจทนฟังเพลงงานแซยิกเหล่ากงเหล่าม่าพวกมันบรรเลงกันต่อไป ผมใช้วิธีนี้ครับ วันนั้นฟิวส์ขาดครับ มันเล่นผมไม่ได้นอนเกือบเช้าครับ ซึ่งผมจะต้องไปทำงานต่อ ระหว่างที่ผมทำงานอยู่พยายามอดกลั้นทั้งวัน พอกลับมาถึงบ้านได้เท่านั้นแหละ เจอกำลังตั้งวงอยู่ เดินเข้าไปชี้หน้าทีละตัวเลย ซึ่งก็มีทั้งคนแก่ วัยรุ่นๆ หนุ่มสาวนั่งกันเพียบ แล้วก็ #@#^/^#&&@ อย่าให้ Gu เห็นพวกมุงตั้งวงกันอีกนะ เดี๋ยววงแตก !! หลังจากนั้นครับ ..... เงียบกริบ กม.ช่วยไม่ได้ก็ต้องเล่น กฎหมู่ครับ รับรองได้ผล
comment49:มีตัวอย่างของผม ซื้อบ้านอยู่เลือกทำเลตรงข้ามสวนหย่อม จะได้มีสีเขียวให้เย็นตา มีลมโชยสบายๆ บ้านทุกหลังโซนนี้ต้องจ่ายเพิ่ม1แสน อยู่ๆพวกบ้านด้านในมาจัดงานขึ้นบ้านใหม่ตั้งเวทีมีวงดนตรีมีโคโยตี้ ตั้งโต็ะจีนซะงั้น ถ้าเป็นวันปีใหม่หรือวันเด็กก็โอเคใช้พื้นที่ส่วนกลาง นี่มันอะไรของมันอย่างอวดรวย อยากโชว์ ได้ผมจัดให้โทรอัดกรรมการหมู่บ้านทุกครึ่งชม.เกือบทุกคนจนงานต้องเลิกก่อน4ทุ่ม สะใจ
comment50:ผมว่าไม่ลองปรับตัวเข้าหาเขาก่อนเหรอครับ ลองทำความรู้จักกันก่อน

พอสนิทกันแล้วก็บอกก็ได้ พี่ลูกผมยังเล็กร้องไห้งอแงครับ 

รบกวนพี่เบาเสียงหน่อย แบบนี้น่าจะทำให้อยู่กันแบบสงบสุขได้นะครับ

ไม่ใช่ว่าเอาเราทำถูกกฎเป็นที่ตั้งอย่างเดียว
comment51:ผมตรงกันข้ามกับ จขกท. นะ

บางคนชอบบอกว่าผมอยู่คนเดียวได้ แต่จริงๆ ผมกลัวการอยู่คนเดียวมากๆ

กลัวความเงียบ ( เวลาทำงานที่ office ต้องเปิดเพลงฟังด้วย บางทีถ้าไม่มีใครอยู่ก็เปิดแนว remix ที่คุณรำคาญนั่นแหละ ) มันนำมาซึ่งอาการหลอน ตามด้วยซึมเศร้าครับ

http://pantip.com/topic/31912456

http://pantip.com/topic/31921369

จขกท.ครับ

รบกวนสละเวลาอ่านสักนิด เผื่อจะเข้าใจ "คนไทย" มากขึ้นครับ

ปล.ผมเป็นคนชอบ concept ที่พวกคุณรังเกียจกันเลยนะ เครื่องเสียง โคโยตี้ ดนตรี แป้ง รถบรรทุกน้ำ

แต่บางอย่างผมก็อยากให้ลดๆ บ้าง เช่นเครื่องเสียงเปิดแค่หัวค่ำพอไหม? ไม่ต้องดึกๆ ดื่นๆ หรอก 

แล้วก็เรื่องเหล้า เป็นไปได้ไหมที่ 3 วันนี้ ให้ขายได้แค่ 19.00 - 24.00 น. พอ เพราะส่วนมากเขาก็จะทยอยเลิกเล่นกันแล้ว จะได้ winwin กับพวกที่เขาดื่มอยู่ในบ้านด้วย

อีกอย่าง ผมอยากให้คนที่เมาแล้วขับรถชนคนตาย หรือเมาแล้วกร่างไปฆ่าคนอื่นตาย ไม่อยากให้เป็นประมาทเลยนะ อยากให้เป็นเจตนามากกว่า เพราะทุกคนรู้ดีว่ากินเหล้าแล้วมักทำให้ขาดสติ ก่อเรื่องก่อราวได้ ดังนั้นก็สมเหตุผลนะครับ คุณรู้ว่ากินแล้วอาจทำอันตรายคนอื่น แล้วยังกิน แล้วก็ไปทำอันตรายจริงๆ ก็น่ามีโทษหนัก ( เหมือนคนพกปืน ทั้งที่ไม่มีประวัติอาชญากรรม หรือมีพฤติกรรมส่อไปทางโจร แต่โทษจะหนักกว่าพกอาวุธอื่นๆ เพราะปืนถือเป็นอาวุธร้ายแรง )

ได้ตามนี้คิดว่าอะไรๆ ที่แย่ๆ คงลดไปเยอะ ที่เหลือก็หยวนๆ เถอะครับ

คนส่วนใหญ่ไม่ได้ใฝ่ธรรม รักความเงียบแบบคนแถวนี้ ให้เขาระบายบ้าง
comment52:ผมก็งง แต่ละคนที่ออกมาช่วงนี้เหมือนมาจากอีกโลก ทำตัวประหลาด หรือว่าเราประหลาดก็ไม่รู้พอกลับบ้าน กทม ไปอยู่ได้แค่วันเดียวเลยกลับมาอยู่หอ ใกล้ที่ทำงานต่างจังหวัด
comment53:คห.52

มันคือการปลดปล่อยความเครียดครับ
comment53-1:ปลดปล่อยความเครียด โดยทำให้คนอื่นเค้าเครียดเนี่ยอ่ะนะคะ คิดได้เนาะ 
ถ้าเราทำแบบที่พวกนั้นไม่ชอบมั่ง พวกเค้าจะทนแบบที่เราทำกันอยู่มั้ย
comment54:คห 53 
ผมกลับไป ผมรู้จักดีทุกคนเลยนะ ส่วนใหญ่มีแต่พวกชอบอวด กูมีลำโพงเทพ อีกบ้านเดินมาดู โหพี่ลำโพงพี่สุดยอดเลย. พอปีถัดมาบ้านที่ลำโพงอ่อนกว่าจัดมาเต็มกว่าปีก่อน ผมละขำ ผมว่าไม่ใช่ปลดปล่อยละ บางคนเท่านั้นที่ปลดปล่อย
comment55:ก็มันเป็นวันสงกรานต์ไงครับ ไม่ใช่วันลาพักร้อน 
เดี๋ยวก็มีวันปีใหม่เหมือนกัน

ตรวข้ามบ้าน(ข้ามไปสองถนนใหญ่) ชอบมีงานพวกปาลูกโป่ง
ดนตรี โคโยตี้ เสียงมันสะเทือนถึงบ้านสั่นเหมือน จขกท. และ ก็ชอบจัดช่วงอ่านหนังสือสอบ

ผมเกลียดแบบนี้มากกว่าวันสงกรานต์

คุณต้องทำใจ+เตรียมใจก่อนสิครับจะได้ไม่ทุกข์ 
รู้ว่าออกไปเปียก อย่าคิดว่าออกไปบอกว่าไม่เล่นจะไม่เปียก หาทางป้องกัน
รู้ว่าเสียงดังแน่ๆ จากประวัติการอยู่อาศัย ก็หาทางแก้ไขเอา
เว้นแต่มันเป็นปัญหากวนใจทั้งปี
ส่วนที่บอกเมาเละเทะ เล่นมั่วข้างถนน มันก็เป็นแบบนี้ตามชนชั้นสังคมไทย
จะให้คนพวกนั้นไปพรมน้ำ กินน้ำส้ม เปิดเพลงเบาๆ เล่นกันก็ดูผิดนิสัยหนะครับ
comment56:คห.54

ปลดปล่อยครับ

ลองนึกถึงวัยรุ่นสิครับ ตอนเราเรียนอยู่มัธยม

พวกเด็กเรียนเก่ง เด็กกิจกรรม ก็เหมือนอยู่อีกโลกหนึ่ง ครูโอ๋ ครูรัก คนใน ร.ร. รู้จัก พ่อแม่ผู้ปกครองชม

ส่วนเด็กที่เหลือ ( เรียกง่ายๆ ว่าเด็กหลังห้อง ) ก็เหมือนอยู่อีกโลกหนึ่ง

พวกเขามีสังคมของเขา ทั้งแอบสูบบุหรี่ กินเหล้า เล่นไพ่ในห้องน้ำ , แต่งมอเตอร์ไซค์ไปแว้นๆ , มีเรื่องตีรันฟันแทง โชว์พาวว่าข้าหรือสถาบันข้าเจ๋งสุด ( ส่วนเด็กสาวบางกลุ่ม อาจจะสนุกกับการล่าแต้ม มีอะไรกับ ผช )

มันอาจไม่ได้รับเสียงชมจากคนภายนอก ( และส่วนใหญ่มีแต่เสียงด่าด้วย เพราะหลายๆ พฤติกรรมทำให้คนนอกเดือดร้อน เช่นแว้นเสียงท่อดังๆ , ตีกันแล้วคนนอกโดนลูกหลง ) แต่ในกลุ่มของเขา มีการชมกันเองครับ 

ใครเก๋า ต่อยเก่ง ตบเก่ง ใจถึง กล้าแว้นแบบเสี่ยงๆ ไม่กลัวตาย จะกลายเป็น hero ในหมู่คนสังคมเดียวกัน 

แม้กระทั่งโตขึ้น เลิกนักเลง เลิกแว้นแล้ว กลับมาทำงาน หรือบางคนก็เรียนจบ ป.ตรี มีการงานดีๆ ทำ แต่เด็กเกิดใหม่ที่เข้าสู่วัยรุ่น ก็จะมองตำนานเหล่านี้เป็น Idol ( แม้ว่าตัวคนที่เคยก่อเรื่อง จะสอนนักสอนหนาว่าอย่าไปริลองมันเลย มันไม่ดี แต่ลงท้ายเด็กเกิดใหม่ก็จะเข้าสู่วงจรจนได้ )

-----------------------

สังคมลำโพง - เครื่องเสียง ก็เหมือนกันครับ

เราอาจจะรู้ว่ามีโลกของเขาอยู่ มีงานประกวดเครื่องเสียง ประกวด DJ Mix เพลง ( หาดูใน youtube มีคลิปมากมาย )

พวกนี้เป็นศาสตร์ ต้องศึกษา ต้องลองผิดลองถูกไม่ต่างจากศาสตร์อื่นๆ เลย ( ใช้ความรู้เยอะนะครับ พวก sound engineer ไหนจะการทำพวกวงจรอีก )

น่าเสียดาย..มันเป็นศาสตร์ที่สังคมทั่วไปไม่ยอมรับ 

มีใครทราบบ้าง ว่าวงการโมฯ เครื่องเสียง หรือการ Mix เพลงของ DJ ไทย อยู่ระดับไหนของโลก อย่าว่างั้นงี้เลย เวลาเขาจัดประชันเครื่องเสียง เขาจัดที่ไหนรู้กันหรือเปล่า? ผมว่าคนส่วนใหญ่ไม่รู้ ผมก็ไม่รู้เหมือนกัน ( รู้อีกทีก็มาหาคลิปใน youtube ดูแล้ว ) 

ไม่เหมือนนักฟุตบอล นักมวย หรือพวกโอลิมปิกวิชาการทั้งหลาย ที่ได้รับการส่งเสริมตลอด สื่อประโคมข่าวมากมาย 

( ว่าก็ว่าเถอะนะ ขนาดสนุ๊กเกอร์ เราเคยมีคนที่ไปถึงอันดับ 3 ของโลกมาแล้ว และปัจจุบันเราก็มีนักสนุ๊กเก่งๆ เกิดมากมาย แต่ในสายตาคนไทยทั่วไป ก็ยังมองว่าสนุ๊กเกอร์เป็นการพนัน เป็นกีฬานักเลง ทั้งๆ ที่ฟุตบอล ก็มีการนัดทีมมาเตะกินเงินเดิมพัน ไม่น้อยไปกว่ากันเลย แถมบอลไทยเป็นพวกบอลจบอารมณฺ์ไม่จบ ไม่นักกีฬาก็กองเชียร์ พวกตีกันก็เยอะ ขนาดบอลระดับไทยลีกแท้ๆ เห็นประจำในห้องศุภฯ )

พอมันเป็นแบบนี้ จะมีวันไหนที่พวกเขาจะได้เรียกร้องให้คนมาสนใจ ได้เท่ากับ 3 วันช่วงสงกรานต์ละครับ ( เปิดวันอื่นรับรองโดนเละแน่ๆ ก็เหมือนการสาดน้ำนี่แหละ พื้นๆ เลย ถ้าวันอื่นๆ สาดใส่คนอื่นแบบนี้มีเรื่อง หรือไปประแป้งสาวแปลกหน้า ย้ำว่าแค่ประแป้งที่แก้มและใบหน้าเฉยๆ ไม่โดนข้อหาลวนลามให้มันรู้ไป )

ปล.ยังไม่นับพฤติกรรมปลดปล่อยอื่นๆ อีกนะ เช่นเด็กสาวบางคน วันปกติก็แต่งตัวเรียบๆ ธรรมดาๆ แต่พอสงกรานต์ พวกใส่เสื้อบางๆ นุ่งสั้นๆ โดดขึ้นถังน้ำเป็นโคโยตี้เฉพาะกิจก็มี ( สังคมไทย เพศหญิงจะแสดงออกในอัตลักษณ์ทางเพศไม่ได้ มันดูไม่งาม จารีตเขาว่างั้นครับ เลยต้องหาเวลาปลดปล่อย ก็มาลงที่ 3 วันนี่แหละ )
comment56-1:คุณเอาการประกวด DJ Mix มาเทียบกับการเปิดเพลงดังลั่นตอนกลางวันเนี่ยนะ

DJ พวกนี้เค้าเปิดเค้าก็เล่นอยู่ในโซนและเวลาทำการของเขาครับ หน้าที่เขาคือเอนเตอร์เทน สร้างความสนุกให้คนมาเที่ยวมาฟังเพลง

ในขณะที่พวกเปิดเพลงดังลั่นบนลำโพงตู้เบ่อเริ่ม(แถมเสียงก็มีแต่ตุ้บๆๆๆ ไม่ได้มีความไพเราะเลย) พวกนี้มีเวลาทำการที่แน่นอนมั้ย? เวลาเปิดเพลงเขาได้เคลียร์โซนแถมนั้นดูบ้างรึป่าว ว่ามีเด็กหรือคนแก่อยู่ไหม

...ผมเข้าใจความเป็นตัวตนของคุณดี แต่กรณีนี้ผมว่าคุณเปรียบเทียบได้พลาดนะ
comment56-2:เขาเรียกว่ามันเป็นการโชว์นอกสถานที่ครับ

ถ้าวันปกติ คนเหล่านี้จะอยู่ในสถานที่ปิด ( อยู่ในผับ คนจะฟังจะดูก็ต้องเสียเงินเข้าไป )

แต่พอวันสงกรานต์ 3 วัน พวกนี้จะยกกันออกมาเล่นหน้าร้าน ( อีกพวกคือดนตรีสด ขนกลองขนกีตาร์ออกมาข้างนอกเลย เคยเจอทีนึงหลายปีละ มากับรถ 6 ล้อทั้งวง เล่นสดแล้วก็โฆษณาว่าอยู่ร้านไหน )

แต่อันนั้นคือพวกมืออาชีพ ยังมีพวกมือสมัครเล่น พวกที่ไปไม่ถึงระดับ pro อีกเยอะ แต่อยากโชว์คนนอกบ้าง ถามว่าในวันปกติทำได้ไหม? ทำไม่ได้หรอกครับ ( แล้วคุณบอกไม่เพราะ อันนี้ผมว่ารสนิยมมากกว่านะ อย่างผมนี่ยอมรับว่าถ้าเจอรถเครื่องเสียงผ่านมาแล้วเปิดเพลง บางทีอาจจะเผลอมือไม้ขยับไปเองเลยละ http://pantip.com/topic/31861785 )

เหมือนพวกร้านแต่งรถของเด็กแว้นนั่นละครับ มีสักกี่ร้านที่สามารถยกระดับตัวเองไปถึงสนามแข่งจริงๆ 

แล้วก็ถ้าคิดเรื่องคนแก่ เด็ก ผมว่าข้าวสารก็น่าถูกยกเลิกด้วยนะ เพราะ 

1.ติดๆ กับข้าวสาร คือบางลำพู ผมเห็นบ้านหลายหลังก็มีผู้สูงอายุ แล้วพอ 3 วันนี้ทีไร ออกจากบ้านก็ไม่สะดวกเพราะคนเล่นเยอะมาก ทะลักออกมาจากข้าวสาร และข้าวสารนี่เล่นกันทั้งวันทั้งคืน หลังเที่ยงคืนไปแล้ว ยังมีพวกผับแถวนั้นออกมาเล่นดนตรีสด หรือเปิดแผ่นอยู่เลย ( ปี 2552 มั้ง ดึกๆ รถเมล์ไม่กล้าวิ่งมาแถวสนามหลวง เพราะตอนนั้นเสื้อแดงชุมนุม กลัวมีเรื่อง ผมเลยต้องนอนข้างถนนในตรอกข้าวสารนั่นแหละ เช้าค่อยกลับ ซึ่งสุดท้ายก็ไม่ได้นอน เพราะพวกมีทั้งเปิดเพลง มีทั้งสาดน้ำทั้งคืน )

2.ข้าวสารติดกับวัดชนะสงคราม ย้ำว่าวัดนะครับ เป็นขั้วตรงข้ามกันเลย ฝั่งหนึ่งเป็นสัญลักษณ์ของธรรม อีกฝั่งเป็นพื่นที่ให้คนมาสนองกิเลส ( เหล้า ผู้หญิง กระเทย ) คิดว่าเสียงลำโพง เสียงจอแจของคน จะไม่รบกวนพระบ้างหรือ?

รัฐไทยเราเลือกการท่องเที่ยวมาทุกยุคครับ ดูผู้ว่าฯ กทม. ยังเคยพูดไว้แบบนี้เลย

“เคยมีกลุ่มเยาวชน และองค์กรเอกชนมาพบผม ว่าจะทำอย่างไรไม่ให้มีการขายสุราบริเวณ 500 เมตร ของสถานศึกษา ผมบอกว่าผมเห็นใจ ลองตีเส้นวงกลมบนแผนที่กรุงเทพ 500 เมตรรอบสถาบันการศึกษาทุกแห่งใน กทม. ถ้าห้ามขายสุรา ท่องเที่ยวจะไม่มีอะไรเหลือเลย จุฬาลงกรณ์มหาวิทยาลัย สาธิตจุฬา สาธิตประสานมิตร โรงเรียนวัดหัวลำโพง โรงเรียนในวัดไตรมิตร มันทำไม่ได้หรอกครับ เราต้องยอมรับความเป็นจริง ถ้าเป็น ม.อุบล หรือ ม.สุรนารี อันนั้นทำได้ครับ เพราะอยู่ไกลเมือง ไม่ได้เป็นแหล่งท่องเที่ยว

ดังนั้นเราต้องหาวิธีอื่น เช่นเรามีกฏหมายห้ามขายแอลกอฮอล์ให้ผู้มีอายุไม่ถึง ก็ให้ตำรวจไปจับครับ และที่ทำกันแล้ว คือผมให้เทศกิจไปเดินเป็นหูเป็นตา ในพื้นที่โดยรอบของโรงเรียนในสังกัด กทม. ไปดูว่าเด็กมีพฤติกรรมที่เกี่ยวกับอบายมุขมากน้อยเพียงใด ถ้าเจอในเวลาเรียน ก็ต้องดึงกลับไปโรงเรียน ถ้าเจอหลังเวลาเรียน ก็ต้องแจ้งครู แจ้งพ่อแม่ แต่ กทม. ทำเองไม่ได้หมด เพราะเทศกิจเรามีเพียง 3,100 คน แต่ กทม. มีพื้นที่เกือบ 1,600 ตารางกิโลเมตร ดังนั้นจึงเป็นปัญหาที่ทั้งสังคมและหน่วยงานของรัฐ จะต้องแก้ไขร่วมกัน”

ม.ร.ว.สุขุมพันธุ์ บริพัตร ผู้ว่าฯ กทม. ( กล่าวตอนไปหาเสียงเลือกตั้งสมัยที่ 2 ที่ ม.หอการค้าไทย )

http://www.naewna.com/scoop/42265

-------------------------

ชัดนะครับ
comment57:ผมก็เจอครับ เปิดเพลงลั่นกันยันเช้า นอนไม่ได้ทั้งคืน เอาวะสายๆได้นอนก็ยังดี 
ที่ไหนได้ 10 โมงกว่ามาอีกแล้วววว Y_Y
comment58:เราอายุ 23 ค่ะ เราก็แปลกเหมือน จขกท.แหละค่ะ เราไม่ชอบเทศกาลสงกรานต์ ถึงขั้นต้องมีปัญหากับแฟนไปเพราะเขาชอบเล่นสงกรานต์ ชอบคนเยอะ ได้ปะแป้งสาว ส่วนเราไม่ชอบค่ะ เราไม่เข้าใจเหมือนกันว่ามันสนุกตรงไหน เราไม่ชอบให้คนไม่รู้จักมาแตะเนื้อต้องตัวน่ะค่ะ แอบโรคจิต
ไม่ชอบเพลงแดนซ์  ไม่ชอบนุ่งน้อยห่มน้อย เพื่อนถามว่าแกอายุ23 จริงรึเปล่าเนี่ย 5555
comment59:แม่ผมถึงได้ยอมซื้อบ้านแลนด์แอนด์เฮาส์ไง  บางคนรู้ก็ถามว่าซื้อทำไมแพงจะตายทำไมไม่สร้างเอง พอผมตอบไปว่าซื้อสังคมครับ บางคนก็เข้าใจบางคนก็ไม่ แต่เอาเถอะ มันจะชี้ชัดช่วงเทศกาลกับความปลอดภัยนี่แหละว่าคุ้ม
comment59-1:ผมก็จะซื้อบ้านจัดสรรอยู่เหมือนกัน พวก LH Property Perfect ตายายอะไรก็แล้วแต่
อยู่แล้วมันเงียบดี แต่ข้อเสียคือมันไกล7-11 แต่ก็ยอมแหละถ้าแลกกับความสงบ
comment60:ชะนีเข้าใจดีอย่างลึกซึ้งเลยค่ะ 
ชะนีก็ชอบความสงบค่ะ  แต่ก็พยายามทนๆเอา  ไม่ก็พาหม่ามี้ไปเที่ยว
comment61:คุณแปลกไม่แปลกหรอค่ะ หลายๆ คนก็เป็นแบบคุณ
comment62:เหมือนบ้านผมครับ ไม่เล่นเหมือนกัน ยังดีที่ในซอยบ้านเป็นผู้สูงอายุซะเยอะ ส่วนใหญ่ก็ ข้าราชการเกษียณทั้งนั้นเลยสงบหน่อย แต่ถ้าหลุดออกจากซอยบ้านไปแล้วหละก็ นรกชัดๆ
comment63:เข้าใจ จขกท  เลยค่ะ  
วันหยุดสงกรานต์เราก็อยู่บ้านกับสามีและพ่อแม่
#ค่อยเที่ยวเอาหลังสงกรานต์ค่ะคนน้อยดี

จัดเต็มมากค่ะเครื่องเสียงลำโพงหลังกระบะหน้าบ้านบ้าง  ในบ้านบ้าง  บนบ้านบ้าง  เสียงตามมากล่อมทุกที่ค่ะ

แต่แม่สามีแกเด็ดมาก   เอาเครื่องเสียงแผ่นซีดีต่อลำโพง ประชันจัด ลูกกรุง  เก่าแก่ๆไปสะเลย  
ดังนั้นบ้านเราจึงมีแต่เสียงเพลงลูกกรุงของแม่คลอมาตลอดสามวัน  (แต่เราชอบนะคะ สบายๆดี)  ><
comment64:วันสงกรานต์เป็นวันที่เราได้หยุดยาวๆ นอนยาวๆ แต่ก็ต้องตกใจตื่นนึกว่าแผ่นดินไหว เสียงเพลงข้างบ้านดังมาก จนตี1 ตี2 แถมมีการมาลองท่อรถแว๊นด้วย พอดีรู้จักว่ามันเป็นลูกใคร เจอหน้าแม่มันที่ตลาดแอบด่าประชด ว่าไม่รู้ลูกใครมาลองท่อเบิ้ลรถตอนตี 1 เมื่อคืน ตกใจตื่นกันทั้งบ้าน เด็กน้อยร้องไห้ไม่หยุดเลย พี่ได้ยินมั้ย โค้ดพ่อโคดแม่ไม่สั่งสอน ขอให้แว๊นแหกโค้งตายคงดี เห็นหน้าแม่มันเหลือ 2 นิ้ว
comment65:แถวบ้านที่ ตจว. เทศกาลปีใหม่ เปิดเพลงเสียงดัง เน้นว่าเกือบทุกบ้าน ตั้งแต่บ่ายยันวันรุ่งขึ้น 
ส่วนสงกรานต์นี่ถือว่าน้อยลงหน่อย แต่ก็ยังมีบ้าง
ที่หนักที่สุด คือ แทบทุกบ้านมีปืน ก็เอามายิงขึ้นฟ้าแข่งกัน 
เราอยู่ กทม.มาตั้งแต่เรียน ทุกวันนี้เราเลยตัดสินใจซื้อบ้านที่ กทม. เลือกทำเลที่แบบเพื่อนบ้านแต่ละหลัง สงบมาก กลายเป็นคนแปลกมั้ง
สำนึกรักบ้านเกิดอ่ะมี แต่คงได้แต่สำนึก กลับไปอยู่ไม่ไหว เพลียเกิ๊นนนน.....
comment66:เหมือนกัน ไม่มีบ้านต่างจังหวัดให้หนี

ต้องทนกับสงการน์แย่ๆ ที่ไม่มีใครเกรงใจใคร

เบื่อพวกแว๊นถอดท่อ หนวกหูสุดๆ

ตำรวจมั่วแต่นั่งกำ...อยู่
comment67:เราก็เป็นจ้า ปกติ เราก็ไม่ได้เล่น  ชอบอ่านหนังสือ ฟังเพลงจ้า ดีที่แถวบ้านเรายังไม่ดังมาก ถ้ามากเราก็คงแย่เหมือนกัน  เราเคยไปขายของตอนช่วงสงกรานต์ เห็นเลยว่าผู้ชายเป็นกลุ่ม รุมลวนลามสาว 2 คนอะ เราเลยมีทัศนคติไม่ดีเท่าไรกับแบบนี้อะ เหมือนกับให้โอกาสเค้าในการเข้าถึงตัวเองอะ
comment68:แต่ที่ตลกสุดคือ ... ต้องตายกั๊น

เพื่อ  กะแค่สงกรานต์ ยังต้องตายกันเป็นร้อยๆ


สมเพช ปนสงสาร

ที่บอกสงสารคือสงสารคนตาดำๆที่ซวยตายกับพวกเมาแล้วขับ พวกบ้าพลัง

สมเพชคือพวกที่เมาแล้วแว้นซ์แล้วขับเนี่ยแหละ  (จริงๆออกสมน้ำหน้าด้วยที่ตายๆไปให้แผ่นดินสูงขึ้น)




ปีหน้ารณรงค์ว่า ... "ถ้าเมา ก็ไปตายห่ะคนเดียว ไม่เกี่ยวกะคนอื่น" ... ดีกว่าไหมเพราะว่ายังไงคงไม่เลิกแดร๊กเหล้าหรอกคนไทยเนี่ย
comment69:พูดตรงๆเลยนะ คนที่ชอบเปิดเพลงแบบไม่เกรงใจชาวบ้านแบบไร้การศึกษา และ ด้อยความคิดแบบนี้ เห็นจะมีอยู่โซนเดียว
ก็ไม่รู้ว่า โซนนี้เขาสร้างมนุษย์ให้ไร้วัฒนธรรมหรือเปล่า

ปล ถ้าใครตอบถูก แสดงว่า รู้อยู่แก่ใจ
comment70:เห็นด้วย 100%

บ้านเราโชคดี ในซอยมีแต่คนไม่ปกติเป็นส่วนใหญ่ พวกที่อยากเล่นก็ออกไปเล่นที่อื่น
เห็นใจมากๆ กับคนที่ต้องทนฟังเสียงอึกทึก ความเฉอะแฉะ ถ้าหลบไปไหนไม่ได้คงเซ็งสุดๆ

ดีใจมากที่มีโอกาสได้เห็นสงกรานต์สมัยก่อน ที่น่ารักและสนุกสนานพอประมาณ คือ
เล่นน้ำในที่ๆ เค้าจัดให้เล่น เล่นน้ำก็มีแต่สาดน้ำอย่างเดียว ไม่ก็ใช้ปืนฉีดน้ำกระบอกเล็กๆ 
ไม่มีใช้สายยาง(ดูดน้ำคลอง)ฉีด ไม่มีน้ำแข็ง ไม่มีประแป้งแถมจับนม ไม่มีพวกกางเกงสั้นเสมอหู
ไม่มียกทรงดำ + เสื้อบางๆ ขาวๆ ข้างนอก (ยังไม่โดนน้ำสักหยดก็เห็นหมดแล้ว) ไม่มีพวกเปลือยอก
ไม่มีเวทีเครื่องเสียงบ้าๆ บอๆ ไม่มีคนกินเหล้าแล้วยิงกัน ฯลฯ 

เดี๋ยวนี้สงกรานต์เหมือนวันปล่อยผีมากกว่า
comment71:ผมสู้ครับ โดยเตรียมเครื่องเสียงอย่างดี ลำโพงอย่างดัง เปิดเสียงพระเทศน์ หรือเพลงงานศพ ให้ดังสู้กับบ้านข้างๆครับ สนุกดีครับ กลายเป็นข้างบ้านรำคาญแทนและย้ายไปเล่นกันที่อื่นครับผม
comment72:เคยเจอเหตุการณ์ประมาณนี้เหมือนกันครับ ผมเจอวันปีใหม่ และเวลานั้นมีผู้ใหญ่ในบ้านผมป่วยอยู่ ซอยแถวบ้านผมเรียกว่าไม่มีคนเลย แต่มีคนงานของร้านๆนึงแถวตรงข้ามบ้านกินเหล้าเปิดวิทยุสนั่น เรียกว่าดังไปห้าซอยได้ ผมรอจนถึงเที่ยงคืนเสียงไม่เงียบ ผมเลยโทรไปหาคุณตำรวจ (ที่โทรยากยิ่งกว่าโทรไปขอเพลงจากดีเจ) คุณตำรวจให้คำตอบมาว่าเดี๋ยวจะไปดูให้

สถานี้ตำรวจอยู่ห่างจากร้านที่กินเหล้ากันเสียงดังประมาณไม่ถึงกิโลได้ ใช้เวลากว่ายี่สิบนาทีคุณตำรวจถึงจะมาดู เสียงเงียบไปแค่เสียงมอไซค์ตำรวจพ้นจากการได้ยิน เสียงกลับมาดังใหม่

ผมโทรไปหาตำรวจอีกครั้งคราวนี้ตำรวจรับปากแต่ไม่ขับรถมาตักเตือน ผมโทรไปอีกครั้งประมาณครั้งที่สามใกล้ๆจะตีหนึ่งแล้ว

ผม : "คุณตำรวจครับ ช่วยหน่อยได้ไหมครับ นี่มันก็เกินเที่ยงคืนแล้ว มันไม่น่าจะส่งเสียงดังแบบนี้ได้นี่ครับ บ้านผมก็มีคนป่วยนอนอยู่ นอนไม่ได้เลยครับ"

ตำรวจ : "โธ่คุณ คนไทยด้วยกัน ยอมๆกันไปเถอะครับ"

วินาทีนั้นผมอึ้ง ตอบอะไม่ถูก ได้แต่วางสายแบบนิ่มๆ

ผมไม่ใช่คนไทยเหรอครับ คนที่ป่วยอยู่ในบ้านผมไม่ใช่คนไทยเหรอครับ 

คนไทย คือคนที่สามารถสร้างความเดือดร้อนให้คนอื่นได้เหรอครับ

และทุกเทศกาลผมเลยค่อนข้างขยาดกับความบันเทิงของคนหมู่มากเช่นเดียวกับเจ้าของกระทู้ครับ
comment73:เราเข้าใจ จขกท นะคะ
เพราะเราก็เกลียดเทศกาลสงกรานต์กับลอยกระทงมาก

สงกรานต์สิ่งที่เจอคือพวกรถกระบะชอบเปิดเพลงเสียงดัง
เปิดเบสแรงๆ

บางที2-3ทุ่มยังไม่เลิก
จอดตรงสี่แยกแล้วเปิดเสียงกับเบสให้มันเต็มที่
จนกระทั่งบ้านเราข้างบนที่เป็นไม้สั่นด้วยคลื่นเสียงที่แรงมาก

ส่วนคุณบ้านข้างๆ
สงกรานต์ ลอยกระทง
ปีใหม่ วันพระ วันโกน
วันขรี้ไม่ออก วันแม่ด่า
ก็กินเหล้าเปิดเพลงเสียงดังกระหึ่มได้ทุกงาน

แถมลอยกระทงก็จุดประทัดจนหมาแมวบ้านเราวิ่งกันแตกตื่น
สงสารมากเลย
พอมันจุดประทัดเสร็จมันยืนตบมือในความสามารถของมัน
เราองจากหน้าต่างเห็นแล้วอยากจะเอาทรีนถีบหน้าพวกมันมากเลย

คือเราว่าสนุกได้
แต่ควรมีขอบเขตกันบ้าง
คนที่เราต้องการพักผ่อนมันเดือดร้อนจริงๆ
comment74:กลายเป็นเทศกาลอวดเครื่องเสียงไปแล้ว   ไปไหนก็เจอ
ดีว่าแถวบ้านไม่มีเงียบสงบบ้านใครบ้านมัน

แวะปั๊มน้ำมันมีเปิดเพลงเสียงดังมากกกกก  เราก็มองหาว่ามันมีการจัดงานอะไรอยู่ที่ปั๊ม
มองดูก็มีแต่คนขายของปกติไม่เห็นมีงานอะไรเลย  น้องสาวไปด้วยบอกเสียงจากรถคันข้างๆ
อึ้งเล็กน้อย  แบบนานๆจะเจอรถเปิดเพลงดังขนาดนี้แล้วเปิดปั๊มน้ำมันคนเยอะๆ  ที่ไม่ใช่ที่ส่วนตัว
ของตัวเองด้วย
comment75:เหมือนคนข้างบ้านเราเลยค่ะ สังสรรค์กับได้ทุกวัน คาราโอเกะ ไม่รู้จะมีความสุขอะไรกันนักหนา ขนาดลูกยิงตัวตายไปไม่กี่วันกลับมาร้องแบบเปิดคอนเสิร์ตเลยอ่ะ เราก็เป็นคนแปลกๆเหมือน จขกท แหละ ชอบความสงบ เปิดเพลงเบาๆฟังในครอบครัวก็พอ เห้อ ทุกวันนี้เค้าก็ยังเปิดอยู่นะแทบทุกวัน ดีนะเราย้ายบ้านออกมาห่างๆหน่อยละไม่งั้นนอนเที่ยงคืนตี1ตลอดๆ
comment76:ผมก็เหมือน จขกท. นั่งแหละ แต่ผมมีปัญหากับปีใหม่มากกว่า
เพลงไม่เท่าไหร่เพราะผมชอบเปิดเพลง (ใส่หูฟัง) เสียงดังเหมือนกัน
แต่สิ่งที่ทำให้ผมประสาทกินจนแทบจะบ้าก็คือ เสียงประทัด

ผม Seneitive กับเสียงตูมๆ มาก ขนาดลูกโป่งผมยังรับไม่ได้เลย

แต่ที่ กทม. ไม่ค่อยมีปัญหาเพราะกลับบ้าน ตจว.กันหมด เงียบมาก นอนบนถนนยังได้เลย
ผมเลยไม่ค่อยกลับบ้าน ตจว.ช่วงปีใหม่ซักเท่าไหร่ คราวที่แล้วก็ไปก่อนแล้วก็กลับไปช่วง 28-29
ส่วนใหญ่ผมจะกลับช่วงตรุษจีนเพราะเงียบสุด 
ตรุษจีนกลับกลายเป็นเทศกาลที่บ้านเมืองเงียบที่สุด ทั้งๆที่มีการจุดประทัด แปลกไหม
comment77:เห็นบางที่ทะเลาะกันเพราะเสียงดัง ฆ่ากันตายก็มีเพราะไม่มีความเกรงใจกันนี่แหละ
comment78:ประสบปัญหาเดียวกันเลยค่ะ
comment79:เป็นคนผิดปกติที่ต้องทรฝนรับชะตาดรรมเช่นเดียวกับคุณค่ะ ซื้อบ้านหมู่บ้านคิดว่าจะได้อยู่สังคมที่ดีสงบสุข ดันเจอเพื่อนบ้านออกแนวคนงานสลัมซะงั้น บางทีเป็นคนส่วนน้อยที่ต้องนอมคนส่วนใหญ่ที่ไม่มีความเกรงใจชาวบ้านเบื่อค่ะคิดว่าทำกรรมมาละกัน
comment80:ไม่ออกสงกรานต์มาเกือบยี่สิบปีแล้วจ้า มีครั้งนึงลืมไปว่าเป็นวันสงกรานต์ออกไปตอนเช้าไม่เจอใคร พอกลับมาตอนบ่ายๆถึงนึกได้ ฝรั่งชาติไหนไม่รู้ มันเปิดประตูเเท็กซี่สาดน้ำเข้ามา สติขาด เปิดประตูรถออกไปผลักอกมัน มันไม่ขยับเลย ตัวบึกมาก ดีนะมันไม่สาดน้ำซ้ำ
comment81:ไม่ใช่คุณคนเดียวค่า ที่ไม่ธรรมดา เราเอง ปีใหม่ สงกรานต์ ลอยกระทงที ต้องวางแผนหาที่หลบภัย 
ยิ่งตอนลูกเล็กกว่าจะเอานอนได้ บ้านข้างๆดั๊น ร้องเพลงเปิดเพลงจนลูกเราตกใจตื่น เราก็เอาวะ ปีใหม่ เข้าใจๆ อดทนจนพ้นเที่ยงคืน ก็ยังไม่เลิก เราโทรไปหาคุณตำรวจบอกให้ช่วยมาเตือนที จะเปิดเพลงก็เบาๆหน่อย  ครั้งแรก ไม่เกิดอะไรขึ้น ครั้งที่สอง คุณตำรวจน่าจะมาเตือนให้ เพราะเค้าพูดผ่านไมค์มาว่า ขอโทษนะคร้าบ เพื่อนบ้านคร้าบ แต่ก็ยังคงเปิดเพลง ร้องเพลงเสียงดังสนั่น จนตีสองกว่าๆ ถึงจะเพลาๆลง แม่เจ้า เทศกาลถัดไป เราบอกสามีเลย ไม่อยู่นะ บ้านเธอ ชั้นขอจรลี หนีไปอยู่ที่อื่นหนึ่งคืน

คือจะสังสรรค์กันบ้าง เราก็เข้าใจนะ  แต่ควรจะเกรงใจกันบ้าง เปิดเพลงแบบบ้านสะเทือนก็ไม่ไหว นั่งฟังครึ่งชม ใจเต้นจนเหนื่อยไปหมด ช่วงหัวค่ำจะดังบ้างก็พอทนๆกันไป ดึกดื่นก็ควรลดเสียงให้นิดนึง จะจุดพลุก็เอาพอสมควร ลูกตกใจตื่นมาหลายรอบ ช่วงเที่ยงคืน อ่ะ ทำใจไว้แล้ว จุดแล้วก็จบสิคะ แหม มีลากต่อ จุดยันตีหนึ่ง ตีสอง
comment82:นี่ก็เป็นเหตุผลหนึ่งที่เราไม่ชอบสงกรานต์
มันกลายเป็นเทศกาลกินเหล้า ปาร์ตี้ เสียงดังมาก 
อยากพักผ่อนกับครอบครัวสบายๆแบบคุณ จขกท ก็หาทำได้ไม่
comment83:คืนวันสุดท้ายของสงกรานต์ เห็นเค้าประกาศกันว่าให้เล่นน้ำได้ถึง 3 ทุ่ม
แต่ไม่ทราบ เจ้าหน้าที่รักษาความสงบของประเทศ ในเขตพระราม9 ได้มาสอดส่องดูแลไหม
ย่านถนน RCA รถติดวิกฤตมาก ดิฉันจำเป็นต้องมาธุระที่ รพ. จากปกติขึ้นทางด่วนได้ใน 10 นาที
วันนั้นรอไป 1 ชม. ห้าทุ่มกว่าช่วงผ่าน สลิม สลัมผับอะไรสักอย่าง เปิดเสียงเพลงดังมาก
เด็กวัยรุ่นชายหญิงเดินทั้งบนถนน มีทั้งเมามายไม่ได้สติ มีทั้งดื่มกินกัน บอกตรงๆ กลัวมากขับรถไปคนเดียว
ถนนถูกบีบให้วิ่งเหลือเลนเดียว มองไม่เห็นเจ้าหน้าที่ดูแลเลยสักคน จส.100 ก็ได้แต่เตือนให้หลีกเลี่ยงเส้นทาง
แต่จะหนีไปทางไหนก็ไม่ทันค่ะ  ตอนขับผ่านสภาพวัยรุ่นเหล่านั้น ได้แต่เวทนา ลูกหลานใครบ้างหนอ 
อนาคตจะไม่ให้ลูกหลานเราต้องมาอยู่ในสภาพแบบนี้เด็ดขาด แม่จะเอาไม้เรียวเดินตามฟาดให้กลับบ้านกลับช่องให้หมด 

ปล. สงสารคนไข้ รพ. พระราม9 มากๆ จะนอนหลับกันได้ไหมนั่น สลิมเปิดเพลงเสียงรบกวนมากๆ
comment83-1:ผับเคลียร์กับเจ้าหน้าที่หมดแล้วกระมัง กระทรวงสาธารณสุขบอกให้ขายเหล้าได้เที่ยงคืน
ยังขายได้ตีสาม

ผับเปิดยันโต้รุ่ง

เบสลั่นกระหึ่ม
comment84:เราเคยเจอแต่ไม่ใช่สงกรานต์ คนข้างบ้านเปิดเพลงดังลั่นทุกวัน (เน้นนะคะ ว่าทุกวัน)
ไม่มีเทศกาลอะไรไหน ๆ จะเปิดเพลงจากรถทุกวัน เคยมีคนบอกก็เฉยไม่สนใจ 
เปิดได้เป็นเกือบ 10 ปี เราเบื่อจนเอือมระอา แบบว่าเรียนหนังสือมาสูง หน้าที่การงานก็ดี
แต่ไม่ค่อยมีจิต หรือสามัญสำนึกสักเท่าไหร่ ไม่สนใจใคร ประมาณว่า...จะเปิดอ่ะใครจะทำไม
เทศกาลไม่ต้องพูดถึง..สรรหาลำโพงเทพ ๆ มาแหกปากร้องคาราโอเกะ ตีหนึ่ง ตีสอง พลังไม่มีตก
บ้านเรากระจกสั่นสะเทือนไปหมด เส้นเลือดเรามันตุ๊บ ๆ ๆ โกรธมาก สามีให้คิดบวก ๆๆๆๆๆๆๆ
มันเลยกลายเป็นความเคยชินไป...ตอนนี้พวกเค้าย้ายบ้านไปแล้วประมาณเกือบปี เรารู้สึกเบาหูมาก
ไม่มีเสียงเพลงดัง ๆ ทุกเย็น.... ฉะนั้นเทศกาลอะไรเราก็ไม่สนละ มันจะดังได้ซักกี่วัน ลำโพงมันจะเทพสักแค่ไหน
มันก็ไม่เท่ากับสิ่งที่เราเคยเจอทุกวัน ^_^

สงกรานต์ที่ผ่านมา ลูกเล็กเด็กแดง (เน้นนะว่า เล็กจริง ๆ 2 ขวบ 3 ขวบ ประมาณนี้) ข้างบ้านวิ่งเล่นกันพล่านไปหมด
พ่อแม่เค้าเห็นเป็นเรื่องสนุกสนาน ที่เห็นลูก ๆ เค้าวิ่งไล่สาดรถยนต์ เราได้แต่แอบมองตาปริบ ๆ รู้สึกเป็นห่วง
แต่เค้าก็ดีนะ (ยังมีน้ำใจ) มาตะโกนเรียกลูกเราอยู่หน้าบ้าน (เจ้าคนเล็ก 2.6 ปี) ให้มาเล่นน้ำด้วยกัน เรากลัวจะเสียมารยาท 
เค้าอุตส่าห์มาเรียก เลยอุ้มลูกออกมายืนดู บอกไปเล่นกับพี่เค้ามั้ย ลูกเราส่ายหัวดิก ๆ เลย ไม่เอา ๆ กลัว ๆ ๆ 
ภาพที่เราเห็นก็เล่นสาดกันเป็นถังเลย มันน่าสนุกตรงไหน... มันน่ากลัวจริง ๆ  เล่นกันจนมืดค่ำ เด็กเล็ก ๆ 
ตัวเปียกปอนไปหมด ห่วงแทนพ่อแม่เค้าอีกแหล่ะ กลัวจะเป็นปอดบวมซะก่อน...
comment85:เป็นเรื่องชวนหงุดหงิดค่ะ
แต่ก็ไม่สามารถช่วยอะไรได้
นอกจากขอให้คุณใช้ความอดทน
ความสนุกสนานของคนบางคนอาจเป็นเรื่องสร้างความทุกข์ให้ผู้อื่นได้จริง ๆ ค่ะ

แต่ที่ชอบคือทุกเทศกาลที่หยุดยาวค่ะ
เพราะได้หยุดพักผ่อนอยู่บ้านจริง ๆ 
โชคดีที่เราไม่มีเพื่อนบ้าน
วันหยุดของฉันคือวันซักผ้า เก็บกวาดบ้าน ทำขนม ปลูกและตัดแต่งกิ่งต้นไม้
comment86:ไม่ใช่คนแปลกอะไรเลยนะคะ ดิฉันก็เป็น ไม่ชอบสงกรานต์คะ ไปเที่ยวที่ไหน ต้องแย่งกันกินแย่งกันใช้ เดินไปไหนก็กลัวคนเล่นน้ำ สาดน้ำ ทำชุดเราเปียก ก็อยู่บ้านคะ แต่ชอบวันหยุดนะคะ ได้อยู่กับครอบครัว พักผ่อน นอนหลับ เดินเล่น แค่นี้ก็พอคะ
comment87:แถวบ้านอิฉันเปิดเพลงเสียงดัง ดื่มเหล้าเมาแล้วเต้นเหมือนไส้เดือนโดนขี้เถ้า สร้างความรำคาญให้บุคคลอื่นจริงๆ
อิฉันนอนอยู่บ้านพักผ่อนทั้งอาทิตย์ ส่วนครอบครัวพี่สาวหนี(สามีรวย)ไปเที่ยวต่างประเทศตลอด
คุณเธอว่ารังเกียจพวกแว้นสก๊อยด้อยคุณภาพเล่นสาดน้ำ... เข้าใจได้ทำไมคุณเธอถึงดูถูกดูแคลนพวกนี้
ก็เพราะพฤติกรรมที่แสดงออกกันมันไม่เหลือประเพณีดีๆให้เห็นแล้ว
comment88:มันเหมือนเดรัจฉานอ้ะ เล่นกันดีๆ แต่พองามไม่ได้หรอ
comment89:คิดถึงสงกรานต์สมัยผมเด็กๆ เลยครับ
สมัยนั้นสัก 6 โมงเย็นร้านรวงก็ปิดหมดแล้ว งานสงกรานต์หรือลอยกระทงก็เปิดเพลงถึง 2-3 ทุ่มก็เงียบกันแล้ว

ชีวิตวันสงกรานต์สมัยนั้นก็เรียบๆ ธรรมดามาก
ตื่นเช้าไปทำบุญตักบาตร
สายๆ ไปเยี่ยมญาติผู้ใหญ่
ตกบ่ายช่วงที่กำลังร้อนๆ ก็เล่นยิงปืนฉีดน้ำกับเพื่อน
พอตกเย็นก็แยกย้ายกลับบ้านไปกินข้าว จากนั้นก็ไปเดินเที่ยวงานสงกรานต์กับครอบครัว 
สัก 2-3 ทุ่มพองานเริ่มเงียบก็กลับบ้านแล้วก็เข้านอน
comment90:บ้านอิชั้นอยู่ใกล้สถานบันเทิง ปกติก็ดังมาในบ้านอยู่แล้วพอสงกรานต์ คุณพระเสียงดังประหนึ่งมีลำโพงมาติดในห้องนอน ซ้ำร้ายอีดีเจ ตะโกนใส่ไมค์...ใครอยากมีผัวให้ร้องดังๆ ใครอยากมีผัวคืนนี้ขอเสียงหน่อย แล้วก็กรี๊ดกันสนั่น แล้วก็กรี๊ดกันสนั่นสลับฉีดน้ำแรงดันสูง ทุกคนร้อง ผัวๆๆๆๆๆ ร้องไม่หยุด จนต้องโทรหาเจ้าหน้าที่มาดูว่ามันเยอะไปแล้ว
comment91:เข้ามาเห็นใจค่ะ 
ปีนี้ไม่อยู่บ้านเลยรอดไป

หลายๆคนทำใจได้ก็บอกให้หยวนๆไป แค่ช่วงนี้เท่านั้น
แต่บางทีเราก็สงสัยว่า วันหยุด เราก็อยากพักอยู่กับบ้านสบายๆ กลับตองมาร้อนหูเพื่อหยวนให้คนอื่น
ทำไมไม่มีใครยอมปิดเพลงเพื่อหยวนให้เรามั่ง


ปล. ของบ้านเรานี่ ในกทม. แหล่งดังด้วยค่ะ เปิดเพลงตั้งแต่ที่เขต ดังมาถึงบ้าน ห่างประมาณ 3-4 โลได้
ถ้าไม่เปิดแอร์ก็คือนอนไม่ได้เลย ไม่รู้บ้านใกล้กว่าบ้านเราหูแตกไปกันแล้วหรือยัง
comment92:บ้านเรานี่อยู่บางแสน สาย 2 ค่ะ ดีกว่าหน้าหาดหน่อยตรงที่ไม่มีเวที แต่หนักตรงที่หน้าหาดปิดถนน รถมาเล่นเส้นนี้กัน ทนตั้งแต่สายๆยัน 2 ทุ่มครึ่ง โทรตาม ตร 2 รอบ เพราะรถเครื่องเสียงจอดแช่อยู่เป็นชม เสียงดังกระหึ่มยังกะอยู่ในคอนเสิร์ตที่อิมแพ๊ค เราอยู่คอนโดชั้น 5 ค่ะ เสียงนี่ยังไม่เท่าไหร่ แต่ไอจังหวะเบสนี่สิ สุดๆ ทำเราหายใจไม่ออก แน่นหน้าอก ไมเกรนขึ้น ลูกร้องนอนไม่ได้ กระจกสั่นไปทั้งห้อง จนเรากลัวว่าจะตกลงมาแตก 


แค่เครื่องเสียง ดีเจ ยังไม่พอ มีคาราโอเกะกันอีก ออกไมค์กันเลยทีเดียว




ที่สำคัญ รถติดบรรลัยมากกกก เราออกไปหาแม่ที่ กทม กลับมา ใช้เวลาจากบางนามาถึงปากทางเข้าถนนข้าวหลาม 1 ชม ส่วนจากตรงนั้นถึงบ้าน 4 ชม คร่าาาา สงสารตัวเล็กมากกก ดีว่ามีน้ำ มีอาหารว่างเค้าติดรถ ไม่งั้นหิวจัดแน่ๆ นมก็จากเต้า นางยังไม่ครบขวบเลย
comment93:หนูคงจะเป็นคนแปลกเหมือน จขกท. นะ เพราะไม่ชอบเหมือนกัน ดีนะแถวๆบ้านไม่มีคนแบบนั้นอาศัยอยู่
comment94:โห... จขกท เป็นคนประเภทเดียวกับเราค่ะ

บ้านเราทำธุรกิจส่วนตัว นานๆ จะได้หยุดพักผ่อน ก็อยากอยู่แต่บ้าน ทำงานบ้าน นอน

แต่ไอ้ข้างบ้านนี่สิ เราเห็นตั้งนานเน ไม่ทำอะไร เห็นอยู่บ้านทุกวัน

พอมาหยุดช่วงสงกรานต์ มันทำบ้าน ทำห้อง ขึ้นมาทันที

แล้วบ้านเราเป็นทาวน์เฮ้าส์ ทั้งทุบ ทั้งเจาะ มันดังได้ยินกันหมด

เสียงดังตั้งแต่ 6 โมงเช้า พอสักบ่าย 3 เลิกทำ ไปทำอีกที 2 ทุ่ม

แล้วก็เป็นแบบนี้ตลอดช่วงวันหยุด 5 วัน ตอนนี้เปิดทำงานแล้ว เราไม่เห็นมันจะทำบ้านมันต่อ สลัด !!
comment95:...เจอเหมือนกันเลยค่ะ ข้างบ้านขนรวมญาติพี่น้อง มาเห่าหอนเปิดเครื่องเสียงกันสนั่นลั่นไปหมด
ตั้งแต่บ่าย ยันค่ำ ทุกวันตั้งแต่วันที่ 12  แต่หนักสุดคือ 14 เสียงมนุษย์ป้ากรี๊ดกร๊าดโหยหวนกันยิ่งกว่าเปรต
มนุษย์ลุงก็เห่ากันลั่น ตั้งแต่บ่าย สองทุ่มขับรถออกไปกันสี่คัน นึกว่าจะรอด ที่ไหนได้
มันกลับมากันเที่ยงคืน มาเปิดเครื่องเสียงรถ หอนกันลั่นหมู่บ้านชนิดหน้าต่างสั่น
เบสลั่นบวกเสียงป้าๆ เล่นเอาฉุนขาด กะว่าโอเคมันยังติดลมกันมาจบเพลงคงไป
แต่เปล่าเลย ต่ออีกเพลง สักพักนึง จู่ๆเสียงเพลงถูกปิด เสียงคนเงียบกริบ
เพราะมี ตร. มาเตือน  แบบว่า คนพวกนี้ สำนึกไม่มีต้องใช้กฏหมายกับพวกมันอย่างเดียว
comment96:เราชอบสนุกกับคอนเสริ์ตนะ (แต่โชคดีที่เราอยู่ในโวนนิ่งที่เขาจัดไม่ใช่ละแวกบ้าน)
แต่เราก็เห็นใจ จขกท เนอะ มีลูกเล็กๆเราเข้าใจ เขาคงกลัวเสียงดัง
บางครั้งเทศกาล ตร. ก็ช่วยอะไรไม่ได้มากค่ะ ใครพวกมากก็ว่ากันไป
จะบอกแค่ว่าใจเขาใจเราค่ะ แต่ถ้าเป็นเรา จะลดเสียงให้นะ กลางคืนถึงเวลาก็ปิดเพลง
เทศกาลเมืองไทยก็เป็นแบบนี้ค่ะ สมัยนี้มันเปลี่ยนและต่างจากสมัยก่อนไปแล้ว
เห็นจากตัวอย่างหลายๆคลิปแล้ว น่ากลัวทุกเทศกาลค่ะ
comment97:เราโชคดีที่ไม่ได้อยู่รายล้อมด้วย "คนปกติ" แต่แถวบ้านเรามีแต่ "คนแปลกๆ" จึงใช้ชีวิตได้อย่าง "ปกติ(แปลก)"
comment98:จริงๆเราว่าคนส่วนใหญ่ก็ชอบสงบแหละค่ะ แต่โชคร้ายที่คนปกติเค้าเสียงดังกว่า
ในบ้านร้อยหลัง ถ้ามีแค่สองหลังที่ปกติ คนอื่นที่เหลือก็เดือดร้อนแล้ว
comment99:เดี๋ยวช่วง เทศกาลที่เค้าบวชกันเยอะๆ จขกท จะได้โดนอีกรอบค่ะ
บ้านเราเป็นบ้านปลูกเอง พท รอบๆ ยังเป็นสวน มีบ้านติดกัน หลังนึง แล้วก็มีที่ดินเปล่าคั่น แล้ว ก็บ้านหลังอื่น
อยู่แถวๆศาลายา แต่บ้านนอกมาก รอบๆยังเป็นสวน เป็นนาบัวอยู่เลย
 ช่วงนี้เพิ่งมีโครงการบ้านจัดสรรมาลง ทั้ง แสน แลน พฤก
ปีที่แล้ว ลูก กำลัง เพิ่งหกเดือน
ข้างบ้าน ที่บ้านถัดไป แต่มีที่ดินเปล่าคั่น เค้าบวช เค้าเป็นชาวสวนคนพื้นที่ดั้งเดิม
เค้า เปิดเพลง ก่อน งานจริง สามวันได้
ตั้งแต่ตีสี !!! ลำโพงหันมาทางบ้านเรา แม่เจ้า วงกบสั่น ปิดหน้าต่าง เปิดแอร์ ก็ไม่ช่วยอะไร
ถึงดึกดื่น(ห้าทุ่มกว่า)
วันแรกผ่านไป
วันที่สอง ก็ตีสี่อีก 
จำได้เลย เพลงแหล่ ที่มัน ตะโกนว่า ตื่น ตื่น มางานบุญกัน... ตะโกนดังมาก ตอนตีสี่ จะนอนต่อได้ไหม
แล้วก็เปิดเพลง แหล่ บวช พระคุณ เล่าเรื่องบวช ฯลฯ โดนบังคับฟังไป ลูกก็นอนไม่ได้ไป
สายๆทนไม่ไหว ต้องหอบลูกเล็กๆ ขับรถพาไปเที่ยว นอกบ้าน 
เพลียกับการบวชที่ต้องเปิดเพลงบ้าบอ ลำโพงกระหึ่ม  มีดนตรี ต้งเต้น คือ มันใช่การบวชหรอ เซ็งจิตสุดๆ
ทำไมบวชทีต้องหนวกหูขนาดนั้นคะ ไม่เข้าใจ
comment100:โชคดีที่อยู่ในหมู่บ้าน ไม่ได้ยินเสียงอะไรเลย 

แต่พอขับรถออกมาเท่านั้นแหละ -*- ผ่านพวกเปิดเครื่องเสียงเบสตุบๆแค่ไม่กี่นาที
ก็หงุดหงิดรำคาญจะตายแล้ว สงสารครอบครัวจขกท น้องยังเล็กแต่ต้องมาฟังเสียงดังๆ

ไหนจะพวกเล่นแบบไม่มีสมอง เอาดินสอพองมาป้ายรถ ป้ายกระจก เพื่ออออ
ไม่คิดว่าจะโดนเพราะนั่งในรถ ป้าปเข้ามาที่กระจกอย่างดัง มองทางลำบากอีก

พวกกลุ่มผู้ชายหื่นกามอีก เห็นผู้หญิงผ่านไปไม่ได้เลย ดักหน้า ดักหลัง
ปาดแป้งด้วยความหื่นกระหาย เห็นแล้วอนาถใจกับสังคมไทยและเทศกาลนี้
comment101:โชคดีที่ข้างบ้านถึงจะเปิดเพลงก็ไม่ได้ดังมาก มีตะโกนถามด้วยว่าดังไปรึเปล่าจะได้เบาเสียงลงอีก ต้องเปิดหน้าต่างถึงจะได้ยินแถมเขาเริ่มสายๆ สักทุ่ม สองทุ่มเลิกแล้ว  ที่หน้ากลัวสำหรับบ้านเราคือ ลอยกระทง กับ ปีใหม่ เพราะเสียงพลุ หมาที่บ้านวิ่งชนกันแบบสติแตกสุด  กับโคมที่ปล่อยจากวัดดังแถวบ้าน ต้องตื่นมาดูทิศทางการลอยก่อนเพราะเคยตกลงมาให้บ้านแล้วดีที่ลงคลองในบ้านไป ไม่รู้จะปล่อยทำด๋อยอะไร

title:กดตู้ขายน้ำ ของราคา 15 บาท แต่กลับต้องเสียเงิน 500 บาทแบบไม่รู้ตัว
comment:เรื่องของเรื่องคือ วันพฤหัสที่ผ่านมา (25 มิ.ย.) ได้ไปเดินงานสหพัฒน์ที่ศูนย์สิริกิตต์ค่ะ ก็เดินชอปปิ้งตามประสาจนเหนื่อย เงินในกระเป๋าตังค์ก็หร่อยหรอ จนเดินไปเจอตู้กดน้ำในมุมของฮอลล์ค่ะ

เป็นตู้กดน้ำของบริษัท ซันร้อยแปด (Sun 108) ซึ่งในงานจะมีหลายตู้มาก ให้กดน้ำได้หลายประเภทมาก เหมือนกับของญี่ปุ่น เลยกะว่าจะกดน้ำมาดับกระหาย 

ปรากฎว่าเดินไปที่ตู้ก็มีพนักงานมาถามไถ่ ลองกดดูได้นะครับ
อะ ไอ่เราก็ไหน ลองกดดูสิ ก่อนกดก็มองละ น้ำที่จะกดราคา 15 บาท 


(ลักษณะตู้จะคล้ายๆ แบบนี้ค่ะ)


พอเปิดกระเป๋าดูเหลือตังค์อยู่สี่สิบบาท เหลือไว้เป็นค่าเดินทางกลับบ้าน ขี้เกียจเดินไปกด ATM อีก มองไปทีตู้ปรากฎว่ามีให้รูดบัตรได้ด้วย เลยถามพนักงาน เขาก็บอกว่า รูดได้ครับ รูดได้เหมือนเวลาซื้อของทั่วไป อะ ก็ลองรูดดู  


พอจัดการรูดเสร็จ ได้น้ำมา ก็เปิดดื่ม กำลังจะเดินออกจากโซนนั้น ปรากฎว่ามีเมสเสจแจ้งเตือนว่า เงินออกไป 500 บาท .... เงิบเลยค่ะทีนี้  ก็คุยกับเพื่อนว่าเอ๊ะ เมื่อกี้น้ำราคา 15 บาทไม่ใช่หรอ ก็ยังงงๆสงสัยอยู่ จนกระทั่งเมสเสจส่งเข้ามาอีกรอบว่า ปลายทางเป็นบริษัทซันร้อยแปด เลยเดินเข้าไปถามพนักงานชายที่คุยกับเราตอนแรก

พอเข้าไปถาม พนักงานก็ดูงงๆ อ้ำอึ้ง บอกว่าไม่นะครับ น้ำราคา 15 บาทตู้ก็จะตัด 15 บาท 500 อะไรนี่ไม่ใช่ละ  

(เมสเสจที่ได้รับ)


เราก็ยังยืนยัน โชว์เมสเสจจากมือถือให้ดูว่า เนี่ย มันห้าร้อยจริงๆ จนพนักงานชายเรียกพนักงานหญิงอีกคนมาพูดด้วย

พนักงานหญิงก็บอกว่า มันเป็นอย่างงี้แหละค่ะ ถ้าซื้อของไม่ถึง 500 บาท ตู้จะทำการตัดเงินไปก่อน 500 บาท แล้วจะคืนเงินให้ภายหลัง  

เราก็เลยถามว่าอ่าว แล้วจะคืนเงินให้เมื่อไหร่ เพราะราคาน้ำแค่ 15 บาทเท่านั้นเอง

เขาก็บอกว่าพรุ่งนี้ค่ะ พรุ่งนี้ระบบจะทำการคืนเงินให้ ถ้ายังไงน้องเอาโบว์ชัวไปก่อนนะคะ ถ้าเงินไม่คืนโทรมาสอบถามได้เลยค่ะ 

อารามเหนื่อยๆ ไม่อยากต่อล้อต่อเถียง ในเมื่อพนักงานยืนยันหนักแน่นว่ามันเป็นระบบของเขา และจะคืนให้แน่นอนวันรุ่งขึ้นก็เลยอะ ไม่เป็นไรกลับก็ได้ แม้ในใจจะนึกเซงว่า น่าจะยอมใช้เงินสดกด แล้วยอมเดินไปกดเงินที่ตู้ ATM ดีกว่า ซวยจริงๆ พนักงานที่สอนวิธีการใช้ก็เหมือนจะไม่รู้ว่าระบบของตู้จะเป็นอย่างงี้ 

จนเวลาผ่านไป วันศุกร์ก็ไม่มีการแจ้งเตือนว่ามีเงินคืน  ก็เอ หรือว่าหนึ่งวันทำการของเขาหมายถึงทั้งวัน อะ รออีกสักวันแล้วกัน

จนวันเสาร์ ก็ยังไม่ได้เงินคืน เลยโทรไปทางบริษัทเพื่อสอบถาม ปรากฎว่าปลายสายเองก็รับเรื่องไว้ แม้จะดูงงๆ ถามคำถามจี้ไปมา ก็ตอบไม่ได้ สุดท้ายได้คำตอบมาว่าเพราะเป็นวันเสาร์ ธนารคารไม่เปิด ระบบเลยยังไม่สามารถคืนเงินให้ได้ ต้องรอวันจันทร์ ... อะ รออีกแล้ว รอก็ได้


จนวันจันทร์ บ่ายโมงแล้ว ก็ยังไม่มีทีท่าว่าจะได้เงินคืน ลองโทรไปสอบถามอีกครั้ง รอบแรกปลายสายบอกว่าให้ลองเช็คสเตทเม้นดูก่อนว่าเงินเข้าหรือยัง เพราะต่ำกว่าห้าร้อยบางทีมันจะไม่แจ้ง เราก็เถียงไปว่า ไม่นะ ที่ใช้รูด ไม่ใช่บัตรเครดิต แต่เป็นบัตรเดบิต และปกติไม่ว่าบาทหรือสองบาท ก็จะได้เมสเสจตลอด เขาก็ยังยืนยันว่าให้เราไปเช็คก่อน  อะ เช็คก่อนก็ได้

เลยเดินเอาสมุดบัญชีไปอัพ ก็อย่างที่รู้ มีแต่เงิน 500 บาทที่หายไป และไม่มีการได้เงินคืนกลับมาแต่อย่างใด 

เลยโทรกลับไปหาเจ้าหน้าที่อีกครั้ง เขาก็ถามว่า หมายเลขบัตรสี่ตัวท้ายของเราใช่เบอร์นี้มั้ย อะ ใช่ เขาบอกว่าระบบแจ้งว่าตัดไปแค่ 15 บาทจริงๆ เราก็งงสิทีนี้ ถ้ามันตัดไป 15 บาทจริง แล้วไหงเงินในบัญชีถึงหายไปถึง 500 บาทเล่า  เราก็ยังยืนยันว่ามันหายไปจริงๆ เขาเลยบอกว่าให้โทรมาใหม่อีกรอบ เขาจะลองโทรไปเช็คกับธนาคาร


ผ่านไปสิบนาที โทรไปใหม่ เขาบอกว่ากำลังเช็คอยู่ ไม่ต้องห่วง ถ้าได้เรื่องยังไง จะโทรกลับมาบอกแน่ๆ แล้ววันจันทร์นั้นทั้งวันก็ผ่านไป โดยพนักงานคนดังกล่าวก็ยังไม่ได้ติดต่อกลับมา ....

จนถึงวันอังคาร (วันนี้) ก็ไม่มีการติดต่อกลับมา จนตอนเย็นประมาณสี่โมงเย็น จึงโทรไปสอบถาม ได้ความว่ายังไม่มีการติดต่อมาจากธนาคาร และจะโทรกลับมาใหม่เนื่องจากติดประชุม .. หลังจากวางสาย แน่นอนว่าหายไปเลย  ไม่มีการติดต่อกลับมาอีกอย่างเดิม ....


ตอนนี้รู้สึกเสียความรู้สึกมาก รู้สึกว่าวันนั้นไม่น่าใช้บัตรรูด น่าจะใช้แบงค์ยี่สิบหยอด จะได้ไม่ต้องมานั่งทวงเงิน มานั่งมีปัญหา แต่คิดอีกที จริงๆ ก็เป็นสิทธิ์ของเราที่จะเลือกใช้วิธีการจ่ายแบบไหนตามเราสะดวก น่าจะเป็นทางบริษัทมากกว่าที่ดูแลระบบของตัวเองให้ดีกว่านี้  จำนวนเงินอาจจะดูว่าไม่เยอะ ไม่กี่ร้อยบาท แต่มันก็ไม่ใช่เรื่องที่เราจะเสียไปฟรีๆ นี่นา .. 

จนตอนนี้ก็ยังไม่รู้เลยว่าสุดท้ายแล้วจะได้เงินคืนหรือเปล่า..

ปล ไม่แน่ใจว่าต้องแท็กอะไรบ้างเลย แนะนำแท็กได้นะคะ ขอบคุณค่ะ																																	   แก้ไขข้อความเมื่อ 30 มิถุนายน 2558 เวลา 23:44 น.
comment1:โชคดี จัง
comment1-1:โชคดีไรอะ   คืออ่านไม่จบใช่ป่ะ
comment1-2:โชคดีอะไรค๊าคุ๊ณณณณณณณ (เสียงสูง)
comment1-3:เขาประชด แหละมั้ง
comment1-4:น่าจะโชคดี ที่มันไม่เอาไปทั้งหมดในบัญชี มั้งครับ
comment1-5:คนสมัยนี้ไม่รู้จักคำว่าประชดประชันเหรอ
comment2:โหวต
comment2-1:ขอบคุณค่ะ
comment3:อย่าไปยอม จริงๆเงินไม่ได้เยอะหรอก 500



แต่ อยากจะรู้ตอนจบ 

ว่า เจ้าหน้าที่จะทำอย่างไร
comment3-1:ไม่ยอมแน่ๆค่ะ
comment3-2:500  -เงินจำนวนนี้เยอะนะครับ  สินค้าราคาสิบห้าบาท  จ่ายห้าร้อย  ทำไมจะว่าไม่เยอะ
comment3-3:500 ไม่เยอะ 

โอ้โห เรากินอยู่ได้อาทิตย์นึงเลย T______T
comment3-4:บ้านคุณคงรวยมากเนอะ 500 ไม่เยอะ 

ห้าร้อยเนี่ย กินข้าวได้ทั้งอาทิคย์ เลย
comment3-5:มันแล้วแต่คนมัยละ  


มันอยู่ที่ใครหาได้มากเท่าไร แล้วจะเยอะ น้อย มันส่วนบุคคล


อ่อ แล้วจะมา ดราม่าทำไมกัน
comment3-6:หาได้เยอะ แต่เงินห้าร้อยดูเยอะก็มีนะ มันอยู่ที่ทัศนะคติหรือเปล่า ไม่ได้อยู่ที่หาได้เยอะหรือน้อย
comment3-7:เงินเเค่500ร้อย  ถ้าพลาด100คน ก็50,000
comment3-8:จริง ๆ แล้ว 500 บาท ไม่เยอะหรอกครับ ถ้า เราเอาไปจ่ายในของที่สมควรแก่ราคา เช่น ไปเที่ยวดูหนัง ฟังเพลง ทานอาหาร อะ ถูกจะตาย แต่ถ้า น้ำ 1 ขวด ขวดละ 15 บาท แต่ต้องจ่ายเงิน 500 บาท อันนี้เขาเรียกว่า โคตะระ เยอะ มาก ๆ ครับ
comment3-9:เราว่า เราก็หาได้เยอะประมาณนึงนะ แต่ 500 เรากินอยู่ได้อาทิตย์นึงจริงๆ และมันเยอะสำหรับเรา
เยอะไม่เยอะ ไม่ใช่อยู่ที่"หาได้"หรอก อยู่ที่"ให้ค่า" (บอกคนอื่นนะ ไม่ได้บอกเจ้าของความเห็น)

หาได้ ใช้เยอะ ก็หมด สิบล้านยังน้อยไป
comment4:นอกจากเงินทอนที่เหลือแล้วต้องถามทางบริษัทไปด้วยว่าค่าใช้จ่ายติดตามเรื่อง ค่าเสียความรู้สึกเนี่ยจะจัดการอย่างไร
comment4-1:รับรองว่าทางบริษัทจะตอบทันทีว่า"ทางบริษัทไม่มีนโยบายในเรื่องนี้"
แต่ถ้าเป็นบริษัทติดตามทวงถามจากผู้บริโภคจะเป็นตรงกันข้ามครับ
นโยบายเก็บเงินค่าทวงถามละเอียดยิบ ยิ่งต้องทวงนานทวงบ่อยอย่างที่จขกท.ทำ...ยิ่งแพง...
comment5:ตู้น้ำซื้อไม่ถึง 500 ตัดเงินไปก่อน ทอนทีหลังเนี่ยนะ?
comment5-1:ผมก็สงสัยนะว่า ส่วนมากแล้ว ใครกันจะซื้อน้ำกระป๋องทีนึงเกิน 500 บาท ส่วนมากก็ซื้อกัน ป๋อง-2ป๋อง แค่นั้นแหละ
comment5-2:ถ้าซื้อ เบียร์ ว่าไป อย่าง นะ 500 บาท ....
comment6:คุณจขกท ลองไปแจ้งธนาคารนะคะ ถามจนท. เล่าให้เค้าฟัง 
ละมันจะมีฟอร์มค่ะ  แต่ที่เราเคยโดนเป็นเดบิต 
เราเคยจองตั๋วหนังทางเน็ต 2 ที่ ปรากฎจ่ายเงินเสร็จจากเดบิต 
มีแมสเซสว่าจ่ายเงินไป 3XX กว่าบาท
แต่หน้าถัดไปของเวปจองตั๋ว มันerror ค่ะ 
ดังนั้น ไม่มีรหัส ไม่มีอีเมลล์อะไรมาทั้งนั้น 
พอเข้าไปดูที่นั่งตรงนั้นยังว่าง 
ของเราบัตรเดบิต เลยเอาสมุดบัญชีไป รีบไปกรอกฟอร์มที่ธนาคาร 
ลองโทรถามเจ้าหน้าที่ดูนะคะ 
ธนาคารบอกว่าน่าจะสัปดาห์ ผ่านไป ประมาณ1เดือนก็ได้เงินคืนค่ะ
comment6-1:ขอบคุณค่ะ จะลองไปแจ้งกับธนาคารดูค่ะ
comment6-2:ไม่มีทางครับ บัตรเดบิตไม่มีทางได้คืน แล้วธนาคารก็ไม่รับผิดชอบครับ ทั้งๆที่เราไม่ผิด ธนาคารจะให้เราไปตามเองครับ ผมโดนมาแล้ว ธนาคารกรุงเทพ ไอ้บัตรบีเฟริ์สนี่แหละ
comment6-3:กสิกร ผมเคลมได้นะครับ ทำเรื่องเคลมไป ไอบัตรเดบิตเนี่ย
comment6-4:แจ้งธนาคารได้ครับ แต่อาจจะได้เงินคืนช้าหน่อย เคยโดนบัตร ไทยพาณิช ครับ
comment6-5:ไอเรื่องตั๋วหนังเนี่ยเราก็เคยโดนค่ะ ไปถามธนาคารก็โดนไล่ให้ไปติดต่อทางโรงหนังเอง ติดต่อโรงหนังไปก็ไล่ให้ไปเคาน์เตอร์สาขา ไปเคาน์เตอร์สาขาก็บอกจะติดต่อไอทีให้ขอเลขขออะไรไปถ้าตรงจะคืน จนแล้วจนรอดสามสี่เดือนแล้วก็ไม่มีการติดต่อกลับมา 
เราใช้บัตรกรุงไทยค่ะ อิจฉาคนที่ได้คืนมากๆ T_T
comment6-6:เครมได้นะครับ ของ ไทพานิชผมเคยเคลม
comment6-7:กสิกร เดบิตเคลมได้นะ  เคยมาแล้ว แต่อาจจะนานหน่อย
comment6-8:กสิกรทำเรื่องเอาเงินคืนได้ครับ ไม่น่าเกินเดือนนึง
comment6-9:ของผมก็ได้คืนนะครับ ตอนนั้น มีเงินออกไป 3,xxx  ปรากฎว่าเป็นค่าเติมเงินเกมส์ทั้งๆที่ไม่ได้เล่น ทาง KBank ก็ทำเงินคืนให้ สองอาทิตย์ได้ตังคืนครับ
comment6-10:kbank เดบิต ได้คืนนะจ้ะ มาบอกอีกรอบ
comment6-11:ผมใช้เดบิตแทบทุกธนาคารเลยนะ  เคลมได้ครับ
ผมเจอแบบเครื่องรูดมัน error น้องแคชเชียร์ก็รูดซ้ำๆ เจอไปซ้ำๆเลย
ของผมเคลมไป 7 วันเองก็ได้เงินคืนครับ ไม่เคยเจอนานเกินนั้นสักแบงก์เลยครับ
comment6-12:เคลมได้ ถ้าได้ของ ไม่ตรงตามมูลค่า

แต่ ถ้าได้ของ ตามตกลง แล้ว ชำรุด หรือเสียหาย 
เช่น ในกระป๋องไม่มีน้ำ หรือบูด อะไรแบบนี้ จะเคลมส่วนนั้นไม่ได้
comment7:แย่มากๆจนผ่านไปหลายวันยังไม่มีไรคืบหน้า อย่าเพิ่งยอมแพ้นะคะ จะรอติดตามผลว่าจะได้เงินคืนมั้ย สู้ๆนะคะ
comment7-1:ขอบคุณนะคะ คืบหน้ายังไงจะมาอัพเดทนะคะ
comment8:โหหหห นี่มันตู้โกงเงินชัดๆ

ถ้าไม่สมัครข้อความแจ้งเตือนไว้ ก็ไม่รู้ว่าจะรู้ตัวตอนไหน

แย่มากกก
comment9:โหวตค่ะ บ.ต้องออกมารับผิดชอบ
comment10:เดี๋ยวก็จะออกมาชี้แจงว่าเกิดการเข้าใจผิด ชัวร์
แบบนี้ไม่เข้าใจผิดแล้วม้างง หลายวันก็บ่ายเบี่ยง 
แจ้ง สคบ เลยค่ะน้ำขวดละ5ร้อย ฟ้องเรียกค่าเสียหาย
รวมค่าเสียเวลาค่าทวงถามสักห้าหมื่น ลุยย
comment10-1:เห็นด้วยค่ะ
comment11:ขอให้ได้เงินคืนไวๆนะคะ แบบนี้เสียความรู้สึกมากค่ะ
comment12:ติดต่อธนาคารขอปฏิเสธยอดครับ ทั้งเดบิตหรือเครดิต เซ็นในเอกสาร Dispute  ใช้เวลา 15-85 วันทำการธนาคารจะได้เงินคืนครับ แจ้งเฉยๆ เรื่องไม่ไปถึงใหนครับ เพราะต้องมีเอกสารนี้ไปยืนยันกับทาง VISA/Mastercard ผมเพิ่งได้รับ 4700 คืนจาก 6 ยอดผิดพลาด (คิดเงินแต่บอกว่ารูดไม่ผ่าน 5 ยอด - รายการซ้ำ 1 ยอด) ตอนแรกก็โทรแบบคุณนี่ล่ะครับอยู่เป็นอาทิตย์ ไม่ไปใหน เสียอารมณ์เปล่าๆ เลยเซ็นจดหมายขอ dispute ยอด รออยู่เดือนนึงพอดีครับ ตอนแรกตกใจนิดหน่อยที่บอกว่า 15-85 วันทำการ สรุปก็ราว ๆ 20 วันทำการได้ครบทั้ง 6 ยอด (จากที่ต่างๆกัน)  สู้ๆ
comment12-1:เห็นด้วย ว่าอย่าติดต่อกับร้านเอง ให้แจ้งธนาคารไปจัดการเอง
เคยสั่งพิซซ่าออนไลน์ จ่ายเงินผ่านแล้ว แต่ระบบของร้านดัน error ไม่มีออเดอร์อะไรเลย
โทรบอกธนาคาร ส่งเอกสารขอปฏิเสธยอดนั้นๆ แป๊บเดียวเค้าจะกันยอดไว้ตรวจสอบ เราก็ไม่ต้องจ่ายค่ะ (เครดิต)
จบ ไม่ต้องติดต่อร้านค้าแต่อย่างใด
comment12-2:ขอบคุณสำหรับความรู้ครับ
comment13:ขอให้ได้เงินคืนไว ๆ นะคะ



ปล ถ้าตู้จ่ายน้ำตามเงินที่หักไป 500 บาท
นึกภาพว่ากระป๋องมันพุ่งออกมา 33 กระป๋อง + เงินทอนอีก 5 บาท
คงชุลมุนน่าดู
comment13-1:เข้าใจคิด
comment14:สงสัยว่าได้เงินฟรีๆไปเท่าไหร่แล้ว
comment15:ทำไมไม่ลงบันทึกประจำวันครับ ว่ามีการเอาเงินไปเกินที่ต้องจ่าย ส่วนจะฟ้องร้องหรือไม่ค่อยว่ากันครับ

คดีพวกนี้ถือเป็นการฉ้อโกงครับ ถ้ามีคนโเนหลอกจำนวนมากก็เข้าข่ายฉ้อโกงประชาชน ถ้าอยากจะร้องเรียนตามไปร้องเรียนที่สคบ.ครับ ไม่งั้นคุณจะไม่ได้เงินคืนแน่นอน อาการที่เขาทำคือบ่ายเบี่ยงยื้อเวลา จนสุดท้ายเราไม่เบื่อไปเองก็สายเกินกว่าจะฟ้องร้อง เพราะไม่มีหลักฐานในการติดตาม การพูดคุยทางโทรศัพท์มันไม่ได้เป็นลายลักษณ์อักษรครับ

ในการรูดบัตร ผมมองว่าเดบิตเสี่ยงกว่า ถ้าธนาคารไม่มีระบบแก้ไข ระงับการจ่ายหรือเรียกคืนไม่ได้ ก็จะแย่ครับ แต่ต่างจากเครดิต ถ้าเราไม่จ่ายเขาแนะนำให้ยกเลิกบัตรและเปลี่ยนบัตรได้เลย แล้วค่อยฟ้องร้องกันในกรณีที่เราไม่ผิดแต่ทำการระงับการจ่ายซึ่งได้ติดตามระดับหนึ่งอย่างที่จขกท.ทำก็ไม่มีทางผิด อย่างมากก็จ่ายค่าใช้สินค้าหรือบริการ

#คนที่เราติดต่อติดตามเรื่องควรถามชื่อด้วยนะครับ จะได้มีคนรับผิดชอบได้ครับ
comment15-1:เคลมเงินคืนได้ครับ  ไม่ได้ยุ่งอะไรไปกว่าบัตรเครดิตเลย
comment16:ตู้กดน้ำ รูดบัตรได้ ???

พอดี ผมอยู่หลังเขาจริงๆ ไม่คิดเลยว่า จะมีระบบรูดบัตรด้วย ก็ถือว่า โชคดีที่ไม่เคยรู้มาก่อน ตู้มันเลยไม่ได้กินเงินผม

ขอบคุณที่ให้ความรู้และเตือนครับ จขกท.
comment17:เราเคยเจอเคสคล้ายๆอย่างนี้ค่ะ บัตรเดบิต ตอนนั้นซื้อตั๋วคอน ตัดเงินแล้วไม่ได้​ตั๋ว ให้ตรงไปธนาคารแล้วแจ้งเรื่องกับจนท.ค่ะ เค้าจะมีเอกสารให้กรอกแล้ว จนท.บอกว่าเราจะได้เงินคืนภายใน 60 วันทำการ (เราได้เงินคืนเดือนกว่าๆค่ะ) แนะนำ​ให้จขกท.ติดต่อธนาคาร​นะคะ


ปล.ของเราแบงก์​เขียวน่ะค่ะ
comment18:ตู้บ้าไรเนี่ย ตัดบัตรขั้นต่ำ 500 รู้ทั้งรู้ว่า มูลค่าสินค้าตัวเองแค่หลักสิบ

แล้วพนักงานคนแรกที่บอกว่า รูดบัตรได้ ก็บอกไม่หมด ว่า เครื่องจะตัดขั้นต่ำ 500 แล้วค่อยคืน

แจ้งความ + แจ้งธนาคาร ระงับบัตรเครดิตเลยค่ะ จขกท.
ทำเรื่องแจ้งไปที่ สนญ. สหพัฒน์ด้วย
comment19:เตรียมแจ้งสคบ.เลยครับ แบบนี้เอาเปรียบผู้บริโภค เจตนาโกงแน่ๆ เพราะต้องมีไม่น้อยที่ไม่ได้ใช้บริการแจ้งเตือนแบบนี้ซึ่งก็จะไม่รู้จนกว่าจะได้ใบแจ้งหนี้ ไอ้ที่ว่าจะคืนให้ก็ไม่มีอะใรรับประกันว่ามันจะคืนจริง ใครไม่รู้ก็เนียนๆเงียบๆไป ใครรู้ตัวค่อยคืน แต่ก็อีกครึ่งค่อนเดือน ใครเผลอลืมก็เนียนเงียบๆอีก กินฟรีไปสี่ร้อยกว่าบาท เดือนๆนึงซักสิบคนก็สี่พันกว่า
comment20:โหวต

มีด้วยเหรอ??? ซื้อน้ำดื่มแค่15 บาท แต่ต้องจ่าย 500 บาท แล้วอาจจะคืนเงินภายหลัง  ถ้ารู้ก่อนใครจะยอมจ่าย

เหตุการณ์แบบนี้ เสียตังค์ เสียเวลาตามเรื่อง เสียสุขภาพจิต มีใครรับผิดชอบบ้างมั้ย
เจอเหตุการณ์แบบนี้แล้วเซ็งแทน จขกท.

เอาใจช่วย จขกท สู้ๆ
comment21:ไปลงบันทึกประจำวันไว้ก่อนครับ เอาสลิป พร้อมปริ้นเมสเสจไปด้วย แล้วเอาบันทึกประจำวันไปธนาคาร อย่างที่ความเห็นบนๆ บอก

อย่าไปรอบริษัทครับ เค้าไม่ดำเนินการอะไรให้เราหรอก ดีแต่ตอบปัดไปมา สุดท้ายเงียบแน่นอน

ติดต่อธนาคารด่วน
comment22:ความคิดเห็นนี้ถูกลบเนื่องจาก ความคิดเห็นนี้มีผู้ถูกใส่ความหรือถูกหมิ่นประมาทให้เสื่อมเสียชื่อเสียง
comment22-1:ครับ
comment23:เราเป็นคนนึงหละที่ไม่ชอบใช้ความสดวกสบายแบบนี้ คนรอบข้างชอบว่าเป็นเต่าล้านปี
มีปัญหาทีเสียเวลาตามเรื่อง หงุดหงิด
เรื่องรูดบัตรยอดเท่าไหร่ แล้วได้เงินคืนก็เหมือนกัน ต้องมาตามเรื่อง กว่าจะได้คืนก็ใช้เวลาเป็นหลายเดือน

เราเป็นคนไม่ทำธุรกรรมการเงินทางเน็ตเลย เดินไปธนาคารทุกครั้ง จะถอนเงินก็ต้องใช้ตู้atmที่อยู่หน้าธนาคารด้วย
บางครั้งมานั่งนึก ทำไมไม่ปรับตัวเองเข้ากับเทคโนโลยีเลย ทั้งๆที่เคยอยู่ตปทมาเกือบ10ปี ประเทศไฮเทคด้วย 
แต่เห็นบ้านเรา ปัญหาเยอะเหลือเกิน เลยเป็นโรคกลัวเทคโนโลยีที่เกี่ยวกับธุรกรรมการเงินมากกกก
comment23-1:เหมือนกันเลย ขนาดจ่ายค่าบัตรเครดิตผมยังไปธนาคารของบัตรนั้นๆเลย จ่ายมันหน้าเคาเตอร์นั้นละมีพยานหลักฐานเยอะดีบัตรเดบิตไม่ทำ เพราะไม่อยากให้มีอะไรมายุ่งกับบัญชีเรานอกจากบัตร atm
comment24:ใครไม่มีข้อความเตือนก็เสร็จโจรเลยสิเนี่ย -_-
comment25:ความคิดเห็นนี้ถูกลบเนื่องจาก ความคิดเห็นนี้มีผู้ถูกใส่ความหรือถูกหมิ่นประมาทให้เสื่อมเสียชื่อเสียง
comment26:ซี่โครงจริงๆ
comment27:โกงอย่างหน้าด้านๆมาก
comment28:เข้าข่าย"ฉ้อโกง"แล้วครับ 

บอกพนักงานเลยว่า จะแจ้งความดำเนินคดีครับ
comment29:แอฟ 30 บาท ยังซื้อผ่านบัตรกันได้ ทำไมต้องมีจำกัดขั้นต่ำกันด้วยน๊า
comment30:เรียน ท่านเจ้าของกระทู้

ตามรายละเอียดที่แจ้ง ทางบริษัท Sun108 ได้มีการติดต่อแจ้งความคืบหน้ากับท่านอย่างต่อเนื่อง หลังรับทราบปัญหา โดยขณะนี้ทางบริษัทฯ ได้ประสานงานและติดตามรายละเอียดดังกล่าวกับทางธนาคาร  ทั้งนี้ขอแจ้งรายละเอียดเบื้องต้นถึงขั้นตอนการซื้อสินค้าผ่านตู้หยอดเหรียญอัตโนมัติผ่านบัตรเครดิตดังนี้ค่ะ
1. เก็บวงเงินสูงสุดที่สามารถกดได้ไว้ก่อน
2. เลือกสินค้า
3. หักเงินค่าสินค้าตามซื้อจริง / รับสินค้า
4. คืนวงเงินหลังจากหักค่าสินค้าจริง  (ถ้าเป็นบัตรเครดิต ภายใน 24 ชม. หลังจากระบบตรวจสอบ, บัตรเดบิต ตามรอบของธนาคารค่ะ)

ซึ่งเป็นหลักการคล้ายกับการซื้อสินค้าด้วย เหรียญหรือธนบัตร คือ
1. หยอดเหรียญ/ใส่ ธนบัตร  เช่น 20 บาท
2. เลือกสินค้า  เช่น ราคา 15 บาท
3. คืนเงินที่เกิน / รับสินค้า

ทั้งนี้ทางบริษัทฯ ต้องขออภัยในความไม่สะดวกที่เกิดขึ้น และขอรับรองว่า ทางบริษัทฯ ไม่มีเจตนาจะโกง ผู้ใช้บริการ และบริษัทฯ ขอน้อมรับในรับติชมมา ณ ที่นี้ เพื่อนำไปปรับปรุงบริการให้ดียิ่งๆ ขึ้นค่ะ ขอบคุณมากค่ะ

Sun108
comment30-1:ขอให้เจริญๆ นะจ๊ะ
comment30-2:((( 1. เก็บวงเงินสูงสุดที่สามารถกดได้ไว้ก่อน )))

ระบบที่คุณคิดขึ้นมาใช้ มีความจำเป็นอันใด เพื่ออะไรครับ....
โปรดตอบ....
comment30-3:จ้างโปรแกรมเมอร์  ที่ไหนเขียน หรา
เข้าข่ายฉ้อโกง คุณศึกษาข้อกฏหมายหรายัง
comment30-4:ข้อ 1. เก็บวงเงินสูงสุดที่สามารถกดได้ก่อน 
แม่จ้าว!! MY FOOT!!!!
น้ำ 15 บาทเนี่ยนะเอาอะไรคิดนี่
comment30-5:ความคิดเห็นนี้ถูกลบเนื่องจาก ความคิดเห็นนี้มีผู้ถูกใส่ความหรือถูกหมิ่นประมาทให้เสื่อมเสียชื่อเสียง
comment30-6:คือการจ่าเงินของบริษัทคุณปัญญาอ่อนไปไหมคะ
ถ้ามันจะต้องหักเงินลูกค้าแบบนั้นก็ต้องมีแจ้งทางตู้ด้วยนะคะ จะได้ไม่มีปัญหา
ทีเราสั่งจ่างเงินผ่านเน็ต รูดนู่นนี่นั่น ยังไม่เป็นแบบนี้เลย
ถ้าจะทำให้มันดูไฮโซโก้หรู แต่มาตัดเงินเกิน 10 เท่าของราคาสินค้านี่ก็ไม่ใช่ละ
มันก็เหมือนการโกงดีๆนี่แหละค่ะ
ซื้อของไป 15 บาท ให้แบงก์ 500 ได้ทอนมาอีกใน 30 วัน 
เจริญ

**จขกท ช่วยบอกชื่อธนาคารที่ใช้ได้ไหมคะ ทำไมมันทำเรื่องยุ่งยากขนาดนี้
comment30-7:เอาฮาใช่ไหม เอาจริงๆ
comment30-8:แล้วเรื่องคืนเงินให้จขกท.ล่ะค่ะ ไม่เห็นตอบเลยว่าจะทำยังไง
แค่"ขออภัยในความไม่สะดวกที่เกิดขึ้น และขอรับรองว่า 
ทางบริษัทฯ ไม่มีเจตนาจะโกง ผู้ใช้บริการ และบริษัทฯ 
ขอน้อมรับในรับติชมมา ณ ที่นี้ เพื่อนำไปปรับปรุงบริการ..."
แค่นี้ยังไม่เพียงพอนะคะ

กรณีนี้ส่งผลถึงความน่าเชื่อถือของบริษัท Sun108 โดยตรง ทางบริษัทนิ่งเฉยไม่ได้ค่ะ
อย่างน้อยขอติดต่อจขกท.เพื่อแก้ไขก็ยังดี ไม่ใช่ให้จขกท.ดิ้นรนไปติดต่อธนาคารเองแบบนี้
มันส่อเจตนาว่าจะฉ้อโกง และยังคงจะฉ้อโกงต่อไป
comment30-9:บริษัทห่วย
ตู้ห่วย
พนักงานห่วยมาก
comment30-10:ช้าก่อนนน อย่าเพิ่งด่า เราว่าคห.นี้เค้าอำค่ะ อำเล่น แอ๊บมาตอบว่าเป็นบ.sun108
comment30-11:หราาาาาาาาาาาาาาาาาาาา สีข้างถลอกแล้วมั้ง

ถ้าคุณจะตัดอย่างนั้นจริงๆ ทีหลังกรุณาแปะข้อความที่ตู้กดด้วยนะคะ ว่าเราจะตัดบัตรเครดิตของท่านจำนวน 500 บาทก่อน แล้วจะจ่ายส่วนต่างคืนทีหลัง ไม่ใช่มุบมิบ อยากตัดอะไรก็ตัด งี้ถ้าตัดสัก 5 หมื่นก่อนได้ก็คงตัด แล้วค่อยคืนใช่ป่าวคะ แล้วของของคุณจำนวนแค่หลักสิบต้นๆ แล้วคุณมีหลักการยังไงในการตัดราคาสินค้าถึง 500 บาทคะ ขอคำอธิบายที่ฟังดูมีเหตุผลหน่อยค่ะ
comment30-12:ควรจะจัดการระบบให้เก็บได้เท่ากับค่าสินค้าค่ะ ไม่ใช่เก็บวงเงินสูงสุดอะไรของคุณ
คนทำระบบนี้อุบาทว์จริงๆค่ะ
comment30-13:มั่วรึเปล่าครับ
บัตรเครดิตคืนภายใน 24 ชม.
บัตรเดบิต ตามรอบธนาคาร

บัตรเดบิต มันมีรอบธนาคารด้วยเหรอครับ
แล้วถ้าบอกว่าพิมพ์สลับกัน ยิ่งแล้วไปใหญ่
เพราะเกิน 24 ชั่วโมงแล้ว ยังไม่มีการคืนเงิน
comment30-14:ของราคา 15 บาทในตู้ตัดกันวงเงินไป 500  มันสมเหตุ-ผลไหมนั่น 
กันวงเงินไว้อีก เป็นเดือน อ้างว่าเพราะเป็นบัตรเดบิต ???
ต่อให้กันวงเงินไว้ 100 นึงยังเยอะเกินด้วยซ้ำ

บัตรเดบิต หรือ เครดิต ให้มันตัดเป็นเศษสตางค์ยังได้เลยทำไมจะต้องกันวงเงิน
ใครเป็นคนคิดตรรกกะนี้นี่ บริษัท / ธนาคาร?
comment30-15:เก็บวงเงินสูงสุด หักไป500บาท ซื้อ15บาทแล้วน้ำในตู้กดอย่างมากคงไม่เกิน50บาท หัก100บาทยังเยอะไปเลย
comment30-16:ที่สุดของความบัดซบของระบบบัญชีเลยหล่ะครับ เพราะต้องมาคืนเงินส่วนเกินไปให้ลูกค้าอีก ทั้งๆ ที่แค่เก็บแค่ 15 บาทมันก็จบแล้วครับ
comment30-17:ความคิดเห็นนี้ถูกลบเนื่องจาก ความคิดเห็นนี้มีผู้ถูกใส่ความหรือถูกหมิ่นประมาทให้เสื่อมเสียชื่อเสียง
comment30-18:ความคิดเห็นที่ 30
เรียน ท่านเจ้าของกระทู้

ตามรายละเอียดที่แจ้ง ทางบริษัท Sun108 ได้มีการติดต่อแจ้งความคืบหน้ากับท่านอย่างต่อเนื่อง หลังรับทราบปัญหา โดยขณะนี้ทางบริษัทฯ ได้ประสานงานและติดตามรายละเอียดดังกล่าวกับทางธนาคาร  ทั้งนี้ขอแจ้งรายละเอียดเบื้องต้นถึงขั้นตอนการซื้อสินค้าผ่านตู้หยอดเหรียญอัตโนมัติผ่านบัตรเครดิตดังนี้ค่ะ
1. เก็บวงเงินสูงสุดที่สามารถกดได้ไว้ก่อน
2. เลือกสินค้า
3. หักเงินค่าสินค้าตามซื้อจริง / รับสินค้า
4. คืนวงเงินหลังจากหักค่าสินค้าจริง  (ถ้าเป็นบัตรเครดิต ภายใน 24 ชม. หลังจากระบบตรวจสอบ, บัตรเดบิต ตามรอบของธนาคารค่ะ)

ซึ่งเป็นหลักการคล้ายกับการซื้อสินค้าด้วย เหรียญหรือธนบัตร คือ
1. หยอดเหรียญ/ใส่ ธนบัตร  เช่น 20 บาท
2. เลือกสินค้า  เช่น ราคา 15 บาท
3. คืนเงินที่เกิน / รับสินค้า

ทั้งนี้ทางบริษัทฯ ต้องขออภัยในความไม่สะดวกที่เกิดขึ้น และขอรับรองว่า ทางบริษัทฯ ไม่มีเจตนาจะโกง ผู้ใช้บริการ และบริษัทฯ ขอน้อมรับในรับติชมมา ณ ที่นี้ เพื่อนำไปปรับปรุงบริการให้ดียิ่งๆ ขึ้นค่ะ ขอบคุณมากค่ะ

Sun108 


เท่าที่อ่านจาก จขกท รู้สึกว่าทางบริษัทไม่เคยได้ติดต่อกลับมาก่อนเลยนะครับ
comment30-19:กดได้เป็นหมื่น หักก่อนเลยไหม...ดรอก
comment30-20:4. คืนวงเงินหลังจากหักค่าสินค้าจริง  (ถ้าเป็นบัตรเครดิต ภายใน 24 ชม. หลังจากระบบตรวจสอบ, บัตรเดบิต ตามรอบของธนาคารค่ะ)
>>ช่วงที่ยังไม่คืนเงิน เอาเงินไปหมุนหรือคะ?
แล้วคืนดอกเบี้ยที่เอาเงินส่วนเกินจากค่าสินค้าไปเก็บไว้จนถึงรอบธนาคาร ให้ด้วยหรือเปล่า?
แฟร์ๆ กันหน่อยค่า
comment30-21:เอิ่ม...ฝากถามเจ้าของบริษัทหน่อย

ร้อนเงินหรอคะ....
comment30-22:ถ้านะบบตัดเงิน 500 แบบนี้ คุณเมิงก็ติดป้ายเตือนไว้ตรงช่องรูดบัตรตั้งแต่แรกเลยสิครับ
ไม่ติดแบบนี้เหมือนมีเจตนานะครับ
comment30-23:ทางการตลาด SUN108 ของคุณจบแล้วครับ
comment31:ถ้าตัดยอดจริง 500 แล้วคืนได้  ถ้าวันนั้นหิวน้ำมาก เดินไปซื้อน้ำ 5 รอบ ต้องสำรองจ่ายไปก่อน 2500 เลยรึ งง
comment31-1:ขณะนี้ ทางบริษัทฯ ได้มีการปรับปรุงระบบการใช้งานเรียบร้อยแล้ว หลังจากได้รับแจ้งปัญหาจากผู้ใช้ เป็นดังนี้ค่ะ
1. เลือกสินค้าที่ต้องการ
2. รูดบัตร จากนั้นระบบจะตรวจสอบและหักเงินตามค่าสินค้าจริง
3. รับสินค้า

ซึ่งการปรับระบบครั้งนี้ ทำให้ไม่ต้องเก็บวงเงินไว้แล้วค่ะ ทำให้สะดวกและเหมาะสมในการใช้งานมากขึ้น

อย่างไรก็ดี ต้องขออภัยในความไม่สะดวกมา ณ ที่นี้ ขอบคุณค่ะ
Sun108
comment31-2:ไม่เคยเทสต์ระบบตัวเองก่อนเอามาใช้เหรอคะ
comment31-3:ถ้าคนทำมีสมอง ต้องคิดได้ตั้งแต่แรกแล้ว
comment31-4:แล้วเงินของจขกท.ที่ถูกตัดไปแล้ว ทางบริษัทจะจัดการยังไงคะ
comment31-5:ถ้า จขกท ไม่เขียนลงในพันทิป จะรีบดำเนินการมั้ย 

ห่วยแตก
comment31-6:ผมว่าเขาเล่นมุกหรือป่าว
comment31-7:ปรับปรุงแล้ว จะมีใครกล้าใช้เนี่ย ถ้าเกิดเป็นอีก คงจะอ้างว่า "ระบบขัดข้อง"
เป็นผู้บริโภคต้องรับกรรมตลอดเลย
comment31-8:จ่ายดอกเบี้ยล่าช้าคืนให้ลูกค้าด้วยนะ เอาเงินเขาไปดองตั้งหลายวัน ทิ้งไว้ธ.เฉยๆ ยังพอจะได้ดอกบ้าง
ค่าโทรศัพท์ทวงถามอีก อะไรที่ลูกค้าไม่ควรจะเสียเกินค่าน้ำ 15 บ. กรุณาชดเชยให้ด้วย
นี่ยังไม่รวมค่าเสียหายทางอารมณ์นะ ไม่ประจานนี่ ไม่รู้สึกตัวใช่ไหม 

ที่บ. เรามีตู้ของที่นี่ด้วย เราจะให้ผู้บริหารเอาออกดีไหม กลัวโกงเงินพนักงานน่ะ
comment32:ความคิดเห็นนี้ถูกลบเนื่องจาก ความคิดเห็นนี้มีผู้ถูกใส่ความหรือถูกหมิ่นประมาทให้เสื่อมเสียชื่อเสียง
comment33:"เก็บวงเงินสูงสุดที่สามารถกดได้ไว้ก่อน"

อ๊ะโห๊ๆๆๆๆๆๆๆๆๆๆ ถ้าของใครกดได้ 1 แสนบาทต่อวัน เพียงแค่ไปรูดกดน้ำดื่ม .......เพียงแค่ 1 กระป๋อง 15 บาท........... ชีวิตเปลี่ยนเลยนะครับ กว่าจะเอาบัตรไปกดเงินมาใช้ได้อีก ต้องรอตามรอบธนาคาร 

ถามว่า น้ำผลไม้ 1 กระป๋อง กับเงิน 15 บาท ที่จ่ายแล้วจ่ายเลย ซื้อขาด จะต้องมีหลักประกันวงเงินอะไรด้วยเหรอ หรือกินแต่น้ำแล้วต้องเอากระป๋องที่ทำด้วยทอง/ด้วยเพชรคืนบริษัทฯ เหมือนการเช่ารถ ซึ่งการเช่ารถมันเป็นอะไรที่เข้าใจได้ เช่ารถแล้วเอารถราคาหลายแสนไปให้ลูกค้าใช้ จึงต้องมีหลักประกันว่ารถจะสูญหาย จึงต้องมีการประกันวงเงิน อันนี้ค่อยสมเหตุสมผลหน่อย 

แต่ น้ำกระป๋อง น้ำขวด น้ำกล่อง ประกันอะไรเหรอครับ ประกันกล่อง หรือประกันน้ำในขวดในกล่อง? ต้องเอาอะไรไปคืนบริษัทหรือไม่? ประกันอะไรชำรุด? !!!!!!!!!!!

คือถ้าตู้กดน้ำจะใช้หลักการแบบนี้จริง ๆ ก็ขอบายล่ะครับ ไม่ไหวและหาความแน่นอน ความมั่นคงทางการธุรกรรมการเงิน การซื้อขายแลกเปลี่ยนง่าย ๆ ยังไม่ได้เลย แล้วมันก็ไม่น่าจะเป็นอะไรที่ยุ่งยากขนาดนั้น ไม่มีทางเอาบัตรใด ๆ ไปรูดแลกน้ำกับแลกการที่ต้องหวาดผวากับเงินในธนาคารของเราแน่นอนครับ
comment34:นี่คือเหตุผลที่ผมไม่เคยคิดที่จะทำบัตรเครดิตทุกประเภท รวมทั้งทำธุรกรรมทางการเงินด้วยบัตรเครดิต หรือฝากเงินผ่านตู้รับฝาก เพราะเวลามันมีปัญหาผิดพลาดขึ้นมากว่าจะแก้ปัญหาได้ เสียทั้งเวลา เสียทั้งสุขภาพจิตจริงๆ
comment34-1:บัตรเดบิตครับ คือบัตรเอทีเอ็ม นั่นแหละ
comment35:ผมว่าแก้ตัวฟังไม่ขึ้นเลยครับ ถ้าจริงคือระบบเก็บเงินคุณไม่เต่าล้านปีก็เจตนาไม่บริสุทธิ์ละครับ เดี๋ยวนี้ซื้อสติ๊กเกอร์ line ในเว็บมันยังหักไป 30 บาทตรงเป๊ะเลยครับ
comment36:มาอธิบายอะไรตอนนี้ว่าแก้ไขระบบแล้ว  ต้องจัดการทอนตังให้เขาสิ ปล่อยให้ลูกค้ามีความวิตกไปหลายวันแล้วกว่าจะได้เงินคืน แล้วอีกอย่างที่จะบอกคือต้องมีเจ้าหน้าที่แนะนำลูกค้าให้เข้าใจว่าถ้าใช้การ์ดรูดมันสาหัสเพียงใด ลูกค้าจะได้ใช้เงินสดซื้อดีกว่า จะดีกับกิจการของท่านด้วยเพราะรับเงินสดไปเลย แต่ตอนนี้มันจะสายไปแล้วนะ ผมคนนึงไม่ใช้บริการของท่านครับ
comment37:ถ้าไม่เอามาโพสในนี้ ทางบริษัทคงไม่ตามเรื่องใช่ไหม...

เป็นการบริการที่น่ากลัวมาก ถ้าเรามีเงินในบัญชีอยู่ 450 จะซื้อน้ำ15 บาท
แต่บริษัทจะหัก500  บาท  เราคงต้องขาดน้ำตาย
comment38:ของเราเคยโดนคล้ายๆแบบนี้ แต่เป็นกรณีรูดบัตรเครดิตซื้อของ cutepress ยอดไม่ถึง 1500 พนักงานรูดไป 3 ครั้งบอกเครื่องพัง ให้เราไปเอาเงินสดมาจ่าย ... หลังจากวันนั้น พนักงานโทรมาบอกว่า ที่รูดไปเมื่อคืนระบบมันตัดยอดพี่ไปนะ เดี๋ยวหนูทำเรื่องให้ รับรอง ภายในวันจันทร์เคลียร์ .... ผ่านไปสักสองสาม อาทิตย์ ลองเข้าระบบในธนาคารออนไลน์ดู แม่เจ้า ตัดเงินอิฉันไป 3 เท่า ... โทรเข้าหาธนาคาร บอกมีการรูดบัตรเกินขึ้นที่ cutepress   เราก็ต้องรีบไปเคลียร์กับ cutepress สำนักงานใหญ่ ... โทรกันไป โทรกันมา ใช้เวลาถึง 2 วันเต็มๆ ... สุดท้ายเคลียร์ได้ทันก่อนตัดรอบบิล ไม่งั้นเราต้องจ่ายสำรองไปก่อน ซึ่งเสียความรู้สึกมากกกกกกกกกกก เพราะเราใช้ซื้อของวงเงินวันเกิดเรา ><  หลังจากนั้น ทางบริษัท Cutepress ได้ส่งของมาขอโทษเรา ได้แก่โลชั่นและบอดี้สเปรย์ ... เราก็เลยโทรไปขอบคุณ พร้อมบอกว่า เราขอซื้อของครั้งนั้นครั้งสุดท้ายยยยยยย ... เสียความรู้สึก และพนักงานที่สาขา พยายามโทรเข้ามือถือเรา แต่เราบอกเราไม่สะดวกคุย นางก็บอกแฟนเราว่าจะคุยกะเราให้ได้ มาแบบเหวี่ยงๆใส่แฟนเรา .. เราก็บอกทางบริษัทว่า เป็นอย่างนี้นะ แต่เราไม่เอาความหรอก เพราะเราก็ทำมาหากินเหมือนกัน .... ฝากไว้เลยนะคะ ใครมีบัตรอะไรก็ตาม หมั่นเช็คยอดในระบบบ่อยๆค่ะ ไม่งั้นจะเจอแจคพอตแบบเรา ...
comment39:ดันขึ้นสู่กระทู้แนะนำ แบบนี้มันไม่ถูกต้องเอาเปรียบไร้ความรับผิดชอบ
comment40:เดี๋ยวนี้มีแต่เรื่องอะไรแปลกๆ โลกนี้ช่างอยู่ยากขึ้นทุกวันจริงๆ
comment41:พอมีปัญหาถึงจะเปลี่ยนระบบเป็นตัดเงินตามจริงได้ แล้วทำไมไม่ทำระบบให้ฉลาดๆมาตั้งแต่ต้นหละ ก็ทำได้นี่น่า
comment42:ไร้ความรับผิดต่อผู้บริโภค
comment43:แจ้งศูนย์ประชุมสิริกิต์
comment44:อัพเดทล่าสุด

เมื่อสิบโมงกว่าเช้านี้ ทางบริษัทได้โทรเข้ามายืนยันว่าบริษัทเขาตัดไป 500 บาทจริงๆ และเนื่องจากเป็นบัตรเดบิตจะดำเนินการช้ากว่า ถ้าเป็นบัตรเครดิตจะคืนในวันถัดไป และได้ส่งอีเมลล์เข้ามาค่ะ



และอีกสักแปปนึง ได้โทรเข้ามาอีกรอบบอกว่าเห็นกระทู้นี้แล้ว ให้ช่วยแก้ต่างให้ด้วยว่าดูแลมาตลอด ไม่เคยทิ้ง ดำเนินการให้ตลอด ให้ช่วยชี้แจ้ง .. รู้สึกว่าได้รับการดูแลก็หลังตั้งกระทู้เนี่ยแหละค่ะ โทรมาบ่อยขึ้นเลยค่ะ
comment44-1:อย่าไปแก้ต่างให้มันค่ะ
comment44-2:บอกเค้าเลิกระบบนี้เหอะ ไม่งั้นลูกค้าคุณหายหมดแน่

ถาม พนง.เค้าเองด้วย ว่าพวกเค้าโอเค กับระบบนี้ไหม ไม่ต้องถามคนอื่น
comment44-3:อย่าลบข้อความนะ จขกท  แค่อัพเดตก็พอ
comment44-4:ถ้า จขกท.ไม่โพสต์พันทิป ก็คงไม่ได้เงินคืนหรอกมั้ง

ประจานค่ะ ต้องประจาน อย่าแก้ต่าง คนพวกนี้ถ้าไม่ใช้สื่อโซเชียลกดดันก็ไม่มีทางใส่ใจเราอย่างนี้หรอก
comment44-5:ช่างกล้าเนอะ
comment44-6:อย่าไปยอมดิครับ เอ้ออ
comment44-7:ทั้งนี้ทางบริษัทขออภัยใน"ความสะดวก" มา ณ ที่นี้ ???
จะพิมขอโทษทั้งทียังพิมผิดเลย. กรรม.....
comment44-8:อืมมมม ....ขออภัยในความสะดวก ... ค่ะ สะดวกมากค่ะ...ดวกส์
comment44-9:ถ้าดูแลมาตลอดจริงคงไม่เกิดกระทู้นี้หรอก
comment44-10:หน้าด้าน
comment44-11:ขอโทษนะ เงินแค่ 500 เทียบกับมูลค่าความเสียหาย เอาเงินส่วนตัวของผจก.ฝ่ายมาโอนคืนให้ลูกค้าก่อนก็คงไม่ตายหรอกมั้ง
เพราะถ้ารู้ถึงผู้บริหารว่างี่เง่ากับลูกค้าแบบนี้  มันไม่ได้เสียแค่ 500 แน่ 

อนาคตการทำงานของคุณมีค่าน้อยกว่า 500 เหรอ สงสัยจริงๆ
comment44-12:ทำไมไม่คนทำระบบไม่ควักกระเป๋าออกตังก์ให้ก่อนล่ะ เงินไม่กี่ร้อย ทำให้เสียมากกว่าได้ ไม่น่าเลย
comment44-13:ผู้บริหารห่วยแตกครับ

ถ้ามีผู้บริหารดี ๆ ป่านนี้เขาควักเงินสด 500 บาท พร้อมกระเช้าของขวัญอีก 1 กระเช้า ไปให้ จขกท. ถึงบ้านแล้ว

นี่ยังจะมารอดำเนินการอีก เรื่องยิ่งยาว ชื่อเสียงยิ่งแย่ครับ
comment44-14:"ให้ช่วยแก้ต่างให้ด้วยว่าดูแลมาตลอด ไม่เคยทิ้ง ดำเนินการให้ตลอด "

แหมช่างกล้าขอนะคะ
ถ้าไม่มีหลักฐานว่าดูแลมาตลอดต่อให้เจ้าของกระทู้มาแก้ต่างก็ไม่มีใครเชื่อหรอกนะคะ
comment44-15:ระบบอะไรฟะเนี่ยไม่เคยเจอมาก่อน
comment44-16:ระบบการตัดเงินโคตรห่วยแตกเลย อย่าว่าแต่รูดบัตรเลย เหรียญก็จะไม่หยอดตู้ จะไปบอกลูกบอกหลานว่าอย่าไปใช้บริการตู้เฮงซวยนี่เด็ดขาย
comment45:แล้วใครจะอยากเอาตู้นี้ไปลง ความวุ่นวายตามมาแน่ๆ
comment46:มีเรื่อง ให้บอก pantip 

คุณจะได้รับ บริการ ที่ดีขึ้น 

ผมล่ะ สงสาร ตาสี ยายสา จริง ๆ ครับ
comment46-1:ตอนแรกไม่คิดจะลงนะคะ แต่ค่ะ บริการอย่างที่แจ้งไปเลยลองลงดูเผื่อจะมีอะไรดีขึ้น .. แล้วมันก็ดีขึ้นจริงๆนั่นแหละ
comment47:กระทู้นี้ โทรทัศน์นำไปเล่นชัวน์
บริษัทตู้น้ำ คุณดังแน่
เพราะโปรแกรมเมอร์ สุดยอด  
การหักค่าสินค้าเกินจริง ศึกษาข้อกฎหมายดีแล้วหรา
จขกท. ควรเขียนคำร้องแจ้งธนาคารเจ้าของบัตร ให้ดำเนินการเรื่องนี้
comment48:งั้น ถ้ามีเงินในบัตรไม่ถึง 500 
ก็กินน้ำไม่ได้อ่าดิ
5555555555

ตู้นี้ ไม่ได้ แXก เงินผมหรอกครับ เงินในบัตรมีไม่ถึง 500 วุ้ย

ระบบอะไรของมันว่ะเนี้ย ทุเรศชิบ สร้างตู้มาเพื่อโกงเงินหรอครับ คุณ
comment49:ขอบคุณ คุณจขกท.ที่แชร์เรื่องราวค่ะ 
ขอร้องว่าอย่าลบกระทู้ แม้จะได้รับเงินคืนแล้ว เพื่อเป็นข้อมูลให้แก่ลูกค้าท่านอื่นๆ

ส่วนทางบ. Sun108 คุณก็ไม่จำเป็นต้องขอร้องให้จขกท.ลบกระทู้นะคะ
เพราะถ้าคุณแก้ไขข้อผิดพลาดแล้ว ก็ถือว่าเป็นเรื่องดีแก่ตัวบริษัทเอง 
ว่าไม่ได้นิ่งนอนใจ ได้แก้ไขระบบให้ถูกต้องแล้ว
ลูกค้าท่านอื่นๆ ก็จะได้เชื่อมั่นว่า ระบบใช้ได้ปกติดีแล้ว ไม่มีปัญหา 
บริษัทที่ดี ควรจริงใจให้แก่ลูกค้านะคะ หวังว่าจะพิจารณาตรงนี้ด้วย

...
comment50:เรื่องคำขวัญ  ซื่อสัตย์ ยุติธรรม  มันเป็นเรื่องที่พยายามทำสมัยสามสิบกว่าปีก่อนครับ

ทุกวันนี้ ฟัน ฟัน ฟัน
comment51:ปวดหัวแทนเลยค่ะต้องมาตามจิกเงินเนี่ย
comment52:ถ้าไม่ลงในพันทิปคงไม่ได้รับการแก้ไขปัญหาซินะ บริษัท ซันร้อยแปด (Sun 108)
comment53:จะทำ 2 transaction ในการตัดเงิน เพื่ออัลลัย!!!
comment54:ผีบ้ามากกกกกกกกกกกกกกกกกกกกกกกกกกกกกกกกกกกก
ถ้าระบบเป็นงี้ควรเขียนแปะไว้หน้าตู้ มีแจ้งไว้ไหมอะคะบริษัท
คงเติบโตมากับการกระทำเอาเปรียบแบบนี้จนคิดว่าเป็นเรื่องปกติ
ตอนเอาตู้มาตั้งนี่คิดไหมว่าถ้าเป็นตัวเองโดนแบบนี้จะรู้สึกยังไง
หรือได้รับการอบรมสั่งสอนมาเพื่อให้เห็นแก่ตัวเห็นแก่ได้โดยเฉพาะ
น่าเกลียด หน้าด้านมาก ทำธุรกิจแบบนี้คงจะเจริญ
comment55:เป็นกระทู้  "เปิดโลก" ทันที
-มีตู้กดน้ำที่รูดบัตรได้ด้วยย เทคโนโลยี.....ล้ำมากก
-เรียกเก็บวงเงินที่สามารถกดได้สูงสุดไว้ก่อน.....เลวมากกกกกกกกกกกกกกกกกกกกกกกกกกกกกกกกกกกกกกกกกกกกก
ข้าพเจ้าคนนึงละ ทีไม่ใช่ลูกค้าท่านแน่นอนน..ฟันธง!!!
comment56:อย่ายอมนะครับ ปล้นกันชัดๆ
comment57:ผมมักจะเรียกโปรแกรมเมอร์ ที่เขียนระบบแบบนี้ว่า 

Hell Programmer หรือ ภาษาไทยว่า  วิบัติโปรแกรมเมอร์ 


มันทำได้ยังไง คนเขียน ทำเองกล้าใช้มั๊ย
comment57-1:มันก็มาจาก business requirement ห่วยๆ นั่นแหละ
comment57-2:และมันก็มาจากคน Approve ห่วย ๆ นั่นแหล่ะครับ

ถ้าเจ้าของมันไม่ใช่ programmer เอง code เอง
ถามว่า programmer จะมีความเป็นไปได้มากแค่ไหนที่
programmer ระดับพนักงาน จะวางนโยบายแบบนี้ให้องค์กร
comment58:อีกนิดนะครับ ผมว่าปัญหาจะไม่เกิดถ้าทางเจ้าหน้าที่แจ้ง จขกท ก่อนว่าจะมีการกันวงเงินไว้ 500 บาท บลาๆๆ ตามที่ทาง Sun แจ้งหลายๆ ขั้นตอนน่ะครับ เพราะตอนนั้นเจ้าของ กท คงได้ชั่งใจว่าจะกดไม่กดเพื่อลองของใหม่ หรือจะเงินสดดี ปัญหามันอยู่ตรงนี้ครับ
comment58-1:ใช่ค่ะ ถ้าเจ้าหน้าที่แจ้งก่อนว่าจะมีการตัดเงินแบบนี้ เราคงเลือกใช้เงินสดมากกว่า แต่เมื่อเดินกลับไปสอบถามแล้วพนักงานกลับทำหน้างงๆ ว่าทำไมมีการตัดเงิน จนต้องเรียนพนักงานคนอื่นมาให้ข้อมูล ... นัยว่าพนักงานเองก็ไม่ทราบถึงข้อนี้เช่นกันค่ะ
comment59:ใช้บัตรกับธนาคารอะไรครับ

ทำไมปล่อยให้ตัดเงินกันง่าย ๆ แบบนี้ครับ
comment59-1:เป็นบัตรเดบิตค่ะ เป็นเรื่องปกติที่จะตัดเงินทันทีหลังใช้จ่ายสินค้า
แบงค์เขียวค่ะ
comment60:อัพเดทล่าสุด

ทางบริษัทได้โทรเข้ามาบอกว่าไม่อยากให้รอแล้ว โดยจะคืนเงินมาก่อน โดยโอนเข้าบัญชีธนาคารโดยตรงจากทางบริษัทเอง 
ซึ่งตอนนี้ได้รับเงินมาแล้วจำนวน 500 บาทค่ะ

และยังได้เพิ่มเติมว่า หากได้รับเงินคืนจากธนาคารแล้วให้แจ้งให้ทราบด้วย เพราะอยากรู้กระบวนการทำงานของธนาคาร และไม่ต้องโอนเงินคืน หากได้รับเงินแล้ว

และได้ส่งเมลล์มาตามภาพค่ะ


ได้รับบริการที่ดีรวดเร็วหลังตั้งกระทู้จริงๆ ค่ะ
comment60-1:พลังพันทิพมันเป็นแบบนี้ นี้เองงงๆๆๆๆๆ
comment60-2:ทีหลังมีปัญหากับอะไรก็แล้วแต่ โพสลงพันทิพดีกว่า
ไม่ต้องเสียเวลาโทรไปศูนย์ กว่าจะเลือกกด 1 2 3 4 กว่าจะฟังหมด
ไหนจะรอสาย ไหนจะรอดำเนินการ ช้ามากกกกกก โพสพันทิพทีเดียวจบ
comment60-3:แสดงความบริสุทธิ์?คือจะแสดงอะไรในเมื่อระบบมันอุบาทว์หักตังค์ไปก่อนแล้วมาคืน
แต่นี่ก็ดันไม่คืน แล้วคนคิดระบบนี่ควายหรืออะไรคิดมาได้
สุดท้ายยอมรับผิดก็ยังไม่มีขอให้เจ๊งไวๆระบบควายๆ
comment60-4:โล่งอกแทนจขกท.ที่เรื่องจบลงด้วยดีนะคะ สรุปว่าได้ดื่มน้ำฟรี + ค่าทำขวัญมาอีก 500 บาท
comment60-5:แปลก เนอะ บริษัท sun108 เองควรทดลองระบบของตัวเอง อยากรู้ก็ให้ พนักงานตัวเองลองรูดบัตรซื้อสิ แล้วดูสิว่าจะต้องรอกี่วัน ตลกอะ จะให้ลูกค้าแจ้งกลับเพื่ออะไร แค่นี้ก็รบกวน สร้างความปวดหัวให้ลูกค้ามากพอแล้ว บ้าบอที่สุด เห้ออออ ขอให้บริษัทนี้และผู้บริหารเจริญๆนะ
comment60-6:ถ้าไม่มีเวลา ก็ยังไม่ต้องคืนมันนะครับ ไว้ว่างๆ ก่อน

มันให้เรารอได้มันก็ต้องรอเราได้

แก้สันดานมันบ้าง
comment60-7:รู้สึกถึงพลังเลยครับ
comment60-8:บริษัทน่าจะทำอย่างนี้ตั้งแต่ จขกท.โทรไปแล้ว รอให้ลงพันทิปก่อนก็เละสิครับ
comment60-9:ไม่มีหางเสียงซะแล้วนะคะ
comment60-10:ถ้าเป็นบริษัทที่ดีมีความรับผิดชอบ จะมีกิฟให้ เหมือนผมเคยซื้อของที่ Top ทางพนักงานแปะป้ายผิด ตอนไปคิดเงินอีกราคา จากป้ายอีกราคา Top ให้สินค้าชิ้นนั้นเราฟรีเลย ถ้าจะไม่ผิด ขนมชาเขียวจากญี่ปุ่น รู้สึกบริษัทเค้าเอาใจใส่ดี ไม่เหมือนกับ บริษัทนี้เลย
comment61:พักนี้ มี กระทู้ให้ น่าสบถ เสี่ยงโดน แบน เจงๆ
comment62:อะไรคือ "เก็บไว้ก่อน" หรอคะ ??
เก็บเงินไว้ให้ตูหมูนก่อน ?
comment63:บ้าหรือเปล่า ..... !!!! ฉันเพิ่งรู้ 

- ถ้าฉันใช้บัตรประเภทเดียวกับ จขกท ไปซื้อน้ำ 3 ครั้ง (ต่างเวลา) 
แสดงว่าฉันอาจจะโดนหักเงินไว้ 500 x 3 = 1,500 บาท โอววววววววว

- ถ้า จขกท ไม่ใช่คนเดียวในประเทศไทยที่โดนแบบนี้ 
ในแต่ละวันจะผู้ซื้อสินค้าจากตู้นี้แล้วโดนหักเงินเอาไว้ 
บริษัท Sun 108 จะใช้ระบบนี้กับทุกคนไหม (ตามที่บริษัทชี้แจงว่านี่คือ ระบบ !!) 

- กฎหมายไทยยอมให้มีการหักเงิน ไว้ก่อนแล้วคืนทีหลังได้ด้วยหรือ??? 
(เก็บวงเงินสูงสุดที่สามารถกดได้ไว้ก่อน_ตามที่บริษัทชี้แจง!!!) 

- ความล่าช้าในการคืนเงินเกิดจาก ธนาคาร หรือ Sun 108 ??? 
รบกวน จขกท แจ้งด้วยนะคะ

ขอบคุณ จขกท ที่มาเตือนค่ะ
comment64:รอติดตามความคืบหน้าค่ะ จขกท.อัพเดตด้วยนะคะ สรุปแล้วได้คือเงินรึเปล่า
comment65:ซื้อของไม่ถึง 500 จะตัดไป 500 

ถามจริงๆจะมีคนกดน้ำดื่มจากตู้ราคา 500 บาทเลยหรือ น้ำดื่มนะคะคุณ จะกดอะไรขนาดนั้น
comment65-1:ถ้าตัด 50 บาทจากบัตรเรา เรายังเคืองเลยะ
comment66:อุบาทว์! เป็นระบบที่ห่วยแตกมาก ถ้าคนเขียนโปรแกรมไม่เก่งพอที่จะทำให้มันตัดเท่าราคาจริง ก็อย่าเพิ่งออกตู้มาสิคะ คุณSun108
มันเกิดเรื่องแล้วมาตามเช็ดขี้ทีหลัง มันใช่หรอคะ?
ตามแด้ไขปัญหาเป็นรายกรณีไปงี้? ตาย วันๆคงไม่ต้องทำอะไร นอกจากตอบคำถามของลูกค้าที่โดนหักตังเกิน
comment67:sun 108 ใช่ไหม จำให้แม่น จะได้ไม่กด
comment68:เราจะท่องไว้ ตู้กดน้ำ sun 108  อย่ากดๆๆๆๆๆๆๆๆๆๆๆๆ
comment69:เห้ย! คือแย่มากอ่ะ  
วันก่อนไปงานสหพัฒน์ยังเจอบูธ ซัน108 นี่มาโฆษณาให้ซื้อตู้อยู่เลย แฟนยังบอกสะดวกดีน่าสนใจ เจอทู้นี้แล้วต้องรีบไปบอกแฟนด่วน 

ดีแล้วค่ะที่สู้จนได้เงินคืน ผู้บริโภคอย่าไปยอม  
ถ้ามีคนยอม  100 คน มันได้ตังไปฟรีๆ 48,500 บาท 
บ.กะจะรวยเป็นเศรษฐีชั่วข้ามคืนเลยหรือไง ระบบไม่โอเคมาวางขายทำไม
comment70:โอ้ววว
comment71:แบบนี้ก็มีด้วย ซื้อ15 เอาเงินไปก่อน500
comment72:บริษัทระบบตัดเงินผิด ก็บอกไปตรงๆสิครับ มีที่ไหนตัดเงินสูงสุดไว้ก่อนแล้วคืนทีหลัง เกิดมาไม่เคยเจอ
comment73:ละเลยระบบ  ละเลยความเอาใจใส่ต่อลูกค้า
ไม่ใช่แค่ตัวเงิน 500 บาท แต่หมายถึง  ความบกพร่องไม่น่าเชื่อถือ และคงไม่มีใครอยากสนับสนุนอีกต่อไป
comment74:เจ้าของบ.ตู้นี้ควรจะจัดการนะครับ แล้วควร อบรมพนักงานดูแลตู้
ให้รู้ข้อมูลที่ควรจะบอกลูกค้าได้ด้วย
comment75:เรื่องกันวงเงินอีกละ!

นี่เพิ่งโดนของห้างดอกบัวไป สั่งซื้อสินค้าทางออนไลน์ราคา 330 บาท พอป้อนรายละเอียด "บัตรเดบิตแบงค์เขียว" เรียบร้อย มีการตัดไป 100 บาท ก็สงสัยอยู่ว่าทำไมไม่ตัดไป 330 บาท เลยโทรเข้า CC ของดอกบัว ทางนั้นแจ้งว่าเป็นการทดลองตัดวงเงิน หากวันที่นำสินค้ามาส่ง ช่วงเช้าจะมีการตัดยอดเงินจริงคือ 330 บาท

จากประสบการณ์ที่เคยได้รับในการใช้บัตรเดบิตซื้อสินค้าออนไลน์ (บางรายการ) ทำให้เกิดข้อสงสัยสัย จึงรีบโทรไปถาม CC แบงค์เขียวเรื่องการกันวงเงิน ทาง CC แจ้งว่า หากวงเงินที่กันไว้ไม่มีการถูกใช้ ยอดเงินจะคืนให้หลังจาก 33 วันนับจากวันที่เกิดรายการ (ย้ำว่า 33 วัน) คำถามคือ

1. ทำไมห้างดอกบัวต้องกันทีนึงตั้ง 100 บาท ถ้าจะเทสบัตร ตัด 0.00 แบบ UBER ก็ได้นะ หรือตัดบาทนึง หรืออย่างมากไม่น่าเกิน 30 บาท เหมือนกับที่ PayPal ที่เคยเจอก็ตัดไปก็แค่ 1 USD
2. ทำไมธนาคารต้องโฮลด์เงินไว้ถึง 33 วัน รู้ไหมว่ามันเป็นเงินออมทรัพย์ ที่ต้องกินต้องใช้ 100 บาทของใครไม่เดือดร้อนแต่เราเดือดร้อน เพราะเราทำแผนการใช้จ่ายคำนวณเป็นรายวัน ถ้าหายไป 100 นึง มันก็ไปกระทบการใช้จ่ายในวันอื่นๆ ด้วย

สุดท้าย ทาง CC ธนาคารแจ้งว่าให้ไปทำเรื่องที่สาขาโดย CC จะบันทึกเรื่องไว้ แต่ต้องไปกรอกฟอร์มปฏิเสธการใช้บัตร (ซึ่งทางธนาคารเรียกว่า Customer's Complaint Form) โดยต้องเตรียมหน้าบัญชี บัตร ปชช ไปด้วย! แต่ต้องรอให้ทางห้างดอกบัวทำรีฟันด์เงินและขอหลักฐานตัวนั้นมาแนบด้วย ในกรณีนี้จะคืนได้ภายใน 2-3 วัน

วันส่งของ ช่วงเช้ามีการตัดเงินไปอีก 330 บาท เราเลยโทรไป CC ห้างดอกบัวเพื่อขอเอกสารรีฟันด์ ทาง CC ห้างก็ดี ช่วยประสานงานให้บอกว่าจะรีบส่งเรื่องให้ธนาคาร

สรุปคือ
สั่งของวันพฤหัส  (25/06) ตอนหลังเที่ยงคืน กันวงเงินไป 100 บาท
ของมาส่งเช้าวันเสาร์ (27/06) เงินตัดไป 330 บาท เลยโทรหา CC ห้างขอหลักฐานรีฟันด์
วันจันทร์ (28/06) โทรหา CC ธนาคาร แจ้งว่าเห็นข้อมูลแล้วแต่รอเรื่องเงินคืนจากห้าง
วันอังคาร (29/06) ตอน 7 โมง เงินเข้า 100 บาท

*สรุปไม่ได้กรอกเอกสารอะไรเลย ใช้โทรตามอย่างเดียว
**ถ้าจะใช้เอกสารปฏิเสธ เข้าไปปรินท์ได้ที่หน้าเว็บ เราเองก็เพิ่งเห็น และไม่ต้องใช้เอกสารเยอะๆ ตามที่ CC ธนาคารแจ้งด้วยโดยเฉพาะหน้า บช เพราะ บช บัตรเดบิตามันผูกอยู่กับ บช ที่จะคืนเงินอยู่แล้ว
***ถ้าไม่ตามก็ต้องรอ 33 วันตาม process
comment75-1:จริงๆ พวกกันวงเงิน น่าจะเหมือนกับการหักมัดจำนะคะ
กันวงเงินไว้ 100 บาท แล้ว ชำระค่าสินค้าที่เหลือแค่ 230
comment75-2:75-1

ถามไปเหมือนกันครับ เค้าบอกว่าไม่ได้ มันเป็นเงินคนละส่วนกัน ทาง CC แนะนำว่าคราวหน้าไม่ต้องจ่าย ให้ พนง. ห้างเอา EDC มารูดเลยครับ
comment76:เป็นตู้น้ำที่ระบบห่วยเอามากๆเลยน่ะเนี่ย.. ต้องรอให้มีคนโวยวายก่อนถึงจะเปลี่ยนแปลงระบบตัวเอง แย่น่ะ พูดเลย
comment77:ถ้ายอดที่สามารถกดได้สูงสุดคือ  100,000 บาท (สมมติ) ระบบก็จะหักจากบัตรไปก่อน  งั้นเหรอ...
comment78:เดียวกระทู้นี้ก็จะถูกลบ เราเคยแล้ว ลงชื่อบริษัทเขาแบบนี้
comment79:มีเก็บไว้ก่อน 500บาทด้วยแล้วจะคืนให้ทีหลัง ใครอนุญาติให้หักแบบนี้กัน (เหมือนกับโดนขโมยเงินไปก่อน 500เลย)
comment80:แนะนำให้โทรแจ้ง สคบ  1569 ครับ เขาจะไปตรวจสอบให้ ถ้ามันจริง บ.ตู้ขายน้ำจะอาจโดนจับ และเสียค่าปรับ และคุณก็มีสิทธ์ได้รับส่วนแบ่งค่าปรับ25%ด้วยครับ ตัวอย่าง http://pantip.com/topic/33111453 ตามกระทู่ ของ จขกท ท่านนี้ ลองดูเงินเรากว่าจะหาได้แต่ละบาทมันยากนะครับ
comment81:ตู้น้ำ ซันไรนรกขุมที่108 เลวๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆ
comment82:แนะนำถึงผู้ประกอบการนะครับ

ผมว่าตัดฟังค์ชั่นจ่ายด้วยบัตรไปเลยดีกว่า ถ้าเกิดปัญหาทำนองนี้อีก แล้วทางคุณดำเนินการช้า ทางคุณจะมีแต่เสียกับเสียนะครับ

จ่ายด้วยเหรียญด้วยแบงค์แหละดีแล้ว
comment83:เรื่องนี้ไม่ควรจบแค่ จขกท. ได้เงินคืน
โดยบริษัทไม่ออกมาชี้แจงใดๆ ถึงสาเหตุที่หักยอดเกิน
รวมไปถึงกฏระเบียบขั้นตอนการคืนเงินให้ลูกค้าด้วยนะ
comment84:ระบบมันกระจอกไปไหมครับ

คิดถึงหลักความจริงบ้างว่าใครมันจะซื้อน้ำทีนึง 500 บาท ถ้ามีสมองหน่อยก็น่าจะคิดได้

หรือถ้ามันเป็นเรื่องของกฏซึ่งเกี่ยวข้องกับทางธนาคาร  ก็อย่ามีมันไปเลยครับ เพราะมีแล้วก็มีปัญหาแบบนี้แน่ๆ 

เพราะยังไงมันก็ต้องตัด 500 บาทเป็นขั้นต่ำอยู่แล้วไม่ใช่เหรอ แล้วใครมันจะไปยอม อยู่ดีๆตัดเงินไป 500 

เป็นผมตัดระบบนี้ออกไปซะ ประหยัดได้อีกต่างหาก ไม่มีใครเขาใช้หรอกถ้ารู้ว่าจะมีปัญหาแบบนี้

เอาแค่ตอนนี้ที่แชร์ๆกันไปผมว่าก็ไม่มีใครกล้าใช้แล้ว เสียงชื่อเสียงบริษัทป่าวๆ ไม่มีผลดีสักนิด




***** tex *****
comment85:ขอโทษ   ค รับ  


ที่บริษัทของผม บกพร่อง ในเรื่องระบบ การตัดเงินอย่างร้ายแรง

ทำให้ต้องเดือดร้อน...





ผมเป็นผู้ถือหุ้น    เค้าบอกว่า  ผถห  คือ เจ้าของ บริษัท


จากงาน  สหพัฒน
comment85-1:คู่ละเท่าไหร่ครับ
comment85-2:450       ทุกกคู่   ทุกสี    ทุกเบอร์   ราคาเดียวกันหมด ครับ


..
comment86:หัก 500 ยังน้อยไปสำหรับคนที่จะมากินน้ำของ บริษัท Sun108 
หักไว้เลย 20,000 รวยเร็วเห็นๆ หมุนเร็วทันใจ
comment87:บัตรเครดิตหรือเดบิทถูกสร้างมาเพื่อความปลอดภัย ไม่ต้องพกเงินสดเป็นจำนวนมาก ป้องกันการถูกปล้น จี้ ชิงทรัพย์

แต่เมื่อเทคโนโลยีเปลี่ยนไป โลกนี้เข้าสู่ยุคดิจิตอล บัตรเครดิตกลายเป็นอะไรที่ไม่ปลอดภัยและสามารถถูกปล้นได้ง่ายกว่าพกเงินสดแล้ว กระแสโลกตีกลับ

มีนักกีฬาชื่อดังอยู่คนนึง มีเงินเป็นพันล้าน แต่ไม่ยอมใช้บัตรเครดิต จะซื้ออะไรใช้เงินสดซื้ออย่างเดียว เพราะคิดว่าปลอดภัยที่สุด
comment87-1:ปึกๆนั่นน่ะไม่ใช่แบงก์สิบหรือแบงก์หนึ่งนะครับ  แบงก์ 100 ทั้งนั้นด้วย
อุ๊ต๊ะ!!
comment87-2:นอนบนกองเงิน   สินะ
comment88:บริษัท ออกมารับผิดชอบแล้ว แม้จะเพราะกระทู้ในpantip ทำให้เอาใจใส่ผู้เสียหายเพิ่มมากขึ้น แต่ผมก็ขอชื่นชมครับ
comment89:...แหม่ถ้าจขกท.ไม่ตั้งกระทู้เรื่องจะเดินมั้ยยยน้าาาา ก็ไม่รู้สินะ มุมิ้
comment90:ตอนออกแบบระบบ และตอนที่ผู้บริหารอนุมัติระบบนี้ มีขั้นตอนไหนได้ปรึกษาทีมกฏหมายบ้างไหม สงสัย
comment91:ตัดมั่วซั่วอย่างนี้ได้ไง อย่างนี้ใครจะกล้ารูด
comment92:เราจะไม่ยอมอ่านเรื่องนี้คนเดียว
comment93:ส่อแววโกงชัด  ๆ    SUN108   ถ้าไม่ดัง ไม่ตามเรื่อง จะได้เงินคืนไหม
comment94:
comment95:ถ้าสมมุติว่ามีเงินในบัญชีแค่ 1000 บาท  กดน้ำ 2 รอบก็หมดแล้ว  ผู้บริหาร  คนเขียนโปรแกรม  ใช้หัวนิ้วเท้าคิดหรือใช้สมองคิด

อย่ามาตั้งใกล้ ๆ ที่ผมอยู่นะ  รับรองได้  หุ หุ  [Spoil] คลิกเพื่อดูข้อความที่ซ่อนไว้จะไม่ได้เงินผมหรอก
comment96:สงสัย
นอกจาก จขกท.  คุณคืนเงินคนอื่นเขาแล้วหรือยัง
comment97:เคยดูรายการกบนอกกะลา พวกนี้ เค้าเอาตู้เก่า จากญึ่ปุ่น มา โมดิฟาย ครับ 

คนทำอาจจะมั่วก็ได้ แล้วก็ไม่ยอมทดสอบระบบตัวเอง รอให้คนเจอปัญหาแล้วค่อยมาแก้กันเหรอ
comment98:โหวตให้เลย สยองมากกก ซื้อของ 15 บาท กันเงินไว้ 500! 

ถึงจะแก้ระบบแล้วก็เหอะ แต่.. ตอนแรกคิดมาได้ไง 
ถ้าทำให้รูดตามราคาไม่ได้ก็อย่าทำตั้งแต่แรกเลย เอาเปรียบผู้บริโภคชัดๆ
คิดดูซื้อของแค่ 15 บาท โดนกันเงินไว้ 500 บางคนอยู่ได้หลายวันเลยนะ
comment99:อุตส่าห์ทำตู้กดอำนวยความสะดวกแต่กลายเป็นทำลายความสะดวกซะงั้น พังค่ะพัง
comment100:หากเป็นไปได้
ผมอยากรบกวนให้เจ้าของกระทู้เอาหลักฐานไปฟ้อง สคบ นะครับ
เพราะคนที่โดนแบบนี้อาจจะไม่ได้มีเจ้าของกระทู้แค่คนเดียว
เพียงแต่คนอื่นไม่ได้มาเรียกร้องในช่องทางนี้

หรืออย่างน้อยบริษัทก็ต้องโดนตรวจสอบเสียบ้าง 
เพราะทำผิดกฎหมายชัดเจน
comment101:ไม่ออกสื่อ ไม่มีความรวดเร็ว ตู้นี้จะไม่มีทางได้กินเงินผมแน่ๆ ดูแล้วถ้าระบบยังเป็นแบบนี้ ไม่ปลอดภัย

มีอย่างที่ไหน ตัดเงินก่อน คืนเงินที่หลัง
comment102:เจตนาคือ โกงเงินลูกค้าไปหมุนค่ะ
comment103:ถ้ารอรอบคืนเงินเดบิตจริงๆก็เป็นเดือนครับ เท่าที่ผมเคยซื้อของแล้วยอดผิดนะ
comment104:ถ้าสมมุติเหตุการณ์แบบนี้เกิดกับคนหมื่นคน ต่างที่เวลาเดียวกัน
ตีตัวเลขกลมๆ ซื้อของ 100 ตัดเงิน 500
เงินจะเข้าไปกองที่บริษัท 400*10000 = 4000000(สี่ล้าน)
แล้วกว่าจะคืนกลับลูกค้า ทางบริษัทได้ดอกเบี้ยไปแล้ว?ครับ
แถมบางรายไม่ได้เช็คละเอียดอาจไม่ได้ทวงคืนอีก
แบบนี้มันเป็นการหากินกับตัวเลขโดยอ้อมเลยนะเนี่ย
comment105:จากการชี้แจงที่ คห.30 อ่านแล้วถือว่าเป็นการสารภาพก็ได้

ถ้าเจ้าของกระทู้ยังไม่ได้รับเงินคืน  แจ้งความฉ้อโกง หรือยักยอกทรัพย์ได้เเเล้วครับ
comment106:ระบบอะไรเนี่ย ตัดก่อนแล้วคืนเงินที่หลัง
comment107:อย่าว่าแต่ใช้บัตรเลยนะ  แม้แต่ใช้เงินสดเราก็ไม่ใช้บริการอีกแล้วตู้พวกนี้  หากินง่ายแท้ๆ
comment108:คือ ถึงจะปรับปรุงระบบแล้วแต่เราคงไม่ไว้ใจและไม่คิดจะใช้บริการตู้ของคุณเลยค่ะ 
เห็นตู้กดน้ำที่ไหนคงต้องสังเกตุก่อนว่าเป็นของ Sun 108 ไหม
ถ้าใช่ เราคงยอมเดินไกลๆหาบูทขายน้ำหรือร้านสะดวกซื้อด้วยเงินสดดีกว่า 
ดีกว่ามาระแวงว่าเราจะเป็นหน๔ทดลองเทสต์ระบบของคุณเป็นรายต่อไปหรือเปล่า

คราวหน้าถ้าคิดจะทำบริการหรือขายสินค้าตัวไหน รบกวนเทสต์ระบบด้วยตัวเองก่อน
เอาครอบครัวพ่อแม่พี่น้องของตัวเองมาเทสต์ด้วยก็ดี (พูดจริง ไม่ได้ประชด) จะได้ถามตอบอย่างตรงไปตรงมา
ว่าชอบไม่ชอบขาดตกบกพร่องอะไรตรงไหน เช่นกรณีนี้ ถ้าคุณให้คนใกล้ชิดเทสต์ก่อน
เชื่อว่าพ่อแม่พี่น้องคุณคงไม่ชอบใจเรื่องหักเงินจำนวนสูงสุดแล้วมารอลุ้นว่าจะทอนคืนเมื่อไหร่เหมือนเจ้าของกระทู้แน่ๆ
comment109:โชคดีที่ตู้นี้ทำไรผมไม่ได้ 
.
.
.
.

(มีเงินในบัญชีไม่ถึง 500) 5555+
comment110:โดนแฮกป่ะ??
comment111:ที่บัตรเครดิตคืนเงินเร็วกว่าเพราะ บัตรเครดิตจะไม่ได้มีการเรียกยอดจากธนาคารทันที ทุกๆกี่วันทางร้านค้าถึงจะส่งยอดไปเรียกเก็บกับธนาคาร ดังนั้นทางร้านค้าจึงสามารถติดต่อธนาคารเพื่อนเปลี่ยนแปลงยอดได้หากยังไม่มีการเรียกเก็บยอด และแม้จะมีการเรียกเก็บแล้ว แต่เรายังไม่ได้จ่ายเงินให้กับธนาคาร ทางร้านค้าก็จะดำเนินเรื่องคืนเงินให้แก้ธนาคาร ซึ่งมันจะใช้เวลาน้อยกว่าและเป็นเรื่องของทางร้านค้ากับธนาคาร 

แต่บัตรเดบิต หากใช้จ่ายแล้วมันตัดเงินจากบัญชีธนาคารของ จขกท. ทันที ซึ่งต้องมีการทำเรื่องคืนเงินให้ธนาคาร และธนาคารจะทำเรื่องคืนเงินให้เราอีกที ซึ่งมันออกจะเป็นเรื่องยุ่งยากและซับซ้อน รวมทั้งอารมณ์อ้อยเข้าปากช้างแล้ว เราต้องไปล้วงคอช้างเอาอ้อยคืนมา
comment112:หากินง่ายแบบนี้ รอบหน้าเจอหมากฝรั่งแน่!
comment113:เสียค่าโทรไปเท่าไรแล้วครับ
comment114:ลองแบบนี้ดีกว่าครับ เข้าไปบริษัทซันเลย แล้วบอกว่าจะมาร้องเรียนขอเงินคืนพร้อมยื่น message จากธนาคารให้ดูถ้ามีการ Update book ล่าสุดเอาไปด้วย ถ้าไม่ได้จะฟ้องที่สคบ. ถ้ามีเคสเดียวกันทางคุณอาจต้องจ่ายมากกว่านะ
comment115:เรื่องหักบัตรไม่ตรงกับการใช้งานจริง เราสามารถแจ้งธนาคารได้โดยตรงเพื่อ dispute transaction ได้ครับ

ทางธนาคารจะดำเนินการสอบสวนเอง และคืนเงินให้เรา
comment116:ระบบมันยังไม่พร้อมที่จะมาใช้งานเลยนะเราว่า
แต่เราโชคดี เพราะไปกดมาม่ามา 2 วัน มันทอนเกินมา 5 บาททั้ง 2 วันเลย

ยังไงก็ขอให้จขกท.ได้เงินคืนไวๆนะคะ เอาใจช่วยค่ะ
comment117:ขอให้ได้เงินทอนด้วยนะค่ะ
comment118:เป็นผมๆแจ้งสคบ และแจ้งความแล้วครับ นี่มันความผิดด้านฉลากและผิดข้อหาฉ้อโกงประชาชนครับ เอาให้สหกรุ๊ปมันอับอายเพราะเงิน 500 บาทเลย
comment119:ค่าโทร ค่าติดตาม เงินทอน เกิน 15.- หรือยังครับ
ใครจะกล้าใช้บัตรล่ะ ^^
comment120:กรุณาอย่าลบกระทู้นะครับ เพื่อเป็นกรณีศึกษา

///พลังพันทิปมันร้ายแรงจริงๆ
comment121:เห็นขึ้นกระทู้แนะนำแต่ไม่ได้เปิดดู.  พอเปิดอ่าน เงิบ. เลยครับ.  

ผมว่าขายน้ำระบบตู้จะเจ๊ง. ม้วย อวสาน ก็งานนี้แหละ

ต่อไปผมจะหยอด. 20.  บาท.  ก็ลังเลแล้วล่ะว่าจะได้น้ำมาดื่มจริงหรือเปล่า

หากหยอดไปแล้วเครื่องบอก.   เครื่องกำลังประมวลผล.  โปรดรอ. 30 นาที.    ผมไม่คอแห้งตายเหรอ.  5555


แล้วสมมุต. จขกท. มีวงเงินกดได้. 10,000  บาท.  ตู้ซัน 108.  ไม่เก็บทั้ง. หมื่นไว้เหรอ
comment122:ซัน 108.  ได้สร้างความเสียหายให้แก่ผู้บริโภคแล้ว. เช่น. 

เสียเวลาในการติดตาม. หลายครั้ง. หลายวัน
เสียค่าโทรศัพท์
เสียสุขภาพจิต


ซัน. 108.  รับผิดชอบอะไรได้บ้าง
comment123:
comment124:เป็นผมนี่ ทุบตู้ไปแล้วครับ เอาให้ครบ 500+ค่าเสียเวลาอีก จัดไปทั้งตู้เลย
comment125:ซื้อของ 15 บาท กันเงินไว้ 500  พูดแล้วสยอง
comment126:บัตรเดบิตเวลาวอยคืนช้ากว่าบัตรเครดิตเป็นเดือนเลยค่ะ เราเคยซื้อหูฟัง แล้วจ่ายเงินก่อนถึงลองของได้ ปรากฏว่าพอแกะมาลองใช้ไม่ได้ก็เดินกลับไปแคชเชียร์ คืนของ รอวอย กว่าจะได้เงินคืนเป็นเดือน เซ็งเลย
comment127:ยืนยันว่าบัตรเดบิตรอยอดคืนนี่เป็นเดือนจริงค่ะ -*-
เป็นตู้กดน้ำที่สยองมากก
comment128:หลอกกินเงินนี่
comment129:ต้องขอบคุณพันทิพอีกตามเคย
comment129-1:ใช่ๆถ้าไม่มาลงพันทิพ จะโผล่หางมารับผิดชอบกันมั้ย
รึจะตีเนียนๆไป  -____-  แย่
comment130:น่าทืบ
comment131:ค่าน้ำ 15 บาท ไม่รู้ว่าได้แบงค์ 20 บาท 50 บาท แบบไม่ต้องทอนไปแล้วไม่รู้กี่ใบ
comment132:ตอนแรกนึกว่าระบบลองหักเงินแบบiTunes  
  นี่ห้าร้อย ! แถมชี้แจงว่า สูงสุดเท่าที่หักได้ กรณีสมมุติถ้าจข.บัตรมีเงินในบัญชีเยอะ จะโดนหักไปกันไว้ก่อนเยอะขนาดไหน โอ้แม่ 😳😳  ตู้บ้าอะไรวะเนี่ย
comment133:ค่าโทรศัพท์ก็เป็นร้อยแล้วมั้งนี่
comment134:ไม่ได้กินเงินผมหรอก เพราะแฟนผมให้ใช้วัน 60 ซื้อข้าวกินก็หมดแล้ว 555
comment135:จะเอาขนาดนี้ไม่ฟ้องศาลให้ล้มละลายไปเลยละครับ ระบบเติมเงินในบัตรแล้วไปหักค่าสินค้าตามจริงก็มีเยอะแยะ

ทำไมไม่เอามาใช้ เงินในบัญชีของคนทั่วไปนี่เขาไม่ได้ฝากธนาคารไว้ซื้อของของคุณคนเดียวนะ อย่าสำคัญตัวเองผิดไป
comment135-1:วางถุงกาวลงก่อนครับ
comment136:เคยสงสัย และว่าจะลองอยู่

ดีนะ ที่ไม่ได้ลองไป - -
comment137:ต้องซื้อ 34 ขวดสินะ ถึงจะเกิน 500 บาท
คุณพระ
สยองสุดๆ
comment138:คิดดอกเบี้ยที่เงินเราไปอยู่ที่เขาด้วยนะคะ
comment139:อย่าไปยอมค่ะ
comment140:บ.Sun108 ที่ให้รูดขั้นต่ำ  500 เพราะเลี่ยงค่าธรรมเนียมรูดบัตร 3% รึเปล่าคะ
comment141:ถ้า ไม่ได้เงินคืนก็ยอมเสียอีกสัก 25 บาท ครับ

ซื้อกาวตราช้าง
comment142:เคยร่วมงานกับ Sun108
ไม่คิดว่าเค้าจะโกงเอาเงินไปเฉย ๆ 500 บาทนะครับ

เรื่องนี้เป็นข้อผิดพลาดในการทำระบบหักเงินนั้นแหละครับ และแย่หนักตรงมาเจอบัตรเดบิตที่คืนเงินช้ากว่าบัตรเครดิต

ตู้ของเครือนี้(ถ้าจำไม่ผิด) จะมีป้ายติดที่เครื่องด้วยครับ ว่าถ้าหยอดเหรียญแล้วของไม่ออกให้โทรแจ้งได้
เพราะอะไร....  ดูความเห็นที่ #141 ได้ครับ

มันไม่คุ้มไงครับ ค่าตู้ ค่าเช่าวางตู้ ค่าเสียโอกาส มันแพงกว่าเยอะครับ
comment143:เมม เซฟไว้หมดแล้ว
เจอตู้แบบนี้ไม่เข้าใกล้เด็ดขาด
comment144:โหดจังง
comment145:หักได้โหดร้ายมากค่ะ  ดำเนินการได้ช้ามาก
comment146:พนักงานหญิงก็บอกว่า มันเป็นอย่างงี้แหละค่ะ ถ้าซื้อของไม่ถึง 500 บาท ตู้จะทำการตัดเงินไปก่อน 500 บาท แล้วจะคืนเงินให้ภายหลัง  

เอิ่ม  ตามหลักความเป็นจริงคนส่วนมากเค้าซื้อน้ำจากตู้ครั้งละ 500 เลยหรอ แถมจะคืนเงินให้ภายหลังนี่คือแบบ  ใครคิดระบบนี้เนี่ย
comment147:ใครจะกล้าละทีนี้ 

ผมมีบัตรเพเวฟ ก็ไม่กล้าไปด้วยคนนึงละ ทำไมต้องเสี่ยง
comment148:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment149:ดูแล้วยังมีคนไม่ค่อยเข้าใจเรื่องนี้อีกมาก 
เรื่องกันวงเงิน 
1 วงเงินที่กันไม่ได้เข้าบริษัท ซัน   500 บาทตามที่กันไว้ นะครับ เค้า settle แค่ 15 บาท  ก็ได้ แค่ 15 บาท 
2 วงเงินที่กันไว้ 500 บาท เป็นวงเงินที่กันไว้ที่ คนกลางผู้ตัดบัตร ไม่แน่ใจว่าเครื่อง ของบริษัท โคไว้กับ payment gateway ไหน เงินก็จะไปอยู่ในบัญชี payment gateway นั้นรอบริษัทซัน ดึงเงินเข้าบริษัท เช่นในกรณีนี้ ดึงเงิน 15 บาท  ตัวกลางก็โอนเงินไปที่บัญชีธนาคารของบริษัท ซัน 15 บาท เป็นต้น คนที่บอกว่าเค้าเอาเงินไปหมุน ต้องศึกษาให้ดีก่อนนะครับ

ปัญหาเรื่อง เครื่องรูดบัตรเดบิต ยังน่าเป็นห่วง เพราะคนไม่ค่อยรู้ขั้นตอน
 บัตรเดบิต กรณีรูดไม่ค่อยต่างจากบัตรเครดิต แต่กรณี refund หรือคืนวงเงินแบบนี้ แหละคือปัญหา เพราะเงินใน บัตรเดบิต มันมาจากบัญชีจริงๆ ไม่ใช่บัญชีสมมติแบบบัตรเครดิต กรณีมัน refund มันจะยากกว่า คือ  ต้องเพิ่มขั้นตอน โอนเข้าบัญชีออมทรัพย์กลับไปโชว์ในในรายการเดินบัญชีอีก ยุ่งยากมาก สำหรับผู้ใช้บัตรเดบิต คนที่ชอบซื้อของกับบัตรเดบิต รู้เรื่องนี้กันบ้างหรือยัง นอกจากข้อดี ว่า มันเป็นเงินสด ไม่ใช่จ่ายเกินตัว แต่มันมีข้อเสีย คือการ refund มันยาก กรณี การโดนแอบเอาไปใช้ เงินสดท่านหายไปจริงๆ อาจกระทบกับชีวิตประจำวัน 

กรณีรูดกับบัตรเครดิต เจ้าของร้านค้าถูกเก็บค่าธรรมเนียม 1-2% ให้ผู้ออกบัตร  ผู้ออกบัตรก็เอาตรงนี้ไปจ่ายคืน ในการทำโปร cash back บ้าง สะสมแต้มบ้าง เข้ากระเป๋า ซ้าย ออกกระเป๋าขวากลับไปผู้ถือบัตร แล้วสงสัยว่า กรณีบัตรเดบิต ส่วนต่างตรงนี้ มันไปอยู่กระเป๋าใคร

ส่วนขั้นต่ำในการกันวงเงินนี้ บริษัทซัน ต้องไปปรับปรุงกับ เจ้าของ payment gateway ที่เป็นคู่ค้าร่วมกัน เพราะมันต้องมีปัญหาแน่นอน หากซื้อของหลักสิบ แต่กันไว้ถึง 500 บาท เป็นใครก็ต้องตกใจ เสียประสบการณ์ในการใช้งานแน่นอน ผมว่าคงเป็นเรื่องที่พบไม่บ่อย บริษัทเลยยังไม่ได้ feedback เพราะถ้าเจอ feedback ไม่ดีบ่อยๆ แบบนี้ แล้วยังทำอยู่ คงเดา วัฒนธรรมองค์กร ออกว่าทำงานกันแบบไหน
comment149-1:ยังไม่เข้าใจอยู่ดี กันไว้ทำไม เป็นบัตรเดบิตเท่ากับจ่ายเงินสด หักเท่ากับราคาได้หรือไม่ หากไม่ได้ก็ไม่ต้องทำ
comment150:เข้ามาอ่านแล้วอารมณ์ขึ้นแทนเลยจริงๆหากินแบบนี้เลยคนสมัยนี้
comment151:งานเข้า
comment152:ทำไม ๆ ประเทศไทยอยู่ยากขึ้นทุกวัน
comment153:ส้นเท้าจริงๆ
comment154:เข้ามาให้กำลังใจ
comment155:500ไม่ใช่เงินน้อยๆนะ มีมาทอนคืนทีหลัง คิดได้ไงเป็นเราก็ไม่สบายใจค่ะ
นี่ถ้าคนไม่มีข้อความแจ้งเตือนละ
comment156:นี่มันเครื่องต้มตุ๋นชัดๆ ทำธุรกิจได้มิจฉาชีพมากๆ
comment157:ตัดไปก่อน500 นี่มากไปนะ
คือระบบแบบนี้มีจริงนะครับ ไม่ใช่ผิดพลาด
มันเป็นการเช็คว่าบัตรจะรูดผ่านหรือไม่(เพราะรูดก่อนที่จะรู้ยอดราคาของ จึงต้องเผื่อไว้แล้วทอนทีหลัง)
ที่อเมริกา ตามปั๊มน้ำมันก็จะเป็นแบบนี้(ปั๊มบริการตนเอง) พอรูดบัตรก็จะตัดไปก่อน $70 เติมเท่าไหร่ค่อยหักลบอีกที และบางธนาคารจะใช้เวลาถึง 1 สัปดาห์กว่าจะคืนให้ แต่ส่วนมากจะไม่เกิน 1 วัน
แต่คงมีลูกค้าโวยกันมาก ตอนนี้เลยหักเพื่อเช็คบัญชีแค่ $1
comment158:คิดแล้วเหมือนกับดักเลยอ่ะ 
สมัยก่อนก็ตู้กดน้ำนี่แหละไม่ทอนตังค์แต่ตอนนั้นยังไม่โหดเท่านี้ นี่อะไรน้ำกระป๋องละ 500 โกงกันชัดๆ
comment159:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

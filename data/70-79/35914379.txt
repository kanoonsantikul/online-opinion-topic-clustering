title:ห้องน้ำปั้มสำหรับคนพิการ กรณีไม่มีคนใช้ คนปกติเข้าได้ไหม หรือไม่ควรเลย?
comment:ห้องน้ำปั้มสำหรับคนพิการ กรณีไม่มีคนใช้ คนปกติเข้าได้ไหม หรือไม่ควรเลย?
comment1:กลัวพอตอนเราออกมาแล้วเจอคนพิการรอคิวอยู่นี่สิฮะ ทำตัวไม่ถูกเลย
comment1-1:ทำปากเบี้ยว มือหงิกเดินออกมาเลยครับ
comment2:ตอนนั้นไม่มีคนก็จริงแต่ถ้าคุณเข้าไปแล้วถ้าคนพิการมาก็ต้องรอคนปกติ...ก็คิดเอาเองละกันครับ
comment3:ไม่ควร
comment4:เขาก็บอกอยู่แล้วว่า "สำหรับคนพิการ"
comment5:ก็เหมือนที่จอดรถคนพิการแหละมั้ง
แต่ไม่เหมือนเก้าอี้สำหรับพระ สตรีมีครรภ์ และคนชรา

ที่จอดรถและห้องน้ำ เวลามีคนพิการมาจริงๆคุณจะไม่สามรถรู้ได้ คุณก็ใช้เพลิน
แต่เก้าอี้เวลามีคนพิการมาจริงๆ คุณจะเห็นแล้วลุกให้ทันทีได้   แต่ถ้าเห็นแล้วไม่ลุกให้ ก็มีค่าเท่ากับไปจอดรถคนพิการ
comment6:จริงๆเข้าได้ครับ ถ้าห้องน้ำปกติเต็มหรือเกิดเหตุสุดวิสัย !!
คำว่าห้องน้ำคนพิการ หมายถึง พื้นที่และของในห้องนี้รองรับสำหรับคนพิการ ไม่ได้แปลว่าจะเฉพาะคนพิการเท่านั้น 
แต่คนเราปกติก็ควรเลือกให้ถูกด้วยนะครับ เพราะห้องนี้ส่วนมากมีรองรับ 1-2 ห้องน้อยมาก 

ควร ไม่ควร 

ผมว่า ไม่ควร
comment6-1:ตามนี้เลยครับ
สรุปได้ชัดเจน
comment6-2:เห็นด้วยค่ะ
comment7:ไม่ควรเข้า ควรปล่อยให้มันออกหน้าห้องไปเลย จะดีกว่า
comment8:ถ้าคับขันจริงๆ ข้าศึกบุกประชิดและห้องน้ำอื่นไม่ว่างเลยทั้งฝั่งชายหญิง
รีบเข้าแล้วรีบออก อย่าโอ้เอ้ และทำความสะอาดให้เรียบร้อย
ถ้าเจอจะเอ๋ที่ประตูก็ขอโทษสักนิดอธิบายว่าไม่ไหวจริงๆครับ
comment9:โดยทั่วๆไปไม่ควร แต่ถ้ามันฉุกเฉิน จะระเบิดแล้ว ก็ไม่เป็นไรหรอก
หรือจะปล่อยให้ราด เลือกเอา
comment10:ใช้ได้ครับ เหมาะดีกับคนพิการทางใจ
comment10-1:เกินไปมั้งครับ พ่อคนจิตใจสมบูรณ์พูนพร้อม
comment10-2:ขอบคุณครับ ชมกันแบบนี้เขินเลยครับ
comment10-3:ผมเข้านะเพราะผมเจ็บเข่าเข้าส้วมแบบนั่งยองไม่ได้ แบบนี้ผมพิการทางใจไหม
comment10-4:เห็นด้วยอย่างแรง พวกพิการใจ  อยากให้พิการบ้าง  จะได้เข้าใจความรู้สึกของคนพิการที่ต้องมาใช้ห้องน้ำสกปรกเพราะพวกคนพิการใจ
comment10-5:เราเคยเข้าห้องน้ำคนพิการค่ะ สถานที่ราชการแห่งหนึ่ง แบบตอนนั้นมันอั้นไม่ไหวแล้วจริงๆ ห้องน้ำก็ไม่ว่าง เหลือแต่ห้องน้ำคนพิการ พอดีแม่บ้านเดินเข้ามาทำความสะอาด เลยถามเขาว่าขอเข้าห้องน้ำคนพิการได้มั้ย เขาบอกได้เลย เลยรีบเข้าไปค่ะ แบบนี้เราก็เคยพิการทางใจด้วยเหรอ
comment11:แต่เราเห็นบางครั้งแม่บ้านก็บอกให้เข้าได้
comment12:ถ้ามันไม่ไหวจริงๆก็ควรครับ แบบห้องน้ำเต็มแล้วอุดจาระจะแตกก็น่าจะให้เข้าได้ แต่ถ้าห้องน้ำว่างปกติแต่จะดันทุรังเข้าห้องน้ำคนพิการแบบนี้ไม่ควรครับ
comment13:มันคงเหมือน
และถ้าห้องน้ำหญิงว่าง ผู้ชายจะไปใช้ได้ไหม
comment13-1:เข้าห้องน้ำหญิงในผับ  
ระวังการ์ดดารานะครับ
comment13-2:ส่วนมากจะเจอผู้หญิงเข้าห้องน้ำชายค่ะ
comment14:เข้าได้ถ้าห้องธรรมดาเต็มครับ อย่าใช้นานเกินไปก็พอ กฎหมายกำหนดให้มีห้องน้ำคนพิการเพื่อให้คนพิการได้รับความสะดวก แต่ไม่ได้กำหนดโทษสำหรับคนธรรมดาที่จะใช้ห้องน้ำคนพิการ และในทางกลับกันครับ
comment15:คือถ้าห้องปกติว่างก็เข้าห้องปกติดีกว่าค่ะ แต่ถ้าฉุกเฉินก็เข้าได้ค่ะ
comment16:บางครั้งจำเป็นต้องเข้าน่ะ คือบางปั๊มห้องน้ำคนปกติไม่มีแบบชักโครก ผมมีปัญหาเรื่องหัวเข่านั่งยองไม่ค่อยได้
comment16-1:ผมเหมือนกัน
comment16-2:เหมือนกันค่ะ
comment16-3:ปั๊มบางที่ยังไม่มีชักโครก เราก็ต้องเข้าห้องน้ำคนพิการ เพราะเรามีปัญหาเรื่องหัวเข่า เวลาเดินเข้าก็เหมือนคนปกติแต่มันยองไม่ได้ ลุกไม่ขึ้น
เวลาเราเข้าห้องน้ำคนพิการบางทีก็มีบางสายตาจ้องมาที่เรา แต่ก็ช่างเขาค่ะ เพราะเขาไม่รู้ว่าเรามีปัญหาสุขภาพอะไรอย่างไร ทำไงได้ล่ะ
comment16-4:เหมือนกันครับ มีช่วงหนึ่งนั่งยองๆไม่ได้เลย
แต่เดินเหมือนคนปกติ เข้าห้องน้ำคนพิการก็กระดากใจ
comment16-5:ใช่ค่ะ!!! แม่เราก้มีปัญหาเรื่องเข่า ถ้าห้องน้ำแบบนั่งยองก็จะเข้าห้องคนพิการตลอดค่ะ
comment17:เข้าได้ แม่บ้านก็ชอบบอกให้เข้าห้องนั้น ไม่ให้ห้องว่างไปเปล่า ๆ
คือห้องน้ำเจตนาสร้างแบบที่ให้คนพิการใช้ได้สะดวก คงไม่ถึงกับให้คนพิการใช้ได้เท่านั้นหรอก
รอคิวนึงคงไม่เป็นไร
comment17-1:เป็นค่ะ  คนพิการเวลาปวดฉี่ กว่าเค้าจะเข็นกระดึ๊บ ๆๆ มาถึงห้องน้ำไม่ง่ายนะคะ กว่าจะถอด กว่าจะลุก ย้ายตัว ทุกอย่างใช้เวลามากกว่าคนปกติหลายเท่าค่ะ  บางคนแทบฉี่ราดด้วย  โดยเฉพาะเวลารอคิวคนปกตินาน ๆ บางคนไปลองเสื้อเล่นมบ้างอะไรบ้าง
comment18:ฝรั่งจะเรียกอะไรแบบนี้ว่า Universal Design คือมันไม่ใช่ว่าใช้กับคนพิการเท่านั้น แต่มันใช้ได้ทุกคน ทั้งคนปกติและคนพิการ

ซึ่งมันก็เป็นคนละเรื่องกับกาลเทศะ ความเหมาะควร โดยตั้งอยู่บนพื้นฐานที่ว่า มนุษย์เรามี common sense สามารถแยกแยะได้ว่าอะไรควรไม่ควร 

เช่น ถ้าเวลาปกติ เราก็ไม่ควรไปใช้ เพราะเผื่อไว้สำหรับคนพิการที่เค้าเข้าห้องน้ำปกติไม่ได้ หรือลำบาก

แต่สมมติว่าเราปวดขี้แบบขี้จะแตกแล้ว แล้วห้องน้ำธรรมดาเต็มหมด

จะขอเข้าไปใช้ห้องน้ำคนพิการ ก็คงไม่ถือเป็นความผิดร้ายแรงมั้งครับ
comment19:ถ้าไม่จำเป็นจริงๆก็ไม่ควรครับ แต่ถ้าจำเป็นก็ต้องรีบจัดการธุระของคุณให้เสร็จโดยเร็ว
จากที่เจอมากับตัวบ่อยๆเวลาพาคุณแม่ที่ใช้รถเข็นไปต่างจังหวัดมักเจอพวกไม่ได้พิการแล้วห้องน้ำก็ไม่ได้เต็ม แต่มาใช้เฉยๆเลย
comment20:เคยจะเข้าครับแบบขี้จะแตกแล้ว แม่บ้านบอกต้องให้คนพิการเข้าค่ะ หัวโผล่แล้วอ่ะ ทรมาน
comment20-1:บอกแม่บ้านเตรียมทำความสะอาดพื้นได้เลย หึหึฮ่าฮ่า
comment21:ทีลิฟท์คนพิการตามรถไฟฟ้า ยังใช้กันจนเต็มตลอดเวลาเลย
comment21-1:อ้าว เขาทำมาเพื่อคนพิการเหรอคะ เรานึกว่าเอาไว้เพื่อให้คนขี้เกียจเดินมาใช้ เห็นใช้กันมีแต่คนแข้งขาดี ๆ ทั้งนั้น
แต่เราไม่เคยใช้เลย เพราะใจร้อน ขี้เกียจรอลิฟท์นาน เดินไปไวกว่า
comment21-2:ไม่ได้พิการ แล้วก็ไม่ได้ขี้เกียจ แต่เดินขึ้น/ลงบันไดไม่สะดวก เพราะมีปัญหาเรื่องหัวเข่า

แบบนี้ใช้ลิฟท์ได้มั้ยคะ
comment22:ไม่ควรค่ะ เพราะเป็นห้องน้ำสำหรับ"คนพิการ"

ส่วนเรื่องลิฟท์คนพิการที่คนชอบเอามาเปรียบเทียบ จริงๆคือ  priority ของคนพิการมาก่อน ไม่ใช่ของคนพิการ ทำไมคนชอบเข้าใจผิดแล้วก็มาว่าคนอื่นต่อแบบผิดๆ  priority คำนี้ไม่เข้าใจหรอ พอคนพิการมาก็ให้เข้าก่อนน่ะค่ะ
comment23:
comment23-1:เคยเข็นวีลแชร์แม่รอหน้าห้องน้ำเกือบครึ่งชม.แม่บ้านก็นึกว่ามีคนแก่หรือผู้พิการเกิดไรขึ้นด้านในหรือป่าวก้มดูแล้วดูอีก สรุปคนที่เดินออกมาเป็นผู้หญิงเดินถือไอแพดออกมาคาดว่าคงนั่งเล่นแบบชิวๆ
comment24:คิดว่า เหมือน Priority Seat ถ้าคนพิการมาก็ให้เค้าเข้า
ถ้าห้องน้ำอื่นว่าง ก็เข้าห้องน้ำธรรมดา ไม่จำเป็นก็ไม่ต้องเข้าห้องน้ำคนพิการ
ไปเที่ยวต่างประเทศ อย่างญี่ปุน ห้องน้ำคนพิการ คนธรรมดายังใช้ปกติได้ ถ้าคนโตคิวจนห้องน้ำเต็ม
แม่บ้านยังควักมืออัญเชิญไปห้องน้ำคนพิการเลย
comment25:ไม่ควรนะครับ

แต่ผมยอมรับว่าเคยเข้า เท่าที่จำเป็นมากๆเท่านั้น...
อย่างบางครั้งปวดหนัก แล้วห้องน้ำปกติไม่มีที่ฉีด แต่ห้องน้ำพิการมี ผมจะขอเข้า ปกติขอแม่บ้านก่อนอ่ะที่เค้าอยู่ประจำแถวนั้นๆ
และจะรีบทำธุระให้ไวที่สุด ประมาณไม่เกิน 10 นาที
comment26:ถ้าสุดวิสัยจริง อึจะราดแล้ว คงเข้าได้ค่ะ แต่พอเปิดประตูออกมา มีคนมารอหน้าห้องน้ำ เป็นเรา คงแกล้งเดินกระเพลกๆออกมาต่ะ กลัวเค้าว่าเอา
comment27:แม่บ้านให้เข้าประจำ ถ้าคิวยาวและห้องอื่นเต็ม 
เราคิดว่าเข้าได้ถ้าห้องอื่นไม่ว่าง มันทำให้คนพิการใช้สะดวกมากกว่า 
แต่ก็ใช้ได้ทุกคนเหมือนพวกเก้าอี้คนพิการถ้ามีก็คนพิการก็ต้องให้เขาเข้า 
แต่ถ้าเลือกได้ก็ไม่เข้าหรอก เพราะคนคิดอีกแบบก็เยอะ 
แต่ถ้าเป็นห้องแยกโดดๆ ไปเลยก็จะไม่เข้าเลย ถ้าไม่หนักแบบข้าศึกจะทลายประตูแล้วนะ
comment28:เคยเข้าไปใช้ครั้งนึง เราไม่ได้พิการนะแต่เราถูกรถชนมีแผลผ่าตัดที่หัวเขา และต้องใช้วอคเกอร์ช่วยเดิน จะใช้ห้องน้ำ ญ.ให้พ่อพาเข้าไปคงไม่เหมาะ เกรงใจสุภาพสตรีท่านอื่น แล้ววอคเกอร์ก้อคงจะเข้าประตูห้องน้ำไม่ได้ด้วย พ่อก้อกลัวลูกลื่นล้มเลยต้องใช้ห้องน้ำคนพิการแทนแล้วยืนเฝ้าหน้าประตู รู้สึกเกรงใจนะเผื่อจะมีผู้พิการมาเข้าไรงี้ ไอ่เราก้อดันมีข้อจำกัด อั้นไว้คงไม่ถึงบ้าน มันเลยจำเป็นต้องเข้าจริงๆ
comment29:งั้นผมก็เข้าได้สิ เพราะผม "พิการรัก" ครับ
[Spoil] คลิกเพื่อดูข้อความที่ซ่อนไว้ป่านนี้จขกท.คงได้คำตอบแล้ว เม้นท์นี้แซวเล่นๆครับ
comment30:แล้วถ้าห้องน้ำหญิงเต็มรอคิวกันแถวยาวเลย จะเข้าห้องน้ำผู้ชายนี่ได้มั้ยคะ ผู้ชายจะคิดยังไงถ้าเห็นเราเดินเข้าไป
comment30-1:ตอบตรงๆ ได้ไหมครับ

ถ้ารูปลักษณ์ภายนอกคุณดูดี ผมเชื่อว่าผู้ชายส่วนใหญ่ไม่ว่าอะไรคุณสักนิด อย่างดีก็แอบเขิน
comment30-2:30    เอาเราเคยเข้านะ ไปเที่ยว ตจว ปั้มห้องน้ำ ญ เต็ม ห้องน้ำชายส่วนมากยืนฉี่ไง เราปรู้ดเข้าไปพร้อมพี่ชายอ่ะ แล้วพี่เราก็ยืนเฝ้าหน้าห้อง
สักพัก บรรดาสาวๆก็ เฮมาห้องน้ำชายกันตรึม วันนั้นคนเยอะมากๆ

อีกครั้งนอนเต้นท์ที่เขาค้อ มีห้องอาบน้ำชายว่าง สงสัยผู้ชายขี้เกียจอาบน้ำหนาว เราก็เข้าไปอาบแต่ห้องน้ำมิดชิดดีนะออกมา โดนแซวว่า
"เฮ้ยประตูทะลุมาได้" แต่ห้องมีเยอะ นะเพราะผู้ชายไม่อาบน้ำ555
comment31:เคยเข้าค่ะ เข้าบ่อยด้วย เวลาห้องน้ำเต็ม หรือจะให้ราด รีบทำธุระ รีบออก ไม่เห็นมีใครจะว่านะคะ มองด้วยหางตาก็ไม่มีค่ะ
comment32:ฉุกเฉินก็รีบใช้รีบออก  เปรียบเทียบกับเรื่องที่จอดรถคนพิการไม่ได้ เพราะจอดรถแล้วตัวก็เดินหายไป แต่ห้องน้ำคือเราอยู่ตรงนี้แล้วใช้เวลาไม่ได้นานมาก
comment33:ได้แต่ไม่ควร
comment34:ถ้ามันว่าง ห้องอื่นเต็มและไม่มีคนพิการในระยะ500ม. จะยืนให้ขี้ราดทำไมล่ะครับ รีบขี้รีบออก เปิดมาเจอคนพิการก็กล่าวขอโทษไป ตามกาลเทศะ
comment35:ห้องน้ำคนพิการ กับ ที่จอดรถของคนพิการไม่เหมือนกันครับ

ที่จอดรถคนพิการ ต้องสำรองให้คนพิการใช้เฉพาะ เพราะมีช่องจอดที่กว้างกว่า เพื่อรองรับวิลแชร์ และอยู่ใกล้ทางเข้า-ออกอาคารมากกว่า จึงต้องสงวนให้เฉพาะคนพิการให้ได้รับความสะดวก

แต่ห้องน้ำคนพิการนั้น มีไว้เพียงเพื่อให้ทราบว่า ในห้องน้ำนี้มีอุปกรณ์อำนวยความสะดวกเช่น คานสำหรับพยุงตัว สัญญาณของความช่วยเหลือ และความกว้างขว้างของประตูที่จะนำวิลแชร์เข้าไป

ในกรณีห้องน้ำนั้นคนพิการสามารถรอได้ เพราะถ้ามีคนพิการเข้าก่อนหน้า ก็ต้องรออยู่ดี และหลาย ๆ ที่จะมีห้องน้ำธรรมดาที่คนพิการสามารถใช้ได้รวมอยู่ด้วย (คือ ติดอุปกรณ์อำนวยความสะดวกสำหรับคนพิการเข้าไป)
comment35-1:ผมว่า ไม่ควรนะครับ เพราะคนธรรมดาจะไปเข้าคิวรอที่ห้องน้ำคนพิการมากๆ
คนพิการมาต้องรอคิวนานๆ บางคนยืนนานๆ ไม่ได้ครับ
comment36:ถ้าเป็นห้องน้ำที่ออกแบบสำหรับคนพิการจริงๆ ควรเข้าเมื่อสุดกลั้นเท่านั้น

เพราะมันจะถูกออกแบบมาให้เปิดล็อกได้ง่ายมากๆ ลองสังเกตดูซิ

บางที่ถ้ามีคนเคาะแล้วไม่ขานรับ พนักงานข้างนอกพร้อมเปิดประตูเลย
comment37:แล้วผู้สูงอายุเข้าได้มั้ยคะ
comment38:ผมเห็นมนุษย์ป้าเข้าประจำอ่ะครับ

คิดว่าคงเข้าได้มั้งครับ
comment39:ใช้ได้ แต่ถ้ามีคนพิการอยู่ ต้องให้คนพิการเข้าก่อน
comment40:บางทีก็อยากจะโอดครวญเหมือนกัน หัวเข่าตอนนี้เจ็บมาก เพราะไปปีนเขามาแล้วเกิดกระแทก คือเดินได้ปกติ แต่เวลางอเข่านั่งยอง ๆ หรือเดินขึ้นลงบันได มีปัญหามาก ขนาดจะนั่งเก้าอี้ยังต้องเหยีดขาออกไปก่อนแล้วค่อยนั่งลง สภาพเหมือนคนปกติเลย แต่พอจะเข้าห้องน้ำคนพิการ จะโดนมองแปลก ๆ ทุกที คือถ้าห้องคนปกติมีชักโครกก็เข้านะ แต่ปั๊มบางที่มันไม่มี แล้วยิ่งถ้าใช้ลิฟท์ที่รถไฟฟ้านะ คือ ... อยากจะบอกว่า เข่าเจ็บมาก มีใบรับรองแพทย์ด้วย บางทีก็ทำใจ แต่บางทีก็น้อยใจ 
มาบ่นเฉย ๆ ค่ะ 
แต่เรื่องห้องน้ำคนพิการคนปกติ อย่าเข้าไปเลย บางที คนพิการมาจังหวะที่คุณเข้า คุณไม่เห็นหรอกว่ามีคนมายืนรอ
comment41:ถ้ามันสุดๆแล้ว ผมว่าใครก็ต้องเข้า
comment42:อย่าไปกดปุ่มสีเขียวก็พอ
comment43:ที่จอดรถ และห้องน้ำ สำหรับคนพิการ 
สงวนสิทธิ์เฉพาะคนพิการและคนแก่ คนป่วย ที่ใช้รถเข็นหรือไม่สะดวกเข้าห้องน้ำปกติ

ที่นั่งสำรองที่บนรถโดยสารสาธารณะ คนปกติทั่วไปนั่งได้ แต่ถ้ามีคนพิการขึ้นมา ควรสละให้คนพิการนั่ง 

ลิฟต์โดยสารตามสถานีรถไฟฟ้า คนปกติทั่วไปใช้ได้ แต่ถ้ามีคนพิการหรือคนแก่ คนป่วยใช้รถเข็นมาพอดี ควรสละให้เขาเข้าไปก่อน

มีครั้งหนึ่งผมเคยจูงคนตาบอดที่รถไฟฟ้า พาไปหา รปภ.จากนั้น รปภ.ก็พาเขาไปขึ้นลิฟต์ หลังจากที่ซื้อบัตรเสร็จผมก็ไปยืนรอเพื่อที่จะใช้ต่อ ให้คนพิการเข้าไปก่อน เรารอใช้ทีหลังก็ได้ แต่ครั้งนั้น รปภ.บอกให้เข้าขึ้นไปด้วยได้
comment44:ดูที่ความจำเป็นแหละ ผมว่าบางสถานการณ์มัน พอรับได้ อย่างเช่นปวดหนักจริงๆ จนแทบจะขยับไม่ได้แล้ว
แบบนี้เข้าไปเถอะ เพราะถ้าแตกกลางทาง มันเดือดร้อน คนอื่นมากกว่าปล่อยให้คนพิการรอ

ผมว่าวิธีคิดง่ายๆ คือ ห้ามทำให้ใครเดือดร้อน หรือถ้ามันจำเป็นจริงๆ ก็ต้องทำให้คนเดือดร้อนน้อยที่สุด
พยายามคิดถึง จิตสาธารณะ เข้าไว้
comment45:เราเคยเจอแบบต่อคิวเข้าห้องน้ำ ละมีห้องน้ำคนพิการว่างอยู่ เราก็รอต่อห้องอื่น คนต่อหลังก็ถามว่า ทำไมไม่เข้าละคะ นี่ตอบไป ก็ห้องน้ำคนพิการนิคะ.. เขาบอกเข้าได้ค่ะเข้าเลย จากนั้นก็ชินเข้าห้องน้ำคนพิการไปเลย แอบรู้สึกผิดนะ TT
comment46:เรื่องห้องน้ำ "สำหรับ" คนพิการนี่เข้าใจผิดกันมาตลอด 

แต่ก่อนก็คิดว่าเขาทำมาให้ "เฉพาะ" คนพิการ เหมือนกับที่จอดรถ "เฉพาะ" คนพิการ
แต่ความจริงมันเป็นห้องน้ำที่คนปกติสามารถเข้าใช้ได้ตามอัธยาศัย
เพียงแต่มันมี option พิเศษสำหรับเอื้อให้คนพิการสามารถใช้ได้สะดวก
มันไม่ใช่ห้องน้ำ เฉพาะ คนพิการ แต่
มันเป็นห้องน้ำ สำหรับ (คนปกติ + คนพิการ) --> Equal Opportunity Restroom
(คือความจริงถ้าเงินและเนื้อที่ไม่จำกัด ห้องน้ำทั้งโลกก็ควรเป็นแบบนั้นให้หมด
เช่นเดียวกันกับที่ รถ ตึก บ้าน อาคาร อัฒจรรย์ และ stripping pole ทั้งโลก ควรผนวกทางลาดสำหรับรถเข็น)

ขอไขหลาย common ข้อข้องใจ

-- "จริงๆเข้าได้ครับ ถ้าห้องน้ำปกติเต็มหรือเกิดเหตุสุดวิสัย !!"
> เดินดุ่มๆ เข้าไปสุ่มสี่สุ่มห้าได้เลย ไม่ต้องเปิด card สุดวิสัย

-- "[เวลาออก] ถ้าเจอ [คนพิการ] จะเอ๋ที่ประตูก็ขอโทษสักนิดอธิบายว่าไม่ไหวจริงๆครับ"
> ไม่ต้องขอโทษครับ คนขี้จะแตกไม่มีใครผิด ไม่ว่าคนปกติหรือคนพิการ ห้องนี้ทุกคนมีสิทธิ์เท่ากัน

-- "ใช้ได้ครับ เหมาะดีกับคนพิการทางใจ"
> อย่าพูดแบบนี้ครับ หากคุณไม่ได้พิการทางสมอง

-- "แต่ถ้าห้องน้ำว่างปกติแต่จะดันทุรังเข้าห้องน้ำคนพิการแบบนี้ไม่ควรครับ"
> เข้าได้เลย ไม่ผิด ไม่ดันทุรัง แต่อาจถือว่าขาด ความเอื้อเฟื้อเผื่อแผ่

-- "เข้าได้ถ้าห้องธรรมดาเต็มครับ อย่าใช้นานเกินไปก็พอ กฎหมายกำหนดให้มีห้องน้ำคนพิการเพื่อให้คนพิการได้รับความสะดวก"
> ไม่ต้องรอให้ห้องอื่นๆเต็ม ใช้ได้นานตามปกติ ห้องนี้สร้างมาเพื่อให้คนพิการ ได้มีที่(ยืน)ในสังคม ไม่ใช่บอกว่าคนพิการมีอภิสิทธิ์เหนือคนปกติ

And finally, food for thought:
comment46-1:ชอบมาก "เพื่อให้คนพิการ ได้มีที่(ยืน)ในสังคม ไม่ใช่บอกว่าคนพิการมีอภิสิทธิ์เหนือคนปกติ"
comment46-2:ขอบคุณครับ ช่วยให้ทราบอะไรมากขึ้น
comment46-3:ถูกต้องตามหลักการครับ 
แต่ผมมองอีกมุมในเรื่องของการอยู่ร่วมกันในสังคม

เราที่ไม่พิการสามารถเข้าห้องไหนก็ได้ที่มันว่าง ทั้งของคนปกติและของคนพิการตามอัธยาศรัย
แต่หากมีห้องน้ำหลายห้องที่เราเลือกได้ เราควรเว้นห้องน้ำที่มีออฟชันสำหรับคนพิการเอาไว้ เพราะเขาเหล่านั้นไม่สามารถ(หรือขาดความสะดวก)ในเข้าห้องน้ำทั่วไปครับ
comment46-4:ไม่จริงค่ะ ที่เมกา ถ้าคนธรรมดาจอดรถคนพิการ โดนปรับ $200
comment46-5:ไม่ถูกครับ ไม่เกี่ยวกับมีอภิสิทธ์เหนือคนอื่น เป็นเรื่องความจำเป็นที่ไม่เท่ากัน
ต้องคิดบทกลับด้วยว่า ห้องน้ำปกตินั้น
คนพิการ ผู้สูงอายุ และผู้ป่วย บางคนไม่สามารถใช้ได้ครับ
ดังนั้นเค้าต้องรอคิวห้องน้ำสำหรับคนพิการอย่างเดียว
ไม่งั้นจะมีห้องน้ำสำหรับคนพิการทำไม ถ้าเข้าห้องปกติได้ จริงไหม

ดังนั้นถ้าฉุกเฉินก็ขอเข้าได้ครับ แต่ถ้าปกติก็ควรให้คนที่จำเป็นก่อน
comment47:เห็นด้วยกับกรณีฉุกเฉินจริงๆ

รีบใช้ให้เสร็จในสองนาที นาทีฉุกเฉินคงแทบไม่ต้องเบ่งอยู่แล้ว ทำความสะอาดให้กริ๊บ แล้วรีบออก
comment48:ถ้าจำเป็นจริงๆ เข้าได้ครับ คือไม่มีห้องว่างแล้ว แล้วเราจำเป็นต้องใช้จริงๆ ก็น่าจะใช้ด้วยกันได้ เพราะไม่มีกฎหมาย หรือระเบียบ มาบังคับ อยู่ที่จิตสำนึกครับ. คนพิการก็ต้องเปิดใจรับตรงนี้ด้วยครับ คือห้องน้ำคนพิการจะมีห้องเดียวแล้วก็นานๆ จะมีคนพิการมาใช้ที เราเป็นคนพิการก็ต้องรู้จักเผื่อแพร่ด้วยครับ จึงจะอยู่ร่วมกันอย่างมีความสุข ถ้ามีน้ำใจซึ่งกันและกันเปิดใจให้กว้าง เกรงใจซึ่งกันและกันก็จะอยู่ร่วมกันในสังคมนี่ได้ครับ (แต่ก็ควรจะทำธุระให้เสร็จเร็วๆ หน่อย เผื่อมีคนพิการมารอใช้) ปล.จากใจของคนพิการ คนหนึ่ง ขอบคุณครับ
comment49:ไม่ใช่ห้องน้ำสำหรับคนพิการอย่างเดียวนี่คะ ผู้สูงอายุ คนท้อง คนพิการเข้าได้หมดนี่คะ ดูป้ายหน้าห้องน้ำก็ได้ค่ะ
comment50:เราว่าน่าจะมียกเว้นกันบ้างนะ สำหรับผู้สูงอายุ บางทีห้องน้ำคนปกติไม่มีโถชักโครก คนแก่นั่งยองๆ ไม่ได้ ปวดแข้งปวดขา น่าสงสาร
comment51:เคยเข้าค่ะ ตอนตั้งท้อง เราไม่สามารถนั่งยองๆ ได้จริงๆ บางทีเจอแต่ส้วมซึมเคยต้องยืนก้มตัวฉี่แบบคนแก่
และตอนนี้ คืออุ้มลูกคนเล็กวัยเด็กเดือนเข้าไปใช้ค่ะ
comment52:ปัญหาคือ ถ้าเราฉุกเฉินจำเป็นต้องเข้า พอออกจากห้องน้ำ ก็จะมีคนถ่ายรูปไปลงโซเชี่ยว เอาไปประจาน ว่ามือ เท้าก็ดี แต่แย่งห้องน้ำคนพิการ จะมีสักกี่คนที่เข้าใจ ว่าคือห้องน้ำที่ใช้ได้ ไม่ได้สร้างมาเพื่อคนพิการโดยเฉพาะ แต่เป็นห้องน้ำที่อำนวยความสะดวกให้คนพิการเท่านั้น
comment53:เราใช้นะ
ในกรณีที่
1. ห้องน้ำปิด แล้วปวดทนไม่ไหว
2. เจ็บขา ไม่สามารถนั่งยองๆได้ 

กรณีที่สองบ่อยมาก ยิ่งหลังจากที่ไปออกกำลังกายมา วิ่งหนักๆ  ย่อแทบไม่ได้
comment54:แาทิตย์ที่แล้วใช้บ่อยเลยครับ เดินป่า2 วัน รวม​ล้วน 15 ชม.
ลงเขามาขาบวม เดินเป๋ๆ เข้าปั๊มก็เข้าห้องน้ำที่ว่านี่แหละครับ ส้วมชักโครกดเวย ช่วยไก้เยอะ
comment55:นี่คนเมนต์ไม่รู้จัก universal design กันใช่มั้ย
ห้องน้ำคนพิการเอาตรงๆก็เป็นห้องน้ำที่มี option ช่วยสนับสนุนคนพิการให้ได้ใช้งานได้สะดวก ไม่ได้เป็นตัวแบ่งแยกคนพิการออกจากสังคมปกติ
comment56:ถ้าผมกำลังปวดขี้แบบจะระเบิดละ
ห้องไหนว่างผมก็เข้าครับ
comment57:ห้องน้ำคนพิการ ถูกออกแบบเพื่อผู้พิการ


ผู้พิการต้องการการใช้สอยพิเศษกว่าคนทั่วไป
เพื่ออำนวยความสะดวก
เช่น พื้นสะอาดไม่สกปรก ไม่ลื่น ฯ
.
.
หากคนทั่วไปคิดว่า ใช้ได้ไม่เป็นไร
แล้วมีกี่คนที่คิดดูแลความสะอาดเหมือนเดิมบ้าง


สรุป  :  ให้เกียรติผู้พิการด้วยการงดใช้เถอะครับ
comment58:ใช้ครับ
comment59:ก็ลองสังเกตุดูก่อนว่ามีคนพิการแถวนั้นไหม
ถามแม่บ้านก่อนก็ได้ คนพิการก็ไม่ได้ออกไปนอกบ้านบ่อยนักหรอกครับ
ส่วนมากถ้าจะเข้าห้องน้ำ จะเข้าในห้างสะดวกกว่า

ถ้าออกมาแล้วเจอจริงๆก็แค่ขอโทษไป ยิ้มอ่อนแล้วเบือนหน้าหนี ...แต่ก็ควรรีบใช้นะครับ เพราะคนส่วนใหญ่จะมองว่าไม่สมควร คุณเข้าได้ คนอื่นก็เข้าได้ ต่อไปก็....

ปล.ผมเป็นคนพิการ
ไม่เคยลงไปใช้ หรือเข้าห้องน้ำตามปั้มเลย...มันมีด้วยหรือ แหะๆ
comment59-1:ปั๊ม ปตท. หลายแห่งมีห้องน้ำพิเศษครับผม
comment60:ได้นะ แต่ถ้าคุณกำลังขี่อยู่ก็ต้องออกมาเลยนะครับ
comment61:จิตสำนึกล้วนๆ

แล้วแต่จิตของคน คิดยังไงก็ได้ แล้วแต่ๆละคนคิด

ถูกใจเราอาจจะไม่ถูกใจคนอื่นก็ได้

บางคนบอกไม่ควรวช้เลย บางคนบอกใช้ได้ถ้าจำเป็น บางคนบอกใช้ไปก็ไม่ผิดกฎหมาย 

ตามสบายครับ ทำอะไรทำไปถ้าสบายใจ
comment62:ผมมองว่าห้องน้ำผู้พิการ ทุกคนสามารถใช้ร่วมกันได้ครับ เพราะเขาออกแบบตาม Universal Design
ที่คำนึงถึงการอยู่ร่วมกันของทุกคนในสังคม แต่ผู้ใช้ก็ควรจะมีจิตสาธารณะกันสักหน่อยนะครับ
ทุกคนควรจะถามตัวเองว่า ถ้าตัวเราเดินได้ปกติ ร่างกายสมบูรณ์ดี เราควรจะใช้ห้องน้ำพิเศษหรือเปล่า

มันไม่เหมือนกับที่จอดรถผู้พิการที่จริง ๆ แล้วมันควรเป็นกฎหมาย แต่ประเทศไทยยังไม่มีกฎหมายในเรื่องของ
การที่คนปกติครบ 32 มาจอดบนที่จอดรถผู้พิการจะมีบทลงโทษอย่างไร หรือการกำหนดในข้อกฎหมายว่า
ใครสามารถจอดรถบนที่จอดรถผู้พิการได้บ้าง ตรงนี้ประเทศไทยยังไม่มีครับ
comment63:ขอตอบในฐานะที่สามีเป็นคนพิการนะคะ 

คือ ขอใช้คำว่า ถ้าเลี่ยงได้ ก็จะเป็นพระคุณค่ะ 

ด้วยความที่ห้องน้ำคนพิการมันน้อย ทางเลือกไม่ได้มีให้มากนัก

คนปกติ เข้าห้องคนพิการได้ 
แต่อย่าลืมว่า คนพิการไปเข้าห้องคนปกติไม่ได้นะคะ

ไม่ได้จะหงายการ์ดอภิสิทธิ์ชน แต่ ความเป็นจริงคือ ห้องน้ำมันมีจำกัด (ยังไม่เคยไปเจอที่ไหนที่ในส่วนของห้องน้ำ มีห้องน้ำคนพิการมากกว่าสองห้องในหนึ่งจุด แต่ห้องคนปกติเป็นสิบ) แล้วบางครั้งคนพิการ ร่างกายมันควบคุมไม่ได้เหมือนคนปกติ บางทีความจำเป็นในการใช้ห้องน้ำมันสูง แล้วการจะใช้ห้องน้ำแต่ละที มันไม่ได้ง่ายขนาดรูดซิปแล้วจบ 

สามีเรา จะเข้าห้องน้ำทำธุระเบอร์หนึ่ง ทีนึง คือสามารถกินเวลาได้ไปถึง 15 นาที คือ เรื่องมันยาว กว่าจะปลดเบาได้แต่ละที อย่าให้ต้องเล่าเลยค่ะ เพื่อนผู้ชายบางคนแค่ฟังยังทำหน้าขยาด เหอะๆ 

เราสองคนตอนอยู่เมืองไทย ออกนอกบ้านเป็นเรื่องปกติ ไปตามห้างนี่คือบ่อยมาก ที่จะเจอ ส่วนมาก พนักงานห้าง เข้าไปทำอะไรไม่ทราบได้ นานมาก เคาะแล้วไม่ตอบ พอออกมาเจอสามีเราบนรถเข็นเดินก้มหน้างุด ทั้งๆที่ห้องน้ำหญิงว่าง 

แต่ก็เข้าใจนะคะ ถ้าห้องน้ำอื่นมันเต็ม แล้วไม่มีตัวเลือก จำเป็นต้องเข้า 

เพียงแต่ส่วนมากที่เจอมา เหมือนว่า เลือกเข้าห้องคนพิการเพราะมันสะอาดกว่า ไม่ค่อยถูกใช้ หรือไม่ก็กลายเป็นห้องเก็บของสำหรับแม่บ้านไปซะงั้น

เมืองนอกนี่คือ ให้เกียรติคนพิการสูงกว่าเมืองไทยมาก อยู่เมืองไทยหลายครั้งเราสองคนโดนมองเหมือนเป็นตัวประหลาด แบบออกมานอกบ้านทำไม 

คือ แค่พิการ ไม่ได้แปลว่า จะต้องขังตัวเองไว้ในห้องนี่คะ 

อยากให้เมืองไทยเปิดกว้างให้คนพิการมากกว่านี้ ให้คนพิการได้ออกมาใช้ชีวิตเหมือนคนทั่วไป ไปดูหนัง ไปกินข้าว ไปเดินห้าง ไปซุปเปอร์ 

หนึ่งเหตุผลที่คนพิการไม่ออกไปนอกบ้านก็เพราะความลำบากในการไปไหนมาไหนนี่แหละค่ะ เราสองคน ถ้าจะไปไหน (ตอนอยู่เมืองไทย) คือวางแผนล่วงหน้า เพราะห้องน้ำนี่เรื่องใหญ่นะคะ 

ย้ายกลับมาอยู่ต่างประเทศนี่รอดไป ไปไหนมาไหนไม่ต้องคิดเยอะ สิ่งอำนวยความสะดวกสูงกว่า

ปล. แต่ก่อนก็ไม่เข้าใจคนพิการ จนมาพิการเองนี่แหละค่ะ จาก able body มาเป็น wheelchair user นี่ เข้าใจความลำบากเลย
comment63-1:พวกพนักงานจะเข้าไปนั่งอู้ค่ะ
คือถ้ามานั่งในห้องน้ำปกติจะมีโอกาสโดนเคาะไล่สูงกว่า
เราเคยเจอแบบ  มีห้องน้ำ ๒ ห้องมีคนเข้าทั้งคู่  เงียบสนิท
รอ ๕นาทีไม่มีเสียงอะไรเลย  ช่วยกันตบๆ กะเพื่อน
เป็นพนักงานเปิดออกมาทั้ง ๒ ห้อง  ไม่มีเสียงกดน้ำก่อนเปิด
ตอนหลังถึงรุ้ว่าวิธีอู้ของหลายร้านคือลาไปนั่งหลบห้องน้ำ
comment64:.
comment65:ทำไมไม่ทำแบบนี้

ห้องน้ำคนพิการให้คนปกติใช้ได้ แต่พอคนพิการมาต้องให้เค้าได้คิวด่วน เป็นคิวถัดไป

วินๆนะ คนธรรมดาได้ห้องน้ำใช้เพิ่มอีกห้อง ส่วนคนพิการถ้าจะใช้เมื่อไหร่ก็ได้ใช้คิวถัดไปเลย 
ไม่งั้นให้สร้างห้องน้ำมาให้คนพิการใช้อาทิตย์ละคนงี้หรอ ส่วนคนธรรมดาอีก 1000 คนก็เบียดกันไป
(อยากใช้ทรัพยากรให้เกิดประโยชน์สูงสุดอ่ะ เคยเรียนมา)
comment66:ตอนเราท้องเราก็ใช้ห้องน้ำคนพิการนะคะ มันสะดวกดีค่ะมีโถอะไรให้เรียบร้อย
comment67:เข้าได้ เพราะเค้าออกแบบมาเพื่อให้คนพิการใช้ได้ด้วย ที่ต่างประเทศตามร้านอาหาร ร้านค้า ห้าง บางทีเค้าก็สร้างห้องน้ำไว้แค่ห้องเดียวและเป็นแบบที่คนพิการสามารถใช้ได้ด้วย บางที่ก็รวมเป็นห้องเปลี่ยนผ้าอ้อมได้ด้วยเช่นกัน เพราะฉะนั้น ให้มองที่ฟังก์ชั่นการใช้งาน  

เช่นเดียวกับที่นั่งคนพิการ เวลาปกติทุกคนก็นั่งได้ แต่ถ้ามีคนพิการขึ้นมาก็ต้องสละที่นั่งนั้นให้
comment68:พิการจิตใจใช้ไม่ได้ครับ ต้องพิการทางร่างกาย
comment69:เจ้าของติดตั้งห้องน้ำ ต้องการเช่นไร
หากเพื่อผู้พิการ ก็เพื่อผู้พิการ

คนปกติเข้า ทุกกรณี เรียกว่าข้ออ้างข้อแก้ตัวครับ


สังคมดีขึ้น  หากเรางดเข้าข้างตัวเอง
ด้วนการมีข้ออ้าง ข้อแก้ตัวนะครับ
สำหรับผู้พิการ ก็ตามนั้น กรุณาอย่าแถอีกเลย
comment70:ห้องน้ำคนพิการผมจะเข้าไปใช้ในสองกรณี
1.ห้องน้ำเต็ม อั้นไม่ไหวแล้ว
2.ห้องน้ำไม่มีโถนั่งแบบชักโครก ผมตัวใหญ่ไม่สะดวกนั่งยองจริงๆครับ
comment71:บางคนชอบเอาคนพิการมาเป็นข้ออ้างในการเหยียดคนอื่นๆ, พวกนี้ต่างหากครับที่ "จิตใจพิการ" ขนานแท้

ห้องน้ำคนพิการนั้น, คนปรกติใช้ได้แน่นอน

ทั่วโลกก็เข้าใจตรงกัน 

บางพื้นที่ที่มีพื้นที่น้อยๆ ก็สร้างห้องน้ำเดียวแล้วติดป้ายว่า "คนพิการ" 

เพื่อบอกว่า "คนพิการสามารถใช้ได้"

ไม่ใช่ "คนพิการเท่านั้น"

ไม่อย่างนั้นจะให้คนปรกติไปอึหน้าห้องน้ำก็ใช่ที่นะครับ - -
comment72:กระทู้นี้เปิดโลกความคิดผมใหม่เลย เข้าใจมาตลอดว่า "เฉพาะคนพิการเท่านั้น"
comment73:ตอนเราท้อง เวลาเข้าห้องน้ำปั้ม เราก็เข้าห้องน้ำคนพิการค่ะ เรากลัวลื่นล้มในห้องน้ำ เราเลยเข้าห้องน้ำคนพิการเพราะมีคานให้จับ ให้พยุงตัว
comment74:ไม่ค่อยอยากให้ใช้ค่ะ  เพราะคนพิการบางท่านอาจกลั้นปัสสาวะ หรืออุจาระไม่ได้นานเท่าคนปกติค่ะ ถ้าเราทนไหวก็เข้าคิวห้องน้ำปกติกันเถอะนะคะ
comment75:อย่าลืมว่าผู้พิการเลือกใช้ห้องน้ำไม่ได้เหมือนคนทั่วไป

ถ้าห้องน้ำปกติมีคนใช้เลอะเทอะ กระดาษหมด คนทั่วไปสามารถเลือกใช้ห้องที่ดีกว่าได้
แต่ผู้พิการเลือกไม่ได้แบบคนทั่วไป ถ้าห้องน้ำมีปัญหาเพราะคนทั่วไปใช้กันเป็นปกติ จะให้เขาใช้ห้องไหน ยังไม่นับเรื่องห้องน้ำไม่ว่างนะ

การคิดว่าห้องน้ำผู้พิการ คนทั่วไปใช้ได้ปกติเมื่อไหร่ก็ได้ เป็นความคิดของคนไม่มีสำนึกทางสังคม
comment76:อ่านมาทุกความเห็น เราว่าใช้ได้นะ แต่เหมือนให้คนพิการก่อนถ้า ณ ตอนนั้นมี
อีกอย่างต้องเห็นใจคนที่ไม่พิการ แต่ร่างกายเขาไม่อำนวยด้วยจะไปว่าเขาได้ไง

แบบนี้คนมีบัตรพิการแต่ร่างกายปกติ ก็อ้างสิทธิ์กันได้หมดดิ เราว่าเอาเป็นแบบพบกันครึ่งทางแหล่ะดีแล้วไม่ต้องไปมองใครไม่ดีหรอก
นอกจากคนที่เข้าไม่มีจิตสำนึกจริงๆเขาก็น่าจะเป็นคนแบบนั้นโดนสันดานแหล่ะนะ
comment77:'ห้องน้ำปั๋มสำหรับคนพิการ กรณีไม่มีคนใช้'
ถ้าห้องน้ำธรรมดายังว่างอยู่ แต่ยังมีคนเลือกไปใช้ห้องน้ำคนพิการ อันนี้ไม่อยากจะไปตัดสินนะว่าเขาใจพิการ 555555
บางทีก็ต้องดูเป็นรายคนไป บางคนไม่ถึงกับพิการหรอก แต่อาจชราภาพหรือมีปัญหาทางกระดูก ทำให้ไม่สะดวกจะใช้ห้องน้ำธรรมดา 
เออ แต่บางคนที่ยังแข็งแรงดี เข้าไปใช้ห้องน้ำคนพิการเพราะเห็นว่าสะอาดกว่าห้องน้ำธรรมดา แถมยังเล่นไอแพดอีก (ที่เม้นบน ๆ บอก) 
อันนี้น่าประณามแถมมองบนใส่
comment78:เป็นเรื่องความจำเป็นที่ไม่เท่ากันครับ
ต้องคิดบทกลับด้วยว่า ห้องน้ำปกตินั้น
คนพิการ ผู้สูงอายุ และผู้ป่วย บางคนไม่สามารถใช้ได้ครับ
ดังนั้นเค้าต้องรอคิวห้องน้ำสำหรับคนพิการอย่างเดียว
ไม่งั้นจะมีห้องน้ำสำหรับคนพิการทำไม ถ้าเข้าห้องปกติได้ จริงไหม

ดังนั้นถ้าฉุกเฉินก็ขอเข้าได้ครับ แต่ถ้าปกติก็ควรให้คนที่จำเป็นก่อน
แนะนำว่า บางครั้งต่อให้มีคิว ถ้ามันฉุกเฉินก็ออกปากถามเลย(ทั้งห้องน้ำปกติและพิการ)
บทกลับ เราก็ต้องรู้จักผ่านให้คนที่ฉุกเฉินกว่าไปก่อนบ้างเหมือนกัน
comment79:ไม่ควรครับ

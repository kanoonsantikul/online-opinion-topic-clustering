title:เรื่องเริ่มจาก แฟนแนะนำวิธีโกงค่าไฟ ค่าน้ำบ้าน - ข้อคิดของพ่อ ตีกับ ข้อคิดของแฟน ทำเราสับสนมาก
comment:ท้าวความ 

เรา เป็น ผญ คนหนึ่ง มีแฟนอยู่คนหนึ่ง มีพ่อที่น่ารักอีกคนหนึ่ง แต่พ่อไม่รู้ว่าเรามีแฟน
คบแฟนมาสักพัก แฟนก็แนะนำวิธีโกงค่าไฟ ค่าน้ำบ้าน ซึ่งบ้านเค้าก็ทำอยู่ เราเองทำไม่เป็น ฟังแล้วก็ไม่เข้าหัวและรู้สึกไม่ถูกต้องที่จะทำเลยปฎิเสธมาตลอด แต่แฟนก็ยังยืนยันว่าใช้ได้ผลดี บอกจะมาทำให้ถ้าเราทำไม่ได้ด้วยจิตเจตนาดี เราก็ยังไม่เห็นด้วย และเอาไปถามพ่อว่ามีความเห็นใดกับเรื่องนี้



ประเด็นอยู่ที่คำตอบของพ่อ

เรา - พ่อคะ มีเพื่อนแนะนำวิธีโกงค่าน้ำค่าไฟ พ่อคิดว่าไงคะ
พ่อ - (มองหน้าลูกสาวอย่างอึ้งๆ แล้วถามเสียงนิ่งๆ) เค้าพูดมาแบบนี้ลูกยังจะคบเค้าเป็นเพื่อนอีกหรือ คบคนพาล พาลพาไปหาผิด เค้าเป็นขี้ยังไปคลุกคลีให้แปดเปื้อน ให้ตัวเองเหม็นทำไม คนแบบนี้เห็นแต่ประโยชน์ของตัวเอง เรื่องเล็กน้อยแค่นี้ก็ยังโกง อีกหน่อยก็ต้องไปโกงเรื่องใหญ่กว่านี้ สักวันก็จะสร้างความเดือดร้อนมาให้เราไม่ทางตรงก็ทางอ้อม ไปๆมาๆมันคิดได้ก็โกงเรา ไม่โกงเรื่องเล็ก ก็โกงเรื่องใหญ่ ไม่โกงก็เอาเปรียบเรา คนแบบนี้สันดานมันเห็นแก่ตัว เพื่อนพ่อถ้ามีคนแบบนี้จะไม่สุงสิงด้วย พูดคุยอย่างผิวเผิน ไม่เอาเข้ามาในชีวิตเป็นอันขาด  ลูกก็ควรจะอยู่ให้ห่างคนแบบนี้ให้มาก



เราฟังถึงกับอึ้งไป มาย้อนคิดดู แฟนคนนี้เค้าบอกว่าตัวเอง "เป็นคนฉลาดรู้จักเอาตัวรอด" 
แต่ก็จริงอย่างพ่อว่า แฟนคนนี้มีนิสัยเอาเปรียบคนอื่น อะไรที่เป็นทางลัดก็ยินดีทำไม่เลือกวิธีการ 



เราเลยเอาเรื่องที่พ่อพูดไปบอกแฟนตามตรง (ตามที่เขียนให้พวกคุณอ่านนั่นแหละ) เขาตอบว่า

"สังคมบีบให้คนต้องเอาตัวรอด ค่าน้ำ ค่าไฟ ค่าข้าวขึ้นไม่หยุด แต่เงินเดือนมีเท่าเดิมจะพอได้ยังไง 
มีคนโง่ที่เห็นแก่ตัวในรัฐบาล ทำให้คนอื่นอยู่อย่างยากลำบาก ผมไม่ใช่คนโง่ที่จะให้คนอื่นเอาเปรียบฝ่ายเดียว
คนโกงเอาภาษีไปไม่ตกถึงประชาชน  เกษียนไปเราได้แค่ 600 ต่อเดือนทำไมเป็นแบบนั้น
คนที่ประสบความสำเร็จไม่ได้มาด้วยผ้าที่ใสสะอาดแน่นอน เขาเรียกว่า อยู่เป็น คนรวยๆยิ่งใหญ่ เค้าก็โกงก็มีความสุขดี ยิ่งใหญ่ผูกขาด 
เธอควรจะตามยุคสมัยให้ทัน เธอไม่ต้องสนใจเรื่องชั่วๆแบบนั้น เพียงแค่รู้ว่าเธออยู่กับคนฉลาดก็พอ
ความสุขคือเงินที่มีไม่จำกัด เธออยากซื้อ อยากกินก็ทำได้ทั้งนั้น นั่นแหละความสุข
การอยู่ในกรอบแล้วดี มันก็แค่นั้น ไม่เจริญ ไม่รวย 
เธอเพียงแต่ไม่เคยทำเรื่องไม่ดี คนเราเป็นคนขี้กลัวโดยธรรมชาติ แต่พอได้ลองก็จะรู้ว่ามันดี"




ฟังจบเราก็มานั่งคิด ตลอดชีวิตเราไม่เคยทำเรื่องที่ต้องละอายใจ  ใครเข้าใจผิดก็ไม่เคยคิดต้องไปอธิบายเพราะบริสุทธ์ใจ เจอตำรวจไม่เคยกลัว เสียภาษี เสียค่าใช้จ่ายต่างๆอย่างตรงเวลาไม่บิดพริ้ว ไม่เคยต้องขับทางน้อยเพราะไม่มีใบขับขี่  ไม่เคยทิ้งขยะบนพื้นสาธารณะด้วยความมักง่าย 
ไม่พูดคำหยาบคาย กู มุง ไม่ออกจากปาก ไม่ว่าคุยกับเพื่อนสนิตก็ตาม 
เคยอยู่บริษัทที่เค้าโกงลูกค้าแล้วเรารู้เห็นมีส่วนด้วยก็ลาออกมาเพราะใจรับไม่ได้


พ่อเราก็ไม่เคยทำชั่ว มีบัตรเติมน้ำมันบริษัทไม่จำกัด แต่ถ้าไปกิจของตัวเองก็ไม่เคยเอาไปเบิกแม้จะไม่มีใครว่าหรือตามจับผิดพ่อก็ตาม ไม่เคยเอาเปรียบที่ทำงาน หรือใครคนไหน วันว่างก็ไปสอนหนังสือการกุศล เป็นที่ปรึกษาให้บริษัทต่างๆฟรีเพื่อคุณภาพชีวิตของพนักงานระดับล่าง


ทั้ง 2 คนต่างมีเหตุผลเป็นของตัวเอง ทำเอาเราสับสนไม่รู้ควรทำยังไง แต่ที่แน่ๆ 2 คนนี้เข้ากันไม่ได้แน่นอน 

ปล. ไม่ทราบแท๊คถูกห้องหรือเปล่านะคะ																																	   แก้ไขข้อความเมื่อ 13 พฤษภาคม 2560 เวลา 09:33 น.
comment1:พระศาสดา ตรัสเกี่ยวกับการปประพฤติทุจริต เหมือนกับการกู้หนี้ ตรัสไว้ดังนี้
-------------------------------------------------------------------------------
พระไตรปิฎก ฉบับหลวง (ภาษาไทย) เล่มที่ ๒๒
สุตตันตปิฎก อังคุตตรนิกาย ปัญจก-ฉักกนิบาต 
-------------------------------------------------------------------------------
[๓๑๖] พระผู้มีพระภาคตรัสว่า 

       ดูกรภิกษุทั้งหลาย ความเป็นคนจน เป็นทุกข์ของบุคคลผู้บริโภคกามในโลก 
       ภิกษุทั้งหลาย กราบทูลว่าอย่างนั้น พระเจ้าข้า ฯ

     พ. ดูกรภิกษุทั้งหลาย คนจนเข็ญใจยากไร้ ย่อมกู้ยืม แม้การกู้ยืม  ก็เป็นทุกข์ของ
บุคคลผู้บริโภคกามในโลก ฯ
     ภิ. อย่างนั้น พระเจ้าข้า ฯ

     พ. ดูกรภิกษุทั้งหลาย คนจนเข็ญใจยากไร้ กู้ยืมแล้วย่อมรับใช้ดอกเบี้ย แม้การรับ
ใช้ดอกเบี้ยก็เป็นทุกข์ของผู้บริโภคกามในโลก ฯ
     ภิ. อย่างนั้น พระเจ้าข้า ฯ

     พ. ดูกรภิกษุทั้งหลาย คนจนเข็ญใจยากไร้ รับใช้ดอกเบี้ยแล้ว ไม่ใช่ดอกเบี้ยตาม
กำหนดเวลา เจ้าหนี้ทั้งหลายย่อมทวงเขา แม้การทวงก็เป็นทุกข์ของบุคคลผู้บริโภคกามในโลก ฯ
     ภิ. อย่างนั้น พระเจ้าข้า ฯ

     พ. ดูกรภิกษุทั้งหลาย คนจนเข็ญใจยากไร้ ถูกเจ้าหนี้ทวงไม่ให้ เจ้าหนี้ทั้งหลายย่อม
ติดตามเขา แม้การติดตามก็เป็นทุกข์ของบุคคลผู้บริโภคกามในโลก ฯ
     ภิ. อย่างนั้น พระเจ้าข้า ฯ

     พ. ดูกรภิกษุทั้งหลาย คนจนเข็ญใจยากไร้ ถูกเจ้าหนี้ติดตามทันไม่ให้ทรัพย์ เจ้าหนี้ทั้งหลายย่อม
จองจำเขา แม้การจองจำก็เป็นทุกข์ของบุคคลผู้บริโภคกามในโลก ฯ
     ภิ. อย่างนั้น พระเจ้าข้า ฯ

     พ. ดูกรภิกษุทั้งหลาย แม้ความเป็นคนจนก็เป็นทุกข์ของบุคคลผู้บริโภคกามในโลก
แม้การกู้ยืมก็เป็นทุกข์ของบุคคลผู้บริโภคกามในโลก แม้การรับใช้ดอกเบี้ยก็เป็นทุกข์ของบุคคลผู้บริโภคกามในโลก แม้การทวงก็เป็นทุกข์ของบุคคลผู้บริโภคกามในโลก แม้การติดตามก็เป็นทุกข์ของบุคคลผู้บริโภคกามในโลกแม้การจองจำก็เป็นทุกข์ของบุคคลผู้บริโภคกามในโลก ด้วย
ประการฉะนี้ ฯ

     ดูกรภิกษุทั้งหลาย บุคคลบางคนไม่มีศรัทธาในกุศลธรรม ไม่มีหิริ ในกุศลธรรม
ไม่มีโอตตัปปะในกุศลธรรม ไม่มีวิริยะในกุศลธรรม ไม่มีปัญญาในกุศลธรรม บุคคลนี้เรียกว่า
 เป็นจนเข็ญใจยากไร้ในวินัยของพระอริยเจ้าฉันนั้นเหมือนกัน 

     ดูกรภิกษุทั้งหลาย คนจนเข็ญใจยากไร้นั้นแล เมื่อไม่มีศรัทธาในกุศลธรรม ไม่มีหิริในกุศลธรรม ไม่มีโอตตัปปะในกุศลธรรม
ไม่มีวิริยะในกุศลธรรม ไม่มีปัญญาในกุศลธรรม ย่อมประพฤติทุจริตด้วยกาย วาจา ใจ เรากล่าว
การประพฤติทุจริตของเขาว่า เป็นการกู้ยืม 

       เขาย่อมตั้งความปรารถนาลามก เพราะเหตุแห่งการปกปิดกายทุจริตนั้น ย่อมปรารถนาว่า ชนเหล่าอื่นอย่ารู้จักเรา ย่อมดำริ ย่อมกล่าววาจา ย่อม
พยายามด้วยกายว่า ชนเหล่าอื่นอย่ารู้จักเรา เขาย่อมตั้งความปรารถนาลามก เพราะเหตุแห่งการ
ปกปิดวจีทุจริตนั้น ฯลฯ เขาย่อมตั้งความปรารถนาลามก เพราะเหตุแห่งการปกปิดมโนทุจริตนั้น
ย่อมปรารถนาว่า ชนเหล่าอื่นอย่ารู้จักเรา ย่อมพยายามด้วยกายว่า ชนเหล่าอื่นอย่ารู้จักเรา

       เรากล่าวเหตุการปกปิดทุจริตของเขานั้นว่า เป็นการรับใช้ดอกเบี้ย

       เพื่อนพรหมจรรย์ผู้มีศีลเป็นที่รักได้กล่าวกะเขาอย่างนี้ว่า ก็ท่านผู้มีอายุรูปนี้ เป็นผู้กระทำอย่างนี้ เป็นผู้ประพฤติอย่างนี้
เรากล่าวการถูกว่ากล่าวของเขาว่า เป็นการทวงดอกเบี้ย 

        อกุศลวิตกที่เป็นบาปประกอบด้วยความเดือดร้อน ย่อมครอบงำเขาผู้อยู่ป่า ผู้อยู่โคนไม้ หรือผู้อยู่ในเรือนว่าง เรากล่าวการถูก
อกุศลวิตกครอบงำนี้ของเขาว่า เจ้าหนี้ติดตามเขา 

        คนจนเข็ญใจยากไร้นั้นแล ครั้นประพฤติทุจริตด้วยกาย วาจา ใจ เมื่อตายไปแล้ว ย่อมถูกจองจำ ในเรือนจำ คือ นรก หรือใน
เรือนจำ คือ กำเนิดดิรัจฉาน 

           ดูกรภิกษุทั้งหลาย เราย่อมไม่พิจารณาเห็นเรือนจำอื่นเพียงแห่งเดียว ซึ่งร้ายกาจ เป็นทุกข์ กระทำอันตรายแก่การบรรลุนิพพานซึ่งเป็นธรรมเกษมจากโยคะ หาธรรมอื่นยิ่งกว่ามิได้ อย่างนี้ เหมือนเรือนจำ คือ นรก หรือเรือนจำ คือ กำเนิดดิรัจฉานเลยฯ

------------------------------------------------------------------------------------------------
comment1-1:ดูซีรี่ย์ "พระพุทธเจ้า มหาศาสดาโลก"  ไม่เห็นพูดยืดเยื้อแบบนี้เลย ซ้ำ พระพุทธเจ้าท่านยังเลือกพูดให้เข้าใจง่าย เพื่อให้เข้าถึงแก่นของความเป็นจริงได้ง่าย

แต่ในพระไตรปิฎก กลับใช้ภาษาที่ "พยายามให้เข้าใจยาก" จนต้องปรึกษาครูบาอาจารย์ เฮ้อ! พระพุทธเจ้าเลือกสื่อสารโดยง่าย แต่คนเขียนตำรากลับเห็นต่าง เขียน "ภาษา" ให้ยากลำบากซะงั้น
comment1-2:เรื่องพุทธศาสนามาทีไร ตัองใช้เลขไทยทุกที
comment1-3:พระไตรปิฎกไม่ได้ใช้ภาษายากครับ ส่วนตัวผมเรียกว่าใช้ภาษารัดกุมครับ เพราะกำหนดเงื่อนไขในแต่ละวรรค ชัดเจน

อ้างสั้นๆจากเม้นนี้ เช่น
จน เป็นทุกข์
จน แล้วกู้ยืม เป็นทุกข์
จน แล้วกู้ยืม แล้วถูกทวงเป็นทุกข์
...

ทำให้เราไม่ไปตีความอื่นๆเช่น ถ้าไม่จนแล้วยืมหล่ะ หรือถ้าไม่ยืมแล้วโดนทวงหละ ก็จะไม่เข้าเงื่อนไขที่กล่าวไว้ครับ
comment1-4:แปลมาสั้นๆ ได้ป่ะ
ไอ้วิธี copy วางมันง่ายอ่ะ
ปัญญาผมยังด้อยนัก
ท่านผู้รู้ ผู้ตื่น ผู้เบิกบาน
ควรจะให้วาจาในระดับเดียวกับผู้รับสาร
จะเข้าใจกันทั้งสองฝ่ายครับ
comment1-5:
comment1-6:เอาสั้นๆว่า จนแล้วคิดว่าทุกข์ ถ้าทำบาป(โกงเค้า)ตกนรกจะยิ่งแย่กว่าเดิม

(แปลได้ประมาณนี้ปะ...ปัญญามีไม่มาก =_=)

แต่ถ้าใช่เราว่าไม่เห็นเกี่ยวกับกระทู้ตรงไหนเลยอะ อ้อ หรือเกี่ยวเพราะแท็กห้องศาสนาพุทธ
comment1-7:ขอถามหน่อย ภิ. นี้มาจากธรรมกายไช่มั้ย ทำไมคุ้น ๆ
comment1-8:คหฬ 1-1 พระไตรปิฎกเขียนโดยยึดและคงคำสอนของพระพุทธเจ้าแบบเป๊ะๆครับ ไม่มีใครพยายามเขียนให้เข้าใจยากอะไรหรอก เพียงแต่ว่ายุคสมัยเปลี่ยน คำพูดคำจาเปลี่ยน แต่พระไตรปิฎกคงเดิม เราเลยไม่คุ้นเคย เหมือนเวลาเราดูละคร ดูหนังหรืออ่านหนังสือที่ใช้คำโบราณเราก็เข้าใจยากขึ้นก็เท่านั้น
comment2:แฟนคุณแค่หาข้ออ้างเข้าข้างตัวเอง เพื่อเอาเปรียบคนอื่น
คุณพ่อเป็นคนดี และเลี้ยงลูกอย่างคุณมาค่อนข้างดี ที่ยังเห็นความไม่สมควรอย่างยิ่งในการกระทำของแฟน
อย่าหลงผิดเลยครับ ส่วนมาก เคนเลวๆมักจะเริ่มจากเรื่องที่เล็กๆน้อยๆแบบนี้ก่อน
จิตใจใฝ่ในทางนั้นแล้ว อนาคตมีแต่จะเพิ่มขึ้นๆ คิดดีๆนะครับที่จะเอาชีวิตไปอยู่กับคนแบบนั้น
comment2-1:+1 ค่ะ
comment2-2:คนขี้โกงก็พูดแบบนี้แหละ คนฉลาดจริง ๆ เก่งจริงไม่ต้องโกงก็รวยได้ครับ ชีวิตมีความสุขไม่เห็นต้องไปเบียดเบียนเอาเปรียบใคร
comment2-3:ไม่งั่นจะมีภาษิต ซื่อกินไม่หมด คดกินไม่นาน
comment2-4:เห็นด้วยกะคห.นี้นะคะ

คุณพ่อสอนลูกสาวได้ดีมาก ขอบคุณที่นำคำสอนคุณพ่อมาถ่ายทอดต่อด้วยค่ะ

เราไม่ได้บอกว่าแฟนคุณผิดนะคะ มันมีส่วนที่เรียกว่า 'พื้นที่สีเทา' อยู่ การตัดสินการกระทำอะไรให้ ขาว-ดำ ไปเลยไม่ใช่เรื่องง่าย
ส่วนตัวเราคิดว่า อะไรก็ตามที่ 1) ไม่ผิดกฏหมาย 2) ไม่ผิดหลักคำสอน 3) ไม่เบียดเบียนคนอื่น ทำแล้วสบายใจก็ทำ
comment2-5:นี่ตอบในฐานะของคนเป็นผู้ตรวจสอบทุจริตนะคะ คนเริ่มทุจริตก็เริ่มจากการมีเหตุผลผิดๆเช่นนี้แหละค่ะ (เราไม่ทำ เขาก็ทำ, มือใครยาวสาวได้สาวเอา) การสะสมนิสัยทุจริตก็เริ่มจากเรื่องเล็กๆน้อยๆ จนชินและชำนาญ และขยายใหญ่ขึ้นไปเรื่อยๆ สิ่งที่คุณแฟนทำนั้นเรียกว่าสะสมนิสัยทุจริตค่ะ
comment2-6:ตลกนะเนี่ยะ อยากประหยัด ก็เลยโกงมิเตอร์
แทนที่จะสอนวิธีประหยัดพลังงาน ปรับเปลี่ยนวิธีใช้ 
ยังจะดูมีอะไรมากกว่า แฟนเรียนจบสูงไหม
ทั้งบ้านแฟนเห็นชอบให้ทำแบบนี้หรือ
น่ากลัวอ่ะ ในครอบครัวไม่มีใครปรามใครเลยหรือ
comment2-7:คุณไม่กลัววันนึงเค้าทำให้คุณเสียใจเพื่อเค้าจะ "เอาตัวรอด" เหรอครับ... 
ไม่ผ่านครับ คนคนนี้
comment2-8:+ให้เลยครับ สุดยอดมาก
comment3:1. บุพการี กับ คนแปลกหน้าครับ  จริงอยู่ที่บางครั้งผู้ใหญ่ไม่ได้ถูกไปสะทุกเรื่องแต่พ่อแม่ยังไงก็แนะนำในสิ่งที่ดีที่สุดให้ลูก
2. โกงมิเตอร์น้ำ ไฟ  คดีอาญาตามประมวลกฎหมายอาญา มาตรา 83, 335 เป็นความผิดฐานลักทรัพย์  ครับ
3. แฟนคุณมั่นใจในตัวเองสูง สูงมากเกินไป และชอบหาประโยชน์ให้ตนในทางผิดๆ  คนแบบนี้ถูกหลอกถูกโกงง่ายด้วยแค่มีคนมาเสนอในเรื่องที่เป็นประโยชน์กับตัวเขา เพราะเขาจะทำทุกอย่างที่คิดว่าเขาจะได้ประโยชน์และความสุขสบายรวมด้วยความเย่อหยิ่งทนงตน
4. ข้อคิดของพ่อ กับ แฟนไม่ได้ตีกันหรอกครับ  แค่เป็นเหตุผลของผู้ใหญ่มีประสบการณ์ที่รักแหละห่วงลูก กับผู้ชายคนหนึ่งที่คุณแทบไม่รู้จักเขาเลย
comment3-1:เห็นด้วยกับ คห.นี้ เช่นกันค่ะ โดยเฉพาะข้อ 3 คนที่โลภมาก เห็นแก่ผลประโยชน์ มักจะถูกหลอก ถูกโกงได้ง่าย ส่วนใหญ่คนแบบนี้ มักคิดว่าตัวเองฉลาด ทันเล่ห์เหลี่ยมคน เอาตัวรอดได้ พลิกแพลงเก่ง คนอื่นตามเค้าไม่ทันหรอกไรงี้ (แต่เท่าที่เห็น ๆ กัน ก็มักตายน้ำตื้นทุกที)  

และเห็นด้วยกับคำพูดของพ่อจขกท. ประมาณว่าคนแบบนี้ อาจนำเรื่องเดือดร้อนเสียหาย มาให้คุณและครอบครัวได้ ไม่ทางตรงก็ทางอ้อม
comment3-2:ถึงกะต้องล็อคอินมาถูกใจให้เลยครับ
comment3-3:ใช่ค่ะ ทำเลียนแบบคุณเลย
comment4:แม้เขาจะไม่ดี เราไม่จำเป็นจะต้องไม่ดีตาม

ความคิดแฟนคุณไม่น่าคบเท่าไรเลยนะ 

ถ้าจะแนะนำ ควรแนะให้ประหยัด ไม่ใช่ ให้ขี้โกง
comment5:พ่อคุณเป็นคนดีมากครับ
คุณลองคิดดูนะครับ
ว่าถ้าประเทศเรามีแต่คนแบบคุณพ่อของคุณ ประเทศมันจะน่าอยู่แค่ไหน
แต่ถ้าประเทศเรามีคนแบบแฟนของคุณ
มันจะน่ากลัวขนาดไหน

ถ้าคนนี้เป็นแฟน ต่อไปเป็นผัว แล้วต่อไปเป็นพ่อของลูก
เขาจะสอนลูกที่คุณคลอดออกมายังไง
ถ้าความสุขคือเงิน สักวันเขาอาจจะบอกให้คุณขายตัวก็ได้
comment5-1:โอยถูกใจมาก นี่อยากแนะนำให้รีบเลิกเลย อย่าเอาทำพันธุ์เด็ดขาด
comment5-2:ถูกครับ วันนี้คุณเป็นคนดีเพราะว่าพ่อของคุณเป็นคนดี สอนคุณให้รู้จักถูกผิด
ถ้าคุณรับแฟนคนนี้มาเป็นพ่อของลูกคุณ คุณก็จะมีลูกที่นิสัยไม่ดี คุณรับได้มั้ยครับ?
ถ้ารับได้ก็แปลว่าคุณศีลเสมอกัน
comment5-3:ฟังความเห็นนี้ให้ดี จขกท
comment5-4:ถูกต้องค่ะ จขกท คิดให้ดีๆนะคะ
comment6:ยึดมั่นในความถูกต้องอย่างที่พ่อคุณสอนและคุณก็ปฏิบัติอยู่แลเวต่อไปครับส่วนเรื่องแฟนเค้าอาจจะมีข้อดีในด้านอื่นก็ได้ลองคบๆดูหากเค้าเป็นขี้อย่างที่พ่อคุณว่าในวันหนึ่งก็เลิกเสีย ของแบบนี้ต้องเรียนรู้และประจักษ์ด้วยตัวเอง ใครบอกใครสอนก็ยากจะเชื่อในตอนแรก....
comment7:พ่อคุณพูดถูก ส่วนแฟนคุณขี้โม้ แล้วโกงยังไงค่าน้ำค่าไฟ
comment8:.
comment9:ต่อไปถ้าเกิดปัญหา เขาจะเอาตัวรอดโดยไม่นึกถึงคุณ เพราะแฟนมันเลิกกันได้

แบบนี้ไม่เรียกว่ามีเหตุผล แต่เป็นข้ออ้างที่จะทำชั่ว และคุณอาจต้องตกร่างแหไปด้วยถ้าเขาโดนตรวจสอบ เพราะสิ่งที่เขาทำมันผิดในทุกมิติ อย่างบริษัทที่โกงภาษี มันอยู่ได้จริง แต่ถึงจุดหนึ่งก็โดนตรวจสอบภาษี แทบจะล้มละลายกันไป

ซื่อกินไม่หมด คดกินไม่นาน คนซื่อไม่ต้องคอยระแวดระวังกับสิ่งที่ตัวเองทำ ส่วนคนโกงจะต้องคิดหาวิธีปิดบังความชั่วของตัวเองเสมอ และมีแววที่จะทำผิดได้เสมอถ้าได้ช่องโดยที่เราเองก็ไม่รู้

อีกอย่างด้วยความที่อัธยาศัยไม่เหมือนกัน อยู่กันไปก็คงต้องใช้ความอดทนอย่างมากและต้องคอยแก้ปัญหาคอยกังวลกับสิ่งที่เขาทำไปตลอด เหมือนโจรที่มีเงินใช้แต่นั่ง นอน ยืน เดิน ไม่เป็นสุข เพราะระแวงตำรวจนั่นเอง

ไม่ได้ให้เลือกเชื่อพ่อ แต่เหตุผลของแฟนฟังไม่ขึ้น ก็แค่คนเอาแต่ได้และเห็นแก่ตัวแบบสุด ๆ เท่านั้น
comment10:ผมให้ข้อคิดแบบนี้
คุณน่าจะดูตัวอย่างพ่อที่ของคุณไว้ แล้วเอามาเปรียบเทียบกับคนที่จะเป็นซึ่งมีโอกาสที่จะเป็นสามีของคุณ หรือพ่อของลูกคุณในอนาคต
คุณอยากให้ลูกเป็นแบบไหน พ่อ หรือ แฟน ของคุณ
comment11:ศีลไม่เสมอกัน อยู่ด้วยกันไม่ได้หรอกค่ะ
comment11-1:กำลังจะเม้นแบบนี้พอดีเลย
comment11-2:ตามนั้นเลย ศิลคนละอย่างกันเลย

คนนึงแสนดีตรงไปตรงมา
อีกคนอ้างคนชั่วเพื่อตัวเองได้ทำชั่ว

เกลียดมากคนอ้างแบบนี้ 

เป็นแค่อารมณ์ที่เค้าเถียงเพื่อชนะ
ถ้าเป็นแบบนี้ก็คงไม่เท่าไหร่
แต่ถ้าพื้นฐานเค้าคิดแบบนี้จริงๆ คงแย่นะครับ
comment11-3:คห 11
เห็นด้วยค่ะ
comment12:พี่เจอคนพูดแบบแฟนคุณเป๊ะเลย
ทุกวันนี้ทะเลาะตบตีภรรยา ติดเล่นม้า  มีเมียน้อย การงานไม่ก้าวหน้า โดนร้องเรียน ลูกฆ่าตัวตาย ญาติพี่น้องหายไปเลย

คนจะเลวมักไม่เลวเรื่องเดียวหรอกนะคะ

ไอ้ที่ว่าจะรวยล่ะ ขายรถทิ้งไป บ้านก็โทรม เนี่ยเข้าหน้าฝนละสนุกทุกปีค่า

เชื่อพ่อเหอะ อย่าให้เค้าเสียใจ พ่อเป็นคนดี
comment12-1:เห็นด้วยค่ะ  ทัศนคติต่อชีวิตในด้านอื่นๆน่าจะคล้ายๆกันนะคะ
comment13:พ่อน้องเป็นคนดี เลี้ยงลูกมาดีๆ ทำไมต้องเอา ตัวไปคลุกคลี กับพวกขี้โกง เห็ยแก่ตัว หน้าด้าน หาข้ออ้างต่างๆน่าเพื่อมาโกง อนาคตมันจะยิ่งโกงกินไม่ต่างกับที่มันอ้าง สันดานขี้โกงแบบนี้ แก้ไม่ได้หลอกจ้า อย่าให้ความ ใคร่มันบดบัง ความดี ที่พ่ออบรมสัง่สอน เลี้ยงดูมาอย่างดี เห็น กงจักรเป็นดอกบัว เห็นขี้วัวเป็นขนมปัง
comment14:ชอบพ่อคุณมากครับ 
เมื่อเช้านั่งลบรอยยาวที่กระโปรงรถ จนไปเจอสีลอกเป็นจุดๆโดนหินกระเด็น มันก็คิดขึ้นมาว่าแกล้งเคลมประกันว่าโดนนั่นนี่ก็ซ่อมๆไปฟรี แต่คิดขึ้นมาว่าเงินไม่กี่พันยังอุตส่าห์ต้องไปโกงเขาอีก เสียสัตย์เพราะเงินแค่นี้ ไม่ได้เรื่อง
comment14-1:ไม่ฟรีนะครับ คุณไปใช้ประกันซ่อม เดี๋ยวปีหน้าค่าประกันก็จะเพิ่มขึ้นครับ

แนะนำเล็กๆน้อยๆอย่าเคลม ให้รอจนมันสุดๆแล้วค่อยเคลมทีเดียว
comment15:สงสารแพท จัง
comment15-1:ตกลงแพทต้องโดนจับ เข้าคุกป่าว
comment15-2:ทำเอาสับสน เด๋วไปตามข่าวก่อน
comment16:ถูกเลี้ยงดูมาต่างกัน ถ้าจะมาใช้ชีวิตร่วมกันต้องปรับตัวเข้าหากัน  ความคิดต่างกัน คงอึดอัดน่าดู แล้วจะหาความสุขได้อย่างไร  คิดให้ยาว ๆ นะคะ
comment17:เอาเปรียบคนอื่นได้โดยไม่รู้สึกอะไร วันนึงก็คงเอาเปรียบคุณได้เหมือนกัน
comment18:จขกท.โชคดีมากที่มีทิศเบื้องหน้าเป็นต้นแบบที่ดี พอเพียง มีเหตุมีผล ใช้คุณธรรมนำความรู้

แต่...อาจโชคไม่ดี ถ้าตัดสินใจไปเลือกทิศเบื้องหลังที่อาจเคยอยู่ในวิถีที่ต้องดิ้นรน หรืออาจถูกเอารัดเอาเปรียบมาก่อน จึงท้อแท้ หันไปตามกระแสลบในสังคม มือใครยาวสาวได้สาวเอา ชิงลงมือก่อนย่อมได้เปรียบ เพื่อความมั่งคั่ง หากเข้าไปในวงจรอบายมุข คงต้องบอกว่างานนี้ ผีซ้ำด้ำพลอย

เลือกให้ถูก เลือกให้ดี แล้วชีวีจะมีความสุข
comment19:แฟนคุณไม่มีหิริโอตัปปะ
เขาเรียกตัวเองว่า คนฉลาด
แต่เราเรียกเขาว่า คนโกง ค่ะ 

โกงได้ในเรื่องเล็กน้อย
อีกหน่อยก๋โกงได้ในเรื่องใหญ่


กลับไปบอกแฟนคุณว่า
การที่คนอื่นโกง เห็นคนอื่นทำเลว
เราจะไม่ทำเลวตามเขา ได้หรือเปล่า
ยังคงอยู่เป็นคนที่ซื่อสัตย์ เงยหน้าไม่อายฟ้า ก้มหน้าไม่อายดิน
ได้หรือเปล่า

หรือว่า ความโลภมันลบความอายไปหมดแล้ว
comment20:พ่อผม ทำตัวอย่างให้เห็นลักษณะเดียวกับแฟนคุณ ประเภทเอาพวกเครื่องเขียน อุปกรณ์สำนักงานมาใช้ในบ้าน แต่ไม่เคนสอน มันทำให้ผมซึมซับตั้งแต่เด็ก ว่าเป็นเรื่องธรรมดา 
เราสามารถ ทำเรื่องแแบนี้ได้ 
ช่วงนึงของชีวิต ก่อนอายุ 30 เลยแยกแยะไม่ออกว่าอันไหนคือความถูกต้อง เรื่องราวิธีโกงค่าน้ำ ค่าไฟ จึงเป็นเรื่องที่อยากทำตามมา ทรรศนคติที่ผิด ก็จะดึงคุณไปในทางต่ำครับ
พอหลังจากโตขึ้น จึงได้เริ่มแยกแยะความถูกต้อง และไม่เคยทำอีกเลย

ทีนี้มาเรื่องของคุณ 
วันนึงถ้าคุณแต่งงานไปแล้ว ไม่สงสารลูกเหรอครับ ที่ต้องได้รับการอบรม และเห็นในสิ่งที่ผิด พอเขาโตขึ้น ถ้าลูกคุณ แยกแยะไม่ออก ว่าอะไรคือความถูกต้อง เขาจะเป็นยิ่งกว่าพ่อเขาหรือเปล่าครับ เพราะผมมั่นใจว่า ลูกคุณ ต้องเรียนหนังสือเก่งกว่ารุ่นคุณแน่ๆ. 
ดูแล้วคุณเป็นคนหัวอ่อน ไม่สามารถชักจูงแฟนคุณให้ เปลี่ยนวิธีคิดได้แน่ๆ และคุณคงไม่สามารถต้านทาน การสอนลูกของสามีได้แน่ 

แต่งงานไป มีลูก คุณเลือกพ่อให้ลูกคุณได้นะครับ ถ้ารักตัวเองจน ลืมรักลูก ก็คบต่อไปเถอะครับ.
comment20-1:อันนี้โดนครับ และจริงด้วย
comment21:พ่อมีคนเดียว แฟนหาใหม่ได้ตลอดชีวิต
comment22:เราเข้ามาตอบเพราะประโยคนี้โดยเฉพาะเลยค่ะ "ทำเอาเราสับสนไม่รู้ควรทำอย่างไร"
คห. ด้านบนแต่ละท่าน. ให้ไว้ดีมากๆแล้ว

เราแค่อยากจะเป็นหนึ่งเสียง มาช่วยโน้มน้าว หากคุณยังสับสน (ซึ่งบอกตรงๆนะ คุณไม่ควรสับสนด้วยซ้ำ)

คุณเชื่อพ่อคุณเถิดนะคะ...
แค่อ่านที่คุณเล่ามา เรายังรักพ่อคุณเลย  ฝากบอกท่านด้วยนะคะว่า 
เราขอกราบสวัสดีท่านด้วยความเคารพ และชื่นชมในความดีที่ท่านทำมาสม่ำเสมอ
และเมื่อเราเป็นคนนอก เรายังรู้สึกกับท่านแบบนี้... 
คุณคะ...ว่าที่สามีคุณ ควรจะรู้สึกกับพ่อตาในอนาคตของเขายิ่งกว่านี้ค่ะ 

คุณพ่อคุณเป็นคนดี คุณถูกอบรมเลี้ยงดูมาอย่างดี  ถ้าเป็นเรานะคะ คำพูดของพ่อเราคือคำขาดค่ะ
ท่านสั่งอย่างไร เราทำอย่างนั้น เพราะพิจารณาถึงสิ่งที่ท่านสั่งแล้ว เต็มไปด้วยความหวังดีจริงๆ 

ส่วนแฟนคุณ... แหม... คนแบบนี้ คบไว้ในฐานะคนรู้จักยังอันตรายเลยค่ะ
คุณรู้ไหมคะ ว่าหญิงไทยจำนวนไม่น้อยต้องไปอยู่ในเรือนจำเพราะความไว้ใจแฟนตัวเองค่ะ 
(ตย. คดีลักลอบขนยาเสพติด / รับของโจร/ฉ้อโกง ฯ) ต่อให้คุณบริสุทธิ์ ถึงตอนพิสูจน์ตัวเอง
ไม่ง่ายนะคะ ที่จะบอกว่าเราไม่รู้ไม่เห็นอะไรด้วย ในเมื่อหลักฐานมัดตัวอย่างนั้น

รีบถอนตัวนะคะ  ต่อให้เขาหล่อเท่า ณเดช ก็ยังไม่คุ้มค่าความเสี่ยงค่ะ 

ขอยกคำครูมาย้ำ เพราะเราเองก็ชอบมากๆ และใช้เป็นหลักในเรื่องชีวิตรักเลยล่ะค่ะ 

"จะไม่มีโอกาสเจอคู่บุญไปทั้งชาติ หากเอาตัวรอดจากคู่บาปไม่สำเร็จ"

ท้ายนี้ ขอให้คุณมีโอกาสเจอคนที่ดี ที่เหมาะสม ที่คุณพ่อปลื้มนะคะ 😊
comment22-1:ชอบความเห็นนี้มากค่ะ
comment22-2:เราเชียร์ความคิดเห็นนี้เลย
ควรอยู่ให้ห่างคนแบบนี้
เดี๋ยวเค้าจะนำพาความเสื่อมเสีย
มาให้เจ้าของกระทู้

มันจริงอย่างสุภาษิตจริงๆ
คบคนพาล พาลพาไปหาผิด
นี่ชวนโกงมิตเตอร์น้ำ ไฟ
แย่จริงๆ
comment23:ตลกกับตรรกะของแฟนคุณมาก โกงไม่พอ ยังหน้าสี่เหลี่ยมจตุรัสว่าตัวเองฉลาดอีก 
   เราไม่รู้ว่าอะไรดลใจให้คุณได้ไปคบคนแบบนี้ได้  
 ทั้งๆที่คุณ ก็มีพ่อเป็นตัวอย่างที่ดีมาตลอดชีวิตแล้ว
comment23-1:ชอบตรง "ยังหน้าสี่เหลี่ยมจตุรัส ว่าตัวเองฉลาด"
comment24:คุณพ่อของคุณเป็นคนดีนะ

ครอบครัวคุณสอนลูกดี มีเหตุผล

อย่าให้ความมัวเมา อารมณ์ อยู่เหนือเหตุผล
อย่าไปเกลือกกลั้วกับคนแบบนั้นเลยครับ
comment24-1:+1
comment25:ดูแพท ณปภา เป็นตัวอย่าง

ขอบคุณครับ
comment25-1:กด + ร้อยครั้ง
comment26:คนเราทุกคนมีเหตุผลเป็นของตัวเอง ถูกต้องแล้วครับ
แต่เมื่อไหร่ก็ตามที่เหตุผลของคนๆนั้นมีไว้เพื่อผลประโยชน์ของตัวเอง ผมเรียกว่า เหตุผลของคนเห็นแก่ตัว
คนเห็นแก่ตัวและชอบเอาเปรียบคนอื่นอยู่เสมอ เค้าก็มีเหตุผลที่ไว้ใช้เข้าข้างตัวเองเสมอ ถามว่า แบบนี้มันควรจะเป็นเหตุผลเหรอ
คนฆ่าข่มขืน ก็มีเหตุผลของเค้านะ แต่ถามว่า แล้วมันใช่เหตุผลที่ควรนำมาใช้หรือเปล่า 
เหตุผลที่ดีและถูกต้อง มันต้องเป็นเหตุผลที่ไม่ทำร้ายผู้อื่นและตัวเอง ไม่เบียดเบียนใคร ถึงจะเป็นเหตุผลที่ดี

เชื่อพ่อเถอะครับเหตุผลของพ่อ คือเหตุผลที่ดีและถูกต้องแล้ว
ส่วนของแฟน อันนี้คุณลองคิดดีๆ หากวันนึงเค้ามีชู้แล้วบอกว่าเค้ามีเหตุผล คุณจะทำไง
แยกแยะคำว่าเหตุผลกับคำว่าเห็นแก่ตัวให้ออกนะครับ
comment27:เวลาเตอคนนิสัยแบบนี้ เราจะเอาตัวออกห่าง
คบแค่ผิสเผิน เหมือนที่พ่อคุณสอนเลย
เพราะเรากลัวว่า วันหน้าถ้าชีวิตเจอปัญหาเราจะซวยไปด้วย

สมัยเด็กเคยไปเล่นกับกลุ่มเพื่อนแถวบ้าน
วันนึงเค้าชวนกันโกงเหรียญโทรศัพท์สาธารณะในซอยบ้าน
หลังจากนั้นเราก็เลิกไปกับกลุ่มนี้เลย
comment28:คน2คนเหมือนเป็นผ้าขาวกับผ้าดำ ที่น่ากลัวกว่านั้นผ้าดำไม่มีทางขาวได้เลยด้วยทัศนคติที่ว่า ไม่ต้องสนใจเรื่องชั่วๆ  อนาคตน่ากังวลเกี่ยวกับการทำผิดกฏหมายเช่นยาเสพติดเพราะไม่สนจะผิดถูกอย่างไรเพรียงเพราะต้องการเงินอย่างเดียว
comment29:ถ้าคุณคิดว่าพ่อคุณ เป็นผู้ชายที่น่ารัก และเป็นคนดี (คุณรู้จักพ่อคุณมาทั้งชีวิตของคุณอยู่แล้ว)
ดังนั้น
ถ้าคุณจะหาสามี (พ่อของลูก) จงเอาอย่างคุณพ่อ ของตัวคุณนะครับ
comment30:พ่อของคุณคือต้นแบบ ที่ประเทศของเราต้องการ เรื่องโกง เอาเปรียบ ถ้าเห็นเป็นเรื่องปกติ อนาคต ถ้าคุณตัดสินใจเลือกเขา เป็นสามี คุณจะหาความสุขต่อไปในชีวิต ไม่ได้ อยากบอก พี่ชายเราก็เป็นเหมือนแฟนคุณเนี่ยแหละ แยกไม่ออก สิ่งไหนถูกสิ่งไหนผิด โกงแม้ค่าไฟ นอนเปิดแอร์ทั้งวัน แล้วบนค่าไฟแพง ลูก เมีย เพี้ยนไปหมด มาชวนเราให้โกงด้วยะ บอกมีเทคนิคทำได้เราบอกไม่เอา ใช้เท่าไหร่จ่ายเท่านั้น หาว่าเราโง่อีก เพลียใจ
comment31:อ่านจนจบ ดอกลาเวนเดอร์งอกขึ้นมาหน้าบ้านผมเพียบเลย
comment31-1:ชอบแบบรกๆ สกปรกๆ ก็ถอนทิ้งไป
comment31-2:โลกสวย ชีวิตบวก ก็ยังพอมีหวังกว่าโลกมืด ชีวิตหมองแน่นอนค่ะ
comment32:คบคนพาลพาลพาไปหาผิดครับ ไม่อยากมีว่าที่สามีเป็นโจรก็เลิกๆไปเถอะ คนดีๆตั้งใจทำมาหากินมีอีกเยอะแยะ
comment33:แฟนคุณเขามาจากอีกครอบครัวอีกสังคม จึงถูกหล่อหลอมมาแบบนั้น.  บอกได้เลยชีวิตของเขาไม่มีความภูมิใจหรอกแม้ปากจะว่าอย่างไรก็ตาม. พวกนี้แก่กล้าขึ้นมาก็ทำความผิดมากขึ้นเรื่อยๆ.  เผลอๆขาแหย่ในคุกอยู่ข้างหนึ่งไปแล้วโดยไม่รู้ตัวก็ได้

การโกงไฟฟ้าโดยเจตนา เป็นคดีอาญา. เขายังโชคดีอยู่ที่. จนท ตรวจไปยังไม่ถึง.  วันไหนไปถึงเขาไม่รอดแน่ๆ. ไม่เสียค่าปรับก็ติดคุก
ส่วนคุณที่คิดจะเลือกเป็นคู่ครอง. ก็เตรียมตัวเตรียมใจเลยว่า ชีวิตอาจต้องขึ้นๆลงๆสถานีตำรวจ  ศาล  เรือนจำ. ให้นึกถึงข้าวผัด. โอเลี้ยง ของฝากให้เขาได้เลย

ถอยออกมาเหอะ  ชีวิตเป็นของคุณ. เลือกทางเดินที่ถูกแล้วชีวิตยจะพบแต่ความสุขอย่างคุณพ่อของคุณ
comment34:เลิกมันเลยครับ ยิ่งอยู่นานยิ่งเกิดปัญหา

โกงคนอื่นได้ 
ถึงวันหนึ่งก็เอาเปรียบคุณได้ และจะโกงคุณก็ได้ด้วย

ผมกล้าบอกแบบนี้ 
เพราะผมต้องเลิกกับคนที่โกงอนาคตผมและโกงอนาคตลูกเหมือนกัน
comment35:แฟนจขกท.น่ากลัวมากๆ เอาความจนมาอ้างในการทำชั่ว บูชาเงินมากกว่าอะไร คิดว่าแค่มีเงินแล้วชีวิตจะดี เลยทำทุกอย่างได้เพื่อให้มีเงิน แถมมองคนที่ไม่กล้าทำแบบนั้นว่าโง่หรือไม่รู้จักเอาตัวรอดอีก สยองจริงๆ
comment36:น้ำและไฟ ไม่ใช่ของฟรีอยู่ดีๆก็มีให้ใช้นะครับ 
เรียกว่าเป็นสินค้าอย่างหนึ่งก็ไม่ผิด การโกงเอามาใช้เนี่ย มันก็ไม่ต่างจากการขโมยของเวลาซื้ออย่างอื่นหรอก 

สมควรเชื่อใคร ไม่จำเป็นต้องตั้งกระทู้ถามหรอกครับ 
เชื่อตัวเองไปเลย ว่าขโมยของผิดหรือไม่ผิด
comment37:บอกธรรมดา ๆ ค่ะ 

"พ่อคุณน่าเคารพ " เป็นตัวอย่างของคนดีที่ควรยกย่อง 

ส่วนแฟนคุณ เราไม่พูดถึงนะ ไม่อยากเกี่ยวข้อง
comment38:เคยถามความเห็นของแม่เรื่องการโกงให้ร วย แม่บอกเราว่า คนเราร วยได้ง่ายๆ แค่อยู่ในประเทศไทยเท่านั้น  คนเราสามารถทำให้ มั่งคั่งได้อย่างไม่มีขีดจำกัด โดยไม่ต้องคดโกงใคร หรือทำผิดกฏหมาย การทำผิดกฏหมาย หรือการคดโกงใคร ถ้าทำพลาดแค่ครั้งเดียว เราก็แพ้แล้ว  เมื่อเราคดโกงใคร อย่าคิดว่าจะรอด เพราะอะไรที่แย่ มันมักจะแย่จริงและเกิดขึ้นเสมอ ตามกฏของเมอร์ฟี่ ที่ว่า อะไรที่แย่ๆ และมีโอกาสจะเกิดขึ้น มันจะเกิดขึ้นเสมอ
comment39:คุณพ่อคุณเป็นคนดีมาก. แต่แฟนคุณไม่คิดถึงส่วนรวมเลยพวกเห็นแก่ตัว

ในวงราชการมีหลายคนไปซื้อของกินเปอร์เซนต์จากร้านโดยรับส่วนลดแล้วให้เขาใส่ราคาเต็ม คนพวกนี้แย่มาก

ข้าพเจ้าซื้อของให้หน่วยงานทีไรจะบอกร้านว่าให้หักส่วนลดในใบเสร็จเลย ไม่เคยจะคิดทุจริต

เพราะมันน่าละอายมากๆ สมัยก่อนบางทีไปอัดรูปก็เอารูปตรเองอัดด้วยแล้วเอาเงินหลวงจ่าย

โกงหลวงหน้าด้านๆ
comment40:แฟนคุณเป็นคนขี้โกง
และยังหาเหตุผลมาเข้าข้างตัวเอง
เพื่อให้คุณเห็นด้วยและทำอย่างที่เขาทำ
น่ากลัวค่ะ  คนแบบนี้  เห็นผิดเป็นชอบ
อีกหน่อยถ้ามีลูก
เขาก็ต้องสอนลูกแบบนี้แหละ
comment41:--- คุณพ่อ แนะนำดีแล้ว  ควรออกห่างคนมีปัญหาความคิด

      คนที่โกงค่าไฟ   การไฟฟ้าเขาตรวจสอบ จะปรับ ต้องยอม  ไม่อย่างนั้นจะฟ้องคดีอาญา ลักทรัพย์
comment42:คุณพ่อพี่สุดยอดเลยฮะ ไม่ทราบว่าคุณพ่อจะรับสมัครลูกชายคนใหม่เมื่อไหร่ฮะ

แบบว่าสนใจ
comment43:ผมว่าชั่วดี คุณแยกแยะได้

มันไม่ใช่ว่า พ่อคุณ แฟนคุณ 
ต่างก็มีเหตุผลเป็นของตนเอง
คุณสับสนไม่รู้จะทำยังไง

แต่คุณไม่อยากเลิกกับแฟน ที่มีนิสัยขี้โกง เอาเปรียบ
และ คุณอยากให้พ่อคุณ เข้ากับแฟนคุณ ที่มีนิสัยแบบนี้ได้

ผมว่าชั่วดี คุณแยกแยะได้

ทางที่คุณเลือก คุณต้องรับผลของการเลือกนั้นด้วย
อย่าได้โทษพ่อ อย่าได้โทษแฟน อย่าได้โทษว่าเป็นความคิดใคร
เพราะชีวิตของคุณในวันนี้ และวันต่อไปข้างหน้า
เป็นสิ่งที่คุณเลือกเอง

ขอให้คุณมีปัญญา เลือกในทางที่ถูกต้องครับ ^^
comment43-1:คห.นี้อ่านขาดค่ะ

จขกท.ไม่ใช่ไม่รู้หรอก รู้ทั้งรู้ แต่รักแฟนนั่นแหละ ไม่อยากเลิก
ลองเป็นคนอื่นที่ไม่ใช่แฟนมาพูดใส่แบบนี้ จขกท.คงเลิกยุ่งไปแล้ว แต่นี่แฟนไงคะ ตัดไม่ขาด

ก็แล้วแต่จขกท.ละกันค่ะ แต่บอกได้อย่างเดียว ศีลไม่เสมอกันอยู่ด้วยกันก็ทุกข์เปล่าๆ
comment44:ถ้าเราเป็นคุณ เราจะแจ้งการไฟฟ้าประปาว่านายนี้โกงค่าไฟค่าน้ำ แนะนำว่าเลิกกับแฟนคนนี้ซะเถอะ ถึงแต่งงานไปแน่ใจเหรอว่าเขาจะเข้ากับพ่อคุณได้ ไม่มีทางแน่ๆ ความคิดเขาน่ากลัวและเห็นแก่ตัวอย่างมาก
comment45:พ่อเลือกไม่ได้  ได้พ่อเเบบไหนก็เเบบนั้น (คุณมีโชคดีมากๆเรื่องพ่อ)   เเฟนเลือกเองได้  เลือกไปเรื่อยๆจนดีที่สุดจนกระทั่งเเต่งงาน(อุตส่าห์ได้เลือกเเถมเลือกได้ไม่จำกัด  ถ้าสุดท้ายหยิบของไม่ดีมา ชีวิตจะพังซะเปล่าๆ).........ขึ้นกับปัญญาของคุณเเล้วหละครับ
comment46:ขาแฟนคุณเข้าไปอยู่ในคุกข้างนึงแล้วครับ
comment47:เชื่อพ่อเถอะ พ่อคุณสอนดีแล้วครับ ตนดีไม่เคยตกอับผมเชื่อแบบนั้น
comment48:เรื่องนี้ตรงไปตรงมาไม่ต้องสับอะไรเลยครับ คุณมองว่าโกงค่าน้ำค่าไฟเป็นเรื่องถูกต้องไหม แค่นั้นล่ะครับ ตอนนี้ความหลงอาจครอบงำคุณอยู่เลยมองไม่ออกอะไรถูกอะไรผิด ทั้งๆที่พ่อคุณก็สอนคุณมาดีแล้ว
comment49:ดูคนดีๆ ดูคนให้ออก ตอนนี้สมองส่วนประมวณเหตุผลอาจจะทำงานได้ไ่ม่ดีเพราะมีความรัก(มั้งนะ)
แนะนำให้ดูการกระทำของเขาเป็นยังไง อย่าไปฟังที่เค้าพูด พูดให้ตัวเองดูดีได้ทั้งน้านนนนนน  เปิดตา ปิดหูๆ -..-
comment50:ที่คบกันมานี่ เพราะคุณเอื้อประโยชน์ให้เค้าเยอะใช่ไหมคะ ค่าไฟค่าน้ำมันจะสักกี่บาทเชียว ถ้ามันแพงก็ต้องจัดการที่ตัวเราสิคะ ใช้น้อยลงอะไรก็ว่าไป เราว่ามันเป็นเรื่องที่จ่ายได้ แต่แฟนคุณยังคิดโกงได้ เลี้ยงมาได้ไม่ธรรมดา มีคนอ้างถึงดาราคนหนึ่ง เราก็เห็นด้วยนะ คบคนพาลเพราะผลประโยชน์บังตา แล้วก็ลากกันลงเหว คบคนพาลไม่ดีหรอกค่ะ พ่อคุณเลี้ยงมาดี คุณน่าจะหาได้ดีกว่านี้
comment51:แฟนคุณไม่ใช่คนฉลาดหรอก คือคนขี้โกง เห็นแก่ตัว
ชอบเอาเปรียบคนอื่น เค้าก็หาเหตุผลเข้าข้างตัวเองอ้างไปเรื่อยแหละค่ะ 
คุณมีความสุขเหรอคะ ที่จะใช้ชีวิตกับคนแบบนี้
comment52:อยากให้สังคมเรามีคนแบบคุณพ่อคุณเยอะๆ จังค่ะ โดยเฉพาะพวกคนใหญ่คนโต
ส่วนแฟนคุณ ขอไม่พูดถึงแล้วกันค่ะ
comment53:ใช่ครับ  มีเหตุผล  
แต่ คนมักง่าย  กับคนหาเงินเก่ง  ไม่เหมือนกันนะครับ

คนเก่งเอาตัวรอดได้   กลับถูกมองว่า  ต้องโกงแน่นอน  แบบนี้เรียกว่า  เอาตัวเอง ไปเปรียบ

คนเรามันไม่เหมือนกัน ฝีมือ  ความถนัด  
ในเมื่อ ค่าครองชีพสูง แต่ เงินมีเท่าเดิม  คนฉลาดเขาต้องมองหาโอกาสใหม่ พัฒนาตนเอง จึงจะอยุ่รอด
แบบยั่งยืน  ไม่ใช่รอดวันนี้  พรุ่งนี้ไม่รอด
comment54:คนอื่นทำแย่แต่เราไม่เห็นต้องทำแย่ๆตามนี่คะ
comment55:ถ้าต้องใช้ชีวิตร่วมกับคนแบบนี้
ให้ระวังจุดหมายปลายทางของคุณไว้ให้ดีเลยนะคะ

ทุกการเอาเปรียบ ทุกการกระทำผิด 
เขาจะไม่มีมโนสำนึกในการยับยั้งหรือละอายต่อสิ่งเหล่านั้น

ถ้าวันนึงเขานอกใจคุณ แอบไปหาใครคนอื่น
เขาก็จะมีเหตุผลที่จะรองรับการกระทำนั้นๆได้อย่างไม่รู้สึกผิดอะไรต่อคุณเช่นกันค่ะ
comment56:คุณพ่อคุณพูดถูกนะ
comment57:อยากให้แฟนคุณมาอ่านกระทู้นี้จัง
เผื่อจะคิดได้บ้าง...มั้ง

ถ้าในอนาคตแฟนคุณทำอะไรผิดอีก (อาจทำผิดต่อคุณ) เค้าจะมีเหตุผลร้อยพันแปดเป็นข้ออ้างในการทำผิดเสมอ. แถมยังไม่ละอายใจซะด้วย. คนแบบนี้โคตรน่ากลัว โทษสิ่งรอบข้างทุกอย่าง แต่ไม่คิดจะโทษตัวเองเลย

อยู่ห่างๆไว้เหอะ ขอเตือนด้วยความหวังดี
comment58:คุณควรภูมิใจที่พ่อคุณเป็นคนี่มีความคิดแบบนี้นะคะ ส่วนแฟนคุณ คุณลองคิดดูง่ายๆนะคะ ถ้าเค้าทำกับคนอื่นได้ สักวันเค้าก้อจะทำกับคุณแน่นอนค่ะ
comment59:อ่านแล้วรักคุณพ่อจขกท.เลยค่ะ
comment60:คนเรามันเป็นอย่างนี้เองครับ 
ผมทำธุรกิจมา 15ปี พบเจอคนมาพอสมควร 
สิ่งนึงที่ได้เรียนรู้มาคือ ดูคนให้ดูที่การกระทำ

ตัวอย่างของ จขกท นั้น ตรงไปตรงมา
ทั้งคุณพ่อที่เป็นคนดี และแฟนที่ชอบเอาเปรียบคน
อีกหน่อย จขกท.อาจจะมีโอกาสพบคนอีกแบบ
ประเภทหน้าไหว้หลังหลอก ทำไม่ดี แล้วพูดดีเข้าตัว
คนประเภทนี้ยิ่งต้องหนีให้ห่าง
และหวังว่าแฟน จขกท.จะไม่เป็น
คนประเภทที่ผมยกตัวอย่างมา

อีกอย่างอย่าไปหวังเปลี่ยนนิสัยคน
เพราะมันเปลี่ยนไม่ได้

ผมมีลูกสาว 2คน ก็อธิษฐานทุกครั้ง
ที่สวดมนต์ไหว้พระ ขออย่าให้
ลูกได้เนื้อคู่เป็นคนไม่ดี
อย่าให้ตกไปอยู่ในสังคมที่ไม่ดี
และพยายามสอนให้เป็นคนดีไม่เอาเปรียบใคร

ขอให้ จขกท โชคดีครับ
comment61:ไม่บังอาจวิจารณ์

ทางใครทางมัน


...รู้แค่ ศีลไม่เสมอกัน รู้ตัวไวแล้วไม่คบหาต่อก็สบาย
ถ้ารู้ตัวช้าแถมยังทู่ซี้คบหาไป อนาคตคนปวดหัวคือคุณ...
comment62:"สังคมบีบให้คนต้องเอาตัวรอด ค่าน้ำ ค่าไฟ ค่าข้าวขึ้นไม่หยุด แต่เงินเดือนมีเท่าเดิมจะพอได้ยังไง"

ผมเห็นเด็กจบใหม่เงินเดือน 15,000 บาท ผ่อนไอโฟน กินฟูจิสัปดาห์ละหน พาแฟนไปดูหนังช่วงวันหยุด 
เค้ายังมีตังค์จ่ายค่าน้ำค่าไฟแบบไม่ต้องโกง ยังเอาตัวรอดได้เลยนะครับ
แฟนจขกท.จนกรอบแกรบขนาดไหนเชียว ต้องโกงค่าน้ำค่าไฟเพื่ออยู่รอด?


ก็แค่วาทะกรรมอ่ะครับ อยากโกงอยากเอาเปรียบก็บอกมาตรงๆ ไม่ต้องดราม่าสู้ชีวิตขนาดนั้นก็ได้ครับ
comment63:แฟนคุณเป็นคนมีเหตุผล แต่เป็นไปในทางที่ไม่ถูกไม่ควร ถ้าเราเป็นคุณ เราจะเชื่อพ่อ ไม่เอาตัวเข้าไปใกล้ดีกว่า
comment64:อายุ 44 ค่ะเคยอยู่กันคนสันด-นแบบนี้มา 20 ปี
บอกเลยว่าคำพูดของคุณพ่อคุณถูกต้องทุกอย่าง
คนลักษณะนี้มันไม่คิดถึงใครนอกจากตัวเอง
คำพูดที่เค้าบอกคุณเป็นแค่ข้ออ้างให้ตัวเองดูดี
ตลอดเวลาที่อยู่กับมันมีแต่เรืองเดือดเนื้อร้อนใจ
จนวันที่เขี่ยมันออกไปจากชีวิตก็ยังอุตส่าห์มีบางเรื่อง
ตามมาให้วุ่นวายอีกแต่ก็ยังดีว่าไม่มากมายอะไร
และสามารถผ่านมาได้จบลงด้วยดี
คุณมีความคิดและการกระทำต่างๆ เหมือนอิฉัน
คุณจะอยู่กับคนแบบนี้ได้ไม่นานเค้าเรียกศีลไม่เสมอกันค่ะ
อิฉันยืนยันสิ่งที่ถูกต้องมันว่าอิฉันโง่ส่วนมันอะฉลาด
เอาตัวรอดเก่งเลยอยู่คนเดียวแบบโง่ๆ ดีกว่า
comment65:โกงไม่นานหรอกค่าไฟ 

เราเคยเห็นคนข้างบ้านโกงค่าไไฟ 

เราไม่รู้เค้าโกงยังไง ไม่รู้ด้วยว่าเค้าโกง มารู้อีกที เค้าโดนการไฟฟ้าตรวจสอบมากันหลายคนเลย เลยรู้ 

ส่วนตัวคิดว่าโกงได้ไม่นานยังไงสักวันเค้าตรวจสอบแน่ๆและโดนแน่ๆอยู่แล้ว

.....

ขนาดเราไม่ได้โกงการไฟฟ้ายังตรวจสอบเลย สาเหตุเพราะ

คือเราเช่าร้านต่อเจ้าของเก่าเค้าเปิดแอร์ทั้งวันค่าไฟเดือนละ4-5พัน เป็น10ๆปี

แล้วอยู่ดีดีเรามาเช่าต่อ...พอเรามาอยู่ค่าไปลดลงเหลือพันกว่าบาททุกเดือน การไฟฟ้ามาตรวจสอบหลายๆครั้งมากๆ 

แต่ไม่มีอะไรเพราะเราไม่ได้โกง เพราะเราไม่เปิดแอร์ค่าไฟลดลง

................

ส่วน จขกท.ความรักตอนนี้อาจทำให้กำลังตาบอด

เชื่อพ่อคุณเถอะพ่อคุณเป็นคนดีมากๆ สอนลูกดีมากๆ
comment66:ขอบคุณทุกความปรารถนาดีของทุกท่านนะคะ

ความจริงก่อนที่จะมาเขียนในพันทิพย์ก็คิดมาหลายคืน อนาคตถ้าคบต่อไปจะเป็นยังไง จะนอนหลับหรือเปล่า ยิ้มได้อย่างเต็มหน้าหรือเปล่า 
เราพยายามเข้าใจเค้าว่าเพราะสถานะครอบครัวต่างกันหรือเปล่า

เรามาจากครอบครัวที่ไม่เคยรู้จักคำว่า "ไม่มี" 
ขอเพียงพูดออกมาก็จะได้ทุกอย่างที่ต้องการ
น่าเสียดายเราไม่ค่อยอยากได้อะไร ออกจะประหยัดไม่แต่งตัว ชุดประจำคือเสื้อยืดกางเกงยีนเท่านั้นและมีแค่นั้นในตู้เสื้อผ้า ไม่เที่ยว
 ไม่ยุ่งอบายมุก ดังนั้น แค่ตอนมัธยมก็มีตังเก็บธรรมดาไม่เคยทำงานพิเศษอะไรก็เป็นแสน 



ส่วนเค้า
ตอนคบกันแรกๆที่บ้านเค้ายังไม่มีแม้ที่ดินตั้งบ้านเป็นของตัวเอง 



เรามาคิด
สิ่งเหล่านี้ทำให้คนเราพยายามดิ้นรนต่างกันหรือเปล่า เราพูดเพราะ เค้าพูดคำหยาบ นั่นเพราะสังคมต่างกัน เพื่อนต่างกัน 
หรือเพราะเราได้เงินมาง่ายเกินไป จึงเห็นค่าของเงินต่างกันหรือเปล่า ถ้าวันหนึ่งเราอยู่ในสถานะการณ์เดียวกับเขา เราก็มีแนวโน้มที่จะเป็นเช่นนี้หรือเปล่า นั่นทำให้เราเชื่อมาตลอดว่า คบกับเค้า เราต้องใจเย็นให้มาก เห็นใจให้มาก เข้าใจให้มาก 


ต้องรักอย่างตั้งใจให้มาก  



และพอคิดว่าจะให้พูดกับเขาว่า 
"เราไม่เหมาะกัน" เค้าก็ต้องถามต่อจนต้องอธิบาย แล้วมันก็ดูถือดี หยิ่งผยองมาก และเราก็จะแพ้เหตุผลของเขาอีก หรือ 
"คุณมีความคิดชั่วเกินไป" ก็เป็นคำพูดที่ร้ายกาจอย่างมาก เหมือนว่าเรากำลังบอกว่าตัวเราวิเศษดีเลิศเสียเต็มประดา นั่นก็พูดได้ไม่เต็มปาก หรือ
"ครอบครัวของเราต่างกันมาก" นั่นก็เหมือนว่าเราดูถูกเค้า ถือดีว่ามีเงินมากกว่า หรือเราดีกว่า บ้านเค้าไม่ดีอะไรแบบนั้น หรือ 
"ทัศนะคติของเราไม่เข้ากัน" มันก็เป็นคำที่เข้าใจยากที่ต้องอธิบายอีกยาวเหยียด และจบที่เหตุผลของเขาอีก 

เราคิดแล้วคิดอีก 
ได้แต่รอให้เค้านอกใจสักวัน หรือทำพลาดอะไรสักอย่างที่ร้ายแรง ก็คงเป็นเหตุผลได้กระมัง
comment66-1:ยังจะคบต่ออีกหรือครับ ก็แล้วแต่ชีวิตคุณ คุณเลือกเอง

แล้วคนฉลาด กับ คนโกง มันไม่เหมือนกันนะ
คนอย่างพ่อคุณ คือคนฉลาด ฉลาดทั้งสติปัญญาและการใช้ชีวิต
คิดง่ายๆถ้ามีคนคิด ทำ แบบแฟนคุณมากๆ ประเทศชาติจะเรือหายขนาดไหน

อยากเอาชีวิตตัวเองเข้าไปอยู่กับสังคมแบบไหน ก็แล้วแต่คุณแล้วกัน

ปล. โกงค่าไฟ ผิดกฎหมาย ถ้าเค้าจับได้ติดคุกนะ
comment66-2:ให้ยื่นคำาดไปเลยครับ ว่าเราต้องเลิกกัน แล้วถ้าเขาไม่เลิก 
คุณพาเขาไป แนะนำให้พ่อรู้จัก ให้พ่อคุณตัดสินใจ ว่าจะยกลูกสาวให้เขาหรือไม่ จะดีที่สุดครับ พ่อคุณจะช่วยแนะนำ ในทางที่ถูก และจะช่วยคุณครับ 

ดีที่สุดครับ
comment66-3:แต่ละคนมีโอกาสไม่เท่ากันค่ะ แต่ไม่ได้แปลว่ามีน้อยกว่าแล้วจะทำดีกว่าที่ตัวเองมีไม่ได้นะคะ
คำหยาบนี่อยู่ที่ใจตัวเองล้วนๆค่ะ ต่อให้ครอบครัวเป็นมหาเศรษฐีพูด กู มุง แต่ถ้าคนเขาไม่พูดก็ไม่พูดอยู่ดีค่ะ
แล้วไม่คิดบ้างเหรอคะว่าที่บ้านของคุณ มีกินไม่ใช้ไม่อด เป็นเพราะสิ่งดีๆที่พ่อแม่ทำมาตลอด

ถ้าคุณไม่เห็นด้วยกับสิ่งที่เค้าทำแล้วอยากจะเลิก ก็บอกไปตรงๆค่ะ
เขาจะเข้าใจหรือไม่เข้าใจมันเป็นเรื่องของเขา เราได้อธิบายส่วนของเราไปแล้ว

บางทีความรักมันก็ไม่ใช่ทั้งหมดของชีวิตคู่นะคะ
ต้องมีทัศนคติที่ตรงหรือใกล้เคียงด้วย เหมือนอย่างเรื่องของคุณ
คุณว่าเขาทำไม่ถูก คุณคิดว่าต่อไปจะอยู่กับคนแบบนี้ไหวเหรอคะ?
ต้องอยู่แบบเอาเปรียบคนอื่น เอาเปรียบประเทศ เพราะเหตุผลว่าเรามีน้อย?
ใครๆก็ทำกัน? มันจะดีเหรอคะ? แล้ววันหนึ่งเขาจะไม่เอาเปรียบเราด้วยเหรอคะ?
comment66-4:เราว่าไม่เห็นยากเลย
อ่านดูแล้ว ชีวิตคุณไม่เคยทำอะไรแบบที่แฟนคุณว่ามา
ก็ต้องคิดดูนะ ว่าอะไรมัน "ใช่" สำหรับชีวิตเรา แล้วอะไรที่มัน "ไม่ใช่"
แต่ขอบอกว่า ทัศนคติของครอบครัวคุณกับครอบครัวแฟนต่างกันนะ อนาคตมีโอกาสที่จะขัดแย้งกัน
ถ้าคุณไม่เคยโกง แล้วกลับต้องมาทำอะไรตรงกันข้ามเพื่อแลกกับการมีผู้ชายคนนี้อยู่ในชีวิต มันคุ้มมั้ยอ่ะ?
comment66-5:จะเลิกกันต้องมีเหตุผลด้วยหรอคะ  
ถ้าตอบถูกจะได้ 10/10 หรือ เกรด A+ หรือยังไงกัน

ทำไมคุณต้องหาเหตุผลมารองรับทุกการกระทำ หรือ อธิบายพฤติกรรมด้วยล่ะคะ
ในเมื่อมันมีคำตอบอยู่แล้วที่ปลายทางว่า ไปกันไม่ได้ และคุณไม่ได้จะใช้ชีวิตคู่กับคนๆนี้
comment66-6:อ่าน คห. ถึงกับต้องตอบกะทู้เลยผม

คำว่า ไม่มี ไม่ใช่ข้ออ้างสำหรับการเอาเปรียบคนอื่นนะครับ

ผมก็มาจากครอบครัวที่ไม่ค่อยมีเช่นกัน พ่อผมนี้เริ่มต้นตั้งแต่ศูนย์เลย

แกเลี้ยงดูผมมา สอนผมตลอดว่าทำอะไรก็ได้ขออย่าโกง อย่าดูถูก อย่าเอาเปรียบคนอื่นนะ

ผมขออะไรบอกเลยไม่เคยได้จากพ่อเลยนอกจากเรื่องเรียน ผมอยากได้อะไรทำงานเก็บเงินหาเองตลอด

เคยคิดจะโกงค่าน้ำ ค่าไฟเหมอนกันนะ แต่ความความละอายใจ เลยไม่ทำ

ผมคิดว่าจะอ้างว่า ไม่มี แล้วเอาเปรียบคนอื่น ผมก็มองเหมือนพ่อคุณนะ คนๆนั้นแย่มากก
comment66-7:ทำไมต้องฝืนคบคนที่เราไม่ได้รัก 
ทำไมต้องเกรงใจ ในเรื่องความสัมพันธ์
ทำไมต้องไม่กล้าพูด
ทำไมต้องรอให้อีกฝ่ายทำผิด จึงจะเลิกได้
ทำไมคุณถึงดูไม่เป็นตัวของตัวเอง
ไม่รู้ว่าตัวเองต้องการอะไร
เหมิอนคุณต้องใช้เหตุผลทุกอย่างมารองรับการกระทำเลย โดยไม่ใช้ความรู้สึกเลย

ของบางอย่างต้องใช้เซนต์ด้วย
จึงจะเอาตัวรอดได้
(อย่าหาว่าเราสอนเลยนะคะ)

คบกันเป้าหมายคืออะไร 
ความรักความเข้าใจของคนสองคนใช่ป่าว
อย่าทำให้อีกฝ่ายต้องเสียเวลาเลย
ถ้าในสองคนนั้น 
มีคนนึงไม่รัก
มันไม่เกี่ยวกะบ้านเล็กใหญ่  ใครวิเศษกว่าเลย 

ปรึกษาพ่อคุณให้มากค่ะ บอกได้แค่นี้เลย
มีแฟน รีบเอามาให้พ่อรู้จักก่อน
คุณอ่อนต่อโลกเกินไป และไม่ทันคนอย่างแรง 
โชคดีที่มีคุณพ่อดูแลอยู่
บอกได้แค่นี้แหละ
comment66-8:จขกท คิดเยอะจัง แค่ที่พ่อคุณพูดมาก็เป็นเหตุผลทั้งหมดที่จะเลิกคบกันได้แล้วนะคะ ศีลไม่เสมอกัน คบต่อคุณจะสบายใจเหรอคะที่รู้ว่าแฟนเป็นคนไม่ซื่อตรง
comment66-9:คิดถึงคนอื่นมากไปหน่อยรึเปล่าคะน้อง

เข้าใจว่าเป็นคนดี ไม่อยากทำร้ายจิตใจคนอื่น แต่คิดถึงคนอื่นมากไปจนลืมคิดถึงตัวเองก็ไม่ไหวนะ
อยากเลิกก็เลิก รออะไรล่ะ แฟนจะคิดว่าเราหยิ่งผยองจองหองอะไรก็ช่าง แฟนกันเลิกกันก็เป็นคนอื่นแล้ว 
โลกนี้ไม่ได้สวยงามค่ะ หัดมีความ bitch อยู่ในตัวบ้าง เป็นลูกคุณหนูอ่อนต่อโลกไปเรื่อยๆแบบนี้จะเอาตัวไม่รอดเอา

นี่อาจจะมองโลกในแง่ร้ายไปนิดนะคะ ถ้าบ้านแฟนน้องฐานะแย่มากๆในขณะที่น้องฐานะดีมาก
ระวังละกันว่าเค้ามาคบน้องเพราะเค้าหวังผลประโยชน์อะไรรึเปล่า สาวใสๆซื่อๆ หัวอ่อน บ้านรวยนี่ เข้าล็อกเลยนะ
comment66-10:จขกท รู้จักพวกNarcissism ไหม พวกนี้เป็นผิดเป็นถูก เห็นแก่ตัว มองแต่ผลประโยชน์ตัวเอง
ที่เค้าพูดหว่านล้อมคุณ คนอื่นที่เป็นคนนอกก็บอกคุณอยู่ว่าไม่ดี

เวลาบอกเลิกอะ ไม่ต้อรอให้เขาอนุญาติ  ไม่ต้องมารอให้เค้าบอกว่า ตกลง เห็นด้วย เราเลิกกันเถอะ
คบแล้วไม่โอเค เค้าเห็นแก่ตัว คุณควรเช็คความรู้สึกตัวเอง ปิดหู อย่าไปฟังที่แฟนพูดนะ(พวกนี้จะพูดโน้มน้าว กลอกหู พยายามควบคุมความคิดคุณที่มีต่อเค้า ให้คุณคิดว่าเค้าเป็นคนดี)
คุณเชื่อมต่อกับความรู้สึกของตัวเอง มันอาจจะมีเสียงอยู่ในท้องคุณเบาๆว่า คนนี้ไม่โอเคเลย 
คุณต้องเชื่อตัวคุณ ความรู้สึกของคุณ

อ้อ ดูดีๆด้วยว่าเรามีผลประโยชน์อะไรให้แฟนเรารึเปล่า  พวกนี้ชอบคบคนที่มีผลประโยชน์ให้  แล้วก็ดูดทุกสิ่งทุกอย่างแล้วก็หาแหล่งซัพพลายใหม่
comment66-11:จริงๆเหตุผลทุกอย่าง 
ว่าจะคบต่อหรือเลิกอยู่ที่ใจตนเองนะคะ .
.ไม่ต้องหาเหตุหรอกค่ะ
comment66-12:อีกหน่อยพอพ่อคุณรู้ว่าคุณคบกับใคร​  ท่านจะไว้ใจให้คบกันต่อรึ?  ไม่ต้องรอให้เขาทำอะไรพลาดหรอก​  คุณแค่พาไปไหว้พ่อดูซักครั้ง​  ลองดูอาการของเขาก็แล้วกัน

ถ้าเขารักคุณจริง​ เขาต้องผ่านด่านคุณพ่อไปให้ได้​ การทำให้พ่อคุณยอมรับตัวเขาได้คงต้องปรับตัวกันครั้งใหญ่​ คนเห็นแก่ตัวจะกลายเป็นคนเห็นแก่ผู้อื่นได้หรือไม่​ เดี๋ยวรู้เอง
comment66-13:เท่าที่อ่านมา จขกท เป็นเด็กน่ารักมากค่ะ รู้จักคิด

แต่ ๆ  มาตกม้าตาย ตอนคอมเม้นท์อันนี้ละค่ะ เราว่า จขกท รู้นะว่าต้องทำยังไง
comment66-14:บอกไปเลยว่า พ่อไม่ชอบคนขี้โกง  อย่ามัวแต่เกรงใจใคร แล้วก็ผู้ชายแบบนี้ ระวังตัวไว้นะ 

ที่เขาคบคุณอาจเพราะฐานะดีกว่า แล้วเขาอาจจะตั้งใจจับคุณ แล้วก็อาจรวบรัดได้
ควรระวังตัว ถ้าไม่คิดจะเลิกวันนี้
comment66-15:เรามาจากครอบครัวที่ไม่เคยรู้จักคำว่า "ไม่มี"

นึกถึงพระอนุรุทธผู้มีตาทิพย์เลย เกิดมาไม่รู้จักคำว่า"ไม่มี"

เลือกให้ดี...เลือกไม่ดี ความ"ไม่มี"จะตามมาให้รู้จัก รู้ซึ้งเป็นขบวน

 or
comment66-16:สังคมบีบให้คนต้องเอาตัวรอด แต่ไม่ได้บีบให้คนคดโกง มีคนดีๆจำนวนมากที่เติบโตมาขึ้นอย่างแข็งแกร่งกับครอบครัวที่ไม่ได้รวย 
รายจ่ายเยอะ รายได้น้อย ก็ต้องพยายามเพิ่มรายได้ ลดรายจ่าย แต่ไม่ใช่การคดโกง
คนคดโกงมีอยู่จริง แต่ไม่จำเป็นต้องทำตาม โตๆกันแล้ว อะไรดี อะไรไม่ดีก็รู้อยู่แล้วนี่นา
คนที่ประสบความสำเร็จเพราะโกงมีอยู่จริง แต่ไม่โกงก็ไม่ได้แปลว่าจะรวยไม่ได้
การตามยุคสมัยให้ทันเป็นเรื่องที่ดี การฉลาดทันคนก็เป็นเรื่องที่ดี แต่ต้องไม่ใช้ในทางที่ผิด การที่รู้ทันว่ากำลังมีความเสี่ยงจะทำเรื่องชั่วก็เป็นเรื่องที่ดี ไม่ใช่ทำไม่รู้ไม่ชี้
ความสุขไม่ได้อยู่ที่จำนวนเงินเสมอไป แต่อยู่ที่ความพอดี มีเศรษฐีจำนวนมากที่ไม่มีความสุข ซึ่งหาตัวอย่างได้ไม่ยาก 
เงินไม่มีทางไม่มีจำกัด ถ้าความอยากของเราไม่มีจำกัด
การออกนอกกรอบ แล้วได้เงินมากขึ้น ไม่ได้เรียกว่าความกล้า แต่เป็นความขี้ขลาด ถ้ากล้าจริงต้องกล้าทำ กล้ามองหน้าฟ้าดิน 
การไม่อยากทำชั่วก็ไม่ได้เป็นความขี้ขลาดเช่นกัน ไม่ใช่ความไม่กล้า 

คำตอบชัดเจนอยู่แล้วว่าต้องเลิกกัน ไม่จำเป็นต้องรอ เหตุผลมีเพียงพออยู่แล้วไม่จำเป็นต้องหาเพิ่ม 
เวลาในชีวิตสำคัญมากนะครับ มีค่ามากกว่าเงินเสียอีก ทำไมจะต้องไปเสียให้กับอะไรที่รู้อยู่แล้วว่าไม่คุ้มค่า

การคิดถึงความรู้สึกคนอื่นเป็นเรื่องที่ดี แต่ต้องไม่ลืมคิดถึงความรู้สึกของตัวเอง 
จำเอาไว้ว่า แม้แต่เหล่าอาชญากรฆ่าคน ก็ไม่เคยโทษตัวเองเลย ทุกคนมีเหตุผล แล้วคนทั่วไปจะโทษตัวเองหรือ 
( Reference : How to win friends & infuence people... Dale Carnegie )
comment66-17:เราว่าคุณเป็นคนดีจริงๆนะ คือดีเพราะมาจากครอบครัวดีๆด้วย มันเลยทำให้คุณไม่กล้าทำร้ายใจใครเลย
แต่สิ่งหนึ่ง และคนหนึ่งที่คุณลืมไปคือ ครอบครัวคุณค่ะ วันนี้คุณยังไม่แนะนำให้เขารู้จักกัน มันเลยไม่รู้จะทำอย่างไร
แต่วันหนึ่งที่คุณพาคนคนนี้เข้าบ้าน แล้วเขามาตอดเล็กตอดน้อยจากครอบครัวคุณ คุณพ่อคุณ เสียใจ คุณจะรู้ว่าจริงๆ
การเลิกกับคนคนนึงที่คุณคิดว่าจะมาทำให้ชีวิตคุณแย่ พ่อคุณเสียใจ มันไม่ต้องการเหตุผลอะไรมากกว่านั้นหรอก
แต่ตอนนี้คุณยังรักเขาอยู่มาก คุณเลยพยายามหาเหตุผลที่จะไม่ไปมากกว่าค่ะ 

ถ้าคุณอยากไปจริง แค่เดินไปบอกเขาว่า เราเข้ากันไม่ได้หรอก ความคิดเราสองคนไม่เหมาะจะเป็นครอบครัวกัน ต่างคนต่างไปเถอะ แค่นี้ก็ได้ละค่ะ 
สุดท้ายนี้ นึกถึงคนที่เลี้ยงคุณมากับอนาคตของคุณเยอะๆนะคะ หวังว่าคุณจะมาอ่าน เราสงสารพ่อคุณมากเลย แค่คิดว่าวันหนึ่งลูกเราจะคิดแบบคุณเราก็เจ็บแล้ว นี่ขนาดยังไม่มี เฮ้ออออ
comment66-18:หัวอ่อนมาก ถ้าคุณกลัวว่าอนาคตจะยากจนแล้วทำแบบเขาขึ้นมา แสดงว่าที่ผ่านมาคุณไม่ได้อะไรจากคำสอนพ่อคุณเลย
comment66-19:ทำไมต้องจบที่เหตุผลของเค้า 

ก็จบที่เหตุผลของคุณสิ 

คุณก็คน เค้าก็คน จะเอาชีวิตไปโยงอะไรกันนักหนาคะ 

พ่อนี่ เลี้ยงมา สอนมาแต่เรื่องดีๆ 
แล้วคุณจะบอกพ่อว่าอะไรเหรอคะ 

ทำไมต้องไปแคร์คนแบบนั้นคะ
comment66-20:คุณไม่ต้องคิดว่าใครถูกใครผิดในเรื่องพวกนี้หรอกค่ะ เพราะมันไม่จบ
ต่างคนมองต่างกัน เราไม่ตรงกัน ทัศนคติไม่ตรงกัน ไปกันไม่ได้ก็เท่านั้น
ตอนจะเลิกกับเขาไม่ต้องบอกว่าเขาผิดหรือเขาถูก
บอกแค่ว่าคุณยังไง เขาคิดยังไง เราไม่ตรงกัน เราใช้ชีวิตต่างกันค่ะ

คุณอยากเลิกก็บอกเขาค่ะ ไม่ต้องรอเขาเห็นชอบ
comment66-21:เราคิดแล้วคิดอีก 
ได้แต่รอให้เค้านอกใจสักวัน หรือทำพลาดอะไรสักอย่างที่ร้ายแรง ก็คงเป็นเหตุผลได้กระมัง
///////////////////////////////////////////////////////////////////////////////////////////////////

ความรักทำให้คนเราตาบอดได้จริงๆ ทั้งๆที่หลายคนก็พยายามเตือนแล้ว 
แต่ก็ยังหาข้ออ้างหาเหตุได้สารพัด เพื่อให้ความรักของตัวเองได้ไปต่อ เวรกรรมแท้หนอ.

   ป.ล เมื่อตัดสินใจแล้ว ก็ขออวยพรให้สมมาตรปรารถนา นะครับ.
comment66-22:เจอคำอธิบายของ จขกท แบบนี้ ผมคิดแบบเดียวกับ คคห. 66-21

ความรักทำให้คนตาบอดจริงๆ

ผิดหวังแทนคุณพ่อของคุณจริงๆ ที่คุณอยู่กับคุณพ่อที่มีความคิดที่ถูกต้องชอบธรรมมานาน แต่กลับมาสับสนกับความคิดที่เลวร้ายของคนนอกที่เพิ่งรู้จักไม่นาน
มองแค่นี้ก็น่าผิดหวังมากแล้ว

อีกอย่างไม่ต้องหาเหตุผลหรือสาเหตุหรือความถูกต้อง จากคนที่ไม่รู้จักผิดชอบชั่วดี

ไม่จำเป็นต้องถกหาความคิดเห็นกับคนแบบนี้เพราะคุณไม่มีวันจะได้คำตอบที่ถูกต้องหรือจะแก้ไขนิสัยเค้าได้

รีบเดินออกจากชีวิตเค้าให้เร็วที่สุดแล้วกัน ก่อนที่อะไรจะเลวร้ายไปกว่านี้
comment66-23:เอิ่มม ... จขกท.คงติดเชื้อแฟนเข้าแล้ว คิดเหตุผลเข้าข้างแฟน ให้ตัวเองคบกันต่อได้เสร็จสรรพ เพ้อมากนะ คนเค้าเคยลำบาก ขาดแคลนมาเยอะแยะ ไม่เห็นจะลงเอยด้วยการเอาเปรียบคนอื่นแบบแฟนจขกท.เลย แต่จขกท.คงได้รับการเลี้ยงดูมาอย่างดีมากๆ คงไม่เคยขาดอะไรเลยจริงๆ เลยโลกสวยได้ขนาดนี้ เหมือนนางเอกละครที่เปลี่ยนพระเอกนิสัยไม่ดีให้กลายเป็นคนละคนได้ไรงี้ คือออ หลุดมาจากเรื่องไหนคะ
เอาเป็นว่าถ้ายังไงก็ไม่เลิก ก็หวังว่าแฟนจขกท.จะตาสว่างเห็นความดีของจขกท.แล้วปรับปรุงตัวให้เป็นคนดีขึ้นมานะ แต่ดูทรงแล้วคงยาก จขกท.คงเป็นคนถูกจูงมากกว่า กรรมใครกรรมมันค่ะงานนี้
comment66-24:ทั้ง การโกง แล้วก็ การเลิกกัน ไม่เคยมีเหตุผลที่ดีครับ
อย่าพยายามหาเหตุผลให้กับอะไรที่มันไม่ดีเลยครับ รู้อยู่ว่ามันไม่ดี ก็คือไม่ดี
เหตุผลมันไม่ได้ทำให้เปลี่ยนจาก สิ่งที่ไม่ถูก มาเป็นสิ่งที่ถูกต้องหรอกครับ
เลิกกันก็เหมือนกันครับ ถ้ารักกันมาก เหตุผลอะไรก็ไม่ได้ช่วย ให้หายเสียใจตอนเลิกหรอกครับ
comment66-25:ขอแก้ไขหน่อย 
เราอ่านๆดูเราว่า จขกท ดูแปลกๆ แปลกที่ที่บ้านสั่งสอนมาอย่างนึง แต่ทำไมถึงแยกไม่ออกอะไรควร ไม่ควร

เลยขอแนะนำว่า

คุณเคยแย้งอะไรแฟนคุณบ้างหรือยัง แย้งในสิ่งที่คุณรู้แก่ใจว่าผิด 
ขอให้คุณแย้งในทุกเรื่องที่คุณเห็นว่าผิด แม้เรื่องเล็กน้อย ขอให้คุณพูด คุณมีเหตุผลของคุณ ไม่ใช่เค้ามีเหตุผลฝ่ายเดียว

คุณรอเพียงแค่เค้าทำผิดกับคุณครั้งใหญ่ รอเค้านอกใจ แต่คุณกำลังยอมให้เค้าทำผิดเล็กน้อยกับคนอื่นในทุกโอกาส
ถ้าคุณทนได้ แล้วพ่อคุณทนได้หรือ คุณเลือกเค้าเป็นแฟน ก็เหมือนดึงเค้ามาในครอบครัวคุณ

ลองถามใจคุณดู ในสายตาคุณ
คุณว่าพ่อของคุณ ประสบความสำเร็จหรือไม่
ถ้าใช่ แปลว่า เหตุผลของแฟนคุณไม่ถูกต้อง 
และมีอีกหลายคนที่ไม่เหมือนที่แฟนคุณบอก และมีความสุขตามอัตภาพ

 แฟนคุณ เค้าเองต้องยอมรับเช่นกันว่าคุณเป็นแบบนี้ ไม่ใช่เพียงคุณยอมรับเค้าฝ่ายเดียว คุณบอกว่าคุณต้องใจเย็นกับเค้า ยอมให้เค้าเป็นแบบที่เค้าเป็น
คุณอาจจะรับเค้าได้ แล้วเค้ารับคุณได้รึเปล่า เค้ายอมทำตามที่คุณคิดว่าเป็นสิ่งถูกรึเปล่า หรือคุณต้องยอมรับเค้าอย่างเดียวว่าสิ่งที่เค้าทำ ทั้งๆที่ผิดในสายตาคุณ แต่เค้ามองว่าสิทธิของเค้า

(ง่ายๆ ลองบอกว่า อย่าโกงน้ำ โกงไฟ จ่ายเต็มๆ ให้เค้าทำตาม เพราะมันผิด คุณอาจเสนอ จ่ายส่วนต่างให้เค้าดู แล้วดูว่าเค้าเอายังไง) 


รวย จน โอกาสต่างกัน ไม่ได้ทำให้ใครทำสิ่งผิดได้ 

บางอย่างใช้ใจ หรือสมอง มองอย่างเดียวไม่ได้ ต้องใช้ทั้ง 2 อย่างพร้อมๆกัน
comment66-26:- ความจนไม่ใช่เหตุผลในการเอาเปรียบคนอื่น
- คนจะมีหรือไม่มี ถ้ารู้จัดหา รู้จักใช้ ผมเชื่อว่ายังไงก็มีเงินเก็บ อยู่อย่างพอเพียง "อยู่เท่าที่มี ยินดีเท่าที่เป็น เห็นคุณค่าสิ่งที่ได้รับ" 

ผมเข้าใจคุณ จขกท. นะ
- มันไม่ง่ายที่จะหาเหตุผลในการบอกเลิก  ยิ่งหาเหตุผลดีๆ  ยิ่งเหมือนกันยกตนข่มท่าน
- ถ้าเป็นผม เวลาที่เขาคุยเรื่องไม่ดี หรือสอนเรื่องไม่ดีแก่คุณ  ให้เงียบไม่สนใจ  ถ้าเค้าถามก็เอาเหตุผลพ่อคุณมาอ้างแบบค่อยๆพูด  ผมว่าเค้าจะรู้เองแหละ  และผมเชื่อว่าคนประเภทนี้จะไม่ค่อยทนอะไรที่ไม่ได้ผลประโยชน์นาน   แต่คุณต้องหนักแน่นนะ  
- ผมจะใช้วิธี เอาทัศนะคติ เป็นตัวตั้ง  ถ้าเขารักคุณจริง เค้าต้องปรับเข้าหาคุณ ไม่ใช่ดึงคุณไปหาเขา

คิดดีๆ ตามคำแนะนำของทุกๆท่าน ขอให้โชคดี
comment66-27:แกล้งจน เดี๋ยวเค้าก็ไปเอง
comment66-28:ถึงกับต้องล๊อคอินเข้ามาตอบ

ผมเป็นผู้ชายที่ก็ไม่ได้ดีเด่อะไรมากมาย แต่สิ่งหนึ่งที่รับไม่ได้คือ คนเอาเปรียบประเทศชาติ

น้ำ ไฟ นี่มาจากทรัพยากรแผ่นดินเลยนะครับ

ลองมองอีกด้านนะ ถ้าสมมุติว่าคุณเป็นลูกที่เลือกพ่อได้ คุณจะเลือกพ่อในแบบพ่อของคุณ หรือ พ่อในแบบแฟนคุณ

แล้วถ้าพลาดมีลูกด้วยกันมานี่ คิดเอาเองเลยครับ ว่าลูกคุณจะถูกสั่งสอนไปในทางใหน โตมาจะเป็นอย่างไร
comment66-29:คุณ จขกท ไม่คิดจะเลือกสิ่งดีๆ ให้ตัวเองบ้างเหราะครับ

มีหลายๆ คนที่จนกรอบกว่าแฟนคุณ จขกท แต่เค้าก็ยังมีศักดิ์ศรี ไม่โกงใครนะครับ

ใช่ครับ คนซื่อสัตย์ อาจจะไม่ได้ ร่ำรวย หรือ สุขสบายทุกคน แต่คนซื่อสัตย์ทุกคน เงยหน้าไม่อายฟ้า ก้มหน้าไม่อายดิน แน่นอนครับ

แบบที่แฟนคุณ จขกท พูด เค้าเรียกว่าข้ออ้างครับ ไม่ใช่เหตุผล  ความจนไม่ใช่ข้ออ้างให้ทำผิดกฎหมายครับ

ถ้าผมมีแฟน แบบ แฟนคุณ จขกท ผมไม่ได้คิดว่าใครสูงใครต่ำหรอกครับ ผมคิดว่าระหว่างเราคงมีช่องว่างระหว่างกันมากเกินกว่าจะก้าวข้ามไปได้  คนที่เป็นแฟน คือ คนที่วางอนาคตไว้ว่าจะเป็น พ่อ/แม่ ของลูกเรา คือคนที่เราจะฝากชีวิตไว้ไปจนกว่าจะตายนะครับ

ถ้าเจอคนแบบแฟนคุณ จขกท ผมไม่กล้าฝากชีวิตหรอกครับ ถ้าเราเจ็บป่วยหนักๆ หน่อยคงทิ้งเราไปแล้วล่ะ แล้วก็จะมีคำพูดสวยหรูว่า เค้าแค่เลือกสิ่งดีๆ ให้ชีวิต คนแบบนี้คือคนเห็นแก่ตัวครับ ไม่เคยรักใครมากหรือเทียบเท่ากับตัวเอง เพื่อตัวเองแล้วพร้อมจะหักหลังทุกคน

คนแบบนี้อย่าว่าแต่จะเอามาเป็นแฟนเลยครับ เอามาเป็นเพื่อนก็ยังไม่ควรเลย
comment66-30:แฟนคุณก็แค่คนเห็นแก่ตัวธรรมดาที่อ่อนด๋อยเองครับ 
ผมไม่ได้โลกสวยนะชีวิตผ่านเรื่องแย่มาพอควร

"สังคมบีบให้คนต้องเอาตัวรอด ค่าน้ำ ค่าไฟ ค่าข้าวขึ้นไม่หยุด แต่เงินเดือนมีเท่าเดิมจะพอได้ยังไง"
คิดแค่นี้แล้วจะมีครอบครัวยังไงครับ พัฒนา อัพเกรดตัวเองสิครับ ถ้าต้องโกงเพื่อให้ชีวิตดีประเทศเราขี้เรื้อนไปแล้วครับ 

"มีคนโง่ที่เห็นแก่ตัวในรัฐบาล ทำให้คนอื่นอยู่อย่างยากลำบาก ผมไม่ใช่คนโง่ที่จะให้คนอื่นเอาเปรียบฝ่ายเดียว"
ผมก็เลยต้องเห็นแก่ตัวอยู่นอกรัฐบาลด้วย จะได้ช่วยทำให้คนอื่นอยู่อย่างยากลำบากมากขึ้น เอามาอ้างได้ไงเนี่ย 

"คนที่ประสบความสำเร็จไม่ได้มาด้วยผ้าที่ใสสะอาดแน่นอน เขาเรียกว่า อยู่เป็น คนรวยๆยิ่งใหญ่ เค้าก็โกงก็มีความสุขดี ยิ่งใหญ่ผูกขาด"
พูดแบบคนไม่รู้จริงอะครับ คนที่เก่งๆไม่ต้องโกงเค้าก็มีชีวิตที่ดีได้ เอาง่ายๆคุณพ่อคุณก็น่าจะมีชีวิตที่ดีกว่าแฟนคุณล่ะครับ คุณจะฟังใคร 
1.เหตุผลคุณพ่อคือคนที่ผ่านชีวิตมาแล้ว มีชีวิตดีแล้ว และเค้าจริงใจในคำแนะนำแน่นอน 
2.เหตุผลแฟน คือ ฟังเค้ามา อ่านมา มโน และจริงใจรึเปล่าก็ไม่รู้ 
ตอนแรกนึกว่าค่าไฟที่บ้านแฟนเป็นหมื่นเป็นแสน แฟนคุณทำไม่ได้เองก็โทษโน่นนี่ไปเรื่อย 

"เธอควรจะตามยุคสมัยให้ทัน เธอไม่ต้องสนใจเรื่องชั่วๆแบบนั้น เพียงแค่รู้ว่าเธออยู่กับคนฉลาดก็พอ"
ฟังดูขัดแย้งรึเปล่า ควรตามยุคสมัยให้ทัน(หมายถึงเข้าใจเกมโกงต่างๆรึเปล่า) ถ้างั้นที่บอกไม่ต้องสนใจเรื่องชั่วคืออะไร รับรู้แต่มองผ่านหรอ
งั้นอาจหมายความว่า "เธอควรเลวให้พอกัน ทำเป็นไม่รู้เห็นเรื่องชั่วๆพวกนั้น แค่รู้ว่าเธออยู่กับคนที่คิดว่าตัวเองฉลาดก็พอ" เอางี้จริงดิ 

"ความสุขคือเงินที่มีไม่จำกัด เธออยากซื้อ อยากกินก็ทำได้ทั้งนั้น นั่นแหละความสุข"
อันนี้ไม่เถียงครับ มีเงินก็มีความสุขกว่าไม่มีจริงๆ แต่มันต้องขนาดมีไม่จำกัดเลยหรอเนี่ย ผมก็ไม่เคยนะ แต่ก็มีความสุขดี

"เธอเพียงแต่ไม่เคยทำเรื่องไม่ดี คนเราเป็นคนขี้กลัวโดยธรรมชาติ แต่พอได้ลองก็จะรู้ว่ามันดี"
เคยอ่านแฮรี่มั้ยครับ นี่มันพวก ผู้เสพความเลว ชัดๆ คนปกติทำเรื่องไม่ดีน่าจะรู้สึกผิดรึเปล่าครับ อันนี้ พอได้ลองก็จะรู้ว่ามันดี โฮ่!!

อันนี้จาก จขกท.
"ได้แต่รอให้เค้านอกใจสักวัน หรือทำพลาดอะไรสักอย่างที่ร้ายแรง ก็คงเป็นเหตุผลได้กระมัง"
อ่านแล้วสงสารคุณพ่อนะครับ ท่านทำดีมาตลอด เลี้ยงด้วยความรัก ปกป้องดูแลอย่างดี 
จะมาเสียใจยิ่งกว่าความผิดตัวเองก็ตรงความไม่รู้จักแยกแยะของลูกนี่แหละครับ
เค้าไม่มีอะไรจะเสียเค้าไม่พลาดหรอกครับ รอคุณพลาดเองมากกว่า

ขอโทษนะครับ ผมอ่านดูไม่เห็นจะต้องคิดมากหรือสับสนตรงไหน ไม่อยากพูดมากกว่านี้ คุณพ่อพูดไว้หมดแล้ว
comment66-31:ขอโทษนะครับ 
ผมเอง ตอนนี้ก็กำลังทำงานเก็บเงินสร้างตัวอยู่ บ้านก็ไม่มี ที่ดินก็ไม่มี ง่าย ๆ คือไม่มีอะไรเลย มีแค่ข้าวกินสามมื้อ มีบ้านที่ไม่รู้จะโดนไล่ที่เมื่อไร
มีเงินจ่ายค่าน้ำ ค่าไฟ ไม่ให้โดนตัด

เมื่อก่อนเคยนะครับ ใช้โปรแกรมเถื่อน โดยคิดว่ามันเป็นหนทางที่เจ๋งได้มาฟรี ๆ แค่รู้ช่องทาง และนั่นก็เป็นการโกงที่ยิ่งใหญ่ที่สุดแล้วล่ะครับ
แต่ตอนนี้ผมไม่เคยแม้แต่จะคิดเลยครับ ใช้ของถูกลิขสิทธิ์ บางตัวที่ไม่มี ก็ไม่ได้ใช้ 

น่าอิจฉา คนที่มาคบกับคุณจริง ๆ ที่เขาได้เจอคนที่สูงกว่า ทั้งฐานะ และจิตใจ 
แต่เสียดายที่คุณต้องไปเจอกับเขา และกลับพาคุณลงต่ำลง
comment66-32:อ่านแล้วสยองมาก ... ไม่แปลกใจเลยที่คบคนแบบนั้นเป็นแฟน
comment66-33:คำสั่งสอนอบรมอันดีงามของพ่อคุณตลอดชีวิตคุณ (ไม่รู้คุณอายุเท่าไหร่) นี่ลบล้างง่ายได้ด้วยความหลงผู้ชายคนหนึ่งแค่ระยะเวลาสั้นๆ (เดาว่ายังคบหากันไม่ได้นาน) เชียวหรือ

อ่านมาถึงตรงนี้ ผมว่าคุณไม่ได้เป็นคนดีโดยเนื้อแท้
คุณอ่อนปวกเปียก
สิ่งดีๆต่างที่คุณทำมา ไม่ใช่เพราะคุณเป็นคนดี คุณแค่เลียนแบบพ่อคุณ เหมือนนกแก้วน่ะ มันพูดทวนตามคำคน แต่ไม่ได้เข้าใจความหมายลึกซึ้งจริงๆหรอก นี่แฟนมาสอนคำใหม่ให้คุณ คุณก็ทำท่าเหมือนพร้อมจะเรียนอยู่นะ
comment66-34:ฉิบ...จะเลิกกับคนชั่วยังต้องกลัวเขาหาว่าหยิ่งผยอง คุณเอ๊ย นิสัยอย่างแฟนคุณจะเลิกเพราะอะไรรเขาก็ด่าคุณทิ้งท้ายได้อยู่ดี

จะหาทางให้เขานอกใจหรือทำชั่วสุดๆถึงค่อยมีโอกาสตีตัวออกห่างเพื่ออะไร เพื่อจะได้เลิกกันแบบเป็นนางเอกในสายตาเขาเหรอ 

เหมือนจะคิดเยอะแต่เสียดายไปทุ่มความคิดเยอะให้กับเรื่องที่ไม่ควรต้องเสียเวลาคิดเยอะ
comment67:ขอวิธีโกงค่าน้ำไฟหน่อยสิ ที่ถามไม่ใช่จะทำ แค่อยากรู้ว่ามันทำได้จริงๆ หรือเปล่า 

เคยเห็นแต่พวกต่อไฟตรงเข้าบ้าน แบบนี้เรียกใช้ไฟฟรี แต่น้ำไม่รู้ต่อท่อยังไง ถึงใช้ฟรี
comment67-1:น่าจะทำที่มิเตอร์ป่าวคะ เราขายไฟฟ้า เคยได้ยินพวกช่างเค้าคุยๆกัน
comment67-2:วิธีโกงค่าไฟฟ้า ค่าน้ำหรือคะ จะแนะให้

เวลาที่พนักงานการไฟฟ้าเค้ามาทำงาน มีรถสีส้ม ๆ มาแถว ๆ บ้านนั่นแหละค่ะ อาจมีพนักงานที่ชั่วร้ายบางคนเสนอปรับมิเตอร์ให้ เพื่อให้เดินช้า เสียค่าไฟฟ้าถูกกว่าเพื่อนบ้าน หรือไม่ก็รับเรื่องไว้ วันหลังจะมีคนมากดกริ่งหน้าบ้าน ขอพบเจ้าของบ้านเพื่อปรับมิเตอร์

เคยมีคนแถวบ้านทำแบบนี้ แต่มิช้ามินานค่ะ การไฟฟ้ามาตรวจสอบพบว่า จำนวนเครื่องใช้ไฟฟ้าที่บ้านจำนวนและการใช้ไม่ลดลง แต่ค่าไฟฟ้าลดลงอย่างมีนัยสำคัญ เท่านี้เจ้าของบ้านก็ใบ้รับประทาน จ่ายค่าปรับอะไรต่อมิอะไรไปบานเบอะ แถมด้วยคดีอาญาลักทรัพย์

ส่วนประปา มีคนหัวใสคิดว่า มิเตอร์ประปามันมีใบพัดอยู่ภายใน หากน้ำไหลแต่ใบพัดไม่หมุน เลขมิเตอร์ก็ไม่ขึ้น  จึงหาทางทำให้ใบพัดหมุนช้า ธรรมดาก็ เช่น เปิดน้ำอ่อน ๆ ไว้ทั้งวัน คิดว่า น้ำไหลอ่อน มิเตอร์จะหมุนช้ากว่าปรกติ
แบบขี้โกง ก็ 
1. หาคีมมาบิดตัวมิเตอร์ให้เอียง แกนใบพัดไม่ตั้งฉาก คิดว่าใบพัดจะฝืด หมุนช้า มิเตอร์ก็วิ่งช้า
2. หาน้ำเกลือหยอดใส่มิเตอร์ ไม่นานมิเตอร์จะเกิดคราบเกลือ ใบพัดฝืดหรือหยุด  มิเตอร์ก็วิ่งช้า

วิธีโกงพวกนี้การไฟฟ้า การประปาเขารู้กันมานานแล้ว ทำไปก็จับได้ไล่ทัน
comment67-3:นั้นสิครับ โกงอย่างที่อธิบายมา โกงแบบนี้ โกงได้ไม่นานเลย โดนจับได้แน่นอน นอกเสียจากว่า คนจดมิเตอร์เป็นใจ ประปาบ้านผม อยู่ๆก็มีจม. เสียบไว้ว่า ดำเนินการตรวจสอบพร้อมเปลี่ยนมิเตอร์ใหม่ มิเตอร์น้ำคงเสีย ประปาสงสัยเลยมาตรวจสอบ เพราะอาจมีการเปลี่ยนแปลงมอเตอร์ แต่ของผมมันเสีย เขาก็จัดการเปลี่ยนเลย 

ผมถึงสงสัยว่าโกงแบบนี้ ใช้ได้ไม่กี่เดือนล่ะครับ เจอตอแน่นๆ
comment67-4:วิธีโกงค่าน้ำแบบที่ว่า 
- คิดเหรอว่า จนท.ประปาไม่รู้ และหาวิธีแก้ ?
- ปัญหามันคือ Starting Flow คือแรงที่ทำให้ใบพัดหมุนมาตรวัดน้ำหมุนได้ รุ่นใหม่ๆน่าจะแก้ปัญหานี้ได้แล้ว

และเดี๋ยวนี้เค้าคุยกันที่ข้อมูล สถิติการใช้งานครับ ไม่ได้ดูที่ตัวเลขอย่างเดียว ^_^
comment68:คุณคะ

ชีวิตคุณ
ทำไมต้องแขวนไว้ที่คนอื่น

ผญ นะคะ คุณต่อให้ดูแลร่างกายดียังไง สาวสวยอ่อนกว่าวัยยังไง
ยังไงก็จะมีวัน หมดประจำเดือน

คุณเป็นกลุ่มผู้หญิง 80% รึเปล่า
ที่ิอยากแต่งงาน มีลูก อยากมีครอบครัว

ถ้าใช่ คุณจะทิ้งเวลาตรงนี้ไปกับผู้ชายที่คุณได้แต่หวังว่าเค้าจะนอกใจแล้วคุณจะได้ทิ้งแบบสบายใจ ทำไมคะ

เพราะคุณไม่อยากอธิบายความต่าง เพราะเรื่องที่คุณคิดว่า "คนเรามาจากต่างครอบครัว"
เพราะคุณไม่อยากดูเป็นงี่เง่าที่เลิกเพราะเรื่องทีาคุณคิดว่า "แค่นัเอง"
เพราะคุณไม่อยากเป็นคนผิด เพราะเรื่องที่คุณคิดว่า "เค้าก็ไม่ได้ผิดอะไร"


คุ้มเหรอคะ...ถามหน่อย
comment69:เราเห็นด้วยกับพ่อคุณนะ
comment70:แม่เราตอบเหมือนพ่อคุณ
comment71:เลิกให้ไวเลยคะ คนแบบนี้ไม่ควรเสียเวลาคบเลยนะคะ
comment72:นิสัยในการแก้ปัญหามันบอกอนาคตได้มากเลย ถ้าไม่เฉลียวใจคิดซะตั้งแต่ตอนนี้ ก็จะเสียใจอีกข้างหน้าแน่นอน ทนๆเจ็บทนเลิกไป รับรองชีวิตดีขึ้นแน่นอน 
เงินไม่กี่ร้อยกี่พันยังจะเอา หาโดยสุจริตไม่ได้ ต่อไปเราเจ็บป่วยเป็นหมื่นเป็นแสนไม่ทิ้งเราไปเร๊อะ วันที่ไม่มีพ่อกับแม่ คบคนพาลนี่ชีวิตผิดหักลงล่างเลยทีเดียว
comment72-1:เรื่องการแนะนำตักเตือนกัน แล้วไม่รับฟัง นี่ก็อีกประเด็นนึง ดีใจเหรอที่จะมีคนไม่ฟังความเห็นเราเลยมาอยู่ในชีวิตอีกคน 

คนนอกเขามองกันปร๊าดเดียวออก เราคนในยังมึนๆงงๆอยู่ แต่จะบอกว่าเชื่อคำแนะนำพ่อที่ดีดีชีวิตจะไม่ตกต่ำแน่นอน
comment73:ถ้าคุณรู้อยู่แล้วว่าจะต้องเลิกกัน  แล้วจะยื้อให้เสียเวลาทำไม  ยิ่งรอให้เขาเป็นฝ่ายผิดจึงจะกล้ายอกเลิก เราว่านั่นยิ่งเสียเวลาและความรู้สึก

ถ้าไม่รู้จะบอกเหตุผลอะไร  แค่ไม่รักแล้วก็เป็นเหตุผล  
หรือปรึกษาคุณพ่อก็ได้  ท่านต้องมีทางออกดีๆให้คุณแน่
comment74:ให้ยื่นคำาดไปเลยครับ ว่าเราต้องเลิกกัน แล้วถ้าเขาไม่เลิก 
คุณพาเขาไป แนะนำให้พ่อรู้จัก ให้พ่อคุณตัดสินใจ ว่าจะยกลูกสาวให้เขาหรือไม่ จะดีที่สุดครับ พ่อคุณจะช่วยแนะนำ ในทางที่ถูก และจะช่วยคุณครับ 

ดีที่สุดครับ
comment75:เหมือนสาเหตุอยู่ที่ คนโพสเรื่องนี้ 5555
comment76:กรรมหนอกรรม ทำให้คนตาบอด
ไม่รู้จะพิมพ์อะไร เสียดายเวลา ขนาดทุกคนบอกขนาดนี้ จขกท ยังดื้อด้านคบต่อ
ขอให้หมดกรรม มีดวงตาเห็นธรรมไวไวค่ะ
การคบคนพาล คืออีกหนึ่งเหตุแห่งความเสื่อม สักวันคุณจะเข้าใจมันค่ะ 
เป็นเรา เราจะบอกเค้าไปตรงๆว่าทัศนคติเราเข้ากันไม่ได้ และนิสัยของเค้าทำให้เราหมดรักแล้ว ง่ายๆสั้นๆ แล้วเผ่นออกมา
comment77:คำว่า ไม่มี ไม่ใช่ข้ออ้างสำหรับการเอาเปรียบคนอื่นนะครับ

ผมก็มาจากครอบครัวที่ไม่ค่อยมีเช่นกัน พ่อผมนี้เริ่มต้นตั้งแต่ศูนย์เลย

แกเลี้ยงดูผมมา สอนผมตลอดว่าทำอะไรก็ได้ขออย่าโกง อย่าดูถูก อย่าเอาเปรียบคนอื่นนะ

ผมขออะไรบอกเลยไม่เคยได้จากพ่อเลยนอกจากเรื่องเรียน ผมอยากได้อะไรทำงานเก็บเงินหาเองตลอด

เคยคิดจะโกงค่าน้ำ ค่าไฟเหมอนกันนะ แต่ความความละอายใจ เลยไม่ทำ

ผมคิดว่าจะอ้างว่า ไม่มี แล้วเอาเปรียบคนอื่น ผมก็มองเหมือนพ่อคุณนะ คนๆนั้นแย่มากก
comment78:อยากให้ลูกเหมือนพ่อ หรือแฟนคุณหล่ะ
comment79:มีพ่อดีๆแบบนี้ ยังจะต้องคิดมากอีกเหรอครับ
comment80:เจ้าของกระทู้คะ 
ถ้าหากคุณคบต่อไปเรื่อยๆ ไม่เลิกตอนนี้ เลยเถิดไปจนถึงขั้นแต่งงาน 
คุณพ่อคุณจะว่าอย่างไรคะ?

เท่าที่ดูคุณตอบกระทู้ คุณคงไม่เลิกคบกับใครก่อน เพราะคุณใช้ชีวิตเรียบง่าย ท่าทางคงใจดีด้วย ถ้าอีกฝ่ายไม่เลิก คุณคงไม่เลิกเหมือนกัน
แต่ขอให้คิดดีๆค่ะ ขอให้รักตัวเองอันดับหนึ่ง ไม่ต้องรักคนอื่นมากกว่าตัวเอง หรือสงสารคนอื่นมากกว่าสงสารตัวเองนะคะ

ถ้าคุณอยากเลิกจริง ก็เลิก ตัดช่องทางการติดต่อ บอกเค้าว่าคุณไม่มีความสุขที่ได้อยู่กับเค้า ไม่ต้องอธิบายยืดยาว 
แต่หากคุณต้องรอให้เค้าเลิกกับคุณ คุณจะเสียสิ่งที่เรียกว่า เวลา ไปอย่างไม่มีวันได้คืนเลยค่ะ 
คนดีๆมีเยอะ มีโอกาสได้พบเจอ แต่เวลา ไม่คอยใครนะคะ
comment81:เอาเป็นว่าเชื่อๆแฟนไปเหอะครับ

ถ้า จขกท คิดได้ คงไม่มาตั้งกระทู้ถามหรอก เพราะเรื่องนี้ โดยสามัญสำนึกที่ดี ใครๆก็รู้ว่าเรื่องนี้ถูกหรือผิด
comment82:เชื่อว่า จขกท มีคำตอบในใจไว้แล้ว
ก็ให้มันเป็นไปตามที่คุณเลือกเถอะค่ะ
ไม่มีใครคิดแทนคุณได้

ส่วนที่คุณจะรอให้เค้าเลิกกับคุณไปเอง
มันอาจจะไม่มีวันนั้นก็ได้ค่ะ ผู้ชายเห็นแก่ตัวแบบนี้ไม่มีใครอยากได้หรอกค่ะ คุณกับเค้าอยู่เป็นคู่กรรมกันต่อไปละกัน

สุดท้ายนี้เราไม่แน่ใจว่า จขกท อายุเท่าไหร่ แต่ดูจากความคิดน่าจะเด็กอยู่ แค่อยากบอกว่า การที่คนสองคนจะใช้ชีวิตเป็นครอบครัวเดียวกัน ทัศนคติ ไลฟ์สไตล์ สังคมรอบข้างมันควรจะเป็นไปในทางใกล้เคียงกันถึงจะอยู่กันได้
comment83:ต้องรักอย่างตั้งใจให้มาก      

คุณหลง มากกว่านะครับ   ชีวิตดีๆที่คุณได้จากครอบครัว ได้จากคุณพ่อของคุณ
คุณกำลังทำให้ ชีวิตตัวคุณเอง พังพินาศลง  เพราะผู้ชายแย่ๆคนนึง

เดินออกมาจาก   ผู้ชายคนนี้เถิดครับ   แล้วเริ่มต้นใหม่  อย่าใช้อารมณ์
ความรู้สึก มากไปกว่าเหตุผล  ผู้ชายดีๆ ยังมีอีกมาก  ถ้าไม่มีก็อยู่เป็นโสดดีกว่าครับ
comment84:ผมขอตอบนิดนึงนะครับ
ในฐานะคนนอกที่มองเข้าไปในปัญหาของ จขกท
ผมคิดว่า จทกท จะรอเมื่อไหร่ครับถึงจะบอกเลิก
ต้องรอถึงวันที่ครอบครัวของจขกท เสียใจหรือครับ ถึงค่อยบอกเลิก

วันนี้ ตอนนี้ที่ยังมีโอกาส ก็ทำไปเถอะครับ
ยิ่งนานวันไปยิ่งบอกเลิกลำบากนะครับ
comment85:คุณพ่อพูดถูกค่ะ เราตอบในฐานะผู้หญิงที่เป็นทั้งเเม่เเละลูกนะคะ 
พ่อของลูกเราก็มีความคิดเเบบนี้ 
เเละมันก็ทำให้เราตัดสินใจได้ว่า ลูกเราต้องไม่มีพ่อเเบบนี้
comment86:คนดี ดีให้ตายธนาคารก็ไม่ให้กู้
คนอยู่รอดไม่ใช่คนเก่ง แต่เป็นคนฉลาด
โลกนี้มันโหดร้าย ต่างคนต่างความคิด แค่เราต้องอยู่ให้ได้ อยู่ให้เป็น
ไม่ข้าข้างไคร ลำพักแค่ตัวเองก็แย่อยู่ 5555  เข้ามาบ่น
comment87:ถ้าถูกจับได้ คุณจะรู้เลยสิ่งที่แฟนคุณทำมันโง่มาก
ข้ออ้างของคนขี้โกงคือ ไม่อยากถูกเอาเปรียบ 
ทั้งๆที่ตัวเองกำลังเอาเปรียบคนอื่น
comment88:ทำไมแฟนคุณถึงมั่นใจบอกคนอื่นว่าตัวเองเป็นคนฉลาด แบบนี้คือคนฉลาดเหรอ? แล้วฉลาดแบบนี้ไม่ใช่ฉลาดในทางบวกนะ
comment89:สามีเราเป็นแบบพ่อคุณ ขอบอกชีวิตครอบครัวแม้ไม่ร่ำรวย แต่มีความสุข ที่สำคัญเราอยู่กับคนที่เราไม่ศรัทธาไม่ได้ค่ะ
comment90:เพราะคุณรวยและฐานะเกื้อหนุนเขานี่เอง แถมยังหัวอ่อนด้วยค่ะ เขาไม่นอกใจคุณตอนนี้หรอกค่ะ ยังไม่ได้กอดทะเบียน เดี๋ยวพอมีทะเบียนสมรส อะไรๆก็จะตามมา ถึงตอนนั้นคิดถึงคำพูดพ่อไว้นะคะ  (ไม่ได้แช่งนะคะ  )
comment91:อ้อ คนจน คนไม่มี ไม่ขี้โกงก็เยอะแยะค่ะคุณ  นี่เป็นตัวอย่างที่ดี ของการก็เลี้ยงลูกที่ทนุถนอม ไม่ได้สอนว่าโลกเรามีหลายด้าน และเราควรเลือกมองอย่างไร  ทำให้ลูกถูกชักจูงโดยคนไม่ดี   น่าสนใจมาก
comment92:ขอกราบคุณพ่อเจ้าของกระทู้งามๆ
comment93:นิ่แหละที่เค้าว่า ประชาชนเป็นแบบไหน เราก็ได้นัดการเมืองแบบนั้น แต่สมัยนี้คงต้องเปลี่ยนจากนักการเมือง เป็นทุกๆอาชีพที่เกี่ยวกับการบริหารประเทศ และส่วนราชการล่ะมั้ง
comment94:เชื่อพ่อค่ะ แน่นอนที่สุดแล้ว
comment95:เราเป็นคนนึง ที่จะไม่โกงใครเด็ดขาดต่อให้โกงแล้วร่ำรวยขนาดไหนก็เถอะ เราไปเอาของเขามา เอาเยอะแค่ไหน ก็ต้องเสียกลับไปเยอะเท่านั้นหละ
เราไม่อยากก่อกรรมทำเข็ญกับใคร ไม่อยากมีเจ้ากรรมนายเวร ใครอยากทำชั่วแบบไหนก็ทำไปเลยเราไม่จำเป็นต้องทำแบบเขา
comment96:พ่อคุณพูดถูก
คนที่คิดแบบนี้ จะมีวิธีการแก้ไขปัญหาอื่นคล้ายๆกัน
เค้าทำแบบนี้กับคนอื่นได้ เค้าก็ทำแบบนี้กับเราได้เหมือนกัน 

การกระทำ การพูด การนึกคิด 
การนึกคิด สำคัญสุด
เพราะเป็นพื้นฐานของการกระทำต่างๆ
comment97:คบคนพาล พาลพาไปหาผิดค่ะ เหมือนคุณพ่อคุณพูด
ดูคุณ จขกท ก็จะทราบนะคะ อะไรดีไม่ดี
แฟนคุณ ฉลาดรึเปล่าเราไม่รู้ แต่ที่แน่ ๆ เป็นคนคิดไม่ดีค่ะ
คนที่พื้นฐานความคิดแบบนี้ ไม่มาเอามาร่วมวงตระกูลนะคะ
หากทุกคนคิดแบบแฟนคุณ จขกท ประเทศมิล่มจมหรือ 
การที่เราเห็นคนทำไม่ดี และรู้ว่าไม่ดี ก็ไม่มีเหตุอะไรต้องให้ทำตาม
จงยึดมั่นในสิ่งที่ถูกปลูกฝังมานะคะ นั้นดีอยู่แล้ว อย่าให้ มาร มาพาให้เขว่เลยค่ะ
comment98:คนนี่ก็ช่างยุให้ชาวบ้านเลิกกัน..   แฟนเขาพูดส่วนนึงมันก็ถูกคนต้องรู้จักเอาตัวรอด (แต่ถึงกับโกงค่าน้ำค่าไฟมันโหดไปคุณพี่เอ๊ย)  ผมว่าเอาแต่พอดีทำยังไงก็ได้ให้เรารอดโดยคนอื่นเขาไม่เดือดร้อน  ซื่อมากบางทีจะไม่รอดสภาพสังคมแบบนี้  คนไม่มีตนทุนมีแต่สมองกับสองมือถ้าไม่ปีนป่ายไม่มีวันได้มา
comment98-1:ในฐานะที่ผ่านโลกมานาน เราไม่คิดอย่าง คคห.นี้นะ 

ยังไงๆคนศีลไม่เสมอกันอยู่กันไปก็ไร้สุข
comment99:หาข้ออ้างเพื่อทำเรื่องเลว ให้เป็นเรื่องถูกต้องสินะ!
comment100:พ่อคุณเป็นคนที่ น่าเคารพมากครับ คิดดีสอนดีพูดดี 

ดีก็คือดี เลวก็คือเลว ข้ออ้างหรือที่คนทำเลวอ้างว่ามันคือเหตุผลเหตุผล ไม่ได้ทำให้ความเลวมันดีขึ้น ยังไงไม่ดีก็คือไม่ดี
เค้าเอาเปรียบเอาตัวรอด ถึงเวลาที่เค้ามีต้องเอาเปรียบคุณเพื่อให้เค้ารอดเค้าก็คงเลือกทางนั้นเพื่อเอาตัวรอด
comment101:แฟนคุณเป็นคน เห็นแก่ตัวครับ ไม่ใช่เอาตัวรอดได้ ....
การเอาตัวรอดได้แบบไม่เอาเปรียบยคนอื่นไม่คดโกงคนอื่นต่างหากที่น่ายกย่อง
  
   คุณพ่อคุณสอนดีแล้วครับ   ถ้าเห็นแก่ตัวแบบนี้ เตรียมตัวเลยครับ เขาเอาเปรียบ
คุณแน่ๆภายหน้า  ระวังหาเมียน้อยมาเย้ยด้วยนะครับ
comment102:อยากให้คุณเจ้าของกระทู้นึกถึงกรณีดาราคนหนึ่งที่ถูกออกหมายเรียก..........

เราคิดว่าว่าดาราคนนั้นอาจจะไม่ใช่คนไม่ดี  แต่เพราะมีสามีไม่ดี  ถูกสามีโน้มน้าว  จึงเห็นกงจักรเป็นดอกบัวทำตามคำแนะนำของสามี
ตอนนี้เลยต้องมีชะตาที่อาจต้องติดคุกกกกกกกกก


สิ่งที่แฟนคุณเจ้าของกระทู้แนะนำ  อนาคตนี้คงไม่พ้นคุกแน่แท้
เราแนะนำให้เลิกคบเถอะ  ไม่ว่าจะแบบแฟนแบบเพื่อน  เหมือที่คุณพ่อคุณแนะนำ  อยู่ให้ห่างจากคนแบบนี้
comment103:ที่บ้านเราตอนแม่รับราชการ หลวงจะให้ของมาใช้ เช่น คอมพิวเตอร์ โทรศัพท์ซึ่งมีราคา แม่เราไม่ให้เราแตะเลยค่ะ แม่บอกว่าของหลวงคือของหลวง ไม่เอามาใช้ส่วนตัวเด็ดขาด จับปั๊บเจอด่ากระจาย

ทำให้โตมาค่อนข้างเถรตรงแบบแม่ ทำงานออฟฟิศก็จะไม่ปริ้นหรือถ่ายเอกสารอะไรส่วนตัวและรู้สึกรับไม่ได้กับการโกงเงิน 5 บาท 10 บาท โกงคือโกง ถ้าคิดว่าเงินไม่พอก็หาเพิ่ม ไม่ใช่ไปโกงเพื่อทำให้จ่ายน้อยลง

ถ้าเราเป็นจขกท.เราจะเลิกกับแฟน ไม่ให้คนๆนี้เป็นพ่อของลูกเด็ดขาด คนๆนี้ในอนาคตอาจทำให้คุณติดคุกติดตารางได้เลยนะ
comment104:้เราเห็นด้วยกับพ่อคุณเพราะพ่อเราก็สอนแบบนี้เหมือนกัน
เราเคยคบคนนึง เราก็ไม่รู้ว่าเขาเป็นแบบนี้
คือถ้ามีโอกาสเขาจะหยิบของคนอื่นอ่ะค่ะ
ครั้งนึงเราเห็นเอง เราบอกเขาว่าให้เอาไปคืนที่เดิม
เขาหงุดหงิดใส่เรา แล้วก็เหน็บเราว่าแม่คนดีศรีเมือง
เขาไม่คืนน่ะแถมบอกว่าไม่มีใครเห็นหรอก 
เราเห็นเอง2ครั้งเลิกเลย เรารับไม่ได้อ่ะ (ยังไม่นับที่ไม่เห็น)

อีกเคสนึงเพื่อนเราจะหลอกให้ฝรั่งโอนเงินให้
เราก็เตือนเพื่อน ดีที่เพื่อนยอมฟังเรา
คือเราเป็นคนนึงที่ไม่โกงไม่เอาเปรียบใครอ่ะ
ไม่ว่าสิ่งนั้นมันจะมูลค่าเท่าไหร่ หรือเป็นตัวเงิน
หนึ่งพัน หรือ ห้าร้อย หรือหนึ่งบาทเราก็ไม่ควรโกงเขา

ด้านอื่นๆแฟนคุณอาจจะดีอันนี้เราก็ไม่รู้น่ะ
แต่พื้นฐานคนที่สามารถโกงคนอื่นได้ เราว่าไม่โอเค
ถ้าสมมติแต่งงานมีลูก เขาจะสอนลูกคุณแบบไหนอ่ะ
comment105:อยู่ที่จิตสำนึก เห็นคนทำผิดแล้วรู้ว่าผิดจึงไม่ทำตาม กับเห็นคนทำผิดแล้วคิดว่าถูก ทำตามก็ไม่เป็นไรต่างกันเยอะนะ เชื่อว่าหลายคนติดคุกเพราะคิดแบบนี้ คิดว่าเล็กน้อย ไม่เป็นไร ไม่มีใครเห็น คนอื่นยังทำเลย สุดท้ายจบที่คุก คนเราอยากได้อะไรง่ายๆ อย่างที่ว่านักการเมืองโกงกินก็เลือกกันมาเองทั้งนั้น นโบายส่วนใหญ่แทบทุกพรรคก็ประชานิยม เน้นให้เงินมากกว่าให้อาชีพ จนเราติดเป็นนิสัย รัฐบาลไหนไม่ให้แสดงว่าทำงานไม่ได้เรื่อง อีกอย่างที่เจอบ่อยคือเห็นใครมีฐานะดีหน่อยก็คิดไว้ก่อนว่าได้มาจากการทำผิดกฎหมาย ซึ่งอาจจริงบ้างไม่จริงบ้างก็ไม่รู้ แต่ที่แน่ๆ แฟนคุณตั้งใจเลือกคนทำผิดเป็นแบบอย่าง ที่เค้าว่าเค้าฉลาดนี่มันจริงหรือ ผมเห็นพ่อค้าแม่ขายไม่มีการศึกษา หลายๆคนยังหาเงินได้วันละหลายพันเลย แบบนั่นเค้าโง่มั่ยละครับ ถ้าแค่บริหารจัดการกับค่าน้ำค่าไฟไม่ได้ ผมไม่คิดว่าฉลาดนะ อีกอย่างโกงไป วันนึงก็จับได้ครับ ผมเคยถามเพื่อนทำงานไฟฟ้า เค้าบอก โกงยังไงก็โดนอยู่ดี อยู่ที่ช้าเร็ว ปรับทีบานเลยครับ ไม่งั่นพนักงานไฟฟ้าเองเค้าทำกันหมดแร้ว สุดท้าย ที่แฟนคุณคิด ผมก็คิดนะ แต่ไม่ทำ
comment106:เราเคยคบกับคนคล้ายๆแบบนี้ เวลาไปกินข้าวด้วยกัน เราจะหาร แล้วพอต้องแบ่งเงินทอน 5 บาท 10 บาท เขาก็ไม่คืน หลายครั้งมาก เราไม่ทักแต่เสียความรู้สึก จนวันหนึ่งจับได้ว่าเขานอกใจ เพราะมีผู้หญิงอีกคนมาคอยเสนอเลี้ยงดูปูเสื่อเขา เราคิดว่าคนแบบนี้เห็นแต่ผลประโยชน์ของตัวเอง มีความตระหนี่ ได้เล็กได้น้อยก็ฉกฉวย เป็นเราเราไม่คบ เข็ด
comment107:การโกง มิเตอร์ไฟ  สามารถตรวจสอบได้ง่ายมาก มาก 

อยู่ที่ การไฟฟ้า จะเอะใจว่าบ้านนี้ ทำไมมิเตอร์เดินน้อย 
และส่งคนมาตรวจหรือเปล่า
comment108:แฟนคุณมีความคิดเหมือนพ่อผมครับ พ่อผมจะหาทางที่จะได้เงินมากๆโดยไม่เกี่ยงวิธี ตอนเด็กผมรู้สึกดีมากคิดว่าพ่อเป็นคนค้าขายเก่ง ผมเลยชอบค้าขายเอาพ่อเป็นแบบมาตลอด ต่อมาพ่อลงทุนพลาดกิจการเจ๊งติดหนี้เป็นล้าน พ่อให้แม่จ่ายหนี้ให้หมดเพราะแม่เป็นคนจ่ายเช็ค บัตรเครดิต แม่ไม่จ่ายก็ต้องโดนฟ้อง แม่ทำงานกินเงินเดือนแน่นอนว่าไม่พอจ่ายต้องขายบ้านและไปเช่าเขาอยู่ ตัวผมก็ต้องทำงานไปเรียนไป ส่วนพ่อหนีไปอยู่กับเมียน้อย ไม่สนใจผมกับแมีอีกเลย ตอนนั้นผมคิดว่าต้องเรียนให้จบ ทำงานไปเรียนไปบางวันไม่ได้กินข้าว ไม่มีเงินจ่ายค่าเทอม พ่อคุณพูดถูกทุกอย่าง เชื่อพ่อเถอะครับ
comment109:ผมทีมคุณพ่อครับ
comment110:แฟนคุณนี่เลิกไปเหอะครับ เห็นแก่ตัว ค่าน้ำค่าไฟยังโกง ต่อคิวซื้อของก็คงลัดคิว ขับรถก็คงจะทำผิดกฏจราจรอยู่บ่อยๆ ค่าน้ำค่าไฟแพงทำไมไม่ประหยัดน้ำประหยัดไฟแทน หรือทำงานหาเงินมาจ่ายเพิ่มขึ้น ตรรกะชอบเอาเปรียบคน
comment111:คุณคะ การที่คนเราศีลไม่เสมอกันคบกันไปจะมีแต่ความทุกข์นะคะ เรามีความยับยั้งชั่งใจ แต่เค้าไม่มีความเกรงกลัวต่อศีลธรรมจรรยา คบกันไปเรื่อยๆมันมีแต่จะทำให้เราทุกข์ เพราะมีแต่เราต้องโน้มหาเค้า เค้าไม่โน้มหาเรา เราต้องฝืนตนเองตลอดเวลา นี่คือการคบกันรักกันที่มีความสุขงั้นหรือคะ ที่คุณพ่อคุณกล่าวมาถูกต้องทุกอย่าง เราว่าคุณเองก็รู้ดีว่าสิ่งใดถูกสิ่งใดผิด ในเมื่อทัศนคติไม่ตรงกัน เรื่องที่จะมีชีวิตคู่ยืนยาวมันเป็นไปได้ยากถ้าอีกฝ่ายไม่คิดจะหรับตัวเข้าหาความเป็นเราบ้าง อย่าคบกันต่อให้ความรู้สึกของเรามันถลำลึกมากไปกว่านี้จะดีกว่าค่ะ จากใจคนที่เคยผ่านคนที่ทัศนคติไม่ตรงกันมาแล้ว เสียเวลา เสียใจเปล่าค่ะ เปิดโอกาสให้คนที่ศีลเสมอกับเราเข้ามาในชีวิตจะดีกว่านะคะ
comment112:น่าสงสารคุณพ่อมากครับ ขนาดนี้แล้วยังแยกแยะไม่ออกอะไรดี อะไรไม่ดี
คนอบรมสั่งสอนมี แบบอย่างที่ดีมี แต่...
comment113:เคยได้คนแบบนี้เข้ามาในครอบครัวค่ะขอบอกว่าคำว่าเข็ดจนตายเป็นอย่างไรนั้นรู้สึกดี คนแบบนี้คิดถึงแต่ตัวเอง รักแต่ตัวเองจึงทำเรื่องผิดๆโดยหาเหตุผลมาสนับสนุนความต้องการของตัวเองได้ทุกเรื่องโดยไม่รู้สึกผิด  กว่าคุณจะรู้สึกตัวอีกทีคุณก็ทำเหมือนเขาไปแล้วคนเราคบกันไปนานๆมันก็ต้องซึมซับนิสัยกันมาบ้างอยู่ที่ว่าใครจซึมซับเรื่องอะไรของใครได้มากกว่ากัน 

วันที่คิดได้คืองงมากว่านี่ฉันกำังทำอะไรอยู่ คดโกงเอาเปรียบคนอื่นขนาดนี้ได้อย่างไร ทำเพราะเห็นแก่เงินที่เขาเอามาล่อ คำพูดว่าค่าบ้าน ค่ารักษาพยาบาลแม่จะเอามาจากไหน วันนั้นตัดสินใจว่าพอแล้วไม่เอาแล้ว.....ไม่อยากมีชีวิตที่ต้องก้มหน้าอีกต่อไป เลยขอแยกออกมาจัดการทุกเรื่องให้ถูกต้อง บ้านช่างมันค่ารักษาพยาบาลแม่เดินไปคุยกับแม่ แม่บอกทันทีว่าสวัสดิการแม่ที่แม่ได้มันก็พอแล้วไม่ต้องไปเอกชนก็ไม่เป็นไร ปรากฏว่ามีคนยื่นมือมาช่วยเพียบทุกคนเป็นห่วงแต่ไม่กล้าช่วยเพราะไม่ชอบคนคดโกง ชีวิตตอนนี้ดีกว่าเดิมมากไม่ต้องคอยโกหกใคร ไม่ต้องเดินก้มหน้าแต่รอยแผลว่าครั้งนึงเคยทำผิดขนาดนั้นได้อย่างรก็ยังมีอยู่ 

อย่าพาตัวเองไปที่จุดนั้น คนแบบนี้เค้ามีวิธีพูดวิธีหว่านล้อมหรือยกเหตุผลร้อยแปดมาให้คุณจนมุมได้ทั้งนั้น ขอให้ยึดคามถูกต้องหลักศีลธรรมที่มีในใจให้ดีอย่าให้ความรักมันบังตา คนนิสัยแบบนี้ไม่เคยรักใครมากกว่ารักตัวเอง 

สุดท้ายถ้าเกิดอะไรโทษใครไม่ได้นอกจากโทษตัวเองเพราะสิ่งที่คุณทำใจให้เข้าใจ ยอมรับ ใจเย็นคือการทำผิดศีลธรรมของเขา(โดยที่เขาไม่ณุ้สึกผิด) คุณจะต่างกับเขาอย่างไรถ้าต่อไปเงินที่คุณกินคุณใช้จะมาจากการโกงนั่นแหละ
comment114:คุณมีมากกว่าเขา นึกหรือว่าเขาจะเป็นฝ่ายเลิกคุณก่อน 

เหตุผลข้างบนเป็นไปในทางเดียวกันของปกติชน คุณไม่เลิก เพราะคุณไม่อยากเลิกมากกว่า เอวังค่ะ
comment115:ลองพาแฟนไปดูภาพยนตร์เรื่อง ฉลาด เกมส์ โกง ที่กำลังดังอยู่ในขณะนี้สิครับ จะได้ข้อคิดนำไปประยุกต์ใช้ไม่น้อยเลยทีเดียวล่ะครับ แต่หากไม่มีเวลาไปดู ลองอ่านการวิเคราะห์เรื่องเรืองคร่าวๆ ได้ครับ ผมว่า ให้ข้อคิดที่ดีมากๆ ทีเดียวครับ

https://pantip.com/topic/36416569
comment116:พ่อคุณสอนให้คิดวิเคราะห์ได้ดีนะคะ ส่วนแฟนคุณมันไม่ใช่วิธีการเอาตัวรอดแต่เป็นการโกงคนอื่น โกงประเทศชาติ คุณอยากใช้ชีวิตกับคนแบบนี้หรือ ถามใจดูค่ะ
comment117:คุณพ่อเป็นคนดี น่ารักมากๆค่ะ น่านับถือจริงๆค่ะ
comment118:เห็นด้วยกับพ่อคุณ
ขนาดเรื่องเล็กน้อยยังโกง คุณจะไว้ใจเขาได้อย่างไร
คุณโชคดีที่มีพ่อเป็นคนดี   อาจจะลำบากหน่อยที่จะอยู่ในสังคมไทยในยุคนี้
แต่ก็เดินเชิดหน้าได้โดยไม่ต้องเกรงกลัวใคร
comment119:ทุกคนเขียนแนะนำไปหมดแล้ว 

ผมแนะนำให้พาเขาคนนั้นมาอ่านเม้นท์ทั้งหลายนี้ด้วยครับ...
comment120:แฟนเป็นคนที่พูดจาโน้มน้าว หาเหตุผลเข้าข้างตัวเองเก่ง คยเจอคนแบบนี้  เหมือนมีพรสวรรค์ในการพูดให้ตัวเองดูดี
เจ้าของกระทู้ก็เห็นความแตกต่าง มองออกว่าอนาคตจะเป็นอย่างไร แต่ติดที่ยังหาเหตุผลที่เหมาะสมในการเลิกไม่ได้
แต่ถ้ารอให้เค้าเลิกเองคงนาน เสียเวลาอันมีคุณค่าของชีวิต

แนะนำว่า 
  ถ้าอยู่ด้วยกัน ให้หาวิธีแยกตัวออกมา อาจใช้เหตุผล เช่น  ต้องกลับไปดูแลครอบครัว การเดินทางก็เป็นข้ออ้างได้  เรื่องงานก็ได้
  แล้วค่อยๆถอยห่างไปเรื่อยๆ ติดต่อบ้างไม่ติดต่อบ้าง แล้ว เงียบหายไปในที่สุด


คุณพ่อน่ารัก สอนลูกดีมากๆ
ถ้าสังคมไทยมีคนแบบพ่อเยอะๆ ปัญหาการโกงกิน การทุจริตจะไม่มีเลย  แต่ทุกวันนี้มันตรงข้าม

โดงค่าน้ำ ค่าไฟ  มันคงไม่ทำให้รวยชึ้นในพริบตาหรอกมั้ง

แต่ความเคยชินในการโกง ที่เห็นการโกงเป็นเรื่องธรรมดาจะตินอยู่เป็นนิสัย เป็นสันดาน อีกหน่อย คงโกงแม้กระทั้งครอบครัวตัวเอง
ฉลาดแกมโกง  ถ้าคนไม่เหมือนกัน อยู่ด้วยกันยาก
comment121:คงจะยากที่จะอธิบาย แล้วค่ะ เพราะ จขกท. กำลังมืดบอด ความหลงเข้าตา ขนาดพ่อเตือนยังนำไปเล่าให้ ผช.ฟัง แสดงว่าเชื่อใจ ผช.มาก  ชีวิตของคุณ คุณเลือกเอง และต้องยอมรับชะตาที่ตามมา
comment121-1:อ่าน คห 66 ค่ะ จขกทอยากเลิก แต่เกรงใจผู้ชายอยู่ไม่รู้จะพูดกับคนนั้นยังไง
comment122:คู่แท้ ศิลต้องเสมอกันครับ
comment123:พ่อ จขกท. นี่เป็นเลิศมากกราบเลย สมแล้วครับที่เป็นพ่อคน
comment124:เป็นเราคงจะคุยกันตรงๆ ถ้าเค้าเป็นแบบนี้จริงๆไม่คิดว่าผิด ไม่คิดจะเปลี่ยนคงจะเลิก เพราะไม่เห็นอนาคต
เป็นเพื่อนเราโอเคนะ เป็นแฟนก็ยังได้ ถ้าเค้ามีข้อดีอื่นๆมากมายพอ ในระยะสั้นเดทกันพอไหว แต่คงไม่คิดสร้างครอบครัวด้วย เพราะคิดว่าไม่ต้องการพ่อของลูกนิสัยแบบนี้ ต่อไปจะสั่งสอนลูกยังไง?
comment125:คุณพ่อพูดถูกแล้ว
comment126:
comment127:ลองเอาเรื่องที่แฟนคุณทำ ไปแจ้งกับ การไฟฟ้า หรือการประปาสิครับ
อยากรู้ว่าแฟนคุณจะเจอกับอะไร สิ่งที่แฟนคุณได้รับนั่นเกิดจากกรรมครับ
ผมมั่นใจว่าคนอยู่เป็นคงเอาตัวรอดได้โดยไม่ได้รับผลอะไร
comment128:ชื่นชมพ่อจขกทมาก คุณโชคดีจริงๆ ที่เกิดมาท่ามกลางคนดีสังคมดีฐานะดี
สิ่งที่ผู้ชายคนนั้นทำคือเอาเปรียบคนอื่นและประเทศชาติเพื่อประโยชน์ของตัวเอง อาจจะเป็นเริ่องที่ดูเล็กน้อย แต่ส่อสันดานขี้โกงไม่รู้ถูกผิด คงอยู่แล้วอึดอัดไม่มีความสุข 
ห่างๆ เค้าไป บอกเค้าว่าโทดทีอึดอัดที่อยู่ด้วย เป็นเพื่อนกันดีกว่า เจอคนหลงผิดขนาดนี้พูดไปไม่มีประโยชน์ ทุ่มเถียงทะเลาะกันเปล่าๆ

สุดท้าย ชายผู้ฉลาด "เธอน่ะไม่ใช่คนฉลาดอะไรหรอก เธอคือคนเลวเท่านั้น"
comment129:จขกท.อยู่ในที่ที่ดีแล้ว เอาตัวไปเกลือกกลั้วกับอาจมทำไมคะ ลองคิดดูว่าถ้าแต่งงานกันมีลูกจะสอนลูกว่าอย่างไร ถ้าพ่อยังทำตัวอย่างเลวๆให้ลูกเห็นอยู่ ลองคิดกลับกันจขกท.เติบโตมามีจิตใจดีเพราะมีคุณพ่อเป็นต้นแบบและสั่งสอนในสิ่งที่ถูกที่ควรไม่ใช่เหรอคะ
comment130:โกงค่าไฟ ผิดกฏหมาย คนดีไม่ทำ คนชั่วทำ
comment131:จขกท. มาคบกับผมไหมครับ แค่นี้ก็พอจะมีเรื่องที่จะเลิกกับแฟน จขกท. ได้แล้ว
ผมมั่นใจว่าผมนิสัยดีมากกว่าแฟน จขกท. คนนี้อย่างแน่นอน
comment132:คุณพ่อคุณเป็นคนดีมาก และสอนลูกสาวได้ดีมากเลยค่ะ
comment133:ไม่เชื่อพ่อ ก็เชื่อพระพุทธเจ้าค่ะ ท่านไม่ให้คบคนพาล 

สิ่งที่แฟนคุณคิด มันถูกนิสัยของคนบนโลกที่ไม่มีศาสนาไม่เชื่อเรื่องเวรกรรม เรื่องชาตินี้ชาติหน้า เกิดมาก็ขอสบายไว้ก่อน 
แต่ถ้าคุณเชื่อเรื่องนี้ คุณต้องคิดว่า สบายตอนนี้70ปี แต่ทรมานในนรกหลายล้านปี

สิ่งที่แฟนคุณทำเป็นการผิดศีล ข้อลักขโมย ของที่ขโมยเป็นของหลวงด้วย กรรมหนักกว่าของทั่วไปหลายเท่าตัว 
คนแบบนี้ถ้ากรรมดีหมด กรรมชั่วตามทัน จะถูกหลอกถูกโกง ในชาติ ยังไม่รวมต้องไปใช้กรรมในนรกอีก

คุณกับแฟนไปกันไม่ได้ เพราะศีลไม่เสมอกัน เว้นแต่ว่าคุณจะยอมทำชั่ว หรือไม่แฟนคุณก็กลับตัวเป็นคนดี อันไหนเป็นไปได้มากกว่าคิดดู
comment134:แยกแยะไม่เป็นจริงๆ หรือครับ ถ้าคุณแต่งงานกับคนพันธุ์นี้คิดว่าชีวิตน่าจะมีแต่เรื่องเดือดร้อนอย่างพ่อคุณว่า
comment135:ถ้ารักแฟน ดึงเค้าขึ้นมาให้เป็นคนดี แต่ถ้าไม่ไหวก็คงต้องปล่อย
comment135-1:ชอบอันนี้
comment136:มองแต่จุดมุ่งหมายเพื่อให้ได้มาโดยไม่สนใจถึงวิธีการว่ามันจะถูกหรือผิด แบบนี้ควรอยู่ให้ห่างดีกว่าครับ

ปล. พ่อคุณสอนดีมาก ๆ
comment137:ศีลไม่เสมอกันอยู่ยาก  ต่อไปมีอีกหลายเรื่อง  ต่อไปเค้าจะสอนคุณเลี่ยงภาษี  สอนคุณโกงคนอื่นทำธุรกิจ   เป็นเราคงต้องเปลี่ยนเค้า  พูดตรงๆ ไม่ก็เลิกกันไปเลย  รับไม่ได้อ่ะ
comment138:เอาจริงๆเรื่องแบบนี้ไม่ต้องคิดเยอะเลยครับ เชื่อพ่อเถอะ 
*เพราะการศึกษาทำให้เราคิดเยอะ มองหาหลักการและเหตุผลมากเกินไป แต่ไม่ได้บอกว่าการศึกษาสูงไม่ดี.. ดีครับแต่ต้องประยุกต์ใช้ให้เป็น ไม่ตกเป็นทาสเงินมากเกินไป และไม่ถุกเอาเปรียบจนรู้สึกแย่ เดินสายคุณพ่อคุณ ส่วนตัวผมว่าดีงามที่สุดแล้วครับ ^^
comment139:ข้อความนี้ของ จขกท ทำให้ต้องมาตอบเลยค่ะ

เรามาจากครอบครัวที่ไม่เคยรู้จักคำว่า "ไม่มี" 
ขอเพียงพูดออกมาก็จะได้ทุกอย่างที่ต้องการ
น่าเสียดายเราไม่ค่อยอยากได้อะไร ออกจะประหยัดไม่แต่งตัว ชุดประจำคือเสื้อยืดกางเกงยีนเท่านั้นและมีแค่นั้นในตู้เสื้อผ้า ไม่เที่ยว
ไม่ยุ่งอบายมุก ดังนั้น แค่ตอนมัธยมก็มีตังเก็บธรรมดาไม่เคยทำงานพิเศษอะไรก็เป็นแสน 

ส่วนเค้า
ตอนคบกันแรกๆที่บ้านเค้ายังไม่มีแม้ที่ดินตั้งบ้านเป็นของตัวเอง 

เรามาจากครอบครัวแบบเดียวกันและเป็นแบบ จขกท  
ยิ่งกว่านั้น ตอนเด็กๆ เคยคบคนที่มาจากครอบครัวแบบแฟน จขกท ด้วย
ยิ่งผู้ใหญ่ของเรามองคนที่เราคบด้วยแปลกๆ (แม้เขาจะไม่พูดว่าอะไรหรือห้ามตรงๆ) เราก็ยิ่งดึงดันที่จะคบ เพราะเห็นว่าไม่ควรตัดสินกันที่ฐานะ (คิดแค่นั้น)
แต่เวลาผ่านไป เราเข้ากันไม่ได้จริงค่ะ และเมื่อมีระยะห่างด้วยการงาน และความเป็นผู้ใหญ่มากขึ้น จึงได้ตาสว่างว่าเขาเอาเปรียบเราจริงๆ
โดยเรายอมด้วยความเต็มใจด้วย
เดชะบุญที่คิดได้และบอกเลิกเขาไป ไม่ต้องมีเหตุผลอะไรมาหว่านล้อมหรอกค่ะ 
****เรื่องแบบนี้ไม่ใช่เรื่องที่ต้องหาเหตุผลมาหักล้างกัน   มันเป็นเรื่องของใจล้วนๆ ค่ะ 

เอาใจช่วยให้เจ้าของกระทู้ได้พบและลงเอยกับคนที่ดีมีศีลเสมอกัน และทำให้คุณพ่อมีความสุขนะคะ
comment140:พ่อคุณตกใจที่คุณคบคนแบบนี้ไปได้
แต่เราตกใจกว่าพ่อคุณตรงที่พ่อพูดขนาดนี้ยังเหมือนแยกแยะไม่ออกว่าควรทำอย่างไรต่อ ส่วนตัวอ่านแล้วรู้สึกว่าคุณกังวลที่พ่อกับแฟนจะเข้ากันไม่ได้มากกว่าการที่แฟนมีความคิดแบบนี้

เข้าใจนะว่าสังคมปัจจุบันอยู่ยากแต่เราสามารถอยู่ให้เป็นโดยไม่ต้องโกงได้นะ
comment141:เหตุผลที่โกง หรือข้ออ้างเพื่อรู้สึกผิดน้อยลงกันแน่ ...
เหมือนกับถ้าคุณเป็นคนจน คุณก็ไม่มีสิทธิ์ที่จะขโมยของใครน่ะแหละ ถ้าคุณขโมยของแล้วบอกว่าทำไปเพราะจน .. มันก็แค่ข้ออ้าง
comment142:เท่าที่อ่านมา คุณก็แยกแยะออกนี่ ว่า อะไรดี อะไรเลว

2คนนั้น จะเข้ากันไม่ได้ ก็เป็นอีกเรื่องนึง ยังไม่ต้องคิดมาก

ตอนนี้ให้คุณคิดแค่ว่า
อยากจะอยู่แบบคนดี อาจจะไม่รวยอะไรมากมาย แต่สบายใจแบะมีความสุข
หรือ
อยากจะอยู่แบบโกงๆ อาาจะรวยล้นฟ้า มีความสุขแบบโกงๆ ภูมิใจที่โกง

ชอบแบบไหนก็เลือกแบบนั้น
แค่นี้เอง ง่ายๆ
comment143:เพราะคนสมัยนี้คิดเหมือนแฟนคุณ สังคมมันเลยแย่ลงเรื่อย ๆ 
เวลาเห็นใครทำเลวเราก็ต้องเลวตามเพราะอ้างว่าโดนเอาเปรียบ

ถ้ายึดมั่นอย่างพ่อคุณได้ทุกคน สังคมจะน่าอยู่ขึ้นครับ
คงไม่ต้องบอกว่าใครถูกใครผิด หลายความเห็นคุณคงได้คำตอบอยู่แล้ว
จริง ๆ คุณอยากยึดมั่นในสิ่งใด ควรหลงไปกับสิ่งใด
คุณเป็นคนตัดสินใจเองครับ
comment144:เชื่อพ่อเถอะครับ ถ้าแฟนคุณฉลาดจริง ก็ควรใช้ความฉลาดในทางที่ถูก
ทำงานให้ได้เงินเดือนเยอะๆ ไม่ใช่มาโกงแบบนี้
comment145:แฟนคุณออกไปทางเห็นแก่ตัวมากกว่า  

คนที่รู้กลโกงแต่ไม่เอามาใช้ นั้นคือเขารู้เพื่อให้เท่าทันคนอื่น
แต่แฟนคุณเอากลโกงที่รู้มาใช้  สรุปก็คือคนโกง เห็นแก่ตัว เหตุผลนอกจากนั้นไม่คือข้ออ้างให้ตัวเองดูดี หรือให้รู้สึกผิดน้อยลง

ถ้าพ่อแนะนำให้ห่างจากคนแบบนี้ ก็ควรทำตามนะ
ถ้าคุณอยากเลิกก็เลิกไม่ต้องอ้อมค้อมรอให้เขามีคนใหม่หรอก มันคือการหนีปัญหา
comment146:พ่อสอนดีค่ะ
comment147:คบไปแล้วแต่งงาน แล้วท้อง ต่อมาโดนฟ้องเกี่ยวข้องกับเครือข่ายยาเสพย์ติด
ฝ่ายหญิงโดนฟ้องด้วยข้อหาฟอกเงิน
ตัวอย่างก็มีให้เห็นจะๆ ตาอยู่แล้วนี่ครับ
comment148:ขออนุญาติคอมเม้นคำพูดของแฟนเจ้าของกระทู้นะคับ

สังคมบีบให้คนต้องเอาตัวรอด ค่าน้ำ ค่าไฟ ค่าข้าวขึ้นไม่หยุด แต่เงินเดือนมีเท่าเดิมจะพอได้ยังไง 
วิธีเอาตัวรอด คือ ขยันให้มากขึ้น พัฒนาศักยภาพของตัวเองให้มากขึ้นครับ

มีคนโง่ที่เห็นแก่ตัวในรัฐบาล ทำให้คนอื่นอยู่อย่างยากลำบาก ผมไม่ใช่คนโง่ที่จะให้คนอื่นเอาเปรียบฝ่ายเดียว
คนโกงเอาภาษีไปไม่ตกถึงประชาชน  เกษียนไปเราได้แค่ 600 ต่อเดือนทำไมเป็นแบบนั้น
นั่นคือปัญหาของสังคมที่เราต้องแก้ครับ ไม่ใช่ข้ออ้างในการนำไปเอาเปรียบผู้อื่น

คนที่ประสบความสำเร็จไม่ได้มาด้วยผ้าที่ใสสะอาดแน่นอน เขาเรียกว่า อยู่เป็น คนรวยๆยิ่งใหญ่ เค้าก็โกงก็มีความสุขดี ยิ่งใหญ่ผูกขาด 
คนที่ประสบความสำเร็จอยากถูกต้องมีมากมายครับ น่าเสียดายที่แฟนของเข้าของกระทู้มองและนำตัวอย่างที่ผิดมาเป็นแบบอย่าง

เธอควรจะตามยุคสมัยให้ทัน เธอไม่ต้องสนใจเรื่องชั่วๆแบบนั้น เพียงแค่รู้ว่าเธออยู่กับคนฉลาดก็พอ
ความสุขคือเงินที่มีไม่จำกัด เธออยากซื้อ อยากกินก็ทำได้ทั้งนั้น นั่นแหละความสุข
การมีเงินไม่จำกัด ไม่ได้แปลว่ามีความสุขเสมอไปครับ หากคุณมีเงินมากมายแต่ได้มาด้วยความไม่ถูกต้อง ย่อมนำมาซึ่งความเดือดร้อนแน่นอน ไม่ช้าก็เร็วครับ

การอยู่ในกรอบแล้วดี มันก็แค่นั้น ไม่เจริญ ไม่รวย 
การอยู่ในกรอบในศีล ไม่ได้เป็นตัวบ่งชี้ครับว่าไม่เจริญ ไม่รวย ความขยัน ตั้งใน พยายาม ขวนขวาย สิ่งเหล่านี้เป็นปัจจัยในความสำเร็จครับ 

เธอเพียงแต่ไม่เคยทำเรื่องไม่ดี คนเราเป็นคนขี้กลัวโดยธรรมชาติ แต่พอได้ลองก็จะรู้ว่ามันดี
ใช่ครับ รู้สึกดีเพราะมีเงินมากขึ้นในตอนต้น แต่หากถูกดำเนินคดีแล้ว คงไม่ดีแน่นอนคับ
comment149:คุณ รู้ดี รู้ชั่วอยู่แก่ใจตนเอง นี่ครับ

ต่างกับอีกคน  ไม่รู้ดี ไม่รู้ชั่ว
comment150:ตั้งกระทู้ และไม่ตอบสักกระทู้คืออะไร มีมารยาทหน่อย
comment150-1:เขาตอบเยอะอยู่นะ
comment151:ไม่แปลกใจเลยที่ทำไมถึงรู้สึกว่าสังคมกำลังถดถอย ทำไมถึงเอาวิชาความรู้ที่เล่าเรียนมาไปใช้ในทางที่ไม่ถูกต้อง ครูบาอาจารย์คงเสียใจที่ลูกศิษย์มีความประพฤติแบบนี้ ถามน้อง จขกท หน่อย คุณจะใช้ชีวิตทั้งชีวิต กับคนประเภทนี้หรอ ผมว่าชีวิตนี้คงไม่มีความสุขหรอกครับ
comment152:ถ้าอนาคตเค้าเห็นคนที่มีประโยชน์กับเค้ามากกว่าคุณ เตรียมตัวโดนทิ้งได้เลยครับ
comment153:อ่านความเห็นเจ้าของกระทู้ที่หมายเลข 66
ถึงกับต้องล็อคอินเข้ามาเขียน
ขอเขียนสั้น ๆ
"สงสารคุณพ่อเจ้าของกระทู้"
comment154:เอาจริงซิแยกแยะไม่ออกเลยจริงอ่ะ ว่าอะไรดีชั่ว การเอาเปรียบคนอื่นไม่ได้เรียกว่าฉลาดครับ เอาไปคิดใหม่ คุณมีพ่อมี่น่ายกย่องมาก อย่าเลือกทางผิดเลย
comment155:ไม่ขอออก คห เรื่องพ่อหรือเรื่องแฟนคุณนะ ว่าควรจะตัดสินใจอย่างไร 

แต่เรื่องพฤติกรรมโกง สักวันมันก็ต้องถูกจับได้ แถมจะอ่วมหนักกว่าเก่าอีก ไหนๆ คุณก็มาถึงจุดที่ต้องตัดสินใจแล้ว ก็ไม่ลองคุยกับเค้าดู เพราะดูทรงเค้าน่าจะมีความรู้ด้านช่าง ไม่ลองทำงานช่างแบบจริงๆ จังๆ ไปเลย รายได้พวกนี้ก็เยอะอยู่นะ ถ้าเลือกจะเปลี่ยนแปลงตัวเองจริงๆ ถ้าเค้าเห็นแก่คุณ เค้าก็ต้องฟังคุณบ้างหล่ะ 

เราไม่เห็นด้วยเรื่องไปโกงใคร แต่ที่เค้าพูดบางอย่างก็ถูก ที่บอกว่าคนจนประเทศนี้ต้องดิ้นรนมาก ขนาดปัจจัยพื้นฐานยังต้องดิ้นรนกันเอง ราคาที่พักอาศัยแพง คนระดับกลางลงมาเข้าถึงยากมาก มีหนี้สินล้นพ้นตัว ขนาดค่าเทอมยังต้องเอาของไปจำนำ ฟังข่าวบอกช่วงเปิดเทอมโรงจำนำต้องมีเงินสำรองมากกว่าปกติ จำนำกันแม้กระทั่งพัดลม คือลงข่าวกันเป็นเรื่องปกติ ทั้งๆ ที่การศึกษามันน่าจะเป็นเรื่องพื้นฐานหรือเปล่า แต่ที่นี่พ่อแม่ต้องหาเงินเป็นหมื่นเพื่อให้ลูกได้เรียน ด้านการเงิน ธนาคารไม่ปล่อยรายย่อยง่ายๆ แต่กลับให้รายใหญ่ดอกถูกมากๆ แต่เก็บรายย่อยทั้ง SME และสินเชื่อบุคคลในอัตราที่สูง แล้วเมื่อไหร่รายย่อยจะตั้งตัวได้ 

ไม่ได้อยากบ่นอะไร แต่บางอย่างมันก็น่าฉุกคิดนะ อย่างไรขอให้พวกคุณเลือกทางเดินที่ถูกละกัน
comment156:พ่อคุณพูดถูก คุณอย่าทำให้พ่อคุณเสียใจนะ
comment157:เห็นด้วยกับคุณพ่อ จขกท. ค่ะ และต่อให้สังคมมันแย่อย่างที่แฟน จขกท. กล่าว ก็ไม่ใช่ข้ออ้างให้มีพฤติกรรม นิสัย หรือสันดานแย่นะคะ แย่คือแย่ เป็นที่เขาเลือกจะแย่ไม่ใช่เพราะสังคมมันแย่
comment158:แฟนคุณความคิดน่ารังเกียจค่ะ 
ถ้าทุกคนคิดเหมือนแฟนคุณ ประเทศชาติจะเดินไปทางไหน 

ความคิดคุณพ่อ เป็นความคิดที่ดีงาม อาจไม่สามารถทำให้ร่ำรวย แต่มันถูกต้อง อยู่อย่างพอเพียง สบายใจ นอนตายตาหลับ ไม่ต้องมานั่งกังวลว่าเมื่อไหร่จะถูกจับได้ ไม่ต้องมีชะนักติดหลัง 

มีลูก จะได้สอนลูกให้เป็นครดีได้แบบไม่กระดาก 

แฟนคุณถ้าเลิกกันเค้าจะกลายเป็นคนอื่นทันที ดีไม่ดีจะหาทางเอาเปรียบคุณอีก ถอยออกมาเถอะค่ะ
comment159:ขอชื่นชมคุณพ่อของคุณ จขกท ครับ ส่วนคุณ จขกท ก็ไปเลิกกับแฟนได้แล้วครับ คนแบบนี้น่ากลัวครับ ทำเลวยังไม่รู้สึกผิด ยังชื่นชมการกระทำของตัวเองอีก อีกไม่นานต้องหาเรื่องเอาเปรียบคุณแน่นอน รีบๆเลิกและหาคนที่ดีกว่านี้นะครับ และอย่าลืมพาไปให้คุณพ่อสแกนก่อนคบกันนะครับ
comment160:ซื้อกินไม่หมด  คดกินไม่นาน
comment161:ปกติอ่านเฉยๆ ไม่ค่อยมาตอบ......
......คือคุณพ่อน่ารักมากค่ะ คุณโชคดีมากๆเลยที่เกิดในครอบครัวนี้  คุณอย่าเอาตัวเองเข้าไปยุ่งกับคนไม่ดีเลยค่ะ เพราะคุณถูกเลี้ยงมาดีจริงๆ  โกงไม่ว่าเล็กน้อยหรือใหญ่ ถ้าไม่ละลายใจเลย จิตใจคงไม่เกรงกลัวต่อบาปแล้วค่ะ อนาคตอาจทำให้คุณเดือดร้อน ถ้ามาเป็นส่วนหนึ่งในชีวิตคุณนะคะ
comment162:.

            คุณพ่อ จขกท. เป็นต้นแบบ และมีคำสอนที่ดีมาก ๆ
            จขกท. คงต้องแยกแยะให้ออกว่า การป้องกันไม่ให้ถูกเอาเปรียบ
            กับการโกง มันต่างกันอย่างไร
            แล้ว จึงจะทราบว่า จะมีวิธีแยกทางเดินกับเขาได้อย่างไร
            คงไม่มีใครแนะนำให้ จขกท. หาทางเปลี่ยนนิสัย แฟนของจขกท.
            น่าจะบอกว่า ควรแยกทางเดินกันดีกว่า
            ศีลไม่เสมอกัน น่าจะเป็นครอบครัวกันได้ไม่ยั่งยืน และไม่มีความสุข
            ลองพาเขาให้มารู้จัก และพูดคุยกับ คุณพ่อ ของจขกท.ดู
            แล้วสังเกตพฤติกรรมเขาหลังจากนั้นดูว่า เป็นอย่างไร
            อาจจะทำให้ตัดสินใจอะไรได้ง่ายขึ้น

.
comment163:เราเป็นแม่ที่มีลูกสาว/ลูกชาย จะสอนลูกตลอดให้มีแฟนเป็นคนดี.  ความดีเป็นสิ่งยั่งยืน
คนชั่วสุดท้ายไม่มีได้ดี. อาจจะรวยแต่มีลูกล้างผลาญก็ทุกข์อยู่ดี
comment164:"โกง" แม้แค่ "หนึ่งสลึง" หรือ "หนึ่งล้าน" ก็ขึ้นชื่อว่าโกงเหมือนกัน คนคิดดีย่อมไม่โกงเพราะกลัวผิด ส่วนคนโกงย่อมไม่เคยว่าตัวเองผิด เพราะถ้าจิตสำนึกรู้ว่าผิด ก็ย่อมไม่คิดจะโกง
comment165:คนเราเป็นแฟนกันต้องหยิบยื่นความดีต่อกัน
ไม่ใช่แนะนำให้ทำสิ่งที่ผิดกฎหมาย
ตัวอย่างก็มี ว่าการเลือกคู่ชีวิตผิดเป็นเช่นไร
ผมไม่ยุนะ แต่คนๆ นี้ที่เป็นแฟนคุณ
ต้องมีเรื่องชั่วๆ ที่ไม่บอกคุณอยู่อีกมาก
เพราะแค่เห็นโกงค่าย้ำ ค่าไฟเป็นเรื่องธรรมดา
เลือกที่จะเสียใจตอนนี้ที่ทิ้งขยะออกไปตอนนี้
หรือจะยอมเสียใจไปทั้งชีวิตเพราะแปดเปื้อนไปกับขยะ
ส่วนวิธีการเลิกแบบดีๆ มีมากมาย
เริ่มจากพูดคุยกันน้อยลง ลองไม่ตามใจเขาบ้าง
เลิกนะเลิกได้ นอกเสียจากคุณไปติดใจกับผลประโยขน์จากการกระทำชั่วๆ
ที่เขาหยิบยื่นมาให้
comment166:ขอถามดังนี้ข้อ 1 ถ้าคุณมีลูกจะสอนให้เขาทำแบบนี้ไหม ข้อ 2 ถ้าคนทุกคนในสังคมเป็นแบบนี้ผลลัพธ์จะเป็นเช่นไร
comment167:โกงค่าไฟเท่ากับโกงหลวงโกงแผ่นดินนะคะ. ผิดกฎหมายและเป็นบาปหนัก.  ใช้หนี้กันยาวค่ะ
comment168:ซ้ำ
comment169:ที่เล่ามามันมีคำตอบอยู่แล้ว อยู่ที่ จขกท. นั่นแร่ะ ว่าจะตัดสินใจไปทางไหน
comment170:คุณ เจ้าของกระทู้ คุณรู้มั้ยว่า คุณโชคดีมากๆที่ได้พ่อที่ดีแบบนี้..... เป็นบุญเป็นกุศลที่ได้เกิดมาในครอบครัวที่คิดดี พูดดี ทำดี  ทางพุทธเรียกว่า  สร้างบุญมาดี   จึงได้เกิดมาในครอบครัวที่มีบิดามารดาเป็นสัมมาทิฐิ  หนึ่งในกิริยาบุญที่น่าประเสริฐนะครับ

ส่วนแฟนคุณ ที่บอกว่า 
"สังคมบีบให้คนต้องเอาตัวรอด ค่าน้ำ ค่าไฟ ค่าข้าวขึ้นไม่หยุด แต่เงินเดือนมีเท่าเดิมจะพอได้ยังไง มีคนโง่ที่เห็นแก่ตัวในรัฐบาล ทำให้คนอื่นอยู่อย่างยากลำบาก ผมไม่ใช่คนโง่ที่จะให้คนอื่นเอาเปรียบฝ่ายเดียว  คนโกงเอาภาษีไปไม่ตกถึงประชาชน  เกษียนไปเราได้แค่ 600 ต่อเดือนทำไมเป็นแบบนั้น  คนที่ประสบความสำเร็จไม่ได้มาด้วยผ้าที่ใสสะอาดแน่นอน เขาเรียกว่า อยู่เป็น คนรวยๆยิ่งใหญ่ เค้าก็โกงก็มีความสุขดี ยิ่งใหญ่ผูกขาด 
เธอควรจะตามยุคสมัยให้ทัน เธอไม่ต้องสนใจเรื่องชั่วๆแบบนั้น เพียงแค่รู้ว่าเธออยู่กับคนฉลาดก็พอ  ความสุขคือเงินที่มีไม่จำกัด เธออยากซื้อ อยากกินก็ทำได้ทั้งนั้น นั่นแหละความสุข  การอยู่ในกรอบแล้วดี มันก็แค่นั้น ไม่เจริญ ไม่รวย  เธอเพียงแต่ไม่เคยทำเรื่องไม่ดี คนเราเป็นคนขี้กลัวโดยธรรมชาติ แต่พอได้ลองก็จะรู้ว่ามันดี"



-เห็นด้วยที่ว่า สังคมทุกวันนี้เปลี่ยนไป เห็นแก่ตัวขึ้นครับ ทำให้คนอีกหลายๆคนเลือกจะเห็นแก่ตัวเพื่อใหตัวเองอยู่รอดโดยคิดเพียงว่า ให้ตัวเองไม่เสียเปรียบ และทำยังไงก็ได้ให้ตัวเองได้เปรียบก็ดีนะ  ซึ่ง โทษทุกอย่าง โทษรัฐ โทษรัฐบาล  แต่ไม่เคยโทษตัวเอง  ......เดาว่าทางครอบครัวเขาคงปลูกฝังเรื่องการเมืองพอสมควร   ใช้ชีวิตอย่างประมาทและหวังพึ่งพาแต่รัฐ   ไม่คิดจะพึ่งพาตัวเองให้ได้ก่อน แล้วก็ใช้เกินตัว ไม่รู้จักอดออม  


กลับมาที่ว่าตัวคุณเอง  ว่าจะคบกับคนแบบนี้อีกหรือไม่   เพราะถ้าขืนคบต่อไป จนขั้นแต่งงานมีลูก  น่ากลัวเหลือเกินกับผุ้นำครอบครัวที่มีความคิดแบบนี้   หนำซ้ำพ่อคุณเองต้องมาพบเจอกับความคิดของว่าที่แฟนของลูกสาว  เขาเรียกว่า ศีลไม่เสมอกัน อยู่กันลำบากครับ


แฟนคุณ โกงมิเตอร์ไฟ โกงสิ่งที่มันเป็นสิ่งเล็กๆน้อยๆก็ยังโกง  และก็พอเดาได้ว่า คนแบบนี้ เอาเงินมาซื้อมาล่อ ก็ไปแล้วครับ  บูชาเงินจนยอมทำอะไรได้.... แล้วยิ่ง เขาบอกว่า คนในบ้านเขาก็ทำกัน   ยิ่งไปกันใหญ่แล้วครับ  มีคนเคยพูดว่า  เราปลูกอะไรเราก็ได้แบบนั้น
-พ่อแม่คุณปลูกคุณออกมา บำรุงคุณอย่างดี  ใส่ของดี ไม่ไปคดไปโกงเอาปุ๋ยใครมา ไม่ไปขโมยน้ำใครมาเพื่อปลูกคุณ  คุณจึงเป็นผลผลิตที่ดี  
-พ่อแม่แฟนคุณปลูกลูกของเขามาเป็นแบบนี้ เขาจึงเป็นแบบนี้  และเรียกได้ว่า เป็นสิ่งที่น่ากลัวของสังคมนะ  คิดง่ายๆ มีคนแบบนี้ 70 ล้านคนทั่วไทย คุณคิดว่า ประเทศมันจะเละเทะแค่ไหน 

อยากให้ลองตรองดูนะครับ  พระบรมราโชวาท

แม้ความดีทำยากและเห็นผลช้าก็จำเป็นต้องทำ 
"การทำความดีนั้น โดยมากเป็นการเดินทวนกระแสความพอใจและความต้องการของมนุษย์ จึงทำได้ยาก และเห็นผลช้า แต่ก็จำเป็นต้องทำ เพราะหาไม่ความชั่วซึ่งทำได้ง่ายจะเข้ามาแทนที่ แล้วจะพอกพูนขึ้นอย่างรวดเร็วโดยไม่ทันรู้ตัว..." 

ระวังใจตน อย่าให้ความชั่วเกิดขึ้น 
"จิตใจต่ำทรามนั้นเป็นจิตใจที่อ่อนแอไม่กล้า และไม่อดทนที่จะเพียรพยายามสร้างสมความดีงาม ความเจริญ ความสำเร็จในทางที่ถูกต้องเป็นธรรม มีแต่คิดจะให้ได้มาโดยสะดวกง่ายดาย โดยไม่คำนึงถึงผิดชอบชั่วดี จิตใจดังนี้ ถ้าปล่อยให้เกิดมีขึ้นจนชิน อย่างน้อยที่สุดก็ทำให้เป็นคนมักง่าย ทำงานบกพร่องเสียหายอย่างมาก ก็ทำให้เป็นคนหน้าด้านไร้ยางอาย หยาบคาย ละโมบ ทำอะไรที่ไหนก็เกิดอันตรายที่นั้น ท่านจึงสอนให้สังวรระวังใจของตนให้ดี อย่าให้ความชั่วเกิดขึ้น และหากเกิดขึ้นแล้ว ก็ให้กำจัดเสียทันที..."
comment171:แฟนคุณอะ อย่าเรียกว่าฉลาดหรือรู้จักเอาตัวรอดเลยค่ะ แบบนี้เค้าเรียกว่าเห็นแก่ตัว

ส่วนเหตุผลที่แฟนคุณบอก มันก็เป็นแค่ข้ออ้างที่จะทำก็เท่านั้นแหละ อย่าเรียกว่าเหตุผลเลย
comment172:อ่านที่ จขกท ตอบใน คห.66 แล้วไม่เข้าใจว่าคิดอะไรอยู่

ในเมื่อเรารู้แล้วว่าสิ่งที่อยู่ตรงหน้าไม่ดีก็ยังจะเข้าไปยุ่งเกี่ยว

ไม่คิดจะถอยหนีหรือหลีกเลี่ยงที่จะเจอ กลับอยากอยู่ที่ตรงนั้นต่อ

ถ้าจะอยู่เพื่อหาทางเปลี่ยนแปลงให้ดีขึ้นก็เป็นความคิดที่ดี 

แต่ถ้าจะอยู่ต่อเพื่อรอให้สิ่งไม่ดีนั้นเข้ามาหาตัวก็ไมรู้จะบอกยังไง
comment173:ถ้าน้องอยู่กับผู้ชายคนนี้ น้องจะเงินขาดมือ ชีวิตขาดแคลน มีเรื่องเดือดเนื้อร้อนใจตลอดแน่นอน เชื่อคุณพ่อดีกว่าค่ะ 

คนที่โกงเขา เอาเปรียบเขา จะมีแต่เสียทรัพย์เสียชื่อเสียง 

ที่พูดมานี่ก็จากประสบการณ์ของตัวเอง และคนใกล้ตัวค่ะ

"คบคนเช่นไร ก็จะค่อย ๆ กลายเป็นคนเช่นนั้น"
comment174:บางทีคุณต้องแยกแยะ ระหว่างเหตุผลกับข้ออ้าง ให้ได้ มันต่างกันนะ

เราเรียกเหตุผลให้การทำผิดว่า "ข้ออ้าง"

ไม่มีผู้ชายคนไหนรักคุณเท่าพ่อ คุณโชคดีมากที่มีพ่อน่ารักๆ แบบนี้ 

ถ้ามีคนเอาปืนจ่อหัวคุณ แล้วถามพ่อของคุณ กับถามผู้ชายคนนั้น ว่าจะเอาชีวิตมาตายแทนคุณไหม ?
คุณคิดว่า ผู้ชาย 2 คนนี้ จะตอบยังไง ?

คนที่ตายแทนคุณได้อย่างแท้จริง คุณควรเชื่อเขา
comment175:คุณไม่เห็นด้วยกับแฟนคุณ  แปลว่าศีลไม่เสมอกัน
พ่อคุณอบรมสั่งสอนคุณมา  สิ่งเหล่านี้มันหล่อหลอมให้คุณเป็นคุณ

พ่อเราก็สอนแบบพ่อคุณเลยค่ะ   โกงกระทั่งค่าน้ำ ค่าไฟ  ทำยังไงคะ  ปรับมิเตอร์เอาเหรอ

จะคบกับคนแบบนี้เพื่อ...
comment176:อ่านเหตุผลแฟนคุณแล้ว มันก็แค่ข้ออ้างในการโกงอ่ะค่ะ วันนี้เรื่องเล็กอนาคตอาจเป็นเรื่องใหญ่นะคะ เลิกคบดีกว่า เรามีลูกขนาดลูกเรายังเล็กเวลาเขาทำผิดเราตักเตือนและสอนเขาทันที เพราะเรากลัวว่าอนาคตเขาจะทำผิดร้ายแรงกว่านี้ พ่อคุณสอนคุณน่ะถูกแล้ว
comment177:อนาคตจขกท.เลือกเอง แล้วอย่ามาเสียใจที่หลังนะครับ ทุกท่านเตือนคุณแล้ว ถ้าท้องมาก็จบ คุรไม่มีโอกาสแล้ว
comment178:เป็นเรา เราเลิกค่ะ...พูดจริง ๆ นะ 
บ้านเราก็เป็นแบบบ้านคุณ ... คือยึดความซื่อสัตย์ ... เราเข้าใจ จขกท.เลย คือเราไม่อยากทำผิด แม้มีโอกาส...เรารับราชการ ที่ทำงานแจกกระดาษให้ เอาไว้ใช้ใน สนง. เราก็ใช้แค่สำหรับงาน  แต่บางคนที่ใช้ข้ออ้างเหมือนแฟน จขกท. เอากระดาษไปให้ลูกทำรายงาน เอาไปทำงานส่วนตัว  เราก็รับไม่ได้เหมือนกันค่ะ

มาเจอบ้านพี่สาวที่สนิทกันที่ทำงาน คุณพ่อคุณแม่ของพี่เค้าก็เป็นเหมือนพ่อของ จขกท.เลยค่ะ ไม่เคยโกงสักบาทแม้มีโอกาส...เบิกงบมา เหลือร้อยกว่าบาทใช้ไม่หมด ยังทำเรื่องคืนเงินเลยค่ะ

จขกท.ขออนุญาตนะคะ เราว่าศีลไม่เท่ากันเเล้วแหละ ...ถ้าทำได้ ก็ค่อย ๆ ถอยห่างดีกว่าค่ะ
ความซื่อสัตย์ ความดี ยังไงมันก็ต้องดีกว่าการโกงอยู่แล้ว คนที่โกง เขาก็มีข้ออ้างไปเรื่อยเพื่อปลอบใจตัวเอง และไม่อยากให้ใครมาว่าเขาได้แค่นั้นแหละค่ะ มันเป็นเหตุผลของคนเห็นแก่ตัว
comment179:ผมว่าตัดปัญหาเถอะครับ รู้ว่าทำยากแต่ถ้าเราถอนตัวออกมาก่อนที่จะถลำลึกมันง่ายกว่าตอนที่เข้าไปลึกแล้วนะครับ
comment180:คำสอนพ่อคุณถูกต้องและควรปลูกฝังให้ลูกหลานค่ะ

ส่วนเรื่องแฟนขึ้นอยู่กับคุณแล้ว เพราะคุณคบกันจะรู้ข้อดีข้อเสียว่ามากน้อยแค่ไหน
comment181:ผมว่า จขกท. หาเรื่องเลิกกับแฟนหรือเตือนแฟนแบบเนียนๆโดยอาสัยชาวพันทิพเป็นเครื่องมือสนับสนุนความเป็นของ จขกท. มากกว่า

ดูการพิมพ์ก็รู้ว่าจขกท.เป็นคนฉลาด มีการศึกษา แต่คงเป็นแนวรอมชอมไม่ปะทะตรงๆกับแฟน หวังว่าให้แฟนมาเห็นกระทู้นี้เองหรือเปล่า
comment182:อย่ารอให้ผูกพันกว่านี้

อย่ารอให้คุณแก่กว่านี้

อย่ารอให้คุณเสียเวลาไปกว่านี้

อย่ารอให้คุณหมดโอกาสเจอผช.ดี ๆ 

ผช.คนนี้ ศีลไม่เสมอกัน กับคุณค่ะ  เชื่อเถอะ  คบไปมีปัญหาแน่นอน
เราเคยคบผช.คนนึงมา 6 ปี เขาเป็นคนที่ "ขาด"  "ไม่มี"  และกลายเป็นคนที่คิดว่าการเอาตัวรอด การเห็นแก่ตัว คือ ความถูกต้อง เพราะเค้าจน 
ส่วนเรา เป็นคนเหมือนจขกท.ค่ะ  พ่อแม่เราก็จน แต่ไม่เคยเอาเปรียบสังคม ระราน เบียดเบียนคนอื่นหรือสังคมเลย

นอกจากนี้ พื้นฐานความคิด ครอบครัว ไลฟ์ใไตล์มันต่างกันมาก ๆ ค่ะ  มันปรับยากจริง ๆ นะคะ  กว่าจะเลิกก็ 30 แล้ว เราเสียดายความสาว เสียดายโอกาสที่จะเจอผช.ดี ๆ มากเลยค่ะ ไม่อยากให้จขกท. เสียเวลาอย่างเราเพราะคำว่ารัก คำว่าผูกพัน

จากปสก.ชีวิต เชื่อเถอะค่ะ ต่อให้รักและผูกพันแค่ไหน ยังไงก็แล้วแต่ สุดท้ายเค้าก็คือ คนอื่นค่ะ

มีแต่พ่อแม่พี่น้องเราเท่านั้นที่รักและหวังดีสุดหัวใจ 

เราว่าเรากับจขกท. พ่อเรา พ่อจขกท. มีศีลเสมอกัน เรื่องนี้เชื่อเราเถอะค่ะ
comment183:ฉลาดเอาตัวรอด กับฉลาดแกมโกงต่างกันนะคะ
เอาตัวรอดแล้วไม่เบียดเบียนคนอื่น คือฉลาด  ที่คุณฟังมามันคือข้ออ้างทั้งนั้น

ข้ออ้างกับสิ่งจำเป็นมันต่างกันนะคะ
เชื่อพ่อคุณเถอะค่ะ ผู้ชายสีเทาๆ.... ไม่สิ คนสีเทาๆ เหมือนจะดี แต่ชอบด้านได้ประโชยน์เข้าตัวเป็นส่วนใหญ่ พลาดแล้วเข้าคุกค่ะ 

ไม่ได้หมายความว่า จะให้ทุกคนขาวสะอาดตลอดเวลา แต่เรื่องอะไรไม่ลำบากไม่คอขาด เราขาวได้เราควรขาวไม่ใช่หรือคะ
comment184:ชายที่ว่า ถ้าคุณเห็นผ่านทาง Facebook คุณคงว่า "ไอ้ตัวเxี้ย" แต่พอเป็นแฟน คุณเลยคิดไม่ออก
comment185:จขกท.อายุเท่าไหร่แล้วคะ หัวอ่อนจัง อ่านแล้วไม่เห็นมีไรให้สับสนเลย เห็นๆกันอยู่ว่าควรทำไง ถ้าสับสนนี่น่าเป็นห่วงนะว่าจะโดนชักจูงไปทางไหนๆได้ง่าย ใช้เวลาอยู่กัยพ่อเยอะๆ แล้วจำคำสอนของพ่อเอาไว้ให้ดีค่ะ ยึดไว้เป็นหลักในชีวิตเลย ต่อไปจะได้มีจุดยืนและไม่หลงทางไปทำอะไรผิดๆ
comment186:พ่อน้องดี แฟนน้องขี้โกง น้องไม่ฉลาด
comment187:ตอนเด็ก ๆ ผมขี้ขโมย .. เพื่อนมีเกมส์ใส่ไว้ในกระเป๋านักเรียน ผมไม่มีไง อิจฉา แล้วพอมีเรียนวิชาพละ ทุกคนลงไปข้างล่าง ผมแอบขึ้นห้องมาขโมยเกมส์เพื่อนไปซ่อนในห้องน้ำ เพื่อนเห็นเกมส์หาย ก็เปิดกระเป๋าทุกคน รื้อลิ้นชักทุกคน ไม่เจอ เพราะผมไปซ่อนในห้องน้ำ ผมเอากลับไปเล่นที่บ้าน ... ขโมยได้ขโมยหมด ร้อยนึง ห้าร้อย สิบยี่สิบบาท เอาไปเล่นเกมส์  ...  ไปบ้านเพื่อนผมก็ขโมยกระเป๋าเงินคุณน้า เอาเงินมา 7000 บาท ไปซื้อจักรยาน กับวิทยุ Walky Talky แถมหักบัตรเครดิตเขาทิ้งอีก ... ถูกจับได้ เขาเอาเรื่อง เขามาฟ้องพ่อผม 

.. ผมคิดในใจ  " วันนี้ กูตายแน่ " พ่อผมโหดมาก ๆ เคยฟาดผมด้วยไม้เคาะระฆัง จนไม้แตกอ่ะ !!

วันนั้น พอพ่อผมจ่ายเงินให้น้าเขาไป ...  พ่อก็เรียกผมมาคุย ผมก็รอรับชะตากรรม   กูตาย ๆๆๆ   แต่  ........ แต่พ่อไม่ตี
พ่อหันมาพูดกับผมสั้น ๆ " ...... รู้ไหม โคตรเหง้าเรา ไม่มีใครเป็นขโมย .... แล้วนี่-ข้าวหรือยัง ไปนอนซะไป " 
หลังจากนั้นมา  ผมไม่ขโมยอีกเลยสักบาท ไม่มีเลยจริง ๆ สาบานเลย ... เพราะคำว่า " โคตรเหง้าเรา ไม่มีใครเป็นขโมย " ถ้าใครของหาย แล้วมาโทษผม โดนผมต่อยทุกรายไป ...... โมโห .......... เออ พูดถึงเรื่องต่อย

เหตุการ์ณที่ 2 ตอนเด็ก ๆ ผมบ้าเกมส์ แต่ไม่สู้คน มีเด็กซอยข้าง ๆ มันเกลียดผม มันพาพวกมาทุบประตูบ้าน เรียกให้ผมออกไปต่อยกับมัน พ่อผมได้ยินเสียง ลงมาดู พอมันเห็นพ่อผมมันก็หนีไปพ่อถามผมว่ามีอะไร  ทำไมมีเด็กมาทุบประตูบ้าน ผมก็เล่าไปว่ามันจะต่อยผม  

พ่อผมบอก " พรุ่งนี้ออกไปต่อยกับมัน ขอท้ามันตัว ๆ แพ้ชนะไม่สำคัญ สำคัญที่ว่าต้องให้มันเห็นว่าไม่กลัวมัน .. ถ้ามันรุม กลับมาบอกกู ระหว่างมันกับกู กลัวใคร ? "  ... วันรุ่งขึ้น ผมออกไปทุ่มนึง ไปต่อยกับมัน ไปแบบคนไม่มีแรง ........ แพ้ !! ต่อยตัว ๆ หน้าแดงก่ำเข้าบ้าน  .... พ่อผมไม่พูดอะไร พาไปกิน KFC ปลอบใจ ... หลังจากนั้น ทุกครั้งเวลามีเรื่องกับเด็กซอยข้าง ๆ ผมจะรีเควส 1 VS 1 ตลอด ..  ไม่ว่ามันจะเป็นมวย ตัวใหญ่กว่าผม ผมบวกทุกคน ... ยืนแทบไม่อยู่ ต้องเอาหลังพิงผนังก็มี 55555 ต่อยกันบ่อยมาก จนพวกมัน ถ้าเป็นลูกกระจ๊อก เดินสวนทางกับผม มันจะหลบ ๆ ก้มหน้า 5555  .. ส่วนคนที่เคยต่อยกันแล้ว ก็จะมองหน้ากัน ต่างคนต่างมองไม่ทำอะไร เพราะจะเอา ทางนี้ก็พร้อมจัดให้ 5555 ตามนี้อ่ะ 

ตอนวัยรุ่นผมก็แอบสูบเนื้อ ( กัญชา ) พ่อวิ่งขึ้นมาตบกะบาล บอกเมิงสูบอะไร  .... บุหรี่ !  โบ๊ะ เข้ากะบาล ... กูรู้นะ สูบอะไร เอาไปทิ้ง !!! 555 

เอาเป็นว่า ผมรักพ่อผมมากเลยอ่ะ คือตอนเด็กผมก็ไม่ได้อยู่สภาพแวดล้อมที่ดี ก็ลำบาก  แต่รู้จักชีวิต เพราะคำสอนพ่อก็เยอะ รักพ่อคับ แม้พ่อจะไม่อยู่แล้วก็ตาม
comment187-1:เคยเกเรครั้งนึงเหมือนกัน ที่บ้านรู้เรื่องไม่มีใครว่า เเถมยังห้ามไม่ให้พ่อตี กลับมาพ่อน้ำตาไหล บอกว่าสอนลูกไม่ดีถึงได้ไปเอาเปรียบคนอื่น ตั้งเเต่วันนั้นมา เลิกทุกอย่างที่ไม่ดีเลย
comment188:"คนทุกคนไม่ใช่คนดี แต่คือคนชั่วที่รอโอกาส"
ทัศนคติในการใช้ชีวิตเป็นเรื่องสำคัญ เรื่องเล็กน้อยยังเอาเปรียบคนอื่นได้ ต่อไปในอนาคตเรื่องใหญ่กว่านี้อาจจะคงไม่ต้องพูดถึง
บางคนคิดแค่จะเอาชีวิตรอดโดยไม่สนใจคนอื่น(ระบบพื้นฐานบ้านเมืองเราเป็นแบบนั้น😩)
เลือกเอาครับ จะนอนหลับสนิทแบบนุ่มลึก หรือจะคอยนอนฝันผวาตาไม่ค่อยปิด😕
comment189:ถอยมาหาคนที่ศีลเสมอกันเถอะค่ะ ชีวิตคู่มันมีปัญหาอีกหลายอย่างรออยู่ ถ้าหนทางการแก้ปัญหาคือเอาตัวเองรอด คุณจะไม่มีความสุขเลย
comment190:คนโกง ไม่ว่างจะมากน้อยก็คือโกง
เจ้านายฝนเค้าก็รวยมาก แต่เค้าไม่เคยโกง งานที่ต้องติดต่อราชการก็ไม่เคยมีจ่ายใต้โต๊ะ ทุกสิ่งอย่างจ่ายตามระบบ
คนชั่วเห็นแก่ตัว ก็มักจะมีเหตุผลเข้าข้างตัวเองในการทำผิด
คนแบบนี้คุณจะยังคิดเอามาเป็นคู่ครองอีกหรือคะ
comment191:น้องคะ พ่อสอนขนาดนี้ไม่ต้องลังเลละค่ะ. เชื่อพ่อเถอะ

น้องดูซื่อเน้อะ พ้อพูดแบบนั้นก็เอาไปเล่าให้แฟนฟังหมด 
รู้ว่าหลักการของผู้ชาย มันเป็นสิ่งที่ไม่น่าจะดี ทำแล้วไม่สบายใจ พ่อแม่สอนให้เป็นคนดีมากตั้งแต่เกิด ก็มีความดีติดตัวดี แต่คงเพราะยังเด็กและซื่อมั้ง เลยตัดสินใจไม่ดี เห็นชัดๆว่าอะไรเป็นสิ่งดีที่ควรทำแต่น้องยังมองไม่เห็น

แนะนำนะคะ น้องดูคนไม่เป็น วิจารณญาณ คิดและการตัดสินใจ ด้วยเหตุผล ยังไม่ดี น้องจะมีแนวโน้มถูกหลอกได้ง่าย ไม่ว่าจะเรื่องแฟน การเงิน และอื่นๆ ก่อนตัดสินใจเรื่องสำคัญควรปรึกษาผู้ใหญ่, และต้องหาทางฝึกให้ตัวเองเป็นเหตุเป็นผลกว่านี้ ไม่อย่างนั้น เราจะโดนความจริงที่โหดร้ายเป็นตัวสอนเราเองค่ะ

จะมีแฟนควรส่งไปให้พ่อดูก่อน ถ้าพ่อว่าให้ผ่าน คนนี้คบได้ ถึงจะโอเค ที่พ่อบอกว่าตอนนี้อย่าเพิ่งมีแฟน เพราะการตัดสินใจของหนูยังไม่ดี ต้องปรับปรุงนะคะ
comment192:คือถ้าลูกสาวผมมาบอกแหนเขาเป็นแบบนี้ผมจะบอกลูกตรงๆว่าคนแบบนี้คบไปแล้วไม่ทีความสุขหรอก เขาคิดถึงแต่ตัวเอง และเขาจะไม่รู้สึกผิดที่ต้องทำผิดด้วย เพราะเขามีเหตุผลเข้าข้างตัวเองรองรับเสมอ วันนี้เจ้าคือความสุขของเขา แต่วันนึงที่ไม่ใช่เขาก็จะทิ้งเจ้าไปด้วยเหตุผลที่เขาเข้าข้างตัวเองนั่นแหละ

แต่ถ้าได้อยู่กันจนมีลูกแล้วเขาไม่ไปไหนก็ต้องลุ้นว่าลูกจะโตมาแบบไหนอีก คนที่โกงคนอื่นแล้วเจริญมีจริง มีเยอะด้วย แต่เรากำลังพูดถึงระยะเวลาสั้น/ยาวแค่ไหน เพราะเห็นว่าสุดท้ายแล้วก็จบไม่สวยทั้งนั้น คนเราต้องมีความมั่นคงในชีวิต แต่เราต้องมีมิตรภาพที่ดีรอบตัวด้วย คนโกงนั้นไม่มีเพื่อนแท้ ขาดคนไว้ใจ หาสุขจริงๆได้ยาก
comment193:คนฉลาดจริงเค้าจะรู้จักหารายได้เพิ่ม
แต่คนโกงรู้จักแต่เอาเปรียบคน
comment194:แฟนคิดแบบนี้ แยกแยะดีชั่วไม่เป็น อีกหน่อยมีลูก คงสอนเหมือนกัน
comment195:พ่อคุณเป็นคนที่น่าเคารพมากครับ ผมอ่านแล้วนับถือท่านจริงๆ ไม่มีข้อโต้แย้ง เพราะฉะนั้นจะพูดถึงแต่สิ่งที่แฟนคุณแถละกัน

"สังคมบีบให้คนต้องเอาตัวรอด ค่าน้ำ ค่าไฟ ค่าข้าวขึ้นไม่หยุด แต่เงินเดือนมีเท่าเดิมจะพอได้ยังไง >> รู้จักพอเพียง ชีวิตก็พอได้ครับ

มีคนโง่ที่เห็นแก่ตัวในรัฐบาล ทำให้คนอื่นอยู่อย่างยากลำบาก ผมไม่ใช่คนโง่ที่จะให้คนอื่นเอาเปรียบฝ่ายเดียว 
คนโกงเอาภาษีไปไม่ตกถึงประชาชน  เกษียนไปเราได้แค่ 600 ต่อเดือนทำไมเป็นแบบนั้น >> คนอื่นเลว ก็เลยเลวได้ด้วยว่างั้น

คนที่ประสบความสำเร็จไม่ได้มาด้วยผ้าที่ใสสะอาดแน่นอน เขาเรียกว่า อยู่เป็น คนรวยๆยิ่งใหญ่ เค้าก็โกงก็มีความสุขดี ยิ่งใหญ่ผูกขาด >> คนรวยที่ดีๆ มีเยอะมากครับ คนพูดแบบนี้คงไม่เคยได้ใกล้สังคมอีกแบบ เหมาเอาเองทั้งนั้น

เธอควรจะตามยุคสมัยให้ทัน เธอไม่ต้องสนใจเรื่องชั่วๆแบบนั้น เพียงแค่รู้ว่าเธออยู่กับคนฉลาดก็พอ >> ฉลาดแต่ไม่เฉลียวครับ คิดผลได้ผลเสียไม่เป็น

ความสุขคือเงินที่มีไม่จำกัด เธออยากซื้อ อยากกินก็ทำได้ทั้งนั้น นั่นแหละความสุข >> ไม่จริงสำหรับผมนะ แต่อันนี้ใจใครใจมัน

การอยู่ในกรอบแล้วดี มันก็แค่นั้น ไม่เจริญ ไม่รวย >> แสดงว่าแฟนคุณกระจอกเองครับ เล่นในกฎแล้วเก่งไม่ได้ ต้องเล่นนอกกฎ

เธอเพียงแต่ไม่เคยทำเรื่องไม่ดี คนเราเป็นคนขี้กลัวโดยธรรมชาติ แต่พอได้ลองก็จะรู้ว่ามันดี" >> ได้ลองอะไรใหม่ๆ แรกก็สนุกดีครับ แต่ผมเกลียดความรู้สึกที่นอนหลับไม่สนิท เพราะ กลัวใครมาตามจับ

คุณเป็นคนดีครับ ถูกเลี้ยงดูมาอย่างดี ความดีจะคุ้มครองคุณ แต่ก็ไม่ได้หมายความว่า คุณจะสุขสบายหรือปลอดภัยได้ตลอดเวลา ถ้าคุณขาดสติแบบนี้ครับ ลองทบทวนดูครับว่าคนที่เกิดมาก็หาทางเอาเปรียบคนอื่นตลอดเวลาแบบแฟนคุณเนี่ย คุณมั่นใจได้ไงว่าเค้าจะไม่คิดเอาเปรียบคุณเหมือนกัน
comment196:จ้าๆๆๆ พันทิปมีแต่คนดีๆ
comment197:แฟนคุณไม่ใช่คนฉลาดอย่างที่เขาอ้างหรอกครับ แต่เป็นแค่คนขี้โกงที่เห็นแก่ตัวครับ

คนฉลาดจริงถ้าคิดจะโกง เขาไม่มาโกงกับเรื่องเล็กแบบนี้หรอกครับ หรือถ้าฉลาดแล้วเป็นคนดีด้วยก็จะหาทางสร้างรายได้เพิ่มด้วยวิธีสุจริตได้เองครับ
comment198:ศีลไม่เสมอกันค่ะ ถ้าคุณมีแนวคิดเหมือนพ่อของคุณแล้วแต่งงานกันไป คุณจะไม่สบายใจในหลายๆเรื่องเวลาอยู่ด้วยกันคุณจะปรับตัวได้ไม๊ รับได้รึเปล่า 
สมัยนี้คนเราคิดแบบนี้กันเยอะ ปากบอกเกลียดคอรัปชั่น แต่สิ่งที่ตัวเองทำอยู่ทุกวันนี้มันก็เทาๆกันแทบทุกคน จนเป็นเรื่องปกติไป
แต่คุณใจกล้ามากที่เล่าทั้งหมดที่คิดกับที่พ่อบอกไปกับแฟนงั้น เพราะมันก็อาจให้เค้าอคติกับพ่อคุณ
comment199:อะไรที่ทำไปแล้วทำให้เรารู้สึกละอายใจก็อย่าไปทำครับ แสดงว่าเรายังมีจริยธรรม ที่สังคมมันเป็นแบบนี้เพราะคนไร้จริยธรรมมันมีมาก คุณโกงใด้ผมก็ต้องโกงใด้ สังคมโดยรวมเลยเป็นแบบนี้ พ่อสอนใว้ เป็นคนต้องมีจริยธรรม
comment200:ผมแนะนำวิธีการเลยนะครับ
หลังจากที่คุณน่าจะรู้เเล้วว่าพ่อหรือแฟนที่ควรทำตาม
1.เข้าใจแฟนคุณก่อน ว่าคนทุกคนมีโอกาส หลงผิด แบบแฟนคุณ ถ้าโตมาแบบนั้น แต่ไม่ใช่ทุกคน
2. ถ้าคุณรักเขา คุณต้องหาทางทำให้เขา คิดได้ 
เช่น ชวนเขาไปดู ชีวิตคนที่ลำบากมากๆ บ้านพักคนชรา คนไข้อนาถาที่รพ. สถานรับเลี้ยงเด็ก
แล้วค่อยคุยทางอ้อมๆว่า เงินภาษีของชาติถ้าทุกคนช่วยกันโกง
คนที่ยากลำบากเหล่านั้นจะอยู่อย่างไร ทุกวันนี้เราพออยู่ได้ดีกว่าเขาตั้งเยอะ
คนอื่นอยากโกง ก็โกงไป เราอย่าทำเลย
3. ถ้าสุดท้ายดึงเขากลับมาไม่ไหวก็ต้องปล่อยครับ
comment201:จากเม้นท์ข้างบน จนมาถึงเม้นท์นี้...จขกท.คิดได้แล้ว ใช่มั้ยคะ ว่าจะเอายังไงกับชีวิตตัวเอง
comment202:ซื่อ กินไม่หมด

คด กินไม่นาน
comment203:รักพ่อ รักตัวเองให้มากๆนะคะ
ถ้ารักเค้าก็แนะเค้าในทางที่ถูก

และถ้ายังไม่ปรับทัศนคติ เข้ากันไม่ได้จริงๆ
การทำให้เค้าเสียใจคงดีกว่าการทำให้คนที่รัก
และเลี้ยงดูเรามาตั้งแต่เล็กจนโตเสียใจนะคะ

อยากรักเค้ามากๆ
ก็อย่าลืมรักพ่อให้มากๆด้วยนะคะ

ถ้าเค้าไม่ยอมเลิกก็แกล้งจนเลย เกาะอย่างเดียว
คนแบบนี้ถ้าไม่มีผลประโยชน์อะไรให้
เค้ายังจะอยู่กับเรารึเปล่าก็ไม่รู้นะคะ
comment204:ฝากกราบคุณพ่อด้วยนะครับ
comment205:นี่เดาเลยว่า

ถ้าคุณและแฟนโดนจับ
ไอ้อุดมการณ์ที่แฟนคุณอ้างนี่ไม่หลุดจากปากเขาแน่นอน มีแต่ "รู้เท่าไม่ถึงการณ์"

ส่วนพ่อคุณคงจะพูดว่า"ผมสอนลูกไม่ดีเอง"
comment206:เรื่องนี้เราก็เคยคิดค่ะ
แต่สุดท้าย เราให้ความสำคัญกับวินาทีก่อนตาย
ถ้าเราสามารถที่จะตายด้วยความรู้สึกที่อิสระ ไม่ยึดติด ไม่เป็นห่วงอะไร ไม่เป็นหนี้ใคร เราคงถือว่าชีวิตเราสำเร็จ
เพราะฉะนั้นเราเลือกการไม่โกงค่ะ

แต่เราก็เคยคิดนะคะ
ว่าถ้าเราโกง แล้วเราสามารถบอกตัวเองจนสำเร็จว่า เราไม่ได้โกง มันเป็นสิ่งที่ควรแล้ว และเราจากโลกนี้ไปอย่างบริสุทธิ์ใจ มันจะเป็นไปได้หรือไม่ 

แต่เรากลัวว่าเราอาจจะทำแบบนั้นไม่ได้
เราเลยขอไม่โกงดีกว่าค่ะ
comment207:จริงๆนะ จขกท เขาก็รู้คำตอบอยู่แล้วหล่ะ ว่าอะไรถูกไม่ถูก เหมาะสมไม่เหมาะสม

เขารู้ตั้งแต่แรกแล้ว ตั้งแต่ตั้งกระทู้แล้ว

แต่สิ่งที่ จขกท กำลังกังวลแล้วทำให้ตัดสินใจไม่ได้ก็คือ ความรัก หรือ อาจจะเป็นความหลง

อาจจะไม่ต้องถึงกับเลิกในทันที จขกท อาจจะพิจารณา เสนอ สอนให้เขาปรับปรุงตัว

แต่ถ้าเขาไม่ปรับปรุงตัวจริงๆ จขกท. ก็ควรพิจารณาเลิกครับ

แต่ยังไงๆ คุณก็รู้ดีอยู่แล้วหนิ ว่าอะไรถูกผิด
comment208:คุณพ่อของคุณเป็นคนดีมากๆค่ะ 
และเราเชื่อว่าท่านก็ต้องเลี้ยงดูคุณมาเป็นอย่างดี

คุณค่ะ เมื่อคุณอยู่สูงแล้ว
ไม่ควรกดตัวเองลงมาให้ต่ำเพื่อให้เสมอกับแฟนของคุณ
ถ้าปรับให้เค้าสูงขึ้นมาไม่ได้ ตัวคุณเองควรถอยออกมาค่ะ

ไม่ได้อยากดูถูกแฟนคุณแต่ โกง ก็คือ โกง
ไม่มีเหตุผลใดๆทั้งนั้นที่จะมาหักล้างความเลวนี้

คุณค่ะ ชีวิตคุณมีคุณพ่อที่เป็นแบบอย่างที่ดีขนาดนี้
เรารู้ว่าคุณน่าจะมีคำตอบให้ตัวเองอยู่แล้ว
จะอยู่แบบคนที่อยู่อย่างสง่าผ่าเผย
หรือต้องคอยหลบๆซ่อนๆเพราะความเหม็นเน่า
คุณเลือกได้เองค่ะ
comment209:อย่าตามแฟนเลยครับ

ถ้าเขาไม่ชักชวน จมดิ่งไปมากกว่า ต้องค่อยขุดเขาขึ้นมา ถ้าขุดไม่ขึ้น....อย่าให้เขาสอนลูกแบบนี้หละ ไม่ดีเลย
comment210:#ทีมคุณพ่อค่ะ
comment211:ศีลไม่เสมอกัน ต่างฝ่ายต่างมีเหตุผล .....

อยู่ที่ตัวเราเองว่าเราอยากอยู่ระดับไหน.....
นับถือคุณพ่อของคุณมาก เพราะพ่อแม่เราก็สอนเรามาแบบนี้แหละ คนเรามันแตกต่างอยู่แล้วพื้นฐานครอบครัวไม่เท่ากัน ทำให้ความคิดและทัศนคติต่อสังคมต่างกัน คุณเองนั่นแหละที่ต้องตัดสินด้วยตัวเองว่า จะยืนอยู่ในจุดเดิมที่มีความสุขดีอยู่แล้วหรือก้าวออกจากกรอบไปหาระสบการณ์อื่นๆที่ต้องเสี่ยงโชคเอาว่าผลลัพธ์จะเป็นอย่างไร
comment212:แฟนคุณจะพาคุณลงไปสู่ที่ต่ำ
comment213:เอาฉากจบ หนัง ฉลาดเกมส์โกง มาเป็นคำตอบครับ
พล๊อตคล้ายกัน
comment214:ไม่ต้องสับสนหรอก

คุณแค่เลือกทำในสิ่งที่ถูกต้อง และเชื่อในมั่นในศีลธรรมในใจตัวเอง
ผลของมันจะทำให้คุณจะสบายใจ ไม่ใช่อยู่ด้วยความรู้สึกผิด อยู่อย่างหวาดระแวงว่าวันหนึ่งจะถูกดำเนินคดีตามกฏหมายไหม
comment215:อยากเป็นพ่อที่ดีแบบนี้บ้าง
comment216:โทร หรือ แชท บอกแฟนว่า  เราเลิกกันเถอะ เพราะ เราทั้งคู่ เข้ากันไม่ได้  ทัศนคติ การใช้ชีวิต ไม่เหมือนกัน  

ถ้าเขาถามว่ามีอะไรบ้างที่ทำให้เราเข้ากันไม่ได้ ก็ยกตัวอย่างที่เขาโกงสิ่งต่างๆ ทัศนคติ ที่เขาตอบ มันสวนทางกับความคิดของคุณ

ถ้าเขาถามว่า เขาไม่ดีใช่ไหม ก็ตอบไปว่า ก็มีบ้างบางเรื่อง ซึ่งก็เข้าใจว่า คนเราไม่ได้ดีหมดทุกอย่าง แต่คิดแล้วว่า อนาคต ที่จะมาถึง 

ยังไง เราทั้งคู่ ทัศนคติ การใช้ชีวิต ไม่สามารถเข้ากันได้จริงๆ เราเลิกกันก่อนที่จะสายเกินไปดีกว่า  

ถ้าผู้ชาย ที่คิดได้ + เข้าใจ เขาจะเลิกกับคุณ  ถ้าผู้ชาย ที่คิดไม่ได้ + ไม่เข้าใจ + หาข้ออ้าง  ก็แสดงว่า เขาหวังอะไรบางอย่างจากคุณ

เมื่อบอกเลิกกับแฟน แล้ว บล็อกเฟส บล็อกไลน์  หรือ เปลี่ยนเบอร์มือถือ ไม่ต้องติดต่อกันอีก จะได้ทำใจได้เร็วขึ้นครับ
comment217:จงมีหิริโอตัปปะ

 มีความละอายและเกรงกลัวต่อบาป

 แต่บาปมันก็มีหลายคำจำกัดความ ว่าอะไรคือบาป บาปของเรากับของเค้าเท่ากันไหม

 งั้นเปลี่ยนใหม่ "จงมีความละอายและเกรงกลัวต่อกฎหมายละกัน"

เห็นภาพง่ายกว่า ไตร่ตรองนะคะ เราเลือกทางอย่างไร เราเลือกคบคนเช่นไร 

 ไม่ช้าไม่เร็ว ถ้าไม่ระวังใจเราก็จะเป็นคนเช่นนั้น
comment218:คุณสองคนต่างกันมาก มาพบ มาเจอ มาครบหากันได้อย่างไง  
เราว่าคุณรู้อยู่แล้วว่าคุณจะเลือกทำอย่างไหน เพียงแต่คุณอยากรู้ว่าคนส่วนใหญ่เป็นแบบไหน  และมีความเห็นกับแฟนคุณแบบไหน. 
ปล. ควรรีบใช้คำว่าอดีตแฟน ด่วน
comment219:ผมว่าต่างคนต่างความคิด เอาเป็นว่าเราอยู่แบบไหนแล้วสบายใจก็อยู่แบบนั้นละครับ....
comment220:ก็เพราะว่ามีคนแบบแฟนคุณ จำนวนมากในประเทศนี้ไง
 ประเทศไทยถึงได้ไม่เจริญถึงทุกวัน 

อย่าทำให้พ่อผิดหวังเลย
comment221:ระวังโดนโกงค่าสินสอดค่ะ เขาโกงได้ทุกอย่างจริงๆนะ
comment222:คติประจำใจผมครับ

สิ่งที่ถูกต้องคือถูกต้อง แม้จะไม่มีใครทำสิ่งนั้น
สิ่งที่ไม่ถูกต้องก็ยังคงไม่ถูกต้อง แม้ทุกคนจะทำสิ่งนั้น
ศ.ดร.สังเวียน อินทรวิชัย
comment223:เราอยู่ข้างพ่อคุณนะ ที่คุณสับสนเพราะคุณรักแฟนคุณมาก แฟนเก่าเราก็เป็นแบบแฟนคุณ กลับเป็นเราเองที่ละอายต่อบาปแทนที่จะเป็นเค้า 
เค้าจะเอาเปรียบริษัททุกทาง ไม่ว่าน้อยหรือมาก คนแบบนี้คบไปก็ทุกข์ใจค่ะ สิ่งที่แฟนคุณบอกก็แค่ข้ออ้างของคนเห็นแก่ตัวค่ะ เค้าหลอกตัวเองเพื่อไม่ให้คุณมองว่าเค้าผิดก็แค่นั้นเอง
comment224:ข้ออ้างคนเลว อ้างได้สารพัด เพราะความเลวทำได้ง่าย    ไม่ต้องใคร ตัวเราเองแม้นั่งเฉย ๆ จิตใจเราเองก็ยังไหลไปในทางเลว ทางต่ำ  ใยจะไปกล่าวถึงคนเลวแบบนั้น
comment225:คุณพ่อจขกทน่ารักมากค่ะ มองคนได้ขาดมาก
แถมพูดได้ดีมากๆด้วย อย่างที่คุณพ่อบอกค่ะ
ว่าคนๆนี้จะนำความเดือดร้อนมาให้คุณแน่ๆ
ทั้งทางตรงและทางอ้อม ระวังไว้เถอะค่ะ
วันนึงคุณแต่งงานไป เขาเอาชื่อคุณไปใช้ในการโกงขึ้นมา
เวลาเกิดอะไรขึ้นเขาก็โบ้ยความผิดให้คุณ แล้ววันนั้นคุณ
จะนึกถึงคำที่พ่อคุณบอกเลยค่ะ
comment226:ไม่ต้องสับสนหรอกครับ ดูข่าวดาราสาวโดนข้อหาฟอกเงินที่กำลังโด่งดังอยู่ตอนนี้ก็ได้
ที่บ้านมีเงินตั้งมากมายสุดท้ายเป็นยังไง ชีวิตดีไหม

คุณคงพอจะได้คำตอบอยู่ลางๆ

ประเด็นไม่ได้อยู่ที่ว่าคนที่พูดเป็นพ่อ หรือว่าแฟน
แต่อยู่ที่ว่าคุณจะเอายังไงกับชีวิตคุณ คุณจะยึดหลักการไหนในการดำเนินชีวิต

ส่วนตัวแล้วอยากแนะนำว่าคนที่เห็นแก่ตัว กับคนที่รู้จักรักษาตัวให้รอดมันไม่เหมือนกัน
comment227:ศีลไม่เสมอกัน แต่กรรมเสมอกัน ก็คงต้องชดใช้กรรมร่วมกันไป ต้องตกนรกทั้งเป็นก่อนจึงจะสำนึก สงสารแต่คนเป็นพ่อเป็นแม่  เลี้ยงลูกอย่างดี  สั่งสอนดี เป็นตัวอย่างที่ดีมีคุณธรรม  แต่ลูกไม่มีภูมิต้านทานในการเผชิญความเลวร้ายของคน  มีสำนึกแยกแยะดีชั่วได้ แต่อ่อนแอปวกเปียกเกินไปที่จะขัดขืนหรือต่อต้านการทำชั่ว  อ้างความเกรงใจ กลัวนั่นนี่  ก็ไม่พ้นตกเป็นเหยื่อ ถูกเอารัดเอาเปรียบ และถูกชักจูงในทางที่ผิดได้ง่าย  


คำว่า"รักอย่างตั้งใจ" แสดงว่าคุณรักมากและพร้อมที่จะฝ่าฟันทุกอย่างเพื่อผู้ชายคนนี้ ทั้งๆที่รู้ว่าเขาเป็นคนเช่นไร จะบอกอะไรก็เกรงใจไปทุกอย่าง จะเลิกเมื่อเขาบอกเลิกคุณ เขาไม่เลิกกับคุณดอก ใจอ่อนควบคุมง่ายอย่างนี้  เอาเป็นว่า ถึงเขาจะเอารัดเอาเปรียบ ขี้โกง พูดจาหยาบคาย แต่เขาก็มีดีเหมือนกัน คนอื่นไม่เห็นแต่คุณเห็น รักกับเขาต่อไปให้ยืด ฟันฝ่า แต่งงานกับเขาให้ได้ ประสบความสำเร็จเมื่อไหร่เอามาลงกระทู้ให้คนที่ยุให้เลิกหน้าแตกไปเลย  แต่หากเขาทิ้งคุณไปมีหญิงอื่นที่โดนใจมากว่าก็ถือเป็นกรรมเก่า นรกมีจริงไม่ต้องรอตอนตาย  ก่อนทำอะไรคิดถึงพ่อแม่ให้มากๆ
comment228:คุณพ่อคุณเป็นคนดี
อยากได้มาเป็นพ่อตาจริงๆ
comment229:พระที่ทุศีลแล้วไปรับอาหารเขายังผิดศีลเลย พระที่ไม่ทุศีลบิณฑบาตรก่อนฉันไม่พิจารณาปัจจัยก็ถือว่าเป็นหนี้เขา คนพาลอย่าว่าแต่เป็นภรรยาเขาเลย ไม่จำเป็นท่านห้ามว่าอย่าพูดด้วยเลยด้วยซ้ำ
comment230:ลองพิจารณาตัวเองดูเถอะว่าคุณเป็นคนประเภทไหน

ถ้าเป็นแบบแฟนก็คบกับแฟนต่อไป ถ้าเป็นแบบพ่อก็ค่อยๆห่างจากแฟนเถอะ

แต่ขอบอกตามตรงว่าพ่อคุณน่ะเยี่ยมมาก

ส่วนแฟนคุณน่ะ ขอละไว้ เพราะถ้าพูดไปอมยิ้มคงปลิว ขึ้เกียจไปหาซิมใหม่
comment231:คนเรานี่ก็แปลก

บางคนแฟนเป็นคนดี ต่อให้มีข้อเสียบ้างแต่ก็ไม่เลวร้าย แต่อยู่ในครอบครัวที่ผู้ใหญ่หัวโบราณ สั่งให้เลิกแล้วไปจับคลุมถุงชนกับคนไม่ดีเพียงเพราะเห็นแก่เงินหรือหน้าตระกูล ใช้ตรรกะปวยๆ  แบบ "อยู่ไปเดี๋ยวก็รักกันเอง" สุดท้ายก็ยอมทำตามผู้ใหญ่ไปกับสภาพแบบนั้น

แต่ทีบ้านที่พ่อแม่โคตรจะดี มีเหตุผล คุยกันรู้เรื่อง ตรงกันข้ามกับแฟนที่เป็นพวกเลวร้าย เอาแต่ได้ ไม่ได้เรื่อง ไม่น่าคบหา คบแล้วซวย ก็ยังจะไปเลือกแฟนพรรค์นั้นอีก

ในโลกนี้มันมีอะไรที่ลงเอยที่คำตอบที่ถูกที่ควรกะเขามั่งรึเปล่า

แต่ช่างเถอะ ชีวิต จขกท. ก็ต้องเลือกเอง คนอื่นก็ทำได้แค่แนะนำ พร้อมแบกรับความเสี่ยงเป็นหมาหัวเน่ากันตั้งแต่แรกแล้วไม่งั้นคงไม่มา อยู่ที่ว่า จขกท. จะใจร้ายพอให้ต้องเป็นจริง ๆ ไหมแค่นั้น

แต่เตือนก่อนนะว่า ในกรณีที่ฝ่ายหนึ่งรักได้ถึงขีดสุด แต่อีกฝ่ายหนึ่งสามารถทิ้งไปได้หน้าตาเฉยเมื่อไหร่ก็ได้ที่ต้องการ ฝ่ายแรกย่อมเจ็บหนักกว่าเสมอ และมักลงเอยที่ไม่ได้รับคำชมใด ๆ ตอบแทนนอกจากคำว่า "โง่" แปะใส่อีกตะหาก

ทั้งที่ยุคนี้ความคิดที่ว่าเมียต้องตามผัวไปสุดหล้าฟ้าเขียวไม่ว่าจะดีจะเลวไม่งั้นจะถือว่าเป็นเมียที่เลวเนี่ยมันน่าจะเบาบางลงไปเยอะแล้วแท้ ๆ ทำไม ผญ.บางคนถึงเลือกจมปลักกับสภาพพรรค์นั้นกันอีกน้อ....

แสดงว่าถ้าไม่ฆ่า ผช.ให้หมดทั้งโลก ก็ไม่มีวันปลดปล่อยพวกนางได้สินะ ใช่หรือเปล่า? (ปล.ดันทำให้ผมต้องคิดงี้เองนะ)
comment232:พ่อคุณพูดถูกแล้วครับ วันนี้มันอาจจะเริ่มจากโกงค่าน้ำค่าไฟ วันต่อไปถ้าเขามีทางโกงอันอื่น ผมว่าเขาก็น่าจะยินดีทำ ตอนนี้เป็นแค่แฟนยังถอนตัวทัน หาคนที่ศีลเสมอกันน่าจะดีกว่า
comment233:ถึงกับต้องล็อคอินมาตอบ...

ขอยกข้อความบางส่วนที่เคยได้เรียนกับอาจารย์ค่ะ ฟังดูเรียบง่ายแต่จริงมาก
...ความชั่ว แม้คนส่วนมากทำก็คือความชั่ว ความดีแม้คนส่วนน้อยทำยังไงก็คือความดี สิ่งที่ผิดแม้คนส่วนมากทำก็ไม่ได้จะทำให้กลับกลายเป็นสิ่งที่ถูกได้...

เพราะฉะนั้น สิ่งที่แฟนคุณอ้าง (ขอเรียกว่าอ้างไม่ใช่เหตุผล) ว่ามีคนอื่นทำ อันที่จริงแล้วเรามีสิทธิ์เลือกที่จะเป็นคนทำให้สังคมดีขึ้นได้ค่ะ

และประโยคเรื่องคนรวยก็โกงทั้งนั้น อยากให้แฟนคุณไปอ่าน "รหัสลับสมองเงินล้าน" จะเข้าใจว่าสิ่งที่เขาคิด กำลังจะทำให้เขาถังแตก

ฝากไว้แค่นี้ค่ะ...ส่วนเรื่องคุณกับแฟน อันนี้แล้วแต่พิจารณาต่อค่ะ
comment234:คำพูดของพ่อคุณสรุปทุกอย่างไว้หมดแล้ว ตัวเลือกมันก็ชัดเจนว่านิสัยเหมือนแฟนคุณเป็นพวกเห็นแก่ตัว ที่เหลือก็อยู่ที่คุณแล้วล่ะว่าจะคิด ไตร่ตรองและไม่สติแค่ไหน
comment235:ไอ้เรื่องโกงชาวบ้านเพื่อตัวเองนี่มันมีกันทุกประเทศแหละครับ

เพียงแต่ว่าในประเทศที่เจริญแล้วคนที่โกงชาวบ้านเค้าจะไม่มานั่งโอ้อวด
หรือบอกให้คนอื่นรู้ถึงความชั่วของตนเองกันครับ เพราะมันเป็นเรื่องน่าอับอายครับ

ส่วนประเทศด้อยพัฒนาจะคิดว่าการทำแบบนี้ได้ ถือเป็นความเก่งกาจ
น่าเป่าประกาศให้คนอื่นรู้ว่า ข้านั้นเก่งฉกาจเพียงใด
บ้างก็ถึงขั้นด่าว่า คนทำถูกต้องว่า "โง่" กันเลยก็มี

ข้อแตกต่างทางทัศนคติเรื่องนี้เอง ที่เป็นตัวแบ่งแยกประเทศที่เจริญแล้วกับประเทศด้อยพัฒนา
comment236:แนะนำว่าให้เลิกคบเหอะครับ
comment237:เชื่อพ่อเถอะค่ะ
คนพันนั้น อย่าว่าแต่แฟนเลย เป็นเพื่อนก็ไม่เอา
อยู่ห่างๆไว้เลย คอยมองดูว่าเขาจะโกงอะไรอีก
comment238:ชีวิตลิขิตเอง ไม่ใช่รอให้เค้าบอกเลิก ไม่งั้นต้องจมปลักกับคนแบบนี้ไปจนตาย
comment239:เกลียดการโกง ถูกโกง และส่วนตัวจะไม่โกงค่ะ ซื่อกินไม่หมดคดกินไม่นาน คุณพ่อคุณพูดถูกนะคะ
comment240:ไม่ขอออกความเห็นว่า คุณควรจะคบแฟนต่อ หรือเลิก

แต่จะแนะนำว่า ถ้าแต่งงานมีลูก อยากให้ลูกของเราเป็นคนแบบไหน ก็จงเลือกพ่อพิมพ์ที่เป็นแบบนั้น
comment241:ที่ว่าใครๆก็โกง คนนู้นโง่ คนนี้โง่ มันก็เป็นเรื่องของเค้านะครับ
ไม่ใช่ข้ออ้างที่เราจะเอามาเป็นเหตุผลให้ตัวเองโกงคนอื่นได้
แบบที่พ่อคุณสอนเลยครับ ความถูกต้องก็คือถูกต้อง คนคดโกงทำชั่ว แม้จะสตางค์เดียว ก็คือคนชั่วอยู่ดี เรื่องนี้ไม่ใช่ความคิดเห็นหรือเหตุผลไม่ตรงกัน แต่มันคือความดีกับความชั่ว ที่คนนอกมองเห็นได้อย่างชัดเจน แต่คนเป็นคนกลาง รักทั้งสองฝ่าย ก็ไม่แปลกที่จะสับสนครับ
comment242:คบคนพาล พาลไปหาผิด จำไว้ให้ขึ้นใจเลย อะไรที่มันไม่บริสุทธิ์ใจเรารู้ดี ถ้าใจเราร้อนรนก็ยากที่หาความสงบได้ในชีวิตได้ สักวันผลกรรมมันจะตามทันจนร้อนรนเอง
comment243:ผมว่าไม่ควรจะมีข้ออ้างใด ๆ ในการเอาเปรียบหรือโกงคนอื่นครับ .___.
comment244:อ่านคอมเมนต์กระทู้ดราม่าอื่นๆแล้วใจลงไปตาตุ่มพอมาอ่านกระทู้นี้แล้วค่อยรู้สึกดีขึ้น ที่คิดตัดสินไปแล้วเป็นโมฆะแล้วกัน  สังคมเรายังมีคนดีๆอีกเยอะ

จขกทตั้งกระทู้แล้วหายไป  คงแค่ขอความคิดเห็นแต่สิ่งที่ได้คือแนะให้เลิกไปเลย  มันคงยากทำใจ

ความรักเป็นสิ่งดีงามแต่ถ้ามันมีอำนาจมากเกินไปมันอาจกลายเป็นความหลง  ทางเดียวที่รอดคือมองให้เห็นความจริง  ใช้ปัญญาให้มาก
comment245:คนเอาตัวรอดเก่งแบบ เหยียบศพคนอื่นเพื่อให้ตัวเองสบาย ผมเคยมีเพื่อนแบบนี้ไม่นานเขาก็จะเหยียบศพคุณโดยข้ออ้างว่าเอาตัวรอดเช่นกัน 

เชื่อพ่อคุณเถอะ สอนได้สุดยอดมากๆ
comment246:จริงๆแล้วคุณอาจจะมีคำตอบอยู่ในใจอยู่แล้วก็ได้ เราเชื่อว่าคุณเติบโตมาดี มีพ่อที่ดี คุณทำตัวดี รู้ดีอยู่แล้วว่าสิ่งที่แฟนทำมันไม่ถูกต้อง
เพียงแต่คุณเอนเอียงจากคำพูดที่แฟนอ้าง 
อยากใหัคุณรู้ไว้ ว่าคนทำผิดก็มักมีข้ออ้างที่เค้ามักพูดว่านั่นคือเหตุผล กล่าวโทษสิ่งต่างๆว่าทำให้เขาต้องทำแบบนี้ๆๆ 
ซึ่งคุณต้องใช้ปัญญาที่คุณได้มาจากพ่อ ไตร่ตรองเองให้ได้ว่า คุณอยากใช้ชีวิตอย่างไร เรียบง่ายตรงไปตรงมา หรือ ต้องคิดหลบหลีกตลอดเวลา
comment247:รู้สึกไม่เห็นด้วยจึงไปถามพ่อ มันก็ตอบแล้วน่ะว่ามันควรอย่างไร
comment248:พ่อพูดถูกต้องทุกประโยคค่ะ


แต่พ่อพูดขนาดนี้...ยังคิดไม่ได้
ยังอุตส่าห์ (โง่?) เอาไปถามแฟนอีก...
เพื่อ!!!!!!!!!!!!!!!!!!!!!!!! ล่อเป้าป่ะเนี่ย


จากประโยค
"ทั้ง 2 คนต่างมีเหตุผลเป็นของตัวเอง ทำเอาเราสับสนไม่รู้ควรทำยังไง 
แต่ที่แน่ๆ 2 คนนี้เข้ากันไม่ได้แน่นอน"
^
^
ถ้าจะนับการโกง การเอาเปรียบ เป็นเหตุผล
ก็เอาเลยค่ะ  เราเชียร์นะ คือถ้ามองขนาดกลัวจะเข้ากันไม่ได้ คือกะดองกันเลยว่างั้น
ไหนๆ ก็กะเกลือกกลั้วกับขรี้แล้ว อย่าเอาไปแปดเปื้อนพ่อเลยค่ะ
แล้วก็ทำใจด้วยนะ  คนเลวๆ น่ะ มันพร้อมเอาเปรียบทุกอย่างแหล่ะ
(ข้างล่างนี่ประชดนะ..เผื่อยังคิดไม่ได้อีก)
comment249:ผิดยังไงก็คือผิด แล้วจะมีกฎหมายบ้านเมืองเอาไว้ทำไม 

แฟนคุณเป็นคนขี้โกงครับ 

การเอาตัวรอดกับการขี้โกง มันต่างกันครับ
comment250:น้องคะ วันนี้เป็นแฟนยังขนาดนี้แล้ว ถ้าวันนึงแต่งงานร่วมชีวิตกันไป มีอะไรเกิดขึ้นมา น้องอาจจะต้องรับเคราะห์ร่วมด้วยนะคะ พี่บอกตรง ๆ 

พี่เคยเจอมาแล้วค่ะ คนที่ใช้เล่ห์กระเท่แบบนี้ หว่าานล้อมหลอกให้คนอื่นทำตาม พอมีเรื่องมีราวขึ้นมา  เราพยายามแก้ไขให้ถูก มาโกรธเราอีกแน่ะ 

ถ้าไม่กล้าขอเลิก แนะนำว่าให้ห่างออกมาเถอะค่ะ  ค่อย ๆ ห่างไปก็ได้  อย่ามัวมารอให้เขาเป็นฝ่ายขอเลิกก่อนเลยค่ะ แค่นี้ก็ทำไม่ดีพอแล้ว 

ความจนไม่ใช่ข้ออ้างที่จะยกขึ้นมาให้กระทำผิดได้นะคะ พี่เองมาจากครอบครัวฐานะกลาง ๆ ค่อนไปทางจนด้วยซ้ำ พ่อแม่พี่ก็สอนอย่างพ่อแม่น้องนั่นล่ะค่ะ อย่างน้อยเราก็ภูมิใจว่าเราไม่ได้ไปคดโกงใครมา พอมีพอกินก็พอแล้ว รายได้น้อยก็ต้องหาเพิ่ม ไม่ใช่หาทางซิกแซกแบบนี้

ไม่อยากให้น้องต้องมาเสียเวลาและเสียใจในชีวิตเพราะความผิดที่เราไม่ได้ก่อนะคะ  นึกถึงพ่อแม่ไว้มาก ๆ เราเสียใจแค่ไหน ท่านเสียใจมากกว่าอีกหลายเท่า 

โกงค่าน้ำค่าไฟนี่ เขาตรวจสอบจับได้เสียค่าปรับไม่ใช่น้อย ๆ นะคะ
comment251:เนื่องจาก พ่อ เลี้ยงมาตั้งแต่เล็ก  อยู่กับพ่อมานาน โตมากับพ่อ

วันนี้  จขกท สับสน   .....  เอิ่มมมม.....

ขออนุญาต ตรงๆเลยแล้วกัน     จขกท มีเลือดพ่อน้อยลงนะครับ  ส่วนจะน้อยลงแค่ไหน  ก็ถ้ามีสติจะเห็นครับ

ดีชั่วอยู่ที่ตัวทำ    เหตุผล ของคนที่ทำเลว   มันมีเหตุผลหมดแหล่ะครับ  เพียงแต่เป็นเหตุผลที่เอาดีเข้าตัว เอาชั่วเข้าคนอื่น
.....ไม่เอาก็โง่  /  ทีตรูมั่ง  /  มือใครยาวสาวได้สาวเอา  /
สารพัด....เหตุผล

ที่สำคัญ คือ เราไปยึดเหตุผลของคนที่ทำเลว  เราก็เปื้อนไปตามนั้นนะครับ
เลว หรือ ไม่  ถ้าไม่กล้าแยกแย่ะ  ซักวันคงมีความเดือดร้อนเข้ามาในชีวิตนะครับ

คนเห็นแก่ตัว วันนี้เขายังรักเราอยู่  ก็ยังดี
วันใดที่เขามีใหม่   เชื่อหรือว่า ความเห็นแก่ตัวในสันดาน จะไม่กลับมาทำร้ายเรา  แน่ใจ.... ????

วันนึงข้างหน้า  วันไหนที่เขาเห็นสาวๆสวยๆ  แล้วคิดในใจ 
ไม่แอบมีกิ๊ก ก็โง่แล้ว   มีจังหว่ะต้องรีบฉวยมีกิ๊ก
ถึงวันนั้น  จขกท  จะทำยังไงหล่ะ
คนที่พื้นฐานเป็นคนเห็นแก่ตัว แก้ไขไม่ได้หรอกครับ

ทำไมไม่หาคนที่ศีลพอกันหล่ะครับ  ชีวิตจะมีความสงบ
อุตส่าห์โชคดีที่เกิดมามีพ่อที่คิดดีขนาดนั้นแล้ว.....

ในชีวิตคนเรา  อย่าเริ่มด้วยการเห็นกงจักรเป็นดอกบัวเลยนะครับ  
เมื่อพลาด จะแก้ไขยากมากครับ

อยู่กับคนที่เห็นแก่ตัว    ขอให้มีสติ ให้มากนะครับ
comment252:ถ้าการโกงหรือจะเรียกว่าลักขโมย ถือว่าเป็นสิ่งไม่ดี ผิดศีล แล้วคนที่ขายเหล้า ขายเบียร์ แล้วคนอีกกว่า 90 ที่กินเบียร์ กินเหล้าหละ ทำไมยังดำรงชีพอยู่ในสังคมได้อย่างปกติสุข ทำไม ทำไม ทำไม
comment253:พ่อของคุณเป็นคนดี เลี้ยงคุณให้ออกมาเป็นคนดี

พ่อของลูก (ในอนาคต) เป็นคนโกง เลี้ยงลูกออกมาเป็นคนโกง

อยากให้ลูกของคุณเป็นคนโกงเหรอครับ คิดเอา
comment254:อย่างน้อยแฟนคุณก็เป็นคนเก่งนะ

เก่งในเรื่องหาเหตุผลเข้าข้างตัวเอง


เดาได้เลยว่าถ้ามีนอกใจเค้าคงแก้ตัวว่า เรื่องเซ๊กซ์เป็นเรื่องธรรมชาติ ใครๆก็เย็กกัน ปล่อยให้รัฐบาลเอาเปรียบเราได้ไง รัฐมนตรียังมีชู้เลย ทำไมไม่ออกฏหมายให้มีเมียหลายคนได้ บลาๆๆๆ. 5555
comment255:แฟนคุณไม่ได้ฉลาดจริงครับ หากฉลาดจริง คงหาเงินได้มาก และไม่ต้องมาสนใจวิธีโกงแผ่นดินเล็กๆน้อยๆ แบบนี้

พ่อคุณเป็นคนดีนะครับ หากประเทศมีคนแบบพ่อคุณเยอะๆ ประเทศเราคงเจริญไปไหนต่อไหนแล้วครับ
comment256:จขกท.คะ อยากเตือน​ว่า

ความเกรงใจ​ สมควร​ใช้กับคนที่ควรเกรงใจเท่านั้น​นะคะ

คิดให้​ดี​ค่ะ ความเกรงใจ​ แลกกบอนาคตของตัวคุณเอง มันคุ้มหรือเปล่า​

พักการใช้ใจมอง เป็นใช้สติ สมอง​ให้มากๆค่ะ ลองคิดดู​ว่า ถ้าเค้าไม่ใช่แฟน เป็น​แค่​คนรู้จัก​ เพื่อน​ที่ออฟฟิศ ป้าข้างบ้าน คุณ​จะยังรู้สึก​ก้ำกึ่ง​แบบนี้ไหม

เราเคย​อยู่​ในเหตุการณ์​ประมาณ​นี้ แต่เป็นแค่เพื่อน เรา​ก็​ยัง​ไม่​อยาก​คบเลย เปลี่ยน​สถานะ​เป็น​คน​รู้จัก​ห่างๆพอ
comment257:จำคำพ่อไว้นะคะ  เขาเป็นขี้ คบให้เปื้อนตัวทำไม อยากบอกว่า  ชอบพ่อ จขกท  มาก ๆ เลยค่ะ มันถูกใจจริง ๆ   เลิกคบไปเลยค่ะ  คนชั่ว ยังไงก็ชั่ว  คนโกง ยังไงก็โกง    ทำกับทุกคนได้  เดี๋ยวสุดท้ายก็มาทำกับเรา
comment258:โกงกับเอาตัวรอดนี่มันแค่เส้นบางๆกั้นเลยนะนั่น  ทั้งๆที่บางคนสามารถเอาตัวรอดได้โดยไม่ต้องโกงไม่ต้องทำผิดกฎหมายด้วยซ้ำ  ตรรกกะป่วยมากๆมีแฟนแบบนี้
comment259:ไม่มีคนโกงที่ไหนบอกว่าตัวเองโกง เชื่อพ่อเเล้วจะดี
comment260:ถ้าผมมีลูกสาวคิดอย่างงี้ คงมีน้ำตาไหลอะ
comment261:แฟนคุณเขาเพียงแค่พยายามหาเหตุผลในการกระทำของตัวเอง ประมาณว่าคนอื่นเลวได้ทำไมเราถึงยอมให้คนอื่นเลวและเอาเปรียบอยู่ฝ่ายเดียว คนอื่นทำได้เราก็ทำได้เช่นกัน และอาจจะเนื่องด้วยประสบการณ์ที่ผ่านมา ในทุกการกระทำมันยังไม่มีผลเสียหายร้ายแรงย้อนกลับมาหาตัวเอง เขาจึงยังเชื่อมั่นในแนวคิดของตัวเอง ซึ่งเมื่อถึงวันหนึ่งที่ต้องไปอยู่ในจุดที่เสียหายเกินกว่าที่จะย้อนกลับมาได้ ก็อาจจะเป็นตอนนั้นที่ทำให้เขาคิดได้

ก็หวังว่าเขาจะรู้ตัวก่อนที่จะพาตัวเองไปอยู่ในจุดนั้น ส่วนคุณเจ้าของกระทู้ คุณยังรู้สำนึกผิดชอบชั่วดี รู้สึกละอายต่อบาปซึ่งดูแล้วก็เป็นผลลัพธ์ที่มาจากการอบรมเลี้ยงดูของคุณพ่อของคุณซึ่งมันดีมากๆ แล้ว ขอให้ยึดมั่นในส่ิงนี้ไว้ แม้ว่าสุดท้ายการที่คิดดีทำดี จะไม่ทำให้รวยล้นฟ้าได้แต่ถ้าขยันประกอบสัมมาอาชีวะ ยังไงมันก็ไม่อดตายและไม่ขัดสนแน่นอน
comment262:ก็แค่ จขกท. ยังไม่หมดรัก ถ้าหมดรักก็ไม่ต้องมีเหตุผลแล้ว 

จริงๆ คนเราต่อให้ต้องดิ้นรนก็ไม่ควรต้องทำผิดไหม 

ความจนไม่ใช่ข้ออ้างในการทำผิดกฎหมายครับ คนเราทำผิดกฎหมายในเรื่องเล็กๆน้อยได้ แล้วอนาคตเรื่องใหญ่ๆ ละจะแน่ใจได้อยังไงว่า

คุณจะไม่ต้องรับผิดชอบความผิดทางกฎหมายที่เกิดขึ้น
comment263:"สังคมบีบให้คนต้องเอาตัวรอด ค่าน้ำ ค่าไฟ ค่าข้าวขึ้นไม่หยุด แต่เงินเดือนมีเท่าเดิมจะพอได้ยังไง 
มีคนโง่ที่เห็นแก่ตัวในรัฐบาล ทำให้คนอื่นอยู่อย่างยากลำบาก            = คำพูดนี้ของแฟนคุณถูกต้อง    แต่ว่าในฐานะช่างไฟฟ้าแล้ว   การโกงค่าไฟฟ้า เนื่องจากปัจจุบันไฟฟ้าส่ง outsource ไปจดมิเตอร์เสียส่วนใหญ่ พวกนี้เลยไม่ค่อยได้เช้ก แต่ใครเล่าจะรุ้ วันนึงอาจจะเกิดปัญหาอะไรสักอย่างที่ทำให้พนักงาน อย่างผมต้องไปตรวจเช้ก แล้วเจอว่าคุณโกงค่าไฟ  ถามว่าจะเกิดอะไรขึ้น  1.เราต้องแจ้งความดำเนินคดีข้อหา ฉ้อโกงแน่นอน  2.เราจะดำเนินการคิดค่าไฟย้อนหลัง ย้อนไปเรื่อยเท่าที่เราคิดว่าค่าไฟคุณที่อยู่ดีๆ ลดลง (แม้บางทีอาจจะเพราะคุณไม่อยู่บ้าน) แล้วหารเฉลี่ยส่วนต่างที่คุณต้องจ่ายคืน ข้อนี้ผมไม่ได้อยู่ส่วนนี้เลยไม่แน่ใจว่ากี่ปีนะ แต่น่าจะไม่เกิน 2ปี มั้งนะ  
**** ข้อคิดนะครับ คนเราขอเพียงทำดีคิดดี ใจบริสุทธิ์ เงยหน้ามองฟ้าไม่อายฟ้า ก้มหน้ามองดินไม่อายดิน   คุณไม่ต้องมีชนักติดหลังทำอะไรก๊ระแวง ว่าจะโดนจับได้เมื่อไร    แฟนที่แนะนำแบบนี้ เลิกกับมันไปเถอะ   แล้วมาคบกับผมดีกว่า  กิ๊ว กิ๊ว กิ๊ว ๆๆๆๆๆ
comment264:พ่อคุณพูดถูกที่สุดเลย สังคมปัจจุบันต้องถูกบีบให้เอาตัวรอด ใช่ครับแต่ไม่ใช่ด้วยการโกง ลองมองดูแฟนคุณว่าทุกวันนี้เขาใช้ชีวิตแบบนี้แล้วเขามีอะไร

ถ้าพ่อคุณรู้ว่าเป็นแฟนไม่ใช่เพื่อน อับดับแรกเลย คุณมีปัญหากับพ่อคุณแน่นอนเพราะท่านคงให้เลิกคบ และถ้าการไฟฟ้าเขาจับได้โดนดำเนินคดี คุณก็ต้องวิ่งเต้นหาเงินไปประกันตัวสู้คดี ความเดือดร้อนก็จะเข้ามาหาเป็นระลอก
ถ้าไปทำเรื่องอื่นๆอีก อะไรจะเกิดขึ้นกับชีวิตคุณ

คำพูดของพ่อคุณเป็นคำพูดที่น่าเคารพ เชื่อพ่อคุณได้รับรองชีวิตจะเจริญ หนทางก็จะนำพาไปเจอแต่สิ่งที่ดี ๆก็จะเข้ามาในชีวิต แต่หนทางของ แฟนคุณจะพาไปสู่หายนะ
comment265:เป็นครั้งแรกที่ล็อกอินเข้ามาเพื่อกดถูกใจ คคห.น่ารักๆ เยอะมาก

และช่างรู้สึกดีกับ แทบทุก คคห.

มาช่วยกันภาวนา
ให้ จขกท.กลับมาต่อพร้อมคำตอบที่พวกเรารอคอย
comment266:ขอถวายตัวเป็นลูกคุณพ่อสักคนได้ไหมครับ
comment267:ฝากขอบคุณคุณพ่อคุณด้วยครับที่สอนลูกสาวได้ดีมาก และฝากด่าแฟนคุณด้วยที่เอาเปรียบสังคม ถ้าทุกคนเป็นแบบแฟนคุณ ประเทศนี้คงแย่
comment268:โกงน้ำ-ไฟน่ะถือว่าลักทรัพย์ครับ ผิดศีลข้อ 2
พ่อคุณน่ะสอนถูกแล้ว คุณควรจะพาแฟนคุณไปหาพ่อคุณ บอกพ่อคุณล่วงหน้าด้วยว่าแฟนคุณนิสัยเป็นยังไง
ศีลกับหิริโอตตัปปะไม่เสมอกัน จะไปกันได้ไงครับ
comment269:ลบอันนี้เพราะโพสต์ซ้ำครับ
comment270:คุณแฟนดูเหมือนจะดี แต่เห็นแก่ตัว วันนี้เขารักคุณแต่วันหน้าไม่แน่ เมื่อไหร่ที่เขาไม่รักเขาก็จะเห็นแก่ตัวใส่คุณ
ยิ่งแต่งด้วยยิ่งลำบาก เวลาเลิกกันคุณจะเหลือแต่ตัว
พ่อแม่คุณรักคุณไม่มีวันจาง อันนี้คือเรื่องจริง
พ่อคุณเป็นคนดีและไม่เห็นแก่ตัวก็ยังเลี้ยงคุณโตมาได้ไม่ขาดแคลน ไม่เลือกแฟนคนนี้อยู่กับพ่อก็ไม่เห็นเสียหาย
และพ่อคุณเป็นความจริงที่พิสูจน์ว่าความคิดของแฟนคุณผิด และจริงๆแล้วมันเป็นข้ออ้างของคนจนส่วนใหญ่ที่คิดว่าโกงนิดหน่อยไม่เป็นไร
การที่ลดค่าไฟได้ไม่กี่ร้อย ก็ไม่ได้ทำให้เขารวยขึ้น 
วิธีคิดของแฟนคุณเป็นข้ออ้างของคนจน เขาคิดแบบคนจน เขาก็จะจนตลอดไป
วิธีคิดของพ่อคุณเป็นคนดี ตกน้ำไม่ไหล ตกไฟไม่ไหม้ อาจไม่รวยล้นฟ้า แต่ไม่น่าจะจน
comment271:มีคนมาแนะนำในทางที่ถูกที่ควรเยอะขนาดนี้ ถ้าคุณยังเลือกผู้ชายคนที่จะมาเป็นคู่ชีวิตของคุณแบบนี้ ก็ถือว่ากรรมใครกรรมมันแล้วค่ะ
comment272:เมื่อเวลาผ่าน ความรักจืดจาง แต่สิ่งที่ยังอยู่คือความนับถือในคุณความดีในตัวกันและกัน เขาเป็นคนขี้โกง พ่อของลูกคุณเป็นคนขี้โกง คุณยอมรับได้ใช่ไหม

บอกเลิกสิ บอกทรรศนะคติไม่ตรงกัน อยู่ด้วยแล้วอึดอัด ไม่ต้องไปบอกว่าเราดี เขาเลว บอกแค่เข้ากันไม่ได้ ไม่ชอบก็พอแล้ว ถ้าไม่อยากบอกเลิก ก็ถอยห่าง ขยับเป็นแค่เพื่อน เลิกอุ้มชูดูแล คนเห็นแก่ตัว พอเขาไม่ได้ประโยชน์จากคุณ เดี๋ยวเขาก็ไป จะรอให้เขาเฉดหัวทิ้งก่อนทำไม รีบๆ ตัดใจเถอะ ปล่อยนานจะยิ่งผูกพัน

กลิ่นขยะเหม็นเน่า แต่พอนั่งดมนานๆ ก็เหม็นน้อยลง ไม่ใช่เพราะกลิ่นมันลดลง แต่เพราะเราชินกับกลิ่นเหม็นแล้วต่างหาก
comment273:เราไม่รู้ว่า จขกท.จะได้อ่านทุกความเห็นรึเปล่านะคะ
แต่เราอยากบอกคุณว่า คุณมีพ่อที่ประเสริฐยิ่งและรักคุณอย่างแท้จริง
คนเป็นพ่อแม่ที่แท้ต้องคอยตักเตือนลูกเมื่อเห็นสิ่งไม่ถูกไม่ควร
ชักจูงลูกไปในทางที่ดี ไม่ใช่สนับสนุนลูกให้กระทำสิ่งไม่ดีเพื่อประโยชน์ของตัวเองและพวกพ้อง
แฟนจขกท.เป็นคนที่ไม่น่าคบและควรอยู่ให้ห่างไกลในความคิดของเรา
เพราะถ้าคบกับเค้าแล้ว เค้าจะนำพาเราไปในสิ่งที่ไม่ถูกไม่ควร
เราอาจจะเจริญก้าวหน้าในทางโลก เพราะได้มาด้วยการโกง
แต่เราจะไม่เจริญในด้านจิตใจแน่ค่ะ
วันนี้ตอนนี้อาจยังไม่เห็นความแตกต่างที่ชัดเจนมากนัก เพราะยังมีความรักมากมายอยู่ 
แต่นานวันไป ทั้งจขกท.และตัวเค้าจะมีปัญหาในความสัมพันธ์ เพราะทัศนคติที่ไม่ตรงกัน
อย่างที่เค้าเรียกว่า ศีล จาคะ ปัญญา ไม่เสมอกันไงคะ
ยกเว้นเสียแต่ว่า เค้าจะเปลี่ยนเป็นคนดีเหมือนจขกท.หรือจขกท.เปลี่ยนเป็นเหมือนเค้า ถึงจะไปด้วยกันได้
คบคนเช่นไรย่อมเป็นคนเช่นนั้นค่ะ
comment274:จงทำในสิ่งที่คิดว่าเราสบายใจที่สุด
comment275:คุณโกงวันนี้ สบายวันนี้ ลำบากวันหน้า เมื่อมีคนจับโป๊ะแตกได้ขึ้นมา ก็สาวกันยาวๆ ถ้าโกงเรื่องใหญ่ๆ ก็ติดคุก ถ้าโกงเรื่องเล็กๆ คนรอบข้างของคุณจะไม่มีใครยุ่งกับคุณ และ คุณจะกลายเป็นจำเลยของสังคมไปโดยปริยาย เช่น ถ้าของหาย หรือ อะไรก็ตาม คุณจะเป็นคนแรกที่ถูกสงสัย 

หรือ อีกกรณี เมื่อคุณเป็นคนขี้โกงแล้ว มันก็จะกระทำลงไปโดยไม่รู้ตัว คุณก็จะกลายเป็นคนที่สังคมรังเกียจ เพราะ คุณจ้องจะหาแต่ผลประโยชน์จากคนอื่น เพื่อนก็จะไม่ชอบ คนอื่นๆก็จะไม่ชอบ หัวหน้าที่เณรตรงก็จะไม่ชอบ คุณจะใช้ชีวิตลำบากขึ้นกับคน มันจะไม่ปุปปัปหรอกนะของพวกนี้ มันจะค่อยๆเปนค่อยๆไปช้าๆ เมื่อถึงเวลาคุณก็จะถูกบีบอย่างไม่รู้ตัว เท่านั้นเอง
comment276:เจ้าของกระทู้ : จิตใจ อ่อนโยน และ เข้าใจ ความรู้สึกของ ผู้อื่น มาก   ระวังจะโดน เอาจุดอ่อนนี้ มาทำให้ สูญเสีย จุดยืน ที่ดี ของ คุณ

คนที่จะคบกัน ควรมีบางสิ่ง เหมือนกัน แต่ถ้าจะ สมรส กัน "ทัศนคติ" การมองโลกควร สอดคล้องกัน 

มิฉะนั้น ก็อาจ ไม่ต่าง อะไร กับการต้อง ตกนรก เพราะ "ความเข้าใจ" ที่คุณ มีให้ แฟนคุณ นั่นเอง

ทัศนคติ ที่ บิดเบี้ยว ไม่ควร ยอมรับ ค่ะ เพราะ ต่อไป เขาก็ จะใช้กับเรื่องอื่นๆ

ด้วยความปรารถนา ดี ค่ะ
comment277:เอาที่สบายใจครับ

คุณลังเล แสดงว่าส่วนหนึ่งคุณก็เห็นด้วยกับแฟน
เพราะถ้าไม่เห็นด้วย คุณจะไม่มีทางลังเลเลย

ต่อไป ทำไมคุณถึงเห็นด้วยกับเขา ไปหาคำตอบตรงนี้มา

ขั้นต่อไป พิจารณาดูว่าทำไมคุณถึงเห็นด้วยกับพ่อของคุณ เป็นสิ่งที่ตรงกับทรรศนคติของคุณ หรือเป็นเพียงสิ่งที่คุณคิดว่าดีเพียงเพราะผู้พูดคือพ่อ

เอาที่คุณพิจารณาจากแฟนและพ่อมาชั่งน้ำหนักดู คุณรักที่จะมีชีวิตแบบไหน ชั่งน้ำหนักไปทีละเรื่องแล้วกลั่นตัวตนของคุณออกมาโดยไม่ต้องสนใจเรื่องถูกหรือผิด

ลองดูว่าคุณเอียงไปทางพ่อหรือแฟน จากนั้นค่อยมาดูอีกทีว่าทำไมจึงเอนไปทางนั้น

พิจารณาให้ถี่ถ้วนแล้วไปใช้ชีวิตกับสิ่งที่เหมือนคุณซะ

ความสุขของคุณ คุณต้องเลือกเองครับ

ผมเชื่อว่า ทองรักจะอยู่กับทอง เหล็กรักจะอยู่กับเหล็ก อุปนิสัยของคุณเป็นไปในทางใดก็จงไปหาสิ่งที่คุณพอใจตามนั้น

ติดกับบ่วงความคิดที่ไม่ใช่ตัวเอง วันนึงระเบิดออกมามันจะแรงกว่านี้

ผมไม่ชี้อะไรผิดถูกครับ ชีวิตคุณ คุณเลือกเอาเองแล้วกัน ผมแค่แนะวิธีเลือกให้

ที่เหลือก็ เอาที่สบายใจแล้วกัน
comment278:เห็นกระทู้นี้เลยต้องขอ ลอกอินเข้ามาตอบค่ะ

แฟนคนเก่าที่เคยคบกันก็มีพฤติกรรมคล้ายแบบนี้ แต่เป็นของช่องทีวีสมัยก่อน ซึ่งบ้านเราเสียเงินเป็นสมาชิกค่ะ แต่ของบ้านเขาเขาไปซื้อเครื่องต่อที่เหมือนขโมยสัญญาณค่ะ ตอนเราทราบเราก็ถามว่าทำไมไม่จ่ายเงินให้ถูกต้อง เขาตอบเรากลับมาว่ามีแต่คนโง่เท่านั้นแหละที่เสียเงินเป้นสมาชิก ซึ่งตอนนั้นเราก็เงียบไปนะคะ แล้วต่อมามันก็ไม่สามารถขโมยสัญญาณได้แล้ว สุดท้ายก็ต้องเสียเงินค่ากล่องเคเบิ้ลเช่นกัน ซึ่งคุณภาพก็ดีบ้างไม่ดีบ้างตามราคา  แล้วสุดท้ายก็ต้องเปลี่ยนกล่องใหม่และต่อมาเรากับเขาก็เลิกกัน ซึ่งตอนที่เขาคบกันเราว่านิสัยเรื่องเงินของเขาบางอย่างเราไม่โอเคเท่าไหร่ รวมทั้งการแสดงออกเรื่องฐานะทางการเงินเราก็มีคำถามในใจบ่อยครั้ง ซึ่งเราก็คิดว่าเราตัดสินใจถูกแล้วที่เลิกกับเขามา

พอมาเจอแฟนคนปัจจุบันที่ชอบดูฟุตบอลมาก เขาจ่ายเงินต่อทุกจุดของบ้านเลยค่ะ แม้ว่าลิขสิทธิ์บอลจะถูกเปลี่ยนมือไปก็ยอมจ่ายนะคะ แม้ว่าเขาเป็นคนประหยัดนะคะแต่เขาจ่ายทุกอย่างถูกต้องหมดเลยค่ะ แพงขนาดไหนก็ไม่เกี่ยง แต่เรากลับคบเขาแบบสบายใจ รวมไปถึงนิสัยการใช้เงินด้วย 

เราไม่รู้ว่าจะอธิบายยังไง แต่เราว่าวิธีการคิด วิธีการใช้ชีวิตมันบอกได้ว่าตัวตนเขาเป็นคนยังไงอ่ะค่ะ เราคิดว่าถ้าเรื่องที่ควรจะทำยังพยายามเอาเปรียบกันให้ได้ เรื่องอื่นๆในชีวิตถ้าเกิดมีโอกาสก็อาจจะทำก็ได้ บางครั้งก็ทำจนติดเป้นนิสัย และก็เอาเปรียบจนกลายเป้นความเคยชินไป แล้วจะมาเอาเปรียบกับคนใกล้ตัวได้ค่ะ ซึ่งเราเป็นคนไม่ชอบคนเอาเปรียบเลย ดังนั้น เราว่ามันอยู่ที่ว่าคุณพึงพอใจ และรับได้กับพฤติกรรมเหล่านี้ และคิดไปเผื่ออนาคตว่า ถ้าไม่ใช่ค่าน้ำ ค่าไฟ แต่เป็นค่าใช้จ่ายในบ้าน ของใช้ร่วมกัน ถ้าคุณรับได้และไม่คิดว่าเป็นปัญหาอะไรก็เป็นสิทธิ์ของคุณที่จะคบเขาต่อเช่นกันค่ะ
comment279:งงมาอ่านกระทู้คุณข้อความทั้งหมดที่คุณเขียนมาแยกเป็นข้อดีข้อเสียแต่ตัวคุณกลับไม่เข้าใจทั้งที่คุณก็ใช้ประโยคว่าแฟนคุณโกงเราว่าความคิดคุณมีปัญหามากกว่านะ คบผู้ชายอย่าใช้ใจมากกว่าสมอง  แต่ให้ใช้สมองมากกว่าใจ
comment280:ถ้าเรื่องความดีความชั่วมันยึดเหนี่ยวจิตใจไม่พอ อย่างน้อยก็กลัวโทษตามกฏหมายเถอะครับ

เงินไม่กี่บาท จ่ายไปก็จบ ถ้าคนไปวิ่งเต้นเรื่องใหญ่โตจริงๆ เช่น จะติดคุก ถึงผมไม่ได้สนับสนุนแต่ก็ยังพอเข้าใจ
comment281:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

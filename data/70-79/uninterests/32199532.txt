title:FUCO โดนจับแล้วครับ
comment:อย.จับผลิตภัณฑ์เสริมอาหาร "FUCO" ลักลอบขายเกลื่อนเวบ โฆษณาโอ้อวดลดอ้วนเกินจริง ลั่นผลิตภัณฑ์ยี่ห้อ FUCO ทุกรุ่นไม่เคยขออนุญาต เตือนผู้บริโภคอย่าสั่งซื้อมาใช้เด็ดขาด พร้อมบุกจับแหล่งผลิตอาหารปลอม "น้ำกระเทียมดอง-น้ำมะนาวดอง" แอบสวมเลขอย. อันตรายอาจใส่กรดอะซิติก ทำระบบทางเดินอาหารระคายเคืองถึงขั้นกระเพาะทะลุ "อาหารปลอมจะดูเพียงบรรจุภัณฑ์อย่างเดียวไม่ได้ ควรดูที่เลขสารบบเป็นหลัก ซึ่งสามารถตรวจสอบได้จากเว็บไซต์ อย. www.fda.moph.go.th"

    เมื่อวันที่ 16 มิ.ย. นพ.ไพศาล ดั่นคุ้ม รองเลขาธิการคณะกรรมการอาหารและยา (อย.) แถลงข่าวจับผลิตภัณฑ์อาหารปลอมและผลิตภัณฑ์เสริมอาหารผิดกฎหมายนำเข้าจากต่างประเทศ ว่า อย.ได้รับเรื่องร้องเรียนจากผู้บริโภคว่า มีผลิตภัณฑ์เสริมอาหารนำเข้าจากต่างประเทศ ยี่ห้อ FUCO ทั้ง FUCO PURE และ FUCO BURN ที่โฆษณาอวดสรรพคุณเกินจริง เช่น ลดระดับโคเลสเตอรอล ทำให้หุ่นดี หุ่นสวย ผ่านทางหลายเว็บไซต์ เมื่อวันที่ 12 มิ.ย. อย.ร่วมกับ ตำรวจกองบังคับการปราบปรามการกระทำความผิดเกี่ยวกับการคุ้มครองผู้บริโภค (บก.ปคบ.)ทำการสืบสวนและขยายผลการลักลอบจำหน่ายผลิตภัณฑ์และโฆษณาเกินจริงทางเว็บไซต์ดังกล่าว พบผลิตภัณฑ์เสริมอาหารยี่ห้อ FUCO จำนวนมาก จึงยึดของกลางกว่า 3 แสนบาท พร้อมจับกุมผู้กระทำความผิด 1 ราย นำส่งดำเนินคดี เบื้องต้นแจ้งข้อหาจำหน่ายอาหารที่มีการแสดงฉลากไม่ถูกต้อง และยังไม่ได้รับอนุญาตเลขสารบบอาหาร มีโทษปรับไม่เกิน 30,000 บาท และโฆษณาอาหารโดยไม่ได้รับอนุญาต มีโทษปรับไม่เกิน 5,000 บาท

    "ขณะนี้มีพ่อค้าหัวใสโพสต์สินค้าขายผลิตภัณฑ์เสริมอาหารที่ไม่ถูกกฎหมายหลากหลายชนิดผ่านทางเว็บไซต์และเฟซบุ๊ก โฆษณาชวนเชื่อโอ้อวดสรรพคุณเกินจริง เป็นสินค้าจากต่างประเทศ หรืออ้างว่ารักษาโรคต่างๆ มีคุณภาพดีกว่าสินค้าอื่นๆ ที่จำหน่ายในท้องตลาด ซึ่งในความเป็นจริงผลิตภัณฑ์เหล่านั้นอาจไม่มีคุณภาพ แสดงฉลากไม่ถูกต้อง และบางอย่างก็ไม่ผ่านการขออนุญาตจาก อย. อย่างผลิตภัณฑ์ยี่ห้อ FUCO ทุกรุ่นก็ไม่เคยมีการขออนุญาต ขอให้ผู้บริโภคอย่าได้สั่งซื้อมาใช้เด็ดขาด"นพ.ไพศาลกล่าว

    นพ.ไพศาล กล่าวอีกว่า อย.ยังได้รับเรื่องร้องเรียนจากผู้บริโภคให้ตรวจสอบโกดังเก็บสินค้าสำหรับขายส่ง ย่านภาษีเจริญ จึงได้ประสานตำรวจบก.ปคบ.ทำการสืบสวนและนำหมายค้นเข้าตรวจสอบบ้านเลขที่ 33/80 ซอยศาลธนบุรี 27 แขวงบางหว้า เขตภาษีเจริญ กรุงเทพฯ พบผลิตภัณฑ์ที่เป็นอาหารปลอม คือ น้ำกระเทียมดอง 3 รส ตราครัวไทย เนื่องจากเลขสารบบอาหาร 10-1-08250-1-0036 บนฉลากไม่ใช่เลขสารบบอาหารของผลิตภัณฑ์ดังกล่าวและพบผลิตภัณฑ์แสดงฉลากไม่ถูกต้อง ได้แก่ ซอสเย็นตาโฟ ตรานก บรรจุขวดพลาสติกสีขาวขุ่นปิดสนิท น้ำกระเทียมดองและน้ำมะนาวดองบรรจุในถ้วยพลาสติกปิดสนิท รวมถึงสุขลักษณะสถานที่ผลิตไม่เป็นไปตามเกณฑ์ที่กฎหมายกำหนด

    นพ.ไพศาล กล่าวอีกว่า อย.ได้ยึดของกลางทั้งหมด มูลค่าประมาณ  5 แสนบาท พร้อมแจ้งดำเนินคดีเบื้องต้นในข้อหา 3 ข้อหา ได้แก่ 1.ผลิตเพื่อจำหน่ายอาหารที่มีฉลากเพื่อลวง จัดเป็นอาหารปลอม มีโทษจำคุกตั้งแต่ 6 เดือน - 10 ปี และปรับตั้งแต่ 5 พันถึง 1 แสนบาท  2. ผลิตเพื่อจำหน่ายอาหารที่แสดงฉลากไม่ถูกต้อง มีโทษปรับไม่เกิน 3 หมื่นบาท  และ 3.ผลิตอาหารเพื่อจำหน่ายจากสถานที่ผลิตที่มีสุขลักษณะไม่เป็นไปตามที่กฎหมายกำหนด มีโทษปรับไม่เกิน 1 หมื่นบาท

    "อาหารปลอมจะดูเพียงบรรจุภัณฑ์อย่างเดียวไม่ได้ ควรดูที่เลขสารบบเป็นหลัก ซึ่งสามารถตรวจสอบได้จากเว็บไซต์ อย. www.fda.moph.go.th ซึ่งอาหารปลอมมีความอันตราย อาจมีการใส่สารบางอย่างลงไป เช่น น้ำกระเทียมดองและน้ำมะนาวดอง คาดว่ามีการใส่กรดอะซิติกลงไป เพราะวันที่เข้าตรวจสอบได้พบสารตัวนี้ในที่ผลิตด้วย หากใส่มากเมื่อรับประทานเข้าไปก็จะเป็นอันตรายต่อร่างกาย ระคายระบบทางเดินอาหาร อาจทำให้กระเพาะอาหารทะลุได้ ขณะนี้ได้ส่งผลิตภัณฑ์ตรวจวิเคราะห์ว่ามีการใส่สารลงไปมากน้อยเพียงใด ผู้บริโภคควรใส่ใจในการตรวจสอบเลขสารบบทุกครั้งก่อนซื้อ เพราะจะคิดว่าเป็นสินค้าในชีวิตประจำวัน ไม่ต้องตรวจสอบไม่ได้แล้ว อาจมีการสวมเลขสารบบของสินค้าอื่น"นพ.ไพศาลกล่าว

http://www.nationtv.tv/main/content/social/378411419/

--------------------------------------------------------------------------------

นึกถึงพวกที่เปิดขายแท็ก FUCO ตามเว็บ ทีนี้จะอยู่กันยังไงล่ะเนี่ย ตายหมดยกเว็บแน่ๆ 555+ แต่เดี๋ยวคงมีสินค้าใหม่ออกมาอยู่ดี
comment1:รู้สึกเสียใจจริงๆเนอะ
คนไทยโกงกันเอง แม้แต่อาหารเสริม ของกิน ก็ยังโกงกันได้
ไม่คิดถึงคนกินบ้างเลยหรือว่าร่างกายเค้าจะเป็นยังไง
คิดแต่ตัวเองจะรวย
comment1-1:ความคิดเห็นนี้ถูกลบเนื่องจาก มีเนื้อหาเสนอซื้อ - ขายสินค้าหรือบริการ โฆษณา ประชาสัมพันธ์ ในที่ที่มิได้จัดไว้ให้
comment1-2:ก็ข่าวบอกอยู่ว่า fuco ทุกรุ่นไม่เคยขออนุญาต
comment1-3:ยังจะหน้าด้านขายอีก สมงสมองไปหมดละ
comment1-4:ยังกล้าขายอีกอ่ะ - -"
comment1-5:ไม่มีสมองแล้วรึไงเนี่ย ถึงได้มาขายของกันเนี่ย
comment2:ขายอาหารเสริมส่วนใหญ่ก็หลอกขายฝันอยู่แล้ว จะขอ อย. สักหน่อยก็ไม่ได้
โดนจับไปดีแล้ว ทำวงการเสื่อมเสีย
comment3:เกือบสั่งซื้อยาบำรุงผมไปแล้วเชียว เห็นบอกว่าผมขึ้นภายใน7วัน
comment4:แอบตกใจเพราะคนรอบข้างขายสินค้าตัวนี้เยอะมาก =-=
ตอนนี้ก็ยังเห็นโพสขายอยู่เลยย  ไม่รู้จะเตือนยังไง เกรงใจมากๆ
comment4-1:ของผมนี่ยอมบล็อกยอมแบนเลย (มีเฟซฯรุ่นน้องบางคนในภาควิชาฯ ขายยาจำพวกนี้)
comment5:มีเพื่อนขายของพวกนี้อยู่ครับ บอกเลยว่ามันรวยง่ายมากหากินกับกิเลสของมนุษย์ ใครๆก็อยากสวยอยากหล่อ แต่ไม่มีสติ แค่มีเลขจดแจ้งก็เอามาอ้างว่าเป็น อย.ได้แล้ว คนไทยเองไม่ใช่เชื่อ อย.ครับ เชื่อเพื่อนเชื่อการบอกต่อมากกว่า ครีมหน้าเรียว กลูต้าผีดิบ รูฟิตมีหมด เห็นชื่อแล้วยังไม่อยากกินเลยครับ เพื่อนผมก็รวยเอาๆ แล้วก็ไปเพิ่งมีดหมอนู่นยาที่ตัวเองทำไม่เคยใช้หรอก -"- แต่จะห้ามก็ไม่ได้ครับ อาชีพเขา ได้แต่ภาวนาให้รอดกันนะครับทุกท่าน
comment5-1:เอ่อ นั่นไม่เรียกว่าเป็นอาชีพนะครับ

สัมมาอาชีวะน่ะ
comment6:ยังเห็นดาวไลน์  Spam + Tag ไม่หยุดเลยค่ะ
comment6-1:เอาลิงก์ข่าวของเว็บเนชั่นไปแปะสวนในหน้าเฟซเลยครับ อายกันไปหลายราย
comment7:ปลอม หมดค่ะ ที่ว่านำเข้ามา ปลอมทั้งเว็บ ทั้งเฟส หลายๆอย่าง เคยพยายามจะแฉ ในพันทิป เพราะแม่เราเคยหลงซื้อมา ตั้งกระทู้ แล้วโดนขมขู่สารพัด ส่งอีเมล์หยาบคายต่างๆนาๆ ขู่ว่าจะมาที่บ้านเรา หาว่าเราพยายามใส่ร้ายผลิตภัณฑ์เค้า เลยตัดสินใจลบกระทู้ และคิดว่า ใครจะซื้อจะกินก็ช่าง เราไม่ยุ่งแล้ว มาวันนี้ โดนจับแล้ว แล้ว อยากบอกว่า ''สมน้ำหน้าค่ะ''
comment8:เกรงว่าจะเป็นแค่ปาหี่ จับให้รู้ว่า ต่อไปต้องเคลียร์ที่ใครนะสิครับ เพราะดูแล้วเป็นข่าวเล็กมากๆในสื่อหลัก อย่างฟรีทีวี
แล้วของกลางก็มูลค่าน้อยมากๆ แถมHyli ที่ขายด้วยกัน ก็ไม่โดน
comment8-1:รอเก็บโจทก์กันต่อไปครับ ตอนนี้นักธุรกากค่ายนั้น(คือค่าย ไฮ-แอด.บิทช์) กำลังดิ้นครับ
ป.ล ขออภัยที่จงใจพิมพ์ผิด
comment9:จริงๆ เมื่อ หลายปีก่อน เคยมีดราม่าแบบนี้แล้ว จากสินค้าตัวนี้ จะไทยเสียวด้วย เคยมีคนมาปล่อย ดรอปชิบ !!

ยังแปลกใจอยู่เลยที่ทุกวันนี้ยังมีขายกันอยู่ ไม่รู้เส้นใหญ่ หรืออย่างไร ?? แต่ก็ขอให้ครั้งนี้ หายจริงๆเถอะ ไม่ใช่แค่หลอกอีก

สงสารเพื่อนที่ขายเหมือนกัน เพราะต้องใช้เงินลงทุนสูง แต่ก็คืนทุนแล้ว ไม่กล้าบอกกลัวเพื่อนจะเสีย TT

คนไทยด้วยกันแท้ๆ
comment10:ค่าปรับมันถูกแบบนี้ไง  มันถึงผลิตกันเกลื่อน
comment10-1:เห็นด้วยเป็นอย่างยิ่ง อยากเรียกร้องหรือเสนอแนะให้เพิ่มโทษครับ ค่าปรับถูกมากเมื่อเทียบกับยอดขายยา และจากข่าวนี้ ก็เห็นได้ว่า ยังไม่มีโทษจำคุกอีกด้วย
comment10-2:งั้นถ้าเป็นไปได้ ก็อยากให้มีการเรียกร้อง ให้มีการปฎิรูปกฎหมายธุรกิจขายตรง รวมไปถึงกฎหมายที่ว่าด้วยการขาย/ผลิตอาหารเสริมด้วยครับ เพราะนับวัน มันจะกลายเป็นการก่ออาชกรรมทางเศรฐกิจไปแล้วครับ
comment11:ไม่เข้าใจ กล้ากินกันไปได้ยังไง สู้เอาเงินซื้อยาพวกนี้ไปออกกำลังกายจะดีกว่านะคะ 
คนขายก็นะ....เพื่อนเรายังขายเลยอ่ะ บางทีการเห็นแก่เงินมากไปโดยไม่คิดถึงคนอื่นนี่แย่มากๆ

ยาขาวรุกฆาตทั้งหลายนี่ก็หลอกลวงทั้งนั้น กลูต้าเป็นหมื่นๆมิลลิกรัม บ้าไปแล้ว 
เป็นคนไทยต้องดูแลตัวเองดีๆนะคะ ดูก่อนกิน คิดก่อนซื้อค่ะ
comment12:อ่านกระทู้นี้แล้วเราดีใจอย่างบอกไม่ถูก คือรำคาญสินค้าพวกนี้มาก หลอกลวงผู้บริโภค ดีแล้วกวาดล้างให้สิ้นซากเลย สาธุ
comment13:แล้วคนที่เค้าซื้อมาใช้แล้วได้ผลนี่
ยังไงหว่า?
สงสัยจัง ๕๕๕ คนรอบตัวนี่ขายเยอะเลยค่ะ อาเมน
comment13-1:เค้าน่าจะใส่ยาต้องห้ามจำพวกยา ที่มีผลต่อสมอง ลดความอยากอาหารค่ะ
comment13-2:ผสม fen-phen ที่แสนถูกเข้าไป ยังไงก็ลด
comment13-3:จากส่วนตัวที่เคยนำเงินไปเข้าบริษัทนี้.  บางคนที่ผอมลงเป็นเพราะมาจากผลิตภัณต์ตัวอื่น. ไม่ใช่ตัวนี้ค่ะ. แล้ววิธีการกิน. เมื่อเราซื้อสินค้ามา จะมีคนคอยเทรนด์ให้. ควบคุมระบบการกิน.   เอาจริงๆนะคะ ถ้าเราควบคุมอาหาร ออกกำลังกายบ้างนิดหน่อย. ยังไงก็ลดค่ะ
comment13-4:ผมคิดว่าบางรายก็โกหก torlae ว่าได้ผลครับ ร่วมกับการใช้ แอพแต่งภาพ และ/หรือ มุมกล้อง เข้าช่วย
comment13-5:บางครั้ง ผู้ป่วยที่ได้รับการรักษาด้วยยาปลอมจะมีการพัฒนาของอาการทางการแพทย์ที่รับรู้หรือแท้จริง ปรากฏการณ์ดังกล่าวโดยทั่วไปเรียกว่า ปรากฏการณ์ยาหลอก

ในการวิจัยทางการแพทย์ มีการให้ยาหลอกเป็นการรักษาควบคุมและขึ้นอยู่กับการหลอกที่ควบคุมได้ ยาหลอกสามัญรวมถึง ยาเม็ดเฉื่อย การผ่าตัดหลอก และกระบวนการอื่นที่ใช้สารสนเทศเท็จ https://th.wikipedia.org/wiki/%E0%B8%A2%E0%B8%B2%E0%B8%AB%E0%B8%A5%E0%B8%AD%E0%B8%81
comment14:จับเข้าคุกให้หมดครับ ยาบ้าบออะไรกินแล้วผมไม่ต้องทำไร เห็นชอบขโมยรูปคนอื่นมาด้วยนะพวกนี้
comment14-1:จากในข่าว เห็นว่ามันมีแค่โทษปรับจิ๊บจ๊อยและยึดของกลางเท่านั้นเองครับ (เรื่องนี้น่าปฏิรูปจริงๆ) (คนค้ายาพวกนี้ยังไม่เห็นจะติดคุกซักราย)
comment15:เคยลองซื้อทาน แพงก็แพง แต่ไม่ได้ผลค่ะ รู้สึกโง่เลย
comment16:คนก้อยังขายยังแท็กกันไม่หยุด ทั้งลบทั้งบล็อกก้อยังตามมาได้ น่าจะจับแล้วออกข่าวใหญ่ๆให้รู้สึกตัวกันทั้งประเทศเลย ถึงจะหยุดได้อ่ะค่ะ ของแบบนี้
comment17:อยากให้ตรวจสอบของ Hyli และ Ipink ด้วยจัง เห็นแท็คกันเต็มหน้าเฟซ รำคาญโคตร
comment17-1:เห็นด้วยครับ น่าจะจัดหนักจัดเต็มซะที
comment17-2:เช่นกันครับ คนรู้จักของผมก็โดนเหมือนกัน อยากจะกำจัดพวก I-Pnk, P-Blu, P-Rd ให้สูญพันธ์ซะจริงๆ
comment18:
comment19:เอา link ไปแชร์ แล้วนะ

พวกที่ขายก็ยังไม่หยุด เพลียยยย!!
comment20:ที่จริง มี link ของพันทิป แฉ นานแล้วนี้ค่ะ ไม่น่าจะยังอยู่ได้ถึงปัจจุบันเลย

http://pantip.com/topic/30975615
comment20-1:ทาง สคบ เค้าต้องใช้เวลาครับ เพราะกว่าจะอนุมัติจับได้มันต้องใช้เวลา ผมเข้าใจ และ บวกกับสถานะการบ้านเมืองช่วงต้นปีไม่ค่อยจะดีนัก
แต่เท่านี้ผมก็รู้สึกขอบคุณมากแล้วครับ
comment20-2:เห็นขายกันมาเป็นปีๆแล้วนะครับ ในเน็ตเจอเป็นร้อยๆเว็บ ไม่รู้ขออนุมัติจับนี่มันยากกว่าจับยาบ้าอีกหรอครับ
comment20-3:อย งานคงล้นมือ
comment21:รำคาญมากเวลาแท็กมาในเฟส โดนจับได้ก็ดีค่ะ
comment22:ขอให้คนตาสว่าง และให้สินค้านี้หายไปจากท้องตลาดตลอดไป

น่าจะตามจับเหมือนหนังเถื่อนมั่งนะ
comment23:ในline พี่เป็นสิบ ยี่สิบคนเลยจ้าาาา
เคยโพส ID line ไว้ในเวปหาเพื่อนแล้วบอกว่าอ้วน!!!
แค่นั้นแหละ แห่มาเป็นขบวน ขายคู่กับ อกฟู รูฟิต จิมิไม่เหม็น
comment24:พวกนี้ผลิตของห่วยๆ แล้วเอาความโลภของคนมาเป็นเครื่องมือในการหากิน หลอกขายฝันไปวันๆ
comment25:เดี๋ยวหาขวดใหม่ ตั้งชื่อใหม่ ผลิตภัณท์ที่มีอยู่เดิมก็เทใส่ขวดใหม่ ปิดฉลาก เป็นอันเสร็จพิธี สาวคลั่งผอมทั้งหลายก็ซื้อกันอยู่ดี
comment26:อันนี้ไปดูจากเพจ แบบนี้เรียกแถไหมครับ
[Spoil] คลิกเพื่อดูข้อความที่ซ่อนไว้https://www.facebook.com/fucopureinternational/posts/325153264302849
comment26-1:ลิ้งตายแล้วครับ สงสัยทางเพจนั้น ลบหนีประชาชนแล้วครับ
comment26-2:เฮอะ ขี้ขลาดตาขาวซะจริงๆ
comment27:เคยโดนให้ล่อซื้อด้วยค่ะ ดีนะไม่ใจอ่อน
comment28:เห้อ
comment29:บทลงโทษมันน้อยไปนะ
comment30:เด๋วก้มี Fuco gen2 โผล่มาอีก
comment30-1:ถูกต้องครับ คดีนี้ เค้าเล่นงานมันแค่ผลิตภัณฑ์ แต่ไม่ได้เล่นงานบริษัท ผมว่าอีกไม่นานทางบริษัทก็คงจะดิ้นต่อ เพื่อผลิตภัณฑ์ตัวไหม่ครับ
comment31:พวกนี้หากินกับความรู้สึกของคนที่อยากดูดี
[Spoil] คลิกเพื่อดูข้อความที่ซ่อนไว้ดีแต่เปลือก
comment32:http://www.fucocenterthailand.com,

นี่เป็นอีกเวปไซต์จับเลยครับ
comment32-1:มันอยู่มาเป็นปีแล้วครับ ปัจจุบันก็ยังเปิดอยู่ ไม่มีใครจับหรอกครับ
comment33:มาจับเครื่องนวดหน้ามหัศจรรย์ตามเฟสได้มั้ย มันเยอะมาก
comment34:แล้ว LIPO 3, 8 ล่ะครับ?
comment35:เคยสั่งไฮลี่มาทาน เรื่องอื่นเราไม่เห็นผลนะ เราเห็นเรื่องเดียวคือ
อาการปวดท้องประจำเดือน หายจริงๆค่ะ ไม่ปวดเลย 2 เดือนมานี้
แต่รู้ข่าวแบบนี้แล้ว คงไม่ทานต่อแล้วค่ะ ถึงหายแต่ก้กลัว..
comment35-1:เกรงว่าจะเป็น Placebo effect หรือปรากฏการณ์ยาหลอกอย่างหนึ่งหรือเปล่าครับ 

https://th.wikipedia.org/wiki/%E0%B8%A2%E0%B8%B2%E0%B8%AB%E0%B8%A5%E0%B8%AD%E0%B8%81 บางครั้ง ผู้ป่วยที่ได้รับการรักษาด้วยยาปลอมจะมีการพัฒนาของอาการทางการแพทย์ที่รับรู้หรือแท้จริง ปรากฏการณ์ดังกล่าวโดยทั่วไปเรียกว่า ปรากฏการณ์ยาหลอก

ในการวิจัยทางการแพทย์ มีการให้ยาหลอกเป็นการรักษาควบคุมและขึ้นอยู่กับการหลอกที่ควบคุมได้ ยาหลอกสามัญรวมถึง ยาเม็ดเฉื่อย การผ่าตัดหลอก[1] และกระบวนการอื่นที่ใช้สารสนเทศเท็จ
comment36:สินค้าพวกนี้มันโฆษณาเกินจริง  ขายอาหารเสริม ไม่มี อ.ย. ก็ผิดทั้งนั้น 

เต็มที่ก็แค่เสียค่าปรับ  กระปุกต้นทุนไม่กี่บาท ขายกันเป็นพัน ฟันกำไร รวยกันไปเท่าไหร่แล้วครับ

บริษัทอะไรน๊า.....นำเข้ามา
comment36-1:ก็รู้ๆกันอยู่ 555
comment37:พี่ชายเราเรียนหมอ เค้าบอกเราเลยค่ะว่า ยาลดน้ำหนักที่กินๆอยู่ ไม่ใช่ยาลดน้ำหนักจริงซักตัว 
ส่วนใหญ่มีส่วนประกอบของสารเสพติดค่ะ สมงสมุนไพรที่อ้างๆกัน พี่บอกเราเลยให้คิดง่ายๆถ้ามันสมุนไพรจริง 
มันควรมี side effect กับร่างกายเราเหรอ เช่น ห้ามคนท้องทาน ห้ามคนเป็นโรคหัวใจทาน 
ทานแล้วกินน้ำตามเยอะๆไม่งั้นใจสั่น ไม่งั้นปากแห้ง ไม่งั้นนอนไม่หลับ ไม่งั้นปวดหัว 
ถ้ามันเป็นสมุนไพรมันไม่มีผลข้างเคียงขนาดนี้หรอกก 
พวกนี้ถ้ายอมทานก็ต้องยอมรับนะคะว่าเรากินพวกยากดประสาท สั่งไม่ให้เราหิวค่ะ   
เค้าเตือนเราตลอดว่าไม่ให้กิน 
(แต่เราหาได้ฟังไม่ แอบกินบ้าง แต่สุดท้ายก็อีหรอบเดิม 
อ้วนเหมือนเดิม ถ้าไม่คุมอาหาร ออกกำลังกาย ก็ลดยาก เพราะตามใจปาก)

ถึงจุดๆนี้ ดิฉันจะไม่ขอห้ามคุณๆทั้งหลายกินยาลดน้ำหนัก 
เพราะอย่างไรเสียไอ่คนอยากลดมันก็อยากลดจริ้งงงงง
ออกแนวว่า หน่าาา ใช้ตัวช่วยหน่อย ลดถึงตรงนี้ละจะเลิกกิน จะคุมอาหารจริงจัง
ฃถ้าคิดว่าทำได้จริง ก็ทำไปค่ะ 
(แต่ส่วนใหญ่มักไม่รอด ผ่านไปอาทิตย์กว่าๆ ร่างกายปรับสภาพ หิวตามเดิม ตามใจปากเหือนเดิม ก็อ้วนเหมือนเดิมค่ะคุณ)

แต่ถ้าให้แนะนำแบบสุขภาพดีนะคะ อยากลดก็อย่าตามใจปาก 
ลดปริมาณคาร์โบไฮเดรต น้ำอัดลมก็เลือกกินนิดนึง เอาแบบ zero no sugar
 น้ำผลไม้ที่ว่าขายตามชั้นในห้าง ดูข้างกล่องนิดนึงนะ ปริมาณแคลอรี่ 
คำนวณตามปริมาณด้วยว่ากินแก้วนึงมันกี่แคล
(เป็นไปได้อยากให้คุณเมิน น้ำผลไม้แบบกล่องไปเลย กินผลไม้สด คุณภาพดีกว่าเยอะค่ะ น้ำผลไม้ยี่ห้อต่างๆมักไม่เหลือวิตามินอะไรละ มีแต่ น้ำตาล สี กลิ่น วิตามินสังเคราะห์ เหยาะๆๆ) 
ทานผัก โปรตีนเยอะๆ เชื่อว่า น้ำหนักลดแบบสุขภาพดี 
แต่ถ้าอยากเฟิร์ม ก็ออกกำลังกาย โยคงโยคะ ปั่นจักรยาน อะไรก็ได้ที่ทำแล้วมีความสุข 
ไม่ต้องกลัวว่า เดี๋ยวน่องโต กล้ามขึ้น ทำไปค่ะ ถ้าทำต่อเนื่องมันลด
โดยเฉพาะผู้หญิง การที่กล้ามจะขึ้นเนี่ย ถ้าคุณไม่ฉีดฮอร์โมนนะ มันขึ้นยากมากกกกกกกกก 
ไม่มีโอกาสขึ้นด้วยซ้ำ 
เพราะงั้นก็ฝากไว้สำหรับสาวๆที่อยากลดน้ำหนักนะคะ 

เลือกเอา จะเอาแบบไหน ไม่ห้ามทั้งสองวิธี มีแบบ"เร่งด่วนชวนเสี่ยง" กับ "ช้าๆแต่หุ่น(ดี)มาแน่นอน"
comment38:รวยไปแล้วนะครับผมว่า
จับก็โดนคดีไม่มากหรอก
comment39:ช่วยโปรโมทให้ ตร อีกเฟสครับ อิ อิ
comment40:ผมทำธุรกิจอยู่ในแวดวงความงามผู้หญิงเหมือนกัน  รู้กันดีว่า FUCO นี่สุดๆ อาศัยการตลาดแบบไร้จิตสำนึก หลอกขายไปเรื่อยๆ พอคนกินไม่เห็นผลมากๆ จนเสื่อมชื่อเสียงก็รีแบรนด์ รีแพ็คเก็ทแล้วขายใหม่ หลังๆเริ่มเป็น MLM   ..ผลิตภัณฑ์หลังๆ เปิดตัวที่พารากอนจ้างดาราระดับแนวหน้ามาเป็นพรีเซ้นเตอร์เลยนะ
ผมไม่อยากพูดมาก ใครสนใจลองหาข้อมูลได้ในพันทิพย์นี่แหละ เยอะ

สิ่งที่ตลกคือ...
 "อย.แจ้งดำเนินคดีเบื้องต้นในข้อหา 3 ข้อหา ได้แก่ 1.ผลิตเพื่อจำหน่ายอาหารที่มีฉลากเพื่อลวง จัดเป็นอาหารปลอม มีโทษจำคุกตั้งแต่ 6 เดือน - 10 ปี และปรับตั้งแต่ 5 พันถึง 1 แสนบาท  2. ผลิตเพื่อจำหน่ายอาหารที่แสดงฉลากไม่ถูกต้อง มีโทษปรับไม่เกิน 3 หมื่นบาท  และ 3.ผลิตอาหารเพื่อจำหน่ายจากสถานที่ผลิตที่มีสุขลักษณะไม่เป็นไปตามที่กฎหมายกำหนด มีโทษปรับไม่เกิน 1 หมื่นบาท "

...รวมค่าปรับทั้งหมดขั้นสูงสุดไม่เกิน 1แสน4หมื่น ..เอ้า ต่อให้เครียร์รายทางด้วย จ้างเด็กไม่มีประวัติซักคนมาเสียประวัติให้ ..รวมๆยังไงก็ไม่เกิน 2-3 แสน  
......
..
...กำไรเดือนนึงเค้าไม่ต่ำกว่า 5-10 ล้านบาทครับ
comment40-1:ปรับน้อยไม่ว่าครับ อยากให้ติดคุก จะได้เข็ดหลาบกันไป
comment40-2:ในประเทศนี้ คดีแบบนี้ เคยเห็นคนรวยติดคุกหรอครับ
comment41:มันก็ยังมีคนเชื่อ ของแบบนี้แล้วซื้อมากินอยู่เรื่อยๆนะ ก่อนที่จะเอาอะไรเข้าปากขอให้คิดกันให้มากสารเคมีทั้งนั้น อย่าเป็นเหยื่อทางการตลาดของคนกลุ่มนี้ อยากสวยอยากผอมมันไม่มีทางลัดหรอก กว่าจะอ้วนมาได้สะสมมากี่ปี จะลดมันต้องใช้เวลา และใช้วิธีธรรมชาติดีที่สุด
comment42:เป็นธุรกิจขายตรงครับ ผมเคยไปฟังสัมมนาเค้าเมื่อประมาณ 2 เดือนที่แล้ว ค่าสมัคร 65,000 บาท โอ้! ผมถอยแทบไม่ทัน
comment43:[Spoil] คลิกเพื่อดูข้อความที่ซ่อนไว้https://www.facebook.com/theerayuth.JJ  

อันนี้ แถได้หยาบจริงๆ
comment43-1:แถตัวพ่อ ยังไม่สำนึกอีก อย.ควรถอนรากถอนโคนนะ ไม่ใช่จับแต่พวกตัวเล็กๆเดี๋ยวก็ผุดออกมาใหม่อีกเหมือนดอกเห็ด พวกนี้กะรวยอย่างเดียว คนบางคนก็เชื่อง่ายเหลือเกิน
comment43-2:สีข้างถลอกเชียวค่ะ
comment43-3:ความจริงเริ่มปรากฎ กลับตัวกลับใจยังไม่สาย เลิกเถอะครับ จะได้ไม่เป็นภาระลูกหลาน
comment43-4:เอ่มคนชื่อ เอนจิเนียรตัวน้อยๆเป็นเพื่อนในเฟซด้วยอ่ะ
comment43-5:ตอนแรกเห็นใจ ก็คนทำมาหากิน อยากมีรายได้ แต่ เห็นแถแล้ว นึกถึงคนที่ซื้อไป นอกจากจะโดนหลอกแล้วยังโดนซ้ำเติมเพราะคนขายไม่มีจิตสำนึกอีก
comment44:ท่านเขาขายกันไม่มีมารยาทมากๆ ขนาดในเฟสกลุ่มผู้เลี้ยงสุนัขยังมาโพสขาย 

อย.ก็ไม่มี  หลอกพวกเพ้อฝันอยากรวยไปวันๆ
comment45:จริงๆสินค้าหลักของ บริษัทที่นำเข้ามานี้ เช่น hyli มี เลขจดแจ้งถูกต้อง แต่มีการนำเข้า Fuco เข้ามาขายและไม่มีการขอ อ.ย.
และเป็นสินค้าขายดีซะด้วย

ขอเลข อ.ย. อาหารเสริม กว่าจะผ่าน บอกเลยไม่ง่าย    ขอเลขจดแจ้งง่ายกว่าเยอะครีมกวนเองถึงเต็มไปหมด

ถ้าให้เดาตอนนี้ในแตละทีม น่าจะบอกลูกทีมว่า อ.ย. จับของปลอม เพราะตอนนี้ระส่ำกันหมด ขอคืนของ  Fuco มันตัวทำเงิน  กำไรกระปุกเป็นพัน

เอาว่าถ้าใครรับมาแล้วเอามาขายในราคาที่ต่ำมาก ก็จะถูกสะกดจิตว่า มันปลอม  ทั้งๆที่ ก็ซื้อมาจากตัวแทนนั่นแหละ ฮี่ๆๆ  

แต่ประเด็นคือ อ.ย. บุกจับเพราะ โฆษณาเกินจริง และ นำเข้าอาหารเสริม ไม่มี อ.ย.   

คริ คริ  แถกันสีข้างถลอกล่ะงานนี้
comment46:ยาเม็ดสลายมโน สูตร AV โดยอ้างสรรพคุณว่าทานยาแล้วจะเลิกอาการเพ้อเจ้อและคิดว่าตัวเองสวย เกคิดเข้าข้างตัวเอง เพราะกินแล้วจะทำให้มโนที่คิดเป็นเรื่องจริง

โดยยาดังกล่าวยังอ้างว่ามีส่วนผสมของคอลลาเจนจากปลา แอลกลูต้าไธโอน โปรตีนจากถั่วเหลือ กลดอัลฟาไลโปอิค สารสกัดจากหญ้าหางม้า และสารอีกหลายชนิด โดยให้รับประทานวันละ 1 เม็ด ก่อนนอนด้วย โดยสนนราคาอยู่ที่กระปุกละประมาณ 590 -700 บาท
------------
แด๊กสักเม็ดไหม 555+
comment46-1:ผมไม่เข้าใจ ลูกค้าเขาชอบสูตรเอวีเหรอ เขาอยากเป็นเหมือนนางเอกเอวีเหรอ ทั้งๆที่รู้กันดีอยู่แล้วว่าพวกนางเอกเอวีจะต้องโดนอะไรต่อมิอะไรสารพัดกันบ้าง
comment47:เรากินแล้วไม่เห็นจะลดไรเลย เลิกกินแล้วยัง โยๆ อีก อืมมมม ยาพวกนี้อวดอ้างเกินจริงราคาก็แพงๆ เอาตังที่ซื้อไปเข้าฟิตเนสแถวบ้านยังได้เล่นตั้งสองเดือน แถมลดจริงด้วย
comment48:ถ้าถามถึงสินค้าเฉยๆนะค่ะ ไม่เคยซื้อและไม่คิดจะซื้อด้วยค่ะ แต่ไม่ชอบแผนการตลาดที่แท๊กทั้งวันไร้ซึ่งมารยาท
โพสไม่รู้ที่ไม่มีกาละเทศะ รวมถึงสินค้าไอๆๆๆ ทั้งหลายด้วย อกฟูรูฟิต อิอิ
comment48-1:ก็พวก I-Pnk, I-Rd, I-Blue อะไรพวกนี้นี่ล่ะครับ
comment49:ขอบคุณมากค่ะ เกือบไปแล้ว เห็นโพสในไลน์เยอะมาก( ถี่ด้วย ) เห็นแล้วเพลีย
comment50:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment51:คนไทยส่วนใหญ่ จะบริโภคอะไรไม่ค่อยหาข้อมูลครับ เลยทำให้บริษัทพวกนี้หาช่องทาง มาหลอกลวงยั่วกิเลศกันครับ อาหารเสริม พวกนี้ที่ดีจริงๆก็มี มีไม่กี่ยี่ห้อครับ ก่อนกินต้องศึกษาหาข้อมูลให้ดีก่อนครับ ว่าบริษัทนั้นๆเชื่อถือได้หรือเปล่า มีฟาร์มชีวะภาพของตัวเอง ผลิตเองหรือเปล่า มีเปเปอร์ผลการวิจัยชัดเจน มีการทดลองทั้งแลปเทสและคลินิคเทสชัดเจน หรืออะไรที่ทำให้เรามั่นใจว่า ทุกๆเม็ดที่เราโยนเข้าปาก ปลอดภัยและคุณภาพเท่ากันทุกเม็ด เเราจะฝากชีวิตและสุขภาพของเรากับอาหารเสริมยี่ห้อใดยี่ห้อหนึ่งต้องวิเคราะห์ให้ดีครับ
comment52:ขอบคุณมากเลยครับสำหรับข้อมูล ยอมรับครับว่าผมตั้งใจจะซื้อให้ภรรยาผมทานหลังคลอดคับ เมื่อรู้เช่นนี้แล้วทีหน้าทีหลังผมคงต้องรอบคอบมากกว่าเดิมแล้วล่ะคับ ขอบคุณจริงๆคับ
comment53:ที่สำคัญแพงโครต แต่ไม่ได้ผล
comment54:แล้วยี่ห้ออื่นๆจะเป็นแบบ fuco ไหมเนี่ย สะพรึงไปเลยดีที่ไม่เคยสนใจไรแบบนี้

ปล. เคยเห็นของ อ่า เอ่ยชื่อไม่ได้ใช่ไหม แต่เห็นดาราโปรโมตกันในไอจีให้ฮึ่มเลย ฉลากสีส้มๆ มีตัว S ท้ายชื่อยี่ห้อด้วย แบบนี้จะปลอมไหมนะ
comment55:กว่าจะโดนจับก็ฟันไปหลายล้านแล้ว เห็นพวกนี้ขายวันนึงได้เป็นร้อยขวด
comment56:จับช้าไปนิดนึงครับ และที่จับมานี่ ปลายมากๆสาวไปไม่ถึงต้นตอ ตอนนี้ต้นตอเค้า ล้างตัวเองเป็นสินค้าถูกกฏหมายไปดรียบร้อยแล้ว และมีดาราดังเป็นพรีเซนเตอรสอนค้าให้ด้วย 

แต่ก็ขอบคุนครับที่ยังจับแบบ อ้อมๆ ให้สังคมได้ตาสว่างขึ้นบ้าง
comment56-1:ครั้งนี้จับแบบอ้อมๆ จับรายเล็ก แต่ข่าวก็ว่าเขาแค่โดนปรับโดนยึดยาเท่านั้น

ถ้าจับรายใหญ่ รายใหญ่อาจจะไม่สะเทือนอะไรด้วยซ้ำ เผลอๆมีเส้นหนาทำให้รอดได้อีก
comment57:อยากทราบ ว่า แล้วพวก lipo 3 -  lipo 8 - beta curve  ของ Core นี่ เป็นยาที่อันตรายไหมครับ
comment58:ทำแบบนี้วงการ MLM เสียหายหมดเพราะถูกเหมารวม
comment59:แล้ว Miracle Slim Plus ครับเห็นน้องๆทานกันใหญ่แ้ลวก็เป็นตัวแทนขายโพสผ่านไลน์ ผ่านเฟสกันใหญ่ ชวนผมซื้อด้วยนะ 

ผมบอกคำเดียว พี่ไม่นิยมยาลดน้ำหนักครับ (เงิบบบบบบ)
comment60:แบบนี้แถมั้ยครับ 

ปล.ร้านนี้ชอบก็อบรูปชาวบ้านมาลง เฟซเพียบ แฉดีมั้ย

55555555
comment60-1:555+  ดริฟจนล้อฟรี  อย. เค้ามไม่ได้จับของปลอม เค้าจับเพราะขายของไม่ได้รับอนุญาต และไม่เคยขอเลขอย. ด้วย
comment60-2:ก็จัดไปดิครับ อย่าไปกลัว จะรอรับชมอย่างใจระทึกครับ
comment61:Fuco ของ hyli นี่ธุรกิจของภรรยาคุณ ดอม เหรตระกูล 
เขาจะโดนกันง่ายๆหรอคะ หรือของเขาของจริง ที่ตำรวจจับคือของปลอม

งงไปหมด สรุป fuco มีกี่แบบ   น่าจะเป็นของปลอมที่จับ  รึเปล่าคะ
comment62:fuco และผลิตภัฑณ์ในเครือ ไม่มีของปลอมนะครับ  แต่เป็นของหลอกลวงทั้งหมด...ไม่มี อย.  และไม่สามารถลดน้ำหนักได้ครับ 
ไม่เชื่อซื้อมากินได้เลย  ไม่เป็นอันตรายอะไรครับ  แค่เสียเงินฟรี

จริงๆถ้าไม่หน้ามืด และยอมรับความจริงของโลก ว่าทุกอย่างมี 2 ด้านเสมอ ก็จะไม่โดนหลอกครับ
ต้องจำไว้เสมอว่า..มันเป็นไปไม่ได้ที่ในโลกนี้จะมีของที่มีแต่ข้อดี โดยไม่มีข้อเสียเลย

สิ่งที่ทำให้สามารถลดน้ำหนักอย่างได้ผล ในโลกนี้มีแค่เพียง 2 วิธีเท่านั้น
1. การออกกำลังกายและดูแลโภชนาการ ...เป็นวิธีเดียวที่ไม่มีข้อเสียเลย
2. การรักษาจากแพทย์โดยการใช้"ยา" ...ข้อเสียก็คือ มันคือ "ยา"

พวกผลิตภัณฑ์ อาหารเสริมลดความอ้วน สาหร่าย แคปซูลดักจับไขมัน ฯลฯ เกือบทั้งหมดในตลาด ผมกล้าพูดว่าไม่สามารถลดน้ำหนักได้ อาจจะมีบางตัวที่มีส่วนช่วยบ้างสำหรับผู้ที่ออกกำลังและควบคุมอาหารไปด้วย
แต่การทานของพวกนี้แล้วนั่งเฉยๆ รอน้ำหนักลด ..เป็นไปไม่ได้แน่นอน
  
ถ้าจะมีผลจริงๆ คงเป็นทางด้านจิตใจ  ใครมโนมากก็จะรู้สึกว่าน้ำหนักตัวเองลดมาก  มโนน้อยก็ลดน้อย
ย้ำอีกครั้ง...ของวิเศษไม่มีในโลกครับ
comment63:กี่อันก็ปลอม เพราะไม่มีอย.จริงซักอัน
comment64:จับปลอมเหรอ กำลังขอ อย.หรอ ..... อ่านซะหน่อยดีไม๊    http://goo.gl/R1756A

โปรดอย่าแถ...ว่าจับของปลอม เพราะเว็บตามข่าว มีบัตรตัวแทนถูกต้อง
comment64-1:ขออนุญาติก๊อปไปตอบสวนเจ๋งๆซักทีนะครับ
comment65:มีอาหารเสรืมกินแล้วสิวหายด้วยนะครับ เห็นว่ามีอย.กินแล้วสิวหายได้มันต้องเป็นยาแน่นอน
comment66:น้องเค้าบอกว่าที่ตามจับอะของปลอม 55555
อะไรที่ทำให้เชื่อขนาดนั้นว่าของปลอม เจอแบบนี้แล้ว ยังจะแถอีกเนอะ
comment66-1:ผมก็ไม่เข้าใจว่าทำไมของจริงถึงไม่ถูกจับซะทีครับ
comment67:มีคนถามว่าจับเฉพาะของปลอมหรือเปล่าของจริงยังขายได้
comment68:ตัวแม่คงสั่งให้บอกแบบนั้น ไม่งั้น ขายไม่ได้ คืนของ  กำไรทั้งนั้น ทุน 1200  ต้องขาย 1900  
ขายตัดราคาระบายของ ต่ำกว่านี้ ก็จะโดนหาว่าเป็นของปลอม  ฮี่ๆๆ  

ตอนนี้วุ่นไปถึงผลิตภัณฑ์อีกตัวที่เลขอย. ไม่ตรงกับกล่อง คือ GrapeSeed    
ถามว่าผิดไม๊  ลองดู case บุกจับ HADA ครั้งก่อนสิครับ
comment69:อยากทราบ ว่า พวกนี้อันตรายไหม ครับ
comment69-1:ตัวนี้เห็นมีขายในวัตสันด้วยนะค่ะ
comment70:......
comment71:แดรกกันเข้าไปเถอะพวกมะรึง

อิ ดรวก !!!

ถ้าไม่มีสมองคิด 

แม่ม ก็ให้มันจมปลักกันอยู่ในโคลนนั่นแหละ !!!
comment72:http://www.youtube.com/watch?v=Rp9PU5R7PvA

http://www.youtube.com/watch?v=yzLEqhcLlyw

รบกวนตัวนี้ด้วยครับ จัดไปหน่อย เห็นกำลังระบาด มันขายจนรวยจะซื้อกฎหมายได้แล้ว บ้านนี้เมืองนี้ทำไรมันไม่ได้จริง 

ถึงได้มีผลิตภัณฑ์ไร้ค่าพวกนี้ออกมารายวัน แต่ไม่ได้ขายของหรอก หลอกขายฝันพวกโง่ๆซะมากกว่า
comment73:ตัวแทนจำหน่าย #ฟูโก้ #ไฮลี่ #เกรบซีด เตรียมตัวนะครับครั้งนี้ไปโรงแรมเดอะซายน์ พัทยา โรงแรมหรูระดับ 4 ดาว ตัวแทนจำหน่ายฟูโก้ ไฮลี่พวกเราเที่ยวกันตลอดเวลาครับ เที่ยวฟรี กินฟรี กันทุกเดือนจริงๆครับ ไม่เชื่อแค่พิสูจน์ สนใจร่วมงานกันทักมาได้ตลอด หรือฝากชื่อ เบอร์โทรไว้ครับ^^#hyads#hylife


ไปงานนี้คงได้เกิบทั้งแก๊ง
comment74:จับแบบนี้มันก็แค่จับเอาหน้า จะได้ประโยชน์อะไร

เข้า google พิมพ์ "FUCO" หรือกลัวยังไม่ตรงใจ พิมพ์ "FUCO ซื้อ"
ผมเจอ ผลการค้นหาประมาณ 1,370,000 รายการ (0.33 วินาที) (หน้าแรก เว็บขาย 9 เว็บ เป็น pantip ไป 1 เว็บเพราะเข้าบ่อย) ทุกเว็บยังเปิดขายตามปกติ เขาขายกันมาเป็นปีๆแล้ว เพิ่งรู้หรอ เพิ่งจับหรอ

"...แจ้งข้อหาจำหน่ายอาหารที่มีการแสดงฉลากไม่ถูกต้อง และยังไม่ได้รับอนุญาตเลขสารบบอาหาร มีโทษปรับไม่เกิน 30,000 บาท และ
โฆษณาอาหารโดยไม่ได้รับอนุญาต มีโทษปรับไม่เกิน 5,000 บาท..."

รวมปรับเงิน 35,000 บาท

เว็บแรกที่เข้าไปขายกระปุกละ 3,000 ลดเหลือ 1,900 บาท ขายได้ 18 คน คนละ 1 กระปุกก็ถอนทุนคืนได้แล้ว จะกลัวทำไม
ใคร (เลวๆ) เห็น เป็นใครก็อยากขายครับ
comment75:ผมว่านะ ถ้าใครมันจะโง่ไปซื้อกิน ก็คงไปห้ามมันไม่ได้
คนโง่ ยังไงมันก็ต้องโง่ หวังพึ่งอย.คงไม่ไหว 
ถือว่าเป็น natural selection ก็แล้วกัน
comment76:ปิดเวปหนีละครับอีกตัว
comment77:ทำไมถึงอยากขายฟูโก
comment78:ลัทธิขายตรง
ทุกคนที่เข้าร่วมลัทธินี้ จะถูกล้างสมอง มองเห็นแต่ เงิน เงิน อยู่กับความฝัน 
ใช้ความโลภของมนุษย์ ให้เป็นประโยชน์ ถ้าเป็นคนหัวอ่อน ก็จะถูกชักจูงได้ง่าย  
โดนยัดใส่กิเลศและความโลภซ้ำๆ ลงสมอง จากการเข้าศูนย์ เข้าร่วม meeting  

คนที่เข้าร่วม จะมองเห็นแต่พักพวก และองค์กรของตัวเอง ดีเลิศ มโนว่าเป็นครอบครัวเดียวกัน
ชอบทำตัวเป็นพ่อพระ เป็นคนดี คือให้โอกาสคนอื่น แต่สุดท้ายก็เพื่อประโยชน์ตนเอง 
ปากบอกว่าชวนคนอื่นมาทำเพื่อให้เขามีชีวิตที่ดี แต่ในใจลึกๆก็อยากได้ตังจากเขา 
ทุกคนจะอวดร่ำ อวดรวย สร้างภาพ โดยอัตโนมัติ
ขาดความจริงใจ และ จริยธรรมก็ค่อยๆ ลดน้อยลง 

เราคิดว่าธุรกิจใดก็ตาม ถ้าขาด จริยธรรม และความจริงใจ  ยังไงก็ไม่ยั่งยืน เป็นเพียงสิ่งฉาบฉวย

title:ขนส่งครับ ลำบากนัก เอาเลขสวยๆไปประมูลเถอะครับ อย่างน้อยเงินก็เข้าประเทศชาติ
comment:หลายปีก่อน การจองเลขทะเบียนรถ ต้องไปจองเองที่ขนส่ง
แหกขี้ตาไปรอกันตั้งแต่ตี 5
หมวดเลขที่เปิดรับจองจะมีขึ้นบอร์ด
จะเห็นเลขบางตัวที่สวยๆ เช่น xxy xyy xxxy yxxx ถูกขีดทิ้งทั้งๆที่ยังไม่ถึงเวลาเปิดจอง
ยังคิดๆว่า มันจะเป็นไปได้ไง เพราะยังไม่ถึงเวลาเปิดจอง
ในใจก็คิดว่า เอาเถอะ แต่ก็ยังพอเหลือเลขสวยๆให้เลือกอยู่บ้าง ก็ไม่ได้สนใจอะไร

มาวันนี้ เปลี่ยนเป็นการจองผ่านระบบออนไลน์
เริ่มขอได้ตั้งแต่ 10.00 กด refresh ถี่ๆรอเป็นคนแรก พอเข้าไปจองตั้งแต่วินาทีแรก ปรากฎว่ามีคนจองหมดแล้ว
เฮ้ยยยย มันเป็นไปได้ยังไงงงงงง
(คือผ่านมาหลายรอบ ก็ยังจองไม่ได้)

เพื่อนบอก เลขที่เมิงต้องการ อย่าหวังเลย รอกี่รอบๆก็ไม่มีทางได้ จ่ายอย่างเดียว 8000-เป็นหมื่น บางเลข เป็นล้าน 

ปัญหาคือ จ่ายใครดี???? เพื่อนมันไม่ยอมบอก หรือมันอาจจะไม่รู้

เกิดความสงสัยครับว่า เลขประมูล ก็คือการประมูล โอเค เข้าใจในตัวมันเอง
แต่ขอเลขที่ไม่ใช่เลขประมูล ทำไมขอไม่ได้ ทำไมต้องใช้เงินซื้อ? แล้วซื้อจากใคร? เงินไปที่ใคร?
ยิ่งเป็นการจองออนไลน์ มันยิ่งไปกันใหญ่ ปชช ตรวจสอบอะไรไม่ได้ ขึ้นแค่ว่า มีคนจองแล้ว หรือทำรายการผิด 

ถ้าเป็นอย่างนั้น จะเปิดให้ ปชช จองทำไมครับ
เอาหมวดสวยๆมาขายหรือเข้าหมวดประมูลไปเลยครับ เช่น 168 69 96 191 911 8889 8999 ฯลฯ อย่างน้อย เงินก็เข้าประเทศชาติ................

ยกตัวอย่าง เลขงามๆอย่าง 168 ที่ว่าราคาหลายล้าน
เอ่ออออออออ มันไม่ใช่เลขประมูล
เอ่ออออออออ สงสัยครับ คำว่า "หลายล้าน" นี่ ใครเอาไปหรือครับ
เงินสะพัดต่อหมวดนี่ มหาศาลนะครับ 

สงสัยอีกอย่าง คือคนกลางที่ไปขายเอากำไรตามเวป
งงครับ กฎก็บอกอยู่ จองรถต้องใช้ชื่อ/บริษัท แจ้งยี่ห้อ เลขตัวถัง และต้องจดทะเบียนภายในวันที่กำหนด
แต่ทำไมตามเวป มีขายเลขพวกนี้โจ่งครึ่มเป็นร้อยๆเลข ไปเอามาได้ยังไง ทำไมไม่ต้องจดทะเบียนตามที่ขนส่งกำหนด

อีกครั้งครับ ขนส่ง หรือ ท่านผู้มีอำนาจใหญ่โต 
ตัดวงจรอุบาทว์นี้เถอะครับ
เอาเลขสวยๆ ที่คนสั่งซื้อกันเยอะๆ (ท่านคงรู้ดีกว่ามีเลขอะไรบ้าง) เอามาประมูล เอาเงินเข้ารัฐ เข้าประเทศชาติเถอะครับ
ไม่อย่างนั้น ก็ตัดวงจรนี้ทิ้ง ให้ ปชช ได้ขอกันจริงๆอย่างเท่าเทียม
comment1:อย่าไปเอาเลยคุน ผมไม่ชอบนะ ไปไหนมาไหน เพื่อนมันก็จำทะเบียนรถได้

รถผม 55 อีกคัน 66 ที่บ้านชอบ ผมยังไม่ชอบเลย
comment1-1:ประเด็นคือ 

ทำไมต้องเสียเงิน
เสียเงินให้ใคร
ใครเอาเงินไป

มันเป็นวงจรที่คนไทยอยู่กับมันมานาน จนเคยชิน 

ไม่อยากจะใช้คำแรงครับ กลัวอมยิ้มปลิว ปลิวมาหลายอันจนเซ็งแล้วครับ
comment1-2:ถ้าไม่มีคนเอา มันก็ไม่มีคนจ่ายเงิน ไม่มีคนรับเงิน ไงคุน

เริ่มจากตัวเราเองก่อนเลย ไม่ต้องไปเอามัน
comment1-3:1-2

ผมไม่เสียเงินแน่ๆครับ

เอาเท่าที่มี ถ้าไม่ได้ก็ไม่เอา

จะเอาแบบนี้ ผมยอมประมูลเลขดีกว่า
เงินเข้ารัฐ ไม่ได้เข้ากระเป๋าพวกคนในคนนอก
comment1-4:ของผม161 จำง่ายไปไหม แต่เลขนี้ไม่ได้จองเลขที่จองก็ไม่ได้
comment2:ผมว่าคำถามนี้ ไร้ซึ่งคำตอบครับ เพราะจะมีคนเดือดร้อนตามมาไม่ใช่น้อยแน่ๆ
comment3:เหมือนจองหุ้น ปตท. เลยครับ อิอิ
comment4:ตราบใดที่ยังมีคนพร้อมจะจ่าย ก็ย่อมมีคน...เสมอครับ
comment4-1:แน่ะ ไม่กล้าพูดตรงๆ ล่ะสิ  กลัวไรครับ ความจริงคือความจริง 

ม่ะ ผมพูดแทนให้ 

ตาบใดที่ยังมีคนพร้อมจะจ่าย  ก็ย่อมมีคน จุด จุด จุด เสมอครับ
comment4-2:ตราบใดที่ยังมีคนเสนอ_ก็ต้องมีคนเป็นหนอง
comment5:เห็นด้วยกับ จขกท ให้ประมูลเงินยังเข้าประเทศชาติยังดีกว่า
comment6:ที่บ้านเคยไปรอจองเลขตั้งแต่ตี 4 เลยค่ะ เอาจริงอย่างนี้ยังโปร่งใสกว่าอีก
comment7:มันเป็นเรื่องลี้ลับครับ

อันนี้เล่าสู่ฟัง
ผมเองซื้อรถมาแล้ว 4 คัน ผมไม่เคยจองเลขอะไรเลย
ได้เลขอะไรผมก็เอา ผมถือว่ามันคงมีอะไรต่อกันมันถึงมาอยู่กับผมได้

รถผมเลขไม่สวยนะครับ แต่ผมก็ชอบ
comment8:4ตัวมีตอง จองออนไลน์ได้ครับ บางเลข 
เลข 2 ตัว เห็นว่ามีคนจองได้เหมือนกัน ผมก็ไม่เคยจิ้มดู ไม่ยืนยัน

ถ้ามองแบบโลกสวย
กลุ่มเลขฟรีที่สวยมากๆ มีคนไปขอที่ขนส่งรอคิวกันจำนวนมาก เลขมันโดนขีดฆ่าออกล่วงหน้า
comment8-1:
comment9:ถามแบบไม่รู้จริงๆ

168  นี่มีที่มายังไงครับ  ทำไมแพง..........
comment9-1:เป็นความเชื่อคนจีนและคนไทยเชื้อสายจีน เลข 168 เป็นเลขแทนองค์เจ้าแม่กวนอิม ได้ครอบครองเลขนี้จะเสมือนมีองค์เทพคุ้มครอง นำสิ่งดี ๆ เข้ามาในชีวิต รวมถึงเลขที่บ้านหากเลือกได้ก็มีแต่คนอยากได้เลขที่บ้านเลขนี้ด้วย รายละเอียดเพิ่มเติมลองค้นใน google ดูนะ
comment9-2:คำที่พ้องเสียงกับ 168 ในภาษาจีน อาจจะแปลได้ประมาณว่า รวยทางเดียว รวยอย่างเดียว หรือรวยทั้งชาติ

https://th.wikipedia.org/wiki/ตัวเลขในวัฒนธรรมจีน 
768: "七六八" (jyutping: cat1 luk6 baat3) มีเสียงคล้องจองกับคำว่า "一路發" (jyutping: jat1 lou6 faat3) ในภาษาจีนกวางตุ้ง ซึ่งหมายถึง "โชคลาภตลอดทาง (fortune all the way)" และในภาษาจีนกลาง บางครั้งใช้อีกเลขหนึ่ง คือ 168 "一六八" แทน
comment9-3:คนฮ่องกงชอบเลข 1 / 6 / 8 ครับ ไกด์ที่ฮ่องกงเคยเล่าให้ฟัง แต่ละเลขจะเป็นเลขดีของเค้า (เหมือนบ้านเราชอบเลข 9) คนฮ่องกงจริงๆ ก็ไม่ซีเรียสว่าจะต้องเรียงลำดับ 168 แต่ขอให้มีเลขทั้ง 3 ตัวครบใน 1 ชุดก็พอ สลับยังไงก็ได้ เค้าเล่ามาแบบนี้นะครับ

เมื่อก่อนบ้านเราก็ไม่ชอบเลข 6 ในกรณีทะเบียนรถยนต์ เพราะความหมายคือ หกคะเมนตีลังกา หลังๆ ก็ไม่เห็นมีใครจะสนใจ ไปอิงเลขแบบจีนซะงั้น มันเหมือนเป็นกระแสเป็นพักๆ
comment9-4:ว่าจะถามพอดีเลย
comment9-5:แบบนี้พอได้ไหมครับ
เลขตัวสุดท้าย เป็นเลขที่ผมชอบ
บอกเซลล์ที่ไปทำเรื่องที่ สนง.ขนส่งว่าให้มีเลขนี้ 
เลขอื่นๆ ไม่เป็นไร อะไรก็ได้

เลยได้ 618 ตามด้วยตัวเลขสุดท้าย เป็นเลขที่ผมชอบครับ

.
comment9-6:9-5 แค่นี้คนฮ่องกงก็ฟินแล้ว
comment9-7:1 สัปดาห์ มี 168 ชั่วโมง

ไม่รุ้เกี่ยวกันรึป่าวนะ ผมมั่ว
comment9-8:แล้วทำไมต้อง 168 ที่เป็นเลขทะเบียนรถด้วยที่จะมีมงคล 
เอาสติ๊กเกอร์มาติดเลข 168 ก็ไม่มงคลเหรอ


มันลี้ลับจริงๆ
comment9-9:อ้าวพึ่งรุ้ ผมก่อจองได้นะไอเลข 168 ได้เลขมาเป็น x618 มันบวกกันได้ 99 9 หน้า 9 หลัง สวยดีสำหรับผม 

ปล ใส่ x ทำไมใบ้ขนาดน่าจะรุ้ว่าเลขอะไร
comment10:จริงๆ ผมอยากให้มีเลขขึ้นโชว์เลยครับ
ว่าเหลือ กี่เลข เลขใดบ้างที่ยังไม่ถูกจอง
ไอ้เลขสวยๆ ก็พอเข้าใจครับ ว่าล็อคจากข้างใน
หรือ มันล็อคจากคอมเลย เข้าใจว่ามีอยู่แล้วครับ

เราก็นั่งงมกดไปเถิดไม่ได้สักที จะเดือนนึงแล้ว เหมือนดำน้ำกด
(เราก็ว่ากดเสร็จเองนี่ไม่เกิน 10-15 วิ 
เผลอๆ มีกดแข่งกับ robot หรือป่าว 555)

ตอนก่อน เป็นกระดาษ ยังได้เห็นบ้าง
ว่าเหลือเลขไหนบ้าง อันนี้ไม่รู้เลยครับ น่าจะมีแจ้งเลขที่เหลือแต่ละวัน
แล้วนำมาจองในวันถัดไปได้บ้าง

ตอนนี้ยังไม่ได้เลขเลย กำลังว่าจะไปจ้างให้เขาจองให้แล้ว เซ็งจริงๆ
comment10-1:คิดตรงกันเลยครับ

โอเค ไหนๆจะนอกจะในอะไรก็ว่าไป คนทั่วไปไม่มีปากเสียงอยู่แล้ว
แต่อย่างน้อย ก็ควรอำนวยความสะดวกให้ ปชช ควรขึ้นโชว์มาเลยว่า มีเลขอะไรเหลือให้คนทั่วไปบ้าง

ไม่แปลกใจ คนทำอาชีพนี้ ทั้งในและนอกถึงรวยเอาๆ

ส่วนตัว ไม่อยากเสียเงินให้วงจรอุบาทว์ครับ
เลือกเท่าที่มี เอาเท่าที่ได้
แต่ถ้าคุณ คห10 จะเสียเงินก็ตามสะดวกครับ เข้าใจว่าต่างคนต่างมีเหตุผลต่างกัน
comment10-2:จริงๆก็ไม่อยากเสียเงินแหล่ะครับ
แต่ก็ไม่รู้จะทำไงให้ได้เลขธรรมดาๆ
แต่ลองถามพวกรับจอง บางเจ้าเขาก็ไม่รับ 55
กลุ่มที่รับจองผมว่ามีหลายแบบครับ
ทั้งแบบจ้างกดแหลก. แบบรู้จักคนข้างใน
ซึ่งผมถ้าจะจองคงเอาแบบแรก
คิดว่าอันนี้เป็นทำอาชีพเสริม
เพราะเลขยากๆ พวกนี้จะรู้ว่าขนส่งไม่ปล่อยมา
ขณะที่กลุ่มข้างใน. จะบอกว่าจัดได้. ราคาก็แรงตาม

เลือกได้ก็ไม่อยากเสียตังกับเรื่องพวกนี้ครับ

คันก่อนๆผมก็จองที่ขนส่งสมัยยังจองคิวแต่เช้ามืด 
ถ้ายังเป็นระบบแบบนี้อยู่คันต่อไปสงสัยผมคงใช้เลขเดิมแน่ๆ
comment11:เคยช่วยกันรุมจองเลขก็ไม่ได้สวยมากมายครับ ใช้คน 10 คนจอง มาจากคนละ ipaddress ใช้ internet ความเร็วสูงมากกกเพราะเป็น ISP สรุปจองไม่ได้ครับรอคิวเป็นสิบ เหอะๆ
comment12:มือที่มองไม่เห็นมีทุกวงการครับ ทำใจ ไทยแลนด์
comment13:รอเเวลา 10:00:00 เริ่มกดจองทันที 
ผมกดจองจนเครียด  ไม่ได้ซักที  
ผ่านไปหลายหมวด ก็ไม่มีแววได้

สุดท้าย  ผมเลือกเลขไม่สวยมาก แต่ผลรวมดี กดทีเดียวได้เลย
comment14:เริ่มขอได้ตั้งแต่ 10.00 
แต่หลังบ้านเค้าอาจจะขอกันก่อน 10 โมงละมั้ง
comment15:คงไว้ซึ่งคอนเสป มือใครยาวสาวได้สาวเอา ไม่งั้นก็ไม่ใช่ประเทศไทยซิครับ
comment16:เลขผมเกือบสวยครับ แต่จำง่าย และผมจองเพื่อขอให้คันที่ 2 เหมือนคันแรกด้วย จะได้จำง่ายๆ หน่อย (เลขเหมือนกันแต่คนละจังหวัด)
comment17:อยากให้ประกาศเลยครับ ว่าเลขนี้หมวดนี้ จะเปิดให้จองตั้งแต่เริ่มเวลาราชการ และมีสถานะแจ้งว่าเลขไหนยังอยู่หรือไปแล้วแบบจองตั๋วหนัง
comment18:สมัยจองเองที่ขนส่ง เลขสวยๆยังมีให้เลือกบ้าง
เราไปถึงตีสี่ ยังมีเลขสวยเพียบเลือกไม่ถูกเลย 
นอกจากพวกเลขเบิ้ล เลขเรียงงามๆจริงๆ
ถึงจะหายไปจากกระดาษ ไม่เคยรู้เลย
ว่าจองออนไลน์มันจองได้ยากกว่าเดิมอีก
comment19:ไม่รอเลขสวย บอกเซลขอเร็วฯ

ได้  ฒค____  อ่าน ฒ.ผู้เฒ่า  ค.ควาย

เป็นคันเดียวที่จำแม่น
comment19-1:ยังดีไม่เป็น คฒ นะคุณ ไม่งั้นจะเหมือนถูกด่าไปตลอด 555+
comment19-2:เวลาเข้าห้างนี่หน้าเสียไปตามๆกันเลยทีเดียว

เวลาว.ส่งรถ ควายเฒ่า-xyz กำลังเลี้ยวขึ้นไป 5555
comment20:จองมาเดือนนึงละ มั่นใจมามือไว กดตั้งแต่ 9.59 ยิกๆ เสร็จไม่เกิน 20วิ สรุปไม่เคยได้ บางครั้งเด้งไปหน้าแรกแบบไม่แจ้งอะไร งงอยู่ว่าอะไรมันจะมีคนจองเต็มทุกวัน อิพวกเลข 45 เนี่ย เหลือเลขไหนบ้างก็ไม่บอก จะได้เลือกๆ ให้มันจบ รถเราเอาอะไรก็ได้ แต่นี่คนอื่นฝาก เซ็งทั้งเวป เซ็งทั้งคนฝาก
comment21:ของเราก็ไม่ได้จอง บอกได้อะไรเอาตามนั้นอยากได้เร็วๆ เราได้ กร
comment22:ผมได้ 247 ไม่ได้จองอะไรหรอก บอกเซลล์เอามาเหอะอะไรก็ได้ เลขคงไม่ดี ผมไม่รู้เรื่องพวกนี้

แต่พอคนเห็นเลขสามหลัก ทักทุกคน ซื้อป้ายมาเหรอ เออเว้ย

ส่วนตัวไม่เคยสนใจเลข
comment23:เคยขอที่อเมริกาเป็นเลขหรือตัวอักษรอะไรก็ได้  เลยขอเป็นชื่อลูกชาย  จ่ายไป $ 35 ตอนนั้นคูณ 25 บาท ประมาณ 875 บาท

เพื่อนฝรั่งบอก stupid เอาเงินไปซื้อเบียร์ดื่มดีกว่า  คันต่อมาเลยไม่ขอ  เสียดายเงิน  แต่ไมได้ซื้อเบียร์หรอกไปซื้อหวยขูดแทน
comment23-1:ที่เมกา ของ่ายครับ
เอาเป็นชื่ออะไรก็ได้ ยิ่งถ้าเป็นชื่อแปลกๆยิ่งสบาย เป็นกราฟฟิคแบบไหนก็ได้ แต่ละรัฐมีให้เลือกหลายแบบ
แถมไม่แพง เพราะไม่มีนอกมีในเหมือนเมืองไทย

X25 น่าจะสมัย 20ปีก่อนต้มยำกุ้ง
ผมคงจ้องเรียกคุณลุงละครับ 555
comment23-2:ก็ว่าอยู่ ดูหนังฝรั่งเจอทะเบียนรถแปลกๆ ตลอด

ดีนะ ขอเลข ชื่อ อะไรก็ได้
comment24:ผมได้ 775 จากระบบอินเตอร์เน็ตเมื่อสองปีที่แล้ว มีคนบอกว่ามันมีวิธีหลังบ้าน แต่จำไม่ได้แล้วว่าทำยังไง
comment25:เราก็กดจองเองจากเวบนะคะ จองผ่านมือถือด้วยซ้ำ ยังได้เลข 3 หลักมาเลยค่ะ จองตรั้งแรกได้เลย เราลองกดเลขที่ชอบไปประมาณ 4-5 เลขได้ มาได้ตัวนี้ 

เราเน้นผลรวมดี เหมาะกับเราค่ะ ชุดเลขไม่ได้สวย ไม่เรียง ไม่ตอง ไม่ลงเลข9 

ที่สังเกตคือ บางทีเวบมันช้าค่ะ มันยังรันไม่จบ ค้างอยู่ แต่เราใจร้อน กดใหม่ มันจะไม่ได้ค่ะ ต้องรอมันรันไปจนขึ้นผลก่อน ถึงจะลองเลขขุดใหม่
comment26:เลขที่จขกท.ยกตัวอย่างมาเราไม่เข้าใจว่ามันสวยยังไง คือเลขพวกนี้ให้ฟรีเราก็ไม่เอาอ่ะ 555+
comment27:เรื่องลี้ลับบางอย่าง คนรู้กันหมด แต่บางคนก็ทำเป็นไม่รู้
คนที่ยอมจ่าย ผมก็ไม่รู้ว่าเค้าคิดยังไง
ถ้าให้จ่ายยอมไปประมูลกันแบบถูกต้องดีกว่า
แบบนี้ ไม่ต่างอะไรกับพวกที่ขายน่ะแหละ
comment28:ของผมจองผ่านเน็ต ใช้วิธีcapy paste จากnotepad เอา
ได้เลข xกส6xxx อ่ะครับ กดทีเดียวได้เลย
comment29:ประสบการณ์ ส่วนตัว ใน กทม.
ตอนนั้นเป็นแบบเก่า 
เคาเตอร์รับจอง 2 โต้ะมั้ง ตามบัตรคิว บางคนไปตั้งแต่ตี 4-5 เพื่อจอง

เราไป 9โมง ไม่คิดเอาเลขสวยมาก แต่จดไปจากหน้ากระดาน 5 เลขคิดว่าชอบไม่สวยมาก
เชื่อไหม ใช้ไม่ได้สักอัน ต้องเลือกใหม่. 
ระหว่างคุยเพื่อเลือกเลข สายโทรศัพท์เขาก็เข้าบ่อยเหลือเกินนะเจ้าหน้าที่คนรับจอง ไม่ใช่ว่านะ แต่มันได้ยิน
เขาจองทางโทรศัพท์ได้ คือเราก็เซ็ง กะจะถามเขาสักหน่อยจะขอบ้างได้ไหม

เลยวิเคราะห์ เลขสวย = เมิงมีตังไหม มีตังช่วยได้ ประมาณนั้น
ไม่ได้ว่าเขา โกง อะไรหรอกนะ
แต่คือว่าประเทศนี้เมิงมีตังไหม มีตำแหน่งไหม ก็ได้สิทธ์นั้นไป ง่ายๆ ชาวบ้านไม่สะดวกหรอก
comment30:ขอเล่านะครับ
จะขายรถมีคนบอกจะแนะนำไฟแนนซ์ให้เดี๋ยวเขาจัดการให้อนากให้คนซื้อผ่านรึปล่าวถ้าอยากให้เขาไป 3,000 ได้ไวแน่นอน.....บ้าแล้วๆ จะขายรถเรื่องอะไรต้องมาจ้างคุณอนุมัติคนเราหากินแบบนี้ทุเรศสิ้นดี
comment31:บร้าา ตอนเราไปถึงยังไม่ตี3ดีเลย  555
มาคนแรก หมาขนส่งมานั่งเป็นเพื่อน เรายืดเส้นรอเลย
ตอนไปก็พกกระดาษกับปากกาไปด้วย ใครมาต่อให้ลงคิวเลย
ทุกคนน่ารักมากลงคิว พอเจ้าหน้าที่มาเราเริ่มขานชื่อ ต่อแถวเดินขึ้นตึกกันอย่างเรียบร้อย
เป็นประสบการณ์ที่ตลกดี เพราะเลขที่เราจะเอาแสนธรรมดา
ถ้าคนเชื่อเรื่องเลขจะไม่เลือก กลากิณีตั้งแต่ตัวหน้ายันตันหลัง
ผลรวมหน้า กลาง หลัง และผลรวม4ตัว กลากิณีหมด แบบโคตรๆ 555
ตอนเราไปจองมีขีดเลขออกอระมาณ7-8เลขค่ะ แต่เราไม่อยากได้อยู่แล้วเลยไม่สน
เส้นสายมันมีค่ะ ถ้าเราไม่อยากไปจองจริงๆก็...ไม่ต้องไปก็ได้ จะเออาเลขอะไรก็ได้ งามแค่ไหนที่ไม่ใช่เลขประมูลก็ได้
แต่เราไม่อยากรบกวน ดูจะเป็นบุญคุณไร้สาระ เรื่องทะเบียนเอง ถ้าเราจะขอความช่วยเหลือให้เส้นสายมันต้องเรื่องใหญ่หรือเร่งด่วน
comment32:สำหรับผมแล้ว เลขสวยไม่สวยเป็นเรื่องไร้สาระมาก เลขอะไรก็เอามาเหอะ บ่หัวซา
comment33:ผมซื้อ CBR300 เมื่อ เกือบ3ปีที่แล้ว 
ร้านได้ทะเบียน 8777 มาให้เฉยเลย  ได้มาแบบงงๆ 555 😃 

หรือมันเป็นคันแรกของร้านสมัยเปิดตัว CBR300 ใหม่ๆ กันน่ะ เลยจัดทะเบียนสวยมาให้
comment33-1:มีคนฝากจองเลขไปครับคันของเราอาจจะเป็นคันก่อนหน้านั้น
คันหลังอาจเป็น 8778 ครับ ผมเคยได้ 778 ร้านบอกว่ามีคนจอง 777 ไป
แล้วคันผมถัดมาพอดี
comment34:ต้นปีที่แล้วของเราก็จองยากมาก จองผ่านเว็ปฯ
ต้องวิ่งป้ายแดงนาน 3-4 เดือน เคยเข้าไปแค่ 
10 นาทีแรก หมวด 4 กx กทม. เข้าไปจอง
4 หมวด ถูกจองแล้วตลอด จองเลข1545,
4565 กับอีก2-3 ชุด จองไม่ได้เลยแต่ก็บวกแล้วเป็นมงคลนะ

สุดท้ายเลขที่ใช้อยู่(ไม่ได้ดูสวย ดูธรรมดามากมาก คนเลยไม่สนใจ แต่ผลรวมบวกตัวอักษรคือเป็นมงคล (ความเชื่อส่วนตัว) 

ส่วนของแฟนเป็นมอเตอร์ไซค์ ต้องไปจองที่ขนส่ง
เลือกไว้ 4 ชุด แฟนบอกไปยื่นได้เลขแรกที่อยาก
ได้เลย แฟนบอกง่ายและเร็วกว่าของรถยนต์
comment34-1:2 เลขที่คุณบอกมา เลขยอดนิยมมากเลยนะคะ ไม่น่าจะเหลือให้กดจองหรอกค่ะ
comment34-2:คือ 1545 เหมือนเลขทะเบียนคันเก่าน่ะค่ะ
เลยอยากได้เพราะจำง่ายดี พึ่งรู้ว่าคนนิยม
comment34-3:เพิ่งนิยม ช่วงเลขมงคลเนี่ยค่ะ
comment35:เรื่องอย่างนี้รู้กันโดยทั่วไป  ว่าเงินจะไปไหน  ไม่อย่างนั้นพวกอธิบดีกรมต่างๆในเมืองไทย จะมีปัญญาได้ขับรถหรู อยู่บ้านแพงอยู่ได้ยังไง ทั้งๆที่เงินเดือนระดับอธิบดีก็หลักหมื่นเอง  แล้วเรื่องนี้รัฐบาลก็ไม่สนใจหรอก เพราะมันไม่เกี่ยวกับการเมืองฝ่ายตรงข้าม มันเลยไม่สนใจ
comment36:หาเงินจากพวกงมงายได้ง่ายดีแฮะ

...ทั้งทะเบียนรถ
...ทั้งเบอร์โทรศัพท์
...ทั้งบ้านเลขที่

ถ้าเลขพวกนั้นมันดีจริง..ทำไมมันถึงทำให้ชีวิตพวกคุณวุ่นวายเพื่อให้ได้มันมาล่ะครับ?
comment36-1:คิดว่า มันคงเป็นความชอบส่วนตัวน่ะครับ

คนที่ชอบ ได้มาก็มีความสุข

อย่างบางคน ดิ้นรนอย่างมาก เพื่อที่จะได้เป็นเจ้าของกระเป๋าใบละเป็นแสน เป็นล้าน ได้มาก็มีความสุข
หรืออุตสาห์ตื่นแต่เช้าไปสนามบิน ขึ้นเครื่องบินไปฮ่องกง เพื่อไปกินอาหารที่ชอบ 1 มื้อ แล้วก็บินกลับ

ตัวเลขที่แต่ละคนอยากได้ บางคนเค้าไม่ได้บวกอะไรให้เป็นเลขดีหรอกครับ
แต่มันเป็นเลขที่ชอบส่วนตัว

อย่างผมเอง ไม่เคยคิดจะบวกเลขแล้วดูเลขมงคล เลขดีอะไรเลย
เลขที่ชอบล้วนๆ
ได้มา มันก็อยู่กับเราไปตลอด
comment36-2:อยากจะบอกประมาณนี้เช่นกัน
comment36-3:ไม่ชอบ ไม่ซื้อ ก็อย่าไปแขวะคนอื่นสิครับ
comment37:เหมือนพวกห้าง Discount Store เลยครับ

ลงประกาศ นสพ. ลดสุดๆ ไปถึงตั้งแต่ห้างเปิด...

"สินค้าหมด"
comment38:บางคนบอกว่า งมงาย
หรือบางคน บอกให้ไปซื้อเอา

คือไม่ได้งมงาย และก็ไม่อยากซื้อครับ แต่เพราะชอบเลขๆนั้นเฉยๆ 
เช่น ผมชอบ 89 จะให้ไปเอาเลขประมูล 88 หรือ 99 ผมก็ไม่เอา
มันเป็นความชอบส่วนตัวล้วนๆ

แล้วเลขที่ชอบ ก็ไม่เคยบวก ลบ คูณ หาร ว่าเป็นเลขดีหรือไม่ดี
รู้แต่ว่าตัวเองชอบก็คือพอ
comment38-1:ผมก็ชอบเพราะสวยครับ   ไม่บวก ไม่อะไรทั้งสิ้น   มองแล้วสวยก็คือสวย  
ผมก็ยังไม่เคยเสียตังซื้อทะเบียนเช่นกัน  และไม่สนับสนุนแบบท่าน
เท่าที่เคยขอ
- ป้ายหมวดเก่า เลข 3 ตัว   สมัยไปต่อแถวตอนตี 5 ที่ขนส่ง
- ป้ายจองเนต  4 ตัวมีตอง
- ป้ายมอไซด์เลขตัวเดียว

ครั้งหน้า ว่าจะลองจิ้ม ป้าย 2 ตัวดู  เห็นว่าจิ้มได้  จะลองมั่ง
comment39:ผมได้ 808 มานะ จองแบบกระดาษ ไม่เสียเงินเลย
comment40:เข้ามาบอกว่าเรากดจอง 10.00 ได้เลข 7779
comment41:บางท่านจิ้มทีเดียวได้ ก็คงแล้วแต่เลขด้วยครับว่า มีคนต้องการแค่ไหน

เพื่อนผมเคยต้องเสียเงินเพื่อ xxxy
ขนาดเสียเงินนะครับ ไม่ใช่ได้หมวดนี้ แต่เลยไปอีกหลายหมวด 
สมมุติตอนนี้ กก ไม่ใช่ได้ กก นะครับ กข ก็ไม่ได้ แต่ต้องรอไปถึง กค กันเลยทีเดียว (ขนาดต้องเสียเงินนะครับ จองกันล่วงหน้าหลายหมวดเลย)
เพราะเลขที่คนขอเยอะมาก มันจะถูกจองล่วงหน้าหลายหมวด

เพราะฉะนั้น จิ้มจองเอง อย่าหวังว่าจะได้

ใครับ
comment41-1:ผมจิ้ม 4 วันครับ แต่ละวันมีตองอะไรมั่ง ทั้งตองหลัง ตองหน้า ลิสมาแล้วนั่งจิ้ม  กว่าจะได้เหนื่อยเอาเรื่อง
comment42:ขอ 69

เคยเห็นในรูป
comment42-1:ถ้าเขาทำแบบในรูปที่เห็นมาให้ติดเป็นพื้นหลังป้ายทะเบียน จะกล้าติดไหมครับ
comment43:แนะนำสำหรับคนที่อย่างได้เลขที่ปราถนา
วิธีการคือ ติดสติ๊กเกอร์ท้ายรถว่า "รถคันนี้เลขทะเบียน xxx"
ง่ายๆ จบปิ๊ง
comment44:เวลาเห็นเลขสวยๆแต่เป็นป้ายขาวแล้วรู้สึกเซ็งมากระบบใต้โต๊ะของราชการไทย 

เลขสวยๆแต่เป็นป้ายประมูล ถือว่าเค้าได้มาอย่างสุจริต น่ายกย่อง
comment44-1:ไม่เกี่ยวครับ

เลขสวย หมวดเก่าๆก่อนเปลี่ยนเป็นหมวดใหม่ จะเป็นป้ายขาว ไม่มีกราฟฟิค

แต่เริ่มหมวดเลขประมูล เราสามารถเลือกได้ว่า จะเอาเป็นป้ายกราฟฟิคหรือป้ายขาวธรรมดา
หลายคนประมูลมา แต่ไม่ชอบเลขกราฟฟิค ก็ขอเป็นป้ายขาวธรรมดาได้ครับ
comment44-2:แต่เราเคยเห็นเลขสวย กะ รุ่นรถ ซึ่งไม่น่าจะลงทุนประมูล ก็ได้เลขสวยป้ายขาวเหมือนกัน เหมือนว่า เป็นสิทธิ์ จนท.ขนส่งหรือเปล่าคะ
comment44-3:บางคนประมูลมา แต่ไม่มีรถใส่ครับ

ก็ต้องไปหารถเก่าๆมาใส่ป้ายประมูลไปก่อนชั่วคราว

ยืนยันครับ ถ้าเลขประมูล เราเลือกได้ว่าจะเอาป้ายขาวหรือกราฟฟิค
คนใกล้ตัวส่วนใหญ่ เลือกแต่ป้ายขาว เพราะกราฟฟิคมันไม่สวย
comment44-4:เดี๋ยวๆๆๆ เลขประมูลมันเลือกได้ค่ะว่าจะเอาป้ายกราฟฟิคหรือป้ายขาว 
แต่ส่วนใหญ่เลือกป้ายขาวนะคะ ป้ายกราฟฟิคเราว่ามันไม่สวยอ่ะ
comment44-5:สมัยก่อนมันไม่มีประมูลครับ
รถผมก็ป้ายขาว มันเป็นหมวดแรกๆ ก่อนที่จะมีการประมูล
comment45:รุ่นพีที่ทำงาน 
เงินเดือนไม่พอใช้ 
แบงค์โทรตามทุกเดือน 
บางเดือนลูกเมียแทบแย่งข้าวหมาแดร___ก 

แต่มีเงินซื้อป้ายทะเบียนรถ 

อืม จะรักจะชอบอะไรก็น่าจะดูความเหมาะสมบ้าง
comment46:โหวตให้เลย เห็นด้วยที่สุด เลขพวกนี้เงินไปไหน เอาเข้าหลวงให้หมด
comment47:อยู่ อยู่ กันไป คนไทยปรับตัวเก่ง
comment48:มีเพื่อนรู้จักกับคนใน ไม่รู้ไปรู้มาได้ไงแค๊ปหน้าไลน์มาให้ดู หมวด 6กก6xx เปิดมาสี่หมื่นแต่สุดท้ายไปเอาเลขอื่นแทน ตอนนั้นถึงแค่ 5กท เอง

ก็เลยเกิดคำถามเหมือนจขกท ถ้ามีกำลังภายในซื้อขายกันล่วงหน้า เปิดประมูลมันทุกเลขไปเลยเหอะ ผมเคยไปกด 5กก กดไปเหอะ เลขสวยๆกดให้ตายก็ไม่ได้แต่ตอนนั้นไม่รู้ว่าคนในล็อคเลขได้
comment49:กะจะรอซื้อคันใหม่ 9 กก จะได้ไหมหนอ
comment50:เอาแบบอเมริกาน่าจะทำรายได้โดยรวมให้กับรัฐ (ย้ำให้กับรัฐ มิใช่บุคคลนะครับ) คือใครใคร่อยากได้เลขอะไร อักษรอะไร คำอะไรขอไปเหอะครับ เค้าแค่คิดค่าธรรมเนียมเพิ่มสองเท่า (สมมุตติ) ค่าป้าย 35 เหรียญ เค้าจะคิดเพิ่มอีกเท่าตัว ถ้าอยากได้ลายสัญลักษณ์พรีเมี่ยมของแต่ละรัฐก้อเพิ่มอีก
ตัวอย่างเช่น  9A-9999, TH9999, Thai9999, 8888,1111 สารพัดเลขสวยคิดไปเถอะครับจ่ายค่าธรรมเนียมเค้าไป ได้ทุกราย....
....ทำให้ทุก ๆ คนมีสิทธิทุกคน เพียงแต่จ่ายค่าธรรมเนียมเพิ่ม  และหมวดเลขจะไม่ซ้ำกัน แต่เลขตอง เรียง ต่าง ๆ จัดไปเลยครับ ย้ำวิธีนี้หมดสิทธิโกงกิน หาประโยชน์เข้าตัวเอง   ทางกลับกันถ้าประชาชนต้องการเลขสวยกันทุกคน รัฐจัดไป รายได้เข้ารัฐเน้น ๆ ดีกว่าเอาเลขไปประมูลอีกครับ
เชื่อผมเถอะ.......หยุดการคอรัปชั่น โกงกินได้ดีนักแล

ถ้าทำได้ ต่อไปอาจได้เห็น รถ999  รวย999  รถกรู555 หยุด8888   ฯลฯ
comment50-1:ผมชอบอันนี้คับ ได้ทั้งป้องกันการทุจริตและความแปลกใหม่ ไม่ต้องกลัวเลขจะหมดด้วย แค่จ่าย2เท่าจากจดทะเบียนปกติก็เลือกได้แล้วดีอะ อยากเห็นมันทำได้จิงๆ เพราะจะได้เหนทะเบียนแปลกๆโผล่มาอีกเพียบเลย น่าจะเท่ดีนะคับ.
comment51:คิดหรือว่าเงินเข้าประเทศแล้วคนมีอำนาจใช้เงินได้นำมาใช้เพื่อประเทศ
comment52:ผมกดแล้วหน้าขาวตลอด
comment53:วงจรทุจริต ส่วนมากอยู่ในระบบราชการไทย และตัวข้าราชการเองเป็นผู้ทุจริต
comment54:หลังจากอ่านมาทั้งหมดทุกความเห็น

                     นี่คือ  ประเทศที่ยังด้อยพัฒนา
comment55:ล็อคจากข้างในมันไม่ต่างอะไรกับการคอร์รัปชั่นนะครับ

ขอให้เข้าตาผู้ใหญ่สักทีเถอะ
comment56:สมัยนู้นไปจองได้หมวด ญญ ยังไม่ยากขนาดนี้เลย
comment57:เลขสวยมีสองแบบ

สวยแบบต้องประมูล กับสวยแต่ไม่ต้องประมูล

แบบแรกรู้อยู่แล้วว่าประมูลเอา

อีกแบบ ถ้าอยากได้เคยมีคนบอกผมว่าอยู่ที่หน้าห้อง.....
comment58:ตั้งใจว่าถ้ามีรถอยากได้เลขทะเบียน 2 ตัว ถึงเวลานั้นเมื่อ 2 ปีที่แล้ว 
ก็เข้าไปจองในระบบ ถึงเวลาเปิดจอง 10.00 น. ลุ้นมาก รอมา 4 เดือนกว่าจะมีเลข 2 หลักมาให้จอง
ตั้งใจอยากได้ที่ลงท้ายด้วยแล้วเต็มสิบ กดไล่ตั้งแต่ 10 , 20 , 30 , มาได้ 40 (กดไปมือไม้สั่นไปหมด)
สุดท้ายมาได้ที่  4กX 40 (ไม่ได้สังเกตุที่เลขหน้าด้วยตอนนั้น) ทุกวันนี้มีแต่คนทักว่าซื้อมาเท่าไหร่กันทั้งนั้น
comment59:ตอนซื้อรถบอกเซลล์ครับ เค้ามีวิธีให้ได้เลขทะเบียนที่คุณอยากจะได้ 
ถ้ามันไม่ใช่เลขหาโคตรยากอย่าง 168 รับรองคุณได้แน่ แต่ก็เสียเงินให้เค้าเป็นค่า connection ไปละกัน
comment60:ประสบการณ์ตรง
ผมเคยไป รอ หมวด ฆฆ ...  ปรากฏว่า คนเยอะมาก ผมไปถึง ประมาณ 6 โมงเช้า ที่ตึกที่คาดว่าจะมีการเปิดให้เลือกหมายเลขมีการเข้าคิวกันอยู่แล้ว

ซึ่ง เนื่องจากคนเริ่มไปออ กันเรื่อยๆ จึงเริ่มไม่เป็นแถว เลย มีคนที่ไปรอก่อนแล้ว อาจจะพวก ตี 4 ตี 5 เริ่มทำการจัดระเบียบ โดยการ นำกระดาษ มาเขียนคิว ว่าใครมาก่อน มาหลัง มาแล้วก็เขียนต่อไปเรื่อยๆ เพราะ 
1.ไม่มีเจ้าหน้าที่คนใด มาทำเรื่องให้ หรือ มาดูแล จัดการ
2. เพื่อรักษาผลประโยชน์ ของตนเองทุกคน ก็ดู มีเหตุผลดี

ทีนี้เลยไปถึงใกล้ๆ เที่ยง  (ถามว่าทำไมถึงยังไม่ปล่อยให้มีการเข้าไปเลือก ทางเจ้าหน้าที่ แจ้งว่า กำลังประชุมแก้ปัญหาอยู่) คนเยอะมาก น่าจะเป็นพัน ทีนี้เจ้าหน้าที่ก็มาจัดระเบียบแล้ว โดย ให้วิ่งไปอีกตึกนึง .... ย้ำ วิ่งไปอีกตึกนึง ที่ชั้นประมาณ 9 คุณครับ ลองนึกถึง คนเกือบพัน วิ่งแย่งกันไปเข้าคิวอีกตึกนึง ที่ชั้น 9 จะโกลาหล ขนาดไหน ก็วิ่งกันไป 

เอาวะ วิ่งเร็ว ได้ลำดับที่ ประมาณ ร้อยกว่าๆ เหอะๆ ใจเย็นละ เจ้าหน้าที่ บอกว่า คิวที่ไปน่ะ (เอาเอกสารที่ว่าเราซื้อรถ ) เตรียมตัวไว้ ตอนเย็นจะทำการ จัดให้ขึ้นไปเลือก นั่งรอไปจน 6 โมง คนเริ่มทยอยกันมาเรื่อยๆ เพราะเลิกงานแล้ว มา ผมกะด้วยสายตา ไม่ต่ำกว่า 2 พัน วุ่นวายมาก จนมีการตั้งโต๊ะ  ก ข ค ง จ ... เพื่อให้ขึ้นไปเลือกเลข ที่ละชุด จะได้ไม่วุ่นวาย  และขึ้นได้คนเดียว คนที่มาด้วยห้ามขึ้น

อารมณ์ตอนนั้นเหมือน กำลังจะไปสอบเอ็นฯ  ผมให้แฟนผมขึ้นไป เพราะผู้หญิงจะ ทำอะไรสะดวกว่าผู้ชาย 

หลังจาก ลงมาได้ เลข ฆฆxyyy   

สรุปความ..... (ใส่เอาเอง) ต่างๆ มาได้ดังนี้
1. เจ้าหน้าที่ ทำโอที ทุกคน ฮ่าๆๆๆ
2. ขึ้นไปคนที่ ไม่ถึงร้อย แต่เลข ฆฆxx ,ฆฆxxx , ฆฆxxxx   หมดไปหมดแล้ว ผมยกตัวอย่าง ฆฆ12 13 15  ฆฆ 125   192 , ฆฆ 9111 9222 8999 อะไรเทือกนี้ หายหมด
3. มีเจ้าหน้าที่ คอยสอบถามว่าอยากได้เลขอะไร ให้เข้าไปในห้องลับอีกห้องนึง (คุณก็รู้หมายถึงอะไร) แต่แฟนผมไม่สนเลยไม่ทราบว่าห้องอะไรก็เลยได้แต่เดา ว่ามันคือห้องที่คุณก็รู้ว่า จะเจรจาอะไร

วันนั้นทำให้ผมรู้ว่า ไม่ต้องไปเข้าคิวหรอก มีเงินก็พอ
comment61:รอ  


กด 6969

ซด 69

กน 6666
comment62:เอาแบบ คลุมเครือ ๆ แบบนี้แหล่ะ

วัดครึ่ง กรรมการครึ่ง ใครจะไปตรวจสอบได้
comment63:ของ กสทช.
จัดมาสวยๆ
comment63-1:เบอร์สวยขนาดนี้ต้องโดนคนกดโทรเล่นแน่ๆเลย
comment64:ควรทำให้โปร่งใสกว่านี้ สุดท้ายก็ยังกินกันสบายอยู่ดี กระทรวงคมนาคม ที่สุดของแจ้เลย

สมัยผมจองแบบกระดาษ ไปรอแต่ตี 3 ยังสงสัยเลย  เลขสองหลัก ทำไมไม่มี ทำไมต้องนอกรอบ

ส่วนเลข สามหลัก แปลกๆ สวยๆ ก็ ข้ามไปหมด ไม่มีในใบจอง เช่น 168 191 911 320 520 9XX 9XXX XYYY XXXY 

ตอนนั้นไปตี3 คิว 34 ยังใจแป่วๆเลย ว่าจะได้เลขที่ชอบมั้ย ไม่ค่อยสวยแต่ชอบ สามหลัก YXX

สุดท้ายก็ได้ ดีใจภูมิใจ เลขไม่สวย ไม่มีคนแย่ง
comment65:เพิ่งพยามยามจองเหมือนกัน ไม่ได้เลย จะรอกี่รอบก็ไม่ได้ สรุปคือ ปล่อยให้เป็นช่องทางทำมาหากินต่อไป
comment66:อ้าวที่นี่ประเทศไทยนะครับ สังคมดัดจริต กระเบื้องลอย น้ำเต้าจม มาตั้งนานแล้ว
comment67:ความชอบเลขสวย ๆ ก็แล้วแต่คนชอบ แต่พวกที่เลขมีโชคลาภ ทำนายตัวเอง พวกนี้โคตรจะงมงาย ชีวิตเราดันให้ตัวเลขกำหนด หรือหมอดูกำหนด แล้วมาโอดครวญว่าชีวิตไม่ดีงั้นงี้
comment68:55555 ทุเรศดีไม๊ครับ

10.00 เป๊ะ กดไป 3 เบอร์ ไม่ได้สักเบอร์

มันต้องมีคนที่ขนส่งมาเห็นบ้างสิน่า
แต่เงียบเป็นเป่าสากกันเลยทีเดียว
comment68-1:ผมได้นะวันนี้ ระวังโดนล๊อกนะครับผมโดนล๊อก ผมจ้างแถวนี้ไปจองให้ครับ แล้วเค้าคิดค่าปลดอีกกรรม
comment69:ตัดประเด็นความชอบกับความเชื่อออกไป 

บ้านเมืองเราทำไมการทำอะไรให้มันโปร่งใสนี้มันทำยากมากน่ะ บางทีคนที่ออกมาเรียกร้องกลับถูกมองเป็นคนแปลกแยกไปซ่ะงั้น

ผมสนับสนุน จขกท. ครับ สิ่งที่มันเป็นเรื่องที่มีผลประโยชน์ของคนส่วนมากมันควรโปร่งใส ตรงไปตรงมา
comment70:ชอบเลข 3 ตัวค่ะ สมัยที่ซื้อรถคันแรกให้ตัวเอง (ซื้อก่อนโครงการคืนภาษีรถคันแรก) ไปจองเลขทะเบียนที่ขนส่งเองตั้งแต่ ตี 5 ได้เลข. 865 

พอซื้อคันที่สอง อยากได้เลขเรียงกับคันแรก จะ 864 หรือ 866 ก็ได้ แต่ เซลล์รถชิงบอกว่า เลข  3 ตัว ที่เราต้องการ ยากสสสสส์. กดจองไม่ได้แน่นอน เพราะความต้องการสูง ยาก  ถึงยากที่สุดที่จะได้ ต้องใช้ ....ถึงจะได้ 

แต่เราอยากลองจองดูสักตั้ง   เราเขียนหมายเลขที่ต้องการไว้(ข้ามเลข 866 864 ไป)  หลายสิบเบอร์(ประมาณ 50 เลขได้) 

กดจองทุกเบอร์ตั้งแต่ 10.00 น. ถึงเที่ยง ไม่สำเร็จ
สักเบอร์ โอ้ยย. อะไรกันนี่  ใจที่ฮึกเหิมค่อยๆเหี่ยวแฟ้บบ ฝ่อลงๆๆๆๆ

สุดท้าย กะจะกดเลข  864  กับ 866 ที่เซลล์บอกว่าไม่มีทางได้แน่นอน เพราะ ถ้ามี 6 กับ 8 คนจีนชอบ จะถูกล็อคหมด 

แต่ก็นะ หมดเลขจะกดจองแล้วนี่หว่า กดจอง 864 ไปงั้นๆ  แบบหมดอาลัยตายอยาก  ไม่น่าเชื่อ ดันจองได้สำร็จซะงั้น ดีใจสุดขีด  ขยี้ตาแทบหลุด นี่เราจองเลข 3 ตัวได้จริงๆหรือนี่ 

สรุปเราได้  5 กX - 864  คันเดิม 865 ....คริ...คริ...
comment71:คนจองให้ผมยังพลาดไป2เลขเลยบอกมีล๊อกกันหนักมากเพราะตอนนี้เค้าไม่อยากให้ไปเลข 6กx 7กx มันแรงครับ เลยต้องแย่งกันในตัวอักษรสองสามตัวสุดท้ายกันแรงมาก ผมเอาผลรวมครับ ผมมีโดนล๊อกด้วย เพราะเคยจองเองหลายรอบไม่ได้ระบบล๊อกทิ้งเลยอะไรกัน
comment72:1. เห็นด้วยครับ เลขสวยๆ จับประมูลมันให้หมดเลย หรือมีระบบอะไรสักอย่างที่โปร่งใส (แต่ก็มีคนค้านว่าทุนนิยม กีดกันคนไม่มีเงิน งงเลย) 
2. ส่วนทะเบียนป้ายดำ ที่เห็นขายๆ กันอยู่บน Web ต้องมีรถสวมเสมอครับ สังเกตได้ว่าเวลาไปซื้อ ต้องมีการโอนทะเบียนด้วยทุกครั้ง
comment73:มีเรื่องลึกลับเยอะนะครับ
comment74:เรื่องจริงครับเลข 12 13 14 15 50 51 52 เลข 2 ตัว ในระบบผมเข้าไป 10.01 ไม่เคยได้เลย
แต่มีคนบอกไปที่ทำการเค้าเลยได้แน่นอน มีส่วนต่างนิดนึง
เคยตั้งกระทู้แนวนี้แต่เหมือนไม่ผ่าน ขอบคุณ จขกทที่ทำให้รู้ว่าไม่ได้คิดอยู่คนเดียว
เงินล้วนๆ กำลังภายในเยอะๆ เท่านั้นแหละ
comment75:เห็นด้วยกับเจ้าของกระทู้เลยครับ แล้วงี้เราจะร้องเรียนที่ไหนบ้างครับเนี่ย
comment76:จองไม่ได้เหมือนกันค่ะ จ่อหน้าคอมตั้งแต่ 9.55 พอ 10.00 กดเข้าปุ้บ Error ทันที ตรงนี้เลยมีข้อสงสัยอยากจะสอบถามหน่อยค่ะ

1. ทำไมยกเลิกระบบการไปเข้าคิวจอง แล้วให้จองทางเน็ตอย่างเดียว ทำแบบนี้ คนธรรมดาทำไปอาจจะ "เข้า-ใจ-ผิด" ได้ว่า เจ้าหน้าที่รัฐมีการ "ฉ้อ-โกง"  ไม่เปิดระบบให้คนทั่วไปเข้าไปจองได้จริง เอื้อระบบให้พวกรับล้อคเลขเข้าไปจองกันก่อน เพราะตรงนี้ตรวจสอบไม่ได้เลย ไม่เหมือนไปเข้าคิว ยังมีลุ้นไปก่อนได้ก่อน อันนี้เราไม่ได้ว่าเจ้าหน้าที่รัฐมีการ "คอรัปชั่น" น่ะค่ะ 

2. กฎระเบียบชัดเจน 1 ตัวเลขถังรถ ต่อ 1 ทะเบียนรถ 
แล้วทำไมพวกขายทะเบียนรถทั้งแบบประมูล และไม่ประมูล(ป้ายธรรมดา) มีปัายมาขายเยอะจัง ขายทีเป็นพันๆป้าย ราคาแพงมากๆ หลักหมื่นขึ้นไปทั้งนั้น ที่สงสัยคือ เค้าได้ป้ายมายังไง หรือต้องมีการแบ่งผลประโยชน์กับเจ้าหน้าที่รัฐยังไง "นี่ไม่ได้ว่าฉ้อโกงกันอย่างชัดเจนและมีหลักฐาน" น่ะค่ะ เพราะคิดว่าคงถูกกฎหมายแหละ ไม่งั้นคงโดนจับกันไปแล้ว ทำแบบนี้ คนที่เค้าซื้อรถและต้องการจองทะเบียนเองกัน ก็จองกันไม่ได้ ต้องไปซื้อทะเบียนหรือจ้างพวกรับจองเลข หรือตัดใจเอาเลขไม่สวย ยอมไม่สบายใจไป

3. คนที่รับล้อคเลข ได้ชัวร์ 100% นี่ ทำยังไงหรอค่ะ เพราะเคยโทรเข้าไปถามกรมขนส่ง ขอจองเลขก่อนได้มั้ย เจ้าหน้าที่แจ้งว่า "ไม่ได้ค่ะ ต้องจองในเน็ตเท่านั้น ตามตารางเลขที่รันตามเว็ปไซต์" เราเลยเกิดความสงสัย ล่ะทำไมคนพวกนี้เค้าล้อคได้ และล้อคได้จริงค่ะ โชว์ "หลักฐาน" กันให้เห็นเลย ล้อคละเอามาขายแพงๆอ่ะค่ะ คือเค้ามีวิธีแบ่งผลประโยชน์กันยังไงหรอค่ะ เพราะเราคิดว่าอาชีพนี้น่าทำค่ะ 
-ไม่ต้องลงทุนเลย เเค่ไปกว้านเอาเลข กั้กไว้เยอะๆ คนธรรมดาทั่วไปที่เค้าซื้อรถ เค้าต้องมีทะเบียนไง คนที่อยากได้เลขโอเคหน่อย หรืออยากได้เลขที่ตัวเองชอบ สบายใจ เดวก็ต้องมาซื้อทะเบียนกับเราอยู่ดี ยิ่งกฎหมายใหม่ออกมาให้ต้องมีทะเบียนรถภายใน 30 วัน หรือเปลี่ยนระบบเป็นจองผ่านเน็ตอย่างเดียว ยิ่ง "เอื้อประโยชน์" กับธุระกิจนี้
-เป็นธุระกิจที่ไม่ผิดกฏหมาย แค่เรา "รู้จัก" กับเจ้าหน้าที่รัฐ หรือมีการ "แบ่งประโยชน์" ให้ลงตัว ก็เอาทะเบียนมาขายได้เเล้ว 

*** ขอย้ำอีกทีน่ะค่ะ เราไม่ได้ว่าว่า เจ้าหน้าที่รัฐมีส่วนรู้เห็นในกระบวนการ "ฉ้อโกง"นี้ และไม่ได้ว่า ว่ามีการรับ "เงินใต้โต้ะ" จากคนพวกนี้
เราแค่สงสัยเฉยๆ และคิดว่าธุรกิจนี้น่าทำ เพราะคงไม่ผิดกฎหมาย เพราะถ้าผิด คนพวกนี้รวมถึงเจ้าหน้าที่รัฐโดนจับกันไปแล้ว หลักฐานสันตำตาขนาดนี้
comment77:เพิ่งเจอกับตัวเองวันนี้ครับ เข้าไป 10 โมงเป๊ะ กรอกทุกอย่างเรียบร้อย.....นิ่ง

ลองกดใหม่อีกหลายรอบก็ยังนิ่ง แล้วก็กลับมาหน้าที่ต้องกรอกทุกอย่างใหม่

จน 10.10 มันถึงขึ้นมาว่า เลขนี้มีคนจองไปแล้ว ต้องเปลี่ยนเลข แต่ไม่ต้องกรอกทุกอย่างใหม่หมด

คืออัลไล พอเปลี่ยนเลขก็โดนจองไปหมดแล้วถ้วนหน้า 

ระบบโคตรห่วย เอื้อต่อการมีนอกมีในชัดๆ

แล้วพอเราจองเองไม่ได้ก็ต้องหันไปหาพวกรับจ้างจอง ซึ่งก็คือพวกนี้แหละ

หากินกันง่ายๆอย่างนี้สินะ อย่าหวังเลยจะได้เงินผม เลววววว
comment78:กรมการขนส่งทางบก เป็นองค์กรประเทศไทย ที่ปล่อยให้โกงกินกันได้อย่างหน้าตาเฉย

จัดตั้งทนาย รวมตัวกันไปฟ้องศาลปกครองกันเอาไหมครับ

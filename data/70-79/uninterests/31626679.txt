title:TOMS รองเท้าเปลี่ยนโลก สำหรับเด็กยากไร้ กับ กลุ่มคนที่ไม่ยอมให้ TOMS เปลี่ยนโลก !!!
comment:หลังจากกะทู้ นาฬิกาช่วยโลก ที่ผมเขียนเมื่อเดือนก่อน 
มีคนแนะนำให้เขียน TOMS ด้วย แต่ผมเห็นว่า มีคนเคยโพสแล้วหลายรอบ 
แต่หลังจากไปสำรวจตลาดมา มีอะไรทำให้อยากเขียนครับ 


ก่อนอื่น มาทำความรู้จัก TOMS กับ แนวคิดกันก่อนครับ 




‘รองเท้าทุกคู่ที่คุณซื้อไป เราจะบริจาครองเท้าอีกคู่ให้กับเด็กที่ขาดแคลน’ สโลแกนเด็ดโดนใจแสดงจุดยืนของ TOMS แบรนด์รองเท้าเปลี่ยนโลก ซ่ึงเปลี่ยนตั้งแต่ ‘พื้น’ และ ‘ฐาน’ ของคุณภาพชีวิตเด็กๆ เลยทีเดียว

รองเท้า TOMS เกิดขึ้นในปี 2006 โดย เบลค (Blake Mycoskie) ชายหนุ่มที่ไม่คิดว่าตัวเองจะกลายเป็นผู้ประกอบการที่มีพลังขับเคลื่อนสังคมได้ เมื่อครั้งที่เบลคเดินทางไปท่องเที่ยวที่อเมริกาใต้และไปเรียนโปโลที่อาร์เจนติน่า ที่นั่นเขาได้พบกับ 2 สิ่งซึ่งเปลี่ยนชีวิตเขาไปตลอดกาล นั่นคือรองเท้า Alpargata และเด็กๆ ที่ไม่มีรองเท้าใส่

เด็กๆ ยากจนที่ต้องวิ่งเล่นและไปโรงเรียนด้วยเท้าเปล่า ทำให้เบลคเกิดแรงบันดาลใจอย่างแรงกล้า ที่จะทำธุรกิจซึ่งสามารถแบ่งปันรองเท้าให้กับเด็กๆ ได้ เขาจึงพุ่งไปหาคนท้องถิ่นให้สอนเขาทำรองเท้า Alpargata รองเท้าผ้าใบท้องถิ่นของอาร์เจนติน่า ที่มีประวัติความเป็นมาตั้งแต่ช่วงปี 1830 ผลิตขึ้นในหมู่แรงงานที่ต้องการรองเท้าทนทาน ราคาถูก และเบาสบาย

เบลคเรียนรู้การทำรองเท้าผ้าใบที่ว่าจนช่ำชอง แล้วแบกกระสอบซึ่งเต็มไปด้วยรองเท้ากลับอเมริกา บุกตลาดด้วยรองเท้า Alpargata ที่มีดีไซน์ ภายใต้แบรนด์ TOMS พ่วงไปกับคำมั่นสัญญาว่า “รองเท้าทุกคู่ที่คุณซื้อไป เราจะบริจาครองเท้าอีกคู่ให้กับเด็กที่ขาดแคลน” กับโมเดล One for One โดยกลุ่มเป้าหมายเริ่มแรกของรองเท้า TOMS คือนักเรียนนักศึกษาที่เหมาะกับรองเท้าผ้าใบลุคลำลอง และยังเป็นกลุ่มคนรุ่นใหม่ที่เบลคมุ่งจะสร้างแรงบันดาลใจเรื่องการเปลี่ยนแปลงสังคมให้อีกด้วย รองเท้า TOMS กับดีไซน์เก๋ๆ ได้รับการตอบรับที่ดีทันที โดยในปีแรก TOMS ขายรองเท้าได้ 10,000 คู่ 4 ปีต่อมาสามารถบริจาครองเท้าให้เด็กๆ ได้ 600,000 คู่ และ ณ วันนี้ TOMS บริจาครองเท้าไปแล้วกว่า 1,000,000 คู่ใน 25 ประเทศทั่วโลก TOMS ยังทำงานประสานกับ NGO และมูลนิธิต่างๆ ที่มีเครือข่ายในประเทศยากจนมากมาย ทำให้สามารถเข้าถึงเด็กๆ ที่ขาดแคลนจริงๆ อ้อ! แล้วที่เจ๋งมากก็คือ เด็กๆ ที่ได้รับรองเท้าไปแล้ว ไม่ใช่ว่าจะได้คู่เดียวแล้วจบนะ แต่ TOMS ยังมอบรองเท้าที่โตไปตามตัวของเด็กจนถึงวัยหนึ่งเลยล่ะ





แล้วทำไมต้องเป็นรองเท้าล่ะ? เราๆ ท่านๆ ณ ที่นี้ จำความได้ก็มีรองเท้ามากมายในชีวิต อาจนึกภาพไม่ออกว่าของธรรมดาๆ อย่างรองเท้าจะเปลี่ยนโลกได้อย่างไร? รองเท้าเป็น ‘พื้น’ ที่จะรองรับสุขอนามัย และเป็น ‘ฐาน’ การเติบโต เด็กๆ มากมายในประเทศที่กำลังพัฒนาต้องเดินเท้าเปล่าไปโรงเรียน ไปไหนมาไหน เสี่ยงต่อเชื้อโรค และการบาดเจ็บ ถ้าเด็กๆ มีรองเท้าก็จะลดความเสี่ยงเหล่านี้ลง เด็กๆ ที่มีสุขภาพดีก็จะมีความสุข มีการศึกษา และโอกาสในวันพรุ่งนี้ที่ดีขึ้น โดยเริ่มต้นที่ 1 คู่ 2 ข้างนี่แหละ

ด้วยเหตุนี้ TOMS จึงสร้างการรับรู้ถึงความสำคัญของรองเท้าให้กระเพื่อมไปในวงกว้าง เบลคได้เดินสายเป็นวิทยากรในมหาวิทยาลัย ตั้งคลับในแคมปัส จัดขบวน ‘One Day without Shoes’ ชวนคนมาเดินเท้าเปล่า เพื่อสัมผัสประสบการณ์ด้วยตัวเอง ขบวนเปลือยเท้านี้จัดมาแล้วเป็นพันๆ ครั้ง มีคนเข้าร่วมเดินเท้าเปล่าเป็นล้านคน และกิจกรรมที่ขาดไม่ได้ ก็คือการจัดทัวร์พาลูกค้านำรองเท้าไปให้เด็กๆ ถึงที่ ซึ่งยิ่งสร้างอิมแพคต่อผู้ซื้อว่า ยิ่งให้ยิ่งได้มากกว่ารองเท้า

แบรนด์ TOMS ณ วันนี้มีสินค้าหลากประเภท หลายดีไซน์เพื่อกลุ่มเป้าหมายที่กว้างขึ้น และขยายการให้ไปสู่ ‘แว่นตา’ สินค้าที่ TOMS เลือกจะส่งต่อแบบ One for One ด้วยเป้าหมายเดิม แต่ยิ่งใหญ่ขึ้น เพราะไม่เพียงโฟกัสไปที่เด็ก แต่โครงการ ‘มอบการมองเห็น’ นั้น ส่งต่อแว่นตาหรือการรักษาดวงตาให้แก่ผู้ป่วยทางสายตาที่ยากจนโดยไม่จำกัดวัย เพราะความด้อยโอกาสกระจายตัวอยู่ทั่วโลก ความเคลื่อนไหวเพื่อพัฒนาคุณภาพชีวิตของผู้คนเหล่านั้น แม้เป็นเพืยงกลุ่มย่อย แต่สามารถสร้างแรงกระเพื่อมอันยิ่งใหญ่ได้




---------------------------------

ครับจากบทความด้านบนเราคงทราบกันแล้วว่า รองเท้า TOMS มีแนวคิดแบ่งปัน โดยนำเสนอสินค้าที่ รูปทรงสวยงาม ใส่สบายให้เราซื้อและ รายได้ส่วนนึง จะนำไปซื้อรองเท้า (ผลิต) ให้เด็กยากไร้ ตามจำนวนรองเท้าที่ขายได้ 


ซึ่ง คล้ายคลึงกับ กะทู้นาฬิกาที่ผมเคยเขียนไป 




แต่ เมื่อวันเสาร์ที่แล้ว ผมไปสำรวจตลาด (ไปซื้อของนั่นแหละ) ที่โรงเกลือ ครับ
หลังจากที่ เดินก็พบว่า NEW BALANCE และ FLIPFLOP เริ่มล้น ขายไม่ออก 
เลยมีการขายลดราคากันโครมๆ 



ซึ่งแน่นอนครับ เป็นเกมสืการตลาด เพราะลดเฉพาะรุ่นเก่าๆ ที่ก๊อปมาขายกันนานแล้ว 

ส่วนพวกรุ่นใหม่ๆ ราคายังไม่ลดเท่าไหร่ ราคายังประมาณ 350- 500 บาท




ผมในฐานะ เป็นแอดมินเพจ ต่อต้านของปลอมด้วย แต่ผมก็เข้าใจนะครับ 
เมื่อสินค้ามันฮิตมาก และราคาสูง ของปลอมเป็นอีกทางเลือกนึง 
ซึ่งคนที่งบน้อยแต่อยากได้ ก็อาจไม่กังวลว่า เป็นของปลอมหรือแท้ 
ขอให้ราคาโอเคกับงบประมาณ  ในแง่ของผู้ซื้อ ผมเข้าใจดี 


แต่ พอเดินไปเจอร้านนึง (แต่มีหลายร้าน) ขายรองเท้า TOMS 

และมีมากมายหลายแบบให้เลือก ในราคา 300 -500 บาท 
ผมก็รู้สึกเศร้าใจครับ 

เพราะแม้กระทั้ง ป้าย ที่มีเนื้อหาว่า "ซื้อรองเท้า TOMS คุณจะได้ร่วมแบ่งปันรองเท้ากับเด็กยากไร้นั้น"
ก็ยังถูกก๊อปปี้ มาแปะในถุงที่ขายเสียด้วย 


และเมื่อกลับมาบ้าน ผมลองเช็คข้อมูลพบว่า มีหลายร้านใน เนท ที่ขายรองเท้า TOMS ปลอม 
บางร้านก็อ้างว่าแท้ แต่ปลอม บางร้านก็ตรงๆเลย ขาย TOMS  ปลอมจ้า 


ซึ่งการทำปลอมตัวสินค้าที่ทำมาเพื่อ "ให้คุณซื้อ แล้วผู้ขายแบ่งปันต่อไปให้ผู้ขาดแคลนนั้น" 

ถือว่าเป็นการทำลายระบบ การแบ่งปันที่คิดขึ้นมาอย่างดีของ TOMS เลยครับ 


เมื่อคุณซื้อ ของปลอม อาจเพราะไม่รู้ หรือ ไม่รู้ว่ามีการแบ่งปัน อาจซื้อตามเพื่อนเพราะเห็นเขาฮิตกันนั้น 
เท่ากับ เพิ่มอุปทาน ของอุปสงค์ที่ TOMS ทำตลาดมา และถ้าของปลอมแพร่มากเท่าไหร่ โครงการก็จะค่อยๆ
กำไรและส่วนแบ่งปันฯ น้อยลง 



อ่านมาถึงตรงนี้ ทุกคนคงรู้วิธีการช่วยระบบของ TOMS แล้วนะครับ 

ถ้าคุณอยากช่วยเหลือเด็ก ยากไร้ ด้วยการซื้อ 1 คู่ที่คุณชอบ ให้เด็กยากไร้ ได้มีรองเท้า 1 คู่ 
คุณต้องซื้อของแท้เท่านั้น 

ถ้าคุณไม่คิดอะไร ซื้อเพราะสวย ของปลอมก็ได้ ขอตามงบที่จำกัด หรือ จ่ายได้ 
อันนี้ตามใจชอบครับ 







ก็ขอฝากไว้ ณ ที่นี้ด้วยครับ 

ไม่ได้ห้าม หรือ ติคนซื้อของปลอมนะครับ เพราะ ผมอธิบายไว้แล้ว "อยู่ที่คุณ" เป็นคนตัดสินใจครับ












ทั้งนี้ทั้งนั้น ผมเลยขออนุญาติลงวิธีดู รองเท้า TOMS แท้กับปลอม เพื่อเป็นวิทยาทานไปเลย 
http://www.sayheyshop.com/article/%E0%B8%A3%E0%B8%AD%E0%B8%87%E0%B9%80%E0%B8%97%E0%B9%89%E0%B8%B2-toms-%E0%B8%82%E0%B8%AD%E0%B8%87%E0%B9%81%E0%B8%97%E0%B9%89-%E0%B8%82%E0%B8%AD%E0%B8%87%E0%B8%9B%E0%B8%A5%E0%B8%AD%E0%B8%A1-%E0%B8%94%E0%B8%B9%E0%B8%A2%E0%B8%B1%E0%B8%87%E0%B9%84%E0%B8%87

จากเพจ เซย์ไฮช๊อป เพื่อเป็นวิทยาทาน สำหรับคนที่ อยากซื้อรองเท้า และแบ่งปันให้ถึงเด็กยากไร้จริงๆครับ 


ข้อแนะนำนะครับ TOMS ของแท้ มีเกรดเดียว ไม่มีเกรดฮ่องกง เกรดเวียดนามอะไรที่อ้างกันในเนทครับ 






เครดิต ข้อมูล TOMS  http://www.creativemove.com/design/toms-shoes/#ixzz2se8WbtKu
เครดิตเรื่องของปลอม ชมรมกูรูรวมตัวต่อต้านสินค้าปลอม https://www.facebook.com/groups/136201133156249/
และ http://www.sayheyshop.com 




จ ญ น ห อ ด ม เรียบเรียง
comment1:แบรนด์นี้สร้างสรรค์มากๆ คำนึงถึงคนที่ไม่มีรองเท้าจะใส่ 
ตอนนี้ของปลอมเต็มเลย สนับสนุนให้ซื้อของแท้ใส่ค่ะ ถ้าเรางบไม่ถึง
เราก็ไม่ซื้อของปลอมนะ เก็บเงินไปเรื่อยๆ หรือซื้องรองเท้าอื่นใส่ดีกว่า
ซื้อของปลอมนอกจากจะทำให้เจ้าของเสียกำลังใจในการผลิตสินค้าเเล้ว
ยังเป็นการสนับสนุนพวกที่ชอบลอกเลียนแบบอีกด้วย
comment1-1:เห็นด้วยค่ะ เพราะคิดว่า มันคือลิขสิทธิ์ทางปัญญา ถ้าใช้ของปลอม เราก็เหมือนไปละเมิดลิขสิทธิ์ของเขา เพราะฉะนั้น คิดมาตลอดว่า ถ้าไม่มีเงินซื้อแบรนด์เนมก็จะไม่หันหน้าพึ่งของปลอมเพียงเพราะกระแสนิยมเพียงชั่วขณะ แต่จะเก็บเงินรอวันที่พร้อม เพื่อที่จะใช้ของๆด้อย่างภาคภูมิใจ  ยกเว้นแต่ว่าไม่รู้ว่ามันมีของแท้อยู่ในโลกนี้ด้วย
comment2:ไม่มีงบพอจะซื้อทั้ง Toms และ Flipflop ทั้งแท้ทั้งปลอมเลยค่ะ T_T
แต่ก็มาดีใจกับโครงการดีๆ และเพื่อนอีกหลายคนที่ใจดีซื้อช่วยสนับสนุนค่ะ
comment3:เราไม่รู้จักรองเท้าแบรนด์นี้เลยบอกตรง ไม่ค่อยจะสนใจแบรนด์เนมเท่าไหร่

แต่เห็นรองเท้ารูปแบบนี้มันวางขายเกร่อในตลาดคู่ละร้อยกว่าบาทเราก็ซื้อมาใส่นะคะ มันใส่สบายดี

คือถ้ารู้แบบนี้จะพยายามอุดหนุนแบรนด์เขาในโอกาสต่อไปละกัน
comment3-1:เราก็เหือนกันเพิ่งรู้ว่ามีของแท้ด้วย เรามีของก็อปไปตั้ง 3 คู่แล้ว พระชอบดีไซน์มากๆ
เดี๋ยวจะเปลี่ยนไปเดินหาซื้อของแท้แทน T^T เพราะของก็อปใส่แล้วจากเราไปเร็วเหลือเกิน
comment4:ไม่ใช่แค่ toms แต่ไม่อยากให้อุดหนุนของปลอมทุกแบรนด์เลย
comment5:อย่าคาดหวังจิตสำนักเพื่อส่วนรวมจากชนชั้นดัดจริตประเทศโลกที่ 3 ค่ะ

คนพวกนี้ไม่รับรู้อะไรหรอก ขอให้มีรองเท้า TOMS ใส่อัพลง IG คนแห่มากดไลค์

สร้างภาพว่าช่วยโลก พร้อม hashtag ภาษาไทยยาวห้าบรรทัด ของปลอมคงขายดีแหละ
comment5-1:โดนอะ
comment5-2:เศร้าเนอะ แต่มันจริง เพื่อนเราเลย
 เศร้ากับชีวิตนาง  ชีวิตติดอยู่กับไลท์บนโลกออนไลน์
comment6:สนับสนุนของแท้คะ

ความสบาย ต่างกันเยอะคะ ระหว่างแท้กะปลอม
comment7:ไม่เคยใส่ยี่ห้อนี้เลย มันใส่สบายมั้ยคะ
จะได้ไปซื้อมาใช้บ้าง ชอบแนวคิดคะ

พ่อบอกว่า ใช้ของปลอม คือ การดูถูกตัวเอง 
ถ้าไม่มีตังค์ซื้อของแท้แบบไม่แพงดีกว่า
comment7-1:เราใส่แรกๆ มันแข็งแอบกัดหลังเท้า แต่พอผ้ามันยืดแล้วก็เดินสบายเท้าดีคะ
comment7-2:เราใส่สบายมาก แต่ต้องฟิตพอดี แล้วมันจะไม่หลุด
เราใส่ทุกวัน ทั้งเดินเยอะ วิ่ง ได้หมด
เสียอย่างเดียว เท้าเหม็น (อาจเพราะไม่ได้ใส่ถุงเท้า)
comment7-3:สำหรับเรานี่เป็นรองเท้ายี่ห้อแรกที่ใส่แล้วไม่โดนกัดค่ะ นิ่ม ใส่สบายมาก
comment7-4:เราเคยซื้อของแท้มา1คู่ 
ชอบดีไซน์ของมันที่มันดูเรียบๆ ดูง่ายๆสบายๆๆ  ใส่ได้แทบกับทุกชุด ไม่ว่าจะเดรสเอย กระโปรงเอย กางเกงขาสั้น-ยาวเอย คือมันไปกันได้หมดจริงๆ

***ใส่แล้วไม่กัด พื้นไม่แข็งโป๊ก เดินสบายมาก
comment7-5:ใส่สบายค่ะ เราชอบใส่ขับรถเพราะพื้นไม่หนามาก ใส่มาเกือบสองปีแล้ว รุ่นผ้าสักหลาด ยังไม่พังค่ะแต่ยืดเพราะใส่ถุงเท้าหนา ดอกยางจะไปหมดแล้ว ใส่บ่อยมากๆ
comment7-6:ใส่สายมากค่าา นิ่มเท้าสุดๆ
comment7-7:เค้ามีไซส์เล็กไหมค่ะ
เราเท้าไซส์3
หาใส่ไม่ได้เลยนอกจากแตะ
comment7-8:คิดเหมือนกันเลยค่ะ  ^^  อยากหามาใส่บ้างเพราะชอบไอเดียคนทำ
comment8:ไม่สนับสนุนของปลอมเลยค่ะ

เห็นแล้วน้ำตาจะไหล
ขนาดของที่เค้าทำมาเพื่อให้คนซื้อร่วมบริจาค
ยังปลอมมาขายเพื่อเอาเงินเข้ากระเป๋าตัวเอง

ไร้คุณธรรมจริงๆ
comment9:มาบอกค่ะว่าTOMSใส่ดี สบายมากๆ ราคาก้อไม่แพง(ถ้าเทียบกับยี่ห้ออื่น) เวลาไปต่างประเทศต้องหยิบไปทุกครั้งค่ะ เพราะใส่แล้วเดินทนมากก
comment10:ของแท้เมืองไทยหายาก ของเรายังสั่งเพื่อนหามาให้จาก USAเลย 
บางคนเป็นพนักงานเงินเดือนต๊อกต๋อย พนักงานรายวัน พนักงานโรงงาน
ไม่เล่นเน็ต วันๆเช้าไปทำงาน เย็นเข้าห้องนอน มีโอทีมีงาน วันหยุดเดินตลาดนัด
บางคนไม่รู้ด้วยซ้ำ ว่าอะไรจริงอะไรปลอม หรือว่ามันฮิตหรือฝรั่งเค้าช่วยสังคม
แล้วซื้อไปโดยไม่ได้คิดเพราะเห็นว่ามันสวย ใส่แล้วชอบ มันก็ไม่ใช่ความผิดของเค้า
พนักงานโรงานเดือนนึงบางคนได้แค่5-6พันบาท TOMS ของแท้ก็ปาไปเกือบพันกว่าบาท
รายได้กับเงินเดือน พื้นฐานทางสังคม ข่าวสารที่ได้รับ บางทีมันก็ไม่ครอบคลุมเสมอไป
แต่คนที่คิดจะช่วยเหลือเด็กกันจริงๆก็อุดหนุนของแท้ดีกว่า ไม่ได้หมายถึงว่าเราสนับสนุนของปลอมนะคะ
แต่อยากให้มองในอีกหลายๆมุมที่เราคิดคะ
comment10-1:จริงค่ะ บางคนนี้พอเห็นคนบอกไม่รู้จักนี่รีบมาตอบเลยต้องซื้อของแท้ทุกอย่างนะคะ บลาๆ
เฮ้...แล้วคุณรู้ได้ไงว่าบางคนเขาตั้งใจจะซื้อของปลอม
comment10-2:
comment10-3:ใช่ เราเป็นคนหนึ่งที่ไม่เคยรู้ว่ายี่ห้อนี้มีของแท้ของปลอมด้วย ก็คิดว่าเป็นรองเท้าธรรมดา ไม่คิดว่าแบรนด์เนมอะไร 
เราเดินตลาดเห็นดีไซน์สวย แล้วก็ชอบ เลยซื้อมาใส่
เพราะเราไม่ได้จะติดตามตลอดว่าตอนนี้โลกเรากำลังฮิตอะไร มีแบรนด์ใหม่อะไรบ้าง
พออ่านเม้นต์ต่อว่าพวกใส่ของก็อปแล้วเจ็บ ฉันกลายเป็นคนเลวโดยไม่รู้ตัวไปเสียแล้ว T^T
comment10-4:คือต้องแยกแยะนะครับ

คนที่ไม่รู้จักยี่ห้อ ไม่รู้ว่านี่คือของปลอม เขาก็คงซื้อมาใส่โดยที่ "ไม่รู้" มันจะไปว่าเขาว่าละเมิดลิขสิทธิ์คงไม่เหมาะ 

แต่กับคนที่รู้ว่านี่คือของปลอมแล้วยังจะละเมิดลิขสิทธิ์ซื้อมาใช้ ผมว่าคนเหล่านี้แหละที่ควรปรับความคิดเสียใหม่

ความตั้งใจต่างกันครับผมว่า
comment11:เราใส่ของแท้น่ะ สบายเท้ามากๆ ตั้งแต่ใส่รองเท้ามา TOMS ใส่เบา สบายสุดล่ะ

ก็เข้าใจว่ามันแพงอ่ะน่ะ แต่อย่าใช้ของปลอมกันดีกว่า...หากไม่พร้อม ก็ซื้อตามกำลังเราดีกว่าเนอะ!!
comment12:สนับสนุนให้คนไทยใช้ของแท้กันซักที

ไม่มีเงินซื้อก็ไม่ต้องซื้อ

เลือกซื้อแบรนด์ที่ตัวเองจ่ายไหวก็ได้หนิ ^_^
comment13:เก็บเงินซื้อรองเท้ายี่ห้อนี้อยู่ค่ะ แนวคิดของเจ้าของแบรนด์น่าสนใจดี 
ว่าแต่ใส่แล้วทนไหมคะ ใส่ยากหรือเปล่า กัดไหม
( ซื้อคอนมาใส่ครั้งแรกแม่มกัดซะนิ้วก้อยเกือบขาด โฮ่ แต่ตอนนี้ใส่สบายละ )
comment14:ไม่ต้องซื้อรองเท้าก็ได้
เดินไปบริจาคเลยมีตั้งหลายมูลนิธิ
comment14-1:การซื้อรองเท้าก็ดีจ้า ถือว่าสนับสนุน ธุรกิจที่เน้นด้านสังคมไปด้วยค่า
comment15:เอ้ยย พึ่งรู้ว่าได้ช่วยโลก ใส่แต่พวก crocs nike เพราะเราเห็นว่าคนใส่ toms กันเกร่อแล้ว รอบหน้าอุดหนุนดีกว่า
comment16:ชอบรองเท้ายี่ห้อนี้มากๆค่ะ ใส่สบาย ส่วนหนึ่งที่เราตัดสินใจซื้อก็เพราะว่าได้ทั้งรองเท้าและยังได้เป็นส่วนหนึ่งในการช่วยเหลือน้องๆ ค่ะ
comment17:คราวหน้าจะลองซื้อดูนะคับ ใส่ดีใช่มั้ย
comment18:น่าสนใจทั้งแนวคิดและรองท้า รวมถึงโครงการใหม่ด้วย
comment19:สนับสนุนของแท้เพื่อช่วยโครงการค่ะ
รวมถึงอีกโครงการที่เป็นนาฬิกาด้วย
comment20:กระทู้นี้มีประโยชน์นะคะ แม้ว่าคุณจะเปลี่ยนโลกไม่ได้เหมือนเบลก แต่อย่างน้อยก็การตั้งกระทู้นี้ ชวนให้ดิฉันตระหนักถึงเรืองนี้ ขึ้นมาด้วย หนึ่งคนอีกหนึ่งแรงค่ะ ขอบคุณนะคะ มีคนแบบคุณอยู่บนโลกนี้มันก็ดีมากๆแล้วค่ะ
comment21:อีกเรื่องนะคะ เรื่องเล็กๆดีๆเกิดขึ้นที่ตัวเรา เริ่มที่ตัวเราค่ะ อย่าไปพูดเสียดสีคนอื่นเลย ไม่ได้ช่วยให้อะไรดีขึ้นหรอกค่ะ
เหมือน คห.10 และ จขกท. บอกนั่นแหละค่ะ  บางทีแค่ถูก และสวย คนเราก็ซื้อได้ เป็นคนนึงเหมือนกันที่ชอบซื้อของตลาดนัด
น่าเศร้าก็จริง ส่วนตัวเห็นว่าผู้ประกอบการ ควรมีความรับผิดชอบของการกระทำตนเองด้วยค่ะ การเอาสติ๊กเกอร์ บริจาค ของ TOMS มาแปะด้วยนี่ก็เกินไป น่าเศร้าตามไปด้วยค่ะ
comment22:เค้ามีสองคู่ ได้ช่วยเด็ก 2 คน 
รองเท้าเค้าใส่สบายจริงๆนะ ซักง่ายด้วย
เล็งจะซื้อบู้ธอยู่ ดีไซน์มันแนวชนเผ่าดี
comment22-1:ซื้อเลยค่ะอย่ามัวแต่เล็ง เรามีบู้ทหนังกลับคู่นึง ใส่สบายมาก แต่ตอนใส่ใส่ยากหน่อยนะ
comment23:มีสองคู่ค่ะ ซื้อที่สิงค์โปร์ ใส่สบายเท้าดี
comment24:ของแท้ราคาประมาณเท่าไหร่อ่ะค่ะ มี shop ในไทยมั้ย?
comment25:เราซื้อของแท้จากดีล 899 หรือ 990 นี่ล่ะค่ะ ราคาราว ๆ นี้ อันที่จริงแบรนด์นี้ไม่ได้แพงนะ ถ้าเทียบกับแบรนด์อื่นยิ่งไม่แพงเลย
comment25-1:เอ่อ ดีลที่ไหนคะ ถูกมากกกกก ราคาที่ USA ขั้นต่ำก็ $48 แล้ว เราพรีมาใส่ตั้งแต่ยังไม่ฮิต คู่แรกขนาดฝากคนกันเองยังปาไป 2,550 สำหรับลาย โคเชต์ ส่วนคู่ที่ 2 ซื้อช่วง black friday พรีกับแม่ค้าก็ตกคู่ละ 1,950 แล้ว
comment25-2:เอ่อ มันถูกไปมั้ยคะ เราซื้อที่ฮ่องกงตอนลด 50% ตกเป็นเงินไทยยัง 1600 เลยค่ะ
comment26:พึ่งซื้อ fitflop คู่ใหม่ไป รู้งี้เปลี่ยนมาซื้อ Toms แทนดีกว่า
ไว้ซื้อรอบหน้าใช้บริการ Toms แน่นอนค่ะ

...ว่าแต่ที่เมืองไทย ซื้อได้ที่ไหนบ้างคะ หรือว่าต้องพรีออเดอร์อย่างเดียว
comment27:ชอบรองเท้ายี่ห้อนี้มาก ใส่สบายแต่ราคาแพงอยู่ แต่มันก้อทนมากๆเลยนะ
1 คู่ใส่ ได้ สองปีกว่าๆ คุ้มนะ ส่วนเรื่ออบริจาคให้เด็กน้อยมันเป็นผลพลอยได้
ลองซื้อของจริงกะปลอมมาใส่แล้วมันต่างกันมากจริงคะ
comment28:มีรองเท้ายี่ห้อนี้อยู่แต่ไม่รู้ประวัติว่าเป็นมากถึงขนาดนี้
comment29:ในไทยหาซื้อได้ยากค่ะ เราเองก็ยังไม่มีเลย
ไว้ลองไปหามาใส่ ..
comment30:ตูใส่ช้างดาว คู่ ๔๙ บาท
comment31:ยี่ห้อนี้ที่ไทยมีขายแถวไหนบ้างคะ หรือแนะนำร้านพรี ร้านหิ้วก็ได้ค่ะ กำลังอยากได้รองเท้าทรงนี้เลย
comment32:เป็นรองเท้าที่อยากได้มากกก อยากได้มานานแล้ว เพราะชอบสไตล์นี้ แต่ในเมืองไทยหายากจัง พยายามหาก็ไม่ค่อยเจอ
จะซื้ออนไลน์ก็ไม่กล้า กลัวมีปัญหาหลอกขายของปลอม กับไม่มั่นใจในขนาดไซส์เท้าตัวเอง

ใครพอรู้พิกัดตามห้างในเมืองไทยที่มีขายรบกวนช่วยชี้แนะหน่อยค่ะ
comment32-1:เราซื้อออนไลน์อ่ะคะ ร้านในเฟสไว้ใจได้ ตอนนี้มีสิบกว่าคู่แล้ว ใส่สบายสุดๆ
comment33:อะไรที่ทำเเล้วเป็นประโยชน์ต่อสังคม มีหรือจะพลาด ^_^
comment34:ไปเดินโรงเกลือ นครนายก
เห็นรองเท้าสีสดใส  เลยซื้อมาให้ลูก
เห็นเขียนข้างหลังว่า TOMS 
เราไม่ได้รู้เลยว่าเป็นแบรนด์พิเศษ ทำเพื่อช่วยสังคม

ไว้เจอของจริงคราวหน้า จะอุดหนุนนะ
comment35:ใส่ไปตปท มาแบบสมบุกสมบันมาก 
เดินสบาย ไม่กัด
comment36:ถ้าอยากซื้อรองเท้า จะไปมองๆแถวTOMS
comment37:แล้วของแท้ซื้อได้ที่ไหนคะ
comment38:เราเพิ่งด่าเพื่อนที่ซื้อรองเท้า TOMS ปลอมมาใส่ไปไม่กี่วันนี้เองเรามองว่าการซื้อรองเท้าแบรนด์นี้เป็นกาีทำความดีอย่างนึงนะ ดีใจที่เห็นว่ามีคนคิดว่ามันเป็นสิ่งที่ไม่ดี

บางคนมองข้ามการทำดีเพียงเพราะของก๊อปถูกกว่า พูดแล้วก็เพลีย พวกค่านิยมสูง แต่รายได้ต่ำนี่มีเยอะ ของพวกนี้เลยขายได้ เห้อ
comment39:ตอนไปนิวยอร์ค เห็นคนใส่รองเท้า ทอมเยอะแยะ  แต่ก็ไม่ได้ซื้อ เพราะคิดว่า มีรองเท้าเยอะแล้ว

พอรุ้ประวัติ ก็อยากอุดหนุน แล้วละค่ะ   
แต่ว่าจะไปหาซื้อของจริงได้ที่ไหนคะ
comment40:ของจริงยังไงก็ดีกว่าคะ ใส่ไปเดินรอบวอชิงตัน ดีซีตลอด 5 วัน ไม่มีปัญหาซักแอะ 

กลับแคลลิเลยถอยมาอีก 3 คู่... เลิฟที่สุด
comment41:เคยสนใจรองเท้ารุ่นนี้ เพราะเห็นทรงมันดูโบราณดี 55+
แต่หลังๆ เห็นทั้งราคาของแท้ กับของก็อป ก็งงๆว่า จะดูยังไงเนี่ย
ไม่เคยเห็นชอปในไทยด้วย เพิ่งทราบที่มาจากกระทู้นี้จริงๆ ขอบคุณ จขกท.มาก
comment42:แนวความคิดของทอมก็ดีนะคะ แต่เหมือนเอา CSR มาปนกับ Marketing คือ  ฉันจะบริจาคนะถ้าคุณซื้อ มันมีเงื่อนไขเข้ามา เหมือนหาประโยชน์จากการใช่ CSR การบริจากนี้ แต่ก็ยังดีกว่าไม่ทำอะไรเลย
comment42-1:ทุกธุรกิจทำเพื่อหวังผลกำไรค่ะ เพียงแต่ธุรกิจนั้นมัน win-win แค่ไหนกับสังคมแค่นั้นเอง
comment42-2:เหมือนเป็นการบอกบุญ อย่าคิดมากเลยครับ...

สนับสนุนคนมีความคิดอยากช่วยโลก ให้เค้ามีพลังกอบกู้ได้ต่อไปดีกว่าครับ
comment42-3:ดีกว่าชาเขียวที่เอาไอโฟนมาเป็นจุดขายนะคะ  โหนไอโฟนจนลืมคุณค่าผลิตภัณฑ์ชาเขียวออร์แกนิคของตัวเอง
comment43:เรามี TOMS 1 คู่แฟนซื้อมาแบบไม่ตั้งในตอนแรก
ตอนนี้ชอบมากค่ะ นิ่มสบายไม่กัดเท้าเลย 

สนับสนุนโครงการดีๆค่ะ
comment44:เคยจะฝากเค้าซื้อมา เพราะไปช้อปเองเลย ของแท้แน่ แต่เห็นราคาก็ยังทำใจอยู่......คือความอยากช่วยเพื่อนมนุษย์ด้วยกัน ยังไม่พอเพียงต่อการควักตังค์ซื้อรองเท้าราคานี้จริง ๆ บอกกันตรง ๆ 55+ ถึงจะชอบดีไซน์มากเหอะ แต่ของปลอมไม่ได้ซื้อนะเออ
comment45:มีเวปที่ขายของจริงมั้ยค่ะ
ขอหลังไมล์ก็ได้ กลัวซื้อมาแล้วเป็นของปลอมอีก ก็เสียความรู้สึก
comment46:เก็บเงินซื้แใส่สักคี
comment47:สำหรับเราใส่สบายกว่า ff มากกก เดินทั้งวันไม่มีปวดหลัง
comment48:ยืนยันว่ารองเท้า TOMS แท้ใส่สบายจริงค่ะ คู่แรกใส่มาจะครบปีแล้ว ยังดี นิ่มใส่สบายอยู่เลยค่ะ ปกติเราเป็นคนหารองเท้าดีๆใส่ยากมาก เจอกัดตลอด แต่ TOMS เป็น 1 ในไม่กี่คู่ที่ไม่กัดเรา จนต้องถอยเพิ่มมาเป็นคู่ที่ 2 แต่ยังไม่ได้ใส่เลย รอให้คู่เดิมพังก่อนค่อยเปลี่ยน 




เสียอย่างเดียวที่ ณ ตอนนี้ในไทย ยังหาซื้อไม่ได้ง่ายๆ ต้องพรีกับแม่ค้าที่รับพรีออเดอร์อเมริกาเท่านั้น สนนราคาปกติก็น่าจะราวๆ 2,xxx ขึ้นอยู่กับว่าแบบไหน 

พอหาในไทยไม่ได้ ก็จะลำบากในการเลือกสั่งไซส์  เราอยากแนะนำว่า หากไม่แน่ใจว่าจะซื้อไซส์ไหนดี ให้ดูรีวิวจากฝรั่งในเว็บเค้าเป็นหลัก ซึ่งเค้าจะรีวิวรองเท้าแต่ล่ะแบบไว้หมด ว่าแบบนี้ควรลดไซส์ หรือควรจะซื้อแบบพอดี หรือควรซื้อแบบเพิ่มไซส์    2 คู่ที่เราซื้อมา ลองซื้อตามเค้าแล้วบอกเลยว่าเป๊ะค่ะ  

อย่างรุ่นโครเชต์ เค้าจะบอกเลยว่าให้ลดไซส์ลงมาครึ่งไซส์ อย่างปกติเราใส่ fitflops US7 เราสั่ง TOMS จะสั่งไซส์ 6.5 พอได้มา เหมือนจะคับนิดๆ แต่ใส่ไปแค่ 1-2 ครั้งจะพอดีเลยค่ะ เพราะรองเท้ามันจะยืดอีกนิดนึง หากซื้อมาตามไซส์ปกติเรา คงจะหลวมมากไปอีก หากไม่แน่ใจในรุ่น แนะนำอ่านรีวิวเค้าเลยค่ะ 

หากอยากได้ลองแวะเว็บเค้าอย่างเป็นทางการเลยค่ะ http://www.toms.com/womens/c?view=all แล้วหาแม่ค้าที่ไว้ใจได้พรีเอา เป็นอันเรียบร้อยค่ะ ลองดูนะคะ 

ส่วนที่ถามว่าคู่ไหนแท้ คู่ไหนปลอม บอกตามตรงเราเองมีของแท้อยู่กับตัว 2 คู่ ก็ไม่แน่ใจเหมือนกันค่ะ เพราะไม่ได้เชี่ยวชาญขนาดนั้น อาศัยว่าพรีกับร้านที่ไว้ใจได้น่าจะดีที่สุด หากเป็นไปได้ก็ลองดูราคาเป็นหลักน่าจะดีกว่าค่ะ เพราะราคารองเท้าต่ำสุดก็ $49 แล้ว ลองคูณกลับเป็นเงินไทยดู  + ค่าขนส่งทางเครื่องบิน + กำไรแม่ค้า ยังไงก็ไม่น่าจะต่ำกว่า 2,000 อยู่แล้ว เว้นแต่จะซื้อในช่วง Black Friday ที่อเมริกาจัดรายการลดช่วงปลายปี อันนั้นน่าจะได้อยู่ เพราะคู่ที่ 2 เราซื้อช่วงนั้น ก็สนนราคาอยู่ที่ 1,950 บาท

ถามว่ายี่ห้อนี้แพงไหม ส่วนตัวเราว่ามันก็ถูกกว่า Fitflop นะ เมื่อก่อนเราก็ติดใจ Fitflop แต่จะติดก็เรื่องใส่แล้วในบางสถานที่ มันเหมือนใส่รองเท้าแตะ ดูแล้วไม่สุภาพ ที่ไม่ดูแตะก็ราคาสูง เลยหันมาซบอก TOMS แทน ถูกกว่าอีก ^_^
comment49:ถ้าถามว่าแพงมั้ยก็ถือว่าแพงอยู่ค่ะ แต่ถ้าเทียบกับความคุ้มค่าและทนทานแล้ว
บอกเลยค่ะว่าคุ้ม

ตอนนี้เราใส่มา 2 คู่แล้ว ใส่เดินตะลอนได้สบายมากค่ะ คู่แรกนี่ใส่มา 2 ปีและ จากเทาเข้มจนกลายเป็นเทาจืด
แล้วตอนนี้ design หลากหลายมากๆเลยค่ะ 

เข้าไปดูบ่อยๆไม่ได้เลยกิเลสขึ้นตาค่ะ
comment50:เรามีอยู่คู่นึง ใส่สบายจริงค่ะ แต่พื้นสึกไวมาก
แถมใส่แล้วเวลาเดินจะลื่น จนตอนนี้เลิกใส่ไปแล้ว
สีก็ซีดไวมาก ใส่แป๊บๆสีซีดแล้ว ความรู้สึกเราคือ
ไม่ค่อยสมราคาค่ะ ก็เลยซื้อมาแค่คู่เดียว
comment51:เราเคยใส่แต่แบรนด์ Sanuk เพราะชอบดีไซน์

แต่พอรู้จักแบรนด์ Toms บวกกับแนวคิด One for one บอกเลยว่าไม่เคยซื้อ Sanuk อีกเลย ส่วนตัวเราว่า Toms ใส่ดีและทนกว่าด้วย

แต่ที่ชอบ Sanuk เพราะเจ้าของแบรนด์ชอบภาษาไทยคำว่า สนุก เลยนำไปตั้งเป็นชื่อแบรนด์
comment52:ดีจัง
comment53:โครงการนี้ดีจริงๆคะ สนับสนุน
comment54:บางคนก็ไม่รู้ว่าปลอม ซื้อเพราะต้องใช้ แต่บางคนรู้ว่าเป็นของปลอมก็ยังซื้อนี่น่ะซิ ไม่ชอบใจเลย
comment55:แล้วของเราจะเรียกว่าปลอมรึป่าวล่ะเนี่ย

รองเท้าหนังหุ้มส้นที่ใส่อยู่ ของ s---ll กัดมาก 

เลยไปหาซื้อรองเท้าผ้าใบมาใส่ ได้มาคู่นึงถูกใจมาก เพราะเป็นลายสก็อตสุดโปรด

มาเจอกระทู้นี้เข้าไป อ้าวววววเลย 

เพราะรองเท้าคู่นี้เป็นยี่ห้อ i- s---t ที่ขายรองเท้ากีฬาราคาไม่แพงในห้าง

เพิ่งรู้ว่ามียี่ห้อ toms จากกระทู้นี้นี่เลย
comment56:ใครมีญาติอยู่อเมริกาแล้วอยากได้ยี่ห้อนี้ ส่งญาติไปร้าน Nordstrom Rack เลยจ้า มีทอมส์ของแท้ตกรุ่นขายเพียบเลย ไม่แพงด้วย คนไหนเท้าเล็ก (ไม่เกิน 6.5) ลองสั่งรองเท้าเด็กแทนก็ได้นะคะ ถูกกว่า ดีไซน์น่ารัก ประหยัดเงิน
comment57:ชอบนโยบายของเค้าค่ะ ตอนแรกคิดว่ารองเท้าไม่สวยเลย ทรงเหมือนรองเท้ารำมวยจีน
พี่สาวเป็นคนเริ่มซื้อก่อน และมาแนะนำเรา ซึ่งเป็นคนบ้าซื้ออยู่แล้ว พอใส่สบายชอบก็ออกลูกออกหลานเรื่อยๆ
หลังจากนั้น ก็แฟนก็ชอบตาม ซื้อกันบ่อยๆ ใส่สลับกันวันละสี ^^
ในรูปเป็นแค่ส่วหนึงเท่านั้นค่ะ จริงๆ ยังมีอีก แต่ไม่ได้เอาออกมาถ่ายเพิ่ม -_-"

รวมๆ แล้ว ถูกใจมาก ใส่สบาย เราเอาไปใส่เดินที่ญี่ปุ่น สบาย ทนถึกมาก
มีสี-รูปแบบให้เลือกเยอะมาก ออกรุ่นใหม่เรื่อยๆ ซื้อแล้วยังได้ช่วยเหลือคนอีกด้วย 
ใช้แล้วรู้สึกดีค่ะ
comment57-1:คู่แดงสวยดีค่ะ
comment58:ยอมรับว่าพลาดค่ะ เราไปเดินตลาดมาแล้วเจอรองเท้าน่ารัก ซึ่งไม่รู้ว่ามันคือ TOMS (ของปลอม) 
จนเพื่อนมาทักว่า เฮ้ย รวยอ่ะ ซื้อทอมส์มาใส่ด้วย เราก็อ้าวเหรอ? มันคือรองเท้าแบรนด์หรอกเหรอ?
เราก็บอกเพื่อนว่าถ้างั้นมันคงเป็นของปลอมแล้วแหละ เพราะซื้อมาแค่สองร้อยห้าสิบ 
ไม่รู้ว่ามันคือของแบรนด์เลย ไม่รู้แบ็คกราวน์อะไรเลย คือแค่เห็นว่ามันน่ารัก 
ราคาไม่แพงก็เลยซื้อมา ไม่ได้คิดอะไร แล้วพอมาอ่านกระทู้นี้ .......
อึ้งเลย เราสนับสนุนของปลอมเหรอเนี่ย แถมเป็นของปลอมที่มีโครงการการกุศลพ่วงมาด้วย
รู้สึกผิดเลยตอนนี้ รู้สึกว่าได้ทำลายเจ้าของแบรนด์ และโอกาสของเด็กๆ มากๆ
โอ้วโนววววว เราอยากจะขอโต้ดเด็กน้อยและเจ้าของแบรนด์มากมาย
จะเก็บตังซื้อของแท้สักคู่ ฮืออออออออ
comment59:กลัวจะเกิดกรณีแบบนี้กับนาฬิกา 1Face Watch ด้วยอะค่ะ -_-
comment60:เอ่อ ...หนูซื้อของปลอมในราคาของแท้ค่ะ  

(ไม่ช่วยอะไรจขกท.เลย)
comment61:แฟนเรามี 3 คู่ เราว่า น่าจะมีสักคู่ที่เหมาะกับเรา อิอิ
comment62:ผมเองมีสองคู่ครับ 
ใส่จนพื้นสึกหมดละ ฮ่าๆ

ใส่สบาย เดินสบาย
แต่ต้องดูแลนิดนึง จะเพราะเปื้อนง่าย


...
comment63:ราคาประมาณเท่าไรคะ
พอดีจะไปอเมริกาเดือนกรกฎา อุดหนุนหน่อยดีกว่า
comment63-1:ราคา + แบบดูได้จากเว็ปหลักเลยค่ะ
http://www.toms.com/

เริ่มต้นแบบธรรมดาที่ $48 แล้ว เพิ่มขึ้นเรื่อยๆ แล้วแต่แบบค่ะ
ลองซื้อดูค่ะ แล้วจะติดใจ อิอิ
comment64:สนับสนุนโครงการดีๆ อย่างนี้ค่ะ และเพื่อไม่ให้เป็นการทำลายระบบของการแบ่งปันที่คิดขึ้นมาอย่างดีของ TOMS แล้ว เราก็ไม่ควรสนับสนุนการซื้อของปลอม ... หันมาซื้อของมือสองแบบเราก็ได้นะคะ อิอิ 

ซึ่งถ้าหากใครที่มองหารองเท้า TOMS  ของแท้ หรือคนที่หาซื้อไม่ได้ (สำหรับคนที่นิยมของมือสองนะคะ) เราแอบแนะนำร้านนี้ค่ะ  https://www.facebook.com/thenettstores ราคาไม่แพง สภาพโอเค ซึ่งที่ร้านนี้เค้าถ่ายรูปให้เห็นชัดเจน เห็นมีรองเท้า (มือสอง) ขายอยู่หลายยี่ห้อ ส่วนรองเท้า TOMS นั้นก็มีให้เลือกหลายแบบเหมือนกัน

เราเองก็ซื้อจากร้านนี้ค่ะ ขออวดบ้างนิดนึง
comment65:จากนั้นก็เป็นเรื่องของมีกี่คู่ 555+
comment66:ไม่คิดเสียดายเงินที่ซื้อมาใส่จริงๆค่ะ
comment67:ไม่รู้ตัวเลย  ว่าซื้อรองเท้ายี่ห้อนี้ใช้  จนเปิดไปเจอคูานึงที่เหมือนอันที่มีเป๊ะ
ซื้อจาก Shoe cafe ที่เมกะ (แต่ไปล่าสุดของหมดเปลี่ยนยี่ห้อขายไปแล้ว)

อยากบอกว่าใส่สบาย ใส่ดีมาก ๆ ค่ะ
comment68:เมืองไทยน่าจะมี shop มาเปิดบ้าง เรากะขนาดไซส์ไม่ถูกจริงๆ ถึงอยากจะซื้อก็เหอะ

ส่วนตัวชอบรองเท้าทรงแบบนี้ด้วย เดินสบายดี
comment69:มีอยู่คู่นึง กะว่า จะซือ้อีกคู่ และคงมีหลายๆคู่ตามมา
comment70:เราแอบมองมาสักพัก เพราะชอบแบบรองเท้าของเค้าเป็นแบบที่ชอบใส่ แต่ก็ยังไม่ได้ตั้งใจหาข้อมูลอย่างจริงจัง 
เรื่องร้านที่จะสั่ง รุ่น หรือ ราคา แต่เคยเห็นผ่านๆแล้วชอบ สงสัยจะได้ฤกษ์สั่งก็เพราะนโยบายดีๆนี่ล่ะ
comment71:แฟนเราเป็นชาวอเมริกา เค้าก้ออุดหนุนยี่ห้อนี้นะคะ เราก้อถามว่าทำไมไม่ซื้อยี่ห้ออื่นมาใส่อ่า แบบมันธรรมดามาก ๆไม่ค่อยสวยเลย 
เค้าตอบกลับมาว่าแบรนด์นี้แบ่งรายได้ไปทำรองเท้าให้เด็กยากไร้นะ 
จากนั้นเราก้อยินดีปรีดาที่เค้าซื้อแบรนด์นี้ค่ะ ตอนนี้มี3 คู่ระ ถึงไม่มากแต่ก็ยังได้ช่วยสังคมเนอะ 
ปล.เราไม่มีค่ะ ไม่ค่อยชอบใส่รองเท้าทรงนี้สักเท่าไร
comment72:รู้เหมือนกันว่ามีโครงการแบบนี้ หลักๆคือซื้อมาทดลองใส่ ใส่แล้วสะบายเท้าดี
ปีนี้จะสนับสนุนอีก
comment73:ความคิดเห็นนี้ถูกลบเนื่องจาก 
กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment74:ความคิดเห็นนี้ถูกลบเนื่องจาก 
กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment75:เราถอยมาคู่นึงซื้อมาจากแคนาดาอะ ตอนแรกก็ไม่รู้จักเลยอะ แต่ไปเห็นโฮสใส่เลยซื้อมาใส่ตาม
จะบอกว่าใส่สบายและทนมากกกกกกกกกกกกกกกกกกกกกกกกกกกกกกกกกกกกก
ราคาก็ไม่ได้แพงแบบกินแกลบเลยนะประมาณ54ดอลลาร์(แคนาดา) แต่ราคายังไม่บวกภาษีของนางอีก12%
5555555555555555555
comment76:ถ้าซื้อเพราะสวย ใส่สบายซื้อไปเลยค่ะ 
แต่สำหรับเรื่องการแบ่งปัน ก็มีอีกแง่มุมมาให้ลองอ่านดูกันค่ะ 
http://www.globalenvision.org/2011/12/18/toms-shoes-succeeds-marketing-warby-parker-wins-better-anti-poverty-model
http://www.globalenvision.org/2013/07/23/toms-shoes-responds-critics-it-may-not-be-enough
http://thepublicqueue.com/2012/the-tragedy-of-toms-shoes/
comment77:แนะนำเพจนี้รองเท้า toms แท้คัดแล้วราคาสบายกระเป๋าค่าาาา...
https://www.facebook.com/walkthailand/

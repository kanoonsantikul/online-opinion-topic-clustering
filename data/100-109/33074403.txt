title:ถ้าภรรยาของคุณ....(ขอความคิดเห็นของคุณผู้ชายทั้งหลาย)
comment:ผู้หญิงมักถูกปลูกผังกันรุ่นต่อรุ่นว่า ถ้ามีสามีเราต้องเป็นคนดูแลเงินทั้งหมด และเงินเดือนของฝ่ายชาย ฝ่ายหญิงจะต้องเป็นคนเก็บทั้งหมด เช็คกระเป๋าทุกบาททุกสตางค์

คุณผู้ชายทั้งหลายเต็มใจที่จะทำแบบนี้ไหม หรือที่ยอมให้ไปเพราะเกรงใจภรรยา?

ป.ล.แล้วมีบางครอบครัวไหมคะที่ฝ่ายชายไม่โดนคุมเงินทั้งหมด แต่แบ่งเป็นกองกลาง 50% ของเงินเดือนไว้ใช้จ่ายภายในบ้าน แล้วครอบครัวเป็นอย่างไรบ้างคะ? 
เพราะบางเสียงของผู้ใหญ่มักพูดว่า ถ้าให้ผู้ชายถือเงินเอง ส่วนมากมักจะมีภรรยาน้อย? จริงไหมคะ?
comment1:อะไรทำให้คุณคิดว่าผู้หญิงส่วนใหญ่ถูกปลูกฝังอย่างนั้น
comment1-1:จากส่วนใหญ่ที่พบเจอค่ะ ครอบครัวส่วนมากผู้หญิงจะเป็นคนบริหารเงิน เลยอยากรู้ว่าถ้าไม่ทำเช่นนั้นครอบครัวจะล้มเหลวจริงไหม หรือเป็นแค่ความเชื่อ?
comment1-2:บ้านผมเงินใครเงินมัน แล้วก็มีเงินกองกลางแค่นั้น
comment1-3:ที่ว่าส่วนใหญ่จริงหรือครับ ? ผมเข้าใจว่าบริหารเฉพาะส่วนกลางที่เป็นค่าใช้จ่ายในบ้านไม่ใช่เหรอ เช่น วันเดือนออกสามีต้องให้เงินภรรยา 30000 บาทต่อเดือน เพื่อจ่ายค่าน้ำค่าไฟ ค่ากับข้าว ค่าขนมลูก ฯลฯ ส่วนค่าใช้จ่ายของสามีก็บริหารจัดการเอง เช่น เดือนละ 10000 บาท ก็ใช้จ่ายในการไปทำงานและสังสรรค์ให้พอก็แล้วกัน จะให้แบมือขอวันละ 300 ก่อนออกไปทำงานหรือครับ  ที่พูดนี่สมัยพ่อแม่ผมน่ะ ส่วนผมเองตอนมีภรรยา ผมจะให้เงินในส่วนของเธอไปทุกเดือน ที่เหลือผมรับผิดชอบจัดการเอง
comment1-4:โอ้ 10000/ด พอใช้หรือคะเก่งจังผู้ชายคนนี้
comment1-5:มันอยู่ที่หลายปัจจัยครับว่าจพอหรือไม่

ส่วนตัวผมเอง เดือนนึงใช้จิงๆ ตกไม่ถึงสี่พันด้วยซ้ำครับ

ไม่ได้แก้ตัวแทนพี่ข้างบนนะครับ แต่อยากบอกว่า ไม่ใช่ผู้ชายทุกคนที่ใช้เงินเยอะน่ะครับ

......

จิงๆแล้ว ไม่มีเวลาได้ใช้
comment2:สำหรับผมเพราะสาเหตุภรรยาอยากถือเงินเองทั้งหมด เลยกลายมาเป็นปัญหาเลิกร้างกันครับ เพราะอดีตภรรยาเธอต้องการทำตามอย่างพี่สาวเธอ
เพราะพี่สาวเธอคุมการเงินทั้งหมดจาก สามีเธอ ผมเองแบ่งเงินเป็นส่วนให้แม่ยายพ่อตาส่วน แม่ผมเองส่วน และภรรยาส่วน เพิ่งแต่งานใหม่ แต่อดีตภรรยาไม่ต้องการจะถือเงินคนเดียวโดย ผมจักต้องขอเธอใช้และให้ใช้ตามที่เธอกำหนด ผมคนทำงานหัวหน้าครอบครัว รับไม่ได้ นอกนั้นเธอยังกำหนดส่งเดือนเท่านั้นเท่านี้สรุป มันเลยกลายเป็นปัญหาสุดท้ายผมขอเลิกครับ จริงๆมีมากกว่านี้ครับแต่เอาคร่าวๆนะ
    ส่วนที่ถามชายถือเงินแล้วมักมีเมียน้อย นั่นแล้วแต่คนครับ เพราะน้องชายแท้ๆผมลุกดูแลเงินมันยังมีแบบออกจากคนนั้นวิ่งใส่คนนี้สรุปดังกล่าวไม่แน่เสมอไปครับ
comment2-1:อยู่กันไม่ได้หรอกครับ ชีวิตเรามี ภาระอื่นที่จะต้องใช้จ่าย เช่น พ่อ แม่ เลี้ยงลูกน้องบ้าง สังสรรค์กับเพื่อนๆบ้าง คือเราไม่ได้จะแอบเอาเงินไปใช้จ่ายอะไรสุรุ่ย สุร่าย แต่ ในเมื่อเมียจะคุมทั้งหมด เพื่อมาใช้คุมชีวิตเราด้วย ด้วยเหตุนั้นเอง .. เป็นสาเหตุที่ทะเลาะกัน และหย่ากันในที่สุดครับ
comment2-2:นั่นละคือสาเหตุที่ผมขอเลิกกับเธอ ผมเองคนจำด้วยซีหลายครั้งที่เธอกระแนะกระแหน ผมเกลียสุดๆบอกอย่าพูดอย่าทำขอเถอะ ในเมื่อขอไม่ฟังก็ต่างคนต่างไปครับยากอะไรทุกสิ่งผมให้เธอ ทั้งหมดผมเหลือแต่ตัว ทุกวันนี้ผมหาใหม่ครับจากการทำงาน มีธุระกิจเกี่ยวกับบ้านที่ดินร่วมกับน้องสาวครับ มีบ้านที่ดินอยู่สบายห่างจากมิตรภาพร้อยกว่าเมตร ตามอัตภาพ และไม่เป็นหนี้สินอะไรเลย เพราะไม่ชอบผมไม่ใช่นักพนัน ผมไม่ดื่มเหล้า แต่เพื่อนฝูงยังมีครับ งานแต่งงานศพมีคนเชิญครับไม่ใช่ไม่มีเพื่อน
comment3:แล้วแต่คนค่ะ ผู้หญิงก็ไม่ได้บริหารเงินได้ดีทุกคน บางคนใช้จ่ายฟุ่มเฟือย เล่นไพ่ เล่นการพนันไปก็มี 

เราว่าเงินใครหามา คนนั้นควรเป็นคนบริหารจัดการ จะได้รู้คุณค่าของเงิน 

ถึงบริหารไม่เป็นก็เปิดกองกลางช่วยๆกันบริหาร ไม่ใช่ให้ฝ่ายหญิงคุมอยู่ฝ่ายเดียวค่ะ 

ส่วนเรื่องผู้ชายจะมีเมียน้อยหรือไม่ ขึ้นอยู่กับตัวเค้าเองล้วนๆค่ะ
comment4:ผู้หญิงบริหารเงินห่วย ครอบครัวถึงกับล่มจมกันเลยทีเดียว
comment4-1:อันนี้เห็นด้วยครับ เพราะสิ่งที่คุณพูดคือพี่ชายผมเองทำงานหาเงินอย่างเดียว เมียควบคุมเงิน แม่ผมเคืองสุดๆ ที่พี่ชายยอมหมดทุกอย่างสุดท้ายบ้านยังต้องจำนองแบ๊งค์ พี่ชายมารู้ภายหลังเมียเล่นหวยครับ ผมเองยังเคยช่วยเหลือไปเจ็ดปีได้คืน ตอนนี้ค่อยดีขึ้น
comment4-2:เอาตรงตรงไหม บ้านผมเอง แม่ผมเองครับ

ไม่ได้เอาเงินไปเล่นไพ่ อะไรหรอก
แต่การจัดสรรเงินไม่เป็นสัดส่วน มั่วตั้วไปหมด
ไม่มีการวางแผน พ่อส่งมาเท่าไหร่ก็หมด จ่ายนั่นจ่ายนี่ ไม่จำแนกความสำคัญ และแบ่งเก็บออม
comment5:ผมเป็นคนหนึ่งที่ให้ภรรยาคุมการเงินในบ้าน ภรรยาจบบัญชีครับ
ผมตัดเป็นค่าใช้จ่ายส่วนตัวส่วนหนึ่งไม่เกิน10% ของรายได้ของผม
จากที่ให้ภรรยาดูแล ลงทุนธุรกิจส่วนตัวกำไร 15%-20% ลงทุนหุ้นกำไร30% ต่อปี
เพราะอย่างนี้ผมถึงเต็มใจและสบายใจให้เธอดูแล

มีเมียดี สบายตลอดชีวิตครับ
comment5-1:ได้เมียดี ยิ่งกว่าถูกหวยเลขท้ายสามตัวอีกครับ
comment5-2:ถึงว่านิสิตบัญชีนี่ทำไมติดดาวกันตลอด นี่มันห่านทองคำแล้วครับ
comment5-3:แฟนผม สายตรงบัญชี ปวช-->ปวส-->ป.ตรี ไปทำงานแบงค์อยู่พักนึง ต้องกลับมาเพราะผมเถลไถล
กลับมาทำธุรกิจด้วยกัน ช่วยกันผ่อนบ้าน จดทะเบียนเรียบร้อย(เผื่อฟ้องสินสมรส ฮ่า ฮ่า ฮ่า)
ตอนนี้ บ้าน 1 หลัง ผ่อนอยู่ รถกระบะเก่า ๆ 1 คัน ธุรกิจ 1 อย่าง  ใครจะคิดว่าผมกลัวเมีย ช้างเท้าหลังผมไม่แคร์ แต่มีเธอแล้วชีวิตดีขึ้น

บางทีเจ้ากรรมนายเวร ก็มาในรูปแบบของคำว่า "เมีย" ช่วงนี้ผมต้องชดใช้กรรมที่ทำไม่ดีไว้ รอเธอลืมผมว่าจะขอ BB ซักคัน
comment5-4:ตาม คห.5-3 แบบนี้ผมถือว่าคุณเป็นช้างเท้าหน้านะครับ แล้วก็ไม่ใช่คนกลัวเมียด้วยเช่นกัน

[Spoil] คลิกเพื่อดูข้อความที่ซ่อนไว้เพียงแต่ว่า ภริยา เป็นควาญช้างเท่านั้นเองครับ เราก็เลยทำตามคำสั่งควาญช้าง
comment5-5:ชีวิตคล้ายกันครับ ศรีภรรยาพาเจริญ
แค่ก็ไม่ถึงกับคุมแบบกระดิกไม่ได้ สังสรรค์กับเพื่อนได้ครั้งคราว
รวมๆแฮบปี้ครับ
comment5-6:สรุป สามีเป็นช้าง ภรรยาเป็นควาญช้าง สินะ อืมๆ :v :v :v :v
comment6:อยู่ที่พฤติกรรมฝ่ายหญิงแหละครับ

ถ้าขยันซื้อ ขยันใช้ ไม่คิดล่วงหน้า
บริหารเงินไม่เป็น ยังไงก็ล่ม
comment7:บ้านเราพ่อแบ่งเงินให้แม่ต่างหากค่ะ แยกกระเป๋ากันใช้
พ่อให้แม่ แต่แม่ไม่ให้พ่อนะ 555555555

พ่อเรามีเมียน้อย แต่เราว่าเป็นที่ตัวบุคคลมากกว่าค่ะ ถึงเมียจะดูแลเงินในบ้านแต่คนจะมีมันก็มีอ่ะ  เห็นพ่อเพื่อนเรา แม่เป็นคนคุมเงินในบ้าน แต่ก็มีเมียน้อยเหมือนกัน

เห้อ
comment7-1:เหมือนเห็นเหตุการณ์บ้านตัวเองเลยค่ะ
comment7-2:ชอบชื่อล๊อกอินมากคับ
comment8:ใครจะถือ หญิง หรือ ชาย ไม่ใช่ประเด็น แต่ประเด็นมันอยู่ที่คุณภาพของคน โดยเฉพาะคนรุ่นใหม่ๆ ผมคิดว่าใช้เงินเก่งพอๆกัน นิสัยไม่รักการออม ชอบก่อหนี้ จับจดไม่อดทน ลักษณะแบบนี้ใครถือเงินก็ไม่ต่างกัน ผิดกับอดีตที่นิยมให้ฝ่ายหญิงเก็บ ฝ่ายชายหา ฐานะทางการเงินนานไปยิ่งมั่นคงเป็นปึกแผ่น...ในมุมของผมเห็นว่า มา สมัยนี้ ควรให้ทั้งสองคนมีส่วนร่วมในการบริหารจัดการและวางเป้าหมายร่วมกันครับ
comment9:ผมขอดูนิสัยภรรยาก่อนครับ ถ้าภรรยาผมเป็นคนเก็บเงินเก่ง รู้จักจัดสรรและประหยัดไม่ฟุ่มเฟือย ผมยินดีให้ดูแลเต็มที่ครับ เงินออกมาเบิกให้ไปดูแลเลย

แต่ทั้งนี้ทั้งนั้นการให้อำนาจดูแลจัดการไม่ใช่หมายถึงมีอำนาจเบ็ดเสร็จผูกขาดในการใช้เงิน ไม่ใช่ว่าจะเอาเงินไปทำอะไรก็ได้ ผมในฐานะคนหาเงินมีสิทธิขอดูและรู้ความเคลื่อนไหวของเงินทุกบาทในครอบครัวว่าใช้จ่ายจัดการอย่างไรบ้าง ถ้าใครอยากได้อยากซื้ออะไรราคาแพงก็ปรึกษากันก่อนไม่ใช่แอบเอาไปใช้ ส่วนค่าใช้จ่ายส่วนตัวก็แบ่งเลยของใครของมันไม่ยุ่งกัน อยากใช้อยากซื้ออะไรตามสะดวก ไม่มีการมากราบแทบเท้าขอนั่นขอนี่กัน
comment10:เพื่อนผมทุกคนที่แต่งงานแล้ว ภรรยาไม่ใช่คนคุมการเงินทั้งหมด ... ดูการใช้จ่ายในบ้านน่ะใช่ แต่ไม่ใช่ยึดเงินไปถือทั้งหมด

ส่วนเพื่อนผู้หญิงทั้งหลาย ก็ไม่เคยเห็นว่าเขาถูกปลูกฝังมาอย่างนั้นสักคน

คุยกันเล่นๆ ในวงสังสรรค์น่ะใช่
comment11:คือเรื่องนี้ต้องคุยกันก่อนแต่ง บางที่ก็เเปลกใจตาม คห2 ว่าก่อนแต่งตอนเป็นแฟนกันไม่ได้คุยเรื่องนี้กันก่อนหรือ?

เข้าประเด็นขอยกตัวอย่างคนรู้จักกัน ตอนเป็นแฟนกันก็คุยกันเรื่องนี้ ก็เลยตกลงให้แข่งกันว่าใครสามารถบริหารเงินก้อนหนึ่งภายในหนึ่งปีได้ดีกว่ากัน ต่างคนต่างไปทำตามแนวของตัวเอง ไม่ถามกัน ถึงกำหนดเอามาแสดงกันแล้วต้องมีที่มาที่ไปด้วย

ใครทำได้ดีกว่ากัน ใช้ความเสี่ยงเท่าไหร่ ใครทำได้ดีกว่าก็ควรจะเป็นผู้ดูแล ประมาณนี้ครับ ไม่ได้ถามต่อว่าจบยังไง
comment11-1:คห.2 ตอบครับไม่ได้คุยครับ เพราะการแต่งคือความเห็นชอบของผู้ใหญ่ ผมเองจริงๆมีคนรักอยู่ชม. แต่แม่ขอให้แต่งกับคนนี้เพราะแม่เห็นมาแต่เด็กๆ เราดูกันจริงแต่ไม่ได้ดูแบบคนรัก อดีตภรรยาผม ก็ผมเห็นจากเด็กๆ เธอคือลูกคนเล็กอาหารการกินทำไม่เป็น อ่อนกว่าผม7ปีครับ วันที่ผมบอกเลิกฌะอ เธอร่ำไห้จะฆ่าตัวตาย ผมบอกเก็บชีวิตดีๆเธอไว้หาคนดีๆกว่าผม เพราะผมเองทำได้เท่านี้ สิ่งที่แตกหัก เธอใช้วาจาแบบหยามเหยียดกับผม เธอถาม กลัวแม่จะว่าหรือถึงแบ่งเงินคนละครึ่ง ผมให้เธอครึ่ง แม่ผมครึ่ง แม่ยายมาผมก็ให้ (ทำงานตอก.แล้วตอนนั้น) เธอรักผม แต่เธอรังคัดรังแคแม่ผม ผมจะยอมยังไงเวลาให้เงินแม่เธอ เธอดีใจครับ
      เวลานี้เธอแต่งงานใหม่ลูกชาย 1 ผมโสดตัวคนเดียวกับหมาสี่ตัว มีพร้อมครับ ไม่ขัดสนเลย เจอกันยังทักทายตามประสาครับ นานๆเจอที
comment11-2:อ้อ รับทราบครับ เสียใจกับชีวิตสมรสด้วย
comment11-3:อ้อ ผมลืมมัน และเก็บไว้ในลิ้นชักทั้งหมดครับ ผมเองไม่เคยทำลายสิ่งของต่างๆนะ ไม่ใช่นิสัยผมครับ เก็บไว้เพื่อเตือนใจเท่านั้นเองความล้มเหลวชีวิตสมรสผม และไม่และไม่มีใครอีกแล้ว
comment11-4:ชอบตรงอยู่กับหมา 4 ตัวแหละ 555+

คนมีคู่มักจะ มองคนโสด ว่า อับเฉา ไม่มีความสุข น่าสงสาร ชีวิตพัง  เพราะ หย่า บลาๆๆๆๆๆ

มันแล้วแต่คนม้างงงง    หลายๆคนเป็นโสด ยังมีความสุขกว่ามีคู่ซะอีก

อยู่โสดๆ เลี้ยงหมาเลี้ยงแมวมีความสุขจะตาย อยากทำไรก็ทำ สบายใจดี

ตะก่อนเราก็เป็นนะ โสดอยู่กะหมากะแมว มีความสุขดี มีแต่คน รอบข้างแหละ ที่เครียดแทน  คิดว่าเราจะทุกข์ ไม่เลยยยยยยยยยยยย

แต่ตอนนี้มีคู่ละ ก็มีความสุขไปอีกแบบ   คู่ 1 คน และ หมา อีก 4 ตัว มีความสุขไปอีกแบบ
comment11-5:เคยมีคนด่าว่าผมนะครับ เรื่องครองโสดนี่ ผมไม่สนผมเองใช่จะแย่จนไม่มีใครมองครับหากแต่จากเรื่องผ่านมา ผมจำครับเลยปิดประตูไปซะ ผมว่ามันไม่ใช่ชีวิตของผมเลยต้องมาคอยนั่งฟังกระเง้ากระงอด จากภรรยา คนไม่ชอบทำอะไรก็ผิดหมดครับ เพราะโสดจึงมีคนเสนอบ่อยแต่ผมก้บอกแบบบัวไม่ช้ำน้ำไม่ขุ่น ผมหมดสภาพไปแล้วครับทางเพศ ha ha
comment12:เป็นภรรยาค่ะ
ฝันไว้นานแล้วว่าจะได้กุมเงินทุกบาทของสามีเหมือนในนิยายเล่มละห้าบาทที่เคยอ่านสมัยก่อน
ความจริงแล้วกระเป๋าใครกระเป๋ามัน/รับผิดชอบเป็นเรื่องๆไปประมาณว่าคนละครึ่ง
ตอนหลังๆมาแค่เขาไม่มายืมเราแล้วหายก้อดีมากแล้วนะ_นานๆไปเราเงินเดือนมากกว่าสามี
ชีวิตไม่เป็นดั่งคิดจริงๆนะ_อยู่ครองรักครองบ่นครองเบื่อกันมานานจนลูกๆโตแล้ว
เรื่องเมียน้อยรึ?_ไม่รู้แปลว่าถูกหลอก_ถ้ารู้??ตาย
comment12-1:หัวอกเดียวกันเลยค่ะ เราก็ทำแบบนี้เหมือนกัน
comment13:จขกท.  ขึ้นต้นเป็น ค่ะ
ตอบกระทู้ เป็น คร้บ
สรุปจะเอาไงแน่

ตอบคำถาม แสดงให้ผมเห็น ว่าเก็บและบริหารเงินได้ดีกว่าผม  ผมจะให้เก็บทั้งหมด  ถ้าไม่มั่นใจว่าจะทำได้หรือแสดงศักยภาพให้เห็น  หวังแต่จะมาควบคุมโน่น นี่ นั่น อย่าได้เสนอขึ้นมาเชียว จะดูแย่ในสายตาผมทันที
comment14:ผมว่ามัน up to your history นะ เป็น your reference จนเกิดการ take over ที่จริงแล้วหากคุณไม่ติด black list ก้อคงมี negotiation กันได้
comment14-1:อ่านแล้วงงเรยยยย
comment14-2:555 ลึกซึ้ง
comment15:สมัยนี้ไม่จริงแล้วมังคะ  เพราะต่างคนต่างทำงานมีรายได้ เรื่องเงินก็แยกกระเป๋าใครกระเป๋ามันออกถมไป  สามีเรารายได้มากกว่าแต่ก็ไม่ได้ให้เงินเราใช้เลยนะ บอกว่า เงินเดือนที่เธอหาได้ก็ใช้ไม่หมดอยู่แล้วนี่ เป็นงั้นไป ( มันก็จริง)  แต่ก็ไม่มีปัญหาอะไรเพราะเงินของเขาจะเอาไปซื้ออะไร หรือเก็บออม ลงทุนแบบไหน เราก็รับรู้ตลอด ไม่ได้ปิดบังกัน   ของชิ้นใหญ่ๆ อย่างบ้าน รถ ที่ดิน เขาก็เป็นคนจ่ายส่วนใหญ่ เราก็ช่วยออกบ้างนิดหน่อย ค่าใช้จ่ายทั่วไปก็ช่วยๆกันออก  ส่วนเรื่องให้เก็บเงินเองแล้วจะมีเมียน้อย เราว่าไม่เกี่ยวหรอกนะ อยู่ที่นิสัยส่วนตัวมากกว่า
ว่าแต่ จะ ค่ะ หรือ ครับกันแน่ล่ะคะ อิอิ
comment16:ผมว่ามันเป็นการคานอำนาจกัน ปกติผู้ชายออกจากบ้านไปหาเงิน ผู้หญิงจะเป็นฝ่ายเก็บเงินดูแลการใช้จ่าย มันก็สมดุลดี มันก็คล้ายกับการทำงานบ้านแหละ มักจะให้ผู้หญิงเป็นฝ่ายทำ

แต่ปัจจุบันออกไปทำงานทั้งคู่ ทั้ง 2 เรื่องนี้ก็อาจต้องเปลี่ยนไปเล็กน้อย ผู้หญิงอาจจะไม่ต้องทำกับข้าวทำงานบ้านคนเดียวเหมือนก่อน แต่ภาพรวมก็ยังถือว่าอยู่ในขอบเขตความรับผิดชอบของผู้หญิงมากกว่า เรื่องการให้เงิน ผู้ชายคงไม่ต้องเอาให้ผู้หญิงหมดเหมือนเมื่อก่อน แต่โดยภาพรวมยังถือว่าเป็นหน้าที่ความรับผิดชอบของผู้ชายที่จะต้องหาเลี้ยงครอบครัวให้สุขสบายให้ได้
comment17:ผมอยากให้ภรรยาผมดูแลเรื่องเงิน แทนผมมากเลยครับ บอกมาหลายร้อยครั้ง เธอปฏิเสธตลอด 
เธอบอกขอเป็นผู้ใช้ มากกว่าผู้เก็บ แต่ภรรยาผมก็ไม่ใช้สิ้นเปลืองมาก 

ผมในฐานะผู้ชาย ถ้าเห็นภรรยามีความสุข ผมก็สุข ลูกผมก็สุข สุดท้ายครอบครัวก็มีความสุข 
ผมก็มีกำลังใจหาเงินต่อ
comment18:ของผมแยกกระเป๋ากันใช้ครับ ต่างคนต่างหา ต่างคนต่างเก็บ ต่างคนต่างใช้ ขออนุญาติ copy จากกระทู้ที่เคยตอบไว้มาให้อ่านนะครับ

-------------------------------------------------------
บ้านผมที่อยู่ทุกวันนี้ชื่อเมียแต่เงินผมประมาณ 80-90% 
รถคันที่แล้วชื่อเมียแต่ผมใช้คนเดียว (ตอนเช้าผมไปส่ง ตอนเย็นไปรับ) ค่ารถถ้าจำไม่ผิดออกกันคนละครึ่ง 
รถคันปัจจุบันชื่อผม ใช้คนเดียวเหมือนเดิม เงินเมียประมาณ 10%
ทรัพย์สินที่มีอยู่ จะใส่ชื่อใครเป็นเจ้าของอยู่ที่ว่าใครมีเวลาว่างไปซื้อ ทั้งรถและบ้าน
บางปีเมียก็พาผมไปเที่ยว (เงินเมีย) บางปีผมก็พาเมียไปเที่ยว (เงินผม)
ผมหมุนเงินไม่ทันก็ยืมเมีย เมียหมุนไม่ทันก็ยืมผม แต่อันนี้ยืมแล้วคืนนะครับ ต่างคนต่างรู้กันเอง ไม่ต้องทวง
ส่วนตัวผมว่าอย่างนี้มันก็ดีไปอย่าง ต่างคนต่างรับผิดชอบตัวเอง แล้วก็ช่วยเหลือซึ่งกันและกันในยามที่อีกฝ่ายเดือดร้อน
มีอยู่ครั้งนึงจำได้ว่าเรียกช่างมาทำบ้าน ผมอยู่เฝ้าบ้าน ตอนนั้นหุ้นลง ผมจะซื้อหุ้นแต่ออกจากบ้านไม่ได้ เงินใน port ไม่พอ โทรบอกเมีย ไม่เกิน 10 นาที เงิน 300,000 ก็ถูกโอนเข้า port ของผม อีก 2 วันผมก็โอนคืนเมีย
ตอนนี้อีก port นึงที่เป็นชื่อเมีย บัญชีเมียรับปันผล เงินเริ่มต้นเป็นของเมียครับ แต่เงินที่ลงไปหลังจากนั้นเป็นเงินผม 

คู่ผมไม่เคยมาคิดเล็กคิดน้อยกับเรื่องเงินครับ เพราะเป็นที่รู้กันว่าวันนึง ทรัพย์สินทั้งหมดที่มีก็เป็นของลูก ต่างคนต่างหา ต่างคนต่างเก็บ คนนึงพลาด อีกคน support ได้ เมื่อต้นปีผมเพิ่งไปปิดค่าบ้านมา อย่างที่บอกครับเงินผมประมาณ 80-90% เมียถามว่าจะโอนเป็นชื่อผมไหม (คงเกรงใจผมมั้ง) ผมบอกไม่ต้องเปลืองค่าโอน ผมยังพูดเล่นกับเมียผมเลยว่า เอาไว้ซื้อหลังใหม่ ใหญ่กว่าเดิม แพงกว่าเดิม แล้วค่อยใส่ชื่อผม แต่เธอออกเงินนะ เมียผมตอบว่า จะเอาเงินดาวน์ ไปเก็บไว้ในบัญชีเลยหรือป่าว เดี๋ยวพรุ่งนี้โอนให้ (ไม่รู้พูดจริงหรือพูดเล่น) 
--------------------------------------------------------

ที่ copy มาให้อ่านข้างบนเป็นสถานะการณ์ด้านการเงินของครอบครัวผม มันอาจจะดูมั่วๆ แต่มันก็ work สำหรับครอบครัวผม เพราะต่างคนต่างไม่เคยคิดเล็กคิดน้อยเกี่ยวกับเรื่องเงิน อาจจะเป็นเพราะครอบครัวผมผ่านอะไรกันมาเยอะก่อนที่จะแต่งงานกัน เลยไม่ได้สนใจเรื่องพวกนี้ มันเหมือนกับที่พวกผู้ชายเค้าชอบพูดกันว่า "ขอกันกินมากกว่านี้"

ค่าใช้จ่ายในบ้านเช่นพวกค่าน้ำ ค่าไฟ ก็มั่วเหมือนกันครับ ใครว่างก็ไปจ่าย แต่ยอมรับครับว่าส่วนใหญ่เมียผมจะเป็นคนจ่าย เพราะเธอจะให้ messenger ไปจ่าย ส่วนผมถ้านึกขึ้นได้ และอยู่ใกล้ที่จ่ายเช่น การไฟฟ้า ก็จะโทรถามเมีย ถ้ายังไม่จ่ายผมก็จะไปจ่าย ผมจะเก็บใบเสร็จเก่าไว้ในรถครับ

ส่วนที่เก็บด้วยกันจะมีอยู่แค่ 2 บัญชีคือ ค่าเทอมลูกกับเงินฝากที่เก็บไว้ให้ลูก แต่ก็เก็บกันแบบเล่นๆขำๆครับ เก็บกันเดือนละไม่กี่พัน มันไม่พอค่าเทอมหรอกครับ เก็บมาตั้งแต่เค้าเกิด เดือนนี้จะเข้าเรียนอนุบาล คำนวนดูแล้วที่เก็บมาจ่าย 2 เทอมก็หมดแล้วครับ ส่วนเงินที่เก็บไว้ให้ลูกตั้งใจไว้ว่าจะไม่ถอนออกมา เรียนจบมหาลัยก็จะยกให้เป็นรางวัล ทั้ง 2 บัญชีเป็นชื่อผม เพราะเมียขี้เกียจไปเปิดบัญชี

เรื่องเมียน้อยผมไม่มี เคยถามเมียว่าอยากจะเป็น"เมียหลวง"ไหม เค้าไม่พูดอะไร แล้วก็ลุกเดินไป"ลับมีด"ผมเลยไม่อยากรู้คำตอบแล้ว ว่าจะเลื่อนตำแหน่งจาก"เมีย"เป็น"เมียหลวง"ให้ซะหน่อยดันไม่เอาซะอีก
comment18-1:บ้านนี้ น่ามีความสุข  น่าอิจฉา
(คนอิจฉาคน  เพราะด้อยกว่าเขาน่ะ)
comment18-2:คุณโชคดีเจอ คนที่ใช่จริงๆ ครอบครัว ภรรยา เป็นทั้งหลัก คนหนุนและเสริมกัน แบบนี้สิ สุข จริงๆ ครับ
comment18-3:ตอบ 18-1,18-2
  ขอบคุณ คุณสิงห์ขี้เมา กับ คุณnai_joe ครับ จริงๆแล้วบ้านผมก็มีทะเลาะกันบ้าง ก็คงเหมือนครอบครัวอื่นๆครับ เพียงแต่เราไม่เคยทะเลาะกันเรื่องเงิน ไม่ใช่เพราะว่ารวยนะครับ ตอบได้เลยว่ายังไม่รวย แต่ก็ไม่ลำบาก เพียงแต่ว่าเราเชื่อใจกันได้สนิทใจ เลยไม่ค่อยมีปัญหากัน และอาจจะเป็นเพราะผมโชคดีอย่างที่ คุณnai_joe พูดไว้ก็ได้ครับถึงได้เจอคนอย่างคุณเมีย

แต่จริงๆแล้วบางทีผมก็แปลกใจนะครับทำไมบางคู่ถึงได้มีปัญหากัน คือผมไม่ได้จะตัดสินใครนะครับ แค่สงสัยจริงๆ ผมมีความรู้สึกว่าถ้าเราจะตัดสินใจสร้างครอบครัวกับใครซักคน ทำไมเราไม่เลือกคนที่เราไว้ใจได้หรือเชื่อใจเค้าได้แบบสนิทใจ ถ้าถูกอีกฝ่ายนึงหลอกเช่น ต่อหน้าทำเหมือนจะดูดี แต่ลับหลังเป็นอีกแบบอันนี้ก็พอเข้าใจ แต่บางคนก็รู้อยู่แล้วว่าคู่ของเค้าไม่ดี อาจจะเป็นคนเจ้าชู้หรือเที่ยวเก่ง ฯลฯ แต่ก็ยังจะเอามาเป็นคู่ชีวิต
ผมว่าการที่เราจะสร้างครอบครัวกับใครซักคนนึงมันก็เป็นเรื่องยากมากอยู่แล้ว ต่อให้อีกฝ่ายจะเป็นคนดีซักแค่ไหน มันต้องปรับตัวกันทั้ง 2 ฝ่าย แล้วการที่จะเอาคนที่เราไม่ไว้ใจมาร่วมครอบครัวด้วยมันจะไม่ยิ่งเป็นการสร้างปัญหาหรือครับ
comment18-4:ขำตรงเมียไม่พูดอะไรแล้วเดินไปลับมีดนี่ล่ะค่ะ
comment18-5:ตอบ 18-4
 มันเป็นเรื่องที่เกิดขึ้นจริงๆนะครับ เพียงแต่มันไม่ได้เป็นเรื่อง serious อะไร มันเหมือนการล้อเล่นกันมากกว่าครับ ผมชอบแกล้งคุณเมียครับ บางทีเธอแซวผมหรือผมเถียงสู้เธอไม่ได้ ผมก็จะแกล้งพูดไปว่า 

ผม: พูดจาไม่เข้าหู เดี๋ยวก็ได้เป็นเมียหลวงหรอก
คุณเมีย: ถ้าหาดีกว่าชั้นได้ก็เชิญ (พูดได้น้ำเสียงอย่างมั่นใจมาก)

แล้วผมจะทำอะไรได้ ก็ต้องเป็นสามีในกำมือเธอต่อไป
comment19:ถ้าภรรยาผมเป็นคนถือเงินทั้งหมด ชาตินี้ผมคงไม่มีโอกาสเกษียณ คงต้องทำงานจนตายหล่ะครับ

คุณเธอบ้าช้อปปิ้งเข้าเส้น มีความสุขกับการรูดบัตรเต็มวงเงินแล้วให้สามีมาคอยตามเช็ด พูดเตือนตั้งกี่ครั้งก็ทำหน้าสลดตอนเตือน

พอเผลออีกสองสามเดือนคุณเธอก็มือเติบรูดปื๊ด ๆ อีหรอบเดิม บอกไม่รู้เรื่องว่าคนทำงานหาเงินมันเหนื่อย ได้มามากแต่เหลือเก็บน้อย

คิดแล้วมันเศร้า คุณผู้หญิงบอกวิธีแก้ให้ทีสิครับ บางทีผมก็ท้อ อยากได้เมียที่ช่วยกันคิดวางแผนเก็บเงินให้งอกเงย จะหาใหม่ก็สงสารลูก

เซงงงเป็ด
comment19-1:ถือว่าโชคร้ายจริงๆ
อย่างนี้คุณไม่ต้องหาเงินไปจนแก่หรือ?  แล้วถ้าเกิดตกงานหรือเจ็บไข้ขึ้นมาจะทำยังไงกัน
ตอนเป็นแฟนกันพอมีแววว่าเค้าจะเป็นแบบนี้บ้างไหม....

ผมอ่านแล้วผมเหนื่อยแทนจริงๆครับ
comment19-2:จำกัดวงเงินบัตรสิครับ น่าจะช่วยได้ แต่คงต้องบอกเธอก่อน ไม่งั้นบ้านจะแตกเอา
comment19-3:ก็ให้เธอหามาจ่ายเองสิคะ 
ถ้าของส่วนตัวใครใช้ก็เป็นคนจ่าย 

หรือไม่ก็ยึดบัตรให้ใช้แต่เงินสด
แต่น่าเห็นใจนะคะ มีเมียเหมือนมีภาระ 
แทนที่จะเป็นคู่ชีวิตช่วยคิด
กลับเป็นตัวถ่วงชีวิตซะงั้น
comment20:เคยให้ภรรยาเป็นคนเก็บเงินทั้งหมด สิบปีผ่านไป ในบัญชีก็ยังเป็น0 อยู่
ต่อมาใช้วิธีหักดิบ เลิกก็เลิก เราเก็บเอง ให้ภรรยาใช้ 60%
อีก10 ปีผ่านมา มีเงินอยู่บัญชีเกือบ สาม ล้าน
ซื้อที่ไว้อีก 3 แปลง มูลค่าตอนนี้ก็หลายอยู่
แต่ยังไม่ถึง 100 ล้าน
comment20-1:สำคัญเลยนะ ที่ภรรยาต้องเป็นคนดูแลบริหารเงินได้ดี ไม่งั้นหมด
comment21:ผมแยกกันเก็บครับ และไม่ยอมให้ภรรยาเก็บ เพราะจะเอาไปลงทุนเอง แยกกันลงทุน
comment22:แล้วแต่คน แล้วแต่คู่ครับ ไม่เสมอไป..
comment23:ผมหาเองเก็บเงินเองภรรยาเป็นแม่บ้านเงินทั้งหมดอยู่ที่ผมคนเดียว ก็ไม่มีปัญหานะครับ ภรรยาอยากได้อะไรก็ชื้อให้หมด ดีที่ภรรยาเป็นคนไม่ใช้จ่ายฟุ่มเฟือยครับ จึงไม่มีปัญหาเรื่องเงินครับ
comment24:มันคงแล้วแต่จะตกลงกันนะ ผช.บางคนก็ยกเรื่องบริหารเงินให้ ผญ. 

สำหรับเรา ถ้าต่างคนต่างทำงาน ก็กระเป๋าใครกระเป๋ามัน 
แต่ควรแชร์กันในเรื่องกองกลาง ค่าน้ำค่าไฟค่ากับข้าว 

ถ้าไม่ได้ทำงาน เป็นแม่บ้าน ผช.ก็ควรจะให้เป็นเงินก้อนนึงสำหรับใช้จ่ายต่างๆ ในแต่ละเดือน 
และ ผช.ก็เก็บไว้เองส่วนหนึ่งเพื่อใช้จ่ายส่วนตัวด้วย เติมน้ำมัน กินข้าว ไปปาร์ตี้กับเพื่อน ฯลฯ 

แต่ที่ผ่านมา แฟนยกให้เราเก็บ เราก็ให้เขาเป็นวัน (คำนวณคร่าวๆ ว่าวันนี้ต้องใช้เท่าไรเผื่อๆไว้ด้วย) 
วางไว้หลังทีวี จะเอาอะไรก็บอก รึไม่ก็หยิบเอง รู้กันว่ากระเป๋าเงินอยู่ตรงไหน
เป็นคนไม่ค่อยจุกจิกเรื่องเงิน
comment25:ผมนี้งัย 

เมื่อก่อนเมียขอเป็นคนดูแลเรื่องเงินเอง กลัวผมจะเอาไปเลี้ยงเมียน้อย เราก็ยอม ทำงานเงินเดือนให้หมด ทำงานพิเศษ รับจอบอื่นๆ ตามที่ลูกค้า หรือคนรู้จักจ้าง ได้เงินมาให้เมียอีกเช่นเคย ไม่เคยถามเรื่องจำนวนเงินใน บัญชี

ใช้เงินไม่เคยเกิดเดือนละ 1,500 บาท ข้าวกลางวันฟรี ขับมอร์ไซต์ไปทำงาน เพราะรถติด

สุดท้ายอยากได้รถยนต์อีกครั้ง นั่งหาหลายรุ่น รถ 7 ที่นั้ง ตั้งความฝันไว้อย่างดี จะดาวน์เท่านั้น เท่านี้บาท เฉพาะเงินเก็บแต่ละเดือนของเราก็เหลือๆ 
พอไปคุยกับแฟน เรื่องจะซื้อรถ แฟน หน้าเศร้าๆ บอก เดี๋ยวเอาบุ๊คไปอัพฯ ให้ดู 

ถาม บอกว่าลืม จนสุดท้ายเอาไปอัพฯเอง เข่าแทบทรุด 
เงินเหลือไม่ถึง แสน

ตอนนั้นสั่นไปหมด อยากเลิก อยากฆ่า ทำอะไรก็ได้ ให้มันหายแค้น เงินมันหายไปใหนหมดฟ๊ะะะะะะะ ตรูแทบไม่ได้ใช้เลย ทำงาน ทุกวัน ไม่มีวันหยุด 

เค้าเอาไปกิน ไปเที่ยวกับเพื่อน  วัน เสาร์-ทิตย์ ตอนที่ผมไปทำงานพิเศษ (ที่ห้องเพื่อน ห้าง ซื้อของ เสริมความงาม เสื้อผ้า ร้องเท่า กระเป๋า ไม่ได้เที่ยวกลางคืน ) 

บอกที่มา ที่ไปของเงินไม่ได้ ว่าเอาไปทำอะไรมาบ้าง 

เขาก็ขอโทษ 

สุดท้ายผมเป็นคนดูแลเงินเอง ตอนนี้ซื้อรถแล้ว อีกคัน ปาเจโร๋ฯ ส่วนรถเก๋งซื้อนานแล้ว
โดยเค้าจะต้องช่วยผมเดือนละ 10,000 บาท ส่วนค่าใช้จ่ายอื่นๆ ผมเป็นคนจัดการเอง เพราะผมจะรู้ว่า ในครอบครัวจะต้องมีรายจ่ายอะไรบ้าง มีหนี้สิน อะไร จะต้องจ่ายตอนใหน ค่าบำรุงรักษารถ ค่าประกัน 

เค้าคิดว่า ผัวเค้าหาเงินเก่ง เดี๋ยวก็ได้เงินมาอีก ก็เลยจัดซ๊ะ
เมื่อก่อนไม่เคยเป็นแบบนี้ คือ แยกกระเป๋า ใครกระเป๋ามัน แต่พอมีลูก ก็อ้างอยากเก็บเงินเอง เพื่ออนาคตของลูก
comment25-1:โห  เห็นใจคุณจริงๆครับ
ไม่รู้จะพูดไงถูกเลย
comment25-2:ถ้าเจอแบบนี้ก็น่าเห็นใจนะครับ
comment26:แรกๆก็เต็มใจ นานไปๆก็ตังใครตังมัน
comment27:ของผม ไม่ได้แบ่งกันครับ ใช้ร่วมกัน
ใครต้องการซื้ออะไรแพงๆก็ต้องบอกกันและตกลงกันก่อนว่าของๆนั้นควรซื้อหรือไม่
ตังติดกระเป๋าก็ให้เท่าๆกัน ไว้ซื้ออะไรจุกจิกนิดหน่อย พอหมดก็บอกกัน บางครั้งผมกดเงินให้ บางครั้งก็ให้ภรรยาเอาบัตรไปกดเงินเอาเอง
พอดี ภรรยาเป็นคนประหยัดเหมือนกัน เลยไม่มีอะไรต้องลำบากใจ ครับ
comment28:ของผมตรงข้ามกับ จขกท. แฟนผมให้ผมจัดการ (เค้าบอกเองเลยว่าเค้าใช้เงินเก่ง ให้เค้าจัดการคงไม่เหลือ 55) 
มีเก็บส่วนกลางเอาไว้บัญชีนึง ทุกเดือนทั้งผมและแฟนจะต้องเอามาฝากส่วนกลางนี้ขั้นต่ำพัน-สองพัน หรือมากกว่านั้นก็ได้
comment29:ถ้าอยากสบายใจ แบบไม่มีปัญหาทั้งสองฝ่าย

ตกลงกันแบบ วิน วิน

ค่าใช้จ่ายในบ้าน ภาระทั้งหมด  หารสอง....(ทุกวันนี้ผู้หญิงไม่ได้รอให้ผู้ชายหาเลี้ยงน่ะค่ะ..1 ชีวิตเท่ากัน)

ตกลงกันว่าเก็บกองกลาง..ไว้ยามฉุกเฉินเท่าไหร่..

ที่เหลือของใครของมัน....ใช้จ่ายบริหารกันเอง....

แบบนี้จะไม่ค่อยทะเลาะกัน  อย่าเลี้ยงผัวเหมือนเลี้ยงลูก...ลูกเลี้ยงโต  แต่ผัวยิ่งเลี้ยงยิ่งเด็กลง
comment29-1:โดนมากครับ ตรงคำว่า "อย่าเลี้ยงผัวเหมือนเลี้ยงลูก...ลูกเลี้ยงโต  แต่ผัวยิ่งเลี้ยงยิ่งเด็กลง"  ส่วนตัวยังไม่ได้แต่งงานครับ แต่เคยโดนแฟนพูดว่า เราเหมือนเด็ก เห็นแล้วคิดถึงคำแฟนเลยครับ อิอิ
comment30:กระเป๋าใครกระเป๋ามันครับ 
อย่ามายุ่งกับ เงินของผม ตอนนี้ก็เป็นแบบนี้ 
ผมจะซื้อของเล่นอะไรก็เรื่องของผมเงินของผมครับ
แต่ค่าใช้จ่ายสำคัญทั้งหมด ผมเป็นคนจัดการครับ
เช่นค่าผ่อนบ้าน ผ่อนรถ ค่าเทอมลูก ค่าใช้จ่ายหลักๆทั้งหมด 
ซึ่งรวมๆแล้วตกเดือนละร่วมแสนอยู่แล้ว 
ถ้าต้องไปเที่ยวพักผ่อนทานข้าว นอกบ้านแล้วผมไปด้วย
ก็จะอยู่ที่ผมเสมอครับ
หลักๆแล้วเธอจ่ายจ่ายค่าสารธณูปโภค ค่าอาหารสดนิดหน่อย
และเงินของเธอ จะใช้อะไรก็ตามสบายเหมือนกันครับ 

ที่สำคัญเลย ถ้ามีเงื่อนไขนี้มา กำหนดว่าต้องคุมการเงินของผม
คงไม่ได้ร่วมหัวจมท้ายกันตั้งแต่ต้นเลยครับ 
ตั้งแต่คบมาทุกคน เป็นเงื่อนไขเดียวกันนี้ทั้งหมดครับ 
ถ้าจะพลาดผู้หญิงดีๆ เพราะเงื่อนไขนี้ไป ก็เต็มใจครับ
comment31:อันนี้ตอบในฐานะภรรยานะคะ
เงินสามีเราไม่ได้บอกให้เอามาให้เราหมดค่ะ แต่สามีเอามาให้เอง และบอกว่าให้เราดูแล
เราดูแลค่าใช้จ่ายทั้งหมดค่ะ
เราให้เงินสามีวันละ 200 (เค้าขอเอง) ถ้าเหลือ เค้าคืนเราด้วยค่ะ บางวันคืนมา 100 (555)
แล้วก็มีบัตร ATM ของเค้าเราใส่เงินไว้ 5 พัน (เผื่อฉุกเฉินต้องใช้อะไร)
(ใส่มาจะปีนึงแล้ว ยังไม่ได้กดเลย เราแอบไปปรับสมุดดู)
หรือบางทีสามีออกต่างจังหวัด เราจะให้เงินสดไว้ 3 พัน แล้วเพิ่มเงินใน ATM เป็น 1 หมื่น
แล้วก็มีบัตรเครดิตวงเงิน 5 หมื่น 1 ใบ ซึ้งแต่ละเดือนสามีก็ไม่ได้ใช้ เราใช้แทน 555
ส่วนค่าน้ำมันรถ เราให้รูดบัตรเครดิตค่ะ ทำไว้รูดน้ำมันโดยเฉพาะ
ซึ่งค่าน้ำมันก็ไม่ได้ต่างอะไรมากในแต่ละเดือน
ถามว่าเค้าแอบเก็บเงิน ซ่อนเงินอะไรไว้มั้ย อันนี้เราไม่ถาม ไม่ซัก ไม่สงสัยค่ะ อันนั้นเรื่องของเค้าค่ะ
comment31-1:ยินดีด้วยครับ คุณเจอสุดยอดสามีแล้วครับ
comment31-2:สาธุค่ะ 555



อ้อ แก้อีกนิด สามีเราไม่ได้หาเงินเข้าบ้านคนเดียวนะคะ

เราสองคนหาเงินเข้าบ้านทั้งคู่ค่ะ ^^
comment31-3:สามีหรือเทวดาค่ะเนี่ย ???

โชคดีจริงๆ เหมือนถูกหวยรางวัลที่หนึ่ง Jackpot หายากมากๆ

ส่วนตัวเรายังนิสัยไม่ค่อยดีใช้จ่ายไม่ประหยัด ให้เราเก็บไม่รู้จะรอดหรือเปล่านะ แฟนก็คอยถามว่าเดือนนี้เธอเก็บเงินได้เท่าไหร่
comment32:ครอบครัวผมครับ พ่อให้เงินเดือนแม่ตามที่ตกลงกันไว้ทุกเดือน ไม่ได้ให้แม่เก็บไว้หมด
ส่วนตัวผมเอง ถ้าแต่งไปก็ไม่ให้เมียเก็บไว้หมดหรอกครับ
comment33:จริงๆ ก็อยากให้เขาถือเงินครับ แตเป้นส่วนที่เราต้องการให้เขาเก็บหรือใช้ไม่ใช้เล่นคุมการใช้จ่ายทั้งหมด
เพราะยังน้อยๆ ก็ต้องมีติดตัวยามฉุกเฉินมั่ง ไหนจะซ่อมรถหรือเติมน้ำมันหรือยางแตกไรพวกนี้ไม่ใช่คุมหมดว่าวันนี้เท่านี้พออะไรประมาณนี้
เพราะส่วนใหญ่เห็นให้เก็บที่ไรแบบนี้หมดเลย คือใหเท่าไรก็ไม่พอ จะเอาเพิ่มตลอด ว่าง่ายให้ใช้สองร้อยต่อวันมันจะไหวหรือครับ
comment34:ผมกระเป๋าใครกระเป๋ามัน แต่ผมรับผิดชอบค่าใช้จ่ายในบ้านทั้งหมด
แฟนผมบอกจะเอาเงินเดือนเค้ามาให้ผมดูแล เพราะเค้าใช้เงินเก่งแต่ผมบอกไม่เอาให้บริหารเอง
comment35:ถ้าคนใช้ กับคนหา คนเดียวกัน มักไม่มีปัญหาอะไรหรอก
แต่เมื่อไร ที่คนใช้ไม่ได้หา คนหาไม่ได้ใช้ นั่นล่ะครับ มันส์แน่นอน
comment35-1:
comment36:ที่บ้านทำกองกลางค่ะ ค่าใช้จ่ายของทั้งสองคนใช้กองกลาง 
ค่าใช้จ่ายส่วนตัวที่เหลือก็ดูแลตัวเองกันไป
comment36-1:
comment37:ยังไม่มีสามี แต่อยากให้สามีเก็บค่ะ
บอกตรงๆเก็บเงินไม่เก่ง
comment37-1:อยากจะสมัครเป็นฝาชีจัง
comment38:ต่างคนต่างทำงานทั้งคู่ค่ะ สามีไม่เคยให้ดูแลเงิน
ต่างคนต่างใช้จ่าย  อยู่กันมายี่สิบปีค่าใช้จ่ายในบ้าน
ออกคนเดียว  เลี้ยงลูกเอง บางวันต้องซื้อกับข้าวให้สามี
ทานด้วย  อิจฉาสามีที่ให้ภรรยาดูแลเงินจัง  เราไม่ต้อง
ถึงขนาดนั้นหรอกค่ะ  แค่ไม่มาเบียดเบียนเราก็พอแล้ว
ถือว่าเป็นบุญ  เฮ้อออออ  อยากได้สามีดีดีกะเค้าบ้าง
comment38-1:สามีมีเงินคือสามีดีดีหรือครับ
comment38-2:^^
อ่านภาษาไทยดีๆ แล้วอย่าพาล
คุณผู้หญิงเขาบอกว่า "สามีที่ให้ภรรยาดูแลเงิน" ไม่ใช่ "สามีมีเงิน" นะครับ
comment38-3:^^
อ่านภาษาไทยดีๆ แล้วอย่าพาล
"สามีที่ให้ภรรยาดูแลเงิน" แล้วถ้าไม่ต้อง"มีเงิน"จะเอาตรงไหนไปให้ดูแลล่ะครับ
comment38-4:ค่ะ ผู้ชายแท้ๆ สมัยนี้ยังหายากเลยค่ะ ที่เห็นหล่อๆเป็น Hybrid ก็มีเยอะแยะเลยนะคะ
comment38-5:อนาคตเราก็คงไปในทำนองเดียวกันนี้ค่ะ

ปล. คุณผู้ชายข้างบนคะ..เราเข้าใจว่า คห.ที่ 38 เขาจะสื่อว่า  สามีดีๆ คือ "แค่ไม่มาเบียดเบียนเราก็พอแล้ว" นะคะ เพราะสามีเขา ไม่เคยช่วยอะไรเลย และยังเบียดเบียนด้วย (เราเข้าใจความรู้สึก เพราะกำลังเป็นอยู่)

ส่วนที่ว่า อิจฉาคนอื่นที่สามีให้ดูแลเงิน ก็หมายถึง เงินเดือนธรรมดาๆ ที่ทุกคนมีอยู่แล้ว ไม่ได้หมายถึงว่า สามีต้องมีเงินมากๆ หรือต้องร่ำรวยอะไรมากมาย
comment39:ภรรยาเป็นคนถือเงิน  และใช้จ่ายทั้งหมด      แต่ผมเป็นคนทำบัญชีคุมเงิน ลงรายละเอียด
comment39-1:
comment40:.
.
.
ผู้หญิงที่คิดจะเข้ามาคุมการเงินของบ้าน ผมไม่เอาเข้าบ้านครับ

เวลาผมเห็นคนมาพิมพ์ว่าภรรยาให้เงินไปทำงานเท่านั้นเท่านี้
ผมอ่านแล้วปัญญาอ่อนมาก ทำไมต้องไปยอมอะไรขนาดนั้น
กับพ่อกับแม่ เรายังไม่ได้ให้ท่านขนาดนั้นเลย แล้วนี่คือเมียจะมาอะไร
เงินผมมีปัญญาหา ผมก้มีปัญญาดูแลเองได้ จัดสรรลงทุน มันไม่ได้ยากอะไร
ภรรยาก็ดูแลเรื่องในบ้านไป มีเยอะแยะให้ต้องดูแล
comment40-1:คำตอบท่านช่างโดนใจข้าน้อยจิงๆ
comment40-2:นี่แหละค่ะ อยากฟังเหตุผล และความรู้สึกถ้าผญที่เป็นภรรยาจะขอเก็บเงินเดือนทั้งหมดที่คุณหามาไปจัดสรรค์ให้ คุณจะรู้สึกอย่างไร ><
บางคนก็ยอม และมีความสุขเหมือนเวลาแม่ให้เงินไปกินโรงเรียน แต่ผชส่วนใหญ่ที่ตอบในตอนนี้มักจะมีความคิดเป็นของตัวเอง และอยากดูแลเงินเอง ก็เป็นเรื่องที่ดีนะคะ
comment41:ไม่มีทั้งภรรยา และ แฟน แต่อ่านแล้ว.......ชักอยากมีละ สัญญาจะขยันหาตังให้เก็บคร๊าบบบบ55555+
comment42:ในส่วนตัวของผมนะครับ...ผมว่าถ้าเราใช้เงินไปกับของที่มันไม่จำเป็น ก็ควรบอกกันนะครับ ว่าเราชอบหรือไม่ชอบยังไง ให้อีกฝ่ายเข้าใจกันดีๆ

จำตอนแรกที่เรารักกันได้ไหมครับ เธออยากได้อะไร เราก็ซื้อให้กัน...พอเราคบกัน พอไม่ซื้อของให้กัน ก็กลายเป็นว่า จับผิดกันเลยใช่ไหมครับ ว่าเอาเงินไปซื้อของให้ใครกัน?

"เมียน้อยสินะ" ...ถ้ามัวแต่คิดแบบนี้ ความรัก ที่เค้าว่ามีความสุข จะกลายเป็นความทุกข์ทันทีครับ

ผมรักกับแฟนได้โดยไม่เลิกกันเพราะดูตัวอย่างจาก "พ่อและแม่" ของตนเอง ว่าท่านรักกันและเลี้ยงผมยังไงไม่ให้ทะเลาะกัน เพราะทั้งคู่ไม่เคยทะเลาะกันเรื่องเงินสักครั้ง ทั้งคู่ต่างช่วยกันหาเงิน...มาเลี้ยงผมได้อย่างมีความสุข ถึงจะเหนื่อย แต่ก็ไม่เดือดร้อน แม้ว่าจะท้อแค่ไหนก็ตาม

ถ้ามันไม่ตรงกับกระทู้ยังไง...โปรดผ่านไปเลยครับ ผมแค่ผ่านมาเฉยๆ
comment43:เรื่องเงินปวดหัว ให้ผัวดูแล
สบายๆค่ะ สามีเก่งขั้นเทพ
แต่เราใช้เงินไม่เก่ง เขาก็แล้วแต่
บอกให้เขาแบ่งพ่อแม่บ้าง เกื้อกูลพี่น้องเขาบ้าง
แต่เขาโอนเงินเรามาใช้หลายแสน เราก็ใช้ตามความเหมาะสม
อันไหนเขาลืมจ่าย เราก็จ่าย ไม่งงกัน
ความเกรงใจเรื่องเงินเป็นสิ่งสำคัญมากกว่าใครเป็นคนเก็บเงิน
comment44:เรื่องนี้มันแล้วแต่บุคคลมากกว่า ถ้าไม่สะดวกใจให้แฟนถือ ก็คุยกันตรงๆ เลยค่ะ 

แฟนเราก็ให้เราดูแลเงินทั้งหมดค่ะ
แต่ก็ใช้เงินของใครของมันเหมือนเดิม
แค่เงินอยู่ในกระเป๋าสตางค์ใบเดียวกันกับของเราเท่านั้น 

เวลาแฟนอยากได้อะไร นางก็ขอค่ะ ให้หยิบกระเป๋าไปใช้เลยก็ไม่เอา 
ซักพักบ่นจ้าาาาา ไม่เข้าใจ ทำไมต้องขอเงินเดือนตัวเองใช้ด้วย หาก็หามาเอง กร๊ากกกก (นั่นสิ)

ปล.ไม่ได้อยากเป็นคนเก็บ แต่ก็ต้องเก็บ เพราะแฟนเราชอบทำเงินหาย เก็บไม่เป็นที่แล้วก็ลืมว่าตัวเองเอาไปวางไว้ตรงไหน
อีกอย่างจำรหัส ATM ตัวเองไม่ได้แล้วมั้ง ไม่รู้ว่ากดบัตรเองครั้งสุดท้ายเมื่อไหร่ 555
เลยเป็นสาเหตุที่เค้าให้เราเป็นคนดูแลเงินจนถึงทุกวันนี้ค่ะ...
comment45:เข้ามาศึกษา
comment46:ไม่รุ้สิคับ แต่ครอบครับผม พ่อมีธุรกิจ แม่เปิดบริษัทเล็กๆ ผมก้อทำธุรกิจแยกออกไปอีก ตอนนี้ยังโสด แต่ถ้าจะมีเมีย คงแยกกระเป่าละคับ
เพราะครอบครัวก่อแยกกระเป่า ขืนเอาเมียมาคุม คงโดนทางบ้านผมเเอนตี้แน่นอน ประมานว่าหาแฟนไม่รุ้จักทำมาหากิน ลึกๆก้อเหมือนโดนกดดันเหมือนกันในการเลือกคู่
เพราะใจจริงผมเฉยๆนะ ลำพังรายได้ผมกับมรดกเก่าก้อพอกินอยุ่แล้วถ้าไม่เวอร์จนเกินไป เเอะมาตอบหรือมาบ่นนิ5555
comment47:ฟังเรื่องของเราดีกว่า

ตั้งแต่อยู่กับแฟนมา  แฟนก็ทำเหมือนให้ความเป็นใหญ่  โดยให้คุมเงินทั้งหมด (แต่หารู้ไม่ว่ารวมถึงหนี้สินของแฟนทั้งหมดด้วย)

เงินเดือนแฟนไม่พอใช้หรอกนะ ถึงเขาจะเอาไปวันละร้อย (เราก็ใช้วันละ100  เหมือนกัน)

เราก็เอาเงินของเราทบส่วนที่ไม่พอให้เสมอๆ.  (ตอนนั้นเราทำงาน) เรียกได้ว่ารวมเงินกันแค่พอใช้เดือนต่อเดือน

ซึ่งสมัยที่เราอยู่ตัวคนเดียวมีเงินเหลือเก็บทุกเดือน.  เวลามีเรื่องใช้จ่ายฉุกเฉิน เราจะเอาเงินที่เหลือจากการใช้แต่ละวันนี่แหละมาช่วย


อยู่กันมาซักพักหนี้สินลดลงแต่เงินเก็บไม่มี. พอเริ่มจะสบายหน่อย  แฟนก็หาว่าเราเก็บเงินไม่ได้เรื่อง(อ้าวแล้วหนี้สินใครทำว ่ะ)

เขาก็เลยเอาเงินไปเก็บเอง. ตอนนั้นเราออกจากงานแล้ว. เงินเดือนเขาก็เพิ่มขึ้นมาระดับหนึ่ง 

เราไม่ได้ขอเงินใช้จ่ายส่วนตัวเลยนะ  คือกินอยู่ในบ้านนี่แหละ เพราะเข้าใจนะว่าเงินเขาน่ะ ยังไงก็ไม่พอใช้

ผ่านไปประมาณ2ปีไป หนี้สินกลับมาเหมือนเดิม. เหมือนจะมากกว่าเดิมด้วยซ้ำ. ใกล้ที่จะหมุนเงินไม่ทันแล้ว

เราสงสารก็เลยเอาเงินเก็บส่วนตัวเราที่ฝากประจำในธนาคารมาปลดหนี้สินให้. แล้วค่อยๆผ่อนกับเรา

ปรากฎว่าผ่อนได้2เดือน กลายเป็นหนี้สงสัยจะสูญ. และหนี้สูญตามลำดับ (ทำใจ) 

แล้วเขาก็เอาเงินทั้งหมดมาให้เราดูแล. พอหนี้สินเริ่มลดลง เงินเดือนเพิ่มขึ้นเท่านั้นแหละ  หาเรื่องทะเลาะเอา ATM คืน

เราก็ไม่ว่ากัน  แต่คราวนี้เรามีลูกแล้วเราเลยขอค่าขนมเรากับลูก วันละ 50 บาท ย้ำนะวันละ50บาท. เอาเป็นรายวัน ไม่ต้องให้มาเป็นรายเดือนหรอก

เขาก็ให้มา  แล้วปีต่อมาก็เพิ่มมาเป็นเดือนละ2000  แล้วค่อยๆขึ้นจนเป็น3000. ภายใน2ปีเราเริ่มมีเงินเก็บใหม่ (แต่ยังไม่ได้เศษเสี้ยวของที่ให้ไปจ่ายหนี้)

เอาไปคราวนี้ก็เริ่มมีหนี้สินกลับเข้ามาอีกแล้ว  เยอะกว่าคราวก่อนหน้านั้นอีก. เริ่มไม่ไหวแล้ว ก็ทำท่าจะโยมมาให้เรา

คราวนี้เราเลยบอกว่าถ้าให้ดูคราวนี้เราจะไม่คืนแล้วนะ. แล้วห้ามาหาเรื่องทะเลาะ แล้วเอาบัตรคืนอีกล่ะ

แล้วเราก็แบกหน้าไปยืมเงินญาติมาก้อนหนึ่งมาปลดหนี้สิน แล้วผ่อนกับญาติแทน (เงินส่วนตัวที่เก็บจากเงินรายวันเรากับลูกมาช่วยด้วย)

เงินรายวันจากที่เคยได้จากเขาก็ไม่มีอีกแล้ว (ไงล้ะเอาเงินมาดูเองเนี่ยดีไหม)

ไม่ต้องบอกว่าเราเป็นคนประหยัดขนาดไหน. อยู่ด้วยกันมาจะ10ปีเราแทบไม่เคยซื้อเสื้อผ้าใส่เลย 

นั่นแหละจะบอกว่าได้เงินสามีมาดูแล คุมเองทั้งหมดมันไม่ได้สบายอย่างที่คิดนะจ๊ะ. อย่าดูกันแต่ว่าดี

ปล. สามีเป็นคนใช้เงินเก่ง และขี้สงสารค่ะ. หมดกับช่วยเหลือญาติพี่น้อง(ของเขา)ซะเยอะ  แต่เป็นคนดี และน่ารัก(กัดฟัน)ค่ะ
comment47-1:อย่าว่างั้นงี้เลยนะ ทำไมสามีสร้างหนี้ง่ายจัง ไปทำอะไรเป็นหนี้ 
ทำไมชอบให้ดูแต่หนี้ งะ
comment47-2:เขาเหล้าไม่กิน บุหรี่ไม่สูบ. การพนันไม่เล่น เลิกงานคือตรงกลับบ้าน ไม่มีนิสัยเจ้าชู้.  (แต่ช่วยเหลือทุกคน)

แต่ใช้เงินไม่เป็น. อยากได้อะไรก็ซื้อเลย ไม่ค่อยคำนวนความสามารถในการชำระหนี้. 555

คนประมาณนี้มีเยอะในสังคมค่ะ

แต่ดีอย่างหนึ่งในหนี้สินนั้นก็ยังมีที่มีทางที่เป็นสินทรัพย์บ้าง(แม้จะยังไม่ก่อให้เกิดรายได้ทันที)

แล้วอีกเรื่องก็พวกช่วยเหลือญาติเขานั้นแหละค่ะ. พวกเดือดร้อนก็ช่วยเหลือ(เลยเดือดร้อนบ่อยๆ)

ส่วนเรื่องที่ชอบให้ดูแต่หนี้ นี่เราก็รู้นะ แต่ก็อดไม่ได้ที่จะเข้าไปช่วยดู สงสาร. จนรู้สึกตัวเองโง่ๆไงไม่รู้ 555
comment48:สงสัยมานานครับ ว่าทำไมต้องให้ผู้หญิงเป็นคนเก็บเงิน เพื่ออะไรครับ
comment48-1:เดาครับ
อาจจะป้องกันไม่ให้มีกิ๊กหรือมีเมียน้อย (ป้องกันการผลาญเงินไปเลี้ยงดูยัยมือที่สาม)
อาจจะป้องกันไม่ให้ผลาญเงินไปกับเหล้าเบียร์
อาจจะป้องกันไม่ให้ผลาญเงินไปกับอาบอบนวดหรือการนวดประเภทอย่างว่า
comment48-2:ไม่ใช่"ต้อง"ให้ผู้หญิงเก็บเงินครับ
ถ้าผู้หญิงไม่ฟุ่มเฟือยเก็บเงินเก่ง ก็ควรให้ผู้หญิงดูแลการเงิน
ชีวิตครอบครัวผมก็ให้ภรรยาดูแลเงิน เธอไม่ใช่แค่เก็บ แต่ทำให้งอกเงยเพิ่มขึ้น จากการลงทุนในหุ้น
กำไรเหลือไปเที่ยว ตปท. ได้ปีละครั้งแบบสบายๆ
ส่วนผมก็ตั้งใจทำงานอย่างเดียว หาเงินเข้า ไม่ต้องห่วงค่าใช้จ่ายในบ้าน
comment49:เราก็สงสัยนะ ว่าให้เรา ถือเงินเก็บเงิน ดูแลเรื่องการเงินทำไม?
ตั้งแต่วันแรก (วันแรกจริงๆ) ที่คบกันเลย บัตร ATM ทุกใบ เงิน กุญแจห้องสำรอง  
อะไรก็ตาม อยุ่กับเราหมดเลย แถมเป็นคนคอยควบคุมเงินในแต่ละเดือนอีก
โดยเราเป็นคนให้เงินเขาไปทำงาน ทุกวัน เหอะๆๆๆๆๆ (เหมือนแม่ให้ค่าขนมลูกเลย)
ก็สงสัยเลยถามไปว่า 
เพื่อ?.....

คำตอบมีเพียง รอยยิ้ม

แล้วเขาก็บอกว่า ไม่มีอะไรที่เป็นของผมแล้ว ทุกอย่างเป็นของคุณหมดแหละครับ

แต่สาเหตุลึกๆที่สัมผัส มานะคะ
ผู้ชาย ใช้เงินเก่ง สุรุ่ยสุร่ายไม่คิดหน้าคิดหลัง (บางคนนะคะ)
สังเกตุเอา ยิ่งเรื่องรถ เรื่องกางเกง รองเท้านี่ ไม่คิด!!!!~ ปลิวไปแล้วเงิน
เราเป็นคนถือเงิน ยังโดยป้ายยา เผลอจ่ายไปบ่อยๆ 5555
เห้อ ประมาณนั้น แต่ไม่เคยทะเลาะกันเพราะเรื่องเงินเลยนะคะ
comment49-1:ผชแบบนี้แอบน่ารักนะคะเนี้ย
comment49-2:เหอๆๆ บางทีก็ เหมือนไม่รับผิดชอบเรื่องรายได้เลยนี่จิ 555แต่ก็โอเค เราเผด็จการ
comment50:มันก็ไม่เสมอไปมั้ง อยู่ที่คุยกันล่ะ ถ้าฝ่ายหญิงเป็นประเภท มือเติบ สุรุ่ยร่าย payเก่ง หรือ หัวอ่อน หลอกง่าย สงสารญาติๆ ผมก็ไม่ให้เป็นคนเก็บหรอกครับ เก็บเองดีกว่า แต่ถ้างกๆ เหนียวๆ เก็บทุกกระเบียดนิ้วไม่มีรั่ว แบบนี้ก็น่าฝากไว้ครับ
comment50-1:พูดเหมือน ที่แฟนบอกเลยงะ 555 ถ้าเราใช้เงินเก่งไม่ทำงาน เค้าก็ไม่ให้เราถือ
comment51:ใช่ครับ
comment52:ผู้หญิงที่ใช้เงินไม่เป็นถือแล้วครอบครัวพัง  ต้องเลือกคนถือเงินที่สามารถเก็บได้จัดการได้
comment53:ผมไม่ให้ รายได้ครอบครัวผมเยอะ ถ้าจะมาคุม บอกได้คำเดี่ยวเลย ว่า   เลิก
comment54:ที่บ้านเรา ตอนพ่อทำงาน (พ่อเป็นข้าราชการเงินเดือนน้อย  ตอนนี้เกษียณแล้ว) เงินเดือนทั้งหมดให้แม่ทุกเดือนค่ะ 
 แต่แม่เราหาเงินได้เยอะกว่านะ (เงินแม่เราเยอะกว่าพ่อมาก เพราะมีกิจการส่วนตัวเล็ก ๆ ) 
ก็เลยไม่มีใครสนใจว่าแม่เราเป็นคนเก็บเงินทั้งหมด  เพราะแม่เราหาเงินได้มากกว่า แล้วรายจ่ายทุกอย่าง แม่เป็นคนจ่าย  
เพราะรายได้พ่อทั้งเดือน ไม่พอค่าเทอมลูกหรอก

ปล. ตอนนี้พ่อเกษียณแล้ว มีบำนาญ พ่อก็แบ่งแม่บ้าง แม่ไม่ได้เก็บหมดแล้ว เพราะลูกเรียนจบโตทำงานหมดแล้ว แต่เห็นได้ชัดเลยว่าพ่อใช้เงินสุรุ่ย
สุร่ายมาก ขอทานก็ให้  ใครมาขอเงินก็ให้ ประมาณว่าไม่ได้ใช้อะไรมาก แต่มีเงิน สรุป แม่เก็บเงินดีกว่าเยอะ ถ้าให้พ่อเก็บเองสมัยโน้น คงไม่มีอะไรเหลือ
comment55:หาเงินได้มากกว่าสามี3.5เท่า ไม่เคยถือเงินสามีเลย ค่าใช้จ่ายในบ้านเราออก ค่าบ้านเราก้อออกซะส่วนใหญ่เขาก้อช่วยออก
แต่บ้านเป็นชื่อเรา ราคาหลายล้านเลยไม่ซีเรียสเลยค่ะ จะกินชอปใช้จ่ายอะไร
สามีไม่เคยมาแตะเลย มีความสุขมากมากค่ะ มองในทางกลับกัน เงินเขาหามาก็เป็นสิทธิ์ของเขาที่จะให้คุณถือ หรือเขาจะถือเองก็ได้
หากเขาถือเองสามีก็ต้องช่วยรับผิดชอบเรื่องค่าใช้จ่ายตามความเหมาะสมนะคะ
comment56:ดิฉันทำงานมีเงินเดือน ส่วนสามีไม่ได้ทำงานและเลี้ยงลูกอยู่บ้าน รายได้ให้สามีดูแล ดิฉันจะเอามาใช้แค่อาทิตย์ละ 1,000 ค่ะ สามีจบบัญชีมาค่ะ จุกจิกเรื่องเงินมาก เงินสิบบาทยี่สิบบาทก็เป็นปัญหา (ไม่รู้ว่าเด็กบัญชีเป็นแบบนี้ทุกคนหรือเปล่า ฮ่าๆ) บางครั้งที่ดิฉันอยากใช้เงินมากกว่า 1,000 หาความสุขส่วนตัว เช่น เสื้อผ้า เครื่องสำอาง ลำบากใจมากค่ะเพราะสามีบ่นกระปอดกระแปดจนเราหงุดหงิด แต่ที่ให้เค้าถือเงินเพราะดิฉันเหนื่อยค่ะ ทำงานแล้วยังจะต้องมาบริหารเงินในครอบครัวอีก ก็เลยยกให้เขารับภาระไป..เหตุผลนึงที่สำคัญคือ ไม่อยากให้เค้ารู้สึกน้อยใจค่ะที่ไม่มีรายได้แถมยังต้องเลี้ยงลูกอยู่บ้านในขณะที่ตัวเองเป็นหัวหน้าครอบครัว อิๆ
comment57:ครอบครัวผมใช้ตังค์กระเป๋าเดียวกัน แต่ส่วนเงินเก็บใช้บัญชีภรรยา ผมถือว่าโชคดีนะ เรื่องพวกนี้ไม่เคยคุยกันเลยตั้งแต่แต่งงาน ผมคิดเสมอทำงานหาเงินมาถ้าเรารู้จักใช้แบบมีวินัย เรื่องพวกนี้ปัญหาก็จะไม่เกิด แต่ถ้าภรรยาผมอยากซื้ออะไรผมก็ไม่ว่าหรอกและไม่ต้องมาขออนุญาติ เพราะผมเชื่อใจกันว่าภรรยาผมรู้จักใช้ แต่พักหลังๆๆ เก็บไม่ค่อยได้เพราะพิษเศรษฐกิจ แต่เราก็ช่วยกันอดออมและทำมาหากิน แบบประคองตัวเองให้อยู่รอดได้ แค่นี้ก็พอใจแล้ว
comment58:เราเป็นคนถือเงินค่ะ ทั้งเงินเดือน โบนัส บัตร ATM บัตรเครดิต ค่าใช้จ่ายทุกอย่างเราต้องเป็นคนไปจ่าย ทั้งค่าบ้าน ค่ารถ ค่าบัตรต่างๆ เพราะแฟนเราไม่ค่อยมีเวลาไปธนาคาร ที่แฟนเราให้เราถือเงินเพราะแฟนเราขี้เกลียดถือ ขี้เกลียดจ่ายเวลาไปกินข้าว ซื้อของ เราเลยต้องเป็นคนถือเงินเอง แต่เราก็ต้องมีกฎนะว่า ใช้จ่ายอะไร รับอะไรมา ต้องจดทำบัญชีทุกอย่าง แล้วแต่ละเดือนเราต้องเก็บเข้าบัญชีไว้ ห้ามเอาออกมาใช้เด็ดขาด...
comment59:ใครมีระเบียบการใช้เงินกว่าคนนั้นเก็บเงิน
comment60:เรื่องแบบนี้มันแล้วแต่คนสองคนค่ะ สามีเราเป็นฝ่ายหาเงิน เราเลยไม่อยากยุ่งเงินเขา เพราะเขาให้เงินเราใช้ตลอด และให้บัตรเครดิตไว้ซื้อของที่จำเป็น อยู่แบบไม่ฟุ่มเฟือย ชีวิตจะมีความสุขค่พ
comment61:เดียวๆถามหน่อยทำไมต้องเอาเงินตัวเองไห้คนอื่นเก็บ คืองง
comment62:มันอยู่ที่การตกลงกัน ของทั้ง 2 ฝ่าย ว่าจะทำอย่างไร
comment63:เราโสดค่ะ แต่ขออนุญาตยกตัวอย่างจากพ่อแม่เราค่ะ 
พ่อแม่เราทำงานทั้งคู่ ต่างคนต่างเก็บเงิน ต่างคนต่างใช้เงินเรื่องส่วนตัวของตัวเองไม่ก้าวก่ายกัน แต่จะคุยกันในเรื่องที่เป็นเรื่องส่วนกลางว่าใครจะออกค่าใช้จ่ายอะไร เช่นค่าใช้จ่ายในบ้าน ค่าเทอมเรา ค่าขนมเรา (อันนี้ตอนเรายังเด็ก)
ตอนนี้พ่อแม่เราเกษียณกันหมดแล้ว ก็ยังไม่ยุ่งเรื่องเงินของกันและกันนะคะ แต่ว่ามีค่าใช้จ่ายอะไรก็จะช่วยกันออกค่ะ 

เราว่าการที่เราเอาเงินของอีกคนมาถือไว้หมดมันทำให้อีกฝ่ายอึดอัดนะคะ คุณลองคิดดูสิคะ คุณหาเงินมาแทบตายแต่ไม่ได้ใช้เงินเลย ชีวิตแย่นะคะ
ชีวิตแต่งงานน่าจะหมายถึงการเคารพในการตัดสินใจของอีกฝ่ายด้วยนะคะ
comment64:ครอบครัว ต้องแบ่งเป็นสามส่วน เรื่องส่วนตัว เรื่องงาน และเรื่องครอบครัว
เรื่อง ใดเรื่องหนึ่งถูกก้าวก่าย หรือถูกละเลย จะทำให้ดุลความเป็นครอบครัวเสียไป
ไม่ต้องรอให้ผู้ชายมีเมียน้อยหรอก 
การทีฝ่ายหนึ่งไปยุ่งเรื่องส่วนต้วอีกฝ่ายหนึ่งบ่อยๆ คงไม่มีใครชอบ ไม่ว่าหญิงหรือชาย
การใช้ชีวิตกับเพื่อนตัวเองมากไป ละเลยครอบครัว คนในครอบครัวก็ไม่มีใครชอบ
การเอางานการมาอ้างว่าสำคัญ เมื่อมากเกินไป ก็ทำให้คนในครอบครัวน้อยใจ เกิดปัญหาครอบครัวได้เช่นกัน
เรื่องส่วนตัว เรื่องงาน เรื่องครอบครัว ควรถูกจัดแบ่งอย่างลงตัว ตามความเหมาะสมของแต่ละครอบครัวนะ
comment65:พ่อกับแม่ผมไม่เห็นจะคุมเรื่องเงินกันเลย ต่างคนต่างใช้แค่อัพเดทกันเสมอว่า ตอนนี้มีเท่าไหร่เหลือเท่าไหร่ แฮปปี้จะแย่ 

ถ้าภรรยาถือเงินแล้วมีเหตุผล บริหารดี สามีบอกว่าจะใช้นั่นนี่ก็ว่ากันไป.....ไม่ใช่ว่าเว่ออออ ทำเป็นการ์ตูนขายหัวเราะ ให้ผ้ววันละสองร้อย(มีนะครับ อย่าทำเป็นตลกไป)  ขอด่าครับ ผัวกินข้าวสองจานก็ไม่เหลือเงินขึ้นรถตู้กลับบ้านจากที่ทำงานแล้วครับ... คิดสิคิด... ผู้ชายเป็นเพศที่ห่วงหน้าตาในสังคมมากพอ ๆ กับคุณผู้หญิงทั้งหลายนะครับ นึกสภาพถ้าเค้าเจอเพื่อนฝูงแล้วมีเรื่องนี้มาให้เพื่องฝูงมันแซวเอา นิด ๆ หน่อย ๆ อาจจะแค่ขำ ๆ ...นาน ๆ เข้า มันมีฟิวส์ขาดนะครับ

บางครอบครัวที่ผญ.แกร่งมาก ช้างเท้าหน้า ไม่ใช่ว่าจะ control ทุกสิ่ง นี่ไม่ถูก ภรรยาไม่ใช่แม่สามี สามีก็ไม่ใช่พ่อภรรยา แต่คือเพื่อนคู่ชีวิต มันควรเสมอกันสิ แต่งงานมาเพราะรักกันไม่ใช่เหรอ ตอนเป็นแฟนนี่หวานจะเป็นจะตาย พอแต่งงานกลายร่างเป็นผู้คุม มันถูกเหรอครับ ... จบไม่สวยแน่นอนครับ

สามีทนได้เค้าก็ทน แต่เค้าจะมีความสุขเหรอ ภรรยาจะไปรู้กับเค้ามั้ยล่ะ แต่คนที่ไม่ทนหรือทนไม่ไหวมันมีปัญหาเป็นตัวอย่างมามากมายแล้วครับ

ตามกฎหมายสินสมรสคือคือ อะไรต่าง ๆ ที่สร้างที่ได้มาหลังจากสมรส เป็นเจ้าของทรัพย์สินร่วมกัน มีส่วนแบ่งกันคนละครึ่ง เอาเข้าจริง ๆ คุณไม่มีสิทธิ์ควบคุมเด็ดขาดอยู่แล้วครับ ถ้าทั้งภรรยาและสามีโปร่งใสต่อกัน คือจะใช้ก็ใช้ บอกก่อน ปรึกษากันก่อน ใครไม่เห็นด้วยก็เอาเหตุผลมาว่ากัน มันย่อมน่ารัก น่าอยู่ มีความสุขกว่ากันเป็นใหน ๆ ........ หรือว่าไม่จริงครับ
comment66:ภรรยาผมจบบัญชีมาครับ ผมจึงไว้ใจให้บริหารเงินทั้งหมดที่มีอยู่ ส่วนเบี้ยเลี้ยง หรือปันผลก็แล้วแต่จะเมตตาในแต่ละครั้งขอรับ เรื่องเงินไม่ใช่ปัญหาสำหรับเรา เธอใช้เงินเป็น เราใช้เงินบานปลาย ให้เธอดูแลดีกว่า เพราะเธอจะคำนวณเอาว่าจะไปลงทุนอะไร ฝากที่ไหนคุ้ม ซึ่งผมสบายใจได้เลย หาอย่างเดียว พอกิน พอใช้ก็สุขแล้วครับ
comment67:พ่อเราให้แม่เราเป็นคนเก็บทั้งหมดค่ะ เพราะใช้เงินไม่ค่อยเป็น คืองกกับตัวเองและครอบครัวแต่กับคนอื่นเงินออกกระเป๋าง่ายมาก
เป็นคนเก็บเงินก็ไม่ใช่ว่าจะดีนะดูจากแม่ ต้องเป็นคนวิ่งวุ่นกดเงินเดือน จ่ายบิลต่างๆนู่นนี่นั่น
comment68:รับผิดชอบร่วมกัน  จะซื้ออะไรก็คุยกันครับ

ถ้าเจอแฟนคุมการเงิน  คงเลิกครับ  เราทำงานหาเงิน  เราก็มีสิทธิ์ที่จะใช้จ่าย เพื่อความสุขของตนเอง
เงินของแฟน เราไม่เคยไปยุ่งว่าเขาจะซื้ออะไร  ถ้าอยากเก็บเงินเพื่ออะไรบางอย่าง  ก็ต้องปรึกษากันว่าโอเคไหม ?

ส่วนเรื่องเมียน้อย  ผมถือคติว่า  ขึ้นอยู่กับนิสัยส่วนตัว
แต่ส่วนใหญ่  เวลาดูผู้หญิง ให้ดูตอนจน ตอนลำบาก
  ถ้าดูผู้ชาย ให้ดูตอนสบาย ตอนรวย
comment69:ดูที่นิสัยของแต่ละฝ่าย ถ้าสามีไม่รู้จักเก็บเงินเอาแต่กินเหล้า ใช้จ่ายไม่เป็นก็ให้เมียเก็บ แต่ถ้ากลับกันภรรยาใช้จ่ายสุรุ่ยสุร่ายก็ต้องให้สามีเก็บ แต่ถ้าทั้งคู่นิสัยใช้จ่ายฟุ่มเฟือยเหมือนกันก็พากันล่มจมเลยทีนี้
comment70:ผมเลิกกับแฟนเก่าที่คิดจะแต่งงานกันเพราะเรื่องแบบนี้

เธอต้องการดูแลเงินผมทั้งหมด เธอเคยหมุนเงินจ่ายบัตรไม่ทันมายืมผมผมให้...หายไปเป็นเดือนเลยทักเธอบกว่านึกว่าออกให้ เธอจะพาพ่อแม่ไปเที่ยวกับผมบอกเองว่าจะออกค่าใช้จ่ายให้พ่อแม่แต่ให้ผมจัการให้ก่อนต่อมายกเลิกไม่ไป แต่ไม่ชำระส่วนของครอบครัวเธอ 

ตอนนี้แฟนใหม่ก็ใช้ได้ ไม่ขูดรีด ไถ่เงิน และไม่คิดครอบครองเงิน แต่แยกกระะป๋าแต่มีเงินร่วมเป็นกองกลาง ผมโอเครนะแต่ต้องดูไปอีกสักพักเผื่อมีอะไรเซอร์ไพรส์
comment71:เป็นเพราะคนคิดว่าผู้ชายใช้เงินเก่ง และผู้ชายโบราณด็ใช้เงินเก่งจริงๆครับ

แต่สมัยนี้ผญใช้เก่งกว่าเยอะครับ มีห้างเดิน อยู่ล้านยังช๊อปผ่านเนตได้อีก

ผู้ชายปีนึงเสียเสื้อผ้าหนนึง

ถ้าผู้ชายไม่บ้าอะไรสักอย่าง ก็ใช้เงินไม่เก่งครับ เช่นบ้าแต่งรถ บิ๊กไบท์
comment72:แอบสงสารสามีตัวเองจัง สงสัยเราจะรักตัวเองเกินไป เพราะคิดว่าสามีมีหน้าต้องรับผิดชอบทุกอย่าง รายจ่ายทั้งหมดจึงตกเป็นของเขา เขาเป็นหัวหน้าครอบครัวนิ ซึ่งเงินส่วนใหญ่เขาจะเป็นคนบริหารจัดการ เงินจึงอยู่ในชื่อเขา แล้วเราเอาดอกเบี้ยที่เกิดขึ้นมาบริหารให้เกิดรายได้อีกทอดหนึ่ง สามีทำธุรกิจส่วนตัวโอกาสพลาดหรือหมุนเงินไม่ทันก็มี เงินเก็บของลูกห้ามเอาออกมาใช้เด็ดขาด แต่สามารถกู้เงินลูกเฉพาะที่เป็นดอกเบี้ยได้ ซึ่งอยู่ในส่วนที่เราเป็นคนบริหาร จะได้ไม่เสียดอกให้ธนาคาร 

รายได้เฉพาะของเรามาจากเงินเดือนจากงานประจำ รายได้จากการเล่นหุ้น รายได้ที่สามีให้ต่อเดือน และรายได้จากหุ้นกู้และเงินปันผล ของลูกก็มีรายได้จากดอกเบี้ยจากพ่อ ดอกเบี้ยธนาคาร ดอกเบี้ยจากหุ้นกู้ 

การแบ่งค่าใช้จ่าย
เงินที่ได้จากสามีทุกเดือนจะนำมาจ่ายสาระตะเลยทั้งส่วนตัว+ลูก ค่าอาหาร เดือนส่วนนี้ใช้หมดทุกเดือนเลยอะ บ้างเดือนก็เหลือบาง
ส่วนเงินเดือนจากงานประจำจะแบ่งให้แม่ส่วนหนึ่ง และออมส่วนหนึ่ง ตอนนี้ต้องผ่อนรถเอง ที่ตัดสินใจซื้อคันนี้เพิ่มจากเดิมที่เคยมีเพราะนโยบายรถคันแรก และอยากได้รถเล็กเพื่อที่จะประหยัดค่าน้ำมันให้สามีพอดี (ค่าน้ำมันสามีออกให้ เพราะต้องไปส่งลูกที่โรงเรียน อันนี้รูดผ่านบัตรสามี เป็นบัตรเสริมนะคะ)
ดอกเบี้ยที่ได้มาทุกอย่าง จะนำไปทำให้มันเกิดดอกเบี้ยอีกรอบ ให้เงินทำงานเรื่อยๆ เพื่ออนาคตลูก ถ้าลูกมีการศึกษาดี การงานก็ดี เป็นการลงทุนอีกอย่างหนึ่ง เราจะได้สบายตอนแก่ จบบริบูรณ์

ที่จริงก็ไม่อยากบริหารเงินสักเท่าไหร่ เพราะต้องหาแหล่งลงทุนตลอด แต่อะไรในชีวิตคนเราไม่แน่นอน ก็ต้องแบ่งเงินมาบริหารบ้างส่วนเหมือนกัน ถ้าเกิดไม่มีความมั่นคงทางชีวิตแล้ว ก็สามารถนำเงินส่วนนี้มาเป็นค่าใช้จ่ายได้ 

เราก็กลัวนะว่าสามีจะให้เราเป็นเมียหลวง แต่เราเชื่อใจเขา และถ้าเกิดอะไรขึ้นแม่สามีต้องเข้าข้างเราแน่ๆ 555 บ้างครั้งมันก็เป็นเรื่องส่วนตัวนะ แต่อย่าให้รู้ละ.....????......
comment73:บ้านเรา สามีให้เราจัดการค่าใช้จ่ายในบ้านค่ะ ให้เราเดือนละ 15,000 เอาก็จะใส่ส่วนของเราประมาณ 12,000 สำหรับค่าอาหาร จิปาถะ หนังสือ หรือเวลาไปเที่ยว แต่ถ้าเป็นรายจ่ายหลักๆเช่น ค่าแก๊ส ค่าผ่อนรถ ค่าเงินกู้ไรงี้เค้าจัดการเอง  ทุกวันนี้สามีไม่มีเงินติดประเป๋าเลยซักบาท 5555 จ่ายด้วยบัตรเครดิตตลอด นอกนั้นเพราะพกเราไปจ่ายค่ะ  หรือถ้าไปจ่ายอะไรนิดๆหน่อยๆเราไม่ได้ไปด้วย เราก็ให้เค้าถือกระเป๋าเราไปค่ะ
comment74:ของเราสามีเป็นคนเก็บค่ะ 

คบกันเป็นแฟนได้สัก 2-3 เดือนมั้ง นางพาไปเปิดบัญชีฝากประจำค่ะ สารภาพเลยว่าตอนนั้นไม่เคยรู้จักว่าฝากประจำคืออะไร แล้วก็บังคับเราฝากเงินด้วยนะว่าแต่ล่ะเดือนต้องฝากเท่าไหร่และต้องฝากทุกเดือน เงินเดือนออกปุ๊ปจูงมือเราเข้าธนาคารไปฝากเลย เคยเซ็งๆ เหมือนกันว่าเงินตรูจะมาบังคับให้ฝากอะไรหนักหนาฟ่ะ (ก่อนเจอนาง เราจะใช้เงินไปเรื่อยๆ เดือนชนเดือน อยากได้อะไรก็ซื้อ) แต่ตอนป๊าเราเข้ารพ. กับตอนจำเป็นต้องย้ายบ้านก็ได้เงินส่วนนี้มาช่วยค่ะ

ตอนนี้แต่งงานกันแล้ว สามีก็เป็นคนเก็บเหมือนเดิม แต่ล่ะเดือนก็จะมีกำหนดเลยว่าเราต้องให้เขาเท่าไหร่ ได้โบนัสมาต้องให้เอาไปให้เขาเก็บเท่าไหร่ เงินเขาก็เป็นเงินเขา ส่วนเงินเราก็เป็นเงินเขา  

เวลาที่เราอยากได้อะไรตามประสาผู้หญิง เช่น กระเป๋า เสื้อผ้า รองเท้า นางก็จะซื้อให้บ้าง ไม่ซื้อให้บ้าง ดราม่าให้ตายถ้านางไม่เห็นด้วยยังไงก็ไม่ได้ซื้อ

อาจจะดูแล้วเครียดๆ นะคะ แต่ผลจากการที่เราให้สามีดูแลเรื่องเงินก็โอเคนะคะ จากที่ไม่มีอะไรเลยตอนนี้ก็พอมีสินทรัพย์โน่น นั่น นี่ บ้าง เราว่าจะให้ใครเก็บก็ต้องดูว่าคนที่จะเก็บอ่ะเก็บเงินอยู่หรือเปล่า ถ้ารู้ตัวว่าเป็นคนเก็บเงินไม่อยู่ก็ไปให้อีกคนนึงเก็บดีกว่าค่ะ และเราก็ไม่กลัวว่าถ้าให้สามีเก็บเงินแล้วนางจะเอาไปเลี้ยงหนูๆ นอกบ้าน กลัวนางจะไปมีสามีซะมากกว่า
comment75:ปลูกฝังกันแบบโง่ๆไง
ชีวิตใครก็ชีวิตมัน แต่ละคนก็แตกต่างกันออกไป อะไรที่ใช้ได้ดีกับคู่นึงไม่ได้หมายความว่าจะดีกับทุกคู่

ผมมีคนรู้จักสองคนที่เจอปัญหาคล้ายๆแบบนี้ แต่ผู้ชายไม่ยอมครับ
comment76:ของใครของมันไม่เกี่ยวกัน แต่จะรู้กันเองว่าค่าอะไรใครเป็นคนรับผิดชอบ เช่น ค่าน้ำ ค่าไฟ ค่าโทรศัพท์ ค่าอินเตอร์เนต ค่าเทอมลูก ค่าน้ำมันรถยนต์ ค่าบำรุงรักษาต่างๆ ผมจ่าย

ค่าเรียนพิเศษลูก ค่าน้ำมันมอเตอร์ไซค์ ค่าของใช้ประจำเดือน เมียจ่าย

ค่ากินอยู่ ค่ากับข้าว กินนอกบ้านร้านอาหาร ค่ากับข้าว จ-ศ ผมจ่าย ส - อา เมียจ่าย (ไม่fix เสมอไปแล้วแต่สะดวก) ส่วนมากจะเป็นแบบนี้ไม่ก้าวก่ายเรื่องเงินทองหรือยุ่งกระเป๋าตังค์ของแต่ล่ะคน แม้จะวางไว้ในบ้านก็ไม่แตะต้องของใครของมัน 

หลักๆก็เป็นแบบนี้อยู่กันมานานไม่เคยมีปัญหาเรื่องนี้
comment77:ไม่เคยให้แฟนมายุ่งกับการบริหารจัดงานเงินของผม
แต่ผมมีบ้างที่ไปยุ่งการบริหารจัดงานเงินของเธอ ซึ่งมาจากการที่เขาขอให้ช่วยคิดช่วยตัดสินใจ ไม่ใช่ไปจุ้นจ้านเอง
แต่ถ้าสมมุติแต่งงาน  แล้วเจอผู้หญิงที่มายุ่งย่ามกับการบริหารจัดการเงิน หรือทรัพย์สินที่เป็นของผมหรือตกทอดมาจากครอบครัวผม
บอกตรงๆ รักแค่ไหนก็คงเลิก  
ผมชอบผู้หญิง แต่ก็ชอบ อิสระภาพ มากกว่าผู้หญิงครับ
comment78:อธิบายต่อนะครับ คือว่า ถ้าคุณผู้หญิงมีจุดประสงค์ที่จะช่วยกันดูแล นั่นอีกเรื่องนึงนะ หมายถึงว่า มีกองกลางนะครับ ช่วยกันบริหารจัดการ นั่นโอเค 
แต่ถ้ามีวัตถุประสงค์เพื่อเข้าควบคุมชีวิตเรา อย่างนั้นไม่เอาครับ ขอบาย....
comment79:ไม่เคยโดนปลูกฝังแบบนี้นะคะ แต่ทุกวันนี้แฟนให้เองตลอด เพราะแฟนใช้เงินเก่ง
เงินเดือนออก แฟนจะจ่ายค่าใช้จ่ายต่างๆ เหลือเท่าไหร่ก็จะเอามาให้
จะไปไหนก็จะคอยบอก ใช้ไรไปเท่าไหร่บอกตลอด เพราะเราทำงานที่เดียวกัน เลยรู้ทุกเรื่อง

เราจะเก็บกันเดือนละหมื่น คนละ5,000 บาท ส่วนเงินที่เหลือก็จะแชร์กันใช้ค่ะ

มันก็ไม่ทุกคนเสมอไปน๊า อยู่ที่ว่าดูเลี้ยงดูมาแบบไหน ^^
comment80:แต่ก่อนก็เคยทะเลาะเรื่องเงินบ่อยมากค่ะ เพราะเราถูกปลูกฝังด้วยค่านิยมว่าเป็นภรรยาสามีต้องให้เงินและเราต้องเป็นคนเก็บ ส่วนสามี  (แต่ก่อน) ก็มีความคิดที่ว่าทำไมจะต้องให้เงินภรรยา ก็เลยเป็นปัญหาในชีวิตคู่ เริ่มแรกเขาก็ยังไม่ชินก็เลยให้เขารับผิดชอบในเรื่องค่าใช้จ่ายภายในบ้าน เขาก็โอเค ถ้าเราไม่มีถึงค่อยบอกเขา ไปๆมาๆเรางอแงเองเพราะค่านิยมที่ผู้หญิงจะต้องเก็บ (และที่บ้านเราก็ชอบถามทำให้เรารู้สึกกดดัน) ก็เลยเปลี่ยนเป็นให้เงินกองกลางแล้วใช้จ่าย ก็มีปัญหาอีก เพราะเราเอง เลยเปลี่ยนอีก 555 เพราะเราอยากเก็บเงินไว้คนเดียว (จากที่เคยฟังพวกพี่ๆเล่าให้ฟังว่าเคยให้เงินสามีใช้วันละ 20 บาท เราก็เลยมีความคิดแบบนี้บ้าง แลน่าภูมิใจดี สมัยเมื่อ 5 ปีก่อนนะคะ) หลายครั้งเลยที่เราลองหลายวิธีจนตอนนี้คือ ต่างคนต่างใช้ ถ้าเป็นภาระหนี้สินที่ร่วมกันก่อก็ช่วยๆกันใช้ค่ะ เวลาจะซื้ออะไรก็มาปรึกษากันก่อน ถึงแม้จะคนละกระเป๋ากันก็ตามมีอะไรก็จะคุยกันก่อนเสมอค่ะ จนตอนนี้ไม่มีปัญหาทะเลาะกันเรื่องเงิน เพราะตอนนี้เราคิดเสมอว่าเราก็ไม่ได้เดือดร้อนเรื่องเงิน มีเท่าไหร่เราก็ใช้กันแบบพอเพียง ทำไมเราจะต้องไปกำหนดหรือกะเกณฑ์ให้สามีเราต้องทำเหมือนคนอื่นด้วย แค่ทุกวันนี้เราอยู่ด้วยกันแล้วมีความสุขก็น่าจะเพียงพอแล้วค่ะ
comment80-1:เราว่าบางทีเรื่องพวกนี้มันไม่ใช่ปัญหาที่เรานะ ส่วนมากคนรอบข้างชอบมาบีบให้เราทำอย่างโน้นอย่างนี้มากกว่า
comment81:ขอแชร์บ้างนะคะ 
ตอนแรกที่แต่งงาน เราเป็นคนเก็บเงินของครอบครัวทั้งหมด 
โดยจะ Budget ให้แฟนใช้ในแต่ละเดือน 
แต่แฟนเราเขาบอกอึดอัด และมีปัญหาทะเลากันทุกวัน 
เราเลยให้เขาดูแลเรื่องเงินทองเอง แยกกระเป๋า ต่างคนต่างใช้ 
ไม่กี่เดือน เขาเอาเงินเดือนมาให้เราเหมือนเดิม 
บอกว่า  เงินเดือนไม่เหลือเลยสักเดือน ให้เราเก็บแบบเดิมดีกว่า
comment82:ผู้หญิงถูกปลูกฝังมา???
comment83:เราเงินใครเงินมันคะ เวลาใครแกรบค่อยมาคุยกัน 555
comment84:อ่านแล้วเห็นว่าพวกคุณโชคดีกันทั้งนั้นเลย แม่เมียสอนเมียว่า เงินผัวก็คือเงินเรา เงินเราก็คือเงินของเรา
เงินเมียสักบาทไม่เคยกระเด็นเลย ผมให้เงินเดือนละ 150000 (แสนห้า) ใช้จ่ายทุกอย่างในบ้าน รวมค่า
ผ่อนบ้านที่เป็นชื่อของเธอ 


ผ่านไป 2 ปี เธอซื้อรถเงินสดครับ ผมต่างหาก ซื้ออะไรต้องผ่อนเอาหมด ขนาดนี้แล้วยังบอกว่าเงินไม่พอใช้
ผมบอกว่านี่ก็เยอะมากแล้วนะ เธอบอกว่าผมไม่เก่ง เลิกเลยครับ ให้เธอไปหาคนที่เก่งกว่าผม
เธอขายบ้านไป บาทนึงผมก็ไม่ได้ เธอเอาไปหมดเลย


ทุกวันนี้สบายครับ เมียเก่าไม่เคยช่วยงานบริษัทเลย ตอนนี้ให้เมียใหม่มาช่วยงานบริษัท จ่ายเงินเดือน
เหมือนลูกจ้างเด็กจบใหม่คนนึง แต่บ้านไม่ต้องเช่า ข้าวไม่ต้องซื้อ อยากได้อะไรที่แพงหน่อยเราก็ซื้อให้
คุณว่าผู้หญิงจะ happy แล้วยัง ได้เท่านี้
comment85:เราเป็นผู้หญิงนะ แต่อ่านเจอกระทู้ผัวโดนเมียข่ม 
บางคนขำ แต่เราอ่านแล้วเราสลดใจมาก
ที่ว่ามีตังส์ให้เมียเก็บเมียจ่ายวันล่ะร้อย อ่านแล้วสลดไงไม่รู้

ผู้หญิงบางครั้งก็เก็บเงินไม่เป็นหรอก 
บางคนก็นึกถึงแต่ตัวเองก่อน บางคนผัวนุ่งผ้าเก่า เมียแต่งตัวเช้งวับ
มันแล้วแต่คน การให้เกียรติ ความรักที่มีให้กันมากกว่า
comment86:เราว่านะคะ 

ใครจะเก็บก็ตาม

วินัยในการใช้เงินส่วนบุคคลเป็นสิ่งสำคัญที่สุด ไม่ว่าจะโสด จะเป็นหรือสามี หรือเป็นภรรยา

ของเราวางแผนว่าจะแบ่งกันวางเงินดาวน์เท่าไหร่ แบ่งกันผ่อนบ้านเท่าไหร่ ส่วนค่าใช้จ่ายในบ้านก็แบ่งๆกันค่ะ แฟนจะซื้ออะไรก็มาถาม (แต่เราจะซื้ออะไรเราแอบซื้อค่ะ 5555)
comment87:ของเราแม่เราไม่ปลูกฝังนะ แต่ปู่กะยายปลูกฝังแม่เรามาแบบนั้น เพราะว่า พ่อเราใช้เงินเก่ง นั่นเลยเป็นสาเหตุมากกว่า
           ส่วนครอบครัวเราเอง ภาระหนี้สิน ค่าใช้จ่ายทั่วไป เราจ่ายคนเดียวคะ เพราะเราเงินเดือนเยอะกว่า 
เราให้แฟนใช้เงินเดือนตัวเองไปเลย ถ้าหาได้เพิ่มเราก็ไม่เอา  เงินเก็บ เราก็หักจากเงินเรามาเก็บเอง แฟนเราก็ช่วยบ้าง 
แต่เราก็ไม่ค่อยอยากได้จากเขา  อยากให้เขามีใช้ให้พอ  เดือนไหนไม่พอ เราก็ให้เขาบ้างคะ  เราไม่เคยขอเขาใช้  อยากได้อะไรซื้อเองหมด
 รถยนต์ มอไซต์big bike เราก็ซื้อเองหมด ติดนิสัยตอนเด็กเห็นพ่อขอเงินแม่ใช้ ตัวเราเองตอนเด็กจนเรียนมหาลัยจบ อยากได้อะไรไม่ขอเงินแม่เลย ไม่ใช่เก่งนะคะ  กลัวโดนแม่บ่นแบบพ่อคะ

           แม่จะเก็บเงินพ่อทุกบาทเลยคะ  จนทะเลาะกันเลยหลายครั้งเลย  พ่อทำงานมารับกี่แสน แม่ยัดใส่เซฟ 
เวลาจะใช้ พ่อต้องมาขอแม่แล้วแม่ก็จะถาม เอาไปทำไร ทำนั่นทำนี่อีกแล้วหรอ  วันนั้นก็เอาไปวันนี้ก็เอาไป อะไรแบบนี้ 
แต่แม่ก็ให้คะ แค่แกจะซักจนน่ารำคาญ จนบางทีพ่อก็หงุดหงิด เหมือนต้องมาขอตังแม่ใช้ 
    จนพ่อก็เลยแยกบัญชีแอบไม่ให้แม่รู้ ก็ทะเลาะกันยกใหญ่  บวกกับอย่างหนึ่งพ่อเป็นคนหน้าใหญ่  ใครขอใครยืมให้หมด  
แต่พ่อก็มีเมียน้อยนะ แต่ก็ไม่รู้แกเอาส่วนไหนไปให้ใช้  แต่เคยคุยกับพ่อ พ่อบอกเขาดีไม่เคยขอเงินพ่อใช้ 
เขาขยันทำงานหาเงินใช้เอง จะมีก็พ่อให้เขาบ้างนิดหน่อยตามปกติ  พอมีเรื่องบ้านเล็กนี่แหละ ยายและป้าๆก็จะบอกให้แม่ยึดเงินพ่อให้หมด 
เมียน้อยจะได้หนี  เพราะเขาคิดว่าเอาเงินไปเลี้ยงเมียน้อยไง แต่จริงๆ  สมัยนี้พัฒนาไปเยอะ เมียน้อยเขาดูแลตัวเองได้ก็มี
comment88:ผู้ชายนี่ก็แปลก

ก่อนมีเมียเก็บเงินดูแลตัวเองได้เป็น20-30ปี

พอมีเมียหน่อยต้องเอาเงินที่หามาได้ไปให้เมียแล้วมาอวดว่าใช้วันละ100

แถมทำเป็นกลัวเมียแล้วเท่ 


ถ้าทำแบบนี้กับพ่อแม่ได้สักครึ่งนี้นะประเทศชาตเจริญกว่านี้เยอะ
comment89:ชาตเขียนผิดนะครับ

ผมขอโทษ
comment90:ผมเชื่อลุง โน๊ต เชิญยิ้มครับ ลุง โน๊ต บอกว่า ใครเชื่อเมียได้ดีทุกคน
comment91:ผมไม่มีแฟน แต่ถ้ามี คงแบ่งให้ 50% ครับ 20% ไว้เป็นกองกลางด้านค่าใช้จ่ายในบ้าน อีก 30% เก็บไว้เผื่อฉุกเฉิน ส่วนอีก 50% ขอไว้ใช้เองครับ และจพแย่งไว้ 25% ไว้ซื้อหุ้นหรือกองทุนรวม (ตอนนี้ก็มีพอร์ตอยู่แล้ว) และโดยปกติผมไม่มีสังคมมากอยู่แล้ว ก็คงไม่มีเหตุใช้เงินมาก (ยกเว้นไปดูหนังกินข้าวกับเพื่อน ไปทีหมดเป็นพัน) 

ส่วนใหญ่ที่ไม่ให้ถือเองเพราะผู้ชายมีโอกาสใช้จ่ายเงินเกินตัวเป็นธรรมดาครับ เพราะอยู่นอกบ้านก็ต้องมีสังคม มีงานอดิเรก น้อยมากที่จะรักครอบครัวและเห็นว่าลูกเมียมาก่อนครับ
comment92:ผมให้ภรรยาจัดการทั้งหมดเรื่องเงินๆทองๆค่าใช้จ่ายส่วนกลาง ค่าส่งเสียลูก ภรรยาให้ผมเดือนล่ะ 3000 10%ของเงินเดือนผม สิ่งเดียวที่คิดขอให้คนในครอบครัวมีความสุข เพราะภรรยาผมทำทั้งงานที่ร้านและงานบ้านทั้งหมดเค้าก็เหนื่อย เรื่องภรรยาน้อยอยู่ที่ตัวบุคคลครับ จะรวยจะจนก็มีกันได้
comment93:ครอบครัวผม นำรายได้มารวมกันหักค่าใช้จ่ายทั้งหมดแล้วแบ่งคนละครึ่งครับ สลับกันจ่ายเรื่องค่าอาหารในแต่ละมื้อส่วนใหญ่เราจะซื้อข้าวนอกบ้านทานกันเสียส่วนใหญ่ ใช้ชีวิตร่วมกันไม่มีคำว่าทรัพย์สินใคร ทั้งหมดคือของเราสองคนครับ
comment94:เรื่องนี้ค่อนข้างละเอียดอ่อนมากค่ะ
ที่บ้านของเราไม่เคยเอาเงินจากแฟนเลย แต่คุณแฟนนี่จะให้เราจัดการตลอด จนเราต้องมีกองกลางสำหรับค่าใช้จ่ายภายในบ้าน ค่ากลับข้าวตอนเย็น และมีเงินเก็บร่วมกัน โดยเราค่อนข้างจะระเบียบกับเรื่องนี้นะ เงินเดือนเรากับแฟนรวมๆ ประมาณ 45,000.- เดือนไหนได้ค่าคอมฯ เยอะหน่อยจะประมาณเกือบๆ 50,000.- โดยเราจะแบ่งเป็นเงินเก็บ 20,000.- ต่อเดือน ค่าใช้จ่ายสาธารณูปโภครวมถึงอาหารเย็น 5,000.- ค่าน้ำมันรถ 5,000.- (ซึ่งจริงๆ ไม่ถึง) ใช้คนละ 10,000.- ที่เหลืออีกนิดหน่อยก็ผ่อนบ้านค่ะ 

แต่ 10,000 ของแฟน แฟนจะไม่ค่อยใช้ค่ะ เค้าเป็นคนไม่ค่อยซื้อเสื้อผ้า หรือใช้จ่ายฟุ่มเฟือย เค้าจะให้เราเก็บตลอด เฉลี่ยแล้วใช้เงินประมาณสัปดาห์ละ 1000 บาท ที่เหลือก็ยังอยู่ในบัญชีเหมือนเดิม

ปล.เราอยู่ต่างจังหวัดค่ะ ค่าใช้จ่ายค่อนข้างถูก
ปล2 เราและคุณแฟนทำงานแบงค์ทั้งคู่ ที่ทำงานอยู่ไม่ไกลบ้าน ไปทำงานรถคันเดียวกันค่ะ
comment95:ถ้าเงินอยู่กับมือก็มีโอกาสออกได้ง่ายกว่า
comment96:เป็นผู้หญิงแต่อยากตอบค่ะ5555555555+++

1# ผู้หญิงมักถูกปลูกผังกันรุ่นต่อรุ่นว่า ถ้ามีสามีเราต้องเป็นคนดูแลเงินทั้งหมด และเงินเดือนของฝ่ายชาย ฝ่ายหญิงจะต้องเป็นคนเก็บทั้งหมด เช็คกระเป๋าทุกบาททุกสตางค์

= ไม่จริงคะ บ้านเราไม่เคยปลูกฝังแบบนี้มา โดยส่วนตัวไม่ยุ่งเงินของฝ่ายชายเลยคะ
 แม้กระทั่งเป็นแฟนเลี้ยงข้าวเรายังแทบไม่ให้เขาเลี้ยงเลย

2# คุณผู้ชายทั้งหลายเต็มใจที่จะทำแบบนี้ไหม หรือที่ยอมให้ไปเพราะเกรงใจภรรยา?

= ส่วนใหญ่ที่ยอมคงเพราะรักและเกรงใจค่ะ แต่หลังจากนี้แหละจะมีปัญหา

3# ป.ล.แล้วมีบางครอบครัวไหมคะที่ฝ่ายชายไม่โดนคุมเงินทั้งหมด 
แต่แบ่งเป็นกองกลาง 50% ของเงินเดือนไว้ใช้จ่ายภายในบ้าน แล้วครอบครัวเป็นอย่างไรบ้างคะ?

= ความคิดเห็นส่วนตัวแบบนี้น่าจะดีนะคะ 

4# เพราะบางเสียงของผู้ใหญ่มักพูดว่า ถ้าให้ผู้ชายถือเงินเอง ส่วนมากมักจะมีภรรยาน้อย? จริงไหมคะ? 

= ยิ่งเราเก็บเงินไว้ ยิ่งเราปิดกั้นเขา เขาจะยิ่งมีนะคะ เชื่อเถอะ
เหมือนตอนที่แม่เราให้เงินเราก็น้อยเพื่อจะไม่ให้เราไปเที่ยว เราก็หาโอกาสได้
เหมือนที่แม่เราไม่ให้มีแฟน แต่เราก็ไปมีมาจนได้ยังไงละ ยิ่งห้ามยิ่งชอบทำนะคะ 

ปล. ความคิดเห็นส่วนตัวนะคะ แต่จริงๆแล้วผู้ชายถ้าจะเจ้าชู้ เลี้ยงเมียน้อย ต่อให้เค้ามีไม่มีเงินเค้าก็ทำคะ
แต่ถ้าเราดีซะอย่าง วันนึงเค้าต้องเห็นคุณค่าและวันนั้นจะไม่ต้องมาคิดเรื่อง ใครถือเงิน ใครเก็บเงิน แน่นอน
comment97:เราไม่เคยรู้เลยว่าแฟนมีรายได้เท่าไหร่ เราเงินคนละกระเป๋ากัน แต่อะไรที่เป็นค่าใช้จ่ายในบ้านเขาจะออกทั้งหมด

เงินที่เราหาได้ เขาบอกให้เราเก็บไว้เพื่อตัวเอง อยากได้อะไร อยากทำอะไรก็ตามใจ ซึ่งเพราะเขาทำแบบนี้ 

เราก็เลยไม่รู้จะรู้ไปทำไมว่าเขามีรายได้เท่าไหร่ เพราะจะซื้ออะไรที่มันก้อนใหญ่ๆ แค่บอกเขา เขาก็เอามาให้ทันที ไม่เคยบ่ายเบี่ยง

และเงินที่เป็นรายได้เราเขาก็ไม่เคยยุ่ง เราก็เลยไม่กล้ายุ่งเงินเขาเหมือนกัน การที่เขาเป็นแบบนี้เรารู้สึกเกรงใจเขามากๆ

แม่เรายังบอก เราไม่อยากได้อยากมีเหมือนคนอื่น เขามีแต่แฟนใจดีก็ขอมาเยอะๆ แต่เพราะให้ง่ายนี่แหละ ทำให้ไม่กล้าขอ

เพราะเคยขอก้อนใหญ่มากๆ เขาแค่ถามว่าจะเอาไปทำอะไร พอรู้เขาก็ไปเบิกมาให้ แถมบอกไม่พอก็บอกนะ

เพราะเขารู้ด้วยแหละว่าเราไม่ใช่คนฟุ่มเฟือย ใช้เงินแบบมีเหตุผลทุกครั้ง ไม่เล่น ไม่ดื่ม ไม่เที่ยว อันนี้แชร์เรื่องตัวเองอีกมุมค่ะ
comment98:ครอบครัวดิฉันสามีเป็นคนเก็บเงินคะ สาเหตุเพราะดิฉันมีวิสัยผู้หญิงมากเกินคะคือชอบช้อปปิ้งเรียกว่าไม่ช้อปปิ้งธรรมดานะคะอยากได้อะไรต้องได้ดังนั้นสามีเลยเป็นคนเก็บเงินคะ แต่ที่คุณถามว่าการที่ผู้ชายเก็บเงินเองนั้นเขามักจะมีเมียน้อยใช่ไหมดิฉันตอบเลยคะว่า ใช่คะ เพราะบุคคลที่ดิฉันชิดใกล้ถึง2คนที่เก็บเงินเองเขาทั้ง2ก็มีเมียน้อยคะ แต่สิ่งที่ทำดิฉันประหลาดใจมากคือ เงินทุกบาททุกสตางค์ไม่เคยตกไปถึงมือเมียน้อยเลยคะ ที่ดิฉันรู้เพราะถึงแม้ว่าดิฉันจะไม่ใช่คนเก็บเงินเองแต่ดิฉันจดบันทึกทุกบาททุกสตางค์คะ
comment99:ครอบครัวผมทำกิจการภายในครอบครัว  เคยผ่านช่วงเวลาที่ ผมเองเป็นคนควบคุมเงินทั้งหมดภายในบ้าน และช่วงเวลาที่ ภรรยาเป็นคนควบคุมเงินทั้งหมดภายในบ้าน ต่างก็เคยรับรู้ความรู้สึกทั้งสองแบบ ทุกวันนี้ เกี่ยงกันดูแลเรื่องเงินครับ เพราะต่อให้ใครเป็นคนถือเงิน แต่เวลาจะใช้จ่ายอะไรก็ต้องบอก หรือต้องขออนุญาติอีกฝ่ายนึงก่อนเสมอๆ ไม่มีความลับซึ่งกันและกัน  ผมว่าของแบบนี้มันอยู่ที่ว่า อีกฝ่ายนึงมีทัศนคติต่ออีกฝ่ายนึงยังไงมากกว่า การใช้ชีวิตคู่ ถ้าต้องมานั่งกังวล คอยจับผิดอีกนึงตลอด กลัวว่าจะไปทำอย่างนั้น อย่างนี้ ผมว่า อยู่คนเดียว ดีกว่า นะครับ
comment100:แต่ละครอบครัวไม่เหมือนกันค่ะ
ต้องดูที่พฤติกรรมการใช้เงินและบริหารชีวิตของฝ่ายชายและฝ่ายหญิงเป็นหลัก

อย่างสามีเรา มี 10 ใช้ 100 จ้า มือเติบ หน้าบาง ใจใหญ่ ต่อให้ไม่มีเงินกินข้าวก็ไม่เป็นไร ขอให้ได้กินเหล้าก็พอ 
บางทีเงินเดือนชนเดือน ขอให้ได้เลี้ยงเพื่อนจ้า ส่วนอีก 20 กว่าวันข้างหน้าจะกินอะไร ก็หาเอาดาบหน้า ซึ่งก็คือยืมคนอื่น 
พอเงินเดือนออกก็ต้องคืนเค้า พอคืนเค้าก็เงินเดือนไม่พอใช้จ่าย ก็ต้องยืมอีก กงกรรมกงเกวียนไม่จบไม่สิ้น

เราเลยถือเงินไว้เองเลย ตัดปัญหา แต่คุยกันด้วยเหตุผล ไม่ได้บีบบังคับอะไร ประมาณ ถ้าเทอยังใช้เงินและใช้ชีวิตแบบนี้ 
เราคงไม่มีทางได้สร้างครอบครัว แค่ค่าแพมเพิสลูกงี้ ต่อไปต้องยืมเค้ามั๊ย? แค่นั้นแหละ เงียบ 
บวกกับบ้านฝ่ายชาย ญาติๆ น้องๆ ชอบมาหยิบยืมเงิน (ยืมกันบ่อยมากกก ตั้งแต่เค้ายังไม่คบกับเรา จนเราเป็นแฟนกัน จนเราแต่งงานกัน 
และมักไม่คืน) แต่บ้านเราไม่มีปัญหาการยืมเงินกัน ไม่เคยมีใครมายืมเงินเรา 

แต่เราไม่ใช่แม่บ้านเฉยๆ เราก็มีงานของเรา มีเงินของเรา แค่ช่วยดูแลเงินสามีเพื่อนาคต 
และเราไม่เคยให้เงินเค้าแบบวันละ 100 ไรงี้เหมือนคนอื่นให้ แต่เราให้เป็นก้อน 2000-5000 ไม่เคยรอเค้ามาบอกว่าหมด 
เราเปิดดูกระเป๋าเอง ถ้าเกือบหมดก็เติมให้เอง(เราต้องเผื่อเหตุฉุกเฉิน รถเสีย ยางรั่วไรงี้ด้วย) ถ้าหมดเร็วก็ถามเค้าว่าเงินหายไปไหน 

และต่อไปในอนาคต คิดว่าจะใช้ระบบ พอเงินเดือนเค้าออก ก็จะให้เค้าไปเลย 2 หมื่น (แฟนเราขับรถทำงานทั้งวัน ต้องเติมแก๊สเยอะ) 
ค่ากิน ค่าแก๊ส ค่าเบียร์ ให้อยู่ใน 2 หมื่น บริหารเอาเอง (ได้ฟังจากพี่ที่นับถือคนนึง ซึ่งเราคิดว่าโอเคสำหรับผู้ชายที่ดูแลเงินไม่เป็น) 
ส่วนเงินที่เหลือก็เป็นเงินเก็บ กะค่าใช้จ่ายอื่นๆที่จำเป็นทั้งหมด 

ขอเตือนสำหรับผู้หญิงที่เก็บเงินผู้ชายไว้ทุกบาททุกสตางค์ แบบไม่ให้ผู้ชายถือเงินเลย ให้ทีละร้อยงี้ (มีจริงๆ) จะทำให้ผู้ชายยิ่งไปจากเรา 
เพราะเค้าจะไม่มีความภูมิใจในตัวเอง เงินตัวเองหามาได้ แต่ไม่เคยได้ถือ เหนื่อยเกือบตาย แต่ก็เหมือนคนไม่มีเงิน 
ถ้าผู้ชายใช้จ่ายไม่เป็นเหมือนสามีเรา ก็ให้เค้าติดกระเป๋านิดๆหน่อยๆ 2-3 พัน จะดีกว่าค่ะ
comment101:เห็นบางความเห็นผู้หญิงบริหารเงินแย่ไม่ควรให้กำคนเดียว... ไม่เสมอไปนะ แล้วแต่คนค่ะ

บ้านเรา "แม่" ดูแลทั้งหมดและครอบครัวไม่เคยมีปัญหาเลยค่ะ
บ้านเราพ่อแม่ทำธุรกิจร่วมกัน เงินทุกบาททุกสตางค์แม่ดูแลทั้งหมด ให้พ่อติดกระเป๋าวันละ 50 บาทค่ะ ฮา บางวันเราออกไปข้างนอกกับพ่อไปตลาดกัน เรามีเงินในกระเป๋าเยอะกว่าพ่ออีก แต่ที่แม่ทำแบบนี้ไม่ใช่เพราะต้องการควบคุมพฤติกรรมหรืออะไรนะคะ พ่อเราเป็นคนดีไม่กินเหล้าสูบบุหรี่ ทำงานที่บ้าน ตกเย็นไปหาข้าวกินกับแม่แม่กำเงินไป ... จ่าย จบ มีเงินในกระเป๋าเยอะๆทำไมก็ที่บ้านมีเยอะแล้วขี้เกียจพก พ่อบอก

ถ้าพ่ออยากได้อะไรก็ปรึกษากับแม่ค่ะ แม่เห็นด้วยก็เอาเงินให้ ซื้อกีต้าร์ ซื้อหนังสือ แม่ก็ขำๆยื่นเงินให้ไปซื้อ แม่บริหารงานและเงินเก็บอย่างดีเยี่ยมบ้านไม่มีหนี้สิน พ่อมีหน้าที่อย่างเดียวคือ เก็บเงินค่ะ !!! 


แม่ดูแลระบบเงิน ส่วนพ่อเป็นคนเอาเงินที่แม่จัดสรรมาไปเข้าธนาคาร ไปจ่ายเงิน ไปซื้อของต่างๆโดยไม่มีการอมเงิน เหลือเท่าไรคืนเท่านั้น พ่อจะบัญชีที่เก็บให้เรา 2 บัญชี เก็บของตัวเอง 1 บัญชี ช่วยแม่เก็บอีก 1 บัญชี ... พ่อเก็บลูกเดียว ส่วนแม่ดึงมาใช้บริหารงาน แบ่งกันแบบนี้ 

แต่ก็แล้วแต่สภาพลักษณะคนและครอบครัวค่ะ
comment102:ตอนนี้สามีให้ออกจากงานเพราะท้อง อีกทั้งต้องมาดูแลลูกชายของสามีซึ่งเอาอยู่กับครอบครัวดิฉัน
ซึ่งแต่ก่อนแม่สามีเป็นคนดูแล และต้องโอนให้เงินให้ทุกเดือนอยู่แล้ว 
หลังจากที่ดิฉันแต่งงาน แม่สามีก็พยายามผลักให้หลานมาอยู่กับครอบครัวดิฉัน
ครอบครัวดิฉันรับเลี้ยงดู  แต่ตัวดิฉันทำไปเพราะสงสารสามี อยากช่วยแบ่งเบาภาระ
เรื่องเงินสามีจะให้ดูแลเฉพาะที่ได้จากรายได้พิเศษของเค้า สะสมไว้เผื่อคลอดลูก
ส่วนเงินเดือนสามีต้องโอนให้แม่เค้าเดือนละ30,000ทุกเดือน จ่ายค่างวดรถ20,000 บางเดือนก็โดนหักเงินเดือน
ค่าเช่าคอนโดเดือนล่ะ5,000 ค่าอาหาร ค่าเดินทางเดือนละ20,000
บางครั้งไม่พอใช้ ดิฉันก็ต้องโอนให้สามี เพราะรักและสงสาร
แต่ก็รู้สึกเคืองใจกับสิ่งที่ดิฉันต้องมาดูแลลูกชายเค้า แต่ไม่ได้สงเสียค่าเลี้ยงดูมาให้ซักบาท
เหมือนโดนแม่สามีเอาเปรียบ เห็นแก่ตัว ทั้งที่ครอบครัวดิฉันก็มีภาระ(พ่อแม่ของดิฉันไม่บ่นซักคำ) 
ครอบครัวดิฉันและดิฉันดูแลเด็กคนนั้นเป็นอย่างดี
comment103:เอาเงินไปเลย ผมสบายใจดี ในอีกมุมนึงผมว่าผู้หญิงที่บริหารจัดการเงินในครอบครัวก็ต้องคิดหลายๆเรื่องนะ เป็นผมผมหามาได้ผมจะเอาไปฝากกะเมียล่ะ อีกความหมายนึงก็เอาให้ให้เมียใช้ตามแต่พิจารณาเลย เพราะผมพาเขาออกมาจากครอบครัว พาเขาแยกออกมา สัญญากับพ่อแม่เขาแล้วว่าจะดุแลเค้าให้ดีที่สุดเท่าที่จะทำได้ กินก็กินด้วยกัน นอนก็นอนด้วยกัน บ้านก็อยู่กลังเดียวกัน เงินเวลาคิดเวลาจะทำอะไรก็อยากให้เป็นกองๆเดียวกัน เราเลือกเค้ามาแล้วเราก็ต้องมั่นใจเค้าแล้วในทุกๆด้าน มันก็ไม่ได้ลงลึกถึงความไว้ใจกัน ไม่มุบมิบเงินกันขนาดนั้น ว่าไปมันก็เป้นนิสัยผมเองซะมากกว่า เก็บไว้เถอะที่รัก เงินนั่นคุณอยากเอาไปซื้ออะไรก็วื้อถ้าคำนวนแล้วมันจะไม่เป็นภาระ หรือสร้างความลำบากให้เราภายหลัง ผมให้คุณ ผมคิดงี้นะ
comment104:ผมไม่ซีเรียสนะใครถือเงิน ก็คือต่างฝ่ายต่างให้เกียรติกัน จะใช้จ่ายอะไรก็บอกกันและกัน ของผมรายได้ผมเยอะกว่าแฟนค่อนข้างมาก
ผมจะดูแลเองเป็นส่วนใหญ่ ยกเว้นช่วงหลังๆเริ่มใช้ไปกับค่าใช้จ่ายไม่ค่อยจำเป็น เช่นท่องเที่ยว แต่งรถ เลยลองเปลี่ยนให้เค้าดูแลบ้าง 
ก็ทำข้อตกลงกันไว้ว่าจะฝากไว้กับเค้าเดือนละ50%ของรายได้ ที่เหลือก็เอาไปใช้จ่ายอะไรก็แล้วแต่ผม ตอนนี้ก็เข้าเดือนที่4แล้ว
มีความสุขดีครับ สบายใจทั้งคู่
comment105:ของเราให้สามีบริหารเงินค่ะ แต่เค้าก็จะปรึกษาเราตลอดอาศัยการวางแผนร่วมกันมากกว่า ต่างคนต่างทำงานเหมือนกัน ใจเขาใจเรา วางแผนกันตั้งแต่ก่อนแต่งงานคือมีบัญชีกองกลาง บัญชีคชจ. บัญชีลูก แบ่งส่วนกันบริหารจัดการตามรายได้ สามีรายได้เยอะกว่าแบ่งเก็บเข้าบัญชีกองกลางเยอะกว่าตามสัดส่วนรายได้ และแบ่งไปเก็บในบัญชีคชจ.ด้วย บางเดือน คชจ.เกินค่อยดึงกองกลางมาใช้ ถ้าใช้ไม่เกินก็เก็บไว้คงที่ ส่วนรายได้ของเราเอาเข้าบัญชีลูกทุกเดือนสม่ำเสมอ และแบ่งเข้าบัญชีเงินเก็บตามสัดส่วนเช่นกัน ส่วนเงินสำหรับ 2 คนเพื่อใช้จ่ายส่วนตัวแบ่งเท่ากัน ใครใช้มากน้อยไปบริหารจัดการกันเอง สามีก็เก็บเองไปลงทุนหุ้นต่อตามความชอบของเค้า ส่วนเราก็เข้าบัญชีเราเอง อยากช็อปปิ้งก็ตามงบและเก็บไว้ใช้กับญาติๆเรา (ค่าใช้จ่ายของพ่อแม่พี่น้อง เราจะบริหารเงินกันเองไม่ให้กระทบครอบครัวเรา ดูความเหมาะสมมากกว่ายืดหยุ่นได้ทั้งสองบ้าน เพื่อไม่ให้เกิดปัญหา) ส่วนผู้ชายเก็บเงินแล้วไปมีเมียน้อย ส่วนตัวเราคิดว่าแล้วแต่คน ส่วนหนึ่งค่อนข้างไว้ใจสามี แต่ถ้าไปมีเมียน้อยไปเลี้ยงดูปูเสื่อกันจริงจัง เราก็ต้องตัดสินใจเลิกค่ะ ถ้าสามีไม่เห็นคุณค่าก็ต้องเห็นค่าตัวเองมากกว่า เรื่องแบบนี้พูดยากค่ะแล้วแต่ใครจะทนได้มากน้อยแค่ไหน สามีเคยไปทำงาน ตปท. เป็นเดือนไปมีอะไรกับผู้หญิงบริการ เพราะเรารู้สึกได้ว่าคุณมี Something ที่ไม่เหมือนเดิมอ่ะ จับได้เค้าก็ขอโทษแล้วบอกความจริง ก็โกรธมากนะคะ แต่ก็นิ่งฟังเค้าเงียบๆและให้อภัยค่ะ เพื่อนเราบอกว่าเราใจกว้างเกินไป แต่เราว่าถ้าอยากให้ครอบครัวอยู่ต่อไปได้ สามีและภรรยาก็ต้องรู้จักให้อภัย คือไม่ได้ชอบนะคะที่เค้าไปทำแบบนั้นเจ็บปวดค่ะ แต่ก็พยายามมองมุมอื่นค่ะ ไม่เจอเมียเป็นเดือน เจอลูกค้าพาไปที่แบบนั้น สถานการณ์ต่างๆพาไป (ตามเค้าเล่านะคะ) แต่เราเป็นเมียรู้ดีที่สุดว่าเค้าเป็นคนยังไง คือถ้าเลวเสมอต้นเสมอปลายก็คงเลิกค่ะ ทุกวันนี้สามีลาออกจากที่เดิม ทำงานในประเทศ ส่วนเราเองก็มีลูกแล้วทำงานด้วย สามีรายงานตัวทุกวัน เราไม่เคยโทรตามนะคะ กลับบ้านตรงเวลา หาโอกาสเที่ยวพักผ่อน หาเวลาสวีตกันตลอด จากการให้อภัยในครั้งนั้นทุกอย่างก็ดีขึ้น เราคิดว่ามันก็เป็นบทพิสูจน์ชีวิตคู่ค่ะ  ซึ่งคิดว่ามีอุปสรรคอีกมากที่ต้องผ่านให้ได้ (ทัศนคติส่วนตัวนะคะ ถึงจะเป็นสามีภรรยากันต้องมีช่องว่างให้กันและกัน ไม่ทำให้ฝ่ายใดฝ่ายนึงอึดอัดใจให้เกียรติกันและกันค่ะ)
comment106:ภรรยาค่ะ
ส่วนตัวไม่คุมเงินสามีค่ะเราไม่ได้ทำงาน. สามีไม่ให้ทำ. อยู่บ้านเฉย เงินเดือน ภรรยา 60000 บัตรเครดิตต่างหากเราใช้ได้เต็มที่ สามีเราจะไม่ยุ่งเรื่องเงินเพราะเค้าใช้อะไรค่าอะไร มีเงินบันชีไหนเท่าไหร่เค้าบอก เราหมด พอได้เงินมาจะซื้อนุ่นนี่ให้ไปซื้อด้วยกัน เราว่า ผญ เป็นคนคุมเงินทั้งหมดมันสมัยก่อนนะ แล้วการที่ถ้า ผช คุมเงินเองจะมีเมียน้อยเราว่าไม่เกี่ยวถึงจะมีไม่มีเงินคนมันจะมีเมียน้อยยังไงก็มีนะค่ะ
comment107:สามีเราเป็นประเภทศิลปินค่ะ หาเงินไม่เก่ง แต่ก็ไม่ค่อยใช้เงินเหมือนกัน มีเท่าไรให้เราหมดค่ะ เราก็วางแผนการหาเงินให้เค้านะคะ เช่นตอนแรกเค้าไม่มีงานประจำ แต่มีตึกแถวให้คนเช่าค่าเช่าเดือนละหมื่นนิดๆ ปีนึงก็ไม่ได้อะไรมาก แถมคนเช่าไม่ดูแลตึกให้โทรมลงทุกวัน เราเลยเอาเงินลงทุนทำเป็นร้านอาหารเล็กๆ ให้เค้าดูแล เค้าก็มีธุรกิจส่วนตัวเล็กๆ แล้วก็ได้ดูแลลูกที่บ้านด้วย ธุรกิจเค้า บัญชีเราก็ทำหมด (เราก็ทำงานประจำด้วย)
ธุรกิจที่สอง เค้าก็ไปหุ้นกับเพื่อนเราทำบริษัทเล็กๆ ก็ได้เงินปันผลทุกๆหกเดือน แค่สองธุรกิจเค้าก็อยู่สบายๆแล้ว 

แต่รายได้ทั้งหมดเค้าก็ให้เราเก็บ เวลาเค้าอยากได้อะไรก็บอก เสื้อผ้านานๆซื้อทีนึง แต่ซื้อดีๆไปเลย แฟนไม่กินเหล้า ไม่สูบบุหรี่ เราก็ไม่ได้บังคับ แต่เค้าบอกว่าสบายใจดี ไม่ปวดหัวเพราะไม่ชอบตัวเลขอยู่แล้ว

เมื่อก่อนเราก็ใช้เงินเก่งค่ะ ชอบวางแผนไปเที่ยวต่างประเทศตลอด แต่ตอนนี้มีลูกก็เก็บเงินๆ สร้างเนื้อสร้างตัวอย่างเดียวเลย ยิ่งสามีไว้ใจ ก็ยิ่งเกรงใจเค้าไม่อยากให้เค้าผิดหวังค่ะ
comment108:ไม่ไหวมั้งอะจะดูดอย่างเดียวคิดแบบใจเค้าใจเราสิ ถ้าผู้ชายมหาเศรษฐีค่อยว่าไปอีกอย่างนะ
comment109:ส่วนใหญ่ กรณีนี้ จะเกิดกับครอบครัวแยกกันอยู่กับที่บ้าน แต่ถ้าผู้ชายอยู่บ้านคนจีนระบบกงสี ทำแบบนี้ภรรยามีสิทธิ์โดนกินหัวได้เลยครับ

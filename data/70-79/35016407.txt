title:ถ้าจะเผาขนาดนี้ ใครจะอยู่ได้
comment:เราขอมาระบายและขอคำแนะนำหน่อยนะคะ



(เส้นไทรน้อย นนทบุรี)
ช่วง 3-4 วันที่ผ่านมา มีการเผาหญ้าเผานาซึ่งบ้านเราเป็นทาวเฮาส์ซึ่งอยุ่หลังมุมติดกำแพงเลยคะ
ทิศทางลมคือพัดมาทางหมู่บ้านเราเต็มๆ
บ้านเรารับทั้ง กลิ่น ควัน เขม่า 
คืนแรกถึงกลับนอนไม่ได้เลยต้องปิดแอร์และเจะเปิดหน้าต่างประตูก็ไม่ได้ 
แสบตา แสบจมูก แสบคอจนปวดหัวมากๆ จนต้องพากันขับรถออกไปนอนที่อื่น
แค่ขับรถออกมาหน้าหมู่บ้านก็จะเห็นกลุ่มควันท่วมถนนไปหมด 
แล้วถ้ามองจากบนสะพานจะเห็นว่ามีการจุดเผาหญ้าหรือนาอยู่แค่ 1 จุด
แต่ลักษณะคือลมพัดควันเหล่านั้นมาทางบ้านเราพอดีเลย
คืนที่ 2 ยังดีหน่อยพอนอนได้แต่แบบนอนไม่สบายสักเท่าไร
ต้องเอาแมทมาปิดปากแล้วเราพมเสนมาหมดใส่ที่แมทเพื่อให้มีกลิ่นจะหายใจได้คล่องขึ้น
คือที่ลมพัดออกไปออกทางถนนไม่ได้พัดเข้าทางบ้านเราซะทีเดียว
แต่ก็ไม่ดีสักเท่าไรเพราะอาจจะอุบัติเหตุบนท้องถนนได้เช่นกัน
เช้ามากลับหนักกว่าเดิม เพราะมีหลายจุดที่ไฟลุกลามมากขึ้น จากที่จุดอย่ด้านในลึกเข้าไป 
แต่เช้านี้ไฟลามออกมายันริมถนน รถดับเพลิงต้องมาดับกันวุ่นวาย จนบ่ายเรายังเห็นรถดับเพลิงยังฉีดน้ำอยุ่เลยคะ
พอมื่อคืน เราก็หลงดีใจ สงสัยจะโดนตักเตือนและคงไม่มีการจุดอะไรอีกแล้วละมั้ง นอนหายใจได้ดีกว่า 2 คืนที่ผ่านมา 
แต่ล่าสุดเช้านี้ แทนที่วันหยุดจะได้นอนยาวๆตื่นสายๆ แต่ก็ต้องคตื่นเพราะแอร์ดูดกลิ่นควันเข้ามาจนนอนไม่ได้
ปล. ในครัว รวมถึง ห้องน้ำข้างล่าง มีเขม่าเต็มบ้านไปหมด 
พูดง่ายๆคือ ทำกับข้าวไม่ได้ ห้องน้ำข้างล่างเขม่าล่วงสกปรกจนไม่อยากใช้เลยคะ
ซักผ้าก็เปนกลิ่นเหม็นติดผ้าต้องเก็บมาซักใหม่ทั้งหมดเลย 

((((..แบบนี้เราต้องทำยังไงได้บ้างค่ะ..))))

เรารุ้สึกว่า มันทำให้อากาศดีๆเสียหมด เปนมลพิษทางอากาศ ส่งผลกระทบต่อสุขภาพอย่างเห็นได้ชัดเลย
นอกจากการเผาเราว่าน่าจะมีวิธีที่ดีกว่านี้ วิธีที่ไม่ทำให้คนอื่นเดือดร้อนและส่งผลกระทบต่างๆต่อทรัพยากรธรรมชาติ แต่ทำไมถึงไม่ทำ

ปล. แก้ไขเพิ่มรูปให้เห็นกันคะว่ามันเผาขนาดนี้จริงๆ

เมื่อวันพฤหัสที่ผ่านมาคะ
ภาพแรก..บ้านเราอยู่ฝั่งโน้นที่มีควันนั่นแหละคะ



ภาพที่ 2 เลี้ยวซ้ายเข้าแยกไทรน้อยมาคะ



ภาพที่ 3 ตรงปั้มบางจาก ซึ่งหมูบ้านเราถัดไปอีกนิดเดียวเองคะ



ภาพที่ 4 ถ่ายจากบนสะพานข้ามแยกจะเห็นพื้นที่ที่มีการเผากว้างมากคะ

    แก้ไขข้อความเมื่อ 11 เมษายน 2559 เวลา 00:01 น.
comment1:น่ากลัวมากๆๆ
comment2:คนมักง่ายเอาสะดวกเผามาตลอด
ผมนี่ทนดมวันเว้นวันมันโชยมา
ได้แต่สาปแช่ง
comment3:ทำใจไว้ได้เลย จะต้องเจอทุกปี

ทั้งๆที่ทางการก็ขอกันปาวๆว่าอย่าเผา ก็เผากันเข้าไป
เกษตรเค้าก็แนะนำให้ไถกลบหมัก ก็ไม่สน ข้าจะเผาเสียอย่าง

แล้วก็มาบ่นว่าอากาศร้อน ฝนฟ้าไม่ตกต้องตามฤดูกาล ขาดน้ำ 
ก็เพราะทำกันอย่างนี้ไง
comment4:โทรแจ้งดับเพลิง อบต. ตำรวจ บ่อยๆ เลย ดีไหมคะ

แถวรังสิต ก็เผากันบ่อย  ขนาดห่างจากบ้านเราหลายกิโล เรายังแสบตา เหม็นควันเลยค่ะ
เข้าใจเลยว่าคุณจะลำบากขนาดไหน
comment5:ตั้งแต่ออกมาอยู่ ตจว.(ปทุม)ซื้อบ้านมา
3 หลัง เจอแต่พวกเผานาทุกที่เลยค่ะ
เบื่อเหมือนกัน หน้าบ้านนี่ต้องกวาดวันละ
หลายครั้ง เพราะมีเศษที่เขาเผาลอยมาดำไปหมด
ถ้าตากผ้าขาวนี่ต้องระวังมากๆกลัวจะเปื้อน
อยู่มา10 ปี ก็เจอแบบนี้ตลอดเลย
เบื่อเหมือนกันค่ะ แต่ไม่รู้จะทำยังไง
comment6:เจอเพื่อนบ้านชอบเผาข้างๆรั้วหนักกว่าอีกค่ะ
comment7:ณ ตอนนี้คือหนักมากค่ะเพราะไฟลุกลามมาใกล้มากๆรถดับเพลิงวิ่งหลายคันเลยค่ะ
ทั้งควัน เขม่าปลิวเต็มทั่วบริเวณหมู่บ้านเราไปหมดเลย 
เราต้องอพยบออกไปที่อื่นก่อนตอนนี้อยุ่ไม่ได้จริงๆ  แน่นหน้าอกหายใจไม่ออก แสบจมูกแสบคอสุดๆ
comment8:เพลียแทนเลยค่ะ
comment9:พวกมักง่าย ไม่สนใจสิ่งแวดล้อม คิดแต่ประโยชน์ตัวเอง
แถวๆประเทศเพื่อนบ้านเราก็เผากัน บางทีลามไปไฟไหม้ป่าก็มี
comment9-1:สงสารสัตว์ป่ามากค่ะ ไม่มีที่หนีตาย

ภัยธรรมชาติน้ำท่วมเหมือนกันที่พรากชีวิตสัตว์ป่าไปเยอะ
comment10:เพื่อนได้สามีเป็นเกษตรกรอยู่เมืองนอก 
ช่วงหลังเก็บเกี่ยวเห็นเค้าเอาพวกต้นพืชมาเข้าเครื่องย่อยทำปุ๋ยหมัก
แต่เมืองไทยเผาทิ้งเกลี้ยงหมดเลย
comment11:ทำเกษตรโง่ๆแบบนี้ถึงไม่ร่ำรวยซักที
อาหารธรรมชาติ จุลินทรัย์ดีๆ ถูกเผาตายเกลี้ยง
สุดท้ายก็ต้องไปซื้อปุ๋ยเคมีแพงๆ ยาปราบศัตรูพืช
เก็บเกี่ยวผลผลิตมาขายก็ไม่ได้กำไร เพราะไปลงเงินกับปุ๋ยและยาฆ่าแมลงหมด

อดทนอีกหน่อยครับ  ท้ายสุดเกษตรกรเหล่านี้จะคิดได้ว่าทำไปไม่ได้กำไร เหลือแต่หนี้สิน และก็ขายที่ดินทำกินให้นายทุน และกลุมพัฒนาอสังหาฯในที่สุด
comment11-1:เผานาข้าวจะไม่ค่อยมีขี้เถัาปลิวมากเท่าไร ถ้าเจอเผาไร่อ้อยจะหนักว่านี้เยอะเหมือนฝนขี้เถ้าตกเลย แล้วไปไกลด้วย
แต่เถ้าแก่ไร่อ้อยแต่ละคนไม่จนนะครับ
comment11-2:อย่าว่าเกษตรกรโง่สิครับ ที่คุณมีอาหารกินทุกวันนี้เพราะใคร

ประเทศไทยไม่ส่งเสริมให้คนทำเกษตรมีความรู้ เพราะถ้ารู้มากก็จะควบคุมอำนาจการเมืองไว้ไม่ได้

ไม่เป็นเกษตรกรเอง คงไม่เข้าใจ
comment11-3:11-2
อ่านให้ดีๆครับ
อ่านให้ดีๆครับ
comment11-4:เห็นด้วยมากๆเลย
พวกนี้เอาตัวเองสะดวก
แต่ไม่เคยสนใจใคร
comment11-5:*แก้ไข ไม่พิมพ์ดีกว่า เมืองเราคนทำเกษตรเยอะ เดี๋ยวดราม่า แค่แอบมากดถูกใจ เบาๆ
comment11-6:น่าจะเรียกว่าชั่วมากกว่าที่ทำให้คนจำนวนมากต้องเดือดร้อนเพราะความมักง่ายเห็นแก่ตัว
comment11-7:11-2 ครับ ผมไม่เชื่อว่าไม่มีการให้ความรู้กับเกษตรกร แต่เชื่อผมเหอะเกษตรกรชุ่ย ๆบ้านเราแมร่งโครตเยอะเอาสะดวกตัวเองเข้าว่า อย่างข้าวเนี่ยเค้ารณรงค์กันจะตายให้ไถกลบก็ไม่ทำกันครับ เชื่อผมเหอะนะพวกทำแบบชุ่ย ๆมีเยอะ...
comment11-8:วัฎจักรชาวนาไทยบางคนโดยเฉพาะภาคกลาง

ปลูกๆๆๆๆๆ
สูบน้ำๆๆๆๆ
ใส่ปุ๋ยวิทยาศาสตร์ๆๆๆๆๆๆ
เผาๆๆๆๆๆๆ

วนอยู่แบบนี้ทั้งปี สุดท้าย

น้ำหมด ข้าวแห้งตาย ขอความช่วยเหลือ
ใส่ปุ๋ยวิทยาศาสตร์ ดินเค็ม กู้เงินมาซื้อ หนี้นอกระบบ
เผาๆ เอาเร็วเข้าว่า ใครจะเดือดร้อนไม่สนใจ

ท้ายที่สุด ดินเสื่อม ปลูกอะไรไม่ได้ผลผลิต หนี้ท่วม ก็ต้องขายที่ให้นายทุน นายทุนผิดอีกไปกว้านซื้อที่ทำกินเค้า

นาข้าวไทยได้ผลผลิตต่อไร่ต่ำกว่าประเทศเพื่อนบ้านซะอีก ทั้งๆ ที่ประเทสเพื่อนบ้านวิทยาการสู้เราไม่ได้ มันก้แปลกดี
comment12:ทำไมไม่คิดว่าเราเป็นพวกเอเลี่ยน
ที่ดินมีไว้ทำนา ก็ซื้อมาทำบ้านจัดสรรขาย
เขาอยู่อย่างนี้มากี่สิบปีแล้ว
เราเพิ่งเข้ามาทีหลัง
ใครผิดกันแน่

โอเคพวกเขามักง่าย แต่ต้องให้เขาคนพื้นเมืองปรับเปลี่ยนวิถีชีวิตให้เข้ากับพวกคนในเมืองหรือ
ทนทนไปเถอะ ไม่นาน ที่ดินพวกเขาก็จะถูกเงินไล่ซื้อหมดอยู่แล้ว
ไม่สามารถฝืนกระแสสังคมได้หรอก
comment12-1:ชื่อไม่สมกับคำตอบเลย
comment12-2:สรุปคือ กรูผิด แต่กรูทำมาก่อน กรูจะทำยังไงก็ได้


งี้ไม่ต้องมีกฏหมายละ เพราะก่อนหน้านั้นบ้านป่าเมืองเถื่อนมาเป็นพันๆปี 555+
comment12-3:ทึ่งกับความคิดแบบนี้เลย
ทำผิดคนอื่นเดือดร้อน ยังไม่รู้สึก
comment12-4:สมองไม่ค่อยมี แต่อยากตอบแบบดูฉลาดๆ แต่ดูแล้วโง่ที่สุด  ลองให้เป็นบ้านตัวเอง  หรือบ้านพ่อแม่ตัวเองมั่ง มันจะคิดแบบนี้มั้ยน๊อ
comment12-5:ตอบได้บ่งบอกถึงความโง่และเห็นแก่ตัวชัดมาก

นี่มันกระทบต่อสุขภาพของชุมชนโดยรวม จะให้ทนๆไปเพราะไปอยู่ทีหลังเนี่ยนะ 
แบบนี้พวกเผาป่าภาคเหนือจนไหม้ลามทำลายป่าไปกี่ไร่กี่ไร่ ควันกระจายไปเกือบทั้งจังหวัด
ก็ให้ทนใช่มั้ย เพราะพวกมันเผากันมานานแล้ว
comment12-6:จอหงวนโง่แบบนี้ เสียดายโอกาสจากฮ่องเต้ยิ่งนัก
comment12-7:ผมเป็นเกษตรกรนะครับ ขอบอกว่าพวกผมไม่ได้ต้องการสิทธิพิเศษอะไรจากการมีขึ้น,เกิดตั้งอยู่ก่อนของการเกษตร เมื่อมีสิ่งแปลกบ้านเรือนขยายเข้ามาเราเข้าใจได้เพราะคนมันเพิ่มตลอดเวลา
  เกษตรกรและชุมชนเรียนรู้ที่จะอยู่ร่วมกันได้ เกษตรไม่เผาไม่รก ชุมชนไม่ปล่อยไม่ทิ้ง เราอยู่ด้วยกันได้ครับ
  และสักวันลูกหลานเกษตรกรขยายบ้านเรือนก็กลายเป็นส่วนหนึ่งของชุมชนเหมือนกัน
  ไม่ใช่ว่าใครอยู่มาก่อนแล้วจะต้องให้คนอยู่หลังทนรับ แต่ต้องปรับเข้าหากันไม่ดีก็หยุดปรับเปลี่ยน 
  อาศัยกัน เช่น ถ้าใกล้กันก็ช่วยกันดูบ้านดูสวน ยิ่งถ้าใกล้สวนผักก็ได้ผักถูกสดมากิน ใกล้นาก็ซื้อตรงเลยหาที่สีไม่กี่บาท

อย่าโชว์...ไปเข้าข้างพวกเกษตรกรที่มักง่าย
comment12-8:คุณรู้มั้ยว่าสมัยก่อนเค้าทำนากันยังไง เค้าไม่เผาตอข้าว เค้า ไถกลบแล้วทุบให้จบลงไปเป็นปุ๋ย แต่มันเสียเวลา
คนสมัยนี้มันมักง่าย เลยเผามันเลย ได้ไถแล้วปลูกข้าวได้เลย เร็วกว่า แค่นั้น มันคือความเห็นแก่ตัวแบบโง่ๆ
อย่ามาอ้างว่าทำมานาน ถ้าทำมานานแล้วสร้างความเดือดร้อนให้คนมาอยู่ใหม่เรียก เห็นแก่ตัว
comment12-9:ต้องเป็นคนที่กำลังเผาอยู่แน่ๆ ตอบแบบนี้
comment12-10:ถ้าการเกษตรบ้านเราเป็นแบบสมัยก่อนพอเข้าใจได้ว่าต้องเผาเพราะเครื่องมือเครื่องจักรช่วยไถกลบไม่มีพอ
แต่สมัยนี้เครื่องมือเยอะแยะ จะอ้างว่าค่าจ้างเครื่องมือแพง ก็ทำตามที่ทุนมีก่อนดิอย่าทำเกินตัว เผาไปดินเสียธาตุอาหารหายก็ต้องไปซื้อยาซื้อปุ๋ยมาใส่กันมหาศาลเกินตัว พอเกินตัวแล้วต้องไปกู้ยืมเป็นหนี้เขาอีก หนี้สะสมมากๆก็ต้องขายที่ปลดหนี้ เกษตรกรบ้านเราหลายคนนี้ความอดทนต่ำกันเยอะอยากได้นี่ได้นู่น ถ้า คห.12 เป็นเกษตรกรแบบนี้ทำเท่าไหร่ก็ไม่มีวันรวย หนี้กินหัวตลอดชาติ
comment12-11:สอบจอหงวนมาได้ยังไงตอบแบบนี้ ทำผิดก็คือผิด ไม่ใช่ว่าเค้าทำผิดก่อนที่พวกคุณมาอยู่ นี่มันปัญหาระดับโลกเลยนะท่านจอหงวน ที่พวกช่างเผาสร้าง
comment12-12:หวังว่าคุณจะเป็นแค่พนักงานทั่วไป ไม่ได้มีตำแหน่งทางราชการ หรือหน้าที่การงานใหญ่โต
เพราะผู้นำที่ตรรกะเพี้ยนๆแบบนี้ ทำประเทศชาติวิบัติมานักต่อนักแล้ว
comment13:มักง่ายที่สุด อาทิตย์ที่แล้วเราไปนอนที่คอนโดค่ะ ก็เจอค่ะ ห้องเราอยู่สูงเปิดหน้าต่างไม่ได้เลย ทั้งควันทั้วเศษเผาใหม้สีดำลอยเข้าทางหน้าต่าง แย่มากๆ แย่ที่สุดค่ะ  

ตอนนี้หยุดสงกรานต์กลับมาอยู่บ้านที่นนท์ หวังว่าคงไม่เจอเหมือน จขกท.นะคะ ไม่งั้นไม่มีที่อยู่แล้วค่ะ 😯
หนีเสือปะจระเข้ของจริง--"
comment14:ให้ ๑ ข้อหา ครับ ประมวลกฎหมายอาญา มาตรา ๓๙๗ ผู้ใดกระทำด้วยประการใด ๆ ต่อผู้อื่น อันเป็นการรังแก ข่มเหง คุกคาม หรือกระทำให้ได้รับความอับอายหรือเดือดร้อนรำคาญ ต้องระวางโทษปรับไม่เกินห้าพันบาท
comment15:เขต กทม.ทำแบบนี้คงไม่ได้ แต่ตาม ตจว. ธรรมดามากครับ 
 คิดจะทำอะไรก็ต้องถมอนน้ำใจเพื่อนบ้านไว้ ส่วนเราน้ำตาตกเลย
นึกแล้วเพลียประเทศไทยครับ
comment15-1:มาเลย หลังบ้านผม ถ.นิมิตรใหม่

เผากันปีละ 3 หน 

ยังดีนะที่ทางลมมันไม่มาบ้านผม

ไม่งั้นคงโวยไปแล้ว
comment15-2:ดอนเมืองติดรังสิต หลักหก ยังมีเลยครับ ตรงถนนโลคอลโรดเนี่ย
comment16:เมื่อบ่ายยังพอจางลงควันน้อยลงมากแล้ว 
แต่พอตกเย็นเอาอีกแล้วเจ้าขา!!!
เพลียจริงๆ จะเผาอะไรกันอีกนักหนา 
จากที่แค่แสบตา แสบคอ แสบจมูก แน่นอกหายใจไม่สะดวก 
ตอนนี้เริ่มมีอาการไอแบบแห้งๆแล้ว 
สงสัยกว่าจะเผาหมดร่างกายเราคงแย่กว่านี้แน่เลย
เราคิดว่าคงมีบ้านอื่นๆแจ้งไปทาง อบต.หรือหน่วยงานอื่นๆบ้างแล้วแหละค่ะ
แต่ก็คงทำอะไรไม่ได้ นอกจากทนและยอมรับสภาพไป 
แย่มาก..แย่จริงๆคะ
comment17:ลองแจ้งความดูนะครับ ตามนี้
https://th-th.facebook.com/srisungadvocate/posts/428926497262114
comment18:ไม่คิดจะแจ้งความอะไรเลยหรือ

ปล่อยให้คนผิดลอยนวล

เผามาหลายวันก็คิดว่าเขาจะหยุดเอง
ไม่รักษาสิทธิตนเอง
comment19:คนในหมู่บ้านและบ้านใหล้เคียงเค้าก็แจ้งไปแล้วค่ะ 
แต่ก็เหนยังไม่มีอะไรเกิดขึ้นเลย
comment19-1:เราก็ต้องรวมพลังแจ้งความไปด้วยคนสิค่า ถ้าช่วยกันแจ้งทั้งหมู๋บ้าน มันไม่มีทางที่จะไม่เกิดผลอะไรหรอกค่า
comment20:เคยฟังมา ไม่รู้ว่าถูกต้องหรือเปล่านะครับ
เขาเล่าว่า ถ้าเขาไม่เผา ต้องมาไถกลบตอซังข้าว ไถกลบแล้วต้องรอหมักตอซังและวัชพืชให้เน่าตายเหมือนกระบวนการทำปุ๋ยหมักในแปลงนา
ต้องไถพลิกไปมาอีก กว่าจะเตรียมที่นาได้เพื่อทำนารอบต่อไป ค่าน้ำมันรถไถเพื่อเตรียมนาก็เสียไปหลายบาท แต่ถ้าเผาตอซังข้าวและวัชพืช
พรึ่บเดียว ราบไปทั้งผืน หมดแล้วก็ไถ เตรียมทำนารอบต่อไปได้เลย ส่วนเรื่องผลกระทบ เขาไม่ค่อยคิดกันหรอก นาก็เช่าเขาทำกันทั้งนั้น
เผาแล้วดินเสีย ก็ช่าง นาเช่า ดินเช่า ไม่ใช่ที่ดินที่นาตัวเอง ทำกินไปวันๆ
comment20-1:นี่คือความคิดของชาวนาที่ไม่รู้ถึงผลเสียคะ
ใช่นาเช่าดินเค้าเสีย แล้วใครเช่าคะใครทำอยู่คะ ก็ชาวนาที่คุณฟังมาแหละคะ ผลผลิตก็ลดน้อยลงต้นทุนสูง กำไรต่ำ ก็โทษรัฐบาลว่าซื้อข้าวถูก
comment20-2:พวกนี้เกษตรกรความอดทนต่ำ ทำนาเท่าไหร่ก็ไม่รวยสักที หนี้ติดหัวทั้งปีทั้งชาติ
comment20-3:ต้องเอาใจเขามาใส่ใจเรา ไม่ใช่คิดแต่สะดวกตัวเองแล้วทำให้ชาวบ้านเดือดร้อน บางทีทำให้เกิดอุบัติเหตุบนท้องถนนก็มีเป็นประจำ พวกไม่มีจิตสำนึกด่าไปจะรู้สึกรึเปล่าก็ไม่รู้
comment20-4:ชาวนาเค้าคิดแบบนี้กันจริงๆค่ะ
คือ เอาสะดวกตัวเอง คนอื่นลำบาก ไม่สนใจ
แล้วพอมีคนทำแบบนี้ ก็มักจะแห่ทำตามๆกันไป
comment21:ลองแจ้งเทศบาลดูหรือยังครับ รู้บ้านคนเผาไหม แจ้งให้ถูกบ้านเลย ผมเคยแจ้งข้างๆหมู่บ้านผมมีเผาถ่าน แต่อยู่ กทม นะครับผมแจ้ง 1555 แจ้งบ้านไปเลยทางเขตส่งเจ้าหน้าที่มาเตือน แจ้งกรมควบคุมมลพิษทาง Website ก็ส่งคนมาเตือน แต่เราต้องรู้ว่าใครเป็นคนเผา ผมแจ้งทุกครั้งที่ได้กลิ่น จนท ก็มาทุกครั้งครับ ผมคิดแผนสอง ถ้าไม่ได้ผลจะแจ้งศูนย์ดำรงธรรม ต่อ แต่ไม่ทันแจ้งเขาคงรำคาญมั้งตอนนี้เลิกเผาไปแล้ว ... พวกนี้ทำอะไรแย่กันมากๆครับ เข้าใจเลยเวลาได้กลิ่นเผาๆแบบนี้ เอาใจช่วยครับ 

แจ้งเลยครับ เขาไม่รู้ว่าใครแจ้งหรอกครับ ไม่รู้ว่าจังหวัดนน มีศูนย์รับแจ้งเหมือน กทม หรือเปล่า
comment22:แถว ตจว นี่เผากันเพียบเลยครับ ตำรวจไปจับก็ไม่ได้นะ เพราะแม่มเผากันทั้งอำเภอเลย 
ถ้าไล่จับหมดนี่สงสัยโดนชาวบ้านบุกโรงพักประท้วงแน่ๆ ไม่ก็หาว่ารังแกคนจน
comment23:เข้าใจ จขกท. อย่างดี
บ้านเรามีทุกปีเลย ยิ่งกว่ารูป จขกท อีก
ช่วงฤดูที่เค้าเริ่มเผาต้องปิดบ้านตลอด ไม่ตากผ้าไม่เอาของไว้ข้างนอก 
เก้าอี้โต๊ะไม่มีเก็บหมดเรียบ
เปิดประตูออกมาอย่างกะหิมะ(สีดำ) ทั่วทุกพื้นที่
แล้วคือมันเลอะมาก ยิ่งถ้าไปโดนจะแตกแล้วก็ดำเป็นปื้นๆ
แต่ไม่เคยไปโดนหรอก อย่างที่บอกมันเยอะมาก
เก็บกวาดไม่หวาดไม่ไหวทั่วทุกพื้นที่
ก็เลยต้องปล่อยให้มันปลิวหายไปเองบ้าง
โคดเซ็ง แต่เป็นภาวะจำยอมเพราะทำอะไรไม่ได้จริงๆ
comment24:เราอยู่ตจว.ช่วงเดือนที่ผ่านมาเขาจะเผาอ้อย บางวันเศษขี้เถ้าปลิวตกจากฟ้าอย่างกับหิมะ แล้วมันก็คันมาก
ก็เห็นว่ามีคนแจ้งไปเยอะ ไม่เห็นจะทำอะไรได้
comment25:ตรงที่ไหม้นั่นเป็นที่ดินของใครหรอครับ ปกติทำสวน ทำไร่ ทำนา ตรงนั้นรึป่าวครับ

ลองสืบๆดูครับ

ในภาพของ จขกท. นั่นยังถือว่าเบานะครับ ที่อื่นนี่หนักกว่ามากเลยล่ะ อันตรายมาก
comment26:ทำใจ บางที หมู่บ้านมาทีหลัง เค้าทำกันจากรุ่นสู่รุ่น บางทีเปลี่ยนยาก
comment27:รถเคยเจอแบบควันจนมองทางไม่เห็นเราแจ้งดับเพลิง
รถดับเพลิงก็มานะคะ
comment28:วะฮ่าๆ ผมนี่โดนเหมือนกันครับ แต่ไม่ถึงขนาดเหมือน จขกท มากนัก ควันไม่มากขนาดนี้
เค้าเผาอ้อยครับ แถวๆ ชานเมืองชลฯ 

เคยแซวๆ กับแฟนเหมือนกันว่า เฮ้ย...เราอยู่ในอำเภอเมืองใช่ไหม นี่เราไม่ได้อยู่บ้านนอกนะ (ที่บ้านเกิดผม เค้าก็เผาแบบนี้ครับ)
comment29:วันนี้ดีหน่อยค่ะ มีกลิ่นเล็กน้อย สามารถนอนตื่นสายๆได้หน่อย 555+ หวังว่าเยนนี้คงไม่เผาอีกนะ!!
comment30:คล้าย ๆ ของเรา ชีวิตต้องทนกะหน้าเปิดหีบ เขม่าจากการเผาอ้อย เป็นแบบนี้ทุกปี กวาด เช็ดเท่าไหร่ ก็ไม่พอ ต้องรอจนจะถึงหน้าปิดหีบ 

อาจเพราะเป็นพืช ศก ทางการเลยปล่อย ใครอยากทำอะไรก็ทำ
comment31:ภูมิปัญญาแบบคนเลี้ยงควาย ก็เลยชอบทําอะไรแบบควายๆ
comment32:ขับรถผ่านเส้นนั้น แทบทั้งเส้นเลยอ่ะช่วงนี้
comment33:ของผมนี่มันมาเผาขยะหลังบ้านข้างๆเลย ตอนดึกๆด้วย ไฟลามมาที่ต้นไม้เพราะแถวนี้มีต้นไม้เยอะ บ้านเกือบโดนไฟไหม้แล้ว
ดีที่คนในซอยมาช่วยกันดับ ในที่สุดรถดับเพลิงก็มา
comment34:ส่วนใหญ่ตอบเหมือนชนชั้นกลางในเมืองที่ไม่เข้าใจต้นตอของปัญหาสังคม พวกเขาไม่เข้าใจว่าทำไมต้องขายของบนบาทวิถี
ทำไมรถไม่หยุดให้คนข้ามทางม้าลาย ทำไมรถติด ฯลฯ
comment35:มันต้องแก้ที่ root cause ของปัญหาพวกเผาพื้นที่นา สวนหรือเศษวัชพืช คือ เค้าขาดความรู้ และเงินที่จะมาไถกลบ เช่น ไร่อ้อย ใบมันคม ถ้าไม่ใช้รถแทรกเตอร์คงทำไม่ได้ และค่าเช่า หรือซื้อรถแทรกเตอร์ สำหรับคนจนคงยากนะ

ปัญหาเหล่านี้แก้ไขยากนะ ตราบใดที่คนเหล่านี้ยังยากจน จิตสาธารณะคงเกิดยาก ถ้าผมเป็นรัฐบาล จะตั้งกองทุนรถแทรกเตอร์หมู่บ้านให้เค้าเอาไปใช้กัน สามารถลดปัญหาสิ่งแวดล้อม สุขภาพประชาชน และลดการใช้สารเคมี เพราะชั้นดินที่เป็นปุ๋ยถูกทำลายได้ เผลอๆอาจจะคุ้มกว่า หมดเงินไปกับนโยบายอื่นๆได้ด้วย
comment36:เราก็เจอค่ะ ข้างกำแพงบ้านอีกฝั่งเป็นแคมป์คนงาน (สร้างบ้าไรกันไม่รู้สองปีไม่เสร็จสักที)
เผาขยะทุกวัน ถ้าเผาถ่านทำอาหารไม่ว่านะแต่ดูเหมือนเผาขยะอ่ะค่ะมีแต่กลิ่นพลาสติกไหม้ๆ
แล้วควันมันไม่ได้อยู่ตรงนั้นมันลอยเข้าบ้านเราหมด เสื้อผ้า ม่าน โซฟา ทุกอย่างมีกลิ่นควันติดหมด
ตอนแรกร้องเรียนนิติฯ เค้าก็ไม่สนใจ จนไปร้องเรียนในเว็บโครงการก็เลยมีการประสานงานกัน
สรุปว่าคนงานไม่มีที่ทิ้งขยะเลยต้องเผา เราเลยบอกเอ้ารถขยะมาเก็บทุกอาทิตย์ก็ไปรับมาด้วยเลยซิ
เค้าเลยให้รถขยะมาเก็บค่ะ กลิ่นก็เลยหายไปสัก 3-4 เดือน

นี่เมื่อ 2 เดือนที่แล้วมีกลิ่นอีกละเราทนไม่ไหว บอกเห้ยคุณมันไม่ใช่อ่ะรถขยะก็มาเก็บให้ละไง เผาไรอีก
ถ้าไม่ดำเนินการเราจะไปเขตแล้วนะทนไม่ไหวสุขภาพเสียหมด
โวยวายมากอ่ะค่ะ จนทางโครงการมาจัดการให้ หลังจากนั้นก็ไม่มีเผาอีกเลย 

เจอแบบนี้อย่าไปยอมค่ะ แจ้งความ ร้องเรียนเขต อะไรก็ได้ สิทธิของเราค่ะ เพราะเรา "ซื้อบ้าน ไม่ได้ซื้อควัน"
comment37:ตั้งแต่เช้ามีกลิ่นอยู่บ้างค่ะ
แล้วเราจะออกจากบ้านไปธุระตอนบ่าย 
เปิดรถมาโอ้โห้!!! เหม็นควันติดเข้าจมูกเลยค่ะ
แต่พอขับรถออกมา เราขึ้นสะพานข้ามแยกจากไทรน้อยไปบางบัวทอง คือจะเห็นพื้นที่ที่เค้าเผาได้ชัดเจนที่สุดแต่ไม่ทันได้หันไปดูเพราะรถจี้ตูด แต่ก็เห็นเขม่าปลิวหล่นเยอะมากค่ะเหมือนหิมะเลย 
วันนี้อาจจะเผาน้อยหรือเปล่าไม่แน่ใจแต่ถ้ามีเขม่าปลิวอยู่ก็น่าจะเผาแต่ทิศทางลมคงพัดไปทางสะพานไม่ได้มาทางบ้านเรา เราเลยได้กลิ่นแค่นิดหน่อย
กลับถึงบ้านเย็นๆก็ลืมดูเช่นเดิม แต่เย็นจนถึงตอนนี้ก็ย่งมีกลิ่นนิดหน่อยเหมือนเช่นเมื่อเช้า 
ถือว่าดีขึ้นมากๆดีขึ้นกว่าช่วง1-3วันแรกที่เจอะเจอมาค่ะ
comment38:เห็นใจมากๆ เลยค่ะ แถวบ้านเราชอบเผาเราแจ้งเขตค่ะ แป็บเดียวมาดับ พร้อมให้บ้านที่เผา เซ็นว่าจะไม่เผาอีกไม่อย่างนั้นโดนปรับค่ะ
comment39:ช่วงนี้เผากันทุกที่ครับ บ้านผมก็โดนเหมือนกัน ทำใจและยอมรับครับ แต่ที่บ้านมีลมกับต้นไม้ช่วยไว้ พื้นที่บ้านกว้างเลยไม่มีปัญหา เห็นใจเจ้าของกระทู้ครับ
comment40:ณ ตอนนี้เหมือนงานจะเข้า 
กลิ่นเริ่มจะรุนแรงมากขึ้นแล้ว 
สงสัยจะเริ่มเผาอีกแล้วแน่เลย 
อยากจะบ้าตาย เรายังไม่เปนมากเท่าแฟนเรา
แสบตา แสบคอ แถมไอตลอดเลย 
พรุ่งนี้ก็ต้องทำงาน จะได้นอนเป็นสุขหลับสนิทมั้ยนะคืนนี้
"ความอดทนยาอมมีขีดจำกัด"
comment41:มันคือสิ่งที่เราต้องใช้ปิดปากปิดจมูกนอนทุกคืน
ปิดขนาดนี้..คิดเอาสิว่า เราจะนอนสบายหรือไม่

กลิ่นเริ่มมาประมาน 40% ได้แล้ว สำหรับตอนนี้ 
เพลียค่ะ เพลียจริงๆ 
งานก็ต้องทำ นอนก็ไม่พอ สุขภาพร่างกายก็แย่ลง -_-' เฮ้อออออออ!!
comment42:แจ้งไปทุกหน่วยเลยค่ะ มาบ่นก้อไม่ีประโยชน์อะไร คนรู้จักเปนผู้พิพากษาเคยบอกว่า คดีเผานานี่โทษหนัก ถ้าทำให้ผุ้อื่นได้รับผลกระทบเช่นมองทางไม่เหน  ติดคุกยาวค่ะม
comment43:บางความเห็น " ต้องเข้าใจวิถีของชาวบ้าน "
" เขาอยู่มาก่อนหมู่บ้าน "
" ชนชั้นกลางไม่เข้าใจเกษตรกร "

ซื้อบ้านอยู่ ผ่อนกันอ้วก มีบ้านไว้ให้พอแค่อยู่สบายๆหน่อย
เหนื่อยกลับมาถึงบ้าน ยังต้อง " เข้าใจวิถีเกษตรกร "  อีก
เวงกำ
comment44:เราเองก็เบื่อมากๆเหมือนกัน ที่บ้านที่กำแพงเพชร
ทั้งไร่อ้อยทั้งนาข้าวเผากันไม่สนใจอะไรใดๆทั้งสิ้น แล้วคิดดู
นะคะว่าที่อ.ลานกระบือ มีบ่อน้ำมัน วางท่อก๊าซท่อน้ำมันดิบ
ทั่วอำเภอ พี่แกเผาซะไม่สนใจท่อเลย บางครั้งเผาแล้วก็ไม่มี
คนเฝ้าหรือเอาไม่อยู่ ปล่อยให้มันลามจนต้องมาช่วยดับ
มักง่ายเหลือเกิน เวลาแจ้งตร.พอไปถึงก็อ้างว่ามีคนแกล้งมา
เผาบ้างหละ เราอยากให้รง.น้ำตาลออกมาตรการไม่ซื้ออ้อย
ที่เผามาซะจริงๆเลย เพราะคงไม่มีใครบังคับเค้าได้นอกจาก
รง.เท่านั้น
comment45:--- การเผาจะมีการเผากับ การทำนาเพื่อตอซังในการทำนาครั้งต่อไป กับการเผาอ้อยเพื่อให้ตัอ้อยง่ายขึ้น

---  การเผาตอซังในช่วงเมื่อหลายสิบปีที่ผ่านมาทำนาปีละครั้ง(ไม่มีระบบชลประทาน)ใช้ควายไถนาเอาน้ำเข้านาหมักตอซังเป็นปุ๋ย ชาวนามักไม่เผาตอซังแม้แต่บ้านผมในขณะนี้ทำนาปีละครั้งก็ไม่เผาไถกลบปลุกพืชชนิดใหม่หมุนเวียนในกันไป( ข้าวดพด พริก)  แต่ปัจุบันมีระบบชลประทานทำนาปีละไม่น้อยกว่าสามครั้งเกี่ยวข้าวเสร็จสองวันให้หลังก็เผาตอซังแล้วปล่อยน้ำเข้านาทำนาต่อเลย(ส่วนใหญ่นาเช่า)  บ้านผมอยู่ติดที่นาเช่าเจอทุกสามเดือนครับรายได้ดีกว่าปลูกอย่างอื่นอีกครับ  เลยเผาเป็นกิจวัตร ดีว่าเผาแค่วันเดียวประมาณ 100 ไร่ก็ทนๆเอาครับ

--- การเผาอ้อย  ถ้าอ้อยไม่มีการเผาอ้อยโรงงานรับซื้อราคาหนึ่ง ถ้าเผาโรงงานรับซื้ออีกราคาหนึ่ง ซึ่งผมไม่รู้ว่าอันใหนได้ราคาดีกว่ากัน  แต่ที่แน่ๆถ้าจ้างคนตัดเค้าเผาแน่ แต่ถ้าจ้างรถตัดเค้าคงไม่เผา  กฟผ.รณรงค์ไม่ให้เผาอ้อยเพราะมีผลเกี่ยวกับระบบส่งกระแสไฟฟ้าซึ่งกระทบมาก ถ้าเกิดกระแสไฟฟ้าดับ  เท่าที่ทราบ กฟผ.ให้เงินผู้ที่ไม่เผาอ้อยในระดับราคาหนึ่งไร่ละเท่าไหร่อันนี้ไม่รู้หรือให้การสนับสนุนอะไรกับผู้ไม่เผาอ้อยใต้สายส่ง  รายละเอียดนี้ กฟผ.น่าจะทราบดี และน่าจะเป็นการแก้ปัญหาระดับหนึ่ง
comment46:แถวบ้านพี่สาว ที่ปทุม ฯ 

หลังบ้านเป็นป่าหญ้า ก็มีคนมาเผาเหมือนกันค่ะ ไฟแรงมาก ต้องเรียกรถดับเพลิง  ประมาณ 5-6 คัน มีทั้งรถใหญ่และเล็ก 

เป็นอย่างนี้ทุกปีเหมือนกันค่ะ
comment46-1:มันจะลามมาถึงบ้านไม๊ น่ากลัวสุดๆ
comment46-2:น่ากลัวไฟลามมาหาบ้านจริงๆค่ะ
comment46-3:ขอตอบรวม เลยนะคะ 

ใช่ค่ะ น่ากลัวมาก ๆ ค่ะ แต่ดับได้ทันค่ะ พอดีติดกำแพงค่ะ  

แต่ระหว่างที่รอรถดับเพลิงมา ก็ต้องช่วยกันฉีดน้ำ สาดน้ำ กันไปก่อนค่ะ  

ถ้ารอรถดับเพลิงอาจไม่ทันค่ะ แล้วไฟก็มาเร็ว เพราะลมแรงมากค่ะ จริงๆ หลังบ้านก็ไม่มีทำนานะคะ เป็นเหมือนพวกป่าละเมาะ

พี่สาวยังบอกว่าขนาดต้นไม้ใหญ่ พอประมาณ แล้วก็ยังสดด้วย ไม่น่าจะไหม้ไฟได้เร็วขนาดนี้

ยังดีที่รถดับเพลิงคันเล็ก เข้าไปได้ค่ะ แล้วก็ท่อที่ฉีดน้ำ ยาวพอค่ะ 

ขอบคุณมากค่ะที่เป็นห่วงค่ะ
comment47:เรียกรถดับเพลิงมาเขาจะดับให้ไหมอะ
comment47-1:ดับครับ แต่ถ้าพื้นที่ลึก รถดับเพลิงก็เข้าไม่ได้อยู่ดี
comment48:เราก็อยู่แถวนั้นขับรถผ่านทุกวัน เหม็นมากจริงๆ เห็นใจคนบ้านแถวนั้นเลยค่ะ

ดีนะที่ควันไปไม่ถึงที่บ้านเรา
comment48-1:เราอยุ่หมู่บ้านแลนด์วิลล่าที่ถะดจากปั้มบางจากมานิดเดียว
ถ้าผ่านแถวนี้บ่อยๆจะเห็นว่าทิศทางลมพัดไปทางปั้มบางจากเต็มๆ 
เห้อเหนื่อยใจมากเลยค่ะ
comment49:ผมนี่บ้านอยู่ไทรน้อย ผ่านตรงนั้นทุกวันเป็นเวลา 20 ปี เจอประจำครับ เผากันบ่อยมากตรงนั้นน่ะ
ไม่รู้ว่าตรงนั้นมีนามั้ย แต่ที่รู้ๆ เท่าที่สังเกตุดู มันเป็นที่ดินเปล่า ไม่มีสิ่งปลูกสร้างใดๆ
แม่แต่หญ้า-ต้นไม้ ช่วงนี้อากาศร้อน หญ้าแห้ง เผาทีก็ลามไปใหญ่ แล้วตรงนั้นมีปั้มน้ำมันบางจากอยู่ด้วย
อัตรายมากๆ เมื่อวานขับรถผ่านเห็นมันไหม้โหมอยู่แถวๆ ปั้มบางจากเลย เสียวสันหลังมาก
รถดับเพลิงมาก็เอาไม่อยู่ เพราะมันเป็นหญ้าแห้งลามเร็วมาก และรถก็เข้าไม่ถึงด้วยเพราะเป็นป่าหญ้า
ชาวบ้านแถวนั้นเดือดร้อนมากและครั้งนี้ไม่ใช่ครั้งแรก เผากันหลายครั้งแล้ว แต่พี่แกก็ยังเผากันอยู่
comment49-1:รถดับเพลิงคือวิ่งกันทุกวันจริงๆค่ะ 
ล่าสุดที่ไฟลามรถดับเพลิงต้องจอดริมถนนแล้วลากสายเข้าไปทางร้านหมูกะทะเพื่อเข้าไปฉีดข้างใน
ถ้าอยุ่บนสะพานข้าแยกแล้วมองลงไปจะเห็นพื้นที่กว้างมาก จากที่ดูน่าจะเผาหญ้ามากกว่าคะ
comment50:
comment51:ปีนี้ ลำพูน สถานการณ์ดีขึ้นมากๆ

ทุกๆ ปีจังหวัดลำพูนแทบติดอันดับค่าฝุ่นละอองจากการเผาหญ้าเศษวัสดุการเกษตร

ตันปี 2015 พ่อเราต้องเข้าห้องฉุกเฉินรักษาเกือบเดือนจากเพื่อนบ้านที่เผาขยะตามบ้านทั้งที่ประกาศห้ามเผา

สำหรับปีนี้ ผู้ว่าออกมาตรการเด็ดขาดสั่งปรับคนที่เผาขยะแม้แต่ขยะกองน้อยๆ ก็ตามและปรับจริง

ระหว่าง 15 กุมภา-14 เมษา

ทำให้ปริมาณฝุ่นละอองลดลงเยอะมาก ชาวบ้านไม่กล้าเผาซี้ซั้ว

แต่มีกลิ่นบ้างจากระยะไกลประเภทไฟไหม้ป่า

และอาจมีชาวบ้านเผาและหลงหูหลงตาเจ้าหน้าที่บ้าง

สรุปแล้วลดลงมากทีเดียว ใจจริงอยากให้เลื่อนเวลาการเผาออกไปอีก
comment52:รัฐไม่จริงใจในเรื่องนี้ ออกกม.หามเผา จับติดคุกเป็นตัวอย่างก็เรียบร้อย
แต่ไม่ทำเพราะมันไม่เดือดร้อนไง  ไม่ต้องไกลแค่รอบๆกรุงเทพนี่ก็เห็นเผากัน
มันเป็นสัญญลักษณ์ของประเทศด้อยพัฒนาจริงๆ  ไปยุโรป ญี่ปุ่น ใครเคยเจอ
เค้าเผากันแบบนี้บ้าง  ขนาดในหมู่บ้านจัดสรร บ้างบ้านมันก็ยังเผาเศษใบไม้
เศษหญ้าแห้ง เอากะมันซิ  ร้อนกันขนาดนี้ก็แย่แล้วมันยังไม่รู้อะไร ยีนส์ของ
คนไทยส่วนใหญ่นี่มีปัญหามาก
comment53:ขับรถจะถึงบ้านอยู่แล้ว ลงสะพานข้ามแยกมา โอโห้!! นี่คืออะไร ควันเยอะมาก 
ลงสะพานแทนที่จะได้เลี้ยวเข้าบ้าน ต้องเปนเปนมุ่งหน้าหาที่กลับรถ 
มาขอหลบควันบ้านแม่แถวตลาดบางบัวทองก่อน 
เมื่อไรจะหมดควัน เมื่อไรจะได้เข้าบ้าน แล้วคืนนี้จะเป็นยังไงกันล่ะ
comment54:เหมือนเราเลยค่ะ แต่ของเรานี้ทั้งหน้าบ้าน ข้างบ้านเลยค่ะ ยิ่งเวลาเค้าพ่นยาฆ่าแมลงนี้หนักเลยค่ะ จะเผาจะพ่นยาไม่เคยเดินมาบอกเพื่อนบ้านก่อนเลยค่ะ ทำแบบนี้ตั้งแต่ลูคนแรกเรา จนตอนนี้ลูกสองแล้วค่ะ รู้ว่ามีเด็กอ่อนก็ไม่เคยเดินมาบอกหรือทำอะไรให้ดีขึ้นเลยค่ะ ยังลอยน่าลอยตาเผา ลอยน่าลอยตาพ่นยาอยู่แบบนี้ค่ะ วันนี้ก็พึ่งเกี่ยวข้าวเศษหญ้า เศษฟางปลิวเจ้ามาคันมาก เดียวอีกสัก3-4-คงเผา ตัวเราอ่ะพอทน แต่ลูกเรานี้สิค่ะ พึ่งจะ4-5เดือนเองค่ะ ตอนคลอดมาใหม่ๆลูกเราได้อาทิตย์เดียวก็เผาค่ะ และไม่บอกด้วย ลูกเรานี้นอนสำลักควันเลยค่ะ เพราะไม่รู้ว่ามันเผาปิดประตูน่าต่างไม่ทัน และคืออากาศก็ร้อนมาก บ้านเราแอร์ก็ไม่มี ปิดประตูหน้าต่างหมดนี้แทบตายกันเลยค่ะ ใครพอมีทางออกให้บางมั้ยค่ะ เจอเพื่อนบ้านแบบนี้ไม่ไหวค่ะ เคยคุยดีๆแล้วน่ะค่ะ ว่าจะเผาจะพ่นยาให้บอกก่อนมีเด็กเล็ก ก็ไม่เคยจะบอกกะนเลยค่ะ สุดจะทนค่ะ
comment55:ผมไม่ใช่เกษตรกร นะครับ

แต่เคยคิดว่า ถ้าทำนาได้กำไร ไร่ละ 2000 ต่อปี
แต่ถ้าเผานา ไม่ต้องจ้างรถไถ ได้กำไรเพิ่มเป็นไร่ละ 4000 ต่อปี

เกษตรกร จะเลือกวิธีไหน

บางคนทำไปเพราะ ปากท้องของคนในครอบครัว ต้องมาก่อน

ต้องหาทางออกร่วมกัน เช่น รถไถชุมชน อะไรประมาณนี้
หรือ รัฐซัพพอร์ท ค่าจ้างรถไถ ไร่ละเท่าไร ก็ว่าไป
comment55-1:ผมว่าจริงๆ เขาต้องแก้ จิตสำนึก ครับ ไม่ใช่ ให้ภาครัฐมาช่วย 
แต่ก็อย่างว่าล่ะครับ ผมเข้าใจ คนไทย มันเกินคำนั้นมานานมากแล้ว
comment56:ควรไปแจ้งหน่วยงานของรัฐ เทศบาล หรือหน่วยงานที่จะช่วยเหลือได้
comment57:เหอะ

ถ้าปริมณฑลและใกล้เคียง
ยังคิดอีกหรือว่า เผาเพื่อการเกษตร?

บางที นายทุนนี่แหละจ้างให้คนแกล้งเนียนเพื่อเผาหญ้าคาที่มันสูงมิดหัวครับ

ยิ่งถึงฤดูดอกหญ้าปลิว มันจะยิ่งเผาเพื่อ
comment58:อะไรจะเยอะขนาดนั้น ตกใจเลยทีเดียว นึกว่าบ้านไม่มีหลังคา
comment59:เผาบ้านมันไปด้วยเลย
comment60:อาทิตย์ที่แล้วแถวเลียบคลองหนึ่งก็มีคนเผา ไฟลุกไปได้นิดเดียวรถดับเพลิงมาแล้วอย่างไว สงสัยโรงงานข้างๆตรงนั้นโทรแจ้ง ถ้าชาวบ้านโทรจะมาไวแบบนี้หรือเปล่า วันต่อมาก็มีคนจุดอีกที่เดิม รถดับเพลิงก็มาไวอีก วันที่สามรถดับเพลิงมาจอดรอเลยครับ แต่ไม่มีคนมาจุด หุหุ
comment61:นี่ขนาดมีที่มาที่ไปชัดเจนยังทำอะไรไม่ได้เลยเหรอ? 
ไม่รู้ว่านนทบุรีอนุญาตให้เผาได้รีเปล่า แต่กรุงเทพฯเผาไม่ได้แน่ๆ แล้วควันไม่เหมือนรถเข็นขายไก่ย่างนะ มันเหม็นไหม้โชยเป็นกิโล เคยโทรไป1555แล้วถูกขอให้ไปหาต้นตอให้ก่อนถึงจะส่งเจ้าหน้าที่เข้าไปเจรจาได้ ... สรุป...  ทนจนกว่าไอ้มือเผามันหมดเชื้อเพลิงไป...
comment62:มีแต่คนด่าจังเลย ผมขอสวนกระแสครับ ถ้าผมเป็นเค้า สถานการณ์เดียวกับเข้า ผมก็เผาเพราะผมจน โดนด่าแน่
comment63:ทุกวันนี้ก็ยังเผาอยู่เลย
comment64:h
comment65:เราอยากจะบอกว่าข้างหอขายข้าวเหนียวปิ้ง เขม่าขี้เฒ่าของ จขกท. เด็กมากค่ะ
มันปลิวมาตรงที่ตากผ้า เป็นกองๆเลย อยากวางมวยมาก แต่เค้าทำมาหากิน ข้ออ้างเค้าเราก็หมดปัญญาแล้วค่ะ
comment66:ข้ออ้างทำมาหากินนี่ใช้ไม่ได้
จะทำมาหากินอะไรก็ทำไปแต่จะไปทำให้คนอื่นเดือดร้อนไม่ได้
ไม่งั้นโจรขโมยมันก็ใช้ข้ออ้าง " ทำมาหากิน " ได้เหมือนกัน
comment67:กลายเป็นนิสัยของคนไทยแล้วครับ  ที่จริงแล้วก็พวกเรากันเองนี่แหละไปสนับสนุนให้เป็นอย่างนี้  พอเจ้าหน้าที่ไปจับดำเนินคดี  กระแสสังคมและในโซเชียลก็ประโคมข่าวว่ารังแกคนจน  ไม่ว่าจะทำอะไรให้ถูกต้องตามกฎหมายตามระเบียบ  จะอ้างอย่างเดียวว่าเป็นคนจน  ซึ่งสังคมก็จะเอาด้วย  ก็คงจะต้องทนอยู่กันไปอย่างนี้ต่อไป  จนกว่าทุกคนจะยอมรับกติกาสังคม
comment68:เราก็อยู่ไทรน้อย หลังบ้านนี่เผาแ- 'งตลอด
จนต้องส่องดูเอง พอลามก็ต้องเรียกรถดับเพลิงเอง

มันเผาแล้วไม่อยู่ดูด้วยนะ เดินกลับบ้านสบายใจเฉิบ
ไอ่ฝัด!
comment69:จัดการขั้นเด็ดขาด เพื่อเป็นตัวอย่าง เพื่อโลกและลูกหลานของเรา จะได้ไม่เจอภาวะโลกร้อนเหมือนทุกวันนี้
comment70:คราวหน้ารอให้มันปลูกใหม่ พอใกล้ได้เวลาเก็บเกี่ยว
ตอนดึกๆคุณก็ไปจุดไฟเผาให้มันก่อนเลย
comment71:เราอยู่ไทรน้อยเหมือนกันค่ะแต่ลึกเข้าไปหน่อย เห็นบริเวณแถวบ้านคุณเผาได้แทบทุกปีนะคะ เป็นกำลังใจให้ค่ะ อยากให้ทางอบตมาดูแลเรื่องนี้อย่างจริงจังเช่นกัน
comment72:รัฐบาลน่าจะออกกฎหมายห้ามเผาแบบนี้ได้แล้วนะคะ   ช่วยกันตะโกนดังๆ เผื่อถึงหูคนมีอำนาจบ้าง  ชาวบ้านเดือดร้อนจริงๆ แบบนี้
comment73:กฏหมายน่ะมียังคับใช้นะ แต่คนไม่ใช่กัน

บางคน ก็ทนเอา แจ้งความไป ก็หายเงียบ
บางคนก็ปล่อยผ่าน เพราะไม่ใช่เรื่องของตัวเอง ไม่เดือนร้อน

ผู้บังคับใช้กฏหมายเองก็เถอะ บางทีได้รับแจ้ง ก็มาดูให้บ้าง ไม่มาบ้าง
มาดู ไม่เจอใคร ก็เลยตามเลย หรือถ้าเจอคนเผา ก็แค่ตักเตือน ไม่ดำเนินการอะไร

ก็มันเป็นซะแบบนี้ ไอ้คนเผามันก็ได้ใจสิ
แจ้งไป มีดับเพลิงมาดับก็ดับไป เผาใหม่ก็ได้ ฯลฯ
ปัญหาเดิมๆ มันเลยไม่แก้ไขกันซะที หนำซ้ำยังร้ายแรงขึ้นเรื่อยๆนะ

พูดก็พูดเถอะ คนไทยนี่สบายจนเคยตัว
เรื่องจะขอความร่วมมือนี่ ยากมาก 
บังคับไปเลยเถอะ จับปรับหนักๆเลย แปบเดียวเปลี่ยนได้ เชื่อสิ
ดู ตปท บางประเทศ ทำไมเขามีระเบียบวินัยกัน
เพราะถ้าทำผิด กม. จ่ายค่าปรับกันอาน แถมเสียประวัติอีก
คนเค้าเลยไม่ค่อยมีแตกแถวกันเท่าไหร่ไงล่ะ
comment74:ไอพวกนี้มันมักง่าย แถวบ้านก็มีพวกเผาอ้อยเจอทุกปี
comment75:กำแพงเพชรก็มีฤดูหิมะดำทุกปีๆละสองสามเดือน เกิดจากขาวไร่อ้อยเผาอ้อยเดือดร้อนกันทั่วบ้านทั่วเมือง แต่ไอ้พวกข้าราชการที่มีหน้าที่เกี่ยวข้องมันหลับตาสองข้าง สงสัยน้ำตาลจะเต็มปาก เสื้อผ้าที่เพิ่งซัก รถราที่เพิ่งล้าง หมาสีขาวกลายเป็นสีดำ อาหารในตลาด อากาศที่หายใจ ฯลฯ  ร้องเรียนไปเถอะ น้ำตาลก็ปิดหูปิดตาได้
comment76:เคยไปคุยกับชาวนาอยู่ทีนึง ตอนนั้นมีแผนจะไปเกี่ยวพวกฟางข้าวและตอมันมาทำชีวมวล แต่สุดท้ายล่มไป เพราะต้นทุนสูง และดูไม่ค่อยคุ้ม
ชาวนาเล่าว่า ต้องเผาครับ จะไปไถกลบจะไม่ทันปลูกรอบต่อไป ต้องรีบเดี๊ยวน้ำหมด และพอถามว่าไม่ได้ใช้ยาหรอ เขาก็บอกว่ามันแพง กว่ารากมันจะเน่าไม่ทันทำนารอบต่อไปเหมือนกัน เผาเร็วที่สุด ถูกที่สุดแล้ว
และมีนาแปลงข้างๆ ที่เผา ลามไปติดแปลงนาข้าวที่กำลังจะเก็บเกี่ยวแล้ว ไหม้หมดเลย ชาวนาแปลงนั้นร้องไห้เลยครับ ไม่มีเงินไปใช้หนี้ ส่วนไอ้แปลงนั้นชาวนาไปเช่าที่เขาปลูก ไม่มีเงินเหมือนกัน สรุปติดหนี้ทั้งคู่  เพราะได้กำไรน้อยจากการที่ต้องไปเช่าที่ กลุ่มสหกรณ์ก็แจ้งแล้วว่าไม่ให้เผา แค่แก้ไม่ได้ จนปัญญาจริงๆ ครับ ชาวนายากจน
comment77:ช่วงสงกรานต์นี่ก็เพชาๆลงค่ะ 
จะมีเมื่อวานตอนเช้ามืดที่กลิ่นรุนแรงจนต้องตื่น
แต่พอสายๆก็จางลงแต่เราได้ยินรถดับเพลิงวิ่งมาดับทุกวันเลย
ที่ช่วง2-3วันนี้เรารู้สึกว่ามันน้อยลงเพราะอาจจะเป็นจากทิศทางลมก็เป็นได้
แต่เวลาเราขับรถข้ามสะพานก็พยายามมองลงไปนะค่ะ
เผาโล่งไปแทบหมดแล้วแต่อากาศประเทศไทยขณะนี้ 
มันก็ทำให้ ไฟคุขึ้นมาได้อีก อันนี้เราเข้าใจค่ะ
comment78:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

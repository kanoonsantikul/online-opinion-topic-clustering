title:คนญี่ปุ่นกล่าวไว้ ทําไมคนไทยถึงนิสัยแบบนี้ครับ อ่านแล้วจุก
comment:ขณะนี้โลกออนไลน์ กำลังแชร์ข้อมูลหนึ่งที่ได้รับความสนใจอย่างยิ่ง นั่นก็คือ เรื่อง พื้นฐานคนไทยไม่แค่เห็นแก่ตัวแต่กลัวคนรวยและชอบใช้กำลัง | -โดย CookieCoffee ซึ่งมีรายละเอียดดังต่อไปนี้

ผมนั่งคุยกับคนญี่ปุ่น
เรื่อง “พื้นฐานของชาติผมคือวินัยแต่พื้นฐานของคนไทยคือเห็นแก่ตัว“

ชาวญี่ปุ่นคนนี้เคยถูกส่งตัวไปทำงานที่กรุงเทพฯ เกือบสิบปีแล้วสุดท้ายก็หนีกลับประเทศ

ด้วยเหตุผลว่าเคยเกือบโดนรถชนตายบนถนน, บนทางม้าลายและยังถูกเปิดกระจกตะโกนด่าซ้ำ

เขาเป็นคนหนึ่งซึ่งคิดเหมือนกันว่า “พื้นฐานของคนไทยคือความเห็นแก่ตัว”

“ต้องคอยขยับรถทีละนิดเพราะกลัวว่าตนจะถูกคนเอาเปรียบ“







คือสภาพถนนกรุงเทพฯ ที่คนญี่ปุ่นสังเกต

“ถ้าไม่รีบขยับรถไปข้างหน้า, จะมีคนเห็นแก่ตัวหาทางโกงคุณเสมอ”

คือสิ่งที่เขาบอกผมมา, หมายถึงรถซ้ายขวาที่จ้องจะแย่งเข้าเลน





“แม้ว่ามันจะขยับไปทับเส้นขาว


แล้วขวางทางรถพยาบาลหรือไปหยุดกลางสี่แยกกั้นไม่ให้ทุกคนได้ไป,
 คนไทยก็จะทำโดยไม่ลังเล” 

และ “คนไทยจอดรถซื้อของในที่ห้ามจอดบนทางเท้าหรือจอดทั้งที่รถติดๆ
 โดยไม่คิดว่ารถคันหลังจะมีธุระด่วนแค่ไหน”



ที่ญี่ปุ่นไม่มีแบบนี้, เรารีบตลอดเวลาแต่ว่า “เราไม่เห็นแก่ตัวเหมือนคนไทย”

และ “ที่บ้านเราต่อคิวได้อย่างสบายใจเพราะรู้ว่าใครมาก่อนก็ต้องได้ก่อน, ไม่มีใครคอยจ้องจะเอาเปรียบกัน”









คนไทยกลัวคนรวยแต่ไม่กลัวกฏหมาย…

ดังนั้นกฏหมายจึงอยู่ใต้คนรวยเสมอในประเทศนี้”



เขาเห็นด้วยกับผมอย่างมากเรื่อง “คนไทยโดนหลอกให้ใช้สะพานลอยทั้งที่เมืองนอกไม่จำเป็น !“, 
ในประเทศที่พัฒนาแล้วทั้งคุณภาพชีวิตทั้งคุณภาพจิตใจไม่ค่อยเห็นสะพานลอยในเมืองเพราะรถทุกคันต้องหยุด
ให้คนข้ามตรงทางม้าลายอยู่แล้ว

Thailand


Japan


ไม่มีเหตุผลที่จะไล่คนท้อง, คนพิการและคนชราให้ปีนสะพานชันๆ 
เพื่ออำนวยความสะดวกให้กับรถยนต์แพงๆ

ผมบอกเขาว่าทันทีที่เขียน“ถ้าไม่ข้ามสะพานลอยแล้วรถชนตายจะสมน้ำหน้า"



คนญี่ปุ่นขำแล้วบอกว่า “เพราะคนไทยขี้กลัว”

ไม่กล้าโวยใส่คนรวยแม้จะทำผิดกฏหมาย, ยอมปีนบันไดชันๆ ดีกว่าเพื่อให้คนรวยเขาอยู่สบายๆ เหนือกฏหมายต่อไป



“…แต่ผมก็เข้าใจเพราะคนไทยชอบใช้กำลัง !“


ดูเหมือนว่าเขาจะเป็นคนญี่ปุ่นที่อยู่เมืองไทยมานานมากพอ

“ทันทีที่คนไทยแพ้หรือรู้สึกเสียหน้า, จะหาทางใช้กำลัง” 




ทั้งที่ตัวเองเป็นคนผิดแต่ “คุณ ลองคิดว่าถ้าวันที่ผมข้ามทางม้าลาย
แล้วถูกเปิดกระจกตะโกนด่าแต่ถ้าผมยืนยันจะเอาเรื่องจริงๆ
 สิ่งที่จะเกิดขึ้นก็คือคนขับ Taxi โมโหแล้วลงมาต่อยผมหรืออาจชักมีดที่ซ่อนไว้เสียบผมตายกลางสี่แยก”


และก็เพราะกฏหมายไม่ช่วยอะไร, ทำให้ทุกคนยิ่งต้องเห็นแก่ตัวเพื่อไม่ให้ถูกคนเอาเปรียบกัน

“พื้นฐานคนไทยอาจไม่ใช่คนเลว” คือสิ่งที่เขาพูดทิ้งท้ายก่อนจะโบกมือลา

“แต่ว่าเมืองไทยไม่มีที่ยืนให้คนทำดี” 


จากข้อมูลข้างต้นที่โลกออนไลน์แชร์กัน จากนามปากกาของคนที่เขียนคือ CookieCoffee

 ก็อยากให้แต่ละคนลองพิจารณาดูกันว่าใช่หรือไม่


credit

[Spoil] คลิกเพื่อดูข้อความที่ซ่อนไว้http://www.tnews.co.th/contents/bg/319675
comment1:“พื้นฐานของชาติผมคือวินัยแต่พื้นฐานของคนไทยคือเห็นแก่ตัว“

งืม อ่านแล้วจุกจริง ๆ ค่ะ

“พื้นฐานคนไทยอาจไม่ใช่คนเลว” 
“แต่ว่าเมืองไทยไม่มีที่ยืนให้คนทำดี” 

อ่านตรงนี้แล้วน้ำตาจะไหล.. 
จะโกรธก็โกรธไม่ลง 
เพราะที่เขาพูดมามันจริงหมดเลย
ป.ล.แต่คนไทยก็ไม่ได้เป็นแบบนั้นกันทุกคนนะคะ
comment1-1:อย่าเรียกว่าเห็นแก่ตัวดีกว่าครับ


เรียกว่า "มีความเห็นแก่ส่วนรวมน้อย" soft ลงหน่อย
comment1-2:อย่างนี้ค่อยสบายใจหน่อยยยย

เฮ้อ
comment1-3:ผมคิดว่าการใช้คำพูดที่ดูเบาลงอย่าง เห็นแก่ส่วนรวมน้อย ทำให้เรารู้สึกว่ามันไม่ใช่เรื่องใหญ่และละเลย ไม่ใส่ใจแก้ปัญหา
เพราะคิดว่าไม่ใช่เรื่องสำคัญ ทำให้เราไม่ตระหนักถึงความสำคัญ ไม่รับรู้ปัญหาที่ฝังรากลึกตามความเป็นจริง

แต่หากเรายอมรับถึงความจริงว่า คนไทยเราส่วนใหญ่เห็นแก่ตัว มันจะกระตุ้นให้เกิดการแก้ไขปัญหาอย่างจริงจัง

ผมยังไม่มีลูก แต่ก็เคยคิดนะว่าเราสอนเด็กให้ทำตัวเป็นคนดี แต่พฤติกรรมของผู้ใหญ่ในสังคมกลับเป็นตัวอย่างเลวๆ
ให้เด็กแย้งได้อยู่ในหลายๆ เรื่อง คิดไปก็รู้สึกหนักหัวที่จะสอนลูกหลานที่จะกลายเป็นผู้ใหญ่ในวันข้างหน้า
comment2:จริงที่สุดครับ ไม่รู้ว่าจะเห้นต่างตรงจุดไหนได้เลย
comment3:ชงให้ตบซะขนาดนี้ จะเหลือเหรอ 5555
จ้า ยุ่นเทวดา ยุ่นคนดี แล้วไงต่อ
เค้าด่าขนาดนี้ยังต้องกราบเท้าเค้าด้วยมั๊ยเนี่ย ไม่ถามมันหน่อยเหรอว่าประเทศมันเนี่ยมีคนเลวบ้างมั๊ย
แล้วยากูซ่า พ่อทุกสถาบันยุ่นนี่คนดีสินะ
comment3-1:“ทันทีที่คนไทยแพ้หรือรู้สึกเสียหน้า, จะหาทางใช้กำลัง”
comment3-2:3-1

ใครใช้กำลังครับ

โดนว่า แล้วพูดอะไรไม่ได้เลยหรือ
comment3-3:คนไทยประชด+แถเก่งที่สุด ก็แค่นั่นเอง

เรื่องจริงใช่ใหมล่ะ เค้าติก็แก้ไขสิครับรออะไร
comment3-4:ที่ไหนก็มีคนแย่ๆ คนไร้คุณภาพทั้งนั้นแหละ
แต่ประเด็นคือ คนไทยอาจจะเป็นแบบนั้นซัก 30-50% ส่วนญี่ปุ่นน่าจะไม่ถึง 10%
comment3-5:พูดเรื่องจริงแล้วหัวร้อนเหรอครับ??
comment3-6:คนไทย ใครเถียงเก่งถือว่าเป็นฝ่ายชนะ ใครพูดดังกว่า มีอำนาจกว่า รวยกว่า มักจะชนะเสมอ ไม่ได้โฟกัสกันที่ความจริงหรือเท็จ ผิดหรือถูก ด่ามา ด่ากลับ ไม่โกง และไม่มีการปรับปรุงตัวเองใดๆทั้งสิ้น แม้แต่การยอมรับความจริง ยอมรับว่าผิด ยังหาไม่ได้จากคนไทยเลย

ปล. หมายถึงบางส่วนนะครับ
comment3-7:เค้าด่าขนาดนี้ก็ปรับปรุงตัวซะสิครับ ไม่ใช่ไปประชดเค้า เพราะงี้ไงถึงได้ไม่พัฒนาซะอีก เวลาโดนด่าไม่ปรับปรุงตัวไม่ดีขึ้น ไปว่าเค้ากลับ แล้วก็
เน่าอยู่อย่างเดิม
comment3-8:
comment3-9:ควรแก้ไข ไม่ใช่ไปหาข้อเสียเค้ามาเพื่อให้เราดูดีขึ้น 
ดีก็คือดี เลวก็คือเลว
คนดีไม่มีที่จะยืนจริงๆ คนไม่ดีที่ยืนเพียบในสังคม ค่านิยมอะไรกัน
comment3-10:คนชั่ว คิดดีไม่เป็น
comment3-11:คติของนักปราชญ์ บัณฑิตทั้งหลายมีว่า

มีคนติ ดีกว่ามีคนชม

เพราะคนติทำให้เราได้พิจาราณาในข้อบกพร่องของตนและปรับปรุงแก้ไข พัฒนาตนเองให้ดียิ่งๆ ขึ้นไป

ส่วนคำชมไม่ได้ทำให้เราพัฒนาขึ้น เป็นเพียงกำลังใจให้รักษาความดีนั้นไว้ต่อไป แต่หากประมาทว่าเราดีแล้ว
ก็จะทำให้เกิดอัตตาได้ถ้าไปยึดแต่คำชมนั้น
comment3-12:อ่านมาเจอ คห.3 แล้วหดหู่กว่าเดิม

ผมอ่าน จาก จขกท โพส ผมรู้สึกว่า เขาด่าตรง ตรงจริงๆ
ไม่มีคำแก้ตัวใดๆทั้งสิ้น อายว่าทำไมประชาชนประเทศไทย ประเทศเราเป็นแบบนี้

เมื่อไหร่มันจะแก้ไขได้สักที

ผมเคยไปญี่ปุ่นนะ คือรู้สึกว่า ทำอะไรมีระเบียบทุกอย่าง ผมอยู่ที่นั่น ผมสบายใจเลยว่า ไม่โดนเอาเปรียบแน่นอน


แต่ คห.3 ทำให้ตอกย้ำว่าคนไทยเป็นแบบนี้จริงๆ
comment3-13:คนไทย แท้แน่นอน คห.3
comment3-14:ก็สมควรที่จะให้เขาว่า

คนดีชอบแก้ไข คนซันไลต์ชอบแก้ตัว

คุณนี่มันโคตรไทยเลยว่ะ 558
comment4:มันถึงไม่ไปใหนซักที แต่มโนว่าเป็นผู้เจริญ ธรรมะธรรมโม กราบพระทุกคืน ทำบุญกรวดน้ำ แต่พออยู่หลังพวงมาลัย เห็นคนเดินข้ามถนน มันเหยียบคันเร่งใส่
comment5:มันก็จริงแหล่ะ
ผมถึงได้สอนลูก 1.8 ขวบแล้ว
ลูกผมรู้ว่าไฟแดงหยุดดด ไฟเขียวไปๆๆๆ
สอนเล็กๆน้อยๆก็ยังดี

วันก่อนขับรถเจอด่านลอย พูดกับเมียว่า ดาวไถเยอะจัง
ลูกก็พูดตาม ดาวไถ. ป๊าดด

คนไทยยังห่างไกลเรื่องวินัยจราจรอีกหลายร้อยปีครับ ผู้รักษากฏหมายกลัวคนมีเงิน
ส่วนคนจน เขียนใบสั่งได้ไม่รู้จักเบื่อหน่าย

บอกญี่ปุ่นลดราคารถลงมั่งดิ
comment5-1:ไม่ใช่บอกญี่ปุ่นลดราคารถ ต้องบอกรัฐบาลให้ลดภาษีของรถนะครับ ถ้าอยากได้รถราคาถูกลง
comment6:ก็เพจต้นทางไปหลงป่าอยู่ญี่ปุ่นจนเพ้อเจ้อ
ก็เลยเป็นที่มาของเรื่องล่ะ
comment6-1:พออ่านชื่อคนเขียน พอเลยไม่อ่านต่อ
comment6-2:ผมไม่เชื่อถือคนเขียน

แต่เห็นด้วยกับสิ่งที่เขียนนะ

จริงจนจุก
comment6-3:อืมม เราทันได้อัพเดทเรียลไทม์กระทู้ในตำนานนั้นด้วยอ่ะ ถือเป็นเกียรติ อิอิ
comment6-4:ญี่ปุ่น + ไอโฟน + สตาร์บัค
พ่อทุกสถาบัน
comment6-5:ใจเย็นครับ หลงป่านั่นโม้จริง เป็นบาปติดตัวเขา แต่หลาย ๆ เรื่องที่เขาเขียนก็โอเคนะ
comment6-6:ณ ตอนนั้นใช้ โนเกีย อ้าแปดศูนย์ศูนย์ และ โทรหาเครือข่ายรูปใบพัด ด้วย.....

ใช่มั๊ยเอ่ย...
comment6-7:สารภาพว่าเป็นแบบ 6-1 เหมือนกัน เห็นชื่อก็เลยไม่อ่านต่อ ไม่ใช่ว่าเกลียดหรือตามกระแสอะไรนะคะ
เราเลิกอ่าน กท ของเค้าก่อนเกิดดราม่าค่ะ ^^
comment7:ส่วนจริงก็มีอยู่ แต่บ้านเมืองที่ยกตัวอย่างมารถมันติดบรรลัยอย่างเมืองกรุงไหมละ พอรถติดแต่ละคนอยากให้มันถึงจุดหมายตามเหตุผลแต่ละคนสุดท้ายมันเลยมีสภาพอย่างที่เห็นครับ
comment7-1:อันนี้ผมเห็นด้วยมากนะ รถติดมาก ทำให้การเห็นแก่ตัว การเดอารัดเอาเปรียบ การชิงดีชิงเด่นมากขึ้น กลับกันถ้าถนนโล่งๆ รถไม่ติด คนขับอารมณ์ดี จะส่งผลให้คนขับมีน้ำใจกับเพื่อนร่วมทางมากขึ้นครับ เพราะอย่างน้อยมันก็ไม่ต้องรีบมากมายเหมือนตอนรถติดๆ
comment7-2:อย่าเอาคำว่ารถติดมาอ้างเพื่อเอาเปรียบคนอื่นสิครับ รถติดแล้วคุณๆทั้งหลายมีสิทธิ์ทำแบบนี้เหรอ ก็ไม่ใช่ เวลาจะข้ามทางม้าลายขนาดผมกดสัญญาณไฟหยุดข้ามแล้ว รถหลายๆคันยังไม่หยุดให้ข้ามเลย เพราะมีคนคิดแบบนี้ไง เมืองไทยเลยเป็นแบบนี้
comment7-3:ใจร่มๆครับ เหตุผลและตรรกะแต่ละคนไม่เหมิอนกัน แต่ถ้าคนส่วนใหญ่มีความคิดแบบคุณ สังคมก็จะดีขึ้นและน่าอยู่ละครับ
comment7-4:รถบ้านเราที่ติดขนาดนี้ เป็นเพราะคนขับรถไม่ถูกกฏจราจรค่ะ ถ้าทุกคนรักษากฎ ไม่ติดขนาดนี้แน่นอน.
comment7-5:รถติดเพราะจำนวนรถเยอะ มันก็ส่วนนึงนะ 
แต่ถ้าทุกคนยอมรับในความรถติด และไม่พยายามเอาเปรียบคนอื่นซึ่งก็อยู่ในชะตากรรมเดียวกัน มันจะไม่เลวร้ายแบบนี้แน่นอน 

ส่วนตัวถ้ารถติดเราไม่หงุดหงิดนะ แต่จะหงุดหงิดถ้าเห็นพวกละเมิดกฏแล้วทำให้คนอื่นยิ่งช้ากว่าเก่า
comment7-6:ไม่จริงครับ ขนาดช่วงสงกรานต์หรือปีใหม่ รถใน กทม. น้อยๆ โล่งๆ เวลากลับรถ หลายครั้งก็ยังเห็นคนไม่ต่อคิว แต่แซงไปปาดด้านหน้าเพื่อกลับรถ มันอยู่ที่ Sandan ของคนครับ
comment7-7:ญี่ปุ่นก็มีรถติดครับไม่ใช่ไม่มี ช่วงวันหยุดยาวทางด่วนออกไปตจว.ก็ติดไม่น้อยไปกว่าไทยช่วงสงกรานต์หรือปีใหม่
แต่รถเค้าก็ขับตามกันไป ไม่มีเปิดเลนพิเศษแล้วไปปาดเอาข้างหน้า
comment7-8:ใช่ครับ กรุงเทพรถมันติด
เลยต้องขับไหล่ทาง เลยต้องลัดคิวไปรอแทรกคอสะพาน แทรกตรงไฟแดง
เลยต้องขับเร็วจอดให้คนข้ามทางม้าลายไม่ได้ ถ้าจอดรถคันหลังจะชนตูด

คนไทย ทำผิดกฎหมายเอาเปรียบคนอื่น มีสารพัดเหตุผลเพื่อให้ตัวเองผิดน้อยลง
ไม่ได้ว่าท่านเจ้าของกระทู้นะ ผมกล่าวลอยๆสิ่งที่เจอบนถนนทุกวัน

ที่สำคัญคนไทยบางคนเอาเปรียบคนอื่นประจำ 
มักต้องการน้ำใจจากคนที่ตนกำลังเอาเปรียบ
comment8:ผมอ่านจนจบ

ตรงไหน ของญี่ปุ่นคนนั้นอ่ะครับ

ผมว่า เอามาจากเว็บทั่วๆ ไปนี่แหละครับ

ไม่มีญี่ปุ่นซักหน่อย
comment8-1:นั่นสิฮะ ยังหาคนญี่ปุ่นที่คุยกับมันไม่เจอเลย อารมณ์นั่งเทียนเหมือนหมาเห่าเงาตัวเองมั้ง
comment8-2:ต้องอ้างเป็นคนญี่ปุ่นไว้ก่อนครับ ถ้าเป็นชาติอื่น คนไทยจะเถียงแล้วด่ากลับทันที ยกเว้นญี่ปุ่นครับ คนไทยจะก้มหน้ายอมรับ และไม่ด่ากลับ เพราะ อ้างว่าเป็นคนญี่ปุ่นครับ
comment9:พอเห็นชื่อคนเขียนบทความเท่านั้นแหละ
comment9-1:ว้ายยยตั้ยเเร้วว.....tnews 😂
comment9-2:555
comment9-3:คุกกี้หลงป่า แท๊กทีมกำสำนักข่าวทีนิวส์ ...... 
.
.
.
เนื้อหา... อย่าไปเสียเวลาอ่านให้เปลืองสมอง
อ่านคอมเม้นท์ชวนบันเทิงกันดีกว่า อิอิอิ
comment9-4:เห็นชื่อคนเขียนต้องขยี้ตาไปสองครั้ง
comment10:มันก็จริงนะครับ ผมข้ามถนนแค่ 2 เลนส์ทุกวัน บนทางม้าลาย พอข้ามไปได้ 1 เลนส์
แล้วจะวัดใจรถอีกเลนส์ที่กำลังขับมาจะชะลอ หรือจะจอดให้เราข้ามหรือเปล่า
สรุปคือ น้อยคันจริงๆ ครับที่จะชะลอ หรือจอดให้ข้าม...

สำหรับผมแล้วการกระทำ หรือพฤติกรรมของคนในประเทศส่วนใหญ่ 
จะบ่งบอกถึงคุณภาพชีวิต ความคิด และตรรกะของคนในประเทศนั้น
ว่าจะเจริญ หรือด้อยพัฒนามากน้อยเพียงใด
comment11:ในความคิดเห็นของผม คนไทยชอบคิดว่า ถ้าเอาเปรียบใครไม่ได้เท่ากับโง่ มันเลยมีค่านิยมในความเห็นแก่ตัวมาถึงทุกวันนี้
comment12:มันก็จริงแหล่ะเรื่องวินัยของเขา
กับเรื่องเห็นแก่ตัว
เราเจอทุกวันจนมันชินไปแล้ว
คนญี่ปุ่นมาคงงง
comment13:เรื่องที่เขาว่ามามันก็จริงของเขานั่นละ แต่มันก็จริงอีกนั่นละที่เขาพยายามตบหน้าตัวเอง ประสาท
comment14:ไม่กล้าบอกว่าไม่จริง 
แค่เราอย่าทำอย่างข้อมูลที่ว่ามาอย่างน้อยเราหนึ่งคนมันก็ดีขึ้นเอง
เหมือนกับคนที่เปิดไฟเลี้ยวรอเข้าทาง ในขณะที่ไม่มีคนให้ทาง
แต่มันจะมีอยู่แหล่ะที่เปิดทางให้
comment14-1:จริงพี่ ผมเปิดไฟเลี้ยวทุกครั้ง (ไม่นับที่ลืม หรือจังหวะหลบรถกระชั้น) ผมว่าอย่างน้อย 1 ใน 3 ของรถทั้งหมดก็ให้นะครับ ถ้าไม่ได้ไปเปิดแทรกแบบน่าเกลียด
comment15:มันก็จริงของเค้านะ 

[Spoil] คลิกเพื่อดูข้อความที่ซ่อนไว้แต่พี่ยุ่นเค้าวิจารณ์อีกแล้วเหรอคะ คือจะมาวิจารณ์อะไรกับไทยนักหนา ประเทศอื่นไม่มีวิจารณ์แล้วเหรอคะ
เห็นวิจารณ์แต่เรื่องเดิม ๆ วนไปวนมา พูดกี่รอบก็เรื่องวินัยคนไทยตลอด อืมจ้ะยุ่นดีที่สุดของโลก ไม่มีประเทศไหนสู้ได้

แล้วพวกขับทับเส้นขาว ปาดหน้าหรือเปลี่ยนกะทันหัน พี่ยุ่นประเทศคนดีของโลก ก็มีเช่นกันค่ะ ประมาณนาที 1:10 เป็นต้นไป
comment16:ตัดคำว่าญี่ปุ่นออกไป มองอีกที
จริงตามที่เค้าเขียนหรือเปล่าล่ะ

ก็จริงทุกข้อความนะ จะร่วมกันแก้ไข หรือแก้ตัว
เอาซักอย่าง
comment16-1:ใช่ค่ะ เรามองที่เนื้อหา เราไม่รู้หอกนะคะว่าคนเขียนก่อนหน้านี้เค้าเป็นยังไง หรือเค้าเป็นใคร แต่เมื่อเราอ่านแล้ว คิดแล้ว และมันเป็นเรื่องจริง มันก็คือเรื่องจริง ใครเขียนก็ไม่สำคัญแล้ว แค่ยอมรับและปรับปรุงตัวไม่ดีกว่าหรอคะ บางคนปล่อยให้อคติบดบัง แค่เห็นชื่อคนเขียนก็พาลไม่อ่านแล้ว แต่ก็รู้ว่าอาจจะเจอคนเขียนทำพิษใส่มาหลายครั้งจนเข็ด รู้สึกเสียเวลาเปล่าเลยไม่อยากอ่าน อันนี้ก็พอเข้าใจได้ แต่ที่ไม่เข้าใจคือบางคนรู้ว่าเค้าว่าก็ยังทำตัวอย่างที่เค้าว่าอยู่เหมือนเดิม และที่สำคัญคนประเภทนี้มีจำนวนไม่น้อยด้วย เราว่านี่แหละอีกหนึ่งความน่ากลัวของสังคม รู้สึกอยู่ยากจังเลยเนาะ 😭
comment16-2:ปล. เฉพาะส่วนที่เค้าพูดถึงคนไทยนะคะ ส่วนอย่างอื่นเราไม่รู้ ไม่มีข้อมูล ขอโนคอมเมนต์ละกันค่ะ
comment16-3:คนดีชอบแก้ไข คนจัง..ดีแต่แก้ตัว
จริงอย่างที่เค้าพูดก็ถูกของเค้า
คนไทยส่วนใหญ่เห็นแก่ตัว
comment17:อย่างน้อยประเทศผมก็ไม่เคยทำแบบยุ่นที่นานกิงนะครับ
comment17-1:นิสัยคนไทยจริงๆ แทนที่จะแก้ไขพัฒนาแต่ดันเอาความเลวกว่ามาเถียงกลับ บอกเลยประเทศนี้พัฒนายาก
comment17-2:17-1 โถถถ พ่อคนดีมีศีลธรรม 555+
comment17-3:17-1 ผมเห็นด้วยอย่างแรง ความไม่รู้จักผิด ถูก(ต้อง) คืออะไรนี่คนไทยโดดเด่นไม่แพ้เรื่องความเห็นแก่ตัว.
comment18:Cookie  หรอ ชื่อนี่ช่างน่ากลัว ญี่ปุ่น ไม่ได้ทำให้เราจุกหรอก คุ๊กกี้ นี่แหละตัวดีเลย  ถ้าคุณได้เห็นคอมเม้นของเค้าตอนราชประสงค์โดนระเบิดพวกเราคนไทยคงจุกมากกว่านี้แน่ๆ ไม่คิดว่าคนไทยโดยกันจะทำกันได้  หรือว่าเค้าไม่ใช่ ผมก็ไม่รู้นะ .
comment19:ผมสังเกตดูคนขับรถที่ญี่ปุ่นเป็นผู้หญิงทั้งนั้นนะ เหมือนจะเป็นแม่บ้านออกมาซื้อของซุปเปอ เลี้ยงลูก ไม่ก็พวกคนแก่ไปตกปลา  ผู้ชายนี่ส่วนใหญ่ใช้รถไฟไปทำงาน 

เวลาขับเลยไม่รีบ ตามๆ กันไป ไม่ค่อยมีแซงกัน และรถก็เล็กกำลังไม่สูงเลยขับไม่เร็ว ถนนก็เล็ก อีกอย่างแยกเยอะ ซึ่งต่างจากบ้านเราตรงส่วนใหญ่ใช้กระบะ และกำลังมันดี ยิ่งรถสูงๆ มองเห็นได้ไกลก็เลยชอบจี้ตูดชาวบ้าน ยิ่งเร่งยิ่งมันส์ ความอดทนมันเลยต่ำ แซงคันก็เอา
comment20:จะใครเขียน ใครโพสต์ก็ไม่สนแหละ
สนแต่ว่าสิ่งที่เขาพิมพ์มามันจริงหรือไม่จริงมากกว่า
comment21:จริงที่สุด เบื่อพวกคลั่งชาติจนไม่ลืมหูลืมตารับความจริง กะลาแลนด์ประเทศที่ทุกอย่างซื้อได้ด้วยเงิน
comment21-1:ไม่ได้คลั่งชาติหรอก ร้อนตัวมากกว่า
comment21-2:ญี่ปุ่น เกาหลี ไม่คลั่งชาติยิงกว่าเราอีกหรอครับ เวลาคนเกาหลีทำผิดปกป้องคนประเทศตัวเอง พอคนไทยทำผิดด่ากะลาแลนด์
comment22:ใครโพส ไม่สน สนแต่ว่า มันก็เรื่องจริงทุกเรื่อง
คนไทยถ้าอยู่ในรถ ไม่เห็นหน้ากัน ก็จ้องจะเอาเปรียบกันตลอดเวลา 
ไม่ใช่พวกพ้องกัน ก็พร้อมจะเอาเปรียบกันตลอดเหมือนกัน
comment23:แต่คนไทยเก่งภาษาอังกฤษกว่าคนญี่ปุ่นนะเฮ้ย
comment23-1:เอาอะไรมามั่นใจขนาดนั้นครับ?

ญี่ปุ่นยุคใหม่เก่งภาษาอังกฤษมากกว่าคนไทยโดยเฉลี่ย 100% ผมกล้ายืนยัน

แค่สำเนียงเขาตลก ฟังยากเท่านั้นเอง แต่แกรมมาร์หรือการอ่านจับใจความ เราแพ้กระจุย
comment24:ผมก็ไม่ได้ไปทำอะไรตรงนั้นนะ แต่ผมอ่านแล้วเฉยๆ ผมด้านไปมั้ง ผมมองว่า หากคนไทย
ได้รับการปลูกฝังที่ดี (ด้วยระบบที่ดีกว่านี้) และสภาพเศรษฐกิจไม่บีบคั้นแบบนี้ การจราจร
จะไปได้สวยกว่านี้ครับ แต่ถ้าเงินยังไม่พอกินมากกว่าบ้านเขา ผมว่ายากครับ เป็นปัญหาสืบ
เนื่องครับ

ลองสังเกตประเทศที่รายได้ต่ำดูครับ การจราจรมันจะมั่วๆ และเต็มถนนเหมือนบ้านเรานี่แหละ
comment24-1:ตอนนี้กำลังปลูกฝังเลยครับ ตั้งแต่เด็กๆเลย
.... ญ เสมอหู ช เกรียนสามด้าน ....
พัฒนาค่อดๆ
comment25:เมื่อวานกำลังรอข้ามทางม้าลาย พอดีมีตำรวจโบกให้รถหยุด รถยนต์หยุดแล้วแต่มอเตอร์ไซด์ไม่ยอมหยุด ขนาดตำรวจตะโกนว่า ทางม้าลายนะ หยุดให้คนข้ามด้วย ท่านๆก็ยังขับฝ่าไปเลย  ทำเหมือนไม่ได้ยิน
comment26:มันจริงมากๆๆครับ
comment27:จริงคนไทยโครตเห็นเเก่ตัว
comment28:ผมเคยข้ามถนนสองเลนส์ ตอนฝนตกหนักๆ ผมต้องยืนเปียกฝนอยู่เกือบ2นาทีตรงกลางถนน คิดดูละกันว่าคนไทยรีบขนาดไหน...
comment29:ผมไม่เชื่อทั้งหมดนะ ในข้อมูลนี้
อาจเป็นความเห็นของคนญี่ปุ่นแค่คนเดียว แล้วคนเขียนที่เป็นคนไทยเอามาใส่สีใส่ไข่เอาล่ะ

 "คนญี่ปุ่นไม่เห็นแก่ตัวเหมือนคนไทย??"

เอาอะไรมาพูด,, ถ้าคนญี่ปุ่นคนนั้นเป็นคนพูดจริงๆ แสดงว่าเขาต้องเป็นคนหัวโบราณ อายุมากแล้ว ที่เป็นชาตินิยมสุดๆ ยึดตัวเองเป็นศูนย์กลาง

ลองไปใช้ชีวิตอยู่ญี่ปุ่นนะครับ จะเห็นทุกสิ่งอย่าง ด้านมืด การเอารัดเอาเปรียบ ความเห็นแก่ตัวสารพัด หาใช่ดีไปหมดทุกอย่าง 

คนญี่ปุ่นวัย 35+ ที่สนิทกับผมหลายคน
ไม่เคยมีใครว่าประเทศตัวเองดีเลย มีแต่มาบ่นให้ฟังว่าญี่ปุ่นมันอยู่ยาก
ภัยพิบัติมันเกิดได้ตลอดทุกเมื่อที่คุณยังไม่ตั้งตัว คนในเมืองเห็นแก่ตัว บางเรื่องถ้าทำผิดแล้ว แทบไม่มีที่ยืนในสังคม มีแต่โดนเหยียบซ้ำฯลฯ

อีกอย่าง มันผิดตั้งแต่เปรียบเทียบแล้วล่ะ

..  ญี่ปุ่น คนเขานิยมเดินครับ เดินเป็นกิโล สองกิโลเขาก็เดิน บวกกับรถไฟฟ้าเขามีหลายสายครอบคลุม ผู้คนไม่นิยมขับรถไปทำงานหากไม่มีความจำเป็นจริงๆ
   สภาพอากาศบ้านเขาด้วย หน้าหนาวมันยาว เดินแค่ไหนเหงื่อก็ไม่มี เพียงแต่รู้สึกหิวน้ำ การจราจรบ้านเขามันเลยดูถนนสะอาดหูสะอาดตา รถไม่ค่อยเยอะ (แต่เวลาเยอะก็เยอะจริง)

เทียบกับไทย
..  ไทย เป็นชาติที่มักสบาย ชอบความสบายไม่ยอมลำบาก ค่านิยมคนไทยคือ ยิ่งมีรถส่วนตัวยิ่งดี
รถติดแค่ไหนช่างแม่ม! ขอให้ได้ขับรถตากแอร์ไปทำงาน เน้นสบายไว้ก่อน
แค่ทางเข้าซอยบ้าน 300 ม. หลายคนต้องเรียกวิน ไม่ยอมเดิน
สภาพอากาศยิ่ง กทม ร้อนตับแตกทั้งปี เดินไกลๆไม่ได้แบบญี่ปุ่น เหงื่อท่วมตัวแน่ๆ

นิสัยคนไทยก็มีส่วนครับ
..   คนไทยติดสบาย อะไรที่มันมาขัดความสบายหน่อยก็ไม่ได้ ต้องเหวี่ยงต้องโมโห

ปล. ผมเห็นด้วยกับข้อมูลนี้นะ แต่มันคงเป็นเพียงความเห็นคนญี่ปุ่นเพียงคนเดียวล่ะ ไม่ใช่ทั้งหมด
และน่าจะเป็นคนญี่ปุ่นที่ชาตินิยมสุดๆ แบบสไตล์คนแก่ๆหน่อย
(แต่มันก็ดี ที่ทำให้คนไทยได้เห็นมุมมองแบบนี้บ้าง)

ที่แน่ๆคนญี่ปุ่นที่มาไทย เห็นแต่ชอบเมืองไทยทั้งนั้นครับ ไม่เห็นมีใครอยากกลับบ้าน
comment29-1:คนญี่ปุ่นเดินเก่งจริงๆครับ ร้อนก็เดิน ฝนตกก็เดินกางร่ม หนาวหิมะตกก็เดิน

นายญี่ปุ่นมาไทย ได้ค่าแรงญี่ปุ่นรายจ่ายแบบไทย บ้าน+รถบริษัทจัดให้ ค่าเอนเตอร์เทนบริษัทก็จ่าย ไม่ต้องขึ้นรถไฟไปทำงาน ตื่นเช้ามารถมารับถึงหน้าบ้าน วันหยุดตีกอล์ฟโคตรชิล เห็นครบเทอมย้ายกลับญี่ปุ่นไม่เห็นอยากจะกลับกันซักคน
comment30:ขับรถทุกวัน เจอทุกวัน จริงตามนี้ แม้แต่ตัวเอง ยังทำไม่ได้เรื่องทางม้าลาย(ที่ไม่มีสัญญาณไฟ)  

อยากให้ทุกทางม้าลายมีสัญญาณไฟจราจร
comment31:https://pantip.com/topic/30836957

มีใครจำกรณีคุ๊กกี้หลงป่าที่ญี่ปุ่น บลาๆๆๆๆ

ที่จ่าดราม่าก็มี
comment32:บางอย่างจริงแบบที่คนญี่ปุ่นพูดนะ อันนี้เห็นด้วยเรื่องมารยาทบนท้องถนน แต่...!!!
มารยาทบนท้องถนน ญี่ปุ่นก็ไม่แพ้ไทยเท่าไหร่หรอกนะ
[Spoil] คลิกเพื่อดูข้อความที่ซ่อนไว้https://www.youtube.com/watch?v=QYBRX5cG7LU
ที่สำคัญถ้าได้ทำงานร่วมกับคนญี่ปุ่นมากพอ จะรู้ว่าคนญี่ปุ่นเองเห็นแก่ตัวมากกว่าคนไทยด้วยซ้ำ
comment33:ที่เค้าพูดก็มีส่วนถูก

แต่ที่ว่า ที่ญี่ปุ่นไม่มีแบบนี้, เรารีบตลอดเวลาแต่ว่า “เราไม่เห็นแก่ตัวเหมือนคนไทย”

ญี่ปุ่นไม่มีแบบนี้เลยจริงเหรอ ญี่ปุ่นมีแต่คนดีกันทั้งประเทศเลยเหรอ 

คนไทยที่มีน้ำใจก็มีเยอะแยะ คนญี่ปุ่นเห็นแก่ตัวใช่ว่าไม่มี
comment34:จะให้ดีต้องย้อนกลับไปช่วงสมัยสมเด็จพระนเรศท่านทรงปกครองคนไทย...

บางมุมของสมเด็จพระนเรศวร ที่ไม่มีในพงศาวดารของสยามประเทศ
https://pantip.com/topic/32598929
comment35:ประเด็น​คือ​ชื่อคนเขียนบทความ
comment36:คนไทยมีน้ำใจ แต่ก็คาดหวังน้ำใจจากคนอื่น แม้ในเวลาที่ตัวเองไปเบียดเบียนเขา จนน้ำใจมีความหมายมากกว่ากฏ กติกาใดๆ 
ทุกอย่างเลยวุ่นวาย เพราะแต่ละคนตีความคำว่าน้ำใจไม่เหมือนกัน

คนญี่ปุ่นไม่จะเป็นต้องมีน้ำใจ(ให้กับคนผิด) แต่สังคมเค้าก็ไม่วุ่นวายแบบเรา เพราะแค่ทุกคนยึดตามกติกา มารยาท มันก็เรียบร้อยเอง
คนญี่ปุ่นไม่ใช่ว่าไม่เห็นแก่ตัว แต่กฏสังคมเขาเข้มแข็งมาก จนคนเห็นแก่ตัวก็ไม่กล้าแสดงออก
comment37:จบตรง โดย "คุกกี้ คอฟฟี่"ไม่อานต่อเลย
comment38:จบตรง โดย "คุกกี้ คอฟฟี่"ไม่อานต่อเลย
comment39:ผมว่าไปแก้เรื่องทิ้งขยะให้ลงถัง กับน้ำลายลงถนน ให้ได้ก่อนดีกว่า

เรื่องทางม้าลายผมว่ามันไม่เหมาะกับประเทศไทยเลย  ขนส่งสาธารณะเราไม่ได้ดีเหมือนญี่ปุ่นเขา เอาไปเทียบกันไม่ได้หรอก ที่นู้นรถในเมืองเขาน้อยมาก  ต่างจังหวัดที่วิ่งกันเร็วๆ ในญี่ปุ่นทางม้าลายเขาก็มีไฟเตือน

คุณคุกกี้ เขามีแนวคิดจะให้ยกเลิกสะพานลอยทั้งกรุงเทพฯ แล้วเปลี่ยนเป็นทางม้าลายแทน เพื่อยกระดับคนเดินถนน
ซึ่งมันไม่เหมาะสมอย่างยิ่งในประเทศไทย
comment40:คนไทยเนี่ยแหละเขียนด่ากันเอง แต่เอาคนญี่ปุ่นมาอ้าง แต่ก็ด่าตามจริงที่เห็นและเกิดนั่แหละ มันเป็นเรื่องที่รู้กันอยุ่อยุ่แล้ว แต่เราไม่คิดจะแก้ไขกันเอง
comment41:“พื้นฐานคนไทยอาจไม่ใช่คนเลว” 
 “แต่ว่าเมืองไทยไม่มีที่ยืนให้คนทำดี” 


    ...
comment42:เรื่องแก่งแย่งชิงดีชิงเด่น สู้กับด้วยปัญญาไม่ได้ ก็ใช้กำลังแย่งชิงเอาชนะเป็น นิสัยถาวรของคนไทยมาช้านานอยู่แล้ว

พวกขี้แพ้ ออกมาประท้วงขับไล่คนชนะทางการเมือง เกิดมากี่ครั้งแล้ว?

พวกมีกำลังมีอาวุธในมือออกมายึดอำนาจ กี่ครั้งแล้ว?

ในสายตาชาวโลกประทศไทยมันน่าอัปยศ อดสูขนาดใหน

พวกคุณยังภูมิใจในความเป็นคนไทยมั๊ย?

พวกคุณฟังเพลงชาติ และเคารพธงชาติได้อย่างภาคภูมิใจมั๊ย?

สำหรับผมตอบได้เลย......ไม่.....
comment42-1:มาด่าหรือไม่ภูมิใจในความเป็นไทยยังไง 
คุณก็ควรทำเรื่องย้ายประเทศได้แล้วมั้งคะ 
มาแหกปากว่า ไม่ๆๆๆ แต่ตัวเองก็ 

[Spoil] คลิกเพื่อดูข้อความที่ซ่อนไว้พิมพ์แบบนี้ดูเหมือนจะเท่ หรือเป็นพวกแนวคิดสมัยใหม่ แต่ไม่หรอก... ล้วนๆ
comment42-2:ไม่มีปัญญาไปครับ ด่าเอาเท่ห์ง่ายกว่าเยอะ
comment43:เลื่อนลงมาอ่านชื่อคนเขียนปุ๊ป 


ไม่ให้ราคาทันที  -_-  เกือบคล้อยตามแล้วเชียว
comment44:ดูแบบเชิงประจักษ์ มันก็จริงเหมือนกัน  ดูง่าย ๆ  บ้านเมืองสกปรก ไม่สะอาด ดูไม่เรียบร้อย  รถราวิ่งกันมั่วซั่วไม่เป็นระเบียบ  บทความนี้ใครจะเขียนก็ช่างเถอะ
comment45:เพื่อนผมชาว ลาว ก็ คิดแบบเดียวกันครับ
comment46:คนญี่ปุ่นพื้นฐานก้อใช่ว่าดีกว่าเราหรอกครับ
ความเห็นแก่ตัวมันมีกันทุกชาติ แต่ของไทยเรา เราแค่แสดงออกมากกว่าเค้า

ความเป็นจริงในอดีตย่อมบอกได้ดีว่า ญี่ปุ่นโหดร้ายแค่ไหน 
ปัจจุบันเทคนิคการลงมือฆ่าสัตว์ ล่า/จับ ปลา,โลมา,ฆ่าปลาวาฬ ของเค้า ก้อไม่ได้ทำให้ผมรุ้สึกว่าคนของเค้าจิตใจดีกว่าเรานะครับ

แต่ผมยอมรับว่า คนฝ่ายเราขาดวินัยอย่างรุนแรง
comment47:การจะแก้ปัญหาใดๆ อย่างแรกต้องยอมรับก่อนว่าเรามีปัญหา
comment48:ถูก คนไทยเห็นแก่ตัวจริงๆ แต่คนญี่ปุ่นเองก็ใช่ย่อยนะ
ผมขอเปลี่ยนที่เค้าพูดใหม่ได้มะ เป็น "พื้นฐานของคนญี่ปุ่นคือความเก็บกด แต่พื้นฐานของคนไทยคือความเห็นแก่ตัว"
คนไทยเป็นแบบนี้ต้องโทษผู้บังคับใช้กฏหมายอย่างตำรวจด้วย
ถ้ามันไม่ละเว้นหน้าที่ ทำงานต่อเมื่อได้ผลประโยชน์ สภาพก็คงไม่ออกมาเป็นแบบนี้หรอก
ถามจริงๆ ถ้าคนญี่ปุ่นเจอตำรวจไทยจะเป็นแบบไหนกัน จะออกมาดูดีเหมือนที่เห็นหรอ
comment49:เห็นด้วย   ยกเว้นทางม้าลาย
ผมชอบทางม้าลายแบบไทยๆ นี่แหละ คนต้องรวมกลุ่มกันข้ามถึงมีพลัง
comment50:เห็นชื่อ CookieCoffee แล้ว เอ่อมมม ไม่สงสัย นางคงใส่ความอัดอั้นของนางลงไปด้วย ปกตินางมีอคติกับประเทศบ้านเกิดอยู่แล้วด้วย แต่ก็ไม่เถียงนะ
comment51:ยังมีคนให้ค่านาย Cookie อะไรนี่อีกหรอครับ 55555
Blogger Wanna be สายอวย Apple และ Starbucks
comment52:มันเป็นเรื่องจริง ที่เราเห็นในเมืองหลวง ต้องยอมรับ  เพื่อแก้ไขปัญหาเหล่านั้นกันไป

ผมว่าคนเขียนใส่ความรู้สึกตัวเองลงไปเยอะเกิน  บทความนี้มันแฝงความรู้สึก อัดอั้น และอยากตอกย้ำคนไทยด้วยกัน  ว่าคนไทยแย่สุดๆ 

เป็นความเห็นส่วนตัวนะ
comment53:คนเขียนเรื่องคุ้กกี้อะไรนี่เขาเคยมีวีรกรรมอะไรเหรอครับ 555
comment53-1:ท่านอยากทราบ เราจัดให้ครับ 
กระทู้ต้นเรื่องเจ้าปัญหา http://topicstock.pantip.com/mbk/topicstock/2009/05/T7866440/T7866440.html
ต่อจากนั้นก็มีกระทู้แตกประเด็นอีกมากมาย ถ้าอยากได้อรรถรสครบๆ ให้ตามอ่านที่เว็ปอิจ่าที่เคยเขียนดราม่าไว้
ตามนี้ [Spoil] คลิกเพื่อดูข้อความที่ซ่อนไว้http://drama-addict.com/2013/08/30/%E0%B8%AB%E0%B8%A5%E0%B8%87%E0%B8%9B%E0%B9%88%E0%B8%B2%E0%B9%83%E0%B8%99%E0%B8%95%E0%B8%B3%E0%B8%99%E0%B8%B2%E0%B8%99/comment-page-1/

กิตติศัพท์ของเขาลือเลื่องระบือไกล จนกลายเป็น Lord Voldemort (คนที่คุณก็รู้ว่าใคร) แห่ง Pantip
ขอให้สนุกนะครับ
comment54:นายขนมเหรอ ไร้ราคาน่า
คนๆนี้มันก็เอาแต่อวยญี่ปุ่น เหนียบย่ำเมืองไทยตลอดมาหลายปีอยู่แล้ว
ตัวเองสร้างเรื่องไว้เป็นสิบยังไม่คิดเคลียร์ตัวเองเลย
comment54-1:พวกมีปมน่ะครับ อย่าไปสนใจ
comment55:มันเริ่มจาก เมื่อเกิดการทำผิดกฎหมาย เรียกร้อง แต่ไม่เป็นผล กฎหมายนิ่งเฉย
> พอพึ่งพากฎหมายไม่ได้ก็ต้องหันไปพึ่งตัวเอง
> พอพึ่งแต่ตัวเองก็จะเริ่มเห็นแก่ตัว
> พอเป็นคนเห็นแก่ตัวก็จะคอยเอาเปรียบคนอื่น
> พอคนเขาไม่ยอมก็หันไปพึ่งกฎหมาย
> พอพึ่งพากฎหมายไม่ได้ก็ต้องหันไปพึ่งตัวเอง
> พอพึ่งแต่ตัวเองก็จะเริ่มเห็นแก่ตัว
> พอเป็นคนเห็นแก่ตัวก็จะคอยเอาเปรียบคนอื่น
> พอคนเขาไม่ยอมก็หันไปพึ่งกฎหมาย
> พอพึ่งพากฎหมายไม่ได้ก็ต้องหันไปพึ่งตัวเอง
> พอพึ่งแต่ตัวเองก็จะเริ่มเห็นแก่ตัว
> พอเป็นคนเห็นแก่ตัวก็จะคอยเอาเปรียบคนอื่น
> พอคนเขาไม่ยอมก็หันไปพึ่งกฎหมาย
> พอพึ่งพากฎหมายไม่ได้ก็ต้องหันไปพึ่งตัวเอง
> พอพึ่งแต่ตัวเองก็จะเริ่มเห็นแก่ตัว
> พอเป็นคนเห็นแก่ตัวก็จะคอยเอาเปรียบคนอื่น
> พอคนเขาไม่ยอมก็หันไปพึ่งกฎหมาย
> พอกันทีประเทศกู
comment56:คนไทยบางจำพวกก็ชอบอ้างคนต่างชาติ มาด่าประเทศตัวเอง
comment56-1:ทั้งๆที่มันก็ไม่มีปัญญาออกไปต่างประเทศ ใช่มะครับ
comment57:เจอคนญี่ปุ่นนิสัยไม่ดี หยาบคาย เห็นแก่ตัวและโรคจิตบ้าๆบอๆมาค่อนข้างเยอะและหลากหลาย
เลยไม่คิดว่า คนเค้านิสัยดีกว่าชาติไหนหรืออะไร 
เพียงแต่คิดว่า กฏหมายบ้านเค้าและวินัย/จิตสำนึกสาธารณะเค้ามีให้เห็นชัดเจน
comment58:วินัยการจราจรไทยก็แย่จริง ๆ นะ สมควรโดนด่า เราเองยังด่าเลย  แต่พวกสักแต่จะข้าม สะพานลอยบนหัว ไม่ข้ามทางม้าลาย ข้ามไม่รอสัญญาณไฟ มันก็มีนะ
comment59:ส่วนตัว ปัจจุบันร่วมงานกับคนญี่ปุ่น เป็นบริษัทญี่ปุ่นในไทย และเคยไปทำงานที่ญี่ปุ่นมาช่วงหนึ่ง  ยอมรับว่า วินัยและความรับผิดชอบต่อหน้าที่ของเค้าสูงกว่าคนไทยมากๆครับ 
และคนเคารพกฎหมาย เกรงตำรวจ (เพื่อนชาวญี่ปุ่นเค้าเรียก โคบาลอะไรประมาณเนี้ยครับ)  ที่ปั่นจักรยานและมีกระบองติดตัวเท่านั้น 
  เดินริมฟุตบาทย่านชินจูกุ  โตเกียว ตอนหลังเที่ยงคืน  ไม่รู้สึกว่าน่ากลัวอะไรเลย  ข้ามถนนตอนรถติดไฟแดง  ไม่ต้องกลัวเลย อีกฝั่งเขียว ไม่มีรถวิ่ง  เค้าก็รอจนฝั่งของตัวเองเขียว ถึงจะออกรถ
ส่วนผู้คนที่ได้พบปะ ร่วมงาน  วินัย ความรับผิดชอบสูงจริงๆ  ถูกคือถูก ผิดคือผิด ไม่มีแถ ไม่มีแก้ตัว โค้งคำนับ ไฮ่ๆ กันเมื่อยตัวเลย
อาจะเป็นแค่บางส่วนที่ผมเจอนะครับ แต่ไปอยู่มาพักนึง มองไม่เห็นข้อเสียของประเทศนี้จริงๆ   (หรือว่าเค้าเฟคให้ผมดูแบบที่เกาหลีเหนือหว่า)
comment60:คุกกี้หลงป่า 55+
comment61:ถูกใจทุกๆคำครับ ถูกใจมากด้วย ผมก็รู้สึกงี้มาตั้งนานแล้ว

มันเห็นแก่ตัวกันหมด กฎระเบียบบ้าบออะไร 
ไม่เคยมีในสันดอน ไม่ฉุดคิด ทั้งคนขับ ทั้งคนข้าม ทั้งผู้คุมกฎ ทั้งผู้ตัดสิน ทุกคนมีสันดอนเดียวกันหมด คือพื้นฐานน่ะคนดี แต่พอถึงเวลาตัวเองจะเดือดร้อน รึลำบาก ก็พร้อมจะแหกกฎเสมอ  กลายเป็นว่ากฎต่างๆ เป็นแค่คำแนะนำ หรือกระดาษ A4 แผ่นนึง มีค่าไม่ถึงบาท

ไม่รู้นะ ท่านอื่นคิดไง แต่กับผม ผมยึดถือกฎและมารยาทในชีวิตประจำวันครับ ใครไม่ทำผมทำ ใครไม่ถือผมถือ   
ผมถึงได้เข้าใจความรู้สึกของคนญี่ปุ่นในบทความนี้ครับ

ออ ที่ผมหมายถึง ไม่ใช่แค่การจราจรนะครับ ทุกเรื่องนั่นแหละ 
กระทั่งเรื่องการเมาทมอยกันเสียงดังในออฟฟิศ  ในขณะที่เพื่อนร่วมงานกำลังคุยโทรศัพท์กับลูกค้า
comment62:ขออนุญาตแสดงความคิดเห็น
แสดงว่าบุคคลท่านนี้ไม่เคยไปทุกพื้นที่ในประเทศไทย ส่วนตัวมองว่าจะใช้คำว่าคนไทย ต้องเอาพฤติกรรมของคนมากกว่าครึ่ง หรือค่อนประเทศมาคุยกัน แต่กรณีนี้ผมไม่แน่ใจว่า ดูเฉพาะในเขตเมืองหรือไม่ เพราะไปดูตามต่างจังหวัดได้ครับ ไม่ว่าภาคไหน เหนือ อิสาน ตะวันออก ตะวันตก ใต้ หรือแม้แต่ภาคกลางเองที่ไม่ใช่ในเขตเมือง(กรุงเทพและปริมณฑล) ไม่ได้เป็นแบบนี้ไปทั้งหมด ดังนั้นผมจึงว่าไม่แฟร์กับการที่ใช้คำว่าคนไทย ควรใช้คำให้ถูกต้องมากกว่านี้ เพราะถ้าเป็นแบบนี้ ต่างชาติที่เขาไม่รู้จักเราเขาจะคิดว่าคนไทยเป็นแบบนี้ทุกคน ซึ่งมันไม่จริงทั้งหมดแน่ๆ แต่มันก็จริงหลายส่วน 
ป.ล. ส่วนตัวผมทำงานร่วมกับคนญี่ปุ่นมาเกือบ 10 ปี เขาก็แฮปี้กับพนักงานชาวไทยที่อยู่ในบริษัทนั้นนะครับ
ด้วยความเคารพ
comment62-1:ถ้าคุณคิดว่า ต่างจังหวัด  ไม่เป็น คุณคิดผิดถนัดเลยครับ^^
 ยังไง ถ้าได้ขับรถออกต่างจังหวัดไกลๆ ที่ๆไม่เคยไป ก็ระวังตัวด้วยละกันครับ

รถขนส่งการเกษตรไฟท้ายไม่มีแถมวิ่งขวา, มอไซค์สวนเลน(อันนี้ปกติมาก), รถบรรทุกจอดไหล่ทาง, รถติดๆ เจอพวกรอไม่เป็นวิ่งไหล่ทาง, แช่ขวา60-80KM, จอดซ้อนเปิดไฟฉุกเฉินเพื่อซื้อของ, 10ล้อจอดลงสินค้ากลางเลน  ฯลฯ  (ถ้าให้ผมใล่ให้หมดเท่าที่ผมเจอ คงใช้เวลาเป็นชม.)
ที่ว่ามา เป็นสิ่งที่เกิดขึ้นจริงแล้วทั้งนั้น

ถึงบริบทจะต่างกัน แต่พฤติกรรมเหมือนกันหมดครับ ไม่สนกฎความปลอดภัย ไม่สนมารยาท  เอาสะดวกสบายเข้าว่า
comment62-2:62 - 1

      เราอยู่ต่างจังหวัด โดยเฉพาะถนนที่กว้างมาก ๆ จะเจอพวกมอไซค์สวนเลน แค่นั้นละ 
เมื่อไหร่จะเจอเหมือนที่คุณพูดซักที ถ้าจะแพนิคขนาดนี้ขายรถทิ้งเถอะค่ะ ยิ่งคิดยิ่งแพนิคก็ยิ่งเจอ
comment62-3:62-2 ก็แล้วแต่ครับ  ผมพุดตามที่เห็น ไม่ได้แพนิค
comment62-4:
comment62-5:ครับคนไทย
comment62-6:ในตจว.ก็มีข่าวอาชญกรรม อุบัติเหตุ และปัญหาอื่นเยอะแยะไปครับ
เป็นธรรมดาที่ในเขตเมืองปัญหาอาจจะเยอะหน่อย เพราะคนย้ายเข้ามาอยู่ในเมืองกันมาก
โดยเฉพาะกทม.และปริฯ มีคนจากทั่วประเทศเข้ามาทำมาหากิน มาเรียน ปัญหาเลยเยอะกว่า
วันหยุดยาวๆ ที่คนกลับบ้าน กทม.กลับเป็นเมืองที่น่าอยู่ เพราะรถไม่ติด
comment63:ญี่ปุ่นดีทุกอย่าง แม้แต่หนัง AV คนไทยยังชื่นชม แถมไม่เคยประนามว่ามันลามกจกเปรต ซ๊ากกกที
comment63-1:อันนี้ผมว่าคนเขียนมันก็ดู เลยหยวนๆกันไป 55555+
comment64:เอาเรื่องจริงมาพูดเล่นได้ไง
ประเทศไทยถึงไม่เจริญ แต่จิตใจสูงส่ง มีระเบียบวินัย รักษากฎหมาย ซื่อสัตย์สุจริต
comment65:ค่าครองชีพในไทยเองก็สูงมาก แถมช่องว่างระหว่างชนชั้นฐานะก็สูงมาก
comment66:จริง ... ใครเคยไปต่างประเทศ หรือ ทำงานกับบริษัทต่างชาติจะเห็นได้ชัดเจน ในเรื่องวินัย และ เวลา ...

ส่วนกบที่ชอบอยู่ในกะลาก็คงต้องปล่อยให้อยู่ต่อไป ..

ไม่มีที่ไหนดีที่สุดหรอก แต่สิ่งี่แย่ที่สุดคือไม่ยอมรับความจริงและแก้ไข หึหึ ...
comment66-1:แล้วพี่เมื่อไหร่จะออก จากกะลาครับ หรือว่าไม่มีปัญญาออกกะลาใบนี้ ไปต่างประเทศ
comment67:เรื่องทางม้าลาย อยากจะจอดให้ข้ามนะ แต่กลัวโดนชนท้าย
comment68:คนบางประเทศ

คุณใส่เอาเองแล้วกัน เดี๋ยวจะหาว่าผมเหมารวมหรือใส่ร้ายใคร การค้าขายเขาจะตั้งใจทำสินค้าให้ออกมามีคุณภาพ 
หรือมีจุดเด่นที่ไม่เหมือนคู่แข่ง แบรนด์ของเขาเติบโตมีราคาสูงแต่คนก็มั่นใจที่จะซื้อ และติดตลาดโลกเรียกว่าทำธุรกิจ
แบบพัฒนาตัวเอง หรือคิดว่ากำไรไม่เยอะแต่ขายได้จำนวนเยอะๆนั่นก็กำไรเยอะได้

แต่อีกบางประเทศ ค้าขายของเหมือนๆกับคู่แข่ง แต่อาศัยการตัดราคา ขายถูกแต่ไร้คุณภาพ เน้นลดตันทุนกับโจมตีคู่
แข่ง ของมาจากแหล่งเดียวกันแท้ แต่จะเคลมว่าของตนมีคุณภาพกว่า ภาพโฆษณาอย่าหวังว่าจะใกล้เคียงสินค้าจริง
การสร้างแบรนด์คือการสร้างภาพ กับเตะตัดขาคนอื่น หรือคิดว่าขายได้กำไรน้อยต่อชิ้นคือไม่คุ้ม ไม่คิดพัฒนาสินค้า
แต่อาศัยการโก่งราคาหรือขายเกินราคาต่อชิ้น เพื่อกำไรที่ต้องการ เอาความจำยอมหรือความจำเป็นของลูกค้ามาขูดรีด
ทำให้พ่อค้าแม่ค้าประเทศพวกนี้ขายอะไรๆก็มักจะขายเกินราคาที่กำหนดตลอด หาความซื่อสัตย์ได้ยากยิ่ง พอมีคู่แข่ง
ที่เป็นเจ้าใหญ่ขายของไม่เกินราคามาแข่งขัน ก็ออกมาดิ้นจะเป็นจะตาย เพราะรู้ตัวว่าตัวเองสู้ไม่ได้ต้องตายแน่ ๆ

นิสัยการรู้แพ้ รู้ชนะก็ต่างกัน อย่างใครเคยดูรายการ เก่งสู้เก่งของญี่ปุ่น เราจะเห็นความมีน้ำใจของคู่แข่งขัน ที่คนชนะ
ก็เข้าใจเห็นใจคนแพ้ ไม่มีการผยองซ้ำเติม คนแพ้ก็ยอมรับความพ่ายแพ้ด้วยความภาคภูมิ และจะพยายามไปปรับปรุง
สินค้าของตนให้ดียิ่งๆขึ้นไปอีกเพื่อจะกลับมาสู้ใหม่ ถ้าใครจะท้วงว่ามันก็เป็นการแสดงออกต่อหน้ากล้องต่อหน้ารายการ
เท่านั้น ผมว่าคุณก็ยังมองอะไรลึกๆไม่ออกนั่นแหละ เพราะลองคิดกลับกันว่าถ้าเป็นอีกพวกบางประเทศ (ตรงข้าม) การ
แข่งขันแบบนี้รับรองว่า ถึงมีคนคิดจัดทำรายการแบบนี้บ้าง ผมว่าก็คงหาบริษัทผลิตสินค้ามาแข่งกันไม่ได้หรอก เพราะ
อะไรก็ลองตรองดูแล้วกัน

พอพ่ายแพ้แทนจะชื่นชมคู่แข่งว่าเก่งกว่า หรือโทษว่าตัวเราไม่ดีพอ แต่กลับหาข้ออ้างสารพัดเหมือนคนที่ไม่มีน้ำใจนักกีฬา
โทษฟ้าโทษดิน โทษกรรมการ แต่ไม่เคยโทษตัวเอง ประเทศพวกนี้เลยหาคนฉลาดแกมซื่อสัตย์ไม่ค่อยได้เลยมีแต่พวกฉลาด
แกมโจร หรือฉลาดแกมลู่ลม (เอาตัวรอดเอาผลประโยชน์อย่างเดียว)
comment69:ตอนแรกในใจผมจะเข้ามาโวยซะหน่อยว่าพวกชอบเอาต่างชาติมาข่มคนไทยอีกแล้ว. แต่พออ่านทุกตอนทุกบรรทัด. เอิ่มมม จุกกก. แน่นเฟ้อ เรอ. ก็มันเรื่องโคตระระจริงๆๆๆๆๆๆ แบบเถียงไม่ออก. 

"ทันทีที่คนไทยรู้สึกแพ้หรือเสียหน้า (ผมเพิ่มให้อีกนิดว่า. แม้ตัวเองจะผิดทุกประตู). ก็จะหาเรื่องใช้กำลัง.....  โห แค่เรื่องนี้ก็ชัดเจนมากๆ. เราจึงได้เห็นคลิปผู้ยิ่งใหญ่ขับขวางหน้าแล้วลงจากรถมาทำนักเลงเยอะแยะแทบทุกวัน. ทั้งที่บางทีตัวเองทำผิด แต่พอโดนดิปบีบแตรไฟด่า เสรื. อกทนไม่ได้

ส่วนเรื่องอื่นๆก็เห็นชอบด้วยทั้งหมด เห้ออออออออ
comment70:ถูกต้องทุกตัวอักษร ไม่มีข้อโต้แย้งใดๆ
comment70-1:บ้าไปแล้ว
comment71:โถๆ ที่แท้บทความของ เจ้าหลงป่าน้อยในตำนานนี่เอง
comment72:ก็ไม่เคยไปอยู่ชนบทไทย บ้านนอกน่ะเคยไปมั๊ย
comment73:เป็นเพราะพลเมืองดี ไม่ได้รับการปกป้อง
ผมล่ะอยากให้จับพวกวิ่งไหล่ทางแล้วไปแทรกเข้าข้างหน้า ประหารชีวิตนัก แต่ไม่เห็นมีใครทำไรมันเลย ตำรวยโบกให้รีบไปอีกต่างหาก
comment74:คนไทยไม่ชอบข้ามทางม้าลาย
comment75:เพื่อนผมบอกว่า ในสันดานเราเป็นคนดี แต่วิถีประชาทำให้เราต้องเป็นคนเลว
comment76:ญี่ปุ่นที่คุยเป็นใคร อยู่นานขนาดไหน. หรือว่าแค่อ้างถึงไม่กล้าด่าเองตรงๆ

แต่วินัยคนไทยก็แย่จริง แต่ก็บางส่วนเท่านั้นแหละแค่ในเมืองที่ต้องดิ้นรนกันไป. 

เรื่องรถพยาบาลเดี๋ยวนี้เค้าพยายามแหวกให้กันทุกครั้งนะเท่าที่เห็น. เสียดายญี่ปุ่นคนนั้นกลับประเทศไปก่อน
comment77:ไม่ได้ดจร.นะคะ แต่ให้เกิดใหม่อีกกี่ชาติขอเกิดเป็นคนไทยค่ะ 
บวกลบคูณหาร นั่งดูนอนดูตะแคงดูแล้ว ด้านดีด้านเสีย เราขออยู่ที่นี่ค่ะ 
เราเกิดมา20ปีแล้วค่ะ ค่อนข้างรู้โลก เสพสื่อนอกเยอะ ไม่ได้ตอบเพราะความกะลาหรือบ้าชาติ
นายญี่ปุ่นคนนี้ไม่ชอบประเทศไทย แต่แปลกนะคะ คนต่างชาติที่เรารู้จักส่วนใหญ่ ตอบว่ารักที่นี่ทั้งนั้น

สิ่งที่ดีที่สุดของเราในการได้เกิดเป็นคนไทยคือในหลวงรัชกาลที่9ค่ะ 
อาจจะเพราะคนคนนี้ที่ทำให้เรารู้สึกโชคดีจัง กูเป็นคนไทยว่ะ
comment78:รับทราบครับ จะพยายามมีวินัย 
และปฎิบัติตามกฎจราจรอย่างเคร่งครัด


ผมเห็นผู้หลักผู้ใหญ่แค่จุดเล็กๆในที่ทำงานยันระดับชาติ บางคนอยู่มาจนแก่ไกล้ตายยังแยกผิดแยกถูกไม่ออก เห็นแล้วก็สาบานกับตัวเองทุกวันว่าจะไม่ทำแบบนั้นเด็ดขาด
comment79:ก็เห็นคนญี่ปุ่นหลายคน บริษัทหมดคอนแทรคจะให้กลับประเทศตัวเองบ่นกันระนาวบางคนน้ำตาซึมเลยไม่อยากกลับมาอ่านข้อความตรงนี้แล้ว อึ้ง อะไรกันนี่
comment80:นายคุกกี้ผมพอเห็นที่เขียนบทความ เป็นคนอีโก้ในระดับสูงมากกกกกกกกก บทความแต่ละอย่าง
comment81:ความจริงคุ้กกี้คงอยากเขียนบทความ

คนไทยมีนิสัยชอบแค้นฝังหุ่น หลงป่าตั้งหลายปีแล้วก็ยังพูดถึงกันอยู่ได้ หัดทำเป็นลืมๆ กันบ้างเซ่ ถถถถ
comment82:อยากจอดให้นะคะตรงทางม้าลาย แต่คันหลังจี้ตูดมาติดๆตลอดเลย "- -
comment82-1:ถึงจะจี้ยังไง ถ้าคุณหยุดเขาก็ต้องหยุดครับ
comment83:ไอ้คนเขียนมันบ้าไปแล้ว อย่าไปอ่านให้รกสมองครับ
comment84:นายขนมคนหลงป่า มีดีอะไรนอกจาก  บ้าเก๊ก เต๊ะจุ๊ย หลงรูปสโลว์ไลฟ์ ไร้ชีวิตชีวาไปวันๆ

อย่างจราจรที่ว่า ถ้าบอกว่าเออ เราน่าจะ สอบใบขับขี่ให้มันยากขึ้นนิดนึงนะ หรือ จะเอาเสาไฟออก หรือ จะจำกัดอายุรถใช้วิ่งสัก สิบปี หรือ อะไรก็ได้ที่มันมีดีที่ญี่ปุ่นหรือที่อื่น แล้วเอามาปรับใช้

นี่อะไร ด่าอย่างเดียว

เรื่องญี่ปุ่น ผมชอบ คุณฟูจิ ฟูจิซากิ
รายการดูให้รู้มากกว่า
https://www.facebook.com/Dohiru/?fref=ts

ยังได้อะไรจากญี่ปุ่นมากกว่าลงแต่รูปไปวันๆเยอะ
comment84-1:และคุณโกจิด้วยครับแกมองสองด้าน
comment85:ที่คุ๊กกี้มันเขียนก็จริงส่วนหนึ่ง    แต่ส่วนที่คิดว่าไม่จริงคือไปบอกว่าคนญี่ปุ่นพูด    



เพราะว่าถ้าเขียนว่าตัวเองเป็นคนพูด  มันโดนถล่มมาแล้ว



คือไปเมืองนอกแค่แป๊บเดียว   พี่แกกลับมาเขียนว่าตัวเองเจอ Culture Shock     

โถถถถถถถถถถถถถถถถถถถถถถถถถถถถถถถถถถถถถถถถถถถถ



จริตนี้เป็นเกลียวเลย    ดัดซะขนาดนั้น       


ฮาาา



สรุป   อันไหนมันจริง  มันเป็นปัญหา    ก็ช่วยกันแก้ครับ   ไม่ต้องไปเปรียบประเทศโน้น ประเทศนี้       

อยากให้ลูกหลานโตมาในสังคมแบบไหน  ก็ช่วยกันสร้างสังคมแบบนั้น    แค่นั้นแหละ
comment86:คุ๊กกี้ คอฟฟี่ ณ. japan 55555
comment87:จะบอกว่าพื้นฐานบ้านเรา คือ ความเห็นแก่ตัว ขอเถียงว่าไม่ใช่
ญี่ปุ่นมันก็เห็นแก่ตัวเหมือนกันแหละ 
อย่ามองแค่มาตรฐานทางจราจรแล้วเหมารวมเราเรื่องอื่นๆ ด้วย
เรื่องเห็นแก่ตัวนี้มันสันดานมนุษย์ทุกผู้
ไม่ใช่ญี่ปุ่นมันจะดีกว่าไทยหรือดีกว่าใคร

แต่ถ้าบอกว่าพื้นฐานบ้านเรา คือ ความมักง่าย อันนี้ไม่เถียงเลย
comment88:อยากจะบอกว่าที่คนไทย เป็นๆกันหนะ

เห็นแก่ตัวเอย ชอบเอาเปรียบ ไม่มีระเบียบ

พอให้ไปอยู่ญี่ปุ่นสักพัก กลับอยู่ได้แฮะ

กลับกันคนญี่ปุ่นที่ว่ามีระเบียบ ไม่เอาเปรียบ อยู่ไทยไปสักพัก ก็เหมือนคนไทยก็มี

มันเริ่มจากกฎหมายมากกว่าครับ ถ้ามีกฎที่เข้มงวด สุดท้ายมันจะอยู่ในจิตสำนึกเองครับ
เริ่มจากทำเพราะกลัวผิด ทำไป ทำมา เลยเห็นว่ามันมีประโยชน์ครับ
comment89:เป็นคำพูดที่ออกจากปากคนญี่ปุ่นจริงหรือ?
แต่อย่างน้อย เนื้อหามันก็จริงนะ
comment90:อุปนิสัยคนไทย เป็นเรื่องน่าแปลก คนไทยเป็นคนใจดี โอบอ้อมอารี แต่คนไทยก็เป็นคนเห็นแก่ตัว ไม่น่าเชื่อว่าบุคลิกแบบนี้จะอยู่ในคนๆ เดียวกัน 

ลองอ่านดู
http://www.pattanakit.net/index.php?lay=show&ac=article&Ntype=53
comment91:ถ้าจะด่าไทยทำไมต้องเอาญี่ปุ่นมาอ้างอะ ด่าก็ด่าตรงๆเลย คุณคิดว่าคนญี่ปุ่นจะกล้าพูดตรงแบบนี้เลยหรอ
comment92:รับความจริงไม่ได้ เลยไปขุดอดีตคนเขียนบทความ แล้วมองผ่านความจริง
comment92-1:ยังกะว่าคนญี่ปุ่นไม่มีคนเห็นแก่ตัว
comment92-2:ความจริงคือทุกคนรู้ว่านี่คือความจริง
ไม่จำเป็นต้องให้ไอ้โง่ที่ไหนที่พยายามยัดเยียดบทความที่ดูเหมือนน่าเชื่อถือเพราะอ้างคนญี่ปุ่นที่ไม่มีจริง
มากล่าวอ้าง เพื่อต้องยอด View หากิน ทั้งๆ ที่ตัวเองทำอะไรทุเรศๆ ไว้ในนี้

มีแต่คนโง่ที่เพิ่งทำตัว Realize ว่าบทความนี้พูดความจริง
ทั้งที่มันควรจะรู้มาตั้งนานแล้ว
comment92-3:รับความจริงไม่ได้?? คืออะไรครับ ทุกวันนี้คนไทยยังด่ากันเองเลยเรื่องความเห็นแก่ตัว และอีกหลากหลายสันดานที่แสดงใส่กันเอง จริงๆไม่จำเป็นต้องให้ญี่ปุ่นมามองด้วยซ้ำ เรารู้จักกันดี แต่ที่อยากขุดเพราะ เผื่อใครที่ไม่รู้จักเจ้าของบทความ จะได้รู้ว่าเขาทำวีรกรรมอะไรไว้บ้างในนี้ จะได้รู้จักชั่งน้ำหนัก ว่าระหว่างข้อเท็จจริงกับการปั้นเรื่อง สร้างตัวละคร อะไรมันมีน้ำหนักกว่ากัน เรื่องสันดานคนไทย ไม่ต้องให้ใครมาบอกหรอกครับ คนไทยส่วนใหญ่ก็รู้กันดีอยู่แล้ว แล้วถ้าคุณตาม เจ้าของบทความ จริงๆ จะรู้ว่าคนไทยคนนี้ มีอคติกับชาติตัวเองมาก ไม่เถียงว่ามันเรื่องจริง แต่พูดในมุมมองตัวเองก็ได้ ไม่ต้องยกประเทศอื่นมาพูด เพราะมันไม่มีอะไรพิสูจน์ได้ว่าเขาเหล่านั้นพูดจริงๆ แค่ปั้นตัวละครเพื่อให้บทความดูมีน้ำหนักเท่านั้นเอง
comment93:คนไทยนี่ล่ะเขียน แต่เราไม่โฟกัสว่าใครเขียนนะ เห็นหลายคนบอกว่า คนนี้เขียน ไม่ให้ราคา ไม่อ่านต่อบ้าง คือ...
อ่านเถอะคุณ แล้วค่อยเถียงว่าเค้ามโนเองเหมือนเคสเก่าๆ หรือเค้าพูดความจริง อย่าบอกนะว่าคุณไม่เจอแบบที่เค้าพูด
คนไทยไม่เลวหรอก จริงๆ พื้นฐานน่าจะเป็นคนมีน้ำใจ แต่คนไทยไร้วินัย อยากได้สิทธิ์ต่างๆ แต่ไม่รักษาหน้าที่ตัวเอง
พอมีคนไทยบางคนทำตามกฎ ก็จะถูกมองว่าทำไมไม่อลุ่มอล่วย ไม่มีน้ำใจ นิสัยส่วนนี้บอกตรงๆ ว่าชาติเจริญยาก
เราเป็นคนไทย รักเมืองไทย แต่อยากเห็นการเปลี่ยนแปลง กฎหมายก็อ่อน การบังคับใช้แย่ คนเห็นแก่ตัวมากขึ้น
เราเคยไปหลายประเทศ ฮ่องกง ไม่น่าประทับใจในมารยาท แต่รถราบ้านเค้าไม่มั่วและไร้ระเบียบเหมือนบ้านเรา
เวียดนาม รถใหญ่น้อยมาก คนสัญจรด้วยมอเตอร์ไซด์ ดูเหมือนไร้ระเบียบ แต่ปัญหาการจราจรต่ำกว่าบ้านเรามาก
ที่พูดมาไม่ได้จะบอกว่าบ้านเราแย่ หาอะไรดีไม่ได้เลย แต่อยากเห็นบ้านเมืองเราไปในทิศทางที่ดีขึ้นเท่านั้นเอง
comment94:ญี่ปุ่นมันเทวดารึไง
บางคนก็เสพแต่ด้านสวยหรูของญี่ปุ่น แต่กับไทยเลือกเสพแต่ด้านมืด
 ไม่คิดจะรับด้านมืดของญี่ปุ่นเข้าสมองบ้างรึไง

ญี่ปุ่นมาทำงานไทย กินเหล้า ตีหรี่ มีชู้ ฟันลูกน้อง เห็นแก่ตัว เยอะแยะ
comment95:แล้วใครมันเอารถมาขายให้คนไทยเต็มบ้านเต็มเมือง

แล้วใครแทรกแซงนโยบายรัฐให้ส่งเสริมให้คนใช้รถยนต์ส่วนตัวเยอะ ๆ รถยนต์ตัวเองจะได้ขายได้เยอะๆ

แล้วใครคอยขัดขวางให้ขนส่งระบบรางของไทยไม่พัฒนา คนชาตินั้นแหละที่เห็นแก่ตัว
comment96:ใส่ใจเรื่องอะไรกับความคิดของคนต่างชาติ
comment97:ข้ามประเด็นคนเขียนไป
มันก็จริงอย่างที่เขียนมาน่ะแหละ
comment98:คนไทยโดนหลอกให้ใช้สะพานลอย??

คือ คนไม่โดนหลอก โดนรถทับตายไปหลายคนแล้วนะครับ

ประเด็นนี้ คือ รถเราไม่มีระเบียบ ไม่หยุดให้คนข้าม เราจึงจำเป็นต้องมีสะพานลอย

ไม่ใช่ว่าโดนหลอก แต่คือไม่อยากตาย



ผมมาสิงคโปร์ ก็มีนะ สะพานลอยน่ะ
comment99:ไม่เชื่อถือคนเขียน แต่ที่พูดมามันก็มีทั้งจริงและไม่จริง

ที่ญี่ปุ่นเป็นระเบียบก็จริง แต่ถึงคราวเทศกาลที่คนเยอะ ๆ มันก็เหมือน ๆ กัน แต่เขาก็สามารถหาทางแก้ไขได้เร็วกว่าเมืองไทยอยู่ดี
comment100:พื้นฐานคนไทยอาจไม่ใช่คนเลว” คือสิ่งที่เขาพูดทิ้งท้ายก่อนจะโบกมือลา

“แต่ว่าเมืองไทยไม่มีที่ยืนให้คนทำดี” 

เรื่องจริง สมมติเราทำตามกติกา เราอาจถูกเอาเปรียบ อย่างต่อคิวขึ้นรถตู้ ที่ไม่มีบัตรคิว คือที่นั่งมันจะไม่วนตามคิว เราก็รู้ว่ามาสมมติเป็นคนที่ 5 เราก็ไม่อยากลุกไปยืนต่อก่อนตอนรถกำลังจะมา แต่พอคนหน้าเราลุกเราก็รีบลุกจะไปต่อ แต่จังหวะไปท้ายแถว คนเพิ่งมาก็ต่อไปเรื่อยๆ จนตกรถรอบนั้น เซ็งมาก แต่ที่นั่งมันไม่เอื้อให้เป็นแถว
comment101:เห็นคนเขียนแล้ว แม่มมะโนตัวพ่อเลย 555+ 

ตั้งแต่หลงป่าแล้ว
comment102:อ้าง ยุ่นอีกแล้วววววววว

เขียนอะไรอ้างยุ่นไว้ดีสุด คนไทยจะไม่เถียง ไม่ด่ากลับ ยอมรับโดยดุษดี ถ้าเป็นญี่ปุ่นด่า แต่ชาติอื่นด่าไม่ได้ เถียงคืนแน่นอน ยกเว้น ญี่ปุ่น อยู่ชาติเดียวในโลก ที่คนไทยจะก้มหน้ายอมรับ แล้วไม่ด่ากลับ เทพสุดแล้วครับ คนชาตินี้ (ในสายตาคนไทย) Except Japanese only !!! 

ปล แต่บทความนี้ ผมว่า คนไทยมโนเขียนเอง คนญี่ปุ่นไม่น่ามีส่วนเกี่ยวข้องแต่อย่างใด อ้างญี่ปุ่นไว้ก่อน เพื่อไม่ให้โดนด่ากลับแค่นั้น
comment103:จบตรงชื่อคนเขียน  //เดินออกจากกระทู้
comment104:ผมก็อยากถามคนญี่ปุ่นเหมือนกันแหละครับ

1.จะรีบเดินไปไหน ไม่มีเลนไหนให้คนเดินช้าๆบ้างเลย

2.และ ถึงไอ้ยุ่นมันจะไม่มีเมาแล้วขับ แต่ผมเคยตกเครื่องเพราะไอ้ยุ่นมันเมาแล้วขึ้นรถไฟฟ้ามาแล้ว

เมาแล้วโดนประตูหนีบ รถไฟฟ้ารวนหมดเลย
comment105:ก็เหมือนที่เรารู้ๆ กันหล่ะครับว่า

ชาวญี่ปุ่น เป็น 1 เรื่องหนังโป๊

ชาวญี่ปุ่น เป็น 1 เรื่องการฆ่าตัวตาย จะมีสถานที่ ที่นิยมไปฆ่าตัวตาย

ชาวญี่ปุ่น เก็บกดมากๆ ในการใช้ชีวิตในสังคม เคร่งเครียดกันไป

ชาวญี่ปุ่น มี Sex Toy สารพัด เพื่อสนองตัณหาความเสี้ยนตนเองเยอะแยะ

จริงมั๊ย???

ถถถถถถถถถถถถ
comment106:คนญี่ปุ่นไม่ใช่คนดีทุกคน และอย่าหลงเชื่อสื่อต่าง ๆ ให้มันมากนัก

ตอนสมัยเรียน ผมเองก็เคยมีความคิดแบบนั้น คิดว่าคนญี่ปุ่นมีแต่คนดี สุภาพ มีระเบียบวินัย ซื่อสัตย์ ฯลฯ ทั้งสื่อต่าง ๆ ทั้งอาจารย์ก็สอนมาแบบนั้น ก็ทำให้ผมฝันหวานไปว่าคนญี่ปุ่นมีแต่คนดี

แต่พอทำงานแล้ว ผมเลยได้รู้ซึ้งว่าคนญี่ปุ่นไม่ได้เป็นแบบนั้นเลย โดยเฉพาะความสุภาพ บางคนก็โวยวาย ใช้กำลัง ลงไม้ลงมือ บางคนถ้าเห็นเป็นคนไทยก็จะวางท่ากร่าง ๆ พูดจาแบบห้วน ๆ ไม่สุภาพกับคนไทย อารมณ์เหมือนดูถูกคนไทยนั่นแหละ หรือถ้าเป็นในเรื่องเงิน ก็จะงก จะขี้เหนียวมาก ๆ อย่างเวลาไปหาหมอเนี่ยนะ ถ้ารู้ว่าประกันไม่คุ้มครอง (แต่อาจจะทำไปแล้ว รักษาไปแล้ว) หรือมีค่าส่วนต่างที่ต้องจ่ายเล็กน้อย บางคนนี่ยังไงก็จะไม่ยอมจ่ายเลยนะ จะโมโห จะโกรธทันที จะไม่ยอมให้เงินกระเด็นออกจากกระเป๋าเลยแม้แต่บาทเดียว

คุณจะว่าผมว่านิสัยไม่ดี พอเห็นคนญี่ปุ่นว่าเมืองไทยก็เลยหาอะไรมากด มาทำให้เขาเสียหาย แต่ด้วยความสัตย์จริง นั่นมันคือสิ่งที่ผมได้เจอมากับตัว จากคนญี่ปุ่นตัวเป็น ๆ และไม่ใช่แค่คนเดียวด้วย

จริง ๆ ทั้งคนญี่ปุ่นและคนไทยมันต้องปรับปรุงนิสัยกันทั้งคู่ คือคนญี่ปุ่นก็ต้องลดความเคร่งเครียด จริงจังลงมา และรู้จักเดินนอกกรอบบ้าง คือคนญี่ปุ่นจะเป็นประเภทต้องวางแผน กำหนดเส้น เดินตามกรอบไว้ แล้วถ้าเจออะไรที่มันไม่ตรงไปตามนั้น หลุดนอกกรอบเมื่อไรจะไปต่อไม่เป็นเลย ในขณะที่คนไทยเองก็ต้องเพิ่มความเคร่งเครียด จริงจัง มีระเบียบให้มากกว่านี้ ไม่งั้นมันจะเละเทะไปกันใหญ่ ถ้าคนญี่ปุ่นและคนไทยปรับนิสัยตัวเองให้มาอยู่ในเส้นของคำว่า "พอดี" ได้ มันจะดีไม่น้อย
comment107:อย่าอวยคนญี่ปุ่นมากเกินไปเลยครับ
comment108:และก็อีกนานครับกว่าไทยจะเป็นประเทศที่พัฒนาแล้ว เพราะคนไทย

"ขาดระเบียบวินัย ไม่รู้จักสิทธิหน้าที่ของตัวเอง" = "คอร์รัปชัน"
comment109:ก็จริงอย่างเค้าพูดนั่นแหละ ทางเดียวที่จะเปลี่ยนไทยได้คือ การสร้างค่านิยมโดยการศึกษาและรณรงค์ตามสื่อต่างๆ แต่ผู้ใหญ่ในบ้านเมืองยังไม่เอาเลยอะ

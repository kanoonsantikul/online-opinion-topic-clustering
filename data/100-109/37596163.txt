title:แบบนี้ใครผิด? คนที่จอดรถก่อนจอดรถคร่อมเลน ผมก็จอดตามที่ที่มี แถมโดนต่อว่า-พยายามทำร้ายร่างกาย
comment:วันนี้ตอนกำลังจอดรถที่ที่ทำงาน มีรถคันนึงจอดคร่อมเลนอยู่ ผมก็ไม่ได้ใส่ใจอะไรก็เข้าจอดปกติตรงที่ประจำที่ผมจอดอยู่ทุกวัน ก็เข้าจอดยากหน่อยแต่พอจอดได้

กำลังหยิบของลงจากรถ เจ้าของรถคันนั้นมาพอดี มาพร้อมหลานกับแฟนเขา (ไม่แน่ใจว่าพี่สาวหรือแฟน) แล้วก็เข้ามาต่อว่าผมว่าไปจอดรถเบียดเขา สรุปบทสนทนาคร่าวๆ ได้ประมาณนี้ 

เขา : ที่มีอีกตั้งเยอะ ทำไมไม่จอด ทำไมต้องไปจอดเบียดเขา

ผม : ผมก็จอดตรงนี้ประจำ ไม่ได้ดูที่อื่นว่ามีที่ว่างไหม

เขา : จอดประจำหรอ? มีทะเบียนแปะไว้ไหม?

ผม : ไม่มี แต่มาจอดประจำอยู่แล้ว คุณจอดกินล็อคมา ผมยังไม่ได้ว่าอะไรคุณเลย

เขา : จอดแปปเดียว แค่มารับหลาน จงใจเหลือที่อีกฝั่งไว้หลานจะได้เข้าง่ายๆ ทำไมคุณไม่ไปจอดที่อื่น (พูดวนซ้ำหลายรอบมาก ว่าทำไมผมไม่ไปจอดที่อื่น)

ผม : แล้วผมจอดตรงนี้มันผิดยังไง? คุณน่ะแหล่ะที่จอดกินล็อค แล้วผมก็ไม่ได้ว่าอะไรคุณเลย คุณจะมาว่าผมทำไม? มารับเด็ก มารับหลาน เป็นตัวอย่างให้เด็กดูหน่อย

เขา : เด็กขับรถเป็นหรอ? ทำไมต้องเป็นตัวอย่าง? คุณมองหน้าผมแบบนี้จะเอาหรอ?

ผม : มันไม่เกี่ยวว่าเด็กขับเป็นไม่เป็น แต่คุณจอดกินล็อคมา แล้วผมก็ไม่ได้ไปว่าอะไรเลย จะมาหาเรื่องทำไม ถ่ายรูปไปถามใครก็ได้ว่าจอดแบบนี้ใครผิด

เขา : ถ่ายไปเลย ไม่กลัวหรอก

จากนั้นคนที่มาด้วยก็พยายามห้ามปราม ผมก็จะไปทำงานแล้ว ไม่ได้จะถ่ายรูปอะไร ก็คิดว่าแยกย้ายกันไปปกติ เขาก็เดินไปที่รถ พยายามจะเปิดประตูแล้วพูด

เขา : เดี๋ยวผมจะเปิดประตูเข้าให้ดู ถ้าชนกันมาว่าผมไม่ได้นะ

ผม : อ้าว จะชนได้ยังไงล่ะ (ทางเข้าประตูอีกทางก็มี ทางที่บอกว่าจะให้เด็กเข้า)

เขาก็ไม่ฟัง พยายามจะเปิดประตูเข้าทางที่ติดรถฝั่งผม ตอนนั้นผมเลยยกกล้องขึ้นมาถ่าย เพราะถ้าชนจริงๆ ผมต้องเอาเรื่อง แต่เขาเข้ารถ ไม่ชน ผมก็ไม่ได้อะไรจะไปหยิบของที่รถแล้วไปทำงาน เขาเปิดประตูลงจากรถมา

เขา : ถ่ายทำไม ไม่ชอบให้ถ่าย

ผม : อ้าว ก็บอกว่าให้ถ่ายไม่ใช่หรอ

ผมยังพูดไม่ทันจบ เขาเปิดประตูรถแล้วเข้ามาผลักผม ผมเลยด่าไปว่าไอเ-ี้ย จากนั้นเขาก็พยายามเข้ามาทำร้ายผมหลายครั้ง แล้วพูดว่าไปด่าเขาทำไม เขาไม่ชอบให้คนมาด่า ผมก็หลบๆ ปัดๆ ไม่ได้สวนไปนะ มันที่ทำงานผม ถ้าทะเลาะกันใหญ่คงดูไม่จืดแน่ๆ จากนั้นคนที่มาด้วยก็อุ้มหลานก็ลงมาห้าม แล้วก็แยกย้ายกันไป

ก็ยังดีครับ ที่ไม่มีใครได้รับบาดเจ็บ แอบสงสารเด็กที่ต้องมาอยู่กับคนแบบนี้ เลี้ยงลูก เลี้ยงหลาน ปลูกฝังจิตสำนึกเป็นเรื่องสำคัญนะครับ นี่วางมวยโชว์เด็กอีก จะแจ้งความก็ไม่รู้จะแจ้งได้ไหม เพราะต่อยไม่โดน อยากถามหน่อยครับว่าเหตุการณ์ประมาณนี้ผมควรหาที่จอดใหม่จริงๆ หรอครับ?

มีรูป-วิดีโอนะครับ แต่ไม่ค่อยชัด ลองดูกันครับ
comment1:เราไม่ผิดครับบบบบบบบบบ เรียกใครก็ได้มาเป็นพยานครับ ยาม คนใกล้ๆ ถ่ายรูป-บันทึกเสียงไว้เป็นหลักฐาน
comment1-1:เสียงไม่มีครับ มีแต่ภาพตอนจอดรถ กับคลิปที่เขาพยายามเข้ามาทำร้ายเฉยๆ
comment1-2:เท่านั้นก็พอครับ
comment2:มีคนแบบจขกท ก็ดีแล้วค่ะ

พวกเอาง่ายให้ตัวเองเข้าว่า ว่ามีทีตั้งเยอะ ปล่อยเขาจอดคร่อมเลนจะเป็นไรไป ...คล้ายๆพวกแช่ขวา แล้วบอกถ้ารีบก็แซงซ้ายไปนั่นแหละ

ถ้าที่บ้านเขาไม่ยอมอบรมสั่งสอนมา ก็ต้องมาให้คนอื่นสั่งสอนแบบนี้ดีแล้ว
comment2-1:คือความจริงผมไม่ได้ไปสั่งสอนอะไรเลยนะ เขาเดินมาต่อว่าผมเอง แล้วที่ผมจอดตรงนั้นไม่ได้จงใจกวนหรืออะไรเลย ผมจอดตรงนั้นมาหลายเดือนแล้ว ไม่ได้คิดอะไรเลยครับ
comment3:จอดได้.... จริงๆ จขกท ใจเย็นมากครับ ดีแล้ว
comment4:ถ้าถ่ายคลิปถ่ายรูปไว้แบบนี้ ผมจะถ่ายไปเรื่อยๆรอให้มันเข้ามาทำร้าย
ทีนี้เข้ามาผลักเมื่อไหร่จะพุ่งล้มแกล้งให้หัวพื้นแล้วร้องโอยๆ ให้เสียงมันถูกบันทึกเรื่อยๆ
ทีนี้เสร็จเรา  เอาคลิปไปแจ้งความ อัพลงโซเชียล  เรียกค่าเสียหายเล่นๆ
เรียกเบาะๆสักแสนนึงกำลังสวย  เอาให้เข็ด
comment4-1:ผมไม่ได้ถ่ายวิดีโอครับ เอามาจากวงจรปิด
ตอนนั้นไม่ได้คิดอะไรเลยครับ อยากให้จบๆ แล้วไปทำงาน ที่เอามือถือมาถ่ายก็เพราะเขาพูดเหมือนจะจงใจเปิดประตูมาชนรถผม เลยจะถ่ายไว้เป็นหลักฐานครับ
comment5:คนมักง่ายมักเป็นแบบนี้แหละ แก้ยังไงก็ไม่หาย
comment5-1:มักง่ายไม่พอ มาว่าผมอีก จอดรถคันเดียวแต่หวงที่จอดข้างๆ อีก งงมาก
comment6:จขกท. จอดไปเถอะครับ
อยู่ในล๊อคเรา ไม่เลยกรอบ
คนแบบที่ จขกท. เจอคือ คนที่โทษทุกอย่างยกเว้นตัวเอง จะให้ทุกคนเข้าใจมัน แต่มันไม่เคยเข้าใจหรือสนใจคนอื่น

ถ้าเป็นผม..
คำแรกที่มันถามเรา...ทำไมต้องมาจอดเบียด
ผมจะ...ไม่เถียง ไม่พูดอะไรด้วยเลย แม้สักคำเดียว แล้วก็เดินไปทำธุระของเรา
หรือถ้ากังวลกลัวรถเป็นรอย ผมก็ยังไม่ไป รอจนมันไปแล้วค่อยไป....แต่จะไม่พูดกับมันสักคำ
comment6-1:ตอนนั้นก็งงๆ อยู่ครับ อยู่ดีๆ โดนเข้ามาหาเรื่อง พูดเหมือนผมทำผิดมากๆ ผมก็เลยอธิบายไป พูดดีด้วยตลอด มาโมโหตอนโดนผลักนี่แหล่ะครับ
comment6-2:อันตรายมากทำผิดแล้วไม่รู้ผิด แล้วมันจะมีลูกหลานรับสืบทอดพันธุกรรมแย่ๆนี้ไปอีกในรุ่นต่อๆไป
comment7:อย่าสวนให้มันต่อยโดนเราแล้วแกล้งล้มลงไป มีคลิปยิ่งดี

แล้วไปโรงพยาบาล แจ้งข้อหา พยายามฆ่า เอาคลิปให้ แหม่มโพธิ์ดำ  ให้คนมาด่าม้นให้สนุก แล้วเรียกค่าเสียหาย  1 แสนบาท

จำไว้อย่าไปสวนน่ะครับ เดี๋ยวเป็นทะเลาะวิวาท
comment7-1:ไม่ได้สวนเลยครับ แต่ไม่ได้คิดถึงเรื่องนั้น กลัวเรื่องงานมากกว่าครับ
comment8:รถคันเท่ากระป๋อง ยังจะจอดคร่อมช่องอีก ....เห็นแกตัวที่สุด ....สุดที่จะบรรยายจริงๆ
comment9:เขาคงนึกว่าลานจอดรถทั้ง 2 ช่องเป็นของเขา คงเหมือนกับพวกที่ขับรถแช่ขวา แล้วมาเจอรถแช่ขวาที่ช้ากว่า ก็เลยเปิดไฟกระพริบไล่และคิดว่าเขา เลว
comment10:นอกจากจะปัญญาอ่อนแล้ว ตรรกะยังวิบัติอีก อย่างความเห็นที่ 6 บอก โทษทุกอย่างยกเว้นตัวเอง 
ปัญญาอ่อนที่ว่าคือ ที่แคบแบบนี้ ถ้าจอดในล็อค หลานลงไม่ได้ 
"คุณก็จอดให้หลานกะคนที่มาด้วย ลงไปยืนรอ แล้วค่อยถอยรถเข้าสิ ใครเค้าก็ทำแบบนี้ทั้งนั้น (ส่ายหัว)
ทุเรศอะ โง่เอง แล้วยังมาหาเรื่องเค้า 

ตรรกะวิบัติ "จะมาอ้างเรื่องคนที่มาด้วย ลงไม่ได้ เพื่อจอดเกินล็อคได้ไง เห็นแก่ตัวไปเปล่า"

เจ้าของกระทู้ ถือว่าใจเย็นพอสมควรนะ แนะนำ แจ้งความเอาเรื่องให้เข็ดครับ พยายามทำร้ายร่างกายนะ
comment10-1:ผมก็ว่างั้น วิธีแก้มีตั้งเยอะแยะโดยไม่ต้องเบียดเบียนที่จอดอื่นๆ แถมยังมาหาเรื่องอีก
comment11:คงไม่เคยได้ทาน โปรตีน เพื่อรักษาอาการตรรกะวิบัติ  ถ้ามีคนพร้อมเสริฟให้สักรอบ อาการจะหายเป็นปลิดทิ้งครับ
comment12:เวรกรรม ต้องมาเจอคนแบบนี้
comment13:ประเทศไทย คนแบบนี้เยอะครับ
มันผิด แต่มันคิดว่ามันถูก
comment13-1:ไม่ได้คิดว่าถูก

แค่ชอบแบบนี้ และไม่ชอบแบบโน้น 

ไม่ชอบก็เอาเรื่อง ถ้าชอบก็ไม่เป็นไร 

ชาวเราเป็นแบบนี้กันเยอะ และแทบจะทุกเรื่อง  

ถ้าชอบก็โอเคต่อให้เป็นเรื่องชั่ว 
ถ้าไม่ชอบต่อให้เป็นเรื่องคุณงามความดีก็ไม่สน
comment14:คนหาเรื่องโครตปัญญาอ่อน เด็กมันก็ไม่รู้จักสอนผู้ใหญ่ให้รู้จักโตซะมั่ง
comment15:คหสต. ถ้าล็อกนี้มีปัญหา และยังมีล็อกอื่นว่าง ผมจะจอดล็อกอื่นครับ 
คิดว่าเลี่ยงปัญหาดีกว่า
comment16:จอดคร่อมเลนเห็นแก่ตัวจริงๆ ตั้งใจกั๊กจอดคนเดียว ขนาดในตึดยังเห็นแก่ตัวแบบนี้ แย่มากๆครับ
comment17:จขกท.ผิดครับ    .........ที่ไปทะเลาะกับคนบ้า
comment17-1:
comment18:เห็นใจ จขกท ครับ อยู่ผิดที่ผิดเวลา ไม่รู้จะว่าไง
comment19:จขกท ไม่ผิด เพราะอีกคันจอดคร่อมเลน ไม่ตรงช่อง

แต่เอาตรงๆ ถ้าเจอคนจอดรถแบบนี้ ถ้าที่อื่นเหลือ ผมไปจอดช่องอื่นครับ ใจจริงก็อยากดัดนิสัยพวกจอดเห็นแก่ตัว แต่ก็ขี้เกียจมาระแวงว่ารถเราจะเป็นรอยไหม
comment19-1:ใจจริงผมก็ไม่ได้อยากดัดนิสัยอะไรเลย แค่ชินจอดตรงนี้ เห็นตรงนี้ว่างก็เข้าเลย แล้วที่อื่นก็ไม่ได้ว่างเยอะขนาดนั้นครับ
comment20:ถ้าเจอแบบนี้ ผมจะพยายามจอดชิดรถเค้าให้มากที่สุด (แต่ยังอยู่ในเขตเรา)

เค้าจะได้ขึ้นไม่ได้เลย แล้วไปขึ้นอีกฝั่งนึง

ตัดปัญหาการเปิดประตูโดน เพราะเปิดไม่ได้
comment20-1:ผมพยายามไปชิดอีกฝั่งนึงนะ จะได้ไม่ติดกันเกินไป เข้าทางคนขับก็ได้ถ้าระวังๆ หน่อย ถ้าง่ายหน่อยก็เข้าอีกฝั่งน่ะแหล่ะครับ
comment20-2:จริงนะ ผมก็ทำแบบนี้  บางทีผมก็โดนทำแบบนี้เช่นกัน ..... เพราะบางทีเผลอจอดไม่ตรงกลางแนวเส้น
comment20-3:ถ้าคันเค้าอยู่ระหว่างคันประกบพอได้
แต่แบบนี้ถ้ารถเค้าอยู่ริมกำแพง ระวัง.....
ระวังว่าคันเค้าจะโค้งออกไม่พ้นมุมซ้ายเรา
comment21:สงสัยครับ ทางซ้ายมือของกรวย นั่นเป็นช่องจอดรถ หรือว่าเป็นช่องอะไรครับ
comment21-1:เป็นระเบียงครับ
comment21-2:ถ้าแบบนั้น คู่กรณีของ จขกท ก็น่าจะจอดในตำแหน่งที่ จขกท จอดนะ
เพราะจะมีที่ว่างทั้งด้านซ้ายและขวา เหลือเฟือ
comment22:เราหลีกได้ก็หลีกครับ เจอคนแบบนี้ วันใดวันหนึ่งมันเจอคนที่เคมีตรงกันหล่ะก็.....ชีวิตมันอาจมีค่าเพียง 35 บาท
comment23:จริงๆ เนื้อแท้มันอยู่ที่ ....

เขาไม่อยากยอมรับมากกว่า ว่าฝีมือในการจอด -ไม่มี-
comment24:ขอเห็นต่างนิดนะคะ
ถ้าเราเป็นจขกท.คงไม่จอดติดเค้าหรอกค่ะ ถึงแม้จะจอดประจำก็ตาม เรายอมไปหาที่ตรงอื่นก็ได้
เหตุผลเพราะ เราคิดว่าคนที่จงใจจอดรถแบบนั้นมันไม่ปกติค่ะ เราคงไม่เสี่ยงแทรกเข้าไปจอดตรงนั้น เพราะเาประเมินแล้วถ้าเราจอดนาน แล้วเจ้าของรถที่จอดคร่อมเลนมาถึง อาจจะเปิดประตูมาโดนรถเราเสียหายได้ ซึ่งจะเห็นว่าฝั่งด้านคนขับมันชิดกับรถเรามากเลย ถ้ามันกวนมันอาจจะเปิดประตูเอาขอบกระแทกประตูเราบุบได้ บอกเลยว่างานจะหยาบค่ะ

หรือถึงแม้เราจะเจอคนจอดคร่อมเลนมาพอดี เหตุการณ์ก็จะเป็นแบบที่คุณจขกท.เจอค่ะ เพราะคนมันไม่ปกติ มันพร้อมหาเรื่องอยู่แล้ว

ดังนั้นเราว่านะ เหตุการณ์แบบนี้จะไม่เกิดขึ้นถ้าคุณไม่เอาตัวเองเข้าไปอยู่ในจุดที่เสี่ยงค่ะ คือจขกท.อยู่ไม่เป็น คนอยู่เป็นเค้าจะรู้ว่าถ้าขรี้มันเหม็น ก็ควรเลี่ยงตีนไม่ไปยีขรี้เล่น เพราะยังไงมันก็เหม็น จะเหม็นมากเหม็นน้อยมันก็เหม็น ถ้าเห็นขรี้แล้วไม่เลี่ยง แต่อยากลองเหยียบยีเล่น เจอแบบที่คุณเจอมามันก็ธรรมชาติคนศีลเสมอกันมาปะกันพอดีค่ะ

อยู่เป็นก็เย็นใจนะคะ ทีหลังก็อย่าไปเอาเวลาชีวิตคุณเข้าไปยุ่งกับคนพวกนี้เลยค่ะ เสียเซลล์สมอง เสียอากาศที่ต้องอมแล้วพ่นมาก่นด่าต่อล้อต่อเถียงกับคนพวกนี้เปล่าๆ
comment24-1:รบกวนคุณอธิบายคำว่าศีลเสมอกันหน่อยได้ไหมคะ เท่าที่อ่านมา เราไม่เห็นเจ้าของกระทู้จะศึลเสมอกะคนขับรถคันข้างๆ ตรงไหนเลย
comment24-2:อ่านแล้วถึงกับต้อง Log In มาตอบ

จากความเห็นนี้ เป็นความคิดที่ดีนะครับ

แต่ ถ้าให้ดีที่สุด ต้องช่วยกันเป็นหูเป็นตา อย่าปล่อยให้พวกนี้มีที่ยืนในสังคมครับ
พวก มักง่าย ตรรกกะผิดแปลกมนุษย์ พวกนี้ ต้องอธิบายให้รู้ว่าอะไรมันคือ ผิด หรือถูก

ส่วนถ้าคิดว่าเราเสี่ยงจริงๆ ก็ควรแจ้ง รปภ. หรือเพื่อนร่วมงาน 2-3 คนขึ้นไป แล้วรอ เจ้าของรถกลับมาแล้ว คุยอย่างสุภาพกับเขาครับ

สังคมไทย มันสังคมหาพวกครับ ถ้าตัวคนเดียวจะอยู่ยากครับ
comment24-3:เห็นแย้งนะครับ  ร็ว่าขี้เหม็นก็ไม่ควรไปยุ่งกับมัน  น่าจะหมายถึงรนหาที่

พฤติกรรมตามคำบอกเล่าของ จขกท รวมทั้งภาพประกอบไม่เห็นว่า  การจอดรถของ จขกท จะเป็นการรนหาที่ตรงไหน  อยู่ในช่องของตนและไม่จอดเบียดชิดรถคู่กรณีแต่อย่างใด

เหตุการณ์ที่เกิดขึ้น  จขกท คงไม่ได้มีศีลเสมอกับคู่กรณีหรอกครับ
comment24-4:เจ้าของเความเห็นมากกว่า ที่น่าจะศีลเสมอกัน ถึงคิดว่าอย่าไปยุ่ง ปล่อยผ่านไป แล้วก็อยู่ร่วมกันไปอย่างปกติ ไม่เกิดการพัฒนา ถูกป่ะ ศีลเสมอกันอยู่ด้วยกันได้ คนนึงเอาเปรียบ คนนึงปล่อยผ่าน
comment24-5:อ้าว ไม่ใช่เพราะ "ที่จอดมันกว้าง แต่ใจคนมันแคบ" เหรอครับ 5555


แก้ไขเพิ่มเติมเผื่อคนบางคนจะงง 
เคสก่อนหน้านี้มีเรื่องรถวิ่งสวนเลนมาชนกับเจ้าของกระทู้ https://pantip.com/topic/37496378 (เจอมอเตอร์ไซร์ย้อนศรมาเฉี่ยวรถแล้วล้ม มอเตอร์ไซร์เข้าเผือกโทรมาเรียกร้องค่าเสียหายพอไม่ให้ก็ด่า ชักไม่สงสารละ) 

ทางคู่กรณีที่วิ่งย้อนศรมาเรียกร้องค่าเสียหายทั้ง ๆ ที่เจ้าของกระทู้นั้นไม่ผิด คุณความเห็นนี้บอกว่า บอกว่า "ถนนมันกว้าง แต่ใจคนมันแคบ" และมองว่าควรจะช่วยเหลือคู่กรณีที่วิ่งย้อนศรมาชนในฐานะเพื่อนร่วมโลก  รถใหญ่กว่าชนรถเล็กยังไงรถใหญ่ก็ผิดเต็มๆอยู่แล้ว

ผมเลยสงสัยว่าแล้วเคสนี้ล่ะ ทำไมไม่บอกว่า "ที่จอดมันกว้าง แต่ใจคนมันแคบ" บ้างหนอ
comment24-6:คห.24 มีตรรกะแบบหลบได้หลบ เลี่ยงได้เลี่ยง สิทธิหรือความถูกต้องใด ๆ ไม่สำคัญ ใครไม่หลบคืออยู่ไม่เป็น
ลักษณะแบบนี้ต่อให้ใครมาหาเรื่อง ถ้ายอมได้ก็คงยอมหมด คติคือดีกว่าเอาพิมเสนไปแลกกับเกลือ

ซึ่งคติดำรงชีวิตแบบนี้มันก็ไม่ผิดอะไรนะ ก็เป็นทางเลือกนึง แต่คนที่เค้ามองว่าสิทธิ์ของตัวเองเป็นสิ่งที่สำคัญไม่แพ้กันมันก็มีอยู่ โดยที่เค้าเองก็ไม่ได้ไปหาเรื่องใครเพื่อให้ได้สิทธิ์นั้นมา  แต่ถึงกับวิจารณ์ว่าเค้าอยู่ไม่เป็นบ้างล่ะ ศีลเสมอกันกับคนที่มาหาเรื่องเค้าบ้างล่ะ นี่ก็เอามุมมองตัวเองเป็นใหญ่เกิน ไม่ต่างอะไรกับพวก Victim Blaming เลย
comment24-7:ทำไมผมมองเห็นโอกาส และเงิน
comment24-8:ทำไมผมมองเห็นทุ่งหญ้า ภูเขา และลำธาร
comment24-9:เห็นต่างน้ะว่า
อยู่เป็นแบบนี้ แต่โดเอาเปรียบตลอดชีวิตเลยน้ะ
หากคิดแบบนี้. ไม่ต่างจากอยู่รอดไปวันๆ บางครั้งต้องสู้เพื่อความถูกต้องบ้าง
comment24-10:เจอประจำ  โดยเฉพาะในห้าง
เลยจอดชิด ติดประตูให้มันปีนเข้าอีกทางเลย

มีอะไรไหม?
comment24-11:เห็นด้วยครับ

แค่ถ่ายรูปโชว์ความง่าวของรถที่จอดคร่อมเล่นไปแชร์ตามเพจดังๆก็พอแล้ว

ไม่ควรเอาตัวเองไปอยู่ในจุดเสี่ยง
วันนี้มันเล่นจขกท.ไม่ได้​ แต่มันรู้ว่าเป็นที่จอดประจำของคุณ​ วันหน้ามันก็จะเล่นรถคุณอยู่ดี
comment24-12:คห.24 เกือบจะดีแล้วเชียว ถ้าไม่มีตรงที่ว่า"ศีลเสมอกัน" กับคำว่า "อยู่เป็น"

มุมมองทั้งของจขกท. (และคนที่สนับสนุนให้ฉะ) และคห.24 ต่างก็ไม่ผิด
แบบคห.24 ก็คือ ตัวเองปลอดภัยแน่นอน แต่ถ้าทุกคนคิดอย่างนี้ พวกคนมักง่ายก็จะมากขึ้นเรื่อยๆ
มีคนอย่างจขกท.บ้างก็ดี พวกนี้มันจะได้รู้บ้างว่าคนอื่นเขาไม่ได้เซ่อซ่าให้ตัวเองเอาเปรียบอย่างเดียว
เพียงแต่ต้องระวังและดูสถานการณ์ด้วย มีอะไรขึ้นมาอาจจะไม่คุ้ม
comment24-13:ครอบครัว พ่อแม่สอนมาแบบนี้ โรงเรียนอบรมมาแบบนี้เหรอครับ?
คืออยากรู้ว่าเป็นโดยพื้นฐาน หรือเป็นเองโดยธรรมชาติ
comment24-14:ปัญญาอ่อน
comment24-15:ใจเย็นดีนะครับ   ขอชื่นชม
comment24-16:สังคมไทยทุกวันนี้  ต้องการคนที่กล้าพูด กล้าคิด กล้าแสดงออกในสิ่งที่ถูกที่ควรครับ
ถ้าเห็นคนอื่นทำผิด  แล้วมุดหัวอยู่แต่ในกระดอง  ปล่อยให้คนอื่นทำผิดไปเรื่อยๆ
คิดว่าประเทศไทยในอนาคตจะเป็นอย่างไรครับ   ... ตอนนี้ยังไม่แย่พออีกรึไง

อย่าปล่อยปะละเลยพฤติกรรมแย่ๆ เหล่านี้ไปให้ส่งผ่านวัยไปสู่ลูกหลานเลยครับ
มาช่วยกันสร้างสังคมที่ดี น่าอยู่ รู้จักให้อภัยกันดีกว่า .... ยังไม่สายนะครับ
comment24-17:การ์ดโลกสวยจัง
comment24-18:ศีลเสมอกัน คำนี้ทำไมคนชอบยกมาเพื่อสนับสนุนความคิดตัวเองจัง ..
comment24-19:ถ้าที่จอดทั้งหมดในลาน จอดคร่อมแบบนี้หมดทุกช่อง
จะต้องทำไงครับ ขอทางออกให้ผมหน่อย
comment24-20:คห. 24 ย่อหน้าแรกดีนะ

แต่พออ่านจบ คห. 24 นี่นิสัยเลว ใส่จขกท.ยับเลย ทั้งที่จขกท.ไม่ผิด
comment24-21:เชิญรับยาช่อง 2 ครับ
#ตรรกะป่วย
comment24-22:สวัสดีคนเห็นแก่ตัว คห 24

ในเมื่อิดจริงเราก็ต้องยอมรับในเคสนั้นๆ

อันนั้นจะไม่ว่าอะไร แต่การแถ และแสดงความคิดเห็นต่อกรแบบนี้ 

นี่ล่ะคนเห็นแก่ตัว สัน...ขุดยากที่แท้จริง สำหรับคุณ
comment24-23:ผีย่อมเห็นผี 
ผีย่อมเข้าใจผี
comment24-24:ตรรกะป่วยมาก

 หน้าบ้านมีทุ่งลาเวนเดอร์ป่าวเนี่ยย 555
comment24-25:หรือว่า...เธอมาในรถคันนั้น ?
comment24-26:ศีลไม่เสมอกันครับ

ผมให้ศีลของ จขกท. เป็นต่อ 3-1 เลยครับ

ตั้งใจจอดรถเห็นแก่ตัวแบบนั้นไม่ได้
comment25:อยากเจอคนแบบนี้บ้างจัง
อยากรู้จริงๆ ว่ามันจะห้าวแค่ไหน
โดนของจริงบ้าง เผื่อสันดานเปลี่ยน
comment26:ไม่รู้จะพูดยังไงดีกับคนแบบนี้ แต่ผมว่าน่าจะแจ้งความนะครับ
ยังไงตามที่เล่าก็ผิดฐานทำร้ายร่างกายอยู่แล้ว
ถ้าเรามัวแต่ปล่อยผ่านหรือเลี่ยงไปซะทุกเรื่องทุกครั้ง คนแบบนี้ก็จะมีเยอะขึ้นเรื่อยๆ เราก็จะเจอบ่อยขึ้นเรื่อยๆ
คนเดิมก็จะทำบ่อยขึ้นเพราะได้ใจ คนใหม่ๆก็จะทำตาม
แล้ววันหนึ่ง คนที่คิดว่าไม่มีโอกาสเจอคนประเภทนี้ก็อาจจะต้องเจออยู่ดีด้วยสถานการณ์บังคับ
ที่เห็นบ่อยๆก็จบด้วยคำขอโทษตอนเป็นข่าว บางรายร้องไห้เป็นวรรคเป็นเวร
ทำไมตอนทำหรือก่อนทำไม่คิดให้ดีก่อน ส่วนใหญ่คนทั่วไปก็รู้ได้อยู่แล้วว่าแบบไหนผิดแบบไหนถูก
comment27:จอดคร่อมแบบนี้ ไปจอดที่อื่นรับรอง ได้ของฝากกลับไป
comment28:อ่านดูรู้สึกเหมือน  จขกท. คุยกับคนบ้า
comment29:ผมเจอคนจอดแบบนี้ ผมหนีไปจอดที่อื่น เพราะคนแบบนี้มันบัวใต้น้ำ ไม่เข้าใจอะไรทั้งสิ้น ยิ่งไปไกล้เรายิ่งเปื้อน เสมือนลงไปในโคลนตม ยังไงก็ต้องเปื้อน

ปกติที่จอดแบบนั้นเขาจะให้ ผดส ลงก่อนแล้วค่อยถอยเข้าจอด ผมชอบจอดแบบนี้ชิดๆกำแพงด้วยซ้ำ กลัวคันข้างๆเปิดประตูมาโดน 

คนที่ จขกท เจอคงทั้งไม่มีฝีมือในการถอยจอด และก็สติไม่ดีด้วย

แนะนำว่าไปแจ้งความ คนพวกนี้เจอตำรวจแล้วคืนสติได้ เป็นยารักษาอาการบ้าชั้นดี
comment30:เกลียดจริงๆ อิข้ออ้าง จอดแป๊บเดียว แล้วนึกจะมักง่ายแค่ไหนก็ได้ 
ใครสั่งใครสอน -*-
comment31:ไอ้คำว่าแป๊บเดียว เดี๋ยวเดียว ไม่เห็นเป็นไรเลยเนี้ยะทำคนตายมาหลายคนละ สงสัยตาคนนี้อยากเป็นหนึ่งในนั้น ดีว่า จขกท. ค่อนข้างใจเย็นพอสมควรเลยรอดไป
comment32:ฝีมือกากขนาดไหน  รถคันแค่นั้นถึงจอดคร่อมเลนได้
comment33:1.ปล่อยๆ มันไป คนแบบนี้มีเยอะ ปลอดภัยแต่อนาคตคงมีเต็มไปหมด
2.สู้เพื่อสิทธิของตน เกิดกระทบกระทั่งแน่นอน แต่เป็นการเตือนสติว่าสิ่งที่ทำมันผิด อนาคตอาจจะลดพวกนี้ลงได้


ผมสงสัยมานานแล้วว่าควรเลือกข้อไหน ในเมื่อทุกวันนี้มีพวกนี้ในสังคมเยอะเลย เอาเปรียบทุกอย่างโดยไม่สนสิทธิคนอื่น
กม. ก็ช่วยอะไรไม่ได้ บางเคสเจ็บตัวถึงตายก็ยังเอาผิดอะไรกับพวกนี้ไม่ได้เลย
comment34:ปยอ สุดๆ มีช่องให้จอดได้ 2 คัน จะจอดแค่รถตัวเองคันเดียวซะงั้น 

แบบนี้ทำไมไม่จอดค่อมเส้นกลางคันไปเลยหล่ะ คันอื่นจะได้เบียดจอดไม่ได้ไง
comment35:คันที่จอดค่อมน่าจะสำนึกบ้างนะ...
comment36:คห24 แม่พระสุดๆ สงสัยต้องอัญเชิญไปอยู่ทุ่งดอกลาเวนเดอร์ ทุ่งหญ้าเขียวขจี โลกสวยสุดงดงาม

ดูจากรูป 


คนจอดผิดชัดเจน คือ mirage เพราะจอดคร่อมมาอีกฝั่งนึงค่อนข้างมาก
แทนที่จะด่า mirage กลับมาว่าคนที่รักษาสิทธิ์ของตัวเอง จอดรถตามช่องถูกต้องซะงั้น
จขกท เค้าก็ยอมจอดเขยิบไปอีกฝั่งนึงแล้ว 
mirage ควรรีบๆขึ้นรถซะ แล้วรีบออก จะได้ไม่ขายขี้หน้า ประจานตัวเอง

ถ้าบอกว่า ทำไม จขกท ไม่ไปจอดที่อื่น
ต้องถามกลับว่า ทำไม mirage ไม่ไปจอดที่อื่น??? ที่จอดเยอะแยะ รู้ว่าตัวเองมีเด็ก ก็ไปหาที่จอดที่อื่นที่ไม่เบียดเบียนคนอื่นสิ

ผมเองก็มีลูก
ทุกครั้งจะจอดรถ ถ้ามีให้เลือกเยอะ ผมเลือกจอดที่ลูกเข้าออกง่าย และที่สำคัญ ต้องไม่กินเลนคนอื่น ไม่ทำความเดือดร้อนให้คนอื่น

แต่กรณีนี้ แม่พระลาเวนเดอร์กลับบอก ".......เหตุการณ์แบบนี้จะไม่เกิดขึ้นถ้าคุณไม่เอาตัวเองเข้าไปอยู่ในจุดที่เสี่ยงค่ะ......."
คือคอมเมนท์แบบนี้ มันเป็นการสนับสนุนให้ท้ายพวกเห็นแก่ตัวทำผิดต่อเนื่อง โดยไม่มีความสำนึก

ตรรกะโคดเพลีย (ทั้งคนขับ mirage กับ คห24 4339952)

ปล. ช่วยดันครับ ประจานคนหน้าด้าน
comment36-1:ผมเห็นด้วยกะ 24 นะ

คือคนที่ทำแบบนี้แล้วเข้าใจว่าตัวเองถูก
ผมก็ไม่รู้ว่าแลกไปจะได้อะไรขึ้นมา

ไม่ได้บอกให้ยอมคนผิดนะ แต่แบบโลกของความจริงคือแลกไปไม่มีอะไรคุ้มเลยสักนิดเดียว
comment36-2:36-1

ประเด็นคือ "เค้าผิด ยังมาหาเรื่อง"

คันอื่นจอดล้ำเส้นมา อย่างมากเราก็จอดช่องของเราตามปกติ เขยิบไปอีกฝั่งให้สักนิด อาจจะบ่นเล้กน้อย แต่คงไม่ถึงดักรอแล้วมีปัญหาด้วย
แต่ถ้าเค้าจอดผิดมารยาท ในขณะที่เราก็จอดถูกต้องตามปกติคนทั่วไป แต่ยังเจอคนผิดมารยาทมาหาเรื่องอีก

จะยอมทำไมละครับ 

คนเราเนี่ยะ ยอมได้ เลี่ยงได้ มันก็ดี
แต่ถ้าเราอยู่เฉยๆ ยังโดนคน ปญอ หาเรื่อง มันไม่ควรยอม
comment36-3:ถ้าไม่มีปัญญาจอดรถให้ตรงช่อง อย่าขับรถออกจากบ้านให้เป็นภาระกับสังคมครับ อยู่บ้านเป็นภาระพ่อแม่ลูกหลานไป อย่าออกจากบ้าน!!
comment36-4:ครับ ตายมาเยอะแล้วครับ มีเรื่องกันเพราะเรื่องโง่ๆเนี่ย
คนยิงติดคุก ดีใจมั้ยครับ? ลูกเมียพ่อแม่ต้องทำศพให้ แต่ก็ยินดีด้วยครับ ได้ทำอะไรที่ถูกต้อง ปรบมือให้ครับ

คนจอดรถแบบนี้ ดูก็รู้แล้วว่าจิตสำนึกไม่มี ไม่มีทางเลยที่เหตุการณ์จะออกมาดีไม่ว่ามองทางไหน
แต่ก็นะครับ พ่อแม่คงจะภูมิใจ ที่อย่างน้อยลูกก็ตายเพราะได้ยืนหยัดต่อสู้กับคนที่จอดรถคร่อมช่อง
comment37:ถ้าเป็นผม คงจอดชิดกว่าจขกท.ครับ เอาให้เปิดประตูไม่ได้เลย .... เพราะผมใช้รถกระบะเก่าๆ ปะผุครับ อิอิอิ
comment38:เข้ามาให้กำลังใจ เข้ามาให้กำลังใจ เข้ามาให้กำลังใจ เข้ามาให้กำลังใจ เข้ามาให้กำลังใจ เข้ามาให้กำลังใจ เข้ามาให้กำลังใจ
comment38-1:ไม่ขำ
comment38-2:สมชื่อจริงๆ
comment39:คือ ไอ้พวกที่ทำแบบนี้มันมีเยอะในสังคม พวกเอาตัวเองเป็นศูนย์กลางจักรวาล ทำอะไรไม่คิดถึงกฎเกณฑ์มารยาท

แล้วในสังคมเราเมื่อเจอพวกนี้ ก็จะพยายามหลีกเลี่ยงไม่อยากมีเรื่อง ไอ้พวกนี้ก็ได้ใจ จนติดเป็นสันดาน

ถ้าเรายึดถึงหลักการณ์ ก็อาจมีเรื่อง เสียเวลา ดีไม่ดีอาจถึงเสียชีวิต

เฮ้อ
comment40:แบบนี้ยังถือว่าน้อยครับ ผมเคยเจอแบบว่าจอดคร่อมแบบประตูซ้ายเขาติดประตูขวาผม และ ทางด้านซ้ายผมก็ขึ้นไม่ได้ เพราะติดกำแพง (คือผมจอดอยู่ก่อน) ดีว่ารถผมเป็นแบบห้าประตู และมีที่ด้านหลังที่จะเปิดประตูฝาท้ายแล้วมุดไป สตาร์ทรถ เลยเขียนบอกไว้หน้ารถ ว่าก่อนจอดรถ ช่วยแหกพระเนตรดูด้วยว่า ชาวบ้านเขาจะเปิดประตูได้ไหม ไอ้ฟาย (แต่ไม่ทำอะไรรถเขานะครับ ไม่ชอบครับ แบบนั้น ขอแค่ด่า)
สาเหตุที่ผมจอดติดกำแพง เพื่อเว้นที่ให้เหลือเยอะ กับคันอื่น แต่เจอแบบนี้ก็ซวยไปครับ
comment41:จขกท. ไม่ได้ทำอะไรผิดเลยครับ จริงๆควรจะแจ้งความลงบันทึกประจำวันกันไว้ก่อนนะครับ เผื่อจะมีเหตุอื่นตามมาอีก
comment42:คนประเภทนี้ตามท้องถนนมีไม่น้อยเลยค่ะ อย่างเมื่อหลายเดือนที่แล้ว
มีข่าวขับรถปาดหน้ากันในห้างแล้วเอามีดซามูไรมาไล่ฟัน

เล่าประสบการณ์ที่เคยเจอมากับตัวและคนรู้จักนะคะ...
1. เรื่องของตัวเองนะคะ ตอนนั้นขับรถมาแถวรังสิต ทีนี้ก็ชิดซ้าย ชะลอและเปิดไฟเลี้ยวซ้าย
ตอนที่กำลังจะเลี้ยวเข้าม.กรุงเทพ ก็มีมอเตอร์ไซค์วิ่งย้อนศรมาค่อนข้างเร็วมาชน
พอชนเสร็จก็ลงจากรถมาถามว่าเป็นอะไรมั้ย แล้วก็เรียกประกัน
ระหว่างรอประกันคนที่ขี่มอไซก็เดินไปเตะมอไซ แล้วมาถามว่า
“ทำไมเพิ่งเปิดไฟเลี้ยว สอบใบขับขี่ผ่านมาได้ยังไง อยากขึ้นศาลไหมเพ่”
พอประกันมา ก็คุยกันประมาณนี้
=มอไซ “จะเอายังไง นี่รถพ่อผม” 
=ประกัน “น้องต้องจ่ายค่าเสียหายเพราะเป็นฝ่ายผิดที่ย้อนศรมา”
=มอไซ “ไม่มีตัง โทรหาพ่อก่อน”
=ทีนี้มอไซก็เดินไปตะคอกใส่โทรศัพท์ “พ่อ อยู่หน้าม.กรุงเทพ ไม่เห็นหรือไงวะ
ที่มีรถสีดำจอดอยู่อะ ....เออ รีบมาสิวะ”
=ประกัน “น้องจ่ายมาพันนึงจะได้จบ”
สรุปมอไซมันก็ขี่ไปเอาตังจากพ่อมันมาจ่าย แล้วก็ไม่เซ็นเอกสารอะไรทั้งนั้น
เดินขึ้นมอไซขี่หายไปเลย ....

2. เรื่องที่เคยเกิดกับคนรู้จักนะคะ เป็นหลานของลูกค้า เขามาเล่าให้ฟังว่าวันนั้นหลานเขา
ขับรถมาเยี่ยม และก็มีมอไซย้อนศรมาเกือบจะชน แต่ยังไม่ชน ปรากฎว่ามอไซถือไม้ยาวขี่ตามมา 
พอหลานเลี้ยวเข้าบริษัทลูกค้า มันมายืนด่าที่หน้าบริษัทพร้อมถือไม้ยาวทำท่าจะฟาด
ไอ่เ-ี้ย ขับรถประสาอะไรวะ แม่-อย่าให้กุเจออีกนะ #%€&¥££{

เรื่องนี้สอนให้รู้ว่าจะชนต้องเอาให้ตาย ไม่งั้นเรื่องยาว ......... 555+ ล้อเล่นนะคะ 
สรุปคือระวังตัวไว้ให้ดีๆ พวกบ้าๆนี่มีเยอะค่ะ
comment43:คนแบบนค้มีเยอะ ไม่รู้จะทำยังไงให้ลดลง
comment44:ขับไม่เป็นมากกว่า ไปจอดคล่อมเลนแบบนั้น ทางอีกด้านหนึ่งห่างจะตาย เจอคนใจเย็นเข้า แต่ถ้าเจอคนจริงป่านนี้ไปนอนไหนแล้วก็ไม่รู้
comment45:เป็นคนที่หนีนรกมาเกิดครับ
comment46:มนุษย์ลุง มนุษย์ป้า นั้นเอง
comment47:เกือบจะไปด้วยแระ แต่เจอ...

"ผมก็จอดตรงนี้ประจำ ไม่ได้ดูที่อื่นว่ามีที่ว่างไหม"....

ผมก็เชียร์ ให้กำลังอยู่ตรงนี้ดีกว่า ถถถถ
comment48:เราไม่เข้าใจคู่กรณีตรงที่จอดเผื่อให้หลานขึ้นอีกด้าน

คือปกติถ้าเราไป 3 คนพ่อแม่ลูก แล้วประตูแคบเปิดลำบาก ถ้าเป็นตอนเข้าจอดสามีจะให้เรากับลูกลงก่อน ค่อยเข้าจอด
แต่ถ้าเป็นตอนกลับ สามีจะให้เรายื่นรอด้านนอก แล้วเลื่อนรถออกจากที่จอดมารับเรากับลูก

ทำแบบนี้มันยากตรงค่ะ ฝากถามคู่กรณีที
comment49:มีลูก มีหลาน แล้วจอดเบียดคนอื่นไม่ใช่ข้ออ้างนะ

ถ้าขึ้นลำบากก็เดินหน้าออกมาจากซองก่อนแล้วค่อยขึ้นดิ 

ตรรกะอะไร เห็นแก่ตัว นี่อยากให้ จขกท ขับพวก ฟอร์จูนเนอร์ ปาเจโร คันใหญ่ๆแล้วจอดให้แคบจนขึ้นไม่ได้เลย
comment50:มิราจผิด จอดคร่อมเส้นเอง แก้ปัญหาเอง ตอนจอดก็ควรจะคิดได้บ้างว่า
จะมีคนมาจอดข้างๆ จอดแบบนี้ กะว่าจะจอดคนเดียวเลยรึไง 
โชคดีแล้วที่เจอ จขกท. ถ้าเจอเรา ก็เป็นกระบะแถมจะจอดให้ชิดกว่าด้วย
comment51:ให้กำลังใจ ครับ
comment52:555 เข้ามาสงสาร จขกทนะครับ อย่าเข้าใจผิด สมัยที่ขับ SUV ใครจอดคร่อมเลน ถึงแม้มีที่อื่นว่างผมก็อยากจอดข้างๆคันที่คร่อมเลน ชิดขนาดว่าต้องว่าเข้ารถไม่ได้ง่ายๆ นอกจากจะปีนจากอีกฝั่ง ตอนเขาขับออกจะเกร่งๆหน่อยเพราะชิดขนาดนั้น โดยที่รถผมจะไม่ออกนอกเลยตัวเอง ยิ่งคิดยิ่งขำ เจอบ่อยๆตามที่จอดรถของ ร้านกาแฟ หรือเบอร์เกอร์ ยิ่งที่จอดรถน้อยๆอยู่แล้ว ยังมาจอดเอาเปรียบอีก 

ที่ขำตอนแรกคือ นั้งดื่มกาแฟไป ดูคนพวกนี่พยายามขึ้นรถ นึกแล้วขำ 555
comment52-1:ซาดิสต์นะครับท่าน... 555+

ทำแบบนี้ได้ ต้องมีเวลานั่งดูรถตัวเองนะครับ
ถ้าเกิดไอ่คนจอดคร่อมเลนมันพยายามเปิดฝั่งคนขับ
หรือถึงมันยอมเข้าอีกฝั่ง แต่ถ้ามันแค้นฝังจิต
แล้วเราไม่อยู่ดู เกรงจะเป็นรอยรอบคันสิครับ

คนพวกนี้อยู่แต่ในที่มืดครับ เราอยู่ที่สว่าง อันตรายนะครับ
แต่ถ้าในสถานการณ์ที่ท่านว่า ก็น่าทำตามอยู่ครับ 
ถ้ามันจะทำอะไรรถ จะได้ห้ามทัน 555+
comment52-2:เจอครับพวกเปิดประตูกระแทก แต่....รถผมเป็น SUV มีบันไดมีเนียมหนาๆครับ เปิดแรงๆกระแทกก็จะโดนบันได 555 เคยถึงขั้นเรียกประกันกันเลยครับ แต่ก็เคลียร์จบโดยแก้ตัวว่าไม่อยากจอดเอาเปรียบที่จอดอื่น เห็นแก้สังคม เลยพยายามจอดในช่องจอดตัวเอง 5555 รถเรา ไม่มีรอย แต่ของตังมาขัดสีเคลือบสีหน่อยๆ สีรถเขาติด รถอีกคันก็แค่เสียอารมณ์ และทางเจ้าองรถที่เปิดประตูเปิดไม่ระวังเอง
comment53:ถ้าผมเป็นคันขวานะก็แค่ขับเลื่อนไปข้างหน้าให้สมาชิกในรถออกให้หมดดังที่ความเห็นบนๆกล่าวมาแล้วจะพยายามจอดชิดผนังด้านขวาตามรูปให้มากที่สุดเพื่อให้ผมออกจากรถได้สบายและลดโอกาสที่รถที่จะมาจอดข้างๆเปิดประตูกระแทกรถผมครับ
comment54:ใครผิดถูกไม่ต้องพูดถึง มันชัดเจนอยู่แล้ว
แต่ผมก็ออกจะเห็นด้วยกับ #24 เค้านะครับ  (นี่รนหาที่ถูกด่ามั้ยเนี่ยตรู 555)

คือเห็นคนเลวก็ควรหลีกเลี่ยง  เจอคนแบบนี้ผมก็ไม่อยากเข้าใกล้
บางคนบอกว่าต้องสั่งสอนให้รู้สำนึก ต้องให้บทเรียน บลา บลา บลา ก็ว่ากันไป  แต่คนแบบนี้มันไม่สำนึกหรอกครับ

ถ้าจะเป็นพลเมืองดีที่ถูกต้อง ต้องการรักษาสิทธิ์ 
สิ่งที่ควรทำคือแจ้งยามให้ตักเตือน หรือลงโทษตามระเบียบของอาคาร
ถ้ายังเจอเหตุการณ์แบบนี้บ่อยๆ ก็ทำจดหมายตำหนิไปที่ผู้ดูแลอาคาร - คือขั้นตอนมันดูยุ่งยากวุ่นวายแหละ แต่นี่เป็นวิธีที่เป็นทางการที่ถูกต้อง

คนใช้ด้วยกันไม่มีหน้าที่เข้าไปรักษากฎ มันจะก่อให้เกิดการทะเลาะ ทำร้ายร่างกายกันได้
ก็ไม่ได้ทำผิดหรอก แต่ไม่ปลอดภัยกับตัวเอง
(แต่ผมไม่เรียกว่า "อยู่เป็น" นะครับ มันไม่ใช้กับเรื่องแบบนี้)
comment55:อันธพาลแต่กำเนิดกระมั้ง...
comment56:เว้นที่ให้หลานขึ้นสะดวก...
ดูจากรูป
หลานน่าจะตัวเท่ากอริลล่า
comment57:เห็นแก่ตัวเป็๋นนิจ ใครจะเดือดร้อน ใครจะลำบาก ไม่สน เอาตัวสบายเข้าว่า

นิสัยสันดอนแบบนี้ อย่าเอาตัวไปยุ่งดีกว่าครับ
comment58:เรื่องลูกหลานขึ้น-ลงรถ 

ผมเคยเจอคนที่ถอยรถเข้าช่องจอด สักพัก เด็กเล็กในรถหลายคนก็เปิดประตู แล้วพยายามแทรกตัวออกมาตามช่องระหว่างรถทั้ง 2 คัน

ซึ่งผมงงมากๆ ทำไมไม่ให้เด็กลงจากรถก่อนจะถอยเข้าช่องจอด

เวลาจะกลับก็เช่นกัน คนขับควรขับรถออกจากช่องจอด แล้วค่อยให้เด็กๆขึ้นรถ จะได้ไม่ต้องแทรกตัวเพื่อขึ้นรถ
comment58-1:บางคนมันไม่ฉลาดไงครับ เรื่องแค่นี้คิดไม่ได้
comment58-2:บางคนคิดไม่ได้จริง แต่บางคนเขาก็กลัวว่าเด็กลงก่อนโดยที่ไม่มีผู้ใหญ่ดูแล แล้วนั่นมันคือลานจอดรถ มันก็อันตรายอยู่ดีค่ะ  

( ถ้าเกิดอุบัติเหตุขึ้นมา ผู้ใหญ่ที่มาด้วยก็โดนด่าอีกว่า ทำไมไม่ดูแลเด็ก คิดไม่ได้เหรอว่านั่นลานจอดรถ )

นอกจากว่า ถ้ามีผู้ใหญ่ลงมาพร้อมกัน ที่จะดูแลเด็กได้ หรือเด็กโตแล้ว อันนั้นอีกเรื่อง
comment58-3:ผมว่าลานจอดรถไม่อันตรายขนาดนั้น เพราะไม่มีมอเตอร์ไซค์ขับขึ้นมา

และส่วนมาก ก่อนจะจอด คนขับมักเปิดไฟฉุกเฉินส่งสัญญาณให้คันหลังที่ตามมาได้รู้ และช่องทางเดินรถจะเป็นวันเวย์ ไม่มีรถสวนมาชนคนที่ขึ้นลงรถ

โดยมากที่เจอกัน จะเป็นกรณีปล่อยเด็ก ปล่อยคนในครอบครัวลงจากรถไปยืนจองที่จอดก่อนที่คนขับจะวนรถไปจอด จนเป็นสาเหตุให้ทะเลาะกัน ซึ่งผู้เจริญแล้วไม่ควรจองที่จอดแบบนี้

ผมว่าให้คนในครอบครัวขึ้นและลงรถนอกช่องจอดนั้นเหมาะสมแล้ว ดีกว่าปล่อยให้เด็กเปิดรถกระแทกประตูรถคันข้างๆจนบุบหรือเป็นรอยถลอก

นอกจากนี้ควรติดสติกเกอร์ไว้ท้ายรถว่า ในรถมีเด็ก หรือ baby in car เวลาจอด คันที่ตามหลังจะได้รู้ว่าน่าจะมีเด็กลงจากรถ
comment58-4:คุณelin กรณีนี้เขามากันหลายคน มันจะไม่มีซักคนคิดได้อย่างนี้ไง
comment58-5:58-4 เราก็ไม่ได้หมายถึงกรณีนี้นี่คะ เราพูดถึงทั่วๆไป ว่ามันมีความเป็นไปได้ว่าอาจจะพ่อหรือแม่ มากับลูกแค่สองคน
เพราะจขคห.เขาก็พูดถึงเคสที่เขาเคยเห็นไม่ได้พูดถึงกรณีในกระทู้ เราเลยบอกว่า 
เคสแบบนี้ถ้าเป็นกรณีที่เขามากันสองคนแม่ลูก แล้วลูกอยู่ในวัยแบเบาะ หรือแบบสองสามขวบ มันก็จำเป็นต้องโหลดเด็กหลังจากจอดรถแล้ว

58-3 ใช่ค่ะ ลานจอดรถไม่ได้อันตรายขนาดนั้น แต่ถ้าเป้นเด็กเล็กเช่น ไม่เกิน4ขวบ นี่ถือว่าเสี่ยงมาก 
เคยเห็นข่าวกันไม่ใช่เหรอคะ แค่ถอยรถเขาบ้าน ก็เหยียบเด็กตายได้ถ้าเด็กไม่ยืนอยู่กับที่ ซึ่งสำหรับเด็กเล็กมันเสี่ยงมาก
ไม่ใช่เด็ก เจ็ดแปดขวบที่จะไว้ใจได้ว่ารู้เรื่องๆแน่ๆ
comment59:จอดรถแบบนี้ ยังมีหน้าไปว่าเค้าอีก ร้ายมาก คนบ้านนี้
comment60:จอดแป๊ปเดียวๆหงายการ์ดนี้อีกแล้ว คือไม่เข้าใจจอดแป๊ปเดียวคือจะจอดยังก็ได้หรอ
comment61:โครตชอบเลย บรรยากาศแบบนี้ 5555+  ผมยังไม่เห็นพวกห้าวๆ ตอนเเรกๆจะห้าวจิงๆ ซักคน  พอเราทำท่าทางไม่อ่อน บ้างเด่วมันก็ฝากไว้ก่อน
comment62:expired
comment63:ทำผิดแล้วไม่ยอมรับว่าผิด แล้วแก้ไข
ถ่วงความเจริญ ชัด ๆ

แต่แอบเห็นด้วยกับบางความคิดเห็น
ถ้ามองเหตุการณ์แล้วว่ามีความเสี่ยงที่จะต้องปะทะ
ควรรีบหาพวก มาไว้เป็นพยาน
คนที่จงใจทำแบบนี้หรือมีพฤติกรรมแบบนี้มันไม่ปกติ 
มักเอาตัวเองเป็นจุดศูนย์กลาง
และพร้อมจะมีเรื่องตลอดเวลา

บางเหตุการณ์ถ้าเลี่ยงได้ อยากให้เลี่ยง
อย่าลดตัวไปแลกกับคนจำพวกนั้นเลยครับ
comment64:เห็นแก่ตัวมาก ขยะสังคมมากๆ
comment65:หน้าด้าน เติบโตมาในสังคมแบบไหนกัน สงสารลูกหลาน มีคนแบบนี้ิอยู่ในตระกูล

นับว่ายังโชคดีมากที่เจอ จขกท. ถ้าเป็นผม มันคงได้ปีนขึ้นรถจากอีกฝั่ง และถ้าเข้ามาผลักแบบนั้น.....เจอตรีนแน่นอน จะได้สั่งสอนให้เด็กมันดู ว่าถ้าทำแบบนี้ จะเจอกับอะไร
comment66:อย่างนี้เรียกว่า  เห็นแก่ตัว   แทนที่จะขอโทษที่ไปจอดค่อมเลนคันอื่น  กลับมาหาเรื่องเขาอีก

ผมว่าคนประเภทนี้  เป็นคนไม่ปกติ  บางทีอาจเป็นคนป่วยก็ได้นะ  (แต่ไม่รู้ตัวเอง)
comment67:เคสนี้ คนอ่อนแอ ก็แพ้ไป ตัดพ้อในโซเชียลก็แค่นั้น ถ้าคิดจะจอดข้างคนขับรถแบบนี้ก็ต้องพร้อมมีเรื่อง แต่ถ้าไม่อยากมีเรื่องก็ไม่ควรไปใกล้แต่แรก เขาก็พูดถูก เรามาทีหลัง ที่ีจอดที่อื่นก็มี ไปจอดใกล้เขาทำไม อ้าง จอดตรงนี้ประจำมันไม่ใช่อะ ป้ายจองก็ไม่มี แล้วถ้ามีคนจอดทับที่จะทำไง ต้องให้รอเขาออกก่อนค่อยจอดไหม จะได้จอดที่ประจำ หรือยังไง ยึดติดอะไรกับแค่ที่จอด ยอมเอาชีวิตเข้าแลกเลยไหม

ถ้าไม่อยากมีเรื่อง เป็นผม ผมไม่เฉียดใกล้เลย กลัวรถเป็นรอย กลัวคนบ้า เออ ถ้าเราจอดอยู่ก่อน แล้วมันมาจอดเบียด ก็อีกเรื่อง นี่เลือกได้ กลับ เลือกทางเจ็บตัว โง่หรือฉลาด ครับแบบนี้

คิดว่าด่ามันแล้วคนแบบนี้จะสำนึกตัวกลับตัว ทำตามที่เราต้องการ เหรอครับ ผิดถนัด คนเรา ยิ่งไปว่า ยิ่งไปว่า ยิ่งไปทะเลาะ เขายิ่งยึดมั่นถือมั่น พอโดนจับมันก็ขอโทษส่งๆ ไปงั้น แล้วมันก็ เหมือนเดิม คนเราจะดีได้ มันต้องมาจาก dna กับการเลี้ยงดูวัยเด็ก ไม่ใช่จากคุณ เชื่อผม ปล่อยเขาเจอคนแบบเดียวกัน แล้วฆ่ากันเองดีกว่า คนดีแบบเรา ควรเดินในทุ่งลาเวนเดอร์ ไม่ใช่ สนามรบ
comment68:ในความคิดเรา คันที่จอดคร่อมเลน ผิดค่ะ.  ถ้าคนทั้งประเทศจอดคร่อมเลนทั้งหมด คง ship—ย ทั้งประเทศ. ไอ้คนที่จอดผิด แทนที่จะสำนึกว่าตนทำไม่ถูก ยังกลับมาต่อปากต่อคำอีก
comment69:สันดานมาก จบ
comment70:ถ้าเป็นผม ผมจะไปจอดตรงอื่น ถ้าคิดว่าเค้าทำน่าเกลียดเกินไปก็จะเขียนข้อความเตือนเหน็บไว้แบบสุภาพ
คิดได้หรือไม่แล้วแต่กรรมของเขา วินัยและจิตสาธาระของคนเรามันไม่เท่ากันอยู่แล้ว
ไม่จำเป็นต้องเอาตัวเข้าไปเสี่ยงเพราะนอกจากเค้าจะคิดไม่ได้แล้ว ต้องเสียเวลาเสียสุขภาพจิตอีก
comment71:จอดควายๆมิราจอะ รถคันเท่าแมว จอดกลางช่องพอดีผมให้เปิดประตูได้ 75%ของระยะที่เปิดได้ทั้งหมดเลยอ่ะ ถ้าเข้ารถไม่ได้ ก็ควายมากละ เกลียดชะมัดจอดแบบนี้
comment72:แบบนี้ก็ได้หรอ
จอดคร่อมเลนขนาดนี้แม่เจ้า...
มันแคบก็ให้คนนั่งข้างลงก่อนก็ได้
 ทีสำคัญ เราเป็นห่วงเรารถค่ะ
กลัวคนอื่รเปิดประตูชนรถเรา ยิ่งด้านข้างเป็นผนังเราจะแอบชิดผนังเพื่อความปลอดภัยของรถเราเอง
comment73:ถ้าอัดคลิปจากมือถือด้วย ผมว่าเคสนี้แชร์ตามเพจต่างๆ ดังแน่นอน   
คู่กรณีก็จะมาตีหน้าเศร้าขอโทษสังคม 
มันน่านักจริงๆ
comment74:สังคมไทยแย่มากเข้าขั้นวิกฤตแล้ว
อยากให้หลานเข้าในรถง่าย ๆ เลยจงใจจอดคร่อมเลน โดยลืมคิดถึงความเหมาะสม ความถูกต้อง

ทุกคำพูดมีแต่คิดถึงตัวเองเป็นหลัก ไม่มองกฏ กติกา เลย

อยากให้ญาติ พี่น้อง คนรู้จักของผู้ชายคนนี้ได้อ่านกระทู้นี้และจำได้ จะได้รู้ว่านิสัยที่แท้จริงของเขาเป็นยังไง พวกที่ชอบอ้างเด็ก คนแก่ แล้วเบียดเบียนคนอื่น ไม่ไหวจริง ๆ
comment75:เหมือนขิงก็ราข่าก็แรงน่ะค่ะ ประมาณว่า เห็นเขาทำผิด เลยต้องเข้าไปสั่งสอน อาจไม่ใช่แต่สถานการณ์แสดงไว้แบบนั้น

ส่วนตัวเห็นว่าคนที่จอดคร่อมเลน ผิดแน่นอนอยู่แล้ว แต่อยากให้ลองมองอีกแง่ว่า ถ้าเป็นรถที่เขามีคาร์ซีทเด็กเล็ก  บางคนเขาต้องเว้นช่วงตรงฝั่งคาร์ซีทไว้เยอะหน่อย เคสในรูป ถึงเขาไม่จอดคร่อมเลน ถ้าเขาจอดติดเส้น โดยเว้นฝั่งกำแพงไว้ ถ้าคนขับเป็นคนตัวใหญ่ มันก็จะเข้าไม่ได้อยู่ดี อะเนาะ 

แต่ ถ้าเราเป็นรถคันนั้น ที่จอดเว้นฝั่งกำแพง จอดติดเส้น โดยที่ไม่คร่อมเลนกินไปอีกเลน เราคงไม่โวยวายอะ เพราะคุณก็ไม่ได้ทำอะไรผิด เราคงย้ายไปเข้าฝั่งกำแพงแล้วกระดึ๊บเข้ามาที่ฝั่งคนขับแทน  

คุณไม่ผิดค่ะ กรณีนี้ เขาไม่ควรโวยวายเพราะเขาผิด
comment75-1:1) ลงจากรถก่อนทั้งคนทั้งของแล้วค่อยเข้าช่องจอด
2) เลื่อนรถออกจากช่องจอดแล้วค่อยขนของขนคนขึ้น
ไม่ต้องให้ใครลองคิดแง่ไหน คิดจะไม่เบียดเบียนใครก็ไม่ต้องเบียดเบียนใคร ไม่งั้นก็จำเป็นสารพัดที่จะต้องเบียดเบียน คนที่ถูกเบียดเบียนกลับต้องคิดต้องทำความเข้าใจและยอมยอมไป แย่จัง
comment75-2:75-1 เคสนี้เราไม่พูดถึงนะคะ แต่เราขอพูดถึงในกรณีที่เรายกตัวอย่างมากแล้วกัน
ไม่ทราบว่าคุณเคยใช้คาร์ซีทกับเด็กเล็กไหมคะ เคยมากับเด็กเล็กแค่สองคนไหมคะ 
จริงอยู่ค่ะ ถ้าเป็นเด็กโต สามารถโหลดเด็กก่อนจอดรถได้ แต่กรณีถ้าเป็นเด็กอ่อน หรือเด็กสองสามขวบล่ะคะ แล้วคุณเป็นคนขับรถ
คุณจะโหลดเด็กก่อนจอด ปล่อยเด็กที่ไม่รู้ว่ามันจะวิ่งถลาเข้ามาให้เราถอยเหยียบตอนไหนไหมคะ

บางคนคิดไม่ได้จริงว่าสามารถโหลดเด็กขึ้นลงในกรณีที่ที่จอดรถแคบ ได้  
แต่มันก็มีกรณีที่ บางคนเขามากับเด็กเล็กที่ยังไม่รู้ประสา

ใช่ค่ะลานจอดรถไม่ได้อันตรายขนาดนั้น แต่เข้าใจคำว่าเด็กเล็กใช่ไหมคะ 
ปล่อยเด็กยืนไว้คนเดียว แล้วถอยรถเข้าบ้าน เหยียบเด็กตายก็มีมาแล้ว

ถ้าเป็นกรณีนั้น เหยียบเด็กตาย เพราะปล่อยเด็กสองขวบยืนอยู่บนลานจอดรถโดยที่ผู้ใหญ่กำลังถอยรถเข้าซอง
มันก็ไม่ควรค่ะ

การที่จอดชิดเส้น โดยเว้นช่องว่างตรงกำแพง เพื่อโหลดเด็กเข้าออกได้ มันไม่ได้รบกวนใครไม่ใช่เหรอคะ
อย่าค่ะ อย่าเพิ่งบอกว่า กรณี จขกท. เขาจอดกินเลน เราบอกแล้วว่า เคสนี้ เขาผิด 
แต่ในกรณีถ้าเขาไม่จอดกินเลน มันก็จะชิดเกินไปอยู่ดี 

ซึ่งถ้าเป็นเรา เราบอกไว้แล้วว่า เราคงเข้าอีกทาง แล้วคลานมานั่งฝั่งคนขับแทน 
ไม่มาโวยวายหาเรื่องจขกท. เพราะจขกท.เขาก็ไม่ได้เป็นฝ่ายผิด

ไม่ทราบว่า มีตรงไหนที่ยังเข้าใจไม่ชัดเจนในความเห็นของเราอยู่ไหมคะ
ต้องขอโทษด้วยนะคะ หากมีคำไหนในคอมเมนท์ ที่ทำให้เข้าใจผิด
comment76:จอดแบบนี้แย่มากครับ ผมจะจอดทีคิดแล้วคิดอีก ว่าทับเส้นไหม ใกล้ไปไหม กลัวเขาเปิดรถขึ้นลงลำบาก
comment77:ผมก็คิดแบบคุณคห.24 นะครับ

เพราะเราไม่สามารถประเมินได้เลยว่าคนที่จอดคร่อมเลนแบบนี้คืออยู่ในกรณีไหน

1.) เห็นแก่ตัว (แบบคู่กรณีจขกท.)
2.) มือใหม่หัดขับ
3.) โรคจิตชอบกวนโอ๊ยชาวบ้าน

ผมจะเห็นความสำคัญของทรัพย์สินผมมากที่สุด เลยจะหลีกเลี่ยงปัญหาถ้าที่อื่นมีที่จอด

แต่ถ้าไม่มีที่ว่างอื่น ผมก็คงจำเป็นต้องเข้าไปจอดโดยเบี่ยงมาอีกทาง (ไม่เกินเส้นอีกฝั่งถ้ามี)

ผมเคยเจอเหตุการณ์คล้าย ๆ จขกท. แต่เค้าจอดแค่เอียงมาก ๆ มุมรถเกือบล้ำเส้น ผมก็เลือกที่จะหลีกเลี่ยงเช่นกันครับ เพราะเกรง 3 ข้อที่ว่า ถ้าเกิดเป็นข้อ 2 เลี้ยวออกกินเลนตัดมาเฉี่ยวผมออกไปเลย คนซวยก็คือผมคนเดียว

นานาจิตตังนะครับ อย่าไปวิจารณ์ความเห็นคนอื่นเลยครับ....
comment78:หลานเขาพิการหรือครับ
comment79:เขาเป็นฝ่ายผิด

แต่ปกติ ถ้าเจอคนจอดแบบนี้ ผมจะไปจอดที่อื่น

ผมว่า ผมคงไม่จอดให้เค้าเปิดประตูมาชนอ่ะ  ยังไงก็รักรถตัวเอง

ถ้าเลี่ยงได้ ก็ไม่อยากยุ่งกับคนบ้านะ แม้เราจะถูกก็เหอะ

ยิ่งคุณไปจอดแบบนั้น มันชิดฝั่งคนขับเกินไป คนบ้าขึ้นไม่ได้แน่ๆ  เป็นไปได้ยากที่คนแบบนี้ตะปีนขึ้นทางอีกฝั่ง

 ลักษณะคนแบบนี้ ถ้าคุณไม่อยู่นะ รถคุณเป็นรอยชัวร์

จริงๆคุณไม่ผิดหรอก  แต่ผมว่าเป็นคนอื่นคงไม่จอดตรงนั้นนะ มันเสี่ยงเกิน
comment80:ไม่น่ามีลูกหลานเหลนคนแบบนี้
comment81:ขอบคุณทุกความเห็นนะครับ ทั้งเห็นด้วยและเห็นแย้ง
บางเรื่องจากกระทู้ผมอาจยังเขียนไม่ชัดเจนพอ ขอชี้แจงเรื่องผมอยากสั่งสอนหรือจงใจจอดหาเรื่องนะครับ
ตอนนั้นผมไม่ได้คิดอะไรเลย คิดแค่ว่าเข้าจอดยากกว่าปกติแค่นั้นเลยครับ พยายามชิดอีกฝั่งให้ด้วยซ้ำ
ถ้าเขาจะเปิดเข้าฝั่งคนขับก็ทำได้แต่ยากหน่อยครับ หรือถ้าเอาเซฟเข้าอีกฝั่งก็เหลือๆ

แล้วที่จอดรถมันไม่ได้มีเยอะขนาดนั้นครับ ขับขึ้นมาเห็นล็อคนี้ยังว่างก็ตั้งลำเข้าจอดตามปกติ
ถ้าเลยล็อคนี้ไปแล้ว ล็อคอื่นไม่ว่าง ก็ต้องวนลงไปจอดชั้นอื่นครับ นี่ภาพจากกล้องแบบไม่ได้ซูมเข้าไปนะครับ จะพอเห็นสภาพที่จอดอยู่
มีว่างอยู่อีก 1 ที่ แล้วเข้าออกยากกว่าจุดที่ผมจอดครับ เพราะติดกำแพง

https://www.img.in.th/image/Vayni2
comment82:คนเปรต
comment83:คันแรกควรให้คนลงก่อน แล้วจอดชิดผนัง 
ก้อแค่เนี้ย

ขับได้ แต่คิดไม่ได้
comment84:โลกแห่งความเป็นจริง
comment85:"เว้นที่ให้หลานขึ้นสะดวก" 

เว้นเท่าไหร่ก็เว้นไปแต่ต้องอยุ่ในช่องของตัวเอง ถ้าเว้นแล้วล้ำช่องถือว่าละเมิดสิทผู้อื่น(ผู้ที่จะจอดช่องข้างๆ)  
เห็นแก่ตัว และเลวมาก ไม่มียางอาย
comment86:จขกท.อย่าไปอยู่ใกล้คนประเภทนี้เลยครับ เค้าอาจจะตั้งใจหรือไม่ตั้งใจที่จะจอดคร่อมเลนแบบนั้น เพราะมันไม่น่าจะใช่วิสัยของคนปกติที่เค้าจะทำกัน เป็นผมจะห่างให้ไกลเลย ไปหาที่จอดใหม่ดีกว่าถ้าเหลือที่นี่ที่เดียวก็ขอไม่จอด  ขับรถกลับบ้านดีกว่าสบายใจด้วยครับ
comment87:อันนี้ คหสต.

เป็นผม ผมจะไปจอดช่องอื่น แล้วก็ด่าว่าไอ่ ห.อ.ก นี้จอดรถ ควายมาก 

จาก คำนี้ของ จขกท "ผมก็จอดตรงนี้ประจำ ไม่ได้ดูที่อื่นว่ามีที่ว่างไหม"
มันไม่มีเหตุอะไรเลยที่เราจะต้องจอด ช่องนี้ เลยทั้งที่ มีที่จอดอีกเยอะ และ เราก็เห็นแล้วว่าเค้ามาจอดอยู่ก่อน    ยกเว้นแต่ว่า เหมือนที่เค้าถามกลับนั้นแหละ ครับ "ที่จอดประจำ แล้วมีป้ายชื่อหรือ" 
แต่ถ้า เราจอดอยู่ก่อนแล้ว เค้ามาจอดแบบนี้ คงได้มีเรื่องเป็นแน่
comment87-1:ก็ถูกที่ว่าไม่มีเหตุผล แต่ จขกท. ทำงานที่นี่ การจอดที่เดิมประจำ มีประโยชน์ รปภ.และคนอื่นๆ จะได้ผิดสังเกตุ ถ้ารถคันนี้ ไม่มาจอดช่องนี้
จะได้เช็คได้เร็ว ว่ามันเกิดอะไรขึ้น.. รถหาย หรือไม่มาทำงาน ฯลฯ 

ขออภัย นี่ก็ คหสต.ผม และผมก็ทำเหมือนกันครับ
comment88:ใจเย็นมาก เป็นผมตอนโดนผลัก คงสติหลุด เจอที่อีกไม่โรงบาลก็โรงพัก แล้วเรื่องคงจบยาก แบบ จขกท ดีสุดแล้วครับ นำหลักฐานไปแจ้งความได้ครับ
comment89:บ้านเมืองที่เขาเจริญการศึกษาดีๆ ประชากรมีคุณภาพ เวลาพวกเขาเจอคนเอาเปรียบสังคม คนดีๆเขากล้า ไม่รีรอที่จะเผชิญหน้ากับคนพวกนี้
เรียกเจ้าหน้าที่บ้านเมืองมาช่วยเหลือมาช่วยจัดการรักษาสิทธิ์รักษาความเป็นธรรมรักษากฏเกณฑ์

แต่บ้านเราเจอคนเลวๆ เจอคนเอาเปรียบ คนดีๆที่ถูกเอาเปรียบ จะถูกคนกลุ่มหนึ่งแนะนำให้เลี่ยงๆคนพวกนี้ แล้วก้มหน้าก้มตาทนรับไป
น่าเศร้า
comment90:ยังดีขับแค่มิราจ ถ้าเอาสิบล้อมา ที่ประจำคงไม่ได้จอด 555 แต่ผมเคยเจอแบบนี้ ผมก็จอดแบบแนบชิดไปเลยให้ไปปีนเข้าอีกฝั่งหนึ่ง

อยากรู้จริงๆ คนแบบนี้โตมาด้วยอะไร
comment91:ที่จอดรถเขาทำไว้ให้จอดเท่าๆกัน บริหารเองในพื้นที่นั้นๆ จะมาอ้าง เว้นไว้หลานลง หรือใครก็แล้วแต่ไม่ได้  มีสิทธิ์ในพื้นที่จอดเท่าๆกันกับคันอื่น ไม่รบกวนช่องข้างๆ ถ้าทุกคนใช้ข้ออ้างแบบนี้ จะมีช่องไว้ทำเขืออะไร แค่เรื่องพื้นที่ยังบริหารจัดการเองไม่ได้ ก็รู้แล้วว่าสันดานโตมาเป็นแบบนี้เพาะอะไร 

เป็นผมโดนผลัก ผมต่อยสวนแล้ว ถือว่าทำร้ายร่างกายก่อนมีสิทธิ์ป้องกันตัวเอง
comment92:คนประเภทนี้มีเยอะจริงๆในสังคมที่ยังต้องพัฒนาอีกมากๆอย่างเรา
ผิด ถูก ไม่รู้เรื่องแยกแยะไม่ได้ โตมาด้วยการกินหญ้าหรืออย่างไร ผมงงจริงๆ
ผมไม่ใช่คนดี เพราะผมคงสวนยับเยินกันไปข้างล่ะ.
comment93:มิราจจอดชิดกำแพงสุดๆไปเลย หลานเต้นเบรกแดนซ์เข้ารถทางด้านขวายังได้เลยมั้ง...

มีคนแบบนี้ในองค์กรบอกเลยว่าแย่ๆ
comment94:เอาจริงๆ นะ ไม่น่าไปเสี่ยงกับไอ้คนพวกนี้ พวกนี้มันเป็นอยู่ในสันด... อยู่แล้วล่ะ

แต่คิดอีกมุมคือ มีคนต่อต้านแบบนี้บ้างก็ดี คนพวกนี้จะได้คิดว่าไม่ใช่ว่าจะทำอะไรตามใจง่ายๆ เผื่อมันจะฉุกคิดขึ้นมาได้บ้าง
comment95:ผ่านมาเกือบร้อยความเห็นแล้วเพื่อนฝูงญาติโยมได้ไปเตือนเขาหรือยังนะ
พฤติกรรมเลเลแบบนี้ไม่อยากจะคิดเวลาอยู่บนถนน
comment96:พวกจอดไม่ตรงช่อง  มันต้องเจอแบบนี้ครับ
comment96-1:เคยเจอไหมครับ ว่าคันถัดไปก่อนหน้านี้ก็จอดคร่อมเลนกันมาเรื่อยๆ เราก็จอดคร่อมเลนตามๆกันไป พอคันที่คร่อมเลนก่อนหน้าเราถอยออกไปหมดแล้ว กลายเป็นคันของเราที่ค่อมเลนอยู่คันเดียว 555
comment96-2:เคยเจอครับ  แล้วก็นึกถึงเป็นอันดับแรกเลย    แต่พวกที่ถ่ายคลิปมาเนี่ยคงเตรียมตัวมาดี ไม่ได้มาถ่ายทีหลัง

ส่วนตัวเจอจอดคร่อมเส้นก็ไปหาที่จอดอื่นครับ  เพราะคิดแบบคุณ moodos เหมือนกันว่าอาจมีคนจอดคร่อมมาก่อนหน้านี้  (ป.ล.  แถวบ้านก็เจอแบบนี้ทุกวัน   บางทีก็ต้องจอดคร่อมเลนตามคันหน้า   เพียงแต่ว่าอยู่ต่างจังหวัด จราจรไม่คับคั่งก็เลยไม่มีปัญหาอะไร    จะให้ไปทำแบบในคลิปเกรงว่ารถเราคงได้โดนฝากรอยเอาไว้แน่ ๆ
comment97:จอดได้เลวครับ
จะรับหลาน
รับพ่อแม่
รับใครก็แล้วแต่
มารยาทสังคมแย่มาก
comment98:ไม่น่าจะได้แก่ตายหรอกถ้านิสัยแบบนี้
comment99:จขกท. เหมือนผม จอดที่ทำงาน เคยจอดตรงไหน ก็จะจอดตรงนั้นประจำ 
ผมเลือกจอด ให้ฝั่งคนนั่ง ชิดกำแพง เพราะผมมาคนเดียว ทางคนนั่ง ไม่มีปัญหาการเปิดประตูอยู่แล้ว
และเป็นการเผื่อคนข้างๆผม จะได้เข้ามาจอดได้ง่ายๆช่องทางฝั่งคนขับ จึงเหลือที่บานเลย 

บางคัน เห็นผมเว้นว่างไว้จนขนาดนั้นแล้ว ยังตามมาจอดชิดผมอีก(สงสัยกลัวผมเหงา) ล้ำเลนเข้ามา ทั้งๆ ที่ฝั่งคนขับของเขา เหลืออีกบานแทบจอดรถได้อีกคัน ไม่ได้คิดอะไรเล้ย ว่า ผมจอดแบบนี้แล้ว เท่ากับ ผมเข้าทางคนขับได้ทางเดียวเท่านั้น ทำผมเปิดประตูเข้าลำบากมาก

ขอให้กรรมนั้น ตามสนองแมร่ม..
comment100:รถไม่ได้ใหญ่โตอะไร จอดตรงช่อง ก็น่าจะเปิดประตูได้นะผมว่า
comment101:รู้ว่าจอดผิดแล้ว ทางที่ดีขอโทษอีกฝ่าย แล้วรีบขึ้นรถขับออกไปดีกว่า

คือเรื่องพวกนี้มันคุยกันดีๆ ได้ อย่าไปหาเรื่องทะเลาะจะดีกว่า

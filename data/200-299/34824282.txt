title:เตือนภัยสาวไทย.....อยากมีแฟนชาวต่างชาติ แวะทางนี้หน่อยค่ะ !!!!
comment:สวัสดีเพื่อนๆ ชาวPantipทุกท่านนะคะ ก่อนอื่นขอออกตัวก่อนว่าเพิ่งหัดเล่นพันทิพหากมีสิ่งใดไม่ถูกต้อง ไม่เหมาะสมรบกวนช่วยชี้แนะด้วยค่ะ 

สิ่งที่อยากจะเล่าสู่กันฟังนี้ดิฉันรู้ดีว่าทุกท่านอาจมองว่าดิฉันไม่ฉลาดเอาเสียเลย โง่จัง หรือโลกสวยอะไรก็แล้วแต่ขอน้อมรับแต่โดยดีแต่ดิฉันประสงค์ที่อยากให้ประสบการณ์นี้เป็นประโยชน์แก่เพื่อนมนุษย์เพื่อที่จะได้ไม่ตกเป็นเครื่องมือของพวกคนผิวดำ (Romance scammer) เข้าเรื่องดีกว่าเนอะ ........ !! 

มีชาวต่างชาติอ้างชื่อว่าชื่อ Mr.Clifford Rodney เป็นชาวสัญชาติอเมริกัน  ได้ส่งข้อความเข้า Email มาว่า  "I felt it right to send you message directly to your personal email for speedy response. I would like to be a friend if you don't mind. My name is Clifford Rodney, widower, 47yrs old from U.S and i care to be loyal to know more about you, Life is all about meeting new people and sharing new things. Wait your reply."  และหลังจากนั้นดิฉันก็ตอบเมลและก็มีการคุยกันทาง What’s app ที่เบอร์ +1 (330) 368-2442 เรื่อยมาคุยทุกวันทุกเวลาระยะเวลา 2 เดือนกว่าๆ จนกระทั่งรู้สึกว่าชอบคนนี้อาจเป็นเพราะคำพูดสวยหรูมากมายที่เขาพยายามสื่อ (แต่สิ่งที่ปรารถนาร้องขอเกือบทุกครั้งที่พูดคุยกันคือเปิดกล้องได้ไหมอยากเห็นหน้าแต่ก็ล้มเหลวทุกครั้งโดยอ้างว่าไม่สะดวกและส่งรูปตัวเค้าเองเยอะมากมาให้ดูตลอด)  

มาถึงตรงนี้ประเด็นมีอยู่ว่า Clifford Rodney  บอกว่าจะนำเงินจำนวน 8,000,000 USD หรือประมาณ 287,161,495 บาท (สองร้อยแปดสิบเจ็ดล้านหนึ่งแสนหกหมื่นหนึ่งพันสี่ร้อยเก้าสิบห้าล้านบาท) มาขอหมั้นด้วยเงินจำนวนนี้ก่อนและสิ้นปีจะมาจัดงานแต่งโดย 5 million for house , 2.5 million for my business และ 500,000 for car  โดยจะให้นักการทูต 2 ท่านนำเงินเข้าประเทศไทยและให้เตรียมเงินไทย 200,000 สำหรับท่านทูตเป็นค่ายกกล่องเงินสด

สิ่งที่ฉันทำแบบงงๆ ก็คือไปแบงค์เบิกเงินสดเตรียมไว้ 200,000 และงงๆ ที่2 คือ ขุ่นพระ!!! ฉันถูกขอแต่งงานผ่านโซลเชียล !!!   
สิ่งที่ทำมากกว่านั้นคือดิฉันเดินทางไปพารากอนซื้อผ้าพันคอ Hermes สำหรับ Clifford Rodney  และซื้อของแบรนด์เนมอีก2 ชิ้นเพื่อเตรียมให้ท่านทูตเพื่อแสดงน้ำใจ

ต่อมาวันจันทร์ที่ 7 กันยายน 2558 เวลา 10.00 น. มีคนโทรอ้างว่าเป็นท่านฑูตชื่อ Dr. George Anderson ได้เดินทางมาถึงสนามบินเรียบร้อยแล้วกำลังสำแดงของและจะให้ Dr. Johnson fedrick (ซึ่งเป็นฑูตเช่นกัน) มารับเงินที่ CTW Starbucks ชั้น 3 เวลาประมาณ 11.00 น.  ดิฉันไปตามนัดแต่งตัวภูมิฐานใส่สูทดูดีทำผมแต่งหน้า (พบท่านฑูตUK นะต้องเป็นหน้าเป็นตาให้หญิงไทยหน่อย) และได้มอบเงินครั้งแรก 200,000 บาทให้แต่โดยดีกับท่านทูตนิโกรธผิวดำชื่อ Dr.Johnson 

หลังจากนั้นเวลา 16.00 มีการติดต่อกลับมาเพื่อให้ไปดูกล่องเงินที่โรงแรมหรูแห่งหนึ่งย่านสาธรดิฉันไปคนเดียวโดยมี Dr.Johnson fedrick (คนมารับเงินตอนเช้า) ลงมารับที่ล็อบบี้เพื่อไปยังห้อง......และก็ได้พบกับอีก1 ตัวละครคือ DR. Grorge Anderson(คนผิวดำ) บนห้องพวกเขาได้โชว์กล่องเงินจำนวนมหาศาลเพื่อให้รู้ว่าเขามีเงินจริงพร้อมส่งมอบแต่ติดเรื่องเอกสารให้รอทำเอกสารที่สถานฑูตไทยก่อนถึงจะรับกล่องเงินนี้ไปได้ ดิฉันถามว่าจะเชื่อได้อย่างไรว่ากล่องนี้คือเงินจริง DR. Grorge Anderson ให้เงิน 200 Dollar มาเพื่อไปแลกกับธนาคาร (โดยสุ่มจับเงินในกล่องนั้น)  วันรุ่งขึ้นดิฉันนำไปแลกปรากฏเงินจริงและวันนั้นฉันก็ปลอดภัย

เช้ารุ่งขึ้นมีการติดต่ออ้างว่าสถานฑูตไทยไม่สามารถรับเรื่องนี้ได้ เขาต้องใช้ Connectionฑูตที่UK ช่วย โดยต้องใช้เงินทั้งหมด 3.6 ล้านบาทไทยให้กับConnection ดิฉันบอกเป็นไปไม่ได้ฉันไม่มีเงินมากมายขนาดนั้น เขาถามตอนนี้มีเท่าไหร่?  ดิฉันบอกตอนนี้มีเงินสด 1แสนบาทเขาบอกโอเคเอามาก่อนเพื่อวางมัดจำและให้นำเงินนี้ไปให้ที่ Starbucks All Season เวลา 13.00 น.  และคนที่เดินทางมารับเงินคือ Dr.Johnson Fedrick (คนเดิม)โดยดิฉันร้องขอตำรวจสน.ในพื้นที่ว่าให้ประกบติดตามเพื่อสังเกตการณ์เป็นพยานการมอบเงิน  พอถึงเวลานัดดิฉันให้เงินสดกับนิโกรคนเดิมจำนวน 100,000 บาทและเขาก็เดินจากไป 
(มาถึงตอนนี้ทุกอย่างไวมากเพราะเพื่อนสนิทดิฉันได้มาสังเกตการณ์ด้วยในร้านและบอกว่าตำรวจกำลังนำทีมมาจับนิโกรคนนี้โดยพี่สาวดิฉันเป็นคนแจ้งจับให้ช่วยยื้อเวลาด้วยความที่คิดว่าเรื่องนี้จริงมากเลยรีบให้เงินสุดท้ายตำรวจท่องเที่ยวมาตามเวลาแต่ช้าไปเพียง5 นาที คือมาถึงตอนนี้ดิฉันยังคงคิดว่านี่คือเรื่องจริงและดิฉันจะได้แต่งงาน)

ต่อมาเวลา 16.00 น. Clifford Rodney ติดต่อมาอีกครั้งว่าสถานฑูตที่ใช้ Connectionเขาต้องการเงิน 1.5 ล้านบาทไทยให้ช่วยหา  (100,000 บาทใช้การไม่ได้) มาถึงตอนนี้เลยรู้ว่าตัวเองถูกหลอกแน่นอน  ตั้งสติตีเนียนว่าจะยืมคุณแม่ 1 ล้าน และพี่สาว5 แสนบาท  และจะนำเงินไปให้ที่ Starbucks Allseason  (สิ่งที่ทำคือประสานงานกับตำรวจเพื่อทำแผนล่อจับกุม) ฉันเดินทางไปธนาคารทันทีเตรียมเงิน1.5 ล้านตามคำขอเพื่อสมจริง .....ต่อมาตอนเช้าของวันที่9 กันยายน 58 ดิฉันทีมตำรวจท่องเที่ยวและตำรวจท้องที่นำกำลังตามจุดเพื่อเตรียมจับกุมแต่ ........
**----เดี๋ยวมาต่อนะคะยังมีจุด Climax ด้วยล่ะ---**  ขอทำบุญแปปนะคะ																																	   แก้ไขข้อความเมื่อ 22 กุมภาพันธ์ 2559 เวลา 12:14 น.
comment1:จำนวนเงิน 800000 USD
comment1-1:เห็นมือผิวสีก็พอเดาออก
comment2:ร้านStabucks ยื่นเงินจำนวน 200000 บาท (ขอบคุณภาพจากกล้องวงจรปิด)
comment3:ถ้าจะแชทกับชาวต่างชาติ พอคุยผ่านทางตัวหนังสือระยะนึงแล้ว ก็ควรเปิดกล้องคุยกันไปเลยค่ะ เพื่อดูว่าตัวจริงกับในรูปใช่คนเดียวกันรึเปล่า
comment3-1:จริงของคุณค่ะ นี่คือประเด็นที่สำคัญเลย  
แต่มีเคสนึงค่ะ.....เปิดกล้องเห็นตัวยังถูกหลอกเลยค่ะ
comment3-2:อย่างน้อยก็ได้เห็นตัวบ้านถ้าเปิดกล้องคุยกันค่ะ มีเงินเป็นล้านเหรียญบ้านก็ต้องหรูหรา ให้เค้าโชว์รอบๆ ตัวบ้านด้วยเลยค่ะ บางคนที่เค้าแชทกันก็ชอบเอาญาติพี่น้องมาแนะนำให้รู้จักผ่านกล้องก็มี ชอบโชว์บ้าน โชว์น้องหมา อะไรแบบนี้ค่ะ
comment3-3:ตอนนั้นถ้าคิดแบบคุณเรื่องแบบนี้ก็คงไม่เกิด แอบเสียใจมากเลย แต่มีวันนึงก็เปิดกล้องนะคะเขาก็วีดีโอบ้านแบบหรูหรามากมายั่วไม่รู้ไปแอบถ่ายที่ไหนมา แต่ปัญหาคือมันก็ไม่ให้เห็นหน้าอยู่ดี
comment3-4:ขอแสดงความเสียใจกับเรื่องที่เกิดขึ้นด้วยค่ะ เราไม่ได้จะเข้ามาตอกย้ำอะไรจขกท. เลยนะคะ เผื่อมีคนมาอ่านเจอ จะได้ระวังไว้ค่ะ
comment3-5:ต่อให้เห็นหน้า ลองบอกให้มัน ขยับตัว ลุก ไป นั่น นี่ สิคะ มันทำไม่ได้ค่ะ เพราะว่า ที่คุณเห็น เป็นภาพจากวีดีโอ
comment4:ปักรอนะคะ
comment5:คนนี้อ้างว่าชื่อ Dr. Johnson Fedrick (คนมารับเงิน)
comment5-1:ขอบคุณมากค่ะ ที่มาเตือน คนสมัยนี้น่ากลัวจริงๆ แต่คนผิวสีนี่เค้าหน้าตาเหมือนกันมาก เราแยกไม่ออกเลยว่าใครเป็นใคร
comment5-2:ขอบคุณเช่นกันที่ติดตามอ่านกระทู้นะคะ
comment6:รอๆ
เพิ่งเห็นเคสนี้ล่ะ ที่ใช้คนมารับเงิน
comment6-1:ตำรวจก็งงค่ะว่าทำไมมีตัวเป็นๆ มารับเงิน 
แต่ดูจากพฤติกรรมแล้วทางตำรวจบอกว่าพวกนี้จะมารับไม่เกิน1-2 ครั้งเท่านั้นเพราะเหยื่อจะรู้ตัวครั้งที่3 น่ะค่ะ
comment7:เงิน200 dollar ที่ได้รับมาเป็นเงินจริงค่ะ (แต่ใต้กล่องนั้นเงินปลอมหมดเลยคือโป๊ะเงินจริงมาชั้นแรก)
comment8:ถ้าคุณสร้างเงิน จนสามารถให้กับคนอื่นๆ ได้ในจำนวนที่กล่าวถึง
ผมก็ไม่เข้าใจเลย ว่าอะไรบังตา ทำให้ไม่เฉลียวใจแม้แต่น้อยกับมุขเก่าๆแบบนี้
ไม่เข้าใจผู้หญิงจริงๆครับ
comment8-1:ความโลภและความรักล้วนๆ 
ปล. บวกความคาดหวังนิดๆ 

อยากให้คุณเข้าใจผู้หญิงนิดนึงค่ะว่า ....ในมุมมองดิฉันคิดว่าผญ. ต้องการความรัก ความมั่นคง และความมั่งคั่งค่ะ
comment8-2:ต้องการความรัก ความมั่นคง และความมั่งคั่งค่ะ
^
^

เพลีย
comment8-3:"ในมุมมองดิฉันคิดว่าผญ. ต้องการความรัก ความมั่นคง และความมั่งคั่งค่ะ"
นี่แหละค่ะคือจุดอ่อน  ที่ทำให้โดนหลอกได้ง่าย  เพลีย..
comment8-4:ตั้งแต่อ่านกระทู้มา บอกตรงๆว่า ยังไม่เห็นตรงไหนที่น่าจะทำให้คุณเชื่อว่า Skammer ตัวนี้ สามารถให้ความรัก ความมั่นคง และความมั่งคั่ง กับคุณได้เลย
comment8-5:ความรัก = คำหวาน (คงไม่ได้เอามาให้เราท่านดูหรอก)

ความมั่นคง + มั่นคั่ง = ในกระเป๋านั่นไงครับ จับต้องได้ด้วย
comment8-6:คุณบอกว่า  " ในมุมมองดิฉันคิดว่าผญ. ต้องการความรัก ความมั่นคง และความมั่งคั่ง"

จริงๆ  คือ  คือ  คุณเอาความมั่งคั่งเป็นตัวตั้งมากกว่า  หรือ  คือ  เอาเงินเป็นตั้วตั้งนั่นเอง

มาจะใช้ชีวิตคู่แล้ว  อันเงินเป็นตัวตั้ง  สิ่งแรกที่เกิดขึ้นคือการหลอกหลวง
และต่อให้ได้ครองคู่กันจริงก็ไม่มีความสุขอยู่ดี  แต่กรณีของคุณมันคือการหลอกลวง

สติขาดเมื่อตัญหา(ความอยาก)  กิเลส(ความสุขไม่แท้)  เข้าครอบงำ
comment8-7:เวลานี้อย่ามาซ้ำเติมอะไรเลย เค้าก็บอกแล้วว่าผิด  จะเอาให้ตายเลยเหรอ  มันไม่มีประโยชน์อะไร ช่วยกันแชร์ ยังพอจะมีประโยชน์กว่าอีก
comment8-8:นั่นล่ะคะ  เพราะต้องการความรัก ความมั่นคง และความมั่งคั่งนี่ล่ะคะ  ไอ้พวกนี้มันเลยจับจุดเราได้ เข้าหาตรงจุดก็เสร็จมัน
comment8-9:เข้าใจ จขกท ครับ แต่จากสิ่งที่เล่ามามันกลิ่นไม่ดีตั้งแต่ไม่เปิดแคมแล้วอ่ะครับ แฟนผมต่อให้สารรูปไม่พร้อมยังไงก็เปิดให้ดู ทีหลังถ้าเจอใครคุยนานขนาดนั้นแล้วไม่เปิดก็เตรียมเทมันเลยครับ ยิ่งแกล้งทำโปรไฟล์ดีๆนี่ยิ่งหน้ากลัว มันไปก๊อปใครมาก็ไม่รู้ หรืออาจเป็นเด็กเก็บรถถ่ายรูปมาหลอกก็ได้ เรื่องมั่งคั่งอย่าไปซีเรียสมากครับ ถ้าได้ก็ถือว่าถูกหวย แต่ถ้าเจอคนที่พอดีมันก็โอเคแล้วครับ
comment8-10:ดิฉันหมายถึงมุมมองของตัวเองไมไ่ด้หมายถึงผู้หญิงคนอื่นทั่วไปนะคะ
comment8-11:ก็เพราะดิฉันคุยกับต้นสายที่ไม่เห็นเห็นหน้า ไม่เคยได้พบกันน่ะสิคะ มโนว่าเขาคือบุคคลในภาพค่ะ
comment8-12:ความรัก ความมั่นคง ความมั่งคั่ง ยังไม่เท่าไร
แต่

การที่ " ได้หน้า " นี่สิ สำคัญ

ได้แต่งงานกับฝรั่ง รวยที่สุด ในหมู่บ้าน
comment9:คนที่อ้างว่าเป็นฑูตชื่ว่า Dr. Johnson  Fedrick มารับเงินเองทั้ง2 ครั้งที่เดิม (เคสทั่วไปใช้โอนแต่นี่มาเองเลยเสียดายที่ตำรวจมาช้าไป)
comment9-1:
comment10:ความโลกบังตาหรือเปล่าครับ ไม่น่าจะรักแล้วนะเนี่ย แค่แชทยัวไม่เคยเจอตัวจริงก็ตกลงแต่งงานกันได้
comment10-1:เป็นไปได้ค่ะ ขอโทษด้วยในคนที่เป็น !!
comment10-2:ไม่ปรึกษาใครบ้างเลยเหรอครับ เรื่องมันฟังดูทะสุดชีวิดแบบนี้เล่าให้เพื่อนฟังรอบเดียวเค้าก็คงช่วยเตือนคุณได้เดี๋ยวนั้นเลยแน่ๆ ครับ

ตัวคุณเองเจอสองอารมณ์ที่ทรงพลังที่สุดของมนุษย์ (โลภ และ หลง) ครอบงำ จะโดนเขาหลอกมันไม่แปลก น่าเห็นใจครับ 

ตอนแรกคิดว่าต้องโง่แน่ๆ ถึงโดนหลอกแบบนี้ได้
แต่คิดดูดีๆ แล้ว คนธรรมดาที่โดนพวกมิจฉาชีพเข้าทางจุดอ่อน ก็คงโดนหลอกเหมือนกันแหละ

ผมเองยังหวั่นๆ ถ้าวันไหนมีแก๊งสาวสวยหมวยเอ็กซ์ออกอาละวาดหลอกเอาตังผู้ชาย ผมจะกลายเป็นเหยื่อหรือเปล่า 5555
comment10-3:ช่วงแรกไม่ได้ปรึกษาใครเลยค่ะแบบว่าเรื่องส่วนตัวอ่ะเนอะ  
คุณ Kalaeleo คะ...ขอขำแพร๊พ !!!  hahaha
เอาล่ะ.....เวลาคุณจีบสาวคุณปรึกษาเพื่อน บอกคุณพ่อคุณแม่ ปรึกษาพี่น้อง ญาติๆไหมคะ (ถามจริงๆ ไม่ได้กวนนะๆๆ) 
ถ้าได้รู้จุดอ่อนของคนและเข้าตรงจุดใช้จุดอ่อนเป็นเครื่องมือหากินก็กลายเป็นเหยื่อ.....ต้องตั้งสติดีๆ นะคะในยุคนี้อย่าถูกหลอก
ยุคที่ศัลยกรรมกำลังเติบโตคุณต้องมีสตินะ ยับยั้งชั่งใจนะ เคนะ
comment10-4:จีบเฉยๆ ผมคงไม่ปรึกษาหรอกครับ เรื่องของเด็กๆ อ่ะครับ
แต่ถ้าเขาจะขอแต่งงานหรือมีสัญญิงสัญญาอะไรเรื่องอนาคต ผมต้องปรึกษาแน่ๆ มันเรื่องใหญ่มากๆ นะครับ

ถ้าจะหลอกผู้ชาย ต้องใช้เรื่อง กาม นำครับ ผมว่าหลายๆ คนนี่คงจ่ายไม่ลืมหูลืมตา 
เหมือนฝรั่งที่มาโดนสาวบาร์ไทยหลอกหมดตัว จนโดดตึกตายนั่นแหละ
comment10-5:ผมว่าเค้าต้องมีการโปรไฟล์เหยื่อไว้แล้วครับ

หน้าตา(ยกไว้)
อายุ(คิดเอาเอง)
หน้าที่การงาน การเงิน (เน้นข้อนี้)
และแน่นอนคือ ความมั่นใจ  

ญ ที่อายุประมาณนึง มีอาชีพการงานดี รายได้สูง ย่อมจะไม่ใส่ใจใคร มีแนวโน้มชอบคนต่างชาติ ส่วนมาก จะพึ่งตัวเองได้ และไม่แยแสสังคมมาก 

ถ้าถามว่าเขารู้ได้ยังไง ผมก็เดาว่า จากโปรไฟล์ที่ไปใส่ไว้ที่ต่างๆ โซเชียลทั้งหลาย และก็ใช้การพูดคุยถามเอาทีหลัง 

เค้าไม่หลอกเราเพราะเราบังเอิญเป็นคนที่น่าหลอก แต่เพราะเราควรจะถูกหลอกนี่แหละครับ 

แต่ก่อนหน้านั้น เพราะเราหลอกตัวเองก่อนเป็นส่วนมาก
comment11:Passport ปลอมของClifford (ใครเคยได้เห็นให้รู้เลยว่าปลอม)
comment12:ไม่น่าเล้ย...แต่ก็ขอเอาใจช่วยตามสืบให้ได้
comment12-1:ขอบคุณสำหรับกำลังใจและเข้าใจนะคะ
comment13:ตัวละครอึก1 ตัวที่มีบทสำคัญเป็นคนประสานงานและอ้างตนว่าเป็นฑูตUK ชื่อ Dr. Grorge Anderson (ใครเคยพบและพูดคุยขอให้ระวังนะคะมันคือตัวจริงเสียงจริงแต่ปลอมว่าเป็นฑูต....ตอนนี้ทางตำรวจต้องการตัวมากมีเบาะแสช่วยชี้แนะด้วยค่ะ)
comment13-1:ตอนที่บอกว่าเป็นทูตเนี่ยได้หาข้อมูลของเจ้าของชื่อบ้างมั้ย แล้วเวลาคุยกันเนี่ยฟังสำเนียงไม่ออกเหรอคะ พอบอกว่าเป็นทูตเนี่ยก็เชื่อเลยเหรอ คุณเป็นคนหัวอ่อนไม่รู้อะไรเลยขนาดนั้นเหรอคะ
comment13-2:เราขอถามนิดหนึ่งค่ะ คุณคุยกะคนอเมริกัน แล้วทูต UK มาเกี่ยวยังไงค่ะ เรื่องรับเงิน??
comment13-3:เพราะคนอเมกันนั้นไม่ได้อยู่อเมกันค่ะ  เค้าอ้างว่าเกิดที่นั่นแต่ย้ายมาที่UK ตอน7 ขวบ  เขาอ้างว่างั้นค่ะ
comment14:คือ งงค่ะ เค้าบอกว่าเป็นอเมริกัน แล้วมันไปเกี่ยวอะไรกับทูตUKหรืออังกฤษคะ 

และที่สำคัญยากที่คนผิวดำจะขันมาเป็นทูตอังกฤษค่ะ USaมีสิทธิค่ะ แต่UK นี่ยากมากกกกกคุณไม่เฉลียวใจเลยหรือคะ 

ที่สำคัญสำเนียงอเมริกันกับพวกแอฟริกาจะต่างกันมากเลยค่ะ. 

แล้วรูปถอดเสื้อบนเตียงนี่ ไม่ใช่เสร็จท่านทูตไปแล้วหรอคะ
comment14-1:ขอบคุณสำหรับข้อมูลนะคะ .....เคยมีไหมคะที่คุณรู้เกือบทุกเรื่องแต่บางเรื่องก็ไม่รู้ ดิฉันเป็นคนนึงที่ไม่รู้ทุกเรื่องค่ะ ไม่เฉลียวใจและไม่คิดว่าเรื่องแบบนี้จะเกิดขึ้น ส่วนสำเนียงนั้นแตกต่างกันนิดหน่อยค่ะ ส่วนรูปที่ถอดบนเตียงเป็นการ Facetimeค่ะ 
ดิฉันไม่ได้เสร็จท่านฑูตคนนี้ ขอบคุณที่เป็นห่วงนะคะ
comment14-2:ไม่ฉุกคิดเหรอ เป็นฑูตไม่น่าเฟซไทม์ในสภาพนี้มั้ย ถามจริง = =
comment14-3:โลภบังตาล้วนๆค่ะ
comment14-4:ภาพฑูตปลอมถอดเสื้อบนเตียงนี่เรื่องแดงหมดแล้ว (ตอนเจอมันใส่สูทผูกไทน์นะคะ) มันแสดงตัวตนชัดเจนออกมาแล้ว เดี๋ยวมีภาคต่อนะคะว่าทำไมถึงเอาภาพนี้มาลงสรุปคือดิฉันก็ดิวว์กะฑูตปลอมคนนี้ต่อไปเพื่อตามจับและสืบหาผู้บงการนายใหญ่ที่สั่งการทั้งหมด
comment14-5:คนดำเป็นคนใหญ่โต สมัยนี้ไม่แปลกแล้วครับ โอบาม่าก็ดำ
comment14-6:Ukนี่คืออังกฤษนะคะ ซึ่ง90เปอร์เซ็นเป็นผิวขาวนะคะ นอกนั้นจะเป็นจีนอินเดีย ปากี ตะวันออกกลาง และผิวดำ ซึ่งยากมากที่คนเหล่านี้จะขึ้นมาเป็นระดับบริหารในอังกฤษนะคะ เป็นเศษฐีมีค่ะ  แต่ในระดับบริหารยังยากนะคะ ถ้าเป็นอเมริกาไม่แปลกค่ะ คนดำขึ้นมาระดบบริหารกว่ายี่สิบปีแล้ว แต่อังกฤษยากค่ะ ยังอีกนาน
comment15:ผมว่าเป็นกระทู้เตือน ที่พัน ที่หมื่น แล้วครับ

ออกทีวีก็หลายหน




ผมเข้าใจ ไม่ได้ blame แต่ตราบใด 
ที่ยังมีคน 

อยากได้แฟนฝรั่ง
โลภ หวังรวยทางลัด
ไม่หาข้อมูล ไม่ตรวจสอบ


ก็ยังจะมีคนโดนหลอกแบบนี้ต่อไปครับ


ปล.ผมเห็นมาตั้งแต่ยุค FW mail จนปัจจุบันน่าจะเกือบ 20 ปีและ
comment15-1:เห็นด้วยค่ะ ......สิ่งที่คุณบอกต้องหาข้อมูลตรวจสอบจะได้ไม่โดนหลอก
แต่ตอนนี้ ....มันยิ่งมีเคสมากมายก่ายกองที่ผู้คนโดนหลอกเคสแตกต่างกันออกไป กลยุทธ์วิธีการหลอกก็แยบยลเหลือเกิน 
ตั้งแต่ยุค FW mail ที่คุณบอกจนถึงปัจจุบันน่าจะเกือบ20 ปีแล้วซึ่งนานมากเลยเนอะ 20 ปีต่อมาก็ยังมีคนถูกหลอกคุณว่าเกิดอะไรขึ้นคะ?  
ลองดูเคสต่างๆ นะคะเยอะมากเหลือเกินที่ FB: Thai Anti Scam (สาวไทยรู้ทันกลลวง)
comment15-2:ใช่ค่ะน่าจะ หลักหมื่นคนหละ ที่ถูกหลอก และคาดว่าจะต้องขึ้นเป็นแสน 
ที่ผ่านมายังถูกหลอกไม่ใช่เพราะวิธีที่เนียนขึ้นอย่างเดียวหรอกค่ะ   แต่ เพราะกิเลสมาก่อนสติ
ถ้ามันหลอกกันง่าย คนคงโดนกันเป็นล้านแล้วค่ะ  แต่ทำไมหลายคนเขาไม่โดนทั้งที่เขาก็มีโลกไซเบอร์เหมือนกัน
comment15-3:ความโลภ ไม่เข้าใคร ออกใคร ค่ะ
comment16:รออ่านค่ะ

ดูจากลักษณะการเขียนของ จขกท .. ไม่อยากจะเชื่อเลยว่า จขกท จะเชื่อ scammer จัดการเรื่องการเงินทั้งๆที่ไม่เคยเจอหน้าชายต่างชาติคนนี้
มุขแบบนี้โบราณมากจริงๆ ชาวต่างชาตินี่ก็มุขเก่าๆ เขาไม่เบื่อบ้างหรือไงไม่รู้นะคะ

เคยโดนพวกข้อความแบบนี้เข้ามา facebook เราก็แค่ลบทิ้งไป ไม่โต้ตอบ
เรื่องโชคดีได้สามีร่ำรวยแบบนี้ไม่เคยมีอยู่ในชีวิตจริง

หวังว่าตอนจบ จขกท จะปลอดภัยไม่เสียอะไรนะคะ
comment16-1:คนมันไม่ตื่น.....ต่อให้แหกตาเอาไฟส่องก็ไม่ตื่น!!!
คนมันไม่รู้......ต่อให้ยกภูเขาออกให้ดูก็ไม่รู้!!!
คนมันไม่เข้าใจ.....ต่อให้พูดกรอกใส่หูก็ไม่ไหลเข้าไป!!!
ดิฉันอยู่ในโหมดไม่รู้ค่ะ  

แต่แอบดีใจที่เห็นคุณ "DirtyDuck" ลบทิ้งและไม่โต้ตอบข้อความในFB ถ้าย้อนกลับไปได้ฉันอยากทำแบบคุณจัง
เรื่องโชคดีได้สามีร่ำรวยมันไม่มีอยู่จริงมันก็จริ๊งจริงค่ะ โลกใบนี้ไม่มีอะไรได้มาฟรีๆ เนอะ 
ขอบคุณที่อวยพรให้ปลอดภัยค่ะ
comment16-2:คุณอย่าอ้างว่าไม่ตื่น  ไม่รู้  ไม่เข้าใจเลย  จากสำเนียงที่พิมพ์คุณมีการศึกษาที่ดี
การติดต่อประสานงานก็ทำได้ดี  เป็นคนที่อยู่ในสังคมระดับดี  

ถ้าเป็นชาวบ้านๆ  อยู่ต่างจังหวัดเล็กๆ  นอกเขตตัวเภอไกล  ว่าไปอย่าง
เพราะในสภาวะแวดล้อมแบบนี้  จะไม่ทันภาวะสังคมหรือโลกที่เปลี่ยนไป

แต่คุณคำเดียวเลย  โลภ
comment16-3:แต่เราว่า พวกตาสียายสาไม่ค่อยถูกหลอกแบบนี้หรอกค่ะ จริงๆนะ เราเห็นคนโดนหลอกแบบนี้ ก็โปลไฟล์ดีๆทั้งนั้น
comment17:มุกเดิม หลอกคนได้เหมือนเดิม

มีอีกเยอะคับ ฝรั่งแกล้งรวยหลอกเงินสาว แก๊งตกทอง หมอดูดูดเงิน

เดิมๆ แต่ได้ผลตลอด
comment17-1:จริงค่ะ ......ถ้ารู้จักคนที่กำลังจะถูกหลอกสะกิดบอกเขาเอาบุญนะคะ
comment18:ตอนอ่านอยู่ก็คิดไว้ว่า ถ้าท่านฑูตที่ว่านี่มาผิวดำทะมึนนี่ โป๊เชะเลย 

คนพวกนี้เล่นกับความโลภของมนุษย์ ซึ่งมันเป็นวิธีซ้ำซากแต่กลับยังใช้ได้ผลเสมอ เหมือนโฆษณาชวนเชื่อที่เขาจะเสนอเงินวงเงินสูงมาก เพื่อแลกกับเงินของเราที่ถ้าเทียบกับของเขาแล้วจิ๊บจ๊อยไปเลย
comment18-1:อีกอย่างที่ต้องพึงระวังคือใจตัวเอง  ถ้าไม่โลภ ไม่อยากได้รักที่ดีปัญหานี้ไม่เกิด
comment19:จขกท ไปเจอผู้ชายคนนี้ที่ไหนหรอคะ 
เจอจากในเฟสหรือเวปเดท
หรือว่าอยู่ดีๆส่งเมลล์มาโต้งๆแล้วคุณก็ตอบกลับเลย
แล้วคุยกันนานเท่าไรคะ
comment19-1:สวัสดีค่ะ
อยู่ดีๆ ก็ส่งเมลล์โต้งๆ มาเลยค่ะ
ขออธิบายนึดนึงนะคะปกติก็คือดิวว์กะต่างชาติอยู่แล้วเลยไม่คิดว่าจะโดนหลอกได้เพราะที่พบเจอมาก็ดีทุกคน อาจจะมองโลกแง่ดีเกินไปเป็นทุนเดิม ตอนนั้นคิดว่าใครบางคนที่เราดิวว์ด้วยแอบชอบเราหรือเปล่าเลยสานต่อ แต่แล้วก็ตายมุกเค้าค่ะ ถ้าคุณคิน *คาเนะได้คุยเหมือน จขกท ก็อาจต้องยอมมันนะเพราะเสียงเพราะ คุยดี อารมณ์ดี แถมเรื่องที่คุยดันเป็นเรื่องธุรกิจที่เรากำลังจะทำแต่เขาทำอยู่ (มันอ้างว่าทำ) เหมือนอารมณ์แบบปรึกษาได้ และคุยกันทุกวันสองเดือนกว่าๆ  ค่ะ
comment20:ตายละแถวบ้านหาแฟนชาสต่างชาติเยอะเลยครับ
comment20-1:แล้วคุณ สมาชิกหมายเลข 3006313  มีแฟนหรือยังคะ ?

[Spoil] คลิกเพื่อดูข้อความที่ซ่อนไว้ ถ้ายังไม่มี ก็รีบหานะคะ
comment21:รบกวนมาโพสต่อให้จบนะครับ กำลังมันเลย  

อยากรู้ว่าจับได้มั้ย ไอ้คนที่เดินมารับเงิน โดนตะครุบหรือเปล่า

ส่วนเรื่องอื่นผมเข้าใจครับ

ผู้ชายที่หล่อ ย่อมมีพลังมหาศาลแล้ว 

นี่ ทั้งหล่อ ทั้งรวย ทั้งคารมณ์ดี ทั้งนิสัยดี ทั้งปากหวาน  สาวไหนหละจะทนได้  พลังยกกำลังสี่เลย   ผมเข้าใจในจุดนี้

โพสต่อไปครับ มีประโยช์ต่อผู้หญิงหลายๆคนที่ยังไม่รู้ เพราะมีผู้หญิงเกิดขึ้นใหม่ทุกวัน  ถือว่าได้บุญครับที่เามาเตือน 

ได้ข่าวมาว่าบางคนเสียไปหลายล้าน
comment21-1:ชอบ คห นี้
comment21-2:ผช  คนนี้ใจกว้างดีจัง  ใครได้เป็นสามี คงโชคดีที่สุดในสามโลก
comment21-3:ขอบคุณนะคะที่ติดตาม
comment22:จะบอกว่า นอกจากคนไทยรวยไร้แกนสมองโดนหลอกจากมนต์ของดำแล้ว  พวกรีไทร์ทั้งชายหรึอหญิงที่อเมริกา ที่โสดเป็นม่ายอายุเกิน60ปี ก็โดนหลอกจากพวกอัฟริกา ดำๆเหมือนกัน เพราะพวกนี้ จะอยู่บ้านคนเดียวและมักเล่นสังคมออนไลน์เหมือนกัน  และเคยหลอกจับ ลับหลังด้วยรายการทีวีก็มีด้วย  มักมาจากอัฟริกาเป็นส่วนใหญ่  ดังนั้นต้องระวังตัว เตือนๆกันด้วย
comment23:แม่อยู่บ้านคนเดียวชักเป็นห่วง
comment23-1:ลองแอบสังเกตพฤติกรรมดูนะคะ คนที่เพ่งหัดเล่นโซเชียลและวัยกลางคนอาจไม่ทันคนพวกนี้ 
อีกอย่างถ้าได้เชื่อว่ามันเป็นเรื่องจริง  คนที่ถูกหลอกจะไม่บอกใครค่ะ
comment24:โลภจนไม่เฉลียวใจอะไรเลย 

คิดง่ายๆ ผู้ชายที่หน้าตาไม่ได้ขี้เหร่เลย แถมโปรไฟล์เวอร์วังขนาดนี้ ทำไมเค้าจะต้องมาหาแฟนออนไลน์ด้วยล่ะ มีผู้หญิงเป็นร้อยเป็นพันพร้อมจะตบตีแย่งชิงอยู่แล้ว หึหึ 


ขอให้ได้เงินคืน หรืออย่างน้อยๆก็ลากคอแกงค์ลวงโลกสุดเลวนี่เข้าคุกให้ได้นะคะ

คราวหน้าจะคุยกับใครก็ระวังตัวมากๆนะคะ
comment24-1:ค่ะยอมรับว่าโลภมากไปบวกอยากแต่งงานด้วยล่ะ

ก็เพราะดิฉันเคยเจอผู้ชายที่เว่อร์วังอลังการกว่านี้ หล่อกว่านี้ รู้จักทางออนไลท์ได้คบเป็นแฟนจริงจังน่ะสิคะ  
พูดยากเนอะ.....ขอบคุณที่อวยพรคราวหน้าจะไม่มีแบบนี้อีกแล้วค่ะคุณ
comment25:ทำไมถูกหลอกกันง่ายจัง นี่มันยุคไหนแล้วเนี่ย  
แค่มีคนส่งข้อความมาก็เชื่อเหรอ เคสแบบนี้ออกข่าวออกจะบ่อย (เราเองก็เคยได้รับเมลทักมาแบบนี้บ่อยมาก)
แต่ก็นะเมื่อความโลภบังตา ต่อให้มีคนออกมาเตือนเป็นร้อยเป็นพันก็มองไม่เห็น
ถามว่าเคสแบบนี้มีมาเป็น 20 ปีแล้ว ทำไมยังมีอยู่อีก ปราบปรามไม่หมดเหรอ หรือมุขแยบยลขึ้นเหรอ อืม ก็ไม่นะ มุขเก่าเหมือนเดิม ใครเชื่อก็บ้าละ
แต่ที่ยังมีอยู่เพราะมีคนโลภ อยากรวยทางลัด อยากมีสามีฝรั่ง คนที่พร้อมจะตกเป็นเหยื่อไงหล่ะ 
เอาจริงๆ เราไม่ได้รู้สึกเห็นใจคนที่ถูกหลอกแนวนี้เลย ออกจะรำคาญนิดๆ ด้วยซ้ำที่ทำไมผู้หญิงไทยบางคนไม่ฉลาดและไม่มีศักดิ์ศรีเอาซะเลย  
ขอโทษด้วยที่พูดตรงๆ ค่ะ
comment25-1:ถ้าดิฉันฉลาดได้ครึ่งนึงเหมือนคุณก็คงดีสิเนอะ
ขอโทษที่ทำให้รำคาญนะคะและขอโทษที่ไม่ได้ฉลาดเท่า
แต่ตอนนี้กำลังช่วยเหลือคนอื่นอยู่ค่ะ คุณอดทนฟังเรื่องแย่ๆ หน่อยนะคะอาจเป็นประโยชน์แก่คนอื่นค่ะ
comment26:จขกท. มาเล่าต่อนะคะ เรารออยู่ เราอยากให้เพื่อนๆเราเข้ามาอ่านเยอะๆค่ะ บางคนเตือนไม่รู้กี่ทีแล้ว ก็หาว่าเราอิจฉาเค้า
comment26-1:ยิ่งเตือนยิ่งแย่ค่ะ ความสัมพันธ์ของคุณกะเขาก็พัง
ขออนุญาตแนะนำนะคะ คุณเอาลิ้งค์ดิฉันนี้และลิ้งค์นี้ 
https://www.facebook.com/Thai-Anti-Scam-สาวไทยรู้ทันกลลวง-270122916403453/?fref=ts 
ให้เขาดูนะคะ ถ้าคุณรักเขาอย่าให้เขาเผชิญปัญหานี้เลยค่ะ

เพราะจขนท. สูญเสียคนในครอบครัวไปเหมือนกันถึงขั้นตัดพี่น้อง เพื่อนก็เลิกคบเพราะไม่ฟังคำคนตอนนั้นความรักบังตา
comment27:ขอบคุณสำหรับการแชร์ นะคะ 

ถึงแม้จะมีเตือนกันสักกี่ครั้ง หรือมิจฉาชีพจะมาด้วยเคสที่เปลี่ยนไปแค่ไหน จะมีสิ่งที่เหมือนกันคือผญ จะได้เงินมากมาย แต่ต้องเสียเงินตัวเองก่อน เรื่องนี้จะไม่เกิดกับใครเลย  ถ้าไม่คิดอยากได้เงิน ความโลภล้วนๆ ขออภัยที่พูดแบบนี้ค่ะ
comment28:ขอบคุณเจ้าของกระทู้ค่ะ หวังว่าจะเตือนสติหลายๆคนไม่ว่าหญิงชาย แม้จะช่วยไม่ได้ทุกคน ช่วยดึงสติบางคนได้ก็ยังดี คนเราเจอหน้าเจอตัวเป็นๆรู้จักกันนานยังหลอกกันได้ นับประสาอะไรกับโลกออนไลน์ ท่านอื่นๆก็อย่าซ้ำเติมแรงนักเลยค่ะ คุณรู้เท่าทันเป็นสิ่งดีแล้ว เรายังเคยเห็นผู้ชายโดนหลอกตังผ่านเฟสบ่อยๆ

คนจะตั้งใจมาหลอก คนพวกนี้เก่งนะ จับจุดอ่อนคนเก่ง แถมนี่มีเอกสาร มีตัวละคร เล่นใหญ่ขึ้นทุกวัน
comment29:อยากได้ของๆเขา แต่ต้องควักจ่ายจากกระเป๋าตัวเองก่อน มุกตกทองเนี่ยอภิมหาอมตะนิรันดร์กาลจริงๆ
comment30:เราจะจำไว้เลย เวลามีตัวละครผิวดำเข้ามาเอี่ยวด้วย ไม่ได้เหยียดผิวนะ ไม่ได้พูดถึงพวก African american ด้วย แต่พวกที่มาจากไนจีเรียแบบเนี้ยมันทำกันเป็นอาชีพเลย พูดเก่งๆ ใส่น้ำหอมฉุนๆ ขอให้โอนเงินเป็นค่านู่นค่านี่
ถ้าให้โอนเงินค่าธรรมเนียมอะไรนี่เราหยุดกึ๊กเลยค่ะ พอดีเรางก ถือคติ 5 บาทก็ซื้อลูกชิ้น (แป้ง) ได้
โลภแค่ไหน ถ้าให้โอนเงินคือจบค่ะ
comment30-1:เราก็ถือคติง่ายๆแค่แบบนี้เหมือนกัน ให้โอนเงินคือจบ  

คนมีเงินเป็นร้อยล้านมันไม่มีปัญหากับเรื่องขี้หมาอย่างที่จขกท.เล่ามาจนต้องมาเดือดร้อนว่าที่เจ้าสาวเขาหรอก
comment31:มันก็ไม่ได้หล่อขนาดว่าเห็นแล้วจะหลงรักได้เลยนะ ไอ้คนต้นเรื่องอะ ถ้าเอารูปคนหนุ่มๆหน่อยมา ประมาณอายุไม่เกิน 35+ ยังจะดูว่าน่าอยากได้บ้างอะ แต่นี่เจอมากี่เคสๆเอาแต่หนุ่มใหญ่พ่อม่ายมีเงิน ดูแล้วเหมือนไว้ล่อเหยื่อผู้หญิงที่อยากได้ผัวฝรั่งมีตังค์ที่แก่กว่าตัวเอง (เพื่อที่จะตายไวกว่า) นี่นา ไม่ใช่อยากได้เพราะรักจริงหรอก

อีกจุดที่สังเกตคือ พวกนี้จะมีผู้หญิงไทยในทีมด้วย ทั้งใช้เป็นทางผ่านบัญชี เป็นตัวละคร call center หรือบริษัทส่งของ หรือไม่ก็คอยช่วยเลือกเหยื่อ คงมีการทำการบ้านมาพอสมควรว่าคนไหนเข้าข่ายหลอกได้บ้าง เห็นมาหลายที ส่วนมากเหยื่อจะพอใช้ภาษาอังกฤษได้บ้าง พอที่จะพิมพ์โต้ตอบสื่อสารอย่างง่ายๆได้ แนวขอข้าวขอนำ ทักทาย หรือถามทางเบื้องต้น แต่จะไม่ใช่คนที่ได้ภาษาดีมากๆขนาดทำมาหากินด้วยภาษาเป็นหลัก เพื่อที่จะได้แยกความแตกต่างไม่ออกว่าเป็นภาษาอังกฤษของคนขาวหรือพวกแอฟริกันต้มตุ๋น คนที่ใช้ภาษาอังกฤษแค่พอขอข้าวขอน้ำได้ส่วนมากก็แยกความแตกต่างจุดนี้ไม่ออกกันทั้งนั้น เห็นใครที่ใช้ภาษาคล่องกว่าตัวเอง ดูลื่นไหลดีก็เชื่อได้ว่าเป็นฝรั่งแหละ
comment31-1:>>>มันก็ไม่ได้หล่อขนาดว่าเห็นแล้วจะหลงรักได้เลยนะ ไอ้คนต้นเรื่องอะ ถ้าเอารูปคนหนุ่มๆหน่อยมา ประมาณอายุไม่เกิน 35+ ยังจะดูว่าน่าอยากได้บ้างอะ 

ตรงข้าม หนุ่มๆมานี่เราว่ายิ่งดูง่ายหลอกชัวร์ เหยื่อจะสงสัยว่าหน้าก็ยังงั้นอายุก็ยังงั้นจะเอาเงินที่ไหนมามากมายและจะมาอยากแต่งกับสาวแก่ทำไม มันจะมาให้เราเลี้ยงหรือมาเลี้ยงเรา นอกจากความเร้าใจแล้วก็ไม่น่ามีอะไรที่ชวนอยากได้เลย ซึ่งสาวแก่ที่กำลังมองหาใครซักคนเพื่อลงหลักปักฐานเชื่อดิเค้าจะไม่อยากได้สไตล์นั้นแล้วล่ะ
comment32:ขั้นแรกเลย google หาข้อมูลจากทุกชื่อทุกความเชื่อมโยง

อ้างว่าเป็น Dr. ก็ถามเลยมหาลัยอะไร จบปีไหน หาไม่ยากหรอก เด็กอนุบาลยุคนี้ก็ทำเป็น 

ยิ่งพวกอ้างเป็นทูตนี่ยิ่งง่ายเลย ข้อมูลต้องมีใน Data Base ของรัฐบาลประเทศนั้นๆ ถ้าไม่ชัวร์ก็นัดเจอกันสถานทูตไปเลย
comment33:ผมก็เคยมีนะ อยู่ดีๆมีเมล์เข้ามาบอกชอบเรา นู่นนี่นั่น แต่พอดีผมไม่ใช่ โดม รึ ศรรามครับ คุณคิดยังไงเหรอครับว่าคนมีระดับนั่น อยู่ดีๆ เค้าคุยกับคุณเดือน 2 เดือน แล้วหลงรักคุณ แถวบ้านก็มีคนนึงครับ เชื่อหลายรอบ โดนไปหลายหน ยังยืนยันว่า ใช่และชัว ยืมเงินคนทั่วไปหมด ไม่จ่ายค่าเช่าบ้านยผม บอกรอให้ได้เงินแล้วจ่าย ผมก็ไม่กล้าบอกแฟนเค้า สงสารแฟนเค้า ถ้ารู้ว่าแฟนอยากแต่งงานกับฝรั่ง จะรู้สึกยังไง
comment33-1:ตอนนั้นคิดว่ารักแท้มีอยู่จริงมั้ง .... รักแรงๆ ไวๆ มีอยู่จริงมั้ง
คุณคะ.....บอกคนแถวบ้านให้ดูลิ้งค์นี้นะคะ .....ทำบุญนะคะเพราะคนที่ถูกหลอกน่าสงสารมากค่ะคุณ
https://www.facebook.com/Thai-Anti-Scam-สาวไทยรู้ทันกลลวง-270122916403453/?fref=ts
comment34:เห็นเจ้าของกระทู้ตอบความเห็นแล้ว รู้สึกไม่เห็นใจเลย
comment35:รอฟังค่ะ
comment36:นี่มันยุคไหนสมัยไหนแล้วววว มุขหลอกลวงพวกนี้ เบสิคมากๆๆ
เหตุเกิด เพราะ ความโลภล้วนๆเลยค่ะ

จขกท เองก็ขับรถ Benz ด้วย ดูแล้ว
คงมีฐานะเหมือกัน 

เคยมีกรณีคนใกล้ตัวเมื่อ 2-3 ปี ก่อน โดนฝรั่งหัวทองหลอก
ว่าเป็นหมอศัลกรรม รพ.เอกชนชื่อดังแถวสุขุมวิท นัดเจอตัวจริง
แต่งตัวภูมิฐาน ทรงให้มาก ดูเรียลมาก มีนามบัตรของ รพ. 
เป็นเรื่องเป็นราว เพื่อนเคยพามาอวดหนนึง หนุ่มใหม่ฉัน Profile
ดี๊ดีหละแกก เพื่อนเราก็ไปรับไปส่งถึง รพ. บางวันเพื่อนเราก็ไป
นั่งทานข้าวเที่ยงด้วย บางวันก็ไปรอรับกลับบ้าน อิผู้ชายก็ให้
ไปส่งที่คอนโดหรูย่านสาทร แต่เพื่อนเราก็ไม่เคยได้ขึ้นไป
ห้องของอิตาฝรั่งคนนั้น บอกเพื่อนเราว่าเงินเดือนหลานแสน 
รถ Porsche แต่ให้เพื่อนเรารับส่งตลอด 

เพื่อนเราก็หลงหน้ามืด หลงคบไป 3 ด. สุดท้ายก็รู้ว่าโดนหลอก 
เพราะพวกกระเป๋าแบรนด์เนมที่มันเก็บไว้ในตู้ และพวกเครื่อง
ประดับหายไป 2-3 ชิ้น เพราะให้อิตาฝรั่งนี่เข้าๆออกๆคอนโด
ตลอด สรุปหายไปในกลีบเมฆ ตามไม่ได้ เพราะใช้ชื่อปลอม

เราเคยเตือนละว่าระวังๆไว้ ปรากฎว่าไม่เชื่อออ.....

เพื่อนเราก็ฐานะดีเลยแหละ ขับ SLK อยู่คอนโดหรู คนที่เข้ามา
ส่วนใหญ่ฐานะด้อยกว่าหน่อย พอมาเจอแบบ Profile ดี
แยกแยะไม่ได้ อารมณ์แบบทั้งชีวิตเจอแต่ผู้ชายมาพึ่งพา


ขอบคุณที่มาสละเวลามาแชร์นะคะ อยากให้หญิงไทยหาย
หน้ามืดจริงๆค่ะ ขอให้ จขกท. จับมันให้ได้นะคะ
comment36-1:ชอบสิ่งที่คุณแชร์จัง......จริงๆ นะ
จากที่ได้พูดคุยกับตำรวจทำคดีมีเคสมากมายที่เกิดขึ้นถูกคนดำหลอก
มีเคสนึงน่าตกใจโดนไป200 กว่าล้าน (เป็นผู้หญิงไทยที่มีคุณพ่อเป็นหมอและมีฐานะทางสังคมสูงเสียด้วย)  เคสนี้น่าสงสารนอกจากเสียตังค์แล้ว....พลีชีพกันเลยทีเดียว
comment37:เค้าเอาemail จขกท มาจากไหนครับ ในการติดต่อกันครั้งแรก
สำหรับ ผช เค้าจะเลือกผู้หญิงที่จะใช้ชีวิตคู่จริงๆ เค้าคงไม่เลือกผู้หญิงโดยการโชว์ ว่ามีรถหรู บ้านใหญ่ สินค้าฟุ่มเฟือยอะไรบ้าง เพราะถ้าทำแบบนั้น มันจะวัดความจริงใจอะไรกับผู้หญิงเหล่านั้นไม่ได้เลย
comment37-1:ไม่ทราบเลยค่ะ .........เคยไหมคะที่Email คุณมีคนไม่รู้จักส่งมา หรือพวกขายของ ขายตรง ขายประกัน ส่งมา
คนพวกนี้เขาเอามาจากไหนกัน ??
comment37-2:งั้นกรณีนี้ผมว่าเค้าน่าจะเอาอีเมล์ จขกท มาจากตามที่เคยไปใช้โพสในที่สาธาณณะต่างๆ ตามที่เป็นเป้าหมายพวกมันแน่เลย
comment38:สรุปจับได้มั้ยคะ?
comment39:ถามแบบคนไม่รู้นะครับ เงิน 1.5 ล้านนั้น ทำไมคุณ Clifford ไม่ออกให้ละครับ
comment39-1:คำถามดีมากๆ เลยนะคะ  
เคยบอกเขาว่าในเมื่อคุณให้เงินตั้งมหาศาล เงินนิดเดียวทำไมไม่ออกจะได้จบๆ 
Clifford ตอบมาว่า "ผมออกเงินให้คุณซื้อทุกอย่างในชีวิต...คุณช่วยผมออกเงินเล็กน้อยเพื่อชีวิตเราได้ไหม" 

ฉันตอบว่ามันไม่แฟร์เลยทำไมฉันต้องจ่ายด้วย
Clifford ตอบว่า "เดี๋ยวคุณก็เป็นเจ้าของเงิน 8000000 USd แล้ว" 

เออพูดอีกก็ถูกอีก .....อ่ะนะ
comment39-2:มันจี้จุดความอยากได้ตรงเป๊ะๆเลยนะคะ
comment40:แค่อ้างว่าเป็นทูตก็เชื่อแล้ว คนระดับนั้นใครจะมาเจอกันง่ายๆ มีบทเรียนตั้งเยอะ คนเราน่าจะเชื่อได้แล้วว่าไม่มีใครจะเอาเงินมากมายมาให้ง่าย ๆ 
ยังไงก็ขอใ้หจับตัวพวก scam พวกนี้ให้ได้นะคะ
comment41:ผมว่าเจ้าของกระทู้ตอบกระทู้ได้ สุภาพ ฉลาด
และมีไหวพริบดี ไม่งั้นคงเสียเงินและเสียอะไรๆ ไปอีกมากมาย
comment41-1:
comment42:เราก็เคยได้อีเมลแบบนี้อยู่เหมือนกันค่ะ
อ่านเเรกๆนี่ชวนเคลิ้มจริงๆเเหละค่ะ
รวยมากกก เขียนได้หวานชวนเพ้อมากกกก
ให้เราหาบ้าน หารถ จะโอนเงินมาให้ บอกเลขที่บัญชีมาเลย 
เรามาเอ๊ะๆตอนที่บอกว่า ทำธุรกิจที่เเอฟริกาใต้ ได้เงิน สิบล้านเหรียญ ....แต่ฉบับต่อมาบอก แอฟริกาเหนือ ร้อยล้านเหรียญ 
เเล้วอีเมลก็ copy มาจากฉบับก่อน ....เราว่ามันไม่ใช่ละ ก็หยุดตอบไปเฉยๆ เค้าก็ไม่ส่งมาอีกนะ

อีกคนก็เป็นทหารอเมริกา ไปสงคราม ได้เงิน เเต่ไม่มีพ่อเเม่ ไม่มีญาติ ....อยากให้เราเก็บไว้ให้หน่อย

เงินใครๆก็อยากได้นะ แต่เงินฟรีๆจากคนเเปลกหน้าที่ไม่รู้จักกันแบบนี้ เราว่ามันไม่ใช่อ่ะ
comment42-1:คุณเก่งจังค่ะ ......Story ทหารอเมริกานี่เยอะมากนะคะ  ส่วนใหญ่โดนหลอกมากจริงๆ ระวังนะคะ
ขออนุญาตยกตัวอย่างข้อความที่ได้เจอมาล่าสุดค่ะ

Honey dear heart I have believed in you and I believe you so I have to tell you everything now . Then consider what I want to tell you , in fact I had about $ 2 Million Dollars here in the company 's security and money I succeeded because of the large amount of money over 5 years , now that you are very close to me and we have agreed to marry . I want to move this step by diplomatic immunity courier service to your country so that you can save money and keep it for me until I get back to my country and come to meet you in your country because now I have less than 2 months to stay here . Because I am still working for the government I can not save the money and could not send it to the UK for the moment , so I just want you to act kin to me accept in your country and if I fail to move this money before I leave the country in October I will miss it and probably also exposed me to the Government . When you receive money you can take a million dollars to buy a nice home for a family and buy yourself a good car and took $ 200,000 for your personal use and to take care of yourself and keep the remaining for me until I came to see you and your can put it into your account at a bank or store box . I assure you that this transaction is risk free and success is 100 % guaranteed.To move money all you need to do now is to send me your national id card . Your full name . And address , your phone number so that I can complete the setup here and move the money to you in your country . Honey this is my life and my career can end so beautiful you have to remain secret and no one should know about it is just me and you . I am waiting for your answer and your complete information . I love you forever my darling wife and God bless you always my lover God bless you !

หมอนี่ชื่อ Antony Jinto (Facebook)
comment42-2:ภาษาชวนเลี่ยนมากเลยค่ะ แต่เป็นภาษาที่อ่านแล้วไม่เป็นธรรมชาติว่าเขียนโดยเจ้าของภาษานะคะ อาจจะเอาสำนวนภาษาประมาณนี้เป็นเกณฑ์ก็ได้ค่ะว่าถ้าเจอล่ะก็โอกาสโดนหลอกสูงค่ะ
comment42-3:อ่านแล้วไม่เชื่ออย่างมากว่าคนอเมริกันแท้ๆเขียน 

ประโยคที่ว่า ของฟรีไม่มีในโลก เป็นอะไรที่ต้องจำไว้ให้ขึ้นใจนะ
comment43:
comment44:อีเมลล์แบบนี้เราก็เคยได้ ครั้งแรกเราลองติดต่อกลับไปเพราะอยากรู้ว่าจะมาไม้ไหน 
ของเรานี่เจอแบบขอความช่วยเหลือเรื่องเงินเลยค่ะ แต่เราก็ไม่ได้ติดต่อกลับไปอีกเพราะแค่อยากรู้เฉยๆ
หลังจากนั้นก็มีมาแทบทุกอาทิตย์จนบล็อคไม่หวาดไม่ไหว

จริงๆ เราว่ามันน่ามีเรื่องเอะใจหลายอย่างนะคะในเมื่อหาอีเมลล์เราได้ทำไมไม่ติดต่อผ่านอีเมลล์
จะติดต่อผ่านโซเชียลอื่นๆ ให้ลำบากอีกทำไม
comment45:ปีนี้เราเจอแบบนี้สองครั้งละ แต่ก็ไม่ได้โต้ตอบอะไร
comment46:อะไรมันจะง่ายดายขนาดนั้น เคสมาจีบก็เคยเจอ มีมาจีบแบบเป็นตัวๆ เลยตามสถานที่เที่ยว
โม้ว่าตัวเองรวยอย่างงี้อย่างงั้น เราไม่ชอบผู้ชายประเภทนี้ มองผู้หญิงไทยซื้อได้ด้วยเงิน
บางคนทำมาเนียนคุย นั่งข้างๆ ตอนเที่ยว กินฟรีไม่พอ เอาเงินดอลมาขอแลกเงินไทย
ยกมาเป็นปึกๆ อยากได้เงินไทยตอนนี้เลยนั่นนี่ ขอแค่ไม่กี่พัน แลกกับเงินดอลเป็นปึกๆ
ที่สำคัญถ้ารวยจริงจะไม่มาทำอะไรครึ่งๆ กลางๆ หรือเที่ยวก๊องแก๊งอะไรแบบนี้หรอก

ขนาดพวกแปลกๆ ตามเว็บขายของก็เคยเจอนะ ไปลงขายของในเว็บนึงแล้วมีฝรั่งแอ้ดไลน์มา
ประมาณว่าเท่าไหร่ อะไรยังไง ก็ถามราคาเราปกติ เราก็ตอบๆ เราบอกว่าไม่รู้เรื่องส่งเลยนะ
ว่าจะส่งไปได้ยังไง (คือส่งเป็นแต่ตีเนียน) เค้าก็บอกเค้ามีเพื่อนที่ไทย เดี๋ยวจะให้เพื่อนมารับของนะ
เราบอกว่า เพื่อนคุณก็ต้องเตรียมเงินมาเช่นกันนะ 

เค้าถามเราว่ามาแต่เงินดอลนะได้ไม๊ จะให้ในจำนวนมากกว่าที่เราเรียกด้วย
เราบอกเราขี้เกียจแลกเงิน ถ้าคุณไม่มีเงินไทย ก็ไม่เป็นไรดีกว่า มันยุ่งยากหลายต่อ
เขาก็ยังยืนยันว่า เดี๋ยวจะให้เพื่อนมารับของพร้อมเงินไทยนะ จะโอนเงินผ่านธนาคารให้เรา
ซึ่งมันจะแปลงเป็นเงินไทย และให้ในจำนวนที่มากกว่า

เราบอกเราได้ งั้นโอนมาก่อนเลย ถ้าเงินเข้าแล้ว คุณมารับของได้เลย
เขาก็บอกว่าไม่ได้สิ ต้องรับของก่อนค่อยโอนเงินนะ เราก็ไม่ยอม
ทีนี้ทางฝ่ายลูกค้าบอกเราว่า เขาต้องเสียค่าธรรมเนียมในการโอนเพื่อเปลี่ยนสกุลเงิน
พูดแปลกๆ เหมือนอยากจะให้เราโอนค่าธรรมเนียมให้เค้าก่อน 
เราก็บอกไปว่า งั้นโอนเข้ามาใน paypal สิ ไม่มีปัญหาหรอกจริงไม๊ ? 
สบายใจทั้งสองฝ่ายด้วย คุณโอนมาครึ่งนึงก่อนก็ได้ แล้วมารับของไป
เขาก็ยังยืนยันที่จะให้เราเพิ่มอีก 1 เท่า เป็นค่าเดินทางของเราเพื่อที่จะไปส่งของให้เพื่อนเค้า

เราเลยตัดปัญหาด้วยการบอกว่าเราขายให้คนไทยคนอื่นไปแล้ว
จากนั้นก็ไม่จบนะ มีทักมาอีก คุณยังมีของไม๊ นั่นนี่โน่น พยายามเอาเงินมาล่อ
ใช้กลอุบาย ซึ่งเราบอกเลยว่าเราไม่มั่นใจเขา เราขายของไม่เคยให้ของก่อน
แล้ว paypal ก็เป็นการรับจ่ายเงินที่สะดวกที่สุดเท่าที่เรานึกได้ และแฟร์ทั้งสองฝ่าย
ถ้าไม่โอเคก็จบกันไป
comment46-1:คุณเก่งมากๆ ปรบมือรัว ๆๆๆๆๆๆๆ
comment46-2:ไม่ได้เก่งค่ะ เค้าเรียกรอบคอบ
comment47:ได้เมล์บ่อย ทั้งชวนทำธุรกิจ อยากรู้จัก อยากเป็นเพื่อน หรืออยากเป็นมากกว่านั้น หรือแม้แต่ขอให้เราช่วยดูลูกเขาให้หน่อย เรียกว่ามากันทุกมุก
เราเฉยๆนะ ไม่ได้ตอบอะไร อ่านแล้วก็ลบทิ้ง 
คนบนโลกมีตั้งกี่ร้อยกี่พันล้านคน มาสนใจเสนอสิ่งๆดีให้เราอยู่คนเดียวทั้งๆที่ไม่ได้รู้จักกัน บ้าหรือเปล่า
บางคนอาจจะคิดว่ามันอาจเป็นพรหมลิขิต เรื่องมหัศจรรย์ในชีวิตที่เกิดขึ้น อาจจะมีคนมาตกหลุมรักหลายปองเราอย่างที่เราเองก็คิดไม่ถึง 
แต่แหม คุณขา ถ้าจะรักซาบซึ้งขนาดนั้น มันคงตีตั๋วเครื่องบินมาหาเราเองถึงบ้านแล้วค่ะ ไม่ใช่มาบอกให้เราออกเงินโน่นนี่นั่นให้ก่อน
comment48:พวกฝาหรั่งพวกนี้หลอกผมไม่ได้แน่นอน

เพราะผมอ่านภาษาฝาหรั่งไม่ออก
comment48-1:เหมือนกันเลยค่ะ 55555
จะบอกว่าเราได้เมลแบบนี้บ่อยเหมือนกันนะ แต่ลบทิ้งลูกเดียวเพราะอ่านไม่ออก 5555
บางทีก็มาโผล่ในแชทเฟซเฉยเลย บล็อคอีกเหมือนกันเพราะคิดว่าไวรัส อิอิ
comment48-2:ใช่ๆ เหมือนกัน เคยแชทสมัยเอมเอสเอ็น เด้งมา บอกไอพูดอังกฤษไม่ได้ๆ แต่ก็เด้งมาตลอด
comment49:จขกท หายไปไหน มาเล่าต่อเร้วววว
comment50:เป็นกำลังใจให้นะคะ

เข้าใจจขกท.ค่ะ

ขอบคุณที่มาตั้งกระทู้แชร์เรื่องราว

เข้าใจค่ะ ว่าคนเราคือมนุษย์ไม่ใช่คอมพิวเตอร์
ที่จะไปรู้เท่าทันอะไรทุกเรื่องบนโลกใบนี้
ไม่เข้าใจบางคห.เหมือนกัน จะมาตอกย้ำจขกท.ทำไมหว่า คนเรามันไม่ได้จะมีไหวพริบไปซะทุกเรื่อง
comment51:เราเคยเจอเมล์จากชาวต่างชาติมาแนะนำทำความรู้จัก
เราเฉยไม่ตอบโต้เมล์
แม้กระทั่งในเฟสเช่นกันเคยมีคนมาชวนเราลงทุนด้วยบอกผลตอบแทนดีมากๆ
ใครก็ไม่รู้เราบล๊อกเลย
ไม่คิดแม้แต่จะตอบเมล์กลับ

สำหรับเราคนที่ไม่เคยเจอกัน
ไม่เคยรู้จักนิสัยกัน
มันยากนะที่จู่ๆจะมารักหัวปักหัวปำโดยที่ไม่มีอะไรแอบแฝง

ถามว่ามันมีไหมมันก็คงมีแหละแต่คงหายากมากๆ
comment52:เอ่อม มันเป็นอะไรที่ไม่น่าจะถูกหลอกได้เลยจริวๆ นะ
comment53:คืองงครับ สังคมพันทิปเป็นอะไรกัน จขกท.เขาเอาเรื่องมาเตือนภัย การที่เขาเอาเรื่องนี้มาเปิดเผย ก็แสดงว่า จขกท.ยอมรับแล้วว่าพลาดจริงๆ แล้วจะมาด่าซ้ำเติมจขกท.ทำไม ไม่เข้าใจจริงๆ

จะด้วยสาเหตุของความโลภ ความรัก ความหลง หรืออ่อนต่อโลกจริงๆ แต่เหตุการณ์ครั้งนี้มันก็สอนบทเรียนให้จขกท.แล้ว และจขกท.ยังใจดี ไม่อายในความผิดพลาดของตัวเอง เอามาแชร์เป็นบทเรียน อุทาหรณ์ให้หญิงไทยคนอื่นไม่เป็นเหยื่อ 

ไม่เข้าใจจริงๆ สังคมพันทิป ต้องเหยียบย่ำซ้ำเติม เหยียบคนอื่นว่าโง่เพื่อให้ตัวเองดูฉลาดเหรอครับ? เออถ้าจขกท.ยังมาเถียงว่าเรื่องนี้เรื่องจริง(หมายถึงไม่ได้โดนหลอก) อันนี้ก็ว่าไปอย่าง
comment53-1:
comment53-2:ขอบคุณที่มีคนดีๆ อย่างคุณบนโลกนี้ ขอบคุณที่เข้าใจกัน  ขอบคุณจริงๆ นะ
ดิฉันรู้ว่าออกมาแชร์ประสบการณ์นี้ต้องถูกวิจารณ์หนักอย่างที่เกริ่นข้างต้นแน่นอน น้อมรับทุกคำ Commentถ้ามันทำให้กระทู้นี้เป็นประโยชน์บ้างแก่บางคนที่อาจจะกำลังถูกหลอก หรือถูกหลอกไปแล้วได้มาแลกเปลี่ยนกันคงดีไม่น้อยอ่ะเนอะขอแค่นี้
comment53-3:คห.53 อย่าอ่อนต่อโลกมาก

คนเรากล้าทำต้องกล้ารับ
มุกแบบนี้มีตั้งแต่พระเจ้าเหาแล้วยังเชื่อเข้าไปได้
จะมานั่งโอ๋กันแล้วได้ประโยชน์อะไร
ต้องเขย่าแรงๆบ้างถึงจะตื่น
comment53-4:เออจริงด้วยดิฉันเชื่อเข้าไปได้......ถ้าวันนั้นไม่เชื่อวันนี้ก็ไม่มีประสบการณ์ร้ายๆ มาแบ่งปันนะคะ 
ไม่ต้องเขย่าแรงแล้วก็ได้ค่ะ  ตื่นแล้ววววววววววววววววววววว
comment53-5:53-3 ผมก็ไม่ได้ปลอบอะไรนะครับ แค่เห็นว่า จขกท.รับรู้ตัวเองแล้ว ว่าพลาดไป แล้วมีประโยชน์อะไรที่เราต้องไปซ้ำเติมครับ?

เคสนี้ ไม่ใช่ว่าคนอื่นเอาเรื่องจขกท.มาแฉ แล้วจขกท.มาดิ้น อันนี้สมควรตำหนิและเขย่า แต่เคสนี้ จขกท.เค้าได้บทเรียนไปแล้ว รับรู้แล้ว เรียกภาษาชาวบ้าน คือจขกท.เค้ารู้ตัวเองแล้วว่าโง่ไป

แล้วจะไปซ้ำเติมไปเขย่าอะไรอีกครับ คนเค้าตื่นแล้ว

ชีวิตคนเรามันไม่ได้รู้ไม่ได้เก่งทุกเรื่องหรอก มันต้องมีวันพลาดบ้างแหละ แต่คนที่พลาดมีทั้งประเภทเก็บเงียบไว้ไปบอกใคร เพราะอาย กลัวคนเค้าด่าว่าโง่ อีกประเภท คือออกมาเล่าให้คนอื่นฟังว่าพลาดยังไง จะได้เป็นบทเรียนแก่คนอื่น ถึงแม้จะมีคนฉลาดกว่ามาด่ามาเหยียบย่ำซ้ำเติม 

จขกท.เป็นแบบหลังครับ

ถึงคุณจขกท. ไม่ต้องสนใจคำด่าหรอกครับ ถ้ากรณีนี้คุณยังหน้ามืดตาบอดอยู่ ผมคงด่าคุณไปด้วย แต่กรณีนี้เท่าที่อ่าน คุณพลาดไปแล้ว และคุณก็ยอมรับจริงๆ เจตนาของกระทู้ เพื่อเป็นอุทาหรณ์จริงๆ ก็ไม่ต้องสนใจคนอื่นครับ เชื่อว่ามีผู้หญิงไทยหลายคนเห็นกระทู้แล้วอาจจะฉุกใจคิดได้เยอะเลยครับ
comment53-6:เราเห็นด้วยกับเม้นนี้มากๆ
เจ้าของกระทู้เค้าได้รับบทเรียนแล้วแท้ๆ ยังจะซ้ำกันอีกเหรอคะ
comment53-7:เห็นด้วยกับคห.นี้นะ มีหลายต่อหลายคนที่รู้ แต่คนเรามันหน้ามืดตามัวไปแล้ว
และจขกท.เองก็สำนึกได้หมดแล้ว ก็เลยไม่อยากให้คนอื่นเจอแบบตัวเองอีก
เราว่านอกจากความหลงในทรัพย์แล้ว ความหลงในรักก็เป็นอีกเหตุผลนึงที่ทำให้คนยอมทุกอย่าง
บางคนเตือนกันอยู่ทุกวัน ปากก็พูดไป แต่สุดท้ายพอความหลงมาถึงตัวเองอะไรก็หยุดไม่ได้
ดีซะอีกที่จขกท.เอาเรื่องของตัวเองมาเตือนใจทุกคนว่าอย่าเชื่ออะไรง่ายๆ
ยิ่งหลง ยิ่งรัก ยิ่งถลำลึกเท่าไหร่ ยิ่งอ่าน จะยิ่งเตือนตัวเองได้เท่านั้น
comment53-8:ขอบคุณในความดีของคุณค่ะ มีไม่กี่คนที่คิดแบบนี้
comment53-9:เห็นด้วยมากๆค่ะ คนในนี้เป็นอะไรกันไปหมด บางคนมาด่าระบายใส่เหมือนเหวี่ยงมาจากข้างนอก... บ้าบอมาก
comment53-10:ไอ้ผึ้งอ่อนต่อโลกบางตัวก็ยังไม่เข้าใจ  คิดเหมือนความคิดนี้ครับ
comment53-11:เห็นด้วยกับความเห็นนี้ค่ะ เราก็คิดนะ ว่าจขกท.หลงเชื่อไปได้ยังไง จะความโลภ รัก หลง อะไรบังตาก็แล้วแต่ แต่มันไม่ใช่ประเด็น ประเด็นคือเค้าต้องการเอามาเตือนคนอื่นไม่ให้พลาดแบบเค้า เพราะจขกท.ก็รู้ตัวว่าพลาดไปแล้ว จะไปย้ำหรือหาความจริง ทำไมเธอทำพลาด เธอพลาดได้ยังไง บลาๆๆอีกทำไม
comment53-12:เห็นด้วยกับเม้นนี้ครับ
comment53-13:เห็นด้วยกับความคิดเห็นนี้ ให้กำลังใจเจ้าของกระทู้นะครับ ขอบคุณที่แชร์ เป็นครั้งแรกที่เคยเห็นว่ามีการมาพบเจอตัวจริง 

ปล เคสของคุณเจ้าของกระทู้ พอผมเห็นตัวเลข กี่ร้อยล้านอะไรนี่ ผมก็แทบจะไม่อยากอ่านต่อละ  โอนเงินขนาดนี้ข้ามประเทศหรือนำเข้ามาในไทย ไม่น่าจะได้นะครับ ติดกฎหมายฟอกเงินรึเปล่า ยิ่งถ่ายกับทองนี่เลยไม่แน่ใจว่าเพราะต้องการอวด หรือเพราะทำธุรกิจด้านนี้อยู่แล้ว

ปล แอบงงทำไมตำรวจมาช้า น่าจะถ่วงเวลาอีกสักหน่อย (ถึงขนาดเรียกตำรวจมา ผมว่าก็ระวังตัวระดับนึงละ) คนอื่นคงไม่เรียกมาหรอก แสดงว่าคุณเอะใจนิดนึง
comment53-14:เห็นด้วยกะเม้นนี้ค่ะ ขอเป็นกำลังใจให้ จขกท ผ่านเรื่องแย่ๆค่ะ ต่อไปจะทำไร ขอให้มีสติ คิดรอบคอบก่อนทำนะคะ น้องที่ทำงานก็โดนหลอกจากเฟส และเป็นคนไทย นางยอมเลิกกะแฟนที่คบมาเป็นปี เข้าใจเลยค่ะที่ใครบอก ใครเตือนก็ไม่ฟัง
comment53-15:เห็นด้วยกับคห.นี้
เหมือนบางคนเข้ามาแค่เพื่อจะบอกว่า ไม่เข้าใจเชื่อไปได้ไง สมัยนี้เค้าไปถึงไหนแล้ว ใครๆก็รู้ น่าจะดูออก

อย่าลืมว่าพวกนี้ตั้งใจมาหลอกมันก็โน้มน้าวทุกวิธีทางเพื่อจะให้เชื่อแหละ
เราไม่รู้ว่าจขกท.คุยอะไรกับเค้าบ้าง แต่พวกนี้หลอกเก่งจริงเพราะทำเป็นอาชีพ บางคนจะเชื่อก็ไม่แปลก
คนเรารู้ทันไม่เท่ากัน แต่ถ้าพลาดไปแล้วจะจัดการยังไงต่อจากนั้นมันบ่งบอกได้ถึงความรับผิดชอบต่อความผิดพลาดตัวเอง

จขกท.มีแต่เสียกับเสีย แต่ก็ยังพยายามตามเรื่องแถมยังมาเตือนบอกต่อ เราว่าก็โอเคแล้ว
คือถ้าเราเจอกับตัวเราก็คงไม่เชื่อหรอก แต่พอมาอ่านของจขกท.ก็เข้าใจว่าคนมันจะเชื่อก็เชื่อ แล้วไงพลาดไปแล้ว เราก็อ่านเป็นประสบการณ์
ไม่เห็นจะเป็นต้องถามเลย ชั้นดูออกนะ แค่นี้คุณดูไม่ออกเหรอ คือมันไม่เกิดประโยชน์

ที่จขกท.ตอบกลับบางความเห็นที่บอกว่าไม่น่ารักคือเข้าใจว่าเกิดอารมณ์เหมือนกัน ที่มีคนมาเม้นซ้ำๆว่าไม่รู้เหรอๆๆๆ
แล้วคนที่มาตอกย้ำนี่คือไม่เข้าใจเหรอคะ ว่าเค้ารู้ตัวแล้ว ย้ำแล้วย้ำอีกคือมีประโยชน์อะไร การที่จขกท.โดนหลอกเองแล้วมาแชร์ยังมีประโยชน์กว่าอีก
ต่อไปใครโดนหลอกโดนโกงมา ใครจะกล้าแชร์คะ ถ้ารู้ว่าจะมีแต่คนซ้ำเติม
comment54:จขกท ดูเป็นคนหัวอ่อนมาก  ตั้งแต่เค้ายืมเงิน 200000 แระ  เงินเยอะขนาดน๊านน ไม่คิดจะหาข้อมุลหน่อยหรอ
comment54-1:ไม่ได้ให้ยืมค่ะ ให้ไปเลยยยยยยยย
comment55:ขออนุญาตทุกท่านเวียนเทียนแปปนึงนะคะ ....... เดี๋ยวเอาบุญมาฝากและมาต่อภาค 2 กันเนอะ
comment55-1:สาธุ ขออนุโมทนาบุญด้วยครับ....
comment56:จขกท.ก็เหมือนกัน อย่าฟังคำปลอบใจมากนัก
ตื่นขึ้นมารับรู้ความจริงบ้าง ไปหาตัวเองให้เจอว่าคุณมีช่องว่างอะไรให้คนมาหลอกได้

คุณตอบว่า "ความโลภ" ก็แปลว่าตัวคุณเองมี ด้านมืด ที่ฝังในจิตใจ
ซึ่งมาย้อนทำร้ายคุณในภายหลัง
ก็ต้องไปทำการเยียวยาปมนี้ให้ได้
ไปหาให้เจอว่าต้นตอมันเริ่มจากไหน ตั้งแต่เมื่อไหร่ครับ

หลายรายที่เจอแบบนี้ บางทีก็เป็นคนเก่งด้วย เลย ถือดี ว่าตัวเองดูคนออก
แต่ที่จริง ดูไม่ออกหรอก เพราะด้านมืดในตัวเรามันบังตา
comment56-1:คนที่มาหลอกคนทั้งโลกนี้ มันคนมืด คนเลยหน้ามืด คุณดูซิ มืดทุกคนเลย....
comment57:อ่านแล้วก็อนาถ เรื่องดูถูกคนอื่นให้ตัวเองฟินนี่ขอให้บอก เก่งกันนัก

เรื่องนี้มันเกิดกับ จขกท. ไม่ได้เกิดขึ้นกับคนฉลาดรอบรู้ทันโลกทุกสิ่งอย่างอย่างพวกคุณไง

ขึ้นชื่อว่ามิจฉาชีพยังไงมันก็ต้องมีเหยื่อติดกับจนหว่ามันจะถูกจับ นี่ จจกท ยังดี รู้ตัวตอนกลางๆเรื่องละพยายามจับ แล้วยังเอาเรื่องมาแชร์ให้อ่าน

เรื่องแบบนี้ไม่ใช่ว่ามันไม่เกิด แต่เวลาเกิดขึ้นแล้วเหยื่อไม่ค่อยมาแชร์หรอก เพราะแชร์แล้วเจอซ้ำเติมแบบนี้ไง

จขกท เล่าให้จบหน่อยนะครับ ผมอยากอ่าน
comment57-1:อือใช่มีแต่ซ้ำเติม...จขกท บอกแล้วว่าเตือนเป็นอุทธรณ์
comment57-2:แก๊งค์ พวกคนนี้ก็หากินไปเรื่อยๆ ตราบใดที่ตำรวจยังจับเขาไม่ได้ อาชีพหลอกลวง.......เหมือนแก๊งค์ตกทองเลยครับ..
comment58:
comment59:อีกเคสหนึ่งแล้ว เสียใจด้วยคะ
comment60:3 คำสั้นๆ ค่ะ "คัน โลภ หลง" 

คัน - อยากได้ผัวฝรั่ง กับค่านิยมที่ว่า มีผัวฝรั่งแล้วสบาย

โลภ - เห็นเงินกองโตเข้าหน่อย สบายแล้วตรู

หลง - หลงในเงินทองที่เขาวาดฝันไว้ให้สวยหรู

นี่แหละถึงได้เป็นเหยื่อมุกเก่าอันคลาสลิค จำไว้ค่ะ โลกออนไลน์ไม่มีใครจริงจังกับเราได้หรอก....ขนาดโลกความจริง ยังฆ่าแกงกันได้เลย ไม่สงสารเลยบอกตรงๆ
comment60-1:ไม่ได้อยากให้สงสารค่ะ ......อยากแชร์เพื่อเป็นอุทาหรณ์แก่คนอื่นๆ เผื่อว่าญาติพี่น้องของใครกำลังพบเจอปัญหานี้อยู่หวังว่ากระทู้นี้จะช่วยได้ไม่มากก็น้อย
ขอบคุณสำหรับ 3 คำ ค่ะ
comment61:จขกท.ดีกว่าพวกบอกว่ามียาป้ายนะ

พวกนั้นให้ทำยังไงก็ไม่ยอมรับว่าตัวเองถูกหลอก
comment61-1:สิ่งที่น่ากลัวมากที่สุดคือโดนหลอกแล้วดันหลอกตัวเองอีก  (เนอะๆๆ)
comment62:แต่อ่านกระทู้เสร็จ มิน่า ไม่ค่อยมีใครอยากแชร์ มันด่ากันแรงมาก กลัว
comment62-1:เบื้องหลังการแชร์คืออาย ผิดหวัง ไม่เข้มแข็ง กลัวดูไม่ดีและหวาดกลัว
comment62-2:เราเข้าใจนะว่าที่ทำไปมันผิด ทุกคนพลาดได้ ที่เค้าว่าก็จริงนะ

แต่เราเห็นในความมีน้ำใจต่อส่วนรวมของ จขกท และขอบคุณมากนะคะที่แชร์

เข้มแข็งเยอะๆ ผิดเป็นครู
comment63:มารอ จขกท มาต่อให้จบ 
สรึปว่า ณ ปัจจุบันนี้จบยังคะ หรือยังตามจับตัวอยู่?
comment64:จขกท.เอาความผิดพลาดมาแชร์ ยอมเอาเรื่องที่น่าอายมาเตือนสติคนอื่นๆ แทนที่จะให้กำลังใจกัน ดันด่าซ้ำเติม เก่งกันจริงๆเรื่องซ้ำเติมคนอื่นเนี่ย คนเสียเงินไปเป็นก้อน ไม่จิตตกฆ่าตัวตายก็ดีแค่ไหนแล้ว 
สู้ๆนะคะ จขกท. คนเราผิดพลาดกันได้ ถือซะว่าเป็นบทเรียนราคาแสนแพง
comment64-1:แต่คุณรู้ไหมสิ่งที่คุณพูดฉันทำมัน ......แต่รอดมาได้คือสติล้วนๆๆๆๆๆๆๆๆๆๆ  เรื่องมันยาว
น่ากลัวเนอะไอ้ความผิดหวังเนี่ย
comment65:เมื่อเห็นกระทู้นี้แล้วก็ทำให้นึกถึงตัวเอง    อยู่ดีๆก็มีอีเมล์ของคนผิวดำส่งเข้ามา  อยากให้ทุกคนช่วยพิจารณาและช่วยตอบทีค่ะว่าเป็นอย่างไร
แต่โดยส่วนตัวแล้วเลือกที่ไม่ตอบกลับไปค่ะ
comment65-1:
comment65-2:#อีเมล์ฉบับแรก ส่งมาอธิบายยาวยืด  เกี่ยวกับเงินมรดกอะไรประมาณนี้   เพิ่มความน่าเชื่อถือโดยการใส่ลิ้งข่าว Cnn  มาด้วยนะคะ   ก็ไม่รู้ว่าจริงเท็จแค่ไหน
comment65-3:จากนั้นเราเลยส่งเมล์กลับไปถาม  เค้าตอบมาดังนี้ค่ะ
comment65-4:
comment65-5:
comment65-6:ปิดท้ายด้วยนามบัตร(ปลอมรึป่าวไม่รู้) 

แล้วเราก็ไม่ตอบกลับไปอีกเลย  หากใครอ่านแล้วคิดว่ายังไงบอกด้วยนะคะ  หรืออยากจะลองทำก็เอาอีเมล์ตานี่ไปติดต่อได้เลยค่ะ  อิอิ
comment65-7:^^
จะเสียเวลาอ่านทำไม
ไม่เข้าใจ
comment65-8:ตามความเห็น #51ที่เราเล่าด้านบน
เราเจอส่งข้อความมาในเฟส
ชวนไปลงทุนด้วยโดยอ้างผลตอบแทนก้อนโต

พออ่านจบเราบล็อกเลยค่ะ
ไม่ต่อความยาวใดๆทั้งนั้น

เคสนี้เราแนะนำให้คุณบล็อกเมล์หรือทำเป็นพวก spam เลยค่ะ

พวกนี้ชอบเอาผลประโยชน์มาล่อ

นอกเรื่องนะคะ
เราเคยไปเดินห้างแถวสยาม. จำชื่อไม่ได้55ทั้งๆที่มีไม่กี่ห้าง
มีร้านขายเครื่องสำอางค์นำเข้าจากออสเตรเลีย
เราเดินผ่านร้านปกติ
เค้าเดินเข้ามาเข้าชาร์จเลยดีกว่า
เป็นฝรั่งผู้ชาย
เข้ามาพูดๆๆให้โอกาสเราคิดน้อยมาก
เขาบอกว่าเขาเป็นผู้เชี่ยวชาญโน่นนี่นั่น

เสร็จแล้วพูดหลอกล่อเราสาระพัดฟังออกบ้างไม่ออกบ้าง
เอาครีมมาเทสกับแขนเรา
สุดท้ายก็เสนอขายครีมบอกว่าจากกระปุกละ 7,000
ให้ราคาพิเศษกับเราเหลือ ร่วมๆ4-5พัน
เราจำราคาไม่ได้

แต่ถึงแกจะเอาฝรั่งมาล่อขายยังไง
เรางกอ่ะไม่หลงคารมแน่นอน
สำหรับเราเงินสำคัญกว่าผู้ชายแปลกหน้า555

เราบอกว่าเราขอคิดก่อนเค้าก็มาเล้าหลือให้เราตัดสินใจตอนนั้น

สุดท้ายเราเสียงเเข็งบอกว่าเราไม่มีเงินเรามีเรื่องต้องใช้เงินอีกเยอะ

ทั่นผู้เชี่ยวชาญถึงกับออกอาการไม่พอใจที่เหยื่อไม่หลงคารม
จากนั้นเรารีบวิ่งออกมาเลย

น่ากลัวมาก
เงินในกระเป๋าเรานี่ต้องระวังให้ดี

ที่สำคัญเมื่อเร็วๆนี้ไปเจอลักษณะแบบนี้ที่ฟิวเจอร์พาร์ครังสิตอีก
ใช้มุขเดิมเลย
เอาฝรั่งผู้ชายหน้าตาดี
มาคอยเรียกลูกค้า

คราวนี้เราปฏิเสธที่จะหยุดฟัง
เราเดินหนีบอก no
อีตาฝรั่งนั่นถึงกับหัวเสียตะโกนถามเราว่าทำไมเราปฏิเสธเลยล่ะ
แต่เราไม่ตอบนะ
รีบเดินหนีเลย

น่ากลัวมากๆ

เราว่าคนพวกนี้ใช้
จุดอ่อนของผู้หญิงไทยที่ชอบฝรั่งมาหากินอ่ะ
comment65-9:เป็นเราหรอ ไม่อ่านอ่ะ 5555555555+
comment65-10:อะไรที่มีตัวเลข มีเงินเข้ามาเกี่ยวสันนิษฐานได้เลยว่าปลอม
คุณคะ...แนะนำอย่าตอบเลยบล๊อกได้ยิ่งดี
comment66:ขอบคุณเจ้าของกระทู้นะคะที่มาแชร์เรื่องราว 
เราถือว่าเรื่องราวของคุณเป็นประโยชน์กับคนอื่นได้อีกเยอะ

บางคนพอได้อ่านอาจจะรู้สึกทำไม่โดนหลอกง่ายจัง แต่ในความเป็นจริง
เรื่องที่เกิดขึ้นมันมีรายละเอียดมากกว่านั้น ไม่อย่างนั้นพวกนี้ จะหลอกคนอื่นๆ
ได้อย่างน่าตาเฉยมาได้มากมายขนาดนี้หรอ 

ยังไงก็รอเจ้าของกระทู้มาต่อนะคะ
comment67:ต่อไปคงไม่มีใครมาเตือนหรือเล่าอะไรที่เป็นอุทาหรณ์แล้วมั้ง ล้มแล้วโดนเหยียบซ้ำขนาดนี้
บางเรื่องเราคิดว่าตัวเองฉลาด ยังรู้ไม่เท่าอีกคน บางเรื่องง่ายๆคิดว่าทุกคนต้องรู้ ก็มีบางคนไม่รู้เช่นกัน
comment67-1:คำพูดคุณปังมาก ...... ขอบคุณที่เข้าใจนะคะ
comment68:รอค่ะ
comment69:.
comment70:ยิ่งเป็นช่วงอายุ 30 กว่าๆ คนรอบข้างกดดัน เรื่องการมีสามี ยิ่งควรมีสติให้มาก คนรู้จักคนนึงนี่มั่นหน้ามั่นกะโหลกมาก ว่าตัวเองเก่ง ฉลาด (แต่ไม่สวยนะ) บอกว่าผู้ชายไทยไม่เหมาะกะตัวเอง ต้องต่างชาติหรือจบนอกเท่านั้น แล้วก็โดนหลอกจากคนในโลกออนไลน์หลอกแล้วหลอกอีก ไม่เข็ด พูดง่ายๆว่าลดความมั่นหน้าลงหน่อย อย่าดูถูกผู้ชายให้มาก เดี๋ยวก็หาผัวได้เอง ตั้งสติก่อนมีผัวเถิด
comment71:ขอเป็นกำลังใจให้จขกทค่ะ คนที่ผิดพลาดแต่ยอมเปิดเผยเรื่องของตัวเองเป็นอุทาหรณ์ เพื่อเตือนคนอื่นๆที่ไม่รู้จักกันสักนิด ไม่ได้หาได้ง่ายๆในสังคมเช่นกัน ขอบคุณในน้ำใจของเพื่อนร่วมชาติค่ะ
comment72:ปัก
comment73:เราเคยมีฝรั่งมาคุยด้วยนานมากแล้ว ตั้งแต่ msn ตอนนั้นยังไม่ค่อยเก่งภาษา  แค่พออ่านออก จำได้ว่าไม่ได้คุยไรมากมาย อยู่ดีๆมันก็ส่งเมล มาแนะนำตัวเอง ว่ารวยนะ มีเรือยอร์ชส่วนตัว เป็นเจ้าของธุรกิจ ส่งรูปครอบครัวมาให้ดู ประมาณว่าใช้ชีวิตหรูหรา อยู่กับมันแล้วชีวิตมีความสุข  ตอนที่คุยใน m มันไม่ได้บอกอะไร เพราะเราไม่ค่อยได้คุยกับมัน ตอนนั้นก็ยังอ่าน ยังแปลไม่ค่อยได้  แต่อยู่ดีๆมันก็ส่งเมลมาบอกโปรไฟล์มันเฉยเลย มันบอกว่าเป็นคนสวิส ตอนนั้นพอเราอ่านเมลจบ เราส่งกลับไปหามัน ถามมันว่า บอกเพื่ออะไร เราไม่ได้ถามและก็ไม่เคยอยากรู้ มันบอกว่าอยากแสดงความบริสุทธิ์ใจ  

อีกประมาณ 2 วัน มันส่งมาอีก ส่งรูปออกงานสังคม ให้ดู จะอวดอ่ะ 

เราเลยบอกมันไปว่า เราไม่ใช่ผู้หญิงไทยในแบบที่คุณคิด ผู้หญิงไทยดีๆก็มี ถึงจะไม่รวยเท่าคุณ แต่ตอนนี้ก็ยังไม่ได้อยากได้ของคุณ บอกมันไปว่าอย่ามาอวดรวยกับเรา 

แล้วเราก็ไม่คุยกับมันอีกเลย บล็อก ไม่สนว่าจะรวยจริงมั้ย  คือเบื่อที่มันอวดๆๆๆ

เราไม่ได้ว่า จขก.นะคะ แค่อยากเล่าบ้าง
comment74:อยากให้สาวไทยที่กำลังมองหาหรือกำลังคุยกับหนุ่มต่างชาติอยู่ เข้าไปดูเพจนี้ Thai Anti Scam 
แล้วทุกคนจะหูตาสว่างขึ้น 
เรื่องแบบนี้มันมีมาช้านานแลัว 
เมื่อสิบก่วาปีที่แล้วก็เคยเจอ มันมีการหลอกหลายรูปแบบ หลายเรื่องราว 
จนทุกวันนี้ยิ่งเยอะ เพราะทุกคนเข้าถึงอินเตอร์เน็ต แต่อาจจะไม่เคยสนใจอ่านข่าว หาความรู้ผ่านอินเตอร์เน็ต 
ผู้หญิงไทยจึงพลาดเยอะ 
เจอมาหมดทุกอาชีพแล้ว ทั้งนักธุรกิจ หมอ พยาบาล อาจารย์มหาลัย สาวโรงงาน ข้าราชการ ชาวบ้านตาดำๆ
ไม่ว่ากันเพราะเราก็เคยเจอ แต่โชคดี ที่มีสติ และปรึกษาเพื่อน 
ไม่น่าเชื่อกี่ปี กี่ปี พวกนี้ก็ยังมีอยู่ สืบทอดวิชาการโกงข้ามโลก การหลอกลวง จากรุ่นสู่รุ่น
เหมือนกับผู้หญิงไทย และผู้หญิงหลายๆ ประเทศ เปลี่ยนจากรุ่นสู่รุ่น รุ่นเก่าถูกหลอกผ่านไปแล้ว รู้แล้ว รุ่นน้องผ่านเข้ามาให้หลอกไปเรื่อยๆ 
ไม่มีจบ
comment75:เรื่องมันโอละพ่อเกินกว่าจะเชื่อได้ว่ามีคนหลงกลจริงๆ ซึ่งมันยิ่งทำให้ดูน่ากลัวกว่าเดิม

เพราะกว่ามันจะหลอกคนๆ หนึ่งได้มันคงเตรียมเล่นกับอารมณ์ โลภ อารมณ์หลง และในบางกรณีคือความเอี้ยนมาเป็นอย่างดี (สูญเสียมาเท่าไรแล้วกับอารมณ์แบบนี้) 

มันคงปั้นมาอย่างดีก่อนจะซัลโวทีเดียวหงายเงิบ ในช่วงจังหวะที่มันมั่นใจว่าเหยื่อไม่อยู่ในสภาพที่จะเอะใจสงสัยได้เลย เรื่องบ้าบอแบบนี้มันถึงได้เกิดขึ้น

ฟังแค่เผินๆ เราไม่อินเราก็ต้องงงเป็นธรรมดา เพราะจขกท. ไม่ได้เล่าละเอียดว่าคารมตอนกล่อมมันกล่อมว่าไงบ้าง บางทีอาจสานสัมพันธ์ด้วยการคุยกัน 18+ ทำให้เล่าไม่ได้

ถ้าลองคิดว่า มิจฉาชีพมีหลายรูปแบบ คนที่หัวเราะเยาะคนที่เป็นเหยื่อมิจฉาชีพแบย A ก็อาจตกเป็นเหยื่อมิจฉาชีพแบบ B ได้ถ้าชะล่าใจ คิดว่าตัวเองฉลาด ดูคนออก และยังไม่ถึงคราวซวย

เชื่อว่าถ้า จขกท. ไม่ได้โดนหลอกแล้วมาอ่านกระทู้ตัวเอง ก็ต้องด่าโง่ในใจ เหมือนที่คนอื่นด่า

ลองไปอ่าน Catch me if you can ของ Frank Abanel แล้วจะหายงงว่า มิจฉาชีพที่ฉลาดและคารมเทพ มันหลอกหมอทั้งโรงพยาบาล ธนาคารทั่วประเทศ สายการบินยักษ์ใหญ่ และสำนักทนายความประจำเมืองได้ยังไง

เรื่องมันไม่ได้ A แล้ว Z เลยแบบที่ในกระทู้นี้เล่าหรอก หรือไม่จริงครับ จขกท.
comment75-1:คุณเป็นแรงบันดาลให้ให้ดิฉันอดหลับอดนอนเขียนให้จบกระทู้ภายใน2 วันจากที่ตั้งไว้4 วันจบ
comment76:เบื่อจริงๆนะ คนที่ซ้ำเติมคนอื่นโดยที่ไม่รู้รายละเอียดเชิงลึกอะไรเลย
เราเพื่อนคนนึงโดนคล้ายๆแบบนี้ แต่ที่เค้าหลงเชื่อเพราะ เค้ามีอาการเป็นโรคซึมเศร้าอยู่แล้ว ไม่ค่อยมีเพื่อนเพราะมีนิสัยชอบไม่เหมือนคนอื่น
วันดีคืนดีมีฝรั่งมาคุยด้วย เข้าใจเค้าทุกอย่าง ไม่รังเกียจที่เค้ามีนิสัยแปลกๆ ในวันที่เค้าเศร้าก็จะมีฝรั่งคนนี้มาให้กำลังใจเสมอทั้งๆที่คนรอบข้างไม่มีใครเหลียวแลเลย

สุดท้ายเค้าก็โดนหลอกจริงๆ เหมือนหัวใจของเค้าแตกสลายเลย วันที่เค้ารู้ความจริง
แบบนี้ถ้าโดนซ้ำเติมอีก คงไม่เหลือออะไร ไอ้พวกซ้ำเติมก็พูดได้สนุกปากไม่รู้หรอกว่าจะมีเหตุผลเบื้องลึกอะไรบ้าง ขอให้ตัวเองได้โชว์ความฉลาด(ที่เลือดเย็น) ออกมากพอใจแล้ว ไม่สนหรอกความรู้สึกคนอื่นอ่ะ
comment76-1:ขอบคุณที่เข้าใจกันนะคะ ชอบทุกคำที่คุณพิมพ์เลยค่ะ 🙏🙏
comment77:เป็นกำลังใจให้ค่ะ 
ขอบคุณที่มาเล่านะคะ จะได้ตอกย้ำสาวๆในสังคมว่าเรื่องพวกนี้มันยังไม่หมดไป
และมุกนี้ยังใช้ได้อยู่ พักผ่อนเยอะๆนะคะ
comment77-1:ขอบคุณที่สละเวลาอ่านกระทู้นี้เช่นกันค่ะ 🙏🙏🙏
comment78:เก่งมากเลยนะคะ เจอแบบนี้แล้วเอามาเล่าต่อจะได้เป็นประสบการณ์ให้คนอื่นต่อไปค่ะ 
รออ่านนะคะ
ขอให้จับให้ได้ค่ะ
comment78-1:ขอบคุณกำลังใจนะคะ 🙏🙏🙏
comment79:แม้แต่ linked in เว็บหางาน เดี๋ยวนี้ก็เอามาหาเมียกันแล้ว น่ารำคาญมาก

ปล. หนุ่มๆหล่อๆ จะไม่ว่าเลย 

ขอบคุณจขกท ที่มาแชร์ บางคนรู้บางคนไม่รู้ ถ้าเราไม่เล่นพันทิป เราก็คงไม่เคยรู้เหมือนกันค่ะ
comment79-1:คุณ superkoy คะเราต้องรู้เท่าทันคนพวกนี้ค่ะ โชคดีจังที่คุณรู้ 👏🏻👏🏻👏🏻
comment80:ขอบคุณที่แบ่งปันค่ะ
comment81:รู้สึกว่าพวก scammer มันเริ่มพัฒนาไปอีกขั้นนึงแล้วหรือเปล่า รึวิธีการนัดรับเงินตัวต่อตัวแบบนี้เคยเกิดเคสขึ้นมาแล้ว 

จริงๆเราก็เป็นคนนึงที่เคยโดนพวกนี้หลอกมาเหมือนกัน ตอนนั้นมันเข้ามาตอนที่เราอกหักพอดี มันส่งข้อความทิ้งไว้ในเฟส และเราเศร้าอยู่ จิตใจเรายังอยากต้องการใครสักคน เลยตัดสินใจตอบข้อความนั้นไป ก็คุยกันเกือบเดือน หลังๆบอกว่าจะมาไทย แต่แวะเปลี่ยนเครื่องที่มาเลย์ก่อน (นี่เราก็เอะใจไปทีนึงล่ะ) และมาบอกให้เราจองห้องพักให้ด้วย เราก็จองนะคะ แต่มาแคนเซิ่ลเองทีหลัง พอเห็นไฟลท์ที่เค้าส่งมาก็เอะใจเป็นรอบที่สอง เพราะเลขไฟลท์มีแค่ 2 หลัก เช่นTG54 สงสัยก็อบมาไม่หมด 

สุดท้ายพอถึงวันบินจริง เค้าบอกว่าเค้าติดอยู่ที่ตม มาเลย์ ต้องการเงินเท่านั้นเท่านี้ เราก็ยังลังเลอยากจะช่วย แต่เค้าดันมาคะยั้นคะยอเรื่องเงินเรามากเกินไป เราก็เอะใจอีกล่ะ เค้าก็บอกให้เราโอนผ่านเวสเทิร์นยูเนี่ยน ส่วนตัวเราก็ไม่เคยโอนเงินไปต่างประเทศ เลยไม่รู้ขั้นตอน ก็อาศัยเปิดเวบเอา พอเสิร์ชขั้นตอนขึ้นมาปั้บ หลายๆเวบ หลายๆกระทู้ก็เด้งเตือนขึ้นมาเกี่ยวกับ scammer เราเริ่มรู้ตัว จากนั้นเราก็โกหกไปค่ะว่าโอนไม่ได้ และเราอ้างว่าทางเจ้าหน้าที่เค้าขอสำเนาพาสปอร์ตปลายทางด้วย เราขอมัน มันไม่ให้ เราเลยด่ากลับไปเป็นการปิดจ๊อบค่ะ
comment81-1:อุ่ยยยยย....ต้นเรื่องชีวิตเราเหมือนกันเป๊ะเลย 
คุณ daiirlee โชคดีจังเลยที่หาข้อมูลและไหวตัวทัน
comment82:ไม่รู้จะคอมเมนต์ในจุดไหนก่อนดีเอาเป็นว่าอย่างแรกค่ะ จขกท.มาต่อให้จบบ เรารออ่านอยู่
ประเด็นต่อไป เท่าที่อ่าน จขกท.ดูค่อนข้างมีวุฒิภาวะอยู่นะคะ ดูจากที่เขียนและตอบ ไม่อยากจะเชื่อเลย ว่าจะพลาดเอาเงินให้เค้าได้ง่ายๆ (แต่ก็เชื่อนะ)
ประเด็นต่อไป คนที่มาว่าๆ จขกท.นี่ก็นะ เค้ามาเล่าให้ฟัง ไม่อยากฟังก็ปิดไปเถอะค่ะ เราอยากอ่าน เราอยากรู้ค่ะ คนที่บอกว่า เออ ทำไมไม่ตรวจสอบ เราอะ ตอนคบกับสามีเป็นแฟน ก่อนจะแต่งงาน เราก็ไม่ได้ตรวจสอบอะไรสามีนะ แต่ก็นั่นละค่ะ เราเจอกันทุกวัน เห็นบ้าน เห็นครอบครัวเพื่อนฝูวเค้า แต่ที่จะบอกก็คือ ผญ.คือ ถ้ามีใจเนี่ย  บางทีมันก็ไว้ใจอะเนอะ ไม่คิดอะไรมากมาย 
อีกคอมเมนต์คือ ที่บอกผช.หน้าตาธรรมดา ไม่ได้หล่อมากจนถึงกับจะต้องพยายามอะไรขนาดนั้น เราว่าคุณไม่เข้าใจนะ ว่า ไอสิ่งที่ทำให้ผญ.หลงและใจอ่อนเนี่ย มันไม่ใช่เรื่องหน้าตาเป็นหลักหรอกค่ะ ผญ.เลือกคนท่เราสามารถแชร์ความรู้สึกได้ ดูแลปกป้องเราได้ ไม่ใช่หล่ออย่างเดียวนะคะ

สุดท้าย อยากเป็นกำลังใจให้ค่ะ อะไรที่เสียแล้ว พลาดแล้วก็ให้แล้วไปนะคะ ขอให้เริ่มต้นใหม่ด้วยความสดใสกว่าเดิม และเจอคนที่ใช่อย่างใจต้องการโดยเร็วค่ะ
comment82-1:คุณพูดถูกค่ะ .....................ขอบคุณสำหรับกำลังใจนะคะ
comment83:เรานึกออกอีกเรื่องพวกสแกมเมอร์เนี่ย
เห็นมีคนถามน่ะนะ ว่ามีเมล์จขกท.ได้ไง 
เราว่า มันไม่ยากหรอก เดี๋ยวนี้สแกมเมอรมันร้ายนะ ไปแทบทุกเวบแล้วมั้ง
คือ สามีกะเราเป็นนายหน้าขายที่ดินแถวหัวหิน เพชรบุรี ประจวบฯ เทือกๆ นี้ คือ ก็อย่างที่ทุกคนน่าจะรู้ ที่แถวหัวหิน ถ้าติดทะเล คือ ราคาแรงมาก
เราก็ลงเวบขายที่หลายๆ แปลงแหละ มันมีแปลงนึง 90 กว่าล้าน ก็มีคนเมลมา สนใจแปลงที่ว่านี้ สนใจมาก ชอบมาก แปลงนี้สวย เธอขายให้ชั้นได้มั้ย ถ้าชั้นจะซืเอต้องทำยังไง บลาๆ
เราก็โอเค ตอบกลับไปตามปรกติ
หลังจากนั้นก็มีเมล์กลับมายาวมาก ประมาณว่า เออเนี่ย ชั้นซื้อแน่นอนนะ ชั้นชอบ แต่เธอต้องสัญญานะ ว่าเธอจะต้องซื่อสัตย์ จริงใจ บลาๆ ตามแพทเทินน่ะนะ ละก็ร่ายยาวว่า ชั้นเป็นทหาร อยู่หน่วยรบพิเศษบ้าบอคอแตกอะไรสักอย่างที่แอฟริกา ฉันมีเงินลับๆ ที่ได้มาจากการรบ เหมือนแบบยึดมาจากพวกตาลีบัน หรือไรสักอย่างเนี่ย นานแล้วจำรายละเอียดไม่ค่อยได้ แต่ประมาณว่า เป็นเงินร้อน อยากเอาเงินนี้มาซื้อที่ โดยจะให้เราเป็นผู้ดำเนินการให้ทั้งหมด 
โดยที่จะให้เราจัดการซื้อที่แปลงนี้ให้ ละจะโอนเงินเข้าบช.เรา แบบว่ากี่ร้อยล้านไม่รุ้จำไม่ได้ ให้เราซื้อในนามเราไปเลย ละก็จะมีเงินสดส่วนนึงแบ่งให้เราด้วยงั้นงี้งู้น 
จะส่งของมานะ เป็นเอกสารสำคัญ ในนั้นจะมีเงินสดส่วนนึง บลาๆๆ 
เราก็เปิดให้สามีดู ก็นั่งหัวเราะกัน เมิงบ้ารึเปล่า จะซื้อที่ราคาเกือบร้อยล้าน แต่ไม่แม้แต่จะขอพิกัดที่ๆ จะซื้อ หรือรูปเพิ่มเติม หรือโฉนดอะไร 
คือ เรากะสามีเคยดีลกะคนที่เค้าจะซื้อที่ราคานี้มาหลายคน ต่อให้รวยแค่ไหน มันก็ต้องมาดูที่ก่อน มาต่อรอง เชครายละเอียดของที่นั่นนี่ก่อนอะ 
ไอแบบ พิกัดของที่ตรงไหน ก็ยังไม่รู้ แต่จะโอนเงินมาให้เนี่ยนะ ไม่ใช่แน่ๆ 
ก็ไม่ได้ทำไรหรอกค่ะ ไม่ตอบ ละปล่อยผ่านไป
ที่เล่ามาเนี่ย แค่จะบอกว่า สแกมเมอรเดี๋ยวนี้มันไปหมด เล่นกะความโลภ กะความเหงาของคน 
เพราะฉะนั้น ตั้งสติให้ดีค่ะ อย่าให้ความโลภบังตา
comment83-1:โดนเหมือนกันค่ะ pattern เดียวกันเป๊ะ

แต่ด้วยความโง่ ก็คุยไปเรื่อย ๆ จนกระทั่ง มันบอกให้โอนเงินให้มัน

ก็เลยเลิกคุย 555
comment84:พวกนี้มันทำเป็นกระบวนการเลยค่ะ

เคยเจอเหมือนกัน แต่ไม่ใช่อารมณ์แบบจีบ 

แต่พอมันบอกให้จ่ายเงินปุ๊บ รู้ทันทีว่าหลอกลวง

โง่ที่คุยไปซะเยอะ แต่เป็นคนที่ยอมได้ค่ะถ้ามันได้จริง แต่จะไม่ยอมเสีย 555
comment85:โชคดีมากเลยที่ภาษาอังกฤษ ง่อยมาก .อีเมล์ไรเข้า .ลบทิ้งเยย .เคยเจอเหมือนกันมีส่งรูปมาให้ดู
ขอโทษทีเหอะ จะหล่อแค่ไหน ก็ดูไม่ออกว่ามันหล่ออ่ะ .ฮี่ๆๆไม่สเปคค่า  เก๊าชอบคนไทย ฮี่ๆๆ
comment86:ทำไมถึงชอบอ่าา..  น่ากลัว ><
comment87:น่ากลัว ขอบคุณที่นำมาแชร์ค่ะ
comment88:90 % คือโลภครับ ภาพปลากรอบแสดงความร่ำรวยของเค้าย่อมเป็นเหยื่อชิ้นงาม
ไม่ใช่แต่เรื่องของจขกท.นะครับ แม้แต่เรื่องในชีวิตประจำวันเช่นการโกงในธุรกิจ(บางราย) ตกทอง หวยปลอม ฯลฯ ล้วมมาจากสาเหตุเดียวกันทั้งนั้น

ก่อนหน้านี้เคยเจอลูกค้ารายหนึ่ง มีการสั่งซื้อและเงื่อนไขที่ดีเวอร์ แต่รู้สึกแปลกๆไม่น่าไว้ใจจึงพยายามห่างๆไว้ สุดท้ายได้ข่าวว่าเค้าไปโกงบริษัทอื่นถึงขั้นสิ้นเนื้อประดาตัวทีเดียว
comment88-1:จริงค่ะ....เดี๋ยวนี้การโกงคนพัฒนาขึ้นเรื่อยๆ โกงความรัก โกงธุรกิจ โกงๆๆๆๆสารพัด เราต้องรู้เท่าทันกลโกงเนอะ
comment89:ว่าเเต่นี้มันยุคสมัยไหนกันเเล้ว ทำไมถึงโดนหลอกง่ายๆขนาดนี้คะ เเค่ส่องFB  ก็น่าจะมีฉุกคิดนิดนึงนะคะ FB จริงหรือปลอม
comment90:ไม่ได้อยากซ้ำเติมนะคะ แต่เพราะความอยากได้มันบังตา หลายคนโดนหลอก เคสสตาร์ทดี้ก็มีให้เห็นเยอะแยะ ไม่น่าเลยค่ะ สู้ๆแล้วกันนะคะ
comment91:กระทู้นี้เป้าหมายจริงๆคุณต้องการอะไร? อยากเตือนหญิงไทย แต่คุณมาลงนิดนึงแล้วไปทำธุระ อยากเช็คเรทติ้ง?? 

ถ้าในใจมีแต่จุดประสงค์หวังดีจริงๆ อยากเตือนคนอื่นจริงๆ คราวหน้าให้พิมพ์ให้มันจบ ลงไปเลยทีเดียว มาทำแบบนี้เหมือนให้คนมาอ่าน ติดตามเยอะๆ ถกปัญหาเพื่อเรียกคนมาแสดงความเห็นแล้วยื้อเวลาหรอ?? 

จะเตือนก็เตือน ทำแบบนี้มันน่ารำคาญ
comment91-1:ขอโทษที่ทำให้รำคาญ ขอโทษที่ทำให้หงุดหงิด
คือพลาดตรงโพสวันที่ต้องทำบุญพอดี  ที่บ้านมีทำบุญและก็ไปเวียนเทียนต่อ 
นี่ยังไม่ได้ทานข้าวกะที่บ้านเลยนะคะขอตัวมาพิมพ์ต่อให้จบไม่ได้ยื้อเวลาไม่ได้ต้องการเรียกคนมาแสดงความคิดเห็นค่ะ
คุณนี่ใจร้อนเนอะ
comment92:ความหลงในรูปรส และสิ่งปรุงแต่งนี่น่ากลัวมากนะ คนที่พูดดีท่าทางดูดีหลอกให้คนหลงมานักต่อนักแล้ว
นี่มีทั้งเงิน มีทั้งรักมาหลอกให้หลงมีเหรอคนเราจะไม่ตกหลุมพราง
เราว่าความรู้สึกหลงนี่ซับซ้อนมากอ่ะ รู้สึกสำนึกว่าหลงนะ เอะใจนะ 
แต่สุดท้ายก็ยอมเพราะเชื่อว่าเค้าจะไม่ทำร้าย เพราะเชื่อใจเค้าจนขาดสติยั้งคิด
คนเราต่อใหฉลาดทันคนแต่ไหนยังหลงเลย ฉะนั้นไม่แปลกหรอกที่คนเรายังจะเจอสิ่งเหล่านี้อยู่
เพราะไม่ว่าเวลาจะผ่านไปกี่สิบกี่ร้อยปีความโลภกับความหลงก็ยังคงมีอยู่กับมนุษย์
อย่างน้อยเรื่องของจขกท.จะเะป็นเรื่องเตือนให้คนรู้ว่าแก๊งพวกนี้มันพัฒนาถึงขั้นไหนแล้ว
อย่างน้อยเมื่อคนเรามันมาถึงจุดที่ขาดสติยั้งคิดจะได้คิดได้ และรู้ว่าความหลงพวกนี้มันยังคงมีอยู่
comment93:บาง คห. ก็ซ้ำเติม จขกท จัง .. เค้าก็มีสติแล้ว รู้แล้วอะไรผิดถูก ถึงเอาปสก.มาแชร์ต่อ เจอคนซ้ำเติมเยอะๆ บางทีก็เข้าใจเลยนะ ว่า บางคนทีอุทาหรณ์อะไร ก็ไม่คิดจะแชร์แล้ว
comment94:คนนี้เคยมาคุยกับเราค่ะ
เราพอจะรู้ๆ ว่าลักษณะนี้น่าจะ scam คือคนดีๆ เค้าไม่แอดมาแล้วบอกชอบอย่างนั้นอย่างนี้หรอกค่ะ
วันเดียวชอบแล้ว มันตลก

พอเค้าทักมาตอนแรกไม่ได้เอะใจ นึกว่าลูกค้าของบริษัท เพราะบริษัทที่เราทำงานเป็นบริษัทฝรั่ง
แต่พอเริ่มมาพล่ามว่ารักอย่างนั้นอย่างนี้ เราก็ยิงมุขนี้เลยค่ะ

พอถามมาว่าเราอยู่ประเทศอะไร เราก็ถามว่าถามทำไมละ ถามเหมือน you ไม่รู้เหรอ
เค้าก็บอกรู้ว่าอยู่ไทย ถามไปงั้น แล้วก็ถามว่าเรามีแฟนยัง แต่งงานยัง
เราก็มุขกลับเลยค่ะ ว่าตลกละ คำถามแบบนี้ you ไม่น่าถามเลยนะ
เค้าก็ถามว่าทำไมละ เราก็บอกว่า ก็ you เป็นลุงเรา เป็นพี่ชายแม่เรา เมื่อวานก็เจอกันอยู่ที่บ้านแม่ นี่จะมาเล่นตลกอะไร

ที่ตอบแบบนั้นคือถ้าคนดีๆ เค้าก็จะอธิบายค่ะ ว่าเค้าไม่ใช่ลุงเรา เพราะคนดีๆ ก็จะรู้ว่ารู้จักคนที่คุยด้วยอยู่หรือไม่จริงมั้ยคะ
หรือไม่ก็ต้องถามว่าแม่เราเป็นใครอ่ะ ทำไมเค้าไม่เห็นรู้เลย เค้าไม่คุ้น บลาๆ 

แต่คนไม่ดี มันก็จะเงียบค่ะ ไปนึกคำตอบ เราก็ใส่ต่อว่า เรารู้นะ ว่า you ใช้ facebook ปลอม เราจะฟ้องลุงเราว่า you เอารูปลุงเรามา
คนดีๆ ก็ต้องชี้แจง รูปตัวเองได้เป็นฉากๆ จริงมั้ยคะ แต่คนไม่ดีมันจะ block เราค่ะ ก่อน block มันด่าเราก่อนด้วยว่า f_ck u

พอมันไปก็เอารูปไป search เจอว่าเป็นรูปที่นี่ 

http://quarteypampgolds.com/quart/index71b5.html?m=content&c=index&a=lists&catid=9

แต่เราก็คิดสองทางค่ะ

1. คงขโมยรูปมาจากที่นี่ และพยายามแต่ง profile ตัวเองให้เหมือนพวกนักขุดทอง เพราะไอ้บริษัทอะไรที่มันบอกเป็น CEO ก็เพื่อบ่งบอกว่ามันทำงานเหมืองขุดทอง

2. เวปนี้อาจจะไม่ใช่บริษัทจริงๆ ซึ่งเรายังไม่ได้เช็คละเอียดขนาดนั้นนะ แต่อาจจะเป็นหน้าฉากของมัน เอาไว้หลอกสาวๆ เพราะบริษัทบ้าอะไร
call center ใช้ public email แม้ว่า contact ด้านในจะใช้อีเมล์เวป แต่ว่าไม่ต้องสืบหาว่าจดโดเมนเมื่อไหร่ยังไงให้ยุ่งยาก แค่ใช้ public mail เป็น call center ความน่าเชื่อถือก็หายไปละ 

ขี้เกียจตามเจาะลึกเพราะเสียเวลา ก็เลยไม่ได้สนใจต่อค่ะ 
ระวังกันหน่อยค่ะสาวๆ พวกนี้เป็นนิโกรไนจีเรียแทบทั้งนั้นแหละค่ะ บางทีก็แขกค่ะ 

บางทีแขกๆ หน่อยทักมา เราถามก่อนเลย u เป็นมุสลิมเปล่า เราไม่ชอบมุสลิม มันจะใส่มาเป็นชุดเลยค่ะ แล้วก็หายไป
ไม่เห็นบอกธุระปะปังที่ทักมาเลย คือมันร้อนตัวพวกนี้ (ไม่เกี่ยวกับศาสนานะคะ ไม่ได้ลบหลู่ศาสนาใดค่ะ แต่พิมพ์ให้มันร้อนตัวกระวนกระวาย
ไปเมค profile มาใหม่ให้ดูน่าเชื่อถือกว่านี้ แล้วเดี่ยวมันก็กลับมาอีกค่ะ กลับมาอีก รวยเชียวทีนี้ ยุโรปมาเลย เราก็วนลูปไปมุขลุงเหมือนเดิม ก็จะหายไปค่ะ 

จบการสนทนาที่ไร้สาระได้ด้วยเวลาไม่ถึง 5 นาที

นี่ขนาดตั้ง private คือพวกนี้จะ add ไปเรื่อย แล้วถ้ามีเพื่อนเราสักคนไปเผลอรับแอดมา ก็จะกลายเป็นเพื่อนของเพื่อนแล้วมา add เราค่ะ
เอาใจช่วย จขกท ให้ล่อจับมาให้ได้นะคะ
comment95:เราว่าอย่าไปว่า ไปแขวะ จขกท. เลย เค้าต้องการมาแบ่งปันประสบการณ์ จิตใจไม่แข็งแกร่งจริงอัพทู้ต่อไม่ได้นะ ขอบคุณที่แชร์เรื่องราวนะคะ
comment96:จขกท เขาทราบแล้วว่าเรื่องนี้เค้าพลาด พลั้ง และเชื่อว่ากระทู้นี้ไม่ได้ต้องการความสงสารหรือเห็นใจ แต่ตั้งขึ้นเพื่อเตือนใจ แบ่งปันประสบการณ์แย่ๆที่เคยเจอมาเพื่อให้คนอื่นๆระวังมากขึ้นจะได้ไม่ต้องตกเป็นเหยื่ออีก ถึงแม้เรื่องแบบนี้มันจะเคยเกิดขึ้นมากมายมีคนแชร์ไว้ก็เยอะแล้วแต่ยิ่งแชร์ยิ่งดีไม่ใช่หรอ 

แล้วจะด่าซ้ำเติมทำไมกัน ถามทำไมว่าไม่รู้จริงๆหรอว่าโดนหลอก เอ่าาถ้าเขารู้เขาคงไม่เป็นเหยื่อ ไม่ว่าจะเพราะเหตุผลอะไรที่ทำให้เป็นเหยื่อมันไม่สำคัญเท่าตอนนี้เขารู้ตัวเองแล้วรู้ว่าพลาดแล้ว

คืออ่านความเห็นบางคนแล้วรู้สึกเพลียมาก บางคนที่บอกไม่สงสารไม่เห็นใจ คุณมีสิทธินั้นแต่คุณแค่มาอ่านแล้วรับรู้แต่ไม่ต้องซ้ำแผลคนอื่นก็ได้มั๊ง
comment97:กลับจากทำบุญเวียนเทียนมาจิตตกเลยรีบกลับบ้านจะมาต่อภาค2 นอยด์เลย คืออยากแชร์แต่ไม่คิดว่าจะถูกต่อว่าเยอะขนาดนี้  ขอโทษที่ทำให้รำคาญนะคะ

 ขอย้ำนะคะว่าเป้าหมายของกระทู้นี้คืออยากเตือนหญิงไทยและอยากแบ่งปันสิ่งที่พบเจอมาเพื่อเป็นอุทาหรณ์กับใครบางคนบนโลกใบนี้.....เท่านั้นค่ะ
comment97-1:สู้ๆครับ กระทู้คุณมีประโยชน์แน่ๆครับ อย่างน้อยเพื่อนผมหลายๆคนก็แชร์กระทู้ของคนละกลัวฝรั่งกันเป็นแถบเลย
comment97-2:อย่าคิดมากเลยครับ เพราะยังไงจากที่อ่านมาข้างต้น น่าจะจับพวกร่วมขบวนการได้ หากไม่เรื่องแบบนี้เกิดขึ้น คงไม่ได้มาตั้งกระทู้เตือน กันหรอก
comment97-3:ต่อเลยครับ เชื่อว่ารออ่านต่อกันหลายคน
comment97-4:ธรรมดาค่ะ...มุมมองแต่ละคนไม่เหมือนกัน
แค่เค้าเคยได้ยินก็วิจารณ์ในมุมนั้น
จขกท.ตั้งใจไว้แต่แรกว่าจะทำกระทู้นี้ไว้แจ้งเตือนเผื่อมีคนยกเป็นเหยื่อ ก็ดีแล้วค่ะ....เผื่อมีหญิงไทยคนไหนยังไม่เคยอ่านจะได้ทราบวิธีการของคนร้ายว่าปรับเปลี่ยนไปแบบไหนอย่างไร จะได้รับมือถูก
ขอบคุณที่นำมาเล่าสู่กันฟังนะคะ
comment97-5:เห็นใจคุณนะคะ เราจะไม่ซ้ำเติมคุณด้วย

ขอบคุณที่มาเล่าเรื่องราว ไว้เปนวิทยาทานให้คนทั่วไปค่ะ

คือเรื่องแบบนี้มีคนเจอมาก็มาก แต่เค้าไม่ค่อยออกมาเล่าเท่าไหร่


ขอให้ต่อไปมีแต่เรื่องดีๆเข้ามานะคะ
comment97-6:อย่านอยไปเลยค่ะ
เราเป็นอีกเสียงที่คิดว่ากระทู้นี้มีประโยชน์
ใครจะว่าอะไรก็ช่างเค้าค่ะ เรารออ่าน และเชื่อว่า มีอีกหลายๆ คนที่เจอพวกสแกมเมอร์ ก็จะได้ประโยชน์จากกระทู้นี้เช่นกัน
comment97-7:ขอบคุณที่มาตั้งกระทู้เตือนนะคะ ต่อไปขอให้เจอแต่คนดีๆ นะ
comment97-8:เราเป็นคนหนึ่งที่ตอนแรกเห็นชื่อกระทู้ ก้อคติก่อนเลย อะไรเนี่ย ทำไมต้องมาเตือนกันอีก ใคร ๆ ก็รู้เรื่องแบบนี้มันมีมานานแค่ไหนแล้ว
แต่ ๆๆๆๆๆ
เมื่อเราได้อ่านกระทู้นี้ เรากลับพบว่า จขกท. เป็นคนฉลาด มีความรู้ มีการศึกษา การเรียบเรียงเรื่องราวก็ดีมาก อ่านง่าย เห็นภาพ ทำได้น่าสนใจ แต่นั่นแหละ เพราะอะไรถึงทำให้ จขกท. หลงเชื่อได้มากขนาดนี้ 
อันนี้ต่างหากคือสิ่งที่เราสนใจ 
และติดตามตอนต่อไปนะคะ เป็นกำลังใจให้ค่ะ จขกท. แม้จะมีบางคนที่รู้สึกไร้สาระและต่อว่า จขกท.อย่างรุนแรง
แต่เราเชื่อว่า ยังมีเราและอีกหลาย ๆ คนที่เห็นประโยชน์และสาระจากกระทู้นี้ค่ะ
comment98:เสียดายที่คุณมีความสามารถในการหาเงินเป็นแสน แต่มาตกม้าตายเอาง่ายๆเพราะความโลภ....ขอให้คุณผ่านมันไปได้ด้วยดี และอย่าลืมบทเรียนครั้งนี้ว่า "อย่าโลภ"
comment99:ผมคนนึงครับ รอภาค2 อยู่
comment100:ตามค่ะ ขอให้จับไดไวๆ จครบทุกคนในขบวนการ
comment101:รออ่านค่ะ...รอมาตั้งแต่บ่าย เห็นว่าเจ้าของกระทู้มาตั้งเพื่อเตือนภัย
เรื่องแบบนี้ถ้าไม่ตกอยู่ในสถานการณ์นั้นๆคงไม่เข้าใจ คนร้ายมีจิตวิทยาสูงค่ะ

แต่บอกตรงๆว่าตอนนี้ไม่อยากอ่านแล้ว จะดึงทำไมคะ เล่ารวดเดียวไม่ง่ายกว่าเหรอ ดีกว่ามาเล่าข้ามวันแบบนี้
คุณเข้ามาตอบคอมเม้นท์นู่นนี่ บอกว่าไปทำบุญ เวียนเทียน...ค่ะ ธุระเยอะขนาดนี้ลำบากแย่เลยนะคะที่เสียสละเวลามาตั้งกระทู้
เห็นใจค่ะ ไม่มีใครอยากโดนหลอก แต่คุณทำแบบนี้เหมือนเอาความรู้สึกของคนที่อ่านกระทู้มาล้อเล่น
จะเล่าก็เล่าไม่สุด รอติดตามไคล์แม็กซ์นู่นนี่

อย่าประชดด้วยการบอกว่านอยด์แล้วตัดจบเลยนะคะ คงมีหลายคนติดตามแล้วก็อยากอ่านให้จบ
บอร์ดสาธารณะค่ะ คุณแชร์เรื่องราว เราแชร์ความคิดเห็น ขอบคุณสำหรับเรื่องราวครึ่งๆกลางๆนะคะ
comment101-1:เรื่องแบบนี้ถ้าไม่ตกอยู่ในสถานการณ์นั้นๆคงไม่เข้าใจ คนร้ายมีจิตวิทยาสูงค่ะ
^
^
ไม่เห็นสูงเลย
เอาง่ายๆ แค่ไม่ให้เห็นหน้า คุยแค่ทางเฟสก็ขอแต่งงานแล้ว

แผนสูงตรงไหนครับ
เตี้ยเท่ากะไดชั้นล่างสุดของบ้านเลย
comment101-2:นั่นสิ สูงตรงไหน ไม่ได้มีมุกอะไรที่แปลกใหม่ล้ำโลกเลย พื้นๆบ้านๆมาก
comment101-3:ดิฉันไม่ได้เอาความรู้สึกคนอื่นมาล้อเล่นนะคะ มือใหม่หัดเล่นพันทิพอ่ะค่ะ อภัยให้ด้วยนะคะ
comment102:รออ่านต่อค่ะ อ่าอ่านคอมเม้นเจอแต่คนฉลาดมาก. 

ต่อๆๆอยากรู้ว่าเป็นอย่างไร
comment103:จขกท อย่าไปสนใจคนที่ก่นว่าอดีตเลยค่ะ ตอนนี้คุณลุกขึ้นได้แล้ว พร้อมกับทเรียนราคาแพงจะเล่าให้พวกเราฟัง  รออยู่นะคะ อย่าเสียเวลาไปโต้ตอบพวกที่เล่ายังไม่จบก็ แซะ แซะ เลยค่ะ
comment104:ถึงบ้านรึยังฮ่ะ รออยู่เด้อ
จขกท.ก็อย่าไปคิดอะไรมากเด้อ
หมายถึงว่า ความเห็นคนเรามันก็ต่างกันงี้แหละ
บางคนก็ขี้สงสาร บางคนก็ชอบเห็นคนอื่นล้ม
ก็ส่วนใหญ่เรามัดจะไม่ได้คำปลอบใจจากพันทิปหรอก
คนป่วยโรคซึมเศร้านี่ไม่ควรอ่านเลย
เดี๊ยวจะเหาะลงดินคิดว่าตัวเองบินได้ เฮ้อออ
ผิดเป็นครูเน๊าะ ขนาดมีครู มีพันๆบทเรียนก็ยังผิดได้นี่แหละคนเรา รีบมาต่อนะคะ เค้ารอ...
เค้าทำงานเช้า แต่เค้าชอบเผือก หาวแปดตลบล่ะเด้อ
comment105:รู้มั๊ยท่านทูตอังกฤษพูดไทยได้ด้วยนะ เราเจอบ่อยแต่ไม่เคยคุยด้วยได้แต่ทักทายนิดหน่อย (เจอในงานสัมมนา)

แต่ไม่ใช่นิกโกรนี่แน่นอน
comment106:อย่าคิดว่าคนอื่นจะฉลาดไปซะทุกเรื่องนะคะ ที่เข้ามาด่ามาซ้ำเติมน่ะ
บางคนอาจเพิ่งเคยเห็นข่าวแบบนี้หรือกระทู้แบบนี้ อย่างน้อยก็ช่วยทำให้ใครที่เพิ่งเห็น ฉุกคิดขึ้นมาได้
ทำใจร่มๆ ตั้งสติก่อนแล้วค่อยแสดงความเห็นนะคะ อย่าแสดงกำพืดตัวเองให้คนอื่นเห็น
จขกท.เขารู้ตัวแล้วค่ะ ไม่ต้องตอกย้ำ
comment107:จขกท อย่าคิดมากเลยนะคะ คุณรู้อยู่แล้วล่ะว่าจะถูกต่อว่า แต่ก็ช่วยเล่าต่อเถอะค่ะ เผื่อมีอีกหลายคนที่ไม่รู้ ถือว่าเป็นประสบการณ์เน๊อะ 

เรายังยืนยันว่าบางคนเขาไม่รู้จริง ๆ เพื่อนเราเป็นต้น นี่มานั่งอธิบายให้ฟังยาวนานมาก ถึงเรื่องกรณีอื่น ๆ

สู้ ๆ นะคะ เป็นกำลังใจให้ค่ะ
comment108:ภาค2
แต่....................................มันไม่มาค่ะทุกคนรอเก้อทุกอย่างล้มเหลว
Dr.George Anderson โทรมาว่าสถานฑูตที่ UK ให้โอนเงินไปเลขบัญชี  Kbank  079225-5533 ชื่อบัญชี Sebastibo (พอสืบไปตามเลขบัญชีนี้ปรากฏว่าเปิดโดยคนไทยแถวพัฒนาการ) ดิฉันเลยเดินทางเข้าแจ้งความเพื่อดำเนินคดีต่อไปกับสน. ในพื้นที่นั้นๆ   
การเข้าแจ้งความนั้นรายละเอียดขั้นตอนวิธีการต่างๆ มันทำให้ดิฉันต้องคิดทบทวนอย่างหนักว่าเกิดอะไรขึ้นกะตำรวจไทยที่บอกว่า “ตำรวจเป็นที่พึ่งของประชาชน” และ “โรงพักเพื่อประชาชน” แต่ณ.จุดนี้ขอข้ามที่จะอธิบายถึงไม่ใช่ประเด็นสลักสำคัญอะไรถึงยังไงก็ยังมีตำรวจไทยและโรงพักบางที่ก็น่ารักเหลือเกินโดยเฉพาะตำรวจทีมที่ช่วยดิฉัน!!

มาถึงจุดนี้ไม่มีใครมารับเงินแต่  Clifford Rodney ยังคงต้องการเงิน  สายสืบแจ้งมาว่า Johnson fedrick เดินทางออกนอกประเทศไปยังประเทศเพื่อนบ้านแล้ว ทีมตำรวจท่องเที่ยวเป็นทีมเดียวที่เป็นความหวังเดียวที่จะทลายแก๊งค์นี้พวกเขาทำงานร่วมกับดิฉันอย่างหนักโดยชุดสืบตามแกะรอยและอีกหลายๆ ชุดก็ทำหน้าที่แตกต่างกันออกไปอย่างเข้มข้น  ดิฉันกลายเป็นนกต่อต้องฝืนคุยกะ Clifford Rodney ต่อไปในสภาพจิตใจที่ย่ำแย่
comment109:จะเล่าก็เล่าให้สุดค่ะ ดึงลากกก ทิ้งข้ามวันมันน่าเบื่อค่ะ
คนรอก็รอ

จุดประสงค์คือมาแชร์เตือนภัย ก็ทำตามจุดประสงค์แรกค่ะ ยังไงก็โดนด่าอยู่แล้ว 

จะเขียนดียังไง เป็นปกติของพันทิปค่ะ คนเขียนห้ามอ่อนแอ ใครด่าก็สวนไปเลยค่ะ

แต่ถ้าดึง..นาน เราคนนึงค่ะที่จะด่า เชอะ
comment109-1:ก็เล่าอยู่นี่ไงคะ ...พิมพ์จนมือหงิกอยู่นี่ ใจเย็นสิคะ
comment109-2:ก็ไม่ต้องอ่านดิ่ จบ จะแร่งทำห่าไรคะ
comment110:ขอขยายความจากภาคแรกนิดนึงนะคะว่า “ทำไมถูกหลอกง่ายจัง” ขอตอบตรงไปตรงมากับทุกท่านเลยนะคะว่าปีที่แล้วล้มเหลวเรื่องชีวิตคู่ กว่าจะทำใจได้เป็นปี กว่าจะให้อภัยคนหลายๆ คนรวมถึงตัวเองได้และยอมรับความจริงก็แทบตายใช้เวลาค่อนข้างนานไม่อนุญาตให้ตัวเองคบหาดูใจใครอีกเลยนับตั้งแต่นั้นมา จนก่อนเกิดเหตุเดือนนึงก็คิดว่าถ้าจมปรักอยู่กับความทุกข์แบบนี้ไม่ดีแน่ ทำอะไรใหม่เพื่อตัวเองดีกว่าเลยเปิดตัวเองให้กับโลกใบใหม่.......โลกใบนี้สดใสสวยงามและดิฉันก็อนุญาตให้ตัวเองมีแฟนได้จนกระทั่งได้รับเมลจาก Clifford Rodney นี่หล่ะ 
พอรู้ตัวว่าถูกหลอกวันนั้นยอมรับว่าคิดสั้นจะ “ฆ่าตัวตาย” คือผิดหวังอย่างรุนแรงกับความรักครั้งนี้และครั้งที่เพิ่งผ่านมา  พ่อแม่พี่น้องไม่มีอิทธิพลโน้มน้าวใจให้อยู่ต่อไปบนโลกใบนี้ (เพราะตอนพี่สาวแจ้งตำรวจให้มาจับกุมนั้นด่าเขาไว้เยอะถึงขั้นตัดพี่ตัดน้องซึ่งเราเหมือนแฝดรักกันมาก) แต่ก็ลั่นไกปืนไม่ลงเพราะอยู่ดีๆ ก็ได้ยินเสียงเด็กหัวเราะนางคงละเมอตอนดึก....ค่ะลูกดิฉันเองตอนนี้3 ขวบ

 Clifford R. รู้จุดอ่อนทำทีว่าเข้าอกเข้าใจเพราะเขาก็หม้ายเหมือนกันสามารถเติมเต็มได้ในสิ่งที่เราขาดนอกจากนั้นดิฉันยังสามารถคุยกับเขาได้ทุกเรื่องโดยเฉพาะเรื่องธุรกิจ 
มาดูบทสนทนากันม่ะ....ตามภาพด้านล่าง 👇🏿👇🏿
comment110-1:นี่หรือ American citizen, native speaker เขียนภาษาอังกฤษได้แบบขอทีไปทีมากก
comment111:บทบาทใหม่ที่ฉันต้องทำคือ “ฉันต้องรวยให้มันเห็นและโง่มากๆ ให้มันดู”  ซึ่งมันไม่ง่ายเลยเพราะสภาพจิตใจเหมือนคนอกหัก ผิดหวังอย่างรุนแรง ก็โดนหลอกนี่จะให้ปกติได้อย่างไรทั้งเสียเงิน เสียใจ เสียเวลาแต่โชคดีที่ไม่เสียตัวแต่ก็เอาล่ะฉันต้องเข้มแข็งจับแก๊งค์คนดำให้ได้ถึงแม้ตำรวจจะบอกว่ายากและอันตรายก็ตาม.....ช่างเถอะ ฉันจะทำ !!! 

บอกตำรวจว่าขอให้ทำงานร่วมกันอย่างเต็มที่เป้าหมายคือหาตัวคนร้ายให้ครบทลายแก๊งค์ให้ได้และขับออกนอกประเทศไปเพราะมีหญิงไทยเป็นเหยื่อมากมายตราบใดที่พวกมันยังลอยนวล

ต่อมาดิฉันทนคุยกับ Clifford Rodney บริบทคือหวานเลี่ยนโง่และโลกสวยเหมือนเดิมในแบบที่มันต้องการให้ฉันเป็นเพราะทุกครั้งมันบอกฉันว่า “คุณนี่จิตใจดีและซื่อ(บื้อ)จัง” จนเดือนต่อมา Clifford Rodney ส่งตัวละครอีกตัวมารับเงินคนนี้ชื่อว่า Mr.Frank Cooper ดิฉันรับนัดทันทีพร้อมเตรียมเงินสด (ปลอม)ไปตามเวลาที่นัดหมายคือ Stabucks Central Rama9 ฉันแต่งตัวรัดกุม (ประมาณพร้อมวิ่งได้) และมีตำรวจท่องเที่ยวทีมนึงเดินทางมาด้วยทุกคนประจำจุดพร้อมเข้าชาร์ตตัวทันทีที่ Frank Cooper มา .......แต่แล้วก็ได้รับ SMs ว่าให้ย้ายไป KFC FortuneTown ตอนนั้นรู้สึกโมโห กลัวและไม่อุ่นใจในสถานการณ์แบบนี้แต่ก็วิ่งข้ามฝั่งไปทันทีในมือโทรบอกตำรวจเปลี่ยนแปลงสถานที่ขอให้นำกำลังไปช่วยด่วนที่KFC ฟอร์จูนไม่เกิน 5 นาที ด่วน!! (ฉันไม่ได้ทำไปเพราะสาแก่ใจแต่ฉันต้องการรู้ว่ามันหลอกใครอีกเป้าหมายคือใครคือ 1.Clifford R. 2.มือถือของมัน 3.แหล่งกบดาน ฉันต้องกล้าหาญและเผชิญความกลัวหากอยากชนะเกมส์นี้)

ดิฉันมาถึง KFC พร้อมเงินปลอมในซองสีน้ำตาลใบหน้าเหงื่อท่วมและแล้วก็เป็นไปตามแผน ฉันได้พบกับคนที่ Clifford Rodney ให้มารับเงินจำนวน3 ล้านบาทเป็นคนดำเหมือนเดิม ฉันแกล้งฝืนยิ้มและชวนคุยเพื่อถ่วงเวลารอตำรวจข้ามฝั่งช่วย Mr.Frank Cooper แต่งตัวดีมากเสื้อสูท กระเป๋ารองเท้าแบรนด์เนมพอยืนคุยสักพักฉันเหลือบไปเห็นตำรวจนักสืบท่านนึงเดินทางมาถึงพร้อมกับขยิบตาฉันรู้เลยว่าทีมพร้อมจับกุม ......... วินาทีที่ตำรวจเข้าชาร์ท Cooper ฉันแอบหวั่นใจนิดๆ ว่าถ้ามันเห็นว่าท่าไม่ดีแล้วเอามีดจี้จับฉันเป็นตัวประกันจะทำยังไง (ดูหนังมากไปเนอะ) วันนั้นทุกคนในร้านงงมากเพราะ Cooper โดนรวบค้นตัวยึดพาสปอร์ตและใส่กุญแจมือ  
เรื่องเหมือนจะจบแต่ฉันยังไปต่อ ทีมตำรวจท่องเที่ยวก็น่ารักมากเหลือเกินที่จะช่วยทลายแก๊งค์นี้โดยทีมนึงไปส่งตัวผู้ต้องหาที่โรงพักและอีกทีมนึงรวมตัวดิฉันไปที่พักของ Cooper เพื่อค้นหาหลักฐานบางอย่างโดยไปสถานที่แหล่งนึงแถวเหม่งจ๋ายที่นี่เป็นคอนโดที่ดี (ค่าเช่าประมาณ8000บาท) ห้องนี้เป็นห้องของเพื่อน Cooper เราเจอหลักฐานหลายอย่างแบบนี้ค่ะ
comment112:เข้ามาให้กำลังใจจขกทค่ะ  เราไม่ซ้ำเติมเพราะยังไงเรื่องก็เกิดขึ้นแล้ว กลับไปแก้อะไรไม่ได้แล้ว  สิ่งที่คุณทำได้ตอนนี้คือฟื้นฟูสภาพจิตใจตัวเองให้กลับมาดีเหมือนเดิมนะคะ  เราดีใจที่คุณยังมีสติที่จะไม่ทำร้ายตัวเอง  ขอให้ผ่านฝันร้ายนี้ไปได้ แล้วเริ่มต้นชีวิตใหม่ที่ดีและมีสตินะคะ
comment112-1:ขอบคุณมากๆ นะคะ 🙏🙏
comment113:สคริปหลอกสาวไทย
comment113-1:โอยปวดตับกับภาษาอังกฤษ!

แต่เราว่าอ่านไปอ่านมาเหมือนไม่ใช่สคริปจีบสาวนะคะ ออกแนวเมีย
ไทยเขียนไว้ใช้ตัดพ้อต่อว่าพี่มืดมากกว่า...ขอให้คุณเจอผู้หญิงไทยที่ดีกว่าฉันมั่งล่ะ เราจะไปแอฟริกาด้วยกันมั่งล่ะ...ไม่ใช่ไว้จีบสาวละมั้ง
comment114:สู้ๆ นะค่ะ เจ้าของกระทู้ เป็นกำลังใจให้ค่ะ 
คนเราผิดพลาดกันได้ สิ่งที่ทำผิดพลาดไปแล้ว ถือว่าเป็นบทเรียน
ขอบคุณนะค่ะ ที่นำเรื่องมาแชร์ เราติดตามอยู่นะ เป็นกำลังใจให้ค่ะ
comment114-1:ขอบคุณมากๆ นะคะคุณคะนะมิ
comment115:ในระหว่างนี้เพื่อนชาวฝรั่งเศสส่งข้อมูลของ Clifford R. ที่ไปเช็คทางบริษัทปรากฎคนนี้มีจริงบริษัทมีจริงโดนแอบอ้างมาเจ้าตัวไม่รู้ ซึ่งตอนนี้ก็คิดว่าคงยังไม่รู้ว่าคนดำเอารูปไปแอบหากินสร้างความเดือดร้อน
comment116:เกาะขอบจอ รออ่านนะคะ
comment117:ที่นี่สองทุ่มครึ่งรอได้ค่ะ...แฮ่😊
อ่านบางค.เห็นบางครั้งก็รู้สึกไม่เข้าใจ 
แต่จขกท.เลือกไม่สนใจคห.ที่เขาไม่เข้าใจดีกว่า
จะได้ไม่คิดมากด้วย ไม่ใช่คนเจอกับตัวไม่รู้หรอกค่ะ
เป็นกำลังใจให้นะคะ จากที่อ่านมองว่า 
จขกท.เป็นคนเก่งจริงๆ ค่ะ! 😁
comment117-1:คุณนี่น่ารักเหมือนชื่อ
comment118:ห้องนี้เป็นของเพื่อน Cooper ชื่อ Kwena Elvis เป็นชาว South African และความจริงคือ Cooper ชื่อ Smith Anthony เป็นชาว Liberian
มาถึงขนาดนี้แล้วค้นห้องยึดของกลางขนาดนี้จะไม่รอ Kwena Elvis ก็คงไม่ได้เลยซุ่มรอแถวนั้นประมาณ 2 ชม. สรุปไม่มาเราเลยออกรถช่วงเวลาที่ออกรถทางนิติบุคคลโทรมาว่า Kwena Elvis เข้ามาแล้วทีมตำรวจวิ่งไปชาร์ตและจับกุมทันที (เจ้าตัวงงมากแบบไม่น่าเข้ามาเลย) :ขอบคุณนิติบุคคล

ได้2 คนพร้อมกันแล้วน่าจะพอใจกะว่าจะไปหา Smith Anthonyที่โรงพักแต่ไหนๆ ก็มาถึงตรงนี้แล้วก็ให้ Kwena Elvis นำทางไปที่พักของ Smith Anthony (Cooper) เลยทีเดียวเอาล่ะไปกันย่านลาดพร้าว

 ไปถึงคอนโดเราได้พบเจอกับภรรยาของ Smith Anthony (Cooper) นั่งจกส้มตำปลาร้าอย่างสบายใจหน้าคอนโดซึ่งนางก็เล่นใหญ่มากไม่รู้ไม่เห็นไม่ๆๆๆ แต่สุดท้ายก็ต้องยอมเพราะเราบอกว่าสามีคุณกำลังจะติดคุกโปรดให้ความร่วมมือพาไปค้นบนห้อง......ห้องพักห้องนี้ประมาณ 7,500 บาทสิ่งที่คาดไม่ถึงคือ เจอรองเท้าใหม่หลายร้อยคู่ประมาณว่าเพิ่งไปช็อปปิ้งที่ประตูน้ำ สำเพ็ง หรือโบ๊เบ๊ประมาณนั้น(เลยถามตำรวจว่าทำไมมันเยอะจัง เฉลยว่าที่มีรองเท้าเยอะเพราะบ้านเค้าไม่มีรองเท้าใส่มันซื้อแล้วส่งกลับไปบ้านของมัน)  ตรงนี้แอบสงสารยืนน้ำตาซึมอึ้งๆ ไป เอาไงต่อดีชักสงสาร  

ตั้งสติได้เอามือถือSmith Anthony (Cooper) มาดูปรากฎเจอสาวไทยกำลังแชตเข้ามาอย่างต่อเนื่องไม่ขาดสายเท่าที่เห็นมีสาวไทยทั้งหมดสิบกว่าคนมีวัยตั้งแต่18 ปี ถึง 50 ปีคืออยากจะคุยกะทุกคนมากว่า Smith A. นั้นคือนักตุ้มตุ๋นอย่าไปเชื่อนะแต่ก็คงไม่มีใครฟังเพราะตัวเองยังไม่ฟังใครเลยตอนนั้น
comment119:รออ่านๆ
comment120:การซ้ำเติม แล้วอวดอ้างว่าตัวเองฉลาดกว่าคนอื่น
ไม่ได้ช่วยให้ตัวเองดูฉลาดกว่าคนที่คุณตอกย้ำเลยค่ะ สติ... 
ส่วนตัวที่แสดงความเห็นนี้ ไม่ได้สงสาร จขกท. แต่อย่างใด
แค่ตกใจว่าทำไมบางความเห็นถึงได้เหยียบย่ำ ทับถมคนอื่นขนาดนี้
กรณีนี้ถือว่าเป็นเคสที่ค่อนข้างละเอียด ช่วยให้คนอื่นเป็นอุทาหรณ์สอนใจ
ได้เยอะเลยนะ แล้วถ้าเกิดมีคนโดนเยอะกว่านี้ มีสตอรี่เยอะกว่านี้ เคสแตกต่างกว่านี้
แต่ไม่กล้าเตือน ไม่กล้าแชร์คนอื่น เพราะกลัวโดนสังคมซ้ำเติม
ทำได้แค่นอนช้ำใจกินใบบัวบกพร้อมกับความเสียรู้ไปฟรีๆ สู้ดี
เอามาเตือนคนอื่น ถือว่าเป็นการเปิดโลกกว้างแม้มันจะเล็กน้อย
หรือซ้ำซากก็ตาม ทำเถอะค่ะ เราก็ชอบชาวต่างชาติ และไม่ค่อยได้
ติดตามเรื่องราวแบบนี้เท่าไหร่ เราอยากอ่านไว้เป็นอุทรณ์หลายๆเคส 
บนโลกใบนี้ บอกไว้เลยนะคะ ว่ายังมีคนไม่รู้อีกเยอะ 
ไม่ได้ตามข่าวสารบ้านเมือง บางคนไม่ได้เล่นโซเชี่ยลด้วยซ้ำ
ไม่ได้ศึกษาภาษา ไม่รู้ว่าภาษาที่ใช้ต้องเป็นคน ประเทศนั่นประเทศนี้
สำเนียงนั้น สำเนียงนี้ บางคน อ่อนไหวและศรัทธาความรักเกินไป
บางคนมีปมในใจต้องการความรัก บางคนอยากได้เงินจนไม่เฉลียวใจ 
คิดว่าเห็น พาสปอร์ตแล้วไม่มีอะไรหรอก เขาคงไม่กล้าขนาดนี้ 
คนที่ไม่เคยรู้ข่าวสาร มันมีเยอะนะคะ คนเรามีหลายประเภทค่ะ 
ก่อนจะใช้คำพูดบอกให้ใครออกจากกะลาแลนด์
ตัวเองต้องออกมาก่อนนะคะ ว่าบนโลกเราทุกคนไม่ได้''แสนรู้'' เสมอไป
comment120-1:เรามองว่า เป็นการคัดสรรตามธรรมชาติค่ะ
comment120-2:จะเขียนยังไงดี คือเห็นใจที่โดนหลอก แต่ด้วยเหตุผลทุกสิ่งอย่างแล้วจะบอกว่า โลภค่ะ ความโลภคือสิ่งเดียวที่ทำ จขกท มาถึงนะจุดนี้ อย่าเอาความรักมาอ้าง รู้สึกโชคดีที่แยกแยะสำเนียงภาษาได้ อีกอย่างนะคะ ที่นี่พันทิป อยากเอาประสบการณ์มาแชร์ ก็ต้องรับความคิดเห็นคนอื่นได้นะคะ ส่วนตัวมีคนแอดเพื่อนมา แต่ไม่คุย ลบออกนะคะ
comment120-3:มันไม่มีใครแสนรู้เสมอไปแน่นอน แต่เมื่อคุณโลภเองจะไปโทษใคร

ลองเป็นหนุ่มไทยกิ๊กก๊อกมาจีบคุณ จะสนเค้าไหมละ

เคสนี้ไม่ได้เห็นใจ จขกท เลยเพราะคุณก็บอกเองว่า โลภ
comment121:เข้ามาให้กำลังใจเจ้าของกระทู้ค่ะ
เราเองก็เคยคิดว่าตัวเองทันคน เรื่องแบบนี้ไม่มีวันเกิดกับตัวแน่
จนวันนึงเข้าเว็บเดทติ้ง ได้รู้จักพ่อหม้ายชาวต่างชาติคนนึง
ก็ส่งอีเมลแลกเปลี่ยนพูดคุยกัน ผู้ชายคนนี้ปากหวาน อบอุ่น ใจดีและโพรไฟล์ดีมากค่ะ
ส่งเมลโต้ตอบกันอยู่ประมาณเกือบเดือนเราก็รู้สึกชอบผู้ชายคนนี้เอามากๆ
จากนั้นก็เค้าก็เริ่มบอกว่าจะมาหาที่เมืองไทย แต่ก่อนมา เค้าจะส่งเงินมาให้ก่อน
เอาไว้ซื้อเสื้อผ้า เครื่องประดับ จะได้ไว้แต่งตัวสวยๆตอนเค้ามาหา
โดยที่จะเอาเงินสด 10,000 USD ยัดไส้ไว้ในตุ๊กตาแล้วส่งพัสดุมาให้
จะได้ไม่ต้องเสียค่าธรรมเนียมโอนอะไรประมาณนี้ค่ะ แต่ตอนของมาถึง
เราจะต้องเสียภาษีตอนรับของนะเป็นเงิน 20,000 บาท ทางชิปปิ้งจะติดต่อมาหาอีกที
(เราเคยให้เบอร์มือถือเราไปด้วยค่ะแต่ยังไม่เคยโทรคุยกัน) ให้เราจ่ายไปก่อน
แล้วค่อยเอาเงินคืนจากในตุ๊กตาที่เค้าส่งมาให้

ตอนนั้นเกือบเชื่อแล้วค่ะ ก็แหม..โลกออกจะสีชมพูขนาดนั้น แต่ดวงยังดีค่ะ
ไม่รู้มีอะไรมาดลใจให้รู้สึกสงสัยในภาษาอังกฤษของเค้าที่ผิดแกรมม่าตลอด
แถมถามอะไรก็ตอบไม่ค่อยจะตรงคำถาม พอถามซ้ำ 2-3 รอบ เค้าก็จะเปลี่ยนเรื่องคุย
เรารู้สึกเอะใจตรงนี้ เลยลอง copy ข้อความในอีเมลของเค้าเอามา search ใน Google ค่ะ
เท่านั้นล่ะ โป๊ะแตก ขึ้นมาเพียบเลยค่ะ ทั้งเว็บในไทยในตปท.ที่เตือนเรื่อง scammer
ข้อความเหมือนกันเด๊ะ ตอนนั้นโกรธมาก ไม่รู้จะทำยังไง คิดอะไรไม่ออก
เลยเลิกติดต่อดื้อๆเลย แต่เค้าไม่หยุดค่ะ พอเราไม่ตอบเมล 2-3 วัน
เค้าโทรเข้าเบอร์มือถือเราเลยค่ะ แต่เราไม่คุยนะคะ สุดท้ายเค้าส่งเมลมาถามว่าเราเป็นอะไร
เราเลยตอบไปว่า "I know you're scammer. F*ck off."
แล้วเราก็บล็อคเมลเค้าไปเลยค่ะ

ตอนนั้นเสียความรู้สึกมากเพราะเรามีความรู้สึกดีๆให้เค้าไปแล้ว
ขนาดเรายังไม่เสียเงินสักบาทยังอายที่จะเล่าให้ใครฟัง
จขกท.เสียเงินไปตั้งเยอะคงรู้สึกแย่ยิ่งกว่าเรามาก
ยังไงก็ขอบคุณที่เขียนกระทู้นี้ขึ้นมาเตือนภัยนะคะ เราเคยคิดว่ามุขพวกนี้มันซ้ำแล้ว
ใครๆก็คงรู้ทันแล้ว จนเมื่อไม่กี่วันก่อนที่เห็นข่าวสาวไทยสูญเงินให้มิจฉาชึพพวกนี้
เป็นล้านๆ ถึงได้รู้ว่ายังมีคนอีกมากเลยค่ะที่ไม่ทันคนพวกนี้
เพราะฉะนั้นกระทู้แบบนี้เราว่ามีประโยชน์มากค่ะ
comment122:ดูจากสคิปที่ไว้คุยหลอกแล้ว มีคนไทยร่วมด้วยแน่ๆ
comment123:จากการสอบปากคำของตำรวจคือลักษณะการทำงานของ2 คนนี้จะแบ่งงานกันทำคนนึงดูต้นทางและคนนึงเป็นคนพบลูกค้าโดยทางต้นทางจะหัก% ให้20-40% แล้วแต่เคส (แต่2 คนนี้ได้20%) เงินที่เหลือโอนผ่านทาง Western Union เพราะง่ายต่อการตรวจสอบ 

นอกจาก2 คนนี้รับจ๊อบพิเศษมารับเงินลูกค้าแทนนายใหญ่ที่สั่งการอยู่ตปท. แต่ก็มีงานประจำด้วยคือแชทหลอกสาวว่าเป็นคนหล่อ ผิวขาว ร่ำรวยแถมโสด เหยื่อคือหญิงไทยโปรไฟล์ดี ชอบฝรั่งและอ่อนต่อโลก

**ขออนุญาตทำเบลอเพราะกำลังอยู่ระหว่างการดำเนินคดี**
comment124:มาถึงตอนนี้ดิฉันปล่อยให้เป็นหน้าที่ของตำรวจที่จะดำเนินคดีกับ 2 คนนั้นเพราะแค่มารับเงินเท่านั้น แต่ฉันก็ยังอยากรู้ว่า Clifford R. เป็นใคร!!!
ผู้ใหญ่ท่านนึงแนะนำให้ไปแจ้งความไว้ที่ TCSD (ปอท.) http://www.tcsd.in.th
FB : https://www.facebook.com/jahooktcsd/?fref=ts 
ลองดูข้อมูลของทางปอท. นะคะ กดติดตามไว้ก็ดีเหมือนกัน ดิฉันได้ให้ข้อมูลซึ่งปอท.รับเรื่องไว้แล้ว

ต่อมาคิดกลอุบายจึงปลอมเฟซบุ๊คโปรไฟล์สวยหรูประมาณว่าขายแบรนด์เนมทุกยี่ห้อ Pre-Order แล้วแอดไปตีเนียนชวนคุย 
นามปากกาที่ใช้ปลอมคือ “จอย”  โปรไฟล์ของจอยคือสวยและรวยมาก 
สรุป.....ปลากินเบ็ดต่ออีก ...... ดิฉันดีใจมากอดทนเป็นแม่ค้าขายกระเป๋าอยู่ได้ประมาณเป็นเดือนถึงตรงนี้ตลกมากเพราะทุกอย่างต้องพลิกบริบทเป็นอีกคนที่ไม่ใช่ตัวเองไม่ว่าจะเป็นภาพ เสียงและการคุย ดิฉันต้องเปลี่ยนสไตล์และภาษาการแชทใหม่หมดเลยคือเดี๋ยวมันจะจำได้แผนแตก
แผนนี้ร้องขอเพื่อนสนิทช่วยซึ่งนางก็ยินดีแกมสำอิดสะเอียดเพราะต้องทนฟังมันร้องเพลง ทนฟังมันบอกรัก ทนฟังคำหลอกลวง (เอิ่ม....ตอนนั้นฟังมันไปได้ไงต้องหลายเดือน) มันก็มามุกเดิมเริ่มรัก อยากแต่งงาน คุณคือคนที่ใช่ และเริ่มอยากได้เงินเหมือนเดิม สเต็ปเดิมที่เคยเจอทีนี้ดิฉันก็เล่นไปตามเกมส์เวลาไม่อยู่กะเพื่อนคนนี้ก็จะไม่โทรคุยเจอเพื่อนเมื่อไหร่ขอยืมเสียงเมื่อนั้นจนเพื่อนแซวว่าจะขายเสียงให้แล้วนะ (นักการเมืองชัดๆ อินี่) จนทุกอย่างสุดงอมถึงเวลานัดรับเงิน เรานัดพบกันที่โรงแรมหรูแห่งหนึ่งซอยสุขุมวิท 11 แต่ดึกหน่อยดิฉันเตรียมตัวมาอย่างดี ........
comment125:เป็นผู้ชายอย่าคิดว่ารอดนะครับ เคยเจออีเมลล์แบบนี้แต่เป็นผญ แต่ผชคงหลอกยากหน่อย 555 *หาในเมลล์แปปถ้าเจอจะมาโพสให้ดูครับ*
comment125-1:จริงค่ะคุณ ขอแชร์นิดนึงนะคะ
วันที่ไปแจ้งความที่ปอท. แถวแจ้งวัฒนะได้พบ2 เคส. เคสแรกนั่งให้ปากคำติดกันเรื่องราวพี่เค้าประมาณว่าโดนสาวไทย หน้าตาดีหลอกให้รักแล้วจากไปด้วยเงินหมื่นกว่าบาทได้คืนมา7000 หน้าพี่เค้าไม่ได้ต้องการเงินเท่าไหร่หรอกนะดูๆ แล้วแต่เหมือนคนอกหักมากกว่า. 
ได้ยินตำรวจถามมาคำนึงว่า "สวยนะเนี่ยเจอตัวจริงยัง" พี่เค้าก้มหน้าตอบ "ยัง" เท่านั้นแหละจนท. ตำรวจก็น่ารักสอนวิธีว่าต้องทำไงแกมบ่นว่าทำไมไม่นัดเจอหรือเปิดกล้องคุยกัน. อุ๊ย!!! โดนตัวเอง


อีกเคสเป็นวัยรุ่น 2 คนโดน Pretty หลอกแต่ไม่ทันได้ฟังเรื่องราว

สรุปคือ. ผช. ก็โดนหลอกได้จีจีนะ
comment126:เราก็มีแฟนเป็นชาวต่างชาติ ต่างกับคุณตรงที่ว่า เราคุยกันแบบเห็นหน้าเห็นตา ช่วงแรกไม่ได้เจอกัน แต่อย่างน้อยก็คุย skype เพราะได้เห็นตัวจริง คุยกันทุกเรื่อง แต่ไม่เคยมีเรื่อง "เงิน" มาเกี่ยวข้อง อีกอย่าง สำเนียงภาษาอังกฤษก็น่าจะทำให้ฉุกคิดได้บ้าง ว่าสัตว์มนุษย์เพศผู้ที่คุยอยู่ เป็นอเมริกันจริงๆหรือเปล่า?

คุณจะมาเตือนผู้หญิงไทยก็ดี แต่หัวข้อกระทู้นี่น่าจะระวังหน่อย  Skammers พวกนี้ไม่ใช่แค่ชาวต่างชาติ แต่พวกมัน "ปลอม" เป็นชาวต่างชาติ เอาไว้หลอกผู้หญิงไม่มีไหวพริบ ขาด และโลภ อยากรวยทางลัด แบบนี้แหละ
comment127:ขอบคุณที่แชร์ค่ะ เป็นประโยชน์มากทีเดียว ทุกคนเรียนรู้จากข้อผิดพลาด เป็นกำลังใจให้นะคะ
comment128:อ่านแล้วมัน เราลุ้นให้จับได้ยกแก๊ง หน้าตาแต่ละตัวน่าตบน่ากระทืบจีๆ

คุณเก่งมากค่ะทนแรกกดดันได้ดี
เราเคยผ่านคำถามพวกนี้มาก่อน โดนได้ไง
ทำไมโง่ อะไรแบบนี้ คนไม่เชื่อก็มี คนคอยซ้ำเติมก็เยอะ ในโลกออนไลน์มีแต่คนฉลาดคนโง่ไม่ค่อยเจอ เลยต้องด่าคนอื่นไว้ก่อน(นั่นเพราะตัวเองยังไม่เคยโดนไง) แต่บอกตรงๆ ช่างหัวมันค่ะ ถ้า  จขกท. อยากเตือนก็ทำให้ดีที่สุด คุณเก่งที่มีความพยายามและจับได้ ต่างกับหลายคนโดนแล้วกลัวคนอื่นด่าเลยเงียบไว้ 

เรื่องสแกมเมอร์มีมานานแล้วค่ะ แต่ก็ยังมีคนไม่รู้อีกเยอะ
comment129:ของดิฉันนี่มีอีกแบบนึงค่ะ คือดิฉันทิ้งโปรไฟล์ไว้อยากได้เพื่อนคุยฝึกอังกฤษ ขอเป็นหญิงนะ
ก็มีหญิงผิวดำอายุ 22 ปี เมล์มาคุย ส่งรูปให้ดู แล้วพอเริ่มสนิทกัน เค้าเล่าว่าทั้งครอบครัวโดนฆ่าล้างเผ่าพันธ์ในรวันดา พ่อเธอเป็นนักการทูต แม่เป็นอาจารย์มหาลัย เค้าว่าเค้าเศร้าขนาดไหน ดิ้นรนขนาดไหนที่จะหนีให้พ้นสภาพที่ไม่เหลือใคร 

ดิฉันสงสารเค้ามาก โดยไม่ได้เช็คเรื่องสแกมเมอร์ พอเธอบอกว่าจะโอนเงินของพ่อจำนวนมากเข้าบัญชีดิฉัน แล้วให้ดิฉันรับรองเธอในการเข้าประเทศไทย เธออยากเรียนมหาลัย อยากมีชีวิตใหม่ เท่านั้นเเหละค่ะ สติดิฉันกลับมาเลย

ก็เลยบอกเธอไปว่า ให้เธอช่วยเขียนชื่อดิฉัน ถือโชว์ข้างใบหน้าของเธอ ถ่ายรูปมาให้ดิฉันดูด้วย ถ้าทำไม่ได้ก็ไม่ต้องคุยกันอีก เธอหายไปสองวันก็ตอบกลับมาว่าไม่สะดวก เธออยู่ค่ายลี้ภัยในอีกประเทศหนึ่งไม่สามารถทำได้ ดิฉันไม่ตอบ เธออ้อนวอนมาอีกครั้งสองครั้งดิฉันบล็อคเลยไม่คุย จบกันไปไม่ถูกหลอก แค่เสียเวลานิดหน่อยเท่านั้นค่ะ
comment129-1:มีสาวแอฟริกันมาคุยเหมือนกัน โพสมาเป็นภาษาไทย (คงแปลกูเกิ้ล) แต่ไม่ได้คุยต่อเพราะบอกตรง ๆ ช่วงนี้ระแวง และภาษาไทยของนางก็อ่านไม่เข้าใจ
comment130:มารออ่านต่อนะคะ
comment131:ขอบคุณที่มาเล่าประสบการณ์ ขอให้จับคนร้ายให้ได้ (ขนาดแก่ๆอย่างป้า ยังมีมาคุยเลย ถ้าเราไม่สนใจเสียอย่าง อะไรก็ทำไม่ได้)
comment132:ฝรั่งนายนึงได้กล่าวไว้ ....สาวไทยสมองนิ่ม แค่มันบอกรักผ่านตัวอักษรก็เชื่อ
comment132-1:จริงค่ะ ไม่แปลกที่มันจะเล็งมาที่ผู้หญิงไทยที่ดูไม่ค่อยฉลาดเท่าไหร่ หน้าตาจริงๆที่เป็นภาพเคลื่อนไหวก็ไม่เคยเห็น ยังจะเชื่อเข้าไปได้ แค่ตัวอักษร กับรูปที่ส่งมา มันจะเป็นใครปลอมมาก็ได้ ไม่มีอะไรมายืนยันตัวบุคคลได้เลย ก็ยังจะเชื่อเข้าไปนั่น เราถึงได้มองว่าผู้หญิงพวกนี้น่าสมเพชมากกว่าน่าสงสาร แต่ก็นั่นแหละ ไม่ต้องฉลาดเฉลียวมากหรอก คนคิดเป็นเค้าก็ไหวตัวกันตั้งแต่แรกแล้ว
comment133:วิกฤตกลายเป็นประโยชน์ จขกท กลายเป็นสวยร้ายสายลับแล้วสินะคะ
กลายเป็นอ่านสนุก คุณเขียนได้ดี ขอบคุณที่มาแชร์เรื่องราว 
โดนคนซ้ำเติมเป็นเรื่องธรรมชาติอยู่แล้ว ทำใจดีๆ ความผิดพลาดทำให้คนเราเก่งขึ้นเสมอนะคะ

ตามอ่านต่อค่ะ
comment134:เหมาะสมกันดี ... หญิงไทยหวังเกาะเขา เขาก็หวังหลอกกินจากเรา

เห็นหลายคนได้แฟนฝรั่ง (ส่วนใหญ่) ชอบเอามาอวดเหลือเกินรวยงั้น รวยงี้ ฯลฯ
(ไม่รู้คบกันที่รักหรือแค่อยากยกระดับฐานะทางสังคม)
comment135:รออ่านต่อ
comment136:อั๊ยย๊ะ! นี่มันสายลับชัดๆ
เมื่อคืนรอจนหลับ 5555
วันนี้ก็ยังรอนะคะพี่ จุ๊บๆ
comment137:รออ่านค่ะ
comment138:หลังจาก Western Union เป็นท่องทางการส่งเงินตอนนี้เขาก็ออกมาเตือนแล้วนะคะ ถ้าไม่แน่ใจในการส่งเงินติดต่อก่อนจะดีกว่า 👇🏿👇🏿👇🏿👇🏿
comment139:ดีจังค่ะ ไปๆมาๆเจ้าของกระทู้กลายเป็นสายสืบ 55+
comment140:รอ
comment141:น่าเห็นใจ สู้ๆนะค่ะ ขอบคุณที่มาตั้งกระทู้เตือน ส่วนเราก็มีแฟนต่างชาติค่ะ คบกัน4เดือนถึงจะยอมเปิดเผยข้อมูลส่วนตัว.
comment142:ขอบคุณ จขกท.ที่แบ่งปันประสบการณ์ค่ะ
comment143:ขอติดตามด้วยคนนะคะ 
อยากรู้บทสรุป
comment144:ขอบคุณนะครับ
comment145:ขอบคุณจขกท. ที่ช่วยออกมาแชร์เรื่องราวนะคะ
comment146:เป็นกำลังใจให้จขกท.ค่ะ ขอบคุณสำหรับการเผยแพร่ให้คนอื่นได้รู้ สาวๆจ๋า อ่านไว้ และเตือนตัวเองได้นะจ๊ะ
comment147:รออ่านนะคะ

บางทีก็ไม่เข้าใจเรื่องคนที่มาต่อว่าจขกท. เรื่องที่พิมไม่จบ
คือ เราเข้าใจนะ บางทีตั้งกระทู้ไว้ มันก็มีอะไรอย่างอื่นให้ทำ
เอาเป็นว่าเรารอได้ค่ะ ใครจะรอไม่ได้ก็ปิดกระทุ้โลดค่ะ
บางทีมันก็ต้องมีมารยาทในการอ่านกระทู้กันนะคะ
นี่มันกระทู้ของเค้า ถ้าคุณไม่พอใจ ก็ปิด แค่นั้นเอง จะไปต่อว่าเค้าทำไม

ลุ้นค่ะ ขอให้จับได้ยกแกงค์นะคะ
comment148:
comment149:มันมีเกิดขึ้นตลอดค่ะ แล้วก็มีการตั้งกระทู้ให้เห็นบ่อยๆ ว่ารักกันเจอกันผ่านทาง โซเชียล แต่เขาไม่ยอมเปิดกล้อง ไม่เคยเจอกันตรงๆ ทำยังไงดีค่ะ? บลาๆ 
ต้องขอบคุณ จขกท ที่สละเวลามา เปิดโปง  แก๊งต้มตุ๋นบนโลกของเรามันมีคนหลายแบบ แบบ โลกสวย โลกมืด โลกสีเทา อะไรก็ตามแต่ แต่อย่าว่า จขกท กันเลยค่ะ เจอเรื่องแย่ๆมันก็คงมากพอแล้ว ที่จะไม่ซ้ำเติมกัน แค่คำพูดสั้นๆคำนึงมันทำให้มีกำลังใจได้ และก็หดหู่ได้  คำพูดดีๆ ไม่ต่องซื้อค่ะ ฟรี ดังนั้น ใช้เถอะค่ะ  คำพูดดีๆ อีก อย่างแม่เราสอนว่า ง.งู มาก่อน ฉ.ฉิ่ง (บางอย่างเราต้องโง่ก่อน แล้ว ถึงจะฉลาดค่ะ)

แถมรูปนี้ เครดิต สมาชิกในพันทิป ท่านนึงโพสไว้ค่ะ
comment150:ขอบคุนที่นำเสนอภัยที่คุณเจอมาแต่อย่าคิดว่าตำหนิเลยนะคุณ เรียกว่าดึงสติดีกว่าเนาะคือเท่าที่อ่านคอมเม้นมา ส่วนมากคือเค้าพยายามดึงสติคุณกันนะ ว่าอย่าโดนหลอกง่ายๆ กับเรื่องแค่นี้ โลกโซเชียลมันอันตรายอยู่แล้ว แล้วยิ่งมีอิเมลล์แปลกๆมา ปกติก็จะลบไปเลย ไม่เปิดอ่านด้วยซ้ำ อันนี้คือตอบกลับด้วยไง คือไม่รู้ว่าเอาความไว้ใจไปวางไว้ที่อินเตอร์เน็ทได้ยังไง คือถ้าคุณจะบอกวว่า ก็ดิฉันไม่ได้คิดได้แบบคุณนี่คะ หรืออะไรก็แล้วแต่ คุณอย่าเพิ่งเถียง ฟังเยอะๆ อ่านเยอะๆ คิดถึงหลักความจริงเยอะๆ ถ้าคุณบอกไม่ได้เถียงก็คือคุณแก้ตัวนั่นแหละ คือๆกัน เห็นเถียงมันทุกคอมเม้นเลย แค่บอกขอบคุนคะ จะจำไว้อะไรก็ว่าไปสิ อันนี้ผมแค่บอกนะ เตือนด้วยความหวังดีแค่นั้น โลกมันไม่ได้สวยทุกมุมหรอกคุณ มิจฉาชีพเยอะ
comment151:6. ปัก
comment152:สนุก น่าติดตาม อยากให้ทำเป็นละครสอนใจบ้างคงจะดี
comment153:รอ
comment154:เข้ามาเป็นกำลังใจ และขอบคุณที่เอาประสบการณ์มาบอกต่อนะคะ 

รออ่านต่อนะคะ
comment155:ผู้หญิงทุกคนต้องการความรัก แต่ไม่ทุกคนที่ต้องการความมั่งคั่งจากการหาผัวรวยค่ะ และข้อหลังคือสาเหตุที่ทำให้ถูกหลอกมาเยอะแล้ว เพราะเงินมันฟาดแสงใส่ตา
comment156:ขอให้เป็นเรื่องจริงไม่ใช่พี่ชายด่าน้องสาวกระทู้ดังเดือนก่อน (ตอนนั้นติดตามแน่น สงสารตัวเอง 555)
comment156-1:พิมพ์มาขนาดนี้จริงค่ะ
comment157:ขอบคุณมากๆเลยนะคะ กระทู้นี้มีประโยชน์มากๆค่ะ ขอบคุณที่ไม่อาย ขอบคุณความกล้าของคุณ ขอบคุณที่แบ่งปัน เป็นการให้ที่ยิ่งใหญ่จริงๆค่ะ
comment158:ตามอ่านอยู่ค่าาาา
comment159:เรานัดพบกันที่ล็อบบี้โรงแรมเวลา 23.00 น. ดิฉันเดินทางล่วงหน้าไปก่อนและประสานงานตำรวจนอกเครื่องแบบเราทำตามแผนเดิมที่ได้วางไว้คือเมื่อไหร่ยื่นของกลางเมื่อนั้นเข้าจับกุมได้ทันทีและขอให้ตำรวจคุ้มกันตัวเพราะดิฉันต้องการปลอดภัย  สถานการณ์ตรงนั้นยอมรับว่าสุ่มเสี่ยงและไม่ปลอดภัยเลยมีชาวต่างชาติเยอะมาก มีคนผิวดำเยอะมากและสถานบันเทิงคึกคัก ผู้คนเดินกันควักไขว่เสียงดนตรีก็ดัง (ใครเคยไปเที่ยวซอยนี้คงรู้ว่าเป็นยังไงเนอะ) แต่ทุกคนคะไม่ว่ายังไงฉันจะทำมัน !!!

ต่อมามีเบอร์ 092-5729901 โทรมาเครื่องจอยให้จอยมารอที่ล็อบบี้ด้านนอกโรงแรมฉันก็มาทันทีและได้เจอกับคนผิวดำเขาชื่อ John หลายครั้งที่เดินผ่าน John ไม่คิดเลยว่านี่หรือคือมิจฉาชีพที่หลอกสาวไทยเรา  Johnดูดี สะอาดสะอ้าน รูปร่างก้ามปู แต่งตัวเหมือนคุณชายบ้านทรายทอง  ช่วงเวลาที่ได้คุยกับJohn หางตาดิฉันเห็นตำรวจนอกเครื่องแบบมาประจำจุดและก็เช่นกันข้างหลัง John ก็มีคนมาประจำจุด  (เอาล่ะสิ.....เจอทีมคนดำมืออาชีพ) ดิฉันชวนคุยเพื่อให้ตำรวจเตรียมความพร้อมแต่สิ่งที่เกิดขึ้นตอนนั้นคือพวกของJonn พร้อมกว่าประจำจุดไวกว่าเท่าที่แอบชำเลืองดูซ้าย1 คน  ขวา1 คน และด้านหลังJohn  1คน (คนนี้ตัวใหญ่มากดำทมึนยืนสูบบุหรี่) ถ้าเป็นแบบนี้ฉันคิดว่าต้องเปลี่ยนแผนบอกJohn ว่าเงินอยู่ในรถเราไปเอาพร้อมกัน Jonn โอเค........  ทันใดที่กำลังลุกนั้นตำรวจนอกเครื่องแบบกำลังเดินมาดูลาดเลาพอดีปรากฏว่า John จำหน้าตำรวจนายนี้ได้ (ประมาณว่าคงมีรายชื่อพร้อมหน้าตาของตำรวจในผังการทำงานของพวกคนดำเหมือนกัน) John วิ่งทันทีและอีก3 คนก็วิ่งหายไปคนละทิศทุกอย่างไวมากตามไม่ได้สุดวิสัยเพราะใครเคยไปซอยสุขุมวิท11 จะรู้ดีว่าซอยเยอะมืดคนพลุกพล่านสุดๆ แผนการณ์ล้มเหลว.............!!!

มาถึงตรงนี้ฉันปลอดภัย (John คงโทรบอกClifford R.แล้วว่าจอยเป็นสาย) สิ่งที่ทำคือนั่งลงทบทวนทุกอย่างที่เกิดขึ้นว่าแท้จริงแล้วตัวเองต้องการอะไรถึงมา ณ.จุดนี้ 1.ต้องการเงินคืน 2.ต้องการรู้ใครคือClifford 3.ต้องการทลายแก๊งค์  สรุปดิฉันต้องการทั้ง3 อย่าง  
3 สิ่งที่ฉันต้องการนี้ตำรวจยืนยันเสียงเดียวกันว่าเป็นไปไม่ได้คุณเลิกหวังเถอะ น้อยมากที่จะทำแบบนั้นได้เพราะส่วนใหญ่คนดำนั้นโอนเงินสถานเดียวไม่มีมานัดเจอรับเงินสดมีคุณนี่หล่ะที่เป็นเคสพิเศษ !!!
comment159-1:สู้ๆค่ะรอ
comment160:มาให้กำลังใจคุณเจ้าของกระทู้นะคะ ตามมาได้ถึงขั้นนี้ คุณเก่งมาก ๆ แล้วค่ะ เอาใจช่วยขอให้ได้เงินทั้งหมดคืนมานะคะ
comment160-1:ขอบคุณกำลังนะคะ.....สรุปเงินไม่ได้คืนค่ะ
comment161:รีบกลับมาเล่าต่อนะคะ  ติดตามตั้งแต่เมื่อคืนแล้วค่ะ  เป็นกำลังใจให้เจ้าของกระทู่นะคะ
ที่นำประสบการณ์มาเล่าสู่กันฟัง  เพราะกรณีแบบนี้เกิดขึ้นเยอะ  แต่สำหรับเคสนี้เป็นกรณี
พิเศษจริงๆ  ที่ได้พบเจอตัวเป็นๆ ของพวกมิจฉาชีพ  และได้ปลอมตัวเป็นสายลับดักจับพวก
ขยะสังคมแบบนี้   อ่านแล้วตื่นเต้นแทน  อย่าหายไปนานนะคะ
comment161-1:ขอบคุณที่ติดตามตั้งแต่เมื่อคืนนะคะ  บอกตรงๆ ดันโพสวันพระใหญ่วันที่ต้องทำธุระคือไม่ว่างแต่อยากโพสเลยทำให้ขาดๆ หายๆ ไม่ว่ากันโน๊ะ
comment162:เหอ เหอ เคยเหมือนกันค่ะ นี่ ห้าปีที่แล้วนะคะ ลงขายกล้อง 1000 D มีเมลล์ ติดต่อจะซื้อบอกว่าจะซื้อให้ลูกชายเรียนอยู่ที่ไนจีเรีย
คือด้วยความที่ว่า ถ้าเงินไม่มา ของก็ไม่ไป หลักการง่ายๆแค่นี้ จึงไม่ได้ส่งของไป ตานี่ก็ส่งเมลล์มาตามทวงๆๆอยู่นั้นแหละ ว่าโอนเงินให้แล้ว ๆๆๆๆๆให้ส่งกล้องไปให้ๆๆ ส่งมาหลายเมลล์มาก เสียเวลาคุยอยู่ตั้งนาน เสียเวลาทำมาหากิน



เร็วๆนี้ก็มีอีก ในเฟส ส่งมาทักทาย ดูโปรไฟล์ก็รู้ว่าเป็นเฟสปลอม ถามเรื่องสถานะการเงิน 
ตอนแรกว่าจะคุยกวนมันเล่นๆ แต่สุดท้ายก็บล็อคไป เสียเวลาทำมาหากิน
comment163:มาต่อไวไวนะคะ เคนอ่านแต่ให้โอนเงิน เคสคุณให้เอาเงินไปให้พวกนกต่อ อยากรู้จะจบอย่างไร
comment164:ทำไมหญิงไทยต้องบ้าฝรั่ง  และคิดว่าฝรั่งจะให้เงินใช้ฟรีๆ  ซึ่งมันแทบเป็นไปไม่ได้    ฝรั่งนี่งกกว่าคนไทยอีก เงินแค่ 100 USD เขาก็ไม่ยอมจ่ายให้คนต่างชาติที่ไม่รู้จักกันมาก่อนหรอก
แล้วแบบนี้ ตัวจริงก็ไมเคยเจอ อยู่ดีๆ ฝรั่งที่ไหนมันจะมาขอแต่งงาน เอาเงินหลายล้านบาทมาให้   แม้แต่ในนิยาย เรื่องแบบนี้ก็ไม่มีทางเกิดขึ้น 
แล้วทำไมยังมีหญิงไทยจำนวนไม่น้อยหลงเชื่อ ยอมควักเนื้อออกเงินตัวเองหลักหมื่นหลักแสน ให้กับผู้ชายที่ไม่น่าจะมีอยู่จริงบนโลก
comment165:ตำรวจต้องปลอมตัวละแหละในคราวต่อๆไป ลองมันจำหน้าตำรวจได้แบบนี้ละก็ ทางตำรวจก็ต้องมีเทคนิคบ้าง ไม่ใช่หน้ายังไงก็ไปยังงั้นไปจับ มันก็จำได้กันหมดพอดี
comment165-1:ใช่ค่ะ  พอเห็นหน้าตำรวจนายนี้วิ่งหนีทันทียังกะเจอผี
comment165-2:ถ้าเราเป็นตำรวจนี่แทบจะควักปืนมายิงสกัด ฮ่าๆๆ หมั่นไส้ อินมาก
comment165-3:ดิฉันวิ่งไปตามทางที่ John วิ่งตำรวจต้องวิ่งตามดิฉันเพื่อบอกว่า หยุดดดดดดดดดดดดด
อย่าตามมันอันตรายยยยยยยยยยยยยยย
ลืมตัวเหมือนกันนึกว่าเป็นฮีโร่ 55555
comment166:ทุกคนคงคาดไม่ถึงว่าดิฉันจะทำสิ่งนี้!!!

ดิฉันตัดสินใจกลับไปคุยกะคนดำที่อ้างว่าเป็นท่านทูตชื่อ George Anderson ทีนี้แผนการณ์ที่ใช้คือฉันตกหลุมรักเขาวันที่ขึ้นไปดูกล่องเงินมหาศาลบนโรงแรมในภาคแรก  ฉันสร้างเรื่องและบอก Anderson ว่าฉันชอบเขาแะเขาก็มาสารภาพว่าชอบฉันเช่นกัน (ขออ๊วกแพ๊พ) 😫😫
จริงๆ เราคุยกันผ่านทาง Facetime โปรแกรมชื่อ Imo ฉันสร้างStory ว่าเขาคือสเปค ชื่นชมเขาต่างๆ นานาสารพัดคำเยินยอจอมปลอมฉันมีให้สุดฤทธิ์ ฉันเล่นใหญ่มากเป้าหมายคือขอเจอสักครั้ง เอาใหม่ๆ ขอให้ตำรวจเจอตัวสักครั้ง 
เวลาที่ได้คุยกับ Anderson ผ่านVideoCall เขาก็พยายามจะโชว์สัดส่วน โชว์เน้นใบหน้าและแน่นอนมันพยายามโชว์ของลับ (ไอ้ขี้ทูตเอ๊ย!!) แต่ไม่ต้องห่วงฉันไหวตัวทันทุกครั้งที่มันลงกล้องต่ำเพื่ออยากSave สายตาเอาไว้มองสิ่งมีค่าอื่นๆ อีกต่อไปจะดีกว่า 
มาถึงจุดนี้ยังไม่มีบทสรุปแบบที่ทุกคนคาดหวังเพราะ Anderson ไม่ยอมมาเจอเลยแม้แต่ครั้งเดียวคงกลัวถูกรวบเพราะ Clifford R. คงบอกว่าดิฉันแสบเพียงใด  แต่ฉันก็มุ่งมั่นหาเรื่องหาช่องทางอยากเจอต่อไปเพราะหมอนี่มีหมายจับและคาดว่ามันคงอยู่ในประเทศไทยแถวประตูน้ำและสถานที่นัดพบประจำของแก๊งค์มิจฉาชีพนี้อยู่แถวอินทามะระ  จากข้อมูลเบื้องต้นที่ได้รับมาคือ Anderson มีเมียเป็นคนไทย .....โอ๊ย!!! ณ.ตรงนี้มันเจ็บแปล๊ปที่หัวใจยังไงบอกไม่ถูก ไทยหลอกไทยด้วยกันเองถามจริงๆ เหอะนะใจคอคุณทำด้วยอะไรเอาความทุกข์ของเพื่อนร่วมชาติมาหากิน คุณมันเหมือนสัตว์เดรัจฉานสมรู้ร่วมคิดกะโจรปล้นบ้านตัวเอง  
ใครพบเห็นบุคคลในภาพแจ้งได้นะคะทางเราต้องการตัว
comment166-1:อี๊....แหยงงงง มาก 
แหยงที่รู้ว่าเป็นคนโกง หน้าตาก็โกงๆ 

รูปใหญ่ไปนะคะ จขกท เลื่อนลงมาตกใจหมดเลย
comment166-2:คือทำยังไงให้ภาพเล็กคะ ทำไม่เป็นค่ะ รบกวนสอนด้วยค่ะ
ปล. ตอนใส่สูทผูกไทน์นั้นคนละเรื่องกะตอนนี้เลยนะคะ 
ดิฉันอ๊วกไปหลายรอบเหมือนกัน
comment166-3:5555 เราก็ทำไม่เป็นหรอกค่ะ แซว จขกท ไปงั้น
แต่มันตกใจจริงๆ ปกติอ่านพันทิปใน ipad อ่านก่อนนอนมืดๆด้วย เลยตกใจไม่น้อย 555
comment167:ดิฉันไม่ได้เสร็จมันเหมือนที่บางคนกล่าวหานะคะ เราคุยกันผ่านกล้องแล้วดิฉันแคปเก็บไว้ส่งให้ตำรวจค่ะ ถ้าไม่ทำแบบนี้จะเห็นหน้ามิจฉาชีพได้อย่างไร?
comment167-1:หน้าตา ยังดูดีกว่า
comment167-2:กรุณาอย่าโพสต์ภาพศพครับ
comment168:ให้ดูสิ่งที่ฉันทำและมันต้องการทำนะคะ ฉันเล่นใหญ่จริงๆ  ก้าวต่อไปทาเคชิ
comment169:ตำรวจสันนิษฐานว่านี่อาจเป็นนายใหญ่ที่เป็นคนบงการฝากจำหน้าด้วยค่ะ
comment170:โอ้ย ทั่นทูตกำมะลอ
comment171:บางสิ่งบางอย่างก็ยากที่จะอธิบายให้เป็นเหตุเป็นผล  ยากที่จะประคับประคองประติดประต่อความรู้สึกโดยไร้การปรุงแต่งอดครุ่นคิดถึงอดีตและสิ่งต่างๆ เหล่านี้ไม่ได้เพราะสิ่งที่เป็นผลกระทบคือการสูญเสีย  เราดิวว์กับมันอย่างไรทั้งที่ใจมีแต่ไม่ปล่อยวาง อยากแก้ไข จงเกลียดจงชัง โทษความซวย ทำไมทำบุญมาตั้งเยอะเทพองค์ไหนไม่ประทานพรดีๆ บ้างเลย นั่งกล่าวโทษตัวเอง คนอื่นและสถานการณ์ต่างๆ ที่เข้ามา  ช่วงเวลาที่เราจิตตกกฎดึงดูดก็จะดึงดูดสิ่งไม่ดีชั่วร้ายเข้ามาได้ง่าย (อันนี้ปรึกษาจิตแพทย์มา) เพราะฉะนั้นถ้าคุณเป็นใครสักคนที่จิตตกคุณต้องพลิกให้ตัวเองมีสติให้ได้นะคะไม่อย่างงั้นเรื่องง่ายๆ จะกลายเป็นเรื่องแย่และทวีความรุนแรงขึ้น 

ฉันสูญเสียความสัมพันธ์ที่ดีกับคนรอบข้างไปเพียงเพราะไม่ฟังคำเตือนคน ไม่ว่าจะเป็นเพื่อนสนิท พี่สาว พี่ชาย พี่สะใภ้และทุกคนในครอบครัวรวมถึงลูกน้อยที่เกือบจะเสียแม่ไปในคืนนั้น  ทุกอย่างต้องใช้เวลาเรียกคืนความสัมพันธ์ที่แนบแน่นกลับคืนมา
โดยสิ่งแรกที่ทำคือกล่าวขอโทษทุกคนจากใจ ร้องขอให้ทุกคนให้อภัยและฉันก็ให้อภัยตัวเองไม่โทษตัวเองอีกต่อไปนี่คือสิ่งที่ฉันทำ
สุดท้ายนี้ดิฉันจะจดจำเหตุการณ์นี้ไว้  จดจำวันนี้วันที่ทุกคนให้กำลังใจในวันที่ยากลำบากหนักหนาแสนสาหัส  ดิฉันต้องเข้มแข็งและก้าวฝ่าความรู้สึกร้ายๆ ออกไปและเรียกคืนความมั่นใจในตัวเองเร็ววัน  

ขอบคุณทุกคำ Comment ทุกกำลังใจ ทุกความรู้สึกที่มีให้กันผ่านทางโลกโซลชียลพวกคุณยอดเยี่ยมเหลือเกินที่สละเวลาติดตามอ่านกระทู้ๆ นึงที่ดิฉันทำขึ้นเป็นครั้งแรกและแล้วดิฉันก็ใช้พันทิพเป็นแล้วหลังจากพยายามมาหลายปีดีดัก  ขอบคุณทุกคนที่ร่วมคุยรวมถึงแชร์ประสบการณ์ของตนเองและแชร์ลิ้งค์นี้ส่งมอบต่อไปยังเพื่อนมนุษย์ด้วยกัน  คุณเป็นคนเอื้อเฟื้อมากขอบคุณในคนที่คุณเป็น

ทุกอย่างขอให้ตำรวจเป็นผู้ไล่ล่าหาตัวคนร้ายต่อไปส่วนดิฉันก็จะให้ความร่วมมืออย่างเต็มที่ในการช่วยเหลือ
comment172:อันนี้เป็นอันสุดท้ายละที่จะโพส........
หลายคนมีคำถามว่าดิฉันทำไมโดนหลอกง่ายจังขอบอกอย่างตรงไปตรงมานะคะว่าดิฉันไม่เคยรู้เรื่องนี้มาก่อนทั้งๆ ที่คนอื่นรู้ ดิฉันไม่เคยเห็นข่าวหรือคนใกล้ตัวถูกหลอกแบบนี้เลย สารภาพว่าไม่รู้จริงๆ ไม่ได้พูดเพื่อเอาตัวรอดแต่ไม่รู้คือไม่รู้ เคยไหมที่คุณไม่รู้เรื่องนั้นๆ เลยในขณะที่ทุกคนรู้ ฉันเป็นหนึ่งในคนๆ นั้นค่ะ 

โรแมนซ์สแกม หรือ โรแมนซ์สแกรมเมอร์ไม่ได้น่ากลัวนะคะถ้าคุณรู้ทันกลลวงของพวกมัน  สิ่งที่อยากเตือนสาวไทยมากๆ คือมิจฉาชีพกลุ่มนี้จะใช้รูปโปรไฟล์ชาวต่างชาติผิวขาว หล่อเหลา แต่งตัวดี ประกอบอาชีพสุจริต การงานมั่นคง อ้างตัวว่าโสด หย่าร้าง ภรรยาเสียชีวิตแล้วก็โพสภาพการใช้ชีวิตที่หรูหราความจริงคือมิจาชีพกลุ่มนี้ส่วนใหญ่เป็นชายผิวดำมาจากแอฟริกาตะวันตกโดยเฉพาะพวกไนจีเรีย  ดูกันดัน  ไลบีเรีย และเซียร์ราลีโอน  คนพวกนี้จ้องหาเหยื่อตามเวบไซด์หาคู่  นัดเดทรวมถึงโปรแกรมแชทต่างๆ โดยเฉพาะ FB, Skype, Viber, What’s app เหยื่อส่วนใหญ่เป็นหญิงโสด หม้ายอายุ30 ปีขึ้นไปการศึกษาดี หน้าที่การงานมั่นคงที่สำคัญมีสตางค์  มิจฉาชีพกลุ่มนี้จะป้อนคำหวาน ชวนคุยเอาอกเอาใจให้ความหวังสารพัดจนเหยื่อตายใจจึงเริ่มออกกลอุบายล่อลวงประมาณว่าถ้าเหยื่อตายใจก็เสร็จโจร

จากข้อมูลของบก. ปอทยังพบว่าที่ผ่านมาพบเหยื่อที่สูญเสียมากที่สุดอยู่ที่33 ล้านบาทโดยโอนเงินไปให้มิจฉาชีพ 26 ครั้งภายในระยะเวลา2 ปีทั้งที่ไม่เคยเห็นหน้าแม้แต่ครั้งเดียว รองลงมาคือโอนเงินให้มากกว่า 83 ครั้งรวมแล้ว 13 ล้านบาท 
สิ่งที่น่าตกใจมากขึ้นไปอีกคือมีชาวผิวดำอยู่ในประเทศไทยเรานี้ประมาณ 70,000 คน (ขุ่นพระ!! มากเกิ๊น) 
ผกก.2 บก.ปอท. เปิดเผยว่าสัญญาณเริ่มต้นบ่งบอกว่ากำลังจะถูกหลอกที่ควรฉุกคิด หนุ่มคนนั้นแสดงออกว่าตกหลุมรักอย่างรวดเร็ว หลังรู้จักกันไม่นานก็ใช้คำ Honey, Baby, My love, My wife ทั้งที่ยังไม่เคยเจอหน้ากัน สาเหตุที่ใช้คำเหล่านี้เพราะมิจฉาชีพคุยกับเหยื่อพร้อมกันหลายคน จึงคัดลอกข้อความเดิมๆไปใช้คุยกับเหยื่อรายต่อไป เพื่อป้องกันการเรียกชื่อผิด  ไม่เปิดกล้อง ไม่ยอมให้เห็นหน้า บ่ายเบี่ยงเมื่อขอนัดเจอตัว เป็นธรรมดาที่โจรมักไม่ใช้รูปตัวเอง แต่เอารูปของคนอื่นที่หน้าตาดีมาหลอกให้เหยื่อตกหลุมรัก รักกันไม่นานก็มีเหตุการณ์แปลกๆชวนให้เสียเงิน
เมื่อเห็นข้อความจากชายชาวต่างชาติส่งเข้ามาทำทีอยากรู้จัก หรือสนใจเรา 1.ให้เข้าไปดูหน้าโปรไฟล์ของคนนั้นว่ามีรูปส่วนตัวน้อยเกินกว่าคนเล่นเฟซบุ๊กปกติพึงมีหรือไม่ มีเพื่อนอยู่ไม่กี่คน และส่วนใหญ่เพื่อนเป็นผู้หญิง(ไทย)เฟซบุ๊กไม่มีการอัพเดตเท่าที่ควร  
2.ดูรูปภาพว่าหล่อเกินจริง ดูดีมีฐานะเกินกว่าคนปกติจะพึงมีเวลาเล่นเฟซบุ๊กหรือเปล่า ลองนำภาพนั้นไปค้นหาใน google หากเป็นรูปนักการเมือง ดารา นายแบบ ก็จะโชว์ลิงค์และชื่อจริงของรูปนี้ขึ้นมา
3.โจรเหล่านี้ใช้คำหวาน เช่น Honey, Baby, My love, My wife ตลอดเวลา
4. ชอบให้ความหวังสวยงามราวคัดลอกมาจากนิยาย เช่น 'รักคุณมากมายเหลือเกิน' 'แต่งงานกับผมนะ' 'สักวันนึงเราจะได้เจอกันและอยู่ด้วยกัน'
5.คุยสักพักจู่ๆก็อยากเห็นหน้าคุณใจจะขาด ชวนให้เปิดกล้องเว็บแคม พยายามพูดจาส่อเสียดไปทางกามอารมณ์ เพื่อให้คุณเผยสรีระร่างกาย สุดท้ายจะอัดคลิปไว้แบล็คเมล์
6.ชายคนนั้นจะขอเบอร์คุณ แล้วโทรมาหาเพื่อสร้างความประทับใจว่าโทรข้ามทวีป เช่น จากอเมริกา แคนาดา อังกฤษ จงอย่าเชื่อ เพราะเบอร์โทรเหล่านั้นสามารถเช่าได้ไม่ยาก อาจโทรมาจากใกล้บ้าน หรือประเทศเพื่อนบ้าน
7.อยากจะส่งของ จึงขอที่อยู่เพื่อส่งเงินสด เครื่องประดับสุดหรูมาให้ แต่คุณต้องจ่ายค่าธรรมเนียมและภาษีนำเข้า โดยกลุ่มมิจฉาชีพจะติดต่อคนกลางซึ่งเป็นคนไทยอ้างตัวว่ามาจากบริษัทส่งของ
8.นอกจากส่งของ ยังมีการสร้างเรื่องราว สร้างสถานการณ์คับขัน เช่น ลูกป่วย โดนคดี ได้รับมรดก ตกอยู่ในสถานการณ์ที่ต้องใช้เงินอย่างเร่งด่วน เพื่อให้คุณเห็นใจ และโอนเงินให้
9.ถ้าคุณบอกว่าได้เล่าเรื่องราวความสัมพันธ์ครั้งนี้ให้ครอบครัว หรือเพื่อนฟัง ชายคนนั้นจะออกอาการฉุนเฉียว และน้อยใจ อ้างว่าโตแล้วทำไมต้องไปเล่าให้คนอื่นฟัง
10.หากชายคนนั้นเปิดกล้องเว็บแคมให้เห็น แล้วนั่งนิ่งๆ หรือเห็นเพียงแวบๆ อย่ามั่นใจว่าคนที่เห็นเป็นพ่อเทพบุตรของคุณจริงๆ อาจอัดคลิปมาจากเหยื่ออื่นแล้วมาหลอกให้คุณตายใจก็เป็นไปได้ 
ขอบคุณที่มา : http://www.posttoday.com

"วิธีป้องกันตัวเองเบื้องต้นคือ ตระหนักรู้ด้วยการติดตามข่าวสารเพื่อรู้เท่าทันพฤติการณ์ของมิจฉาชีพกลุ่มนี้ตั้งค่าความเป็นส่วนตัวในเฟซบุ๊ก ไม่แชทคุยกับคนแปลกหน้าโดยเฉพาะเรื่องความรัก ถ้าจะคุยควรคุยผ่านวีดีโอคอลล์หรือเฟซไทม์และอย่าลืมสังเกตสำเนียงการพูด เอาง่ายๆ ว่าถ้าพูดประเด็นเรื่องเงินๆ ทองๆ บล๊อคแล้วชิ่งหนีอย่าสนทนาตอบเลยค่ะ 
ทางที่ดีควรติดตาม 2 เพจนี้ไว้นะคะเพื่อ Update ข่าวสารคือ
1. https://www.facebook.com/Thai-Anti-Scam-สาวไทยรู้ทันกลลวง-270122916403453/?fref=ts
2. https://www.facebook.com/jahooktcsd/?fref=ts

สุดท้ายนี้ขอให้ทุกท่านโชคดีเรื่องความรักตลอดไปค่ะ
ขอบคุณตำรวจท่องเที่ยวที่ร่วมกันทุกข์ร่วมสุขกันนะคะพวกคุณสุดยอดเลย
comment173:เสียใจด้วยนะคะ กับเหตุการณ์ที่เกิดขึ้น
และก็ต้องขอบคุณ จขกท.มาก ที่อุตส่าห์มาเล่าจนจบ โดยไม่เสียกำลังใจอยากหยุดเล่าไปเสียก่อน
เราไม่แปลกใจหรอกค่ะ ที่ทุกวันนี้ยังมีคนที่เชื่อมิจฉาชีพเหล่านี้อยู่
เอาง่ายๆ นะ ขนาดเพื่อนเราที่เรียนถึงปริญญาเอก ย้ำว่าปริญญาเอก เค้ายังเชื่อเลยคุณ
ไอ้เราพอเตือนตรงๆ เค้าก็ดันไม่เชื่อ หรือเชื่อว่าเค้าไม่ได้เป็นหนึ่งในนั้น (แต่ดีที่ยังไม่ถึงขั้นทะเลาะอะไรกัน)
จนเราพยายามกดแชร์พวกประสบการณ์จริงแบบ จขกท.นี่แหละ บนหน้าเฟซบ่อยๆ เข้า ถึงได้ไหวตัวทัน (มั้ง เพราะไม่เห็นพูดถึงแล้ว ช่วงหลังๆ นี้)

เพราะฉะนั้น กระทู้ของคุณจึงมีประโยชน์มาก สำหรับผู้ที่ยังไม่รู้ ไม่เคยทราบ ไม่เคยมีประสบการณ์
และขอให้บุญกุศลที่ได้ จากการเตือนภัยเพื่อนมนุษย์ในครั้งนี้ ดลบันดาลให้ต่อไป จขกท.จงอย่าได้มีเรื่องร้ายๆ มากล้ำกรายอีกเลยนะคะ
comment174:เป็นกำลังใจให้เจ้าของกระทู้นะคะ 
ขอให้สิ่งที่ผ่านมาเป็นบทเรียน 
และเรียนรู้ที่จะรักตัวเองและครอบครัวให้มากๆ นะคะ
comment175:ขอบคุณที่นำเรื่องมาเตือนกันนะคะ
 เราเข้าใจคุณค่ะ 
- คุณคงเป็นผญ.เก่ง ทำงาน หาเงิน ..คุณอาจทำงาน ๆๆ จนไม่ได้รู้เรื่องราว ข่าวสารของแก็งค์พวกนี้เลย ประมาณว่า ทำงาน กลับบ้าน พักผ่อน ไม่สนใจเรื่องทั่วไป ประมาณนี้รึป่าว
- คุณผิดหวังเรื่องความรักมา ..ความรักเป็นอาวุธที่มีอานุภาพทำลายล้างสูงมาก
- คนที่บอกว่า ทำไมเชื่อคนง่ายจัง ..จะบอกว่า เคสคุณ นี่คือคุยกับคนรวย โอนเงิน เพื่อแลกเงิน.. ในชีวิตจริงเนี่ย พวกที่ ผช.ไม่มีอะไร ไม่ทำอะไร ผญ.ยอมเลี้ยงเฉยๆก็มีจ้าา 
- สุดท้าย  อย่าสนใจ คอมเม้นที่บั่นทอนเลยค่ะ คุณอุตส่าห์เอาเรื่องของตัวเองมาเสียเวลาเขียนเตือน ..พวกเราต้องขอบคุณ คุณค่ะ
  เป็นกำลังใจให้นะคะ คุณมีบทเรียนแล้ว อย่ากลัวความรัก 
คนเราก็อยู่ได้เพราะความรักล่ะค่ะ..สู้ๆ
comment176:อ่านจบแล้ว อยากบอกว่า จขกท. ให้อภัยตัวเองนะคะ

อย่างที่ จิตแพทย์ของจขกท. ได้บอกไว้ เวลาที่เราจิตตก ก็จะดึงดูดสิ่งไม่ดีเข้ามา
จขกท. อาจยังผิดหวัง สิ้นหวัง จากความรักครั้งเก่า ภายนอกเหมือนหายดีแล้ว
แต่ลึกๆ คือยังรู้สึกแย่ รู้สึกผิด รู้สึกไม่ดีกับตัวเองอยู่ จิตใจช่วงนั้นเลยอ่อนแอ
เปิดช่องให้คนเข้าหาง่าย เจอจุดอ่อนเข้าพอดี

จขกท. โปรไฟล์ดี มีเงิน พอคนมันจะหลอก มันก็หลอกแบบใหญ่ ๆ ใหญ่พอที่ จขกท. จะเชื่อ
ถ้าสมมติ มีคนโปรไฟล์ที่เลิศกว่าเรามากๆ มาหลอกคนธรรมดาอย่างเรา เราก็อาจจะไม่เชื่อ
ว่าจะเอาเงิน เอาทองมากองให้ขนาดนี้

ไม่เป็นไรนะคะ จขกท. เรียนรู้กับมัน ให้อภัยตัวเอง
เพราะตอนนั้นคุณกำลังจิตใจอ่อนแอ เลยเปิดช่องโหว่ได้ง่าย
เรื่องนี้ไม่มีใครโง่ ใครฉลาด

คนที่คิดหลอกคนอื่น จะหลอกสำเร็จหรือไม่ ยังไงก็ผิดค่ะ
คนถูกหลอก ถ้าจะผิดก็ผิดตรงที่ไม่รักษาใจของตนเองให้ดี ก็เท่านั้นค่ะ
comment177:เสียดายแทนจขกท.มากที่ไม่ได้เงินคืน
อย่างไรก็ตาม เป็นกำลังใจให้ผ่านเรื่องแย่ๆไปได้นะคะ

อ่านกระทู้จนจบ เรานึกถึงพวกผิวดำ(ไม่ทราบสัญชาติ) ที่คอนโดเราเลยค่ะ

คือ ขอท้าวความก่อน ว่าคอนโดที่เราอยู่ เป็นแบบ row lise มันก็จะมีหลายๆ ตึก หลายเฟสด้วยกัน
เราเริ่มเข้ามาอยู่แบบเช่า เพราะสะดวกกับงานสามี
ชั้นเดียวกับที่เราอยู่ จะมีครอบครัวคนดำ อยู่ห้องนึง อยู่กันแบบพ่อแม่ลูก ลูกชายโตแล้ว น่าจะสักสิบต้นๆ
เราสงสัยมาตลอด ว่าเค้าทำงานอะไรกัน คือ เรากับลูกออกจากที่นั่นตอนเช้า ปิดห้องยังไม่ตื่น 
พอบ่ายๆ เค้าจะเปิดห้อง คงจะประหยัดแอร์น่ะนะ เวลาเราเดินผ่าน ก็ไม่เห็นเค้าทำอะไร มีแบบนั่งกดโน๊ตบุคบ้างบางที บางทีก็เห็นเมียเค้าเก็บกวาดห้อง (ไม่กล้ามองเข้าไปตรงๆ)
ไม่เคยเห็นออกไปไหน หมายถึงออกไปทำงานข้างนอกน่ะ
ช่วงเย็น จะเห็นจับกลุ่มกันกับพวกคนดำ นั่งคุยกันใต้ตึกมืดๆ เราก็ไม่เคยเดินผ่าน 
ลูกชายเค้าชอบมาทักเรา ทักลูกสาวเรา คงเหงา ไม่มีเพื่อน 
เราก็ทักทายลูกชายตามมารยาท เคยถามว่าไม่ไปเรียนหรอ เค้าก็บอกว่าไม่ไปแล้วทำหน้าเศร้าๆ เราก็กลัวเสียมารยาทเลยไม่ถามต่อ
ตอนนี้เราย้ายมาอยู่อีกตึก แต่เป็นเฟสเดียวกัน คืออยู่แล้วสะดวกดีก็เลยตัดสินใจซื้อ ย้ายมาแต่ก็ยังเจอดช.บ่อยๆ เค้าชอบปั่นจักรยานเล่นตอนเย็น (ที่นี่มีจักรยานให้ยืมฟรี)
เค้าก็ปั่นมาตึกเรา ก็ทักทายกัน เราเลยถามว่าพ่อแม่ทำงานอะไร (สงสัยมานาน) เค้าก็แบบ ไม่ตอบ เปลี่ยนคำถาม เราเคยถามไป สองครั้ง คำตอบที่ได้ไม่เคยเคลีย และทำหน้ามึนๆ ก้มหน้าๆ ใส่เราตลอด 
ยังเคยคุยเล่นกับสามีว่า สงสัยพ่อแม่เด็กนี่จะทำงานผิดกฎหมายนะ มีที่ไหน พาลูกมาด้วยแต่ไม่ให้เรียนหนังสือ เราอยู่ที่นี่มาจะสองปี เค้ามาอยู่ก่อนเราอีก ตอนนั้นยังไม่คิดถึงสแกมเมอรนะ
จนมาอ่านกระทู้นี้ เรานึกถึงครอบครัวนี้เลย ยิ่งรายละเอียดเรทราคาคอนโดที่เช่า คือตรงมาก 
คอนโดที่เราอยู่นี่ถ้าเป็นห้อง studio ราคาปล่อยเช่ากันก็  7/8/9000 แล้วแต่ขนาด สภาพและเฟอรนิเจอร์ 
ละจุดที่จขกท.บอกว่าตามไปถึงคอนโดแล้วเจอเมียนั่งกินส้มตำอยู่ใต้คอนโด โอ้โห คือใช่ (พาครอบครัวมาร่วมขบวนการด้วย)
หลายๆ ครั้งเราเห็น พวกคนดำมารวมตัวกันที่ร้านกาแฟในโครงการ แบบนั่งกันสามสี่คนกับโน๊ตบุค 
เราเลยคิดว่า ใช่แน่ๆ ต้องเป็นพวกนี้แน่ๆ 
ถ้าตำรวจต้องการเบาะแสเพิ่มเติม เรายินดีให้รายละเอียดนะคะ (แต่เค้าจะต้องการไหม?)
comment177-1:ดีงาม ถ้าช่วยได้ก็ช่วยๆกัน แถวบ้านแม่เราก็คนดำเยอะเลย มีหนนึงหลายปีแล้วแหละ เราเดินจะไปซื้อของหน้าปากซอยก็เจอบางคนเรียกเรา excuse me เราหันไปมองแต่ไม่กล้าคุยด้วย เขาไว้ผมทรงงูเก็งกองนะและมีมาดนักกีฬา จริงๆพวกนี้มีที่มาแบบถูกต้องดีๆมาเล่นบอลมาค้าแข้งนะ แต่ก็ต้องปลอดภัยไว้ก่อน เพราะไม่รู้ว่าใครมาไม้ไหนแน่
comment178:เราเรียน ภาคอินเตอร์  จะมีคนดำเรียนเยอะมาก 
บางคนก็นิสัยดี  บางคนก็ถ่อยสุดๆ>> ชอบดูถูก ญ ไทยมากเลยค่ะ
พวกนี้แปลกนะ บางครั้งเหมือนไม่ได้ตั้งใจมาเรียนหรอก
เหมือนมาหาคู่มากกว่า จีบคนโน้น คนนี้ไปเรื่อย โดยใช้เงินเป็นตัวล่อเลยค่ะ
comment179:พ่อเราเพิ่งเล่นโซเชียลก็ชอบเอาฟอร์เวิร์ดเมลล์มาเล่าให้ฟัง เล่าแบบตื่นเต้นอะ เพราะยังไม่ชิน ฟังแล้วมุกก็คล้ายๆเดิม หลอกให้โอนเงินเหมือนเดิม แต่เราเบาใจตรงที่พ่อเราระมัดระวังเรื่องธุรกรรมการเงินอยู่แล้ว อาแปะนี่งกแต่รู้ว่าไม่มีอะไรได้มาง่ายๆ
comment180:ตอบง่าย ๆ ครับว่า จขกท. อยากแต่งงานกับ USD

Clifford Rodney  บอกว่าจะนำเงินจำนวน 8,000,000 USD หรือประมาณ 287,161,495 บาท (สองร้อยแปดสิบเจ็ดล้านหนึ่งแสนหกหมื่นหนึ่งพันสี่ร้อยเก้าสิบห้าล้านบาท)


ปล. คุณใช้คำว่าประมาณแบบผิด ตัวเลขเงินไทยที่ละเอียดถึงหลักหน่วยมันไม่ใช่การประมาณแล้วครับ

ภาษาข่าวชอบใช้คำว่า ประมาณ, ราว ในลักษณะที่ไม่แน่ใจจำนวนที่ถูกต้อง ซึ่งมันผิดความหมายของทั้ง 2 คำนี้
"มีผู้ได้รับบาดเจ็บประมาณ 13 คน"
แทนที่จะใช้คำว่า "มีผู้ได้รับบาดเจ็บ 13 คนซึ่งตัวเลขยังไม่แน่นอน"

แล้วอัตราแลกเปลี่ยนมันก็เปลี่ยนแปลงตลอด ไม่จำเป็นต้องมาเสียเวลาคิดและพิมพ์เป็นตัวอักษรละเอียดขนาดนี้ครับ

เรื่องที่ควรละเอียดกลับไม่ละเอียด
มาละเอียดเรื่องไม่สร้างประโยชน์ให้ชีวิต

ปล. อันที่จริง พูดไปก็เหมือนผมด่าตัวเองไปด้วยแหละ
comment181:จำได้ว่าตอนเด็กๆเคยเกือบเชื่อ lottery scam ตอนนี้ความรู้แน่นมาก ถ้ามีโอกาส ว่างมากๆ troll พวกนี้เล่นสนุกไม่หยอกเลยทีเดียว 
ปล. เรามีแฟนฝรั่ง เจอกันในเน็ต แต่คุยกันนานมาก ราวๆครึ่งปี เปิดกล้องคุยแทบทุกวัน ไม่เคยขอเงิน บินมาหา แถมออกเงินให้เราไปหา ถึงเขาจะไม่รวย แต่ก็รักนะ
comment182:ขอเป็นอีกหนึ่งกำลังใจให้ จขกท ขอให้เรื่องร้ายๆผ่านพ้นไป
คนที่ไม่รู้นี่เค้าไม่รู้จริงๆนะคะ หลายท่านๆอาจจะสงสัยว่ามุขหลอกแต่งงานนี่มีมานาน ทำไมยังมีคนตกเป็นเหยื่อง่ายๆ
ขอยืนยันว่ายังมีคนที่ไม่รู้อีกเยอะค่ะ ยกตัวอย่าง น่าจะประมาณปีนึงมาแล้วคนรู้จักเราคนนึงเค้าปล่อยเงินกู้
มาเล่าให้ฟังว่ามีญาติผู้หญิงคนนึงมาขอกู้เงินประมาณห้าหมื่น คนปล่อยกู้ก็สงสัยว่าจะกู้ไปทำไมเพราะดูแล้ว
เธอไม่น่ามีรายจ่ายอะไรเลย ถามก็ไม่ค่อยยอมบอก จนรู้ว่าเธอไปคุยกับฝรั่งแล้ว แล้วฝรั่งบอกจะขอแต่งงาน
จะส่งของมีค่ามาให้มากมาย แต่ของติดด่านต้องจ่ายภาษีอะไรประมาณนี้แหละ เธอจึงตื่นเต้นรีบหาเงินจะส่งไปให้ 
นี่ยืนยันว่าคนไม่รู้ยังมีจริงๆค่ะ
comment183:ฝากบอกผญ. คนนี้ให้หน่อยค่ะ

มีคนส่งมาให้หลังไมค์
comment184:ลงภาพอีกทีเมื่อกี้อาจไม่ชัด
comment184-1:เคยมาแอดเฟสเรา แต่เรามีแฟนแล้วเป็นคนไทย ไม่ค่อยรับแอดคนแปลกหน้าอยู่แล้ว กดเข้าไปดู Profile มา มีรูปไม่กี่รูป เราเห็นไม่น่าไว้ใจเลยลบ request ออกไปเลยค่ะ
comment185:ขอบคุณที่นำเรื่องมาเตือนภัยค่ะ เราเชื่อว่ามีคนอีกมากมายที่ไม่รู้ว่ามีเรื่องแบบนี้เกิดขึ้นจริงๆ 
เป็นกำไรใจให้เจ้าของกระทู้ค่ะ ขอให้จับได้ไวๆค่ะ 

คนดำดีมีเยอะก็จริง แต่น่ากลัวก็มี เราเพิ่งเจอเดินตามที่เซนทรัลเวิร์ดเมื่ออาทิตย์ก่อน 
เราลงจากบีทีเอสชิดลมจะเดินไปเซนทรัลเวิร์ด เห็นคนดำใส่ชุดเหมือนนักบวชยาวๆ กำลังถามไรยามซักอย่าง
เราเผลอไปสบตา 1 วิ เขาเดินตามจี้เราแล้วเรียกมิสๆ แบบเบามากคือคนอื่นจะไม่ได้ยินเลย 
เดินเรียกตั้งแต่บีทีเอสชิดลมยันเข้าห้างเซนทรัลเวิร์ด เข้าห้างก็ยังตาม เราวิ่งไปหายามชี้ให้ยามดูเขาถึงไปค่ะ  
เราไปเจอเขาอีกที เขาก็ตามผู้หญิงคนอื่นอีก
comment186:ติดตามครับ
comment187:เมื่อ 10 กว่าปีที่แล้ว ตอนเล่น net ใหม่ๆ
เคยได้รับ email ประเภทว่าเป็นนักการเมือง โดนปฏิวัติ มีเงินนำออกมาไม่ได้
หาคนจะส่งไปให้ แล้วถ้าออกจากประเทศเขาได้ เขาจะแบ่งเงินให้ เราก็ตาโตเลย 
แต่เรานึกว่าเพื่อนแกล้งค่ะ (แกล้งเขาไว้เยอะ)
comment188:เอาจริงๆนะคะ ท่านฑูตตัวจริง เค้าไม่เดินไปไหนมาไหนต่างถิ่นคนเดียวค่ะ มักมีผู้ติดตามเสมอ
จุดสังเกต อีกข้อนึงคือ นี่มันยุคดิจิตอลออนไลน์ค่ะ คนทำธุรกรรมผ่านทางธนาคาร สะดวก รวดเร็ว ความเสี่ยงน้อย มันหมดยุคคนหอบเงินใส่ไหฝังดิน และพกเงินสดจำนวนมาก ๆ เดินทางไปมาแล้วค่ะ
ดิฉันเคยมีเพื่อนโดนหลอกแบบนี้แหละค่ะ ตอนนั้นทั้งบอกทั้งเตือนก็ไม่ฟัง หาว่าเราจะกลัวเค้าได้ดีกว่า หลังๆเลยเฉยๆไปเลย กรรมใครกรรมมันค่ะ สู้ๆนะคะ คนเราล้มได้ก็ลุกได้ค่ะ เงินทองของนอกกายไม่ตายก็หาใหม่ได้ค่ะ
comment189:เข้าใจจขกท.ค่ะ บางทีคนมันไม่รู้ก็คือไม่รู้จริงๆ แบบไม่ได้ติดตามข่าว ไม่ได้เล่นโซเชียล 

เคสจขกท.เหมือนเพื่อนเราแทบจะเป๊ะๆเลย คือถูกหลอกนี่ไม่ใช่นางจะไปหวังเงินทองอะไรเค้านะคะ นางบ้านรวยโปรไฟล์เลิศอยู่แล้วค่ะ จบนอก พูดได้สามภาษา แต่นางพึ่งเฟลกับชีวิตรักมาไง บวกกับผู้ชายที่เคยคบๆมา มักจะฐานะด้อยกว่า แล้วก็มาพึ่งนางเรื่องเงินๆทองๆเสมอ

พอมาเจอผู้ชายรูปหล่อ โปรไฟล์เลิศ (ตานี่หลอกว่าเป็นวิศวกร จบออกซ์ฟอร์ด เปิดบริษัทก่อสร้างของตัวเอง) มาพูดจาปากหวานใส่ แถมคนนี้อังกฤษเป๊ะด้วย แบบดูมีการศึกษาอ่ะไม่ใช่อังกฤษสไตล์เมียเช่าแบบในสคริป แล้วยังเป็นพ่อหม้ายลูกติดเมียตายเรียกคะแนนสงสารอีก เท่านั้นแหละค่า ตกหลุมรักไปเลย

แต่เคสเพื่อนเรายังดี เพื่อนๆเตือนแล้วฟัง แต่ก็ต้องกล่อมกันอยู่นาน ส่งเคสตัวอย่างไปให้ดูไม่รู้กี่อัน ถึงอย่างงั้นก็ยังยืนยันจะคุยไปจนจุดไคลแมกซ์คือรอจนผู้ชายขอให้โอนเงินให้ จะได้แน่ใจว่าอิตานี่เป็นสแกมเมอร์จริง แล้วพอถึงเวลา ก็ใช่จริงๆ จะเหลือเหรอ สุดท้ายนางก็บล็อกอีตานี่ไป แล้วก็เศร้าไปพักใหญ่ 

คือแบบ ไอพวกนี้แม่มเข้าใจจับจุดอ่อนผู้หญิงจริงๆนะ ถ้าเป็นผู้หญิงประเภทจนๆ หวังเกาะผู้ชายแล้วไปหลงเชื่องี้ก็เข้าใจได้ แต่หลอกผู้หญิงรวย โปรไฟล์เลิศได้นี่ไม่ธรรมดา เอาจริงๆคือผู้หญิงเก่งจำนวนมาก (แต่ก็ไม่ใช่ทั้งหมดนะอย่าว่าเราเหมารวม) วันๆทำแต่งาน วันๆเจอแต่ลูกน้อง ผู้ชายที่เจอมีแต่ด้อยกว่าไม่เจอที่ดีๆเท่ากันซักที บางทีเจอที่ดีๆ ก็เป็นพวกบ้างานเหมือนกันไม่มีเวลามาปากหวานสร้างวิมานสวยหรู พอมาเจอพี่มืดในคราบผู้ชายหล่อ รวย ปากหวาน นี่จบเลย ปิดจ๊อบ เงินในกระเป๋าพร้อมพุ่ง 555

ยังไงก็ตาม ให้กำลังใจเจ้าของกระทู้ค่ะ ทั้งในเรื่องของสแกมเมอร์และเรื่องครอบครัว หวังว่าซักวันจขกท.จะเจอผู้ชายดีๆที่เหมาะสมกันแล้วก็ไม่ได้หวังจะมาหลอกเอาอะไรค่ะ
comment189-1:แค่คุยกันผ่านตัวอักษร หน้าตาจริงๆก็ไม่เคยเห็น เพราะไม่เคยเปิดกล้องคุย? ผู้หญิงประเภทนี้เค้าก็ตกหลุมรักกันไปได้เนาะ ง่ายจริงๆ
comment189-2:ขอบคุณนะคะ................ที่เข้าใจ 
และก็แสดงความยินดีกับเพื่อนด้วยที่ไม่เสียอะไร 
มีเคสนึงตำรวจตามอยู่คือประมาณว่าผญ.ไทยคนนี้สวย มีฐานะทางสังคม รวย หน้าที่การงานจบนอกเป็นด๊อกเตอร์และเป็นอาจารย์มหาวิทยาลัยดังโดนโรแมนซ์สแกรมไถเงินหลอกเป็นรายเดือนเพราะเธอเสียท่าส่งภาพโป๊ะเปลือยของตัวเองไปให้คนดำ  เข้าทางมันๆ เอาขู่จะเอามาแบ๊คเมล์เช้าเย็น  เคสนี้น่าเห็นใจ น่าสงสารมากจริงๆ ค่ะ
คือจะบอกว่าบทสนทนาการคุยมันทำให้เคลิ้มจริงๆ ค่ะถ้าใจไม่แข็งพอเสร็จทุกราย
ขอบคุณที่ให้กำลังใจ จขนท นะคะ
comment190:จริงๆดูคุณก็มีการศึกษา มีเงินของตัวเอง ไม่น่าเชื่อเนอะจะหลงกลคนพวกนี้ได้ด้วยตัวอักษรที่อ่านดูยังไงก็โอเว่อร์เกินจริง

เวลาคนเราโหยหาความรัก ตอกย้ำด้วยความโลภนี่น่ากลัวจริงๆ ลืมฉุกคิดไปได้ทุกอย่าง

ยังไงก็ขอให้สมหวังในอนาคตนะคะ อย่าพลาดซ้ำอีกก็แล้วกัน
comment190-1:ขอบคุณมากๆ นะคะที่อวยพร
การศึกษาดีไม่ได้ช่วยทำให้ไม่ถูกหลอก หรือไม่โลภนะคะ
comment191:ใช่ที่โทรมาMet107 รึเปล่าคะ ได้ฟังด้วยตกใจและอยากเป็นกำลังใจให้ค่ะ
comment191-1:ใช่ค่ะ ขอบคุณที่จำกันได้
comment192:ไม่สงสาร ไม่เห็นใจ เรื่องเดิมๆ ซ้ำซาก โดนกันมาแบบนี้มากมาย ยังจะมีรายใหม่ๆอีก ..เพลีย
comment193:แต่ก็ขอบคุณที่อุตส่าห์อ่านจนจบนะคะ
comment194:ขอบคุณจขกท.ที่เอาเตือน
เราเป็นคนหนึ่งที่ชอบแชทกับฝรั่งตั้งแต่สมัยเรียน
เป็นคนชอบมโนเพ้อฝัน ชอบอ่านนิยาย ชอบผู้ชายแบบพระเอกนิยาย ไม่ชอบผู้ชายอวดร่ำอวดรวย แต่ฝันอยากมีสามีรวย เราเชื่ออีกอย่างของเราคือ พวกรวยๆระดับนี้เขาก็คบคนระดับเดียวกับเขา เขาคงไม่ลดตัวมาหาผู้หญิงในเนต  เคยเจอแขกอินเดีย หลอกว่าเป็นฝรั่ง เปิดกล้องมา ห้องหรูมากระดับสิบดาวผ้าม่านปลิวไสว คงเปิดพัดลม  วันนั้นบล็อคเลย (msn)
comment194-1:ฝรั่งดีๆ ก็มีนะคะถ้าชอบฝรั่งจริงๆ แบบฟันธงแล้ว
จขนท แนะนำว่าเปิดกล้องคุย ถ้าพูดถึงเรื่องเงิน รายได้จนทำให้เราอึดอัดก็ลดความสัมพันธ์ลงไปเลยค่ะ 
ขอบคุณที่ติดตามกระทู้ค่ะ
comment194-2:ขอบคุณค่ะ มีแล้วค่ะ ถึงเขาไม่หล่อแต่เขาก็อ้วนและหัวล้านนะ5555555  สิ่งที่ฝันกับสิ่งที่เป็นช่างสวนทางกันสุดๆ
comment195:ขอให้ต่อไปนี้มีแต่สิ่งดี ๆ เข้ามานะคะ คุณ จขกท

เราไม่สงสารคุณ เพราะคุณเป็นผู้หญิงที่เข็มแข็งมากคะ 
เรากลับชื่นชมคุณมากกว่าคะ ที่กล้าเอาเรื่องน่าอายของตัวเองมาลง เพื่อเตือนภัยให้กับผู้หญิงคนอื่น

ไม่แปลกหรอกคะที่คุณจะโดนหลอก 
เราเคยอ่านหนังสือของ แฟรง อนาเบล นักต้มตุ๋น ระดับโลก
เค้าเคยทำการทดลองที่จะหลอก ต้มตุ๋นคน โดยคนที่มาทดลองก็รู้ตัวอยู่แล้วว่าจะต้องโดนหลอก

แต่สุดท้ายพวกมิจฉาชีพเค้าก็มีวิธีการ ที่จะต้มตุ๋นคะ ผู้ที่เข้าการทดลอฃไม่รอดสักรายทั้ง ๆ ที่รู้ตัวอยู่แล้วด้วยนะคะ
คนที่ว่า จขกท ลองไปหาหนังสืออ่านดู ไม่เจอกลยุทธพวกนี้กับตัว ไม่รู้จริง ๆ คะ
comment196:หนังสือหาซื้อได้ที่ไหนคะรบกวนช่วยแนะนำด้วยค่ะ
ขอบคุณที่empower นะคะ ตอนเขียนแรกๆ ก็อายอยู่ (อายมากด้วยกลัวดูไม่ดี) 
แต่ก็ต้องก้าวข้ามเพราะทางจนท. ตำรวจแจ้งมาว่าหญิงไทยถูกหลอกเยอะมากจริงๆ
ขอเป็นเพียงคนๆ นึงที่ช่วยเหลือสังคมก็พอแล้ว
comment196-1:เรามีหนังสืออยู่ที่บ้านอ่านจบหลายรอบแล้ว ถ้าคุณ จขกท อยากอ่าน จะส่งไปให้ทางไปรษณีย์คะ
ส่งที่อยู่มาทางกล่องข้อความนะคะ
comment196-2:ขอบคุณที่เอื้อเฟื้อนะคะ แต่ขอให้จขนท. ไปซื้อดีกว่าค่ะ สะดวกกว่าด้วยค่ะ 
รบกวนขอดูหน้าหนังสือช่วยถ่ายรูปหน่อยได้ไหมคะ
ขอบคุณล่วงหน้าค่ะ
comment197:เราเกือบเคยโดนหลอกครั้งหนึ่ง แต่โชคดีที่ฝรั่งมันโง่กว่าเราอ่ะ 

เราได้รับอีเมล์จากฝรั่งคนหนึ่ง ข้อความหวานเลี่ยนมาก ก็คุยตอบโต้กันอยู่ 2-3 ฉบับ แต่บังเอิญว่ามีฝรั่งอีกคนมันส่งอีเมล์มาหาเราด้วย ข้อความที่ส่งมาเหมือนกันกับคนแรกเด๊ะๆๆ เปลี่ยนแค่ชื่อ เราเช็คในกูเกิ้ล รู้เลยว่ามันก็อปแบบอีเมล์นี้มาจากกูเกิ้ล เลยแจกกล้วยให้มันคนละลูก แล้วก็ด่ามันกลับ

ช่วงหลังๆ ฝรั่งแอดมาทางเฟสบุกเยอะมาก เราเช็คประวัติทุกคนที่ขอแอดมา เอารูปไปค้นดู บางครั้งก็เจอเจ้าของรูปตัวจริง ซึ่งไม่เคยรับรู่ว่าถูกพวกเลวเนี่ยเอารูปมาหากิน  เราคิดว่า พวกคนที่ติดต่อมาไม่ว่าช่องทางใด 99.99% เป็นพวกสแกมเมอร์ บางคนยังไม่ได้คุยกับเราด้วยซ้ำ แค่ทัก Hi, I want to be a good friend มา เราเอารูปไปเช็คก่อนเลย พอมั่นใจว่าสแกมเมอร์ชัวร์ เราก็ด่าเลย ไม่ต้องมารู้จักกันหรอก หลังๆ  เราตัดปัญหาไม่รับแอดใครทั้งนั้น รวมถึงบอกพี่ๆ ทุกคนถ้ามีฝรั่งแอดมา ให้บล็อกเลย อย่าไปคุยกับมันเสียเวลา

แต่ช่วงไม่กี่เดือนมานี้เราเจอแขกอินเดียขอแอดมาเยอะมาก ไม่รู้ไปเอาไอดีเฟสบุกเรามาจากไหน รวมทั้งเคยเจอแขกที่เจอตัวเป็นๆ ในห้างที่พยายามมาตีสนิทด้วย รู้แต่ว่าเป็นแขกแต่ไม่รู้สัญชาติไหน ให้ระวังให้ดีค่ะ 

จะพูดจะคุยกับคนต่างชาติ ให้ระวังตัวให้มากค่ะ จะได้ไม่เสียใจในภายหลัง

เป็นกำลังใจให้ จขกท. สู้และผ่านพ้นเรื่องร้ายๆ ไปได้ด้วยดีนะคะ
comment197-1:ตอนนี้จขนท. ก็โดนกระหน่ำแอดเฟคบุคส่วนตัวเยอะมาก มีทั้งหนุ่มหล่อลากหน้าตาดี แก่บ้าง หนุ่มบ้าง ทหาร นักธุรกิจ คือมากมาย
แต่ไม่รับแอดสักคน............แต่ก็มีพวกพยายามสูงส่งเข้า Messenger ทักโน่นนี่
คนแปลกหน้าที่ไม่เคยเห็นหน้าต้องระวังตัวนะคะ คุณเป็นคนฉลาดมากๆ และขอบคุณที่เป็นกำลังใจให้นะคะ
comment198:สวัสดีต้นเดือนมีนาคม 59 นะคะ
วันนี้มีเรื่องใหม่มาบอกค่ะ
ท่านใดหรือเพื่อนๆ หรือคนรู้จักที่กำลังคุยกะฝรั่งท่านนี้ขอบอกเลยว่า "ปลอม" ค่ะ 
ทางจขนท. ได้คุยแล้ว คนนี้ชื่อใน FB :William Carter  
ใครคุยอยู่แนะนำว่าเลิกคุยไปเลยค่ะ
comment199:ขอบคุณ จขกท ที่เอาข้อมูลมาเตือนเพิ่มเติม

เรายังตามเข้ามาอัปเดทข้อมูลในนี้เรื่อยๆนะคะ เป็นกำลังใจให้ จขกท ด้วยค่ะ
comment199-1:ขอบคุณนะคะน่ารักมากๆๆ
comment200:ขอบคุณสำหรับข้อมูลค่ะ
comment200-1:

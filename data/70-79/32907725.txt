title:บางทีเราก็ให้ค่าบุคคลที่พูดเก่งจนทำให้เขาอีโก้กระจาย และหลงลืมข้อดีของบุคคลที่เงียบขรึมไปนะ
comment:สวัสดีค่ะเพื่อนๆชาว Pantip  
ก่อนจะอ่านกระทู้นี้ เราขอแนะนำคำศัพท์ 2 คำที่เราจะใช้อธิบายตลอดทั้งเรื่องเพื่อความเข้าใจไปในทางเดียวกันค่ะ 

Extrovert: เป็นประเภทของคนที่ชื่นชอบการเข้าสังคม พูดคุยได้ไม่หยุดระหว่างงานปาร์ตี้ มักจะพูดมากกว้าฟัง
ได้รับพลังงานผ่านการใช้ชีวิตอยู่ท่ามกลางผู้คน ไม่กลัวที่จะเสนอความคิดเห็น หลายๆครั้งได้รับโอกาสดีๆก็เพราะพูดเก่งนี่แหละ

Introvert: เป็นประเภทของคนที่ดูเหมือนจะขี้อาย แต่จริงๆแล้วแค่ไม่ค่อยพูด จะแสดงความคิดเห็นได้ดีถ้าเป็นเรื่องที่สนใจ 
ไม่ค่อยชอบสุงสิงกับใครถ้าไม่จำเป็น เป็นผู้ฟังมากกว่าพูด ได้รับพลังงานผ่านกิจกรรมที่อยู่กับตัวเองเช่นอ่านหนังสือ ทำอาหาร เล่นดนตรี


ขอบคุณภาพประกอปจาก Blog: A Cup of Jo 
[Spoil] คลิกเพื่อดูข้อความที่ซ่อนไว้http://joannagoddard.blogspot.com/2014/06/are-you-introvert-or-extrovert.html

พอเห็นภาพกันนะคะ เอาล่ะมาเข้าเรื่องกันเลยค่ะ 

หลายคนในสังคมหรือแม้กระทั่งค่านิยมในปัจจุปันนี้มักจะบอกว่าคนที่พูดเก่ง 
คุยเก่งนั้นจะได้เปรียบเวลาเข้าสังคมกว่าคนที่พูดน้อยและขี้อาย ผู้คนเหล่านี้จะได้รับความก้าวหน้าจากหน้าที่การงาน 
และการเกลื้อหนุนง่ายจากผู้อื่นเพราะไหนจะมี connection เยอะ และไหนจะรู้จักทำให้คนประทับใจและมีทักษะในการจูงใจคน 
สามารถ convince คนได้อีก 108 ซึ่งมันก็คือเรื่องจริง และบางครั้งก็รู้สึกว่าตนเองก็คือหนึ่งในคนแบบนั้น 
ชีวิตมันก็เป็นอย่างนั้นจริงๆนั่นแหละ แน่นอนว่าหนังสือ Best seller แนวการพัฒนาทักษะการพูด 
และครอสเรียนแนว John Robert Power ที่ดูจะมีมากขึ้นในทุกๆวันนี้ เหมือนเป็นหลักฐานการตอกย้ำถึงสิ่งที่กล่าวมา 

ออกตัวก่อนเลยว่าเป็น Extrovert แต่เพราะอยากจะให้หลายๆคนตระหนักถึงสิ่งที่เรียกได้ว่า
เป็นจุดด้อยผสมจุดอ่อนเราในบางขณะ หรืออักนัยหนึ่งก็คือของคนเหล่าดูนี้บ้าง 
อย่าพึ่งได้มองเห็นและเชื่อถือแต่เพียงสิ่งที่เห็นว่ามีแล้วดีเพียงอย่างเดียว 
จากตัวตนของเรา และประสบการณ์ที่เราเคยได้ร่วมงานมากับบุคคลที่มีคุณสมบัติที่ได้รับการยอมรับด้วยประการทั้งปวงนี้ 
เราพบว่าหลายคนที่เรารู้จัก หรือบางครั้งก็แม้กระทั่งตัวเอง ขาดตกบอกพร่องทักษะบางอย่างไป  
แต่อาจจะไม่เคยรู้ตัวด้วยอาจจะเพราะมีอีโก้บังตา

เราต้องทำความเข้าใจกันก่อนว่า status ทางสังคมบางอย่างที่เหล่า Extrovert ได้มานั้น 
บางทีมันก็ได้มาจากความสามารถในการทำให้ผู้อื่นรักใคร่ เอ็นดู อยาก support 
ความสามารถที่จะรู้จักสังเกตและแลกเปลี่ยน ให้ ในสิ่งที่อีกฝ่ายกำลังมองหาอยู่ 
เช่นการเปิด connection เชื่อมผู้คนที่มี benefit ร่วมกันเข้าหากัน 
เพราะฉะนั้นการที่นานวันเข้าจะมีอีโก้บ้างว่าอันตัวเรานั้นก็ไม่ใช่ไก่กานะถือเป็นเรื่องที่เข้าใจได้

แต่สำหรับ Extrovert บางคนการมีชั่วโมงบินสูงขึ้นเรื่อยๆแต่กลับทำให้พวกเขาหลงละเลยให้ค่า 
ไม่ใคร่จะใส่ใจกับทักษะที่สำคัญอีกอย่างหนึ่งไป

เป็นทักษะที่สำคัญมากๆที่มีค่าดุจเดียวกัน ทักษะที่ทำให้การทำงานแบบ Team work ดำเนินไปได้ด้วยดีถึงขีดสุด
นอกเหนือจากนั้นยังเป็นทักษะที่เยียวยาหัวใจของผู้คนได้มากมายมหาศาล 
เป็นทักษะที่เข้าถึงได้ง่ายมากหากมีหัวใจเปิดกว้าง พร้อมกับสมาธิที่นิ่งพอ 
เป็นทักษะที่ใช้เวลาในการฝึกฝนน้อยกว่าทักษะแรกมาก 

แน่นอนว่า "ทักษะในการฟัง" นั่นเองที่พวกเขาบางคนที่พูดเก่งเกินบรรยายกลับไม่มี 

และสิ่งนี่ก็คือจุดอ่อนผสมจุดบอดที่เรากล่าวถึง

Extrovert หลายคนไปได้ไม่เคยไกลกว่าจุดที่ตัวเองยืนอยู่เพราะไม่เคยรับฟังคนอื่นอย่างละวางความจำเป็นต้องเป็นฝ่ายถูก 
บางคนหนักเกินเยียวยาเพราะเชื่อว่าเวลาของตนนั้นมีค่าและ decision making ของตัวเองถูกเสมอเกินกว่าการรอให้ผู้อื่นแสดงความเห็นของตนเองให้จบ(แล้วเวลาและมุมมองของคนอื่นไม่มีค่าด้วยหรือไง) the art of getting feedback ห่วยเกินบรรยาย 
แนะนำให้ไปอ่านเล่มนี้ [Spoil] คลิกเพื่อดูข้อความที่ซ่อนไว้


"เพราะฉะนั้นในบางครั้ง การให้ค่าคนที่พูดเก่ง เจิดจรัสยามปรากฎตัว มีวาทะศิลป์ดีเยี่ยมเพียงอย่างเดียว
โดยลืมเลือนผู้ที่อาจจะขี้อายมากกว่า ชอบยืนหลบอยู่ตรงมุมห้อง หรือยืนเก้ๆกังๆอยู่แถวประตูทางออกมากกว่า 
แต่กลับเป็นคนที่รับฟังคุณได้อย่างลึกล้ำสวยงามไปมันก็เป็นสิ่งที่น่าเสียดายมากเลยนะ"


ต้องขอบคุณการที่ Extrovert ได้ร่วมงานกับ Extrovert ที่ดูผิวเผินเหมือนจะไปกันได้ดี 
แต่พอถึงช่วงเวลาคับขันจริงๆกลับไม่ใช่อย่างนั้น หลังจากที่ได้รวบร่วม Feedback จากผู้คนรอบข้างที่ได้ร่วมงานกันมา 
หลายคนในนั้นเป็น Introvert ทำให้เราได้รับแง่คิดใหม่ๆ เห็นว่าเราพลาดอะไร และเคยมีมุมมองแบบไหนต่อตนเองและผู้อื่น

ดังนั้นจงให้มันเป็นดั่งพรเถิด หากใครบางคนจะมีธรรมชาติที่คุยเก่ง 
ใครบางคนที่สามารถพูดคุยทลายกำแพงของคนแปลกหน้าได้รวดเร็ว 
ใครบางคนนั้นจะเปล่งคำพูดที่ชวนคิด และ empower people's hearts ได้เสมอ
อย่างพอดิบพอดีต่อระดับความเคารพนับถือในตัวเองของคู่สนทนา

และให้มันเป็นพรอีกเช่นกันที่ใครบางคนจะมีพื้นที่ในการฟังแก่ผู้อื่นที่มากพอ 
ใครบางคนจะมีทัศนคติแห่งการพร้อมที่จะเปิดกว้างและไม่ยึดติดกับรูปแบบ pattern คำตอบเดิมๆ 
ใครบางคนที่เลือกที่จะฟังจนเข้าถึงก่อนแล้วค่อยเปล่งวาจาตอบกลับมา 
ใครที่มักจะขบคิด มีความเงียบงันแห่งการใช้สติบ้างระว่างการสนทนา

และมันก็เป็นพรอีกเหมือนกัน ถ้าใครเลือกที่จะมีทั้งสองสิ่งนี้

อย่าให้ความสามารถอย่างใดอย่างหนึ่งบดบังอีกอย่างหนึ่ง กดดันอีกฝ่ายหนึ่ง 
หลบเลี่ยงอีกฝ่ายหนึ่ง เพราะอีกนัยหนึ่งนั้น

มันก็ฉุดรั้งการที่จะก้าวไปข้างหน้าของตนเองด้วยเช่นกัน

===================================================================

Part II

ขออนุญาติยกตัวอย่าง Introvert ที่เรานึกออก มีคุณสมบัติ ค่อนข้างเก็บตัว พูดน้อย แต่ประสบความสำเร็จกันอย่างพลิกโลกดูบ้างค่ะ 

สายการเมือง


Abraham Lincoln 


Mahatma Gandhi

สายธุรกิจ


Warren Buffet


Amancio Ortega Gaona

สาย Silicon Valley



Mark Zuckerberg


Guy Kawasaki 


Elon Musk

สายวงการบันเทิง


[centerAangelina Jolie

แล้วตัวเพื่อนๆจัดอยู่ใน type แบบไหน มีประสบการณ์อะไรบ้าง share กันเต็มที่เลยนะคะ
comment1:Like รัวๆเลยครับ บางทีสงครามใน Office มันก็เกิดจากพวกที่ไม่หยุดพูดที่แหละ เก่งกันจัง
comment2:ต้องลองเงียบบ้างละ งิ
comment3:เราเลย introvert   จะทำตัวให้ extrovert มันยากมาก
comment4:จริงๆไม่ค่อยชอบสุงสิงอะไรมาก  ไม่ชอบทอล์คเคทีฟอ่ะไรมากมาย  แต่ก็พอได้กับการต้องออกสังคม
comment5:introvert เหมือนกันครับ มีความสุขกับการทำอะไรเงียบๆคนเดียว

อ่านหนังสือ ดูหนัง ฟังเพลง เล่นเกมส์ ท่องโซเชี่ยล

วันหยุดถ้าไม่ออกมาหาอาหารกิน ก็อยู่ในห้องนอนแหล่ะ

คนเข้าใจก็มี ไม่เข้าใจก็มี เคยถูกว่า ไม่เอาญาติพี่น้อง

คือผมเป็นคนเงียบๆ ไม่ยุ่งเรื่องชาวบ้าน ไม่สังสรรค์ อ่ะครับ
comment5-1:555555 ผมก็เป็นแบบคุณทุกอย่างเลยครับ
โดยเฉพาะอย่างยิ่ง พวกคำพูดที่ว่า 
'ไม่เอาญาติ ไม่เอาเพื่อน' นี่ได้ฟังจนชินเเล้วครับ
comment5-2:หมาป่าเดียวดายเหมือนผมเด๊ะ
comment5-3:เฮอะ  ญาติหาว่าเป็นคนใจดำด้วยซ้ำ
เพราะความไม่ค่อยพูดนี่ล่ะ
comment5-4:เรียกผมเหรอครับ อ้าวโทษ ๆ ผมหมูนี่
comment5-5:ตอนนี้เราก็คนประเภทนี้​ทั้งๆที่ตอนเด็กๆเป็นคนกล้าแสดงออกมากๆ​ รำ​ เต้นหลีด  พูดฉะฉาน​ พอมามัธยมโดนล้อว่าเหยิน​จากนั้นเราก็ไม่ค่อยพูดอีกเลย​เงียบจนเพื่อนบอกว่าน่ากลัว(ตูผิด?) ข้อดีคือญาติจะเกรงใจ​ ข้อดีถัดมาคือจืดจางจนสามารถสืบราชการลับได้​ แถมเรามีเพื่อนสนิทน้อยมาก​ ไม่ชอบเข้าหาคน​ ถ้ายิ้มคือจะยิ้มแหยๆ​ ชอบอ่านหนังสือ​ฟังเพลงเงียบๆ​วันๆก็ล่องลอยในเฟสอ่านนู่นนี่ไปทั่ว​ กินข้าวดูหนังคนเดียวบ่อยๆ​ For​ever​ alone​สุดๆ
comment5-6:คุณคือเราในเวอร์ชั่นผู้ชายค่ะ
comment6:"เห็นเงียบๆ กินเรียบเรยยยนะ"
comment7:รู้เลยว่าเป็นพวก Introvent อ่ะ
comment8:เราเกลียดคนพูดมาก จะเฟรนด์ลี่มาจากไหนก็ช่าง น่ารำคาญบอกตรงๆ

แต่คนเงียบๆ กลับโดนหาว่าหยิ่ง  คือต้องชวนคุยมันซะทุกคนซะทุกเรื่องเลยเหรอถึงจะไม่หยิ่ง  โคตรเซ็งอ่ะ  

ขอโทษด้วยที่อาจตอบแรง เพราะเรารู้สึกแบบนี้จริงๆ
comment8-1:เห็นด้วยยยยยยยยยยยย   คือ เข้าใจว่าคนมันต่างกันนะ เค้าก็ไม่ผิด เราก็ไม่ผิด ที่ต่างกัน

แต่เอาจากใจจริงนะ รำคาญญญญญญญญญญญญย  พวกเฟรนดลี่จนเกินไปมากๆอะ
comment8-2:ถูกต้องที่สุดอย่างเซง ไม่คุยด้วยก็หาว่าหยิง แล้วทำไมไม่มาชวนคุยก่อนละ ยังไม่มาชวนคุยเลยบอกว่าหยิ่งละ
comment9:เป็นคนเงียบค่ะเพราะโลกส่วนตัวสูง ชีวิตนี้บอกได้เลยว่ามีเพื่อนจริงๆไม่กี่คน คนที่เข้าใจเราจรืงๆเท่านั้นค่ะไม่ใช่ว่านิสัยแย่จนไม่มีคนเอาแต่เราเลือกที่จะไม่คบใครค่ะเพราะว่ามากคนมากความและอีกอย่างเรารู้ว่าถ้ามีเพื่อนเยอะเพื่อนจะโกรธเราภายหลังเพราะ เราโลกส่วนตัวสูงนึกจะคุยก็คุยนีกอยากเงียบๆก็หายไปเลย หายไปนานด้วยนะ เลยไม่คบใครเพราะไม่อยากให้เพื่อนโกรธที่เราเป็นแบบนี้ จะชอบอยู่คนเดียวมากกว่า หรือจะคุยเก่งก็ต่อเมื่อเจอคนถูกคอมากกว่าค่ะ ส่วนเคยเจอเหมือนกันพวกพูดมากเรานั่งฟังมันก็เพลินดีทำให้ทุกคนไม่เขินที่จะคุยแต่พวกนี้ไม่ค่อยชอบฟังคนอื่น พอคนอื่นพูดบ้างก็มันจะพูดแทรกหรือไม่ฟังเปลี่ยนเรื่องคล้ายไร้มารยาท มันก็อย่างว่านะมันต้องพอดีพอดีตามกาลเทศะ เป็นกันไหมพวกพูดเยอะๆเหมือนจะน่าคบนะแต่พอคบจริงๆเหมือนไม่จริงใจ ก็มีคนงงนะทำใมเราเพื่อนน้อยและไม่ออกไปไหนไม่คุยกับใคร ใครจะว่าหยิ่งก็ไม่เป็นไรเพราะเราเป็นแบบนี้มันมีความสุขดีไม่เดือดร้อนใครก็พอละ
comment10:ผมเป็นคนพูดน้อย ชอบคนที่คุยสนุก แต่ไม่ชอบคนพูดมากครับ 
ผมเคยมีปัญหากลุ้มใจบางอย่าง พอผมจะไประบายกับพวกที่พูดมากๆ มันจะเป็นแบบนี้ครับ

ผม : เรามีปัญหาเรื่องที่ทำงานอะ เครียดมากๆเลย
เขา : เออ ใช่ๆ เราก็มีเหมือนกัน วันนี้นะ แบบว่า.......บลาๆๆๆๆๆ

สรุปแล้วผมก็ต้องเป็นคนฟังอย่างเคย...
comment10-1:ถูกใจมากค่ะ จนบางครั้งสงสัยคนบางคนมากว่า ในชีวิตเคยตั้งใจฟังคนอื่นพูดแบบจริงๆบ้างมั้ย ไม่ใช่ฟังๆไปให้จบๆเพื่อที่ชั้นจะได้พูดๆๆๆต่อ
comment10-2:เจอเหมือนกันเลยค่ะ บางครั้งเล่นเอาเราไม่ได้พูดเรื่องของตัวเองจนลืมไปเลยว่าจะพูดอะไร ต้องฟังๆอย่างเดียว 55
comment10-3:โดนมากครับ ความเห็นนี้ มันทำให้ผมย้ำกับตัวเองตลอด ถึงขนาดว่าถ้ามีใครสักคนเอ๋ยถามอะไรบางอย่างออกมา บางทีเขาอาจจะอยากให้เราถามกลับหรือจริงๆเขาอาจจะต้องการระบาย ต้องการคนรับฟังในเรื่องนั้น , ผมเชื่อว่า introvert จะเข้าใจ introvert ด้วยกันดีครับ
comment10-4:เราก็เป็นแบบนี้เลย พออยากจะระบายอะไรให้เพื่อนฟัง กลับกลายเป็นว่าไม่ได้พูด ต้องมาฟังเพื่อนพูดแทน เราก็เลยเป็นคนไม่ชอบพูดอะไรให้ใครฟังอีกเลย ถือว่าถ้าพูดไปแล้วไม่มีใครฟังก็จะไม่พูด แต่เมื่อไรที่มีคนฟังเรา เราก็จะรู้สึกดี แล้วก็พูดให้เขาฟัง แต่น้อยมากกกกกอ่ะ
comment11:เป็น introvert 100%
เราเป็นผู้ฟังที่ดี ไม่ค่อยพูด เงียบๆ มีเพื่อนน้อย
พูดแต่กับคนที่สนิท คนที่เข้ามาถึงเราได้
เคยพยายามทำตัวให้พูดเก่งๆ แต่ทำไม่ได้เลย ฝืนมากๆ ยากมากๆ
สุดท้ายก็เลยปล่อยไปตามธรรมชาติ ทำกิจกรรมที่เราชอบไป
ใครจะว่าใบ้ ว่าหยิ่ง ก็ช่างเหอะ
comment11-1:เหมือนเราเลย ตอนนี้เลยโดนหาว่าทำตัวเข้าถึงยาก
comment12:Introvert

บ่อยครั้งเบื่อหน่ายกับการที่เราโดนพวก Extrovert  ขโมยคำพูดและความคิดของเราเอาไปพูดต่อเหมือนเป็นของตัวเองเวลาเข้าสังคม
comment12-1:เราก็โดนบ่อย จนบางครั้งเราก็แอบสับสนว่าตกลงอันนี้มันคือคำพูดเรา หรือ คำพูดคนอื่นกันแน่ 555
comment13:สองภาคอะ  ถ้าอยู่กับเพื่อนหรือที่ทำงานก็พูดคุย  รู้สึกเงียบแล้วแปลกๆ  แต่ด้วยอาชีพ  ต้องพูดทั้งวันค่ะ  (สอนเด็ก)  พอวันหยุด  ก็เงียบค่ะ  อ่านหนังสือ  ฟังเพลง  ดูหนัง  เงียบๆๆๆคนเดียวค่ะ  ชอบมาก
comment13-1:ใช่เลยค่ะ สอนหนังสือเหมือนกัน
อยู่ในห้องนี่พูดและด่าไฟแลบ 55
แต่พออยู่ที่บ้านจะเงียบ เล่นมือถือ ดูทีวี
โลกส่วนตัวสูงค่ะ พ่อแม่ยังเคยงง ลูกชั้นอยู่ที่อื่นมันพูดมากด้วยเหรอ หุหุ
comment14:สังเกต ในออฟฟิศ คนพูดมากเพื่อนๆ ชอบ มักทำงานไม่ค่อยได้เรื่อง ขยันแต่พูด 
ส่วนคนไม่ค่อยพูดจะทำงานดีกว่าคนพูดมาก 

ไม่รู้จริงเปล่า แต่เท่าที่สังเกตมาอะ
comment14-1:จริง แต่ก็ระวังพวก Introvert แบบอีโก้หลบใน ดีเข้าตัวชั่วใส่คนอื่นนะ
ชอบเลีย เห็นเงียบๆ ก้มหน้าทำงานไป จับผิดคนอื่นไป พอตัวเองผิดมั้งมีคนเจอ เริ่มแถละกลายเป็น Extrovert mode เฉย
comment14-2:ไม่จริงหรอกครับ
ทั้ง อินโทรเวิร์ท และ เอกซ์โทรเวิร์ท ก็สามารถทำงานห่วย และ ทำงานดีได้ เท่าๆกันนั่นแหละครับ

แต่บางครั้งมันขึ้นอยู่กับว่าคุณได้ทำงานตำแหน่งที่ตรงกับนิสัยคุณจริงๆหรือเปล่า
เช่น เซลส์แมนขายโฆษณา ก็จะเป็น ตำแหน่งที่ชาว เอกซ์โทรเวิร์ท ทำงานได้ดี มนุษยสัมพันธ์เลิศ เอาใจลูกค้าอยู่หมัด และมีลูกล่อลูกชน ให้ได้สิ่งที่ตัวเองต้องการจากคนอื่น
ส่วน นักคอลัมน์นิสต์ ก็จะเป็น ตำแหน่งที่ชาว อินโทรเวิร์ท ฉายแวว เพราะไม่ค่อยพูด ช่างฟัง จึงมีแนวโน้มเป็นนักคิด และมีคลังศัพท์ที่กว้างกว่า จากนิสัยรักการอ่าน
(เป็นการยกตัวอย่างให้เห็นภาพแบบ ง่ายๆ นะครับไม่ตรงทั้งหมดหรอก)

ทั้งนี้ มันก็มีผลแค่เล็กน้อยครับ และส่วนใหญ่จะส่งผลกระทบมากๆกับคนที่แค่ทำงนไปวันๆ
คนที่เก่งจริง จะสามารถพัฒนาตนเองให้มีสกิลที่เหมาะกับงานของตนได้ครับ แม้จะต้องปรับตัวมากๆก็ตาม แต่อาจเครียด
หรือคนที่ฉลาด รู้ว่าอะไรดีกับตัวเอง และมีโอกาสเป็นใจ ก็จะแสวงหางานที่เหมาะกับตัวเองครับ ซึ่งจะช่วยลดความเครียดได้

ระวังเรื่องอคติ นะครับ
comment14-3:จริงอย่างที่ คห. 14-2 กล่าวไว้ครับ มันขึ้นอยู่กับตำแหน่งงานด้วย เพราะลักษณะนิสัยของบุคคลแต่ละกลุ่มมันจะเหมาะสมกับงานในลักษณะที่แตกต่างกันพอสมควร (ถึงต่อให้คุณพยายามปรับตัวก็เถอะ แต่เชื่อเถอะ ลึกๆมันก็ไม่ใช่ตัวคุณ) ในบริษัทหลายๆบริษัทก่อนที่จะได้สัมภาษณ์งาน เขาจะมีแบบทดสอบ MBTI ซึ่งจะระบุลักษณะของกลุ่มคน 16 ลักษณะ ว่ากลุ่มคนแต่ละกลุ่มเหมาะสมกับตำแหน่งไหน (ทั้งนี้ ผู้เข้าสอบต้องทำข้อสอบด้วยความสัตย์จริง)

อย่างคนอินโทรเวิร์ท ให้ไปทำงาน Sale หรือเป็นฝ่ายการขายนี่ลำบากแน่ แต่ถ้าให้ไปทำงานพวกธุรการ, บัญชี, ตำแหน่งเลข หรือที่ปรึกษาต่างๆนี่ถนัดมาก
comment14-4:14 เขาหมายถึงไอพวก extrovert มักพูดมากไป จนงานเสียสมาธิครับ งานอะไรก็ช่าง
comment15:เป็น Introvert ครับ ไม่ถามก็ไม่ตอบ แม้จะรู้เรื่องเกี่ยวกับที่เขาพูดก็ตามที
เคยมีเพื่อนที่เป็น Extrovert จ๋าเขาเป็นคนดีมากแต่พอเริ่มเข้าสังคมการทำงาน
เขาเริ่มเปลี่ยนไปทีละน้อยจากที่อีโก้เยอะอยู่แล้วปัจจุบันคงเยอะแบบเรียกไม่กลับแล้วครับ
น่าจะมาจากที่มีคนเยินยอเยอะ (ทั้งจริงใจและไม่จริงใจ) คำชมเนี่ยเป็นยาฆ่าคนบางประเภทให้ตายอย่างช้าๆได้เลย
comment16:Extrovert ขนานแท้ค่ะเงียบปากไม่ได้เลย เห็นด้วยกับจขกท.ที่สุด
ความคิดเห็นดี ๆ เรามักใจได้รับจากเหล่าชาว Introvert ทั้งหลายค่ะ
รู้ตัวนะคะ แต่มันอดไม่ได้น่ะสิ 555
comment17:Extrovert เป็นดาบสองคมได้ง่าย
เจอพวก Extrovert ดีๆ ก็จะมีแต่เรื่องดีๆเข้ามา  ถ้าพาพวก Introvert ขึ้นสังคมได้ยิ่งแจ๋ว

ไปเจอพวก Extrovert โอ้อวดสรรพคุณตัวเองยันคนใกล้ชิด(บางทีไม่ได้รู้เรื่องด้วย) 
แนะนำมั่วซั่วว่ามันดีๆๆ โดยไม่ได้ รู้พื้นเพ รู้รสนิยมของคนอื่น พอไม่ตรงตัวเองหน่อย หาเรื่องติได้ตลอด 
พอโดนเถียงกลับบ้าง ไม่ฟังเลย จะยัดให้คนอื่นเชื่อตาม
แล้วพวกนี้รู้ไม่จริง ใช้วิธีหยอดพูดดีๆให้ฟังไม่ต้องเชื่อนะให้ไปคิดเอง พูดชั้นเชิงไปก็ยังดูเหมือนมันฉลาดไง
กินเหล้าเล่นพนันขายของผ่านมาหมดแล้ว คิดว่าชีวิตข้าแน่อะไรทำนองนี้ ภาษาชาวบ้านพวกอีโก้นั้นแหละ

ในสายตา Introvert ที่รู้จริงทำจริง Extrovert พวกนี้จะกลายเป็นโชว์โง่ไปเลย 
แนะนำว่าอยู่เงียบๆ ยังจะฉลาดกว่า ไม่มีใครรู้ว่ามันโง่
comment18:แยกไม่ออกค่ะ ว่าตัวเองเป็นแบบไหน
แต่บางเรื่องก็กล้าพูด  เพราะถ้ามันมีผลกระทบกับตัวเรา 
แต่ดันไม่ชอบพูดกับคนในหมู่มาก
ชอบชวนคุยกับคนที่อยู่น้อยๆ มันกันเองกว่าและสนิทใจได้เร็วกว่า
แถมยังประเมินฝ่ายตรงข้ามได้ดีกว่าด้วย
comment19:โดยเนื้อแท้เป็น คนเงียบมาก่อน
แต่สถานการณ์อาชีพและการทำงาน ทำให้เป็นคนต้องพูดต้องแสดงออก

หลายครั้งมากที่เบื่อหน่ายคนเงียบ  เงียบในทางงี่เง่า
1. เงียบในที่ประชุม  ระดมความเห็นอะไรก็เงียบ แต่มาพูดเย่อหยิ่งโอ้อวดโชว์เหนือหลังประชุม 
    ว่าประชุมกันโง่ๆ ทำไมไม่ทำอย่างนั้นอย่างนี้  ระดับชั้นเลยไม่แสดงความเห็นหรอกไร้สาระ
    โอ้โห เก่งจริงนะ  ถึงเวลาออกความเห็นหดหัว  กินแรงคนอื่นประชุมแล้วยังคิดไม่ดีกับเค้าอีก
2. เงียบในชั้นเรียนเสวนาหรือสัมมนา  คือไม่สนใจแสดงออก ไม่สนใจแลกเปลี่ยนความเห็น 
    กรูมาเสพมาฟัง อย่ามายุ่งกับกรู สงสัยมาก ว่า ไม่อยากแลกเปลี่ยนความเห็นแล้วมาสัมนาทำลิงอะไร
    บ่อยครั้งมากๆ ที่เกิดเดดแอร์ในห้องสัมนา 


ส่วนตัวบอกเลย ประสบการณ์เจอคนเงียบแล้วฉลาดจริงๆน่ะ ไม่เยอะ
ที่เยอะคือ เงียบเพราะกลัวการแสดงออก 
กลัวต้องรับผิดชอบคำพูด
กลัวว่าคนจะไม่รับฟังหรือคัดค้าน
แถมที่หนักคือ มีแบดแอททิจูด แล้วนั่งคิดว่าตัวเองเหนือชั้นแต่ไม่ลงมือทำอะไร

โห้  เหมือนแค้นมาระบายออกเลยเนอะ  
แต่ก็จริงๆนะ
comment19-1:เห็นด้วย เจอบ่อยเลย
comment19-2:ใช่เลยอ่ะ
เราเป็น Introvert โดยสันดาน แต่พอทำงานต้องเรียนรู้ที่จะเป็น Extrovert
เพื่อไม่ให้เสียสิทธิในการแสดงความคิดเห็นของตัวเอง
comment20:อยากบอกว่าเราก็ไม่แน่ใจว่าตัวเองอยู่ในประเภทไหน
เพราะภายนอกอาจดูเป็นพวก Extrovert เพราะจะเป็นคนที่พูดเก่ง ชวนทุกคนคุยแม้กระทั่งคนแปลกหน้าที่เจอแล้วถูกชะตา 
ก็จะสามารถหาเรื่องคุยได้ เพราะเราจะรู้สึกอึดอัดเวลาที่คนหมู่มากอยู่ด้วยกันแล้วเกิดความเงียบ
แต่ในใจมักนึกเสมอว่า ทำไมฉันต้องหาเรื่องคุยด้วยด้วยเนี่ย เราไม่ใช่เอาแต่พูดแต่จะหาเรื่องที่ทำให้ทุกคนได้พูดได้เล่าออกมามีส่วนร่วม
แต่ยังไงสุดท้ายก็ต้องเป็นคนคุยมากกว่าซะส่วนใหญ่

ภายในเราคิดว่าเราเป็น Introvert นะเพราะจริงๆชอบอ่านหนังสือ ดูหนัง ทำอะไรด้วยตัวเราคนเดียวมากกว่านะ ดูสบายๆดี
แต่ด้วยความที่เป็นคนชอบพูด ชอบคุย พอเงียบไม่คุยขึ้นมา คนดันสงสัยว่าเราเป็นอะไร ป่วย มีอะไรผิดปรกติ โกรธอะไรหรือเปล่า
อยากบอกให้รู้ว่าตรูก็อยากเงียบ ฟังพวกแกพูดมั่งนะ เฮ้อ เพลียจริงๆ
comment20-1:นี่มันเราชัด ๆ รู้สึกยังกะตัวเองเป็นคนพิมพ์เองยังงั้นแหล่ะ 

เฮ้อออ สับสนด้วย
comment21:Introvert ครับ เป๊ะเลย คือจะไม่ค่อยเริ่มสนทนากับใครก่อน ถ้าไม่จำเป็นต้องคุยหรือมีหัวข้อไปถามจริง ๆ จะเป็นฝ่ายตอบเขามากกว่า และไม่ค่อยชอบเข้าสังคม ไม่ใช่ไม่อยากมีเพื่อนนะครับ แต่ไม่ชอบการไปตั้งวงคุยกันนาน ๆ หรือไปนั่งกินเหล้ากัน (ปกติไม่กินเหล้าด้วย)

จะชอบคุยกับเพื่อนที่ชอบอะไรเหมือน ๆ กัน ไปทำกิจกรรมด้วยกันได้ ถ้าอยู่กับกลุ่มเพื่อนตัวเองจะสบายใจมากกว่ากลุ่มอื่น ๆ ที่แปลกหน้าหรือไม่ค่อยรู้จัก อันนี้แหละตัวผมเลยยืนยันว่าเป็นคนประเภทนี้จริง ๆ แต่หลาย ๆ คนไม่เข้าใจ ผมก็ไม่ได้หวังให้ใครเข้าใจหรอก แค่อย่ามาทำร้ายหรือกวนประสาทใส่ก็พอ เพราะผมไม่ทำใครก่อนอยู่แล้ว
comment22:ขอบคุณ จขกท.ค่ะ อ่านแล้วได้มุมมอง และได้กำลังใจ ส่วนตัวเป็นคนคุยไม่เก่ง สงสัยตัวเองมาตลอดว่าตัวเองเหมาะกับอาชีพหรือไม่(งานขายค่ะ)

เห็นเพื่อนคุยสัพเพเหระกับลูกค้าได้เป็นชั่วโมงๆแล้วรู้สึกทึ่งว่าเก่งจัง แต่เราเองก็ประสบความสำเร็จในอาชีพดีมาเป็นสิบปีแล้ว ก็ทำให้เชื่อมั่นในตัวเองมากขึ้น

อยากให้คนพูดไม่เก่งทุกคนหาข้อดีของตัวเองให้เจอนะคะ ถ้าให้เรามองตัวเอง เราว่า เราเป็นคนฟังเก่ง และฟังจริงๆแบบจริงใจ เก็บใจความสำคัญได้ จับความรู้สึกคู่สนทนา

ได้ค่อนข้างดีว่าเค้ารู้สึกยังไง ทำให้รู้สึกได้ว่าลูกค้าจะค่อนข้างสบายใจที่ได้ร่วมงานกับเรา แต่อย่างไรก็ตามลึกๆด้วยอาชีพแล้วก็ยังรู้สึกอิจฉาคนพูดเก่งๆอยู่่นิดหน่อยอยู่ดี
comment22-1:อ่านแล้วชอบตรงนี้มากเลยค่ะ 

"อยากให้คนพูดไม่เก่งทุกคนหาข้อดีของตัวเองให้เจอนะคะ ถ้าให้เรามองตัวเอง เราว่า เราเป็นคนฟังเก่ง และฟังจริงๆแบบจริงใจ เก็บใจความสำคัญได้ จับความรู้สึกคู่สนทนาได้ค่อนข้างดีว่าเค้ารู้สึกยังไง ทำให้รู้สึกได้ว่าลูกค้าจะค่อนข้างสบายใจที่ได้ร่วมงานกับเรา"

การเก็บใจความสำคัญได้นี่ถือเป็นพรวิเศษอย่างหนึ่งเลยนะคะ เพราะในใจความสำคัญนั้นมักมี Solution ของสิ่งที่ลูกค้าหรือคู่สนทนาต้องการอย่างแท้จริงซ่อนอยู่ 

เพื่อนของเราคนหนึ่งชื่อ D เคยแชร์ให้ฟังว่าเซลล์ที่พูดเก่งนั้น ไม่ได้แปลว่าจะขายของเก่งเสมอไป เพราะถ้าเซลล์เอาแต่พูดถึงแต่ข้อมูลสินค้า โดยไม่มีการถามคำถามเพื่อเช็ค Need ของลูกค้าจริงๆ ว่าลูกค้าต้องการอะไรกันแน่ แล้วขายในสิ่งที่เขาเชื่อว่าดีแต่ไม่ใช่สิ่งที่ลูกค้าให้ค่าหรือไม่ตอบโจทย์วัตถุประสงค์หลักของลูกค้า จะไม่มีทางปิดการขายได้แน่นอน

เช่นมีอยู่ครั้งหนึ่งที่เราเข้าไปทำทรีตเม้นท์หน้าในคลีนิคเสริมความงามแห่งหนึ่ง นอนบนเตียงปุ๊บไปพนักงานยังไม่ทันจะคลีนหนัาเสร็จก็ดี พนักงานก็เริ่มขายครีมบำรุงผิวของคลีนิคให้เรา > < แล้วโดยปราศจากการสร้าง Rapport หรือบทสนทนาเพื่อสร้างสายสัมพันธ์กันเลย(เข้าเรื่องด้วยการบอกสรรพคุณของครีมเสร็จสรรพ) ว่าครีมตัวนี้น่าซื้อ ดีมากเลย กำลังจัดโปรโมชั่นอยู่(ไม่มีคำถามในเชิงเช็คข้อมูลของลูกค้าก่อนว่า ปัจจัยที่ทำให้เราซื้อครีมคืออะไร) ดาราชื่อนั่นชื่อนี่เขาใช้(เป็นดาราที่เรารู้จัก แต่ไม่มีอิทธิพลมากพอที่จะตัดสินใจซื้อตาม) พูดให้ตายเราก็ไม่รู้สึกอยากได้ค่ะ 

แต่สมมุติเขามีการชวนพูดคุยแบบสบายๆเพื่อเช็ค Need ก่อนเข้ารับการบริการ หรือทำ CRM กับประวัติการเข้ามารับบริการของเรา เขารู้แน่นอนค่ะว่าการที่เรามาทำทรีตเม้นท์ที่คลีนิคนั้น มีความเป็นไปได้มากน้อยแค่ไหนที่เราจะซื้อครีมของเขา และเขาควรจะขายสินค้าหรือบริการประเภทไหนที่เหมาะกับความต้องการของเรา เพราะฉะนั้นตรงนี้ทักษะในการฟัง และจับใจความสำคัญ ไม่ยิดติดกับความคิดของตนเองมากจนเกินไป และเสนอแนะในสิ่งที่ใช่กลับไป มันย่อมง่ายที่จะก่อให้เกิดความรู้สึกเชื่อใจสำหรับลูกค้า และเกิดการซื้อขายขึ้นในที่สุดค่ะ 

เพราะฉะนั้นการคุณ PenT ประสบความสำเร็จในอาชีพนี้ติดต่อกันมาหลายปีคือสิ่งที่ใช่และถูกต้องแล้วค่ะ 

ขอบคุณมากๆเลยนะคะ สำหรับการ Sharing และยินดีมากๆที่อ่านสิ่งที่เราเขียนแล้วได้กำลังใจค่ะ
comment22-2:
comment23:คิดว่าตัวเองค่อนข้างมาทาง Introvert 
ในใจอยากจะลองทำตัวแบบตรงข้ามบ้าง แต่มันฝืนมันยากจริงๆ เพราะเราชอบฟังมากกว่า ยิ่งมีคนมาพูดมาระบายมาปรึกษาเรา เราจะชอบมาก แล้วช่วยเค้าคิดแก้ปัญหา 
แล้วต้องยอมรับว่า Extrovert ดูทำให้การเข้าสังคมง่ายขึ้นมากอ่ะ พูดเก่ง ดึงความสนใจเก่ง ต่างจากเราซึ่งยืนเงียบๆค่อนฟัง ซึ่งหลายๆครั้งมันทำเราเหมือนโดนกลืนไปกับแบ็คกราวน์ยังไงก็ไม่รู้ เฮ้อออออ
comment24:ดีใจจังที่มีนิยาม introvert ด้วย
ถ้าไม่ได้อ่านกระทู้ดีๆแบบนี้ยังคิดเลยว่า introvert เป็นโรคจิตหรือป่าว
ที่แท้พวกเขามีคุณค่ามากๆในอีกแบบ
บ่องตง extrovert คือพวกที่มีพื้นที่ในสังคมมากๆ จน introvert รู้สึกแตกต่าง มีปม
ที่แท้ยังมีคนแบบลินคอล์น วอเรน มาร์ค และโจลี อีก
comment25:introvert เหมือนกัน ก็มันไม่มีเหตุผลที่จะต้องพูดนี่นะ อ่านหนังสือดีกว่า
comment26:จะว่าตัวเองเป็น introvert ก็ไม่เชิงนะ เพราะเราก็คุยกัยเพื่อนอย่างสนุกสนานอยู่ แต่ต้องกะเพื่อนสนิทเท่านั้นนะ แถมเป็นคนมีเพื่อนน้อยด้วย 4-5 คนเอง (ฮาาา..)

แต่เราไม่ชอบคุยกับคนแปลกหน้า ไม่ชอบคุยโทรศัพท์ เพื่อนที่ไม่สนิทมากโทรมา ยังไม่ค่อยอยากรับเลย โยนให้สามีคุยแทนตลอด ทะเลาะกับสามีประจำ นางบอกว่าเราต้องมีปฎิสัมพันธ์กับเพื่อนมนุษย์บ้าง เหอะๆๆ

ตอนนี้พยายามแก้ไขตัวเองอยู่ มองโลกในแง่ดีมากขึ้น กล้ามากขึ้น สู้ๆ ฮึ้บๆ.. ^^
comment27:Introvert ในออฟฟิศ 
Extrovert ในกลุ่มคนสนิท
comment28:เป็นคนเงียบๆ ครับ. เวลาอยู่คนเดียวแล้วไม่ค่อยพูดกับใคร.
comment29:ไม่อยากให้ทุกคนเข้าใจว่าคุณจะเป็นข้อ   Extrovert หรือ Introvert  อย่างใดอย่างหนึ่ง
ความจริงแล้วทุกคนมีบุคลิกผสมกันทั้งสองอย่าง
ในบางกาละเทศะเราจะมีบุคลิกภาพแบบ Extrovert 
ในบางกาละเทศะเราก็จะมีบุคลิกภาพแบบ Introvert 
เพียงแต่ภาพรวม จะแสดงอย่างใดอย่างหนึ่งชัดออกมา
และทั้งสองอย่างเป็นเรื่องปกติ ไม่ใช่ปัญหา 
มันจะเป็นปัญหาก็ต่อเมื่อทำให้ตนเองเดือดร้อนหรือคนอื่นเดือดร้อน

อีกอันคือ สังคมเราเข้าใจว่าคนเก็บเนื้อเก็บตัว เป็นพวกมีปํญหาหรือมีปม 
จนทำให้หลายคนที่เป็นบุคคลิกแบบนี้ ก็เลยโทษตัวเองว่าเป็นคนมีปัญหา 
ทำให้รู้สึกไม่ดีกับตัวเอง ทำลายความนับถือตนเอง
ทั้งๆที่คนประเภท introvert นี้เป็นจีเนียสกันค่อนข้างมาก
comment29-1:จริงหรอ
comment30:ขอบคุณเจ้าของกระทู้ที่นำเรื่องนี้มาพูดคุยค่ะ
ตัวเองเป็นพวก introvert มากก่อน มักจะนั่งฟังเงียบ ๆ จนเข้าใจได้กระจ่างแจ้งพอจึงจะเริ่มแสดงความคิดเห็น ตอนหลังด้วยหน้าที่การงานทำให้ต้องพูดและแสดงออกในฐานะผู้นำและต้องกระตุ้นทีมงาน 
ตอนนี้เราเริ่มพบว่าตัวเองฟังคนอื่นน้อยลง ใจร้อน แร่งรีบที่จะแสดงออก สมาธิในการฟังผู้อื่นแย่ลง
ต้องกลับมาพยายามฝึกตัวเองใหม่ ... และยากพอดูเลย
comment31:รู้ก็ไม่จำเป็นต้องพูด   ไม่พูดใช่ว่าจะไม่รู้
comment32:เราเป็นคน ต่อหน้า ในสังคม คุยไม่เก่งเท่าไหร่ แต่ถ้าแชท ก็แชทได้เรื่อยๆ
ยังคิดอยู่เลยค่ะว่าถ้ามีลูก อยากให้ลูกพูดเก่ง เพราะได้เปรียบมากกว่าในสังคมจริงๆ อ่านกระทุ้นี้แล้วต้องฝึกให้เขาเป็นนักฟังที่ดีด้วย
comment33:เราเข้ามาอ่านแล้วแอบน้อยใจเลยนะ
หลายๆคำที่เป็นภาษาอังกฤษนี้เราแปลไม่ออก
ต้องจินตนาการเอาเอง แต่ก็ไม่ได้ยากหรือซับซ้อนอะไร
ก็เข้าใจ จขกท และขอบคุณมากที่เล่าประสบการณ์ดีๆ
หลายๆครั่งที่เรานั่งคุยกับเพื่อนๆ แล้วเรานั่งหน้ามึน
เพื่อนคนอื่นๆก็จะหันมาอมยิ้ม เพราะเพื่อนๆรู้ว่าต้องแปล
อังกฤษเป็นไทย หนักๆเข้าบ้างครั่งต้องแปลไทยเป็นไทย
แต่เราก็ชอบนะที่ เพื่อนๆพูดหรือเล่าอะไรแปลกๆที่เราไม่รู้
ที่เราไม่เคยได้ยิน แต่มันทำให้เรามีความสุขอย่างประหลาด
พอก่อนดีกว่า อืม___ยังงัยก็ขอบคุณ จขกท คะ
comment33-1:ต้องขออภัยด้วยที่ในบางประโยคเราพิมพ์ไทยคำ อังกฤษคำ จริงๆก่อนหน้านี้ก็คิดว่าจะเหมาะสมหรือไม่ แต่บางทีเราก็นึกคำภาษาไทยที่สื่อความหมายตรงๆและสั้น กระชับ รัดกุมไม่ออก สุดท้ายก็เลือกใช้ภาษาอังกฤษค่ะ แต่อย่างไรจะลองปรับดูนะคะ แล้วไม่อยากให้คุณสมาชิกหมายเลข 1746087 น้อยใจ เพราะบางทีความหมายที่คุณสมาชิกหมายเลข 1746087 เดาก็อาจจะถูกต้องแล้วก็ได้ค่ะ เราคิดว่าบริบทของเนื้อหามันไม่ยากเกินคาดเดาความหมายนะคะ
comment33-2:เปิด dictionary เลยครับ ผมกลับชอบนะ จะได้เรียนรู้คำศัพท์ไปด้วย
comment34:โดยเนื้อแท้แล้วเราว่าเราเป็น introvert เพราะส่วนตัวขอบอยู่คนเดียว  อ่านหนังสือ  ทำเรื่องที่เราสนใจไปเรื่อย   ชอบฟังเพื่อนเม้าส์ แต่เราก็ไม่ได้กลัวการแสดงออก เรากล้าพูด กล้าเสนอความคิดเห็นต่างๆ  เวลางานสัมนาพูดหน้าห้อง เราออกมาตลอด รวมถึงการวางแผนทำสื่อต่างๆ ก็หน้าที่เรา  แล้วมาแจงงานให้เพื่อนเข้าใจอีกที   เวลาสอบทุนไปต่างประเทศ ต้องสอบพูดเราก็ Speak English ไฟแลบ และเราเป็นเด็กกิจกรรมระดับเฮด  เพื่อนเยอะคุยได้ระดับนึง แต่ไม่ได้ให้ความสนิทมาก  
สรุปเราเป็น Extrovert เพราะมีหน้าที่ที่ต้องรับผิดชอบ แต่นอกเหนือจากหน้าที่เราชอบเก็บตัวอยู่ห้องเล่นดนตรี อ่านหนังสือ ดูซีรี่ส์  สบายใจ
comment35:ประเด็นที่ทำให้ introvert รู้สึกลำบากใจก็เพราะว่า สังคมให้ความสำคัญกับคุณลักษณะของ Extrovert มากกว่า คือด้วยความที่คนหมู่มากบอกว่า คนที่กล้าพูดกล้าแสดงออก เก่งกว่าคนไม่พูด 

ทุกครั้งเวลาที่เราทำคลาส MBTI ซึ่งมีองค์ประกอบคู่นึง เรื่อง Extrovert & Introvert อยู่ด้วย เราจะบอกเสมอว่า ในการทำงานเป็นทีม ทุกคน มีไอเดียที่ดีเท่ากัน แต่คนที่เป็น Extrovert ต้องตระหนักไว้เสมอว่า สมาชิกที่ไม่พูดนั้น ไม่ใช่ว่าเค้าไม่มีไอเดีย เพียงแต่เค้ากำลังคิดเรียบเรียงอยู่ เราจะต้องให้โอกาสเค้าในการคิดก่อนพูดบ้าง ไม่อย่างนั้น เราอาจจะพลาดไอเดียดีๆไปก็ได้

ส่วนคนที่เป็น Introvert เองก็ไม่ต้องน้อยใจ เพราะปัจจุบัน คนเริ่มเข้าใจมากขึ้นถึงข้อดีข้อด้อยของบุคลิกภาพหลายแบบ และเริ่มให้ความสำคัญกับบุคลิกภาพหลายแบบที่เท่าๆกัน โดยเฉพาะ introvert นั้น จะยิ่งเป็นคนที่คิดดี คิดลึก ลุ่มลึก ดังนั้น นักคิดนักปราชญ์หลายท่าน ใช้ลักษณะความเป็น introvert ของตัวเอง ทำให้คิดทฤษฏีออกมาที่มีประโยชน์กับโลกใบนี้อีกเยอะเลย

สังเกตว่า คนมาคอมเม้นท์จะเป็น Introvert กันหลายคน เราขอฝากคลิปวิดีโอของ TED อันนี้ไว้ให้ เพื่อเป็นกำลังใจกับชาว Introvert ทุกคนนะคะ

คลิปนี้มีชื่อว่า The power of introverts โดย Susan Cain 

http://www.ted.com/talks/susan_cain_the_power_of_introverts?language=en

<iframe src="https://embed-ssl.ted.com/talks/susan_cain_the_power_of_introverts.html" width="854" height="480" frameborder="0" scrolling="no" webkitAllowFullScreen mozallowfullscreen allowFullScreen></iframe>
comment36:เป็น Introvert ตั้งแต่จำความได้ ชอบอยู่คนเดียว ชอบอ่านหนังสือ และฟังเพลงมากๆ
ตอนเด็กๆแม่จะไม่เข้าใจเรา และสงสัยเสมอว่าเวลาปิดเทอม เราอยู่คนเดียวได้เป็นเดือนๆโดยไม่พูดกับใครได้ยังไง
ตอนเด็กๆเพื่อนเยอะนะคะ อาจจะเพราะระบบ จัดห้องเรียนด้วย ห้องเดียวกันก็ถือว่าเป็นเพื่อนกันแล้ว 
เพื่อนๆชอบมาบ้าน เวลามาก็มาหาอะไรทำกันไป ส่วนเราอ่านหนังสือ ฟังเพลงของเราไป
เพื่อนจะทำอะไรก็ปล่อยทำไป แต่ไม่เคยคุยอะไรกับใครเลย ถามมาก็ตอบไป  
อยากได้คำแนะนำอะไร ถ้าขอมาก็ให้ ไม่ขอก็ไม่ยุ่ง
เพื่อนๆไม่รู้เลยด้วยซ้ำว่าจริงๆเราเป็นคนยังไง 
เพราะเวลาเรียน จะชอบโดนโยนให้เป็นพวกหัวหน้ากลุ่มหรือ ออกไปพรีเซ็นต์หน้าห้องบ่อย
อาจเพราะ เตรียมตัวมาดี เวลาพูดดูมั่นใจ เลยทำให้คนเข้าใจผิดคิดว่าเป็นพวกชอบแสดงออก +พรีเซ็นหน้าห้อง
และจะพูดเก่งมากๆ ถ้ามีประเด็น เช่น หนังสือที่อ่านเล่มเดียวกัน หนังที่ดูเรื่องเดียวกัน เพลงที่ฟังเพลงเดียวกัน 
แต่ถ้าเป็นเรื่องทั่วๆไปแบบ ใครมีความสัมพันธ์ อะไรกับใคร  ใครถูกกันไม่ถูกกัน เรื่องพวกนี้จะไม่รู้เรื่องเลย 
เพราะไม่ค่อยสนใจเรื่องชาวบ้านเท่าไร
หลายๆครั้ง โดนแขวะ หรือเหน็บ เราก็ไม่รู้ตัวด้วยซ้ำ  และก็หาเหตุผลไม่ได้ว่า ทำไมเค้าต้องแขวะเรา เลยไม่รู้ตัวเลยว่าโดน
แรกๆเสียใจนะคะ ที่โดนคนอื่นว่า ทั้งๆที่เค้าไม่ได้รู้จักเราจริงๆ 
แต่หลังๆมา ไม่สนใจแล้วค่ะ คิดว่าเค้ามีสิทธิ์จะคิด มันเป็นปัญหาของเค้า ไม่ใช่ปัญหาของเรา

เวลาเราอยู่กับแฟน สามารถ อยู่คนละมุมห้องแล้ว อ่านหนังสือ ของใครของมันได้ 
พออ่านจบ ค่อยมาคุยมาเล่าว่า ใครอ่านแล้วได้อะไรบ้าง ซึ่งตรงนี้สนุกมากกก 

เวลาเจอพวกExtrovert พูดเก่งๆ ชอบเล่าเรื่องตัวเอง 
เราก็ชอบฟังนะ ฟังเงียบๆได้เป็นชั่วโมง เราว่าพวกนี้เค้าเล่าเรื่องตัวเองให้สนุก+น่าสนใจเก่งนะ ถึงจะแต่งเติมก็เถอะ
ไม่แปลกใจทำไมเค้าถึงมีเพื่อนเยอะ เรามีเพื่อนที่เป็น Extrovertที่เพื่อนเยอะมาก เราชอบเวลาเค้าเล่าเรื่อง เพราะเค้าเล่าสนุก
แต่เราสงสัยมากๆว่าทำไม เวลาเรากลับไปคุยกับเค้า ได้ไม่เกิน 3-4เดือน เราต้องถอยทุกที

มาล่าสุด เราถึงเข้าใจ
เค้าคล้ายๆที่ คุณสมาชิกหมายเลข 938010 บอกเลยค่ะ

คือสนใจจะพูดแต่เรื่องของตัวเอง ไม่คิดจะฟังเรื่องที่คนอื่นพูดเลย
บางครั้งเรื่องที่เค้าเล่า เราเคยรู้แล้วเพราะอ่านหนังสือมาก่อน(แต่ส่วนมากจะไม่ขัด ทำเหมือนไม่เคยรู้ แล้วให้เค้าเล่าๆไป)
แต่เรื่องล่าสุด เป็นเรื่องที่เราอยากหาเพื่อนคุยมานานแล้ว 
พอเราแย่งพูด เค้าก็จะ แขวะว่า เค้ารู้จากประสบการณ์จริง(ฟังคนอื่นบอกมาอีกต่อ) ไม่ใช่อ่านจากหนังสือ
เราก็เหม่งๆละ เค้าเริ่มจะพูดประโยคว่า เค้ามีประสบการณ์เยอะ ส่วนเรารู้แต่จากอ่านหนังสือบ่อยขึ้น 
แถมเริ่มแนะนำให้เราไปทำโน้นนี่(ทำสิ่งที่เค้าชอบทำ แต่เราไม่สนใจเลย)จนเรารำคาญ

เลยถามเค้าไปตรงๆ ว่ามีปัญหาอะไรในชีวิตหรือเปล่า ถึงได้มาใส่คนอื่น 
เราเป็นคนไม่ชอบเล่นเกมการเมืองความสัมพันธ์ค่ะ แบบต่อหน้ายิ้มหวาน บอกไม่เป็นไรๆ ลับหลัง เอาไปบ่นหรือนินทา

กลายเป็นว่า เค้าบอกว่า เวลาคุยกับเรา เราชอบทำเหมือนรู้ดี 
และก็พูดทำนองว่า เห็นเป็นเพื่อนหรอกนะ เลยเตือนเลยบอก ไม่งั้นไม่สนใจหรอก (เหรอ? ขอบคุณมากแต่ไม่ได้ต้องการเลย)
คือ เราไม่เคยมีปัญหาเลยนะ ถ้าเค้าจะเล่าเรื่องอะไรของเค้า ตราบใดเค้าไม่มายุ่มย่าม มาแนะนำแบบหวังดี ให้เราเปลี่ยนวิธีใช้ชีวิต
เช่น ออกไปเจอคนบ้าง เจอคนเยอะๆ (เจอทำไม ไม่ได้ต้องการ - -) แถมรู้สึกด้วยว่า เวลาเค้าพูดๆนี่ ไม่ค่อยจริงใจเท่าไรเลยด้วย


จะเป็น  Extrovert หรือ Introvert 
จะแบบไหนเราก็ว่า ต่างมีข้อดี-ข้อเสียในตัวเอง
ไม่ได้มี แบบไหนดีหรือแย่กว่าแบบไหนหรอกค่ะ

ขอแค่นิดเดียว คือ
ยอมรับในความแตกต่างก็พอ 
ง่ายๆสั้นๆคือ เราชอบ ใช่ว่าคนอื่นต้องชอบ  คนอื่นไม่ชอบเหมือนเรา ใช่ว่าเค้าจะผิด 

พวก Introvert ต่อมเหงาบกพร่องค่ะ พวก Extrovert อาจจะมองว่าน่าสงสาร อยู่คนเดียวไม่มีเพื่อนเลย
แต่บอกเลยค่ะ เวลา อยู่คนเดียวทำสิ่งที่ชอบเงียบๆชิลๆ นี่คือสวรรค์ของ Introvert สุดๆเลยนะคะ 
คุณไม่จำเป็นต้องเข้าใจ  แต่ขอแค่ยอมรับความแตกต่าง ก็พอแล้ว

ปล. ข้อเสียของ Introvert หลักๆเราว่าคือ ไม่รู้จักรักษาสิทธิ์หรือจุดยืนของตัวเองเท่าไร  ถ้าแก้ตรงดีได้ เราว่าก็สบายสุดๆแล้วค่ะ
comment36-1:ชอบความเห็นนี้จังเลยครับ extrovert ที่ไม่รับฟังความเห็นคนอื่นผมก็เจอบ่อย
พวกนี้แปลกอีกอย่าง พอไปเจอ extrovert ที่พูดเก่งกว่าตัวเอง กลับจะชื่นชมและอยากที่จะสนิทด้วย
แต่พอ extrovert ขั้นสูงเหล่านั้นไม่สนใจ ไม่แยแส พวกนี้ก็จะจ๋อยไปเอง เห็นแล้วก็รู้สึกว่า สังคมสมัยนี้ให้ค่ากับแค่คนรวย และคนพูดเก่งเท่านั้น
แต่หลายๆคนที่พูดเก่ง ถ้าไม่มีความดีเกื้อหนุนผมก็เห็นชีวิตพังมาหลายรายแล้วนะ
comment37:ผมก็introvert คนนึง สามารถอยู่นิ่งๆเงียบๆ โดยไม่พูดได้เป็นวันๆ บางทีหลายวันก็มี (ไม่นับไปซื้อของหรือสั่งอาหารนะ)
โดยไม่รู้สึกอึดอัดเลย กลับมีความสุขมากที่ได้อ่านหนังสือดูนั่นดูนี่ กินกาแฟ นั่งคิดอะไรหลายๆอย่าง หาที่เงียบๆบรรยากาศดีๆนั่ง
ชอบคุยแต่กับคนที่รู้สึกว่าคุยภาษาเดียวกัน มีเพื่อนน้อยมาก 
เมื่อก่อนตอนทำงานหากมีเหตุการณ์ที่ทำให้ต้องพูดเยอะๆ จะเริ่มรู้สึกว่าวันนี้พูดมากเกินไปแล้ว พลังในการพูดหมดแล้ว เวลาที่เหลือจะพยายามไม่พูดอีกเลย เหมือนชาร์ทพลัง 55555
comment38:ส่วนตัวเป็นextrovert ค่ะ แต่ไม่ได้ถึงขั้นที่ว่า เฟรนลี่ขนาดที่ว่า เข้ากันได้ทุกคน บางครั้งก็อารมณ์ขี้เกียจเข้าสังคมเหมือนกันนะ

แต่ถ้าถามถึงความกล้าพูดกล้าแสดงออกนี่จัดเต็ม
แต่เรื่องฟังนี่เราก็ฟังนะ แต่บางครั้งชอบเถียงและคอนวิ้นมาฝ่ายตัวเอง
เมื่อก่อนเป็นบ่อย แต่เด๊ว นี้ใช้เวลาอยู่กับตัวเองคนเดียวมากขึ้น
ก็เริ่มคิดว่า นี่ ตรูดูเผด็จการไปนะบางครั้ง 55

ตอนนี้เเฮปปี้ ทำตัวแฟร์ๆ ฟังคนอื่นบ้าง บางทีความคิดเค้าก็มีไอเดียต่างๆ ที่เราคิดไม่ถึงเหมือนกัน 55
comment39:ช่าย
comment40:เราจะเป็น Intro ถ้าคนที่กำลังคุยด้วยเป็น Extro
ในทางกลับกัน ก็จะเป็น Extro ถ้าคนที่คุยด้วยเป็น Intro
และถ้าอยู่ในกลุ่มเพื่อนเราจะเป็น Intro จ้า

เพื่อนเคยถามเราว่าไม่อึดอัดบ้างเหรอ เพราะเราพูดน้อยมาก
เขาบอกว่า เขาอยู่ไม่ได้นะ ถ้าไม่ได้พูด ฮิฮิ
comment41:เป็น introvert อย่างแน่นอนค่ะ
แต่เวลาบอกเพื่อนที่สนิทๆว่าจริงๆแล้วเราเป็นคนเงียบๆนะ ทุกคนก็จะตอบว่า หรอออออ
คืออารมณ์แบบเราจะพูดมากตอนอยู่กับคนที่สนิทเท่านั้นจริงๆค่ะ พยายามพูดให้เยอะขึ้นแล้ว แต่มันฝืนๆ ก็เลยหันไปยิ้มเยอะๆแทนการพูดค่ะ
comment42:พวกExtrovertไม่ค่อยชอบฟังใคร รู้ไม่รู้ก็ขอพูดไว้ก่อน ที่เคยเจอนะ
comment43:Elon Musk นี่ผมชอบครับ เคยดูสัมภาษณ์ เขาพูดไม่เก่งจริงๆ ค่อนข้างพูดน้อย

สำหรับผู้ที่ไม่รู้จัก Elon Musk นะครับ กิจกรรมเขาน่าสนใจดี
จบตรีสองใบ สาขาฟิสิกส์ และเศรษฐศาตร์
ผู้สร้างบริษัท Paypal ระบบธุรกรรมออนไลน์ที่ใหญ่ที่สุดในโลก
สร้างบริษัท Tesla ผลิตและวิจัยรถยนต์พลังงานไฟฟ้า
สร้างบริษัท SpaceX วิจัยและให้บริการขนส่งอวกาศ
และกำลังมีโปรเจคให้เช่าแผงโซล่าเซลล์สำหรับคนทั่วไปเพื่อลดการใช้พลังงานฟอสซิล SolarCity
comment43-1:หล่ออี๊กกก
comment43-2:ใช่ครับ เป็นต้นแบบของผมเลย หล่อฉลาดรวยและเมียสวยมาก

เห็นข่าวนอกว่า โรเบิร์ต ดาวนีย์ ใช้อิลอน มัสค์ เป็นแรงบันดาลใจในการสวมบทไออ่อนแมน
comment44:เรานี่ introvert ชัดเจนมากมาย
comment45:พูดมากกับพูดเก่งมันต่างกัน
comment46:งั้นสงสัยผมคงเป็น introvert ที่ไม่มีข้อดีเลย 555

ไม่ชอบพูด แล้วแถมดันไม่ชอบฟังอีก

เวลาทำงานที่ต้องดีลกับลูกค้าก็ไม่ชอบการพูดคุยยืดเยื้อหลายๆชั่วโมง รู้สึกอึดอัด
มีความสุขกับการอยู่คนเดียว
ไม่ชอบการพูดคุย หรือต้องทำความรู้จักกับคนแปลกหน้า ไม่ชอบให้คนรู้ว่าเรารู้สึกอะไร
ในโซเชียลเนตเวิคต่างๆก็ยังไม่เคยพิมพ์สเตตัสอะไรอย่างที่คนทำกัน ไม่รู้จะให้คนอื่นรู้ว่าเราคิดอะไรไปทำไม
จะพิมพ์อะไรในเวบบอร์ดทีคิดแล้วคิดอีก
พึ่งเคยได้ยินการจำแนกแบบนี้ ตอนแรกเข้าใจว่าตัวผมมีปัญหาในการเข้าสังคม ขาดความมั่นใจ

แต่เวลาเจอผู้หญิงน่ารักจะหลายเป็น Extrovert คุยได้คุยดี

ขอบคุณ จขกท ครับ ชอบจังความรู้ใหม่
comment47:เป็น Introvert ค่ะ และชอบฟังมากกว่า 
แบบว่าชอบสอดรู้แทบทุกเรื่อง เพราะงั้นเลยตั้งใจฟังเพื่อจะได้รู้ค่ะ 
แต่เวลาพูด คนรอบข้างมักจะบอกว่าพูดตรงเกินไป 

ชอบกระทู้นี้
ขอบคุณเจ้าของกระทู้นะคะที่เขียนกระทู้ ๆ ดี ๆ มาให้อ่าน
comment48:ขอบคุณเจ้าของกระทู้ครับ 

พื้นฐานเป็น Introvert ครับ ชอบฟัง ชอบอ่านหนังสือ ฟังเพลง ดูหนัง แม้บางครั้งจะพูดน้ำไหล ไฟดับ ก็เฉพาะเรื่องที่ตัวเองสนใจ

จริงๆ ก็แอบอิจฉา extrovert อยู่บางครั้งบางคราว เค้าสามารถสนิทกับคนไม่รู้จัก คนแปลกหน้าได้ง่ายดาย ดูสนุกสนานเวลาเข้าสังคม

เวลาเราอยู่กับ extrovert ก็สนุกไปด้วยนะ

แต่การ Introvert ก็มีข้อดีมากมาย เหมือนกัน การหมกหมุ่นกับสิ่งที่ตัวเองสนใจ ทำให้เรารู้ลึกในเรื่องเฉพาะทาง เวลาทำงาน ก็ใช้บุคลิกของ extrovert บ้าง พูดน้อย ต่อยหนัก ตรงประเด็น ดูหน้าเชื่อถือ เพราะข้อมูลเราปึก ถ้าใช้มันอย่างถูกวิธี แล้วดึงเอาจุดแข็งของทั้ง Introvert และ extrovert นี่แหละ แจ๋วที่สุด
comment49:จู่ๆทำให้นึกถึงหนังเรื่องนี้นางเอกเวลาทำงานก็เต็มที่คุยกับทุกคนได้ แต่คงเป็นเพราะหน้าที่
แต่พอกลับบ้านเธอจะมีความสุขกับการอยู่ตัวคนเดียวมาก ได้อ่านนิตยสาร การ์ตูน จิบเบียร์ก็มีความสุขสุดๆ

ผมดูเรื่องนี้แล้วนึกถึงความเป็นintrovertของนางเอกว่าเธอชัดมากแม้ในชีวิตการงานจะเหมือนๆextrovert
comment49-1:ผมกดถูกใจให้ท่าโก่งโค้งแบบพี่อั้ม พัชราภา แหะ ๆ
comment50:ผมเป็น Introvert ครับ มีโลกส่วนตัว แล้วก็มีอีโก้ ส่วนมากพวก Introvert จะเป็นพวกปิดทองหลังพระ จะชอบเก็บปัญหาไว้คนเดียว ไม่ค่อยบอกใคร แต่ถ้าได้ระเบิดแล้ว จะหนักหน่วงและรุนแรงดั่งปรมาณูเลยแหละ 
โดยส่วนตัว เฉยๆกับพวก Extrovert นะ มีทั้งชอบและเกลียด คือผมชอบคนพูดเก่ง แต่ไม่ชอบคนพูดมาก ผมชอบฟังมากกว่าพูด และจะชอบผู้หญิงพูดมากกว่ากระเทยพูด (เชื่อว่าผู้ชายทุกคนก็ชอบ) 

ยอมรับว่าเป็นคนพูดตรงๆตามสไตล์Introvert 
เคยเจอพวกExtrovert ทะเลาะกับIntrovert คือExtrovert พ่นเป็นสิบเป็นร้อย เจอIntrovert ซัดประโยคเดียวเงียบเลย

งานทุกงานก็ต้องใช้คนทั้ง2ประเภทนี้ แต่ละฝ่ายก็ถนัดต่างกัน ขึ้นอยู่กับหัวหน้าว่าจะใช้ทั้ง2แบบนี้เป็นรึเปล่า
comment50-1:"Extrovert พ่นเป็นสิบเป็นร้อย เจอIntrovert ซัดประโยคเดียวเงียบเลย"

5555 โดนใจมากค่ะ ขนาดเป็นเป็น Extrovert นะเนี่ย
comment51:ส่วนตัวเป็น Introvert ครับ
แต่ เวลาจำเป็นต้องพูดก็พูดได้ไม่อายนะครับ
comment52:เท่าที่อ่านจากความเห็นของทุกๆคน มาทบทวนดูอีกที เราก็คิดว่ามันก็อาจจะเป็นการจำกัดตัวตนไปนิด ถ้าจะให้เลือกว่าเราเป็น Extrovert หรือ Introvert เพราะว่ากันตามจริง บางคนรู้สึกว่าตัวเองก็อยู่ตรงกลางระหว่าง 2 อย่างนี้ บางคนตามหน้าที่และบทบาทของสังคมทำให้ต้องเป็น Extrovert แต่อันที่จริงแล้วรู้สึกว่าตัวเองนั้นเป็น Introvert มากกว่า สรุปได้อย่างหนึ่งว่าเราแสดงออกในของพฤติกรรมของระหว่างทั้งคู่ โดยขึ้นอยู่กับสถานการณ์ และอยู่กับใคร 

ซึ่งถ้าหากทั้ง Extrovert และ Introvert แสดงออกต่อกันอย่างพอเหมาะ ตามสมควรแก่วาระโอกาสแล้ว บุคลิกทั้ง 2 ประเภทนั้นต่างเกลือหนุนซึ่งกันและกันมากจริงๆ ความคิดที่ตกผลึกดีๆที่ช่วยให้สังคมและมนุษย์ชาติก้าวไปข้างหน้า อาจจะเกิดขึ้นจากบุคคลที่เงียบขรึมอย่าง Introvert แต่หากปราศจากมนุษย์ช่างพูดอย่าง Extrovert แล้ว ความคิดดีๆคงไม่สามารถแพร่กระจาย ถูกบอกต่อเป็นวงกว้าง จนความคิดนั้นได้กลายเป็นสิ่งประดิษที่ประหยัดพลังงาน บทประพันธ์ชั้นเลิศ ภาพยนต์ที่ตราตรึงและเป็นแรงบันดาลใจให้ชีวิตผู้คน หรือประมวลกฏหมายที่สร้างสรรค์ได้หรอก จริงไหมคะ ^^

และขอบคุณทุกคนมากๆที่แสดงความคิดเห็นกันอย่างมากมายและจริงจัง อ่านแล้วได้อะไรกลับมามากมายอีกเช่นกัน ขอบคุณจริงๆค่ะ
comment52-1:เห็นด้วยค่ะ
หากไม่มี Extrovert เราว่าการสอดรู้ของเราคงขาดรสแหละ 555 พูดง่าย ๆ ว่าคงเหงา
เพราะงั้นต่างคนต่างมีข้อดีซึ่งเป็นปกติธรรมดาของคนเนอะ
comment53:ทำไมมีแต่คนคูลๆ  Introvert  

หรือว่า Extrovert เค้าไม่ค่อยเล่นเนทกัน  หรือคนส่วนมากจะประเมินตัวเองผิดไป ??
comment53-1:แถวบ้านผมจะเป็นแบบคน รุ่นป้าๆหน่อยอะครับ ที่ชอบจับกลุ่มกัน ใครผ่านไปผ่านมาทักได้ รู้จักหมดคุยเก่ง 
พวกนี้บางคนก็แฝงผลประโยชน์  รู้จักฝ่ายการเมืองเยอะ เล่นพรรคเล่นพวก  ถ้าขัดกันก็นินทากันแหลกครับ
comment54:ผมว่านะ

ไม่แปลกที่นับวันจะมีคน introvert มากขึ้นเรื่อย ๆ เพราะสภาพสังคมและเทคโนโลยี มันส่งเสริมให้มีคนลักษณะนี้มากขึ้น

ลองอ่านข้างบนดู ส่วนใหญ่ introvert ทั้งนั้น
comment54-1:ผมกลัวว่าจะตามกระแสคูลๆแบบ Hipster ซะน่ะสิ  เห็นคนแชร์เรื่องข้อดีของมนุษย์เงียบใน FB อยากจะขำ

ตัวเองพูดมาก ขี้เม้าท์ในวงจะตาย กล้าบอกได้ว่าตัวเองเป็นมนุษย์เงียบ  introvert บลาๆ

รู้อะไรไม่สู้  รู้ตัวเองครับ
comment55:ผมว่า Extrovert นี่ก็มีหลายประเภทนะ บางคนพูดเก่งและรู้จริงอันนี้น่ายกย่องจริง (หรือแบบนี้เรียก introvert เพราะพูดเฉพาะเรื่องที่ตัวเองรู้จริง ไม่ได้พูดเก่งไปเรื่อยเปื่อย ก็ไม่รู้นะครับ) แต่บางคนพูดเก่งจริง แต่รู้ไม่จริง คือฉันอยากจะพูดอะ ยกแม่น้ำไนล์ 9000 กิโลมาแถ แบบนี้น่ารำคาญ ยิ่งพูดยิ่งดูโง่

ยกตัวอย่างพวกเพจทวงคืนๆ อะไรเนี่ยแหละ Oops..
comment56:เป็นตัวเอง
จริงใจกับเสียงในใจของตัวเอง
จะแบบไหนก็มีความสุขได้ครับ อย่าได้แคร์
comment57:จะพูดให้ได้ดีต้องฟังคนอื่นพูดก่อนครับ จับใจความว่าคนนั้นชอบอะไร ไม่ชอบอะไร ยิ่งพูดกับพวกintrovert
ยิ่งต้องยิงคำถามเพื่อดูความสนใจ เพราะพวกintrovertไม่ค่อยสนใจอะไรหรอกครับ จะสนใจเฉพาะเรื่องที่
ตัวเองสนใจเท่านั้น ผมว่าดูเป็นคนไม่แคร์โลกด้วยซ้ำ ทำให้อยู่ในสังคมค่อนข้างลำบาก อยู่ได้ก็ไม่ค่อยเติบโต
เท่าไหร่ เพราะมนุษย์เป็นสัตว์สังคม ต้องมีการพบปะเจรจาพูดคุย ถึงจะเก่งแค่ไหนถ้าไม่พูด ไม่แสดงความเห็น
ก็ไม่มีใครรู้หรอกครับว่าเราเก่ง เราอาจจะคิดไปเองก็ได้ เก่งแค่ในความคิดตัวเอง ผมคบกับพวกintrovertได้ดี
เพราะผมรู้ความต้องการ ความสนใจของคนเหล่านั้น แต่ผมก็อยากให้พวกเค้าลองพูดคุย แสดงทรรศนะคติมาบ้าง
เพื่อประโยชน์ต่อพวกเค้าเองครับ
comment58:ส่วนใหญ่ ex จะเป็นคนชอบแสดงตัว ชีวิตจะดีจะร้ายขึ้นกับความรู้สึกเป็นหลัก ความรู้สึกดีชีวิตก้อดี  ความรู้สึกแย่ชีวิตก้อร้าย ex เก่งคน เก่งมนุษย์สัมพันธ์ in เก่งการคิด การหาเงื่อนไขในสถานการณ์

โลกนี้สร้างสมดุลมาแล้ว อย่าฝืนตัวเอง ปล่อยให้ทุกอย่างเป็นธรรมชาติ ความมีค่าคือแตกต่างที่ไม่มีใครเหมือน  เดอะว้อยส์คือคนที่มีเอกลักษณ์ เป็นตัวเองที่สุด
comment59:เป็น Introvert ที่อยากมีแฟนเป็น Extrovert ครับและด้วยความที่เป็น Introvert มั้ง อายุ 25 แล้วแฟนคนแรกยังไม่มีเลย เริ่มเบื่อความโสดล่ะ
comment60:ผมเป็นพวกจะพูดก็ต่อเมื่อคิดว่าพูดแล้วมีประโยชน์ และ จะไม่พูดก็ต่อเมื่อมันฟังดูไม่มีประโยชน์
ไม่ได้แบ่ง Type ของตัวเองอย่างชัดเจนเพราะมันทำให้เราจำกัดความตัวเองอยู่ในกรอบ

ผมอาจจะสามารถทำทุกสิ่งได้ แต่ ในเวลาเดียวกันผมอาจจะทำอะไรไม่ได้เลยด้วยซ้ำ
มันขึ้นอยู่กับ สิ่งแวดล้อม สถานะการ และ สังคม
comment61:
comment62:เป็น Introvert ค่ะ 
อยากจะกดบวกเยอะๆเลยค่ะ เพิ่งเจอมาสดๆร้อนๆ 
เรารู้ว่าบางทีเราดูเอื่อยเฉื่อย แล้วก็ไม่ใส่ใจสิ่งรอบข้างบ้าง ทีนี้โดนเมิน ง้อแล้วก็ไม่หาย เลยนั่งเฉยๆดูอย่างอื่นไป
กลายเป็นว่าเขาหาว่าเราไปพิมพ์อะไรว่าเขาในโซเชียลอื่นรึเปล่า มีอะไรพูดมาตรงๆ 
แถมว่าว่าเราอย่ามาทำรู้มาก แล้ววางท่า คือเราก็ไม่ได้รู้อะไรเลยมากกว่า
เสียใจมาก เพิ่งร้องไห้กับแม่อยู่เมื่อกี้ 
เจอกระทู้นี้พอดีเลยได้เข้าใจทั้งเขาทั้งเรามากขึ้น 


แต่ก็อดน้อยใจไม่ได้อยู่ดีง่ะ
comment63:เราเป็นพวก Introvent มาๆ หายๆ โลกส่วนตัวสูง บางทีก็แอบรำคาญคนพูดมากเหมือนกัน เรื่องบางเรื่องไร้สาระมาก ก็พูดกันได้เป็นวัน

ข้อดี ก็คือจะมีความคิดหรือมุมมองแตกต่างจากชาวบ้าน จนบางครั้งเพื่อนบอกว่า เฮ้ย! แกคิดได้ไง เค้าช่วยกันคิดเป็นวันยังคิดไม่ออกน่ะ ไอเดียดี 
ข้อเสีย คือเหมือนคนเข้าถึงยาก เพื่อนน้อย หลุดวงโคจร
comment64:เป็น Introvent แบบชัดเจนมาก ชอบฟังคนพูด พยายามเข้าใจความรู้สึกคนพูดตลอด เก็บข้อมูลเก่ง 
แต่เบื่อคนที่พอเราพูดแล้วไม่ฟัง เปลี่ยนเรื่องบ่อย เหมือนคนไม่มีสมาธิ สนใจแต่เรื่องของตัวเอง

อึดอัดๆ 555
comment65:Introvert  นี่มันเราชัดๆเลยค่ะ  อย่างกิจกรรมที่บอกมานี่ใช่เลย  ชอบสุดๆ

เราชอบรับฟังคนอื่นนะคะ  เราว่ามันเหมือนกับการได้เปิดมุมมองใหม่ๆ  เพราะเราคิดว่าคนเราไม่ควรมองอะไรด้านเดียว  แต่จะว่าไม่พูดเลยคงไม่ใช่

แต่จะเป็นพวกที่ถ้าเจอคนพูดมากเราจะเงียบและฟัง  แต่ถ้ากับคนสนิทก็พูดมากนะ  แค่บางทีไม่มีเรื่องพูด  หรือไม่ก็กินอยู่

(คือเป็นคนมีสมาธิกะการกินเกินชาวบ้านชาวช่องมากไปหน่อย อิๆ)  ไม่ได้อวยกันเองนะ  แต่เราว่าคนพูดน้อยก็มีเสน่ห์ไปอีกแบบเหมือนกัน
comment66:อ่านกระทู้แล้ว ได้ความรู้ดีมากๆเลยครับ ได้เข้าใจความรู้สึกของคนแต่ละแบบ เป็นประโยชน์สามารถนำไปใช้ในการบริหารงานบุคคลมากๆ แต่ขออนุญาตแสดงความเห็นส่วนตัวนะครับ ผมเชื่อว่าในสังคมการทำงานและชีวิตจริงคงต้อง balance ระหว่าง extrovert และ introvert เพราะในชีวิตการทำงานคุณคงต้องพูดและฟังพอๆกัน ลูกน้องหรือเจ้านายคุณเค้าต้องอยากรู้ว่าคุณมีแนวคิดอย่างไร มีความเห็นอย่างไร แต่ไม่ใช่พอเป็น extrovert ก็พูดเยอะเกิน พูดไม่ฟังใคร แต่พอคิดว่าฉันเป็น introvert ก็เงียบเพราะคิดว่าฉันเป็น introvert การเงียบบางครั้งก็อาจจะให้เกิดปัญหาความไม่เข้าใจกันของแต่ละฝ่ายได้  โลกนี้ไม่ได้หมุนรอบใครคนใดคนหนึ่ง ความเข้าใจ เรียนรู้และยอมรับข้อดี-ข้อเสียของแต่ละแบบน่าจะเป็นทางออกที่ดี

สิ่งสำคัญอีกอย่างผมว่ามันอยู่ที่ กาละเทศะ และความเหมาะสม เมื่อถึงเวลาที่ต้องพูดแสดงความคิดเห็นก็ต้องพูด เมื่อไหร่ที่ต้องฟังเพื่อคิด วิเคราะห์ สังเคราะห์ ก็ต้องเงียบ ในอีกมุมหนึ่งก็ถือเป็นมารยาทการเข้าสังคม การ socialization

สุดท้ายผมคิดว่าอย่าไปยึดมากเกินไปว่า เราจะเป็นแบบไหน ผมว่าคนจะประสบความสำเร็จได้หรือไม่ สำคัญน่าจะต้องอยู่ที่การรู้จักปรับตัวให้เข้ากับสถานการณ์ต่างๆได้อย่างเหมาะสม รู้ว่าเมื่อไหร่ควรทำอะไร

ขอย้ำอีกครั้ง ความเห็นส่วนตัวล้วนๆครัช 555
comment67:ถ้าเลือกใช้เป็น การเป็น ex หรือ in จะทำให้ชีวิตคุณมีความสุขแน่นอน

ไม่มีอะไรดีหรือแย่กว่าหรอก
comment68:Introvertเช่นกัน...เป็นการลำบากมากเวลาต้องทำงานกับกลุ่มที่ไม่ใช่เพื่อนสนิทเรา เค้าไม่ค่อยฟัง(จริงๆเราเองก็ไม่อยากพูดด้วยแหละเพราะพูดไปพวกนี้ก็ฟังคนที่ดูพูดเก่งอยู่ดี)
Extrovertหลายคนก็ดูน่ารำคาญมากแบบเฟคๆ บางคนก็น่ารักอย่าบอกใครถ้าจริงใจและเป็นธรรมชาติ(นี่แหละเสน่ห์ของ(สาว)extrovertที่ผมชอบ)...คห.ส่วนตัวนะครับ
comment69:ผมยอมรับว่าผมเป็นExtrovertขั้นรุนแรง ถึงขั้นที่มีแต่คนเกลียดผมครับ แล้วก็ไม่รู้จะรักษายังไงแล้วด้วยเพราะติดนิสัยแพล่มพล่ามไปเสียแล้ว ราวกับว่าชาติก่อนๆผมเป็นใบ้พูดไม่ได้มาสิบชาติติดต่อกันอย่างไงอย่างนั้น (ขนาดตอบกระทู้พันทิปยังชอบพิมพ์เยอะพิมพ์ยาวกินพื้นที่ พิมพ์สั้นๆไม่เป็นซักที) ถ้าเลือกเกิดได้ขอเป็นIntrovertมาตั้งแต่เกิดจะดีกว่าครับ
comment70:
comment71:Introvert  เต็ม ๆ ไม่ใช่ว่าพูดไม่เป็น แต่ ถ้าให้นินทา พูดเรื่องละคร ขอไม่พูดดีกว่า

และอีกอย่างยิ่งเจอพวกสะตอต่อหน้าอย่างลับหลังอย่าง มันพาลไม่อยากคุยด้วย 

แหมๆ มาคุยเรื่องเศรษกิจ การเมือง หุ้น ฟุตบอล หนังสือ บ้างก็จจะได้เหมือน แต่มันหายากมาก
comment72:ผมเป็นแบบ Guy Kawasaki เลยคือถ้าต้องพูดผมก็พูดได้ แต่ปกติแล้วผมจะชอบคุยกับคนไม่กี่คน และเลือกได้ผมไม่ได้อยากพบปะกับคนแปลกหน้า และชอบไปไหนมาไหนคนเดียวหรือกับแฟนแค่สองคน เมื่ออยู่กับลูกค้าผมแค่รู้ว่าตัวเองต้องพูดอะไร และฟังตอนไหน เมื่อออกจากตรงนั้นผมก็ชอบอยู่เงียบๆ
comment73:เราเป็นประเภท Introvert แน่นอน และบ่อยครั้งรำคาญ extrovert เฉพาะคนที่พูดมาก ยุ่งกะเรื่องของคนอื่นได้ทุกเรื่อง 
เราอาจจะเป็นพวกเงียบๆ+ขี้รำคาญก็ได้ แต่มันหงุดหงิดจริงๆนะ ขี้เกียจฟัง 
หรือบางทีก็ไม่ได้อยากจะคุยด้วย แต่ก็มายุ่งกับเรา โดยสังเกตุไม่เป็นซะเลย ว่าอีกฝ่ายรู้สึกยังไง 
ส่วนใหญ่พวกนี้จะขี้นินทาซะด้วยสิ ว่างเป็นไม่ได้ จับกลุ่มนินทาตลอด
comment74:เราอยู่กับเพื่อนสนิทจะพูดมากสุดๆ แต่ถ้าอยู่คนเดียวจะเป็นคนโลกส่วนตัวสูงมาก ๆ และไม่ชอบไปสุงสิงกับใคร วันหยุดชอบอยู่บ้านมาก เพราะไม่ชอบคนเยอะ จนแม่บ่นว่าไม่เข้าสังคม สรุปเราอยู่ใน Ex หรือ In
comment74-1:เราเหมือนกันเลย เวลาอยู่กับคนที่สนิทใจด้วยจะพูดมากพูดเยอะ แต่พออยู่คนเดียวจะเงียบๆโลกส่วนตัวสูง
comment75:เราเป็น introvert  ประเภทอยากให้พูดก็พูดได้ แต่ถ้าเลือกได้จะไม่พูด ขอรับฟังเงียบๆแล้วนั่งพิจารณาในใจดีกว่า
อีกอย่างเราเป็นคนพูดจาแบบปากสุนัขอ่ะ ประเภทพูดน้อยต่อยหนักถึงขนาดเพื่อนรับไม่ได้เลิกคบเลยไม่ค่อยพูด(เดี๋ยวโดนต่อย5555) 
ชอบที่จะนั่งฟังมากกว่า จะพูดเยอะกับคนที่สนิทมากกว่าจนบางครั้งก็โดนหาว่าหยิ่ง (เธอพูดกับอีกคนแต่ไม่พูดกับฉันไรงี้)
เราโดนหัวหน้าฝ่ายเกลียดเพราะเราเป็นคนไม่ค่อยพูด ไม่เจ๊าะแจ๊ะกับหัวหน้า เห่อๆๆ ก็คิดกันไปได้นะคนเรา =__="

ส่วน extrovert พวกนี้เค้าน่ารักนะอัธยาศัยดี แต่ถ้าพูดเยอะไปก็ไม่ค่อยชอบรำคาญ
comment76:รู้สึกเป็นทั้งคู่ไงไม่รู้สิ 55
จะพูดมากกับคนรู้จักในเรื่องที่สนใจ แต่บางทีก็รู้สึกว่าพูดเยอะไป
ในบางทีถ้าอยากรู้เรื่องอะไรข้างนอกบ้าง ก็จะคุยกับใครที่ผ่านมาที่ไม่ได้รู้จักกันก่อน แต่ได้แค่ครั้งแรกครั้งเดียวนะ เพราะถ้าเกินกว่านั้นจะไม่สนใจแล้ว
comment77:ยกมือด้วยคน introvert ครับ
comment78:ผมว่าส่วนสำคัญไม่ใช่ให้เรามองว่าใครและเรา เป็น Introvert หรือ Extrovert หรอกครับ
แต่มันขึ้นอยู่กับสถานการณ์ มากว่า ว่าเราจะเลือกใช้ความเป็น Introvert หรือ Extrovert มากกว่า

โดยส่วนตัวผมว่าทุกคนมันมีทั้งสองอย่างนั่นล่ะ แต่มันอยู่ตอนนั้นมีอะไรจะมากกว่า!  
ดังนั้นถ้าเรารู้ว่าอะไรที่มากเกินไป เราก็ควรปรับแต่พอดี 

"ไม่เป็นแค่ Extrovert หรือ Introvert ที่ได้แต่หลบหลังห้องประชุม"

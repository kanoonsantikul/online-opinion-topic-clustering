title:กลโกงขอทานที่นอนเหยียดไถไปกับพื้น - เรียกเงินจากความสงสารของคนอื่น
comment:ผมคิดว่าหลายคนคงเคยเห็นขอทานที่นอนเหยียดกับพื้นขาขาด 1 ข้าง ใช้มือไถไปกับพื้น
เห็นครั้งแรกคงตกใจและแอบสงสาร ผมก็เช่นกัน


แถวที่ทำงานผม (พร้อมพงษ์) เจอคนนึง เจอประจำ เลยเกิดความสงสัยเค้ามาอยู่ตรงนี้ได้ยังไง ถ้าเป็นหนักแบบนี้ต้องมีคนอุ้มมาปล่อยแน่ๆ
ผมเริ่มศึกษาสิ่งผิดปกติหลายอย่าง จนรู้กลโกงของเขา

1. ขาขาด 1 ข้างจริงๆ อีกข้างสมบูรณ์แต่ใช้ขากางเกงยาวคลุมเอาไว้
2. ที่ขันใส่เงินมีแผ่นยาง รองอยู่ เมื่อเหรียญเริ่มเยอะ จะเอาเหรียญไปซ้อนใต้แผ่นยาง ทำให้ดูว่าไม่มีใครให้เงิน
3. ได้แบงค์เมื่อไหร่จะเก็บใส่กระเป๋ากางเกงแทบจะทันที
4. ฝนตกยิ่งชอบ นอนตากฝนเลยเรียกความสงสารได้อีกเยอะ

ที่สำคัญคือ วันหนึ่งผมออกไปทานข้าวกลางวัน ผมเดินสวนกับเขาในสภาพปกติพร้อมไม้ค้ำยัน ใส่หมวกแก๊ปพยายามไม่สบตาใคร แต่ผมจำหน้าเค้าได้แม่น หลังกลับจากทานข้าวผมเจอเขานอนอยู่ริมถนนเหมือนเดิมแล้ว
อยากจะบอกว่าสภาพเขาตอนมีไม้ค้ำยันก็ดูเป็นคนขาขาดปกติ เขาเดินได้เร็วกว่าคนปกติบางคนซะอีก

ผมทราบกลโกงมานานหลายปีแล้ว ผ่านมานานหลายปี ก็ยังเห็นคนให้เงินอยู่เป็นปกติ

เมื่อไม่กี่วันที่ผ่านมาผมเห็นฝรั่งเจอเขา ถึงกับทำท่าปิดปากด้วยความตกใจ+สงสาร แล้วก็ให้ไปอีก 100 บาทถ้วน
หลายครั้งเห็นนักท่องเที่ยวถ่ายรูปพร้อมกับให้เงินด้วยความสงสาร มาถึงวันนี้ผมว่าควรจะมีซักหน่วยงานมาจัดการกับคนพวกนี้ได้แล้ว
แต่ไม่ทราบว่าจะแจ้งหน่วยงานไหนได้ แจ้งแล้วผลจะยังไงก็ไม่รู้
เลยอยากมาโฟสลงในนี้ ฝากบอกทุกคนว่าอย่าไปหลงกลให้เงินคนพวกนี้อีกเลยครับ
comment1:พวกนี้ทำงานกันเป็นทีม มีหัวหน้าใหญ่คอยคุม เป็นแก็งค์ขอทานที่มีมานานแล้ว 

รวมทั้งยังเชื่อมโยงไปถึงขบวนการค้ามนุษย์
comment2:ถ้าไถกันจริงจัง เลือดสาดเป็นแผลกดทับไปแล้วครับ เห็นทีไรอยากเดินเหยียบ
comment2-1:คิดเหมือนกันค่ะ ยิ่งเจอในสำเพ็งยิ่งอยากเดินเหยียบ คนปกติแทบจะเหยียบกันเองอยู่แล้ว ยังจะอยากมีส่วนร่วมอีก

หรือต่อไปเขาพิการจริงๆ มันก็ไม่มีเหตุจำเป็นอะไรต้องทำตัวให้ลำบากด้วยการลงไปเกลือกกลิ้ง...

ขาขาดก็นั่งเฉยๆ ได้ค่ะ!
comment2-2:ใช้คำว่าเดินเหยียบมันรุงแรงเกินไปป่ะคะ เค้าก็มีศักดิ์ศรีความเป็นมนุษย์นะคะ ผิดจุดไหนก็ว่าไปตามผิด
comment2-3:เห็นด้วยครับ เราก็คน เค้าก็คน มีศักดิ์ศรีเหมือนกัน คุณมาใช้คำว่าเหยียบ มันก็เกินไป ใช้คำว่ากระทืบ น่าจะเหมาะสมกว่า
comment2-4:ใจเย็นค่ะ เค้าคงไม่ได้อยากเหยียบจริงๆ หรอกค่ะ แค่พูดเพราะโมโหพฤติกรรมเฉยๆ ปล่อยผ่านบ้างนะคะจะได้สบายใจ ^^

ปล.ถ้ามีศักดิ์ศรีความเป็นมนุษย์มากพอ คงไม่ใช้วิธีหาเงินโดยหลอกลวงคนอื่นตั้งแต่แรกค่ะ 
แต่เอาเหอะ ผิดก็ว่าไปตามผิดเนอะ
comment2-5:จะมาตอบแบบ 2-4 พอดีเลยค่ะ คนที่มีศักดิ์ศรีเค้าไม่มาหลอกเอาเงินคนอื่นไปวันๆแบบนี้หรอกค่ะ 
คนที่พิการอีกหลายๆคนที่รู้จักคิดที่จะทำมาหากินแบบสุจริตแบบนั้นสิเรียกว่ามีศักด์ศรี 
เวลาเห็นพวกนี้เราไม่เคยมีความรู้สึกสงสารและไม่เคยให้เงินเลย
comment2-6:ถ้าคนพวกนี้มีศักดิ์ศรีมันไม่มาขอทานหรอกครับ
comment2-7:เราเคยเห็นตอนเค้ายืนตัวใหญ่นะ
comment2-8:การหลอกคนอื่นเพื่อเงินนี่ยังเหลือศักดิ์ศรีความเป็นมนุษย์มั้ยครับ
comment2-9:คิดแต่อย่าทำจริงนะ บางคนเห็นเป๋ๆนี่โคตรกุ๊ย แลกไปไม่คุ้ม เผลอๆไปทำพี่แกมีพวกมา่วยด้วย
comment2-10:เราเคยเจอขอทานที่คห.2-1 ว่านะคะ เราเองเกือบจะเหยียบเค้าเหมือนกัน สำเพ็งคนเยอะค่ะ เราเองแค่เกือบจะเหยียบ แต่เราจำได้แม่นมีน้าผญ.คนนึงเตะขันเงินแล้วก็เหมือนจะเหยียบมือขอทานคนนี้เข้าไปเต็มๆ คนหลายคนก็ช่วยกันเก็บเงินใส่ขันพร้อมกันมีเสียงด่าลอยๆมาว่า มาขอทาน ห่ า น อะไรตรงนี้ ที่จะเดินยังไม่มีเลย จุดๆนั้นอยากจะตะโกนบอกคนที่พูดว่า เห็นด้วยสุดๆค่ะ
comment2-11:"เห็นทีไรอยากเดินเหยียบ"
--
ผมจะจดจำชื่อของคุณเอาไว้ครับ คุณ Darigaaz.
comment2-12:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment2-13:ทำเพื่อเงินขนาดนี้ ยังเหลือศักดิ์ศรีความเป็นคน ให้เชิดชูอีกเหรอ
comment3:ผมไม่สงสารหรอกครับ  ที่เห็นอย่างในภาพ มันยังเหลือนิ้ว  เหลือแขน ขา อีกพอสมควร  

ผมเคยเห็น น้องนักศึกษาไม่มีนิ้วเลย  เวลาเขียนเขาเอาปากคาบเขียนเป็นตัวหนังสือ และคาบภูกันวาดภาพ ยังทำได้เลย

แล้วยังมีอีกมากที่เขาพิการแล้ว ยังรู้จักพึ่งพาตนเองโดยไม่ร้องวอนของความเห็นใจใดๆเลย  น่านับถือยิ่งนัก
comment3-1:จริงค่ะ  ที่ป้ายรถเมล์บางลำภูข้างวัดบวรฯมีคุณป้าตาบอดทั้ง2ข้าง นั่งขายขนมปังอยู่โดยไม่เคยงอมืองอเท้าร้องขอจากใครเลย พี่ป้าน้าอาแถวนั้นก็ช่วยเหลือเอาใจใส่ดีค่ะ ป้าแกใจดีด้วย แม้ว่าตาแกจะมองไม่เห็น แต่แกจะยิ้มด้วยท่าทางดีใจให้ลูกค้าเสมอด้วยค่ะ
comment3-2:บางคนรับลอตเตอรี่มาขาย แผงเล็กๆมีไม่กี่ใบเอง เข้าก็ยังรู้จักทำมาหากิน 
บางคนทำพวงกุญแจขาย เราก็อุดหนุน
comment4:ตอนแรกๆสงสารมาก พอเจอบ่อยๆ ปัญญาก็เกิดขึ้นมา คิดมากว่าเค้าไถมาจนอยู่ตรงนี้ได้ยังไง เข้าห้องน้ำยังไง อะไรแบบนี้ จนตอนนี้รู้สึกรำคาญ เกะกะ ขวางทางเดิน
comment4-1:เคยเจอข้างล่างbts เพลินจิต ไถจนน่าสงสาร แต่ไม่มีใครให้เงิน พอลับหลังนางโมโหลุกขึ้นมายืนด่ากราด เดินดุ่มๆไปตักน้ำในกระติกกินเดินไปด่าไปบ่นไปงงมาก เมื่อกี้ยังเลื้อยอยู่เลย ตอนนี้กลับมายืนสองขาปกติแถมเดินคล่องปร๋อ เราแอบเห็นค่ะ ใจอยากจะด่านางแต่แอบกลัว 55
comment5:ไม่เคยสงสารเลย แบบนี้ยังพอทำงานได้
แต่กลับมาตั้งแก๊งหลอกลวง อย่ามาบอกไม่มีทางเลือก ผมไม่เชื่อ
แค่ทำแบบนี้มันหาเงินได้ง่ายกว่า
comment6:เป็นเราเจอแบบนี้ คงเผลอเดินเหยียบ มีพิการหลังหักแน่ๆ  - -"
comment7:ท้องมันหิวมันก็ต้องทำ บ้านเราไม่ค่อยรับคนพิการทำงาน
comment7-1:บ้านเรามีกฏหมายให้รับคนพิการเข้าทำงาน จำนวนพนักงาน 100คนต่อ1คน  ถ้าบ.ไหนไม่สามารถจ้างคนพิการได้ ให้ส่งเงินสมทบกองทุนพัฒนาคนพิการค่ะ
comment7-2:คุณลองพาเขาไปสมัครงานหน่อยคับ.
comment7-3:ที่บริษัทเราเคยไปติดต่อรับคนพิการมา แต่สุดยอดมาก ใช้คำว่า "พิการ" เอาเปรียบเพื่อนร่วมงานคนอื่น ๆ ทั้ง ๆ ที่ตัวเองก็ได้งานที่เบา
และสบายกว่าอยู่แล้ว คือแย่มาก พอจะเลิกจ้างจะส่งตัวกลับก็มาโอดครวญโน่นนั่นนี่ เป็นแบบนี้เยอะมาก รับมา 10คนสุดท้าย
เหลือที่ทำงานได้แค่ 2คน  บางคนก็ไม่น่าสงสารจริง ๆ ค่ะ
comment7-4:มือยังดีก็ยังทำงานได้ครับ ไม่ต้องสมัครงานก็ทำงานได้ ชีวิตมีแต่ทำงานในบริษัทหรอครับ? เล่นดนตรี งานฝีมือ ทำขนม หรืออะไรก็ได้ ขอทานอาชีพน่ะมันไม่มีหรอกครับ ก็แค่คนขี้เกียจคนนึงที่หาข้ออ้างมาทำให้ตัวเองน่าสงสาร ถ้ามันสุดวิสัยจริงๆจนต้องขอทานคนอื่นก็ว่าไป แต่เล่นตั้งรกรากกันแบบนี้ มันไม่ใช่ละครับ
comment7-5:คิดเหรอ คนพิการเหล่านั้นเค้าจะมาสมัครงาน ทำวันนึงได้กี่ร้อย ขอทานได้กี่พัน ???
comment7-6:ได้อ่านไหมเนี่ย ไอ้นี่มันไม่ได้พิการ 

โควต้า 7 บรรทัดหมด??
comment7-7:7-6 ผมว่าเขาพิการนะ ตอนจขกท.เดินผ่านเขามีไม้เท้าแต่เดินเร็วมาก และตอนนึงก็บอกว่าขาขาดข้างนึงจริงๆ ไม่ยกมานะครับลองอ่านเองดู
comment7-8:เคยทำอยู่ บ. เฟอนิเจอร์ มี700 คน ต้องรับ คนพิการ 7 คน แต่หาได้แค่ 4 คน ซึ่ง4คนนี้ เป็นช่างเย็บหุ้มเบาะ ขยันทำงานมากๆ
comment7-9:7-6 ขาขาดนี่ไม่เรียกพิการเหรอครับ
comment7-10:ต้องขอโทษด้วยครับ ผมโควต้าหมดเอง
comment8:ตอนเด็กให้บ่อยเพราะสงสาร โตแล้วคิดได้ว่าสงสารตัวเองเถอะ ขอทานเขารวยกว่าเราเยอะ
comment9:แจ้ง 1300 ค่ะ ศูนย์ช่วยเหลือสังคม บอกพิกัดได้ทันทีค่ะ ทางศูนย์จะถามข้อมูล และส่งต่อให้ศูนย์ปฏิบัติการเพื่อป้องกันและแก้ไขปัญหาคนไร้ที่พึ่ง และคนขอทาน ดำเนินการ

นอกจากนี้ ตอนนี้มี พ.ร.บ.ควบคุมการขอทาน พ.ศ.2559 ออกมาแล้ว 
การขอทานมีความผิดค่ะ ปรับไม่เกิน 10,000 บาท จำคุกไม่เกิน 1 เดือน หรือทั้งจำทั้งปรับค่ะ
comment9-1:1300 อีกเสียงค่ะ เรากับแม่แจ้งบ่อยมาก
comment10:ที่มา: กองคุ้มครองสวัสดิภาพและเสริมสร้างคุณภาพชีวิต
กรมพัฒนาสังคมและสวัสดิการ 
กระทรวงการพัฒนาสังคมและความมั่นคงของมนุษย์
comment10-1:โดยนิยามของ "ผู้ทำการขอทาน"
--
น่าจะรวมภิกษุด้วยนี่ครับ
comment10-2:พวกเช็ดกระจกตามไฟแดงนับเป็นขอทานด้วยมั้ยครับ
comment11:เค้าก็ใช้ความสามารถในการแสดงอยู่นะ ไถไปตามพื้นก็ใช่ว่าจะสบาย
comment11-1:คราวหลังจะได้ไม่ต้องให้เงิน ส่งชื่อเข้าประกวด Oscar แทน
comment12:เลิกให้เงินขอทานนานแล้วทุกรูปแแบบ เอาไปบริจาคสบายใจกว่า
เคยเจอข่าวขอทานทำเลทอง วันนึงได้เงินเยอะกว่าผมทำงานเป็นอาทิตย์อีก
comment13:เคยเจอ เวลาเดินขึ้นสะพานลอย มีคนอุ้มมาปล่อยนั่งตากแดด เห็นจะจะ คาตาเลยค่ะ

ตั้งแต่นั้นมา ก็ไม่เคยให้เงินอีกเลย ไม่ว่าจะอยู่จุดไหนของประเทศก็เถอะ อย่าว่าเราใจร้ายเลยนะ มันเป็นขบวนการจริงๆ
comment14:ผทก็ให้  ในฐานะ  ความพยายามสูง  ดีกว่าให้เขาไปเป็นโจร  แต่ให้ไม่เยอะ
comment14-1:นี่ก็โจรครับ หลอกเพื่อได้เงินวิธีการนึงแค่นั้นเอง
comment14-2:หลอกเงิน ไม่ใช่โจรครับ 
--
โจรมันต้องปล้น (ฉก ชิง วิ่งราว)
comment14-3:โดนต้มมันเจ็บใจกว่าโดนปล้นนะ

โดนปล้นคือเราทำอะไรไม่ได้เพราะโจรใช้กำลัง 

แต่โดนต้มนี่ เราไร้ปัญญาให้โดนต้มนะ พวกต้มได้คงขำ หัวเราะเยอะ หน้าตาดีแต่ไม่เท่าทัน (ไม่อยากใช้อีกคำนึงเลย)
comment14-4:แต่เราว่าคุณกำลังสนับสนุนโจรอยู่นะคะ ถ้าให้ 
คือคนทำแบบพวกนี้ส่วนมากจะเป็นแก๊งค์ เป็นเครือข่าย สมัยก่อนที่คนสงสารเด็กเยอะๆก็มีข่าวลักพาตัวเด็ก เพื่อเอามาขอทานนะคะ เพราะเรียกเงินได้ดีกว่าผู้ใหญ่
comment14-5:ตอบ คห.14-2 ครับ

ปล้น จี้ ชิงทรัพย์, หลอกเงิน ต้มตุ๋นทรัพย์

ก็เป็นการกระทำเยี่ยงโจรทั้งนั้นครับ  ฉะนั้น ในกรณีนี้เป็นโจรแน่นอน
comment15:หลายปีก่อนผมเข้า กทม ใหม่ๆ นั่งรถประจำทางอยู่ดีๆ ก็เห็นชายปกตินี่แหละครับ เอาผ้าก๊อซทายาแดงมาพันแขน-ขา ทำสดๆ บนรถหน้าตาเฉยเลย แล้วก็มีเด็กผู้หญิงคนนึงไปด้วย น่าจะเป็นลูกสาว คุยกันสนุกสนาน ปากคุยไป มือก็พันผ้าไป ทำให้เหมือนคนเจ็บหรือพิการ
ผมนี่อึ้งมาก
comment16:ที่ถนนคนเดินกาดกองต้า
เราก็เห็นคนตาดีจูงคนตาบอดเดินร้องเพลงค่ะ
เราเคยสังเกตเห็นว่าเขาใช้โทรศัพท์เครื่องเบ้อเริ่ม
และนอกเวลาก็เห็นใช้ชีวิตสุขสบายดี

เรามองเห็นแต่ผู้ดูแลตลอดกลับมองไม่เห็น
เราไม่รู้หรอกว่าเขาคือมิจฉาชีพหรือเปล่า แต่หากินง่ายดีนี่
พ่อค้าแม่ค้าเขาลงทุนหาของมาค้าขายกว่าจะได้เงินสักบาท 

อย่างวันก่อนเจอฝรั่งมาทำเป็นถือป้ายขอรับเงินบริจาคแต่มันแต่งตัวแบบนักท่องเที่ยวเดินเล่น
 เราคุ้นหน้าเหมือนกันไม่แน่ใจเป็นฝรั่งขี้นกที่มันชอบทำคลิปวิดีโอแขว่ะคนไทยลงยูทู้ปหรือเปล่า
แต่ถ้าใช่ก็ให้รู้ไว้เลยว่าพวกคนแถวนั้นเขารู้ว่าทำอะไรเขาจึงไม่ให้เงิน
comment17:คอนเซปการทำบุญโดยวิธีให้ทานของผมทุกวันนี้ พวกนั่งขอเงินเช่น ขอทาน ผมนี่ไม่ให้เลย 
และการทำบุญกับวัดดังๆ หรือวัดใหญ่ๆ ผมก็ไม่ทำเช่นกัน เพราะคิดว่าเกินความจำเป็น
แต่ผมจะทำบุญให้ทานโดยการให้ คนที่ต้องการจริงๆ เช่น โครงการรักษาสัตว์ต่างๆ(นี่ก็ทำทุกเดือน) หรือ วัดที่ห่างไกลความเจริญ เป็นต้น เพราะรู้สึกว่าวสามารถนำเงินที่ผมบริจาคเอาไปทำประโยชน์สูงสุดแบบเต้มเม็ดเต็มหน่วยมากกว่า
comment18:ล่าสุดมีเจ้าหน้าที่จากศูนย์ช่วยเหลือสังคม 1300 ติดต่อมาครับ
แจ้งรายละเอียดและตำแหน่ง ที่ผมเจอประจำไปแล้ว ต้องรอดูต่อครับ ว่าหลังจากนี้จะยังเจออีกรึเปล่า
comment19:1300 เบอร์นี้แจ้งได้ค่ะ
หากพบเห็นขอทานแจ้งเลยค่ะ
comment19-1:แจ้งได้ทุกที่เลยรึเปล่าคะ หรือว่าแค่เฉพาะในกทม.
comment19-2:แจ้งได้ทุกจังหวัดค่ะ เบอร์เดียวกัน
ในแต่ละจังหวัด จะมีศูนย์คุ้มครองคนไร้ที่พึ่ง เป็นผู้รับผิดชอบค่ะ
comment20:หลายที่หลายจังหวัด ใส่กางเกงขาก๊วย ไม่เนียนกว่าในภาพอีก ได้ไปเยอะอยู่ หลายคนรู้ก็เดินเฉียดแบบทำไม่เห็น
comment21:แบบนี้ยัง ok ผมเจอคนนึงนั่งขอทานอยู่ประตูน้ำ แขนขาดสองข้าง สักพักมีวัยรุ่นอีกคนเดินมานั่งข้าง ๆ หดแขนเข้าไปในเสื้อ ไอ้คนแขนขาดพลันแขน งอกออกมาจากเสื้อแล้วลุกเดินจากไป ปล่อยเพื่อนมาใหม่นั่งเฝ้าขันใบเดิม แม่ม
comment21-1:โอโห โอ้มายบุดด้า
comment21-2:เคยเห็นเหมือนกันค่ะ ที่เดียวกันแน่ๆ คือ เห็นตอนเปลี่ยนกะ เห็นๆเลย แขนงอกเฉยเลย
comment21-3:นั่งอยู่ตรงสะพานทางเดินไปแยกประตูน้ำปะคะ แต่ไม่เห็นนานแล้ว น่าจะโดนไล่ เคยเห็นแขนงอกเหมือนกัน เอาปากคาบถ้วยไว้ทั้งวัน
comment21-4:เปลี่ยนก่ะค่ะ 555
comment21-5:กฎหมายแรงงานครับวันละ8ชั่วโมง
comment21-6:พิคโกโร่...
comment22:ยังดีกว่านะค่ะ  วันนั้นเรายืนซื้อของแฟนยืนรออยุ่ มีผู้หญิงคนนึงเดินถือกระดาษมาหาแฟนเรา ผิวดีกว่าเราอีก เราเห็นแฟนเราอ่านข้อความในกระดาษแล้วยื่นแบงค์ 100 ไปให้ เราซื้อของเสร็จก็เดินไปถาม เค้าเป็นอะไร แฟนเราบอกว่า พ่อเค้าป่วยเข้าโรงพยาบาลไม่มีตังรักษาพ่อ แต่คือแขนขาครบ ผิวพรรณ หน้าตาดี แต่บอกว่าเป็นใบ้ เรานี่ทะเลาะกับแฟนเลย 555+
comment22-1:นะคะ *******************
comment23:ไม่เคยให้อะไรแบบนี้เลยครับ น่าเกลียดมาก
comment24:มูลนิธิกระจกเงา ก็ดูแลช่วยเหลือเรื่องนี้อยู่ค่ะ
ขอทานแบบนี้เคยเห็นแถวๆ ตรงข้าม เดอะมอลงามฯ

ส่วนตัวไม่ให้เงินขอทานมานานมากๆ แล้ว เพราะรู้ว่ามันคือการค้ามนุษย์อย่างหนึ่ง จำได้ว่าก่อนหน้านี้บ.ประกัน บ.หนึ่งเคยทำโฆษณาเกี่ยวกับการให้เงินขอทานเด็ก จนมีโอกาสได้เรียนหนังสือ คือความเป็นจริงมันไม่เป็นแบบนี้เลย เงินไปเข้ากระเป๋าใครไม่รู้ ทำจนเป็นอาชีพ 🙄
comment25:ผมเลิกให้เงินขอทานมานานละ เพราะรู้ว่าขอทานเดี๋ยวนี้เป็นอาชีพแล้วมีแก๊งมีขาใหญ่หนุน
ถ้าผมอยากทำบุญ ผมทำบุญกับสัตว์พิการหรือสัตว์ที่ไร้บ้านดีกว่า เพราะมันช่วยเหลือตัวเองไม่ได้เหมือนคน 
แต่ก็บริจาคผ่านหน่วยงานไม่ใช่ใครมาเรี่ยไรเงินก็ให้นะ เพราะพวกหากินกับสัตว์ก็เยอะ

ขนาดที่ ตม.ข้ามเขตแดนไทยบางด่าน ขอทานเต็มไปหมดแต่ก็ไม่มีใครมาจัดการ
ไม่ได้อยากดูถูกนะ แต่ทั้งเหม็น ทั้งสกปรก บางทีเดินๆมาดึงเสื้อมั่งจับมือจับแขนเรามั่งเดินตามตื้อจะเอาเงิน
แล้วพวกนี้จะเอาเด็กมาวิ่งตามขอเงิน เพราะบางคนสงสารเด็กก็ให้ คือน่ากลัวมาก
บางคนก็เอาเด็กทารกเลยมานอนกับพื้นสกปรกๆ เพื่อให้คนสงสารให้เงิน จะเน้นเอาเด็กกับผู้หญิงแล้วก็คนแก่มาขอเงิน
ผมเจอขนาดที่ว่าแม่เด็ก(ปลอมๆ)ยังคนเดิม แต่เปลี่ยนเอาเด็กมานอนหลายคนแล้ว ก็ยังไม่มีใครมาจัดการ
แล้วมีนักท่องเที่ยวโดนล้วงกระเป๋าบ่อยมากทั้งคนไทยกั[ต่างชาติ
นี่ขนาดในเขตบริเวณสถานที่ราชการนะเนี่ย ยังเจอขนาดนี้
จะบอกว่าทำอะไรไม่ได้เพราะไม่ใช่ประเทศไทย อันนี้ขอเถียง คือยังอยู่ในเขตบ้านเราเนี่ยแหละที่เจอ
comment26:มีคนนึงที่ตลาดขายสัตว์จตุจักร นอนขอทางลักษณะนี้ เห็นมานานมาแล้วด้วย
นางจะเหวี่ยงถ้าไม่มีคนหลบ และล่าสุด มีคนมองนาง นางเหวี่ยงจ้าาา นางด่าลั่น "มองเห้ไร ไม่เคยเห็นคนหรอออ" 
อึ้งกันไปปปปป
comment27:มีคนนึงครับ ในจตุจักร ตรงที่ขายสัตว์เลี้ยง
จะคลานอยู่งั้นหล่ะ
วันนึงผมเห็น พี่แก เอาเศษตั้งทั้งหมด ไปแลกกับร้านค้าแถวนั้นที่เหมือนจะรับแรกประจำ
เก็บเงินไปรวมกับที่ตัวเองมี แบ็งค์พันเพียบครับ ......
comment28:เลิกให้นานแล้วครับรวมถึงพวกขายของโดยขายของกากๆใช้ความสงสารเข้าว่า
comment29:ไม่เคยให้ และไม่คิดจะสงสารด้วยค่ะ
เพราะรู้กลโกงพวกนี้แหล่ะ

คนบางคน รายได้ดีกว่าพวกเราอีก ไม่ต้องลงทุนอะไรเลย
comment30:ไม่มีประโยชน์ที่จะให้เงินขอทานครับ ถึงจะพิกลพิการ ก็อย่าไปให้ ให้แล้วได้อะไร เดี๋ยวพวกนี้ไม่มีกินก็ไปหางานทำเองแหละ ผมมองว่าพวกขอทานคือพวกคนเลวครับ คนที่ดีจริงๆ เขาไม่งอมืองอเท้ามานั่งขอตังจากคนอื่นหรอก ดูพวกเด็กยากไร้ คนพิการคนอื่นๆ ยังสู้เพื่อเอาตัวรอดไม่แบมือขอเงินแบบนี้ รัฐก็ช่วยหางานทำเยอะแยะ กรมจัดหางานก็มี แต่พวกขอทานคือพวกที่เอาเปรียบชาวบ้าน  ทางแก้คือกำจัดให้พวกนี้ออกไปโดยการหางานให้ทำ (งานแรงงานยังขาดแคลนอีกเยอะ 300 บาทต่อวันอยู่ที่จะทำรึเปล่า) หรือไม่งั้นก็กำจัดแบบเด็ดขาดให้หายไปจากสังคม
comment31:เคยเจอไหม นั่งขอคลุกฝุ่น ขาขาดในตลาดนัด

พอเวลาตลาดวาย ลุกยืนได้ปกติ มีกระบะใหม่เอี่ยม

มารอรับ ลุกขึ้นเปลี่ยนเสื้อผ้า และก็นั่งวีโก้หรือดีแม็ก

นี่ละกลับไป เราเจอเราก็เงิบ รวยกว่าคนให้ทานอีกเหอะ
ไม่เคยให้เงินเลยจริง ๆ ยิ่งเอาเด็กมานั่ง ยิ่งไม่ให้
comment32:อย่าให้ หยุดให้ เลิกใจอ่อนกับ พวกนี้ มันขอแล้วไม่ได้ตังค์ มันก็คงเลิก 
ที่อยู่แบบนี้เพราะได้เงินดีทุกวัน
comment33:เคยฝึกงานในบ้านพักแห่งหนึ่งของกรมพัฒฯ หนึ่งในงานที่เคยได้ทำ คือออกไปจับขอทาน มีโอกาสออกไปสัปดาห์ละครั้งค่ะ เขามากันเป็นขบวนการและหูตาไวต่อเจ้าหน้าที่เหลือเกิน แปลกดีค่ะ บางครั้งเราเดินเงียบๆผ่านสะพานลอยเหมือนไม่มีอะไร แต่วันที่เราไปกับทีมเจ้าหน้าที่(ใส่ชุดนศ.)เขากลับรู้ วิ่งมาจากไหนกันพรึ่บพรั่บ พี่เจ้าหน้าที่บางทีบอก...คนนี้อีกแล้วเหรอ และกวาดล้างไม่หมดค่ะ ขนาดว่า ที่จับมาเป็นเด็ก ก็นำเขาเข้ามาดูแลตามกระบวนการ พาไปรักษาพยาบาล เสื้อผ้า ที่พัก การศึกษา แต่น้อยคนจะรับ และพยายามหนี
comment34:เดินสวนกันในตลาด ซื้อของกลับไปกินที่บ้านหรูกว่าผมอีก
comment35:ไม่ให้มาหลายปีมากๆ แล้วค่ะ ทำบุญที่วัดเราก็ไม่ค่อยไป เราจะเน้นพวกบริจาค
ภัยพิบัติ ซื้อเครื่องมือแพทย์ สร้างโรงพยาบาลมากกว่า รู้สึกว่าได้ช่วยจริงๆ
comment36:เคยครั้งหนึ่งนานละครับ ที่ร้านอาหาร เจอผู้ชายมาขายพวกพวงกุญแจธรรมดา มีกระดาษเคลือบพลาสติกยื่นมาแทบจะโดนหน้า

ใจความประคว่าเป็นคนพิการ หูหนวก เป็นใบ้ หารายได้เลี้ยงแม่ที่ชราประมาณนี้ พวงกุญแจตั้งราคาไว้ 100 บาท

ผมเลยวัดใจ แกล้งอ่านใบที่ยืนมาให้พักนึง แล้วพูดค่อนข้างดังว่า อ่าวพี่.. เงินตก 500 อ่ะครับ

แน่นอนครับ ชายคนนั้นรีบก้มดูอย่างไว ผมเลยบอกว่า อ่าวไหนบอกหูหนวก ชายคนนั้นรีบดึงกระดาษกลับไปอย่างไว

พร้อมแจก..... " กล้วย " เป็นของว่างให้ผม 1ใบ อิอิ
comment36-1:สังคมต้องการคนอย่างคุณค่ะ55555555
comment36-2:ก็รุ่นราวคราวเดียวกัน แล้วไปเรียกเขา พี่
--
ใครมันจะไม่เคืองล่ะครับ
comment36-3:ชอบครับ 5555
comment36-4:
comment37:เราเคยเจอที่สำโรงบ่อยๆค่ะ
พอมีวันนึง ได้มาเจอ ตอนที่ตำรวจเดินมาไล่พอดี ขอทานลุกขึ้นวิ่งหนีได้เฉยเลย 
ไม่รู้เขาพับขากันยังไงเหมือนกัน
comment38:เมื่อวานมาตลาดเลครัชดาค่ะ ปกติเสาร์ อาทิตย์ เจอแถวสำเพ็ง ยืนยันว่าเค้าใช้ไม้ค้ำยันเดินได้ ชอบเอาน้ำมาถูฟุตบาทให้เหมือนน้ำลายยืดๆ ชอบนอนตากแดดเรียกร้องความสนใจ
comment38-1:เจอเหมือนกันครับช่วงเที่ยง นอนตากแดดอยู่หน้าเซเว่น
comment39:เคยเจอเคสคล้ายๆแบบนี้ เป็นยายคนหนึ่งมานั่งขอทานกับน้องหมา
แต่บังเอิญมีมันหนึ่งเรากำลังกลับจากโรงเรียนเจอเขากับยายคนนี้แกกับหมามากับตาคนหนึ่งที่ขี่รถสามล้อ 
แล้วตกเย็นวันนั้นแกก็มานั่งขอทานกับหมาเหมือนเดิม อีกฝั่งหนึ่งของถนนตาก็นั่งรออยู่ที่รถสามล้อของตัวเอง ทำกันเป็นขบวนการจริงๆ
หมดความสงสารเลยทันที แล้วเราก็รู้สึกเหมือนตาแกจะขี้สามล้อรับจ้างด้วยนะ
comment40:แต่ก่อนผมก็เคยให้เงินขอทานนะ เห็นแล้วสงสาร 
แต่มีวันนึงผมเจอกับลุงคนนึงที่ตลาดน้ำแห่งนึง แกมีแขนเดียว ขาเดียว ไม่มีขาขวาและแขนขวา แต่แกใช้ปากกับมือซ้ายทำงานสานใบลานเป็นตั๊กแตน ปลาตะเพียน มีทั้งแบบตัวเดียวและแบบชุดสิบตัว สิบสองตัว วันนั้นผมอุดหนุนมาสองตัวในราคาตัวละ50บาท แม้จะแพงแต่อย่างน้อยแกก็ทำอะไรบางอย่างเพื่อแลกเงิน ต่างจากบางคนที่ขอไปวันวัน 
หลังจากวันนั้นผมไม่เคยให้เงินขอทานอีกเลยครับ
comment41:
comment41-1:Make.
comment41-2:มันเหมือนจัดฉากนะครับ

1.  ขอทานอะไรมานั่งในที่เปลี่ยวๆ 
2. เด็กช่างเดินมาคนเดียว มีการหยอดเงินให้ด้วย
3. กลุ่มเด็กช่างวิ่งไล่มา พอไม่ทัน มีการชี้มือชี้ไม้ ตรงกล้องพอดี แล้วเดินกลับไป ???
comment41-3:เป็นคลิปที่สร้างขึ้นมาสะท้อนสังคมครับ
comment42:เมื่อวันเสาร์เดินตลาดแถวบ้าน ก็มีขอทานเจ้าประจำอ่ะนะ นั่งอยู่ที่เดิมทุกวัน แล้วพอดีได้ยินพ่อค้าตะโกนถามมีแบงค์ย่อยให้แลกไหมมีเท่าไหร่เอามาเลย แกบอกมีถึง 500 แล้ว โห เพิ่งจะ 8 โมงเช้าเอง เผลอๆ รายได้ดีกว่าพ่อค้าคนนั้นอีก
comment43:ตอนเด็กๆบ้านเราติดกับบ่านของพี่ผู้ชายคนหนึ่งที่เป็นโปลิโอมาตั้งแต่กำเนิด ขาลีบต้องนั่งรถเข็น ทำอะไรเองลำบากมาก

แต่พี่เขาขวนขวาย ออกไปทำมาหากินและเรียนไปด้วย ด้วยตัวของเขาเอง จนที่บ้านเริ่มมีฐานะ สร้างบ้านใหม่ให้ครอบครัวได้...ตั้งแต่นั้นมา เวลาเราเห็นขอทาน เราจะมองว่าเพราะอะไรทำให้เขามาขอทานทั้งๆที่สภาพร่างกายดีกว่าพี่ข้างบ้านเราเยอะเลย....แต่ไม่เคยให้เงินค่ะ
comment44:จะหาว่าใจร้าย ใจดำอะไรก็แล้วแต่เถอะ เราไม่สงสารและจะไม่ให้คนที่ยังมีสภาพแขนขาดี หรือยังมีแขน มีขา แฟนเราเวลาเจอคนพวกนี้เดินมาชอบมองหน้าเราว่าให้เหอะ เราก็บอกไม่ให้ ถ้าอบากให้ก็ให้เอง ทำไมต้องให้คนที่สภาพแขนขาดี แต่ไม่คิดทำมาหากิน คนพิการจริงๆยิ่งกว่านี้ยังพยายามหากินเอง ไม่มานั่งเป็นขอทานจากใคร ยิ่งที่ชอบเอาเด็กมานั่งด้วย ทำเพื่ออะไร แขนขาดีก็หาอะไรทำสิ เอาเด็กมาหากินทำไม ละยิ่งเกลียดพวกจะยัดเยียดให้เราให้ตัง อยากได้นัก หางานทำ หาอะไรทำ ไม่ใช่มาขอตังคนอื่น เล่นกับความรู้สึก ความสงสารของคนไม่ละอายใจบ้างหรอ ขอทานทุกรูปแบบไม่น่าให้ ยิ่งให้ยิ่งเป็นการส่งเสริมให้วงการนี้ตายใจ
comment45:ผมก็ไม่เคยให้ครับ
เพราะรู้ว่าเนี่ยมันทำเป็นขบวนการ

เผลอๆนะ เงินที่มันได้ อาจมากกว่าค่าแรงแต่ละวันมนุษย์เงินเดือนบางคนก็เป็นได้ครับ
comment46:ตอนเด็ก ๆ เราไปสยามทุกวัน เจอขอทานตาบอดทุกวัน  ขอทานแบบมีคนเดินจูงมาขอทานอะ 
จนวันนึง เจอเค้าตอนเย็น   เลิกงาน(ขอทาน)แล้ว   คนที่ตาบอดตอนที่เจอนั้น ตาเค้าไม่บอดแล้วค่ะ ไม่ต้องมีคนจูงไม่ต้องใช้ไม่เท้า 
 เค้าเดินเข้า 7-11 ซื้อของเองได้  และสองคนเอาเงินออกมานับอยู่ข้างตึกนึงที่เราเดินผ่าน จำได้แม่นเพราะเราจำหน้าเค้าได้ค่ะ
comment46-1:เคยเจอที่บ้าน เดินผ่านบ้านผมไปจะข้ามไปอีกฝั่งเพราะบ้านผมเป็นซอย รถไม่ค่อยเยอะ แฟนจูงข้ามถนนแต่ตัวคนตาบอดดันเผลอลืมตัว มองซ้ายกับขวาด้วย
comment47:ไม่น่าเชื่อว่าประเทศนี้ยังมีคนคิดว่า ให้ๆไปเราได้บุญอยู่อีกเนอะ
นอกจากไม่ได้บุญแล้วยังบาปด้วย เพราะเงินนั้นไปเข้ากระเป๋ามาเฟีย หมุนวงจรค้ามนุษไม่จบไม่สิ้น
ยังพัวพันกับการส่งส่วยตำรวจด้วยอีก ธุรกิจมืดล้วนๆ

รายได้พวกนี้วันนึงๆ อาจจะถึง 10000 บาท
ส่วนคนที่ให้เงินขอทาน เงินเดือน 10000 บาท ใช้เงินเดือนแบบชนเดือน
ก่อนจะสงสารเค้า สงสารตัวเองเถอะครับ
comment48:เคยเจอกับตัวมาแล้ว ณ ร้านหมูกระทะแห่งหนึ่ง มีผู้ชายคนนึงเดินเข้ามาขายของที่โต๊ะ 

ยื่นแผงพวงกุญแจตุ๊กตาผ้า พร้อมกระดาษแข็งที่มีข้อความประมาณว่า เป็นคนใบ้ โปรดช่วยอุดหนุนพวงกุญแจ ให้อ่าน

แต่ในโต๊ะเราไม่มีใครสนใจเลย พี่แกเลยเดินไปโต๊ะอื่น

เราก็นั่งกินกันต่อไป พลางมองอะไรไปเรื่อย แล้วก็หันหน้าออกไปมองทางถนนหน้าร้าน 

สายตาเหลือบไปเห็นผู้ชายขายพวงกุญแจคนนั้น ยืนคุยโทรศัพท์มือถืออยู่แบบแอบๆ ข้างต้นไม้...
comment49:เจอเหมือนกันกับ จขทก. ค่ะ ขอส่งพิกัดให้ด้วยคนนะคะ เผื่อเจ้าหน้าที่ผู้เกี่ยวข้องจะแว๊บมาเห็น 😆😆😆
จุดที่ 1 ตรงตลาดโรเล็กซ์ 
เวลาที่พบ 11.00 - 14.00 น.
ลักษณะ: เป็นขอทานแบบขาขาดนอนลากพื้น กับแบบเดินขอเงิน แล้วแต่จะสลับกันมาแบบ จขทก.
พอเวลา 17.00 น. - 21.00 น. จะย้ายไปตรงการปะปา BTSสถานีชิดลม

จุดที่ 2 เป็นแบบแม่อุ้มเด็กนั่งขอทาน 
เวลา 17.00 น. - 21.00 น. 
พิกัด: สะพานลอยเชื่อมระหว่าง เซ็นทรัลเอ็มบลาซี่กับBTS เพลินจิต นั่งตรงทางขึ้นด้านหน้าถนนฝั่งโรงแรมโอกุระ

ลักษณะเป็นผู้หญิงผิวคล้ำๆ ตัวเล็กๆ บางทีอุ้มเด็กประมาณ 1-3 เดือน บางทีก็มีเด็กผู้ชายกับเด็กผู้หญิงตัวเล็กๆ นั่งกระจายใกล้ๆ กัน มีผช. ตัวสูงๆ ยืนบนสะพานคอยสังเกตุการณ์ตรงสะพานเป็นคนเดิมตลอด ไม่รู้ว่าอยู่ในข่ายไหม?

ปล. ไม่เคยคิดให้เพราะเป็นคนแบบว่า มือเท้าก็มี สมองก็มี ต้องทำงานสิ หาเงินด้วยความสามารถไม่ชอบพวกขี้เกียจหาเงินง่ายๆ ด้วยการขอคนอื่น😈😈😈
comment50:แต่ก่อนแถวๆสีลม จากทางพัฒน์พงศ์ไปทางพระรามสี่ก็เจอบ่อยครับ
ลากไปกับพื้นแบบนี้เลย หลังๆไม่ค่อยเจอแล้ว

แต่ที่ยังเจออยู่บ้างก็พวกแม่ชี
เอาบาตรมาตั้งขอตังกันเฉยๆเลย

กับป้าตัวอ้วนๆ เอาหมามานอนในรถเข็นติดป้ายขอค่าอาหารหมา
เจอบ่อยมาก
comment51:เคยเจอที่เยาวราช
มีผู้หญิง 2 คน อายุประมาณ 30-45  ปี 
เอาเด็กน้อยอายุไม่ถึง 2 ขวบ ใส่สะพายหลังให้เด็กชายอ้วนๆอายุประมาณ 11 ปี 
เด็กทั้งสองแต่งตัวด้วยเสื้อผ้าเก่าๆ  ดูมอมแมม น่าสงสาร
แล้วก็ให้เด็กเข็นขนมปังไปขาย เดินข้างถนนที่ขายอาหาร
ส่วนผู้หญิง 2 คนนั่น เดินตัวปลิว ไปอีกทาง ปล่อยให้เด็กสองคนเข็นรถไปขายด้วยกัน
ทั้งๆที่สามารถอุ้มเด็กน้อยไปเองก็ได้ แต่ให้เด็กโตสะพายหลังเพื่อเรียกความสงสาร
เราเห็นคนช่วยซื้อเยอะเลย ประมาณว่าช่วยเหลือเด็ก
แต่จริงๆแล้ว ทำให้เด็กไม่สามารถออกจากวงจรนี้ได้เลย 
เห็นแล้วกลัวโดนรถชน แถมยังเด็กเล็กต้องมาดมกลื่นควันรถอีก
comment52:...ปากซอยสุขุมวิท 95  ก็มีอยู่นะครับ  เจ้าประจำ

เช้าๆมีพระสงฆ์  สามเณร  มายืนรอให้ใส่บาตร  มีผู้หญิงใส่เสื้อยืดเสื้อกั๊กคอยถ่ายของลงถุงนั่งเฝ้า  
มีแม่ชีมายืนนั่งอุ้มบาตรรอรับบริจาค   มีหลายสิ่งเลยครับ
comment53:ผมไม่เคยให้เงินคนเหล่านี้เลย ถ้าให้จาให้เป้นขนม น้ำ หรือ อาหารมากกว่า
เมื่อเดือนที่แล้วไปพัทยามา ตรงตลาดแถวๆเคหะไรนี่หล่ะ จามีคนหน้าตาเหมือนโดนไฟใหม้ที่หน้า
สีซอตรงตลาด ฝรั่งเดินผ่านไปมาให้คนละ 100 คนไทยก้ 10 -20 บาท
พอดีผมนั่งอยู่ข้างๆเมียเขา เขาเอาเงินออกมานับ พระเจ้าน่าจา 5000-6000ได้
ถ้าทำแบบนี้วันนึงได้ขนาดนี้ เดือนนึง -_-" 
*เขาเดินมาที่เมียและลูกเขา พร้อมคำพูดที่ว่า "อีกนิดเดียวเราก็จาซื้อบ้านได้แล้ว"
ผมนี่อยากรีบไปตัดแขน ขา มาทำแบบนี้บ้างจัง!!
comment54:ไม่แน่ใจว่าบ้านเราคนจนเยอะเพราะภาครัฐทำงานไม่ดีพอหรือป่าว เลยทำให้มีปัญหาขอทาน ปัญหาค้ามนุษย์ รวมไปถึงปัญหาสังคมโดยภาพรวมก็ย่ำแย่ไปด้วย
comment54-1:ไม่น่าใช่มั้งครับ น่าจะเป็นเพราะขี้เกียจ+คนใจดีมันเยอะ พอขอทานสบายรายได้ดี มันก็มาแสดงละครเศร้ากันหมด ส่วนปัญหาสังคมนี่ ทั้งระบบการศึกษาและค่านิยม รวมกับความอคติต่อรัฐบาลและหน่วยงานรัฐ(ที่เห็นกันได้ทั่วทุกห้องใน Pantip) ออ มีความเป็นประชาธิปไตยมั่วๆของไทยที่ขอตัวเองอิสระมันทุกอย่าง ห้ามนิดนึงซึ่งมันก็ไม่ดีต่อสังคมจริงแต่ก็ออกมาบ่นว่าขาดอิสรภาพ รวมๆแล้ว ผมว่าประชากรไทยมันมีปัญหากันหมดล่ะ จะโบ้ยไปใครไม่ได้หรอก ประเทศเรา ระบบเศรษฐกิจมันก็ดำเนินโดยพวกเรา สังคมมันก็อยู่ได้โดยพวกเรา แค่มีคนมาคอยควบคุมดูแล ไม่ได้แปลว่าเขาคือคนรับผิดชอบคนเดียวนะ เออใช่ เหมือนพวกหัวหน้ากองร้อย หัวหน้าหมวดใน รด. นั่นล่ะ ถึงเขาจะเป็นนักเรียนบังคับบัญชา ก็ใช่ว่าพวกคุณจะไม่โดนทำโทษถ้าทำไม่ดีล่ะนะ ของแบบนี้มันจะดีก็ต้องร่วมมือ ผู้นำจะดีหรือไม่ดี มันต้องดูก่อนว่าผู้ตามมีประสิทธิภาพและความร่วมมือแค่ไหน นี่ไม่ใช่การ์ตูนที่ออกไปกล่าวอะไรแล้วคนมันแห่มาสรรเสริญเชื่อฟังกันหมดสักหน่อย
comment55:พวกนี้หากินกับความสงสาร ถ้าไม่มีใครให้เงิน ก็คงไม่ทำ แต่คงยาก ต้องให้หน่วยงานที่เกี่ยวข้องมารับผิดชอบ
comment56:สังเกตุในขัน จะมีแผ่นยางปิดอยู่
ด้านล่างมีเหรียญอยู่นะ
เคยเห็น
comment57:ไม่เคยเหลือบมอง ไม่เคยสนใจและไม่เคยให้ครับ
ถ้าทุกคนเลิกให้ อาชีพนี้ก็หมดไปเองครับ
comment58:ที่ตลาดวัดลุ่ม ระยอง จะมีขอทานคนหนึ่งเกลือกตัว ไถไปกับพื้นตลาด 
คนเดินตลาดเบียดเสียดอยู่แล้ว เดินไปต้องคอยหลีกพี่แก แหวกไปเป็นทาง
รายได้ดีเชียวนะ
comment59:เราไม่ค่อยชอบพวกนี้ เค้าทำให้คนพิการคนอื่นๆที่ยืนหยัดด้วยตัวเอง เพราะอยากให้คนเห็นว่าเค้ามีศักดิ์ศรีต้องถูกมองว่าคนพิการทั้งหมดน่าสังเวช ทั้งๆที่ไม่ใช่
comment60:Dramatic Arts
--
ณ ปัจจุบัน ผมเลิกมองขอทานเป็นสิ่งที่น่าสงสาร

เงินที่ผมให้ (หากผมให้) ไม่ได้มีจุดประสงค์เพื่อการแบ่งปันเพื่อยกระดับคุณภาพชีวิตมนุษย์
แต่ผมมองเป็นค่าตั๋ว เข้าชมการแสดง
ไม่ต่างจากที่ผมจ่ายเงิน เพื่อซื้อ DVD หนัง Album เพลง หรือ Ticket concert หรือ ละครเวที

งานศิลป์เหล่านี้ ทำให้ผู้เสพเกิดอารมย์ ทั้งสุขและเศร้าและเสียวและมัน
นั่นคือ service ที่เราได้รับ เป็น value ที่เขา create

เวลาเห็นขอทาน ที่ไม่ได้ลงทุนอะไรมาก นั่งเฉยๆ
ผมไม่ค่อยให้ เขาไม่ได้ "สร้าง" อะไร ผมไม่ได้รู้สึก "สงสาร"
เวลาเห็นขอทานทำอะไรเวอร์ๆ ผมรู้สึก "สงสาร" เยอะ ก็ "ให้" เยอะ

มันเป็นเพียง "อาชีพ" "สุจริต" สาขาการแสดงประเภทหนึ่ง 
ไม่ใช่มิจฉาชีพที่รัฐจะต้องไปไล่จับ (การ "ขอ" ไม่ใช่สิ่งผิดกฏหมาย พระขอ สิงโตห์ขอ กาชาดก็ขอ)
คุณจะอุดหนุนหรือไม่ ก็แล้วแต่ความพึงพอใจ
หากเข้าใจตามนี้ ก็ไม่มีใครเจ็บ
comment60-1:ขอทานในปัจจุบันที่ทำแบบในกระทู้นี้ หรือพวกนำเด็กมาขอทาน พวกนี้ถือเป็นสิ่งสร้างปัญหาในปัจจุบันครับ

อย่างขอทานในกระทู้นี้สร้างความเดือดร้อนแก่ผู้คนที่เดินผ่านไปผ่านมา จะเดินก็ต้องระวังไม่ให้เหยียบ และยังเกะกะ
ขวางทางทางเดินด้วยครับ

ทราบหรือไม่ครับว่ามีการลักพาตัวเด็กมาขอทานเป็นจำนวนมาก เพราะรายได้สูง และยังรวมไปถึงการบังคับให้คนที่โต
แล้วมาขอทาน บางรายมีการทำร้ายร่างกายเพื่อให้มาขอทาน

สังคมจึงต้องมีการจัดการควบคุมขอทานครับ การออกกฏหมายที่เกี่ยวข้องออกมาจึงเป็นสิ่งที่เหมาะสมแล้ว ถ้าคุณจะขอทาน
ก็ต้องขึ้นทะเบียนให้ถูก ขอทานแลกกับการแสดงที่ถูกต้อง ไม่ใช่แบบขอทานในกระทู้นี้
comment61:ตอนงานวัด งานกาชาดนี่เต็มเลย มากันยังไงก็ไม่รู้ คนขาขาดบางคนมีขาเทียมนะคะ แต่ตอนขอทานเขาจะเอาเก็บไว้ พอพักเที่ยงก็ไปเอาขามาใส่เหมือนเดิม
comment62:เมื่อเวลา 18.15 น. หน้าธนาคารกรุงศรีอยุธยา สาขาข้างๆ เอ็มควอเทีย ตรงข้ามสวนเบญจสิริ ครับ
comment62-1:ขันเหมือนกันมีผ้ายางรองเหมือนกันด้วย
comment63:ก็ในไทยคนพิการใช้ชีวิตอะไรไม่สะดวก จะไปทำงานอะไรก็ไม่เอื้อำนวย  สถานที่ ถนน สาธารณูปโภค รถสขนส่งสาธารณะ ทางลาด
ถ้าไม่มีพี่น้องญาติ พ่อแม่ หาเงินเลี้ยงดูก็จบ

สวัสดิการต่างๆอะไรคนพิการในไทยก็ห่วย  ไม่ได้ช่วยให้เขาใช้ชีวิตได้ปกติเลย

มันเลยทำให้เกิดปัฯหาแบบนี้แหละ มั้ง  มันง่าย ได้เงินง่าย  ไม่มีศักดิ์ศรีแต่ก็ทำให้มีเงินเลี้ยงชีวิต   นี่พยายามมองในแง่ดี โลกสวยหน่อยๆ    สำหรับคนพิการจริงๆ ขอทานจริงๆที่ไม่ใช่ขบวนการค้ามนุษย์   มันคงช่วยชีวิต ช่วยครอบครัวเขาได้ เขาก็หาวิธีการต่างๆให้คนให้เงินเขา
comment64:ถ้าขาอีกข้างยังปกติแค่ใช้ไม้ที่มันยาวๆหน่อยก็เดินได้แล้ว ไม่จำเป็นต้องคลานเลยด้วยซ้ำ

บางคนไม่มีไม้ยังเดินกระโดดๆไปได้เลย ถ้าตามภาพที่จขกท.โพสนี่แม่มหมามี 2 ขายังเก่งกว่าเลยพูดตรงๆ
comment65:เคยเจอเเบบนี้ที่งานวัดแถวบ้าน มาทุกปี มาทุกครั้งที่มีงาน เหอะๆๆๆๆๆ เมื่อก่อนไม่รู้ แต่ตอนนี้สามารถแจ้งที่ศูนย์คุ้มครองคนไร้ที่พึ่ง (ลืมชื่อเต็ม)1300 ได้ค่ะ จะทำการประสานกับตำรวจในการจับกุม
comment66:เราทำงานแถวนัน คนนี้เจอประจำแถวหน้าธนาคาร ตั้งแต่บ่ายๆถึงมืดๆ  มีครั้งนึงเรากลับมืดกำลังเดินไปขึ้นรถไฟฟ้า เจอพี่แกกำลังจุดบุหรี่สูบ (แบบแอบๆ)อยู่แถวกระถางต้นไม้ บางทีก็เจอพี่แกนอนอยู่แถวๆทางไปเทอมินัล มีออีกคนเป็นลุงแก่ๆหน้าตาน่าสงสาร นั่งอยู่แถมแฟมมิลี่มาร์ท ตอนแรกก็สงสาร แต่เคยให้ขนมแล้วแกทำท่างงๆ แล้วเจอแกทุกวัน เลยคิดว่าเออคงไม่ใช่ละนั่งแบมือทุกวันขนาดนั้น แถมยังเคยมีเพจดังเอาไปลงว่าแกจะหาเงินกลับบ้าน กลายเป็นได้คะแนนความสงสารเพิ่มไปอีก คือเอาจริงๆถ้าแกนั่งขอทุกวันขนาดนั้นคงได้ค่าตั๋วไปญี่ปุ่นละ 
เป็นกันซะแบบนี้จนบางทีเราแยกไม่ออกว่าใครเดือดร้อนจริงใครแกล้ง จนเรากลายเป็นคนแล้งน้ำใจไปเลย
comment67:ผมเคยได้รับแจ้งและให้ไล่พวกนี้ เพราะขวางทางเดินเกะหน้าร้านพอผมไปไล่กลับโดนคนรอบข้างมองไม่ดีซะงั้น55555
comment68:เคยเจอหลายรูปแบบอยู่ครับ สมัยเรียนแถวๆบีทีเอสสยามจะมีลุงคนนึงนั่งรถเข็นแล้วติดป้ายที่ตัวประมาณว่า ผมเป็นใบ้ ถูกชนแล้วหนี แต่มีวันนึงผมเห็นลุงแกตะโดนด่าใครก็ไม่รู้ว่า ไอ่...่า ผมยังงเลยว่าเอ้ย นี่ผมฝาดไปใช่มั้ย

อีกคนนึงเป็นลุงแก่ๆเหมือนกัน ขอทานอยู่ข้างถนนแถวบ้าน เดินไม่ได้ จะไปใหนต้องกระดึ๊บๆไป เหมือนกะคนที่ จขกท บอก แต่ทำได้ไม่น่าสงสารเท่า  ตกกลางคืนวันนึงผมเห็นรถกระบะมารับลุง แกลุกขึ้นเดินปร๋อเหมือนคนปกติ ขึ้นรถไป

สมัย ม 6 ไปเล่นเกมที่ตลาดอมรพันธ์ วันนึงเล่นเพลินจนกลับดึก เดินมาริมถนนจะเรียกแท็กซี่กลับ เจอป้าแก่ๆ คนนึงเดินมาขอเงิน ขอเอาดื้อๆเลย แล้วบอกว่าช่วยป้าเถอะ ป้าไกล้จะตายแล้ว ป้าเป็นเอดส์ อยู่ได้ไม่นานแล้ว พร้อมยื่นมือที่มีแต่ตุ่มให้ดู ซึ่งผมพอจะดูออกว่าเป็นแค่หูดธรรมดาๆ
comment69:มีเพื่อนที่ชอบให้ ให้ตลอดเราบอกว่า จะไปให้ทำไมนักมือก็มีขาก็มีมันทำงานได้แต่ไม่พยายาม นางตอบกลับว่า คิดส่ะว่าทำบุญไป แล้วแต่ใจเราถ้าเราให้ไม่คิดไรก็พอแล้วถือส่ะว่าทำบุญ ส่วนเค้าถ้าหลอกเราจริงก็ได้เวรได้กรรมไป
comment70:ความคิดเห็นนี้ถูกลบเนื่องจาก มีเนื้อหาเกี่ยวกับข้อมูลส่วนบุคคล เช่น ภาพถ่ายส่วนบุคคล ชื่อนามสกุล ที่อยู่ เบอร์โทรศัพท์ เป็นต้น 
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment71:เลิกให้เงินขอทานนานแล้วค่ะ เพราะรู้ว่ามีการทำเป็นขบวนการ
แต่บางคนก็ทำเดี่ยวๆ มีครั้งนึงกำลังนั่งรถกลับบ้าน
ปรากฏว่าเจอคนนึงจำได้ว่าเป็นขอทาน นั่งรถกลับบ้านเหมือนกัน กำลังใช้มือถือโทรหาใครสักคน 
ตอนกลางวันอยู่อีกอำเภอนึง ตอนเย้นเข้ามาตลาดค่ำในเมือง

ถ้าเราไม่เลิกให้เงินคนเหล่านี้สักที การค้ามนุษย์ก็จะไม่จบสักทีค่ะ
 สงสารเด็ก หรือคนแก่ คนพิการที่ต้องถูกใช้เป็นเหยื่อล่อ
กับอีกเรื่องคือที่เอาช้างมาเดือนแล้วขายอ้อยนี่คือไม่ต่างกันค่ะ
comment72:เคยเห็นนานมาแล้ว ขอทานนั่งมือหงิกเป็นง่อย+ปญอ. นั่งยิ้มตาลอย ไหว้ปะหลกๆ พอคนเงียบ หุบยิ้มควักบุหรี่ขึ้นมาสูบ เอาแบงค์มานับเป็นปึก    ค่าแอคติ้งเทพ
comment72-1:I love that guy. A "method actor."
comment73:ไม่เข้าใจข้อ 1
comment74:พวกที่ชอบมาขายสติ๊กเกอร์ตามสถานศึกษาด้วย
comment75:เคยเดินสะดุดขอบถนนหกล้ม คนขายล็อตเตอรี่ตาบอก ร้องโอ๊ะๆๆ ต้อนเรากำลังจะล้มลง อ้าว... พี่เห็นได้ไงอ่ะ ว่าเราเดินสะดุดล้ม
comment76:เท่าที่รู้คนพิการแท้ๆ ส่วนใหญ่ไม่มาขอทานแบบนี้นะ พวกเขาสู้ชีวิต พวกที่ขอคือรู้ๆอยู่เป็นขบวนการ
comment77:ทำไมถึงเรียกว่ากลโกงเลยหรือครับ
comment78:เคยนั่งกินหมูกระทะแล้วมียายถือกระบะตุ๊กตาเดินมาขายตามโต๊ะ ซักพักมองออกไปนอกร้าน เห็นคุณยายกำลังขึ้นท้ายรถกระบะ พร้อมกับยายคนอื่นๆ ที่ถือตุ๊กตามาขายเหมือนกัน โดยมีผู้ชายวัยกลางคนเป็นคนขับ คิดว่าคงจะเอากลุ่มคุณยายไปปล่อยร้านอื่นอีก
comment79:เวลาผมเจอพวกขอทานแบบนี้นะ ... ถ้าอยู่กับเพื่อนผม

เพื่อนมันชอบเดินเข้าไปคุยด้วย ... 

ไปพูด คุย  ถ้าไม่ตอบ มีลาก หาตำรวจ ... แล้วถ้า มีขัดขืน โดนเตะ

เพราะ เกือบทั้งหมด เจอเป็นพวก ต่างด้าว ทั้งนั้น ... แล้ว จะทำการหนี 

ก็ ไล่เตะสิ รอไรอยู่ ...
comment80:พวกทำเป็นตาบอกร้องเพลงนี่แสบมาก โดยเฉพาะที่ร้องตลาดหลังการบินไทย ไปเจอที่แม่กลอง

ตาบอดจริงจะมาขอไกลขนาดนี้เลยเรอะ !?
comment81:ผมเรียกพวกนี้ว่า ทหารราบ
comment82:ขอทานเลื้อยมุขนี้ที่สถานีชิดลมตรงหน้าTOTก็มีครับ เห็นมาหลายปีมากแล้ว นั่งก็ได้ไม่ยอมนั่งจะเลื้อยอย่างเดียว
comment83:ขอทานเดี๋ยวนี้พัฒนาขึ้นเยอะฮ่ะ ขอทานแถวเยาวราช เดินดุ่มๆเข้าไปหาคนต่างชาติแล้วพูด we are the world แล้วแบมือ
comment84:เห็นมา15ปีเห็นกับตาเลยไม่เคยให้สักบาท
comment85:เราเคยได้ยินขอทานคุยกัน ตอนนั้นเดินตามหลังพอดี  ประมาณว่า "วันนี้ได้แค่ 3,000 เอง พรุ่งนี้ไปขอทีอื่นน่าจะได้เยอะกว่า" เรากับสามีนี่อึ้งเลยค่ะ
อีกเคสนึงคือ ถ้าใครเคยไปถนนคนเดินนครปฐม น่าจะเคยเห็นป้ากระเทยที่นอนอยู่กับพื้นแขนขาผิดรูป ไปทีไรเจอทุกที ทีแรกก็แอบสงสาร แต่วันนั้นมีงานวัด เราเจอป้าแกแต่งตัวแต่งหน้าเต็ม เดินปกติอยู่งานวัดล่ะค่ะ ถือของเต็มมือเลย อึ้งกันไปอีกรอบ
เป็นขอทานนี่เงินดีกว่าเราที่เรียนจบปริญญามาอีกนะคะ
comment86:ข้างธรรมศาสตร์ท่าพระจันทร์ก็มีอยู่คนนึงครับ ไถตั้งแต่ก่อนผมเขียนเรียน จนผมเรียนจบแกยังไถอยู่เลย
ตอนนี้ไม่รู้ว่าเลิกไถไปบ้างยัง - -
comment87:มีคนนึงค่ะ
ร่างกายครบ 32 แถมมีเงินบำนาญใช้ด้วยเดือนละ 8,600 บาท
มาขอทานอยู่ห้องหว้ากอค่ะ หลอกว่าแม่ป่วย ได้ไป 70,000 กว่าบาท สักพักก็หลอกว่าแม่ตาย พอโดนจับได้ก็หายเข้ากลีบเมฆ 
เมื่อไม่นานมานี้กลับมาหว้ากออีกครั้ง สารภาพผิดว่าเคยโกหกอะไรบ้าง (แต่ก็ยังยอมรับไม่หมดอยู่ดี) มาขอตังในหว้ากออีก ก็มีคนให้นะ มีคนให้บ้านอยู่ด้วย
ส่วนเงินที่หลอกเหยื่อรายก่อนๆ เจ้าทุกข์เขาทวงตั้งแต่ปี 53 จนท้อใจเลิกทวงไปแล้ว (ที่ได้เลิกทวงเพราะเขามีนายทหารคุ้มครองอยู่ช่วงปี 57 เหยื่อเลยกลัว แถมมาทวงก็หน้าด้านไม่ยอมรับอะไรเลย ปล่อยติ่งปล่อยลูกหาบมาด่าคนทวงอีกแหนะ)

ทุกวันนี้ยังตั้งกระทู้ตอบกระทู้ในพันทิปชิลๆ อยู่เลยค่ะ เพราะมีคนหางานหาเงินให้ ชาวหว้ากอก็พร้อมจะให้โอกาส สังคมอุดมโลกสวย
comment88:ผมเคยโดนป้ามาสะกิดขอเงิน บอกว่าจะขอเงินไปซื้อข้าวกิน 

ผมด้วยความเห็นใจเลยถามป้าว่าอยากกินอะไรเดี๋ยวผมไปซื้อให้

ป้าบอกว่าไม่เป็นไร ป้าไม่อยากได้ข้าว ป้าอยากได้เงิน เอ้า!!!!!
comment89:ไม่ก่อนเคยเจอป้าที่แถว เดอะมอล งามวงศ์วาน ประจำ
มีอยู่ครั้งนึงไป ยืนรอเพื่อนตรงป้าแกนอนอยู่ ผมอยู่รออยู่นาน
จนสังเกตได้ว่า !!!!!!! แม่เจ้า !!!!!!!  ป้ามีทองที่แล่บที่คอ ออกมาระหว่างคาน
เส้นใหญ่มาก ดูจากสายตาแล้ว คิดว่า 1 บาทได้ ตอนนั้นเลยเปลี่ยน
จากความสงสาร กลายเป็นความ สมเพช แทนเลยครับ
comment90:https://www.facebook.com/mercioco/videos/576560332531005/

อยากให้ดูมาก!!!!   ขาขาดเหมือนกัน
comment91:มาแนวนี้บอกเลยไม่เคยให้ เพราะต่อให้ขาขาดจริงก็ไม่มีเหตุผลป่ะที่จะต้องนอนลากตัวไปกับพื้น ดูแค่นี้ก็รู้แล้วว่าเจตนาไม่บริสุทธิ์
comment92:แจ้งไปที่สายด่วน 1300 
หรือ ศูนย์คุ้มครองคนไร้ที่พึ่งของจังหวัดนั้นๆได้เลยครับ
หรือแจ้งที่พัฒนาสังคมและความมั่นคงของมนุษย์จังหวัดนั้นๆ ได้อีกช่องทางหนึ่งครับ
comment93:เมื่อก่อนเคยมีที่หน้าเดอะมอลล์ งามวงศ์วาน เป็นขอทานผู้หญิง
ไถ่ตัวกับพื้นไปเรื่อย ๆ จนมานั่งหวีผมที่หน้าตึกแถว (สมัยก่อนเป็นนวดแผนโบราณ)
หวีเสร็จ จัดระเบียนเสื้อผ้า ร่างกาย แล้วก็ลุกเดินไปทางสี่แยกพงษ์เพชร
comment94:พวกขอทานนี่เผลอๆรวยกว่าเราๆไปอี๊ก
comment95:มะวานที่เดียวกับจขกทนี้แหละมีเลื้อยอยู่สองคน พูดตรงๆว่าเราเคยเสียโง่ให้เงินมันด้วย
comment96:รอบหน้าที่ผมเจอ ผมจะโทรหา 1300 อย่างแน่นอน
comment97:ขอทานได้เงินเป็นรายนาที แต่เราสิได้เป็นรายเดือน

และได้น้อยกว่าด้วย
comment98:เคยเห็นมีเอาเด็กทารกมานั้งอยู่สะพานลอยตรงข้าม Centralworld น่าสงสารและคิดว่าน่าจะเป็นขบวนการค้ามนุษย์  อยากให้ผู้ที่เกี่ยวข้องเข้ามาดูแลตรงนี้บ้างค่ะ เห็นบ่อยจริงๆ
comment99:ไม่เคยให้เงินขอทานเลยครับ ไม่ว่าจะพิการจริงหรือหลอก เพราะไม่ใช่การช่วยที่ยั่งยืน
comment100:อยากให้ทุกคนช่วยเหลือคนพิการอย่างถูกวิธีค่ะ 
 "ช่วยคนพิการให้ถูกวิธี คือช่วยให้ผู้พิการให้มีอาชีพและรายได้ที่มั่นคง"      

คุ้กกี้พระพร พันธกิจเพื่อคนพิการ 


ร้าน 60Plus+ Bakery & Cafe  โดย yamazaki 
ซึ่งเป็นร้านขนมของคนพิเศษในพระราชูปถัมภ์ สมเด็จพระเทพรัตนราชสุดาฯ สยามบรมราชกุมารี ที่ทรงเสด็จฯเปิดโครงการ ผู้บกพร่องทางการได้ยิน หรือออทิสติก ให้ได้รับโอกาสในการทำงาน ด้านงานผลิตและให้บริการ โดยมี APCD Foundation ศูนย์พัฒนาและฝึกอบรมคนพิการแห่งเอเซียและแปซิฟิกร่วมกับร้านขนมยามาซากิมาร่วมฝึกให้ โดยคริสโตเฟอร์ทำหน้าที่เป็นฝ่ายประชาสัมพันธ์ค่ะ 
ร้านอยู่ข้างๆ บ้านราชวิถีค่ะ เคยไปอุดหนุน น้องๆดีใจมากที่ขนมปังที่พวกเขาทำมีคนซื้อไปทานค่ะ : )))
comment100-1:อันแรกเราซื้อกินอยู่ คุณภาพของเค้าดีนะ ราคา กล่องละ  99 บาท เราซื้อหน้าทางขึ้น MRT ตรงเอสพลานาด
comment100-2:อร่อยและได้เยอะด้วยค่ะ ^ ^
comment101:ก็เป็นขบวนการค้ามนุษย์ที่แปลกว่าเป็นปัญหาจัดการไม่ได้สักที เคยมีรายการนำเสนอนะว่า ทำแบบนี้รายได้ดีมากจนกลายเป็นธุรกิจไปละ
comment102:ถ้ายังมีคนให้เงินอยู่ ก็ยังไม่หมดไปหรอกค่ะ
comment103:เลิกให้เงินขอทานนานละ
comment104:สมัยเรียนเชียงใหม่ มีอยู่วันเราไปเดินกาดวโรรส เห็นเด็กนอนตากแดดขอทานอยู่ เราเห็นก็ให้ไปเพราะมันหนาวมาก (สมัย 20 ปีก่อน หนาวจนปากสั่นแม้จะตากแดด) เสื้อก็ไม่น่ากันหนาวอยู่ เด็กนอนขดตัวแน่น แต่ไม่สนใจเงินเลย พอเดินพ้นระยะเราหันไปมอง มีผู้หญิง 2 คนมาเดินไล่เก็บเงิน (มีนอนอยู่ 2-3 คน) แล้วก็ไปนั่งหลบมุมคุยกัน ส่วนเด็กก็นอนตากความหนาวต่อไป... 

นี่คือจุดเปลี่ยนที่เราเริ่มลังเล หลังจากนั้นก็เจออีกหลายเคสที่ทำให้มั่นใจว่าไม่ควรให้ เพราะจะส่งเสริมขบวนการค้ามนุษย์ หรือส่งเสริมให้คนดีๆ มาทำตัวเป็นขอทาน เพราะรายได้มันดีมากจริงๆ 

ตอนนี้เราสนับสนุนคนด้อยโอกาสที่พยายามหาเลี้ยงตัวเอง คนแบบนี้น่าช่วยเหลือและมีศักดิ์ศรีกว่าเยอะค่ะ
comment105:เราเจอสองแม่ลูกมาสะกิดขอเงินกินข้าวที่อเวนิวแจ้งวัฒนะ ลังเลมากว่าหลอกรึเปล่า ถามนู่นถามนี่ ในเมื่อเค้าหิว เราก็จะให้เค้ากิน ยังไงก็ไม่ให้เงินเค้าไปซื้อเองเด็ดขาด จะซื้อข้าวที่อเวนิวก็มีแต่ร้านแพงๆ ก็เลยบอกเค้าเดินตามมา เดินออกไปข้างนอกไปหาร้านข้าว เดินไปเรื่อยๆก็ยังไม่เจอ จนผ่านรถเข็นลูกชิ้นทอด เค้าเลยสะกิดบอกเราว่า กินลูกชิ้นแทนก็ได้ แต่แปลกที่เค้าให้คนขายแยกน้ำจิ้มซะงั้น สรุปเราก็งงว่า ตกลงหลอกหรือหิวจริง
comment106:เคยเจอแบบนี้ช่วงหน้าทางเดินจากพารากอนไป เซนทรัลเวิลด์
แล้วตอนอยู่ที่ห้างเกิดฝนตก ในใจก็คิดพี่แกคงต้องเปียกแหง
ขากลับมาเจอพี่แกตำแหน่งเดิม เสื้อผ้าแห้งสนิท...
แถมผ่านมา กี่สิบปีพี่แกก็ยังอยู่ที่เดิม

ตอนเด็กๆก็เคยให้เงินขอทาน แต่โตมาได้มาลองขายของบางทีกว่าจะได้กำไรซักสิบยี่สิบบาทนี่มันเหนื่อยของเหนื่อย
แล้วพวกนี้มาขอฟรีๆสบายไปไหม คิดได้แบบนี้เลิกให้เลยครับ
comment107:แสดงว่ายังไม่เคยเจอพวกราดน้ำแดงผสมสำลี

เรียกได้ว่าตกแต่งแผลซะงดงามมากสมจริงสุดๆ





***** tex *****
comment108:พวกนี้นี่หลายคนมีตังค์เยอะน่าดูครับ ผมเลิกให้เงินขอทานมานานละ แค่นานๆหนเช่นเวลาไปกับผู้หญิง เพราะถ้าเธอให้แล้วผมเฉยๆจะหาว่าผมใจดำ บางทีก็เลยแค่ให้ๆไปเพื่อตัดรำคาญ นานๆที จริงๆแล้วขอทานที่ดีๆแบบไม่มีเจตนาร้ายก็มีล่ะแต่ผมว่าอันนี้ตาดีได้ตาร้ายเสีย เพราะอัตราส่วนคงพอๆกัน คละกันกับแก๊งมิจฉาชีพ ยิ่งในยุคนี้ที่คนขี้โกงมีเต็มเมืองไปหมดครับ 

ปล.ขอบคุณ จขกท มาก ที่ นำมาบอกต่อครับ
comment109:โทร 1300 แจ้งให้มาตรวจสอบ
comment110:ดูเทคนิคของไอ้พวกขาขาดลากพื้น
comment111:เคยเห็นคลิบขอทานคล้ายๆกันแบบนี้ ของจีน ใช้รถล้อเลื่อนใสไปตามทาง
มีลุงคนนึง เริ่มอยากจับผิดพฤติกรรม เลยตกกางเกงลงซะเลย ปรกฏว่า ขาครบทั้งสอบข้าง
ใช้เชือกรัดขาทั้งสองไว้ คล้ายๆเหมือนมัดขาปู แล้วขาทานท่านี้ ก็รีบเผ่นหายไปทันใด
comment112:ไม่เคยสงสาร แต่ก็ให้ตังค์บางครั้ง เพราะรู้สึก  Acting เก่งดี
ถือว่าเป็นค่าการแสดง ทำบุญอย่าคิดไรมาก ทำแล้วเราสบายใจให้ก็โอเค
ถ้าถามว่าการให้เงินถือว่า สนับสนุนไหม ก็ไม่นะ อย่างน้อยสุด
เค้าก็ดูลงทุนไถพื้น ถูพื้นตากแดด เอาเถอะค่ะ สบายใจก็ทำไปเด้ออ
comment113:จะเชื่อหรือไม่ก็แล้วแต่ ผมเห็นคนชาวต่างชาติ ควักเงินให้ขอทาน 1000 บาท เห็นกับตาเลยเพราะเค้าเข้ามาถามทางพวกผม
แต่ก็เดินต่อไปไม่ได้หันมามองว่าเก็บเงินไปป่าว ได้แต่อึ้ง สาด แบงค์ พันเลยว่ะเห้ย
comment114:จะเชื่อหรือไม่ก็แล้วแต่ ผมเห็นชาวต่างชาติ ควักเงินให้ขอทาน 1000 บาท เห็นกับตาเลยเพราะเค้าเข้ามาถามทางพวกผม
แต่ก็เดินเลยไปไม่ได้หันมามองว่าเก็บเงินเข้าไปแล้วรึป่าว ได้แต่อึ้ง โห่ แบงค์ พันว่ะ มองหน้ากันแบบอึ้ง ๆ
(สะพานลอยตรงมาบุญคลอง)
comment115:.....

       เคยเจอขอทานตาบอดบนสพานลอย พอเดินเข้าไปใก้ลๆ ยกขันออกมาข้างเท้า ก็เลยแกล้งยกเท้าจะเตะขัน พวกยกขันหลบเท้า
comment116:จริงค่ะ ต่างชาติจะให้เงินเยอะมาก พวกนี้หาเงินได้มากกว่าเราๆที่ต้องทำงานหลังแข็งทั้งวันอีก. อยากให้ช่วยจัดการพวกแก๊งตาบอดที่ชอบมาเรี่ยไรเงินเดินรองเพลงตามหน้าสถานีรถไฟฟ้าด้วย
comment117:วันนี้เห็นมากับตาตัวเองเลยครับ สดๆร้อนๆ 
สถานที่ : หน้าศูนย์บริการลูกค้าทีโอที เพลินจิต
comment118:ไม่กี่วันก่อนเจอคนขอทานตาบอดคนหนึ่งค่ะ คือเค้าจะนั่นเหยียดๆขาออกมาหน่อย เราเดินๆอยู่ก็มัวกดแต่โทรศัพท์เงยหน้าขึ้นอีกทีก็เกือบจะเดินชนขาเค้าแล้ว อยู่ดีๆเค้าก็ดึงขากลับเฉยเลย เราหันกลับมามองอีกครั้งเค้าก็ยื่นขาออกมาอีก เราคิดคงบังเอิญแหละ

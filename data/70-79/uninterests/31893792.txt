title:คนกรุงเทพ กำลัง ขาด "หิริโอตับปะ" อย่างรุนแรง หลังยอดเงินหายเกือบแสนบาท ในงาน จิตตนคร
comment:วันนี้บังเอิญได้ไปพารากอนและแวะเข้าชมงาน จิตตนคร ก็เลยลองเข้าชมสักบูทหนึ่งละกัน ก่อนเข้าบูท จะต้องมีการรับบัตรก่อน ปรากฎว่าบัตรเข้างานคือ ธนบัตร ที่ชำระหนี้ได้ตามกฎหมาย พูดง่ายๆคือ เงินจริงนี่เอง มีแบงค์ 20 และ แบงค์ 100 ให้หยิบ เท่าไหร่ก็ได้ ไม่จำกัด ตกใจสิฮะ บัตรเข้างานแปลกมาก ผมเองจึงหยิบไป 20 บาท

ระหว่างทางเดิน ก็มีข้อความ ว่า "เอากลับไปเลยของฟรี ไม่มีกล้องวงจรปิดหรอกไม่มีใครเห็น โอกาสแบบนี้หาไม่ได้อีกแล้ว" และอีกสารพัดข้อความที่ยุยง สารพัด ให้เอาเงินนี้กลับบ้าน แต่ผมไม่เอา และเอาเงินใส่กล่องตอนขาออก (มีกล่องให้คืนบัตรเข้างาน หรือเงินตอนออก)

ปรากฎว่า เงินได้หายไปเกือบ 1 แสนบาทจากตอนแรกที่มีอยู่ 2 แสน แสดงว่ามีคนไม่คืนเงิน


กิจกรรมนี่บอกเลยว่าคนคิดกล้าแลกมาก และสุดท้ายเราได้บทเรียนว่า สังคมนี้ ยังขาดซึ่ง หิริโอตัปปะ

เสียดายยังดูไม่ทั่วเพราะมีนัดต่อ แต่งานนี้ทำคำสอนของพระพุทธเจ้าทียาก ทำให้ง่ายไม่ธรมมดา




แชร์มาจาก เฟส ท่านศาสดา ภูภู่ภู้ภู๊ภู๋
comment1:เค้าให้ฟรีหรือเปล่า คนเลยไม่คืน
comment2:ในขณะเดียวกัน คนที่เห็นด้วยกับการหยิบเงิน ที่ไม่ใช่ของเราไป 

มองว่า




ส่วนคนที่ไม่ได้หยิบเงินไปมองว่า

คุณพรเทพ 
"ทางพนักงานตรงทางเข้า เขาจะแจ้งว่าเป็นตั๋ว
(แบงค์ให้เราเลือกหยิบเองได้) ส่วนระหว่างทางเดิน ก็จะมีคำเชิญชวนให้เราไม่คืนตั๋ว(เงิน) 

แต่ในมุมมองของผม คำต่างๆเหล่านี้ เขาน่าจะแสดงถึง การสะท้อนความคิดของคนที่เข้ามาในห้องนี้ ว่ามีความคิดที่ยั่วยวนอย่างนี้หรือไม่ สุดท้ายก่อนออกจากห้องเขาก็มีกล่องคืนตั๋ว(เงิน) ให้หยอดคืน
(เพิ่มเติมให้สำหรับผู้ที่ไม่ได้ไปร่วมงานนะครับ)"
comment3:เราได้แต่ขอให้ตัวเราอย่าอยู่ในการทดลอง   การทดลองนี้  ไม่มีตัวเปรียบเทียบ  ถ้าหากว่า มีอีกห้องหนึ่ง เขียนว่า มีกล้องวงจรปิด ใครลักทรัพย์ผิดศิล  อาจจะต้องติดคุก อาจจะได้ตัวเลขอีกแบบหนึ่งก็ได้ คนเรามีอารมณ์ด้านมืดและสว่างอยู่ในตัว  แล้วแต่ว่าจะถูกยั่วยุด้านไหนมากกว่ากัน
comment4:---------------------  เขาให้   เอาไปได้ไม่มีปัญหาหรอก

                                      ถ้าไม่เอา  จะได้สิ่งที่มากกว่าเงิน  เท่านั้นเอง
comment5:--------------------------------  มีคนได้  สิ่งที่มากกว่าเงิน  มากกว่าครึ่งนึง  เลยนะ
comment6:ต้องลองไปเล่นดูบ้างแล้ว 555+
comment7:จริง ๆ แล้วแอบตลบหลังว่าเป็นแบงค์ปลอมหรือเปล่า?
comment7-1:แบงค์ปลอมที่ทำเหมือนจริง คงไม่ได้อะค่ะ ผิดกฎหมาย
แต่ถ้าแบงค์กาโม่ คนเหล่านั้นคงดูออกแต่แรกๆแล้ว
comment8:อาจเป็นแค่คนที่มาอาศัยในกรุงเทพก็เป็นได้ครับ

คนกรุงจริงๆไม่น่าจะจิตใจตํ่าเช่นนี้
comment8-1:คนนอกกรุงจิตใจต่ำเหรอค่ะ เอาตรงไหนมาวัดค่ะคุณ
comment8-2:ผมบอกตรงไหนครับ ผมแค่บอกคนกรุงแท้ไม่น่าจิตใจตํ่าไม่ได้เอ่ยถึงคนอื่นอย่ามโนไปเองครับ
comment8-3:อาจเป็นแค่คนที่มาอาศัยในกรุงเทพก็เป็นได้ครับ
= คนต่างจังหวัด 

คนกรุงจริงๆไม่น่าจะจิตใจตํ่าเช่นนี้
= คนกรุงแท้โดยกำเนิด เท่ากัน คนดี


เราอ่านแล้วแปลได้แบบนี้ ... 

ถ้าไม่ใช่ช่วยอธิบายให้เข้าใจทีนะคะ เราเข้าใจเหมือนคุณ anatchanan ความเข้าใจหมายถึงความเข้าใจไม่ใช่มโน ไม่ใช่จินตนาการ
comment8-4:คนอาศัยในกรุงเทพ อาจเป็นคนต่างจังหวัดคนต่างด้าวท้าวต่างแดนหรือสิ่งมีชีวิตจากต่างโลกต่างมิติก็ได้หมดล่ะครับ
comment8-5:แสดงว่าคนกรุงเทพแท้ๆเป็นคนดี ตรรกะป่วยๆ ครับไม่ใช่มโนง มโนที่ใหนละ คนอย่างคุณตรรกะวิบัติชัดเจนนำพาซึ่งความแตกแยกในสังคมชัดๆประนามครับคุณ700843 คุณใช้ logic อะไรครับ  ผมจี๊ดเลยคนแบบคุณคิดป่วยๆ

งั้นช่วยอธิบายคนกรุงแท้ หมายถึงใคร

คนกรุงเทียม หมายถึงใคร
comment8-6:การบอกว่าคนกลุ่มนึงเป็นคนดีนี่ทำให้สังคมแตกแยก ???

คนกรุงเทพแท้ คือเกิดในกรุงโตในกรุงเติบโตมาจากสังคมชาวกรุงที่มีนํ้าใจเอื้อเฟื้อกัน
ผมไม่ใช่คนกรุงเทพ ผมเกิดต่างจังหวัด ตอนนี้ก็อยุ่ต่างจังหวัด

แต่ผมฟังเรื่องเล่ากรุงเทพสมัยเก่ามาจากแม่ผม แม่ผมเกิดและโตที่กรุงเทพ อยุ่แถวตรอกสลักหิน หัวลำโพง
ท่านเล่าสังคมกรุงเทพสมัยเก่าให้ผมฟังมาตั้งแต่ผมยังเด็กๆ ผมซึมซับมาว่าคนกรุงเทพเป็นคนดี มีนํ้าใจไม่มีนิสัยเอาของใคร
ผมผิดหรอครับ ผมเชื่อเพราะแม่ผมท่านเป็นคนดีท่านไม่เคยเอาเปรียบใครเป็นผู้ให้เสมอ

มีลูกค้าต่างจังหวัดโกงเงินท่านหลายครั้ง ท่านก็ไม่เคยเอาความ เพื่อนๆแม่ผมที่รู้จักก็เป็นคนดีมีนํ้าใจกันหมด
ปัจจุบันแม่ผมท่านอายุ60+ ข้อมูลนี้อาจตกยุคไปแล้ว ถ้าสมัยนี้คนกรุงไม่ได้ดีดังเช่นในยุคสมัยของแม่ผม
ก็ต้องขออภัยที่ผมยังไม่อัพเดทข้อมูลครับ
comment8-7:อย่าแถ
comment8-8:อธิบายขนาดนี้ยังว่าแถ คุณต้องการอะไรจากผมครับ?
comment8-9:ผิดก็ยอมรับผิดเถอะค่ะ ใครอ่าน คห. 8 ปุ๊บ มันก็คิดได้อย่างเดียวเลยว่า คุณกำลังว่าคนที่ไม่ใช่คนกรุงว่า จิตใจต่ำ
comment8-10:ผมเป็นคน ตจว. ผมก็มองอย่างนี้เช่นกัน ความเสื่อมโทรมที่เกิดขึ้นเพราะคนต่างถิ่นต่างที่หลั่งไหลเข้ามาสู่เมืองกรุง
แต่ทั้งนี้ทั้งนั้นก็ใช่ว่า คนท้องถิ่นจะเป็นคนดีอยู่แล้ว ความเสื่อมก็มีอยู่ เพียงแต่เมืองศูนย์กลาง เป็นตัวเรียกทั้งคนดีและคนไม่ดีเข้ามาเพิ่มขึ้น
สังคมเสื่อมลง แรกๆยังไม่เห็นผล เมื่อนานเข้าจิตใจต่ำลงและมีมากขึ้นก็ฉุดทุกอย่างลงต่ำลง ไม่แปลกครับ
comment8-11:ก็คุณกำลังบอกว่าคนกรุงเทพมหานครจริงๆเป็นคนดี ไม่โกงไม่น่าจะขาดหิริโอตัปปะ ( หิริ ความละอายแก่ใจ โอตตัปปะ ความเกรงกลัวต่อบาป)

เป็นการกล่าวเอาดีใส่ตัวเอาชั่วใส่คนอื่นชัดๆทั้งๆที่ไม่มีใครรู้เลยว่าใครเอาบัตรไป เป็นคนกรุงแท้ก็ได้คนกรุงเทียมก็ได้ ผมก็เชื่อว่าบรรพบุรุษของ

ผมคนบ้านนอกคอกตื้อก็มีความเอื้อเฟื้อเผื่อแผ่ พริกบ้านเหนือเกลือบ้านใต้ขอข้าวได้แล้วปลาร้าคุ้มเหนือก็ยังขอกันกิน คนบ้านนอกยิ่งเกรงกลัว

ต่อบาปมากกว่าถ้าผมเชื่อแบบตรรกะแบบคุณนะ  ผมไม่เห็นบทเพลงลูกทุ่งของใครเลยที่ร้องสรรเสริญคนกรุง

ขอบทเพลงสักบทเพลงนะครับที่กล่าวถึงคนเมืองกรุงที่ไม่หลอก,ไม่ชั่ว .......

ปล.คนดีชั่วมันปะปนกันไปหมดละครับท่าน คนๆทุกวันนี้
comment8-12:มโนล้วนๆเลยครับ
comment8-13:ทุกๆที่ ต่างก็มีคนดีและคนไม่ดี บ้านที่ตจว.ผมก็มีคนดีและคนไม่ดี
หมู่บ้านที่ผมอยู่สมัยก่อนเคยเป็นชุมชนชนบท ถนนก็ไม่มี การเดินทางก็ไม่สะดวก เดินทางการทางเรือ เพราะอาศัยอยู่ริมน้ำ 
และรู้จักคนในหมู่บ้านแทบทุกคน เพราะความเป็นคนที่รู้จักกันเหมือนพี่เหมือนน้อง ลูกหลานใครก็เหมือนลูกหลานเรา ขโมยจึงไม่ค่อยมี
เมื่อเมืองมันโตขึ้น ขยายมาถึงหมู่บ้านผม มีถนนตัดผ่าน ก็มีทั้งสิ่งที่ดีเข้ามา และสิ่งที่ไม่ดีก็เข้ามา
เคยไปเข้าประชุมหมู่บ้าน ในที่ประชุมก็บอกว่า เด๋วนี้หมู่บ้านเราเปลี่ยนแปลงไป คนต่างถิ่นก็เข้ามาซื้อบ้าน หมู่บ้านจัดสรรค์ก็ผุดขึ้นมา
ขโมย ก็เยอะขึ้น ตามจำนวนประชากรที่เยอะขึ้น คนในท้องถิ่นเดิมต้องปรับตัวมากขึ้น
comment8-14:เขาบอกกันมานานกว่าห้า หก สิบปีแล้ว ว่าคนกรุงไว้ใจไม่ค่อยได้

อย่าไปเลยบางกอกจะบอกให้
พี่เคยไปมาแล้วน้องแก้วเอ๋ย
จะบอกเจ้าเอาบุญคนคุ้นเคย
อย่าไปเลยบางกอกช้ำชอกใจ

คนที่นั่นคั้นแต่ตัวหัวกะทิ
หัวใจสิแสนบ้าใบหน้าใส
สวมหน้ากาก ปากซื่อเขามือไว
คอยจงใจทำร้ายทำลายเรา

อย่าไปเลยบางกอกบอกไม่เชื่อ
อยู่กับเสือดีกว่าไปหาเขา
คนบ้านนอกคอกนาปัญญาเบา
เหมือนนกเหงา พรานซ้ำด้วยชำนาญ

ควักหัวใจไปกินจนสิ้นหมด
แล้วปล่อยปลด คืนกายที่ตายด้าน
ขยี้เนื้อเหลือกายไว้ประจาน
ต้องซมซานกลับรังตายทั้งเป็น



เนื้อเพลง : สวัสดีบางกอก
ศิลปิน : อ้อย อัจฉรา

คำร้อง : อาจินต์ ปัญจพรรค์
ทำนอง : เอื้อ สุนทรสนาน
comment8-15:Racist, Discriminate
comment8-16:คุณกำลังบอกว่า มีกลุ่มคนกลุ่มนึงที่ไม่คืนเงินเป็นคนจิตใจต่ำ ซึ่งคุณแบ่งเป็นสองกลุ่มคือ
1. อาจเป็นแค่คนที่มาอาศัยในกรุงเทพก็เป็นได้ครับ = ไม่ใช่คนกรุงเทพฯแท้ๆ = คนต่างจังหวัดที่มาอาศัยในกรุงเทพฯ - ผมเข้าใจถูกมั๊ยครับ
2. คนกรุงจริงๆไม่น่าจะจิตใจตํ่าเช่นนี้ = คนที่เกิดในกรุงเทพฯโตในกรุงเทพฯ  - ผมเข้าใจมั๊ยครับ

มันก็โต้งๆอยู่แล้วนะว่าคุณว่าใครจิตใจต่ำ คือ คนต่างจังหวัดที่มาอาศัยในกรุงเทพฯ ตามข้อ 1

8-2  "ผมแค่บอกคนกรุงแท้ไม่น่าจิตใจตํ่า"  เนื่องจากต้องมีกลุ่มนึงที่มีจิตใจต่ำไม่คืนเงิน
แสดงว่าคนจิตใจต่ำไม่ใช่คนกรุงเทพแท้ฯ = คนจิตใจต่ำคือคนต่างจังหวัดที่มาอาศัยในกรุงเทพฯ  ตามข้อ 1

งงมั๊ยครับ

ถ้ายังไม่ยอมรับ งั้นผมถามว่า ที่คุณบอกว่า
 "อาจเป็นแค่คนที่มาอาศัยในกรุงเทพก็เป็นได้ครับ"    หมายถึงกลุ่มคนแบบไหนครับ
comment9:หัวหน้าเพิ่งไปงานนี้มาแล้วเล่าให้ฟังเมื่อเช้าค่ะ สังคมเราขาดเรื่องนี้ไปจริง ๆ
comment10:ไม่มีอะไรกับงานนนี้หรอก  ผมไมไ่ด้ไป และคงไม่อยากไปงานแบบนี้

แต่....

พนักงานบริษัทที่เก็ยตั๋ว


เชื่อใจได้รึเปล่า



ก็แค่นั้น
comment11:น่าตกใจจริงๆ
ป้าไปวันที่ 4 เม.ย (งานวันที่ 2) ตอนทุ่มหนึง เห็นแจ้งยอดเงินคงเหลือ ประมาณ 199,000 คือหายไป 1,000 บาท
ก็ยังนึกขำ ว่าคนเอาไปอาจจะลืมคืนมากกว่า อยากได้จริงๆ
นี่แสดงว่าคนเอาไปไม่รู้สึกผิดชอบชั่วดีจริงๆ
comment12:ถ้าจะให้วิจารณ์   ตามลักษณะของธรรมะ

การแสดงธรรมะ  หากใช้ธรรมคู่  เขาให้แสดงอย่างระมัดระวัง

การแสดงธรรมคู่  หมายถึง การแสดงธรรมแบบ ผลิกเหรียญ ผลิกด้าน  สื่ออย่างหนึ่ง เพื่อให้  เกิดการนมสิการไปอีกทางหนึ่ง
แต่ถ้า   ด้านที่สื่อ  เป็นด้านที่  ยั่วยุ  หรือ ใกล้กิเลส  หรือ  ภาษาธรรมเรียกว่า  " ใกล้ข้าศึก "   คนแสดงธรรมต้องแก้ จิต เขาเป็น

ถ้าแก้ไม่เป็น  อันนี้   คนที่ตกนรกไม่ใช่  คนฟังธรรม  แต่  จะหมายถึง คนแสดงธรรมะ 

การแสดงอะไรก็ตาม  ที่เป็นไปเพื่อ  กระตุ้นให้คนฟังธรรมเกิดกิเลส  ทั้งๆที่  หากอยู่โดยปรกติ เขาจะไม่เกิด กิเลสแบบนั้น
แล้ว  พอมาฟังธรรม  ด้วยความประมาทในการแสดงธรรม  ยกตัวอย่าง  นักแสดงละคร   เวลาแสดง ก็จะอ้างว่า เพื่อให้
ผู้ฟังธรรมย้อนดูตัว  แต่  ร้อยละร้อย  คนฟังละครมันจะอินกับบทบาท  และทำให้  กิเลสเกิด  เกิดโทษะ โมหะ โลภะ 

การที่ไปทำให้  กิเลสของคนฟังธรรมมันเกิด  ทั้งๆที่ ปรกติเขาไม่มีกิเลส  อันนี้  คนแสดงธรรม จะต้อง "ตกนรก" 

ดังนั้น  หากมีคนนำเงินไป  นำออกไปจากงาน   ไม่ได้เล่นตลก  แค่  แกล้ง หรือ สอนกลับในความไม่ประสา ของ คนคิดมุข
โดยการหยิบเงินในส่วนนี้  แต่เอาไปหยอดใน กล่องอื่น ซึ่ง เยอะมากกกกกกกกกกกกกกกกกกกกกกกกกกกกกกกก

ซึ่ง  หากเอาไปหยอดกล่องอื่น ก็แปลว่า  ไม่ได้เอาไปไหน  ......

แต่ คิดดูสิ   

หากมี  คนไม่ประสา  ไปเห็นยอดเงินหายไปจาก  กล่องหนึ่ง  แต่ไม่ได้  ตรวจอีกหลายๆ กล่อง  แล้วสำคัญไปว่า  เรือหาย
แล้ว คนกรุงเทพมันเลว  แล้ว  โพสออกสื่อ

กิเลส ที่ไม่ควรเกิด  ก็ไปเกิดขึ้นกับ  คนไม่รู้ประสา  เสร็จกัน  

กิเลสเกิดกับ คนอื่นอีก  แผ่กระจายออกไปอีก   

ดังนั้น  

คนจัด หรือ คนคิดมุข เนี่ยะ  รอดยากที่จะไม่ตกนรก  เว้นแต่  จะมี สิทธิคุ้มกันตามความเป็นจริง เอาตัวรอดได้ ก็ว่ากันไป


อนึ่ง พึงทราบว่า   การล่อลวงเพื่อหลอกให้คน  หยิบไป  แล้ว มาโพสชื่อเขาในที่สาธารณะ  คุณ เจ้าของกระทู้ และ
คนที่ทำกิจกรรม หรือ คนคิดมุข  น่าจะผิด  กฏหมายอาญาแผ่นดิน
comment12-1:การสู้คดี 

กรณีที่ ถูกฟ้องร้อง  เรื่อง หมิ่นประมาท  

เท่าที่จำได้  การพิจารณาคดี  ที่เป็นเรื่อง " การเสวนาธรรมะ  "

ถ้า  คนที่ต้องการสู้คดี  สามารถิพิสูจน์ทราบได้ว่า   มีปรกตินิสัยชอบเสวนาธรรมะ 
อันนี้  หากจำไม่ผิด   การเสวนาธรรมะ จะมีการ  พิพากษาเอาไว้เป็นต้นแบบว่า

หากเป็นการเสวนาธรรมะ  จะไม่ถือว่า  มีการหมิ่นประมาท   เพราะ  ในแง่ของ
การเสวนาธรรม  จะเป็นไปเพื่อ " ชี้กิเลส ชี้ขุมทรัพย์ "  จึงมีการพิพากษาไว้ว่า
ไม่ผิด  และ ไม่ถือว่าเป็นการ หมิ่นประมาท ........อันนี้ก็ลองไป  ค้นหาเอาเอง

เคยแค่เห็น  ไม่เคยใช้
comment12-2:เห็นด้วยมากๆค่ะ

ยั่วยุให้เค้าทำผิด โดยที่เค้าก็ไม่ทันคิดว่ามันผิด. เพราะมีการระบุว่าฟรี.  
แล้วมาแจ้งคาดโทษว่าเค้าทำผิด
comment12-3:ถ้าคนจัดนี่ นึกไว้แล้วว่าจะให้เงินเป็นทาน 
และธรรมเป็นทานล่ะ



แต่อย่างว่า ธรรม เป็นเรื่องเฉพาะตัวบุคคล
ความละอายเป็นเรื่องเฉพาะบุคคล
สติปัญญาเป็นเรื่องเฉพาะบุคคล
comment13:รายละเอียดกระทู้นี้เลยค่า สำหรับคนไม่ได้ไปงาน

http://pantip.com/topic/31885479/
comment14:ไม่รู้เราขี้ระแวงไปหรือเปล่า อยู่ ๆ มีให้หยิบเงิน แล้วบอกให้ฟรี ๆ เรามักจะคิดว่า มันต้องมีอะไรไม่ชอบมาพากลแน่นอน
เพราะแม่สอนมาตลอดไม่มีอะไรได้มาฟรี ๆ อะไรที่ให้ฟรีมา เขาจะมาเอาคืนเยอะกว่าแน่นอน
เรื่องนี้มากกว่า หิริโอตัปปะ กับเรา เรารู้สึกว่า มันทำให้เราระแวงว่า เดี๋ยวต้องมีอะไรตลบหลังเราแน่มากกว่าค่ะ
comment15:จขกท  ช่วยระบุ  รายละเอียดหน่อยสิครับว่า
ผู้จัด  บอกให้เอาไป รึป่าว
ผู้จัด บอกให้คืน ด้วยรึป่าว

มีเงื่อนไขหรือรายละเอียดเพิ่มเติม  อะไรที่ยังไม่ได้สื่อ  รึป่าวครับ



บางอย่างมันเกี่ยวกับทิศนะคติ และประเพณีนิยม

เช่น
คนอเมริกัน  ชอบคนตรงๆ  
เช่นจะเข้าเมกาเพื่อเรียนต่อ  
ก็ขอให้บอกตรงๆว่าขอวิซ่าเรียนต่อ  
ไม่ใช่ไปขอวีซ่าท่องเที่ยวแล้วค่อยซิกแซก
คนเมกาไม่เข้าใจว่า ทำไมเราไม่บอกตรงๆ  ทำไมต้องอ้อมค้อม

คนเอเชีย ตะวันออก  ชอบลีลา  อ้อมค้อม  ไม่ตรง  แล้วบอกให้นึกเอาเอง
comment16:ถ้า ศีลดี ความเห็นจะตรง 
เรามองผู้ผู้จัดงานนะ

การ เขียนภาษา แบบนั้น มันไม่ใช่ความเห็นตรง  
เป็นการยั่วยุ คนอ่านอาจสับสน และตีความไปต่างๆกัน 
บางคนก็อาจอยากลองของ หรืออยากสะใจก็ได้
comment17:เหลือเยอะกว่าที่คาด สงสัยคนคืนใส่เพิ่มให้
comment18:ผมว่างานนี้ผู้จัดผิดนะ ความจริงแจกตั๋วเป็นธนบัตรแล้วควรกำชับผู้เข้างานให้ชัดเจนว่าใช้เสร็จแล้วให้วางไว้ที่ทางออก จะได้เป็นการแสดงว่าเงินนั้นมีเจ้าของอย่างชัดเจน ทีนี้ถ้าเงินยังหายอยู่ถึงจะวัดจำนวนคนที่ไม่ซื่อสัตย์ได้
comment19:เสียดายเงิน จะเอากรณีนี้มาวัดว่าคนขาดหิริ โอตตัปปะ มันดูงง ๆ นะ
ก็คุณเล่นปล่อยให้เอากลับบ้านได้เงินมันก็ต้องหายเป็นธรรมดา
เข้าใจว่าคนจัดงานอยากให้เกิดกระแส แต่ แล้วไง คนดี ๆ ขึ้น หรือ คนเลวลดลงหรือเปล่า
คุณไม่ลองแจกเงินคนเข้างานให้เขาเอาไปทำสิ่งที่ดี ๆ ไปเลยจะตรงกว่านะ

คนมันก็มีดีมีชั่วทุกยุค เขาถึงมีกฎหมายไว้ป้องกัน
คนเรามันไม่ได้ดีบริสุทธิ์ขนาดนั้น
ลองถามคนที่คิดจัดงานรูปแบบนี้ก็ได้ว่า เป็นคนดีขนาดไหน
ทั้งชีวิตคุณถือศีล 5 ตลอดเวลารึเปล่า
comment20:แก้ไขข้อความ ไม่ได้ไปดูเองกับตา ไม่เขียนดีกว่า
comment21:เขาไม่ได้ขาด หิริโอตตัปปะ ครับ

เขาขาดเงินกัน เลยหยิบแต่เงินไป

เห็นๆกันอยู่
comment21-1:คิดแล้วคล้ายๆครั้งก่อน

ที่ฝรั่งเที่ยวเอากระเป๋ากับโทรศัพท์ไปวาง แกล้งทำเป็นลืมไว้
แล้วคอยแอบดูแอบเก็บสถิติ ว่าคนชาติไหนส่งคืนแค่ไหน

ก็ไม่ได้มีหลักมีเกณฑ์อะไร อยู่ๆก็เอาผลมาเปิดให้ดู ให้คนเขา
วิจารณ์กันสนุกปากกันไปคราวนึง

แต่คราวนี้ไม่ต้องพึ่งฝรั่ง เราคนไทยมาสาวไส้กันเองอวดชาวโลก
เขากันเลย
comment22:ไปอ่านอีกกระทู้มา เห็นว่ามีพวกมิจฉาชีพวนลูปเข้าไปด้วย
comment23:รูปกล่องคืนตั๋วก่อนทางออกค่ะ เค้าไม่ได้ให้หยิบเงินแล้วมีข้อความอย่างเดียวนะคะ มีกล่องก่อนออกเขียนว่าคืนตั๋วด้วย



ภาพจาก [Spoil] คลิกเพื่อดูข้อความที่ซ่อนไว้https://www.facebook.com/TheHiddenCapital101?ref=ts&fref=ts
comment23-1:ชัดเจน ตอนแรกแอบคิดในใจว่า มันไม่น่าจะเอามาเปรียบเทียบ แต่เห็นแบบนี้ิ ชัดเจน กล่องคืนตั๋ว
comment24:...เราไม่ได้ไป งดออกความเห็น...
comment25:เข้าใจทำ

เป็นการหยิบความเป็นจริงมา แสดงให้เห็น ได้อย่างเป็นรูปธรรม

หิริ โอตัปปะ ของคนเรานี่ ต้องทำความเข้าใจเสียใหม่

กิเลสเวลามันเกิดขึ้นในใจ ไม่สนใจหรอกว่า เขาให้หรือเปล่า

มันดูแค่ว่า รู้ทังรู้ว่า นั่นไม่ใช่เงินคุณ คุณก็เอา แค่นั้นล่ะ
comment26:ตลก  เอาโลภะ มาเล่นกับคน 

เหลือแค่นี้ ก็มากเกินไปแล้ว

จะให้ไม่หายเลย คนเข้างานต้องบรรลุอรหันต์ทุกคน

เหมือนสาวงามเปลื้องผ้า เข้ากอดแล้วเชิญชวนชายหนุ่ม บอกว่า เหอะน่าสักครั้งไม่เป็นไรหรอก  ไม่มีใครเห็นด้วย

แต่พอเขาทำจริง ก็มาโวยวายว่า หัวงู ศีลธรรมต่ำทราม ไม่รู้ผิดชอบชั่วดี ฯลฯ

เรื่องโลภะ กับ กาเม ไม่ควรเอามาล้อเล่น แม้บรรลุโสดาบัน ก็ยังตัดไม่ขาด

แถมยังมีข้อความเชิญชวนให้เอาเงินกลับบ้านอีก คนที่ไม่เอากลับไม่ใช่ไม่อยากได้ แต่เงินมันน้อยเกินไปที่จะเอา

ลองเปลี่ยนเป็น แบงค์พันสิ
comment26-1:ใบละพันผมก็ไม่เอาของใคร ลาภที่ไม่ควรได้ .....พูดจริง ทำได้จริงเสมอมา
comment26-2:เห็นคนที่ไปงานบอกว่าตอนแรกมีแบงพัน แต่โดนหยิบกลับครับ
comment26-3:ผมว่าสิ่งที่ผู้จัดงานต้องการหน่ะไม่ใช่เงินที่คืนกลับมาทั้งหมด แต่เป็นจิตสำนึกเสียมากกว่า 

งานครั้งนี้ได้มากกว่าเงินที่เสียไป
comment27:คนเราพอ แสดงความจริงให้เห็น เป็นประจักษ์ 

มากกว่าครึ่ง รับไม่ได้

บ้างก็หาที่แย่กว่ามาเทียบ ทีอย่างนั้นล่ะ ทีคนนั้นล่ะ หรือลองเปลี่ยนเป็นอย่างนั้นสิ อย่างนี้สิ

นี่แหละครับ คือ "ความไม่มีหิริ โอตัปปะ" นี่คือ กิเลสของปุถุชนทั่วไป มีกันได้ทุกคน

เห็นจิตเห็นใจกระเพื่อมนี่แหละ ดีหนักหนา ทำไมว่า เป็นเรื่องไม่ดี

เราเลว ก็แค่ยอมรับว่า เออเลว ไม่ต้องถ้าอย่างนั้น ถ้าอย่างนี้

ผมก็เลวครับ แต่อย่างน้อยคุณและผมก็รู้ ว่าใจคนตรงนี้มันน่ากลัว

วันหลังวิบากมันทำงาน เกิดอยากจะหาทางละ หาทางออก

จะได้จำได้ว่า ต้องมาแก้ตรงนี้

ปล. ไม่ต้อง เป็นอริยบุคคล ก็มีได้นะครับ หิริ โอตัปปะหน่ะ เพราะ หิริ โอตัปปะนี้ เป็นคุณธรรมของ เทวดาครับ

ปุถุชนคนเราทำไมจะมีกุศลจิตไม่ได้ มีได้ ไม่ใช่ไม่ได้
comment28:สงสัยหน่อยนึง

คือที่เอาผลมาให้ดูนี่ จะให้มันเกิดประโยชน์อะไรขึ้นมา
หรือดูแล้วคนเกิดความสลด ก็เลยกลายเป็นคนดีขึ้นมาเอง

จัดอีเวนต์ เรื่องต้องดังนั้นไม่เถียง แต่มันต้องดังแล้วขาย
ของได้หรือเกิดประโยชน์ด้วย
comment28-1:เท่าที่ทราบ งานจบแล้ว จึงนำผลมาลงนะครับ
comment29:เงินหายไป  เป็นเรื่อง  ธรรมดา   

ก็เขาไม่ได้บอกว่า  ต้องคืน    

อืมมมมมม.......

งานวัดใจ  จริงๆ   กล้าเนอะ (คนจัดงาน)  

วิจารณ์คนไม่คืนเงิน  ผิดอีกด้วย  

คนจัด ผิด ที่บังอาจ  ลองใจ ล้อเล่น กับกิเลสคน
comment30:ต้องรู้รายละเอียดที่ชัดเจน เราถึงจะวิเคราะห์ตัดสินเขาได้ว่าขาดหิริโอตัปปะมากมายหรือเปล่า

เช่น ป้ายตรงจุดที่หยิบเงินนั้นบอกไว้ว่าอย่างไรกันแน่ เพราะถ้าตาม FB ในคห.2 บอกว่าเอาไปเลยเป็นของฟรี  (ถ้าเป็นจริงตามนี้)ก็ไม่ควรรีบด่วนสรุปว่าเขาขาดหิริโอตัปปะที่ไม่คืนเงิน เพราะป้ายที่บอกนั้นมีเจตนาให้อยู่แล้ว

แต่ถ้าบอกอย่างชัดเจนว่า กรุณาคืนบัตรเข้างาน(ซึ่งเป็นธนบัตร)ลงในกล่องที่อยู่ทางออก  แบบนี้ถึงจะบอกได้ว่าหลายคนขาดหิริโอตัปปะ และก็อาจมีบางคนที่ลืมคืนก็ได้ซึ่งก็ไม่ควรถูกตำหนิรุนแรงอะไร
comment30-1:
comment31:จั่วหัวได้ปรี๊ดมากค่ะ รู้ได้ไงคะ ว่าคนทั้งหมดที่มางานแล้วหยิบเงินไปเป็นคนกรุงเทพ คิดสิคิด
comment31-1:นั่นสิ คนกรุงเทพตั้งเยอะที่ไม่มีปัญญาไปเดินห้างนั้น


อุ้บ  พูดอะไรออกไป
comment32:
comment32-1:บอกได้ว่ามีคนต้องการทำทาน(สละสิน)
comment33:มันขึ้นอยู่กับว่ามีการติดประกาศตรงทางออกหรือเปล่าว่าให้คืน(ธน)บัตรที่ได้รับมาตอนเข้างานด้วย

ถ้าไม่มีแล้วคนส่วนใหญ่เฉยเสียก็คงไปว่าไม่ได้ เพราะใครจะไปรู้ว่าไอ้เงินที่ให้หยิบนั่นมันคืออะไร อาจจะคิดว่าให้เงินเอาไปทำบุญหรือซื้อของในงาน (ถ้ามี) หรือแม้แต่คิดว่าเจ้าของงานใจดีแจกเงินฟรี หรืออื่น  ๆ อีกร้อยแปดพันเก้า 

แต่ถ้ามีประกาศไว้แล้วคนยังไม่คืนก็เป็นอีกเรื่อง

มันก็เหมือนกับเก็บเงินที่คนทำตกไว้แหละครับ ถ้าเป็นแบงก์ใบเดียวหล่นมาโดยไม่เห็นว่าใครเป็นเจ้าของ จะให้คนเก็บเอาไปตามหาเจ้าของ ซึ่งอาจจะเสียค่าใช้จ่ายของเขามากกว่ามูลค่าแบงก์นั้นเสียอีก ถามว่าจะมีใครบ้างไปเที่ยวตามหาเจ้าของเงิน
(ถ้าเงินจำนวนมาก ๆ เป็นพันเป็นหมื่นเป็นแสนก็ว่าไปอย่าง)
แต่ถ้าเงินอยู่ในกระเป๋า มีชื่อเจ้าของกระเป๋าชัดเจน ก็เป็นอีกเรื่อง
comment34:ผมก็ไม่เห็นด้วยกับคนที่ไม่คืนนะ แต่ผมเห็นว่ายังคิดโจทย์ไม่ละเอียดพอ ที่จะทำให้ผู้หยิบเข้าข่ายบาป จนถึงขนาดจะต่อว่า ว่าขาดหิริโอตัปปะได้ น่าจะเป็น ผู้เข้าร่วมงานส่วนหนึ่ง มีโลภะกล้า มากกว่าจะต่อว่าเขาว่าไม่ละอายต่อบาป เพราะเขาคงไม่รู้ว่าจริงหรือเล่น มันเหมือนเกมส์เสียมากกว่า 

ถ้าจะคิดละเอียดให้ถึงประเด็นหิริโอตัปปะ ธนบัตรแต่ละใบ ควรมีภาพและชื่อบุคคลแสดงไว้เลยว่าเป็นเจ้าของ และเขียนกำชับว่าเจ้าของธนบัตรจะมาติดต่อรับคืนหลังเสร็จสิ้นงาน ถ้าแบบนี้ค่อยวัดไปถึงเรื่อง หิริโอตัปปะได้ แต่ถ้าแบบกรณีนี้ ผมว่าสรุปได้ถึงแค่ขั้นโลภะครับ คือผู้หยิบไปมีโลภะกล้า
comment35:คหสต  ค่ะ

คิดว่างานนี้ไม่ได้วัดหิริ ฯ  อะไรมากมาย  แต่ประสบความสำเร็จในเรื่องสร้างกระแสน่ะ  น่าจะใช่

คะแนนในเรื่องความกล้า  ยอมแลกแลกอะไรบางสิ่ง เพื่ออะไรบางสิ่ง  เอาไป  8  คะแนน
คะแนนในเรื่องความแปลกใหม่  สร้างความแตกต่าง  เอาไป  9

แต่คะแนนในเรื่องวัดคุณธรรมเรื่องหิริ ฯ  ถือว่า  มันไม่ใช่  มันม่าย  ช่ายยยย   เอาไป  0

เพราะหิริ  ไม่ใช่คุณธรรมที่ยากอะไรมากมาย  เป็นแค่ความยับยั้งช่างใจจิตใจของคนๆ หนึ่ง
ว่าจะทำชั่วดีไหม   เอ๊ะ  หรือไม่ทำดี  จะมีคนเห็นไหม ??  เป็นคุณธรรมที่เฉพาะตน

ถามหน่อย   ว่าเรื่องหิริ ฯ  มันทำให้ใครเดือดร้อนไหม  ?  อาจทำถ้าเรื่องนั้นมันเกี่ยวกับบุคคลที่  3  เช่น
หิริฯ เรื่อง จะข่มขืนสุดสวยคนนั้น  ที่กำลังเดินผ่านไป  ดีไหมน้ะ   เวลาและโอกาส ช่างเหมาะเหลือเกิน  อันนี้ล่ะ
หิริฯ สำคัญแน่  เพราะเกี่ยวพันกับชีวิตคนอื่น

แต่มีเงินมากองตรงหน้า  แถมบอกชัดเจนว่า  ให้เอาไปได้  คนที่เอา  อาจเป็นคนหัวอ่อน  เชื่อฟังดี เขาให้เอาก็เอา
ไม่มีใครเดือดร้อนนี่

แต่ถ้ามีคนมาคืน  ก็แสดงว่า  ไม่อยากเอา  เขาให้แต่ไม่อยากเอา  แค่นั้น  เหตุผลอะไรมาเสริม  ก็แล้วแต่
แต่คนที่เอา ไม่คืน  ก็อาจมีเหตุผลอื่น ได้เช่นกัน  เช่น  เออ...  พอดีเลย  ตรงแถวสะพานลอย
มียายแก่ๆ  นั่งขอทานพอดี  เอาไปให้แก  แกจะได้กลับบ้านไปกินข้าวได้เร็วขึ้น  ไม่ต้องนั่งยันเย็น  ฯลฯ

มันขึ้นอยู่กับว่า   เหตุผลที่คุณเอาเงินหรือไม่เอา  มันคืออะไร  ในเมื่อไม่ได้ขึ้นชื่อว่า  ขโมย  ก็น่าจะเพียงพอ

สรุป  งานนี้  คงเป็นกระแส  แหล่ะ   แต่อาจมีปมกับหลายคนได้  ไปสร้างปมให้เขาทำไมล่ะท่าน  ให้ก็คือให้
อย่าเอากล่องคืนเงินมาตั้งให้งง เล๊ย

แบบนี้  พาให้สับสน   ตกลงว่า  คนเอาเงินคืนก็ไม่ได้บุญอะไร  กลายเป็นว่า คนเอาเงิน  เป็นคนบาป  ซะงั้น
comment36:การรับของแจกฟรี มันเป็นการทำบาปตรงไหน
แบบนี้ คนที่ไปกินอาหารลองชิม ก็ทำบาปกันหมด
เงินเหล่านั้นเค้าแจกฟรี -ไม่ทำให้ใครเดือดร้อน  ไม่ใช่การทำบาป

(1)คุณเชิญให้คนหยิบ - มันเป็นบัตร  คนเริ่มจากการรับรุ้การเชิญนี้ ไม่ใช่ตั้งไว้เฉยๆ
(2) ส่งเสริมให้คนหยิบ  
(3) ไม่มีใครเดือดร้อนจากการหยิบ

พอคนหยิบไปแล้วไปบอกว่าเค้าไม่มีความละอาย
ผมว่ามันผิดทางละครับ
ผมว่าคนทำกิจกรรมบาปเสียเองมากกว่าที่จับคนมาเป็นหนุทดลอง โดนการโกหกว่าเป็นของฟรีที่หยิบได้
แล้วเอาการกระทำของเค้ามาประชดสังคม ทำไมไม่คิดบ้างว่าต้นเหตุของเรื่องที่ยั่วยุให้เกิดการกระทำคือใคร


ผมนึกถึงซุ้มอาหารลองชิมที่คนเข้าไปชิมตามคำชวน
แล้วโดนเอามาล้อเลียนว่าเป็นคนชั่ว ไม่มีความละอาย - 
"วันนี้ ไส้กรอกที่เรา ให้คนลองชิม มีคนมาชิมมากมาย คนกรุงเทพเป็นคนบาปไม่มีความละอายจริงๆ ที่ชิมไส้กรอกของเราฟรีๆ เอ้า
-ก็บอกใ้หกุชิม"
แนวๆนั้นหนะครับ
ทำแบบนี้ไม่สมเหตุสมผล 

สรุปคือ ไม่ได้ขาดหิริโอตัปปะ เพราะสิ่งที่ทำไม่ได้เป็นบาป
ถ้าการรับของฟรีเป็นบาป พระสงฆ์ท่านคงทำบาปทุกวัน
comment36-1:คุณ Yao

ผมไปงานนี้ และเข้าซุ้มนี้ด้วย
(แต่ผมงงว่า มันจะเอาเงินมากองตรงเคาเตอร์ทางเข้าทำไมวะ  ผมไม่ได้หยิบ ตอนออกไปถึงรู้ อ๋ออออ)


ไม่เอาประเด็นบาปนะ
แต่เอาประเด็นเรื่อง ความสำนึก

ไอ่กระดาษที่วางบนเคาเตอร์ (ผม)พึ่งมารู้ตอนออกซุ้มแล้วว่า
มันคือ ตั๋วผ่านอะไรทำนองนี้
แต่ตรงทางออกก็มีช่องพลาสติก  ใส่ตั๋ว(เงิน) คืนได้
ผมมองว่า มันเป็นคอมม้อนเซนต์ว่า  

ควรจะคืน
ใครไม่คืน ก็ย่อมรู้ว่า "มันเป็นการทดสอบใจและความคิด"
ไม่ต้องคืนก็ได้  แค่วัดคำว่า "จิตสำนึก"



แต่เรื่อง การประนามอันนี้
ผมก็ว่าเป็นอีกเรื่องนึงนะ  คนจัดงานแค่แสดงให้เห็น
บททดสอบในซุ้ม
แต่คนเมืองกรุง ก็ว่ากันไปว่า ไม่มีความละอาย ความตระหนักในสิ่งไม่ดี


คนจัดงาน คงคาดไม่ถึงว่า  ผลจะออกมาเป็นเช่นนี้หรอกครับ
เพราะเงินจะขาด  หรือเงินจะเกิน (เพราะบริจาคเพิ่ม)  เค้าก็เต็มใจทำให้เป็นบททดสอบแหละครับ
comment37:เห็นด้วย กับ คห 12 และ 36 ค่ะ
เราไม่เคยไปงานน่ะค่ะ

มีคนให้ของเราฟรี แล้วเราไม่ปฏิเสธ. แสดงว่าเราขาด หิริฯ เหรอ ?
เห็นใจคนที่เค้าเอาไปน่ะ. เราไม่รู้วาระจิตของเค้าได้หลอกว่า
ถูกประนามสะงั้น

หลอกให้เอา แล้วมาว่าเป็นขโมยอีก 

นี้เราคงเป็นขโมยหลายครั้งแล้วล่ะ
ไปวัด.  มีหนังสือธรรมมะสวดมนต์.  เขียนว่า หยิบฟรี.   เราหยิบมา.   นี้เราเป็นคนไม่มี หิริ ฯ. งั้นเหรอ ?
โรงอาหารบางแห่ง. เขียนว่า. ดื่มน้ำฟรี.  เราก็ไปกดมาดื่ม.  นี้เราไม่มีความยับยั้งชั่งใจเลย?
comment37-1:ที่หยิบไปกันนั่นแบงค์ 1,000 แบงค์ 500 นะคะ 
คนกรุงเทพอินโนเซนท์ขนาดนั้นเชียว?
comment37-2:ตอบในฐานะที่เราไปงานนะคะ

รูปแบบของเขาชัดเจนค่ะ ว่าไม่ได้แจก ไม่ได้ให้ผู้ร่วมงานเอาเงินกลับไปเป็นสมบัติส่วนตัวค่ะ
รายละเอียด คห.38-1ค่ะ
comment38:ผมว่างานจัดไม่ดี ทำให้คนเข้าใจผิดมากกว่าครับ
พลาดตรงที่ ไม่ได้สื่อให้ชัดเจนว่าเงินนี้ต้องคืนตอนออกจากงาน
ปกติแล้วนิสัยคนกรุงเทพ เวลาเข้างานอีเว้นต์ส่วนใหญ่จะไม่ค่อยให้ความสำคัญกับการคืนตั๋วตอนออกจากกงานกันอยู่แล้ว
จบงานแล้วก็คือจบ เอาตั๋วไปทิ้งขยะ มันเป็นธรรมเนียมปฏิบัติที่ทำกันจนชิน 
ถ้าผู้จัดไม่สื่อให้ชัดเจนว่าต้องคืนตอนออก และประกาศที่ทางออกให้ผู้ชมงานรับทราบอีกครั้งกันลืม
ก็จะมีคนที่เข้าใจผิดว่าให้ไปเลย หรือลืมคืนตั๋วเยอะมากเป็นธรรมดาครับ
comment38-1:ตอบในฐานะที่ได้ไปงานนะคะ 

เขาระบุไว้ก่อนเข้าว่าให้รับตั๋วเข้าชม และก่อนออกก็จะมีช่องเขียนว่าให้คืนตั๋วเป็นกล่องใสและมีเงินอยู่ในกล่อง
มากมาย ตั๋วที่เขาให้หยิบมันเป็นเงิน และตั๋วนี้เราไม่ได้ใช้เงินเราซื้อมา 

ซึ่งมันต่างกับงานทั่วไปที่ต้องซื้อตั๋วก่อนเข้างานด้วยเงินเราและสิ่งที่ได้มามันก็เป็นกระดาษธรรมดา ซึ่งไม่แปลกที่จบงาน
แล้วจะทิ้งเพราะมันไม่มีค่าหรือเราจะทำอะไรกับมันก็ได้เพราะเราจ่ายเงินได้มันมาอย่างถูกต้อง มันเป็นสิทธิ์ของเรา

อีกทั้งหัวข้อหน้าห้องเขียนว่า ออมศีล หิริโอตัปปะ มีข้อความอธิบายเรื่องหิริโอตัปปะ เรื่องการรักษาศีล
เขาไม่ได้เขียนเรื่องทาน การให้ทาน หรือมีการระบุคำว่า แจกฟรี หยิบฟรี เชิญเอากลับบ้านฟรี

เราเองในฐานะที่ไปงาน ไม่สามารถจะเข้าใจผิดไปได้จริงๆค่ะ ว่าเขาอนุญาตให้เราเอาเงินนั่นกลับบ้าน
ตอนเราหยิบเราเลือกแบงค์20 เพราะมันน้อยสุด ตอนเดินเข้าไปก็ถือเงินให้ห่างๆตัวไว้ เพราะมัน
ไม่มีสิ่งไหนเลยที่เขาสื่อว่ายกให้เป็นของเรา

เราถามเจ้าหน้าที่ที่อยู่ตรงนั้น เขาบอกว่าก่อนหน้านั้นมีแบงค์พัน
กับแบงค์ห้าร้อยด้วยแต่ตอนนี้มันหายหมดเหลือแค่แบงค์ร้อยกับแบงค์ยี่สิบ
และมีคนที่มาซ้ำๆ มาบ่อย มาหลายรอบ เป็นผู้หญิงแต่งตัวดีค่ะ
comment38-2:แค่กล่องแล้วมีตัวหนังสือ โอกาสที่คนจะไม่สนใจอ่านมีเยอะมากครับ
comment39:คิดในแง่ดีสิครับ เหลือเกินครึ่ง
comment40:เรากลับคิดว่างานนี้จัดได้ชัดเจนมาก เป็นเราก่อนเข้าร่วมงานอะไรสักอย่าง
เราต้องรู้อยู่แล้วว่า งานนี้เกี่ยวกับอะไร 
เขาไม่ได้มาลองเล่นกับใจคน แต่เขาให้คุณคิดเองว่า
คุณจะผ่านสิ่งยั่วยุ สิ่งล่อใจ ต่างๆได้รึเปล่า

คนที่เอาเงินกลับไป ถึงเขาจะบอกว่าเอาไปได้ เอาไหมเอาซิ 
ไม่เฉลียวใจเลยเหรอหรือรู้สึกว่า เฮ้ยมันไม่ใช่ของเราๆนะ 
เป็นเราๆรู้ทันทีว่านี่คือการลองใจ มันคือกับดัก ดักว่าเรามี หิริฯ กับเขาไหม ซึ่งแน่นอนว่าเราไม่เอาเด็ดขาด

คนที่เปรียบเทียบว่า ก็เขาให้ เขาแจกฟรี ทีของต่างๆที่เขาทำมาแจกฟรี ทำไมไม่ว่า
จะบอกว่าของพวกนั้นมันไม่ถือว่าเป็นการแจกนะ มันคือการรับ
รับจากคนที่คิดว่าได้แจกนั้นแหละ
comment41:ที่จริง เจ้าของกระทู้น่าจะเอารูปในความเห็นที่23 มาใช้ประกอบนะครับ คนที่ไม่ได้ไปร่วมงาน จะได้เข้าใจเรื่องราวได้ดีขึ้น จะได้ไม่ออกความเห็นแบบงมโข่ง


งานนี้เขาใช้ ตั๋ว เป็น แบ๊งค์ 20
มีกล่องคืนตั๋ว ที่ทางออก 
ชื่อห้อง บอกตรงๆ ว่า ธนาคาร ออมศีล ห้อง หิริโอตตัปปะ 

คนมีปัญญา น่าจะมองออกว่า อะไรเป็นอะไร
comment42:
comment42-1:จากที่ดูในเฟซของผู้จัดงาน เขาแจ้งว่ามีการหยอดทำบุญเพิ่มด้วยค่ะ เขาสามารถแยกได้เลยว่า
เงินไหนเป็นส่วนของเขาหายไปเท่าไหร่ มีส่วนของผู้ที่หยอดทำบุญเพิ่มเท่าไหร่
comment42-2:พอทราบไหมครับว่าได้เท่าไหร่ หรือหยอดกี่คน
comment43:ป้ายสะกิดใจตลอดทางอย่างนั้น ทุกคนมองเจตนางานออกแหละครับ 

แต่วิธีการนี้ เป็นการวัดใจเรื่องคุณสมบัติผู้ดีมากกว่ามั้งครับ ว่าจะด้านกล้าเอาหรือเปล่า ไม่ใช่การตัดสินใจลับตาคน

งานนี้ใครแอบตั้งกล้องถ่ายตอนออก  ใครเป็นใครคงขายขี้หน้าแย่ อิอิ
comment44:คงเป็นไอเดียแบบห่ามๆนะครับ ใช้ภาษาที่หนักหน่อยก็....อย่าเลยก็คงเป็นเจตนาดีแต่ผลมันเป็นการล่อให้ลงนรก แต่เอาเหอะถือว่าเจตนาดีละกัน
comment45:ทุกสังคมมันต้องมีมิจฉาชีพ
มีสักคน แล้วเข้าไปวนหลายรอบ ก็จบแล้ว
ไอเดียหาเรื่องเสียเงินฟรีๆ
comment46:เจ้าของกระทู้มีอคตินะฮะ

เห็นได้ชัดเลยฮะว่าระบุว่า คนกรุงเทพ

ทำไมไม่ระบุว่า "คนไทย" ฮะ

อาจเป็นคนกลุ่มเดียวกับที่ทุบขโมยของในห้างแถวนั้นเมื่อหลายปีก่อนก็ได้นะฮะ 

พวกคนขับแท๊กซี่ที่เก็บเงินได้ แล้วชิ่งหนี ไม่ยอมคืนเงิน ก็ไม่ใช่คนกรุงเทพนะฮะ
comment46-1:เขาคงหมายถึง คนที่อาศัยในกรุงเทพฯ หนะครับ  แต่อาจใช้คำที่สั้นไปเลยสื่อความหมายผิด
comment47:ตามปกติ ถ้าเจอของตก เราไม่เคยเอาค่ะ  แต่ถ้าเขาเขียนว่า แจกฟรี เราก็เอา เพราะเรารู้สึกว่า ก็เขาให้แล้ว เราเอาไปทำประโยชน์ได้  อย่างตอนนี้ เราอยากทำบุญกับโรงพยาบาลรามา ช่วยเหลือผู้ป่วยอนาถา เราก็เอาเงินนั้นไปโอน

แต่ถ้าเขาบอกเหมือนที่ คห บนๆบอกว่า  ถ้าเขาเขียนไว้ชัดเจนว่า  กรุณาคืนตั๋วด้วย  เราก็คืนค่ะ
comment48:แค่กล่องที่มีตัวหนังสือที่ทางออก โอกาสที่คนจะไม่สนใจอ่านมีเยอะมากครับ
แค่คนเดินผ่านไปผ่านมาเยอะหน่อยก็อาจจะบังตัวหนังสือได้แล้ว

ปกติแล้วคนที่ไปงานแบบนี้ ก็ต้องฝักใฝ่ทางธรรมพอสมควร การที่ยอดหายไปขนาดนี้ ผมคิดว่า มันต้องมีสาเหตุอื่นนอกจากความโลภ เช่น ไม่เข้าใจวัตถุประสงค์ของการใช้เงินเป็นบัตร เข้าใจว่าให้ฟรี หรือ ไม่เห็นกล่องรับคืนบัตร 

ยิ่งไปกว่านั้น การที่มีคนคืนบัตรน้อย ยังทำให้เกิดประเด็นทางสังคมที่ให้ผลทางการตลาดกับคนจัดงาน ดังนั้นมันอาจจะเป็นแผนของเขาตั้งแต่แรกอยู่แล้วด้วยครับ
comment48-1:บ่งบอกว่าพวกไปงานพวกนี้บางคนเป็นพวกใฝ่ธรรมะจอมปลอมแค่หาเปลือกว่าเป็นคนใจบุญมีธรรมะมาห่อห่มหลอกตา แต่เนื้อในแล้วก็อย่างที่เห็น



ปล ถ้าเป็นผมจะเดินเข้างานสักร้อยรอบ เหอๆ
comment48-2:ดูถูกคนเกินไปหรือเปล่าครับ
comment48-3:
comment49:หิริโอตัปปะ คงไม่มีคนไทยรู้หรอกว่ามันมีความหมายอะไร
สอนตั้งแต่ประถมก็ท่องจำไปแบบนั้นสอบเสร็จก็ลืม
comment50:บทสรุปจากเฟซงานวัดลอยฟ้า จิตตนคร มีการสรุปตัวเลขคลาดเคลื่อนค่ะ
--------------------------------

ยอดตั้งต้น 200,000 บาท

วันที่ 3 // 199,000 // หาย 1,000 ยอดบริจาค 500

วันที่ 4 // 195,700 // หาย 3,300 ยอดบริจาค 484

วันที่ 5 // 157,200 // หาย 38,500 ยอดบริจาค 2,037

วันที่ 6 // 152,500 // หาย 4,700 ยอดบริจาค 2,648

วันที่ 7 // 160,667 // หาย 0 บาท ยอดบริจาค 8,167

ยอดสุดท้าย 160,667

บทสรุปของ ธ.ออมศีล ที่มีบัญชีเป็นหิริโอตัปปะของชาวเมืองจิตตนคร
มีข้อผิดพลาดที่ต้องขออภัยทุกท่าน เพราะเราคำนวณตัวเลขผิดไปจากความจริงประมาณหนึ่ง แต่ก็ถือว่าเป็นข่าวดีเล็กๆ ที่ยอดหิริไม่เลวร้ายอย่างที่คิด และลองสังเกตวันสุดท้ายสิครับ 

แบบทดสอบนี้ ทำขึ้นเพื่อทดสอบจิตใจให้เห็นเป็นรูปธรรม ไม่ใช่แค่รู้แต่ต้องรู้สึก นี่คือความยากในการสื่อเรื่องนามธรรมและเรื่องเดิมที่คนรู้อยู่แล้ว ให้มีความหมายในจิตใจมากกว่าเดิม

เป็นเรื่องดีที่ได้รับการพูดถึง แต่อย่าถือโทษโกรธคนที่นำเงินเหล่านี้ไปนะครับ อย่าให้โทโสและโมโห เกิดขึ้นในจิตของเราเองนะครับ เราอยากให้พิจารณาที่จิตตนครของแต่ละคนก็เพียงพอแล้วครับ เพราะจากการประเมิน บางคนที่หยิบออกไป 1.ไม่เห็นป้าย(ความผิดของทีมงานเองที่ทำไม่ชัดเจน) 2.ไม่เข้าใจคอนเซป 3.หยิบออกไปจริงๆ 
ซึ่งคนที่ไม่ตั้งใจ บางส่วนนำมาคืนทีมงาน บางส่วนนำไปหยอดทำบุญที่ตู้บริจาค

ด้วยเหตุผลด้านบนที่ว่า ต้องขอบคุณทีมงานหอจดหมายเหตุฯที่เอากับเราด้วย
เราประเมินแล้วว่างายนี้ยังไงก็ไม่ขาดทุนครับ มันคุ้มค่าที่ได้เรียนรู้ด้วยกัน
และในแง่การลงทุน ธ.ออมศีลแห่งนี้ ใช้งบถูกกว่าจุดอื่นด้วยนะครับ เพราะในการทำนิทรรศการมีทั้งงบก่อสร้างและค่าเช่าอุปกรณ์ต่างๆ ซึ่งหลังจากจบ5วันนี้ก็ตีเป็นศูนย์อยู่แล้วครับ แต่การลงทุนในส่วนนี้ เท่ากับเราไม่ต้องเสียเงินไปตามงบประมาณที่กันไว้ เราใช้เงินเพียง40,000กว่าบาทเพื่อได้แบบทดสอบที่คุ้มค่าเช่นนี้ ที่ให้เรามาเรียนรู้ด้วยกัน 

ลองดูวันสุดท้ายสิครับ เราสรุปกันว่า นอกจากศีล หิริฯ ที่เราได้เรียนรู้ เรากลับได้เห็น "ทาน" เพิ่มขึ้นมาด้วย ให้โดยไม่หวังผลตอบแทน เนี่ยแหละสังคมเราถึงอยู่ได้

อ.ประมวล เพ็งจันทร์ พูดไว้ในการเสวนาที่เวทีไตรภูมิโลกว่า "อย่าหมดศรัทธาในเพื่อนมนุษย์ด้วยกันเองเลย"

ถ้า ธนาคาร แห่งนี้ จะทำให้เรื่องศีล และหิริโอตัปปะ สะสมเป็นบารมีในจิตใจ ใช้ในชีวิตจริงได้บ้าง ทีมงานทุกคนก็ขอน้อมถวายคุณงามความดีนี้แด่ สมเด็จพระญาณสังวรฯ สมเด็จพระสังฆราชา ของพวกเราด้วยครับ

อ้างอิง https://www.facebook.com/TheHiddenCapital101?ref=stream
comment50-1:เงินหายไป 3 หมื่นกว่า
แทนที่จะได้เอาไปบริจาคคนยากไร้

ใช้เงิน 3 หมื่น เพื่อทดสอบคน ให้มันได้อะไรขึ้นมา
อย่างว่าแหละ คงไม่ใช่เงินตัวเอง จะคิดโครงการผลาญเงินยังไงก็ได้
comment50-2:"อย่าหมดศรัทธาในเพื่อนมนุษย์ด้วยกันเองเลย"

 เป็นโครงการที่ดีจริงๆค่ะ ผลสรุปประทับใจมาก
comment50-3:คุณครับ เข้าใจบ้างเปล่าครับ
comment50-4:ถ้าตั้งเกณฑ์ว่า ให้เอาเงินเดือนของไอ้คนที่คิดงาน ไปโป๊ะเงินที่หายเนี่ย
ไม่รู้ว่าจะกล้าจัดงานนี้กันหรือเปล่า

ดีไม่ดี ทีมงานมุมมิบเงินกันเอง
ตราบาปก็ตกไปเป็นของคนกรุงเทพนะจ๊ะ
comment51:หิริโอปตัปปะตรงไหน ไม่เข้าใจครับ
ในเมื่อเจ้าของเงินบอกหยิบฟรี เอาไปเลย.. การที่จะมีคนเอาไปเลยไม่เอาให้คืน มันก็ไม่ผิดอะไร เพราะเป็นการ "ให้"
comment51-1:อ้างอิงจาก คห23 และ 38-1 ในกระทู้นี้


รูปกล่องคืนตั๋วก่อนทางออกค่ะ เค้าไม่ได้ให้หยิบเงินแล้วมีข้อความอย่างเดียวนะคะ มีกล่องก่อนออกเขียนว่าคืนตั๋วด้วย




ตอบในฐานะที่ได้ไปงานนะคะ 

เขาระบุไว้ก่อนเข้าว่าให้รับตั๋วเข้าชม และก่อนออกก็จะมีช่องเขียนว่าให้คืนตั๋วเป็นกล่องใสและมีเงินอยู่ในกล่อง
มากมาย ตั๋วที่เขาให้หยิบมันเป็นเงิน และตั๋วนี้เราไม่ได้ใช้เงินเราซื้อมา 

ซึ่งมันต่างกับงานทั่วไปที่ต้องซื้อตั๋วก่อนเข้างานด้วยเงินเราและสิ่งที่ได้มามันก็เป็นกระดาษธรรมดา ซึ่งไม่แปลกที่จบงาน
แล้วจะทิ้งเพราะมันไม่มีค่าหรือเราจะทำอะไรกับมันก็ได้เพราะเราจ่ายเงินได้มันมาอย่างถูกต้อง มันเป็นสิทธิ์ของเรา

อีกทั้งหัวข้อหน้าห้องเขียนว่า ออมศีล หิริโอตัปปะ มีข้อความอธิบายเรื่องหิริโอตัปปะ เรื่องการรักษาศีล
เขาไม่ได้เขียนเรื่องทาน การให้ทาน หรือมีการระบุคำว่า แจกฟรี หยิบฟรี เชิญเอากลับบ้านฟรี

เราเองในฐานะที่ไปงาน ไม่สามารถจะเข้าใจผิดไปได้จริงๆค่ะ ว่าเขาอนุญาตให้เราเอาเงินนั่นกลับบ้าน
ตอนเราหยิบเราเลือกแบงค์20 เพราะมันน้อยสุด ตอนเดินเข้าไปก็ถือเงินให้ห่างๆตัวไว้ เพราะมัน
ไม่มีสิ่งไหนเลยที่เขาสื่อว่ายกให้เป็นของเรา

เราถามเจ้าหน้าที่ที่อยู่ตรงนั้น เขาบอกว่าก่อนหน้านั้นมีแบงค์พัน
กับแบงค์ห้าร้อยด้วยแต่ตอนนี้มันหายหมดเหลือแค่แบงค์ร้อยกับแบงค์ยี่สิบ
และมีคนที่มาซ้ำๆ มาบ่อย มาหลายรอบ เป็นผู้หญิงแต่งตัวดีค่ะ
comment51-2:การที่มีกล่องมาตั้งเฉยๆ ตอนทางออก ไม่ได้บอกว่าให้คืนเงินนะครับ บางคนคิดว่ามันเป็น option ใครจะคืนหรือไม่คืนก็ได้
ถ้าอยากทดสอบ เจ้าหน้าที่ต้องบอกตั้งแต่รับตั๋วว่า ให้คืนที่ทางออก ไม่ใช่เอากล่องมาวางเฉยๆ ครับ
comment51-3:สรุปว่า งานนี้ เจ้าของงานเสียเงินฟรี วัดอะไรไม่ได้ครับ
comment51-4:ถ้าดูจากภาพ ตัวหนังสือก็สีดำ ผนังภายในกล่องก็สีดำ คุณว่าคนที่เดินออกมาจะเห็นกันทุกคนจริงๆเหรอครับ
comment52:เห็นอย่างเดียวว่า ใครทำอะไรแบบไหนจะมีเหตุผลของตัวเองมารองรับเสมอ ว่าที่ทำไม่ผิดเพราะอะไร ซึ่งก็ฟังได้ทั้งสองฝ่าย เหตุการณ์แบบนี้คิดว่าน่าจะเป็นจากคนออกแบบงานจงใจให้เกิดสถานการณ์คลุมเครือ ทั้งมีคำบอกว่า เอาไปเถอะ กับให้คืนเงินด้วย ก็ทำได้ทั้งสองแบบ ไม่ไก่มีอะไรห้ามไว้ เปรียบเทียบกับเหตุการณ์อื่นๆเช่นการทำงาน ถ้าออกแบบระบบไม่ชัดเจนหรือรัดกุมพอ ก็จะมีเหตุการณ์ที่คนฝั่งนึงคิดว่า เฮ้ยของแบบนี้ต้องให้บอกเหรอ อีกฝั่งจะเถียงว่าไม่ได้ระบุไว้ตรงไหนนี่ว่าห้าม
comment53:โลกก็เป็นงี้แหละ ต้องทำใจ

มีคนดี... ก็มีคนเลว

มีคนฉลาด... ก็มีคนโง่

มีกปปส.... ก็มีควายแดง (เกี่ยวมั้ยเนี่ย 555)

มันเป็นเช่นนั้นเอง...
comment54:ตามความคิดผม


หิริโอตัปปะคือ ความละอายต่อการทำบาป การหยิบไม่ได้ได้เป็นการทำผิด(ศีลขาด)เพราะไม่ได้บอกว่าห้ามหยิบออกไป 
...................
แต่มีใจที่อยากหยิบเพราะถือเอาเป็นของๆตน ไม่ได้คิดถึงผลที่ตามว่าถ้าหยิบเอาของที่เขาวางไว้จะเป็นอย่างไร ใจที่มันบาปปนอยู่มีใจที่หยิบโดยความไม่รู้บ้าง หยิบโดยความคิดถึงแก่ตนเองบ้าง ไม่มีความคิดถึงผลของการทำของตนบ้าง โลภบ้าง เพราะดังนั้นจึงเรียกว่ามีบาป(ความเศร้าหมองของจิตใจอันเป็นทางอันบ่อเกิดของการเกิดความทุกข์)จึงเกิดขึ้น แม้คนนั้นจะไม่รู้ คนเหล่านั้นเขาย่อมมีความรู้สึกสงสัยอยู่ในใจและถ้าของเหล่านั้นเป็นของผิดกฎหมายคนเอาย่อมมีทุกข์เกิดขึ้นแน่นอน 

ตอบ คุณ Yaoharee   
พระได้ของฟรีแต่ไม่บาปเพราะผู้ให้ๆโดยความเคารพและปรารถนาจะบำรุงพระสงฆ์ กล่าวคือใจให้โดยความสุข เพราะรู้ที่มาของของเหล่านั้นพระรับของโดยอาการการสำรวม ปรารถนาจะสงเคาะห์ผู้ให้ ใจอันเป็นบาปจึงไม่เกิดขึ้น
comment55:มันวัดได้แค่มีคนไม่คืนเงิน แค่นั้นเองครับ

แต่คงวัดไม่ได้ว่าคนที่ไม่ได้คืนเงินทุกคนขาด หิริ โอตัปปะ
comment56:คนเลวย่อมหาข้ออ้างให้กับการทำเลวได้เสมอ
comment57:.......

จขกท เห็นอะไรดีๆแล้ว 

สาธุ สาธุ สาธุ

-------

ฉะนั้น ชาวพุทธที่มีส่วนเกี่ยวข้องกับการเผยแพร่พระพุทธศาสนาที่แท้จริง  ก็จะได้มีแนวทางในการประเมินและการปฏิบัติการต่อไป
comment58:สงสัยบางเรื่อง

มีคนที่ตอนแรกมีความเห็นเข้าข้างฝั่งนึง แล้วต่อมาคิดว่าตัวเองผิด ไปเข้ากับอีกฝั่งหรือเปล่า?
comment59:คนอาจงงสับสนรึป่าว ก็ทีแรกบอกว่าให้  ขณะที่เขียนยั่วยุให้เอา ก็น่าจะเขียนให้ชัดเจนว่าคืนเงินใส่กล่องก่อนออก
comment60:อย่างศรีธนนชัย  ท่ีไปตลาดแม่ค้าถามว่า   จะเอานั่นนี่ไหม   ศรีธนนชัยก้อบอกว่าเอา   แม่ค้าก้อจัดให้ ๆ   เมื่อได้ของแล้ว  ศรีธนนชัยก้อหอบไปเสียเฉย ๆ  แม่ค้าก้อทวงถามเงินค่าของ  ศรีธนนชัยก้อตอบว่า   อ้าว.....ก้อถามเอาให้ฉันมิใช่หรือ  ฉันก้อเอานะสิ   !
comment61:ในทุกสังคมย่อมมีคนดี และคนไม่ดี  

สังคมไทยก็เช่นเดียวกัน  งานนี้แม้จะพิสูจน์ให้เห็นอะไร ๆ ได้หลายอย่างเกี่ยวกับศีล-ธรรม ในใจของคนไทยในยุคปัจจุบัน  โดยเฉพาะ หิริ+โอตัปปะ  แต่เราก็ไม่ควรไปตัดสินคนที่ทำผิดศีลเหล่านั้นว่าเป็นคนเลว คนไม่ดี  เพราะจะยิ่งทำให้พวกเขาเหล่านั้น...แถ  หาข้อแก้ต่าง  ไม่ยอมรับผิด นำมาสู่การสร้างความแตกแยกในสังคมไทย  ไม่ว่าจะเป็นในสังคมเล็ก ๆ ในกระทู้แนะนำห้องศาสนานี้  หรือในที่อื่น ๆ ทีทราบข่าวนี้แล้วไปนั่งด่า นั่งตัดสินกัน

ถ้าผู้จัดงาน(และทีมงานรวมถึงผู้สนับสนุนให้เกิดงานนี้ขึ้น) มีจิตเมตตาต่อเพื่อนมนุษย์ด้วยกันเองสูงมากพอ  ควรจะมองพวกเขาเหล่านั้น(ที่ขาดหิริโอตัปปะ) ว่าเป็นกลุ่มคนที่น่าสงสาร  ควรได้รับการเยียวยา ช่วยเหลือ  มากกว่าจะถูกซ้ำเติมโดยการนำมาประจาน 

อีกอย่างหนึ่งคือ  คุณธรรมที่เรียกว่า  หิริ + โอตัปปะ  นั้น  แท้จริงแล้วเป็นคุณธรรมที่สูงส่ง  เป็นของเทวดา  ไม่ใช่ของมนุษย์(โดยส่วนใหญ่)  มนุษย์คนใดที่มีคุณธรรมข้อนี้อยู่เนืองนิจ อยู่เป็นปกติในใจ(ซึ่งมีเป็นส่วนน้อยมากๆ) เมื่อตายกายดับไปแล้ว ย่อมเข้าสู่สุคติโลกสวรรค์   ซึ่งในความเป็นจริงแล้ว  คนเรามีน้อยมากที่ตายไปแล้วจะมีโอกาสได้ขึ้นสวรรค์  ส่วนใหญ่จะไหลลงสู่ภูมิที่ต่ำลงไปกว่าเดิมด้วยซ้ำ(เช่น สัตว์เดรัจฉาน หรือสัตว์นรก)  หรืออย่างเก่งก็แค่ได้กลับมาเป็นมนุษย์อีก    ...ผลของการจัดงานี้  ต่อให้ทำให้ได้เห็นความเป็นจริงเป็นที่ประจักษ์ ว่ามนุษย์ส่วนใหญ่ยังขาด หิริ-โอตัปปะ   แต่จะให้ไปแก้ไขจริง ๆ ก็คงทำได้ยากมาก  เพราะคุณธรรมข้อนี้นั้น  ไม่ใช่เป็นค่าเฉลี่ย ของศีล-ธรรม ของมนุษย์บนโลกใบนี้   มนุษย์ส่วนใหญ่ ยังไงก็ปฏิบัติตามไม่ได้ (ถ้าทำได้จริง ๆ เป็นประจำจนขึ้นใจ คงได้ไปเกิดเป็นเทวดาแล้ว ไม่มาเกิดเป็นมนุษย์หรอก) 


หิริและโอตัปปะ  หิริคือความละอาย ความละอายในที่นี้ก็คือความละอายต่อความชั่วของเรา เป็นความละอายที่เรามองเห็นว่าชีวิตของเรากำลังก้าวไปสู่ความเสื่อม  เมื่อเราเห็นว่าจิตใจของเราขุ่นมัวและเศร้าหมองต่อกิเลส เราจะรู้สึกละอายเพราะสิ่งนี้เราเห็นได้ดีกว่าคนอื่นเห็นเรา เวลาที่เราเห็นว่าชีวิตของเรากำลังทำผิดอยู่ ถึงแม้ว่าคนอื่นจะไม่เห็น แต่เรารู้สึกละอายนี้แสดงว่าหิริกำลังเจริญเติบโตอยู่ในชีวิตของเรา โลกในใจของเราจะงดงามขึ้น ขอให้ท่านเจริญหิริให้เติบโต ในสิ่งที่ท่านเห็นว่า ถ้าท่านรู้แล้วท่านไม่หยุด นั่นแสดงว่าหิริไม่เติบโต ท่านไม่มีเมตตาต่อตัวท่านเอง เวลาที่เรารู้ว่าเราหยุดตัวเองได้เมื่อเรารู้สึกละอาย เราก็จะเกรงกลัวต่อบาป เวลาที่เราเกรงกลัวต่อบาปแล้วหยุดทำบาปนั้น จึงเป็นคุณธรรมที่ตามมาหลังจากที่หิริเติบโตแล้ว เวลาที่เราเติบโตไปด้วยหิริโอตัปปะ คุณจะเห็นว่าคุณมีเมตตาคุ้มครองคุณอยู่ที่เดียว โลกในใจของคุณจะงดงามด้วยธรรมะสองตัวนี้
comment61-1:ทำไมถึงสรุปว่า "มนุษย์ส่วนใหญ่ขาดหิริโอตัปปะ" หรือครับ ใช้อะไรเป็นเกณฑ์
comment62:ความสนุกเป็นของคนคิด ความผิดเป็นของคนหลงกล
comment63:คนที่คืนเงิน

ก็ใช่ว่า จะเป็นคนเต็มเปี่ยมไปด้วย หิริโอตตัปปะ ทุกคน

อาจอยากได้ใจจะขาด แต่กลัวมีกล้อง ไม่ใช่กลัวบาป

ฝากผู้จัดงานไปคิดหน่อย ว่าทำแล้วได้-เสีย อะไรบ้าง
comment64:ดูจากความเห็นในนี้เห็นที
ทิพกาย จะเบาบาง
อสูรกาย จะบริบูรณ์
comment65:ธีมงานก็บอกอยู่เเล้ว จะโง่ไม่รู้เรื่องกันเลยรึไง ใครเค้าจะให้เงินฟรีๆ 

จริงๆเเบบนี้วัดไม่ค่อยได้เพราะคนมางานส่วนนึงก็สนใจธรรมะอยู่เเล้ว ถ้าวางไว้ที่อื่นเเล้วไม่มีคนคุม เเค่เขียนบอกให้คืนตอนออก ผมว่ามีล้านก็หมด
comment66:"..สิ่งที่อยากให้ขอ คือ ไม่ขออะไรเลย.."

สรุปยอดเงินบริจาค เป็นเรื่องน่าพอใจที่ยอดอันดับหนึ่งเป็นเช่นนี้ และแบบทดสอบนี้ยังสะท้อนอะไรหลายๆอย่างในจิตตนครแห่งนี้ ..

1.ไม่ขออะไร 28,012.50
2.ขอให้ครอบครัวมีความสุข19,672.50
3.ขอให้ไม่มีโรคภัยไข้เจ็บ 18,969.00
4.ขอให้ชีวิตไม่มีอุปสรรค 13,152.75
5.ขอให้มีความสุข 8,921.75
6.ขอให้เดินทางปลอดภัย 7,436.75
7.ขอให้เจอเนื้อคู่ 4,769.75
8.ขอให้มีโชคลาภ 3,760.25
9.ขอให้รวย 3,662.00
10.ขอให้เรียนเก่งๆ 3,592.75
11.ขอให้ทำมาค้าขึ้น 3,528.25
12.ขอให้ถูกรางวัลที่ ๑. 3,279.25
13.ขอให้ได้งานดี ๆ 2,971.50
14.ขอให้ได้เลื่อนตำแหน่ง 2,208.75
15.ขอให้มีแฟนรวย ๆ 2,133.75
16.ขอให้ขึ้นสวรรค์. 1,825.00
17.ขอให้เอนท์ติด 1,765.50
18.ขอแค่เธอกลับมา 1,641.25
19.ขอให้มีลูก 750.50
20.ขอให้มีคนนับหน้าถือตา 623.75

รวมทั้งหมด 132,677.50

โดยเงินทั้งหมดนี้จะนำบริจาคให้กับมูลนิธิอาสาเพื่อนพึ่ง(ภาฯ)ยามยาก
ต่อไป



https://www.facebook.com/photo.php?fbid=266352516875172&set=a.263937337116690.1073741838.250232345153856&type=1&theater
comment67:น่าชื่นชมคนจัดงาน
comment68:ถาม จขกท รวมถึง ผู้จัดงาน นะครับ

คุณรู้ได้อย่างไรว่า...ผู้เข้าชมงานทั้งหมดเป็นผู้ที่สนใจและต้องการมางานนี้จริงๆ
คุณแน่ใจหรือครับว่า...งานนี้ไม่มี "มิจฉาชีพ" แฝงตัวเข้ามา

ยิ่งให้ผู้เข้าชมงานเลือกหยิบ "เงินจริง" แทนบัตรเข้างานแบบนี้ เชื่อเถอะเรื่องนี้ต้องมีการบอกกล่าวกันในวงกว้าง
แล้วทางผู้จัดงานคิดกันมั้ยว่า "มิจฉาชีพ" หรือ "พวกฉวยโอกาส" เมื่อรู้เรื่องนี้เข้าจะปล่อยช่วงนาทีทองนี้ให้หลุดมือไป
วันแรกๆที่ยังไม่รู้อาจไม่ค่อยมี แต่วันหลังๆคงเดินกันให้ควั่ก

ผู้จัดงานไม่รอบคอบ คิดง่ายไป คิดไปเองว่า "จิตตนคร" คนที่มางานมันก็ต้องมีแต่พวก "ธรรมะ ธรรมโม" เหมือนกันเท่านั้น

ปล. ผมเป็นคนต่างจังหวัด ในหมู่บ้านก็คนต่างจังหวัดแทบทั้งนั้น ทำไม จขกท ถึงคิดว่าคนไปงาน "จิตตนคร" มีแต่ "คนกรุงเทพ" ไม่ทราบครับ
comment69:ขอพูดมุมนี้นะครับ

คนเอาไปผิดครับ ถ้าอ่านแล้วก็รู้แล้วว่าต้องคืน แต่ไม่คืน
แต่คนที่ไม่รู้ว่าคืนผมว่าไม่ผิด

แต่ที่แน่ไม่ว่า จะมีเงินคืนครบหรือไม่หายกี่บาท คนจัดงานได้ทำบาปแล้วแน่นอนครับ  เจตนาอาจจะดี แต่การล่อลวงให้คนทำบาปนั้น ผมว่าบาปแน่นอน 

ผมว่าถ้าจะถกเถียงกัน มาพูดประเด็นที่ว่า คนจัดบาปหรือไม่ ดีกว่าครับ ประเด็นใหญ่กว่า เรื่องคนไม่คืนตังเยอะ
comment70:ดูจากข้อความในงานแล้ว จริงๆคนเราน่าจะคิดได้ค่ะ มันเป็นข้อความยุยงอย่างเห็นได้ชัด จึงควรคิดได้บ้างว่าจุดประสงค์การจัดงานคืออะไร ไม่ใช่การยุยงส่งเสริมให้คนอื่นทำบาปเลย แต่ให้เราคิดว่าคนอื่นเค้าก็ไม่คืนอย่างนู้นอย่างนี้ มันไม่ได้สำคัญหรอก ที่สำคัญคือ แล้วเราล่ะควรทำตัวยังไงและเลือกที่จะทำแบบไหน ข้อความเหล่านั้นสะท้อนให้เห็นจิตใจมนุษย์ในปัจจุบันเสียมากกว่ายุยง คนมีสำนึกจึงควรคิดได้ค่ะ

title:รอบที่ 3 ที่ถูกรถตู้คันนี้ ปล่อยลงกลางทาง รถตู้ ม.ราม-เกษตร-ปากเกร็ด ทะเบียน 14-5464 กรุงเทพฯ
comment:เหตุการณ์ช่วงเช้า ประมาณ 8.00 น. วันที่ 9/10/58 ขึ้นจากต้นสายปากเกร็ด 

บทสนทนา
เรา : พี่คะ ผ่าน โรงแรมมารวยไหมคะ
คนขับ : ผ่านครับๆ ขึ้นเลยน้อง
หลังจากนั้นก็นั่งไปเรื่อยๆ คนขับรถตู้คุยโทรศัพท์ตลอดทางว่า "กรูมีลงมารวยคนนึงว่.. ะ คงปล่อยลง รถติดแน่ "
ประโยคนี้ พูดตั้งแต่ปากเกร็ดค่ะ แต่ก็หวังว่าจะส่งเราให้ใกล้ที่สุด
นั่งนิ่งค่ะ ไม่พูดอะไร คนขับตอบกลับจากคู่สายว่า "เห็นแก่ได้เหี้.. ยไร ก็ไม่คิดเงินก็ได้ ห่..า !!!"

เราก็ยังนิ่งอยู่ ถ่ายรูปเก็บหลักฐาน 
1). ให้ผู้โดยสารนั่งเบียดกัน ตรงที่ไม่ใช่ที่นั่ง
2). เปิดประตูรับผู้โดยสาร แต่ผู้โดยสารยังขึ้นไม่เรียบร้อย เร่ง เร็วครับๆ พร้อมออกตัวกระชาก ทั้งๆ ที่ผู้โดยสารคนอื่นๆกำลังขึ้น และยังไม่ได้นั่ง
3). ปกปิดข้อมูลใบอนุญาต ไม่แสดงต่อสาธารณะให้ผู้โดยสารทราบ โดยซ่อนไว้ที่มุมกระจกด้านหน้า

หลังจากนั้น เวลาประมาณ 9.00
คนขับ : บางบัวครับ มีลงไหม ???
ก็มีคนลงจากรถกันไป จากนั้นคนขับรถตู้หันมา
คนขับ : น้องที่ลงมารวยอ่ะ ลงตรงนี้ละกัน รถมันติด ไม่คิดเงินละกัน เดี๋ยวน้องหารถต่อเอง 
เรา : อ่าวพี่ !! ตอนแรกหนูถามว่าพี่ไปมารวยไหม พี่บอกว่าไป นี่คะ !!!
คนขับ : เออๆ เดี๋ยวผมไปส่งคุณมารวยก็ได้ รถติดก็ให้แม่..งติดไป เสือ..กปากไว รับปากไว้
เรา : งั้นพี่จอดตรงนี้ก็ได้ค่ะ (คนขับออกตัวกระชาก)
คนขับ: กรูแม่..งไม่น่าปากไวรับปากเลยอ้ายห่..า !!! รถแม่.. งก็ติดกันอยู่อย่างเงี้ย ยาวๆ แม่.. งไป ไม่ต้องไปไหนกันละ !!!

พอถึงกรมป่าไม้ ก็ลงจากรถ จ่ายเงินไป 20 บาท
ความจริงทำงานอยู่แยกเกษตร ทุกเช้าจะนั่งรถตู้มาลงป้าย โรงแรมมารวย และเดินไปทำงานทุกวัน อาศัยมาเช้าๆ แต่วันนี้ต้องเดิน จากกรมป่าไม้ ไปแยกเกษตร ฝนตก รถติด เราเข้าใจ ถ้าไม่ผ่านตั้งแต่แรกก็บอก เราจะได้รอสายอื่น เล่นปล่อยทิ้ง ลง ม.ศรีปทุม (ป้ายบางบัว) มันไกลเกินไปค่ะ ฝนก็ตกด้วย รอบนี้เป็นรอบที่ 3 ที่รถตู้คันนี้ปล่อยทิ้งค่ะ จากครั้งที่ 1 และ 2 ที่ผ่านมา ก่อนขึ้นรถตู้จะถามคนขับก่อนตลอด ครั้งนี้ก็เช่นกัน โทรร้องเรียน 1584 เรียบร้อยค่ะ เจ้าหน้าที่รับเรื่อง สุดท้ายนี้ อยากขอให้ระบบ ขนส่งมวลชนสาธารณะ มีคุณภาพกว่านี้ เพราะเหตุนี้ คนถึงเลือกที่จะซื้อรถใช้เอง หวังไม่มาก็น้อยว่าโพสนี้จะเป็นประโยชน์ในการปรับปรุงต่อไปค่ะ

ค่ะ


อัพเดทล่าสุด พี่คนที่ขับรถตู้ท่านอื่นที่ขับรถสายนี้เข้ามาตอบคอมเม้นท์ในเฟสบุ๊คค่ะ


ขนส่งรายงานความคืบหน้าตามนี้ค่ะ
    แก้ไขข้อความเมื่อ 14 ตุลาคม 2558 เวลา 18:43 น.
comment1:
comment2:ปกติเค้าให้เราลงแบบไม่เก็บเงิน 
ก็ไม่เสียหายนะคะ ก็ลง ต่อรถเมล์เอา
ปกติเราจะไปเดอะมอลล์ราม นั่งรถตู้จากรามอินทรา พอถึงหน้าราม 
พี่คนขับก็จะบอก พี่ไม่อยากไปกลับรถถึงตรงแยก น้องลงหน้า ม.รามคำแหงต่อรถเองได้มั้ย


เราก็เห็นใจเค้านะ มันติดจริง แถมเค้าไม่เก็บเงินอีก ไปต่อรถเมล์ แปดบางเอง
comment2-1:เคสนี้เก็บเงินค่ะ
แล้วก่อนขึ้นถามก่อนค่ะว่าไปไหมถ้าไปเราถึงขึ้น ถ้าไม่ไปก็รอคันอื่นค่ะ แต่เคสนี้เค้าบอกไปค่ะ
เราเข้าใจนะคะว่ารถติด แต่เจตนาคนขับ ตั้งใจปล่อยทิ้งตั้งแต่แรก และเก็บเงินค่ะ โดนรอบที่ 3 ถึงร้องเรียน สุดๆแล้วจริงๆค่ะ
comment2-2:ความเห็น 2 คือเขาไม่เก็บตังคือไม่เสียหายเหรอ เห็นใจเขาซะด้วย ถ้าคิดแบบนี้ก็ให้รถตู้มันเอาเปรียบต่อไปเนอะ
มักน้อยดีจริงเลย ผู้โดยสารไทยๆ กับระบบขนส่งไทยๆ
comment2-3:ขอบคุณที่เข้าใจนะคะ ความเห็นที่ 2-2
ส่วนตัวให้อภัยมา 2 รอบแล้ว รอบที่ 3 ถามกันพลาดก็ยังโดนทิ้งไว้กลางทางอีก
comment2-4:
comment2-5:ความเห็นที่ 2-4 
1. ดิฉันมีเจตนาที่จะลงค่ะ แต่แค่ถามว่าตอนแรกบอกว่าไป แต่ให้ลงตรงศรีปทุม 
2. แต่ลงไม่ได้ค่ะเพราะเค้ากระชากออกตัว และตรงนั้นรถก็ยังไม่ติด 
3. เขาพูดแบบนี้ทุกครั้งค่ะว่าไม่เก็บเงิน แต่เคยเจอผู้โดยสารท่านอื่นที่ลงไปแล้วไม่ให้เงิน ด่าเล๊ะค่ะ (นั่งรถสายนี้เป็นสิบปีแล้วค่ะ)
4. เขามีเจตนาที่จะไม่ไปอยู่แล้วเพราะเค้าพูดในโทรศัพท์ตลอด 

นานาจิตตังค่ะ ต่างคนต่างความคิด แต่ดิฉันขอเลือกที่จะเรียกร้องสิทธิผู้บริโภคนะคะ 
ใครไม่อยู่ในเหตุการณ์นี้ จะไม่มีทางรู้เลยจริงๆ ขอบคุณสำหรับความเห็นนะคะ
comment2-6:
comment2-7:คนขับปกติก็น่าจะรู้นะคะว่าติดไม่ติด
รับปากแล้วต้องพาไปส่ง จะบอกเห็นใจมันใช่เรื่องมั้ย
ถ้าขออาศัยรถติดไปด้วยก็ว่าไปอย่าง นี่คุณขับรถสาธารณะนะ ไม่ใช่รถส่วนตัว
comment2-8:เก็บเพราะเขาไปส่งตามที่รับปากใช่ไหมครับ

ถ้าลงตรงที่บอกครั้งแรก คือเขาไม่เก็บเงิน  เอาให้เคลียร์ครับ
comment2-9:ถ้าอ่านจบจะทราบค่ะ ว่า 
1.ต้องการลงมารวย
2.จอดให้ลงศรีปทุม (พอจะลงก็ออกรถ)
3.ลงก่อนถึงกรมป่าไม้ค่ะ อีกหลายกิโลกว่าจะถึง
เคลียร์นะคะ ความเห็นที่ 2-8
comment2-10:น่าเห็นใจครับ จากกรมป่าไม่ไปแยกเกษตรไกลมากๆ
comment2-11:เห็นใจคนขับรถตู้เนี่ยนะ สมงสมองไปหมดละ
พูดจาหยาบคาย ขับรถกระชาก มันทำถูกใช่มั้ย
ถ้ากลัวรถติดแล้วต้องทิ้งผู้โดยสารเนี่ย สไลด์หนอนอยู่บ้านเถอะ
หน้าที่ตัวเองก็ต้องทำ ไม่พร้อมทำก็หยุดไป อย่ารับปากมั่วซั่ว
เบื่อพวกโลกสวยและตรรกะอุบาทว์
comment2-12:คุณพูดได้อย่างไรว่าไม่เสียหาย คุณอย่าเอาตัวคุณมาเป็นบรรทัดฐาน มิเช่นนั้นจะมีกฎระเบียบไว้ทำไม
อย่างนี้เรียกว่า คนขับผิดสัญญา การชำระค่าโดยสารเป็นหน้าที่ของผู้โดยสาร ส่วนรถจะเก็บหรือไม่เก็บก็ไม่เป็นข้ออ้าง แต่จะต้องส่งให้ถึงที่จุดหมายปลายทางตามที่ตกลงกัน
ผดส เสียหายแน่นอน 
ยกตัวอย่างง่ายที่สุด หากเกิดอะไรขึ้นในระหว่างที่ต้องไปถึงที่ทำงาน เช่นถูกกระชากเป๋า เกิดอุบัติเหตุ คนขับคันนั้นจะรับผิดชอบจากการที่ส่ง ผดส ไม่ถึงที่ไหม 
เพราะฉะนั้น การกระทำเช่นนี้ผิดแน่นอน
1. ผิดกฎหมายตาม พรบ ขนส่ง
2. ผิดสัญญาแพ่ง ตามสัญญารับขน
comment2-13:ถ้าเครื่องบิน ปล่อยคุณลงกลางทางโดยไม่เก็บค่าโดยสารเอามั้ยครัช คุณสุดซอย
comment2-14:คนขับมาเองสินะคห. นี้
ไม่ไปจะรับปากทำไมผิดตั้งแต่แรกแล้ว
comment2-15:ถ้าคุณลงตั้งแต่บางบัว ก่อนที่จะมีการเถียงกัน โดยไม่เก็บค่าโดยสาร สิ่งที่ได้คือ 

คนอื่นๆในรถตู้ก็จะไปต่อได้เร็วขึ้น โดยที่คุณนั่งรถอื่นต่อก็ไม่หนักหนานักเพราะนั่งอะไรจังหวะนั้นติดหมด ไม่ได้ทำให้เร็วขึ้นซักนิด

แต่คนอื่นๆไม่ต้องร่วมชะตากรรมด้วย คุณไม่ลง มันทำให้ถึงไวขึ้นไหมครับ ผมถามแค่นี้แหละ จขกท.
comment2-16:การบอกเลิกสัญญา ต้องเห็นด้วยทั้ง 2 ฝ่ายนะครับ
สัญญาเกิดขึ้นตั้งแต่ คนขับรับปากว่าผ่านโรงแรมมารวย
จะมาบอกเลิกสัญญาแล้วไม่เก็บค่าโดยสาร ยังไงก็ผิดอยู่ดี

ทางกลับกัน กรณีผู้โดยสารขอลงกลางทางก่อนจุดหมายที่ตกลงไว้ก็ผิดเช่นกันครับ
comment2-17:2-15 เราว่าคิดแบบนี้มันไม่ใช่นะ รถมันมีเส้นทางให้วิ่ง ผู้โดยสารถ้าจะลงตามเส้นทางถึงแม้รถจะติดก็ต้องยอมรับ ผู้โดยสารคนอื่นๆก็ต้องรับให้ได้ ไม่งั้นก็ขึ้นแท็กซี่เอา ถ้าไม่อยากจะไปติดร่วมกับคนอื่น 

สงสัยคนที่ไปลงตรงจุดนั้นผิดตรงไหน
comment2-18:2-15 ถ้าพูดถึงเรื่องเร็วขึ้นหรือไม่ คิดแบบคุณมันก็ถูก


แต่นี่เป็นรถโดยสารสาธารณะ และประจำทาง เพราะฉะนั้น คนขับจะมาคิดเอง ตัดสินใจให้ผู้โดยสาร โดยที่เค้าไม่เต็มใจไม่ได้
มันมีเส้นทางและราคาแน่นอนอยู่แล้ว ส่วนเรื่องเร็วไม่เร็ว จะเปลี่ยนทาง จะต่อรถแบบไหน ผู้โดยสารจะเป็นคนตัดสินใจเอง
และก็มีสิทธิ์จะเลือกเองด้วย ไม่ใช่ให้คนขับเลือกให้ หรือต้องคิดว่าถ้าฉันเสียสละลง คนอื่นก็จะได้ไม่ต้องเสียเวลา
ตลกไปนะคะ ถ้าคิดแบบนี้
comment2-19:ตลกละ นั่งฟรี แล้วจะไปปล่อยไว้ที่ไหนก็ได้หรือ ?
comment2-20:รถติด คือ ข้ออ้างของการรับผิดชอบต่ออาชีพโดยสุจริต หรือไม่ครับ 

ตอบ!!!!
comment2-21:2-15 คนไทยตรรกะแปลกๆ อีกแล้ว
comment2-22:ขอให้มีคนไทยเป็นแบบ ความเห็นที่ 2-15 น้อยๆด้วยเทอญ สาธุ
comment2-23:โอ้แม่เจ้า

คนโง่อย่างงี้ก็มี
comment2-24:เข้า มา กด like ความ เห็นนี้ ถูกใจ เอาไป 10 แต้ม ค่ะ ^^

12 ต.ค. 2015 08:20
ความคิดเห็นที่ 2-13
ถ้าเครื่องบิน ปล่อยคุณลงกลางทางโดยไม่เก็บค่าโดยสารเอามั้ยครัช คุณสุดซอย
comment2-25:ทำไมถึงได้ใจดีขนาดนั้นละคะ

นี่ถ้าเค้าไปส่งถึงที่ มิต้องกราบกรานกันเลยรึ
comment2-26:แล้วคนขับจะรับปากผู้โดยสารตั้งแต่ทีแรกทำไมละ     ถ้าบอกไม่ไปตั้งแต่ก่อนขึ้นรถผู้โดยสารคงไม่มาเสียเวลากับรถตู้หรอคุณณณ
comment2-27:คห. 2-15 
รถสาธารณะนะครับ ไม่ใช่รถส่วนตัว ตกลงเจรจากันเรียบร้อยแล้วก็ต้องตามนั้น
เข้าใจความรู้สึกนะครับว่าคุณเป็นคนส่วนใหญ่ที่ไม่อยากรถติด แต่คุณอยู่ในรถสาธารณะก็ต้องเห็นใจคนที่โดนปล่อยลงด้วย
comment2-28:เอิ่ม พึ่ง้ร็ว่ายังมีบางคนไม่เข้าใจว่า "รถโดยสารประจำทางคืออะไร"
comment2-29:เห็นใจอะไรวะ

อย่าเอาน้ำใจนำหน้ากฏระเบียบสิเฮ้ย
comment2-30:เครื่องบินยากไป แนะนำ #2 ไปลงเรือด่วนเจ้าพระยาครับ
แล้วขออนุญาตถีบลงกลางทางในน้ำนะครับ เดี๋ยวออกค่าตั๋วให้เอง แถมเงินด้วย 20 บาท
พร้อมเมื่อไหร่เชิญขึ้นเรือนะครับ ไม่เห็นเสียหายอะไร
comment2-31:คห2 นี่ตอบแบบปัญญาอ่อนมากอ่ะ

ไม่น่ามีการศึกษาเลย
comment2-32:เกลียดคนขับที่เจตนาทิ้งผู้โดยสารมาก     ไปไม่ได้เพราะอุบัติเหตุ   เป็นรถตู้ก็คืนเงิน ก็ว่าไปอย่าง   รถเมล์ก็เรียกรถสายเดียวกันคันถัดไปให้เราต่อ  ก็โอเคนะ    แต่ไม่ไปเพราะรถติด   ถึงคืนเงิน  ก็เรียกได้ว่า  ไร้ความรับผิดชอบนะ    คนที่ว่าไม่เป็นไรนี่  ชีวิตง่ายไปมั้ย    อย่างน้อยก็ต้องมารอคันถัดไปอ่ะ   ถ้ายังไงก็ต้องไปสายนั้นนะ   แล้วถ้ามาแล้วเต็ม
ขึ้นไม่ได้  ก็ต้องรอต่อไปงั้นหรือ   เกิดอะไรที่เฉพาะหน้าจนรถไปไม่ได้  เช่นอุบัติเหตุ  รถเสีย  คนขับป่วยกระทันหัน ก็ว่าไปอย่าง   นี่ไล่ลง   เวลาถาม บอกไป   เวลาไปแล้ว เหลือเราคนเดียว  ไล่ลง    ไม่ก็อยู่ดีๆ  ก็เลี้ยวเข้าทางอื่น  เลี่ยงรถติด   อ้าว  แล้วคนที่ต้องผ่านทางที่รถต้องไปตามปกติอ่ะ   ตกลงชั้นต้องลงใช่มั้ย  แย่มากนะ  คนขับแบบนี้   มีคนเห็นใจด้วย   เกี่ยวดองคนขับหรือเปล่า
comment2-33:ความคิดสมงสมองไปหมดแล้วมั้ง อ่านหนังสืออกป่าววะหรือที่ชอบบ้านเอารัดเอาเปรียบกันจนเป็นสันดาน ถึงได้กล้าพิมพ์ประโยคนี้ออกมา ทั้งคอนเม้นที่2 และ2-15 ขอให้คุณและญาติพี่น้องโดนบ้างนะครับหรือถ้าโดนจริงช่วยเอามาโพสในนี้หน่อยนะ ผมจะสมน้ำหน้าคนแรกเลย
comment2-34:ออกมาพ้นๆกองฟางบ้างก็ได้ครับ ............มันคัน
comment2-35:ไม่ไปก็บอกไม่ไปแต่แรกสิคะ เก็บเงินไม่เก็บไม่ใช่แระเด็น
นอกจากจะบอกแต่แรกว่า "ไม่ผ่านป้ายนั้นนะ ใครลงไม่ถึงขึ้นมาเลย ไม่เก็บเงิน" ถ้าไม่ใช่สิ่งที่แจ้งไว้ก่อน เพือให้ผู้ใช้บริการตัดสินใจเลือกเอง ถือว่าคนขับทำไม่ถูกค่ะ 

คนไทยไม่รู้สิทธิผู้บริโภคของตัวเองจริงๆ
พอไม่เสียตังก็คิดว่าตัวเองไม่เสียอะไร
comment3:ผมก็เคยเจอครับ 
ขับไป บ่นไป ให้ผู้โดยสารฟังตลอดทาง (บ่นบอก "ทำไปก็ไม่ได้กำไร" แต่ก็ยังทำอยู่)
แต่คันนี้ เหมือนยังไม่เคยเจอ ไม่ก็จำไม่ได้
...
ดีแล้วครับ ปกป้องผู้บริโภค ผู้โดยสาร อย่างเราๆ ท่านๆ (ถ้าปล่อยทิ้งผู้โดยสารบ่อย และรถไม่ติด)
แต่ถ้ารถติด ลงไม่เก็บเงิน ก็น่าจะหยวนๆกันนะครับ
comment3-1:ไล่ลงตั้งแต่ ม.ศรีปทุมค่ะ และเก็บเงินเรา (ไม่ไปบอกได้ค่ะ เราไม่ขึ้นแน่นอน)
เคสนี้เก็บเงินเต็ม และเดินหลายกิโล ค่ะ ขอบคุณสำหรับความเห็นนะคะ
comment3-2:งั้นก็จัดการเลยครับ สนับสนุนเต็มที่
comment4:รถตู้ผิดก็ส่วนผิด ว่าไปตามกฎหมาย
แต่ผมสงสัย ทำไมจขกท ถึงเลือกที่จะจ่าย 20 
แทนที่จะลงตามที่ คนขับบอก (คือไม่เสียค่ารถ) แล้วต่อรถเมล์
หรือไม่อยากเปียกฝน?
แล้วนั่งไปถึงป้ายกรมป่าไม้แล้ว ทำไมดันลงซะละ
comment4-1:1. ฝนตกค่ะแต่เช้า แน่นอนไม่ต้องการเปียก
2. ถามก่อนขึ้นค่ะว่าไปไหม เขาบอกไป แต่คุยโทรศัพท์ตลอดทางตั้งแต่ต้นสายเลยว่าจะปล่อยคนลงมารวย (แต่ดิฉันก็ไม่รู้ที่ไหน)
3. เตรียมตัวลงค่ะ แต่ถามเขาว่าตอนแรกบอกว่าไปนี่คะ จากนั้น
    คนขับก็ขับรถเหยียบยาวๆตั้งแต่ม.ศรีปทุม ยันป่าไม้ค่ะ พอรถติดถึงได้ลงตรงนั้น(ไม่ได้ลงป้ายรถเมย์นะคะ พอเขาจอดก็รีบลงเลย)
    ลงไม่ได้จริงๆค่ะ ดิฉันต้องการลง และที่จ่าย 20 บ. เพราะไม่เคยนั่งรถฟรีเลยค่ะ 

สุดท้ายนี้ขอบคุณสำหรับความคิดเห็นนะคะ เพราะเหตุการณ์นี้ใครไม่ได้อยู่จะไม่มีทางรู้เลยจริงๆ
comment4-2:ก็ จขกท ยอมจ่ายเพื่อไปปลายทาง

จะลงระหว่างทางที่ฟรีแต่เปียกทำไมหละท่าน
comment5:เห็นใจเจ้าของกระทู้ค่ะ อยากให้ขนส่งลงโทษจริงๆจังๆ
comment5-1:ขอบคุณความเห็นที่ 5 ที่เข้าใจนะคะ มีคนร้องเรียนไปเยอะแล้วแต่ไม่มีผล 
ขนส่งมวลชนสาธารณะบ้านเราคงจะได้ปรับปรุงสักวันนึงค่ะ
comment6:รถตู้คันนี้เป็นรถประจำทางป่าวครับ 
ถ้าเป็นต่อให้รถติดก็ต้องวิ่งนะ น่าจะเหมือนขสมก.
comment6-1:ประจำทางค่ะ สาย ต.97 มีการกำหนดเส้นทาง ใบก็อนุญาตมีค่ะ
comment7:เส้นนี้ผมเคยเจอคนบ้าขับรถตู้ด้วยครับ 
http://pantip.com/topic/30748603
comment7-1:โอว...น่ากลัวนะคะ
comment7-2:คันเดียวกับที่เพื่อนเราขึ้นเลยยยยยย ขึ้นไปพูดไปคนเดียวน่ากลัวมาก
comment7-3:เคยเจอเหมือนกันครับ พูดคนเดียว

ปกติไม่ได้ใช้บริการสายนี้บ่อยหรอก นานๆที เพราะไม่ใช่เส้นทางไปทำงาน
comment7-4:เคยเจอน่าจะคนคนเดียวกันครับ พูดคนเดียว และบอกมีของ 55555
comment7-5:กรรม พี่แกดังพอตัวขนาดนี้ ทำไมยังได้ขับรถอยู่ ... นี่แหละประเทศไทย
comment8:ประเด็นมันไม่ได้อยู่ที่จ่ายเงิน หรือไม่จ่ายเงิน มันอยู่ที่ทิ้งผู้โดยสารลงกลางทาง ทั้งที่ผู้โดยสารถามแล้วว่า ผ่านมารวยมั๊ย / ขอใก้กรมขนส่งทางบกทำงานอย่างจริงจัง สาธุ
comment8-1:ขอให้เป็นอย่างที่ ความเห็นที่ 8 คิดนะคะ สาธุๆๆๆๆๆๆๆๆๆๆๆๆๆๆๆๆๆๆๆๆๆ
comment8-2:จริงครับ. ทำไมเขาแปลเขาตีความไปเรื่องจ่ายเงิน งงจัง
comment8-3:ถูกใจเลยครับ ประเด็นไม่ใช่เรื่องการจ่ายเงินเลย  มันอยู่ที่เรื่องทิ้งผู้โดยสาน งง มาก อีบางคนก็เม้นไปได้ไม่คิด ให้กำลังใจ จขกท
comment9:นึกง่ายๆน่ะค่ะ จขกท.ก็ถามก่อนแล้วน่ะค่ะ ว่าคนขับไปมั้ย ซึ่งก็บอกแล้วว่าไป แต่ดันมาพูดตลอดทางว่าจะปล่อยผู้โดยสารทิ้งกลางทางเพราะรถติด นี่คือความผิดของคนโดยสารเหรอ คือถ้ารู้ว่ารถจะติดก็บอกกันดีๆค่ะ แต่อย่าพูดจาหมาไม่รับประแ-กแบบนี้ บอกไปว่ารถติด อาจจะไม่จอดตรงนั้นน่ะ จะให้พี่จอดตรงไหนอะไรก็ว่าไป แต่นี่ขึ้นรถปุ๊บหมาปั๊บ บอกตรงๆค่ะถึง-ึงไม่เอาตังค์ ยังไง-ึงก็ผิด เลวววววววววววว!!!!!
comment9-1:ขอบคุณที่เข้าใจนะคะ
comment10:ผมชอบตรงที่ว่าคนเลือกที่จะซื้อรถเอง อันนี้จริงๆครับ เห็นเพราะระบบขนส่งมวลชนบ้านเรายังเป็นงี้อยุ่จริง

นั่งรถไปทีต้องลุ้นไปตลอดว่าจะถึงมั้ย? จะได้กลับไปกินข้าวเย็นมั้ย น่าอนาถใจ

แต่ผมก้ยังเห้นด้วยกับการที่ต้องมีที่จอดรถให้พร้อมไม่ไปจอดข้างถนนหรือบ้านคนอื่นๆ หรือที่ที่ไม่ใช่ของตัวเองครับ ^^
comment10-1:ถูกต้องที่สุดค่ะ
comment11:ประเด็นคือรถตู้ทิ้งกลางทางครับ
ผมว่า จขกท.คงไม่ได้ซีเรียสอะไรกะเงินแค่ 20 บาทหรอกครับ
พวกคุณเคยนั่งรถเมล์กันมั้ย
เวลาที่จะปล่อยคนลงกลางทางเนี่ย มันจะต้องเกิดเหต อะไรบ้าง ผมยกตัวอย่างให้นะ
1.รถเสีย
2.รถเสีย
3.รถเสีย
และไม่ได้ปล่อยทิ้งเฉยๆ แต่ให้สายเดียวกันมารับผู้โดยสารทั้งหมดนั้น ไปคันใหม่ โดยที่ไม่เสียค่าตั๋วสองรอบ
แล้วผมถามว่าในกรณีนี้ รถตู้ ซึ่งเป็นรถประจำทาง ที่ได้รับอนุญาต จากกรมการขนส่งทางบก
คำว่าประจำทางพวกคุณเข้าใจกันมั้ยครับว่ามันคืออะไร เช่นเดียวกับรถเมล์นั่นแหล่ะครับ
ต้นทาง - ปลายทาง จบ!!!
ต้นทางของ จขกท.คือ ปากเกร็ด  ปลายทาง คือ ม.ราม แล้ววิ่ง แค่ยังไม่ถึงครึ่งทางวนรถกลับ?
ถ้าส่งผู้โดยสารไม่ถึงจุดหมายปลายทางเนี่ย เค้าเรียกว่าทิ้งกลางทางมั้ยครับ
ถ้าพวกคุณๆทั้งหลายจะใช้เหตผลแบบนี้ ผมขอถามหน่อยนะ
ถ้าเป็นรถเมล์ รถประจำทาง คุณขึ้นไป รู้อยู่แล้วว่าปลายสายไปไหน ผ่านตรงไหน
นั่งไปได้สักพัก คนขับเห็นรถติด ไม่อยากขับละ บอกผู้โดยสาร
เอิ่มม...ผมไม่ไปแล้ว รบกวนผู้โดยสารลงตรงนี้แล้วต่อรถสายอื่นได้เลยครับ
คุณจะหัวเสียกับการเสียค่ารถ หรือหัวเสียกับการที่ถูกทิ้งกลางทางโดยไม่สมควร
ใช่ครับเหตการด้านบนอาจจะไม่มีทางเกิดขึ้นแน่นอน คนใช้รถเมล์ก็คงไม่เดือดร้อนอะไร
แต่กลับกันคนที่นั่งรถตู้ ซึ้งเป็นรถประจำทางเหมือนกัน ต้องเจอเหตการแบบนี้
และไม่ใช่แค่ครั้งเดียว

ปล.อยากจะฝากให้คิดกันสักหน่อยนะครับ ไม่ใช่นึกอยากจะพิมพ์อะไรก็พิมพ์ คิดสักนิดนึง อย่าหลงประเด็น
comment11-1:ขอบคุณความเห็นที่ 11 นะคะ ที่เข้าใจและเห็นใจ จขกท.
comment11-2:นั่นสิคือคนพวกนั้นคืดอะไรกันถึงพูดให้รถตู้ดูไม่ผิด
นี่เราต้องอยู่ร่วมในสังคมกับคนแบบนี้จริงๆเหรอนี่กรรมจริงๆ
comment11-3:เราเคยนั่งสายแปดไปจอดเสียที่ซอยราชครูค่ะ เรานั่งมากับคันนั้น อีกสามป้ายถึงบ้านละ  จำได้สายแปดสีชมพูจอดให้เราราชครูซึ่งเป็นป้ายที่รถเมล์ไม่ค่อยจอด  

คนลงมายืนรอที่ป้ายราชครู สักพักสายแปดสีขาวฟ้าวิ่งมา กลางคืนอะค่ะ คนขับเห็นคนโบกเยอะๆทั้งๆที่ป้ายนี้ไม่ค่อยมีคนก็จะจอดรับ  แต่พอใกล้ถึงเห็นสายแปดชมพูจอดเสีย คนขับก็เข้าใจเลยว่าคนที่โบก(พร้อมกระเป๋าคันเสีย)ต้องการฝากผู้โดยสารไปส่ง คันขาวฟ้าวิ่งหลบไม่จอดรับเลนอะค่ะ ตอนนั้นอึ้งทั้งป้ายรถเมล์  

ผู้โดยสารคนอื่นจากรถที่เสียก็ได้แต่ยืนจ๋อย โบกสายอื่นที่ผ่านมา ยอดเสียตังค์กันอีกรอบ   เราล่ะซึ้งเลย
comment11-4:ความคิดเห็นที่ 11-3
รถร่วมคนละบริษัท หรือไม่ก็แข่งกันทำยอดแน่ๆ
comment12:นั่งรถตู้ทีไร เจอแต่แย่ๆตลอดเลย ไม่รู้ว่าพวกแย่ๆมันเยอะหรือผมดวงซวยก็ไม่รู้ 

ปีนึงจะขึ้นรถตู้ซักที ก็จะเจอคนขับรถแย่ๆ ปากไม่ดี ตลอด ขับกระชากเวียนหัว แอร์ไม่เย็น ขึ้นรถเมล์แอร์ดีกว่าเยอะเลย
comment12-1:คงไม่ขึ้นสายนี้แล้วล่ะค่ะ เหนื่อยใจกับปัญหาเดิมๆ
comment13:เห็นใจเจ้าของกระทู้ครับ อดทนหน่อยนะครับอีกประมาณ 5 ปีถ้ายังทำงานอยู่ จะมีรถไฟฟ้าให้ใช้ครับ ไม่ต้องไปง้อพวกวินรถตู้อีกต่อไป
comment13-1:ใช่ค่ะ ตั้งตารอเลยค่ะ
comment14:เมื่อก่อนผมนั่งรถสายนี้ประจำ ประมาณ 2 ปี
ไม่เคยเจอทิ้งกลางทาง ถ้าไม่ไปเค้าก็จะฝากให้ไปคันอื่น ในคิวเดียวกัน
comment14-1:ถ้าฝากคันอื่น กระทู้นี้จะไม่เกิดแน่นอนค่ะ
comment15:จะมาหลงประเด็นไรกัน จะลงไม่ลง จะคิดเงินไม่คิดเงิน มันใช่เหรอ


ควรจะคิดเรื่องรับคนมาแล้วทิ้งลงกลางทางดีกว่าไหม... หลายๆ คห. ก็นะ เพ้อเจ้อ

ทำอาชีพขับรถโดยสารแล้วบ่นเรื่องรถติด ก็เลิกซะขายรถละไปไถนา เลี้ยงควายนู่น
comment15-1:ขอบคุณที่เข้าใจนะคะ
comment16:ประเด็นคือเป็นรถประจำทางครับ ต้นสาย ปลายสาย มีบอก อีกอย่างเจ้าของกระทู้เค้าก็ถามแล้วว่าไปไหม จะมาปล่อยกลางทางแบบนี้เป็นผมก็ไม่โอเคครับ ถ้าเป็นประเทศที่เจริญแล้วคนพวกนี้โดนปรับกันเป็นว่าเล่นแน่นอน รถประจำทางก็คือรถประจำทาง ไม่ใช่รถส่วนตัว
comment16-1:ขอบคุณที่เข้าใจนะคะ
comment17:ผมนี่ไม่เคยโดยสารด้วยรถตู้ที่รับคนรายทางเลย จะขึ้นบ้างก็เฉพาะรถตู้ทางด่วนแบบขึ้นต้นทางจุดเดียวแล้วขึ้นทางด่วนยาวจนถึงปลายทางเลย เพราะความห่วยแตกทั้งของรถและคนขับ รถมันไม่ได้เหมาะกับการให้คนมาขึ้นตรงนี้ทีลงตรงนี้ทีเลย เข้าออกข้ามกันไปๆมาๆก็ลำบาก คนขับแต่ละวินก็ลูกผีลูกคน ขับปาดไปปาดมา จอดแช่ป้ายรอคนมั่งล่ะ บ่นพึมพำด่าผดส. ไม่ก็คุยกันเองโวยวายน่ารำคาญ เสียสุขภาพจิตเหมือนไปเป็นภาระให้คนขับต้องพาไปส่ง คนจะเยอะจะแน่นยังไงก็เลยขึ้นแต่รถเมล์เท่านั้น ต่างจังหวัดก็ขึ้นแต่รถทัวร์ รถไฟ ว่ากันไป

เห็นใจคนที่ต้องเดินทางในเส้นทางที่จุดเริ่มต้นกับจุดหมายปลายทางไม่มีรถเมล์ผ่านเหมือนกันนะ เลยต้องพึ่งพวกระบบรถตู้แบบนี้ พวกรถตู้หลาย ๆ เส้นทางตามความเป็นจริงมันควรจะเป็นรถเมล์รถบัสมาวิ่ง แต่ระบบรถเมล์เรามันนิ่ง ไม่ขยับไปไหนมาไม่รู้กี่ปีแล้ว ขึ้นตั้งแต่ยังอยู่มัธยมจนจบมหา'ลัยก็ยังเจอรถคันเดิม แบบเดิม เหมือนเดิม คนจะมี smartphone มี gps ใช้กันจนเป็นเรื่องปกติ ก็ยังรอรถเมล์ก็รอแบบเดิม ๆ คือชะโงกรอไปอย่างมีความหวัง เวลงเวลาไม่มีบอก ตำแหน่งมันอยู่ไหนแล้วก็ไม่รู้ (ยังดีนะคิดได้เริ่มทำแอพบอกเส้นทางสายรถเมล์ เป็นพัฒนาการในรอบห้าปีสิบปีที่พอจับต้องได้) รถร่วมบางสายนี่เจอแวะเติมแก๊สอีก โว๊ะ

โครงการจัดหารถเมล์ใหม่ของ ขสมก.ตั้งแต่สมัยรัฐบาลสมัคร สุนทรเวชนู่นนนนนน ตั้งแต่ 7000 จนมา 4000 คัน จนป่านนี้ยังซื้อใหม่ไม่ได้สักคัน เดี๋ยวก็โดนปัญหานั่นนี่ขัดกันอยู่นั่นแหละ เลยไม่ต้องมีมันรถเมล์ใหม่ ไม่ต้องใช้กันโดยถ้วนหน้า
comment17-1:สักวันคงดีกว่านี้ค่ะ
comment18:เคยเจอคล้ายๆกัน เมื่อหลายปีที่แล้ว ผมนั่งจากหน้าเซ็นทรัลปิ่นเกล้า จะไปตลาดดอนหวายถามคนขับบอกผ่านครับ ตอนนั้นรถไม่มีคนมีผมคนแรก ผ่านไปกี่นาทีจำไม่ได้มีคนมาเพิ่ม6-7คนได้มั่ง แต่ว่ารอนานแล้วรถเลยออก ช่วงก่อนถึงตลาดประมาณ1กิโลรถติดมาก พอเกือบถึง3แยกใกล้ตลาดคนขับดันมาบ่นผมอีกบอกว่ารถติดให้ผมลงตรงนี้แล้วกัน มันบอกว่าที่มันบอกว่าไปตลาดดอนหวายเพราะว่าตอนนั้นรถไม่มีคนกลัวผมไม่ขึ้นเลยรับปาก ยังดีที่เดินประมาณ100เมตรก็ถึงตลาด
comment18-1:หัวอกเดียวกันนะคะ
comment19:ขอโทษนะครับ พอดีอ่านแล้วสงสัย (คือปกติผมไม่ได้นั่งรถตู้น่ะครับ นั่งแต่รถ ขสมก. รึไม่ก็รถร่วม)

ถ้าผมเข้าใจไม่ผิด จากปากเกร็ดไปราม ถ้าวิ่งเส้นพหลโยธิน หลังจากขับรถผ่านบางบัวแล้วต่อไปมันก็ต้องผ่านมารวยอยู่แล้วไม่ใช่เหรอครับ แล้วเขาจะให้คุณลงก่อนเพื่ออะไร มันจะทำให้เขาเลี่ยงรถติดได้ยังไงครับ
comment19-1:ทางตำรวจได้เปิดเส้นทาง(เลนส์ฝั่งตรงข้าม) บางซอยจะทะลุออกวิภาได้ค่ะโดยไม่ผ่านแยกเกษตร
comment20:โหวตครับ

ใครที่บอกปกติ
ก็เป็นอย่างนี้ พวกเห็นแก่ตัวถึงยังมีเต็มบ้านเต็มเมืองไปหมด

อย่าว่าแต่รถตู้เลย
เรียกแท็กซี่แล้วโดนทิ้งกลางทางยังผิดเลย
comment20-1:ขอบคุณที่เข้าใจนะคะ
comment20-2:ถ้าผู้โดยสารทิ้งแท็กซี่กลางทางผิดใหมครับ  ไม่ได้กวนและไม่เกียวกัยกระทู้นะครับอยากรู้เฉยๆ
comment21:Taxi ไม่รับคนยังผิด นี่ปล่อยไว้กลางทาง ไม่ผิดได้ไง ถ้าเป็นเมืองนอกโดนยึดใบอณุญาติแล้วน๊ะครับ
comment22:พวกนี้มันแค่ขับรถ เข้าเกียร์เป็น ไม่รู้ได้ใบขับขี่มาหรือเปล่า หรือเอาวัวควายที่บ้านแลกมา
comment23:รถตู้สาย ม.ราม - ปากเกร็ด ขับมาเป็น 10 ปี ไม่รู้หรอว่า รถติดตลอดทาง ยังจะมาบ่น เบื่อมาก
comment24:ผมเองก็ขึ้นรถตู้มาจะ 10 ปีแล้ว  อาจจะโชคดีว่า เจอดีมากกว่าไม่ดี  และยังไม่เคยเจอกรณีปล่อยลงกลางทางแบบ จขกท. (บางครั้งขึ้นรถมาจากต้นสาย  มีอยู่คนเดียวจนถึงลงปลายทาง ก็ยังไม่เคยเจอปล่อยลง เกรงใจมากครับ)  และเดี๋ยวนี้หลายสายก็มีระบบวิทยุสื่อสาร ทำให้การเดินทางราบรื่นมากขึ้น สามารถแจ้งผู้โดยสารที่ต่อคิวให้เตรียมขึ้นรถได้ 

แต่ในความโชคดี ก็มีความโชคร้ายอยู่ด้วย เพราะผมเคยเจอแบบอื่นๆ ที่ไม่ดีบ้าง เช่น
   - ให้นั่งเกินพิกัดกำหนด (บริเวณเบาะเล็กๆ บริเวณประตูเลื่อน หลังที่นั่งคนขับ/คนโดยสาร) ส่วนต่างจังหวัดนี่ บางสายนี่ให้ยืนเลยก็มี
   - ขับรถหวาดเสียว ปาดซ้ายป่ายขวา และสุ่มเสี่ยงต่อการผิดกฎจราจร เช่น ไปแทรกแถวรถติดกีดขวางช่องทางจราจร เป็นต้น
   - เปิดเพลงเสียงดัง (อันนี้พอรับได้ ใส่หูฟังเอาละกัน)
   - พูดจาไม่สุภาพ นี่เป็นทั้งคนขับ และนายท่าบางที่เลย ชนิดที่พนักงาน ขสมก.ดูสุภาพไปเลยครับ เช่น ขับไล่ผู้โดยสารที่ตัวใหญ่หรือมีสัมภาระไปอัดเบาะหลังสุด ชนิดที่ถ้าไม่ยอมไปนั่ง ก็จะไม่ให้ขึ้นรถ และไล่ไปขึ้นรถเมล์ เป็นต้น
   - ป้ายแสดงเส้นทางที่ติดบนรถ ไม่สอดคล้องกับเส้นทางที่วิ่งจริง

ความจริงระบบรถตู้เป็นระบบที่ดีนะครับ เป็นทางเลือกให้กับประชาชนในการเดินทางในราคาที่ประหยัดกว่านั่งแท็กซี่ แต่ก็อยากให้ ขสมก.สุ่มตรวจบ้างนะครับ
comment25:กรมการขนส่งทางบกครับ เก็บหลักฐานพยานครบ ส่งไปเลยครับ ให้หน่วยงานที่เค้ารับผิดชอบดำเนินการ
comment26:รถตู้ วิน แท๊กซี่ คนขับรถเมย์ร่วม ขสมก

เข้าใจนะว่าไม่ให้เหมารวม คนดี ๆ ก็มี

แต่... ทำไมที่เห็นบ่อย ๆ มักเจอพวกกุ๊ย ๆ ที่มักไปทำงานอื่นไม่ได้มาทำงานนี้
ขอแค่ขับรถได้แค่นั้น

ภาพลักษณ์ของอาชีพมันเสียเพราะไม่คัดกรองกันเอง จะถูกมองแง่บลก็ไม่แปลก
comment27:รถตู้แย่มากค่ะ ทิ้งผดส. อย่างนี้ได้ยังไง อย่างเราอ่ะคนตจว. ไม่ค่อยได้เดินทางในกทม. บ่อยคร้ั้งที่เค้าแนะนำให้ขึ้นรถตู้ ลงตรงนี้ๆ ถ้าเจอทิ้งเรามีไปต่อไม่ถูกเลยนะ เห็นใจจขกท. ค่ะ
comment28:วันหลังใครจะลงบางบัวทองก็เล่นมุกเลย
บอกมันว่าจะไปลงโรงแรมมารวย(แต่จริงๆจะลงบางบัวทอง)
พอมันขับถึงบางบัวทอง ก็บอกมันว่า"เห็นใจกลัวรถติด เดี๋ยวผมลงบางบัวทอง แล้วจะไปต่อรถอื่นไปโรงแรมมารวยเอง"
แล้วไม่ต้องไปจ่ายค่าโดยสารมัน
comment29:โหวตตตตค่ะ รถตู้เส้นนี้ขับรถเลวมาก
มารยาทก็ทราม
comment30:คนที่สงสัยเนี่ยอ่านกันจบมั้ยเนี่ย เฮ้อ......
 จขกท. เค้าอุตสาห์เอามาแชร์ให้รู้กัน  กลายเป็นบางคนจะเป็นนักสืบหาความผิดของจขกท. ซะงั้น
comment30-1:ความเห็นนี้ให้ 10 กะโหลกเลยค่ะ
comment31:สายนี้ขึ้นทุกวันเช้าเย็นแต่ไม่เคยเจอคันนี้เลยค่ะ แต่เราขึ้นจากม.รามมาปากเกล็ดตอนเช้าและนั่งกลับตอนเย็นค่ะ
คือแผงเหนือคนขับสีฟ้าสะดุดตาขนาดนี้ถ้าเคยขึ้นจำได้แน่นอนค่ะ (ขนาดรถคันที่แจกหนังสือฟรีขึ้นรอบที่ 2 ก็จำได้ละว่าแกแจกหนังสือฟรี)

เรื่องโดนทิ้งกลางทางเราเคยเจอตอนที่จัดระเบียบรถตู้นะคะ วันนั้นนั่งสายนี้ 3 ต่อกว่าจะถึงเซนทรัลแจ้งฯ
กับอีกวันนึง ผดส.ทุกคนลงศูนย์ราชการกันหมด เหลือเรานั่งอยู่คนเดียว พี่คนขับแกก็หันมาบอกว่าน้องลงป้ายหน้าได้มั้ยพี่ไม่เก็บเงินก็ได้
สุดท้ายเราก็ให้แกไป 20 นั่นแหล่ะ

แต่เรื่องที่เราเจอบ่อยมาก คือโดนโกงค่ารถค่ะ
เรานั่งจากเซนทรัลแจ้งมาลงแยกเกษตร บางคันเก็บ 25 บาท บางคัฯเก็บแค่ 20 บาท
งง สรุปกี่บาทกันแน่วะคะ
comment31-1:เคยเจอเหมือนกันค่ะ จากสี่ไชยทองลงโชคชัย 4 มักจะ 25 บ้าง 30 บ้าง (แต่ส่วนใหญ่ 25)
เลยสงสัยว่ามีหลายวิน หลายแก๊งอยู่ในสายรถสายเดียวรึไง
comment32:คนขับรถตู้ก็พูดจาได้น่าเปิดเวทีมวยมากเลย ปากดีชิบหอย
comment33:เคยอยู่ในเหตุการณ์ที่ปล่อยผู้โดยสารลงตรงบางบัวเหมือนกันค่ะ ผู้โดยสารคนนั้นจะไปลงมารวยเช่นเดียวกับเจ้าของกระทู้
เราสงสารนะ ถ้าหากผู้โดยสารท่านนั้นไม่ชินเส้นทางหละ เขาจะเป็นยังไง
เข้าใจว่าบริเวณนั้นรถติด แต่ถ้าจะไม่ผ่านจริงๆควรแจ้งผู้โดยสารแต่แรกเน๊าะ
comment33-1:ใช่ จขกท. รึป่าวคะ
comment34:หลายๆคนที่มาตอบนี่ตลกจังครับ
-จ่ายเงินทำไมงี้ ทั้งๆที่เค้าบอกฟรี
-ให้เห็นใจคนขับเพราะรถติดงี้

เพื่อให้การร้องเรียนของเราทำได้เต็มที่ แล้วไม่โดนคนขับอ้างหาว่าเราโกง รึ เบี้ยว  จ่ายไปน่ะดีแล้วครับ เราก็นั่งมาระดับนึงด้วย คนขับนิสัยแบบนี้ ถึงเวลา มาให้ปากคำ อาจจะเปลี่ยนคำให้การก็ได้

ส่วนให้เห็นใจ นี่ตลกที่สุดครับ อย่าลืมสิครับ เค้าตัดสินใจมาขับรถสาธารณะนะครับ ไม่ใช่รถส่วนตัว แล้วเราขอเค้าติดรถมาฟรีๆ
comment34-1:ใช่แล้วค่ะ
comment35:พวกที่แถนิ คุณพ่อขับรถตู้แน่ๆ
comment36:เลิกนั่งรถตู้มานานแล้วค่ะ รู้สึกไม่ปลอดภัย คนขับส่วนมากขาดความรับผิดชอบในหน้าที่ของตนเอง
ในกรณีนี้คือขาดความรับผิดชอบอย่างเห็นได้ชัด คิดแต่จะได้ ไม่เกี่ยวว่ารถจะติดหรือไม่ติด หน้าที่คุณคือพาผู้โดยสารให้ถึงที่หมายปลายทาง
สังคมไทยเป็นสังคมตลก คือ ยอมหยวน คนไทยด้วยกัน อะไรก็ว่าไป แล้วถ้าคิดแบบนี้กันหมดประเทศมันจะพัฒนาไหมเนี่ย
comment37:รถตู้แถวบ้านก็เห็นมีแต่คนขับสะถุลๆ ขับกระชาก ขับปาดซ้ายปาดขวา จัมพ์คอสะพานด้วยความเร็วสูง ตะโกนด่าตำรวจ(ในรถ)

ยังสงสัยอยู่ว่าคนดีๆทำอาชีพนี้มีกี่คน
comment38:เกลียดรถตู้นะ  แต่ถ้าเป็นผมให้ลงแล้วไม่จ่ายตัง ผมรีบลงเลย พอดีผมงก แล้วเห็นว่า ลงกรมป่าไม้ จุดหมายแยกเกษตร นี่ผมยิ้มเลย เพราะเดินนิดเดียวก็ถึงแล้ว ประหยัดตัง 20บาทนี้ผมซื้อกับข้าวกินสองมือเลย


เช้าวันนี้แหละ ผมเดินจากท้ายซอยพหล44 เพื่อไปธนาคารกรุงเทพสาขาบางเขน(เกือบๆแยกเสนา) คือมอไซเสีย ไม่อยากเอารถยนต์ไปเพราะติด  เดินจากท้ายซอยประมาณ 8.10หรือ8.20นี่แหละ  ถึงธนาคารเบิกเงินเสร็จประมาณ 8.40 เดินข้ามาสพานลอยมาขึ้นรถเมย์ ลงตรงสพานลอยใกล้พหล44 แล้วก็เดินกลับห้องพักท้ายซอยตอน 9.05นาที  คือแบบว่าไม่เคยเดินนะ มอไซตลอด พอลองเดิน ก็เดินได้นะ ไม่ได้เหนื่อย(ปกติความดันสูงเหนื่อยง่ายมาก) อันนี้เล่าให้ฟังหนุกๆ เพราะตอนนี้แยกเกษตรมันติดนรกจริงๆ
comment39:คุณจ่ายเงินน่ะทำถูกดีแล้วก็รับ. เวลามีอะไรจะได้ร้องเรียนได้เต็มที่

ต่อให้รถตู้บอกไม่จ่ายเงินคุณก็ควรจ่ายเพราะรถตู้น่ะทำไม่ถูก หน้าที่เค้าคือวิ่งตามเส้นทางให้ถึงที่หมาย ถ้าไม่เกิดเหตุเช่นรถเสีย หรืออุบัติเหตุอะไรซะก่อน. คนที่บอกเค้าก็ไม่คิดเงิน. ก็เพราะมันเป็นผลประโยชน์ร่วมของคนขับรถตู้กับคนนนั่งที่คิดว่าดีซะอีกได้นั่งฟรีถึงใกล้กว่าเดิม ทีนี้จะพูดอะไรก็พูดไม่ได้  แต่มันไม่ถูก ต่อไปรถตู้ก็ได้ใจอีก ทำอีก ไม่ต้องคิดเงินผู้โดรสายละกันมันจะได้ไม่บ่นไม่ร้องเรียน 

พอจะคุ้นมั๊ยครับ ทำไมประเทศไทยถึงมีปัญหาที่แก้ไขยากมากแบบทุกวันนี้ ลองคิดสิถ้ารถตู้มันคิดเงินคนที่บอกว่าเค้าก็ให้นั่งฟรีตอนแรกจะอยู่เฉยหรือบ่นมั๊ย 

พอได้ประโยชน์ร่วมกันก็เงียบ ทั้งๆที่เป็นสิ่งที่ไม่ถูกต้อง
comment39-1:ใช่ค่ะ คิดแบบคุณเลยเลือกทีจะจ่าย
comment40:คนเห็นแก่ตัวมักจะเข้าข้างกันเอง อ่านจากบางความเห็นนะ ศีลเสมอกันจริงๆ
comment41:รอฟังผลจากกรมการขนส่ง
comment42:เหมือนคล้ายจะมีแค่สองประเภทในพาหนะชนิดนี้
พาไปไม่ถึงที่
กับ 
ถึงที่ยกคัน
comment43:เห็นรูป จขกท.ละ น่าสงสารมาก

เข้ามาให้กำลังใจ
comment44:ขับทุกวัน ไม่รู้เหรอ รถติดไม่ติด ถ้ารู้ว่ามันติด แล้วจะรับผู้โดยสารขึ้นมาตั้งแต่แรกทำไม 

เราว่าคนขับเห็นแก่ได้มากกว่า กะว่าถ้ารถไม่ติด ก็ได้ตังมาอีก 20 แต่พอรถติด กลัวทำรอบไม่ได้ ก็เลยจะปล่อยผู้โดยสารลง ตัวเองจะได้ไปวิ่งรถต่อ

ถ้าขับรถแล้วกลัวรถติด ก็ไปเป็นนักบินเห๊อะ
comment45:บางคนอ่าน  บางคนแสดงความคิดเห็น  เข้าใจบ้างไม่เข้าใจบ้าง
รถโดยสารประจำทาง  ก็คือรถโดยสารประจำทาง  ภาษาไทยอ่านง่ายๆ  เข้าใจไม่น่ายาก
ไม่ใช่รถตามอำเภอใจ  เข้าใจอะไรกันยากหนักหนา  ถ้ากลัวรถติดก็นอนอยู่บ้านจะขับทำไม
comment46:ตอนนี้มีการก่อสร้างรถไฟฟ้า - รื้อสะพานแยกเกษตร  

ทำให้รถตู้บางคัน (เกือบทุกคันเลยมั้ง) พยายามจะส่งคนลงก่อนกรมป่าไม้ เพื่อจะเลี้ยวเข้าซอย พหลฯ 45 ลัดเข้า ม.เกษตร และออกเส้นวิภาวดี/งามวงศ์วานแทน

บางคันเลี่ยงไปทางวงเวียนบางเขนออกไปทางวิภาวดีเลย 

ขนส่งหมูหมากาไก่ (ขสม....ก) ก็คงปล่อยผ่านล่ะมั้ง
comment46-1:ที่เรานั่งส่วนใหญ่ยังวิ่งปกตินะคะ เคยเจอแค่ 2 ครั้งที่พาไปออกวิภาวดี
ครั้งแรกนี่เร็วจริง เร็วมาก แต่ครั้งที่ 2 นี่คือพาหลง ออกม.เกษตรประตูพหล 5555555555 จะร้องไห้ค่ะวันนั้น
โชคดีมีผู้โดยสารคนอื่นรู้ทางเลยนำทางให้คนขับพาไปออกซอยตรงข้าม SCB หลังอเวนิวรัชโยธินแทนค่ะ โถ่ แง
comment47:ประเด็นคือ ทิ้งผู้โดยสารไว้กลางทาง โดยวิ่งรถไปไม่ถึงจุดหมาย
ไม่ใช่นั่งฟรี แล้วจะไปปล่อยคนไว้ที่ไหนก็ได้ 
บางคนพูดไปเรื่อง ลงไม่ลง จ่ายเงินไม่จ่ายเงิน โน้น 
คนละเรื่องกันเลย ดึงสติกันหน่อย พันทิป สังคมอุดมปัญหา เฮ้ย ปัญญา
comment48:ถ้าเป็นตอนกลางคืน แล้วปล่อยลงแบบนี้น่ากลัวมากอ่ะ
comment49:VOTE
comment50:
comment51:ขอบคุณทุกๆ ความเห็นที่เข้าใจนะ อ่านทุกตัวอักษรเลยค่ะ ขอมารวมที่ความเห็นนี้นะคะ
ตอนนี้ก็หลีกเลี่ยงเส้นทางแทนค่ะ จริงแบบที่หลายๆความเห็นกล่าว
ว่าไม่ได้ซีเรียสกับเงิน 20 บาท จ่ายเพื่อความสบายใจค่ะ เขาจะได้ไม่เอามาเป็นข้ออ้างที่ใช้แก้ตัว
และอีกอย่างดิฉันเพิ่งได้งานใหม่มาทำงานเป็นวันที่ 3 ค่ะ ลงรถผิดๆถูกๆ อยู่เลย 555555
เชื่อว่าหลายคนอยากเห็นบทลงโทษ ดิฉันจะบอกความคืบหน้านะคะภายใน 7 วัน (ตามกำหนด)

ส่วนบางความเห็น 
- เอาเวลาที่เถียงกับรถตู้ลงจากรถก็ทำให้คนอื่นไปเร็วขึ้นบ้าง 
- ก็ในเมื่อเขาไม่คิดเงินแล้วจะเอาอะไรอีก
- หารถต่อเองไม่ได้รึไง
อ่านแล้วก็ยิ้มค่ะ ตลกดี ขอบคุณสำหรับความเห็นนะคะ

ปล.ถ้ารถตู้ไม่ผิด ดิฉันก็ไม่สามารถเอาผิดเขาได้เช่นกันค่ะ จบนะคะ #แยก
comment51-1:คุณดูแลกระทู้คุณดีมากเลยค่ะ ชอบ
comment51-2:ขอบคุณนะคะ ยิ้มเลย
comment51-3:ท่าทางคุณต้องมีผมไปส่งแล้วล่ะ
comment51-4:51-3 เล่นงี้เลยหรือ
comment51-5:51-3  พี่อยู่วินไหนอ่ะครับ
comment51-6:จขกท. ควบคุมอารมณ์ได้ดีมากครับ
ไม่เหวี่ยงใส่คนที่หลงประเด็น
คนที่บอกลงไปต่อรถนี่แหละ ทำให้พวกรถเหล่านี้บางคนนิสัยเสีย
comment51-7:คหที่ 51-6 แชร์ประสบการณ์ในพันทิปทำใจมาแล้วค่ะ ว่าต้องมีคนไม่เห็นด้วย
comment52:ผมนี่ เกลียดสุดๆ       เคยใช้บริการสามครั้ง เจอสันดานทรามทั้งสามครั้ง

ทุกวันนี้ไม่เคยคิดใช้บริการเลย  หารถอะไรก็ได้ที่ไม่ใช่รถตู้บริการสาธาณะ  ถ้าไม่มีก็ยอมเดินดีกว่า
comment53:ทุกวันนี้กรมการขนส่งทางบกหมดปัญญาที่จะแก้ปัณหา แทีกซี่  รถตู้ รถเมล์ แล้วมั้ง  เป็นกระแสหรือเป็นที่สนใจในสังคมกรมการขนส่งทางบกก็ออกมาเข้มงวดที พอเรื้องเงียบทางกรมก็เงียบตาม  ทุกวันนี้ปัณหาเกิดจากทางกรมการขนส่งทางบกละเลยหน้าที่ไม่เข้มงวดที่จะแก้ไขปัณหาอย่างจริงจัง  จะโชว์ผลงานออกสื่อทีก็ทำที  ปัณหาแท๊กซี่ รถตู้มีให้เห็นแทบทุกวันแต่ผุ้บริหารของกรมการขนส่งทางบกกับไม่สนใจและใสใจที่จะแก้ไข แต่ยังนั่งบริหารแบบไม่รู้ร้อนรู้หนาว(เป็นประเทศอื่นเขาคงลาออกไปละ) ทางกรมลองเข้งงวดจริงๆจังๆขยันทำงานและลงโทษให้หนักกับผุ้ทำผิดใครที่ไหนจะกล้าทำ  ทำงานบ้างเถอะนะครับกรมการขนส่งทางบกทำงานให้มีผลงานทำงานให้ ปชช ชื้นใจ ทำงานเพื่อให้ปัณหาหมดไป เพราะปัณหาเหล่านี้คือหน้าที่รับผิดชอบของกรมการขนส่งทางบกโดยตรง
comment53-1:ออกความเห็นได้ถูกใจมากๆ. ผมก็เคยโพส. หากกรมขนส่งเอาจริงเอาจัง เรื่องเหล่านี้จะไม่เกิดเด็ดขาด  จนท. ไม่บังคับใช้กฎหมายนี่เอง ไม่รู้จะมีระเบียบออกมาทำลิงอะไร
comment54:อัพเดจล่าสุด พี่คนที่ขับรถตู้ท่านอื่นที่ขับรถสายนี้เข้ามาตอบคอมเม้นท์ในเฟสบุ๊คค่ะ
comment54-1:ตอบซะน่ารักเลย
ถ้าเป็นอย่างนี้ทุกคน "จริง ๆ" ในเวลาที่ให้บริการรับส่ง
ก็ดีสิคะ ประเทศไทยจะน่าอยู่ขึ้นเยอะ
comment54-2:ตอบแมนดีครับ รอดูต่อว่าพี่เค้าจะจัดการยังไง รถสายเดียวกัน คงหากันเจอไม่ยาก
comment55:ผมล่ะไม่ชอบรถตู้พวกนี้เลยครับ บอกตรงๆนะ
นั่งที่ไรรู้สึกเหมือน นั่งรถไปกับคนบ้า
โดยเฉพาะพวกคนขับที่คุยโทรศัพท์ไปตลอดทางเนี่ย อุบาทว์มากๆ
comment55-1:ผมไม่นั่งรถตู้ ไม่ชอบเช่นกัน
comment56:ถ้าคน ตจว.เช่นผม เข้า กทม.ครั้งแรกไปธุระ ไม่รู้จักเส้นทาง เค้าบอกให้นั่งรถสายนี้ๆ แล้วถามว่าผ่านตรงนี้ๆมั้ย ถ้าคนรถบอกว่าผ่าน เราก็จะสบายใจแระ ไปถึงแน่ แต่ถ้าส่งแค่กลางทาง ผมจะไปต่อยังไง เด็กบ้านนอกเข้าเมืองจะเริ่มสั่นครับ ผมไม่อยากนั่งหลายต่อ  อยากนั่งต่อเดียวให้ถึง กลัวหลง ไม่รู้ทาง ช้า รถติด ร้อนก็ทน แต่ทิ้งไว้กลางแบบนี้ ข้อยรับบ่ได้
comment56-1:เฮ้ย เหตุผลนี้ มันใช่เลย
comment57:เคยนั่งแต่คนละสาย เหมือนรถตู้ปล่อยออกมาใกล้กัน ทำให้คันเราไม่มีผู้โดยสาร (เพราะคันแรกออกไปก่อนแป๊บเดียว คนขึ้นคันแรกหมด)
คันเรามี 2 คน คนขับคุยโทรศัพท์แล้วใส่อารมณ์ตลอดเวลา ขับเร็วแล้วน่ากลัวมาก ดูรู้เลยว่าอารมณ์สุดเหวี่ยงแล้ว เรากับผู้โดยสารอีกคน มองหน้ากันแล้วพยักหน้า พร้อมลงป้ายหน้าทันที (ไม่รู้จักกันมาก่อน แต่พร้อมใจลงพร้อมกัน 5555)

รถตู้ที่ดี คนขับใจดีก็มีนะคะ เจอบ่อยเหมือนกัน ^____^
comment58:น่าตกใจที่คนไทยหลายคนถูกเอาเปรียบ (หรือเอาเปรียบผู้อื่น) เป็นประจำจนไม่รู้จักปกป้องสิทธิ์ที่ตนเองพึงได้
comment59:เอาเรื่องให้ถึงที่สุดครับ ทิ้งผู้โดยสารกลางทาง ไม่ว่าจะด้วยสาเหตุอะไร มันก็คือผิดอยู่ดี อย่าไปสนใจพวกตรรกะป่วยๆ คิดต่างคิดว่าเท่ พวกนั้นครับ

เอาให้หนัก พักใบอนุญาตไปเลย จะได้หลาบจำ

ส่วนตัวเคยมีเคส คนรู้จัก โดนแท๊กซี่ทิ้งเพราะรถติด แถมโดนคนขับด่าอีก เลยไปร้องเรียน งานนั้นโดนพักใบอนุญาตไปหลายเดือนอยู่ คนขับโทรมาขอร้องให้ไม่เอาความ
ตอนทำหล่ะไม่คิด!!
comment60:สายนี้ก็เคยเจอค่ะ นั่งจากหน้ารามจะมาลง ปากเกร็ด
คนขับใส่หูคุยโทรศัพท์ตลอดทาง
บรรดาเหล่าสัตว์ออกมาจากปากพี่เขาตลอดทาง
กะจะงีบบนรถ
ปาดหน้าปาดหลัง
แอบได้ยินเขาคุยว่าเมื่อเช้ารับได้มา 18 คน
comment61:รถตู้สาย ต.97 นี่วิ่งผิดเส้นทางหรือเปล่าครับ?

ในเอกสารของขนส่งกำหนดให้เลี้ยวเข้าถนนประชาชื่น แล้ววิ่งถนนงามวงศ์วาน ถึงแยกเกษตรแล้วเลี้ยวเข้าพหลโยธิน
แต่ที่เห็นจะวิ่งผ่านเส้นแจ้งวัฒนะไปจนถึงอนุสาวรีย์หลักสี่ แล้วเลี้ยวเข้าพหลโยธิน
http://office.bangkok.go.th/dotat/van/victory/T97.PDF
comment61-1:โห.... อันนี้ไม่เคยรู้มาก่อนเลยค่ะ
comment61-2:อันนี้คนขับหลายท่านก็เคยเล่าให้ฟังเหมือนกันค่ะ ว่าจริงๆ แล้วต้องวิ่งตามในเอกสารคห.61 นี่แหละ
(ซึ่งเราก็เคยนั่งในช่วงที่มีม็อบปิดศูนย์ราชการ)
แต่จำไม่ได้แล้วว่าทำไมถึงวิ่งเส้นทางแบบในปัจจุบันค่ะ
แต่เคยไปเจอเหตุการณ์ขนส่ง (น่าจะเป็นจนท.แต่มีเครื่องแบบ) ดักจับรถสายนี้ด้วยนะคะ เคยนั่งจากสี่ไชยทองไปถึงราชภัฏพระนครโดยรถตู้ 3 คัน!
เพราะคนขับกลัวโดนจับ โทรเช็คข่าวกันให้วุ่น

สุดท้าย ต้องนั่งแท็กซี่ (หารกับผู้โดยสารร่วมทางอีก 3 คน) ไปทางเดียวกันค่ะ โอ๊ยยย วุ่นวายมาก กลัวมาก กลัวไปทำงานไม่ทัน 555
comment61-3:ใช่ค่ะเมื่อก่อนซัก 7-8 ปีที่แล้วเคยนั่งจะวิ่งเส้นประชาชื่นออกงามวงศ์วานค่ะ
comment62:เวลาจะเอาผิด เขาจะอ้างว่า
จน
หาเช้ากินค่ำ
รถติด
เดือดร้อน
ฯลฯ
------------
เพื่อจะได้รับความเห็นใจและละเว้นเมื่อทำผิดกฎหมาย
comment63:เป็นการเดินทางสาธารณะที่ไร้มาตรฐานสุด ในประเทศนี้แล้ว
comment64:มันมีกี่ประเทศในโลกนี้ ที่ให้รถตู้แบบนี้ 
จดทะเบียนเป็น รถโดยสารสาธารณะได้
comment65:รอ จขกท กระทู้ค่ะ

ตอนอ่านเรายังนึกไม่ออกว่าคันไหน ...

วันนี้ขึ้นปั๊บ นั่งหน้าด้วย พอนั่ง ... คนขับคุยพูดถึงกระทู้นี้

เรางี้บางอ้อเลย เห็นแกว่าอยากจะนัดเคลียร์ / คุย กับ จขกท นะคะ -*-

แล้วคนขับคนนี้แกก็เป็น จขกท ว่าจริงๆแหละ

ใส่หูฟัง คุยโทรศัพท์ตลอด แล้วก็พูดคำหยาบๆด้วย

ที่ จขกท เล่ามาน่ะ ไม่ได้เกินจริงเลย 
วันนี้แกก็บ่น รถติด เส้นพหล น่าจะไปทางลัดไรไม่รู้ที่ออกวิภา น่าจะวนเข้า ม เกษตร
เพื่อขับข้ามสะพานมารัชดา คนตรงเมเจอร์ก็ไม่มีขึ้น บลาๆ

บางคนก็น่าเห็นใจ แต่บางคนก็ไม่น่าเห็นใจอ่ะ
comment65-1:แจ้งขนส่งตั้งแต่เช้าวันศุกร์ นี่วันจันทร์ยังขับรถด้ปกติ OMG !!!
comment65-2:เรามาอ่านอีกทีวันที่ 15 พ.ย. 2558
ก็ยังเห็นรถคันนี้วิ่งปกตินะคะ แต่ไม่ได้ขึ้น ไม่รู้คนขับคือคนเดิมเปล่า (แต่น่าจะคนเดิมเพราะขึ้นกี่ทีๆ ก็คนเดิม)
comment66:ขอเสริมอีกประเด็น รถตู้ใน กทม แทบทุกสายทุกคัน ทำไมต้องเอาพนักพิงศีรษะออกด้วย
นั่งแล้วเมื่อยคอมากๆ ถ้าซวยมีรถชนท้ายผู้โดยสารก็คอหักตายได้ด้วย
ปล่อยให้วิ่งกันอยู่ได้ยังไง
comment66-1:เพื่อความสะดวกต้อนเก็บเงินมั้งครับ 
ไม่รู้ตอนตรวจสภาพจะใส่ตืนหรือป่าว
comment67:อยากให้กรมการขนส่งทางบก ออกข้อบังคับ ให้รถสาธารณะ ทุกประเภท ติดตั้งกล้อง CCTC แล้วส่งรายงาน กรมการขนส่งทางบก หรือเขตท้องที่ที่รับผิดชอบ ทุกสัปดาห์  เพื่อประเมินผลการต่อใบอนุญาต หรือบทลงโทษกับรถที่ละเมิดข้อบังคับ 

ถ้าทำอย่างนี้ ปัญหาเหล่านี้จะลดน้อยลงไปมากเลย  บ้านเราอยู่กันแบบเกรงใจผู้มีอิทธิพล ข้าราชการทำงานตามนายสั่ง ถ้าไม่สั่งก็ไม่ลงมาดู ปัญหามันจึงเกิดซ้ำซาก แก้ไม่หาย เพราะ จนท.ปล่อยปะละเลย

อีกอย่างเข็มขัดนิรภัย ในรถตู้สาธารณะ ไม่สามารถใช้ได้จริง มานานแล้ว ตั้งแต่ คสช.จัดระเบียบรถตู้  คือใช้ยากมากเวลาจะใช้จริงใช้ไม่ได้เลย    เหมือนมีเอาไว้กันตำรวจจับมากกว่า ไม่ได้คำนึ่งถึงความปลอดภัยผู้โดยสาร  เหมือนมีเอาไว้อย่างนั้น ฝาก กรมการขนส่งทางบกลงไปดูหน่อย ครับ
comment67-1:เป็นไปได้น้อยมากค่ะ
comment68:เดี๋ยวนี้รถตู้บางคันที่ต้องผ่านแยกเกษตรลักไก่เลี้ยวเข้าซอยพหลโยธิน 45 (ซอยข้างกรมป่าไม้) แทนแล้วครับ ไปออกประตูวิภาฯ ใน ม. เกษตรแทน เพื่อเลี่ยงแยกเกษตรที่กำลังรือสะพานข้ามแยก แล้วปล่อยผู้โดยสารลงปากซอยนั่นแหละ

แบบนี้ถือว่าวิ่งนอกเส้นทางหรือเปล่า
comment68-1:ใช่ค่ะ แต่มีหลายซอย ตรงก่อนถึงกรมป่าไม้ ก็ด้วย
comment69:ความเสี่ยงของอาชีพขับรถรับจ้าง คือ รถติด... ถ้ารับไม่ได้อย่าทำ
comment70:ทำคนขับรถดีดีคนอื่น เค้าพลอยเสียไปด้วย    ไม่รู้จักปรับปรุงตัวเอง    ปลาเน่าต้องกำจัด
comment71:สายนี้ คนขับทำไมชอบคุยโทรศัพท์ตลอดทางเกือบทุกครั้งที่นั่งเลย แล้วอีกอย่างคันใหนไปถึงรามบ้างเห็นส่งลงบางกะปิตลอด 55

- คนขับ ok นะ แต่แค่สงสัย
comment71-1:น่าจะโทรเช็คข่าวกันค่ะ
ทั้งเช็คว่ารถคันไหนถึงไหน จะได้รักษาระยะห่างกัน
เช็คว่าจนท.ตำรวจ/ขนส่งลงไหม อยู่ตรงไหน จะได้เปลี่ยนเส้นทาง
เช็คสภาพการจราจร อุบัติเหตุค่ะ รถที่ตามมาจะได้วิ่งถูกเลน
ฯลฯ

ส่วนคันที่ไปรามนี่ ช่วงเช้าหายากมากค่ะ คิดว่าเพราะรถติดหรือไม่ค่อยมีคนไปสักอย่าง
บางคันไปแค่ใต้ดินลาดพร้าว ศูนย์ราชการก็มีค่ะ แง
comment72:ไงหล่ะระบบขนส่งสาธารณะสยามแลนด์
มันก็งูกินหาง,...
ลดการใช้รถส่วนตัว ขึ้นภาษีรถยนต์ น้ำมันแพงๆ
มันก็ไม่ได้ช่วยให้รถิลดลงหรอกครับ
หากขนส่งสาธารณะเป็นเยี่ยงนี้
ยอมขนขวาย เป็นหนี้ ยอมให้โดนกัดจิก 
ตั้งมู้ประชดประชัน สนุกปาก
กรุต้องมีพาหนะของตัวเอง
แล้วก็มาติดด้วยกันบนถนนสาธารณะ
comment73:ถ้าเป็นเราก็คงเซ็งนิดๆที่โดนปล่อยลงแบบนี้ แต่ไม่เก็บเงินเราก็หยวนๆได้ค่ะ รู้ว่ามันผิดที่คนขับทำแบบนั้นแต่เราเลือกที่จะใช้การประณีประนอมมากกว่าการที่อะไรๆก็ต้องเป๊ะทุกอย่าง
แล้วแต่มุมมองนะคะ เขาอาจจะกำลังปวดขี้อยู่เราเลือกคิดแบบนั้นมากกว่า บางทีก็เห็นใจเหลือ ผดส คนเดียวมันไม่คุ้ม  นายาจิตตังค่ะ ถือว่าผิดคงผิด แต่ความผิดรุนแรงพออภัยได้ไหมก็แล้วแต่มุมมองของแต่ละคน
comment73-1:คำว่าขับรถขนส่งคนเป็นบริการสำหรับส่วนรวมสาธารณะ นี่มันต้องตัดคำว่าหยวน ประนีประนอม มันต้องเป๊ะค่ะ ถ้ามันไม่มีเหตุอันสมควรจริงๆ ถ้าคุณนั่ง BTS แล้วเรารู้ว่ารถไม่ได้เสีย แต่อยู่ๆ ไม่วิ่งเล่าคะ หรือแอร์พอร์ตลิงค์หยุดวิ่ง รถเมล์ทิ้งผู้โดยสาร 
คือมันไม่ใช่ไงคุณเข้าใจประเด็นที่ถกกันมาเจ็ดสิบกว่าความเห็นรึเปล่า เขาเป็นรถโดยสารสาธารณะ แล้วสายนี้ไม่ใช่รถเถื่อนด้วยคุณ
เขาเป็นรถมีใบอนุญาตขนส่งคนโดยสารค่ะ มีหน้าที่ต้องส่งป้ายที่คุณได้รับมา ม.ราม-เกษตร-ปากเกร็ด ไม่มีคำว่ากลางทาง
หรือตามใจคนขับบางคนค่ะ
comment74:1584 เหรออออออออ ลืมไปเถอะ เรานี่ร้องเรียนสองแถวหลายรอบมาก ส่งแต่smsมาว่าจะรายงานผลใน7วัน แล้วเงียบ.........

แล้วไอ้พวกเข้าข้างแถแทนรถตู้นี่เป็นยังไงกัน? อยากรู้ว่าเติบโตมายังไง ได้รับการศึกษาแบบไหนมา ทำไมความคิดบิดเบี้ยวได้ขนาดนี้?
comment74-1:ใช่ค่ะ จนป่านนนี้เรื่องยังเงียบอยู่ รอผลค่ะ ว่าจะเป็นยังไงต่อ เฮ้อ !!!!!
comment75:ปัญหาประเทศนี้เกิดจากคนมีหน้าที่ไม่ทำงาน จริงๆ
เป็นกันแทบทั้งระบบเลย
เราจะปฏิรูปยังไงกันดี?
comment76:หืม สรุปว่าจนป่านนี้ ก็ยังไม่มีอะไรคืบหน้าใช่มั้ย
comment77:งง  รถตู้ประจำทาง สาธารณะ
มันมีทางวิ่งกำหนดไว้อยู่แล้วว่าต้องผ่านทางใดบ้าง

แล้วที่บางความเห็นที่ว่ามา ประหนึ่งว่า มันสามารถจัดเส้นทางเองได้
เส้นทางไหน  อยากวิ่ง  ไม่อยากวิ่ง  โดยมีข้ออ้างเรื่องการเลี่ยงรถติด

ไปนั่งมอเตอร์ไซค์วินเถิดท่าน
comment78:จุดประสงค์ขอผู้โดยสารคือการนำพาไปยังจุดหมาย ไม่ได้ต้องการเงินคืน ทำเค้าเสียเวลาอีก
comment79:เคยนั่งรตู้สายงามวงศ์วาน-รามค่ะ คนขับที่ดีก็มีค่ะ เช่น มีคนแก่นั่งข้างนักศึกษา พอคนแก่ลงหน้าพันทิปงามวงศ์วาน คนขับได้หันมาถามนักศึกษาหญิงเลยว่า คนแก่คนนั้นทำอะไรบ้างหรือเปล่า เพราะเขาเห็นหลายครั้งมาก ที่คนแก่คนนั้นพยายามแกล้งปัดมือไปลวมลามผู้หญิง คนขับก็จะจัดการให้ ขอชื่นชมค่ะ แต่บางคนนี่ คุยโทรศัพท์ตลอดเส้นทางเลยค่ะ เคยมีไปเฉี่ยวชนแท็กซี่ด้วย หากเป็นไปได้ รบกวนอย่าคุยโทรศัพท์ขณะขับรถเลยค่ะ บางทีเราก็เห็นใจเขานะว่า ขับตั้งนานได้ผู้โดยสารน้อยจัง อยากให้เขาได้ผู้โดยสารเยอะๆ ขอเป็นกำลังใจให้ปรับปรุงการบริการให้ดีขึ้นนะคะ
comment80:ผิดจริงๆ ร้องเรียนเรื่องก็เงียบ นี่แหละการขนส่งของประเทศนี้ ถ้าไม่เป็นข่าวก็เรื่องเงียบหาย
จริงๆ อย่าใช้คำว่ารับปาก  มันต้องใช้คำว่าหน้าที่ เพราะเป็นรถประจำทาง มันก็ต้องวิ่งตามข้อตกลงกับขนส่ง
comment81:แอบสงสัย ทำไมคนขับรถตู้เกือบทุกคันต้องคุยโทรศัพท์ตลอดเวลา
แล้วดันติดป้ายให้ผู้โดยสารอย่าส่งเสียงดัง แต่เสียงคนขับคุยดังมาก
แล้วเค้ามีสมาธิกับการขับมากแค่ไหน
comment82:เคยนั่งรถตู้เข้า กทม นอกจากคุยโทรศัพท์แล้ว พี่แกยังดูโพยหวยไปขับรถไปด้วยค่ะ เอาโพยมาวางบนพวงมาลัย มองทางไป มองตัวเลขไป จิตสำนึกความรับผิดชอบต่อชีวิตคนอื่นต่ำมาก เรานั่งข้างหลังคนขับ ภาวนาไปตลอดทาง และนั่นเป็นครั้งสุดท้ายที่นั่งรถตู้ค่ะ ไม่เอาแล้ว เข็ดจริงๆ
comment83:ผมว่า มันเป็นบริการที่สร้างปัญหาและไม่ค่อยปลอดภัยต่อผู้โดยสารนะ ชอบขับรถเร็ว ปาดซ้ายขวา เบรกกระทันหัน จอดแช่ตามป้ายรถเมถ์ บรรทุกเกินน้ำหนัก การกระทำแต่ละอย่างเป็นปัญหาจรารจทั้งนั้น ควรยกเลิกไปเลยดีกว่า
comment84:ถ้าเกิดเป็นคิวที่วิ่งบนทางด่วน หรือว่า คิวที่วิ่งไปทางเปลี่ยวๆ กลางทาง
แล้วบอกให้ลงและจะไม่เก็บค่ารถ 
เมื่อคนโดยสารถูกส่งลงบนทางด่วน หรือว่า กลางป่า 
เคาจะทำยังไงหละครับ
comment85:รถตู้สาย ต97. นี้ผมต้องนั่งทุกวันแบบไม่มีทางเลือก เพราะต้องไปทำงานที่ศูนย์ราชการแจ้งวัฒนะ ห้องผมอยู่แถวเมเจอร์รัชโยธิน มีสายนี้สายเดียวที่นั่งต่อเดียวถึงที่ทำงานเลย เคยเจอมาหลายรูปแบบ ทั้งขับเร็วมากแบบว่าจะรีบไปไหน  แซงปาดซ้ายปาดขวา แย่งเข้าป้ายเพื่อแย่งผู้โดยสารกับรถเมลล์ ขึ้นสะพานลงสะพานไม่เคยชะลอความเร็ว บางคันก็เอาลูกมานั่งหน้าร้องไห้เสียงดังรบกวนผู้โดยสารก็ยังมี บางคันคนขับนึกว่าเป็นดีเจเร่งเสียงเพลงซะดัง ปรับเสียงเบสทั้งๆที่ขับรถไปด้วย บางคันก็เก็บค่าโดยสารไม่เท่ากันอีกเช่นบางคัน20บางคัน25 สภาพรถบางคันก็แย่สุด เคยเจอรถที่แอร์ไม่เย็น ผู้โดยสารนั่งมาเต็มหายใจจะไม่ออก นั่งมาเคยเจอเหตุการณ์ยางแตกกับรถสายนี้มาสองครั้งแล้ว  ดีที่ขับไม่เร็วไม่งั้นเกิดอุบัติเหตุแน่ๆ ขับแบบไม่ถนอมรถกัน เดาว่าเป็นรถเช่านะ ถึงขับกันแบบนี้ "ขอย้ำว่าเป็นบางคันนะครับที่ขับแย่ๆ ที่ขับดีๆก็มีอยู่" บางทียังคิดในใจพวกขับแย่ๆนี่สอบใบขับขี่ให้บริการรถสาธารณะผ่านมาได้อย่างไง
comment86:เมื่อวานเราก็โดนลักษณะนี้เลยค่ะ 
ขึ้นจากแยกรัชดา แล้วมาโดนปล่อยที่ป้ายก่อนจะถึงซอยลาดพร้าว 87 
เสียดายค่ะเราไม่ได้ดูป้ายทะเบียนไว้เพราะกำลังหงุดหงิดมาก

เรานั่งข้างคนขับมาเลย พี่แกก็ฮึดฮัดๆๆ อารมณ์เสียตลอดเวลา เราก้พาลหงุดหงิดไปด้วย
ก็รู้อยู่ว่าลาดพร้าวตอนเย็นๆรถมันติดมาก ไม่ชอบก็อย่าออกมาขับรถสิคะพี่
แล้วคนเต็มรถเลย เค้าก็ปล่อยทิ้งไว้กลางทางซะอย่างงั้นอ่ะค่ะ
comment86-1:ครั้งแรกก็เซ็งเหมือนกันค่ะ แต่ถ้าร้องเรียนน่าจะมีการปรับปรุงนะคะ
comment87:รถไฟฟ้าเสร็จพวกรถตู้จะได้หายๆไปซักที
comment88:จะนั่งฟรีหรือแถมตังก์ให้ ยังไงคนขับก็ผิด
comment89:แล้วอีก2รอบล่ะครับ
comment89-1:รอบแรกเขาเลี้ยวเข้าซอยก่อนถึงป่าไม้ค่ะ
รอบที่สองก็เช่นกัน (ยกผลประโยชน์ให้เพราะเราไม่ได้ถามคนขับก่อนค่ะ)
comment90:โห เริ่มไม่ไหวละ
comment91:ชื่นชม จขกท. ที่ไม่ปล่อยให้สิ่งที่ผิดผ่านไปเฉยๆ

เมื่อเดือนที่แล้วผมก็ร้องเรียนไป. รถเมล์สาย 77 หากจำไม่ผิด. พอขึ้นสะพานหัวช้างก่อนแยกมาบุญครอง. แกก็ตบจากเลนในสุด ข้ามมา4เลนเพื่อมาอยู่เลนขวาสุดซึ่งเป็นเลนให้เฉพาะรถวิ่งเลี้ยวขวาไปทางสนามกีฬาศุภฯเท่านั้น.   พอแกวิ่งมาได้. 200-300. เมตรก็ถึงทางแยก ด้านซ้ายเป็นห้างดิสคัฟเวอรี่. แกก็ตบเบียดเข้าซ้ายเพื่อตรงไปยังสามย่าน.   พอเบียดแทรกไม่ได้ก็ขวางรถที่จะเลี้ยวขวาไปทางสนามกีฬา.   ผมเห็นเป็นเช่นนี้อยู่ 2-3 ครั้งก็เลยแจ้งไป ตอนนี้ไม่เห็นแล้ว



ฟิล์มถ่ายรูปบางยี่ห้อต้องม้วนเสื่อไปเพราะมีสมาร์ทโฟนออกมา

รถพวกนี้อาจถึงอวสาน หากรถไฟฟ้ามาแทนแล้วใช้ได้ดี. ได้ดังใจเราๆท่านๆ

รอสักนิดครับ
comment91-1:
comment91-2:จริงครับ อีกห้าหกปีคงเจ๊งกันหมด

อย่าให้เห็นมาเรียกร้องขอความเห็นใจนะ
comment92:อ่านกระทู้นี้แล้วหงุดหงิด มีแต่พวกตรรกะรถตู้ ปล่อยให้มันเอาเปรียบต่อไปเถอะ 

วันหนึ่งถูกไล่ลง ฝนตก ตอน 4 ทุ่ม ที่เปลี่ยว สมองคงเปิดบ้าง
comment93:คันนี้ด้วยคับ ผู้ขับรถตู้ มีพฤติกรรมแย่มาก  ต.97 ปากเกร็ด-ราม1 ทะเบียน 14-5010 คนขับชื่อ บ้วย / ผู้ชาย ผมยาว 

ผู้ขับมีพฤติกรรมพูดจายวนยี กวนประสาท ไม่สุภาพ ไม่ดี ต่อผู้โดยสาร มีการตวาดว่าใส่ผู้โดยสารแรงๆ รวมทั้งการขับรถเร็วฉวัดเฉวียน บีบแตรยาวใส่รถคันอื่นๆและรถตู้ด้วยกันเอง โทรศัพท์เสียงดังตลอดเวลา คือ มีวุฒิภาวะทางอารมณ์ต่ำมาก ไม่มีใจบริการ ทั้งที่ทำงานบริการ โดยได้สังเกตุพฤติกรรมมาหลายครั้งแล้ว และทำกับผู้โดยสารหลายท่าน และผมคิดว่าผู้โดยสารท่านอื่นๆที่ประสบเหตุการณ์ก็คงมีความเห็นเหมือนผม เพราะถ้ามีผู้ขับรถตู้แบบนี้  วินรถตู้นี้เองจะเสียชื่อเสียงและมีภาพลักษณ์ที่ไม่ดี ผู้โดยสารไม่อยากใช้บริการ เพราะผู้ขับรถตู้ที่ดีๆยังมีอีกมากที่ร่วมสายรถตู้เดียวกันนี้
comment93-1:ร้องเรียนเลยค่ะ

title:“รองอธิบดีอัยการ” บอกคดีรุมฆ่าชายพิการ “ผู้ตายสมัครใจวิวาทเอง”
comment:วันที่ 21 มิ.ย. นายอนันต์ชัย ไชยเดช ทนายความ และประจักษ์พยาน คดีฆ่าชายพิการ พร้อมด้วยนางทองคำ ศรีจันทร์ มารดาของนายสมเกียรติ ศรีจันทร์ อายุ 36 ปี ชายพิการอาชีพส่งขนมปังร้าน “ปังหอม” ผู้เสียชีวิต เดินทางมายื่นหนังสือถึง ร.ต.ต.พงษ์นิวัฒน์ ยุทธภัณฑ์บริภาร อัยการสูงสุด (อสส.) ที่สำนักงานอัยการสูงสุด เพื่อขอคัดค้าน และตั้งข้อรังเกียจ กรณีที่นายปรเมศวร์ อินทรชุมนุม รองอธิบดีอัยการสำนักงานคดีอาญา จะเข้ามาร่วมรับผิดชอบคดี ที่พนักงานสอบสวน สน.โชคชัยรวบรวมหลักฐานกล่าวหา นายพีรพล ยศพงศ์อนันต์ กับพวก รวม 7 คน ผู้ต้องหาร่วมกันฆ่านายสมเกียรติ


ในขณะที่ มีพยานหลักฐานสำคัญเป็นบันทึกการถอดเทปรายการ “ถามตรง” ออกอากาศทางสถานีโทรทัศน์ช่อง 32 เมื่อวันที่ 17 พ.ค.59 ที่นายปรเมศวร์ ให้สัมภาษณ์แสดงความเห็นเกี่ยวกับพฤติการณ์และข้อกฎหมายทางคดี รวมทั้งบันทึกการโพสต์ข้อความเฟซบุ๊ค ของนายปรเมศวร์ เมื่อวันที่ 13 มิ.ย.59 โดยมีนายพันธุ์โชติ บุญศิริ อัยการพิเศษฝ่ายการสอบสวน 1 เป็นผู้รับหนังสือ ซึ่งในหนังสือระบุว่า หากคดีนี้มีนายปรเมศวร์ ร่วมเป็นคณะทำงานด้วย ก็จะขอให้อัยการสูงสุดมีคำสั่งห้ามนายปรเมศวร์ ร่วมเป็นคณะทำงานพิจารณาคดีดังกล่าว



ซึ่งนายอนันต์ชัย ทนายความของมารดาผู้ตาย กล่าวว่า คดีนี้พนักงานสอบสวนสน.โชคชัย ได้แจ้งข้อกล่าวหาฆ่าผู้อื่นตายโดยเจตนา, บุกรุก, พกพาอาวุธในที่สาธารณะโดยไม่ได้รับอนุญาต ส่วนข้อหาทะเลาะวิวาทนั้น พนักงานสอบสวนแจ้งว่า ไม่มีข้อหานี้ เราในฐานะผู้เสียหายก็สบายใจ เพราะไม่ต้องวิตกกังวล และเมื่อพนักงานสอบสวน ได้ส่งสำนวนพยานหลักฐานให้อัยการฝ่ายคดีอาญา 9พิจารณา ในวันนี้ตนจึงต้องมายื่นหนังสือต่ออัยการ 2 เรื่อง คือ 1.ยื่นคำร้องขอความเป็นธรรมกรณีที่พนักงานสอบสวนไม่ได้แจ้งข้อกล่าวหาว่า ฆ่าผู้อื่นโดยไตร่ตรองไว้ก่อน ซึ่งตนนำพยานวัตถุที่จะแสดงให้เห็นว่ากลุ่มผู้ต้องหาได้โทรศัพท์หากันและเตรียมอาวุธมา รวมทั้งพยานบุคคลที่จะแสดงให้เห็นว่า มีประเด็นใดบ้างที่เข้าข่ายเป็นการฆ่าโดยไตร่ตรองไว้ก่อน รวมทั้งแผ่นซีดีบันทึกคำสัมภาษณ์ส่งให้อัยการสูงสุดพิจารณา และเมตตาครอบครัวผู้เสียหายในการตั้งข้อกล่าวหาฆ่าโดยไตร่ตรองไว้ก่อน

ส่วนเรื่องที่ 2 คือกรณีนายปรเมศวร์ ซึ่งเป็นรองอธิบดีอัยการสำนักงานคดีอาญา ออกมาวิพากษ์วิจารณ์ให้สัมภาษณ์สื่อ แต่ให้สัมภาษณ์ในทำนองว่า เรื่องนี้ไม่เข้าข่ายฆ่าโดยไตร่ตรองไว้ก่อน และให้ความเห็นด้วยว่า ญาติผู้ตายไม่อาจขอเข้าเป็นโจทก์ร่วมได้ เพราะผู้ตายสมัครใจทะเลาะวิวาท และอาจจะเรียกค่าเสียหายไม่ได้ นอกจากนี้ นายปรเมศวร์ยังโพสต์ในเฟซบุ๊กว่า ฝ่ายผู้ตายกดดันตำรวจ อัยการ ศาล และให้ผู้เสียหายไปฟ้องเอง ซึ่งเรื่องนี้ไม่ว่าจะถูกหรือผิดจะบวกหรือลบ นายปรเมศวร์ ซึ่งเป็นถึงรองอธิบดีฯ ไม่ควรจะออกมาวิพากษ์วิจารณ์เช่นนี้ เพราะถือว่ามีส่วนได้เสีย ที่จะต้องรับผิดชอบสำนวนคดี เราไม่ได้กดดันอัยการ เพราะขณะนี้ตำรวจเพิ่งส่งสำนวนและไม่ทราบว่าอัยการคนใดรับผิดชอบ แม้กระทั่งศาลก็เช่นเดียวกัน ซึ่งเรื่องนี้จะยุติได้เมื่อคดีเข้าสู่กระบวนการยุติธรรมทางศาล




“เรื่องนี้ไม่ใช่เรื่องตามกระแส แต่เป็นการร้องเรียนขอความเป็นธรรมในขั้นตอนต่างๆ และที่มีการกล่าวว่าไปกดดันตำรวจ อัยการ ศาลนั้นไม่เป็นความจริง เราพยายามอย่างถึงที่สุดแล้วในการต่อสู้เพื่อคนตาย หากท้ายที่สุดอัยการสูงสุดไม่สั่งให้สอบเพิ่มเติมในข้อหาฆ่าโดยไตร่ตรองไว้ก่อน เราก็ต้องยอมรับ แต่ในชั้นศาล นางทองคำจะขอเข้าเป็นโจทก์ร่วมและนำสืบให้ศาลเห็นว่ากลุ่มผู้ต้องหามีพฤติการณ์อย่างไร ซึ่งศาลก็อาจมีดุลพินิจที่จะลงโทษสูงสุดถึงจำคุกตลอดชีวิตและประหารชีวิตได้” นายอนันต์ชัย กล่าว

เมื่อถามว่า การทำงานร่วมกับอัยการจะมีปัญหาหรือไม่ นายอนันต์ชัย กล่าวว่า ถ้าคดีเข้าสู่ชั้นศาลแล้ว ก็ไม่น่ามีปัญหาในการทำงานร่วมกัน เพราะตนจะทำงานตามที่พนักงานอัยการวางแนวทางไว้

ที่มา : www.thaisook.com/6700

http://skynews.sayhibeauty.com/%E0%B9%80%E0%B8%94%E0%B8%B7%E0%B8%AD%E0%B8%94%E0%B8%AA%E0%B8%99%E0%B8%B1%E0%B9%88%E0%B8%99-%E0%B8%AB%E0%B8%A5%E0%B8%B1%E0%B8%87-%E0%B8%A3%E0%B8%AD%E0%B8%87%E0%B8%AD%E0%B8%98%E0%B8%B4/    แก้ไขข้อความเมื่อ 22 มิถุนายน 2559 เวลา 18:54 น.
comment1:รองอัยการต้องทำตัวเป็นกลาง
comment2:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment2-1:งงอะไรกันครับ ???
comment2-2:อย่าว่าแต่พ่อ งงงงง เลย ให้แม่อ่านก็ แม่ งงงงงงงง
comment3:นึกถึงเรื่องราโชมอนหรืออุโมงค์ผาเมือง คนตายพูดไม่ได้
comment3-1:อุโมงค์ผาเมือง
คนตายได้พูดอยู่นะครับ
comment4:กฎหมายมันต้องให้ผู้ตาย ยกมือไหว้ ขอชีวิต ไงล่ะ ถึงจะเรียกว่าถูกกระทำ  

แต่ชายพิการเขาเป็นผู้ใหญ่แล้ว เจอเด็กมาเกรียนใส่เขาก็โวยไป  แต่ฆาตกรเป็นพวกที่โหดเหี้ยมเกินอายุ

บางทีกฎหมายก็สีเทาเกินไป

พอมีข่าวว่า ทนายเป็นคนของ เสรีพิสุทธิ์ เราก็รู้แล้วคดีมันต้องเป็นแบบนี้ ในใจเราคิดว่าฉิหายละตำรวจต้องอุ้มพวกคนร้ายแน่นอน เพราะ ท่านเสรีพิสุทธิ์ เป็นตำรวจตงฉินนอกรีต ท่านเป็นตำรวจดังมากก็จริงแต่บารมีไม่พอกับพวกสีกากียุครับใช้นักการเมือง
comment4-1:ตอนนี้ ท่านเสรี ก็จะเอาตัวไม่รอดแล้วครับ ไปวิจารณ์เรื่อง อุทยานราช... กะวิจารณ์เรื่องตั้ง ปปช 
โดนรัฐบาลนี้ ฟ้องร้องอยู่ ขอเป็นกำลังใจให้ คุณ ทนาย กะท่าน เสรี ครับ
comment5:จุก พูดไม่ออก
comment6:อึ้งแป๊บ โหวตค่ะ อยากดังนัก ช่วยค่ะ
comment7:ฝ่ายคนตายมีทนายแค่คนเดียว แต่ดูฝ่ายคนฆ่าทำไมทนายมันเยอะจัง
comment8:เฮ้อ....รอดแหง
ไว้อาลัย 1 นาที
comment9:ฆ่าโดยไต่ตรอง มันต้องข้ามวันแล้วกลับมาฆ่า

หรือวางแผนเป็นเดือน เป็นปี  ปกปิด บินเบือนหลักฐาน ซ่อนเร้นทำลายศพ

อันนี้ โทรเรียกเพื่อน เพราะอารมณ์ล้วน ๆ วัยรุ่นเกรียน ๆมันทำกัน

ตั้งข้อหาไปศาลก็ตีตก

หรือศาลรับ ตัดสินประหาร ไม่เคยทำความผิดลดโทษหรือจำตลอดชีวิต แล้วก็ลด ๆ ออกมาอยู่ดี

สังคมอุดมดราม่า
comment9-1:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment9-2:งั้นช่วยยกตัวอย่างมาซักคดีสิครับ ที่ว่าสิบนาที ถือว่าไตร่ตรอง

คุณก็เป็นอีกตัว ที่ถูกจูงจมูกจากพวกมากและโซเชี่ยล

http://www.posttoday.com/social/think/432648
comment9-3:มีหน้าที่ตั้งข้อหาก็ตั้งไปซีคะ อยู่ดีๆมาคิดแทนศาลทำไม งง ศาลจะรับไม่รับ จะตีตกไม่ตก ก็เป็นเรื่องในชั้นศาล นี่มาคิดเองเออเอง แล้วก็ไม่ตั้งข้อหาเพียงเพราะคิดว่าตั้งไปก็ไม่มีผล มันใช่หรอคะ หน้าที่ตัวเองมีทำไมไม่ทำ ไปทำหน้าที่แทนศาลทำไม
comment9-4:เป็นตำรวจมาเกือบสามสิบปีและเป็นพนักงานสอบสวนมาสิบปี  ขอเรียนว่าหลักของฏีกาวางไว้ในเรื่องการไตร่ตรอง
ก่อนลงมือกระทำมีหลายอย่างมาก  นับตั้งแต่การนัดแนะ การจ้างวานหรือการวางแผย ซึ่งต้องหาพยานหลักฐาน
มาสนับสนุนยากมากๆ  ซึ่งอาจจะต้องกันตัวผู้ต้องหาคนใดคนหนึ่งไว้เป็นพยาน  ( แล้วมันมีข้อบ่งชี้ในข้อหานี้บ้างไหม..)
ดังนั้นการแจ้งข้อหาในการกระทำการแบบนี้จึงต้องแจ้งข้อหาคลุมและผู้ต้องหาถูกลงโทษด้วยกันทั้งหมด

อีกอย่างหนึ่งจากภาพวงจรปิด  ชายพิการก็ถือดาบเข้าไปลุยกับเขาเหมือนกัน  ไม่ใช่เพื่อป้องกันตัวแต่เป็นเรื่องสมัครใจ
เข้าทะเลาะวิวาทของผู้ตายด้วย   พฤติการณ์เป็นอย่างนี้จะให้แก้พฤติการณ์เป็นอย่างอื่นหรือ

อย่าใช้อารมณ์หรือความเกลียดชังตนเองมากกว่าเหตุผล...
comment9-5:แหมตั้งชื่อได้เหมาะกับ สมองตัวเองเลย นะ จขคคห

ลองไปดูอันนี้ก่อนไหมแล้วค่อยมาแสดง คคห.

http://pantip.com/topic/35167563/comment6
comment9-6:แค่โทรเรียกเพื่อนก็เรียกว่าไตร่ตรองแล้วนะ
comment9-7:การไตรตรองไว้ก่อนไม่จำเป็นต้องข้ามวันก็ได้ครับท่านเพียงแค่หายไปสิบนาทีหยิบมีดมาเพื่อจะทำร้ายก็ถือเป็นไตร่ตรองไว้ก่อนแล้วท่าน. มีคำพิพาษาศาลฎีกาบอกไว้ท่าน
comment9-8:ไตร่ตรองไว้ก่อนมันตรงข้ามกับบันดาลโทสะ โกรธโมโหแล้วลงมือโดยฉับพลันเช่นโดนตบหัวเลือดขึ้นหน้าเลยต่อยกลับไปหรือถ้ามีอาวุธก็ฉวยมาทำร้ายทันทีนี่เรียกว่าบันดาลโทสะ ทำไปโดยทันทีไม่มีเวลาพอให้เกิดสติยั้งคิด แต่การทะเลาะบาดหมางกันแล้วมีเวลาโทรศัพท์หาเพื่อนรอให้เพื่อนมาแล้วลงมือทำร้ายนี่เรียกว่าไตร่ตรองไว้ก่อนเพราะมีช่วงเวลามากพอที่จะเกิดสติยั้งคิดแต่ยังเลือกที่จะทำผิด
ปล. คหสต
comment9-9:มันมีหลายฎีกามากเลย บางอันก็แค่กลับไปเอามีดมาฟันก็เข้าข่ายไตร่ตรองแหละ บางอันก็กลับไปเอาพวกมารุมก็ไม่เข้าข่ายไตร่ตรองซะงั้น คงต้องตัดสินเป็นคดีๆไปแหละครับ เอาเคสไหนมาเทียบยาก
comment9-10:คำพิพากษาศาลฎีกา ที่ 218/2527 ระบุว่า "...หลังจากทะเลาะกัน ผ่านไป 10 นาที จำเลยกลับมาใช้ปืนยิงผู้เสียหาย ถือว่า ระยะเวลา 10 นาที เพียงพอที่จะทำให้จำเลยคิดและมีสติได้ จึงถือว่าเป็นการไตร่ตรอง..."
-คำพิพากษาศาลฎีกา ที่ 834/2520 ระบุว่า "...หลังจากทะเลาะกัน ผ่านไป 10 นาที จำเลยกลับมาพร้อมปืนมายิงผู้เสียหายถือว่าจำเลยมีโอกาส ไตร่ตรองคิดทบทวนดีแล้ว ในช่วงเวลา 10 นาที ดังกล่าว จึงถือว่าไตร่ตรอง ไว้ก่อน..."
-คำพิพากษาศาลฎีกา ที่ 1248/2509 ระบุว่า "...จำเลยเกิดโทสะไปแล้ว ความคิด ต่อจากนั้น จึงเป็นเรื่องของการคิดไตร่ตรอง จะมาอ้างว่ายังมีโทสะอยู่ ไม่ได้..."
-คำพิพากษาศาลฎีกา ที่ 2217/2556 ระบุว่า "...การที่มีเวลาคิดไตร่ตรอง ย่อมจะไม่ใช่เกิดเหตุปัจจุบันทันด่วน..."
comment9-11:คำพิพากษาที่อ้างมา ส่วนใหญ่เป็นอาวุธปืนครับ และจำเลยกลับบ้าน ไปเอาอาวุธปืนมายิง มันเลยชี้ชัดได้ง่ายว่าไตร่ตรอง แต่ข้อเท็จจริงนี้ อาวุธมีด และโทรเรียกพวกหลังจากมีหลังกัน
comment9-12:คห9-11 ครับเรื่องอาวุธไม่ใช่ประเด็นที่ศาลใช้ในการวิจินฉัยชี้ขาดครับ ต่อให้ข้อเท็จจริงเปลี่ยนว่าเป็นมีด เป็นธนู ถ้าโดยสภาพมันทำให้คนอื่นถึงแก่ความตายได้ก็เพียงพอแล้วครับ 

การฆ่าโดยไตร่ตรองเป็นการฆ่าโดยพิจารณาแล้ว ศาลมองว่าระยะเวลาที่คุณกลับไปเอาอาวุธ หรือรอเพื่อนให้มาสมทบเป็นการไตร่ตรอง คือคุณมีเวลาซักพักนึงในการคิด ระหว่างคุณไปเอาอาวุธแล้วเดินกลับมาหรือคุณรอเพื่อนเนี่ย คุณสามารถคิดทบทวนหรือกลับใจยกเลิกความตั้งใจที่จะฆ่าได้ แต่คุณไม่ทำ เค้าถึงถือว่าเป็นการฆ่าโดยไตร่ตรอง

ปล.ผมไม่ได้พูดถึงคดีคนพิการนะ ผมพูดถึงเหตุผลที่ใช้ในการตัดสินว่าฆ่าโดยไตร่ตรองหรือเปล่า
comment10:เอาใจช่วยฝ่ายผู้ตายนะคะ กฎแห่งกรรมต้องแสดงผล
comment11:แก้ไข ซ้ำค่ะ
comment12:เหตุผลคือ ผู้ตายวิ่งเข้าออกบ้านหลายรอบ เพื่อเอาอาวุธมาต่อสู้
ทำให้มองได้ว่าเป็นเหตุทะเลาะวิวาท

อีกประการหนี่ง ตร ไม่ตั้งข้อหาไตร่ตรอง
ถึงแม้ว่ากลุ่มคนร้ายโทรให้เพื่อนเอาอาวุธมา
ก็คือกรณีเดียวกับผู้ตาย คือ ไปเอาอาวุธเพื่อมาต่อสู้วิวาทกันเฉพาะขณะนั้น
comment12-1:เห็นด้วยตามความเห็นนี้ค่ะ
comment12-2:อื้มม
comment12-3:เห็นด้วยเช่นกันกับความเห็นครับ

และดีใจที่มีผู้ใช้เหตุผลมากหมาย  และมีหลายบุคคลในสังคมพันทิพย์...
comment12-4:ถูกต้องเลยค่ะ เพราะผู้ตาย ไปด่ามีเรื่องก่อนตอนแรก แล้วพอวัยรุ่นมาบุกก็ถืออาวุธออกไปเตรียมบู๊
เรื่องไตร่ตรอง เลยตกไปได้ เพราะเหตุทะเลาะวิวาท
comment12-5:ใครด่าใครก่อนครับ

ผู้ตายด่าก่อนหรือ

ด่ากันที่ไหน อะไร ยังไง

แล้วถ้าทะเลาะกัน คุณกลับมาบ้าน

อีกฝ่ายตามมา คุณคงยอมใให้เขาฟันคุณ

ตามแต่เขาต้องการสินะ

หึ หึ
comment12-6:คคห. 12-5

ผู้ตายกลับมาบ้าน ผู้ต้องหาตามมาจะทำร้ายถึงบ้าน

คำถามคือ

ผู้ตายสามารถหลบอยู่ในบ้านเพื่อความปลอดภัยของตัวเองได้นิครับ

เเต่ความจริงคือ ผู้ตายกลับเข้าไปเอามีดออกมา "วิวาท" กับกลุ่มวัยรุ่นต่อ

จะบอกว่าสมัครใจวิวาทก็ไม่ผิดนะครับ
comment12-7:12-5 มองในมุมมองกฎหมายครับ ใช้เหตุผลหน่อยอย่าใช้อารมณ์
ผมบอกตรงๆ ผมอยากให้พวกโจ๋มันโดนประหารมาก ถึงไม่โดนประการก็อยากให้ใครสักคนใช้ศาลเตี้ยฆ่ามันแม่ม
ผมคิดแบบนี้จริงๆ(ยอมรับว่าเพราะผมอคติกับตำรวจไทยอยู่แล้วด้วย)

บางทีก็คิดอะไรให้มันมีเหตุผลนิดนึงครับ อย่าใช้แต่อารมณ์
มองจากคนที่ไม่ได้เรียนกฎหมาย ดูจากคลิปทั้งหมด แค่คู่กรณีกลับไปเอามีดออกมาหวังทำร้ายร่างกาย แค่นี้ผมว่ามีน้ำหนักพอที่จะเขียนสำนวนเป็น "ทะเลาะวิวาท" นะครับ 
ที่มองง่ายๆเลยนะ ไม่ต้องคิดลึกอะไรเลย ในเมื่อคนทุกคนโหยหาความยุติธรรม เนี่ยแหละความความยุติธรรม ความเป็นธรรมต่อทั้งสองฝ่าย
comment12-8:12-7
ผมก็คงจะพูดว่า เห็นด้วยกับคุณนะครับ ผมเกลียดตำรวจมากๆ โดยเฉพาะคดีนี้ ตำรวจมุ่งมั่น รอบคอบ และตั้งใจทำสำนวนมากเหลือเกิน ในกรณีผู้ตายถ้าจะเป็นผู้ถูกกระทำโดยไม่เป็นการสมัครใจทะเลาะวิวาทนั้น คงทำได้อย่างเดียวคืออยู่ในบ้านนิ่งๆ พวกนั้นจะเข้ามาฟันหัวในบ้านหรือไม่ ก็วัดดวงเอา ส่วนที่ถูกตะโกนด่าท้าทายก่อน ก็ต้องเงียบ ทำหูทวนลม การจะเป็นคนดีนี่มันยากจังเลยนะครับ ว่าไหม
comment12-9:เราคนไทยต้องลุ้นเอาครับ ถ้าเจอโจ๋มันไล่ตี ต้องหลบเงียบๆ รอให้มันกร่างไปเรื่อยๆ ให้มันดูถูกไปเรื่อยๆ อย่าไปสวนมัน วันพรุ่งนี้มันมาอีกหลบอีก มะรืนมันมาอีกหลบอีก ชาตินี้ทั้งชาติเจอหน้ามันกราบสถานเดียว
comment13:งั้นถ้ามีคนยกพวกมาซัก5คน อาวุธครบมือมาที่บ้าน
เราต้องก้มกราบ ยกมือไหว้ แล้วก็ปล่อยตามบุญตามกรรม

ห้ามวิ่งไปเอาอาวุธมาป้องกันตัวนะ ไม่งั้นถือว่าสมัครใจทะเลาะวิวาท
comment13-1:ศาลมองตั้งแต่ผู้ตายขับรถไปด่า แล้วก็วิ่งออกจากบ้านมาสู้แล้วครับ

น้ำหนักมันเลยทำให้ส่งข้อหาหนักไม่ได้
comment13-2:ศาลยังไม่ได้ตัดสินครับ อย่ามโน
comment13-3:ตามคลิป จะเห็นว่าผู้ต้องหาวิ่งตามเข้ามาในร้าน เเต่หลานห้ามไว้ เลยไม่ได้เข้ามา ออกไปรอกันหน้าร้าน

เเต่ผู้ตายกลับเข้ามาเอามีดออกไปต่อสู้นอกร้าน มันเลยมองว่าเป็นสมัครใจทะเลาะวิวาทได้ครับ

แต่ถ้าหลบอยู่ในร้านเพื่อความปลอดภัย แต่กลุ่มวัยรุ่นยังบุกมาแทงในร้านนั่นถึงมองได้ว่าไม่ได้สมัครใจทะเลาะวิวาท
comment14:พวกมันรอดชัวร์ ให้ผีหักคอพวกมันให้หมดดีมั้ย ไม่มีใครทำอะไรพวกมันได้เลย
comment15:มาถึงจุดที่ต้องถามตัวเองว่า
เราเรียนหนังสือมาเพื่ออะไร
การมีความรู้ที่ปราศจากคุณธรรมประจำใจนั้นมันก่อปัญหาได้มากมายเพียงไหน

แต่ไม่ว่าจะเกิดอะไรขึ้นก็ตาม
ความเป็นธรรมหาได้ยากในสังคมที่คนไม่มีศีลธรรมทวีจำนวนขึ้นมากในทุกสาขาอาชีพก็ตาม
กฎแห่งการกระทำที่พระพุทธเจ้าตรัสไว้เที่ยงแท้แน่นอนที่สุดค่ะ
ขอเป็นกำลังใจให้ครอบครัวผู้เสียชีวิต
comment16:สุภาษิต
ค่าของคน อยู่ที่คนของใคร 
ใช้ได้เสมอ
comment17:ลองเปลี่ยนชายพิการ เป็นลูกเจ้าของกระทิงแดงดูซิ
รับรอง เรื่องนี้เปลี่ยนจากหน้ามือเป็นหลังมือเลย
comment17-1:น่าจะหน้ามือเป็นหลังตีนเลยครับ
comment17-2:ป่านนี้ฟ้องหรือยังคดีนั้น ดองมา 3 ปี หมดอายุความไป 1 
นี่คงรออีกข้อหา หมดอายุ 15 ปีล่ะมั้ง เหอๆ 
ยังโยนขี้กันไประหว่างอัยการกับตำรวจเสร็จหรือยังไม่รู้
comment18:ตำรวจนี่มันตำรวจจริง ๆ
comment19:เห้ออออออออออออออออออออออออออออออออออออออออ
comment20:คงติดคุกไม่เกิน 5 ปี กับค่าชดใช้อีกประมาณแสนกว่ามั้ง


แต่กลัวความปลอดภัยของฝ่ายผู้เสียหายจัง
comment21:สังคมแบบนี้
หนีไปที่ไหนจะพ้น
comment22:คนตายพูดไม่ได้ ! 
ส่วนฝรั่งออกมาบ่นค่ารถแพงดันต้องออกไปขอโทษ
กลายเป็นว่าผิดเองที่ไม่ตกลงราคา เห้อ
นี่แหละ ทำใจ ไหนจะคดี แพรวา คดีซิ่งชนฟอร์ด 
คดีคนรวยๆ หรือคดี ที่เกี่ยวกับ  ผู้มีอำนาจ ลูกผู้มีอำนาจ 
มักเงียบและ ถูกตัดสินแบบ ... เออะ เฮ้อๆ ทำใจแปป
comment23:ลองวางอคติ คำว่า"ลูกตำรวจ" VS "ชายพิการ" ลงดูก่อนครับ

สมัครใจวิวาท ก็ไม่เกี่ยวอะไรกับความผิดฐานฆ่าคนโดยเจตนานะครับ คนวิวาทกัน2คน คนนึงเอาปืนมายิงอีกคนตาย มีความผิดฐานฆ่าคนตายโดยเจตนาเหมือนเดิมครับ ไม่ใช่อีกคนสมัครใจแล้วจะไปฆ่าเขาได้

ในคลิปเหตุการณ์มีตอนนึงที่ผู้ตายเดินกลับเข้าไปหลังร้านเพื่อเอามีด อันเท่าแขน แล้ววิ่งกลับออกไปทำท่าเงื้อจะฟัน ใช่การป้องกันตัวอย่างที่อ้างแน่หรือ? ข้อนี้คือจุดสำคัญที่ทำให้มองว่าเป็นการสมัครใจวิวาทครับ แต่ถ้ามองไปให้ลึกจริงๆมันก็คงมีรายละเอียดปลีกย่อยในข้อกฎหมายอีกเยอะครับที่จะเอามาต่อสู้กันได้ในด้านของทนายโจทก์

ทีนี้ลองคิดตามอย่างเป็นกลางดู แบบไม่เข้าข้างใครนะครับ ในประเด็นฆ่าโดยไตร่ตรอง

-คน มีเรื่องผิดใจกัน ตามพรรคพวกเพื่อจะเอาเรื่อง เป็นเรื่องปกติของการวิวาทหรือไม่ นี่คือคำถามที่คุณต้องตอบให้ได้ในศาล เมื่อทนายจำเลยถาม? (ที่จะกล่าวหาว่าเป็นการฆ่าคนตายโดยไตร่ตรอง)

-ชายพิการที่ว่า พิการเท่าไหนเพียงไร ? 

สิ่งที่น่าตำหนิที่สุดในเคสนี้คือ ทนายในคดี รู้ดีอยู่ซึ่งกฎหมายน่าจะให้ความรู้กับประชาชน ทั้งสามารถฟ้องเองได้ไม่มีกฎหมายห้ามเลย และเป็นหลักปฎิบัติที่ทนายควรจะทำเมื่อเห็นว่าไม่ได้รับความยุติธรรมกลับไม่ทำ (ในหลักวิชาเราสอนกันมาว่า ต้องจำเป็นจริงๆถือฟ้องเองในคดีอาญาแผ่นดิน เช่นไม่ได้รับความยุติธรรมเป็นต้น) ดันไปเรียกร้องในข้อซึ่งไม่ถูกด้วยกฎหมายกดดันโดยเอาประชาชนเป็นฐานเสียง ทำให้คนมองกระบวนการยุติธรรมแบบผิดๆไปอีก  

เท่าที่ศึกษาดูจากคดีอื่นๆเทียบๆกัน ต่อให้ทนายฟ้องเอง รวบรวมหลักฐานได้ทั้งหมด สู้ไปถึงศาลฎีกา ก็ลงฆ่าโดยไตร่ตรองไว้ก่อนไม่ได้ครับ แต่อาจจะลงฆ่าคนตายโดยเจตนาได้ครับ

ป.ล.คดีนี้ติดใจประเด็นเดียว คือถ้าเราฟ้องข้อหาฆ่าคนตายโดยไตร่ตรองไว้ก่อนซึ่งเป็นบทหนักแล้วทางพิจารณาไม่ได้ความตามนนั้น ศาลก็ยังลงข้อหาฆ่าคนตายโดยเจตนาได้อยู่  
แต่ถ้าฟ้องบทเบาไป พิจารณาได้ว่ามีการนัดแนะมาฆ่าโดยเฉพาะ จะลงโทษบทหนักไม่ได้ เพราะเป็นการพิพากษาเกินคำขอของโจทก์ แต่คดีนี้กลับเลือกที่จะฟ้องบทเบา
comment23-1:เนี่ย ดันไปดิ่ความเห็นแบบนี้ สังคมเราเอะอะก็เฮๆกันไปฝ่ายเดียว โดยขาดหลักเหตุผลและการวิเคราะห์ที่ถูกต้อง

ชายพิการหอยอะไร วิ่งเข้าวิ่งออกหยิบมีดพริ้วขนาดนั้น แถมออกไปซ่าอีก

ถามหน่อย เข้าบ้านขนาดนั้นแล้ว ทำไมไม่ล๊อคบ้านเรียกตำรวจอะไรก็ว่าไป มันไม่จำเป็นต้องก้มกราบหรืออะไรเลย

เรียกตำรวจมาเคลียร์จบๆไป หลังจากนั้นจะโดนวนกลับมาทำร้ายหรือฆ่า ทีนี้จะเอาผิดแค่ไหนก็ได้

จากคลิปหลักฐานคือผู้ตายก็ใช่ย่อยรึเปล่า คิดกลับกันหากชายพิการหยิบปืนมาลั่นใส่ลูกตำรวจตาย

สังคมจะมองแบบไหนอยากรู้จริงๆ ถ้าการโทรเรียกเพื่อนมาเป็นการไตร่ตรอง แสดงว่าชายพิการ ณ ขณะนั้นก็ต้องไตร่ตรองไว้แล้วเหมือนกัน

ว่าจะหยิบอาวุธไปวิวาท ถูกป่าว 

นี่ไม่ได้เข้าข้างอะไรใครนะ เพียงแต่เบื่อสังคมคอมเม้นที่มันเหลวแหลก ใครเฮไหนตรูเฮด้วย ใครว่าอะไรมาก็แชร์ก็ด่ากันไปตามนั้น

เห็นแล้วมันแบบ เห๊อะะ !!!
comment23-2:23-1  ครับ
เขาพิการขาเป๋ครับ
กรุณาอย่าบ้องตื้น

และเขาก็โดนหาเรื่อง ไม่ใช่สมัครใจวิวาท
สมัครใจวิวาทต้องใช้กับกรณีพวกนัดตีนัดต่อยกัน
เช่น พวกเด็กช่าง/เด็กอาวีชะ เป็นต้น

มากันครึ่งโหล  เห็นยกพวกมาบุกบ้าน เป็นผมก็เจ้าไปหยิบมีด
ทำไมไม่ปิดบ้าน? ก็ใครจะไปรู้ล่ะว่ามันจะย้อนกลับมาอีกรอบพร้อมพรรคพวกและอาวุธ
ทำไมไม่เรียกตำรวจ? เรียกแล้วครับ แต่ยังไม่โผล่มา
(ถามกลับนะ ครั้งล่าสุดที่คุณ/ญาติคุณ/คนรู้จักคุณโทรแจ้งตำรวจ เขาใช้เวลาเท่าไหร่ในการเดินทางมายังที่เกิดเหตุครับ)
นี่ขนาดตำรวจมา มันยังไปแทงคอเขาได้ต่อหน้าต่อตา

แหม่ๆๆๆๆ สังคม เฮไหนเฮนั่น  ก็เห็นๆกันอยู่ว่าอุกอาจ รุมคนพิการ
ผมไม่พูดถึงเรื่องข้อกล่าวหานะ แต่การกระทำคุณคิดว่ามันแค่วิวาทกันธรรมดาหรอครับ
พ่อเขา/ลูกเขา โดนสัตว์นรกจำนวนครึ่งโหลรุมแทงจนตาย เป็นใครจะยอมครับ
ไอ้ตำรวจ/ไอ้รองฯ มันไม่ได้ทำให้สังคมน่าอยู่น้อยลงหรอก
แต่ไอ้คนที่มองเรื่องพรรค์นี้เป็นเรื่องเล็กๆนี่แล่ะที่ทำให้สังคมมันเสื่อม
comment23-3:ป.ล.คดีนี้ติดใจประเด็นเดียว คือถ้าเราฟ้องข้อหาฆ่าคนตายโดยไตร่ตรองไว้ก่อนซึ่งเป็นบทหนักแล้วทางพิจารณาไม่ได้ความตามนั้น 
ศาลก็ยังลงข้อหาฆ่าคนตายโดยเจตนาได้อยู่  แต่ถ้าฟ้องบทเบาไป พิจารณาได้ว่ามีการนัดแนะมาฆ่าโดยเฉพาะ 
จะลงโทษบทหนักไม่ได้ เพราะเป็นการพิพากษาเกินคำขอของโจทก์ แต่คดีนี้กลับเลือกที่จะฟ้องบทเบา 

หลักเกณฑ์การแจ้งข้อหา  มีมีตาม ป.วิอาญา  มาตรา ๑๓๔ ครับ  คือการแจ้งข้อกล่าวหาใดต่อผู้ต้องหาต้องมีพยานหลักฐาน
สนับสนุนข้อกล่าวหา  หากแจ้งข้อหาหนักไปโดยไม่มีพยานหลักฐานพอ  ตำรวจคนที่แจ้งอาจจะถูกฟ้องกลับในเรื่อง
ปฏิบัติหน้าที่มิชอบได้  และพยานหลักฐานที่ยืนยันว่า มีการไตร่ตรองที่จะร่วมกันมาฆ่าก่อนหน้านี้  มีตรงไหน...
comment23-4:23-3

พฤติการณ์ การยืนนัดแนะกัน หน้าปากซอย นัดว่าอย่างไรคุณรู้หรือไม่ เรียกให้เอาอาวุธมาหรือไม่ มีการชี้ตัวชี้เป้า ชี้บ้าน ขับรถวนมาดู 

อะไรทำนองนี้ มันก็เป็นพฤติการณ์เบื้องต้นให้เข้าเหตุ ว่าไตร่ตรองได้หมดนั่นแหละใช่ว่าผู้ต้องหาบอกไม่ได้ไตร่ตรองมาก่อนก็จะเอาผิดไม่ได้ ปัญหามันอยู่ที่ อัยการหรือทนายในคดี จะนำสืบได้แค่ไหนเพียงใดมากกว่า
comment23-5:คุณ คคห.23-4  ครับ

กฏหมายมีหลักในการตีความที่คำพิพากษาศาลฎีกาครับ   ไม่สามารถเอาความคิดทั่วๆไปมาตีความได้
มันต้องเจาะจงลงไปเป็นเฉพาะเรื่อง  ทั้งพฤติการณ์  มูลเหตุและพยานหลักฐานโดยชัดเจนว่านัดหมาย
เพื่อมาฆ่าโดยเฉพาะ 

เช่นการจ้างวานฆ่าที่มีหลักฐานการวางแผน การโอนเงินหรือการวางยาพิษ ที่นับตั้งแต่ไปซื้อยาที่ร้าน
เป็นแบบนี้ครับ...
comment23-6:23-5 หลักที่ว่ากฎหมายต้องตีความที่คำพิพากษาศาลฎีกา ไม่มีปรากฎในหลักวิชาหรอกครับ

ฎีกาเป็นเพียงตัวอย่างการใช้กฎหมายที่มีคอมมอนเซ้นท์ที่สุดเท่านั้น

ที่คุณกล่าวถึงนั้นมันเป็นเรื่องมองเห็นง่ายๆในทันทีว่าเป็นการไตร่ตรองไว้ก่อน แต่ถ้ามันยากกว่านั้นหล่ะจะทำยังไงถึงจะพิสูจน์เจตนาจำเลยได้ ? เคยเห็นทนายเก่งๆต้อนจำเลยจนมุม ด้วยคำถามไหมครับ 

แล้วที่ผมกล่าวมาทั้งหมดใน ความเห็น 23-3 ผมก็เอามาจากคดีที่เคยเกิดและมีคำพิพากษาฎีกานะครับ ไม่ได้คิดขึ้นมาเอง

เท่าที่ศึกษามาก็เห็นฟ้องกันให้เพียบมีหลายสิบคดีที่ฟ้อง289แต่พิสูจน์กันไม่ถึงศาลจึงลงแค่288 เราจึงมีฎีกามาศึกษากันอยู่ทุกวันนี้

ระหว่างทะเลาะกันแล้วกลับบ้านไปเอาอาวุธมายิงกับ เป็นอริมาก่อนแต่เดินเจอโดยบังเอิญเลยรีบกลับบ้านไปเอาอาวุธมายิง สองเรื่องนี้ต่างกันไหม อย่างไหนเรียกไตร่ตรอง ? ถ้าจะเพิ่มความน่าปวดหัวเข้าไปอีก ถ้ากรณีแรก มีบางเคสใช้เวลากลับบ้าน 20 นาที บางเคสใช้เวลา 30 นาที ต่างกันไหม ?

ผมไม่ได้มีส่วนได้เสียใดๆกับคดีๆนี้ และมองอย่างเป็นกลางที่สุดแล้ว "ผมไม่ได้เรียกร้องให้เขาฟ้องไตร่ตรอง" ผมเพียงแต่ติดใจว่าถึงแม้จะฟ้องหรือไม่ฟ้องผลก็ไม่ต่างกันเหตุใดจึงไม่ฟ้องไปก่อนทั้งๆที่มูลเหตุก็พอมีให้ฟ้องได้ ฉะนั้นผมจะไม่เข้ามาเถียงแล้ว เชื่อว่าคนที่ศึกษากฎหมายและได้ใช้ในเชิงปฎิบัติน่าจะเข้าใจความคิดเห็นของผมเป็นอย่างดี
comment23-7:ผมเห็นด้วยกับเจ้าของความเห็นครับ 

และเน้นเป็นพิเศษสำหรับเรื่องทนาย ที่ไม่ยอมเล่นไปตามวิชาความรู้ของตัวเอง แต่มาสร้างดราม่าให้สังคมกดดันศาล

พฤติกรรมอย่างนี้มันชี้ให้เห็นอยู่แล้ว ว่าทนายเองก็ไม่มีมูลจะไปฟ้องข้อหาหนัก
แต่ก็ยังมาโหนกระแสอยู่ตลอด
จนวันสุดท้ายที่คดีถึงมือศาล ยังทิ้งทวนก่อนโดนห้าม

กระพือกระแส สร้างดราม่า หวังอะไร? แล้วมีจรรยาบรรณไหมในการทำแบบนี้?
comment23-8:บางทีมันก็บอกยากนะครับ
หากมองภาพกว้าง มันอาจเป็นไปได้ทั้ง 4 ทาง
ทางนึง.. เจ้าหน้าที่ไม่ได้ทำหน้าที่อย่างเต็มที่ (จะด้วยอะไรก็แล้วแต่) ทำให้ไม่พบหลักฐานชี้ชัดว่า "ไตร่ตรอง"
อีกทาง.. เจ้าหน้าที่ได้ทำหน้าที่อย่างเต็มที่แล้ว แต่ไม่พบฐานชี้ชัดว่าเป็น "ไตร่ตรอง" 
อีกทาง.. เจ้าหน้าที่ได้ทำหน้าที่อย่างเต็มที่ และยังพบหลักฐานชัดเจน ที่แสดงว่า "มีการไตร่ตรองไว้ก่อนแล้ว" แต่ทำเป็นไม่รู้ไม่เห็น
และทางสุดท้าย.. เจ้าหน้าที่ทำอย่างเต็มที่ และยังพบหลักฐานชัดเจนว่า "ไตร่ตรอง" เช่นกัน จึงตั้งข้อหาได้ 
ดังนั้น จะเห็นได้ว่า มีโอกาสตั้ง 3 ใน 4 ที่จะพบว่า ผู้ต้องหาจะไม่ได้เข้าข่าย "ไตร่ตรอง"
และมีเพียง 1 ใน 4 เท่านั้นเอง ที่จะสามารถตั้งข้อหานี้ได้
ก็อย่างที่คุณ mango ว่า.. ว่าทางหน่วยงานเค้าทำเต็มที่หรือเปล่า
และถ้าหากทำเต็มที่แล้ว เราจะยอมรับในการตัดสินนั้นได้ไหม (ซึ่งมันอาจไม่ถูกใจเรา.. แต่ถูกต้อง)
อีกอย่าง คนพิการหรือลูกตำรวจ ก็เป็นเพียงสถานะ
ข้อเท็จจริงคือ "คนพิการ" คือคนที่มีลักษณะอ่อนแอทางกายภาพ ไม่ได้เหมารวมถึงจิตใจ
และ "ลูกตำรวจ" ข้อเท็จจริงคือ มีลักษณะทางกายภาพที่สมบูรณ์กว่า และไม่ได้บอกถึงลักษณะของจิตใจเช่นกัน
เรื่องนี้จะผิดจะถูก ก็ว่ากันด้วยหลักฐาน

จะอย่างไรก็แล้วแต่ ผมคิดว่าประเด็นของมันจริง ๆ ก็คือ ความเชื่อมั่นในกระบวนการยุติธรรมมากกว่า
คนส่วนใหญ่ยังไม่เชื่อมั่น เลยทำให้เรื่องมันอาจยุ่งยากมากขึ้น
อาจเพราะประสบการณ์ ซึ่งมีให้เห็นหลายเคส เลยเกิดการคิดแบบเหมารวม
หรืออาจเพราะเคยทำผิด และคิดว่าไม่ได้รับความเป็นธรรม (บางกรณีก็เป็นจริง/บางกรณีก็เป็นแค่การคิดเข้าข้างตนเอง) เลยมีจิตแค้นฝังใจ
หรือคดีนี้.. มันอาจมีลับลมคมในจริง ๆ
ก็นั่นล่ะครับ มันอยู่ที่ความศรัทธาและความเชื่อมั่นในกระบวนยุติธรรม
เพราะเราไม่ได้อยู่ตรงนั้น เราจึงไม่เข้าใจมันเพียงพอ

ปล. บางที.. คดีใหญ่ที่ประชาชนสนใจแบบนี้ คงไม่มีใครกล้าเอาตำแหน่งไปเสี่ยงหรอกมั้ง คหสต.
comment23-9:ผมเห็นด้วยกับ 23-7
จากเท่าที่ดูการออกสื่อต่าง ๆ ของทนาย ทั้งบุคลิก ทั้งการให้เหตุผลประกอบ
ผมยังคิดเลยว่าเขาเหมือนอยากจะตั้งข้อหาเอง (เยอะ ๆ ไว้ก่อน) แค่อยากจะชนะเท่านั้น
ไม่ว่าจะด้วยอะไรก็แล้วแต่ (เหตุผลส่วนตัว/ไม่พอใจ/ตกใจ/หรือขึ้นหลังเสือแล้วลงไม่ได้)
นี้เป็นความเห็นส่วนตัวนะ 

ไม่แน่ใจว่าจรรยาบรรณของอาชีพนี้คืออะไร
หากไม่ชนะถือว่าล้มเหลวในอาชีพหรือป่าว
ปล. อยากรู้เหมือนกันว่าา อาชีพนี้ ต้องตั้งข้อหาเอาเยอะ ๆ ไว้ก่อนหรือป่าว มันเป็นเรื่องปกติไหม
comment23-10:ถ้าใครเคยดูหนังเรื่อง Lincoln Lawyer พระเอกเป็นทนายความที่เก่งมากมักว่าความให้จำเลยหลุดคดีบ่อยๆ

มีฉากนึงที่พระเอกกับอัยการอยู่ในลิฟท์ตัวเดียวกัน

อัยการ : คนอย่างคุณหลับลงได้ยังไง ว่าความแต่ให้กับพวกไอ้ชั่ว

พระเอก: ผมเคยมีลูกความคนนึง เค้าตัดหัวเมียเก่าของเค้า แล้วเอาหัวเมียเธอแช่ตู้เย็นไว้ อัยการเขตเกิดโลภพ่วงคดีฆ่ากรรมที่ปิดไม่ได้ไปอีก 2 คดี (ลูกความไม่ได้ทำ) สร้างหลักฐานเท็จใส่ร้ายว่าเด็กผมทำ

อัยการ: แต่คุณช่วยให้เค้าหลุด ตอนนี้เค้ายังลอยนวลอยู่ใช่ไหม ไปตายซะ

พระเอก: อัยการต่างหากที่ไปตายซะ รวมทั้งตำรวจที่ช่วยให้คดีมันแรงขึ้นด้วย นี่แหละระบบยุติธรรม ไม่เป็นอย่างที่มันควรจะเป็น
.
.
.

สรุปคือ เราต้องการกระบวนการยุติธรรมเพื่อความยุติธรรมจริงๆ หรือเพื่อความสะใจกันแน่ ทำไมต้องฟ้องข้อหนักไปก่อน ทั้งๆที่ดุลพินิจส่วนตัวเองก็มองว่ามันไม่เข้า 289 และกระบวนการยุติธรรมก็ให้ผู้เสียหายฟ้องเองได้อยู่แล้ว ถ้าไม่พอใจ

ถ้าผมเป็นอัยการ ผมจะยืนอยู่บนหลัก ไม่ไปตามกระแสเด็ดขาด และใช้ดุลพินิจของตัวเองที่เป็นกลางที่สุด
comment23-11:เห็นด้วยที่ Mangoyawn Lemonyell กับพวกยึดกฎหมายตายตัวเป็นพวกมองอะไรแค่ด้านเดียว

คดีนี้แสดงให้เห็นว่า แม้จะมีกฎหมาย แต่แว้น วัยรุ่นยังกล้าเอามีดยกพวกมารุมฆ่าคนได้โดยไม่กลัวอะไร

ทำไมไม่ตัดสินให้หนักเป็นคดีตัวอย่าง มีอย่างทีไหนในโลก นักเรียน แว้น ยกพวกพร้อมอาวูธไปฆ่าคน คนธรรมดาต้องหัวหด

เพราะมัวแต่งี่เง่าโง่เง่าแบบนี้ มองแต่ตัวหนังสือตรงหน้า ไม่มองสังคมต่อไปคนจะอยู่กันได้อย่างไร ปัญหานี้มันถึงแก้ไม่ได้สักที
comment24:ถ้าไม่สมัครใจทะเลาะ แล้วจะวิ่งออกไปข้างนอก  แถมพกไม้ปาดเค้ก ไปด้วยทำไมละครับ ว่ากันด้วยพยานหลักฐาน เป็นผมผมก็ว่าสมัครใจทะเลาะ ใครที่รู้กฎหมาย ช่วยมากแย้งผมทีครับ จะได้รู้ว่าผมคิดผิด
comment24-1:ตอนแรกที่มีคลิปออกมา เห็นไปหยิบมีดปาดเค้กไปวิ่งไปบวก ผมนึงว่าผมคิดอยู่คนเดียว 
ไม่ได้เข้าข้างใครนะ แต่หากมองอีกมุมคือ ต่างคนต่างนิ่งๆ ไม่บวก ผมว่าก็น่าจะจบง่ายๆ หรือก็แค่มองหน้ากันไม่ติด
แต่ในคลิปคือถือมีดไป แล้วก็เปิดก่อนด้วยดิ ไปด่าเค้าก่อน
comment24-2:อ้าว แล้วที่มาที่ไปไม่คิดหรือ

ผมคนทำมาหากิน อยู่ๆมีคนมาด่า มาหาเรื่อง นอกบ้าน

ก็แค่ด่าตอบ แล้วกลับมาที่ร้าน ที่บ้าน

อีกฝ่ายดันยกพวกมาพร้อมอาวุธ

คงต้องก้มลงกราบพวกมันเพื่อขอโทษสินะ

อืมเข้าใจแล้วครับ
comment24-3:ตอนแรกแยกกันแล้วไปรอบนึงไม่ใช่เหรอครับ แล้วทางพี่คนพิการก็ขี่มอเตอร์ไซต์พกมีดตามไปถึงอพาร์ทเม้นที่พวกวัยรุ่นอยู่ แต่ตอนนั้นพวกวัยรุ่นมีกันอยู่ 2 คนเลยไม่กล้าบวก แล้วพี่คนพิการก็กลับมาที่ร้าน แล้ววัยรุ่นถึงตามมาที่ร้าน 6 คน
comment24-4:ก็แค่ด่าตอบ กฎหมายก็ถือว่าสมัครใจทะเลาะแล้วครับคุณ ไปศึกษากฎหมายมาดีๆ
comment24-5:สมัครใจทะเลาะ
ทะเลาะวิวาท
โอเคนะ ผมโอเคหมด

แต่ทะเลาะกันถึงตายนี่ เจตนาฆ่า มันไม่ใช่การพลั้งมือนะ ตีกันด้วยอาวุธเนี่ย
ต่อให้เป็น คุณ A ถือปืน ดวลกับคุณ B สมัครใจทะเลาะ ถามว่า ถ้านาย A หรือ B เกิดตายจริงขึ้นมา คดีจะออกมาว่าอะไร
คือไม่รู้กฎหมายข้อนี้นะ แต่มั่นใจว่านี่สมัครใจทะเลาะแน่ๆ แต่คดีฆ่าคนตายล่ะ? ไตร่ตรองไว้มั๊ย?
comment25:นักกฎหมายไม่อยากออกมาให้ความเห็นในเรื่องนี้ เพราะอะไรรู้มั้ยครับ 
เพราะเมื่อออกมาให้ความเห็นทางกฎหมายแล้ว มักจะไม่ถูกจริตของฝ่ายเสียงข้างมาก ฝ่ายที่มีกระแสสังคม
ซึ่งบุคคลฝ่ายนั้นๆ เอง ก็ไม่สามารถหาเหตุผลทางกฎหมาย หรือพยานหลักฐาน มาโต้แย้ง มาคัดค้านความเห็นนักกฎหมายได้
จึงแสดงออกด้วยความรู้สึกทางอารมณ์ มากกว่าเหตุผล เหมือนคนขี้แพ้ชวนตี นักกฎหมายหลายคนจึงเลือกที่จะเงียบ
และรอฟังคำวินิจฉัยของผู้มีอำนาจตามกฎหมาย ทั้งๆ ที่ในใจก็พอรู้แล้วว่า คำวินิจฉัยจะออกมาในทิศทางใด
เพราะออกมาก็มีแต่เจ็บตัว ถูกมองเป็นพวกคนชั่ว คนเลว ทั้งๆ ที่นักกฎหมายนั้นๆ ก็ไม่ได้มีส่วนได้เสียอะไรในคดีนี้เลย เพียงแต่อยากออกมาชี้แจง
ให้คนในสังคมได้เข้าใจกฎหมาย กระบวนการทางกฎหมาย กระบวนการยุติธรรมอย่างถูกต้อง

ละ อคติ 4 ได้ จะมองเห็นความจริง มากขึ้น
comment25-1:ผมออกมาโพสในหลายๆที่ครับ   ชี้แจงหลักต่างๆ  หลักเกณฑ์การแจ้งข้อหา

แต่เจอ อคติที่ใช้อารมณ์มากกว่าเหตุผลมากมายครับ
comment25-2:http://pantip.com/topic/35167563/comment6

งั้นที่เขายกมานี่คืออะไรครับคุณหินแขวน
comment25-3:ตอบความเห็นที่ 25-2 ครับ 

ถ้าคุณอ่านอีกสักนิดไปความเห็นที่ 6-4 (อ้างถึง http://pantip.com/topic/35167563/comment6) ได้มีคนให้ความเห็นในประเด็นนี้ไว้แล้วครับ และผมเองก็เห็นด้วยกับเหตุผลดังกล่าวครับ เพราะพฤติการณ์ ไม่ได้เหมือนกันทั้งหมด มันยังมีบางประเด็นที่อาจทำให้ข้อเท็จจริงเปลี่ยนไปครับ
comment26:มองอย่างเป็นกลาง ไม่เข้าข้างใครนะคะ

ชายพิการ เท่าที่ดู ก็ไม่มีท่าทีกลัวเลย กลับกล้าที่จะวิ่งไปเอาอาวุธ มาแบบนั้น ยิ่งเหมือนยั่วยุอีกฝ่ายหรือเปล่า ?
(ถ้าเป็นเรานะ เจอ 6 โจ๋ แว๊นๆ ถือมีด ดาบ ปืน วนเวียนอยู่หน้าร้าน แบบนั้น...คง วิ่งเข้าบ้าน ปิดประตู แล้วโทร. เรียกตำรวจ หรือเพื่อนๆ ดีกว่า ) --- ก็กลัวเหมือนกันนิ 6 ต่อ 1 ยังไงก็ไม่คุ้ม --- เสี่ยงเกินไป !!

ส่วน 6 โจ๋ นี่ ก็ เก่งกันเกินไป พกพาอาวุธสะขนาดนั้น (ตัวอันตรายชัดๆ) ไม่เกรงกลัวกฏหมายเล๊ยย !! ถ้าเป็นเรา ก็มองว่า 6 โจ๋ นี่เจตนาฆ่ากันชัดๆ โหดเหี้ยมมาก !! 

** ความเห็นเรานะ...ไม่ว่าจะ เคยมีเรื่องกันมาก่อน จะมากหรือน้อยแค่ไหน ก็ไม่สมควรไปฆ่าเขา .... ติดคุกเถอะค่ะ จิตใจพวกคุณโหดเหี้ยม หยาบกระด้างเกินไป  อยากให้ติดคุกยาวๆ ไป ไม่มีลดหย่อนใดๆ ทั้งสิ้น
comment27:งงอยู่อย่างเดียว คือไอ้ 6 คนนี้มันใหญ่ขนาดนั้นเลยเหรอ ? หรือเค้ามีแข่งงัดข้อโชว์พาวกันอยู่ 

หรือ 6 โจ๋นี่เป็นลูกนอกสมรสนายพล? ยิ่งตามยิ่งงง
comment27-1:สงสัยเหมือนกัน พ่อแม่คงมีตำแหน่งใหญ่โตมาก
comment28:แหม่งั้นขออย่างนะครับถ้าวัยรุ่นเหล่านั้นออกจากคุกมาแล้วทำความผิดซ้ำผมขอให้มีผู้ใหญ่ออกมารับผิดชอบกันเยอะๆๆเนอะ
comment29:เราไม่เข้าใจว่าเลยว่าทำไมจะต้องเรียกร้องข้อหาฆ่าโดยไตร่ตรองไว้ก่อนนักหนา

เอากันจริง ๆ ประมวลกฎหมายอาญา มาตรา 288 มันก็ลงโทษสูงสุดคือประหารชีวิตเท่า ๆ กัน กับฆ่าโดยไตร่ตรองไว้ก่อน เพียงแต่มี ออปชั่นโทษให้ศาลเลือกเพิ่มขึ้นว่าจะลงเท่าไหร่ ต่างจาการฆ่าโดยไตร่ตรองไว้ก่อนตาม 289 ที่ลงโทษประหารชีวิตได้อย่างเดียว แต่ถึงยังไง ถ้าศาลเห็นว่าพฤติการร้ายแรง ต่อให้ฟ้องตามมาตรา 288 ศาลก็ลงโทษสูงสุดได้ กฎหมายก็เปิดช่องให้ ตอนสืบพยานอัยการก็ทำงานง่ายกว่า แค่สืบให้ได้ว่าจำเลยมีเจตนาฆ่า ซึ่งจากคลิปมันก็เห็นเจตนาฆ่าชัด ๆ อยู่แล้ว ไม่ต้องสืบไปถึงว่าไตร่ตรองหรือเปล่า

ถ้าจะบอกว่า ฟ้อง 288 ลงโทษถึงประหารไม่ได้ งั้นก็ต้องไปโทษยี่ต๊อกศาลล่ะค่ะ กำหนดโทษยังไงให้กฎหมายใช้ไม่ได้
comment29-1:มี 2 ประเด็นหลัก

1. ที่บอกว่า 288 มีโทษประหารจริงครับ แต่ในทางปฏิบัติแล้ว การที่ศาลอาจพิจารณาว่าจำเลยได้สารภาพ  ใช้คำว่า มักจะหลุดไปไม่ถึง ประหารครับ  

2.  เพราะ ถ้าไปถึงศาลแล้ว 289 สามารถถ้าพิจารณาว่าไม่ถึง ลดเหลือ 288 ได้ครับ  แต่ในทางกลับกัน 288  ศาลไม่สามารถกลับ 289ได้ครับ 


ดังนั้นถ้าคิดว่าแน่จริงให้ศาลเป็นคนตัดสิน ทำไมไม่ยื่นที่ 289 ละครับ ยังไงถ้าไม่ผิดไม่ถึงจริงยังไงก็ได้ลด มาที่ 288 ถูกแล้วจริงมั้ยครับ 
ไม่ได้บอกให้ตั้งข้อหาเกินจริงนะครับ  ฎีกาเปรียบเทียบ ก็มีอยู่ เช่นเงื่อนไขด้านเวลา  แบบนี้มีครับ  กลับไปเอาอาวุธมาแปีบเดียวคล้ายๆแบบนี้นี่แหละ โดย ไตร่ตรอง ไปแล้ว

ถ้าอะไรๆมันเหมือนกัน เขาจะมีมาตราแยกไว้ทำไมครับ ตัดเหลือ 288 ไปสิ การที่มี 289 ตัวกฎหมายมันต้องมีเจตนารมณ์ในตัวของมันเองอยู่แล้วไม่ใช่หรือครับ ว่าเป็นสถาณการณ์ที่ วิญญูชนเห็นแล้วว่า มันรับไม่ได้แล้ว

เจตนามันเจตนาอยู่แล้วครับ ใครเขาเถียงกันตรงนั้น แต่โอกาสที่มันจะไม่ได้รับโทษทัณฑ์ที่มันควรได้รับละครับ   

สำหรับนักกฎหมายแบบคุณอาจจะมองว่าแฟร์ละมั้งครับ  แต่สำหรับคนธรรมดาชาวบ้านอย่างผมไม่ครับ
comment29-2:มาตรา 288 ผู้ใดฆ่าผู้อื่น ต้องระวางโทษประหารชีวิต จำคุก ตลอดชีวิต หรือจำคุกตั้งแต่สิบห้าปีถึงยี่สิบปี
Topมาตรา 289 ผู้ใด
(1) ฆ่าบุพการี
(2) ฆ่าเจ้าพนักงาน ซึ่งกระทำการตามหน้าที่ หรือเพราะเหตุ ที่จะกระทำ หรือได้กระทำการตามหน้าที่
(3) ฆ่าผู้ช่วยเหลือเจ้าพนักงานในการที่เจ้าพนักงานนั้นกระทำ ตามหน้าที่ หรือเพราะเหตุที่บุคคลนั้นจะช่วยหรือได้ช่วยเจ้าพนักงาน ดังกล่าวแล้ว
(4) ฆ่าผู้อื่นโดยไตร่ตรองไว้ก่อน
(5) ฆ่าผู้อื่นโดยทรมานหรือโดยกระทำทารุณโหดร้าย
(6) ฆ่าผู้อื่นเพื่อตระเตรียมการ หรือเพื่อความสะดวกในการ ที่จะกระทำความผิดอย่างอื่น หรือ
(7) ฆ่าผู้อื่นเพื่อจะเอาหรือเอาไว้ซึ่งผลประโยชน์อันเกิดแต่การที่ ตนได้กระทำความผิดอื่น เพื่อปกปิดความผิดอื่นของตนหรือเพื่อ หลีกเลี่ยงให้พ้นอาญาในความผิดที่ตนได้กระทำไว้
ต้องระวางโทษ ประหารชีวิต 
Topมาตรา 290 ผู้ใดมิได้มีเจตนาฆ่า แต่ทำร้ายผู้อื่นจนเป็นเหตุให้ผู้นั้น ถึงแก่ความตาย ต้องระวางโทษจำคุกตั้งแต่สามปีถึงสิบห้าปี

ข้อบัญญัติเขาก็มีแยกไว้ต่างหากนะค๊าบ ต้องเจาะรายระเอียดอีก ไม่ใช่ว่าเหมาหมดว่าต้องโทษเดียวกัน ไม่อย่างนั้นโดนประหารหมดแล้วคับ ไม่มีมาจำคุกแล้วได้ลดโทษหรอก
comment29-3:ที่เราโพสแบบนี้เพราะคนโวยเหลือเกินว่าตำรวจเทำไมไม่ตั้งข้อหาฆ่าดดยไตร่ตรองไว้ก่อนล่ะ โวยกันยังกับว่าแค่ไม่ตั้งข้อหานี้แล้วจะปล่อยจำเลยไปเฉย ๆ ไม่ลงโทษอะไรเลยอย่างนั้นแหละ

แน่นอนว่าโทษสุดท้ายของ 288 กับ 289 มันมีโอกาสต่างกันสุดขั้วอยู่แล้ว  ถ้าเป็นการฆ่าโดยมีเหตุฉกรรจ์ศาลลดโทษให้ตายยังไงก็ยังเหลือ  จำคุกห้าสิบปี เพราะโทษตั้งต้นมันสูงประหารชีวิตสถานเดียว แต่ฆ่าโดยเจตนาตาม 288 ออปชั่นศาลเยอะเลือกโทษสตาร์ทได้ตั้งแต่จำคุกตั้งแต่สิบห้าปีถึงยี่สิบปี  จำคุกตลอดชีวิต ยันประหารชีวิต  ถ้าศาลใช้ดุลพินิจกำหนดโทษต่ำสุด ลงแค่ สิบห้าปี ลดโทษกึ่งนึงจำเลยก็เหลือติดคุกเจ็ดปีครึ่งเอง  แต่สุดท้ายแล้วโทษเท่าไหร่มันก็ขึ้นอยุ๋กับดุลพินิจศาลนี่คะ เพราะอย่างไรข้อเท็จจริงที่นำสืบก็เป็นนข้อเท็จจริงเดียวกัน

การสั่งฟ้อง 288 ของตำรวจมันก็เป็นการใช้ดุลพินิจเหมือนกัน เขาเป็นคนทำสำนวนโดยตรง เห็นข้อเท็จจริงโดยตรง เห็นพยานหลักฐานโดยตรงเขามองว่ามันไปได้เท่านี้ ซึ่งความเห็นเราก้ไม่ได้เข้าข้างกันจนเกินไป ถ้าฟ้องเจตนาาทำร้ายเป็นเหตุให้ตายก็ว่าไปอย่าง ถามนักกฎหมายร้อยคนให้สรุปว่าตกลงนี่มันผิดข้อหาอะไรกันแน่ก็ตอบไม่ตรงกันหรอกค่ะ ไม่ได้ไปรู้ข้อเท็จจริงด้วยนี่นา เพราะฉะนั้นถ้าอัยการไม่เห็นชอบกับตำรวจก็ส่งเรื่องกลับมาให้แจ้งข้อกล่าวหาเพิ่มเติมได้ ถ้าอัยการเห็นพ้องด้วย  ส่งไปศาล ศาลก็ลงแค่สิบห้าปีแถมลดโทษอักก็ต้องยอมรับแหละค่ะ กระบวนการยุติธรรมมันเป็นอย่างนี้นี่ ตำรวจ อัยการ ศาล เห็นตรงกันหมด จะทำไงได้  แต่ถ้าศาลอยากใช้ดุลพินิจกำหนดโทษหนัก กฎหมายก็เปิดช่องอยู่ดี 

จริงอยู่ถ้ายื่นฟ้องที่ 289 สืบไม่ถึง ยังไงยังไงก็ได้ลด มาที่ 288 ได้ เลยมีคนเห็นว่าตั้งข้อหาหนัก ๆ ไว้ก่อนดิ แล้วโยนภาระไปให้ศาลก็ได้ อ้าวแล้วความเห็นของตำรวจที่ทำคดี ความเห็นอัยการที่สั่งฟ้องล่ะคะ เค้าสืบเค้าเขียนสำนวนเค้าสอบพยานมานะ เค้าเห็นว่าผิดจริงเท่านี้ จะไปบังคับให้เค้าเขียนสำนวนเลยไปได้ไง ดีไม่ดีโดนจำเลยฟ้อง 157 อีก ฝั่งตำรวจเค้าไม่แน่จริงไง เค้าคิดว่าได้เท่านี้แหละ ถ้าฝั่งผุ้เสียหายแน่จริงก็ยิ่นฟ้องศาลเองสิคะ เปิดระดมทุนเลย กระแสสังคมกำลังมา ตั้งกองทุนช่วยเหลือไปเลย ฟ้อง 289(4) โลด เราอยากเห็นเหมือนกันว่าตอนไต่สวนมูลฟ้องผลจะออกมาเป็นยังไง ถ้าตอนไต่สวนมูลฟ้องศาลเห็นว่าเป็นสมัครใจวิวาทก็จบตั้งแต่ตรงนี้แล้ว ผู้เสียหายไม่มีสิทธิฟ้องค่ะ

อ้อ สมัครใจวิวาทไม่มีผลกับข้อหาเจตนาฆ่านะคะ มีผลแค่ทำให้ทายาทผู้ตายฟ้องแทนไม่ได้ กับทั้งสองฟ้องยกเรื่องป้องกันมาอ้างไม่ได้เท่านั้นเอง
comment30:เดี๋ยวๆ สมัครใจวิวาท ไม่เกี่ยวกับ แจ้งข้อหาฆ่าโดยไตร่ตรองนิหว่า.
comment31:
comment32:มองแบบไม่อคติและมีความรู้ด้านกฎหมายประกอบ ไม่เวิ้นเว้อแบบคนไทย ...

1.การฆ่าคนตายโดยไตร่ตรองไว้ก่อน ภาษากฎหมายสรุปง่ายๆคือ ต้องมีการตระเตรียมการอย่างมีขั้นตอน  ไม่ใช่แค่กลับไปเอาอาวุธแล้วเป็นไตร่ตรอง ไม่ใช่ยกฎีกาสั้นๆมาแล้วมาบอกเป็นไตร่ตรอง จะมองเป็นผิดไตร่ตรอง ต้องมีการวางแผน มีการแบ่งงาน มีการรอลงมือ จุดนั้นแหละเขาถึงจะให้เป็นการไตร่ตรอง ..... คดีนี้ตำรวจแจ้งข้อหาถูกต้องแล้ว เป็นเจตนาฆ่า ตาม ป.อาญา 59 + ป.อาญา ม.288 
ไม่ใช่ ป.อาญา 289 อนุมาตรา4 ไตร่ตรองที่บ้ากัน 

2.รองอธิบดีอัยการท่านบอกก็ถูกต้องแล้ว ว่าสมัครใจวิวาทส่วนหนึ่ง ไม่เอาดราม่า แน่นอนผู้ตาย ถูกพูดจาก่อกวนก่อน หลังจากนั้นก็มีปากเสียง จนถึงขั้นวิวาท ........... จุดที่ผมสนใจมาก ผับเก็บความดราม่าในหัวผมไปเลย มีคลิปภาพ ชายพิการ เดินเข้าไปในร้านขนมปัง ไปเอามีดดาบเล่มยาวเดินลากออกไปหากลุ่มวัยรุ่น (ผมยังไม่มีเลยไอมีดเล่มยาวดาบซามูไรแบบนี้) ผมจึงตัดความดราม่าออกทันที ชายพิการก็นักเลงพอตัว งั้นก็ว่ากันตามเนื้อผ้านะ เลิกดราม่าแล้ว

3.ตำรวจตั้งข้อหาถูกต้องแล้ว ตำรวจไม่ได้ค่าตัวเพิ่ม ตำรวจไม่มีงานเพิ่ม ตำรวจไม่ได้งานเพิ่มจากการเป็นที่รู้จักจากการดราม่าครั้งนี้ ... ไม่เหมือนคนอื่น 

4. สังคมไทยสังคมอุดมดราม่า ขาดความรู้ข้อกฎหมายและเจตนารมณ์อย่างร้ายแรง เอาอารมณ์เป็นที่ตั้ง จับโน่นโยงนี่มั่วไปหมด เอาข้อเท็จจริงประกอบอย่าเอาดราม่าเกินไป ทำภาพแชร์กัน เห็นตั้งเป็นพยายามฆ่าบ้าง อะไรบ้างมั่วไปหมด  

5.ยังไม่เคยเห็นคนเมาแล้วขับชนคนตายที่ไหนติดคุก ไม่ว่ารวยหรือจน คนจนเมาแอ๋ชนคนตายก็รอลงอาญา ไม่ติดคุก 
คนจนฆ่าคนตายสู้คดีชนะ คดียกฟ้องเพราะขาดพยานยังลอยนวลอยู่ก็มีให้เห็น คนรวยทำผิดติดคุกเงียบๆก็เยอะแยะ ผมเห็นตลอด

6. อย่าโง่เพราะคำว่าคดีเงียบ คดีเงียบเพราะสื่อไม่ทำข่าวคุณเลยไม่รู้ความเคลื่อนไหว แต่มันไม่ได้เงียบ กระบวนการยุติธรรมยังดำเนินการอยู่ตลอดเวลา 

7.อย่าอ้างเรื่องรวยจนทีเถอะ ผมไม่ใช่คนรวย เป็นหนี้แทบโดนยึดบ้านด้วยซ้ำ แต่ได้ยิน ดราม่า รวย-จน แล้วสะอิดสะเอียนเหลือเกิน อย่าเอาความจนมาเป็นข้ออ้างในการละเมิดกฎหมายเลย
comment32-1:เห็นด้วยทุกข้อ เเต่ขอเเย้งข้อ 2 นิดหนึ่ง

ตามข่าว ร้านผู้ตายเป็นร้านขนมปัง มีดยาวที่ผู้ตายวิ่งไปหยิบมา คือมีดที่เอาไว้เขี่ยขนมปังในเตาอบครับ
comment32-2:ขอบคุณ 32-1 ครับ ผมก็นึกว่าเป็นมีดที่มีอยู่ไว้ใช้เพื่อการอื่น
comment32-3:เห็นด้วยกับคห.นี้ทุกประการค่ะ สังคมเราชอบดราม่า 'ลูกตำรวจ' กับ 'คนจน' 'ชายพิการ' ใช้อารมณ์เป็นที่ตั้ง พอมีคนแย้งจะโดนด่ากลับแถมโดนแช่งให้ครอบครัวโดนบ้าง..
comment33:กราบ


ไม่มีไรจะพูด ณ จุดๆนี้
comment34:พูดไม่ออก ได้แต่รอดู แต่ที่อยู่ในใจตอนนี้คือ
 ถ้าโดนใคร ด่า ก็ห้ามโมโห หรือ เขาเอามีดไล่แทง ก็ห้ามสู้ ห้ามสวน ให้หนีอย่างเดียว 
หรือยืนให้มันแทง แค่นั้นใช่ไหม ถึงจะไม่สมัครใจวิวาท 
ถ้างั้นโจรปล้นบ้าน มีปืนก็ห้ามยิงสิครับ มันจะกลายเป็ทะเลาะวิวาท

ผมเข้าใจถูกไหม ที่พูดนี่เดาล้วนๆ
comment35:ถ้าชายพิการ สู้หรือถอยขณะถูกกระทำ แล้วไม่มีท่าทีรุกกลับ สู้เพื่อเอาตัวรอดเท่านั้น จะไม่เข้าข่ายวิวาทครับ แต่นี่ที่เข้าข่ายเพราะ ชายพิการตั้งใจวิ่งเข้าไปเอามีดยาวออกมาหวังจะไปวิวาทแตกหักเหมือนกัน ทั้งๆที่ระหว่างนั้นมีโอกาสจบการวิวาทด้วยการหนีหน้า หรือแจ้งตำรวจแล้ว แต่กลับเลือกที่จะเข้าไปวิวาทด้วย ลองมองด้วยใจเป็นกลางดู ไม่เกี่ยวกับลูกตำรวจ ครับตัดประเด็นนั้นวางไว้ก่อน เพราะต่อให้ลูกชาวบ้านฆ่ากัน องค์ประกอบมันแบบนี้มันก็ผลแบบนี้
comment36:กฎหมายก็คือกฎหมายครับ ไม่ใช่กฎแห่งกรรม

อย่าคาดหวังว่าจะได้รับผลจากการกระทำอย่างสาสม

ศาลมีหน้าที่เป็นกลาง ไม่ได้มาสั่งให้ใครต้องมาชดใช้กรรม ก็ต้องพิจารณาตามสำนวนฟ้องแหละครับ

ความยุติธรรมที่แท้จริงไม่มีในโลกครับ ไม่เคยมีคำนิยามใดๆที่แน่ชัด 

เพราะความยุติธรรมเป็นเรื่องของปัจเจกบุคคล

ถาม 100 คน คำตอบที่ได้ไม่มีทางจะเหมือนกันหรอกครับ
comment37:ชายพิการ เป็นเหยื่อการถูกยั่วยุ หยามศักดิ์ศรี ล้อเลียนด่าทอ และคุกคามเอาชีวิต จนทำให้เกิดโทสะ จึงไปคว้ามีดเพื่อขับไล่มากกว่า ไม่ได้คิดสมัครใจวิวาทกับชายสมบูรณ์คน6. หรอก
comment38:เอ...แต่กรณีอย่างนี้ยังไงมันก็เข้าข่ายฆ่าคนตายอยู่ดี ต่อให้ไม่ได้ถึงขั้นฆ่าคนตายโดยไตร่ตรองไว้ก่อน แต่ก็ฆ่าคนตายโดยเจตนาแน่ๆ เรื่องกรณีอาญาคิดว่าต่อให้เป็นการสมัครใจวิวาท เมื่อมีคนตายก็ผิดกฏหมายฆ่าคนตายซึ่งเป็นอาญาแผ่นดินอยู่ดี ยกเว้นจะตายคู่ เพราะในกฏหมายก็ไม่ได้มีข้อละเว้นว่า ผู้ใดฆ่าผู้อื่น...รับโทษ...แล้วจบ(ใช่ไหมหว่า) ไม่ได้มีต่อว่ายกเว้นอีกฝ่ายสมัครใจวิวาทเอง ซึ่ง แสดงว่ายังเข้าข่ายฆ่าคนโดยเจตนาได้อยู่นะ

เพียงแต่เมื่อสมัครใจก็จะไม่ผิดทางแพ่ง(เรียกร้องฆ่าเสียหายไม่ได้)นั่นเอง

แต่แน่นอนว่าถือมีดออกมานอกบ้านนั้นไม่สามารถใช้อาญาเรื่องป้องกันตัวได้ และอีกฝ่ายที่มาหกคนและทำร้ายที่คอจนถึงแก่ชีวิตก็ไม่สามารถอ้างเรื่องป้องกันได้เช่นกันเพราะตอนนั้นสภาพชายพิการไม่สามารถทำอะไรที่เป็นพิษเป็นภัยได้จึงอ้างป้องกันไม่ได่

ส่วนเรื่องชายพิการเราไม่พูดนะเพราะอารมณ์จะมา ขอออกความเห็นเรื่องกฏหมายพอ
comment39:มีคนมาหาเรื่องเรา เราสู้ นี่คือเราสมัครใจวิวาทแล้วหรือ
comment40:คือพยายามมองให้เป็นกลางที่สุดนะ
ผมไม่ได้เข้าข้างไอ้เด็กเวลหกเจ็ดตัวนั่นหรอกนะ
คือเรื่องมันเริ่มมาจากชายพิการขี่มอไซไปส่งหนมปังแล้ววัยรุ่นขับอยู่ข้างๆ แล้วหาเรื่องด้วยการแซวความพิการเขา
ทีนี้ก็เกิดปากเสียงกันทำให้ชายพิการเกิดบันดาลโทสะโมโหขึ้นมา

ทีนี้ประเด็นสำคัญ ชายพิการกลับมาบ้านปุ๊บหยิบมีดทำหนมปังพร้อมขับรถออกกลับไปที่หน้าแมนชั่นแล้วท้าทายวัยรุ่นกลุ่มที่มีเรื่องกะมาเรื่อง หลักฐานชัดเจนว่า ชายพิการจงใจทะเลาะวิวาท  แล้วก็ขี่รถกลับมา

หลังจากนั้น 5 นาทีวัยรุ่นพร้อมพวกเจ็ดคน พกมีดมารุมทำร้ายถึงในบ้านชายพิการ จนเกิดเหตุทำให้วัยรุ่นคนนึงถูกฟันแขน ส่วนชายพิการถูกฟันคอเสียชีวิต ถ้ามองโดยรวมอย่างเป็นกลางแล้วจะเห็นว่า ชายพิการเจตนามีเรื่องวิวาทเองจริงๆ เพราะฉะนั้นจะบอกว่าผิดที่วัยรุ่นอย่างเดียวก็ไม่ถูก ต้องบอกว่าผิดทั้งคู่ ตามนี้มากกว่า

คนที่เป็นทนายเองก็ต้องมีความเป็นกลาง อย่าเอาความที่ตัวเองมีศักดิ์เป็นทนายมาหัวหมอเล่นแง่กฏหมายกับฝ่ายอริตรงข้ามเพราะตัวเองอยู่เสมือนฐานะพยาน ผมไม่เห็นด้วยกับพฤติกรรมนี้ อยากให้เป็นกลางครับ

เพิ่มเติม ถ้าวันที่มีเรื่องปากเสียงกัน ชายพิการไม่กลับไปหาเรื่องพร้อมเอาอาวุธไปด้วย แต่กลับโดนกลุ่มวัยรุ่น มารุมทำร้าย คดีก็พลิกอีกแบบแน่นอน เป็นไตร่ตรองและเจตนาฆ่า บุกรุก หลายกระทงเลยล่ะครับ ตามนั้น
comment41:เรื่องไม่ได้เป็นการไตร่ตรอง เห็นด้วย

เรื่องสมัครใจวิวาท หลังจากอ่าน #40 ก็กึ่งเห็นด้วย (ที่เข้าไปหยิบมีดและออกไปหา) และไม่เห็นด้วย (มีดขนมปังไม่คมเอาออกมาเพื่อไล่เด็กมากกว่าตั้งใจทำร้าย แต่เด็กไปเอามีดดาบตั้งใจมาฟันมากกว่าเพื่อป้องกัน เพราะฉะนั้นมันไม่ได้สมัครใจ 100% มันไม่เหมือนเคสเก่าๆที่เด็กช่างกลฯสู้กัน)

แต่การที่เด็กหลายคน รุมคนพิการที่ไม่แข็งแรงพอจะสู้ตัวต่อตัว เชียร์ให้เอาถึงตาย ในที่สาธารณะ และมีตำรวจ มันอุกอาจไป มันจะสามารถเพิ่มโทษตรงไหนได้อีก เคสแบบนี้เป็นตัวอย่างที่ไม่ดีและสะท้อนถึงสภาพความอ่อนแอของเยาวชนไทยในอนาคต ตลอดจนการท้าทายอำนาจ การมีตำรวจ back up และข่มขู่พยาน
comment42:ลองตัดเรื่องข้อกฎหมายออกนะ

ลองคิดว่าตัวเองเป็นคนพิการนะ
เจอพวกกลุ่มหัวร้อนมาพร้อมมีดตั้งหลายคน
จะมีเรื่องกันในร้านให้ปิดร้านหนี
ร้านเขาลงทุนไปตั้งเท่าไหร่ เกิดมันบุกพังร้านจะทำไง 191บ้านเราเป็นไง จะให้เดินมือเปล่าไปเคลียร์นอกร้านเหรอ โดนรุมทึ้งตายพอดี 
คนร้ายมันรู้พิกัดร้านแล้วด้วยจะยกพวกมาป่วนทำอะไรครอบครัวเขาอีกก็ไม่รู้ จึงต้องเคลียร์ให้จบๆไง

จุดที่ไฟท์กัน
เออ่ม คุณคะ แต่ละคนพกมีดมาทั้งนั้น
ถ้าวิวาทกันจริงพี่แกวิ่งพุ่งไปจ้วงพุงวัยรุ่นตายซักคนแล้วไม่แค่เป็นแผลโดนฟันไรนี่หรอก
เราว่าคนพิการเหวี่ยงมีดมั่วๆป้องกันตัวเท่านั้นแหละ เหมือนไล่แมลงวันอ่ะ พอตำรวจมาก็หยุด แบบค่อยยังชั่วมีตำรวจมาหยุดทัพ ปึ้กกก ตาย

ฝั่งวัยรุ่นนรก
ทำไมเราถึงคิดว่าฆ่าโดยไตร่ตรองรู้มะ
เพราะแทนที่คนร้ายจะเผ่นแน่บตอนตำรวจมาหรือหยุด ดันเล่นทีเผลอปักคนพิการเสียชีวิตนี่ไง

ทำให้เราคิดว่าตำรวจจะมาหรือไม่มา พวกเห้นี่ก็ตั้งใจให้เค้าตายอยู่แล้ว ได้โอกาสเมื่อไหร่มันจะฆ่าเขาทันที 

สมัครใจวิวาท1ต่อ6บ้าไปแล้ว
ถ้า1คนนั้นที่โดนรุมเป็นแรมโบ้หรือบัวขาวมันก็อาจเป็นวิวาทน่ะค่ะ แต่นี่มันไม่ใช่ไง แต่ละคนถือมีดมาไง จะให้ชายพิการเดินถือเค้กไปเส่อไพรซ์เหรอ

เราเข้าข้างคนพิการเพราะเลือกทางไหนก็มีแต่เสียกับเสีย คุณลองเลือกมาซักข้อสิ กฎหมายจะตัดสินยังไงไม่แย้ง แต่ลองนึกถึงความเป็นจริง หากคุณตกอยู่ในเหตุการณ์นี้จะเลือกทางไหน

ก โทรเรียก191ไวม๊าก ตำรวจมาปุ๊บโดนเชือดตายต่อหน้าตำรวจอีกตะหาก

ข ปิดล็อคตัวในร้าน โดนบุกมาฆ่าตายเงียบๆเป็นศพไม่มีใครรู้เลยนั่น

ค เผ่นไปที่อื่นเงียบๆ.....แจ้งความทีหลังแล้วยังไง มันยังไม่ได้ทำไรเราเลย พรุ่งนี้พวกมันจะมาอีกไหม ร้านจะโดนอะไรบ้าง จะโดนอุ้มฆ่ารึเปล่า ไม่มีใครปกป้องคุณได้24ชม. อยู่อย่างหวาดระแวง

ง เดินไปตัวเปล่าไปให้เขาฟันโง่ๆเลย พลีชีพเพื่อคดีฆ่าโดยไตร่ตรองโดยเฉพาะ

จ เสี่ยงดวงเอาในที่แจ้ง คนผ่านไปมาจะได้ร่วมเป็นพยาน(ว่าตูโดนรุม) ที่ไหนได้ bad ending ตายตอนจบแถมพร้อมใจวิวาท(พ่รองง ถ้าคนพิการเรียกพวกถือมีดดวลด้วยจะไม่ว่าเลย)
comment43:กฎหมายไม่ได้ยุติธรรมเสมอไป เข้าใจอยู่
แต่ในกรณีมันเกินกว่าเหตุ แม้ผู้ตายจะถืออาวุธออกไปเองก็ตาม
แต่การเรียกพวกมา การที่ตัวเองปกติแล้วถืออาวุธ
การส่งเสียงเชียร์ ตำรวจมาก็ยังไม่หยุด มันเกินกว่าเหตุมากๆ กฎหมายไม่ยุติธรรมก็จริงแต่มันยืดหยุ่นได้
ถ้าคุณโดนแซวเรื่องอ่อนไหวแบบนี้ ้คุณจะไม่โมโหเลยหรอคุณตำรวจ
ไตร่ตรองหรือไม่ไตร่ตรองก็คือการเจตนาฆ่าอยู่ดี ตำรวจมายังไม่หยุด ยังไงโทษก็ควรหนัก

ลูกคุณพรากชีวิตเค้ามา ก็อาจจะมีคนพรากชีวิตลูกคุณไปเช่นเดียวกัน แรงสาปส่งมันเยอะ
ลูกคุณ เพื่อนพ้องลูกคุณมันโหดเกินไป
comment44:อยากให้ครอบครัวของนายปรเมศวร์ อินทรชุมนุม เจอสถานการณ์แบบนั้นบ้างครับ ..... จะได้รับรู้ถึงความรู้สึกของการถูกกระทำ , จะได้แยกออกว่าสติปัญญาและความรู้ กับจิตสำนึกของคน มันต่างกันอย่างไร ..... เสียดายตำแหน่งรองอธิบดีฯ คนที่มีความคิดความอ่านเช่นนี้ไม่สมควรอย่างยิ่ง ชาวบ้านที่เดือดร้อน ถูกกระทำ กลับพึ่งกฏหมายไม่ได้ ..... อันตรายครับ
comment45:เปาบุ้นจิ้น ตอนนึง ..... ลูกชายของขุนนางถูกตัดสินประหารชีวิต ข้อหาฆ่าคนตาย,  เหตุมาจาก การที่ลูกชายของขุนนางไปข่มขืนลูกสาวชาวบ้าน ทำให้เด็กสาวคนนั้นต้องอับอายและเสียใจ จึงกระโดดหน้าผาฆ่าตัวตาย ..... เปาบุ้นจิ้นให้เหตุผลว่า การที่ทำให้คนๆ หนึ่งไม่สามารถมีชีวิตต่อไปอีกได้ ก็ไม่ได้ต่างจากการฆ่าเขา
comment46:ถ้าผลกลับข้าง เป็นชายพิการไปเอาปืน แล้วฆ่าเด็ก 5 คน ตำรวจจะส่งสำนวนเหมือนกันไหมครับ
คือสมัครใจวิวาทกันเอง
comment47:มองในมุมมองกฎหมายครับ ใช้เหตุผลหน่อยอย่าใช้อารมณ์
ผมบอกตรงๆ ผมอยากให้พวกโจ๋มันโดนประหารมาก ถึงไม่โดนประหารก็อยากให้ใครสักคนใช้ศาลเตี้ยฆ่ามันแม่ม
ผมคิดแบบนี้จริงๆ(ยอมรับว่าเพราะผมอคติกับตำรวจไทยอยู่แล้วด้วย)

แต่บางทีก็คิดอะไรให้มันมีเหตุผลนิดนึงครับ อย่าใช้แต่อารมณ์
มองจากคนที่ไม่ได้เรียนกฎหมาย ดูจากคลิปทั้งหมด แค่คู่กรณีกลับไปเอามีดออกมาหวังทำร้ายร่างกาย แค่นี้ผมว่ามีน้ำหนักพอที่จะเขียนสำนวนเป็น "ทะเลาะวิวาท" นะครับ 
นี่มองง่ายๆเลยนะ ไม่ต้องคิดลึกอะไรเลย ในเมื่อคนทุกคนโหยหาความยุติธรรม เนี่ยแหละความความยุติธรรม ความเป็นธรรมต่อทั้งสองฝ่าย(ถ้ามาพูดว่าคนแบบนี้ไม่ควรได้รับความเป็นธรรม แบบนี้ก็หมดคำจะบรรยายแล้วครับ คนไทยมองหาความยุติธรรมแต่กลับใช้ศาลเตี้ยซะเอง แบบนี้ก็ไม่ต่างพวกมือถือสากปากถือศีลหรอกครับ)
บางคนก็เกินไป ประชดเฉยถ้ามีใครมาทำร้ายต้องอยู่เฉยๆนะ คือมองให้มันกว้างๆครับ อย่าประชด อย่าใช้อารมณ์
บางอย่างมันก็ไม่ได้ดั่งใจไปทุกอย่างครับ เขาก็ดูไปตามหลักฐาน ตามรูปแบบที่มันมี

ย้ำอีกครั้ง ผมไม่ได้เข้าข้างใตน(เดี๋ยวจะยัดเยียดให้ผมเป็นฝ่ายตำรวจอีก เห้อ) ผมบอกตรงๆถ้าเจอไอ้พวกลูกตำรวจผมจะเล่นมันให้หนักแน่
ผมอยากให้มันโดนประหารมากๆ แต่บางทีเราก็ต้องใช้เหตุผลครับ ใช้แต่อารมณ์ บ้านเมืองจะมีกฎหมายไปทำไม
ถ้างั้นไม่ต้องมีศาลแล้วครับ เห็นใครฆ่าใครตายก็เอามันไปประหารก่อนเลย ไม่ต้องพิสูจน์ ไม่ต้องหาหลักฐานอะไร
comment48:ทนาย ฝ่ายจำเลย 

เล่นกับสื่อ กับกระแสสังคมเกิน
บางอย่างมันเลยมองบิดเบือนไป

แรก  ๆที่เกิดคดี 
คนส่วนใหญ่ ก็ไม่ค่อยกล้า พูดอะไรออกมา ตรง  ๆ

เพราะ กระแสแรงมาก 

ตอนนี้กระแสเริ่มซา  เมื่อถึง ศาล 

ต่อไปจะเป็นเรื่องของ 

หลักฐานกับข้อกฎมายล้วน ๆ
comment49:ถ้าโดนเบาสุดก็ควรเป็นข้อหาฆ่าคนโดยไม่เจตนาไหม ไม่งั้นมีข้อหาฆ่าโดยไม่เจตนาไว้ทำไม
เขาไม่ได้สมัครใจตายนะ /ไม่มีความรู้ด้านกฎหมายค่ะแต่ว่าในเมื่อมีคนตายเขาก็ควรรับผิดชอบ
comment50:สมัครใจวิวาท? 
พูดเหมือนในหนังคาวบอยที่มันควักปืนออกมาดวลกันงั้นล่ะ นี่มันยุคบ้านป่าเมืองเถื่อนแบบนั้นหรือไง 
ถ้าระบบยุติธรรมมันจะพึ่งไม่ได้ขนาดนี้ก็ออกกฏหมายพกปืนเสรีไปเลย 
คนทำมาหากินดีๆ เค้าจะได้มีอะไรไว้ป้องกันตัวจากพวกจันไรสังคมพวกนี้
comment51:ค่าของคนไม่เท่ากันจริงๆ ถุ้ยชีวิต
comment52:Vote แบบรัวๆๆๆๆๆ
comment53:นี่ขนาดลูกตำรวจยศไม่ใหญ่นะ 

หากเป็นพวกระดับนายพล จะขนาดไหน
comment54:ประเด็ดเดียวที่เรียกร้องคือต้องการให้ ติดคุกนานๆ โทษหนักๆ ไม่ให้เหมือนอย่างที่ นายเสริมฆ่าหั่นศพ ติดไปถึง 10ปี ออกมาแล้ว
comment55:ถามหน่อย อาวุธครบมือขนาดนี้ ฆ่าคนตายโดยเจตนาได้หรือเปล่า เล่นนี่คือกะให้ตายเลยมั้ง
comment56:อู้หู๋ แล้วมันจะเป็นเรื่องยังไงต่อไปอีก
comment57:สงสัยตอนแถลงข่าว กินขนมปังด้วยนี่แระ KU ละงึ๊ดจริงๆ
comment58:ตอนแรกผมก็ค่อนข้างจะเข้าข้างชายพิการนะ กะว่าแบบ ให้วัยรุ่นโดนประหารให้หมด

แต่พอได้อ่านข้อเท็จจริง ได้ดูคลิป...

ผมว่า แค่ทะเาะวิวาทจนตายนั่นแหละครับ ถูกแล้ว

พวกเราโดนการบิดเบือนข้อความ หรือ !!! ยกข้อความมาไม่หมดจากข่าวต่างๆ มากมาย
ทำให้เกิดความเข้าใจผิดและเข้าข้างชายพิการด้วยคำว่า "พิการ" เป็นตัวเรียกคะแนนสงสารเข้าไปอีก

ทั้งๆ ที่จริงแล้ว ชายพิการนี่ไม่ใช่ย่อยๆ เลยครับ
comment59:คดีนี้ถ้าคนร้ายรอดจะทำให้คนธรรมดาอย่างเรา
ต้องระวังลูกหลานคนมีสีให้ดี  เพราะเราอาจตายฟรี
comment60:สรุปคือ ถ้ารู้ตัวว่า เป็นแค่ประชาชน เกิดอะไรขึ้น ห้ามโกรธ   ห้ามโมโห ห้ามสู้ ห้ามป้องกันตัว ให้วิ่งเข้าบ้าน หลบอยู่ในบ้าน เท่านั้นใช่ไม๊ครับ ประเทศไทย มิน่าพวกลูกหมามันเลยไม่กลัวใคร
comment61:กฏหมายไม่มองความจริง
comment62:อ่านไม่ไหว เพลียยยย
กฏหมายส่วนกฏหมาย
กฏแห่งกรรมส่วนกฏแห่งกรรม
ยังไงก็ต้องรับผลอยู่ เพราะกฏธรรมชาติมันยิ่งใหญ่กว่ากฏที่ตั้งกันเองมากมายหลายเท่านัก
comment63:ถ้าเปลี่ยนคนที่ตายเป็นคนใหญ่คนโต หรือรวยมากๆ ซักคนนึง บทสรุปคดียังจะเหมือนเดิมมั้ย..
ก็แค่สงสัย..
comment64:ปัญหาอยู่ที่กฏหมาย   ศาลก็ต้องตัดสินตามกฏหมาย    ตำรวจก็ต้องทำสำนวนส่งฟ้องภายใต้กรอบกฏหมาย 
ต้องไปเปลี่ยนกฏหมาย   ฆ่าคนตายด้วยความตั้งใจ    ไม่ว่าจะแบบไหนก็ให้ลงโทษประหาร

พรรคไหนมีนโยบายทำกฏหมายให้ยุติธรรม  ก็ค่อยเลือกไปเป็นรัฐบาล
comment65:เยี่ยมจริงๆ เยี่ยมจริงๆ เยี่ยมจริงๆ ไทยแลนด์แดนมหัศจรรย์
comment66:เรามองสองแบบนะ
1.สมัครใจทะเลาะวิวาท เพราะท่าทางตอนผู้ตายถือมีดออกมา
2.ป้องกันตัว เพราะ 1ต่อ6 ยังไงก็เสียเปรียบ แถมพวกนั้นก็อาวุธครบมือ 

ที่สงสัยคือทำไมดูในคลิป ผู้ต้องหาขึ้นมอเตอร์ไซค์แล้วขับออกไปได้
ทั้งที่ตำรวจก็มาถึงที่เกิดเหตุแล้ว ปกติต้องรีบจับกุมคนร้ายไม่ใช่เหรอ
ไม่แปลกใจนะที่ประชาชนจะข้องใจกับคดีนี้ ทั้งจากในคลิปตอนเกิดเหตุ
ทั้งตอนที่เอาพยานที่ไม่อยู่ในเหตุการณ์มาสอบปากคำ ตลกดี
ถ้าที่ผ่านมาวงการตำรวจไทยมันโปร่งใส กระแสคงไม่แรงเท่านี้หรอก
comment67:ถ้า 6 คนนี้รอด ประเทศนี้คงต้องมีศาลเตี้ยแล้วหละ ในเมื่อศาลสูงพึ่งพาอะไรไม่ได้
comment68:จริงทางฝ่ายผุ้เสียหายก็ฟ้องเองได้นะครับ
หลักฐานขนาดนี้ มั่นใจว่าไตร่ตรองไว้ก่อนขนาดนี้
ทำไมไม่ฟ้องเอง ผมงงมากๆๆๆ 
รึกลัวว่าศาลเค้าจะยกฟ้องว่า โจทก์ไม่ใช่ผู้เสียหายโดยนิตินัย
comment69:กลับมาอ่านกระทู้นี้ใหม่อีกกี่ทีก็รู้สึกเพลีย ความไม่รู้กฎหมาย ก็เข้าใจนะ คนไม่ได้เรียนนิติศาสตร์กันทุกคน แต่การที่นักกฎหมายมาอธิบายข้อกฎหมาย แล้วไม่พยายามเข้าใจ ประชดประชัน เพราะมันอาจไม่สะใจพอ ตรงใจพอกับอารมณ์ นี่มันคืออะไรเนี่ย...
comment70:ชาย 1 คน(พิการด้วย) สมัครใจวิวาท กับวัยรุ่นๆแข็งแร็งๆ 6 คน 

น่าทึ่งจริงๆ
comment71:เพิ่งเข้ามาอ่าน ขออนุญาตแลกเปลี่ยนความเห็นกับเพื่อนๆ แบบภาษาง่ายๆ ที่เราคุยกันทั่วๆ ไป ผมเป็นตำรวจน่ะครับ และเคยเป็นพนักงานสอบสวน(ร้อยเวรที่ทำสำนวนการสอบสวน) มาหลายปีเหมือนกัน  ขอแสดงความเห็นดังนี้ครับ 

1.คดีฆ่าคนตายโดยไตร่ตรองไว้ก่อน มันก็คือ  การฆ่าคน ที่มีการคิดหรือวางแผนมาก่อนแล้วนั่นเองครับ เช่น จ้างวานมือปืนไปฆ่าคู่อริ  วางยาพิษ  หรือรู้ว่าเขาจะผ่านบริเวณนี้ประจำ ไปดักซุ่มยิงเขาหรือให้คนหลอกผู้ตายมาพบแล้วฆ่าเขา อะไรทำนองนี้แหละครับ ดังนั้นคดีนี้ ผมว่าเพื่อนๆ ส่วนใหญ่คงเข้าใจดีว่า กลุ่มผู้ต้องหา กระทำความผิดฐาน ฆ่าคนตายโดยเจตนา ตาม ม.288 ครับ คือเจตนาร่วมกันฆ่าคนตาย แต่ไม่ได้คิดหรือวางแผนมาก่อนแต่อย่างใด
2.ทะเลาะวิวาทหรือไม่ มันก็ไม่เกี่ยวข้องอะไรกับข้อหา ร่วมกันฆ่าคนตายโดยเจตนา ที่ตำรวจได้แจ้งข้อหาและดำเนินคดีกับกลุ่มผู้ต้องหาไปแล้ว  และที่ทนายความฝ่ายผู้ตายบอกว่า ตำรวจจะพลิกคดีนี้ให้เป็นทะเลาะวิวาทก็เป็นไปไม่ได้เลย ไม่น่าเชื่อว่าจะออกจากปากของคนจบกฎหมาย ขอยกตัวอย่างให้เพื่อนๆ ง่ายๆ อย่างนี้นะครับ  ก.กับ ข ต่างฝ่ายต่างสมัครใจทะเลาะวิวาทข.ใช้มีดฟัน ก.ใช้ปืนยิง ข.ตาย ..ก.ก็มีความผิดฐาน ฆ่าคนตายโดยเจตนานะครับ  ไม่ใช่เป็นแค่ทะเลาะกัน แล้วตำรวจจะแจ้งแค่ข้อหาทะเลาะวิวาทมันไม่ใช่ นะครับ 
3. ขออนุญาตยกตัวอย่าง เพื่อนๆ หลายคนคงจำคดีคดีครึกโครม คดีหมอฆ่าหั่นศพเมียได้  คดีนั้นทางอัยการสั่งไม่ฟ้องผู้ต้องหา  แต่คุณพ่อคุณหมอผัสพร เป็นโจทก์ยื่นฟ้องต่อศาลเอง คดีนี้ศาลประทับรับฟ้องและต่อสู้คดีกันยาวนานหลายปี จนในที่สุดศาลฎีกามีคำพิพากษา ประหารชีวิตหมอวิสุทธิ์  นี่ไงครับช่องทางมันมี ถ้าทางฝ่ายผู้ตายไม่มั่นใจในกระบวนการยุติธรรมชั้นพนักงานสอบสวนและอัยการ กฎหมายก็เปิดช่องให้รวบรวมพยานหลักฐานฟ้องศาลได้เองอยู่แล้วครับ
ผมขอแลกเปลี่ยนความเห็นกับเพื่อนๆ เท่านี้ก่อน  ยังไงผมก็รับฟังความเห็นที่ต่างออกไปจากนี้จากเพื่อนๆ เสมอครับ
comment71-1:ขอบคุณครับ สำหรับคำอธิบาย โดยเฉพาะข้อ 2 ทำให้เข้าใจมากขึ้น 

ว่าแต่ พอพูดถึง คดีหมอวิสุทธิ์(ฆ่าหั่นศพ) โดนพิพากษา ประหารชีวิต ใช่มั๊ยครับ 
แต่เอาเข้าจริงๆ ก็จำคุกแค่ 10 ปี 9 เดือน แล้วตอนนี้ก็ออกมาแล้ว 

มันเป็นอย่างนี้ไง คนฆ่าคนตาย ต่อให้โดนหนักแค่ไหน มันก็ติดคุกไม่ได้นานหรอกครับ ส่วนคนตาย ยังไงก็ไม่มีทางฟื้น (อันนี้พูดถึงทุกๆคดีที่ฆ่าคนตายนะครับ ไม่ใช่เฉพาะคดีคนพิการนี) กฏหมายบ้านเรา มัน ลด แลก แจก แถม เยอะเกินไป คน(เลวๆ)หลายคน เลยไม่ค่อยเกรงกลัวเท่าไหร่
comment71-2:คำพิพากษาศาลฎีกาที่ 218/2527 
          โจทก์มีนายจรูญ นายจำเนียร นายไฉน และนายมีหรือบุญมีพยานในที่เกิดเหตุเบิกความต้องกันว่า หลังจากนายไฉนแยกจำเลยกับนายมีหรือบุญมีจากการวิวาทชกต่อยกันแล้ว จำเลยกับเพื่อนที่มาด้วยกันออกจากร้านหายไปประมาณ 10 นาที จำเลยย้อนกลับมาที่ร้านอีกครั้งพร้อมด้วยอาวุธปืนยาวในมือ จำเลยเข้ามายืนอยู่ที่หน้าร้านห้างโต๊ะที่พวกพยานและผู้ตายนั่งอยู่ประมาณ 5 เมตร ทันทีที่จำเลยมาถึงก็ใช้อาวุธปืนยิงใส่กลุ่มพวกพยานและผู้ตาย 3 - 4 นัดซ้อน ๆ.......การที่จำเลยมีเรื่องวิวาทต่อยกับผู้เสียหายที่ร่วมโต๊ะ แล้วกลับไปเอาอาวุธปืนย้อนกลับมายิงกราดผู้เสียหาย ผู้ตายกับพวกหลังจากนั้นประมาณ 10 นาที เห็นว่า มีเวลาพอที่จะได้สติคิดพิจารณาไตร่ตรองแล้ว การกระทำของจำเลยดังกล่าวถือได้ว่ามีการไตร่ตรองไว้ก่อนแล้ว ที่ศาลอุทธรณ์พิพากษาชอบแล้ว ฎีกาจำเลยฟังไม่ขึ้น

คำพิพากษาศาลฎีกาที่ 834/2520

        ส่วนที่จำเลยใช้ปืนยิงโจทก์ร่วมเป็นการไตร่ตรองไว้ก่อนหรือไม่นั้น ปรากฏว่า จำเลยด่าว่าโจทก์ร่วมในตอนแรก เชื่อว่าจำเลยโกรธโจทก์ร่วมที่ให้คนมาขุดดูท่อประปาในที่ดินของจำเลย แต่เหตุการณ์ในตอนแรกนี้ได้ผ่านพ้นไปแล้ว เพราะต่างฝ่ายต่างเข้าร้านของตน แต่เหตุการณ์ในตอนหลังต่อมาประมาณ 10 นาที จำเลยวิ่งออกจากร้านโดยไม่พูดจาแล้วใช้ปืนยิงโจทก์ร่วมทันทีเช่นนี้หาใช่จำเลยกระทำในขณะที่เกิดโทสะพลุ่งขึ้นเฉพาะหน้าไม่ และในช่วงเวลา 10 นาที ที่จำเลยอยู่ในร้านเชื่อว่าจำเลยมีโอกาสคิดไตร่ตรองทบทวนดีแล้วว่าจะยิงโจทก์ร่วมหรือไม่และได้ตระเตรียมปืนไว้ใช้ยิง การที่จำเลยใช้ปืนยิงโจทก์ร่วมจึงเป็นการกระทำโดยไตร่ตรองไว้ก่อน

คำพิพากษาศาลฎีกาที่ 1248/2509 

              จำเลยเกิดเรื่องกับนายปรีชาในเวลาประชุม ซึ่งเป็นเหตุให้จำเลยโกรธแค้นนายปรีชา จำเลยออกจากที่ประชุมไปแล้ว การประชุมก็ยังมีต่อไปจนภายหลังเลิกการประชุม และผู้คนที่มาประชุมกลับไปเกือบหมดแล้ว จำเลยจึงมาทำร้ายนายปรีชา ศาลฎีกาเห็นว่า การทำร้ายมิได้เกิดจากโทสะพลุ่งขึ้นเฉพาะหน้าแล้วทำร้าย แต่เป็นกรณีที่เกิดโทสะ แล้วไปเกิดความคิดไตร่ตรองตัดสินใจอย่างหนักในการตกลงใจกระทำผิด ในกรณีนี้จึงเป็นการกระทำผิดโดยไตร่ตรองไว้ก่อนตามประมวลกฎหมายอาญามาตรา ๒๘๙ (๔) จึงพิพากษาแก้คำพิพากษาศาลอุทธรณ์บังคับคดีไปตามคำพิพากษาศาลชั้นต้น  

คำพิพากษาศาลฎีกาที่  2217/2556

            มีปัญหาวินิจฉัยตามฎีกาของโจทก์ว่า จำเลยร่วมกับพวกฆ่าผู้ตายโดยไตร่ตรองไว้ก่อนและพยายามฆ่าโจทก์ร่วมโดยไตร่ตรองไว้ก่อนหรือไม่ โจทก์และโจทก์ร่วมมีนายวุฒิพงษ์เบิกความเป็นพยานซึ่งมีสาระสำคัญสอดคล้องเชื่อมโยงกับคำเบิกความของโจทก์ร่วมและคำให้การของนายวุฒิพงษ์ในชั้นสอบสวน ซึ่งให้การในวันเดียวกับที่เกิดเหตุ ได้ความว่าหลังจากจำเลยส่งนายวุฒิพงษ์แล้วและกำลังขับรถจักรยานยนต์กลับบ้าน จำเลยพบผู้ตายกับโจทก์ร่วม โจทก์ร่วมขับรถจักรยานยนต์วนไปมาโดยถือเหล็กแป๊บมาด้วย พฤติการณ์ดังกล่าวย่อมทำให้จำเลยเชื่อว่าผู้ตายและโจทก์ร่วมจะตามมาเอาเรื่องจำเลยกับนายวุฒิพงษ์ จึงกลับบ้านไปบอกบิดาของจำเลยแล้วนำอาวุธปืนออกมา การกระทำดังกล่าวแสดงให้เห็นว่าจำเลยและบิดาจำเลยเกิดความโกรธที่ผู้ตายและโจทก์ร่วมตามมาเอาเรื่องจำเลยโดยมีอาวุธมาเพื่อใช้ทำร้ายจำเลยและบิดาจำเลยจึงได้ตอบโต้โดยตระเตรียมอาวุธปืนเพื่อมายิงต่อสู้กับผู้ตายและโจทก์ร่วม และเมื่อผู้ตายขับรถจักรยานยนต์ผ่านมา จำเลยและบิดาของจำเลยได้ขับรถจักรยานยนต์ตามไปประมาณ 200 เมตร จึงใช้อาวุธปืนยิงผู้ตายและโจทก์ร่วมที่ด้านหลัง โดยที่ผู้ตายและโจทก์ร่วมมิได้ต่อสู้ด้วย กรณีที่เกิดขึ้นจำเลยและบิดาจำเลยมีโอกาสคิดไตร่ตรองทบทวนแล้วจึงตกลงใจกระทำความผิด หาใช่เป็นการกระทำในลักษณะปัจจุบันทันด่วนไม่ การกระทำของจำเลยจึงเป็นความผิดฐานร่วมกันฆ่าผู้อื่นโดยไตร่ตรองไว้ก่อนและพยายามฆ่าผู้อื่นโดยไตร่ตรองไว้ก่อน ฎีกาของโจทก์ฟังไม่ขึ้น
 คำพิพากษาศาลฎีกาที่  4577/2558

       เมื่อจำเลยที่ 1 ตระเตรียมอาวุธมีดของกลางกลับไปที่ร้านคาราโอเกะในนาเมื่อผู้ตายเห็นจำเลยที่ 1 จึงวิ่งหนี จำเลยที่ 1 ไล่ตามไปเป็นระยะทางถึง 50 เมตร และใช้อาวุธมีดของกลางที่เตรียมมาฟันแทงผู้ตายอย่างแรงหลายครั้งจนเป็นเหตุให้ผู้ตายถึงแก่ความตาย ที่ศาลอุทธรณ์ภาค 8 วินิจฉัยว่าการกระทำของจำเลยที่ 1 เป็นการฆ่าผู้อื่นโดยไตร่ตรองไว้ก่อน ต้องด้วยความเห็นของศาลฎีกา
comment71-3:ทนายฟ้องเองไม่ได้หรอก ก็รู้อยู่แก่ใจว่าฝ่ายผู้ตายมีส่วนร่วมในการกระทำความผิด ไม่ใช่ผู้เสียหายโดยนิตินัย
ส่วนเรื่องตำรวจจะแจ้งข้อหาอะไรนั้นอย่าไปซีเรียสอะไรมาก ยังไงก็ต้องผ่านอัยการเพื่อฟ้องศาล หากอัยการเห็นว่าเป็นไตร่ตรองก็สามารถฟ้องข้อหาฆ่าโดยไตร่ตรองได้ ยังไงอัยการก็คงรู้กฎหมายมากกว่าพวกเราๆท่านๆที่ท่องฎีกาย่อสั้นมาตอบแน่ๆ
comment71-4:คดีหมอ ตอนแรกสั่งไม่ฟ้อง พ่อของหมอผัสพร ต้อวฟ้องเอง แล้วก็ชนะ กมอสิสุทธิ์ โดนลงโทษ  
อยากทราบ ว่า แล้วถ้างั้น อัยการที่ทำให้ตอนแรกไม่ฟ้อง แล้สมาตอนหลังมาฟ้องได้ จะทำให้อัยการตอนแรกมีความผิดมั้ย ที่ทำสำนวนไม่รัดกุมทำให้เสีนหายกับคดีไม่ฟ้องตอนแรก
comment71-5:ขอบคุณทุกท่านที่มาแลกเปลี่ยนความเห็นครับ
comment72:แล้วนี่เรียนหนังสือมาเพื่ออะไร
เรียนกฎหมายมาเพื่ออะไร
คนทุกคนต้องรู้กฎหมายไปเพื่ออะไร

ดำเป็นขาว
ขาวเป็นดำ
comment73:บางทีกฏหมายก็ไม่ยุติธรรมเสมอไป
กฏหมายธรรมชาติหายไปนานแล้วสำหรับไทย
comment74:วิวาทอะไร??  6 รุม 1 นะ
comment75:เฮ้อ คดีนี้มันยากมากเลยหรอ
comment76:ประเทศไทย!! เป็นไปได้ขนาดนี้เลยเหรอเนี่ย ถ้าจัดการพวกนี้ไม่ได้ก็อย่าหวังว่าจะเจริญเลยเพราะท้ายสุดแล้วประเทศก็จะเต็มไปด้วยกากเดนมนุษย์ คนดีๆก็ไม่กล้าทำอะไรมากเพราะเสียงไม่ดัง..เฮ้อ..อนาถใจ!!
comment77:พยานมี กล้องวงจรปิดก็มี คน6คนสู้กับคนๆเดียว ...มันเข้าใจกันยากมากเลยเหรอ สิ้นหวังกันแล้วประเทศนี้
comment78:* บารมีลูกตำรวจ...? (ขออนุญาตแชร์ครับ)
http://pantip.com/topic/35120401

title:อ้างเป็นลูกนายพล รุมตื้บเละโชเฟอร์แท็กซี่ ยิงขู่7นัด อึ้งสาวในแก๊งบอกตร.ก็ทำอะไรเพื่อนไม่ได้ !!!!
comment:เมื่อเวลา 02.30 น. วันที่ 28 ก.ย. พ.ต.ต.ลัทธวัฒน์ เพ็งชัย สวป.สน.มักกะสัน ได้รับแจ้งเหตุโชเฟอร์ขับรถแท็กซี่ถูกกลุ่มวัยรุ่นรุมทำร้ายร่างกายได้รับบาดเจ็บสาหัส พร้อมทั้งใช้อาวุธปืนยิงขึ้นฟ้าข่มขู่จำนวนหลายนัด บริเวณปากทางเข้าอาร์ซีเอฝั่งแยกจตุรทิศ ถนนจตุรทิศ แขวงบางกะปิ เขตห้วยขวาง จึงนำกำลังรุดไปตรวจสอบ

 ที่เกิดเหตุพบเพียงกองเลือด และปลอกกระสุนปืนขนาด 9 ม.ม. ตกอยู่บนพื้นถนนจำนวน 7 ปลอก จึงเก็บรวบรวมไว้เป็นหลักฐาน ส่วนผู้ได้รับบาดเจ็บถูกนำตัวส่งโรงพยาบาลราชวิถี ทราบชื่อคือ นายธานินทร์ พรำนัก อายุ 31 ปี โชเฟอร์รถแท็กซี่ ยี่ห้อโตโยต้า อัลติส สีเขียวเหลือง หมายเลขทะเบียน มช-8125 กทม. ได้รับบาดเจ็บอาการสาหัส ใบหน้าบวมปูดจนตาปิด ปากแตก ตามร่างกายมีรอยฟกช้ำหลายแห่ง แพทย์ต้องนำตัวเข้ารักษาในห้องไอซียู

 ผู้สื่อข่าวรายงานว่า หลังเกิดเหตุกลุ่มวัยรุ่นที่ก่อเหตุได้ขับรถตู้ยี่ห้อโฟล์คสวาเกน คาราเวล สีบรอนซ์เงิน หมายเลขทะเบียน ฮข-8514 กทม. หลบหนี เจ้าหน้าที่จึงวิทยุเพื่อทำการสกัดจับรถตู้คันดังกล่าว จนกระทั่งเวลา 04.00 น. เจ้าหน้าที่พบรถตู้คันดังกล่าวขับย้อนกลับมาที่บริเวณด้านหน้าอาร์ซีเอ อีกครั้งเจ้าหน้าที่สายตรวจและกำลังฝ่ายสืบสวน สน.มักกะสัน จึงสามารถจับรถตู้คันดังกล่าวเอาไว้ได้ที่บริเวณด้านหน้าร้านแฟมิลี่มาร์ท ถนนเพชรอุทัย แขวงบางกะปิ เขตห้วยขวาง

 โดยภายในรถตู้มีนายบุลเสฏฐ์ วุฒิวิญญูชน อายุ 27 ปี อยู่แขวงหนองค้างพลู เขตหนองแขม และนายชุติรัตน์ ถนอมสิงห์ อายุ 27 ปี อยู่แขวงนครไชยศรี เขตดุสิต

 จากการตรวจค้นภายในรถตู้คันดังกล่าว พบอาวุธปืนสั้นแบบออโตเมติก ขนาด 9 ม.ม.ยี่ห้อกล็อก 26 จำนวน 1 กระบอก พร้อมกระสุนขนาดเดียวกันจำนวน 8 นัด และซองบรรจุกระสุน 1 ซองซุกซ่อนอยู่ภายในกระเป๋าสะพายสีน้ำตาล และอาวุธปืนสั้นแบบออโตเมติก ขนาด .45 ยี่ห้อกล็อก 30 พร้อมกระสุนขนาดเดียวกัน จำนวน 18 นัด และซองบรรจุกระสุน 2 ซอง ซุกซ่อนอยู่ภายในกระเป๋าสะพายสีดำ เจ้าหน้าที่จึงยึดไว้เป็นหลักฐาน ก่อนควบคุมตัวทั้งสองคนมาสอบปากคำที่ สน.มักกะสัน

 สอบสวนนายสุรชัย ฝอยทอง อายุ 32 ปี เพื่อนผู้ได้รับบาดเจ็บ ให้การว่า ก่อนเกิดเหตุ ตนกับนายธานินทร์ พร้อมเพื่อนโชเฟอร์แท็กซี่อีกหลายคน มาจอดรถรอผู้โดยสารอยู่บริเวณปากทางเข้าอาร์ซีเอ อยู่ตามปกติ จนกระทั่งรู้สึกหิวน้ำ ก็เลยชวนนายธานินทร์ ไปซื้อน้ำดื่มใกล้ๆ กัน ซึ่งขณะนั้นก็มีกลุ่มวัยรุ่นคู่กรณีขับรถตู้ยี่ห้อโฟล์คสวาเกน คาราเวล สีบรอนซ์เงิน หมายเลขทะเบียน ฮข-8514 กทม. มาจอดบริเวณปากทางเข้าอาร์ซีเอ โดยมีวัยรุ่น 3 คน เป็นหญิง 2 คน และชาย 1 คน ลงมาซื้อน้ำดื่มที่รถเข็นอยู่ เมื่อตนกับนายธานินทร์เดินไปถึงรถเข็นขายน้ำดื่ม ตนก็หันไปบอกให้นายธานินทร์เลี้ยงน้ำดื่มตน เนื่องจากเพิ่งได้เงินจากการไปส่งผู้โดยสารมา

 นายสุรชัย ให้การอีกว่า ระหว่างที่ตนหันไปคุยกับนายธานินทร์เสร็จ วัยรุ่นชายที่ยืนซื้อน้ำอยู่ใกล้ๆ กัน ก็หันมาผลักอกตน แล้วก็พูดว่า “เฮ้ย อะไรเนี่ย” ตนก็หันไปบอกชายคนดังกล่าวว่า “ผมไม่ได้คุยกับพี่นะครับ ผมคุยกับเพื่อนผม” พอพูดจบเท่านั้น ชายคนดังกล่าวก็ตบหน้านายธานินทร์ ไป 1 ครั้ง ทำให้นายธานินทร์ชกสวนกลับไป 1 หมัดทันที หลังจากนั้น กลุ่มวัยรุ่นที่อยู่ในรถตู้คันดังกล่าวอีกประมาณ 5 คน ก็พากันกรูลงมาจากรถตู้

 ก่อนจะตรงเข้ามาลากนายธานินทร์ไปรุมกระทืบจนสะบักสะบอม แม้นายธานินทร์จะยกมือไหว้ขอชีวิตก็ยังไม่หยุด ขนาดถูกเตะหน้าจนสลบไปแล้วก็ยังถูกรุมกระทืบต่อ หลังจากนั้น มีชายวัยรุ่นหนึ่งในนั้นก็ชักอาวุธปืนขึ้นมาจ่อหัวนายธานินทร์ แต่เพื่อนๆ เข้ามาห้ามไว้ ก่อนที่ชายดังกล่าวจะใช้อาวุธปืนยิงขู่ขึ้นฟ้า ประมาณ 7 นัด ทำให้ไม่มีใครกล้าเข้าไปช่วยเหลือ จนกระทั่งทั้งหมดรุมกระทืบเพื่อนตนจนหนำใจแล้วก็พากันขึ้นรถตู้หลบหนีไป ก่อนที่จะมีเจ้าหน้าที่กู้ภัยมาช่วยนำตัวนายธานินทร์ส่งโรงพยาบาล

 ด้านนายหนุ่ม (นามสมมติ) โชเฟอร์แท็กซี่ที่อยู่ในเหตุการณ์อีก 1 ราย กล่าวว่า จังหวะที่กลุ่มวัยรุ่นกำลังรุมกระทืบนายธานินทร์อยู่นั้น พวกตนได้ยินกลุ่มวัยรุ่นพูดด้วยว่า “ไปเรียกพวกมาเลย กูไม่กลัว พ่อกูใหญ่ ใครมีปัญหาเจอกูที่สืบ 4” ซึ่งช่วงนั้นตนก็หันไปบอกผู้หญิงของกลุ่มวัยรุ่นที่ก่อเหตุดังกล่าวว่า ให้เข้าไปช่วยห้ามเพื่อนหน่อย เพราะนายธานินทร์ถูกกระทืบจนปางตายแล้ว แต่ผู้หญิงของกลุ่มวัยรุ่นบอกตนว่า “ห้ามทำไม พวกเขาไม่ผิด เรียกตำรวจมาเลย ตำรวจที่ไหนก็ทำอะไรเขาไม่ได้หรอก”

 ร.ต.ท.พรปรีชา ไชยกาล พนักงานสอบสวน สน.มักกะสัน เจ้าของคดี เปิดเผยว่า เหตุการณ์ที่เกิดขึ้นต้องแยกออกเป็น 2 เหตุการณ์ โดยเหตุการณ์เมื่อช่วง 04.00 น. เป็นเหตุซึ่งหน้า ที่เจ้าหน้าที่สกัดจับรถตู้เอาไว้ได้พร้อมอาวุธปืนจำนวน 2 กระบอก และกระสุนปืนอีกหลายนัด ซึ่งจากการสอบปากคำผู้ต้องหาให้การว่า อาวุธปืนทั้ง 2 กระบอก มีทะเบียนของตัวเอง 1 กระบอก และของคนอื่นอีก 1 กระบอก ซึ่งหลังจากนี้จะทำการตรวจสอบทะเบียนอีกครั้ง

 ส่วนเหตุการณ์รุมทำร้ายร่างกายที่บริเวณหน้าทางเข้าอาร์ซีเอ ก่อนหน้านั้นไม่ใช้เหตุการณ์ซึ่งหน้า ทางพนักงานสอบสวน จะทำการสอบปากคำญาติและเพื่อน รวมทั้งตัวนายธานินทร์ผู้ได้รับบาดเจ็บอย่างละเอียดอีกครั้งว่าผู้ก่อเหตุทั้งหมดมีกี่คน พร้อมทั้งให้ชี้ตัวยืนยัน นอกจากนี้ยังต้องรอผลการตรวจร่างกายจากแพทย์ผู้ทำการรักษาว่า ได้รับบาดเจ็บมากน้อยแค่ไหน หากไม่สาหัสก็จะแจ้งข้อหาทำร่างกายผู้อื่นจนได้รับบาดเจ็บ แต่หากแพทย์ลงความเห็นว่าได้รับบาดเจ็บสาหัส ก็จะแจ้งข้อหาทำร่างกายผู้อื่นจนได้รับบาดเจ็บสาหัสต่อไป

 เบื้องต้นเจ้าหน้าที่แจ้งข้อหามีอาวุธปืนและเครื่องกระสุนปืนไว้ในครอบครอง โดยไม่ได้รับอนุญาต , พกพาอาวุธปืนไปในเมือง หมู่บ้าน หรือทางสาธารณะโดยไม่มีเหตุอันควร

 ผู้สื่อข่าวรายงานอีกว่า ขณะเจ้าหน้าที่นำตัวมาสอบสวนผู้ต้องหาทั้งสองคนพยายามก้มหน้าหลบช่างภาพและผู้สื่อข่าวตลอดเวลา โดยจากการตรวจสอบพบว่า นายบุลเสฏฐ์ มีชื่อเป็นเจ้าหน้าที่ตำรวจยศ ส.ต.ต. สังกัด สภ.กระทุ่มแบน อีกด้วย โดยพบวัยรุ่นในกลุ่มมีนามสกุลตรงกับ นายพลคนหนึ่งในกองบัญชาการกองทัพไทยด้วย

Cr : ข่าวสด ออนไลน์

   ทีอย่างนี้ล่ะทำเป็นอาย
comment1:ทำไมต้องปิดหน้าอาย ไอ้ตอนทำนี่เก่งจริง ๆ พอตอนยอมรับกลับไม่เก่ง
comment1-1:ปิดหน้าทำไม วะ    จะได้รู้ว่า ลูกใคร  ใหญ่แค่ไหน สลัดดด
comment1-2:มีรูปหน้าตรงบ้างหรือเปล่า
comment1-3:กุ๊ย ดี ๆ นี้เอง ซะ ทุล จริงๆๆ
comment1-4:ใหญ่จริงเอา "พ่อ" มาสน.ด้วยสิคะ พ่อ! ใหญ่อยู่แล้วจะกลัวอะไร จะอายทำมายยยยยยยยย
comment2:ต้องดูว่าจะรอดไหม 
แต่ไอ้คนที่เอาปืนมาจ่อหัวจะยิงนั่นน่าจะโดนพยายามฆ่าเพราะถ้าเพื่อนมันไม่ห้าม แท็กซี่คงตายไปแล้ว
เลวชาติจริงๆ หมาจะเกิดก็เสรือกไปกัดหางลูกอ๊อดหมา
comment2-1:ไม่ได้เรียนกฎหมายมา
แต่ถ้าผมจำไม่ผิด ไม่ว่าการเอา ปืนจริง หรือ ปืนปลอม
ไปจ่อข่มขู่คู่กรณี ก็ถือว่าเป็นข้อหาพยายามฆ่าได้แล้วนี่ครับ
comment2-2:แล้วไหงโดนตั้งข้อหาแค่ ทำร้ายร่างกาย
comment3:เลวแต่เด็ก
comment4:ผมว่ารอด 555 ไม่เกิน 3วันเงียบ
comment5:เลวจริง ตอนทำล่ะห้าว พอโดนจับ หลบหน้าทำไม
เป็นตำ...เขาให้ดูแลประชาชน แต่กลับทำร้ายประชาชน
คนหาเช้ากินค่ำ
comment6:ใครๆเขาก็ให้การเป็นประโยชน์กับตัวเองอยู่แล้ว ใครมันจะบ้าไปบอกว่าผมปากแมวเอง...

สรุป ฝนตกขี้หมูไหลคนอะไรมาพบกัน
comment7:ตอนนี้นอนตีพุงอยู่บ้านแล้วทนายจัดการต่อ
comment8:กล้าที่จะทำเลว แต่หน้าต้องหนากว่านี้สิ อายทำไมกล้อง
comment9:เชื่อผมเหอะ..พวกนั้นเขาพูดถูกแล้ว

ใครทำไรพวกเขาไม่ได้หรอก

เดี๋ยวก็เงียบ..ตามแบบฉบับตำรวจไทย
comment10:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
comment10-1:ขอโทษนะคะ พอดีว่าเป็นลูกสาวของพล.อ. พนา ถนอมสิงห์ ขอแจ้งนิดนึงว่า พล.อ. พนา และครอบครัวถนอมสิงห์ทุกคนที่ดิฉันรู้จัก ไม่มีใครสักคนที่รู้จักนายชุติรัตน์ เพราะฉะนั้น ไม่ได้เป็นญาติกันค่ะ แค่คนที่นามสกุลเหมือน แล้วตอนนี้ทางตำรวจได้แจ้งชื่อของพ่อนายชุติรัตน์มาแล้ว ซึ่งไม่ใช่นายพล และไม่มีญาติคนใดของดิฉันที่รู้จักพ่อของนายคนนี้ ฉะนั้น กรุณาอย่ากล่าวอ้างโดยไม่ได้ทราบความจริงค่ะ เข้าใจว่ามีสื่อบางรายนำชื่อคุณพ่อของดิฉันไปลง เพื่อให้ข่าวดูมีความน่าสนใจมากขึ้น ซึ่งขณะนี้ดิฉันและครอบครัวได้โทรไปคุยกับสื่อเหล่านั้นแล้ว โดยให้ลบข้อความดังกล่าว ซึ่งบางสื่อได้ลบออกแล้ว และวันนี้คุณพ่อของดิฉันจะไปที่สถานีตำรวจเพื่อลงบันทึกประจำวันถึงข่าวที่ก่อให้เกิดความเสียหายกับครอบครัวของดิฉันนี้ค่ะ
comment10-2:อย่าลืม เจ้าของความเห็นนี้ด้วยนะครับ เป็นกำลังใจให้ครับ
comment10-3:รับทราบครับ ผมพิมพ์ว่าอาจจะเพราะอ่านเจอในข่าวครับ
comment11:ถนอมสิงห์..
comment12:อ่านตัวหนังสือ............................................




ประกอบกับภาพ....................................+ อารมณ์



รอข้อมูลเพิ่มดีก่า................................................
comment13:ใหญ่แล้วเอามือปิดหน้าทำไม กร่างต่อสิครับผ
comment14:
comment15:ก็ตามที่เค้าบอกก็ถูกน่ะแหละครับ   ทำอะไรเค้าไม่ได้   

ไม่ต้องกังวลไปครับ  อะไรก็ทำอะไรเค้าไม่ได้แน่นอน   พูดตรง ๆ ตามที่พิมพ์เลยครับ ไม่ต้องแปลหรือหาว่าผมประชดน่ะ  เรื่องจริง ๆ เลย

ตามที่พิมพ์ น่ะครับ
comment16:จะรอดู
comment16-1:ลองพิมพ์นามสกุลดูสิครับ ใน  อากุ๊ก ๆ  กรู๋
comment17:ตำรวจทำคดีนี้ คงหนักใจแย่เลย
comment18:นึกว่าแก็งมังกรแดง ในเรื่องตะวันตัดบูรพา
comment19:โชว์ ญ หน่ะครับ

เด็กเหอขน เอารถพ่อมาใช้ 

ขนาดลูก สตต. ยังกร่างขนาดนี้ แล้วใหญ่กว่านี้ จะขนาดไหน...
comment19-1:คนทำคือสตตค่ะ เค้าเป็นลูกนายพลนามสกุลถนอมสิง
comment19-2:ส.ต.ต. กับคนนามสกุลถนอมสิงห์ คนละคนกันครับ มาด้วยกันแต่คนละคน
comment19-3:คนที่นามสกุลถนอมสิงห์ในเรื่องนี้ก็ไม่ได้เป็นญาติกับพลเอกพนา ถนอมสิงห์แต่อย่างใด ตามคห.10-1
comment20:ลอยนวล ตามระเบียบพักเลย
comment21:อยากรู้ ว่าคดีนี้จะเป็นยังไง ช่วยกันโหวตเร้ว
comment22:โหวดให้ครับ
comment23:อยากรู้พ่อจะว่ายังไง สอนลูกไม่ได้อย่ามีลูกน้องเลยครับท่าน
comment24:แค่ญาติ  พอเกษียรแล้วก็ตาแก่ตัวนึง  บารมีมันไม่ได้อยู่ตลอดไปหรอกนะ แต่สิ่งดีๆที่กระทำ จะทำให้คนนับถือ
comment24-1:ไม่ใช่ญาติค่ะ แค่คนนามสกุลเหมือนกัน
comment24-2:กรุณาอ่าน 10-1
comment25:เชื่อเหอะเดี๋ยวเรื่องเงียบ ทุกอย่างก็เงียบไปด้วย ยิ่งเป็นลูกหลานพลเอกทหาร
comment25-1:ไม่ใช่ลูกหลานค่ะ
comment25-2:กรุณาอ่าน 10-1
comment26:สงสารคนโดน. ไอ้เลวพวกนี้มันจะได้รับกรรมไหม
comment27:รุ่นเดียวกันกับผมเอง แต่ผมอยากให้โดนโทษหนักๆนะ ออกไปเถอะ ไอ้พวกไรวินัย สันดารไม่ดี
comment27-1:จบ รร 7 นครปฐม ใช่มั๊ย คนทำอ่ะ ทำไปได้ เฮ้อ!!!
comment27-2:ใช่ครับ แต่ผมอยู่ รร.น
comment28:จะรอดูความยุติธรรมของประเทศ นามสกุลใหญ่ ลูกหลานทหารยศนายพลหรือคนหาเช้ากินค่ำที่เจ็บบางตาย ใครจะรอด ใครจะกล้าทำคดี งานนี้หวังว่า  คนผิดจะได้รับบทลงโทษที่เหมาะสม จะรู้ดูว่ายุคทหารครองประเทศ ความยุติธรรมจะบังเกิดมั้ย จากคดีนี้
comment28-1:กรุณาอ่าน 10-1
comment29:ก็ตามที่เค้าว่านั่นแหละทำอะไรเค้าไม่ได้หรอกคดีนี้ไม่เกิน 3 วันเงียบ
comment30:เรื่องเงียบแน่นอน
comment31:
comment32:โหวตค่ะ ไม่อยากให้เรื่องเงียบเลย พวกกร่างแบบนี้
comment33:ลูก " พล นิกร กิมหงวน " เหรอ
comment33-1:ตามเนื้อเรื่อง พล พัชราภรณ์ นี่สุภาพบุรุษสุดๆ มีความรักชาติ รับใช้ชาติต่างๆนานาหลายโอกาสนะครับ ไอ้หมอนี่ไม่น่าจะได้รับเกียรติอย่างนั้นนะ น่าจะเป็นว่าพลสามาถอัดพวกมันทั้งแก๊งให้หมอบได้มากกว่านะครับ
comment33-2:ถ้างั้นถอนคำพูดครับ  เป็นลูกที่มีพ่อชื่อพล  ก็แล้วกัน
comment34:ใส่ aquanaut jumbo น่าจะรวยพอสมควร
comment34-1:ตาดีมาก
comment34-2:อยู่แล้วล่ะครับ นั่ง Caravelle พก Glock ใส่ Patek

pattern ลูกคนรวย
comment34-3:fake เยอะไปครับ
รถเช่า ปืนยืม นาฬิกาผ่อน
comment34-4:แต่ผ่อนนาฬิกาหลักแสนได้
ก็ต้องไม่ใช่คนจน หาเช้ากินค่ำอยู่ดีแหละ
comment34-5:เสื้อดำเข็มขัดหรูแต่เก๊
comment34-6:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment34-7:ปลอม ครับ
comment35:สงสัยกับคำว่า "เหตุซึ่งหน้า" คือไม่เข้าใจ อีคำนี้ตกลงมันมีเพื่อเอื้อให้คนโดนทำร้าย ให้ตำรวจไม่ต้องทำงาน หรือ ให้โจรแม่มรอยนวล

ถ้าตำรวจจะบอกว่าแยกเป็นสองคดี ยังไงก็หลุด ปืนไปเช็คมีทะเบียนทุกกระบอกชัวร์ ส่วนเรื่องรุมทำร้าย ถามหน่อยเถอะจะมีใครกล้าออกมาเป็นพยานและชี้ตัว (นิสัยคนไทยคือ กูไม่ยุ่ง กูขอทำมาหารับประทานดีกว่า) หวังเพิ่งกล้องวงจรปิด ต้องเสียหรือไม่ก็แถวนั้นไม่มีกล้องจับได้ อ่ะถึงมีกล้องจับได้ ใครจะมากล้าขี้ตัวคนที่มารุมทำร้ายโชเฟอร์ เพราะคำว่าเหตุซึ่งหน้านี่หล่ะเจอมากะตัวเลย ตำรวจไม่รับแต้งความคนมาโขมยของในร้าน ตำรวจมีการมาถามว่าตอนโจรโขมยมีใครเห็นซึ่งๆๆหน้าไหม สาดดดดด วั้นจะมีกล้องวงจรปิดไปทำไมฟระติดมาก็แพง

ปลง น่าสงสารโชเฟอร์แท็กซี่
comment35-1:นั่นสิ เหตุซึ่งหน้าอะไรฟะ
comment35-2:มันเป็นเรื่องของข้อกฎหมาย ไม่ใช่ตำรวจ ก็กฎหมายมันอ่อนไง
comment35-3:เฮ้อ อ่านเจอว่ากฎหมายอ่อนทีไร เราเซ็งทุกทีค่ะ มันไม่ได้อ่อนค่ะ แต่คนบังคับใช้มันมักง่ายต่างหากล่ะคะ
ขนาดบอกจะแจ้งความ ก็ยังแค่ลงบันทึกประจำวันให้ ไม่บอก ไม่อธิบาย คนไม่ได้เรียนไม่ได้ศึกษาจะทราบได้ยังไง

บางทีตำรวจก็ชอบพูดอะไรให้คนงง จนคนไม่รู้จะพูดยังไง ได้แต่ยอมก้มหัวจบๆ ไป ทั้งที่จริงๆ แล้วมันจบได้ที่ไหนละเว้ยเฮ้ย

โมโหอะ

เอาเป็นว่าเราอยากให้คนไทยศึกษาเรื่องกฎหมายพื้นฐานกันไว้บ้างเหมือนกัน ไม่ใช่เพื่อใคร แต่เพื่อตัวเองนะ
comment35-4:ปืนมีทะเบียนจริงครับ แต่ว่าพกพาไม่ได้ถึงแม้จะมีทะเบียน ถ้าจะพกต้องมีใบพกและใช้ในราชการเท่านั้น ยิงปืนในที่สาธารณะก็มีความผิด และทำร้ายร่างกายผู้อื่นจนได้รับบาดเจ็บสาหัส นี่คดีอาญานะครับ อาจจะพ่วงข้อหาพยายามฆ่าอีกด้วยคับ
ถ้าจะพูดถึงกฏหมายผมบอกเลยว่าตำรวจมีหน้าที่ทำตามกฏหมายครับ เขียนมาแบบนี้ก็ต้องทำแบบนี้ ทำนอกเหนือจากนั้นมีสิทธิ์โดนฟ้องกลับง่ายๆ กฏหมายเมืองไทยอ่อนแอจนตำรวจไม่กล้าที่จะทำอะไรมากคับ ให้สิทธิ์ผู้กระทำผิดมากเสียจนบ้านเมืองเละเทะอย่างที่เป็นอยู่ไง
comment36:ทำยังไงเรื่องถึงจะไม่เงียบ ช่วยกันคิดสิครับ
comment36-1:จริงๆนะต้องมีการลงโทษอย่างจริงจัง ไม่ใช่ใช้เส้นสายเพื่อให้พ้นผิด แต่เผลอๆคดีนี้ก็ปล่อยไปตามเส้นสาย
comment37:โหวตค่ะ
comment38:ไม่มีอะไรมากครับ ชกต่อยกันเล็กน้อย แค่ยิงปืนขึ้นฟ้าเล่น ๆ ชิว ๆ ครับพี่น้อง จบกันดี ๆ เถอะ คนไทยมีน้ำใจเรื่องแค่นี้ไม่โกรธกันอยู่แล้ว
เมื่อไหร่พวกใหญ่ ๆ กร่าง ๆ เนี่ยมันจะมาเจอกันสักทีนะ อยากรู้จริงมันจะจบยังไง
comment38-1:ยิงปืนขึ้นฟ้า มีโทษขนาดไหน(เห็นปีใหม่ ยิงกันจัง) ลูกกระสุนตกทะลุหลังคาบ้าน
comment38-2:พล.ต.ท.จรัมพร สุระมณี ที่ปรึกษา 


ระบุการยิงมีโทษหนักและสามารถจับกุมคนร้ายได้ พร้อมยกตัวอย่างคดีน้องมายด์ ที่ จ.ราชบุรี เมื่อปี 54 พร้อมยกตัวอย่าง กระสุน .45 หรือ 11 มม. ตกลงมาจากฟ้า = น้ำหนัก 3 กก. หล่นลงมาที่ความสูง 1.2 ม. ซึ่งรุนแรงมาก ขณะที่กระสุน 9 มม. ตกลงมาจากฟ้า = น้ำหนัก 1 กก. หล่นลงมาที่ความสูง 1.9 ม. ซึ่งรุนแรงมากเช่นกัน


ย้ำคนยิงปืนขึ้นฟ้าอย่างไรก็ต้องตก ไม่ได้อยู่บนอวกาศหรือนอกโลก และเสี่ยงที่จะโดนคนอื่นได้ มองเรื่องนี้เป็นสิ่งที่ใกล้ตัวมาก กระสุนที่ยิงออกไปมันอาจจะโดนใครก็ได้ ย้ำ "อย่ายิงปืนขึ้นฟ้า" และไม่ใช่การสร้างเสริมบารมี เป็นความเชื่อที่ควรเปลี่ยน แนะทำบุญดีกว่า


ระบุการยิงปืนขึ้นฟ้ามีโอกาสถูกแจ้งข้อหาฆ่าคนตายโดยไม่เจตนา ส่วนการยิงปืนในที่สาธารณะก็มีความผิด ผู้ใดเห็นสามารถแจ้งเจ้าหน้าที่ได้ ถ้ามีบ้านไหนที่ดื่มสุราแล้วมึนเมา และชอบยิงปืนสามารถแจ้งตำรวจได้ มีโทษแม้จะยิงในบ้านตนเองก็ตาม


ทั้งนี้อยากให้ประชาชนแจ้งความ "ยิงปืนขึ้นฟ้า" เพื่อเป็นฐานข้อมูลในการปฏิบัติงานของตำรวจ พร้อมยกกรณีตัวอย่างที่ จ. อ่างทอง ซึ่งเจ้าหน้าที่ดำเนินการตามรูปแบบนี้ ทำให้สามารถสาวถึงคนผิดได้ ซึ่งทาง สตช.มีมาตรการ "ยิงปืนขึ้นฟ้า ก็ฆ่าคนได้" รณรงค์ไม่ให้เกิดเหตุ


"คนไทยชอบสร้างเสริมบารมีด้วยวิธีการยิงปืนขึ้นฟ้า ซึ่งความจริงเราสามารถทำได้อย่างอื่น ที่ไม่สร้างโทษให้แก่ใคร" พล.ต.อ.จรัมพร
comment39:จะทำตัวกร่างกับ Taxi ทำไมฟระไม่เข้าใจ ทำไมไม่ไปกร่างกับพวกมาเฟีย พวกค้ายา หรือพวกลูกนายพลที่ไม่ถูกกันล่ะ

อันนี้แบบ......ปัญญาอ่อน


ส่วนที่เป็น ตำรวจ น่าจะเป็นพวกลูกคนรวยแล้วจับยัดเป็นตำรวจ เพราะสังเกตุว่า ผกก. ต้นสังกัดไม่เคยรู้จักเลย แถม สตต. ธรรมดา ปกติ ที่ไหนจะสะพายกระเป๋าหลุยส์ กับใส่เข็มขัด Hermes มั่ง (ถ้าเป็นเสื้อดำนะ ถ้าไม่ใช่เสื้อดำยิ่งแล้วใหญ่ ใส่ Patek)
comment40:ยยยยยยยยยยยยยยยยยย
comment41:".......ตำรวจที่ไหนก็ทำอะไรเขาไม่ได้หรอก......."

ท่านประยู้ดดดดดดด
ท่านสมโยสสสสสสส

จัดการหน่อยยยยยยยยย
comment42:ทีงี้ทำเป็นอาย พวกขยะสังคัง
comment43:รอติดตามชม.....
comment44:".......ตำรวจที่ไหนก็ทำอะไรเขาไม่ได้หรอก......."
comment45:มันน่าจะเอาผ้าถุงให้พวกมันคลุมหัวนะ ทำเป็นอาย ขยะสังคม
comment46:น่าจะเจอคนจริงเหมือนในหนังเรื่องนี้ สะใจมากกกกกกกกกกกกก (ขออนุญาตท่านที่โพสต์ในเพจจ่าด้วยนะคะ) เริ่มนาทีที่13ค่ะ
comment47:จ่ายค่าทำขวัญ ขึ้นศาล ยกฟ้อง จบ ไปกร่างต่อ ประเทศไทย
comment48:รอติดตามชมต่อเลย
comment49:ไม่รู้ว่าเหตุการณ์จริงเกิดอะไรขึ้นบ้าง รอติดตามชมต่อด้วยคนครับ
เพราะไม่ค่อยเชื่อในสิ่งที่แท๊กซี่พูดเท่าไหร่เลย ยิ่งจอดรวมกลุ่มกันอยู่นี่สุดๆ
ไม่รู้ว่าไปโชว์เก๋าเพราะหมั่นไส้รึเปล่า และคงไม่คิดว่าในรถจะมีอีกหลายคน
comment49-1:ก็เป็นไปได้ครับ น่าจะประมาณนี้(เดาเอา)

แท็กซี่ 2 คนเดินไปซื้อน้ำเจอสาวมาซื้อน้ำเลยมองนม มองก้นตามสัญชาติญาณ ไอ้หนุ่มเลยไม่พอใจเข้ามาผลักเพราะกร่างมีปืนมีพวกด้วย หลังจากนั้นก็ตามต้นเรื่องเลย
comment50:เก่งเพราะมีปืน

มีพวกเยอะ


พ่อกูใหญ่


สัญดานแบบนี้   เหมือน หมา แถวบ้านเลย
comment51:ถ้าลูกนายพลจริง รอดครับ ที่นี่ประเทศไทย

อาจจะมีการจับ แจ้งให้โทษออกให้เห็นทางสื่อบ้างว่าจำคุก รอลงไม่รอลงอาญาก็ว่าไป แต่หลังจากนั้นเราไม่รู้แล้วต้องมีการวิ่งเต้นช่วยแน่นอน
comment51-1:กรุณาอ่าน 10-1
comment52:ผมนี่คนนึงล่ะ

[Spoil] คลิกเพื่อดูข้อความที่ซ่อนไว้ที่จะรอฟังความอีกข้าง กลัวหงายเงิบ
comment53:เรียนมัธยมมากับมัน  นิสัยมันกร่างมาตั้งแต่ ม.ต้นแล้วครับ นายต้น ชุติรัตเนี่ย..
comment53-1:จัดมาซักหนึ่งวีรกรรมซิ่ครับ
comment54:ถ้าพ่อใหญ่นักก็จัดให้ดังๆเลยสิครับ จะรออะไร???
comment54-1:กรุณาอ่าน 10-1
comment55:อายุยังน้อย โชว์สาว เมา กร่าง คงอยู่ได้ไม่นาน ตายเร็ว
comment56:วลีเด็ด พ่อกรูใหญ่  มาอีกแหละ 
น่าจะไปจับพ่อมันมาปรับทัศนคติด้วยนะ
comment57:สมยศบอกไม่เกี่ยวมะรืนนี้เล่นหุ้นอย่างเดียวแล้ว
comment58:ปิดบังหน้าตาซะมองไม่ออกเลยว่าลูกนายพลหน้าตาเป็นไง
comment58-1:กรุณาอ่าน 10-1
comment59:แหมเจอกะไอ้ปื๊ดหน่อยไม่ได้  
อีกคนไม่รู้ว่าพ่อมันเป็นใคร อีกคนพ่อมันก็ใหญ่
comment60:จับตาดูกันว่าคดีแบบนี้



คุกมีไว้ขังหมาหรือปล่าว
comment60-1:คุกมีไว้ขังคนจนครับ
comment61:
comment62:สาดๆๆๆๆ
comment63:ยังไงก็เงียบ ทำอะไรไม่ได้หรอก
comment64:เมื่อคืนก็ฟังข่าวอยู่.   ดูท่าทางก็มีอันจะกิน. มีการศึกษาดี. แต่ทำไมเฮียๆแบบนี้.   (เจ๊อยู่เจ๊ตบกะโหลกเลยนะเนี่ย)

ทำไมต้องหลบกล้อง.  ไม่นักเลงจริงนี่หว่า.   ใส่กระโปรงดีกว่ามั๊ยน้อง


งานนี้หากเป็นตำรวจจริง. ต้องออกราชการก่อนป่ะเนี่ย
comment65:จริงๆ ถ้าใหญ่จริง เจ๋งจริงๆ ผมจะไม่ปิดหน้าเลยละ จะเดินยืดอกอย่างสง่าผ่าเผย และจะตะโกนไปตลอดทางว่า กรูหย่ายยยย
ไม่มีใครทำอะไรกรูวววได้  คนใหนถ่ายรูป ตบกล้องกระจาย ตำรวจคนใหนมาถูกเนื้อถูกตัว ยิงทันที ก็หย่ายยยอะ ใครจะกล้าทำอะไร  โด่
comment66:รอดคับ เรื่องแค่นี้...ถ้าใหญ่จริง
comment67:ก็ต้องดูต่อไปว่า ยุคนี้ จะทำอะไรคนพวกนี้ได้ไหม 
กำจัดเถอะครับ คนไม่ดี เอาเข้าคุก 
จะได้ให้รู้ไปว่า ยุคทหารนี่ เป็นยังไง
comment68:ทำไมต้องมีคนคิดว่าแท๊กซี่อาจจะทำไรก่อนป่าว
เห่ยยยยย ถึงความจริงแทกซี่จะเริ่มก่อนนะ แต่อีกฝ่ายดันใช้กำลังจนเค้าเละขนาดนี้...
เหตุผลอะไรก็ฟังไม่ขึ้นอะ
comment69:เพิ่งได้ย้อนกลับไปดู 10-1  ขอภัยด้วยครับผม
comment70:ตัวๆก่ะแท็กซี่ยังไม่กล้าไอ้หน้าตั......ถถถถถถถถย
comment71:เราสงสัยอะ ตามที่เพื่อนของผู้บาดเจ็บเล่ามา ดูเหมือนตัวผู้บาดเจ็บเขาไม่ได้เริ่มเลยนะ เขาไม่ได้พูดอะไรเลย แล้วทำไมคู่กรณีตบเขาก่อน สมมติว่าเข้าใจผิดว่าถูกแซว ท้าทายกัน คนเล่า ที่เป็นคนแซวผู้บาดเจ็บ และเริ่มพูดกับคู่กรณี น่าจะโดนก่อน ทำไมคู่กรณีเริ่มทำร้ายผู้บาดเจ็บที่ไม่ได้พูดอะไรเลย

คู่กรณีทำรุนแรงเกินกว่าเหตุ ทำร้ายร่างกาย ข่มขู่ อันนี้ผิดจริง แต่ฝ่ายเพื่อนผู้บาดเจ็บ ก็เหมือนเล่าความจริงไม่หมดนะ
comment72:Vote
comment73:สรุป  ทำอะไรไม่ได้

ประเทศไทย....
comment74:โถ่ไอหน้า....
comment75:ตำรวจไทยหวงป้ายสำนักงานตำรวจ  แต่ไม่ห่วงชีวิตประชาชน

ตำรวจไทยมีทั้งตำรวจดีและไม่ดี  แต่ผมแปลกใจที่ตำรวจดีทำไมไม่กำจัดตำรวจไม่ดี.
comment75-1:สมมุติฐาน

ไอ้ที่ไม่ดีมันคง  ใหญ่กว่า  เยอะกว่า อีกอย่าง ถ้ากำจัดพวกไม่ดีหมด ก็หมดสำนักงานกันพอดี
comment75-2:เพราะเรามีตำรวจดี กันแต่ปากไง
comment76:....ตุ๊ดสุดๆ ตอนกระทืบเขาทำเป็นซ่า พอขึ้นโรงพักเอามือปิดหน้ากลัวพ่อมันจำลูกตัวเองได้หรือไงว่าลูกมันตุ๊ดขนาดไหน สงสารพ่อแม่มีลูกโง่ๆเยี่ยงนี้
comment77:ใครจะพิมพ์อะไรต่อ แนะนำให้ อ่าน ความเห็น 10-1  ก่อนนะครับ  ไม่งั้นจะทำให้ คุณรู้เท่าไม่ถึงการณ์เหนื่อยมาก
comment77-1:ไม่เป็นไรครับ  เดี๋ยวผมเข้ามาช่วย บอกว่า

กรุณาอ่าน ความเห็น 10-1  ก่อนนะครับ
comment78:แท็กซี่ น่าจะไปกวนอะไรพวกนั้นก่อนไหม  ถึงโดนขนาดนี้
comment79:ผมเรียนม.1-6กับคนเสื้อขาว แต่คนละห้อง ครั้งหนึ่งเคยมีปัญหากับเพื่อนของนายเสื้อขาว คือแค่ทะเลาะกันธรรมดา
นายเสื้อขาวไปตามพวกมาทั้งแก๊งค์เลย
นึกออกไหม 15ต่อ1 
เสื้อดำไม่รู้นะไม่รู้จักปต่เสื้อขาวมันทำชั่วมาตั้งแต่เด็กแล้ว
comment79-1:อ้าว ra-yum มาตั้งแต่เด็กเลยหรือนั่น คงแก้ไม่หายแล้วล่ะ ถ้าหลุดจากการเป็นราชการ คงนึกออกนะว่าหมอนี่จะเดินเส้นทางไหน
comment80:เผื่อคนเข้ามาอ่านทีหลังนะคะ ลูกสาวของ พล.อ. พนา ออกมาชี้แจงแล้วนะคะ อ่านก่อนเนอะแล้วค่อยเม้น
comment81:คนแบบนี้มันไม่กลัวพวกตำรวจก็จริง  แต่คงโดนพ่อมันกระทืบแน่

ปล.ครั้งหน้าใส่แว่นกันแดดบังแสงแฟลชก็ได้นะ
comment81-1:พ่อก็เข้าข้างลูกอีกนั่นแหละ พวกนี้สอนลูกไม่เป็น มักจะสอนลูกให้เป็นโจรโดยไม่รู้ตัว  ถ้าสอนดีคงไม่ทำเลวแบบนี้หรอก
comment82:จะให้กำลังใจ
comment83:ในมุมของคนอ่านและเสพสื่อ เราเข้าใจว่า ไม่พอใจกันทุกคนแหละ หลังจากที่ข่าวได้ออกไป
แต่ โลกเรามี 3 ด้านเสมอ ด้านเรา ด้านเค้า และ ด้านที่เป็นความจริง
เราไม่มีใครรู้ว่า จริงๆแล้วใครผิดหรือถูก แต่ในมุมเรา ฝ่ายที่ไปกระทืบเค้า และ พกปืน ก็ผิดจริง ดำเนินตามกฎหมายไป
แล้วฝ่ายคนขับแท๊กซี่ ใครเที่ยวอาร์ซีเอ น่าจะรู้ว่าตรงนี้แท๊กซี่จอดรอผู้โดยสารเยอะมาก เค้าก็ไม่กลัวใครเหมือนกันนะ ชอบกร่าง พูดจาไม่ดีอ่ะ และชอบขอชาร์ตค่าโดยสาร เราไปเรียกแท๊กซี่ข้างนอกตลอด ไม่เคยขึ้นตรงนั้นเลย
อยากแชร์ในมุมของเหตุการณ์ที่เจอแท๊กซี่แถวนั้น พูดจาไม่ดีกับผู้โดยสารบ้าง,,*
comment84:สงสัยคือสืบ4  คือะไรครับ
comment84-1:นครบาล 4 ครับ
comment85:พันทิปครับ เพิ่มปุ่ม "เชี่ย" ให้สักปุ่มได้มั้ยครับ
comment86:เรื่องนามสกุลตรงกัน แล้วบอกไม่รู้จักเนี่ย ก็ไม่แปลกครับ
ปัญหาไม่ใช่คนไปคุ้ยหรอกครับ แต่ปัญหาคือ ไอ้คนที่ทำชั่ว แล้วรู้ว่าตัวเองนามสกุลเหมือนคนใหญ่คนโต
มันเอาไปอ้างจนเป็นนิสัยมากกว่า
เอาเข้าจริงๆ ถ้าดูจากสภาพแวดล้อม มันก็มีโอกาสเชื่อมโยงนะครับ แต่อาจจะห่างมากหรือคนละสาย
ผมก็มีเพื่อนแบบนี้คนนึง นามสกุลเดียวกับคนใหญ่โตในกองทัพ แต่ไม่รู้จักกันหรอก เพราะญาติคนละสาย
ก็อาศัยพูดจาว่าเป็นหลานแบบนี้แหละ
ก็คงต้องไปไล่เบี้ยกันในครอบครัวเองว่าจะฟ้องเรื่องการกล่าวอ้างไหม
พอดีว่า พล.อ.พนา ค่อนข้างมีชื่อหล่ะครับ
พอนักข่าวได้ยินนามสกุล คงนึกถึงได้ทันทีมากกว่า
comment86-1:เรื่องนามสกุลเหมือนนี่ต้องบอกอีกว่า บางทีไม่ได้เป็นญาติกันแต่นามสกุลเหมือนกันก็มีครับ

ไม่ใช่ว่าต้องเป็นญาติกันเท่านั้นครับ ถึงจะมีนามสกุลเดียวกันได้  หลายๆเคสนี่ต้นตระกูล

ไม่ได้เกี่ยวข้องกันเลย ประมาณว่าอยู่กันคนละภาคยังมีเลยครับ
comment86-2:นามสกุล เหมือนกัน มีทั้งสายเดียวกัน แต่แยกกันมานานจนคนรุ่นต่อมาไม่รู้จักกันก็มี และไม่มีอะไรเกี่ยวข้องกันเลยก็มีครับ

อย่าง ผมไปเจอคนนามสกุลเดียวกับนามสกุลเก่า คุณแม่ผม แต่ไม่ได้รู้จักกับญาติฝ่ายแม่ผมเลยก็มี

แต่ทั้งนี้ทั้งนั้น ถ้าไม่ได้รู้จักกันจริงๆ ก็ไม่ควรแอบอ้างอยู่ดีล่ะครับ
comment87:ทำเปงกร่าง แน่จิงไม่มีปืนดิ มันจะโดนกระทืบจนสลบแทน ทีแบบนี้อายกล้อง ไม่แน่จิงนิ  ส่วนคนเกี่ยวข้องถ้าเปงตำรวจ ต้องให้ออกจากราชการเลย
comment88:ตอนนี้พ่อไปคุยให้เรียบร้อยแล้วมั๊ง 55
comment89:ตอนนี้คดีความไปถึงไหนแล้ว อย่ามัวตามแต่ ไอ้อ๊อด
comment90:เรื่องไปถึงแล้ว ยังลอยนวลทำงานราชการอยู่ปรกติสุขดีหรือเปล่า
comment91:กริบ  มีแต่เสียงแอร์
comment92:10-1 เป็นลูก พลเอก จริงรึเปล่าอะ ไม่รู้ดิล๊อกอินมาลอยๆไม่รู้รับจ้างมาแก้ข่าวรึป่าวน่าจะออกแถลงข่าวหรือชี้แจงให้ชัดเจนดูมีน้ำหนักมีreference  แต่ก็เชื่อว่าคงไม่ใช่สายตรงเป็นแค่ญาติไม่งั้นถ้าแค่นามสกุลเหมือนแล้วทำไมมันกล้าถ่อยขนาดนี้กล้าแอบอ้างว่ารู้จักนายพล อิเพื่อนสาวมีหน้ามาท้าใหเรียกตำรวจอีกสงสัยมันมีเส้นมันคงทำบ่อยแล้วรอด ที่สำคัญ ทำไมตั้งข้อหาแค่ทำร้ายร่างกาย ไม่มีข้อหาไรหนักทั้งๆที่ยิงปืนขึ้นฟ้าถึง 7 นัดและเอาปืนจ่อหัว กระทืบปางตายต้องเข้าไอซียูนี่มันไม่ใช่พยายามฆ๋าเหรอ ฝากหมอเขียนให้หนักๆตามจริงเลยค่ะ
comment93:ขึ้นโรงพักแล้ว ทำตัวหยั่งกับลูกหมา
comment94:เดี๋ยวเรื่องก็เงียบ และกลับมาใช้ชีวิต (เลวๆ) เหมือนเดิม
comment95:นายพลที่นามสกุลนี้มีสองคน คนแรกเกษียณอายุไปแระมาณ27-28แแล้ว ส่วนอีกคนยังรับราชการอยู่มีลูกสาวล้วนสามคน ก่อนจะด่วนสรุปด่าใครถึงพ่อถึงแม่เขาหาข้อมมูลให้ชัดเจนก่อนดีไหมอย่าด่าใครพล่อย...
comment96:แก้คำผิด..
คนแรกเกษียณอายุไปประมาณ17-18ปีแล้ว คนที่สองก็เป็นหลานของคนแรก ยังถามกันอยู่เลยว่าเด็กคนนี้ลูกใคร

นามสกุลนี้เป็นที่ถือว่ามีผู้ใช้ร่วมกันนับร้อย ถือว่าเยอะมากอยู่ในจังหวัดฮะชิงเทรา มีทุกอาชีพแต่อาชีพทหารระดีบนายพลมีสองคนนี้เท่านั้น มีเป็นหมอเยอะมากกว่าอาชีพอื่น
comment97:พวกเราก็ว่ากันไป ได้ด่าสนุกสนาน  แต่ในความเป็นจริง  รอดแบบนิ่ม ๆ
comment98:แท็กซี่ยังแมนกว่าพวกรวมกันทั้งรถอีก ไปตบหน้าเขาโดนเขาต่อยเข้าให้ สุ้ไม้ได้ตามพวกมากระทืบ เอาปืนมายิง 
ลูกผู้ชายเข้าไม่ทำกันแบบนี้วะน้องเอ่ย

หรือว่าต้นสังกัดที่จบมาเข้าปลูกฝั่งมาแบบนี้น่าเรียกเข้าไปซ่อมหน่อยนะ
comment99:เรื่องถึงไหนแล้วครับ
comment100:ตอนนี้เขาวุ่นวายกะการตามหาอ๊อดอยู่ ไม่มีเวลาทำคดีนี้หรอก
comment101:สรุปว่า ลูกสาวท่านนายพลมาบอกให้เเล้วนะครับว่า ไม่รู้จักครับ
comment102:ผมได้ยินเสียงแมงหวี่ มันกริบมาก
comment103:เบื่อจริง ๆ พวกแบบนี้ ไม่รู้หรอว่าพ่อกุ....เป็นใคร 
สงสัยแม่...มันยังไม่รู้เลยว่าพ่อมันเป็นใคร เพราะหลายคนจัด เลยไม่ได้บอกว่าคนไหนเป็นพ่อมัน
แล้วไอ้คนที่เป็นตำรวจ ขนาดมันเป็นแค่ ส.ต.ต. มันยังขนาดนี้
ต่อไปมันยิ่งรับราชการนานขึ้น มันจะขนาดไหนครับ เลวได้ใจจริง ๆ
comment104:
comment105:http://www.springnews.co.th/crime/241329



แชร์ข่าวครับ
comment106:ตกลงเรื่องเงียบแล้วใช่ไหมครับ จะได้เข้าใจว่า และแล้วก็ลงเอย เช่นเดิมว่าบ้านเราทำอะไรกับ คนชนชั้นนี้ไม่ได้จริงๆ
comment107:ข่าวเงียบไปแล้ว..
comment108:เป็นไปตามคาด  เงียบกริ๊บ!!!
comment109:
comment110:น่าทำปืนลั่นใส่จิง ไ
comment111:เงี๊ยบ เงียบ
comment112:เงืยบไปทุกกระทู้แนะนำ ใครใหญ่??
comment113:สรุป บ้านนี้ เมืองนี้ ประเทศนี้ ก้อเหมือนเดิม ใครจะขึ้นมาเป็นใหญ่ ก้อเหมือนเดิม
comment114:เงียบจัง
comment115:สรุป ข่าวนี้เงียบจริงไรจริงใช่มั้ยค่ะ สงสารคนขับรถแท๊กซี่จัง นี่แหละไทยแลนด์ Only!!!
comment116:สงสารแท๊กซี่จัง
comment117:ไม่มีข่าวอัพเดทไรเลยหรอคับ ???
comment118:คดีนี้ไปถึงไหนแล้วครับ ขอความคืบหน้าหน่อยครับ

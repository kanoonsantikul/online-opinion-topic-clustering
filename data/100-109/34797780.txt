title:ขายของออนไลน์โดนหมานำจับ ทำอะไรไม่ได้แล้วแต่อยากแชร์เผื่อจะเป็นประโยชน์กับคนอื่น
comment:สมัครล็อกอินมาเพื่อระบายเลยครับ อาจจะยาวหน่อยก็ขออภัยนะครับ

ผมตกงานมาได้สักพักหนึ่งแล้ว ก่อนออกจากงานมาก็ได้เงินทุนมาก้อนหนึ่งประมาณสี่หมื่นก็เลยคิดว่าจะเอาเงินก้อนนี้มาหาของขายทางอินเตอร์เน็ต 
ผมก็หาของอยู่พักหนึ่งจนไปเจอเข้ากับของเล่นกระจุ๊กกระจิ๊กจากเว็บไซต์ของจีน ดูแล้วก็เอองานมันน่ารักดีก็น่าจะขายได้ เป็นงานเก๋ๆไว้ตั้งโต๊ะน่ารักๆไม่ได้มียี่ห้ออะไรปะทั้งในเว็ปและบนกล่องก็เลยไม่ได้คิดอะไรเรื่องลิขสิทธิ์และลองสั่งมาขายดูสิบชิ้น 
ลองดูก่อนเพราะมีเงินทุนอยู่ไม่มาก แต่ก็หวังว่าน่าจะขายได้บ้างเพราะกะขายไม่แพง บวกกำไรนิดหน่อยเอาไม่เยอะเพราะกลัวขายไม่ออกแล้วเงินจะจม
ระหว่างรอของมาจากจีน ผมก็เปิดเพจ พยายามหาข้อมูลอะไรไป ต้องบอกก่อนว่าตัวผมเองก็ไม่ได้มีประสบการณ์อะไรเกี่ยวกับการขายของทางอินเตอร์เน็ตเท่าไหร่ แต่เพราะตกงานอยู่ก็เลยอยากจะหารายได้มาจากทางนี้ไปก่อน
ตอนรอก็ก็ใจเต้นตุ่มๆต่อมๆว่าของที่สั่งไปจะเหมือนในรูปรึเปล่า เพราะเคยได้ยินกิตติศัพท์เรื่องของไม่ตรงสเป็กจากของจีนมาเยอะ แต่พอของมาถึง เช็คของดูแล้วก็สภาพไม่ได้ผิดไปจากในรูปเท่าไหร่นัก ตอนนั้นก็โล่งใจ คิดว่าตัวเองโชคดีแล้วที่ไม่โดนหลอก และถ้าขายดีก็กะว่าจะสั่งกับเว็ปนี้อีก
พอทุกอย่างลงตัว ผมก็เอาลงขายในเพจทันที 
เอาลงไม่นานครับก็มีลูกค้าสนใจแทบจะทันที
ตอนนั้นผมดีใจมาก เพราะของเพิ่งลงขายไม่นานก็ขายได้เลย
ลูกค้าคนนี้ตอนแรกก็ถามว่าผมมีของกี่ชิ้น เขาเหมาหมดเลยเพราะเขาอยากได้มาก ได้ยินอย่างนี้ก็ยิ่งดีใจเข้าไปใหญ่ แต่ติดที่เขาจะขอนัดรับของเพราะต้องใช้ของเลยในบ่ายวันรุ่งขึ้น(ข้ออ้างประหลาดๆ แต่ไม่ได้เอะใจ)  แต่เผอิญผมต้องออกไปธุระเลยไม่สามารถไปส่งของให้เขาได้ ตอนนั้นเสียดายก็เสียดาย พยายามหาวิธีที่จะแก้ปัญหาแต่ก็ไม่รู้จะแก้ยังไง สุดท้ายก็เลยบอกเขาไปว่าผมไม่สามารถไปส่งให้ได้ คงต้องให้เขาไปหาเจ้าอื่นแทน แต่เขาก็ยังยืนยันและเปลี่ยนเป็นว่าถ้างั้นเป็นพรุ่งนี้ก่อนเที่ยงได้ไหม ซึ่งผมก็ยังไม่สะดวกอยู่ดีเพราะมีนัดรับของ ก็เลยจะต้องขอเป็นส่งพัสดุให้แทน แต่ทีนี้มันติดปัญหาอยู่ที่ถ้าส่งพัสดุแบบให้ถึงก่อนเที่ยงวันพรุ่งนี้เนี่ย ไปรษณีย์คงไม่ทัน และต้องใช้บริการไปรณีย์เอกชนแทน ซึ่งไปรษณีย์เอกชนที่ว่านี่ก็ไม่สามารถส่งพัสดุกล่องใหญ่ขนาดนั้นได้ (ของที่ผมขายชิ้นไม่ใหญ่ครับ แต่ถ้าจะเอาหมดเท่าที่มีนี่ก็จะต้องแพ็คเป็นกล่องใหญ่อยู่) หลังจากปรึกษากับไปรษณีย์เอกชนแล้ว ผมก็กลับไปบอกกับลูกค้าว่าก็คงส่งให้ไม่ได้อยู่ดีเพราะมันใหญ่เกินไป ทางนั้นก็ใจดีบอกว่างั้นเขาขอซื้อก่อนสี่กล่องก็แล้วกัน
ผมก็เออ จากสิบกว่ากล่องเหลือสี่กล่องก็ยังดีวะ ก็ยังขายได้ รีบตกลงเลย พอทางโน้นโอนเงินมา เช็คแล้วเงินเข้าอะไรเรียบร้อยแล้วปุ๊บ ผมก็แพ็คของเรียกคนเข้ามารับทันที
พอของส่งไปแล้วผมก็นั่งยิ้มดีใจที่ขายของได้ทั้งที่เพิ่งเอาลงไม่นาน ไม่ได้คิดอะไรเลย ฝันหวานไปใหญ่โต จนวันรุ่งขึ้น
ตื่นมาก็รีบไปเช็คกับขนส่งว่าของถึงมือลูกค้ารึยัง กลัวลูกค้าไม่ได้ของ เขาก็บอกว่าส่งวันนี้ก่อนเที่ยงแน่ๆ ไม่ต้องห่วง ถึงมือทันแน่ๆ ผมก็สบายใจแล้ว ก็นั่งลงรูปขายของของผมไป จนเที่ยงก็มีโทรศัพท์มา บอกว่าสินค้าของผมละเมิดลิขสิทธิ์และเขาก็แจ้งความไปแล้วอยู่ที่สน. ให้ผมจะไปเจรจา และก็ให้ผมรีบไปเพราะคนที่ไปส่งของ(ซึ่งไม่ได้เกี่ยวอะไรด้วย)โดนจับไว้ในฐานะที่เป็นนผู้ร่วมกระทำผิด
ผมตกใจมาก ตกใจเรื่องของผิดลิขสิทธิ์ไม่พอ ยังตกใจที่ผมไปทำให้คนอื่นที่ไม่รู้เรื่องรู้ราวโดนจับไปด้วยอีกต่างหาก
ความล่กเลยทำให้ผมลืมทุกอย่าง ลืมไปว่าก่อนนี้ก็เคยอ่านเรื่องพวกหมานำจับ พวกล่อซื้อ จากอินเตอร์เน็ทมาแต่ก็ไม่เคยคิดเลยว่ามันคือเรื่องเดียวกัน
ตอนนั้นพอรู้แล้วว่าของเราผิดลิขสิทธิ์จริงๆก็มึนตึบเลย แถมยังห่วงไอ้น้องที่ไปส่งของให้ด้วย  ก็เลยรีบไปที่สน.ให้เร็วที่สุด 
แต่พอไปถึงสน.ก็ไม่เจอใครเลย จนเดินเข้าไปถามตำรวจในห้องสืบสวนว่าผมมาเรื่องโดนจับลิขสิทธิ์ครับ ตำรวจถึงชี้ไปที่โรงอาหารของสน.ให้ ผมก็เลยรีบเดินไปตามนั้น
ถึงตรงนี้ผมก็ยังไม่ได้เอะใจจริงๆ ว่าอ้าวแล้วทำไมถึงไปคุยกันในที่แบบนี้ ไม่ใช่ในโรงพักเหรอ และพอไปถึงแล้วที่ตรงนั้นก็มีน้องที่มาส่งของให้นั่งอยู่ตรงนั้น ผมก็เลยรีบไปหามันและทีมงาน (มันคือผู้ชายตัวอ้วนใหญ่ หัวหยิกตัดสั้น กับผู้หญิงผิวคล้ำผมทอง หน้าแบบชาวอีสาน แล้วก็ผู้ชายผิวคล้ำหน้าแบบชาวอีสานอีกคน)
(พอคิดย้อนกลับไปแล้วก็แค้น เพราะมันเป็นฉากแบบที่ผมเคยเห็นผ่านตามาจากในอินเตอร์เน็ททั้งนั้น มีเครื่องคอม เครื่องปรินเตอร์ ต่อเสียบเป็นเรื่องเป็นราว ดูเป็นสำนักงานย่อมๆ อยู่บนโต๊ะโรงอาหารไม้ๆ แบบที่เคยเห็นเปี๊ยบบบ)
พอไปถึงมันก็บอกให้ผมนั่ง บอกว่ามันเป็นกรรมการบริษัทเจ้าของผลิตภัณฑ์ที่ผมขายของละเมิดลิขสิทธิ์ 
ตอนนั้นผมก็ซื่อไปซะทุกอย่าง มันว่าอะไรก็เชื่อ เชื่อโดยที่ไม่รู้จักชื่อ ไม่ได้ถามชื่อ ไม่ได้เห็นนามบัตร ไม่อะไรเลยสักอย่างมันว่าอะไรมาก็เชื่อไปหมด แถมพอมันชมว่าผมนี่แมนนะ ไม่หนี กล้ามาเผชิญหน้า ก็ยังพาซื่อไปขอบคุณมันอีก อย่างเดียวที่มันให้ดูก็คือโบรชัวร์ของบริษัทเจ้าของผลิตภัณฑ์เท่านั้นเอง ให้เห็นว่ามีของที่ผมขายรวมอยู่ด้วยเท่านั้นเอง (โบชัวร์ แบบที่เอาไว้แจกลูกค้านะแหล่ะครับ) แต่ก็นั่นแหล่ะ ตอนนั้นผมไม่ได้คิดอะไรอื่นเลยนอกจาก เราทำผิด เราพลาดเอาของผิดลิขสิทธิ์มาขายจริงๆ คิดแต่ว่าเราผิดอยู่อย่างเดียว
มันเองก็คงเห็นท่าทางของผมและจับจุดออกก็เลยบอกให้ฟังว่า นี่เป็นคดีละเมิดลิขสิทธิ์นะ ปรับห้าหมื่นถึงสี่แสน จำคุกไม่เกินสี่ปี หรือทั้งจำทั้งปรับ แต่ผมเห็นว่าคุณกล้ามา แมนๆ อย่างนี้ก็เห็นใจไม่อยากให้เป็นเรื่องใหญ่ขนาดนั้น ถ้าตกลงกันได้ก็อยากจะช่วย (ผมก็ยังขอบคุณมันรัวๆ อยู่ และยังขอให้น้องที่มาส่งของให้กลับไปก่อนได้ไหม เขาไม่เกี่ยว ซึ่งมันก็บอกว่าไม่ได้เพราะน้องถือเป็นผู้ร่วมกระทำผิด ต้องนั่งอยู่จนกว่าจะตกลงกันได้) 
แล้วมันก็บอกว่าเรื่องรายละเอียดว่าจะตกลงกันที่เท่าไหร่(ก็หมายถึงว่าผมจะต้องจ่ายเงินเท่าไหร่มันถึงจะไม่เอาเรื่องนั่นแหล่ะ)นั้น ให้ผมไปคุยกับทีมงานฝ่ายกฏหมายของมัน (ซึ่งก็คือผู้หญิงผมทอง) 
ทีนี้ผู้หญิงคนนั้นก็เชิญผมไปอีกฟากหนึ่งของโรงอาหาร ลากเก้าอี้ไปนั่งคุยกันสองคน
มันก็เปิดก่อนเลยว่าเคสแบบนี้ ปกติทางเราสามารถเบิกบริษัทได้เลยทันทีนะแปดหมื่นบาท (ใช้ภาษางงๆ แต่อารมณ์ประมาณว่า พวกมันจะได้รางวัลจากการนำจับนี้แปดหมื่น)
น้องจะตกลงยังไง
ผมก็บอกไปว่าผมไม่มีเงินขนาดนั้นหรอก ของก็เพิ่งขาย ออร์เดอร์แรกก็โดนอย่างงี้แล้ว ทุนก็จมอยู่กับของไม่มีลิขสิทธิ์ที่ผมก็เอาออกไปขายไม่ได้อีก ทั้งเนื้อทั้งตัวก็มีอยู่ไม่กี่พัน
มันก็บอกว่าน้อง มันคงไม่ได้หรอกนะ แปดหมื่นเหลือไม่กี่พัน น้องต้องเข้าใจพี่ด้วยนะ
เออ ตอนนั้นผมก็ทะลึ่งไปเข้าใจมันด้วยนะ แปดหมื่นแหน่ะ เอาวะทั้งเนื้อทั้งตัว รวมเงินก็เหลืออยู่ไม่ถึงหมื่นกะไว้ใช้กินอยู่ระหว่างนี้ แต่ก็นะ นี่มันปัญหาเฉพาะหน้าก็ต้องแก้กันก่อน ที่เหลือค่อยไปว่าเอาทีหลัง จะกินจะอยู่ยังไงก็ค่อยหาทางดิ้นรนกันอีกที
ก็เลยบอกมันไปว่า หนึ่งหมื่นได้ไหมพี่ 
มันก็ส่ายหัวบอกน้องเข้าใจพี่หน่อยสิ น้องไหวที่เท่าไหร่จากแปดหมื่นน่ะ
ผมก็บอกไปว่าผมมีเท่านี้จริงๆ ครับ ถ้าจะเอามากกว่านี้ผมก็ไม่มีแล้ว พี่ช่วยผมหน่อยได้ไหม
มันก็เลยส่ายหัวอีก อ่ะ งั้นพี่ให้ที่ขั้นต่ำของยอดปรับก็แล้วกัน ห้าหมื่นนะ
โห... ผมไม่ไหวหรอก มันก็ทำหน้าไม่พอใจเหมือนจะเอาเรื่องแบบ งั้นพี่ก็ต้องดำเนินคดีนะ
ผมก็ตกใจเลย งั้นสี่หมื่นได้ไหมพี่ ในใจก็ไม่รู้หรอกว่าจะหาอีกสามหมื่นมาจากไหนแต่ก็เอาวะ เวลาแบบนี้ต้องหาให้ได้มันก็ต้องได้ 
มันก็เลยถามว่าถ้าสี่หมื่นแล้วจบไหม จะต่ออีกไหม
ผมก็รีบบอกว่าไม่ต่ออีกแล้ว มันก็เลยบอกว่าพี่ต้องถามทางบริษัทก่อนว่าเขาจะโอเคไหม แล้วมันก็ทำเป็นเดินไปปรึกษากับไอ้คนอ้วนๆ ทำเป็นคุยโทรศัพท์อยู่พักนึงแล้วก็บอกว่า สี่หมื่นก็ได้ แต่ต้องจบแล้วนะ ไม่ใช่จะมาต่ออีกนี่พี่เสียนะ ผมก็รับรองแล้วก็รีบโทรไปหาคนโน้นคนนี้ยืมเงิน จนสุดท้ายก็หามาได้จนครบก็ออกไปกดเงินให้มัน
ตอนหยิบแบงค์พันมาสี่สิบใบมือผมนี่สั่นเลยจะร้องไห้ก็ไม่ออก เดินถือไปให้มัน
(ตอนที่ผมกลับไปก็เหลือแต่พวกมันนั่งอยู่ ส่วนน้องคนส่งของก็ไม่อยู่แล้ว มันบอกว่าเห็นว่านานเลยอนุญาตให้ไปกินข้าวกันก่อน)
มันรับเงินไปเสร็จก็บอกว่า เรื่องจบแล้วเดี๋ยวจะให้ไอ้ผู้หญิงพาผมขึ้นไปทำเรื่องถอนแจ้งความ
(ซึ่งนี่เป็นครั้งแรกที่ผมได้เข้าไปในตัวสถานีตำรวจจริงๆ ตั้งแต่มาถึง)
และครั้งนี้ผมกับมันก็ไปนั่งรอร้อยเวรเขียนใบบันทึก(ผมก็ไม่รู้ว่ามันเรียกว่าอะไรอ่ะครับแต่หัวกระดาษเขียนไว้ว่ารายงานประจำวันรับแจ้งเป็นหลักฐาน)
พอผมเซ็นเสร็จก็ถามมันว่าจบเรื่องแล้วใช่ไหม มันก็บอกว่าใช่ ผมก็เลยเดินกลับไปหาน้องคนส่งของแล้วก็ขอโทษที่ทำให้เขาเสียเวลา ก่อนจะกลับบ้านมาแบบตัวโหวงๆ 
พอถึงบ้านนั่งเศร้า จิตตกอยู่พักใหญ่ๆ แต่พอไม่มีอะไรกดดันแล้วก็ถึงค่อยมีสติว่า
จนถึงตอนนี้ กระทั่งชื่อพวกมันผมก็ยังไม่ได้รู้เลย ไม่ได้เห็นเอกสารหลักฐานอะไรสักอย่างจากทางพวกมันเลยสักอย่าง กระทั่งชื่อจากไอ้คนที่มันอ้างว่าเป็นกรรมการบริษัทฝ่ายกฏหมายอะไรนั่นก็เหอะผมยังไม่รู้เลย จ่ายเงินไปสามหมื่น เอกสาร ใบเสร็จ หรืออะไรก็ไม่ได้กลับมาสักอย่าง เฮ้ย ชักแปลกไปแล้ว
ก็เลยมาลองเสิร์จในกูเกิลเรื่องจับลิขสิทธิ์ดูทีนี้ไอ้เรื่องที่เคยๆอ่านมาก่อนหน้านี้ก็ไหลเข้ามาเต็มไปหมดเลย 
เท่านั้นไม่พอลองเอาชื่อไอ้ผู้หญิงที่อยู่ในใบสำเนาที่ได้มาจากตำรวจมาเสิร์จดู ก็ปรากฏว่าเจอ!! (พิมพ์ชื่อมันยังไม่ทันจบกูเกิลก็ขึ้นนามสกุลให้มันเองแล้วอ่ะ)
ชัดเลย ผมโดนหมานำจับไปสี่หมื่น
หมดตัว เป็นหนี้  และก็ทำอะไรไม่ได้อีกแล้วเพราะในใบนั้นมันเขียนไว้ว่า ทั้งสองฝ่ายได้สัญญาว่าจะไม่ดำเนินคดีกับฝ่ายใดฝ่ายหนึ่งทั้งทางแพ่งและอาญากับผู้ที่เกี่ยวข้องกันอีกต่อไป
ผมเอาเรื่องอะไรกับพวกมันไม่ได้แล้ว (แถมรูปโปรไฟล์ของเบอร์มัน ก็เปลียนเป็นรูปไอ้อ้วนนั่นกำลังโชว์แบงก์พันสบายใจด้วย) 
ตอนนี้ผมมืดแปดด้านมากครับ หมดอาลัยตายอยาก กินไม่ได้นอนไม่หลับ ไม่รู้จะทำอะไรต่อไป เงินก้อนสุดท้ายก็หมดไปแล้ว เงินใช้หนี้ก็ไม่รู้จะไปหาจากไหน ทำอะไรไม่ได้จริงๆ จะปลงยังปลงไม่ได้เลยครับ ทั้งโกรธตัวเองที่โง่ ขนาดเคยอ่านกระทู้เตือนภัยพวกนี้แล้วก็ยังโดนอีก ทั้งแค้นพวกมัน แค้นที่ปล่อยให้มันหลอก แค้นที่ไปเกรงใจมัน ผ่านมาหลายวันแล้วก็ยังทำใจไม่ได้สักที
แต่ไหนๆ ก็ทำอะไรไม่ได้แล้ว ก็ขอแค่แชร์เรื่องของผมไว้เผื่อจะช่วยเตือนให้ใครไม่ต้องตกเป็นเหยื่อพวกมันอีกก็ยังดีครับ

1- ผมไม่ได้สนับสนุนสินค้าละเมิดลิขสิทธิ์นะครับ ถ้าผมรู้ว่าของที่ผมสั่งมาขายมันมีลิขสิทธิ์อยู่นี่ผมไม่เอาเข้ามาขายแน่นอน ถึงตรงนี้ก็อยากให้คนที่จะขายของลองเช็คสินค้าดีๆ นะครับ โดยเฉพาะของจากจีน เพราะที่นั่นมันงานแบบนี้มันมีเยอะมากๆ ไม่ลงยี่ห้อ ไม่ระบุอะไรเลย
2- เวลาเกิดเรื่องขายของละเมิดลิขสิทธิ์อย่างนี้เกิดขึ้น ไม่ต้องล่กนะครับ มันไม่มีสิทธิ์เรียกเราไป เพราะมันไม่ใช่ตำรวจ (และมันก็ไม่มีสิทธิไปกักตัวน้องที่ไปส่งของด้วย)
3- ถ้าไปเจอมันแล้วขอดูเอกสาร บัตรประชาชน ใบมอบอำนาจอะไรให้ครบนะครับ ถ้าเป็นไปได้ก็ถ่ายรูปถ่ายคลิปไว้เลย
4- ถ้ามันบอกว่าเราต้องเจอปรับเท่านั้นเท่านี้ จำคุกเท่านั้นเท่านี้ ไม่ต้องหลงกลมันนะครับ มันไม่มีสิทธิมาตัดสินว่าเราจะโดนลงโทษอะไรเท่าไหร่
5- มีสตินะครับ มีเยอะๆๆๆๆ เลยครับ ผมมันความรู้ท่วมหัวเอาตัวไม่รอดจริงๆอย่าเป็นแบบผม กูเกิลได้กูเกิล มีคนรู้จักที่รู้กฏหมายให้โทรไปถามเลย
[Spoil] คลิกเพื่อดูข้อความที่ซ่อนไว้6- ผมรู้ชื่อผู้หญิงจากในใบถอนแจ้งความไม่ทราบว่าถ้าลงเป็นข้อมูลไว้เตือนภัยจะผิดอะไรไหมครับ    แก้ไขข้อความเมื่อ 16 กุมภาพันธ์ 2559 เวลา 17:30 น.
comment1:ถ้าผมโดนแบบนี้ ผมจะเป็นเจ้ากรรมนายเวรของมัน แต่ผมคงไม่ขายแนวลิขสิทธิ์ครับ ผมขอหลังไมล์ด้วยได้มั้ยครับ ว่าสินค้านั้นคืออะไรครับผม
comment2:ขอบคุณที่เอาข้อมูลมาบอกค่ะ เราก็กำลังขายของทำนองนี้ทางเน็ตอยู่เหมือนกัน ชักจะกลัวๆ แต่ก็คิดว่าไม่มีใครมาจับเราได้ ถ้าไม่ใช่เจ้าของลิขสิทธิ์ (ยิ่งถ้าเป็นลิขสิทธิ์ต่างประเทศ ไม่มีในไทยด้วย) เราขอข้อมูลเกี่ยวกับคนที่คุณเจอมาได้ไหมคะ ส่งมาหลังไมค์ก็ได้ จะได้ระวังค่ะ
comment3:แล้วสมมุติ อนาคตถ้าเกิดซวยเจอเหตุการณ์แบบนี้ เราควรทำตัวอย่างไรครับ ? 
 ไม่ต้องสนใจพวกมัน จะฟ้องก็ฟ้อง ( ซึ่งจริงๆมันก็คงไม่ฟ้องป่ะครับ ) ?
comment3-1:ไม่ต้องทำอะไรครับพวกนี้มั่วมา.
comment3-2:กรณีไม่ใช่โรงงานหรือผู้นำเข้าสินค้าประมาณ10-20ชิ้น ไม่เคยต้องคดีลิขสิทธ์ ส่วนมากศาลจะรอลงอาญาหรือปรับไม่น่าเกิน2000บาท กรณีเซ็นรับสารภาพนะครับ
comment3-3:พูดแต่เรื่องการจับเฉยๆ

ปกติถ้ามีการแจ้งความร้องทุกข์ และมีการบรรจุคดีลงสำนวนแล้ว ตำรวจจะเป็นคนออกหมายเรียกผู้ต้องหาเอง ครับ

แต่มีบ้างเหมือนกันที่โทรไปตาม แต่กรณีนี้ถือว่าไม่เป็นทางการ จะรอจนกว่าหมายเรียกจะมาถึงค่อยไปก็ได้ (แต่โดนส่งหมายเรียกไปที่บ้าน ชาวบ้านแถวนั้นเขาก็รู้หมด ชื่อเสียงป่นปี้เปล่าๆ ตำรวจเลยผ่อนผันโดนการโทรไปบอกก่อน)

ถ้าไม่ใช่ตำรวจยศระดับร้อยตรีขึ้นไป มาโทรตามให้ไปโรงพัก ห้ามไปเด็ดขาดเพราะมันเป็นตำรวจจริงหรือเปล่าก็ไม่รู้ บอกมันว่าจะไปต้องมีหมายเรียกมาเท่านั้น

บุคคลธรรมดา,เจ้าของสิทธิ(ลิขสิทธิ์) ไม่มีอำนาจตามตัวใครไปโรงพัก รวมทั้งไม่มีอำนาจจับกุม หรือล็อคตัวไว้ในสถานี ถ้าไม่ได้ร้องทุกข์กับพนักงานสอบสวนมาก่อน และเห็นการกระทำผิดซึ่งหน้า จริงๆ บอกให้ไอ้คนส่งของเดินกลับบ้านยังได้

แต่ในความเป็นจริง มันมีเทคนิคการข่มขู่ ล้อมกักเราไม่ให้กลับสารพัด มีคนเคยเดินกลับบ้านเพราะไม่มีหมายจับ ปรากฎว่ามันเอาพวกมายืนขวางพร้อมกันหลายคนก็มี ตำรวจก็แกล้งทำไม่เห็น เพราะเหตุเกิดนอก สน.(จริงๆ ก็แถวโรงอาหารโรงพักนั่นแหละ)

ปกติถ้าเจอหมามาลุยที่บ้าน คำแนะนำแรกที่อยากบอกคือ ห้ามก้าวออกจากธรณีประตูบ้านเด็ดขาด เราสามารถใช้กำลังได้โดยไม่ผิดกฎหมายถ้าอีกฝั่งไม่มีหมายค้น/หมายจับ หรือพบเห็นการกระทำผิดซึ่งหน้า ยิ่งถ้าไม่ใส่เครื่องแบบ ไม่แสดงตัว เรามีข้ออ้างการป้องกันตัวจากการจับโดยไม่ชอบได้เต็มที่ (จะให้ดี ควรถ่ายคลิปไว้ด้วย)

ข้อที่สองคือ ถ้าเผลอเดินออกมาแล้ว ห้ามเดินตามก้นมันเขา สน.เด็ดขาด เพราะตำรวจที่นั่นรอส่วนแบ่งจากหมาอยู่ 
ไม่งั้นก็เตรียมเงินประกันตัวไว้ได้เลย ตั้งแต่ 50,000 ถึง 200,000 บาท ไม่งั้นก็เอาเสื่อหมอนไปนอนที่ห้องขังได้เลย
comment3-4:เรียกพวกมาไล่กระทืบพวกมันคับ 5555
comment4:เลวมากอ่ะ
สติสำคัญที่สุดจิงๆ
comment5:http://pantip.com/topic/32015881

อันนี้เป็นกระทู้ของคนที่เคยโดนมาก่อน ของที่ผมเอามาขายก็แนวๆ นี้แหล่ะครับ โดนแบบเดียวกันเป๊ะเลย กระทู้เมื่อสองปีที่แล้ว ปัจจุบันมันก็ยังหากินวิธีนี้อยู่ครับ ขบวนการเดิมและเหมือนจะตัวละครเดิมด้วย 
ผมพลาดเองจริงๆ ครับเรื่องลิขสิทธิ์ ยอมรับผิดครับไม่แก้ตัวเลยเรื่องนี้ แต่นั่นก็ไม่ได้หมายความว่าจะต้องเป็นช่องว่างให้โดนใครมาเอาเปรียบแบบนี้
ถ้าใครเจอแบบผมอีก หลังจากที่ได้ไปลองหาข้อมูลมาแล้วเขาแนะนำกันว่า
ยอมให้มันฟ้องไปครับ ให้ศาลเป็นคนตัดสิน ซึ่งศาลจะดูเอาจากมูลค่าความเสียหายที่เกิดขึ้นจริง ซึ่งผมเองก็มีขายอยู่ไม่กี่ชิ้น แถมไม่ได้เป็นคนผลิตเองด้วยมันก็สร้างมูลค่าความเสียหายให้บริษัทเจ้าของผลิตภัณฑ์ได้ไม่เท่าไหร่หรอกครับ (ไม่ถึงสี่หมื่นแน่ๆ แต่ทั้งนี้ทั้งนั้นถ้ามีใครรู้กฏหมายมาช่วยคอนเฟิร์มจะขอบคุณมากเลยครับ) 
เอาจริงๆ ไอ้พวกนี้มันก็ไม่ได้อยากจะฟ้องหรอกครับเพราะถ้าเรื่องถึงศาลแล้วเงินไม่ถึงมัน มันอยากต่อรองเอากับเรานี่แหล่ะ 
จิตเเข็งไว้ครับอย่าหลงกล
comment5-1:น่าจะฟ้องเอาเรื่องกับตำรวยหัวคคคด้วย ตัวหาแดรกเลย ความทุกข์ของประชาชนคือความสุขของมัน วันไหนมันเห็นประชาชนมีความสุข วันนั้นพวกมันต้องไปฆ่าตัวตายแน่ๆ
comment5-2:เป็นกำลังใจให้เจ้าของลิขสิทธิ์ ครับ 
เห็นแบบนี้นึกถึงพวก พ่อค้า แม่ค้า หาบเร่บนทางเท้าที่ ไม่!! ได้ตั้งบนเขตผ่อนผันเลยครับ พูดง่ยๆก็พวกที้ตั้งร้านค้าบนทางเท้า เอาเปรียบคนอื่น เหมือนกันเลยนะครับ 

ประเทศไทยจะได้ปลอดของปลอมซะที
comment6:กำลังว่าจะลองขายของในเน็ตสักหน่อย ต้องระวังสักหน่อยละ ขอบคุณมากๆครับ
comment7:เสียใจด้วยนะคะ ชั่วโมงนั้นต้องมีสติมาก ๆ หน่อย 
ว่าแต่มันไม่ให้ใช้โทรศัพท์เหรอคะ (โทรหาเพื่อนได้ไหม)
comment7-1:ใช้โทรศัพท์ได้ครับแต่ตอนนั้นไม่มีสติ คิดแต่จะหาเงินที่ไหนมาให้มัน ก็เลยเสร็จ
comment8:ขอบคุณมากครับ สำหรับเรื่องราว ที่มีประโยชน์เรื่องนี้
comment9:เพิ่งรู้ว่ามีอะไรแบบนี้ด้วย ขอบคุณที่มาแชร์กันนะคะ

จขกท.ตอนนี้จะทำยังไงต่อคะเนี่ย
comment9-1:ยังไม่รู้เลยครับยังคิดอะไรไม่ออกเหมือนกัน ของที่เหลือก็ไม่รู้จะทำไงต่อดี พอรู้ว่ามันเป็นของละเมิดฯแล้วก็ขายไม่ลง 
แถมในบันทึกของตำรวจก็เซ็นแล้วด้วยว่าจะไม่เอามาขายอีก
comment10:สินค้ามีเป็นล้านๆ ชิ้น ใครจะไปทราบว่าชิ้นไหนจดลิขสิทธิ์ไว้เนี่ย
comment11:เจอพวกนี้ต้องมีสติ  ใจเย็นๆครับ

วิธีรับมือจขกท.กับเคสเก่าๆก็บอกหมดล่ะ   

ไม่ก็อีกวิธีด่าแหลกไปเลย   สุดท้ายมันจะหนีไปเอง  แต่ควรระวังถ้ามันมาเยอะแล้วคนเราน้อยอาจจะไม่รอด



ขอถามเพิ่มเติม ที่แจ้ง ทั้งสองฝ่ายได้สัญญาว่าจะไม่ดำเนินคดีกับฝ่ายใดฝ่ายหนึ่งทั้งทางแพ่งและอาญากับผู้ที่เกี่ยวข้องกันอีกต่อไป  >>>> เราฟ้องกลับไม่ได้จริงหรอ  ในสภาพนั้นเราโดนข่มขู่ให้เซ็นรับชัดๆ  เราไปแย้งต่อตำรวจ ต่อศาลไม่ได้เลยหรอครับ  ท่านใดเชียวชาญกม.ช่วยแถลงไขให้หายข้องใจด้วยครับ
comment12:ลงรูปพวกมันมาเลยครับ ภัยสังคม ถ้าเจอต้องจัดให้หนัก ไม่ต้องไปกลัวพวกมัน
comment12-1:ตกลงนี่สรุปแล้วหรอครับว่าเขาปลอม หรือ ตัวแทนลิขสิทธิ์จริง 
ไปลงรูปเขาจะโดนแจ้ง พรบ.คอมฯ อีกนะครับ
comment12-2:จริงๆจะลงก็ลงได้ค่ะ ถือว่าเตือนภัย
//ที่ไม่ได้คือจะโดนพันทิปชิงลบทั้งกระทู้ เห็นหลายกระทู้ละที่คู่กรณีผิดจริงมีใบแจ้งความจริง ลงปุ๊บโดนพี่พันทิปลบเรียบ
comment12-3:ตอบ คห.12-2 ครับ

ลงรูปโดยถือว่าเป็นการเตือนภัยก็ยังผิดครับ และยิ่งในกรณีที่เขามีอำนาจหน้าที่จริง ได้รับมอบมาจริง และเขาไม่ยินยอม
ที่มีคนถ่ายรูปเขามาลง และมีเนื้อหาที่ทำให้เขาเสียหาย โดน พรบ.คอมแน่นอนครับ
comment12-4:12-3 กรณีหมิ่นประมาทเข้าข่ายข้อยกเว้น
กรณีพรบ.คอมหลักๆจะเน้นไปที่ใส่ความ เผยแพร่ข้อมูลอันเป็นเท็จ และเผยแพร่เรื่องส่วนตัวเป็นก้ำกึ่งสายเทาค่ะ คือแว่บแรกที่ลงรูปเหมือนจะผิด ถ้าพิสูจน์แล้วก็ไม่ผิดเพราะแกงค์มิจฉาชีพก็ถือเป็นภัยสังคมรูปแบบหนึ่ง เขาฟ้องได้ และจขกท.ก็ฟ้องกลับได้ หลายข้อหาด้วย
----------------------------
ผู้ที่ถูกฟ้องในความผิดฐานหมิ่นประมาท(ผู้ปล่อยข่าว) ตามกฎหมายไทยนั้นไม่ต้องรับโทษหากสิ่งที่เค้าพูดหรือเผยแพร่ได้รับการพิสูจน์ในชั้นศาลว่าเป็นความจริง แต่กฎหมายไม่ให้สิทธิ ในการพิสูจน์เรื่องส่วนตัวและพิสูจน์ความจริงนั้นไม่เป็นประโยชน์ต่อสังคม

แต่ถ้าเป็นการยักยอกเงินบริษัท การโกงกินแผ่นดินหรือการหรือทำตัวเป็นเฒ่าหัวงู ลามกกับสาวๆไปทั่ว แบบนี้ศาลให้พิสูจน์เพื่อประโยชน์ต่อสังคม ซึ่งถ้าเรื่องนั้นเป็นเรื่องจริง ผู้เขียนข้อความไม่ต้องรับโทษในความผิดฐานหมิ่นประมาท เพราะถือว่าช่วยเป็นหูเป็นตาให้สังคมได้ตรวจสอบผู้คนที่เป็นพิษภัยต่อสังคม

เครดิต : ระวังผิดหมิ่นประมาทเพราะเขียนข้อความทางอินเตอร์เน็ต @อ.ประมาณ
---------------------
// ที่สามารถฟ้องกลับได้คร่าวๆนะ
- จนท.ปฏิบัติหน้าที่โดยมิชอบ ทุจริตต่อหน้าที่ ตำรวจโดนลากยกก๊วนเพราะดันอนุญาตให้พวกมิจฉาชีพใช้สถานที่มารีดไถเงิน

- ปลอมแปลงเอกสาร(จากตัวแทน) ยิ่งถ้าพิสูจน์แล้วในใบแจ้งความหรือหมายต่างๆเขียนเมคเอง เตี๊ยมกันเอง  เละ 

- ฉ้อโกง และอื่นๆ 

เอาเป็นว่าจะเห็นแกงค์พวกนี้สายดาร์ค vs สายดาร์ค โดนชาวบ้านรุมกระทืบหน้าyoutubeเยอะมาก ทั้งๆที่ใช้ความรุนแรงถือเป็นคดีอาญายอมความไม่ได้+พรบ.คอม 
ฝ่ายแอบอ้างลิขสิทธิ์ฟ้องเพราะรูปลงเน็ตไม่กี่รูปเดี๋ยวคนก็ลืม แลกกับโดนฟ้องกลับ+โดนสื่อจัดเต็มทั้งชื่อนามสกุลผู้ต้องหาเป็นข่าวหน้า1+ออกข่าวสื่อใหญ่ ขุดหลุมฝังตัวเองค่ะ
comment12-5:ตอบ คห.12-4 ครับ

เราพูดกันถึงในกรณีกระทู้นี้ มันยังไม่แน่ว่าจะเข้าข่ายใดๆ ไม่ใช่หรือครับ การนำรูปมาลงก็ยังไม่ถูกต้องตามกฏหมายอยู่ดี
ถ้ามีหลักฐานชัดเจนเป็นการแอบอ้างเรียกค่าลิขสิทธิ์อันนี้ไม่มีปัญหาแน่ๆ

วิธีการของพวกนำจับแบบนี้ มันไม่ถูกต้องหรอกครับ แต่ถ้าไม่ใช่การแอบอ้างเขาได้รับอนุญาตมาถูกต้องแล้ว
คนที่ลงรูปต่างหากครับที่จะเดือดร้อน พวกเราไม่เดือดร้อนหรอกครับ เพราะไม่ได้เป็นคนลงรูป

ฉนั้นอะไรที่มันคลุมเครืออยู่ ก็ไม่ควรเปิดช่องให้เขาเล่นงานเราได้นะครับ

การโพสอะไรก็ตาม ที่เราคิดเองเออเองว่ามีประโยชน์ต่อสังคม แต่ปรากฏว่ามันเป็นการเข้าใจผิดและไม่รอบคอบ
ของเราเอง  คนที่โดนฟ้องหมิ่นประมาท ต้องเสียเวลามาขึ้นศาลกันเยอะแล้วนะครับ

คดีในห้องก้นครัว อันโด่งดัง ก็เคยมีตัวอย่างมาแล้ว ทำกระทู้ล้อเลียนที่พิสูจน์ไม่ได้กล่าวหาเขา โดนเขาฟ้องกลับ
ต้องเสียเวลาขึ้นศาลและขอโทษผ่านทางกระทู้มาแล้ว (เอาจริงๆแล้วคนในนั้นก็พอรู้ครับอะไรเป็นอะไร)
comment12-6:เด๋วนะๆไปกันใหญ่ละ ใน12-3คุณบอกเองว่าลงรูปเตือนภัยผิดแน่นอน ไม่ถูกต้องตามกฎหมายนะ แล้วคดีเป็ดจิบไวน์ที่คุณพาดพิงเองทำไมศาลยกฟ้อง คดีรีสอร์ทคิตตี้ศาลยกฟ้อง ยกฟ้องเพราะมันมีข้อยกเว้นไงคะ เราตอบเฉพาะข้อเท็จจริงตามข้อกฎหมายค่ะ 

เรื่องตัวแทนลิขสิทธิ์ถึงจะมีเอกสารมอบอำนาจจริงแล้วจะยกพวกพร้อมตำรวจขู่บังคับปรับเงินเท่าไหร่ก็ได้เหรอ ทำไมไม่เสนอเสียค่าปรับที่ศาลตั้งแต่แรก รู้ๆกันอยู่ว่าเพราะอะไร 
ต่อให้มีเอกสารยืนยันครบถ้วนก็ทำได้แค่ขอกำลังตำรวจ+ขอความร่วมมือจขกท.ตรวจค้นซึ่งหน้าบลาๆๆๆค่ะ ไม่ใช่ตั้งตัวเป็นศาลเตี้ยเรียกเก็บเงินเองแบบนี้ค่ะ

ส่วนคนโพสท์จะโดนใครฟ้องเป็นเรื่องของเขาและคู่กรณี เท่าที่อ่านดูก็ตรงตามข้อยกเว้น ประเด็น12-2ของเรามีแค่นี้ค่ะคือพันทิปจะชิงลบหมดทั้งกระทู้ทันที

//คดีโด่งดังนั่นไอดีเก่าเราก็เคยเป็น1คนที่โดนพันทิปแบนค่ะ โดนกันเป็นขบวน แค่ถามธรรมดาไม่ได้ด่าพาดพิงไรเลย
comment12-7:ตอบ คห.12-6 ครับ

ที่ผมบอกว่าลงรูปเตือนภัยก็ยังผิด หมายถึงในกระทู้นี้ครับ และอ้างอิงจาก คห.12-2 ของคุณที่บอกว่า "ถือว่าเตือนภัย" ครับ
คดีรีสอร์ทไม่ยกฟ้องก็แปลกครับ จขกท.นั้นไม่ได้ทำอะไรผิด ถือว่าติชมการบริการโดยบริสุทธิ์ใจจากที่เจอมาด้วยตัวเอง
แต่คดีเป็ดจิบไวน์ ลองดูก่อนครับว่าทำไมถึงยกฟ้อง ซึ่งยังต่างจากกระทู้นี้

ในกระทู้นี้มันมีหลักฐานอื่น ที่เป็นรูปธรรมไหมครับ ที่บ่งบอกว่าเขาทำผิดกฏหมายหรือแอบอ้างจับลิขสิทธิ์นอกจากคำบอกเล่า
ของ จขกท. ถ้ายังไม่มีก็เสี่ยงถูกฟ้อง และในเมื่อไม่มีหลักฐานอื่น การลงรูปคนอื่นโดยไม่ได้รับอนุญาต ทำให้คนอื่นเข้าใจผิด
ดูถูกเกลียดชังมันก็เข้าข่ายผิดกฏหมายเรื่องหมิ่นประมาทแล้วครับ

คุณแนะนำให้เขาลงรูปเพราะคุณคิดว่าไม่ผิด ไม่ต้องกลัว  แต่ถ้าเขาลงรูป เขายังมีสิทธิ "โดนฟ้อง" ได้นะครับ ชนะหรือแพ้
เป็นอีกเรื่องนึง แต่คุณจะรับผิดชอบใดๆกับการที่เขาต้องถูกฟ้องร้องหรือไม่ครับ การถูกฟ้องและไกล่เกลี่ยไม่ได้ ก็ต้องไปสู้กันในชั้นศาล
ให้ศาลตัดสิน เสียทั้งเวลา ทั้งเงิน ทั้งสุขภาพจิต ผมคงไม่อาจแนะนำใครให้เสี่ยงกับการถูกฟ้องร้องได้หรอกครับ

และผมก็ชี้แจงไปแล้วใน คห.12-5 แล้วว่า วิธีการของพวกนี้ไม่ถูกต้อง ไม่ได้เห็นด้วยกับคนพวกนี้ แต่เราก็ไม่ควรทำตัวเสี่ยง
ที่จะโดนฟ้องร้องโดยไม่รู้ตัว หรือแม้แต่ไปเพิ่มความเสี่ยงให้ผู้อื่นโดยเราไม่ได้ร่วมรับผิดชอบด้วยนะครับ
comment13:ถ้าลงตรงนี้ไม่ได้ หลังไมค์มาก็ดีค่ะ
comment14:ถ้าเขาเป็นตัวแทนลิขสิทธิ์อย่างถูกต้อง ก็ไม่มีสิทธิไปว่าเขาครับ ผมว่าถ้าเจ้าของจริงน่าจะโดนเรียกหนักกว่าพวกนี้ด้วยซ้ำครับ
comment14-1:ไม่ถึงขนาดนี้ครับ เพราะ นับตามความเสียหาย ซึ่ง 40 ชิ้นไม่น่าเกิน 4000
comment14-2:ความเสียหายไม่ใช่เเค่มูลค่าสินค้า มูลค่าความคิดมันแพงมากครับ ถ้าเขาฟ้องยังไงก็แพ้บอกเลยครับ
comment15:ผมส่งข้อความตอบกลับทางหลังไมค์ไม่ไปไม่รู้ทำไมเหมือนกัน เลยขอเอามาตอบตรงนี้แทนนะครับ
ของที่ผมขายเป็นสินค้าประเภทเดียวกับสินค้าในลิงก์ความเห็นที่ห้านะครับ
ส่วนที่อยู่ที่มันให้ส่งเนี่ย เพราะผมส่งผ่านไปรษณีย์เอกชนครับมันเลยให้คนส่งไปส่งของที่หน้าห้าง แล้วมันรอรับ 
แต่ตอนแรกมันไม่ให้ที่อยู่ครับ จะพยายามนัดเจอตัวเราให้ได้ครับ
comment16:ขอบคุณสำหรับเรื่องราวดีๆ ที่แบ่งปันนะคะ แต่สงสัยอยู่นิดนึงตรงที่

สถานที่คือ โรงอาหาร ในสถานีตำรวจ เราปรึกษาตำรวจไม่ได้เหรอคะ หรือว่าตำรวจไม่รับเรื่องแบบนี้ ถึงต้องไปเจอกลุ่มคนที่ว่านั่น
เพราะถ้าเป็นเรา คงทำอะไรไม่ถูกเหมือนกัน
comment17:เดินเข้าไปถามตำรวจในห้องสืบสวนว่าผมมาเรื่องโดนจับลิขสิทธิ์ครับ ตำรวจถึงชี้ไปที่โรงอาหารของสน.ให้ ขอโทษนะคะ  เรางงตรงนี้อ่ะค่ะ ทำไมตำรวจถึงชี้ไปที่โรงอาหาร ซึ่งพวกนั้นอยู่?
comment17-1:รู้กันค่ะ
comment17-2:ตำรวจอยู่ในแก๊งด้วยหรือเปล่า พวกนี้มันมืออาชีพ
comment17-3:ขบวนการฉ้อราษฎร์บังประชาชน
comment18:ขอออกความเห็นนะคะ จากที่เจอมา และ ฟังผู้อื่นเล่าๆ อ่านในเน็ตบ้าง 
แกงค์พวกนี้จะมีเป็นขั้นตอน มีเจ้าหน้าที่ให้ความร่วมมือ ไม่ใช่เจ้าของลิขสิทธิ์จริงๆ หรอกค่ะ เชื่อเถอะค่ะว่า จขกท โดนกรรโชกทรัพย์ ตามสเต็บและขี้นตอนเป๊ะๆ เรียกเป็นแสน หรือ แปดหมื่นก่อน จากนั้นให้เราต่อรอง จนเหลือ 4-5 หมื่น ตามสเต็บมากๆ 
วิธีแก้ปัญหาคือ ยอมโดนฟ้องศาลไปเลย พวกนี้จะไม่ได้อะไร ถ้าเรายอมโดนฟ้องศาลมันก็จะอ้างว่าฟ้องศาลหนักกว่าเดิม เอาจริงๆ ถ้าเราผิดเราโดนฟ้องศาลเงินค่าปรับมันก็เข้าประเทศไม่ได้เข้ากระเป๋าใคร ยอมติดคุกค่ะ บอกตรงดีกว่าเอาเงินให้พวกเหลือบพวกไรแบบนี้
comment18-1:เอ ถ้าติดคุกจริงๆนี่ไม่ตลกนะครับ - -"  หมายถึงถ้าติดจริงๆนะ
comment18-2:เท่าที่รุ้ ประกันตัวได้ครับ แต่ต้องมีหลักทรัพย์หรือเงิน (มีคนรุ้จัก ให้ใช้หลักทรัพย์ประกัน เพราะเงินจะได้ไม่ครบ เพราะ...หักไป) ศาลก็ชดใช้ค่าเสียหายตามจริงนั่นแหละครับ ไม่กี่พัน แต่เรื่องประวัติ กรณีกลับไปขายอีก โดนอีก อันนี้รอผู้รุ้ครับ
comment19:อ่านอีกกระทู้ พวงกุญแจบ้านนก มีลิขสิทธิ์ด้วยหรอครับของอย่างงี้ ถ้าไม่ตีแบรนด์ก็ไม่ได้หรอครับ?
งั้นสอบถามหนอ่ยครับ ถ้าเป็นพวกกระเป๋าที่ทรงเหมือนกันเป๊ะแต่ไม่ตีแบรนด์จะผิดลิขสิทธิ์มั้ยครับ
comment20:อย่างแรก คือ สติ ต้องมีครับ ผมเห็นคลิปในยูทูปนี่ พ่อค้าที่โดนกรรโชก มีสติมากๆ จนพวกนี้ต้องเดินจากไป
comment21:การดำเนินงานของพวกนี้จะสำเร็จได้ ต้องมีพวก...ด้วยแน่นอน เลือกทำการวันเสาร์ อาทิตย์
comment22:ลงรุป ชื่อพวกนั้นได้เลยครับ ถ้าข้อมูลที่เล่าเป็นเรื่องจริงผมมั่นใจว่า ทางนั้นไม่กล้าฟ้องแน่ เพราะฝ่ายที่เสียมากที่สุด คือทางนั้น อาจโดนข้อหาฉ้อโกง แน่ ๆ
comment23:คนที่เขามาจับ เขาเป็นเจ้าของลิขสิทธิ์จริงหรือเปล่า
ทำไมตำรวจถึงไม่เป็นคนกลาง

ทำไงให้เรื่องนี้ได้ออกข่าวครับ
comment24:ขอข้อมูลคนพวกนี้หลังไมค์ด้วยครับ
comment25:ปัญหาลิขสิทธิ์ใช้วิธีล่อซื้อไม่ได้ ครับ ถ้าคนที่เป็นเจ้าของสิทธิ์มาทำการล่อซื้อเองก็เท่ากับก่อให้เกิด คดีขึ้น ลองไปศึกษาเรื่อง การล่อซื้อสินค้าลิขสิทธิ์ดู ครับ
comment26:ผมลองให้เพื่อนช่วยสอบถามไปยังบริษัทเจ้าของผลิตภัณฑ์ดูว่าพวกแก๊งค์นี้ได้รับมอบอำนาจมาจริงหรือเปล่า แต่ทางเจ้าหน้าที่ของทางบริษัทไม่ยอมบอกว่าได้มอบอำนาจให้ใครเป็นผู้รับอำนาจจับกุมลิขสิทธิ์ครับ ฟังดูเหยียดๆและสมน้ำหน้าด้วยพอรู้ว่ามาติดต่อเรื่องอะไร 
อันนี้ก็เข้าใจเขานะครับ เพราะถ้าอยู่ๆมีคนขายของปลอมโทรมาถามใครมันจะไปอยากบอกอะไร 
เขาก็ตอบปัดๆบอกให้ไปคุยกับบริษัทนั้น(แก๊งค์นั้น)เอง ก็เลยไม่รู้เหมือนกันว่ามันได้รับมอบสิทธิมาจริงไหม หรือได้มาตั้งแต่เมื่อไหร่
(แต่ดูจากคดีเก่าๆนี่ก็แสดงว่าถ้าได้รับมอบอำนาจจริงก็น่าจะได้มามากกว่าสามปีแล้วครับ)
comment27:ไม่ได้โดนแบบเจ้าของกระทู้ แต่อยากแชร์ เรื่อง ละเมิดลิขสิทธิ์ 

เราขายของทาง internet เป็นตัวแทนร้านส่ง ร้านนึง พอร้านส่งลงของใหม่ ตัวแทนทั้งหลายก็ขยันลงของกัน
เราก็เช่นกัน ลงสินค้าในกลุ่มนึง สักพักตี2มีผู้ชายส่งข้อความมา พร้อมบอกว่าจะจับเรา เพราะไปละเมิดลิขสิทธิ์ของเค้า
ตกใจสิค่ะ ตี2จะโดนจับซะงั้น ก็เลยบอกว่าเอามาจากร้านส่งไม่ทราบว่าละเมิด ก็ขู่อยู่นั่นแหละ จะจับๆให้ไปคุยกับฝ่ายกฎหมาย
เราก็โมโหว่าอะไรวะ พูดดีๆสอบถามดีๆก็ได้ เอะอะขู่อย่างเดียว เลยเซฟภาพรายละเอียดในกลุ่ม (เบลอชื่อร้าน) 
ที่ร้านส่งลงขายไปยืนยันว่า เอามาจริงๆ จากร้านส่ง ใครจะไปรู้ เค้าลงของ เราก็ลงตาม ซึ่งลงกันเต็ม
 สักพักผู้ชายคนนี้ส่งภาพร้านส่งพร้อมรายละเอียดแบบไม่เบลอมา เราก็แบบอ้าว ก็รู้นี่หว่าว่าตรูเป็นตัวแทน แล้วจะมาขู่จับทำไม
ไม่ส่งข้อความไปแจ้งร้านส่งเอาเองเลย หรือพูดจาดีๆว่าตัวนี้ผิดนะครับ ช่วยลบหน่อยได้มั้ยครับ อธิบายออกมาสิ จะได้เข้าใจ

พอวันรุ่งขึ้น ร้านส่งก็ประกาศว่าให้ลบภาพที่ลงขายออกเพราะละเมิด และมีเกลือเป็นหนอน
รู้มั้ยจ้ะ ว่าผู้ชายคนนั้น "ส่งภาพ " ที่เราเอาไปยืนยัน (ว่าเราไม่ได้สั่งมาขายเองแต่เป็นตัวแทนเอามาจากร้านส่ง)
ส่งไปให้เจ้าของร้านส่ง ประมาณว่า คนนี้ฟ้อง อ้าวซวยสิคะ ตรูไม่ได้ฟ้องเลยสักนิด ไม่รู้เรื่องอะไรเลยด้วยซ้ำ
ใส่ร้ายตรูอีก ส่งภาพตัดต่อเฉพาะช่วงนึงไปให้ เหมือนว่าคนนี้ส่งทั้งรายละเอียดและชื่อร้านให้
ทั้งที่ความจริงผู้ชายคนนี้มีภาพต้นฉบับที่เกลือเป็นหนอนตัวจริงส่งไปให้อยู่แล้ว แต่กลับส่งภาพเราไปแทน
เหอะๆ ไม่รู้จะพูดยังไงดี โอเค เราผิด เราก็ขอโทษเค้าไปแล้วเพราะไม่ทราบจริงๆและลบโพสที่ขายลงให้แล้ว
แต่ไม่เข้าใจว่าส่งภาพไปแบบนั้นเพื่ออะไร 
ของบางอย่างก็ไม่ทราบจริงๆนะ ว่ามันลิขสิทธิ์รึเปล่า เพราะบางอย่างมันก็ขายกันเกลื่อนจนงง 
หลังจากวันนั้นก็บอกตรงๆ จะลงขายอะไรนี่ต้องระวังมากๆ
comment28:จำไว้เลยว่า เรื่อง ละเมิดลิขสิทธิ์  ต้องจ่ายตังค์ที่ศาลเท่านั้น ศาลเท่านั้นเป็นคนตัดสิน ว่าจ่ายเท่าไหร่ ต้องที่ศาลเท่านั้น จะขู่อะไรก้อขู่ไป บอกว่า ขอจ่ายที่ศาลเท่านั้น จบ.   พวกนี้มันจะหายหัวไปเอง
comment28-1:คดีละเมิดลิขสิทธิ์เป็นคดีอาญาที่ยอมความได้ ผมก็โดนจับเรื่องเปิดเพลงจากยูทูป  ท่าไม่จ่ายค่าประกันตัวเพื่อสู้คดี จะต้องโดนจับเข้าคุกฝากขังเพื่อรอสั่งฟ้อง ค่าประกัน หนึ่งแสนบาท ถ้าตำรวจรู้กัน ไม่ว่าเราจะอ้างยังไงก็ไม่มีผลหรอกครับ ต้องเลือกเอาว่าจะจ่ายค่าประกันตัวเพื่อสู้คดี แล้วรอสั่งฟ้องถ้าอัยการไม่สั่งฟ้องคดีก็จบ หรือจ่ายค่าปรับกับตัวแทนเลย ทางนั้นเรียกมา 32000 บาท มันเป็นเรื่องที่เราไม่สามารถสู้อะไรได้เลยครับ
comment28-2:ถ้าเจอเจ้าของลิขสิทธิ์มาเองก็เตรียมค่าปรับไว้เยอะๆ หน่อยนะครับ 
ไม่ไปละเมิดลิขสิทธิ์ใครดีที่สุดครับ
comment29:"ทั้งสองฝ่ายได้สัญญาว่าจะไม่ดำเนินคดีกับฝ่ายใดฝ่ายหนึ่งทั้งทางแพ่งและอาญากับผู้ที่เกี่ยวข้องกันอีกต่อไป"

ข้อตกลงเรื่องไม่ดำเนินคดีอาญา ใช้ไม่ได้ผลครับ ถ้าเป็นข้อหาที่เป็นอาญาแผ่นดิน เพราะเป็นข้อตกลงที่ขัดต่อความสงบเรียบร้อยครับ ไม่มีผลผูกพันธ์ใดๆทั้งสิ้น ถ้ามีข้อหาที่เป็นอาญาแผ่นดิน(อาญาที่ยอมความไม่ได้) ก็แจ้งความเอาผิดได้เลย
comment29-1:ว่าแล้วก็แจ้งสำนักงานตำรวจแห่งชาติต่อเลยเรื่องเจ้าหน้าที่ปฏิบัติหน้าที่โดยไม่สุจริต ถ้าบอกว่าหลักฐานไม่พอก็แจ้งเรื่องไม่มีความรู้ความสามารถในการปฏิบัติหน้าที่ เพราะเรื่องพื้นฐานยังกล้าเขียนผิด ๆ ลงในบันทึกประจำวัน นั่นล่ะหลักฐานชั้นดีเลย
comment30:เข้าใจคุณจขกทนะ เพราะเราก็เคยโดยจับลิขสิทธิ์กลางตลาดนัดมาก่อน ตอนนั้นเสียไปเกือบหมื่น

คืนนั้นเรานอนไม่หลับเลย จนตอนหลังข่าวของไอคนพวกนี้มันแพร่หลายถึงได้รู้ว่าโดนหลอก อารมณ์ในตอนนั้นก็ไม่ต่างจากคุณจขกทนี่แหละ

เราเลยมีความคิดมาขายทางเนทอีกทางนึง

ตอนนี้มันพัฒนามาหากินในเนทอีก เฮ้อ!! เหนื่อยใจจริงๆ ชีวิตดิ้นรนลำบากจะแย่อยู่แล้วยังมาเจอคนเห็นแก่ตัวแบบนี้อีก

ถ้าไงรบกวนคุณจขกทขอข้อมูลมาทางหลังไมล์ เราจะได้ระวังไว้ ขอบคุณที่มาเตือนค่ะ
comment31:ขอบคุณมากๆ สำหรับข้อมูลนะคะ
comment32:ตำรวจก็รู้เห็นเป็นใจ ให้ใช้โรงอาหารของโรงพักให้พวกนี้ทำมาหากินอีกนะ
comment33:จขกท.สู้สู้ครับ ผมขอช่วยสาบแช่งให้ไอ้นั่นมันตายเร็วๆ
comment34:เปิดเผยแค่ข้อมูลว่าค้นหาจากกูเกล้ด้วยคำไหน(ละไว้บางส่วนก็ได้ครับ) น่าจะค้นหาเพื่อเป็นประโยชน์ต่อคนอื่นได้ไม่ยาก
comment35:เห็นใจครับ และไม่อยากให้ใครตกเป็นเหยื่ออีก
comment36:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment37:http://talk.ict.in.th/29762

ตัวผู้หญิงดูเหมือนจะหากินทางนี้มานานแล้วครับ เปลี่ยนหมวดหมู่ไปเรื่อยแต่เป็นคดีลิขสิทธิ์เหมือนกัน

ปล. ผมตอบหลังไมค์ไปหาบางคนไม่ได้นะครับไม่รู้เหมือนกันว่าทำไม ต้องขอโทษด้วยครับ
comment37-1:ถ้าไม่ใช่สมาชิกยืนยันทางหมายเลขโทรศัพท์หรือบัตรประชาชน น่าจะตอบหลังไมค์ไม่ได้นะครับ
comment38:ขอบคุณที่แชร์นะครับ ถ้ายังมีแรงมีกำลังใจที่ดี เงินที่เสียไปเดี๋ยวก็หาได้ใหม่ เป็นกำลังใจให้ครับ
comment39:สินค้าที่บอกว่าเป็นประเภทเดียวกันในเม้น5 คือเป็นตัวเดียวของบริษัทเดียวกันหรอคะ
comment40:พี่ตั้ม  คงได้ขวัญถุง  จากพวกมันด้วย
comment41:เฮ้อ อ่านแล้ว แค้นคนที่ทำมาหากินแบบนี้มาก ท่องไว้เลยครับ คาถาสำหรับเรื่องคดีลิขสิทธิ์ ไม่มีหมายค้น อย่ามาสะเอะเข้าร้านกู ไม่มีหมายเรียก กูก็ไม่ไป ไหนทั้งนั้น พลเรือนไม่มีมีสิทธิ์มาจับพลเรือนด้วยกัน ต่อให้เป็นเจ้าหน้าที่ที่รับเรื่องจากบริษัทเจ้าของลิขสิทธิ์มาเอง ต้องมีนายตำรวจยศร้อยตรีขึ้นไป พร้อมหมายเรียก ถึงจะยอมไปโรงพักได้ ต้องดูให้ดีด้วย หมายเรียกกับใบบันทึกประจำวัน มันไม่เหมือนกัน ถ้าเป็นใบบันทึกประจำวัน ให้เอาปาใส่หน้ามันได้เลย ทางที่ดีขึ้นศาลดีกว่าครับ ไกล่เกลี่ยกัน บอกไปว่ารู้เท่าไม่ถึงการณ์ จ่ายไม่ถึงหมื่นด้วยซ้ำ ดีกว่าเอาเงินไปให้พวก เลวกว่าเดรัจฉานมันหากิน
comment42:เค้าใช้จุดอ่อนที่คุณกลัวความผิดสินะ -.-!!!
comment43:เข้าใจเจ้าของกระทู้ดีเลยค่ะเพราะโดนมาเมื่อปีที่แล้วน่าจะเป็นกลุ่มเดียวกันนี้แหละ รู้สึกเลวร้ายมากเพราะเราไม่ได้ขายของพวกนี้มานานแล้วแค่เคยลงรูปขายในเฟสนานแล้วและก็ขายแค่ไม่กี่ชิ้น แต่คนที่ติดต่อมาพยามให้เราหาของให้จำนวนมากพอดีเรารู้แหล่งขายอยู่ แล้วไม่รู้ว่าเป็นของลิขสิทธิ์ก็เห็นคนขายกันเยอะแยะ คนสั่งซื้อบอกอยากได้หลายชิ้นตอนนั้นเงินเราไม่พอเลยต้องยืมเงินคนอื่นไปซื้อด้วยเพราะหวังว่าเดี๋ยวก็มีรายได้เข้ามา สุดท้ายก็ต้องเสียเงินให้พวกนี้เพิ่มอีกข่วงนั้นชีวิตเป๋ไปเหมือนกัน หลังจากนั้นก็มาคิดว่ามันเกิดอะไรขึ้นกับเรา เราไม่เคยทำผิดกฏหมายไม่เคยขายยาเสพติดแค่ตั้งใจจะทำมาหากินมันกลายเป็นแบบนี้ได้ยังไง ตอนโดนจับเราไปส่งของเองเค้ามีการส่งเงินให้เรารับแล้วถ่ายรูปอย่างกับจับยาเสพติดเลย รู้สึกแย่มากๆ
comment44:1. แจ้งความดำเนินคดีไล่จากผู้หญิงคนนั้นได้ ข้อตกลงว่าจะไม่ดำเนินดคีตกเป็นโฆษะเพราะว่าเป็นสัญญาที่ขัดต่อความสงบเรียบร้อย 
2. แล้วก็ให้ตำรวจสืบสวนสอบสวนต่อได้ว่าผู้หญิงคนนั้นมาจากไหน
comment45:ตำรวจชั่วจริงๆ รู้เห็นเป็นใจชัดๆ
comment46:มิจฉาชีพค่ะ พวก18มงกุฎ
จขกท.ไปแจ้งความกลับเลยค่ะ
ปล.ขอดูหน้าพวกมันและใบลงบันทึกประจำวันคราวก่อนได้ไหมคะ
comment47:ปัญหาคือตำรวจน่ารู้เห็นด้วย พยายามแยกเราไปคุยอีกห้องไม่ให้คุยในห้องรวมที่มีคนอื่นๆอยู่ ตอนนั้นเราตามแฟนให้ไปช่วยเคลียร์พอแฟนเราจี้ถามชื่อเจ้าหน้าที่ก็ไม่ยอมบอกหาว่าเราจะแอบอัดเสียง ไม่รู้ทำไมต้องกลัวอัดเสียงด้วย พอเราจะให้สั่งฟ้องก็บอกว่าต้องเข้าห้องขังก่อนแล้วขู่อีกว่าจะประกันตัวต้องใช้เวลานานนะ แฟนเราไม่ยอมให้เข้าห้องขังเลยต้องยอมจ่ายเงินไป
comment48:ยังดีครับที่โดนหมาจับ ถ้าโดนหมากัดค่อยว่ากัน
comment49:เป็นกำลังใจให้พี่จขกท.นะคะ หนูช่วยอะไรไม่ได้เลย ก้าวต่อไปข้างหน้าอย่าท้อนะคะ  สู้ๆๆๆๆค่ะ
comment50:หน้าแบบชาวอีสานนี่เป็นยังไงคะ?
comment50-1:ถามจริงๆหรือจะหาเรื่องคะเนี่ย
comment50-2:โหนกแก้มใหญ่สูงไม่มีดั้ง
นี่คือคนอีสานส่วนใหญ่

ผิวเข้มคล้ำมีดั้งนี่ คือคนใต้ส่วนใหญ่

ผิวขาวเหลืองดั้งไม่โด่ง นี่คือคนเหนือส่วนใหญ่

ก้อประมาณนี้แหละ
comment51:
comment51-1:แค่บอกว่า หน้าแบบคนอีสาน มันดูถูกคนตรงไหน
มันก็เหมือนที่เขาบอก รูปพรรณสัณฐานคนร้ายทั่วๆไป
เช่นคนร้ายหน้าคล้ายฝรั่งนะ หรือคนร้ายหน้าคมและพูดติดทองแดงเหมือนคนใต้นะ อะไรประมาณนี้

ดิฉันก็เป็นคนอีสาน ไม่ได้รู้สึกว่าโดนดูถูกเลยค่ะ

หน้าแบบคนอีสาน มันก็แบบ ไม่มีดั้ง กรามใหญ่ หน้าค่อนข้างสั้น 
จขกท แค่จะสื่อแบบนี้เท่านั้นเอง

อ้าวนั่นไง พออ่านลงมาเรื่อยๆ คนอื่นๆก็คิดแบบเดียวกับดิฉันเหมือนกัน
comment51-2:อ้าว ลบหนีไปแล้ว?
comment52:ผมลูกหลานอุดรก็ไม่ได้เคืองอะไรนะครับ จขกท.คงไม่ได้มีเจตนาที่จะดูถูกหลอกครับ เพียงแต่ที่เขาเห็นมันเป็นคนเบ้าหน้าแบบนี้มาหลอกเขาก็เเค่นั้น
ผมว่าถ้าคนใต้มาหลอกเขาก็เรียกว่าคนใต้แหละครับ
comment52-1:เราก็คิดเหมือนคุณค่ะ ทำไมบอกว่าหน้าแบบคนอีสานต้องคิดว่าดูถูก แล้วถ้าบอกว่าหน้าแบบคนใต้ หน้าแบบคนเหนือ หน้าแบบคนฝรั่ง หน้าแบบคนจีน มันจะเป็นการดูถูกหรือการชม?

เราว่ามันคือการบรรยายให้เห็นลักษณะคร่าวๆ stereotypes แบบที่คนทั่วไปพอนึกออกเท่านั้นเอง
comment52-2:จขกท. แค่บรรยายเพื่อให้เห็นภาพชัดขึ้น ก็เท่านั้นเอง
comment53:น้องเคยโดนค่ะ ลิขสิทธิ์โดเรม่อน 3 รอบได้ รอบนึงโดนทีก็2-4 หมื่นบาท มันจะไปดักสุม ตามมุมๆ แล้วเอาตำรวจนำทีมมาจับที่ร้าน สน.แถวพระราม2 ทีมเดียวกันบริษัทเดียวกันทุกรอบ แค่เปลี่ยนคน มีหนังสือมอบอำนาจเล่มใหญ่ๆ แกงค์หน้าโหดๆ ประมาณ3-5คน เสียงดังโวยวาย มาพร้อมโน๊ตบุคและปริ้นเตอร์ต่อเรียบร้อยนั่งที่สน เคยติดต่อไปทางบริษัทเจ้าของลิขสิทธิ เหมือนเคยได้ข่าวว่าลิขสิทธิโดเรม่อนหมดอายุไปแล้วในไทย ปรึกษาฝ่ายกฏหมาย สุดท้ายให้เบอร์คนคุมสิขสิทธิ์มา เป็นตำรวจยศใหญ่คนนึง พอลองโทรไปเจรจาสุดท้ายสรุปว่าจ่ายเงินไปเหอะ วิธีแก้สุดท้ายก็เรียกเงินอยู่ดี พอจะสู้ท่าศาลตำรวจเนี่ยละบอกให้จ่ายๆไปจะได้จบๆ ยังไงกันแน่ พอจะสู้จะประกันตัวก็บอกจ่ายไปจะได้จบ วนเวียนๆอยู่แบบนี้
comment54:ลงชื่อผู้หญิงที่นี่ไม่ได้
แต่กรณีถูกหลอกแบบนี้ น่าจะฟ้องกลับได้นะคะ
comment55:เราเคยค่ะ 5-6 ปีแล้ว สมัยเป็นนักศึกษา ขายเครื่องสำอางค์ รูจูคิส หลงดีใจสั่งเราเยอะมากอยากได้เยอะๆ  เราก็เอาเงินเก็บที่มีซื้อหมดเลย มันจะโอนให้เราใจดีนะบอกโอนมา 500 พอพี่ ตอนนั้นไมเซ่อขนาด และพวกนี้จะนัดเจอนะคะ ทำเนียนให้เทของมานับตรงนั้นแล้วไปเรียกพวกมา ตอนนั้นตกใจมากๆ ร้องไห้ เลย เกิดไรขึ้น เราไปกับแม่ด้วยนะ สักพักไปโรงพักไปนั่งคุยเราก็จำไม่ได้รู้อย่างเดียวร้องไห้ จนมันบอกต้องเอาเงินมาประกันตัว ทั้งหมด. 17,000 เพราะมีแค่นี้ ทุกวันนี้เราเจ็บใจมากๆบอกเลย
comment56:ขอบคุณมาค่ะ ที่เอามาแชร์ ขอให้ ผลบุญทำให้คุณได้งานที่ต้องการเร็วๆนะคะ ค้าขายต่อไปก็ขอให้มีกำไรมากๆ ไม่เจอคนเลวอีก
comment57:แค่บอกว่าหน้าแบบคนอีสาน นี่คือดูถูกแล้วเหรอหน้าแบบคนใต้คนเหนือนี่ก็ดูถูกด้วยมั้ย บางคนนี้เม่งอ่อนไหวเหลือเกิน
ไม่ได้มีไครดูถูกอะไรเลยมีแต่ตัวเองแหละดูถูกตัวเอง
comment58:อย่าไปยอมมัน สู้เลยครับขึ้นศาลไปเลย ว่ากันไปตรงๆ ส่วนใหญ่ยกฟ้อง ถึงแพ้คดีก็ไม่กี่บาท ถ้าผิดจริงจ่ายให้ศาลดีกว่าพวกหมา 
เท่าที่ผมเห็น ส่วนใหญ่สารภาพในชั้นศาลเห็นปรับไม่กี่พัน คนก่อนหน้าผมยอมความจ่ายให้ศาล5พัน 
ยิ่งถ้าไม่มีเจตนาจะละเมิดจริงๆ และขายปลีกเป็นครั้งแรก โทษเบาครับ ไม่ได้ปรับหลายหมื่นหรือเป็นแสนหรอก
ส่วนผมตัดสินใจสู้จนถึงที่สุด เรียกตำรวจ เรียกหมา มานั่งดูหน้าดูตากันอีกทีบนศาล

ยืนยันครับ อย่าไปจ่าย ยังไงก็ไม่ยอม หว่านล้อมข่มขู่เอาน้ำพักน้ำแรงคนทำมาหากินสุจริตไปจ่ายให้มัน 
ครั้งหน้าบาทเดียวก็ไม่ให้ อยากได้ไปเอาบนศาล และจะแถมฟ้องกลับทั้งหมาทั้งจนท.เลยอย่าพลาดละกัน
ไอ้พวกนี้แม่ม...เกิดมาในชีวิตทำมาหากินสุจริตมาตลอด ไม่เคยคิดว่าจะโดนใส่กุญแจมือ หืย.........
กลายเป็นว่าพวกคนสีเทาๆ ใช้ชีวิตอย่างสุขสบาย ส่วนพวกทำมาหากินดีๆต้องเดือดร้อน

ปล.ของผมศาลท่านเมตตา"ยกฟ้อง"ครับ
comment58-1:ของพี่โดนลิขสิทธิ์ของอะไรค่ะ แล้วมีของเยอะไหมค่ะ หนูโดนล่อซื้อเหมือนกันอยากหาที่ปรึกษามากค่ะตอนนี้โดนเรียก5หมื่นไม่มีเงินจ่าย
comment59:ใครเข้ามาอ่าน ผมฝากจำไว้นะครับ 
อยากได้ความยุติธรรม ถามหาจากในห้องศาลครับ
ความยุติธรรม หาไม่ได้จากห้องสอบสวน โรงอาหาร หน้าร้านเกมหรอกครับ

ทั้งนี้รู้สึกเห้นใจเจ้าของกระทู้มากๆ เลยครับ ขอให้ชีวิตท่านหลังจากนี้ดีขึ้นกว่าเดิมนะครับ
comment60:พวงกุญแจนกนี่โดนกันบ่อยนะคะ สองปีที่แล้วคนรู้จักก็โดนค่ะ 
เค้าก็ไม่ทราบว่าของไทย เพราะที่จีนคือเยอะ พอโดนเค้าก็บอกมาว่าของแบรนด์อะไร
เซิร์ทเจอแล้วเลย inbox ไปถาม ได้มาว่าแบบนี้ค่ะ
comment61:สงสารและเห็นใจ จขกท ค่ะ ขอบคุณที่นำข้อมูลมาแบ่งปัน
comment62:ซื้อของจากจีนต้องระวังครับ บางทีเป็นของละเมิดลิขสิทธิ์จากประเทศอื่นนะครับ จีนมักจะทำเลียนแบบ

เห็นข่าวแว่วๆว่า มีเศรษฐีจีนจะทำวัดร่องขุ่นเลียนแบบที่จีนอยู่นะครับ รอเช็คข้อมูลอยู่
comment63:นี่เป็นงานเก่าๆครับ 

http://talk.ict.in.th/16109 
https://www.youtube.com/watch?v=1JVZ3kZG8Zg

ส่วนอันนี้เป็นของอีกคนครับ
http://talk.ict.in.th/21865.40

พอลองหาๆดูแล้วปรากฏว่าเป็นมืออาชีพทางด้านจับลิขสิทธิ์อย่างนี้เลยครับ หากินมาเป็นสิบปีแล้ว โดยจะเปลี่ยนประเภทของที่ละเมิดลิขสิทธิไปเรื่อย
ลักษณะจะเป็นแบบนี้ครับ
http://thaimisc.pukpik.com/freewebboard/php/vreply.php?user=lexsamkok&topic=117&page=2
บริษัทเจ้าของผลิตภัณฑ์หรือสินค้าหรือหนังหรือเพลง จะมอบอำนาจช่วงให้กับบริษัท...(ชื่ออะไรก็ว่ากันไป)... แล้วบริษัทนั้นก็จะมามอบอำนาจช่วงต่อให้กับคนพวกนี้ครับ(ที่บางเว็บจะเรียกคนพวกนี้ว่า นักบิน) 
แล้วหลังจากนั้นคนพวกนี้ก็ออกตระเวนล่าพวกละเมิดลิขสิทธิ 
ละเมิดจริงบ้าง เนียนบ้าง มั่วนิ่มกับคนไม่รู้บ้าง 
ซึ่งได้ผลอย่างไรก็น่าจะเป็นในแบบรูปที่ทาง คห. 60 ช่วยสอบถามไปให้น่ะครับ 
สำหรับทางเจ้าของผลิตภัณฑ์ก็ต้องถือว่าดีครับ เพราะของปลอมของเขาหายไปจากตลาด
(ผมอาจจะคิดไปเองนะ แต่ลักษณะเหมือนพวกที่มาช่วยดูเราเวลาจอดรถตามร้านอาหารอ่ะครับ คือบางคนก็ไม่ใช่เด็กของร้าน แต่มีร้านอาหารเปิด แล้วก็เข้ามาขอดูแลเรื่องที่จอดรถให้ไม่เอาค่าจ้างก็ได้ ร้านก็ไม่ได้เสียอะไร แถมมีคนมาช่วยดูรถลูกค้าให้ด้วย)
แต่สำหรับคนที่เอามาขาย(พูดในกรณีเคสผมนะครับ) คือของมันไม่ได้ผลิตที่ไทย แต่มันผลิตในจีน ดังนั้นเมื่อจีนยังผลิตอยู่และขายอยู่ ก็จะมีคนไทยที่พลาดไปสั่งมาเรื่อยๆน่ะครับเพราะมันดูจากหน้าเว็บไม่ออกว่าเป็นของมีลิขสิทธิ
เพราะงั้นก็น่าจะเป็นช่องทางให้คนพวกนี้ออกจับได้อีกเรื่อยๆน่ะครับ

คือขอย้ำอีกทีนะครับว่า ผมไม่ได้สนับสนุนการขายของละเมิดลิขสิทธินะครับ 
ไอ้ที่พลาดไปแล้วก็ยอมรับจริงๆถ้าต้องขึ้นโรงขึ้นศาลเสียค่าปรับก็น้อมรับครับและคงทำใจได้มากกว่านี้ 
แต่พอรู้ว่าตัวเองโดนหลอกเสียเงินไปแบบนี้เลยรู้สึกเหมือนไม่ได้ไปชดใช้อะไรให้ใครเลย เงินก็เสีย แต่คนออกแบบก็ไม่ได้รับค่าเสียหายจากผม กฏหมายที่ผมทำผิดก็ไม่ได้ค่าปรับไปเข้าหลวง พออย่างนี้แล้วมันก็ยิ่งแค้นใจน่ะครับ 
แต่ถึงผมจะเสียรู้ไปแล้ว ทำอะไรไม่ได้แล้วแต่อย่างน้อยถ้าได้เตือนภัยคนอื่นไว้ไม่ให้ใครต้องมาโดนแบบนี้อีก 
ให้ผมเป็นเคสสุดท้ายที่คนพวกนี้จะเอามาเป็นช่องทางทำมาหากินได้ก็ยังดีครับ


ปล. บางคนอาจหาว่าผมไปเรียกคนพวกนี้ว่าหมา อันนี้ต้องขออภัยด้วยนะครับ เพียงแต่ผมเคยเห็นว่าลักษณะการจับกุมลิขสิทธิ์แนวๆนี้เขาเรียกกันว่า หมานำจับ ผมเลยเอามาเรียกบ้างเฉยๆเวลาคนกูเกิลหาจากคำนี้จะได้มีเคสของผมติดอยู่ไปด้วยเพื่อเตือนคนอื่น ไม่ตั้งใจจะไปด่าใคร
       และสำหรับที่ไปบอกว่าสมาชิกแก๊งค์นี้สองคน หน้าตาแบบชาวอีสาน อันนี้ก็ต้องขออภัยอีกเช่นกันครับ ไม่ได้จะดูถูกใครหรือภูมิภาคไหนทั้งสิ้น ผมแค่อยากอธิบายรูปพรรณสัณฐานของคนในแก๊งนี้ให้คนอื่นเข้าใจได้เร็วๆน่ะครับ เผื่อมีใครพลาดโดนเรื่องลิขสิทธิ์แบบนี้แล้วได้เจอคนหน้าตาแนวนี้ มีคนอ้วนๆ มีผู้หญิงผู้ชายหน้าตาแบบนี้รวมกลุ่มกันจะได้รู้เร็วๆว่าเป็นกำลังโดนแบบผม จะได้ไหวตัวทัน ไม่ได้มีเจตนาจะดูถูกใครจริงๆ ครับ ขอโทษด้วยครับ
comment63-1:" แต่พอรู้ว่าตัวเองโดนหลอกเสียเงินไปแบบนี้เลยรู้สึกเหมือนไม่ได้ไปชดใช้อะไรให้ใครเลย 
เงินก็เสีย แต่คนออกแบบก็ไม่ได้รับค่าเสียหายจากผม กฏหมายที่ผมทำผิดก็ไม่ได้ค่าปรับไปเข้าหลวง 
พออย่างนี้แล้วมันก็ยิ่งแค้นใจน่ะครับ  "

คนออกแบบไม่ได้รับค่าเสียหายจากคุณ  แต่ก็ได้กำจัดผู้ขายแข่งกับเขาน่ะครับ(แต่ไม่ได้ซื้อจากเขา)
นี่คือสาเหตุว่าทำไมเจ้าของคนออกแบบถึงปฏิเสธที่จะตอบคำถามถึงทีมหมานำจับนี้

มันเป็นเหมือนเครื่องมือนอกกฎหมาย  ที่คนออกแบบเจ้าของลิขสิทธิ์ที่แท้จริง  
ชื่นชอบมากครับ  บ่องตง  จริงๆ  เลยน่ะจ๊ะ  

สาเหตุเพราะกฎหมายลิขสิทธิ์ในเมืองไทยมันอ่อนมากๆ  ให้มีการจับจริงๆเแบบเป็นไปตามกฎหมาย
กระบวนการมันช้าและเบามากๆ  เจ้าของเลยชอบมากๆ  เงินเดือนค่าจ้างไม่ต้องจ่าย  อยู่ดีมีคนมากวาดล้างให้
comment64:เวลาลงบันทึกที่สถานีตำรวจ จะมีระดับร้อยเวรเป็นคนลงชื่อ
พวกนายดาบหรือเจ้าหน้าที่ลูกจ้างหรือตำรวจชั้นผู้น้อยเป็นคนเขียนให้
โดยทางปฎิบัติทำกันแบบนี้....ผิดข้อระเบียบกันมาตลอด...
มีเพียงบางคดีที่ร้อยเวรมาเขียนเองลงนามเองตามที่ระเบียบกำหนด
การหากินกันแบบนี้....ข้าราชการมีส่วนร่วม...ชาวบ้านแบบเราๆ..จะทนกันไปได้อีกนานไหมหนอ
ไว้อาลัย...อาชีพ.ที่กินเงินภาษีชาวบ้าน.....
เข้ามาบอกเพิ่มเติมกับ จขกท เนื่องจากเราอยู่อีสานมาหลายปี ไปมาหลายจังหวัด
คนอีสานสวย หล่อ เยอะ...ปัจจุบันลูกครึ่งต่างชาติก็เยอะ...
ถ้าจะอธิบายรูปร่างหน้าตาคน....ให้บอกว่าลักษณะรูปหน้ากลม...สภาพ เช่นหัวล้าน สภาพอื่นที่เห็นได้ชัดเจน
เพราะถ้าบอกว่าหน้าแบบคนอีสาน....เราเนี่ยนึกถึง ณเดช โตโน่ ญาญ่า(หญิง) ลูกสาวแม่น้อยโพธิ์งามไปเลยนะเนี่ย
หวังว่าการอธิบายรูปร่างลักษณะคนคงไม่ใช่รื่องยาก...
comment64-1:ฮาๆ สุดยอดค่ะ คิดได้ไง คลายเครียดตรึม

แต่เราชาวอีสานขอเป็นกำลังใจให้ จขกท นะคะ
comment65:ขอบคุณมากนะคะ สำหรับข้อมูล ประสบการณ์มาแชร์ให้รู้ถึงภัยสังคมในปัจจุบันที่น่ากลัว
และให้รู้จักระวังตัวเองมากขึ้น ขอบคุณอีกครั้งค่ะ
comment66:แล้วที่คุณเล่าว่าไปถามตำรวจ แล้วตำรวจชี้ให้ไปหาพวกนั้นที่นั่งรออยู่มันหมายความว่าไงอะ มันทำกันอย่างนี้บ่อย ทำในสถานีตำรวจ และ ตำรวจรู้เห็นกับพวกมันอยู่แล้วเรอะ โห ไม่รู้จะด่าตำรวจยังไงเลย ถ้าเป็นแบบที่ผมคิด

แต่ 

เรื่องแบบนี้เคยเกิดกับแม่แฟนผม เขาเปิดร้านทำกุญแจ แล้วมีพวงกุญแจนิดๆหน่อยๆขาย มีพวงกุญแจ1-2ชิ้นในร้านที่เป็นของผิดลิขสิทธิ์(ด้วยความไม่รู้เพราะซื้อมั่วๆมาจากสำเพ็ง) แล้วโดนพวกนี้ลากไปที่ สน.หนึ่ง แถวๆอนุเสาวรีย์ชัยฯ(ไม่ขอบอกว่า สน.ไหน เดาเอาไม่ยาก) มันพยายามข่มขู่สารพัด สุดท้ายยอมจ่ายไป 5 หมื่น โดยที่มันไม่เปิดโอกาศให้โทรหาใครเลย เพราะเวลามันเห็นจะโทรปุ๊บมันรีบเรียกเข้าไปคุยต่างๆนานา พร้อมข่มขู่ (ในพื้นที่โรงพัก)
comment67:ทุกอย่างที่เกิดขึ้นก็มีลิขสิทธิ์
ขึ้นอยู่ว่าใครเป็นเจ้าของลิขสิทธิ์

น่าจะมีฟ้องกลับได้จับกลับได้เรื่องแอบอ้าง ...
กฎหมายบ้านเราก็เป็นอย่างนี้ ...
เบื่อพวกที่เบียดเบียนกรรโชก ...
comment68:แจ้งความร้องทุกข์ได้เลยครับ ความผิดอาญาต่อตำแหน่งหน้าที่
comment69:รังเกียจพวกรีดไถ
comment70:อ่านจบแล้วก็เห็นใจ จขกท มากๆเลยค่ะ แย่เนาะสังคมสมัยนี้ แต่ก็ขอบคุณมากน่ะค่ะที่เเชร์ประสบการณ์ ขอให้ จขกท ได้รับความยุติธรรมนะค่ะ สักวันกรรมจะตามทันพวกเค้าค่ะ
comment71:เป็นกำลังใจให้จากใจจริงครับ คนเรานี่ก็หากินได้ทุกวิถีทางจริงๆ ไม่เว้นหน้าเลย
comment72:ในฐานะของผู้ที่เคยโดนคนอื่นก็อปปี้ แล้วขายกันเอิกเกริกบนเน็ต  จะไปเอาเรื่องเลยก็คงต้องบอกว่าไม่คุ้ม เพราะกว่าจะตัดสินจบ ได้มาก็ไม่ได้คุ้มค่าอะไรกับเวลาที่เสียไป  ผมขอสนับสนุนให้มีหมาแบบนี้เยอะๆ  ถ้ามีหมาแบบนี้ยิ่งเยอะเท่าไหร่ ผมก็หวังว่าคนเราจะเลิกก็อปปี้มากขึ้นเท่านั้น  เลิกที่จะเอาหุ่น ตุ๊กตา การ์ตูน แล้วก็อปปี้มาทำขาย 

ไอ้ที่จะเอาของละเมิดลิขสิทธิ์มาขายจะได้หมดไป และไอ้ที่อ้างว่าเพราะไม่รู้จะได้หมดไปด้วย  คำว่าไม่รู้ไม่ได้หมายความว่าจะทำให้คนอื่นเสียผลประโยชน์ได้ และคำว่าทรัพย์สินทางปัญญาของผู้อื่นที่ไม่ได้จ่ายเงินค่าจดทะเบียนไม่ต้องให้ความเคารพ ก็อปได้ก็อปไปเลย
comment73:ขอบคุณเรื่องราวที่นำมาแบ่งปันนะค่ะ ว่าแต่เราไม่สามารถเอาผิดอะไรกับคนพวกนี้ได้เลยหรอค่ะ  ทั้งตำรวจที่รู้เห็นเป็นใจ ปล่อยให้คนผิดมาทำความผิดในบริเวณพื้นที่ของตัวเอง และรอรับผลประโยชน์รู้สึกแย่จริงๆเลยนะค่ะ แล้วอย่างนี้เราจะหาความเป็นธรรมจากใคร ในเมื่อผู้รักษากฎหมาย มาร่วมมือกับคนผิดเพียงเพื่อผลประโยชน์ของตัวเองอย่างนี้ -_-"
comment73-1:มันคือช่องโหว่ของกฏหมายครับ... คนเลวๆ ทนายชั่วๆ เป็นคนคิดครับ.. หลังจากนั้นหลายๆคน หลายๆกลุ่มก็ทำตาม...
มีเรื่องเล่าว่า..เมื่อ10ปีก่อนมีทนายที่ไม่เก่งทำสนง กฏหมายของตัวเองอย่างลุ่มๆดอนๆ พอเปลี่ยนมารับนำจับลิขสิทธิ์เท่านั้น..
สองปีกว่ามีทรัพย์สินหลายล้านบาท.. ไม่ลงตัวเลขที่แน่นนเพราะนานมาแล้ว.. ก็ไม่ได้น่าแปลกใจอะไร..หาเงินได้วันละแสนครึ่งแสนนิ...
comment74:พวกลิขสิทธิ์เถื่อน เจอตำรวจจริงจับ ฐานแอบอ้างจับลิขสิทธิ์รีดไถเงินประชาชน
https://www.youtube.com/watch?v=UwOLA1aMQuY
comment74-1:ใช่ 2 คนนี้ป่าวคะ มีคอม มีปริ้นเตอร์นั่งทำงานในโรงพักเหมือนกันเลย
comment75:อย่าไปขายของพวกนี้คือจบอะ
comment75-1:-บางทีไม่รู้ว่าผิดกฏหมาย
 -บางทีรู้ แต่ก็ต้องฝืนทำ เพราะไม่ทำก็ไม่มีจะกิน
 -บางคนก็รู้ แต่ทำเพราะโลภ
comment76:ไม่เข้าใจว่าทำไมไปคุยที่โรงพักได้คะตำรวจรู้เห็นด้วยใช่เปล่า อันนี้คือสงสัยค่ะ
comment77:555
comment78:สน.อะไรหรือครับ ขอชื่อหน่อย จะได้ไปตรวจสอบว่าทำไมถึงอนุญาตให้มีรังโจรได้

หน้าที่ของ จนท.ตร. ต้องอำนวยความยุติธรรมให้ประชาชน ไม่ใช่ให้ใช้สถานที่ราชการในการดำเนินการนอกกฎหมายกันแบบนี้

ทำแบบนี้ ตำรวจดีๆลำบากใจครับ
comment79:อำนาจอยู่ในมือคนไม่ดี โลกมันก็ชั่วร้ายแบบนี้แหละ 

ที่ละเมิดอล่างฉ่าง ไม่เห็นไปย่างกราย

ที่เราเข้าใจคุณ เพราะเจตนาคุณไม่ใช่คนร้าย เป็นกำลังใจให้เจองานดีๆเร็วๆนะ
comment80:เคยเห็นข่าวแกงค์ตบทอง มาพูดหว่านล้อมเหยื่อ จนเหยื่อถอดให้ไปหมด
แต่นึกขึ้นได้ถอดไปให้ได้ยังไง กลับบอกว่าสงสัย "ถูกป้ายยา" แต่จริงๆแล้ว
ก็คือตัวเองไม่มีสติมากพอต่างหาก ไม่ใช่เรื่องไสยศาสตร์อะไรทั้งนั้น
comment81:เป็นกำลังใจให้เจ้าของลิขสิทธิ์ ครับ 
เห็นแบบนี้นึกถึงพวก พ่อค้า แม่ค้า หาบเร่บนทางเท้าที่ ไม่!! ได้ตั้งบนเขตผ่อนผันเลยครับ พูดง่ยๆก็พวกที้ตั้งร้านค้าบนทางเท้า เอาเปรียบคนอื่น เหมือนกันเลยนะครับ 

ประเทศไทยจะได้ปลอดของปลอมซะที
comment82:สถานีตำรวจอะไร
วันเกิดเหตุ-เวลา
ใบเซ็นยินยอมมีรายละเอียดชื่อบริษัท
ผู้รับมอบอำนาจ คือใคร?
ถ้าได้ข้อมูลดังกล่าว กระจ่างกว่านี้แน่.........
comment83:ผมว่างงงงสมรู้ร่วมคิด ไอคนที่เป็นเจ้าของลิขสิทธิ์กับบริษัทที่คุณสั่งของ
จัดฉาก สร้างเรื่อง แล้วรีดไถ
comment84:เรื่องแบบนี้ มันไปรวมกลุ่มกันในโรงพักทำได้อย่างไรครับ? ถ้าตำรวจในโรงพักไม่รู้เห็นเป็นใจด้วย เจ้าหน้าที่น่าจะเป็นซะเอง ประชาชนจะพึ่งใครได้?  น่าจะมีองกรณ์หรือหน่วยงานที่ทำเพื่อสังคมลองช่วยกำจ้ดวงจรอุบาทว์นี้บ้างนะ ล่อให้มันมาจับเลยแล้วเก็บหลักฐานฟ้องกลับเอาให้ไปถึงสำนักงานตำรวจแห่งชาติที่ชอบทำเป็นปากว่าตาขยิบ พอนักข่าวไปสอบถามก็บอกว่าทำไม่ได้ต้องอย่างนั้นอย่างนี้ต้องแสดงหมายจับ ต้องมีหนังสือตัวแทน โน่นนี่นั่น พูดซะดูดี แต่สุดท้ายก็ยังปล่อยให้ลูกน้องตั้งสำนักงานร่วมกะแก๊งค์ต้มตุ๋นหากิน ในโรงพักเลย พวกนี้เข้าข่ายต้มตุ๋นฉ้อโกง หากินบนความเดือดร้อนความทุกข์ของประชาชน ลองคิดดูเวลามันมาจับในสถานะการณ์นั้นมันทั้งขู่ทั้งเบ่งอ้างกฏหมายข่มขู่แล้วมีตำรวจมาด้วยทุกครั้ง ใครจะกล้าไปขอดูตามที่ท่านบอกได้ แล้วตำรวจพวกนั้นที่มีคลิปเห็นชัดเจนหลายๆคลิปได้รับโทษอะไรบ้าง? ถ้าพวกนายตำรวจใหญ่ๆเหล่านั้นจะปราบปรามกลุ่มแก๊งค์เหล่านี้จริงๆ ทำไมปราบปรามให้สิ้นซากไม่ได้ ชาวบ้านต้องช่วยตัวเองมีความรู้เองฉลาดเอง โดนกระทั่งบนโรงพักเลย
comment85:ตำรวจ เอิ่ม!!
comment86:ทุกคนจะทำอะไรต้องทำตามกฎหมายทั้งนั้นครับ ทำนอกเหนือกฎหมายไม่ได้นอกจากสมัครใจเอง แต่ถ้าโดนหลอกก็ฟ้องกลับได้ครับ
comment87:โลกนี้แม่มอยู่ยาก แม้แต่หมายังเป็นหมายนำจับ
comment88:สงสัยตรงที่ตำรวจชี้ให้ไปที่โรงอาหารครับ แบบนี้แปลว่าตำรวจใน สน นั้นมีส่วนหรือเปล่า แล้วปกติเวลาจ่ายพวกนี้มันมีเอกสารอะไรติดกลับมาด้วยเหรอครับ 
แล้วตอนที่มันจะให้เซ้นตำรวจก็น่าจะอยู่ตรงนั้น ตำรวจไม่เอะใจเลยเรอ นั้นมันตำรวจแท้นิ นั่งใน สน อะครับ
comment89:ทั้งสองฝ่ายได้สัญญาว่าจะไม่ดำเนินคดีกับฝ่ายใดฝ่ายหนึ่งทั้งทางแพ่งและอาญากับผู้ที่เกี่ยวข้องกันอีกต่อไป  ข้อความนี้ก็หลอกคุณ มันหลอกคุณว่า ทำอะไรไม่ได้ 

แต่จริงๆทำได้ครับ การแสดงเจตาอะไรก็ต้องมีเจตนาเช่นนั้นจริง(เว้นแต่ความไม่รู้เพราะความผิดของคุณจริงๆ) เพราะคุณโดนหลอกในคราวเดียวกัน(หลอกให้จ่ายเงินและก็หลอกให้เขียนยินยอม) ไม่ใช่โดนหลอกหนึ่งครั้ง(ฉ้อโกง)พอรู้แล้วก็มายอมความ...

แต่ทนายต้องเก่ง(หรืออัยการต้องเก่ง) พิสูจน์ให้ได้ว่าคุณยอมเพราะโดนหลอก

มาตรา 39 (2) ได้บัญญัติว่า  สิทธิในคดีอาญาย่อมระงับไป ในกรณีความผิดต่อส่วนตัว เมื่อได้ถอนคำร้องทุกข์ ถอนฟ้องหรือยอมความกันโดยถูกต้องตามกฎหมาย 
comment90:ที่พวกนี้ต้องทำการบนสถานีตำรวจ ก็เพราะกลัวว่าจะโดนฆ่าตายครับ 
ส่วนเรื่องการกระทำของเจ้าหน้าที่
ในกรณีนี้ยังไม่ได้ดำเนินคดี เพียงแต่เขียนบันทึกประจำวันเอาไว้ เพราะมีผู้มาแจ้งความ
การชี้มือบอกว่าพวกนั้นรออยู่ที่โรงอาหาร นั้นถือว่ามีส่วนร่วมมั้ย ก็แล้วแต่จะคิดครับ
comment91:ขอบคุณเรื่องราวที่นำมาแชร์ ทำให้ได้ความรู้ค่ะ

หลังจากผ่านเรื่องร้ายในครั้งนี้
ขอให้จขกท. ได้ให้อภัยทานกับสัตว์นรกเหล่านั้น
อภัยทานเป็นทานสูงสุดในทางพระพุทธศาสนา
ขอให้ได้เจอโชคลาภ ร่ำรวย ประสบความสำเร็จในหน้าที่การงาน
comment92:เราก็ว่ามันผิดปกติที่ตำรวจชี้ให้ไปคุยที่โรงอาหาร สน.อะไรคะ ช่วยโพสสำเนารายงาน ฯ ที่ได้มาจากตำรวจให้ดูหน่อยได้ไหม เผื่อจะมีคนช่วยกันตรวจสอบได้ว่าสองคนนี้เป็นตัวแทนของสินค้านี้จริงหรือเปล่า
comment92-1:เป็นหลายๆ สน เลยครับ....
comment93:ขอบคุณมากๆ สำหรับข้อมูลนะครับ
comment94:เหตุเกิดในพื้นที่ สน. !!!!!
comment95:ขอบคุณสำหรับข้อมูลที่นำมาแชร์ค่ะ
comment96:เลวมาก แบบนี้เราจะรู้ได้ไงว่าของจีนตัวไหนมีลิขสิทธิ์ในไทย หรือไม่มี? ต้องเสี่ยงดวงเอาเหรอ
comment97:ล็อกอินเข้ามาให้กำลังใจค่ะ จริงๆสมัครทิ้งไว้นานแล้วจนจำล็อกอินไม่ได้เลยแต่ก็หาทางเข้ามาจนได้
แต่อยากให้กำลังใจจริงๆค่ะ 
คงเป็นความรู้สึกที่ต้องล้มครั้งแล้วครั้งเล่า
จนคิดว่าทำไมชีวิตต้องมาเจอเรื่องอะไรแบบนี้ด้วย
เราเองก็เคยเจอแล้วคิดว่าคงทำอะไรไม่ได้แล้วนอกจากเจ็บใจ
ส่วนตัวเราเองไม่รู้จะช่วยอะไรไปได้มากกว่าให้กำลังใจค่ะ
สู้ๆนะคะ สักวันทุกอย่างต้องดีขึ้นแน่ๆ
คนที่พลาด มีข้อดีคือเป็นการสร้างภูมิคุ้มกันความพลาดอีกครั้งไปในตัว จะไม่ล้มกับเรื่องเดิมๆอีก 
สู้ๆนะคะ เป็นกำลังใจให้ค่ะ
comment98:ปัญหาหนึ่งของคนไทยคือ เชื่อ-เชื่อง
เหมือนคนไร้การศึกษานะ มันขาดเหตุผลไปหมดในความคิดเห็นต่อเรื่องราวรอบตัวที่มากระทบ
เป็นปัญหาของระบบการศึกษาที่ไม่เน้นคิด แต่เน้นเชื่อเน้นจำ
comment99:สรุป เรื่องการนำจับลิขสิทธิ 
กรณีนำจับที่บ้านเราเอง,ร้านค้า(ไม่ใช่แผงลอย) ต้องมีหมายค้น มีตำรวจชั้นสัญญาบัตรยศตั้งแต่ร้อยตรีขึ้นไปอย่างน้อย1นาย มีเจ้าหน้าที่ของแบรนที่เราละเมิดลิขสิทธิเขา(ดูบัตรพนักงานเขาด้วย)+ใบมอบอำนาจให้กระทำการแทน(ย้ำขีดเส้นใต้หนาๆ ให้ดูวันหมดอายุของใบมอบอำนาจด้วยถ้ามีครบตามนี้ ยอมให้เขาฟ้องไปครับ เขามาครบ
กรณีแผงลอย ผู้นำจับเป็นเจ้าหน้าที่ตามกรณีแรก แต่ไม่ต้องมีหมายค้น ย้ำชัดๆอีกครั้งดูวันหมดอายุของใบมอบอำนาจด้วยครับ
เอกสารทุกชนิดต้องเป็นตัวจริงเท่านั้น ไม่มีการถ่ายเอกสาร ถ้าเขามาครบยอมให้เขาจับคับ
กรณีร้านค้าinternetรอหมายศาลอย่างเดียวคับ กรณีเราเป็นตัวแทนแนะนำให้เก็บรายละเอียดให้มากที่สุดแล้วบอกร้านที่เราเป็นตัวแทนมาเคลียร์คับ ถ้าเขาไม่เคลียร์ให้ก็รอไปชั้นศาลคับ เอาเงินให้ประเทศดีกว่า
กรณีที่ผมเล่ามาทั้งหมดยังขาดหลักฐานสำคัญมากๆอีก1ชิ้น คือใบร้องทุกข์ครับ(ใบแจ้งความ)จากเจ้าของแบรนด์ที่เราละเมิดลิขสิทธิ หากขาดใบนี้ไปถือว่าไม่มีผู้เสียหายครับถึงแม้ว่าจะมีตัวบุคคลและเอกสารที่เป็นตัวจริงของจริง ก็ยังเข้าข่ายร่วมกันฉ้อโกงได้คับ เอาใจช่วยนะคับ
เพิ่มเติมความเห็นได้นะครับ เผื่อว่าข้อมูลผมอาจล้าหลังไป.
comment99-1:หนูอยากปรึกษาหน่อยค่ะ ไม่ทราบว่าติดต่อทางไหนได้บ้างค่ะเพิ่งหัดเล่นครั้งแรก
comment99-2:โดนเหมือนกันครับ. โดนลิขสิทธิ์ เพลง midi file จากบริษัท smile music licern co, ltd 
จากโปรแกรม karaplayer ที่โหลดเป็นไฟล์ zip มาจาก goo,... ในเนทครับ โดนคล้าย

จขกท. หลอกไห้ลง ทัมไดร์ ขายไห้ 5 อัน แล้วเอามาไห้ ล่อซื้อ ครับ รู้สึกปวดใจ โง่จริงๆ เรา
หมดไป 3 หมื่น ยอมรับ ไม่รู้จรืงๆๆ คับ คิดว่าโปรแกรมฟรี ในเนท ไม่มีอะไร ไม่รู้ว่ามีไฟล์ midi ที่มีลิขสิทย์คับ เห็นเงินไดีกำไรอันละ200.- ก็อยากได้คับ ตอนนี้ ปวดหัวเลย โง่จริงเรา พอมาอ่านเจอใน กท นี้ เลยอยากแขร์ คับ อย่าตกเป็นเหยื่อ พวกนี่คับ พ่อแม่ผมเดือดร้อน มากๆ คับ  ตร และ พวกนี้ รู้กันครับ พ่อแม่ผมกลัว ผมโดนจับ ติดคุก เลยหากู้ยืมเงิน มา 30000.- ผมเองเป็นโรค ซึมเศร้า อยู่ละ คิดมากไปใหญ่ อาการหนักเลยตอนนี้ คิดหาเงินใช้หนี้ อย่าฃไงดี แค้นพวก หมานำจับมากๆๆ คับ ชื่อ ธงชัย คับ

ระวังให้ดี. เรื่องเกิดที่ มาบตาพุด ระยองคับ สน มาบตาพุด อยากรู้รายละเอียด หลังไมค์ครับ. 

บอกได้คำเดียว แมร่ง. ตะกวด ทั้ง จนท และ ตัว หมา ครับ .............
comment100:โดนเหมือนกันครับ. โดนลิขสิทธิ์ เพลง midi file จากบริษัท smile music licern co, ltd 
จากโปรแกรม karaplayer ที่โหลดเป็นไฟล์ zip มาจาก goo,... ในเนทครับ โดนคล้าย

จขกท. หลอกไห้ลง ทัมไดร์ ขายไห้ 5 อัน แล้วเอามาไห้ ล่อซื้อ ครับ รู้สึกปวดใจ โง่จริงๆ เรา
หมดไป 3 หมื่น ยอมรับ ไม่รู้จรืงๆๆ คับ คิดว่าโปรแกรมฟรี ในเนท ไม่มีอะไร ไม่รู้ว่ามีไฟล์ midi ที่มีลิขสิทย์คับ เห็นเงินไดีกำไรอันละ200.- ก็อยากได้คับ ตอนนี้ ปวดหัวเลย โง่จริงเรา พอมาอ่านเจอใน กท นี้ เลยอยากแขร์ คับ อย่าตกเป็นเหยื่อ พวกนี่คับ พ่อแม่ผมเดือดร้อน มากๆ คับ  ตร และ พวกนี้ รู้กันครับ พ่อแม่ผมกลัว ผมโดนจับ ติดคุก เลยหากู้ยืมเงิน มา 30000.- ผมเองเป็นโรค ซึมเศร้า อยู่ละ คิดมากไปใหญ่ อาการหนักเลยตอนนี้ คิดหาเงินใช้หนี้ อย่าฃไงดี แค้นพวก หมานำจับมากๆๆ คับ ชื่อ ธงชัย คับ

ระวังให้ดี. เรื่องเกิดที่ มาบตาพุด ระยองคับ สน มาบตาพุด อยากรู้รายละเอียด หลังไมค์ครับ. 

บอกได้คำเดียว แมร่ง. ตะกวด ทั้ง จนท และ ตัว หมา ครับ .............
comment101:ลูกน้องเพื่อนก็โดนจับ อ้างว่าของสวมทะเบียนละเมิดสิขสิทธิ เราก็บอกให้ทำตามที่คุณแนะนำแต่ปรากฎว่า ตร.นำตัวเข้าคุก จนกว่าจะเอาเงิน 3 หมื่นมาจ่ายค่ะ เราเลยเริ่มงงขั้นตอนการดำเนินคดีแล้ว ซึ่งจริงๆแล้วพอคนใกล้ตัส
วเราเจอเหตุการณ์ทำนองนี้ ทำให้รู้ว่า บางสถานการณ์เราหลีกเลี่ยงไม่ได้หรอกค่ะ อย่างแบบนี้ เหมือนจะไกล่เกลี่ย เสีย 3 หมื่น ลูกน้องนั่งตบยุงในคุก 3 ชั่วโมง แบบไม่รู้จะทำยังไงก็ต้จ่ายๆไป แถมมีเรียกเก็บรายเดือนอีก 500 บาท เพื่อที่จะไม่โดนจับอีก เหมือนส่วยพื้นที่
comment102:ขอชื่อได้ไหมครับ
comment103:พึ่งโดนหมายเรียกมาที่บ้านเมื่อสองสามวันก่อนค่ะ อยากทราบว่าถ้าอยากไปคุยในชั้นศาล ต้องทำยังไงบ้างคะ ต้องไปตามหมายเรียกมั้ยคะ เป็นตัวแทนขายเสื้อผ้า ไม่เคยเห็นสินค้าจริง เพียงแค่ขายออนไลน์ค่ะ เค้าบอกว่าละเมิดเรื่องลายเสื้อผ้าค่ะ อยากเข้าไปในชั้นศาลต้องไปรายงานตัวที่ สน มั้ยคะ กลัวไปแล้วเจอแบบเจ้าของกระทู้ค่ะ

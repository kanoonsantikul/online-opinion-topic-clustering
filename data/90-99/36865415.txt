title:ขอบคุณกสทช.ที่ประสานเรื่อง sms คิดเงินกับทาง AIS ให้แต่ประเด็นที่ร้องเรียนไปและทีทาง AISชี้แจงมายังมีจุดที่ไม่เคลียร์ค่ะ
comment:เรียนกสทช และเจ้าหน้าที่เอไอเอส ด้วยความเคารพ 
และหากเป็นไปได้…เรียนเชิญ content partner ที่รักยิ่งของดิฉันด้วยนะคะ


                       ก่อนอื่นดิฉันต้องกราบขอบพระคุณคณะเจ้าหน้าที่กสทช ทุกท่านที่มีส่วนเกี่ยวข้องในการดำเนินการตามข้อร้องเรียนนี้ [Spoil] คลิกเพื่อดูข้อความที่ซ่อนไว้

                       ซึ่งเมื่อสักครู่นี้มีเจ้าหน้าที่จากทาง AIS ได้โทรมาชี้แจงกรณีที่เกิดขึ้นอันเนื่องมาจากการที่ทางกสทช.ได้ยื่นหนังสือไปทางเอไอเอสตามที่ดิฉันร้องเรียนไปดังกล่าว โดยจากบทสนทนาที่ดิฉันจำได้คร่าวๆ มีดังนี้

                       1. ทางเอไอเอสได้สอบถามไปยัง content partner เจ้าที่เป็นปัญหาแล้ว และได้รับการแจ้งมาว่า ดิฉันได้ทำการสมัครจริงเมื่อเดือนพฤศจิกายน 2559 โดยการคลิกอะไรสักอย่างทางเวปไซท์ที่ทาง partner เจ้านี้ได้ส่งผ่านลิงค์ที่ส่งมาพร้อมกับ sms ซึ่งดิฉันได้บอกกับเจ้าหน้าที่เอไอเอสว่า ดิฉันยืนยันได้ว่าไม่เคยคลิกเข้าไปดูลิงค์ที่แนบ sms นั้นมาเลยสักครั้ง ไม่เคยเห็นหน้าตาของอะไรก็ตามที่มีต่อจากนั้นของลิงค์ที่ว่านี้เลย หน้าตาของข้อความที่ส่งมามีดังนี้ค่ะ 

                  ด้านซ้ายมือนะคะ มันขึ้นแบบนี้ทุกครั้ง ดิฉันไม่เคยกดตามไม่เคยรู้ว่าเบื้องหลังของลิงค์นี้หน้าตาเป็นยังไง และทางต้นทาง sms ก็ไม่ได้มีการขอบคุณที่สมัคร (พลาด) หรือกำลังสมัครให้ เหมือนที่เพื่อนสมาชิกท่านอื่นได้แคปมาโชว์เลยด้วยซ้ำ คือดิฉันไม่เคยรู้ตัวแม้แต่นิดเลยว่า กำลังโดนเรียกเก็บเงินอยู่ แค่หน้าตาทื่อๆ แบบนี้ส่งมาปุ๊บ แล้วไม่ว่าดิฉันปล่อยผ่านหรือปัดทิ้ง (กรณีปัดทิ้ง การแสดงผลหน้าจอก็ไม่เคยนำดิฉันไปตามลิงค์ต่อใดๆหลังจากนั้นเลยแม้แต่ครั้งเดียว )  คือเอไอเอสสามารถหักเงินดิฉันได้แล้ว
 
                 
                     แต่หากว่าทาง partner เจ้านั้นยืนยันว่ามีการสมัครจริง มีวันเดือนปีที่ระบุชัดเจนขนาดนั้น ดิฉันได้บอกกับเจ้าหน้าที่เอไอเอสไปว่า ดิฉันขอดูหลักฐานนั้น ว่าหน้าตาของการสมัครของดิฉันนั้นเป็นอย่างไร ดิฉันอยากเห็น แต่ทางเอไอเอสบอกว่า ไม่สามารถที่จะเข้าไปแทรกแซงการทำงานของทาง partner นั้นได้ ดิฉันจึงแย้งกลับไปว่า เพราะเหตุใดจึงเข้าไปตรวจสอบขอที่มาที่ไปหรือหลักฐานดังกล่าวไม่ได้ ในเมื่อทางนั้นมีการเก็บข้อมูลไว้จริง บอกวันเดือนปีที่สมัครนั้นได้ ในเมื่อดิฉันเป็นลูกค้าที่ได้รับความเสียหายและร้องเรียนเอไอเอสไปให้ตรวจสอบความไม่ชอบมาพากลดังกล่าวเพียงแค่ขอดูหลักฐานนั้นแค่นั้น เพราะหากเป็นเช่นนี้หากทาง partner โมเมขึ้นมาว่า มีการสมัครจริงโดยไม่มีหลักฐานยืนยันที่สามารถชี้แจงให้ผู้เสียหายได้เห็น ทางเอไอเอสก็หักเงินให้โดยพลการแบบนั้นก็ได้เหรอคะ ทางนั้นอาจจะแค่ส่ง sms มาแล้วดิฉันไม่ได้ทำอะไรเลย แต่ทางนั้นก็โมเมว่าดิฉันสมัครและได้รับเงินจากดิฉันในทันทีผ่านทางเอไอเอสเลยเหรอคะ แบบนี้ดิฉันและผู้บริโภคคนอื่นๆ จะป้องกันตัวจากการแบลคเมลล์นี้ได้อย่างไร

Edit เพิ่มเติมนะคะ 

                  หลังจากพูดคุยกับทางเจ้าหน้าที่เอไอเอสแล้ว ดิฉันจึงโทรไปสอบถามหาหลักฐานดังกล่าวกับทาง content partner เนื่องจากเอไอเอสแจ้งว่า ทางบริษัทไม่สามารถเข้าไปแทรกแซงการทำงานของบริษัท content partner ได้ และทาง partner แจ้งว่าขอตรวจสอบก่อน และเมื่อสักครู่ทาง partner ได้โทรมาแจ้งว่า ในส่วนของหลักฐานการสมัครนั้นทางบริษัทตนได้ส่งไปให้เอไอเอสเรียบร้อยแล้วให้ขอทางเอไอเอสเอง อ้าว เฮ้ยยย 

                  ดิฉันจึงได้เน้นย้ำถามไปว่า หลักฐานที่ว่านั้นคือหลักฐานการสมัครที่มีผลบังคับใช้ทางกฏหมายหากดิฉันไม่ยอมจ่าย sms ดังกล่าวได้ใช่หรือไม่ เพราะทางที่เอไอเอสแจ้งมา คือแค่รู้วันเดือนปีที่สมัครแค่นั้นเอง ทางตัวแทนบริษัท partner ที่โทรมาได้บอกว่า ใช่ ให้ดิฉันไปขอทางเอไอเอสเอง บริษัทไม่สามารถส่งให้ลูกค้าโดยตรงได้ อ้าว เฮ่ยยยยยยย ร้องเฮ่ยหนักมาก 

                  คุณสมายคะ ขอหลักฐานที่ว่าอย่างเดียวค่ะ คำชี้แจงอื่นๆไม่ต้อง อ่านมาเยอะแล้ว คุยมาเยอะแล้ว โพสเอกสารนั้นผ่านหน้าเวปนี้เลยค่ะ หรือหากทางนั้นไม่ได้ส่งมาตามที่กล่าวอ้าง ก็ชี้แจงเป็นลายลักษณ์อักษรผ่านหน้ากระทู้นี้เป็นการตบหน้า partner นั้นเลยค่ะ หากไม่ได้ส่งมาให้จริง 

Edit เพิ่มเติม ทางเอไอเอสได้ส่งหลักฐานตามที่ขอมาแล้วนะคะในคห.ที่ 65

Edit: ทาง partner ได้ติดต่อมาว่ายินดีคืนเงินให้ทั้งหมด (รายละเอียดตามคห.79) และเราได้โอนเงินส่วนนั้นทั้งหมดเพื่อสมทบทุนสร้างตึกผู้ป่วยที่โรงพยาบาลที่แม่เราไปนอนป่วยจนกระทั่งเสียชีวิตค่ะ อนุโมทนาบุญด้วยกันนะคะ ทำทานด้วยกันค่ะ (ในส่วนของข้อมูลเพิ่มเติมยังติดตามอยู่ค่ะ เพราะกระทู้นี้ที่ตั้งขึ้นมาจุดประสงค์ไม่ได้อยู่ที่การคืนเงิน ) 
[Spoil] คลิกเพื่อดูข้อความที่ซ่อนไว้    แก้ไขข้อความเมื่อ 15 กันยายน 2560 เวลา 17:17 น.
comment1:2. ดิฉันได้เรียนถามเจ้าหน้าที่เอไอเอสว่า เพราะเหตุใดทางเอไอเอสจึงไม่สามารถเข้าไปจัดการทางกฏหมายกับ content partner เจ้านี้ได้ในเมื่อดิฉันที่เป็นลูกค้าร้องเรียนมาถึงพฤติกรรมดังกล่าว และดิฉันได้กล่าวว่า หากเป็นเช่นนี้ก็ไม่ต่างอะไรกับเอไอเอสเปิดบ้านให้โจรเข้ามาปล้นลูกค้า เพราะต้นเหตุดังกล่าวมันมาจากเบอร์โทรที่ดิฉันได้รับจากทางเอไอเอส ทางเจ้าหน้าที่ได้แย้งว่า ไม่ใช่เป็นการเปิดบ้านให้ปล้น แต่คล้ายกับเอไอเอสเป็นถนนที่เปิดให้แต่ละฝ่ายวิ่งไปมา โดยที่ทางเอไอเอสไม่ทราบว่า ลูกค้าจะแวะที่ไหนอย่างไรบ้าง

                    โอเคค่ะ ดิฉันไม่เข้าใจระบบหรือขั้นตอนทางเทคโนโลยีใดๆในการนี้ เอไอเอสอาจจะทำการควบคุมสิ่งนี้ได้ยาก ด้วยเหตุผลบลาๆๆ ที่ดิฉันคงไม่อาจไปโต้แย้งในทางเทคนิคกับขั้นตอนพวกนั้นได้ แต่ประเด็นของดิฉันตอนนี้คือ หากเอไอเอสจะอ้างว่า ตนเป็นถนนที่เปิดโล่งให้แต่ละฝ่ายได้วิ่งทั้งทาง content และลูกค้า โอเคค่ะ แต่ตอนนี้รถของลูกค้าอย่างดิฉันโดนรถของทาง content วิ่งเข้ามาชนซึ่งๆหน้า โดยจงใจแบบเจตนาฆ่าก็ว่าได้ ฝ่าเลนผ่านทะลุมาโดยที่ดิฉันแอบบนไหล่ทางแล้วด้วยซ้ำ รถของ content เฉี่ยวชนโดยตั้งใจจนรถของดิฉันเสียหาย ดิฉันมีเลขทะเบียนรถต้นเหตุนั้นชัดเจน 
                  
                   ประเด็นคือ เอไอเอสที่เป็นเจ้าของสัมปทานเส้นทางนั้นจะจัดการกับกรณีนี้อย่างไร ในเมื่อทั้งทางดิฉันก็ไม่ได้วิ่งบนถนนของคุณฟรีๆ ดิฉันต้องจ่ายค่าวิ่งทับเส้นทางนั้น ทาง content นั้นก็ต้องหักรายได้จากการวิ่งรถบนเส้นทางนั้นให้คุณเช่นกัน คุณจะจัดการอย่างไร ในเมื่อคนที่จะวิ่งไปมาบนถนนของคุณต้องมีหลักฐานเอกสารทางกฎหมายที่คุณสามารถจะให้คุณให้โทษส่งฟ้องได้มากองไว้ที่คุณก่อนที่จะเข้าร่วมการจราจรนั้นกันทุกฝ่ายอยู่แล้ว คุณจะทำไม่รู้ไม่เห็นทั้งที่มีการ “เจตนาฆ่า” กันโดยซึ่งหน้าบนถนนที่คุณเป็นเจ้าของเหรอคะ คุณจะปล่อยให้รถคันนั้นลอยนวลพุ่งชนใครต่อใครโดยมีคุณจ่ายค่าน้ำมันให้มันแบบนี้ต่อไปหรือ รถคันอื่นๆดิฉันไม่ทราบค่ะ คุณอาจจะโบ้ยไปได้เรื่อยๆ แต่..รถที่เฉี่ยวชนดิฉัน คุณมีเลขทะเบียนแล้ว
comment1-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment2:3. ทางเอไอเอสมีการปรับลดเงินที่เก็บไปย้อนหลังสามเดือนให้ ตรงนี้ดิฉันขอบคุณกับความรับผิดชอบค่ะ แม้ในใจลึกๆคือ แล้วตั้งแต่เดือนพฤศจิกายนปีที่แล้วจนถึงเดือนพฤษภาคมนิ้ล่ะ แล้วถ้าดิฉันยังไม่รู้ตัวล่ะ 

                       แต่ก็เอาเถอะ ตอนนี้ประเด็นคงไม่ใช่เรื่องคืนเงิน อันจะเห็นได้จากในข้อร้องเรียนของดิฉันที่มีต่อกสทช.ไม่ได้มีการระบุถึงเรื่องนี้ไว้ แต่ดิฉันไม่ต้องการให้เอไอเอสจบเรื่องแค่คืนเงิน ตราบใดที่ยังไม่สามารถหาหลักฐานยืนยันการสมัครรับ sms ดังกล่าวในแบบที่สามารถใช้ยืนยันทางกฎหมายได้จากทาง content มาให้ดิฉันได้เห็น และตราบใดที่ทางเอไอเอสยังไม่สามารถหามาตรการป้องกันการกระทำที่ไม่ต่างจากการปล้นแบบนี้ได้ ดิฉันจึงต้องการร้องเรียนต่อกสทช.ต่อให้ช่วยดำเนินการตรงจุดนี้ค่ะ 

                       ดิฉันเสนอเอไอเอสไปว่า ทำไมเอไอเอสไม่ทำแบบส่ง otp หรืออะไรลักษณะนี้มาให้ลูกค้ายืนยันก่อนมีการหักเงินนั้น ทางเอไอเอสกล่าวว่า ไม่สามารถทำได้ เพราะลูกค้าคลิกพลาดผ่านทางเวปไซท์ของ partner ซึ่งหากเป็นเช่นที่กล่าวมา ประเด็นก็จะวนลูปไปที่ข้อที่สองด้านบนว่า ในเมื่อเอไอเอสทำอะไรไม่ได้แต่รู้แล้วว่า partner เจ้านี้ทำเช่นนี้แล้ว สร้างความเสียหายแล้ว เอไอเอสจะจัดการอย่างไร

                         โอเคค่ะ รถของดิฉันได้รับการเยียวยาแล้ว แต่รถคันอื่นๆ อีกเป็นพันเป็นหมื่นที่วิ่งไปวิ่งมาบนเส้นทางของคุณแบบไม่รู้อิโหน่อิเหน่เหล่านั้นจะมีมาตรการใดจากเจ้าของถนนเพื่อไม่ให้ถูกรถของกลุ่มคนที่เจตนาฆ่าเหล่านั้นเฉี่ยวชนซ้ำๆอีก เพราะเท่าที่ผ่านมาคือ พวกเราตายเกลื่อนถนนเลยค่ะเอไอเอส ลูกค้าเหล่านั้นมีจุดมุ่งหมาย มีเรื่องราวมากมายในชีวิตที่เร่งด่วนต้องบึ่งไปให้ถึง ไปจัดการให้ทันการจึงทำให้บางครั้งที่มีการเฉี่ยวชนจึงจำต้องเก็บเงียบไว้ เหนื่อยที่จะโวยวาย เพราะหากแวะเอาความก็คงเสียเวลาทำมาหากิน บางคนยังไม่รู้ตัวด้วยซ้ำว่าถูกเฉี่ยวชนจนเสียหาย ตอดนิดตอดหน่อย คันละนิดคันละหน่อย ดิฉันต้องการให้คุณแสดงความจริงใจต่อพวกเราค่ะ
comment3:หมายเหตุ
                   1. ดิฉันตั้งกระทู้นี้ขึ้นมาเพื่อให้สะดวกต่อทางกสทช.ในการตรวจสอบหลักฐาน การจัดหน้าหรือการใส่รูปในเวปบอร์ดแห่งนี้น่าจะทำให้ดูง่าย ไม่สับสนเหมือนกรณีส่งผ่านทางอีเมลล์ ดิฉันจะส่งข้อร้องเรียนที่ยังคาใจต่อกสทช อีกครั้งโดยแนบลิงค์กระทู้นี้ไปค่ะ

                2. เพื่อเตือนและเป็นอุทาหรณ์ไห้เหล่าสมาชิกเวปบอร์ดแห่งนี้ได้รับทราบและได้ต่รวจสอบการใช้บริการมือถือของตนเอง เพื่อไม่ให้ตกเป็นเหยื่อของธุรกิจที่ไม่ต่างจากการปล้นนี้แบบดิฉัน ล็อคอินนี้ดิฉันสมัครมาเพื่อการนี้ค่ะ อันจะเห็นได้ว่าประวัติการตั้งกระทู้และตอบกระทู้ของดิฉันเป็นเรื่องเกี่ยวกับประเด็นนี้ทั้งสิ้น จุดประสงค์เพื่อเตือนทุกท่านที่เข้ามาอ่านค่ะ ไม่ได้เป็นการใส่ร้ายหรือดิสเครดิตทางเอไอเอสแต่อย่างใด หากทางเอไอเอสมีข้อโต้แย้ง “ที่ตรงประเด็น” ดิฉันยินดีรับฟังค่ะ จะให้ตั้งกระทู้ขอขมาก็ได้หากดิฉันละเมิดทางบริษัท แต่ตอนนี้ดิฉันรอฟังข้อโต้แย้งหรือคำชี้แจง “ที่ตรงประเด็น” และวิธีการแก้ไขในกรณีที่ดิฉันได้ร้องเรียนค่ะ 

               3. ขอบคุณเจ้าหน้าที่เอไอเอสทั้งคุณสมายล์ที่พยายามทำหน้าที่อย่างดีที่สุด่ผานเวปบอร์ด่แห่งนี้และเจ้าหน้าที่ที่โทรมาชี้แจงวันนี้นะคะเสียงเพราะ ใจเย็นและนุ่มนวลมาก แต่เราฝากข้อกังขาทั้งหมดทั้งปวงของเราผ่านคุณๆไปยังบอร์ดบริหารของเอไอเอสด้วยค่ะ ถ้าจะกรุณา
comment4:เอไอเอสขอขอบคุณสำหรับ ข้อเสนอแนะในการแก้ไขปัญหาบริการเสริม content partner  สำหรับกรณีเรื่องร้องเรียนของคุณ สมาชิกหมายเลข 4048146    ที่ได้แจ้งผ่าน กสทช. นั้น  ทางเราจะขอทำหนังสือชี้แจงข้อเท็จจริงกลับไปยัง กสทช. ต่อไปครับ
comment5:ดิฉันขอดูหลักฐานการสมัครนั้น เพราะหากเป็นการพลาดจริง และหลักฐานนั้นแน่นหนาเป็นประเภทที่ว่าส่งไปประกอบการฟ้องร้องดิฉันในกรณีไม่จ่ายเงินค่า sms นั้นได้จริง ดิฉันยอมรับความผิดพลาดนั้นค่ะ (ถึงแม้จะยืนย้นด้วยเหตุผลหลายๆเหตุผลข้างต้นว่า ไม่เคยคลิกตามใดๆก็ตาม) หากเป็นเช่นนั้นจริง ดิฉันจะได้เห็นเสียทีว่า อ่อ ที่ชั้นคลิกพลาดพลั้งไป มันไปโผล่หน้าตาแบบนี้นี่เอง มันแน่นหนาผูกมัดตัวตนดิฉันแบบนี้เอง เอไอเอสถึงหักเงินให้แต่โดยดี ดิฉันแท็กห้องกฏหมายเพื่อขอให้ท่านผู้รู้ช่วยดูหลักฐานดังกล่าว (หากทางเอไอเอสจะโพส)ว่า มีความแน่นหนายืนยันตัวตนชัดเจนว่าดิฉันสมัครเองหรือไม่ มีความสมเหตุสมผลที่จะหักเงินดิฉันไปให้บริษัทนี้หรือไม่ อย่างไร เพื่อนๆสมาชิกก็จะได้เห็นค่ะ ว่าหน้าตามันเป็นแบบนี้นี่เอง 
                  
                 แต่หากไม่มีหลักฐานที่แน่นหนาดังกล่าวเลย เอไอเอสคะ ... ดิฉันควรทำยังไงต่อไปดีคะ
comment5-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment6:ถ้าร้องเรียน กสทช เรียกเงินถึง พย 2559 ก็ได้ครับ อย่าปล่อยให้โจรปล้นไปฟรีๆ


ทั้งหมดแนะนำว่าเขียนคำร้อง +  สิ่งที่ต้องการไปในหนังสือร้องเรียน กสทช ครับเดี๋ยว จนท จัดการให้ทีเดียวจบ  ไม่ต้องคุยกับ cc เสียเวลา แจ้งไปว่าให้ค่ายมือถือ จัดการตามคำร้อง
comment6-1:ขอบคุณมากค่ะ เราร้องเรียนไปแล้วรอบนึง และเหตุการณ์ได้ดำเนินมาถึงเรื่องราวดังที่กล่าวมาแล้วข้างต้นทั้งหมด แต่ยังมีประเด็นที่เราคาใจมากๆ เราจึงจะร้องเรียนกสทช ต่อค่ะ การตั้งกระทู้นี้ก็เพื่อให้ง่ายต่อการอ่าน และการใส่รูปภาพที่เราคิดว่า ไม่สับสนเหมือนทางอีเมลล์ค่ะ นอกจากนี้ยังต้องการเตือนเพื่อนสมาชิกด้วยค่ะ
comment6-2:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment7:รายได้หลักเลยล่ะ ของเหลือบไรพวกนี้
จขกท.เป็นแค่หนึ่งในหลายล้านที่มาเรียกร้อง
ส่วนที่เหลือก็หมูเข้าปากหมา
comment7-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment8:หากใครพอจะทราบเวปไซด์หรือช่องทางติดต่อที่นอกเหนือจากเบอร์ call center รบกวนนำกระทู้นี้ไปแปะให้ด้วยค่ะ ดิฉันอยากฟังความทั้งสองฝ่าย แมนๆค่ะ กล้าทำกล้ารับกันหน่อย   ทำธุรกิจร่วมกันจริงใจต่อกันดีกว่าค่ะ อย่าโยนขี้ให้กันและกันเลย

บริษัท NOKI (SOLUTION ONE HOLDING) หมายเลข Call Center 0-2825-2500 วัน/เวลา ทำการ 9.00-18.00 น
comment9:ดิฉันเกรงว่า ธุรกิจแบบนี้จะดำเนินต่อๆไปโดยไม่จบสิ้น ดังจะเห็นได้จากกระทู้ร้องเรียนเกี่ยวกับเรื่องนี้ที่มาไม่เว้นแต่ละวัน เพราะดิฉันคิดว่า การใช้บริการ sms ไม่ว่าเพื่อการใดก็ตามในยุคนี้คงไม่เป็นที่นิยมแล้ว ของฟรีมีให้ดูให้ฟังเยอะแยะ จะจ่ายตังทำไม ส่งข้อความผ่านโซเชียลมีเดียอื่นๆสะดวกกว่ากันเยอะ เพราะฉะนั้นการหาเงินผ่านช่องทางนี้ก็คงเป็นไปในรูปแบบแบล็คเมลล์แบบนี้ต่อไปเรื่อยๆ เพียงแต่พัฒนารูปแบบไปเรื่อยๆแค่นั้น ถ้ายังไม่มีมาตรการใดๆออกมาเลยเราผู้บริโภคตาดำๆ หาเช้ากินค่ำ จะทำอย่างไรดีคะ จะป้องกันตัวเองยังไงดี

กระทู้ที่เจอปัญหาเดียวกันประมาณแค่สามเดือนย้อนหลังค่ะ 
https://pantip.com/topic/36863900
https://pantip.com/topic/36847634
https://pantip.com/topic/36846710
https://pantip.com/topic/36843968
https://pantip.com/topic/36846055
https://pantip.com/topic/36840972
https://pantip.com/topic/36840854
https://pantip.com/topic/36840820
https://pantip.com/topic/36826179
https://pantip.com/topic/36837028
https://pantip.com/topic/36828379
https://pantip.com/topic/36824699 
https://pantip.com/topic/36829339
https://pantip.com/topic/36830347
https://pantip.com/topic/36768737
https://pantip.com/topic/36659464
https://pantip.com/topic/36646235
https://pantip.com/topic/36627367
https://pantip.com/topic/36648383
https://pantip.com/topic/35883504
https://pantip.com/topic/36773204
https://pantip.com/topic/36769556
https://pantip.com/topic/36765671
https://pantip.com/topic/36758634
https://pantip.com/topic/36758247
https://pantip.com/topic/36754749
https://pantip.com/topic/36756783
https://pantip.com/topic/36753949
https://pantip.com/topic/36751526
comment9-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment10:ช่วยดันครับ เป็นเหยื่อด้วย 1 รายครับ วันๆ ไม่ต้องทำอะไรตามยกเลิก sms กินเงิน *137 วันนี้ก็ 3 รอบแล้วครับ
comment10-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment11:เมื่อสักครู่มีตัวแทนจากทางบริษัท content partner โทรมาสอบถามเพิ่มเติมว่า ทางเราได้พูดคุยอย่างไรบ้างกับทางเอไอเอส และน้องที่โทรมาก็ถามว่า

                   ตอนนี้ทางเอไอเอสได้จ่ายเงินคืนให้เราแล้วหรือไม่ เราก็เลยชี้แจงว่า เอไอเอสคืนเงินแล้ว แต่เราไม่ต้องการให้จบแค่ตรงนั้น เพราะในข้อร้องเรียนที่เรามีต่อกสทช เราก็ไม่ได้ระบุถึงเรื่องนี้ อาจจะเป็นด้วยเพราะทางเอไอเอสก็เสนอความรับผิดชอบตั้งแต่ต้นถึงค่าใช้จ่ายครั้งนี้ย้อนหลังสามเดือน เราขอบคุณ แต่เราได้ตอบตัวแทนไปว่า ประเด็นตอนนี้คือ เราอยากเห็นเอกสารหรือหลักฐานการสมัครรับ sms นั้นของเรา เนื่องจากทาง ais แจ้งว่า ทาง partner แจ้งว่าเรามีการกดสมัครตั้งแต่เดือนพฤศจิกายนปีที่แล้ว ซึ่งหากแจ้งรายละเอียดได้ขนาดนั้น ก็น่าจะมีหลักฐานนั้นให้เราได้ทราบ ได้เห็นด้วยตาเช่นกัน เราเป็นผู้เสียหาย เราในฐานะผู้บริโภคเราอยากเห็นข้อผิดพลาดของเรานั้นเพื่อไม่ให้ผิดพลาดซ้ำๆอีก 

                  น้องๆคะ ทุกคนเลยค่ะที่โทรมา 
                  ทั้งทางเอไอเอสและทาง partner น้องๆรู้ไหมคะ ว่าแค่เราได้ยินเสียงนุ่มๆ พูดจานุ่มนวลของพวกคุณเราก็แทบจะใจอ่อน ไปไม่เป็น ไม่อยากต่อความ ไม่อยากดำเนินเรื่องต่อแล้ว แต่ ...ขอเถอะค่ะ ครั้งนี้พี่รู้สึกแย่มากๆ กับการถูกเอาเปรียบครั้งนี้ น้องๆรู้ไหมว่า เหตุการณ์ที่เกิดขึ้นนี้เป็นช่วงที่แม่พี่ป่วยหนักเข้าห้องไอซียู พี่เจอภาวะเครียดแบบนั้นแล้วมาเจอเรื่องแบบนี้ ลองคิดถึงความรู้สึกพี่นะคะ พี่คนหาเช้ากินค่ำค่ะ เงินทุกบาทพีได้มาด้วยความสุจริต หากพี่จะเสียไป พี่ก็อยากเสียไปในทางที่เป็นกุศลทั้งต่อผู้ให้และผู้รับด้วยเช่นกัน ไม่ใช่การถูกมัดมือชกเช่นนี้ ตอนนี้แม่พี่เสียชีวิตแล้ว ไม่ได้พูดเพื่อให้ดูดราม่าอะไรหรอกค่ะ แต่พูดเพื่อให้มองเห็นว่า คนทุกคนล้วนมีความจำเป็น มีความทุกข์ยากลำบากในการหาเงินเลี้ยงปากเลี้ยงท้อง ในการดำเนินชีวิตกันทั้งนั้น การที่จะทำอะไรมักง่าย หาเงินง่ายๆ ทำนาบนหลังคนแบบนี้ บางทีหยุดคิดสักนิดก็คงดีนะคะ 

                 จริงๆแล้วเงินที่ทางเอไอเอสจะคืนให้ หากว่ามันไม่จำเป็นต้องผ่านระบบของบริษัทโดยการตัดรอบบิลแบบที่เอไอเอสดำเนินการคืนให้โดยอัตโนมัติแบบนี้ พี่ยังคิดเลยว่า จะส่งบัญชีธนาคารของโรงพยาบาลเพื่อร่วมบริจาคสมทบสร้างตึกโรงพยาบาลที่แม่พี่ไปนอนป่วยจนกระทั่งเสียชีวิตให้เอไอเอสได้โอนคืน เพื่อทำทานค่ะ เพื่ออโหสิกรรมให้กัน แต่ไม่เป็นไรค่ะ ยังไงพี่ก็สมทบทุนส่วนตัวเพื่อสมทบการสร้างตึกนั้นอยู่แล้ว อย่าสร้างเวร อย่าจองเวรต่อกันอีกเลยค่ะ ไม่ว่ากับเราหรือกับคนอื่นๆที่ไม่รู้อิโหน่อิเหน่
comment12:AIS น่าจะทำแบบอย่างที่ดีกับลูกค้านะ ในฐานะผู้มโนว่า บริการลูกค้าที่ 1 ด้วยใจ
-เสนอให้ AIS ทำต้นแบบตัวอย่างที่ดี ด้วยการยกเลิกพวก sms ขยะ ไม่ให้ partner เข้ามายุ่งเลยก้ดี
เข้าใจว่ามันเป็นรายได้อันดับต้นๆ ระหว่าง partner และ ais เอง
แล้วทำโฆษณาออกมาเลยว่า ใช้ AIS ไม่ต้องปวดตับ
รับรอง ประชาชนคนไทย แห่กันมาใช้ AIS แน่ 555+
comment13:ดิฉันได้ส่งอีเมลล์ตอบกลับเพื่อขอบคุณและร้องเรียนข้อคาใจที่ยังมีของดิฉันไปยังกสทช.อีกรอบแล้วค่ะ หากจะมีคำถามว่า เพราะเหตุใดดิฉันจึงไม่เรียกร้องขอดูเอกสารหรือหลักฐานการสมัครตั้งแต่การร้องเรียนครั้งแรก นั่นเป็นเพราะว่า เมื่อแรกที่ดิฉันได้โทรไปหาทาง partner เพื่อสอบถามถึงที่มาของการสมัครรับ sms ดังกล่าว ทาง partner ที่ได้พูดคุยไม่ได้มีการระบุวันเวลาหรืออะไรในการสมัครของเราเพียงแค่ตอบว่า จะโอนเงินคืนให้เท่านั้น ดิฉันจึงเข้าใจเอาเองว่า อาจไม่มีหลักฐานการสมัครใดๆ ดังที่กล่าวในกระทู้ที่แล้วๆ 

                      แต่ในการพูดคุยกับเอไอเอสวันนี้ ทางเอไอเอสได้บอกว่า มีการสมัครตั้งแต่เดือนพฤศจิกายนที่ผ่านมา แสดงว่า ทาง partner ก็น่าจะระบุได้ว่าเราได้สมัครไปเมื่อใด อย่างไร ดิฉันจึงอยากเห็นหน้าตาเอกสารหรือหลักฐานดังกล่าวค่ะ เพราะอยากทราบว่า หลักฐานนั้นยืนยันตัวตนของดิฉันชัดเจนในการสมัครแน่นหนาเพียงไหน อย่างไร อยากเห็นว่าเอกสารนั้นแน่นหนาและเพียงพอขนาดไหนที่ทำให้เอไอเอสหักเงินดิฉันให้ทางนั้นทันที
comment14:
comment15:รอติดตาม กสทช.น่าจะมีมาตรการคุ้มครองผู้บริโภคมากกว่านี้ ถ้าทำได้มือถือประเทศไทยจะน่าใช้มากกว่านั้
comment16:ออ ดิฉันลืมหลักฐานอีกอย่างค่ะ (เผื่อหลายๆท่านที่ไม่ได้เข้าไปอ่านกระทู้เก่าเรา)  ว่า ดิฉันไม่ได้คลิกพลาด เพราะเมื่อวันที่ดิฉันตรวจสอบพบว่า มี sms คิดเงินแฝงอยู่และดิฉันได้เข้าไปกดยกเลิกในระบบ มี sms แจ้งบันทึกการยกเลิกนั้นแล้ว และขณะนั้นดิฉันปรี๊ดมากจึงหาข้อมูลและเตรียมตั้งกระทู้ในพันทิป โดยไม่ทราบว่า sms เจ้ากรรมนั้นส่งมาอีก พร้อมกับหักเงินแล้ว ไม่มีขอบคุณที่สมัครอะไรเลย แบบนี้เลย ในขณะที่เรางุ่นง่านอยู่กับเรื่องนี้ หัวเสียอยู่กับเรื่องนี้ เราจะเอาอารมณ์ไหนไปเปิดดู ไปคลิกพลาดคะ เอาตรรกะไหนมาคิด ไม่ได้จับโทรศัพท์ด้วยซ้ำ  แบบนี้พอจะยืนยันได้ไหมคะว่า ดิฉันไม่ได้กดพลาดจริงๆ เอไอเอส 

                   ขอหลักฐานการสมัครอันล่าสุดของเราด่วนๆเลยค่ะ เพิ่งเกิดขึ้นนี่เอง ระบบน่าจะมีข้อมูลอยู่ อยากเห็นค่ะ ว่าหลักฐานการสมัครล่าสุดนี้หน้าตาเป็นยังไง เพราะมันโผล่มาแบบนี้เลย ไม่ได้จับโทรศัพท์ด้วย (เสียดายตอนที่คุยกับเอไอเอสเมื่อเช้า ลืมพูดถึงกรณีนี้ เพราะทางนั้นยืนยันว่า เป็นการคลิกพลาดของเราเกิดจากเรากดสมัครผ่านทางหน้าเวปของ partner เองบลาๆๆ


 *** เอไอเอสบอกว่า หากเราเคยสมัครแล้ว ครั้งต่อๆมาคือระบบจะคิดเงินทันทีเลย***
งั้นช่วยตอบคำถามที่อยู่ในภาพนี้ให้เราด้วยค่ะ สมัครใหม่ตอนไหน ที่เห็นคือข้อความเข้าปุ๊บเอไอเอสหักเงินเลยนะ

***ยกเลิกแล้ว สมัครใหม่ให้เองในสองชั่วโมงต่อมา เก็บเงินทันทีด้วย***

***ในขณะที่เรารู้แล้ว ยกเลิกแล้ว เรางุ่นง่านอยู่กับเรื่องนี้ หัวเสียอยู่กับเรื่องนี้ 
เราจะเอาอารมณ์ไหนไปเปิดดู ไปเซ่อซ่าคลิกพลาดอีกคะ มันต้องโง่เง่าเบอร์ไหนกันเราถึงจะพลาดซ้ำแบบนี้ได้ เอาตรรกะไหนมาคิด***
comment17:ถือว่า จขกท. ร้องเรียนถูกช่องทางแล้วครับ เพราะการแจ้งค่ายมือถือก็จะอ้างโน่น นี่ นั่นตลอดเวลา อย่างมากก็ยกเลิก คืนเงินให้ แต่หายไปสักพักก็จะกลับมาใหม่ ไม่ได้หายขาด การร้องเรียนไปยัง กสทช. จะเป็นการป้องปราม หรือ มีบทลงโทษให้กับเครือข่าย และ  SMS เก็บเงินด้วย

ซึ่งค่ายมือถือจะกลัวมากถ้ามีการร้องเรียนไปยัง กสทช. ครับ
comment18:คุณสมายและคุณสมาร์ทคะ ดิฉันยังรอหลักฐานการสมัครรับ sms ที่ว่านั้นนะคะ กรุณาอัพเดตความคืบหน้านั้นด้วย
comment19:เข้ามาให้กำลังใจ จขกท ครับ  ปัญหานี้มีมายาวนานและไม่ได้รับการแก้ไขหรือสนใจอย่างจริงจัง ทั้งค่ายมือถือ และคนกำกับดูแล แถมผุ้บริโภคก็ยังขาดความกระตือรอล้นที่จะรวมตัวเรียกร้องให้มีการแก้ปัญหาอย่างจริงจังและเป็นระบบ
comment19-1:ขอบคุณมากค่ะ เรามองไม่เห็นวี่แววว่าจะทำอะไรได้เลยค่ะ นอกจากร้องเรียนที่ก็คงให้ผลออกมาซ้ำๆเดิมๆ เราอยากให้คนที่เจอปัญหานี้รวมตัวกันร้องเรียนจังเลยค่ะ มันน่าสะอิดสะเอียนเกินไปกับการตบทรัพย์หน้าด้านๆแบบนี้ เมื่อมีการโวยวายเกิดขึ้นก็โยนกันไปโยนกันมา เอไอเอสก็พยายามลอยตัวตลอดเวลา เป็นความผิดของ partner ที่หลอกลวง เป็นความพลาดของลูกค้าที่เผอเรอ ทั้งที่จากหลักฐานในคห.16 ที่เราแคปมาแสดง เราว่ามันชัดเจนนะคะว่า ไม่ได้เกิดจากการคลิกพลาดใดๆจากลูกค้า ยกเลิก -สมัครให้ใหม่ -หักเงินในวินาทีนั้น คนกำลังเจอปัญหาอยู่แท้ๆใครมันจะเผอเรอทำพลาดได้อีกขนาดนั้น ที่สำคัญไม่ได้จับโทรศัพท์ในตอนนั้นเลยค่ะ สาบานได้

หากกสทช.เข้ามาอ่านกระทู้นี้ และตระหนักในสิ่งที่ซ่อนอยุ่ในคห.16 ที่เราโพสหลักฐานนั่นว่าคืออะไร รบกวนช่วยป้องปรามและออกบทลงโทษให้หน่อยเถอะค่ะ กราบจริงๆ  ไม่รู้จะทำยังไงแล้ว
comment20:เราลองเอาชื่อ content partner ไป search ดูก็พบเวปไซท์นะคะ แต่ไม่แน่ใจว่า partner ที่เป็นปัญหากับเรานั้นจะเป็นบริษัทย่อยที่แตกไปจากนี่อีกไหม แต่ดีใจค่ะ ที่พอ search ชื่อ content partner เจ้านี้ กูเกิลก็ขึ้นกระทู้เก่าของเราที่ร้องเรียนเกี่ยวกับเรื่องนี้พ่วงมาให้ด้วย  อย่างน้อยคนที่ search หาชื่อบริษัทนี้เมื่อเห็นกระทู้เราก็น่าจะพอตระหนักหรือฉุกใจคิดอะไรได้บ้าง
comment21:เจอคนจริงเป็นไงละ ทั้งพาทเนอ ทั้งเอไอเอส หน้าแหกไปตามๆกัน เอาให้หนักเลยครับท่าน
comment21-1:ขอบคุณมากนะคะ ไม่ได้เป็นคนจริงคนกล้าอะไรหรอกค่ะ เป็นคนจนตรอกที่อยากหาทางรอดมากกว่า คนจนตรอกที่ไม่รู้จะหาทางป้องกันตัวเองยังไงกับระบบธุรกิจที่ซับซ้อนซ่อนเงื่อนแบบนี้ หนำซ้ำยังดูว่าทุกเสียงเรียกร้องโวยวายของเราๆ จะไม่ระคายความแข็งแกร่งของวงจรนี้เลยด้วยซ้ำ ทุกคำชี้แจงจากทางนั้นยังซ้ำๆเดิมๆ ทั้งที่หลักฐานทุกอย่างชัดเจนขนาดนี้  อึ้งและทึ่งจนอยากหาคำตอบที่ชัดเจนจากทุกฝ่ายที่เกี่ยวข้องว่าจะเอายังไง จะทำยังไงกันต่อไป   นอกจากตั้งกระทู้เตือนและร้องเรียนเราก็คงไม่รู้จะทำอะไรต่อแล้วจริงๆค่ะ ที่จะทำได้ต่อจากนี้ก็คงมีแค่
 "แผ่เมตตา" ให้แล้วมั้งคะ ให้กับบรรดาสัมภเวสีทั้งหลายเผื่อจะไปผุดไปเกิดได้บ้าง จะได้ไม่ต้องมาทำอะไรต่ำๆ เพื่อขอส่วนบุญแบบนี้
comment22:สนับสนุนให้เอไอเอส และ content partner ทำตามที่ จขกท. เรียกร้องครับ ผิดว่ากันไปตามผิด และรบกวน กสทช อย่าเป็นแค่ เสือกระดาษ ปกป้องผู้บริโภค ตาดำ ๆ อย่างเราด้วยครับ
comment23:มาช่วยดันครับ ผมก็โดน หลังจากติดต่อ call center ยกเลิกให้แล้ว วันต่อมา ก็ขึ้นว่าเราไปสมัครใหม่ ก็คิดในใจ "กรูไปสมัครตอนไหนวะ" นี่ถ้ายังมีมาอีก ผมว่าจะจบที่ กสทช. ล่ะครับ
comment23-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment24:ขอให้เวรกรรม มันตามติดไปทุกภพ ทุกชาติค่ะ
comment25:ถ้าค่ายมือถือเป็นกันแบบนี้ บางทีผู้บริโภคอาจต้องป้องกันตัวเองโดยการ 
1.เอาเบอร์หลักเปลี่ยนเป็นเบอร์เติมเงิน เอาไว้รับสายอย่างเดียว true ค่ารักษาเบอร์ 30วัน 10 บาท แต่ต้องเติมเงินผ่านตู้ทรูตามสถานีรถไฟใต้ดิน
2.เบอร์ที่ใช้เล่นเน็ตสมัครรายเดือน ถ้าเจอปัญหาย้ายค่าย หรือปิดเบอร์ทันที แล้วเปิดเบอร์ใหม่ 
3.ต้องซื้อมือถือเองอย่าไปผูกสัญญา

ตราบใดที่หน่วยงานรัฐยังไม่สามารถปกป้องผู้บริโภคได้รวดเร็ว และมีบทลงโทษปรับที่หนักพอ ที่จะทำให้ผู้ให้บริการกลัวและไม่กล้าช่อโกง ผู้บริโภคคงต้องดูแลตัวเอง
comment26:เป็นกำลังใจให้ จขกท นะคะ ชื่นชมที่มุ่งมั่นเอาจริง

แม่เราก็เคยเจอ กดยกเลิกไปแล้วมันก็มาอีก
เราโกรธมาก โทรไปถาม call center มันก็มาหาว่าแม่เรากดสมัครเอง ซึ่งเป็นไปไม่ได้เลยเพราะแม่เราแก่แล้ว มือถือคือมีไว้รับสาย-โทรออกเท่านั้น

พอถามว่าแล้วทาง ais มีมาตรการป้องกันอะไรไหม ตอบมาว่า "ไม่มีครับ" แค่นี้จบ...โคตรห่วย
comment27:"คล้ายกับเอไอเอสเป็นถนนที่เปิดให้แต่ละฝ่ายวิ่งไปมา โดยที่ทางเอไอเอสไม่ทราบว่า ลูกค้าจะแวะที่ไหนอย่างไรบ้าง"

ใบแจ้งค่าบริการออกมาจากใครครับ? AIS หรือ content partner
ถ้า AIS ไม่รู้ว่าลูกค้าไปใช้บริการอะไรตรงไหนบ้าง จะเอาตัวเลขตรงไหนมาเรียกเก็บล่ะครับ ในเมื่อ AIS บอกว่าไม่ทราบอะไรสักอย่าง
(เกิดลูกค้าไปสมัครไว้จริง 5 บริการ แต่เรียกเก็บมาแค่ 1 บริการ content partner ไม่เจ๊งแย่หรอ)

ถ้า AIS ได้ข้อมูลการใช้งานมาจาก content partner จะไม่ขอหลักฐานหน่อยหรือว่าลูกค้าไปสมัครไว้วันไหน สมัครยังไง ช่องทางไหน
หรือแค่ฝากๆบอกมาว่าไปเก็บเงินคนโน้นคนนี้ให้หน่อย ก็รีบจัดการพิมพ์ลงไปในใบแจ้งค่าบริการให้เรียบร้อย ได้เงินมาก็ค่อยเอามาแบ่งกัน

ถ้าเป็นแบบนี้ผมจะได้ไปฝาก AIS ทวงหนี้ให้หน่อย แค่รู้ชื่อและเบอร์โทรของลูกหนี้ก็ไปฝาก AIS เรียกเก็บรวมกับค่าบริการไปเลย ไม่ต้องรู้หรอกว่ายืมผมไปเท่าไหร่ ยืมไปวันไหน หรือยืมไปจริงๆหรือไม่ รอแค่ลูกหนี้จ่ายมาแล้วก็ค่อยเอามาคืนผม
comment27-1:ปรยมือให้เลยค่ะ ตรงใจมาก เห็นจริงตามนี้ทุกอย่าง อ่านแล้วอดนั่งขำไม่ได้ 5555 มันเหมือนมุกตลกดาดๆ ไม่มีชั้นเชิงเลยเนอะกับวิธีการแบบนี้แต่เท่าที่ดูๆ นี่มันเป็นแบบนี้จริงๆ ตลกร้ายที่เกิดขึ้นในชีวิตจริงๆ หัวเราะทั้งน้ำตาค่ะ 55
comment28:อ่านแล้วมีความรู้สึกว่า มันจะเรียกว่าองค์กร "โปร่งใส" ไหม? ถ้ามันตรวจสอบไม่ได้ จะมีซักกี่คนที่จะมาเรียกร้องอย่างนี้

องค์กรก็ควรรู้ว่าอันไหนดีไม่ดี ต้องมีจรรยาบรรณกับลูกค้าให้มากนะ ไม่ใช่แสวงหากำไรอย่างเดียว
comment29:vote และเป็นอีกคนที่รอ ย้ายหนี จาก AIS ทั้ง SMS ขยะ หักเงิน กดยกเลิกไป ก็มาอีก ที่โหดสุด คือ สองสามเดือน ก่อน อยู่ๆ มือถือก็ถูกตัดเงิน พอติดต่อ ศูนย์บริการ บอกว่าเปิด roaming บอกว่าผม สมัคร IR พอขอหลักฐาน หรือวันที่สมัครก็ให้ดูไม่ได้ บอกไม่ได้ว่าสมัครวันไหน ดีนะที่ใช้เติมเงิน ตอนนี้ไม่กล้าแม้แต่เติมเข้าไป เพราะเติมก็ไม่ได้ใช้ รอโปรย้ายค่ายดีๆ ก่อน ลาที 13 ปีที่อยู่ด้วยกัน
comment30:มาแนะนำการร่วมเป็น Partner ทำธุรกิจร่วมกับ AIS ครับ

น่าสนใจมาก ๆ เลย โดยเฉพาะ การทำการตลาดผ่านทาง SMS
ข้อมูลจากเว็บของง AIS เลยทีเดียว Official Domain กันสุด ๆ

http://business.ais.co.th/th/testimonial/enterprise

ใครสนใจร่วมธุรกิจกับ AIS ลองเข้าไปรับชมได้เลยครับ
แล้วท่านจะที่ง



ปล. AIS ขายบริการ SMS Bulk ให้ลูกค้าด้วยนี่เอง มิน่า ถึงได้เจริญก้าวหน้า มีลูกค้า SMS ไม่ขาดสาย
AIS สู้ ๆ นะครับ SMS Bulk by AIS นี่น่าจะสร้างรายได้เป็นกอบเป็นกำเลยทีเดียว
comment30-1:เข้าไปดูแล้วค่ะ จะร้องไห้กับคำพูดของ CEO เลือกใช้ AIS เพราะเครือข่ายหนาแน่นที่สุด โอเคค่ะ เราไม่ได้เหมารวมว่าธุรกิจของคุณมันจะไม่ดีไปทั้งหมด มันมี sms หลายประเภททั้งแบบโปร่งใสใช้งานจริงและแบบเหลือบไรแบบที่เราๆ เจอกัน ถ้าเราไม่เจอปัญหานี้อยู่เราก็คงฟังด้วยความรู้สึกธรรมดา อืม เป็นธุรกิจแนวใหม่ที่น่าตื่นตา แต่ในขณะที่เจอปัญหานี้ ในขณะที่เราๆ ยังมองหาหน่วยงานหรือมองหามาตรการที่จะมาควบคุมปัญหานี้ไม่เห็น แล้วมาเจอความ strong ความแข็งแกร่งขององค์กรตามที่ CEO ท่านนี้พูด ฟังแล้วเรารู้สึกเหมือนเข่าออ่นยังไงไม่รู้ อยากจะร้องไห้จริงๆค่ะ 

จะมีสื่อกระแสหลักช่องไหนที่จะจับประเด็นนี้ไปเล่นได้บ้างไหมนะ เชิญตัวแทนจากทุกฝ่ายไปนั่งคุยกัน ไปนั่งถกกันให้เห็นๆเลยว่า ช่องโหว่มันอยู่ตรงไหน จะอุดรูรั่วยังไง
comment30-2:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment31:พาร์ทเนอหร่าเหวอะไรของมัน ผมยืนยันเลยว่าไอ้พวกกินตังค์พวกนี้มันไม่โปร่งใส ที่บ้านก็เจอครับ ยกเลิก137ไปสองหนแล้ว ต้องมาระแวงอยู่ตลอด ไม่ได้สนใจจะสมัครอะไรแน่นอน แต่มันมาได้ยังไง เมื่อไหร่ภาครัฐจะเอาจริง อมสากกะเบือมาตลอด ประชาชนเขาเดือดร้อน
comment32:ขอบคุณเพื่อนสมาชิกทุกท่านที่เข้ามาให้กำลังใจและช่วยแสดงความคิดเห็นนะคะ รวมไปถึงการช่วยดันให้เป็นกระทู้แนะนำ ขอบคุณมากๆค่ะ แต่เราไม่อยากให้เรื่องนี้ถูกจุดประเด็นแล้วแผ่วหายไปเลย อาทิตย์หน้ากระทู้ก็ตกแล้ว เรื่องก็คงเงียบเหมือนเคย พันทิปที่ดูเหมือนเป็นเวปใหญ่ก็จริง แต่ถ้าเทียบกับประชากรทั้งหมดที่ใช้บริการค่ายมือถือในประเทศก็เป็นแค่ชุมชนเล็กจิ๋วแค่นั้นเอง คนที่เจอปัญหามีอีกไม่รู้กี่แสนกี่ล้านคนที่ไม่ได้เรียกร้อง โวยวาย บางคนยังไม่ได้รับรู้ด้วยซ้ำว่ากำลังถูกเอาเปรียบอยู่  

                      ช่วยกันตีเหล็กตอนมันยังร้อนดีไหมคะ มีหนทางไหนที่จะผลักดันประเด็นนี้เข้าสู่สื่อกระแสหลักได้บ้าง รบกวนแนะนำช่องทางด้วยค่ะ เราอยากเห็นภาพตัวแทนจากทุกฝ่ายมาคุยกัน ทั้งตัวแทนค่ายมือถือ ตัวแทนบริษัท content partner และตัวแทนผู้บริโภค ไปนั่งถกประเด็นกันเลยค่ะ แสดงที่มาที่ไปด้วยความจริงใจ เราอยากรู้ว่าปัญหานี้มันเกิดขึ้นจากช่องโหว่ไหน ยังไง ทำไมค่ายมือถือถึงแก้ปัญหาไม่ได้ ทำไมหน่วยงานภาครัฐจึงออกบทลงโทษใดๆไม่ได้ 

                      มันเป็นปัญหาจริงๆนะคะ เราจะต้องอยู่กับอะไรพวกนี้ไปจนตาย สิ่งนี้ได้กลายเป็นหนึ่งในชีวิตประจำวัน เท่าที่เห็นคือตอนนี้แทบไม่ต่างจากความต้องการพื้นฐาน กิน ขับถ่าย สืบพันธุ์ และนอน เลยด้วยซ้ำ จะใช้มากใช้น้อยแต่ทุกคนมีความจำเป็นต้องใช้อ่ะ ถ้ายังไม่มีมาตรการมาควบคุมช่องโหว่ใดๆ พวกเราไม่ตายเหรอคะแบบนี้ หนีไปไหนก็ไม่ได้ด้วย เพราะดูๆแล้วคงไม่ต่างจากหนีเสือปะจระเข้ ชีวิตประจำวันมีเรื่องวุ่นวายพออยู่แล้ว ยังต้องมาคอยหลบหลีก หลบเลี่ยงพวกมิจฉาชีพเหล่านี้ที่สามารถเข้ามาตบทรัพย์เราๆ ได้ถึงข้างหมอนพวกนี้อีก แค่มันกระดิกนิ้วคลิกส่ง เงินในกระเป๋าของเราก็ปลิวอ่ะ ไม่ต่างจากพ่อมดหมอผีเลย แล้วที่สำคัญทุกภาคส่วนที่มีอำนาจควบคุมก็ยังเฉยๆ เนือยๆ ปล่อยให้กลุ่มมิจฉาชีพเหล่านี้ลอยนวลอยู่โดยที่ไม่มีใครทำอะไรที่เด็ดขาดได้อ่ะ ทำไมอ่ะ พูดแล้วจะร้องไห้
comment32-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment33:ข้อสังเกต ปัญหาพวกนี้ไม่เคยมีในค่ายมือถือของรัฐเช่น my กับ tot เลยนะ

คงเป็นเพราะไม่เคยมีดีลกับบริษัทsms พวกนี้ละมั้ง

ก็ต้องเข้าใจนะว่าค่ายเอกชน "ทุกค่าย" เขาต้องหาเงินไปจ่ายสัมปทานคลื่น กับ ปันผล ผถห น่ะ (ยกเว้นทรูนะ ไม่มีปันผลมานานล่ะ)

ถ้ายังใช้ค่ายเอกชน ก็คงต้องเจอปัญหาพวกนี้ต่อไป เพราะเขาทำธุรกิจต้องหากำไร
comment33-1:มือถือเติมเงินก็ไม่มีนะครับ ผมใช้เติมเงินของ ais เหมือนกัน มี sms เข้ามา แต่ระบบสมัครไม่ได้เพราะไม่มีเงินให้หัก

บอกไว้เป็นแนวทางเผื่อใครจะนำไปประยุกต์ใช้
comment33-2:ผมกลับมองว่า บริษัทที่ส่งข้อความมาหักเงินของลูกค้าบริษัทมือถือเหล่านั้น น่าจะเป็นคนในระดับใหญ่ๆทำกัน พนักงานในองค์กรก็ไม่กล้าแตะต้อง ถึงส่งเรื่องร้องเรียนไปให้ระดับหัวหน้าจัดการ เขาก็ไม่กล้าทำอะไร ใช้อำนาจที่มีในมือทำธุรกิจสีเทาๆ

 อยากให้ ปปง.ตรวจสอบพวกผู้บริหารพวกนี้บ้างก็ดี ทำธุรกิจไม่โปรงใส
comment34:เราได้ส่งกระทู้นี้แนบคำร้องเรียนไปยังรายการ "รู้เท่า-รู้ทัน" ของ ไทยพีบีเอส และรายการเรื่องเล่าเช้านี้ทางช่อง 3 แล้วค่ะ ไม่ได้อยากดัง ไม่ได้อยากเล่นใหญ่หรือทำตัวเป็นฮีโร่อะไรหรอกนะคะ แต่เราอยากให้เรื่องมันถึงที่สุดเท่าที่เราพอจะทำได้อ่ะ เราอยากรู้ว่าปัญหาจริงๆมันคืออะไร ภาพที่เราอยากเห็นคือ เราอยากให้มีการอภิปรายประเด็นปัญหานี้โดยตัวแทนจากค่ายมือถือ ตัวแทนจากผู้ประกอบการร่วมบริษัท content partner และตัวแทนจากผู้บริโภค อยากให้ทั้งหมดไปนั่งคุยกันว่าปัญหามันคืออะไร มีช่องโหว่ตรงไหน แล้วจะร่วมมือกันแก้ไขยังไง 

ปล. การที่เราทำแบบนี้เราไม่ได้อยากดังค่ะ เพราะปัญหานี้ไม่ได้มีแค่เราที่เจอ ไม่ได้อยากเล่นใหญ่ ไม่ได้อยากไปนั่งถกหรือเป็นข่าว (หากทางสื่อกระแสหลักเหล่านั้นจะกรุณาทำข่าวนะคะ) ใดๆ แม้แต่กระทู้นี้ก็ตาม โดยนิสัยของเราเราอยากจะเป็นคนที่นั่งอ่านเนื้อหาในกระทู้นี้เงียบๆ มากกว่า การที่ต้องมาออกโรงออกโขนแบบนี้มันเครียดและเหนื่อย และเสียเวลาทำมาหากินค่ะ แต่ถ้าไม่ทำก็คือคงคาใจไปตลอดชีวิต เราไม่ชอบที่ถูกเอาเปรียบซึ่งๆหน้าแบบนี้
comment34-1:ผมว่า รายการคุณจอมขวัญ กับ รายการคุณ พุธท น่าจะนำเสนอได้ดีกว่านะครับ ลองติดต่อดูครับ
comment34-2:ขอบคุณมากค่ะ เดี๋ยวเราจะหาช่องทางที่แนะนำมานะคะ หรือถ้าใครทราบรบกวนแปะลิงค์แหล่งรับร้องเรียนให้เราด้วยค่ะ
comment35:มาลงชื่อสนับสนุนครับ
เป็นเรื่องที่เสียเวลา และเสียพลังงานมากๆ ในการจัดการปัญหาพวกนี้
ด้วยกำลังแค่ผู้ใช้คนเดียว ดังนั้นหลายๆคนจึงก้มหน้าก้มตา ยกเลิกกันไป
เผลอเมื่อไหร่ก็โดยกินอีก เฉพาะอย่างยิ่ง คุณพ่อคุณแม่ที่อยู่ต่างจังหวัด
เติมเงินเท่าไหร่ก็หายไปฟรีๆ คนรุ่น 70-80 ปี จะมาเปิดฟังเพลง SMS หรือข่าวสาร อะไรกัน
นึกทีไร ก็เคืองทุกที
comment35-1:มาร่วมด้วยอีกแรง
comment36:เข้าๆมาช่วยกันโหวต หรือช่วยกันลงชื่อในกระทู้นี้เถอะค่ะ โดยเฉพาะอย่างยิ่งคนที่เคยเจอปัญหานี้ เพราะดิฉันได้แนบลิงค์กระทู้นี้ไปในหลายช่องทาง ทั้งทางกสทช.และรายการข่าวต่างๆ อยากให้หน่วยงานหรือบุคคลที่เกี่ยวข้องต่างๆในเรื่องนี้ที่อาจจะได้เข้ามาอ่าน เข้ามาดู ได้เห็นค่ะ อย่างน้อยก็เพื่อให้รู้ว่ามีหลายๆ คนจับตาและรอฟังแนวทางการแก้ไขและจัดการอยู่ 

ปล. ไม่ได้สนุกหรือสบายใจกับการทำแบบนี้เลยค่ะ ให้ตาย เป็นการเปิดหน้าชนในแบบที่อีกฝ่ายรู้จักตัวตนของเราชัดเจนแบบนี้  มันไม่สนุกเหมือนเวลาอ่านกระทู้คนอื่นแล้วคอมเมนท์เลย บางทีรู้สึกโดดเดี่ยวยังไงไม่รู้ทั้งที่เรื่องที่เรากำลังร้องเรียนเป็นเรื่องที่กำลังเป็นปัญหาสำหรับหลายๆคน  ช่วยๆกันเถอะนะคะ
comment36-1:เคยโดนเหมือนกันเข้าใจความรู้สึก ของผมโดนค่ายฟ้าไป
comment37:สนับสนุน และเป็นกำลังใจให้ครับ ผมมีเบอร์ True 1 เบอร์ (ใช้เอง) กับ AIS 2 เบอร์ (ใส่ Tablet กับแบบเติมเงินให้แม่ใช้) ผมต้องลง App ของทั้งคู่ไว้เช็คค่าใช้จ่ายโดยละเอียดตลอดเวลา จนถึงวันนี้ยังไม่เคยเจอ SMS กินเงิน (ไม่อยากเจอด้วยครับ) ถ้าเจอผมทำแบบคุณแน่ครับ ขอบคุณครับที่แชร์ประสบการณ์
comment38:เป็นกำลังใจให้ จขกท. ครับ SMS กับค่ายมือถือไรยางอายต้องเจอคนจริงแบบนี้
comment39:ดำเนินเรื่องให้ถึงที่สุดครับ
ตอนผมเพิ่งเปลี่ยนเบอร์ใหม่ๆ วันแรกก็มี SMS อะไรก็ไม่รู้มารัวๆเลยครับ
SMS กินเงินนี่ นอกจากจะน่ากลัวแล้วยังน่ารำคาญอีก
ขอบคุณ จขกท ที่นำเรื่องมาแชร์ครับ
comment40:ให้อีกหนึ่งกำลังใจครับ/ไหนๆแล้วก็เอาให้สุดๆไปเลย
comment41:แล้วคนที่ไม่รู้เรื่อง SMS ดูดเงินพวกนี้ พ่อแม่ ลุงป้า น้าอา โดน SMS ดูดเงินพวกนี้ไป เติมเงินแล้วเงินหาย เราจะช่วยพวกเขายังไง
มีลูกค้าอีกกี่ล้านรายที่โดนหักเงิน โดนเอาเปรียบแบบนี้ จะอ้างว่า...ผู้ให้บริการไม่มีส่วนรู้เห็นกับ Partner เป็นไปไม่ได้ครับเพราะ ผู้ให้บริการเป็นผู้เก็บเงิน หักเงิน จากลูกค้าตัวเอง ยกเลิก ก็ยกเลิกได้แค่ ปีเดียว ปีต่อไปละครับ กลับมาหักเงินอีกหรือครับ
****เป็นเหตุผลหนึ่งที่ผมไม่แนะนำให้คนรู้จักใช้ค่ายนี้ สัญญาณเขาดี บริการก็ดีนะครับ แต่...ข้อความขยะดูดเงินเยอะเกินไป ทำให้ผมไม่กล้ากลับไปใช้บริการค่ายนี้อีก กลัว...ระแวง...เพราะเคยโดน SMS ขยะพวกนี้ หักเงินหลายครั้งแล้ว ไม่รู้ไปกดสมัครตอนไหน แล้วคนที่เขาไม่รู้วิธีการยกเลิก ก็คงโดนหักเงินไปเรื่อยๆ
อะไรที่ผมใช้บริการผมยินดีจ่าย แต่อะไรที่ผมไม่ได้ใช้บริการ ผมก็ไม่จ่ายครับ
****แต่อีก 2 ค่ายใหญ่ บล็อคหลังบ้านให้ได้เลย ไม่มี SMS ดูดเงิน SMS โมษณามากวนใจเลยครับ สบายใจกว่า ไม่ต้องมากังวล ว่าเดือนนี้จะโดนค่าบริการอะไร ที่ไม่ได้ใช้บริการ เกินมา... เบอร์เติมเงิน พ่อแม่ น้อง อา เงินก็ไม่หายเพราะ SMS พวกนี้
**** ลูกค้าที่ไม่เคยโดน SMS ดูดเงินพวกนี้ก็โชคดีไปครับ
comment42:ผมเคยเจอเหตุการณ์แบบนี้เลยครับ ช่วงเวลลาก้ประมาณย้อนหลังไป2-3ตามข้อมูลของทางเจ้าของกระทู้เลย

เรื่องของผม้คืออยู่ดีๆได้รับSMSแบบเก็บเงินเลยโทรไปยกเลิกกับ CC ทางนั้นก้ให้กด*137 แล้วยกเลิกเองผมก้ทำตามขั้นตอน พอยกเลิกข้อความเเรกก็มีข้อความอื่อนๆเดงมารัวๆผมก้กดยกเลิกไปประมา2วันก้ดทรไปหา CC ของ AIS ให้ช่วยบล็อคข้อความให้หน่อย ทาง AIS ก็ทำให้ SMSแบบเก็บเงิน จะหายไปประมาณ10วันก้จะกลับมาอีก ผมก้ทำแบบเดิมอีก จนมีครั้งนึงข้อความเข้ามาตอนดึก ซึงปกติจะไม่เข้ามาตอนดึกแล้วผมไม่ได้ยกเลิกสรุปวันนั้น ผมโดนหักเงินไป100กว่าบาท เลยโทรเข้าไปต่อว่าผมบอกเลยวันนั้นผมว่า CC ของ AIS ไปแรงมากแต่ไม่หยาบนะครับ แล้วบอกให้เช็คข้อมูลเลย ว่าตลอดเวลา2-3เดือนมีข้อความพวกนี้เข้ามาเยอะผิดปกติหรือไม่ ทางCC ตรวจสอบแล้วพบว่าผิดปรกติจริง แล้วได้ทำการยกเลิกข้อความผมไม่แน่ใจว่ายกเลิกแบบไหนนะครับ น่าจะเป้นทางเทคนิคของAIS คือพอยกเลิกแล้วข้อความพวกนั้นไม่มีมาอีกเลยจากตอนนั้นก็ประมาณ1เดือนแล้วครับ
comment43:สมัยนี้มีอินเตอร์เน็ตแล้วใครจะบ้ามานั่งอ่าน sms อยู่ได้ เหตุผลเดียวที่พวกนี้ยังคงอยู่คือเพื่อดูดเงินคนที่ยกเลิกไม่เป็น

ผมเคยเสนอไปหลายทีแล้ว ว่าถ้าค่ายมือถือโปร่งใสจริง ควรจะยกเลิกการสมัคร sms ผ่านมือถือให้หมด เพื่อป้องกันการ "เผลอ" ไปสมัครโดยไม่ตั้งใจ
แล้วไปเปิดบูธรับสมัครบริการ sms ที่หน้าศูนย์เลย ใครอยากจะสมัครใช้ sms ก็ไปสมัครตรงนั้นอย่างเดียว

แต่ที่ค่ายมือถือไม่ทำก็เพราะรู้ดีแก่ใจว่าคงไม่มีใครโง่มาสมัครหรอก เลยไปใช้วิธีเหวี่ยงแหสมัครทางเน็ต รอจับคนพลาด คนยกเลิกไม่เป็น แบบนั้นได้เงินเยอะกว่า 

สิ่งที่ต้องการจาก กสทช. คือประกาศกฎ "ห้าม" ค่ายมือถือเปิดให้สมัคร sms ผ่านทาง internet ถ้าทำตรงนี้ได้จะขอบคุณมาก
comment44:ของผมเพิ่งโดน  ((( ค่าย Dtac ))) ครับ

จันทร์ 11 กย 60 ที่ผ่านมา สดๆร้อนๆ

ยังดีที่กดยกเลิกได้ทันตอนนั้นเลย
แบบว่า ไปสมัครตอนไหน งงเบย...
comment44-1:อ้อต้อง กด *137 เพื่อยกเลิกนะงับ
comment44-2:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment45:ผมเสนอว่า บริการที่ดูดเงินแบบนี้ รวมถึงพวก Telesale ด้วย 
ต้องมีการสมัครเป็นลายลักษณ์อักษร หรือ สมัครใจรับฟังบริการ Telesale 
โดยการสมัครอาจจะเป็นจดหมาย หรือ e-service ในเวปของผู้ให้บริการมือถือก็ได้

อย่ามัดมือชกลูกค้าแบบนี้ ผมเพิ่งเปิดซิมเบอร์ใหม่มา ใช้ไม่ถึง 3 วัน ไอ้พวก SMS ดูดเงิน และ Telesale มันรู้ ส่งมาหาได้เฉย
comment45-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment46:เมื่อสักครู่เราได้ทำการร้องเรียนกสทช. ไปอีกครั้ง เพราะครั้งที่แล้วคำร้องนั้นอาจจะยังไม่สมบูรณ์ จึงยังไม่มีการตอบรับจากทางกสทช.กลับมา โดยในอีเมลล์ที่ส่งไปครั้งนี้มีรายละเอียดในการร้องเรียนดังนี้ค่ะ 

** มีการพิมพ์ผิดในข้อที่ 3 ของเนื้อความด้านบน ในบรรทัดที่ 4 นับจากด้านล่าง จาก หากเอไอเอสจะกล่าวว่า การสมัครรับ sms ดังกล่าว เกิดจากดิฉันได้คลิกพลาดนั้นไม่เป็นความจริง เปลี่ยนเป็น หากเอไอเอสจะกล่าวว่า การสมัครรับ sms ดังกล่าว เกิดจากดิฉันได้คลิกพลาดนั้นเป็นความจริง
comment46-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment47:เรียนเอไอเอสค่ะ

"รบกวนอัพเดตความคืบหน้าเรื่องเอกสาร/หลักฐานการสมัครรับ sms ของเราด้วยนะคะ"

Edit: เราได้สอบถามเรื่องนี้ไปทางหลังไมค์และเอไอเอสได้แจ้งให้เราส่งอีเมลล์ไปที่  complaint_center@ais.co.th พร้อมแนบสำเนาบัตรปชช. เราส่งเมลล์ไปแล้วนะคะเมื่อสักครู่ ถ้าจะให้ขอไปทางอีเมลล์ก็น่าจะแจ้งตั้งแต่แรกนะคะเราจะได้ไม่รอ
[Spoil] คลิกเพื่อดูข้อความที่ซ่อนไว้
comment48:
comment49:https://pantip.com/topic/36869915 ผมก็โดนครับ 5000 กว่าบาท งงมากสมัครตอนไหน
comment49-1:ไปเช็ครายละเอียดการใช้ในเวป http://www.ais.co.th/eservice.html  หรือยังคะ จะได้รู้ว่าอันไหนสมัครใช้จริง อันไหนถูกยัดเยียดมา แล้วหากมีบริการเสริมที่ไม่ได้ใช้ ไม่ได้สมัครก็ร้องเรียนกสทช.เลยค่ะ
comment50:เรียนเพื่อนสมาชิกทุกท่าน

                  ตอนนี้เราได้ทำในสิ่งที่เราพอจะสามารถทำได้ในตอนนี้ไปทั้งหมดแล้ว ทั้งการร้องเรียนไปยังกสทช.ใหม่อีกรอบ (คห.46)  การยื่นขอเอกสารการสมัครรับ sms ของเราเองไปยังเอไอเอส (คห.47) และการยื่นร้องเรียนไปยังสื่อต่างๆเท่าที่พอจะหาแหล่งร้องเรียนได้ เราได้ทำในสิ่งที่คาใจไปหมดแล้ว แต่หากว่าทุกสิ่งที่ทำไปนี้ไม่มีความคืบหน้า ไม่ก่อให้เกิดการเปลี่ยนแปลงใดๆ แม้สักเล็กน้อย เราที่เป็นคนธรรมดาตัวเล็กๆ ก็คงไม่สามารถทำอะไรได้มากกว่านี้ ผลลัพธ์ก็คงเดิมๆ เหมือนที่เราๆท่านๆ คงทราบกันดี แต่อย่างน้อยที่สุด หากการตั้งกระทู้ครั้งนี้ของเราจะทำให้เพื่อนสมาชิกที่เข้ามาอ่านที่ยังไม่เคยตรวจสอบการใช้บริการโทรศัพท์มือถือของตัวเองโดยละเอียดได้หันมาสนใจ ได้หันมาตรวจสอบและได้รับรู้ว่ามันมีการกระทำแบบนี้อยู่จริงๆ ในธุรกิจเหล่านี้ และนำไปเตือนคนที่อยู่รอบๆข้างให้ระมัดระวังและตรวจสอบ แค่นี้เราก็ดีใจแล้ว หลังจากนี้ก็คงได้แต่รอ รอ และรอว่าจะมีการเคลื่อนไหวจากทางใดทางหนึ่งหรือไม่   หากมีความคืบหน้าใดๆ เราจะมาอัพเดตเพิ่มเติมนะคะ

                  ขอบคุณมากๆนะคะ
comment50-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment51:ของผมก็โดนครับ message จาก 020330070
https://pantip.com/topic/36869786

เอาจริงนะครับ อยากเผาตึกที่พวกนี้ทำงานจัง
บ้าบอคอแตก 
จะจับก็ไม่ได้
comment51-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment52:ทำไมขั้นตอนยากจัง ผมแค่โทรไปด่าๆๆๆๆๆๆ cc ก็ได้คืนเเล่ว

ais คุยง่ายสุด dtac ดื้อ ส่วนทรู วางหูใส่เฉยเลย แต่ก็ได้เงินคืนทุกครั้งครับ ย้อนหลังตั้งแต่วันสมัครด้วย
comment52-1:เราได้เงินคืนแล้วค่ะ ตั้งแต่แรกๆเลย แต่ประเด็นคือ เราไม่อยากให้เรื่องจบแค่การคืนเงิน ประเด็นที่ร้องเรียนกสทช.ไปตั้งแต่รอบแรกก็ไม่ได้ระบุเรื่องเงิน การคืนเงินเพื่อจบปัญหา ปัดความผิด มันมักง่ายเกินไปอ่ะ คนทีสร้างปัญหาลอยนวลต่อได้สบายๆ  การคืนเงินนั้นเป็นการคืนเพราะเราโวยวาย ทางค่ายไม่ได้มีเจตนาดี จริงใจต่อลูกค้าแจ้งเตือนมาเพื่อคืนเงินก่อนหน้านี้แต่อย่างใด แต่คืนเมื่อเรารู้แล้วเท่านั้น แค่สามเดือนด้วย ก่อนหน้านั้นคือไม่รับรู้ และประเด็นที่ม้นดูยุ่งยากคือ เราต้องการเห็นเอกสารการสมัครรับ sms ของเรา เพราะพูดอยุ่นั่นแหละว่ากดสมัครเองๆๆๆ เลยแบบว่า อ่ะ หามาให้ดูหน่อยซิ ว่าหน้าตามันเป็นยังไง หลักฐานแน่นหนาแค่ไหนถึงหักเงินเราไปหน้า่ด้านๆแบบนั้น เราไม่อยากให้ใครมาโมเมยัดเยียด  เอาเปรียบเราซึ่งๆหน้า พอถามหาหลักฐานก็โยนกันไปมา แถมถามด้วยว่าคืนเงินแล้วไม่ใช่เหรอคะ ..  มักง่ายอ่ะ  พอโวยคืนเงินให้ แต่บริษัทเจ้าปัญหานั้นยังอยู่ หากินกับคนอื่นต่อๆไป เราต้องการให้มีมาตรการอะไรออกมาบ้าง ไม่ใช่ปล่อยให้เห็บมันอ้วนโตวันโตคืนแบบนี้
comment53:รบกวนคนที่กำลังเจอปัญหานะคะ ถ้าตั้งกระทู้แล้ว รบกวนมาแปะลิงค์ในนี้เลยค่ะ หรือแชร์ประสบการณ์ที่เจอก็ได้ค่ะ เพราะตอนนี้กระทู้นี้ได้รับความช่วยเหลือจากเพื่อนสมาชิกโหวตให้ขึ้นกระทู้แนะนำ ความน่าจะเป็นคือน่าจะผ่านตาเพื่อนสมาชิกได้มากกว่ากระทู้ทั่วไป เผื่อมีสื่อไหนที่ผ่านมาจะกรุณานำประเด็นนี้ไปขยายจะได้เห็นสถิติความเดือดร้อนของผู้บริโภคอย่างเราๆ ชัดเจนขึ้น ก็ได้แต่หวังแหละนะคะ ... ช่วยๆกันเถอะค่ะ เราตั้งมา 3 กระทู้แล้ว เรารู้ค่ะว่า โอกาสที่กระทู้ลักษณะนี้จะได้ขึ้นกระทู้แนะนำน้อยมาก คนแทบไม่สนใจเข้าไปอ่านหรือแสดงความเห็นด้วยซ้ำ (เพราะอ่านแค่หัวข้อก็รู้ซึ้งแล้ว) มาช่วยกันแปะไว้เถอะนะคะ เราส่งลิงค์กระทู้นี้ไปหลายช่องทางมากเผื่อมีอะไรเกิดขึ้นบ้าง ...เนอะ T_T
comment54:ติดตามอ่านข้อความของคุณ ตั้งแต่โพสจนถึงข้อความนี้

อยากจะบอกว่า "ผมเชื่อคุณครับ เชื่อว่าคุณไม่ได้สมัครหรือกดbanner "

และอยากจะให้กำลังใจคุณครับ ว่าผมยังตามกระทู้นี้อยู่

และอยากจะแนะนำ ทริก เล็กๆน้อยๆให้คุณ จขกท.ครับ ช่วงนี้ทุกๆวันให้คุณพิมพ์ค้นหากระทู้นี้ผ่าน ทาง Google.co.thจะใช้ keywords อะไรก็ได้ที่หากระทู้นี้เจอ เพื่อให้ มีการทำ indexing ในกูเกิ้ล เพื่อให้คนไทยได้สืบค้นได้ง่ายและเห็นในลำดับต้นๆ
ส่วนตัวผมเองจะช่วยแชร์ไปที่โซเชียลอื่นๆ หลังกระทู้นี้ตกไป เพื่อให้เกิดการคลิ๊กซํ้าเข้ามาที่กระทู้นี้

ยินดีช่วยครับ เพื่อให้ประเทศของเรามันน่าอยู่
comment54-1:ขอบคุณมากๆนะคะ เราจะทำตามที่คุณแนะนำค่ะ ขอบคุณมากจริงๆที่มองเห็นในเจตนาของเรา
comment55:สวัสดีค่ะ ดีใจมากที่มีคนหนักแน่นไม่นิ่งเฉยเหมือนพี่เจ้าของกระทู้ คือหนูก็โดนมาวันนี้เหมือนกัน เขาบอกหนูสมัครไปตั้งแต่เดือน กค. แล้ว และจะจ่ายคืนให้3รอบบิล ถ้ารู้ตัวช้ากว่านี้คงแย่ไปแล้ว อีกอย่างคือรอบบิลเดือนนี้ยังไม่ออก แต่หนูต้องจ่ายในส่วนที่เกินไปก่อนค่อยเรียกคืนหนูว่ามันไม่โอเคเลย หนูขอหลักฐานไปแล้วเหมือนกันค่ะ ไม่รู้ว่าจะได้ไหมอยากรู้ว่าหน้าตาเว็ปที่กดเข้าไปเป็นยังไง รูปแบบไหน จะได้รู้ตัวค่ะ 
*ของหนูทรูคะ
comment55-1:ใช่ค่ะ อยากเห็นหลักฐานนั้นจริงๆ เฝ้ารอเลยว่า มันจะออกมายังไง รูปแบบไหน ตรูไม่ได้คลิกห่านไรเลย มันจะโมเมออกมาหน้าตายังไง จะมีช่องทางให้กฏหมายจัดการได้ไหม ช่วยๆกันเนาะ ถ้าเราช่วยกันลุกขึ้นมาทำอะไรบ้างมันก็น่าจะทำให้พอมีแรงกระเพื่อมได้บ้าง (มั้งนะ T_T)
comment56:ผมก็โดนครับ 
https://pantip.com/topic/36855334
แล้วเค้าบอกให้ยกเลิกได้ที่ *137
comment57:ถึงกับล๊อกอินเข้ามาตอบ เราก็เคยโดนค่ะเมื่อเดือน กค. 60 และเราได้มาตั้งกระทู้ให้ AIS ช่วยจัดการแก้ไขให้

https://pantip.com/topic/36696663

นี่คือกระทู้ที่เราตั้ง และมีสมาชิกท่านนึงแนะนำให้เราแจ้งร้องเรียนเลย แต่เรายอมรับว่าขี้เกียจเอง

ขอบคุณที่มีคนอย่างคุณ และครั้งหน้าถ้าเราโดนอีก เราคงจะเอาเรื่องถึงที่สุดแน่นอน


ขอบคุณค่ะ
comment58:กสทช. ควรจะเปิดให้ผู้บริโภคแจ้งเบอร์มือถือของตนเอง

ที่มีความประสงค์ "ไม่ขอรับบริการข้อมูลทาง SMS ใดๆ ที่เสียค่าใช้จ่าย" ได้นะครับ

จากนั้นถ้าใครโดน SMS กินเงิน หลังจากลงทะเบียนไปแล้ว ร้องเรียนไปที่ กสทช. ค่ายมือถือนั้นโดนปรับ 100 เท่าของค่าบริการ SMS ที่ร้องเรียน

ข้อความละ 3 บาท โดนสัก 10 ข้อความ ก็ 3 x 10 x 100 = 3000 บาท จ่ายคืนลูกค้าของท่าน ดีไหมครับ???
comment58-1:เห็นด้วยฮ่ะ ปัญหาพวกนี้ คือถ้าจะแก้มันไม่ได้ยากเย็นอะไรเลย แต่ปัญหาที่หนักกว่าคือ จะมีใครกล้าไหม????
comment59:เคยโดยตอนนั้นติดต่อตรงกับ AIS ตอนผมโดนก็แบบเดียวกันแจ้งว่ากด link ใน sms แต่ของผมตรงมากเพราะซิม 12 call ใส่ ipad รับ sms ไม่ได้เขาเลยคืนเงินมา

ได้เงินคืนเพราะแจ้งระบบผิดพลาด เสียดายไม่ได้เก็บหลักฐานไว้ คิดว่าเขาคงตั้งใจร่วมกันทำแล้วละ
comment60:ผมก็ร้องเรียนไปทาง 1200 กสทช  เรื่อง sms เจ้าหน้าที่ ใส่ใจรับเรื่องดี หลายวันต่อมา ค่ายมือถือต้นทางโทรมาแจ้งผมว่าจะบล็อคข้อความทุกอย่างให้แต่ยกเลิกค่าบริการที่เกิดขึ้นไม่ได้ ผมก็บ่นๆไปเค้าก็ฟังแต่ยินยันว่ายกเลิกไม่ได้จริงๆผมก็ไม่รู้จะทำไงก็เลยตัดตัดบทจบไป สักพัก กสทช โทรมา บอกว่า ทาค่ายมือถือแจ้งมาทาง กสทช ว่า จะบล้อคข้อความและยกเว้นค้าบริการที่เกิดขึ้นให้ ผมก็งงสิ แล้วบอก กสทช ไปว่า เมื่อกี้ ทางค่ายมือถือไม่ได้บอกแบบนี้นะ เค้าบอกแค่ล็อคข้อความอย่างเดียวแต่ค่าบริการยกเลิกไม่ได้ ทาง กสทช ก็เลยงงๆ แล้วบอกว่างั้นขอเวลาประสานงานอีกที แล้วจะแจ้งผลมา  นี่ก็สองสามวันละจากการคุยล่าสุด ไม่รู้ผลเป็นไงบ้าง
comment61:เบอร์ AIS ของแม่เคยโดนสมัครรับคลิปข่าวอะไรซักอย่างเนี่ยแหละ

ค่าบริการจำไม่ค่อยได้ น่าจะ 15 หรือ 45 บาท เนี่ยแหละ

คุณเชื่อไหม ค่าโทรที่ผมใช้โทรติดต่อกับ AIS หมดไปเกือบ 100 รู้ว่ามันไม่คุ้ม รู้ว่าดูโง่ เอาเงินเป็นร้อยไปแลกกับเงินแค่สิบกว่าบาท แต่ก็ต้องทำ

ที่สำคัญ ผมแจ้งกับ AIS ไปตั้งแต่แรกแล้วว่า เบอร์นี้ใช้โทรออก-รับสายอย่างเดียว ไม่ต้องการรับ SMS ใดๆทั้งสิ้น ไม่รับทุกกรณีไม่มีข้อยกเว้น

แต่สุดท้าย คุณมาคิดค่าบริการ SMS นี่คุณบ้า หรือ คุณโง่ ผมแจ้งไปตั้งแต่วันแรกแล้ว

และไม่ใช่แค่ครั้งเดียว คุณโง่ซ้ำซาก ด่าไปที หายไปได้ 6 เดือน กลับมาใหม่อีกแล้ว อยากได้เงินจากการที่ผมโทรไปด่าคุณขนาดนั้นเลยเหรอ

แล้วรู้ไหม ผมโดนวิธีไหน ที่ผมโดนมันใช้วิธี โทรมาแล้วตัดสาย ถ้าเราโทรกลับ ต่อให้ไม่มีการพูดคุยอะไรเลย ก็ถือว่าเราสมัครบริการแล้ว

ถ้าโมโหสุดๆ บอก AIS ว่าถ้าผมสมัครจริง ต้องมีคลิปเสียงที่ผมบอกยินยอมการสมัคร สุดท้าย ไม่มีหลักฐาน จนยอมคืนเงินให้ 

บอกเลยว่า วิธีแก้โคตรง่าย ง่ายที่สุด ไม่ต้องทำอะไรเลย แค่ทุก SMS ที่มีการคิดค่าใช้จ่าย ต้องไปยื่นบัตรประชาชน แจ้งเจ้าหน้าที่ที่ศูนย์บริการ

กสทช ก็แค่เสือกระดาษ คนทั้งประเทศโดนปล้นอยู่ ทำเป็นแต่แก้ปัญหาปลายเหตุ บอกตรงๆการกด *137 มันไม่ใช่การแก้ปัญหาเลย 

ถ้าไม่หูหนวก ตาบอด ก็ควรต้องรู้ว่าไอ้บริษัทพวกนี้ มันปล้นคนที่ไม่รู้เรื่องมามากมายขนาดไหนแล้ว
comment61-1:ผมพาแม่ย้ายค่ายไปCATครับ..ตอนนี้สบายใจขึ้นเยอะ..ไม่มีSMSมากวนอีกเลย
อยู่ค่ายเดิมไม่ไหว ท่านอายุเยอะแล้ว..ไม่ค่อยทันพวกSMSขี้โกงแบบนี้
นานๆผมมาเช็คเครื่องที เจอเต็มเลย ทั้งๆที่กด*137ไปแล้ว
comment62:DTAC หาให้ บอกว่า ของผมมันมาจาก
Cute Baby และ Lace Girls  ของ บริษัท บอลลูน เทค
ไม่รู้ว่าไปเอาเบอร์ผมมาจากไหน

อยากเอาเรื่องมาก
comment63:สรุปว่า

ถ้า ลค ร้องเรียน ก็ได้แค่เงินคืน...
ถ้าไม่ร้องเรียน ก็โดนกินฟรี
โดยไม่มีบทลงโทษผู้ทำผิด

คุณพระ  แล้วจะแก้ปัญหาได้หรือ...
คนทำผิดยิ้มแฉ่ง ไม่ต้องรับผิดใดๆทั้งสิ้น
comment64:พวกทำนาบนหลังคนครับ  ไม่ใช่แค่ค่ายเดียว  

แต่ที่น่าเจ็บใจคือค่ายพวกนี้ เปิดทางอำนวยความสะดวกให้ พวกเหลือบ,ไรพวกนี้ได้หากินสะดวก 



เฮ้อ.........  พวกเราก็ใช้บริการหาเงินมาให้เขาเหมือนกันนะ  จะเอากันทุกทางเลยหรอ  อะไรที่มันใช้วิธีสกปรกแบบนี้ก็อย่าใช้เถอะครับ 


คุณเชื่อไหม  กับเรายังพอ ที่จะสวน(เรียกร้อง) พวกระบบเหลือบไร  พวกนี้ได้


แต่ตาสีตาสา ตามต่างจังหวัด  ที่เขาใช้โทรศัพท์เพียงแค่รับสาย  นานๆทีจะโทรออกบ้าง  โดนพวก SMS มากหักเงินจนหมด  

กล่องรับข้อความก็เต็ม(มือถือจอขาวดำ)  เวลาผมกลับบ้านไปหาพ่อกับแม่ผมต้องคอย  มานั่งลบ  โทรไปยกเลิกทุกครั้งในแต่ละเดือน



ผมบอกอะไรไว้อย่างนะ  ทุกๆค่าย  เวรกรรมมันมีจริงนะครับ  ไม่ต้องรอถึงชาติหน้า  ได้เห็นผลกรรมเร็วๆนี้แหละ
comment64-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment65:ตอนนี้ทางค่ายส่งหลักฐานการสมัครมาให้แล้วค่ะ เราเพิ่งเช็คเมลล์เมื่อสักครู่ แค่นี้เลย ดูแล้วงงมาก ใครพอจะมีความรู้ด้านนี้รบกวนช่วยอธิบายด้วยนะคะ 


จากที่เช็คคือปรี๊ดมาก เท่าที่เห็นในตารางช่องสุดท้ายของบรรทัดแรกน่าจะเป็นวันสมัคร 2016-11-26 เวลา 13.41.23 ส่วนบรรทัดที่สองน่าจะเป็นวันยกเลิก 2017-08-17 เวลา 17.13.36 แต่เอไอเอสคะ หลังจากดิฉันยกเลิกไปแล้ว เหตุใดเมื่อเวลา 19.47 ของวันเดียวกัน  บริษัท sms จึงยังสามารถส่งข้อความมาคิดเงินดิฉันได้อีก  โดยที่ไม่มีหลักฐานการสมัครใหม่ของดิฉันปรากฏในตารางที่คุณส่งมาให้ด้านล่างนี้เลย แต่คุณหักเงินแล้ว ?


เบิ่งตาดูหลักฐานด้านล่างค่ะเอไอเอส แล้วตอบดิฉันด้วยว่า ที่หักเงินมาอีก 3 บาทมาได้ยังไง ระบบของคุณตามตารางด้านบนยังไม่มีการบันทึกวันเวลาการสมัครใหม่ของดิฉันเลย แสดงว่า ไม่มีการสมัครใหม่หรือคลิกพลาดจากทางดิฉันใช่หรือไม่ แค่ข้อความส่งมาคุณหักเงินทันที หรือว่า เมคตารางไม่ละเอียดคะ เลยลืมจุดนี้ไป ตอบด้วยค่ะ และการสมัครในครั้งแรกของดิฉันในเดือนพ.ย. 2559 มันก็เริ่มจากการโมเมแบบนี้ใช่หรือไม่
comment65-1:เอาข้อมูลแค่นี้ส่งให้ ais ก็พร้อมเก็บค่าบริการส่งให้เลยหรอครับ
ขนาดเปิดใช้ 1-2-call ว่าง่ายยิ่งกว่านับ 1 2 3 ยังยากกว่าเปิดบริการ sms อีกนะเนี่ย

ว่าแต่ ช่องทางที่ว่าคุณ จขกท. ไปสมัครนี่คืออะไรล่ะครับ เผลือไปกดผ่าน link ไหน? ผ่านเว็บอะไร? ในนั้นมีเงื่อนไขในการสมัครใช้บริการรึเปล่า?
หรือเพียงแค่เห็น link ปรากฎขึ้นบนจอก็คือสมัครครบถ้วนเรียบร้อยแล้ว?
comment65-2:เรายืนยันว่าไม่เคยกดหรือสมัคร หรือพลาดใดๆ ค่ะ ไม่ว่าจะทางวปหรืออะไร แค่ส่งข้อความแบบรูปด้านซ้ายมือเข้าเครื่องเราคือระบบหักเงินแล้ว รบกวนดูแผนผังในคห.ที่ 86 ประกอบนะคะ เรากำลังรอให้เอไอเอสมาชี้แจง เพราะเรากดยกเลิกไปแล้วผ่านระบบของเอไอเอส แล้วจากนั้นยังมี sms ส่งตามมาคิดเงิน และเมื่อดูจากตาราง Log ที่ให้มา ไม่มีข้อมูลการสมัครใหม่ใดๆเลย แต่เหตุใดเอไอเอสจึงหักเงินได้ ประเด็นนี้ทำให้พอจะมองเห็นภาพหลายๆอย่างค่ะ ว่าที่ผ่านมาถึงแม้ไม่มีการกดสมัครใดๆ ไม่ต้องมีหลักฐานการเข้าไปในระบบของเรา  เอไอเอสก็หักเงินเลยได้เหมือนเป็นหลักฐานยืนยันได้อย่างดีว่าที่ผ่านมาคือ มั่ว โมเม ยัดเยียด แค่ link ปรากฏบนจอคือทางเราโดนหักเงินทันที ..
comment66:จขกท. ครับ ข้อมูลที่เค้าส่งมาให้ แบบนี้เค้าเรียก LOG เหรอครับ? ลองส่งถาม กสทช.ดู
เพราะถ้าข้อมูลมีอยู่แค่นี้ แล้วสามารถเก็บเงินลูกค้าได้นี่ (พูดไม่ได้เดี๋ยว Login ปลิว)...
ลองให้เค้าใส่ข้อมูลตามนี้นะครับ หรือให้ กสทช ถามให้ก็ได้ (ไม่มีข้อมูลแสดงตัวตนของเครื่องคุณ Devices Identity)

หรือ จขทก ลองขอข้อมูลแบบนี้ กับทาง AIS หรือ เจ้าของ SMS ก็ได้ แค่ 3ข้อ ตามรูปข้างล่างนี้

แล้วรอดู ถ้าเค้าให้ได้ตามนี้ ลองเอามาโพสดู เพื่อนๆสมาชิก จะได้ช่วยกันดูให้ด้วย
comment66-1:โอย ขอบคุณมากค่ะ เราเห็นแล้วงงมาก ขอบคุณจริงๆค่ะ เพราะตอนนี้มัวปรี๊ดแตกกับประเด็นโป๊ะที่เห็นได้ชัดเจนอยู่ นอกนั้นคือเราตีความหมายไม่ออกอ่ะค่ะ
comment66-2:เราเข้าไปดูอีกรอบแล้ว มีแค่นี้จริงๆค่ะ เอกสารหน้าเดียวเลย ส่งมาเป็นไฟล์ excel แต่มีแค่หน้าเดียว
comment66-3:ขอหลักฐานการสมัครรับ sms จากบริษัท NOKI (SOLUTION ONE HOLDING) ดังนี้
1. ขอ Log File ที่ AIS หรือ บริษัท NOKI (SOLUTION ONE HOLDING) บันทึกไว้ตามพรบ.คอมพิวเตอร์
2. ขอ IP Address ที่หมายเลข ..... Access เข้าระบบของ บริษัท NOKI (SOLUTION ONE HOLDING) วัน, เวลา ที่เกิด Transaction
3. ขอเอกสารดังกล่าวพร้อมลงลายมือชื่อของผู้ทำรายงานนี้ส่งมาตามที่อยู่เดียวกันกับใบแจ้งค่าบริการ 

ประมาณนี้ไหมคะ
comment66-4:ปรับแต่งนิดหน่อย ตามนี้ครับ
2. ขอ IP Address และ/หรือ MAC Address ที่หมายเลข <เบอร์มือถือคุณ> Access เข้าระบบของ บริษัท NOKI (SOLUTION ONE HOLDING) วัน, เวลา ที่เกิด Transaction
comment66-5:โอเคค่ะตามนี้ เดี๋ยวเราส่งเมลล์ไปเอไอเอสเดี๋ยวนี้เลย ขอบคุณมากค่ะ
comment66-6:แบบนี้ไม่ใช่ Log แน่นอน
ไฟล์ Excel แบบนี้ จะแก้ไขยังไงก็ได้
comment67:เอาให้สุดๆไปเลยค่ะ
comment68:เราได้ส่งอีเมลล์ไปยัง AIS เพื่อขอข้อมูลเพิ่มเติมตามที่ท่านสมาชิก 3532257 ได้กรุณาแนะนำในคห.66 แล้วค่ะ และเราจะร้องเรียนไปทางกสทช.อีกรอบ (แต่ครั้งที่แล้วที่ส่งไปตามคห.46 กสทช.ยังไม่ตอบรับการรับเข้าระบบมาเลยอ่ะ) 

[Spoil] คลิกเพื่อดูข้อความที่ซ่อนไว้
comment69:ถ้าไม่เป็นการรบกวนเกินไป เราขอรบกวนถามท่านสมาชิกเลขที่ 3532257 หรือท่านผู้รู้ท่านอื่นๆ ให้ช่วยอธิบายหัวข้อของตารางแต่ละช่องเพื่อเป็นวิทยาทานด้วยเถอะค่ะ เราและสมาชิกท่านอื่นๆที่ไม่มีความรู้ด้านนี้จะได้ทำความเข้าใจว่า แต่ละช่องมันคือการกระทำใดของลูกค้าหรือผู้ประกอบการ (คือพอจะแปลออกคร่าวๆ แต่ไม่ใช่ความหมายในเชิงเทคนิค ไม่ทราบว่าเป็นการกระทำจากฝั่งไหนไปไหน มันบ่งชี้ถึงการกระทำใด) แล้วและจากที่ตารางที่เอไอเอสส่งมามันมีความไม่สมบูรณ์อย่างไร ขอบคุณมากค่ะ 

- Response_ID
- Message_ID
-Transaction_ID
-Mission
-Sender
-SSS_action_report
-Response_date
-IP / Mac address
comment70:ผมแจ้งเรื่องกับ กสทช. ดำเนินการยกเลิกค่าบริการจบไปแล้วครับ

แปลกดีนะครับ จนท. กสทช. บอกกับผมว่า
ความจริงลูกค้าสามารถแจ้งยกเลิกค่าใช้จ่ายที่ไม่ได้สมัครใช้บริการกับทาง call center เครือข่ายสัญญาณมือถือได้
แต่ไม่มี call center คนใหนแนะนำผมเรื่องนี้เลย

เหมือนหุ่นยนต์ AI ที่ถูกป้อนคำสั่งมาแค่นี้
บอกแค่ให้ทำการแก้ไขปัญหาเบื้องต้น และช่วยบล๊อคข้อความเก่า
จากนั้นก็มีข้อความสมัครบริการใหม่มาเรื่อยๆ พร้อมกับค่าบริการ

จนสุดท้ายต้องหันมาพึ่ง กสทช.
comment70-1:สวัสดีครับคุณ Playing by Heart  หากยังพบปัญหาอยู่สามารถแจ้งเบอร์ที่ใช้งานเข้ามาทางหลังไมค์เพื่อตรวจสอบได้เลยครับ
comment70-2:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment71:ผมเคยโดนเหมือนกัน พอโวยก็มีหน้าม้าของบริษัทนี้ มาต่อว่า
comment72:เยอะครับ บริษัทนี้

เอาใจช่วยเจ้าของกระทู้นะครับ ผมเงอก็โดนมาเหมือนกัน พอจะเข้าใจความรู้สึกของเจ้าของกระทู้เลย

ไม่มีใครอยากจะเสียเวลาเยอะๆมารบกับบริษัทใหญ่ๆอย่าง ais 

แค่โวยตอนแรก ถ้าได้รับการแก้ไขให้ ก็จบไปแล้ว แต่ที่ต้องทนเสียเวลาเขียนกระทู้ต่อ ก็เพราะความเหลืออด โมโหจนทนไม่ไหวจริงๆ

ais ทำเหมือนกับเราเป็นอากาศธาตุ ประชาสัมพันธิ์ในนี้ รับเรื่องว่าจะประสานงานอย่างไร แต่ในความจริง จะไม่มีการประสานงาน ไม่มีการแก้ไข

ไม่มีแม้แต่เสียงโทรศัทพ์สักกริ๊ง เพื่อเคลียให้เราหายข้องใจ  ของผม 7วัน ไม่มีสักกริ๊ง ขนาดโวยทุกวัน ตั้งวันละกระทู้ ตั้งใจถูกแจ้งลบ ยึดล๊อกอินไป ais ก็ยังเฉย (แต่ผมสมัครล๊อกอินใหม่ มาไฟล์ต่อครับ ) 

เข้าใจเป็นอย่างดี ว่าโมโหแค่ไหน ถ้าเพียงเขา โทรมาพูดกับเราดีดี ขอโทษและแก้ไขให้เรา มันก็จบตั้งแต่แรกแล้ว  คนใช้งาน มีงานการธุระประจำยุ่งมากอยู่แล้ว ถ้าไม่ทนไม่ได้จริงๆ จะไม่มีใคร ตั้งกระทู้ เสียทั้งเวลาเสียทั้งสุขภาพครับ

https://pantip.com/topic/36864353

ของผมที่เจอ ถือว่ายังเล็กๆครับ แวะไปอ่านดูเล่นๆได้ครับ
comment73:*ลืมมอบรางวัลกระทู้นี้*
comment74:ตอบ คห#69
- Response_ID คือ หมายเลขตอบรับที่ถูกสร้างขึ้น
- Message_ID คือ หมายเลขข้อความที่ถูกสร้างขึ้น
-Transaction_ID คือ ตัวเลขที่เกิดธุรกรรม หรือ การเลขที่ธุรกรรม
-Mission ในรายงาน เขียนเป็น MSISDN อันนี้ไม่รู้ เหมือนหมาย Circuit ในระบบ ISDN เหมือนเบอร์ฌทรศัพท์
-Sender คือ ผู้ส่ง ในที่นี้ SMS กินเงิน หมายเลข 480623325
-SSS_action_report รายงานสถานะการสมัคร ในที่นี้ สมัครสำเร็จ REG_Success (Registered Successful)
-Response_date คือวันเวลาที่สมัครสำเร็จ
-IP / Mac address คือ เลขประจำตัวของโทรศัพท์คุณ 
// IP address=Internet Protocal Address คือ เลขประจำตัวของโทรศัพท์คุณที่ออนไลน์ ณ.ขณะนั้น (Logical) จ่ายโดยเครือข่ายมือถือที่คุณใช้
// Mac address=media access control address คือเลขประจำตัวของโทรศัพท์คุณ (ตัวนี้สำคัญมาก)ตัวนี้ฝังอยู่ในเครื่องคุณเลย เบอร์ใครเบอร์มัน เป็นแบบ unigue ไม่มีซํ้ากัน เป็นหนึ่งในข้อมูลสำคัญที่ต้องเก็บใน Log File เพราะมันเหมือนหมายเลขบัตรประชาชนเลย ตัวนี้ถูกฝังมาจากตั้งแต่โรงงานผลิตเลย อยู่ในระดับฮาร์ดแวร์ Ethernet hardware address (EHA) ไม่มีใครลบ หรือแก้ได้ พูดง่ายๆมันคือ DNA ของ อุปกรณ์เน็ตเวิร์คเลย (Physical)
comment74-1:ขอบคุณมากจริงๆค่ะ พอจะมองภาพออกแล้วว่าหลักฐานที่เอไอเอสส่งมามีความไม่สมบูรณ์ยังไง เมื่อสักครู่เราได้ส่งข้อร้องเรียนเพื่อขอข้อมูลเพิ่มเติมตามที่คุณแนะนำโดยได้แนบรูปภาพของตารางที่คุณได้ mark จุดไว้ให้ไปยังกสทช.ให้ช่วยกำกับติดตามอีกทางแล้วค่ะ เราอุ่นใจที่มีคนอย่างคุณคอยติดตามกระทู้และช่วยเหลือค่ะ ถึงจะทำอะไรไม่ได้มากแต่อย่างน้อยก็ช่วยกันลากข้อมูลเกี่ยวกับเรื่องพวกนี้ที่เราและหลายๆคนไม่เคยรู้มาก่อนให้เพื่อนสมาชิกได้รู้ ได้เห็น ได้ตระหนักก็แล้วกันนะคะ
comment74-2:ผมแค่อยากเห็นสงคมไทยดีขึ้น ทุกบริษัททำมาหากินแบบมีธรรมภิบาล
ตัวผมเอง ก็เป็นลูกค้า AIS มา 19 ปี 8เดือน ณ.ขณะนี้ ผมก็อยากเห็นเค้า แก้ใขในสิ่งที่ไม่ถูกต้อง
เพราะผมพอใจกับเครือข่ายนี้มาก ทั้งสัญญาณ,การบริการ และ ไม่มั่วบิล (ความเห็นส่วนตัวผมนะ)
เมื่อผมเริ่มเห็นว่า AIS เลี้ยงโจรไว้เป็นคู่ค้า ผมก็ไม่สบายใจ อยากให้เค้าแก้ใข ไม่อยากให้เค้าคอยรับเศษเงินที่พวกโจรมันหยิบยื่นให้ อยากให้เค้าแยกแยะระหว่างผลประโยขน์ของลูกค้า กับ ผลประโยชน์ของคู่ค้าออกจากกัน

ผมใช้เครือข่ายนี้มันนานจนผูกพัน เห็นอะไรที่ไม่ดี นอกลู่นอกทางก็อยากจะเตือนเค้า อย่างกรณีขอคุณนี่ ผมเชื่อ 100 % ว่าคุณไม่ได้กดสมัครแน่ๆ เพราะผมก็เคยโดน [Spoil] คลิกเพื่อดูข้อความที่ซ่อนไว้https://pantip.com/topic/35964374
เห็นคุณสู้ขนาดนี้แล้ว ผมก็ไม่อยากให้เสียของ เพราะถ้าปล่อยให้คุณสู้ลำพัง มันก็จะไม่เกิดการปรับปรุง แก้ใข และ พัฒนาไปในทางที่ดีขึ้น เลยตัดสินใจช่วยคุณเท่าที่ตัวเองจะช่วยได้ครับ เพราะผมก็อยาก "เห็นสงคมไทยดีขึ้น ทุกบริษัททำมาหากินแบบมีธรรมภิบาล"

สู้ต่อไปครับ คุณ จขกท. คุณไม่ได้สู้เพียงลำพังหรอก อย่างน้อยๆ ตอนนี้ พวก Programmer ทั้งแผนกที่บริษัทผม ก็ดูคุณอยู่ และ 90+% ใข้ AIS รายเดือนด้วย... (ํYou never walk alone!!! )
comment74-3:MAC Address ไม่สามารถส่งข้ามเครือข่ายได้ ทางผู้ให้บริการภายนอกหรือเวปฯต่างๆไม่สามารถบอกค่านี้ได้
ในระบบโทรศัพท์มือถือไม่ได้ใช้ ID ของเครื่องเป็นตัวหลักแต่จะใช้หมายเลขซิมเป็นหลัก ถ้าจะเทียบ MAC Address กับค่าในโทรศัพท์มือถือก็ต้องเทียบกับ IMEI ซึ่งในโทรศัพท์เกือบทุกยี่ห้อสามารถเปลี่ยนค่านี้ได้ และในอดีตตอนระบบผูกขาดของเครือข่ายมือถือมีอยู่ มีการกำหนดให้เฉพาะมือถือที่ตัวเองขายเท่านั้นถึงใช้งานในเครือข่ายได้ เพื่อเป็นการผูกขาดตลาดมือถือ สมัยนั้นก็มีการ Copy IMEI กันแล้ว

และ MAC Address เที่ยบกับ DNA ไม่ได้เพราะโทรศัพท์เครื่องหนึ่งจะมี Address ของ
- IMEI ของแต่ละซิม สองซิมจะมีสอง IMEI
- WiFi MAC Address
- Bluetooth MAC Address
- ค่า Address ของอุปกรณ์เชื่อมโยงอื่นๆ


IP Address ในระบบมือถือจะเป็น Dynamic ใช้งานแต่ละที่หรือแต่ละครั้ง อาจจะได้ IP Address ต่างออกไปได้

ระบบเครือข่ายจะมีระบบเปลี่ยน IP Address ณ.ขณะนั้นๆกลับมาเป็นหมายเลขโทรศัพท์ MSISDN เพื่อกิจกรรมต่างๆ
comment75:บริษัทพาร์ทเนอร์(ขยะสังคม)มันน่าจะโดนซะมั่ง ประมาณว่าฉัอโกง ยักยอกทรัพย์อะไรประมาณนั้น ถ้าไปเจอกับอัยการคนนั้นที่จัดการกับบริษัทประกันภัย
comment76:กด *137 ยกเลิกไปเมื่อปลายเดือนที่แล้ว เดือนนี้ก็ยังมีมาอีก ไหนบอกว่าจะไม่มีมาอีกภายใน 1 ปีไง
comment76-1:สวัสดีครับ คุณ Hiso Hisaw   สำหรับหมายเลข  081771xxxx    สมาร์ทโก้ เข้าไปดำเนินการบล็อคบริการเสริม SMS เพิ่มเติมให้เรียบร้อย  สบายใจได้

ครับ ทั้งนี้  แนะนำกรณีที่มี SMS มาที่ตัวเครื่อง หลีกเลี่ยงการกดตอบรับ, ไม่ตอบรับระบบอัตโนมัติ หรือไม่กด Link website แปลกๆ ของผู้ให้บริการต่างๆที่ส่งมาที่เครื่อง เพื่อหลีกเลี่ยงการสมัครโดยไม่ได้ตั้งใจและถูกคิดค่าบริการ ซึ่งปัจจุบันผู้ให้บริการเสริมต่างๆ จะมีโฆษณาแฝงมาตาม แอพพลิเคชั่น หรือ บนเวปไซต์ค่อนข้างมากนะครับ อาจจะต้องแนะนำให้ระมัดระวังการใช้งาน internet หรือ application ต่างๆ บนมือถือเพิ่มขึ้น พร้อมทั้งอ่านรายละเอียดที่ pop up ขึ้นมาให้ครบถ้วนก่อนดำเนินการครับ
comment77:เคยโดนเหมือนกัน โทรไปด่าทั้ง operator และ เจ้าของ content จนต้องรีบยกเลิกรายการและคืนเงิน แต่นั่นก็หลายปีผ่านมาแล้ว 
เมื่อไรจะเลิกหากินแบบนี้ครับท่าน
comment78:โดนคล้ายๆกัน แต่ไม่ใช่ใน2ชม. แต่เป็นใน 5 นาทีถัดมาเลยค่ะ  ทรูค่ะ
comment79:อัพเดตความคืบหน้าค่ะ

                  เมื่อราวก่อนเที่ยงได้มีเจ้าหน้าที่จากทาง content partner โทรมาชี้แจงเพิ่มเติม โดยมีรายละเอียดคร่าวๆ ตามที่เราพอจะจำและจับประเด็นได้ดังนี้

                1. ทางบริษัทยินดีคืนเงินให้เราทั้งหมด นับย้อนหลังไปตั้งแต่การสมัครในเดือนพฤศจิกายน 2559 เป็นเงินราว 1,800 บาท โดยหักลบกับอีกสามเดือนที่ทางเอไอเอสได้คืนโดยการตัดเงินในรอบบิล โดยเงินที่เหลือจะโอนเข้าบัญชีเราโดยตรงไม่ผ่านเอไอเอส และเราซึ่งขณะที่จนท.โทรมากำลังนั่งรถไปทำธุระอยู่ จึงยังไม่สามารถหาเลขบัญชีสมทบการสร้างตึกของโรงพยาบาลได้ในตอนนั้น เราจึงได้ให้เลขบัญชีเงินเดือนของเราที่เราสามารถจำได้ไปก่อน และตอนนี้ได้มีเจ้าหน้าที่ได้แจ้งโอนเงินมาแล้วจำนวน 1,260 บาท เรายังไม่ได้เช็คยอดเงินในบัญชีนั้นหรอกค่ะ แต่ตอนนี้เราได้ทำการโอนเงินของเราไปยังบัญชีของโรงพยาบาลเพื่อสมทบทุนสร้างตึกผู้ป่วยเท่าจำนวนเงินนั้นแล้วเรียบร้อยค่ะ  

                 อนุโมทนาบุญด้วยกันนะคะ ทำทานค่ะ อุทิศส่วนกุศลให้กับบรรดาสัมภเวสีทั้งที่หมดลมหายใจไปแล้ว และที่ยังมีลมหายใจอยู่
comment79-1:สาธุครับ
comment79-2:สาธุครับ
comment80:2. จนท.ที่โทรมาได้ชี้แจงประเด็นที่เราถามในความเห็นที่ 65 เมื่อได้เห็นข้อมูลการสมัครของเรา ที่ทางเอไอเอสส่งมา ว่าเหตุใดเมื่อเราได้กดยกเลิกการรับข้อความแล้วจึงยังมีการส่งข้อความตามมาคิดเงิน ตามที่เราได้กล่าวถึงในความเห็นนั้นว่า การกดยกเลิกของเรา มันอาจจะมีการตกค้างยังไม่เข้าส่งมายังระบบ ประมาณว่าค้างท่อที่เอไอเอสหรือที่ partner อะไรนี่แหละ เราก็ยังฟังไม่กระจ่าง   แล้วอีกฝ่ายที่ข้อมูลการยกเลิกของเรายังเข้าไปไม่ถึงก็เลยไม่รู้และก็ได้ส่งข้อความตามมาคิดเงินดังกล่าว 


                     เราก็ได้แย้งว่า มันจะไม่เข้าระบบได้ยังไง ก็ในเมื่อมันมีการตอบรับการยกเลิกของเรามาเป็นข้อความชัดเจนแล้ว น้องก็บอกว่า ไม่ทราบส่วนนี้ ประเด็นนี้ต้องรอให้ทางเอไอเอสโทรมาชี้แจง คือน้องคะ ทีการสมัครของพี่ไม่เห็นมีการค้างท่อเพื่อรอพิจารณาดำเนินการใดๆเลย แค่พี่มองเห็นข้อความที่บริษัทน้องมาทางหน้าจอ เอไอเอสก็หักเงินได้ในนาทีเดียวกันแล้ว สแกนรูม่านตาเหรอคะ แล้วเวลายกเลิกนี่ข้อมูลมันหนืดเหรอคะ มันจึงส่งหากันได้ช้าราวกับส่งผ่านนกพิราบสื่อสาร เวลาเกือบสองชั่วโมงนี่ระบบออนไลน์ของคุณยังไม่ลิงค์หากันเหรอคะ มันต้องรอทำหนังสือยื่นผ่านกันเป็นลายลักษณ์อักษรผ่านบอร์ดเพื่อพิจารณาหรืออย่างไร เราได้ถามว่า แล้วข้อความยกเลิกที่ส่งมามันส่งมาจากใคร น้องบอกว่าจากบริษัทตน แต่เอไอเอสไม่รู้จึงหักเงินอะไรประมาณนี้ อืม แต่ตอนกดยกเลิก เรากดยกเลิกผ่านระบบของเอไอเอสนะ ...ยังไงต่อดีคะ


                3. เราถามถึงกรณีตารางข้อมูล log ว่าขาดข้อมูลสำคัญหลายอย่าง น้องบอกว่า ที่ขาดๆไปอ่ะมีค่ะ ตอนนี้ทางเอไอเอสกำลังดำเนินการอยู่ อืม คุยกันตกลงกันชัดเจนแล้วใช่ไหมคะว่าจะให้ใครชี้แจงส่วนไหนยังไง ไม่ใช่พูดเพื่อโยนกันใช่ไหมคะ พี่เป็นห่วงค่ะ ไม่อยากให้หน้าแตก  


               4. เราเองก็ต้องขอโทษน้องที่เหมือนพูดใส่อารมณ์ (แต่ไม่มีคำหยาบคายหรือก้าวร้าวใดๆ ทุกอย่างที่พูดคือกรณีที่เป็นประเด็นทั้งหมด) น้องก็บอกว่าเข้าใจ ทางบริษัทยินดีปรับปรุงการให้บริการหากลูกค้าไม่พอใจแม้กระทั่งการคืนเงินในกรณีนี้ เราก็เลยบอกว่า พี่ไม่ได้พอใจหรือไม่พอใจการบริการหรอกค่ะ เพราะพี่ยังไม่เคยใช้บริการเลย พี่ไม่เคยเห็นหน้าตาของอะไรก็ตามที่อยู่เบื้องหลัง link ที่ส่งมาพร้อมกับ sms เลย แต่พี่ได้เข้ามาในระบบของบริษัทแล้ว น้องบอกว่า ที่ร้องเรียนกันมาก็มีกรณีหนักๆแบบนี้ (ถ้าตามติดกัดไม่ปล่อยนี่คงจัดอยู่ในเคสหนัก) ทางบริษัทไม่ได้มีเจตนาจะหลอกลวงใคร เราเลยถามว่า แล้วที่มันเป็นปัญหามันคืออะไร ถ้าไม่มีเจตนาแล้วใครเป็นคนทำ นอกจากเอไอเอสกับพาร์ทเนอร์แล้วยังมีมือที่สามอีกเหรอคะ น้องบอกว่า อาจจะเป็นไปได้ค่ะ อย่างพวกระบบของแบงค์อะไรต่างๆที่ก็ยังโดน เราเลยถามว่า น้องคะ มันเป็นแฮกเกอร์การกุศล เป็นบุคคลในองค์กรที่ไม่หวังผลกำไรเหรอคะ มันจึงยอมเสี่ยงคุกเสี่ยงตะรางแฮกเข้าระบบเพื่อเก็บเงินจากเราให้เข้ากระเป๋าบริษัทคุณกับเอไอเอส โดยที่มันไม่มีเอี่ยว ไมได้ส่วนแบ่งใดๆ พวกแฮกเกอร์เข้าระบบของธนาคารอันนั้นมันได้ประโยชน์โดยตรงนะ น้องบอกไม่ทราบค่ะ น้องยกตัวอย่างให้ฟังเฉยๆ  

                 5. เราได้บอกน้องไปประมาณว่า น้องคะ ต่อไปนี้ถ้าทางบริษัทจะทำมาหากินอ่ะ อย่ามาในรูปแบบ sms เลย เพราะตลาดมันวายแล้ว ใครที่โดนคือเขาจะรู้ตัวและไม่พักต้องคิดเลยค่ะว่าเขาทำจริงหรือไม่ คือเขาฟันธงตั้งแต่แรกได้เลยว่า มันคือไม่ได้เกิดจากเขาแน่ๆ เขาจะปรี๊ดขึ้นได้ในวินาทีแรกที่รู้แบบไม่มีการสงสัยในตัวเองเลยว่าทำหรือไม่ทำ แล้วเขาจะพุ่งเป้ามาที่บริษัทคุณทันที ในเมื่อทุกวันนี้มันมีของฟรีทางอินเทอร์เนตทุกรูปแบบ หลากหลายกว่าด้วย ใครจะบ้ามาจ่ายเงินดูดวง คลิปโป๊ หรือฟังเพลงไรพวกนี้ ถ้าจะทำก็เอาให้พัฒนาทันยุคทันสมัยกว่านี้ จะได้เนียนๆ  คือเราไม่ได้พูดทั้งหมดอย่างที่เขียนๆนี่หรอกนะคะ ตอนนั้นคิดไม่ทัน 55 แต่เราก็พูดโดยมีเจตนาประมาณนี้แหละ ประมาณว่า sms มันไม่นิยมแล้ว ทำมาหากินในรูปแบบอื่นเถอะน้องบอกว่า ค่ะ ขอบคุณค่ะ ประมาณว่าขอบคุณทางเราจะนำไปปรับปรุงไรประมาณนี้ 5555 คือเรารู้ว่า น้องอาจไม่ทันได้คิดในสิ่งที่เราพูด ไม่ได้ตอบเรามาเพราะคิดในประเด็นแบบที่เราแขวะไปหรอกค่ะ น้องคงมองเป็นภาพรวมๆ จะรับไว้แล้วนำไปปรับปรุงไรประมาณนี้ แต่คนแขวะนี่คือขำมาก แขวะเองขำเอง ต่อไปนี้ชั้นจะต้องรับมือกับธุรกิจพวกนี้ในรูปแบบไหนอีกฟระ 555
comment81:สำหรับตอนนี้ เราได้ส่งอีเมลล์ไปยังเอไอเอสเพื่อขอข้อมูลเพิ่มเติมดังใน คห.68 และได้ส่งเรื่องไปทางกสทช.โดยมีเนื้อความแบบเดียวกันเพื่อช่วยกำกับติดตามอีกที และได้ส่งเรื่องนี้ไปที่เฟสบุคของรายการรู้เท่ารู้ทัน / คุณพุทธ อภิวรรณ / คุณจอมขวัญ หลาวเพ็ชร และเวปรับเรื่องร้องเรียนรายการเรื่องเล่าเช้านี้ เราไม่ได้หวังอะไรหรอกค่ะ ไม่เคยมีประสบการณ์ ไม่มีความรู้ใดๆ กับอะไรลักษณะนี้ แต่ได้ทำเท่าที่คนทำมาหากินตัวเล็กๆคนนึงพอจะทำได้ มันคงไม่มีอะไรเกิดขึ้นหรอกค่ะ เรารู้ แต่เราอยากทำให้ถึงที่สุด อย่างน้อยที่สุดตอนนี้เราก็ได้เห็นข้อมูลหลักฐานเกี่ยวกับเรื่องพวกนี้ที่เราไม่เคยรู้มาก่อน เพื่อนสมาชิกหลายๆคนก็จะได้เห็นกันว่า ที่คลิกๆพลาดไปนั้นมันมีหลักฐานอยู่แบบนี้ ส่วนมันจะมีช่องโหว่หรืออะไรยังไงก็พิจารณากันเอาเองนะคะ หากใครต้องการนำข้อมูลนี้ไปใช้เพื่อร้องเรียนหรือทำการใดต่อไปในอนาคตหากเจอปัญหานี้ เรายินดีค่ะ 

                ตอนนี้เรากำลังรอข้อมูลทางเทคนิคเพิ่มเติมจากเอไอเอสตามที่คุณสมาชิกเลขที่ 3532257 ได้กรุณาชี้แนะ ขอบคุณอย่างที่สุด ถ้าได้มาแล้ว เราจะอัพเดตเพิ่มเติมนะคะ
comment82:ความวัวยังไม่ทันหาย ความควายก็เข้ามาแทรก เมื่อครู่ได้ส่งกระทู้นี้ให้หลานดู บอกให้มันอ่านแล้วเช็คการใช้มือถือของตัวเอง มันส่งข้อความบอกว่า โดนเแล้วววว ฟังแล้วแบบว่า โอ๊ยย นี่ชั้นไม่ต้องทำมาหากินแล้วต่อไปนี้ วุ่นวายกับเอไอเอสอยู่นี่แหละ หลานใช้แบบเติมเงินค่ะ แล้วก็ไม่เคยเช็ครู้แค่ว่า มันมีการเตือนว่ายอดเงินไม่พอ เอไอเอสคะ รบกวนตรวจสอบเคสนี้ให้เราด้วยค่ะ เด๋วเราหลังไมค์ไปนะคะ 

[Spoil] คลิกเพื่อดูข้อความที่ซ่อนไว้
comment82-1:คุณสมาชิกหมายเลข 4048146  สามารถส่งหมายเลขการใช้งานของผู้ใช้บริการท่านดังกล่าว กลับมาทางสมาร์ทโอบช่องทางหลังไมค์ตรวจสอบได้เลยครับ
comment82-2:เราส่งไปแล้วค่ะ ขอบคุณมากค่ะ
comment83:เราต้งช่วยกันกำจัดขยะสังคมสื่อสารออกไป 

กราบวิงวอนภาครัฐลงโทษเฉียบขาดรุนแรง
ปรับและชดเชยคืนเงินให้ลูกค้าสักร้อยเท่าพันเท่า
เพื่อปกป้องผู้บริโภคให้พ้นภัยจากการร่วมมือกัน
โกงจากผู้ให้บริการชั่วๆที่สมคบคิดกันหากิน
บนความเดือดร้อนรำคาญของประชาชนด้วยเถิด
comment84:ที่จริงเรื่องนี้ถือเป็นภัยคุกคามแห่งชาติเลยนะครับ ผมมีร้านเล็กๆรับเติมเงินอนไลน์ เจอประจำตาสีตาสา คุณลุง คุณป้า มาให้ช่วยเติมเงินบอกไม่ทันใช้เงินหมดอีกแล้ว เราก็ได้แต่คอยกดยกเลิกให้เขา วันๆนึงคนพวกนี้เสียเงินไปตั้งกี่สิบบาท แต่ทำงานรับจ้างวันนึงร้อยนึงอาจไม่ถึงด้วยซ้ำ ส่วนพวกบริษัทเลวๆก็ขอให้เจริญเถิด เลวทรามต่ำช้า พอๆกับพวกฆ่าข่มขืน  โมโห!!!
comment84-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment85:เห็นด้วยกับคุณคห. 84 อย่างมาก เพราะเราเองก็อยู่ชนบทรับรู้ปัญหาพวกนี้ได้ดี บางคนเลี้ยงชีพด้วยเบี้ยคนชรา บางคนเลี้ยงชีพด้วยเบี้ยคนพิการ บางคนต้องไปผ่อนผันค่าเทอมลูกหลานพร้อมกับบอกว่า เบี้ยคนชราเดือนหน้าออกจะสมทบมาจ่ายให้ แต่ผู้คนเหล่านี้ล้วนมีความจำเป็นต้องมีการสื่อสารกับลูกหลานที่ทำงานอยู่กรุงเทพหรืออยู่ที่ไกลๆ การเติมเงินก็ไม่ได้เติมมากมาย แค่พอเลี้ยงเบอร์แค่นั้น แต่คนเหล่านี้ล้วนถูกขูดรีดจากพวกคุณ โดยที่พวกเขาไม่เคยรูเ้ตัว ไม่เคยฉุกคิด ไม่เคยรู้ว่าเงินสิบบาทยี่สิบบาทที่เขาเติมไปมีพวกที่ขี่รถเบนซ์ แต่งตัวโก้หรู มีบ้านหลังใหญ่ มาใช้ความหน้าด้านดึงไปเข้ากระเป๋า  เราไม่รู้จะหาคำไหนมาพูด 

                  พวกคุณเห็นน้ำตาของคนเหล่านี้เคลือบอยู่บนสีวาวระยับบนรถหรูของคุณบ้างไหม พวกคุณมองเห็นหยาดเหงื่อจากคนยากไร้พวกนี้ปะปนไปกับไวน์รสเลิศราคาแพงระยับที่พวกคุณกินบ่างไหม พวกคุณตระหนักได้บ้างไหมว่ามีคำสาปแช่งก่นด่าของคนจนตรอกไม่มีทางสู้อย่างพวกเราๆ ฝังอยู่ในผนังห้องนอนหรูของคุณ  พวกคุณสัมผัสได้ถึงความโกรธแค้นชิงชังที่ลอยปะปนในอากาศรอบตัวคุณบ้างไหม 

                   ถ้าคุณยังไม่เคยสัมผัสหรือไม่สามารถสำเหนียกถึงมันได้ในตอนนี้ เพราะในนาทีนี้คุณพรั่งพร้อมทุกอย่าง สุขภาพแข็งแรงสมบูรณ์ พร้อมโผนทะยานไปข้างหน้าอย่างฮึกเหิมในธุรกิจของคุณ ไม่เป็นไรค่ะ พวกเราทำอะไรพวกคุณไม่ได้อยู่แล้ว แต่.. เราก็ได้แต่หวังค่ะ ว่าในนาทีที่คุณต้องนอนแซ่วอยู่บนเตียงพยาบาล ที่หัวโขนทุกอย่างถูกถอดออก เราได้แต่หวังว่าคุณจะได้ระลึกรู้และทบทวนถึงสิ่งเหล่านี้ ช่วงที่แม่เราป่วย เราพยายามอ่านธรรมะเพื่อเป็นหลักยึด ในหนังสือเหล่านั้นมีความเชื่อหนึ่งที่ว่า ภพภูมิต่อไปของคนที่กำลังจะสิ้นลมนั้นขึ้นอยู่กับอะไรก็ตามที่อยู่ในจิตสำนึกของเขาในขณะนั้น ใครที่คิดดี เพราะความอิ่มเอิบที่แฝงอยู่ในจิตสำนึกจากทำกุศลมาก็จะได้ไปภพภูมิที่ดี

                    ใช่ค่ะ..โดยตรรกะนี้ ในนาทีสุดท้ายนั้น เราขอค่ะ เราขอให้คำก่นด่า คำสาปแช่งของผู้คนเป็นแสนเป็นล้านที่คุณไม่เคยตระหนักถึงในตอนนี้ ขอให้มันไปดังกระหึ่มอยู่ในจิตสำนึก ...อยู่ในวิญญาณ ....อยู่ในลมหายใจเฮือกสุดท้ายของคุณเพื่อกำหนดภพภูมิที่คุณจะไป
comment86:เรียนเอไอเอสค่ะ 

                  ดิฉันรบกวนติดตามเรื่องข้อมูลเพิ่มเติมที่ได้ขอไปที่อีเมลล์รับเรื่องร้องเรียนนะคะ พร้อมกันนั้นหากเป็นไปได้ ดิฉันรบกวนให้เอไอเอสมาโพสชี้แจงหรือโทรมาหาดิฉันก็ได้ค่ะ เพื่อความกระจ่างในประเด็นที่ว่า

                  ดิฉันกดยกเลิกไปแล้ว แต่เหตุใดจึงยังมีการคิดเงินตามมา โดยที่ดิฉันไม่ได้กดสมัครใหม่ รวมไปถึงข้อมูล Log ที่คุณส่งมาก็ไม่ได้มีหลักฐานการสมัครใหม่ที่ว่านี้ของดิฉันหลังจากมีข้อมูลการยกเลิกนั้นเลย  เมื่อสอบถามบริษัท partner ได้บอกว่า เกิดจากความผิดพลาดที่ข้อมูลอาจจะยังไม่ลิงค์หากัน ดิฉันได้ถามว่า ข้อความยืนยันการยกเลิกนั้นมาจากใคร บริษัท sms นั้นบอกว่า ข้อความยืนยันนั้นมาจากบริษัทตน แต่ระบบของเอไอเอสยังไม่ได้รับข้อมูลการยกเลิกดังกล่าวจึงยังส่งข้อความมาคิดเงิน ซึ่งจะเป็นไปได้อย่างไร ในเมื่อตอนที่กดยกเลิก ดิฉันได้กดยกเลิกจากระบบของเอไอเอสโดยตรง และระยะเวลานับจากที่ข้อความยืนยันการยกเลิกจนถึงการส่งข้อความมาคิดเงินรอบใหม่นั้นมันห่างกันถึงสองชั่วโมง 

                  จะเป็นไปได้อย่างไรที่ในระยะเวลานานขนาดนั้นที่ระบบออนไลน์ในทุกวันนี้จะยังไม่สามารถเชื่อมโยงถึงกัน แม้ในระดับทั่วๆไปที่ชาวบ้านใช้กันทุกอย่างก็ยังถูกสื่อสารถึงกันเพียงเสี้ยววินาทีแค่นั้นเอง  แล้วบริษัทของคุณเป็นบริษัทชั้นนำด้านการสื่อสารนะ เป็นคำชี้แจงที่ฟังแล้วไม่เมคเซนส์เลย  หลังจากนั้นทางบริษัท sms ได้แจ้งว่า ส่วนนี้เอไอเอสจะชี้แจงกับดิฉันเอง ดิฉันรออยู่นะคะ
comment87:ความจริงเรื่องแบบนี้ ถือว่าเป็นเรื่องใหญ่มากก็ว่าได้  เพราะว่าความเสียหายถือได้ว่าไปแทบจะทั่วประเทศและมีมูลค่ามหาศาลมาก แต่เราท่านๆ ก็เห็นๆ กันมีคนนำปัญหามาโพส ไม่รู้กี่ปีๆ ก็ยังมีไม่จบไม่สิ้น ไม่เห็นมีใครได้รับบทลงโทษ อารมณ์ประมาณว่าแรงคนไทยยังไม่พอที่จะสู้แรงแห่งความมืดอันมหาศาล 

ถ้าท่านใดรู้จักสื่อต่างประเทศ ลองเสนอดู ผมว่าข่าวนี้น่าสนใจมากมาย  จัดให้ดังกันไปเลยยย
comment87-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment88:ที่จริงน่าจะรวมตัวกันฟ้องเป็นคดีตัวอย่างกับบริษัท  content partner กับผู้ให้บริการเสียที 

เวลาสมัครควรมี otp  ให้เรารับรู้บ้าง  ว่าจะสมัครอะไรไป

พยายามทำตัวเองเป็น moblie payment  ที่หักเงินง่ายเหลือเกิน

ผมก็เคยปะทะกับ CC  True มาแล้ว  พอบ่นไป CC แจ้งว่าจะคืนเงินให้  เพราะว่าเป็นครั้งแรกให้  ครั้งแต่ไปจะไม่คืนให้

ผมก็เลยบอกว่า ไม่อยากได้บริการหักเงินแบบนี้ ขอปิดมัน  CC แจ้งไว่าทำไม่ได้ เพราะเป็นสิทธิของลูกค้า

ถ้าเราปิด  ก็เหมือนไปปิดสิทธิลูกค้า  ก็งงกับคำพูอของ CC  

แต่ของผมจบแค่ตรงนั้น  แต่สำหรับ จขกท. ผมเป็นกำลังใจที่สู้ต่อไปครับ


ในกรณีของ จขกท.  ถ้า  content partner  รายนี้ทำผิดเงื่อนไข  ซึ่งเขาอาจจะแฝงมัลแวร์ไปตาม web ต่าง ๆ พอเราแค่เผลอโดน link มัลแวร์ก็แอบทำงานกดสมัครให้ โดยที่เราไม่รู้ตัว   ถ้าเป็นอย่างนี้จริง ๆและพิสูจน์   AIS ควรจะยกเลิกการพันธมิตรกับ  content partner รายนี้นะครับ
comment89:เอไอเอสอย่าเงียบสิคะ ดิฉันขี้เกียจตั้งกระทู้ตามแล้วนะ เพราะที่ผ่านมาก็เสียเวลาไม่เป็นอันทำอย่างอื่นแล้ว รบกวนชี้แจงคห. 86 ของดิฉันทีค่ะ รออยู่ จะโทรไปก็รำคาญกว่าจะได้คุยกับคน ได้คุยก็กว่าจะค้นเรื่องได้ ถ้าเงียบไปคือคงเข้าใจเป็นอื่นไปไม่ได้นอกจากคุณกับ บ sms ร่วมมือกันทำสิ่งที่ส่อถึงเจตนาไม่สุจริตต่อลูกค้าอ่ะ ก็ถ้าทุกอย่างมันเป็นตามระบบ โปร่งใส ถามปุ๊บมันก็ควรมีคำตอบปั๊บไหมคะ อาจจะเสียเวลาค้นหาข้อมูลหน่อย แต่ถ้าระบบมันมีอยู่แล้ว สุจริตใจอยู๋แล้ว ก็ไม่น่ามีอะไรให้ต้องรอนานนะคะ
comment89-1:ปัจจุบันบริษัทฯ อยู่ระหว่างประสานตรวจสอบกับบริษัทฯผู้ให้บริการเสริม  เมื่อทราบผลแล้วจะรีบแจ้งกลับท่านอีกครั้งค่ะ
comment89-2:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment90:ถ้าจำเป็นต้องตั้งก็คงต้องตั้งค่ะ ไม่เป็นไร เอาให้สุดทาง https://pantip.com/topic/36886800
comment90-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment91:รอไปเถอะครับ  เบอร์ คนที่บ้านผมรายเดือน  sms  มาทุกปี เมื่อครบรอบ หลังจากกด *137  มีไว้ก็เหมือนไม่มี ถ้า ทั้งผู้ให้บริการ และกสทช ยังไม่คิดจะหาช่องทางปิด ตรงนี้  ปล เบอร์ ทรู ผม เติมเงิน ไม่มี sms นะ แต่ dtac  ais นี่ มาตลอดเลย ไม่เข้าใจ ทำไมครบปีต้องกดใหม่ คือผมไม่เอาก็คือไม่เอา อยากได้กดสมัครเองได้ ไม่เคยจริงใจในการแก้ปัญหาเลย
comment91-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment92:หรือถ้าให้เดา อาจเพราะ เค้าโมนิเตอร์ ว่า ใช้โทรศัพท์อะไร พอเห็น เป็นพวก ฟีเจอร์โฟน เลย เปิดโอกาสเข้ามาก็ได้ เบอร์ที่ผมใช้ ก็ไม่มี sms เข้า แต่เบอร์พ่อแม่ผม เข้ามาทุกปีเลย
comment93:+1
comment94:#ธรรมาภิบาล
comment94-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com
comment95:กสทช นี่ไหวหรอครับ
จะร้องเรียนเรื่องนี้ยังต้องโหลดapp พอโหลดมาแล้วappมาก็ใช้ไม่ได้ 

ปิดทั้งไอ่บ.เรซเกิล 020330070 กะปิดappของ กสทช ไปพร้อมกันเลยดีกว่าครับ
comment95-1:ค่ายมือถือและบริษัท ทำcontent ร่วมมือกัน กินเงินประชาชนฟรีๆ วันละหลายล้านบาท
ต้องการหาแนวร่วมฟ้องเป้นคดีตัวอย่าง และให้เยียวยาประชาชนครับ
ช่วยกระจายข่าว และร่วมมือกันนะครับ
somchay.srisuk@gmail.com

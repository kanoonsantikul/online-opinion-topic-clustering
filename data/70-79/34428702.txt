title:ดราม่า..ริมฟุตปาธ หนุ่มจักรยานเซ็ง จอดไม่ได้ แม่ค้าขายของอยู่
comment:http://news.sanook.com/1897182/

โลกออนไลน์กำลังให้ความสนใจกับข้อความร้องเรียนผ่านทางเฟซบุ๊ก หลังจากมีการถ่ายภาพฟุตปาธ ริมถนนย่านใจกลางกรุงเทพฯ ซึ่งกลายเป็นที่ค้าขายของพ่อค้าแม่ค้าหาบเร่ ทำให้ชายคนดังกล่าวไม่สามารถจอดรถจักรยานเอาไว้ที่จอดได้ เพราะถูกไล่ให้ไปจอดจุดอื่น


เฟซบุ๊กของคุณ โชค ด๊าวดึ๋ง ได้โพสต์ภาพและข้อวาม ระบุว่า ตนเองได้ขี่รถจักรยานจะนำไปจอดไว้ที่จุดจอดจักรยาน ซึ่งจัดโครงเหล็กล็อกล้อเอาไว้บนฟุตปาธริมถนน ใกล้กับสถานีรถไฟฟ้าช่องนนทรี แต่ปรากฏว่าจุดนั้นมีพ่อค้าแม่ค้าหาบเร่ตั้งร้านขายของกันอยู่ และขอให้ชายหนุ่มไปจอดจักรยานไว้ที่อื่น เพราะกีดขวางร้านหาบเร่

ทั้งนี้ เจ้าของโพสต์ดังกล่าวยังบอกว่า พ่อค้าแม่ค้าแจ้งว่า พื้นที่ดังกล่าวได้รับอนุญาตจากทางเทศกิจ สามารถจอดขายของตรงนี้ได้ ทำให้ชายหนุ่มต้องย้ายรถจักรยานไปจอดที่จุดอื่นแทน แม้ว่าตรงจุดดังกล่าวจะมีไว้เผื่อสำหรับจอดรถจักรยานก็ตาม

อย่างไรก็ตาม หลังจากโพสต์ดังกล่าวถูกเผยแพร่ออกไป มีผู้เข้ามาแสดงความคิดเห็นเป็นจำนวนมาก หลายคนมองว่าเป็นปัญหาเล็กน้อยที่กลายเป็นสิ่งสะสมที่แก้ไขยากในสังคมเมืองกรุง อีกทั้งยังคิดเห็นตรงกันว่า ปัญหาขายของหาบเร่บนทางเท้า หากจะแก้ไขที่ต้นเหตุก็น่าจะเป็นหน่วยงานที่อนุญาตให้ขายนั่นเอง

ขอบคุณข้อมูลจากกลุ่มเฟซบุ๊ก ออกมาปั่นจักรยานกันเถอะ
comment1:ผมโหวตให้ครับ เอือมจริงๆ กะเรื่องแบบนี้
comment2:ผมก็โครตจะแปลกใจปนสงสัยในความคิด ของท่านๆผู้บริหาร กทม. ทั้งหลาย

จัดงานปั่นเยอะแยะตาแป๊ะไก่ ทำช่อง ทำเลน ที่จอด รณรงให้คนขี่จักรยาน

แต่ไม่จัดการปัญหาที่เป็นอุปสรรคกับคนขี่จักรยาน แล้วเมื่อไรคนจะหันมาใช้จักรยาน
comment2-1:โครงการน้ำประปาดื่มได้ ด้วย  ด่าประปารวมด้วย  กลายเป็นอนุเสาวอัปรียของราดการไป  รายการเสนอหน้าแห่งราชการไทย
พอถ่ายรูปกันเสร็จก็ไม่มาดูแลเลย
comment2-2:เอาไว้เพื่อ"ลูบหน้าปะจมูก"เท่านั้น
comment3:คนจน ต้องทำมาหากิน
ถ้าไม่ให้ขาย จะให้ไปเป็นโจร เหรอ

(ทางเลือกเค้าน้อย ถ้าไม่มีขาย คือเป็นโจร อย่างใดอย่างนึง)
comment3-1:นี่พูดจริงหรือประชดครับ....

ถ้าประชด ผมเห็นด้วย 

ถ้าพูดจริง..........
comment3-2:ไม่ได้ห้ามขาย แต่หัดรู้จักบ้างก็ดีนะครับ ว่าตรงไหนควรหรือไม่ควร ถ้าเทศกิจให้ตั้งขายตรงนี้จริงๆ ผมว่าเทศกิจก็ใช้ไม่ได้กับจุดนี้เหมือนกัน หาทางออกสิครับ ตรงนี้ต้องใช้ทำอะไร จุดอื่นๆสามารถหาให้บรรดาพ่อค้าแม่ค้าวางขายได้ไหม  ทำแบบนี้บ่อยๆเรื่องเล็กกลายเป็นเรื่องใหญ่ได้นะ ทีนี้หล่ะไม่ต้องทำมาหากินแล้ว  อย่าเอาคำว่า คนทำมาหากินมาอ้างสิครับ คนอื่นจะทำตามกัน คุณเลือกอาชีพนี้ก็ต้องหัดเคารพอาชีพตัวเองด้วยนะ อย่าทำให้คนอื่นด่า จะได้ทำมาหากินนานๆเนอะ
comment3-3:"จน" หรือ "ไม่มีจะกิน" 
ไม่ใช่ข้ออ้างที่จะทำอะไรตรงไหนก็ได้
แยกแยะหน่อย
comment3-4:อย่าใช้ความจนมาเป็นข้ออ้างในการทำผิดกฎหมายครับ
comment3-5:ไอ้ที่ขายในที่แบบนี้ ก็แทบจะชั่วไม่ต่างจากโจรเท่าไหร่อยู่แล้วล่ะ
comment3-6:(ทางเลือกเค้าน้อย ถ้าไม่มีขาย คือเป็นโจร อย่างใดอย่างนึง) 

ผมว่าเขาประชดนะ
comment3-7:ประชดแน่นอน
มีบางคำเป็นไกด์ไลน์ ให้คิดไปแนวนั้น
รู้ เพราะเราทำบ่อย ประชดหน้าตาย
comment3-8:เดาว่าประชดนะ
comment3-9:อ้างว่าจน แล้วจะทำอะไรตามใจรึ บ้านเมืองมีกติกานะ นี่ดีนะไทย
ปท. อื่นเค้าไม่ยอมใหขายของบนทางเท้าหรอก แล้วคุณเสียภาษีบ้างรึเปล่า
comment3-10:ล็อกอินความเห็น 3 ก็ขาประจำห้องจักรยานเหมือนกัน  ดังนั้นเชื่อได้ว่าแด๊กดันล้านเปอร์เซ็นต์
comment3-11:ถ้าพูดจริง ...

ประเทศไทยไม่ไปไหนก็เพราะคิดกันแบบนี้แหละ
เอาความกตัญญู ความ จน ความฯลฯ  อีกหลายแหล่ มาอ้างเพื่อผิด กฏหมายบ้านเมือง ผิดกฏระเบียบ อ้างๆๆๆ
comment3-12:อย่าเอาความจนมาเป็นข้ออ้างในการเอาเปรียบคนอื่น มันทุเรศ
comment3-13:เขาอุตส่าห์ใส่วงเล็บไว้ ยังไม่รู้อีกว่าเขาประชด

ถ้าอยู่ในพันทิพย์จะรู้ว่า เฮียเขาเป็นคนแบบนี้แหละ
comment3-14:ถ้ามีความคิดแบบนี้ทั้งประเทศ...เจริญลงฮวบๆแน่นอน
comment3-15:3-13  การรับรู้เคนเราไม่เท่ากันค่ะ
ผ่านตัวหนังสือก็แบบนี้แหล่ะ ไม่ได้ยินน้ำเสียง ไม่เห็นหน้าตา
เฮียเลยโดนด่าฟรี  ทนเอาหน่อยนะเฮียนะ
(จากคนที่เคยโดนด่าฟรีๆมาแล้ว ^_^)
comment3-16:555 ท่านนี้เขียนทีไร ต้องมีแนวๆนี้
แล้วแต่จะตีความเองละกัน
อุอุอุ
comment3-17:ความเห็น 3 โดนเขาด่าตลอดเลย555
จริงๆแล้วผมว่าเขาประชดนะครับ เพราะแกพิมพ์ลักษณะนี้ตลอด แต่ผมก็เข้าใจ ว่าประชด
comment3-18:ประชดเทศกิน่ะครับ ถ้าไม่ขายพื้นที่ให้ทำก็ไปเป็นหอกอะไรไม่ได้เลย นอกจากโจร
comment3-19:อ่านในวงเล็บก็น่าจะรู้ว่าประชดนะ มันตีความยากเหรอ?
comment3-20:ทำไมหลายคนไม่เข้าใจว่าเค้าประชด.....
comment3-21:เค้าก็ไม่ได้ห้ามขายนี่คะ  ที่เค้าว่าเนี่ยเค้ามาขายของผิดที่ 
ไม่งั้นเค้ามาตั้งหน้าร้านขายของหน้าบ้านคุณได้ไหมล่ะ
comment3-22:ทุกวันนี้ก็โจร โจรปล้นทางเท้า
comment3-23:ทักษะการอ่านจับใจความของคนเราไม่เท่ากันครับ

แนะนำคราวหน้า ถ้าโพสประชด ต้องเติมคำว่า ประชด ต่อท้ายลงไปด้วย
comment3-24:ทางเลือกมีแค่สองอย่างเองเหรอ ทำไมคนอื่นคิดได้มากกว่าตั้งเยอะ
comment3-25:แหม่ บางคนนี่อารมณ์มาเต็ม
คห 3 เขาประชดจ้าคุณ อ่านบรรทัดล่างก็ตีความได้แล้ว
comment3-26:3-4 อ่านแล้วไม่เข้าใจครับผิดกฎหมายยังไง ในเมื่อขอกับเทศกิจแล้ว
comment3-27:.. ตั้งใจจะมาพิมพ์แบบนี้เลย 555+
comment3-28:ทำไมหลายคนไม่รู้ว่าประชด อ่านหนังสือเยอะๆนะคะ นี่แหละ อ่านหนังสือกันน้อย เลยไม่ค่อยได้บริหารสมอง
comment3-29:ผมรู้เค้าประชด แต่อยากจะฝากบอกไปถึงพวกที่คิดแบบนี้จริง ผมว่ายังมีคนไทยคิดแบบนี้ อีกเยอะ เวลามีปัญหาก็มักอ้าง คนจนหาเช้ากินค้ำบ้าง คนทำมาหากินบ้าง แต่อยากจะบอกพวกนั้นเหลือเกินว่า จะทำมาหา-หรือพวกคุณจะจน จะอะไรก็แล้วแต่ พวกคุณก็ไม่มีอภิสิทธิ์มาสร้างความเดือดร้อน ให้ผู้อื่น คนพวกนี้ชีวิตถึงมีแต่อุปสัก เพราะตนเองชอบสร้างอุปสักให้คนอื่ร
comment3-30:เห็นด้วยครับ
ต้นหูกระจง ควรปลูกให้ห่างตัวบ้าน
comment3-31:ตรรกะ​แบบนี้เรียกว่าขยะสังคมครับ ลำบาก​นัก ตายซะเถอะ​ครับ
comment3-32:นี่ประชดใช้มั้ยคะ 

/ถ้าทางเลือกน้อยขนาด ไม่ขายตรงนั้นแล้วจะไปเป็นโจรนี่ ไม่รู้ว่าโง่หรือเห็นแก่ตัวกันแน่ ขอทานยังมีเกียรติกว่าเลยมั้ง
comment3-33:555555+

ตลกคนตอบคห.นี้หลายคน จับใจความไม่ได้ ตีความไม่เป็น ทำตัวเป็นนักวิจารณ์ได้อย่างเดียว 

ดักควายได้เยอะเลยครับ คห.3
comment3-34:เป็นความคิดที่เอาเปรียบมาก
comment3-35:เราเคยเห็นที่พี่ napatn ตอบ ปกติจะอารมณ์ดีค่ะ แต่วันนี้มาแปลก พี่ napatn คงหมั่นไส้แม่ค้ารถเข็นบางคนนั่นนะคะ จึงประชดอย่างที่เห็นนี้
comment3-36:คนที่ด่า คห นี้ ไม่อ่าน คห ย่อยหรอคะ
comment3-37:ทำมาหากินไม่ผิดแต่หัดรู้จักมีมารยาทหน่อย เงินนะอยากได้แต่ถ้าไม่รู้จักกาละเทศะ ป่วยคะ
comment3-38:ถ้าอยากรวย  ก็ไปค้ายาบ้าซิครับ  มาขายของริมฟุตบาททำไม
comment3-39:ผมชอบความเห็นนี้อ่ะ ดักควายที่อ่านหนังสือไม่แตกได้เยอะเลย
comment3-40:ว่าแล้วต้องโดน
comment4:ปัญหาที่แก้ไม่ตกสำหรับคนไทยก็คือระเบียบวินัยนี่แหล่ะ

เจ้าหน้าที่ไม่ปฏิบัติตามกฏหมาย ไม่มีวินัย พ่อค้าหาบเร่ก็เหมือนกัน

อะลุ่มอะหล่วยๆ ยอมๆไปเหอะ...แบบนี้ทุกที
comment4-1:รับสินบน มากกว่า
comment4-2:ใช่ครับ แก้ที่คนซื้อก็ช่วยได้อีกทางนะครับ 

ถ้าเราช่วยกันไม่ซื้อ เขาก็ไม่มาขายหรอกครับ
comment5:มารอคาดหวังว่าคนไทยทุกคนจะพร้อมใจกันมามีระเบียบมีวินัยมันไม่มีวันเป็นจริงหรอกครับ

ผู้มีอำนาจในมือ ผู้ที่บังคับใช้กฎหมายได้ต่างหาก ที่จะเป็นคนแก้ปัญหาพวกนี้ได้.. ขอแค่ทำจริงๆจังๆหน่อย 

ทำแบบกวาดคลองถม สะพานเหล็ก คลองมอญ สนามหลวง อะไรเทือกนี้อ่ะ ถ้าทำจริงจังแบบนี้ถึงจะจัดการได้.. แต่ไม่ค่อยทำหรอก
comment6:บางทีผมก็งงคนกทมนะครับ เจอปัญหาแล้วถ่ายรูปมาบ่นในเฟสหรือในพันทิพ ถ้าเรื่องมันไม่ดังจนถึงเจ้าหน้าที่กทมมันก็ไม่มีใครแก้ไขเพราะคนรับผิดชอบเขาไม่รู้เรื่อง

กทมมีระบบรับเรื่องร้องทุกข์ต่างๆผ่านออนไลน์ http://www.bangkok.go.th/rongtook  ไปถามในกูเกิ้ลทีเดียวก็ออกมาแล้ว  เขียนเรื่องร้องทุกข์ไปเขาจะส่งเรื่องต่อไปให้ฝ่ายที่รับผิดชอบเขตนั้นๆ แล้วเขาก็จี้รายงานผลกันเอง แก้ไขเสร็จแล้วยังจะรายงานกลับมาที่เราอีก ผมแจ้งไปทีไรเขาก็แก้ไขให้ทุกที แถมมีเจ้าหน้าที่โทรกลับมา 2 ทั้งสองฝ่ายอีกแสดงว่าระบบเขาออกแบบให้ติดตามและต้องแจ้งผลกลับเพื่อตรวจสอบกันได้  ลองไปใช้บริการกันดูครับ
comment6-1:ไม่เป็นข่าว เรื่องไม่คืบไงล่ะครับ
comment6-2:ถนนหน้าบ้านผมเป็นหลุม พอผมแจ้งไปตามช่องทางไม่นานเขาก็มาแก้ไขให้ตามหน้าที่ทุกครั้ง ก็ไม่เห็นต้องเป็นข่าวใหญ่อะไรเลยนี่ครับ ถ้าผมไม่แจ้งเขาก็ไม่รู้ก็ไม่มีใครมาแก้ไขให้
comment6-3:CCTV ...  still silent???
comment6-4:แกล้งไม่รู้หรือไม่รู้จริงๆ ครับ

ถ้าคุณไปแจ้งที่เว็บ เฉยๆ มันไม่ทำอะไรหรอกครับ
ต้องทั้งแจ้งและประจารแบบนี้ครับถึงจะยอมทำ
comment6-5:เคยโทรไปร้องเรียนที่1555แล้วเรื่องเงียบค่ะ แถมคนรับเรื่องพูดเหมือนไม่ให้ความร่วมมือเลย แบบฟังๆไปงั้นๆ
comment6-6:ใช้ช่องทางคุณก็ใช้ไปครับ แต่จะใช้วิธีประจานผมก็ว่าไม่เสียหาย มันได้ในวงกว้างกว่าไม่ใช่หน้าบ้านเราหน้าบ้านเดียว
comment6-7:ผมเข้าใจว่าการแจ้งผ่านเว็บมันจะมีหมายเลขอ้างอิงให้ติดตามเรื่องได้ ถ้าใช้วิธีแจ้งผ่านโทรศัพท์บางทีเจ้าหน้าที่เขาก็รับปากไปงั้นๆถ้าไม่ส่งเรื่องต่อมันก็จะไม่มีการดำเนินการอะไร เพราะแจ้งร้องเรียนด้วยคำพูดมันไม่มีหลักฐานอะไร ตำแหน่งไหน เขตไหน พื้นที่ไหน กว่าจะรู้เรื่องเข้าใจก็ยาว ถ้าแจ้งผ่านเว็บมันจะบอกพิกัดบนแผนที่ได้ด้วยแถมแนบรูปถ่ายได้ด้วย เจ้าหน้าที่เขาก็ตัดสินใจเตรียมการดำเนินการได้รวดเร็วกว่า

ผมทดลองมาแล้ว ถนนชำรุดนี่แหละรถวิ่งผ่านเป็นพันๆคันต่อวันนานเป็นเดือน ต่อให้มีรถเจ้าหน้าที่กทม.วิ่งผ่านด้วย ถ้าเขาไม่ใช่หน่วยงานที่รับผิดชอบแล้วแจ้งเรื่องเข้าไปก็ไม่มีการดำเนินการอะไร ผมรอดูเป็นเดือนๆก็ไม่เห็นซ่อมแซมจนทนไม่ไหวลองแจ้งเข้าไปตามระบบช่องทาง ภายในไม่เกิน 5 วันเขาก็มาซ่อมแซมให้เรียบร้อย เสร็จแล้วก็โทรแจ้งกลับมาเพื่อจะได้ปิดเคส ที่สำคัญคือโทรมาหาผมทั้งฝ่ายที่ซ่อมและฝ่ายที่รับเรื่อง จนสงสัยว่าโทรมาทำไมถึงสองคน ทั้งๆที่ไม่ต้องโทรก็ได้เพราะถนนก็ซ่อมเสร็จแล้วเห็นๆอยู่
comment6-8:ก็เคยลองทำแล้วมันเงียบกริ๊บไงคะ  ถ้าหน่วยงานมัน Feedback กลับมา มนุษย์ธรรมดาๆ อย่างเราๆก็คงไม่ต้องใช้สื่อ ออนไลน์ช่วยกันหรอกค่ะ
comment6-9:ผมเคยโดนสรรพากรเรียกไปคุยเพราะโกงภาษี

ปรากฏว่าจริงๆแล้วผมไม่ได้โกง แต่มีคนโกงโดยแจ้งว่าเค้ามีรายจ่ายเป็นค่าจ้างผมหลายแสนบาท สรรพากรเลยเล่นผมเพราะผมไม่แจ้งรายได้ก้อนนี้ไปคำนวณภาษี ผมให้การปฎิเสธและให้สรรพากรส่งเรื่องตรวจสอบ

หลายปีมาแล้วผมยังไม่ได้คำตอบเลย ผมไม่ได้คืนภาษี คนชั่วไม่ถูกลงโทษ ผมทวงถามไปกี่ทีก็บอกเรื่องไปค้างที่สำนักงานบางนา ผมไม่ค่อยสนใจแล้วเรื่องภาษีที่ไม่ได้คืน แต่ผมสนใจว่าไอ้บริษัทชั่วนั่นมันไม่โดนลงโทษ แต่ตามเรื่องไปกี่ทีก็เงียบ

ขนาดไปร้องถึงที่ยังเงียบเลยครับ เจ้าหน้าที่ก็คุยกับผมดีๆนี่แหละ แต่ไม่รู้ว่ามันยากเกินไปรึไง เฮ่อ
comment6-10:คุณไม่รู้จริงๆ หรือ ว่าแกล้งไม่รู้ครับ 
ราชการบ้านเราผมให้ติดอันดับขี้เกียจที่สุดในโลกเลย
comment6-11:ไอ้พวกประชดนี่ ประชดเอาโล่กันเหรอวะ  เขาเอาช่องทางการแจ้งที่ได้ผลมาให้ แทนที่จะลองก่อน ดันอคติตั้งแต่เริ่ม
comment6-12:เราเคย้องเรียน 1555 เค้ามีหน้าที่แค่ประสานงานกับหน่วยงานปลีกย่อยค่ะ
- เราเคยร้องเรียนเรื่องฝาท่อคอนกรีตแถวบ้านมันแตกร้าว ยุบลงไปลึกเป็นอันตรายต่อผู้ใช้รถใช้ถนน เขามาแก้ค่ะ นอกนั้น ที่ต้องดีลกับหน่วยอื่นเยอะๆ เขาแทบทำอะไรไม่ได้

เช่น 
- เพื่อนบ้านเลี้ยงสุนัขแบบปล่อย สร้างความเดือดร้อนให้คนอื่นในละแวกเพราะไม่แค่ขับถ่ายเลอะแต่ยังไล่กัดเด็ก เขาประสานงานให้เทศบาลไปคุย แต่เจ้าของบ้านยืนยันไม่ปิดรั้วบ้าน ไม่ทำอะไรป้องกัน เทศบาลบอกทำไรไม่ได้เพราะกฎหมายไม่สามารถยึดสุนัขที่มีเจ้าของได้ (เขาบอกเรามาแบบนี้) แต่จะคอยติดตามว่าเจ้าของบ้านคุมหมาตัวเองอย่างไร
สรุปตอนนี้เงียบไปแล้วจ่ะ

- ปีก่อน คนในซอยเรา มีบ้านประมาณ20 หลัง เป็นไข้เลือดออกประมาณ 5 คน จากต่างบ้าน โทรไปเรียกเขตมาฉีดยากันยุงรอบนึง เขาไม่มา ขี่มอไซค์ไปแจ้งเองก็รับเรื่องแต่ไม่มา เราเลยโทร1555 สักพักต่อมาเขาก็มา แต่เขาบ่นหงุดหงิดตลอดเวลาว่า โทรทำไม เขาโดนตำหนิ เขาเดือดร้อน แล้วก็มาพ่นยาบางมากๆ ท่อละสองฟื่ด ยุงบินชึ้นมากัดคนแทน แต่ไม่ตาย ละก็กลับ 

เราว่าสุดท้ายข้าราชการก็เป็นซะอย่างนี้ ไม่ว่าจะตั้งหน่วยงานอะไรมารองรับการร้องเรียนก็ไม่มีจิตสำนึกในการทำงาน ถัาไม่ประจานจริงๆให้เรื่องดังก็ไม่คิดจะทำอะไร
comment7:หน่วยงานกาก ๆ
comment8:เลือกกันมาเองกับมือของเสียงส่วนใหญ่ใน กทม. ตราวหน้าก้เลือกเข้ามาอีกนะครับ
comment8-1:เจ็บปวดตรงที่ไม่ได้เลือก...แต่ต้องมานั่งทนด้วยเนี่ยแหละ
comment8-2:เห็นด้วยครับ ไม่ได้เลือกแต่ต้องมาทน
comment8-3:มันก็พอๆ กันนั้นหละว๊า อยากให้ สุหฤทธิ ได้มากกว่า

ป.ล.ไม่ได้เลือก
comment8-4:แล้วแน่ใจเหรอว่า เลือกคนใหม่แล้ว คนใหม่จะแก้ปัญหานี้
เรื่องแค่นี้ ไม่ต้องให้ถึงมือผู้ว่ามั้งครับ 
ระดับรองๆ หายไปไหน 
ผมว่าแก้ไม่ถูกจุดมากกว่า
comment8-5:เรื่องแค่นี้ไม่ต้องถึงมือผู้ว่า 
แล้วเรื่องแค่ไหนถึงจะได้ถึงมือผู้ว่า   งานตัดริ๊บบิ้นอย่างเดียวเหรอครับ แหม่

รองๆหาย ผู้ว่าต้องตามดิครับ จะให้ใครไปตาม
comment8-6:ถ้าคนไม่เลือกเพราะทำไม่ดีเค้าจะได้ปรับตัว อำนาจอยู่ในมือแท้ๆ คิดสิ
comment8-7:ชอบคห. 8-1 คิดเหมือนกันเลย
comment8-8:เรื่องจับแม่ค้าแผงลอยน่ะ ไม่ว่าพรรคไหนก็ไม่กล้าทำหรอก ถ้า คสช ไม่สั่ง ฐานเสียงทั้งนั้นไม่ว่าฝ่ายไหน
comment9:วันจันทร์ไปวันที่ผมรอคอยที่สุด แปลกแต่จริง พอไม่ให้ขายของรถติดน้อยมากอย่างเห็นได้ชัดเมื่อเทียบกับวันอื่น
comment10:Plea
comment11:เคสนี้ก็เห็นว่ามีการแจ้งให้เขตรู้เรื่องแล้วมีเทศกิจมาจับปรับไปแล้วนะครับ แต่ก็ยังมากลับมาหนักกว่าเดิมซะอีก

https://www.facebook.com/SPDZcartoon/photos/a.376559979077092.86317.376131135786643/942184342514650/?type=3

http://rider.in.th/bicycle-news/247-bts-bicycle-parking-3.html
comment12:เอาแล้วคนที่ด่าเทศกิจว่าไง ในเมื่อเคยจับไปแล้ว
comment12-1:ท่านเทศกิจช่วยไปเคลียร์ทางเท้าหน้าตลาดฮ่องกงริม ถ.นราธิวาสฯ ด้วย ทั้งตั้งโต๊ะตั้งเตาจนทางเท้าเหลือช่องเดินได้พอดีตัว หรือต้องรอให้ร้านพวกนี้ย้ายห้องครัวมาอยู่บนทางเท้าด้วยถึงจะขยับตรูดกัน
comment12-2:ไม่รู้ว่าอันไหนเกิดก่อนเกิดหลัง แต่ถ้าเคยจับไปแล้ว แล้วปล่อยกลับมาอีกสมควรด่าให้หนักกว่าเดิมทั้งคนขายและเทศกิจ
comment12-3:ถ้างั้นคงต้องให้เทศกิจไปนอนเผ้าฟุตบาทในพื้นที่รับผิดชอบตลอด 24 ชั่วโมงแล้วละครับ เหมือนตำรวจจับหมวก วันนี้จับพรุ่งนี้ตำรวจไม่ตั้งด่านมันก็ไม่ยอมสวมอยู่ดี แบบนี้ทำยังไงดี ... เพราะว่าคนความสำนึกมันไม่มี
comment12-4:อืม ไม่ต้องประชดก็ได้กระมังครับ เทศกิจแต่ละเขตก็มีหน้าที่ออกตรวจอยู่แล้ว ยังไงก็ต้องเห็นครับมาขายแบบนี้ กลางวันแสกๆ ไม่ถึงกับต้องไปนอนเฝ้าดอก ใจเยสๆนะ พ่อหนุ่มน้อย(หรือเหลือน้อยหว่า?)
comment12-5:12-4 พูดตามความเป็นจริงครับใน 1 เขตมีเทศกิจกี่คน พื้นที่รับผิดชอบขนาดเท่าไร ถ้าพ่อค้าใช้กลยุทธเอ็งมาข้ามุดแล้วมันจะเจอกันมั้ย ถ้าคุณเจอก็แจ้งไปสิครับ ไม่ใช่พอมีปัญหาออกมาด่าอย่างเดียว คนนั้นไม่ดีคนนี่ไม่ดี  

ปล. คำว่าใจเยสๆ เอาไว้ใช้กับคนที่บ้านนะครับ ผมไม่ใช่เพื่อนเล่น อยากเล่นไปเล่นดินเล่นทรายที่บ้านครับ หรือถ้าว่างก็กรอกน้ำเสียจะได้ไม่ฟุ้งซ่าน
comment12-6:จับมาแล้วมาขายอีก  ก็ต้องมาจับทุกวัน 
เสียค่าปรับบ่อยๆ มันก็ไม่คุ้มเค้าก็เลิกทำเองแหละ
พอเค้าเลิกทำก็ตระเวณไปจับที่อื่นต่อ ก็ทำวนๆแบบนี้แหละ
เจอ จับ ปรับ เจอ จับ ปรับ
comment12-7:เจ้าของความเห็น เคยเชื่อใจคนอื่นไหม ทุกวันนี้ยังยิ้มได้อยู่หรือเปล่า มองแล้วท่าทางจะโลกมืดมนขั้นสุดท้าย 

เคยยอมใครไหม หรือไม่ว่ายังไงข้าก็ต้องถูกเสมอ ไอ้เอ็งมาข้ามุดที่คุณว่ามาถ้าตามภาพในกระทู้ให้เก่งยังไงก็มุดไม่ทันดอกครับ มองภาพรวมก่อน ไม่ใช่จะเอาชนะอย่างเดียว

เอาเป็นว่าผมเลิกเถียงจากความเห็นนี้เลยแล้วกัน เพราะผมเชื่อมั่นสุดหัวใจ ว่าคุณต้องหาเหตุใดๆมาหักล้างความเห็นผมแน่ๆ เพราะมองแล้วท่าทางคงไม่เคยยอมใคร และผมมองว่ามันเริ่มจะไร้สาระ เอาเป็นว่าผมขอเป็นฝ่ายยอม เคนะ จุ๊บๆ

วันนี้อากาศดี๊ดี ลองออกมานอกบ้านสิ
comment12-8:รู้รึป่าวครับว่า ที่หลักจากนั้นก็หนักขึ้นเพราะอะไร ก็เพราะพ่อค้าแม่ค้ามันอ้างว่า จนทงอนุญาตใหมช้มันแล้วน่ะสิ
หลักฐานที่เอามายันคือ  ใบเสียค่าปรับ 
อ่าว ใบเสียค่าปรับ กลายสภาพเป็นใบอนุญาตไปซะฉิบ
ปัญหามันเลยลามไงครับ ปรับได้ก็ปรับไป ผู้ค้าก็จ่ายค่าปรับรายวัน
จนท.ปรับรายวัน เดินมาเขียนให้ทุกวัน(จนท.ขาดแคลนเนาะ แต่สามารถออกใบค่าปรับให้ได้ทุกวัน) [Spoil] คลิกเพื่อดูข้อความที่ซ่อนไว้เคยเจอบางที่ พ่อค้าแม่ค้าเขียนให้เลย จนท.นั่งกินน้ำ รอเซ็นต์อย่างเดียว หาไม่ยาก รอบเกาะพระนครเนี่ยแหละตัวดีเลย
สุดท้าย จากผิด กลายเป้นถูกไปเรียบร้อย พอจะกวดขัน ก็กลายเป็นไล่ที่คนจนไปอีก เฮ่ออออออออ สังคม
comment12-9:12-7 พอดีที่บ้านสอนเรื่องมารยาทไว้ครับ ว่าถ้ามีมารยาทด้วยเราก็ต้องมีด้วย แต่ถ้าพวกที่ไม่มีก็ไม่ควรมี จริงๆ 

ไม่ต้องยกอะไรมาหักล้างหรอกครับ เพราะหลักฐานก็เห็นอยู่ว่าไปจับ แต่ถ้าเขามาอีกก็ต้องไปจับอีกแค่นั้นเอง โทษมันแค่ปรับ ขายทั้งวันอาจได้เยอะกว่าค่าปรับละมั้ง ส่วนเรื่องที่บอกว่าเจ้าหน้าที่อนุญาตนี่ ไม่ขอออกความเห็นเพราะไม่รู้ว่าจริงหรือเปล่า บางครั้งการออกตัวแรงมันก็จะเงิบแบบคดีคนท้อง
comment13:ต้องรณรงค์ไม่ให้ซื้อของจากหาบเร่แผงลอยด้วยครับ หรือจับปรับคนที่ซื้อด้วย แก้ข้อระเบียบ ที่เป็นกฎหมายลูกด้วยเลย
comment13-1:เด๋วจะโดนดราม่าว่ารังแกคนหาเช้ากินค่ำ
comment14:ค่าปรับมันน้อยครับ บางรายเค้ายอมเสีย
comment15:เคยมั๊ย

จอดติดกับรถเข็น คล้องที่ล็อคกับรถเข็น

บอกป้าที่ขายของ

ป้าครับ ผมฝากรถกับป้าแป๊บครับ ผมจะเข้าห้องน้ำ

ปวดครี่จะแย่แล้ว

เดี๋ยวผมมา เอา (ชื่ออาหารที่เค้าขาย) ด้วย เดี๋ยวผมมาจ่าย

คนยืนรอซื้อของป้าคงได้ฟีล
comment15-1:เคยทำค่ะ
"ป้า เอาอันนี้ 20.- ไม่ต้องใส่ถุงหิ้วนะคะ
เดี๋ยวมาเอาค่ะ ไปซื้ออย่างอื่นก่อน จักรยานจอดตรงนี้เกะกะมั้ยคะ" ^_^

แต่ในตลาดนัดนะ ไม่เคยกับข้างทาง
comment16:ไม่ให้ขายบนทางเท้า จะให้ระเห็จขึ้นไปขายบนทางเดินลอยฟ้าหรือไง



สยองง
comment17:ตลาดเค้าก็มีกันแทบทุกซอยนะครับ ผมว่าถ้าปล่อยผ่านเรื่องแบบนี้ได้
ต่อไปใครจะขายอะไรตรงไหน ก็คงทำได้ใช้มั้ยครับ นี่คือเมืองที่น่าเที่ยว
ที่สุดในโลกนะครับ เค้าว่างั้นมานะ แล้วนี่ก็จะจัดประชุมอะไรอีกก็ไม่รู้
ที่ว่าระดับโลก (เพิ่งได้ยินชื่อวันก่อนยังจำไม่ได้) งั้นไปขายหน้าที่ประชุมคงได้สินะครับ
ถ้าโดนถ่ายประจานซะแบบนี้แล้ว ยุบเถอะครับหน่วยงานที่เกี่ยวข้อง....อายชาวโลกครับ
comment17-1:ที่ประหลาดของประเทศนี้คือมีตลาด..แต่คนไม่เข้าไปขายในตลาด แต่ยึดทางเท้าเป็นที่ขายของ..
comment17-2:ไปตลากจ่ายค่าแผงวันละ100
ขายข้างถนน เสียค่าปรับวันละ50 เอ้าคิดไม่ยากเลย อิอิ
comment18:ค่าปรับวันละ 500 = เดือนละ 15000
ถูกกว่าเช่าหน้าร้านบางที่ซะอีก

ขายวันนึงทำเลดีๆ ก็ได้ 5000 ขึ้นอยู่แล้ว ของกินกำไร 50% โดนปรับอีก 500 ยังเหลือ 2000 สบายๆ

แล้วทำไมจะไม่ยอมจ่ายล่ะ หุหุ
comment18-1:งง โดนจับปรับ  แล้วยังขายต่อได้ยังไง 
หรือ จนท. จะเอาแต่ค่าปรับ พอปรับแล้วขายได้ต่อไป อย่างนั้นหรือ...
comment18-2:เป็นไปตามข้อกฏหมายไงครับ
ทำผิดก็ปรับ ทำผิดอีกก็ปรับอีก
เอ๊ะว่าแต่มันก็เหมือนเช่าที่แหละเนอะ
comment18-3:จริงๆ ต้องยึดอุปกรณ์ค้าขายด้วยครับ เพราะเป็นทรัพย์ที่ใช้ในการกระทำความผิด
comment18-4:ใช่ครับต้องยึดไก่ทอดกับลูกชิ้นเข้าหลวง
comment18-5:บางร้านมีถุงใบปรับล่วงหน้าแขวนไว้หน้าร้านเลยด้วยซ้ำ
comment19:ที่ไหนมีตลาดหรือแพงลอยที่นั่นมี

- รถติด
- วุ่ยวาย
- สกปรก
comment20:อนุเสาวรีย์ตรงเกาะหัวโค้งที่ จะเลี้ยวเข้าเส้นพหลโยธิน 1 ก็มีอยู่จุดนึง
ป้าที่ขายของทอด  
ผมจะจอดที่จอดจักรยานก็ไม่ให้จอด

ตอนนั้นฉุนนะ
แต่ปลง
comment21:ส่งลูกเรียน
ผ่อนรถ
หาเงินรักษาเมีย
พ่อป่วย
แม่ตาย
รังแกคนจน
ใจดำ
รวยแล้วยังเอาเปรียบ
ขายตรงนี้มาหลายปี
ไม่มีที่จะไปแล้ว
จะไม่ให้ทำมาหากินเลยหรอ




เดี๋ยวต้องมาสักข้อ
comment21-1:จะขายน่ะ จะทำไม ถ้าไม่ขายจะมาเป็นแม่ค้าทำไม(น้ำเสียงกวนตีณ)
comment21-2:21-1

สำนวนนี้ นึกถึงลุงคนนึงขึ้นมา ที่อารมณ์วัยทองและตลกๆ
comment21-3:ใครเหรอ
comment21-4:getๆๆ
เดี๋ยวมาปรับทัศนคติด้วยนะ
comment22:ตราบใดที่กรุงเทพมหานคร เมืองศิวิไล ยังคงใช้ทีมงานผู้ว่าผักชีโรยหน้าชุดนี้อยู่
อย่าได้หวังว่าจะได้เห็นการพัฒนาที่ดีกว่านี้ ไม่ว่าจะด้านใด
กรุงเทพฯเจริญแต่วัตถุ นอกนั้นเจริญลง
ถ้าไม่เสียเงินไม่มีทางขายได้
comment22-1:เรามีผู้ว่าด้วยเหรอ  เพิ่งรู้  ผู้ว่านี่ใครครับ
comment22-2:หรือต่อให้ยังมีผู้ว่า ทำยังกะว่าสมัยก่อนๆ แม่ค้าหรือเทศกิจไม่มีแบบนี้ เหอะๆ มันก็มีทุกยุคและหนู
comment23:พอโดนห้ามก็บอกรังแกคนจน หาเช้ากินค่ำ พอไม่จับก็ยึดพื้นที่ขายของจนแทบไม่มีทางจะเดิน
comment24:แย่มาก
comment25:ต้องจับยึดรถเข็นมั้ง
comment26:ค่อย ๆ ไล่ พวกรวย ๆ ที่ขายดี
แล้วปิดพื้นที่ ไปเรื่อย ๆ 
3ปี 5 ปี ก็หมดแล้ว 

ออกกฎเกณท์ไว้ก่อน ประกาศให้รู้กันไปทั่ว

จะมาอ้างไม่ได้

แต่ใครจะทุบหม้อข้าวตัวเอง ไถตัง ผู้ค้า รายวัน รายเดือนไปเรื่อย ๆ จริงไหม
comment27:ควร ยกเลิก ขายของทางเท้า ได้แล้ว

บอกไปเลย ว่าให้ขายได้อีก 5 ปี หรือ 7 ปี เป็นเวลาปรับตัว

ปากซอย อ่อนนุช เกะกะมาก
comment28:ขนาดพื้นที่เดินเท้า พ่อค้าแม่ค้ายังยึด ที่จอดจักรยานรอดยาก
comment29:คนทำมาหากินน่ะ อะไรกันนักกันหนา หรือพวกคุณจะให้ชั้นไปขายยาบ้า 
ไม่เห็นใจคนจนเลย ค่างวดรถ Fortuner บ้านเดี่ยวก็ไล่ตามมาสิ้นเดือน ไอพวกคนไร้น้ำใจเอ้ย แย่ๆๆ
comment29-1:แถวบ้านแม่ค้า มีรถ ตู้มารับยี่ห้อ H นะครัชชชชชชชช ขายข้าวแกง สุด
comment30:ให้วินมอไซค์มาจัดการ ปีนฟุตบาทชนแม่มเลย
comment30-1:พี่วินก็ยึดฟุตบาทนะครัช อิอิ แถมขี่บนฟุตบาทซะอีก เลวพอกัน 555
comment31:ใจเย็นคน  ผิดกฏหมายมันเยอะ  ค่อยๆ ทำไป

คลองถมจัดไปล่ะ   สะพานเหล็กก็ไปล่ะ  ค่อยๆ ไปเรื่อยๆ  มันไม่ง่ายขนาดนั้นหรอก
สำหรับที่  มี  คนทำผิดกฏหมาย ทั้งคนรวย คนจน อยู่เต็มไปหมดมานานแสนนาน

และมีอำนาจการเมืองหนุนหลังอยู่ ยาวนาน
comment32:ห้ามตั้งแผงลอย แผงลอยที่ใหนครับ แผงตั้งอยู่ติดพื้น

#ด่านลอยก็เช่นกัน
comment33:ต่อไปอาจมีคนหัวใสสร้างส้วมบนทางเท้าก็ได้ แล้วเก็บเงินจากคนใช้
ไม่ใช่เพียงแค่ขายของเท่านั้น
comment34:จักรยานครับ เอาถนน เอาฟุตบาท ไปเลยไหมครับ ไม่ต้องให้ใครใช้เลย ดีไหมครับ 

เบื่อ กระทู้จักรยาน ครับ ประเด็นนี้จบไป เดว ประเด็นใหม่มาอีก จักรยานทั้งนั้น
comment34-1:ลดอคติมั่งนะครับ

ที่จอดจักรยาน แล้วจอดไม่ได้ ตรงไปตรงมาครับ เค้าไม่ได้ระรานใคร
comment34-2:ขำจัง คนแบบนี้ยังมีในโลก อีก
comment35:เรื่องแค่นี้ยังจัดการไม่ได้แล้วจะทำเรื่องใหญ่ได้ไง
comment36:คนทำมาหาหิน อย่ารังแกสิครับ  ใครจะเหมือนพวกเธอว์  ซื้อจักรยานคันละหมื่นๆ   (แต่พวกเจ้เวลาเอารถมาเก็บของที่ขายนี่เล่นกระบะป้ายแดงกันเลยไม่ใช่หรอฮะ)
comment37:แถวที่ผมอยู่ หน้าเซเว่นมีร้านแผงลอยหลายร้าน ตั้งร้านบนฟุตบาธแล้วยังชอบนั่งจับกลุ่มคุยกันบนบันไดเซเว่น+ยืนคุยกันขวางทางเดิน คนเดินมาก็ไม่หลบให้ จนต้องไปเดินกันบนถนน แถมมีบรรดาพรรคพวกมาล้อมวงกินเหล้าเบียร์กันด้วย เสียงดังรบกวนคนอื่นมากๆ เห็นแล้วนึกว่าพ่อแม่พวกลุงๆป้าๆเป็นเจ้าของที่ดินแถวนี้
comment38:ยากมากที่จะมีการเปลี่ยนแปลง การค้าขายบนทางฟุตบาท ดูที่ถนนสีลมเป็นตัวอย่าง ไม่เข้าใจว่าทำไมถึงจัดการไม่ได้ คนจะเดินบนทางเท้าฟุตบาทแทบจะไม่มีที่ให้เดิน เห็นรณรงค์อยู่พักนึง ก็กลับมาเป็นเหมือนเดิม
comment39:กทม. มีเจ้าหน้าที่เทศกิจมากถึง 3,200 คน ในขณะที่ กทม. มีพื้นที่ 1,568 ตารางกิโลเมตร โดยเฉลี่ยแล้วเจ้าหน้าที่เทศกิจสามารถลงพื้นที่ได้ 2 คน/1 ตารางกิโลเมตร ตัวเลขกลมๆ จาก ถาบันอนาคตไทยศึกษา. ถ้าไปสองคนกลัวเหงาก็ให้ไปเป็นฝูง 4 คน ต่อ 2 ตารางกิโลเมตร น่าจะพอไหวอยู่นะครับ
comment40:เอือมเช่นกัน
comment41:เมื่อก่อนเคยพยายามจะขี่จักรยานมาผูกกับเหล็กที่ กทม. จัดไว้สำหรับผูกจักรยานที่ปากซอย 
แต่โดนพวกแม่ค้าสกัดดาวรุ่ง ไม่ยอมให้ผูก ถ้าตอนเช้าผูกไว้ แล้วตอนเย็นกลับจากทำงาน
มักจะเจอกับสภาพจักรยานเป็นอีกอย่าง
comment42:โหวตครับ  
รู้แหละว่าอาชีพสุจริต 
แต่ไม่มีวินัยก็น่ารังเกียจ
comment42-1:อาชีพสุจริตตรงไหนครับ  ยึดพื้นที่สาธารณะชัด  แค่เริ่มก็ผิดแล้ว
comment42-2:ตรงที่เขาค้าขายไงครับ
ส่วนพื้นที่ในการค้าขายเป้นอีกเรื่อง
ผมแยกประเด็นแล้วครับ
comment43:เราเดินผ่านตรงนี้ทุกวันเช้าเย็น เอือมมากๆ
ยิ่งแถวๆบันไดขึ้นลงบีทีเอส ตอนเย็นๆนี่คือแผงลอยเต็มไปหมด
ตู้เอทีเอ็มหน้าเซเว่นก็มีแม่ค้าข้าวแกงยืนบัง
แถมฟุตปาธก็โสโครก อิฐแตกเป็นร่อง เหยียบผิดเหลี่ยมน้ำเน่าดีดเข้ารองเท้าอีก
เราเคยโดนร่มแม่ค้าหล่นเฉียดหัวไปนิดเดียวด้วย
comment44:น่าจะออก กม.ให้ ปรับ คนที่ซื้อของข้างทางที่กีดขวางทางเดินเท้าด้วยสิคะ  ปรับ 100 บาท เข้าหน่วยงานอะไรว่าไปเลย จะได้เข็ด ไม่กล้าซื้อ ไม่มีคนซื้อก็ไม่มีคนขาย คนซื้อ ก็มักง่ายเข้าว่า เอาสะดวก ไม่ได้มองอะไรเลย ว่ากีดขวางทางเดินจะไปก็ไปไม่ได้ ต้องรอเจ้แกซื้อเสร็จ
comment45:เป็นดิฉันเจอแบบนี้ 
จะโทรเรียกตำรวจค่ะ ให้มาเคลียร์ ณ​ ตรงนั้นเลย
ว่าตกลง ดิฉันเอาจักรยานมาจอดตรงนี้ ได้หรือไม่ได้ 
ในเมื่อมีช่องให้จอดเช่นนี้  
ไม่มาเสียน้ำลาย ทะเลาะกับแม่ค้าเห็นแก่ตัวค่ะ
comment46:ไม่อุดหนุนค่ะ เห็นแก่ตัวมากไป
comment47:ทะเลาะไปก็น่ากลัวอะ ใครจะรู้ระหว่างทึ่จอดจะทำอะไรกับจักรยานเราบ้าง
ทางที่ดีนอกจากปรับน่าจะจับไปอบรมสักคืน ทำบ่อยแบบนี้
เอาเป็นปรับ+อบรม เอาแบบอัตราก้าวหน้าด้วย ยิ่งบ่อยยิ่งทวีคูณ
comment48:อืม... ว่าจะไม่ต่อแล้วนะแต่ดันยกเรื่องมารยาทมาซะนี่ 

งั้นรบกวนย้อนกลับไปอ่านใหม่ ว่าความเห็นย่อยไหนที่เริ่มเสียมารยาทด้วยการประชดประชันทำให้รู้สึกไม่ดีก่อน หุหุ มารยาทงามมากครับ
comment49:แถวหน้าออฟฟิศเรากลางเมืองนี่แหละ เคยถามรถเข็นขายผลไม้เล็กๆคันนึง ย้ำว่ารถเข็นขายผลไม้คันเล็กๆ ขายบนทางเท้า ต้องเซ้งค่าที่มาเจ็ดหมื่น พวกนี้ไม่ได้จนเลยนะ (คำถามคือจ่ายให้ใคร เค้าก็ไม่กล้าบอกเรา) แต่ตอนหลังมานี่แถวนั้นเหมือนจะห้ามขาย มีเช้าวันนึงเรากำลังจะเดินเข้าตึกเห็นพ่อค้าแม่ค้าที่ขายของบนทางเท้าทั้งหลายรีบเก็บของกันพรึ่บพรั่บ ก็งงว่าทำไมวันนี้รีบเก็บกันจังยังเช้าอยู่เลย มองๆไป อ่อ มีเทศกิจมายืนจ้องตาเขียวปั๊ด คือถ้ามันจะทำก็ได้ปะถ้าเจ้าหน้าที่จริงจัง
comment50:เอาที่ทางสาธารณะมาขายของเบียดเบียนคนสัญจร
ไม่ได้ต่างจากพวกโกงประเทศชาติล่ะ อย่าอ้างความจนเลย
บางทีก้อจ่ายมีผลประโยชน์ที่เราไม่รู้ลึกๆ
comment51:ถ่ายเมื่อเย็นวาน (12 พ.ย. 58) สถานการณ์เข้าสู่สภาวะปกติ ใครใคร่ค้า ค้า ใครใคร่ใคร่ ใคร่
comment51-1:เค้าใจดีเว้นไว้ให้แล้วไง ที่จอด
comment51-2:สังเกตพื้นถนนสกปรกมาก
comment51-3:ไม่นานหรอกครับ เด๋วโดนยึดพื้นที่เพราะว่า เหลือที่ไว้ขายตรงกลาง
มันเป็นทางเท้าและที่จอดรถ มาขายของ เกะกะ แล้วคนเดินก็เลี่ยงเหมือนเดิม จบ.นะ
comment51-4:ก็มีคนซื้ออ่ะ
comment51-5:เออต้องหยั่งงั้น เค้ามีบูตให้ขายทนโท่ดันมาขวางที่จอดรถ ดด
comment52:เป็นกฎฯ ที่เอื้อประโยชน์ ให้คุณให้โทษ
เทศกิจฯ กทม.
comment53:บางทีจอดรถบนถนนริมฟุตปาธ ซึ่งตรงนั้นเป็นร้านค้าและแผงลอย มีป้ายเขียน "ห้ามจอดบังหน้าร้าน" นี่งง สรุป ถนนหลวงหรือถนนคุ้ณ
comment54:ทางจักรยานถนนพุทธมณฑลสาย 1 อุบาทว์กว่านี้และอุบาทว์ที่สุดแล้วครับ ไปดูได้
- ถนนชำรุด เป็นหลุมบ่อ อันตราย
- ร้านอาหาร ร้านเหล้า เอาป้ายของร้านมาตั้งบนทางจักรยาน
- รถยนต์ลูกค้าร้านอาหาร ร้านเหล้า รวมทั้งรถบ้านจอดทับทางจักรยานอย่างเห็นแก่ตัว
- มอไซค์สวนเลน
comment55:อย่าเพิ่งพูดเรื่องจักรยานเลยครับ.. เพราะบางคนก็ไม่ได้ปั่นจักรยาน..

แต่.. ทุกวันนี้.. ทุกคนต้อง "ขี้" ใช่ไหมครับ ?

ถามว่าทุกวันนี้.. ท่านที่ไม่สูบบุหรี่.. เข้าส้วมปั๊มน้ำมันเพื่อไป "ขี้" มีความสุขกันดีอยู่ไหม ?

ทั้งๆที่มีการออกกฎ และรณรงค์ห้ามสูบบุหรี่ในที่สาธารณะ.. ใครฝ่าฝืนมีโทษ

แต่ทุกวันนี้ พวกขี้ยาทั้งหลาย ก็ยังสูบกันเป็นเรื่องปกติ

เคารพกฎหมายกันบ้างหรือเปล่าครับ.. !!

เคยใส่ใจสิ่งแวดล้อม แคร์ผู้คนรอบข้างกันบ้างไหมครับ.. ท่านขี้ยาทั้งหลาย.. !!
comment56:ชาวจักรยานเรื่องมาก มากเรื่องที่สุดเลยครับ

ปัญหามาจาก จักรยานทั้งนั้น
comment56-1:เรื่องมากยังไงคะ ที่ถามนี่ไม่ใช่นักปั่นนะคะ  ภาพเห็นชัดว่าตั้งร้านบนทางเท้า แถมปิดทางจอดจักรยาน ทางเท้ามีไว้เดิน ที่ตรงนั้นมีไว้จอดจักรยาน เค้ามาทวงสิทธิ์ของเค้า เรื่องมากตรงไหน
comment57:นอกจากร้านค้าบนทางเท้าสีลมแล้ว ยังมีวณิพก ขอทาน และขอรับบริจาค มาทุกวันด้วยค่ะ ยัง ยังไม่นับรถมอไซค์ที่วิ่งสวนกันไปมา และร้านที่ตั้งประจำก่อน6โมงเย็น(จำได้ว่าหน่วยงานให้ขายได้หลัง6โมงเย็นนี่คะ)?? 
อยากทราบว่า ทางเท้ากทม เอาไว้ทำอะไรก็ได้ ยกเว้นเดินสัญจรหรอคะ

เจอแทบทุกวัน อยากรู้ว่าแจ้งหน่วยงานไหน ติดต่อใครได้บ้างคะ 
กรณีรถมอไซค์ --ยกมือถือถ่ายรูปไม่ทันจริงๆค่ะ
comment58:มันไม่ใช่แค่บังที่จักรยานอ่ะ

มันต้องไล่ออกไปให้หมด ทุกที่บนทางเท้า

รวมทั้งร้านต่างๆที่มันตั้งร้านกินพื้นที่ออกมาด้วย 

เอา cctv ใช้ตามจับไปเลยได้มั้ย (ใช้เป็นหลักฐาน+ลงโทษย้อนหลัง) เหมือนพวกรถฝ่าไฟแดงพวกนั้นอ่ะ

ถามว่าทำไมต้องใช้ cctv เพราะพอเทศกิจหรือตำรวจจะมาจับ มันก็เก็บแผง ลากรถหนีกันหมดแล้ว

รวมทั้งไอพวกห้ามจอดบังร้านด้วย ต้องจับมันให้หมด 
(ไอเราจะไปจอดทะเลาะกับเค้ามันก็ได้นะ แต่ที่ไม่อยากทะเลาะเพราะเราจะไปที่อื่นนี่สิ เค้าจะทำอะไรกับรถเราก็ได้)
comment59:ทำไมเรื่องง่ายๆ กลายเป็นปัญหาโลกแตกที่แก้ไม่ได้ซักที ไม่ใช่แค่เรื่องแม่ค้าแผงลอยบนทางเท้านะ ปัญหาอุบัติเหตุบนถนน พวกขับรถเร็ว ขับรถผิดกฏจราจร มอเตอร์ไซต์ที่วิ่งบนทางเท้า พวกรถตู้ รถเมล์ร่วมบริการที่จอดแช่ป้าย จอดให้ผู้โดยสารลงกลางถนน เรื่องพวกนี้เกิดขึ้นทุกวัน ตำรวจออกแคมเปญเดี๋ยวจะทำนั่นนี่ ทั้งๆที่เป็นหน้าที่ที่ต้องทำ ไม่เห็นต้องออกแคมเปญ แต่จะว่าตำรวจ เทศกิจอย่างเดียวก็ไม่ได้ พอไม่มีตำรวจ เทศกิจ ก็กลับมาขาย ทำผิดกฏจราจรกันเหมือนเดิม ควรมีมาตรการขั้นเด็ดขาดได้แล้ว ตั้งกล้องจับปรับกันจริงจังไปเลย ใครทำผิดส่งใบสั่ง จับปรับกันถึงบ้าน ถ้าบุคลากรไม่พอ สุ่มจับเอาก็ได้ จะได้เกรงกลัวกันบ้าง
comment60:ให้แก้ที่. จนท. เทศกิจ. หรือ. จนท. ที่รับผิดชอบ


อย่างทลายตลาดคลองถมนี่.  หม้อข้า หม้อแกง. ของใครไม่รู้แตกไปหลายสิบหลายร้อยหม้อเลยล่ะ.    เห็นยืนมองตาปริบๆดูหม้อข้าวที่แตกไปอย่างหน้าละห้อย
comment61:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment61-1:ห้องการเมืองอยู่อีกห้องครับ มาแถวนี้ ระวังโดนนกหวีดเป่าไล่นะครับ
comment61-2:อีกพรรคน่าสมเพชกว่าครับ  ขนาดเค้าส่งระดับเอ๋อลงมา  ยังกล้าโง่แพ้อีก
หรือเพราะคน กทม  จำได้ว่า ใครนะ บอกให้เอาน้ำมันคนละลิตรมาเผากรุงเทพ
comment62:กรุงเทพ คือหลุมชักโครกของประเทศ ทั้ง คน เงินงบประมาณ ความเจริญ ความสกปรก แม่น้ำฯลฯ
comment63:คงไล่ไม่ได้แระล่ะ ส่วยผลประโยชน์มันเยอะ เจอทุกที่จนเละเทะไปแล้ว
comment64:หาบเร่แผงลอยแก้ง่ายมาก ยิงปืนนัดเดียว แก้ได้ทุกปัญหา
comment65:เปลี่ยนเป็นปรับจับคนซื้อแทนก็ดีครับ 
ปรับซัก 100 เท่าของราคาที่ซื้อก็พอ ซื้อลูกชิ้นซัก 20 ก็เจอซัก 2,000 ให้เข็ดไปเลย

ถึงมันจะเหมือนเตะหมูเข้าปากเจ้าสัวก็เถอะ แต่ก็พอบรรเทาด้วยการจัดโซนซื้อขายให้เป็นที่ทางในแต่ละเขตให้คนเดินไป ขี่จักรยานไปซื้อตรงจุดนั้นได้ไม่ใช่ให้มาอยู่ริมถนนอย่างนี้
comment65-1:..ประสาคนเคยค้าขายนะครับ "เค้าอยู่ได้ เราอยู่ได้"ดีกว่านาครับ...
comment66:อย่าว่าแต่ใน กทม เลย  ต่างจังหวัดโดนยึดฟุตบาทเยอะมาก  บางทีเราเดินยังต้องลงไปเดินบนถนน เพราะเค้าจับจองยึดพื้นที่กันหมด

ไม่เห็นจะมีใครมาจัดการเลย  เห็นมีแบบนี้เกือบทุกที่  อยากบอกป้าคะ  หนูขอทางเดินคืนได้ไหม   แตคงจะโดนด่ากราดแน่นอน
comment67:เทศกิจรับเงิน แก้เท่าไหร่ก็ไม่จบ เสียเงินแล้วขายได้มันเป็นแบบนี้แหละ

แม่ค้ามาตั้งขาย ก็มาแล้วเทศกิจ ตรงนี้ห้ามขาย เอ้า..ค่าปรับไป เดือนเท่าไหร่ว่าไป

เอ้า...ขายได้ เวลามีเรื่องมีราวคนร้องเรียน ก็มาจับสักที เอ้า..พอเงียบๆ มาตั้งใหม่

เก็บเงิน  วนลูป อยู่อย่างนี้  แม่ค้าก็อยากขาย เทศกิจก็อยากได้เงิน มันก็เข้ากันดี
comment68:เราชอบวันจันทร์อ่ะ ฟุตบาทโล่งๆ มีที่ให้เดิน สะอาดตา
comment69:สถานที่คุ้นๆ ผมเดินผ่านประจำเลย
comment70:ตามกฎดราม่า ของบ้านเรา

ความจนหรือสามารถอ้างได้ว่าจน สามารถใช้เป็นข้อลบล้างและลดหย่อนโทษทั้งทางกฎหมาย
และสังคมได้อย่างไม่มีข้อกังขา ส่วนความรวยเป็นอภิสิทธิ์ที่หลายๆคนติเตียนด่าว่าผู้ที่ได้ครอบ
ครองมันเพราะอยากมีมันเป็นของตัวเองหรืออย่างน้อยก็ควรจะมีส่วนแบ่งจากผู้ที่ครอบครอง

คนที่ถือว่าด้อยสิทธิอย่างไม่ต้องมาเถียงเสียให้ยาก คือคนที่ถูกกล่าวหาว่ารวยแล้วดันไม่รวยจริง
เพราะจะไม่มีข้ออ้างแบบคนจน และไม่มีอภิสิทธิ์แบบคนรวย
comment71:ผมทำงานละแวกใกล้เคียงครับ คือแถวตลาดฮ่องกง
ทางเท้าหน้าอาคารนี้เต็มไปด้วยแผงขายของ
.. ถามว่า เทศกิจ ไม่มาทำอะไรเหรอ
.. ตอบ  มาสิครับ มาเกือบทุกวัน !

บางวันก็เห็นยืนคุยกับพ่อค้าแม่ค้า เดินทักทายเหมือนเพื่อนเหมือนคนรู้จัก  (จนท.ท่านนี้จะหัวโล้น ๆ ผอม ๆ หน่อย)
บางวันก็ยืนเฝ้า ตามมุมต่าง ๆ  .. บอกเลยว่าตั้งแต่มาทำงานที่นี่ผมไม่เคยเห็นเทศกิจลงมือจับนะครับ

title:มาร่วมสร้างวัฒนธรรม"ผู้หญิงพึ่งตัวเอง"  เพื่อเปลี่ยนมุมมองสังคมกัน
comment:จขกท.ตั้งกระทู้นี้เพื่ออยากเห็นความเปลี่ยนแปลงของมุมมองสังคมของผู้หญิงที่ว่า
''เห็นแก่เงิน''

!!!ผู้หญิงที่พึ่งตัวเอง ประสบความสำเร็จด้วยตัวเองมีมากมาย แต่กระทู้นี้จะพูดถึงภาพรวมใหญ่ของสังคมค่ะ!!!

ทำไมต้องแคร์คำพูดคนนอก ที่บอกว่าผู้หญิงชอบผช.ที่เงิน??
===หากคนที่พูดเช่นนี้มีเพียงไม่กี่คนก็ไม่เป็นไร แต่ปัจจุบันมันมีมากขึ้น และตรงที่มันมากนี่แหละมันเลยสามารถสร้างภาพจำในสังคมได้
เหมือนโฆษณาไวทเทนนิ่งทึ่ประโคมมากเข้าๆ จนคนส่วนใหญ่บูชาความขาวเหมือนดังปัจจุบัน

ข้อดีของการพึ่งตัวเอง
1.ไม่ต้องภวงค์ว่าวันหนึ่งผู้ชายจะจากไป เพราะอยู่ด้วยตัวเองได้
2.สร้างความเข้มแข็งให้ตัวเอง
3.หากมีปัญหากัน ก็ไม่ต้องมาทวงหนี้กันทีหลัง

4.เปล่ียนภาพจำของสังคม
ถามว่าข้อนี้สำคัญอย่างไร  ก็อยากชี้ให้เห็นว่า การทำให้ภาพพจน์ของเพศหญิงดีขึ้น ทำให้สังคมให้โอกาศมากขึ้น
การที่เราพัฒนาให้มีทักษะให้ทัดเทียมเท่าหรือมากกว่าเพศชายไม่เพียงจะเพิ่มโอกาศการได้งานที่ดีเท่านั้น
แต่ทุกคนรู้ดีว่า'ความเท่าเทียมทางเพศ'นั้นไม่มีจริงหรอก เพราะฉนั้นหากจะมีสักเพศหนึ่งเหนือกว่า เราจึงต้องร่วมมือกัน
เพราะพละกำลังสู้ไม่ได้ จึงควรร่วมมือกันพัฒนาทักษะเพื่อความเหนือกว่าในทุกๆด้านอื่นๆ
แต่หากผู้หญิงบางส่วนยังไม่ร่วมมือ ไม่พึ่งตัวเอง เราจะสร้างสังคมที่มีผู้หญิงขึ้นมาสู่แนวหน้าบ้างได้อย่างไร


\\\\\\แล้วเราจะเริ่มอย่างไร//////
พูดในกรณีที่ว่า
1.คุณมีร่างกายแข็งแรงสมบูรณ์ทุกประการ
2.คุณไม่มีลูก (เพราะถ้าคุณมีลูก ลูกคือความรับผิดชอบสำคัญ ที่คุณและคู่ชีวิตควรพึ่งพาซึ่งกันและกัน)

....เริ่มแต่วัยรุ่น
ออกเดททำไมผู้ชายจ่าย?
บางคนอาจจะ เอ๊ะ!นี่มันเข้าทางผู้ชายนี่!
แต่คุณลองคิดดูว่า ทำไมต้องให้ผช.จ่ายค่าข้าว น้ำ ค่าดูหนังบลาๆๆ ให้คุณด้วย?
เพราะคุณเป็นผู้หญิง แค่นั้นหรือ? นี่ก็เป็นการดูถูกเพศตัวเองอย่างหนึ่งแล้ว 
เป็นการประเมิณตัวเองต่ำ ว่าต้องให้อีกเพศดูเเล

....\\\กระเป๋าตังค์ ไม่ใช่ของร่วมกัน
คุณจะมีเงินกองกลางช่วยกันเก็บ หรืออะไรก็ว่าไป 
แต่การใช้กระเป๋าตังค์ร่วมกันไปเลยทำให้คุณอ่อนแอลงไปอีก และใช้จ่ายเกินส่วนของตน

และยังมีวิธีอื่นๆอีกที่นำไปปรับใช้ตามสถานการณ์ของตนได้

เมื่อคุณยืนได้ด้วยตัวเอง คุณไม่ต้องให้เขาดูแลมากเกินไป
คุณก็จะมีสิทธิ์มีเสียงมากขึ้น และคู่ครองก็จะให้เกียรติคุณมากขึ้นด้วยเช่นกัน
งานบ้านจะไม่ใช่แค่งานของผู้หญิง แต่จะเป็นการช่วยเหลือกัน
เพศหญิงจะไม่ใช่เพศที่อ่อนแอ หรือเป็นเพียงที่ระบายอารมณ์ทางเพศ
และเราจะสามารถยืนได้ในแนวหน้าของสังคม อย่างมีความสุข และเป็นที่ยอมรับ

ยังไงก็ฝากไว้พิจรณา มาร่วมกันเปลี่ยนมุมมองสังคมกับเพศหญิงด้วยกันค่ะ
หรือคิดว่าแนวคิดมีอะไรตรงไหนควรแก้ไข หรือเพิ่มเติมก็ช่วยแนะนำได้ค่ะ
ขอบคุณค่ะ																																	   แก้ไขข้อความเมื่อ 5 มิถุนายน 2557 เวลา 22:46 น.
comment1:อ่านให้จบ ก่อนแสดงความเห็น ขอบคุณค่ะ
comment2:กระทู้ดีๆแบบนี้ที่รอคอย  สนับสนุนค่ะ!!!
comment3:เราเป็นคนนึงค่ะที่คิดไว้เสมอว่า ต่อให้มีแฟนรวย หรือบ้านมีตัง(ความจริงคือไม่มีตังหรอกค่ะพูดไปงั้น555) ก็จะขอสร้างทุกอย่างด้วยมือตัวเอง ตั้งแต่เราเรียนจบมา 5ปี ออกบ้านมาทำงานกทม. เงินก้อนสุดท้ายที่ยืมแม่มาเป็นค่ารถคือ 3พันบาท และตั้งแต่นั้นก็ไม่เคยแบมือหรือเอ่ยปากยืมเงินแม่หรือเงินใครอีกเลยค่ะ มีแต่ส่งให้แม่ทุกเดือน แฟนเราเป็นทหารสัญญาบัตร มีหลายคนมองว่าเราไปเกาะแฟน เพราะครอบครัวแฟนเขาเป็นคนจีน มีธุรกิจรถร่วมสายอิสานด้วย แต่เขาเอ็นดูเรานะ มีอะไรก็จะเรียกเราไปเอาของตลอด ตรุษจีนก็ให้อั่งเปาทั้งๆที่เราไม่ใช่ลูกใช่หลานแท้ๆเขา คนแถวบ้าน(ตจว)เราเลยนินทาว่าเราชอบหาแฟนรวย ทั้งๆที่แฟนคนนี้ก็เป็นคนเดียวที่เราพาเข้าบ้าน 

ตอนนี้เรากำลังเก็บตังเรียนต่อป.โทค่ะและกำลังจะมีโครงการซื้อรถกับพี่ชายสิ้นปีนี้ จะได้ลบคำสบประหม่าพวกปากหอยปากปูที่ชอบนินทาว่าร้ายคนอื่น
comment4:เราพึ่งตัวเองมาตลอดค่ะ 
ทำอะไรด้วยตัวเองทุกอย่าง แม้จะมีแฟน แต่ก็ไม่เคยรบกวนอะไรเค้า

คิดเสมอว่าไม่มีใครอยู่กับเราได้ตลอดไป
comment5:เห็นด้วยเป็นอย่างยิ่งครับ
comment6:เรื่องออกเดทผู้ชายจ่ายหรือไม่จ่ายนี่ ปัญหาโลกแตกเลยครับ

ผู้หหญิงบางคนนะ ย้ำว่าบางคน ผู้ชายไม่จ่าย ให้จ่ายเองหรือหาร 2  ก็มองว่างกมั่ง จนมั่ง ไม่มีปัญญาจ่ายให้มั่ง 

แค่เดทยังไม่เลี้ยง คบกันแล้วจะรอดเหรอ ประมาณนั้น มันพูดยากครับเรื่องนี้

เรื่องอื่นไม่ขอออกความเห็นครับ
comment7:สนับสนุนให้ผู้หญิงพึ่งตัวเองด้วยคนค่ะ อีกหนึ่งเสียงค่ะ
ทำได้เราจะภูมิใจ เห็นคุณค่าตัวเอง มีปัญหาครอบครัวก็ไม่ต้องลำบากเพราะยืนด้วยขาตัวเองอยู่แล้ว
แต่ไม่ถึงขั้นว่าเดทหารสองนะคะ เราจ่ายบ้างเค้าจ่ายบ้าง เรื่องรายได้ครอบครัวเราก็รวมกระเป๋าเป็นหนึ่ง ทั้งสองจะใช้อะไรก็บอก
ใช้ไม่เกินรายได้ตัวเองอยู่แล้ว ออมก่อนใช้เป็นนิสัย เราเป็นคนบริหาร
เราไม่นิยมประเภทเรียกร้องสิทธิสตรี คนเท่ากันค่ะ ฉันทำได้ คุณทำได้ เราช่วยกัน แบ่งหน้าที่กันไป
comment7-1:ชอบผู้หญิงแบบนี้นะ
comment8:ครอบครัวเราทำงานทั้งคู่ค่ะ  สามีมีเงินเดือนมากกว่าค่ะ เราจะตกลงกันว่าในแต่ละเดือน มี คชจ ในครอบครัวที่ต้องร่วมกันรับผิดชอบเท่าไหร่ ค่าบ้าน ค่าของใช้ในแต่ละเดือน ค่ากับข้าว...ฯลฯ  นอกนั้นก็ไม่เคยแบมือขอเงินสามีค่ะ ทุกอย่างที่อยากได้เราซื้อเอง เราทำงาน ซื้อบ้าน ซื้อรถด้วยตัวเองก่อนจะแต่งงานซะอีก มีเงินเดือนมากพอเลี้ยงดูตัวเองและลูกได้ (ลูกเพิ่ง 6 เดือนค่ะ) ส่วนที่เหลือเราก็เก็บออมไว้ อนาคตมันไม่แน่นอนวันนี้ยังรักกันก็ดีทุกอย่าง เผื่อพรุ่งนี้ทุกอย่างเปลี่ยนไป เราจะอยุ่ได้ด้วยตัวเอง  (บางทีเคยแอบคิดว่าจะมีสามีไว้เพื่ออะไรเหมือนกัน 5555)

เป็นอย่างนี้มาตั้งแต่คบกันเป็นแฟนแล้วค่ะ ตอนแรกที่ไปเดทกัน เค้าเทคแคร์ คชจ เพื่อแสดงความเป็นสุภาพบุรุษค่ะ แต่หลังๆ เราก็เป็นฝ่ายออกบ้าง แชร์ค่าอาหารกันบ้าง เราถือว่าต่างคนต่างก็ทำงานมีรายได้ ต้องเลี้ยงดูพ่อแม่เหมือนกัน ช่วยกันแชร์ สบายใจทั้งสองฝ่าย เราว่าผู้ชายสมัยนี้เค้าก็คงคิดมากเหมือนกันแหละถ้าผู้หญิงบางคนหวังจะมาเกาะเค้ากินนะ 

ปล. ทุกวันนี้ครอบครัวเราก็มีความสุขดีตามอัตภาพนะคะ
comment8-1:ใช่ครับ ถ้าคู่เราหรือฝ่ายใดฝ่ายนึงอยู่เฉย ๆ มันทำให้รู้สึกไม่มีความภูมิใจในครอบครัวเลย รู้สึกแย่เวลานำเสนอแฟนต่อคนในครอบครัวเวลาที่คนในครอบครัวตัวเองถามว่า แฟนทำอะไร
comment8-2:แค่อยากถาม จขคห ว่า ถ้าสมมติว่าสามีคุณ เงินเดือนมากกว่า4-5เท่า คุณยังจะยอมออกค่าใช้จ่ายในบ้านและ ค่าไปเที่ยว แบบแชร์50-50อยู่มั้ยคะ  คือ สามีดิชั้นมีเงินเดือนมากกว่า 4.5 เท่า เค้าเป็นคนเสนอให้ดิชั้นจ่ายเฉพาะค่ากับข้าวในบ้าน ส่วนค่าใช้จ่ายในบ้านที่เหลือเขาออกเอง และ เวลาช้อปปิ้งของใช้ส่วนตัว ก็ออกกันเอง ซึ่งสามีก็ไม่เคยซื้อกระเป๋า, เครื่องสำอางค์ หรือ ของใช้ฟุ่มเฟือยให้เลย ส่วนเวลาไปเที่ยวกันทุกทริปก็แชร์กัน แบบ 50-50 

ส่วนตัวแล้วก็โอเคร แต่ก็มีคิดในใจว่า สามีเรารายได้มากกว่า 4.5 เท่า ควรจะจ่ายค่าทริปมากกว่า แบบ 60-40 หรือ 70-30 แต่ก็ถือซะว่า คุณเขาจ่ายค่าใช้ในบ้านเยอะแล้ว ซึ่งรวมทุกอย่างแล้ว ประมาณ 17% ของรายได้เขาหลังจากหักภาษี ไม่ต้องส่งให้พ่อแม่เขา เพราะพวกท่านมีฐานะดีอยู่แล้ว ส่วนเขาก็เก็บเต็มๆ 80-83% ส่วนดิชั้นจ่ายค่ากับข้าวในบ้าน ซึ่งก็เป็น 20% ของรายได้ดิชั้น ส่งให้ที่บ้านที่เมืองไทยอีก 30%  ที่เหลือ คือ เป็นเงินช้อปปิ้ง เงินเก็บและเป็นค่าทริปท่องเที่ยว เลยคิดว่า ดิชั้นไม่แฟร์ เอง หรือ เขาไม่แฟร์ เข้าใจว่าผู้หญิงเราควรยืนหยัดด้วยตัวเอง แต่แอบน้อยใจสามี ที่ยังให้เราจ่ายค่าทริป50-50
comment9:การที่ผู้หญิงยืนได้ด้วยตัวเอง จะทำให้หย่ากันง่ายขึ้น
เพราะไม่จำเป็นต้องง้อ ไม่จำเป็นต้องทน 

...............

เด็กผู้หญิงเดี๋ยวนี้เห็นแก่เงินมากขึ้น 
พร้อมที่จะโดดเข้าแย่งชิง สามีของใครก็ได้ ถ้าหน้าตาพออดทนไหว และ มีเงิน
ผู้ชาย ก็ยังคงหลงระเริง คิดว่าตัวเองหล่อขึ้นมีเสน่ห์ขึ้น ไม่ใช่ ..เพราะเธอมีเงินมากขึ้นต่างหาก
สังขารเธอแก่ไปเรื่อย ๆ  

น้องผู้หญิงที่เข้ามาทำงานใหม่ในบริษัท
บอกชัดเจนว่า อยากมีผัวรวย เท่านั้น ..เยี่ยม!!!


ถ้าผู้หญิงทุกคน มีอิสรภาพทางการเงินมากพอ ก็จะสามารถก้าวออกจากวังวนนี้ได้ ไม่มีปัญหา
แต่บ่อยครั้งที่หลายคนยังต้องทน รับสภาพต่อไป

เอาใจช่วยทุกคนค่ะ
comment10:แฟนเราอยากจ่าย ทะเลาะกันเพราะเขาไม่ยอมให้เราช่วยออกแม้แต่บาทเดียว - -"
ค่ารถตู้20บาท เราออกให้นี่หน้างอนเป็นจวัก 

ไม่รู้ว่าโชคดีหรือโชคร้าย ฮ่าๆๆ
comment11:ต้องอย่างนี้สิ
comment12:อยากจะบอกว่าเราเองก็เป็นผู้หญิงในแบบที่คุณว่าทุกอย่างแหละ 

แต่พอแต่งงานมีครอบครัวแล้ว เรากลับพบว่าผู้หญิงอย่างเราเหมาะที่จะอยู่เป็นโสดมากกว่า
comment13:รอคอยกระทู้แบบนี้นับสิบปี อยากให้สาวไทยคิดใหม่ ไม่ต้องกินยาขาวเพราะผู้ชายไทยชอบคนขาว ไม่ต้องรอถอยรถใหม่หรือไอโฟนใหม่ที่ผู้ชายซื้อให้ อยากให้ผู้หญิงหัดคิดว่าตัวเองมีคุณค่าด้วยการพิสูจน์ด้านการทำงาน ความสามารถมีเยอะแยะผู้หญิงเองไม่รู้ตัวด้วยซ้ำไป แล้วคุณจะไม่ต้องไปง้ออะไรกับผู้ชาย จะได้ไม่มีใครตบตีแย่งชิง ละครหลังข่าวก็จะมีแต่ผู้ชายมองผู้หญิงว่าเป็นสิ่งเลอค่า จะรอจนถึงวันนั้นจริงๆ
comment14:ต้องแบบนี้สิค่ะ ผู้หญิงสมัยใหม่แบบเราๆ สร้างทุกอย่างด้วยตัวเองมันน่าภูมิใจกว่าเยอะ

ถึงเราอาจจะไม่สวย แต่เราก็มีความรู้ความสามารถ มีสมอง มีสองมือที่สร้างได้ด้วยตัวเอง

โดยส่วนตัวเวลาไปเดท ไม่ชอบให้ผู้ชายมาเลี้ยง ไม่เคยมองว่าถ้าคุณไม่เลี้ยงฉัน แล้วจะถูกตราหน้าว่าดูแลฉันไม่ได้

ชอบแบบอเมริกันแชร์ สบายใจกว่าเยอะ ไม่อยากเป็นหนี้บุญคุณมาทวงกันตอนหลัง มันวุ่นวายน่ารำคาญ

ไม่เคยคิดจับผู้ชายรวยเลยสักครั้ง ขอแค่มีความเป็นผู้นำ ให้คำปรึกษาได้ และที่สำคัญต้องเข้ากับเราและครอบครัวได้
comment15:เห็นด้วยค่า ...... คนเราต้องพึ่งพาตัวเองได้ ถ้าเราต้องทำงานหาเงินเองไม่รอขอเงินพ่อแม่ แล้วทำไมต้องรอขอเงินผู้ชายด้วย??

ปล. แต่ส่วนตัวชอบผู้ชายที่มีเงิน แต่นั่นเป็นเพราะว่า ต้องการมีผู้ชายที่มีเงินไม่น้อยกว่าเรา มีพื้นฐานทางบ้าน และความสามารถไม่ด้อยกว่าเรา 
เพราะคนเราคบกันได้ ควรต้องอยู่ในระดับที่ใกล้เคียงกัน ต่างกันมากบางทีก็คุยกันลำบากค่ะ
comment15-1:ตรงใจมากเลยค่ะ เราก็คิดแบบนี้ ไม่ต้องรวยกว่า แต่แค่เราสามารถมองเค้าด้วยความภาคภูมิใจ และมีทุกอย่างไม่ด้อยกว่าเราก็พอ
comment16:เราเป็นแบบนี้มานานแล้วค่ะ ตั้งแต่แฟนคนแรกจนถึงคนล่าสุดที่เลิกกันไปแล้ว 
เวลาไปเดทเราจ่ายของเราเองตลอด พอเลิกกันแล้วไม่รู้สึกติดค้าง
แต่เห็นด้วยกับคุณคห.ที่ 12 ว่าผู้หญิงอย่างเราๆเหมาะจะอยู่เป็นโสด
ส่วนหนึ่งมาจากการที่เรามั่นใจมากว่าเราอยู่ด้วยตัวเองได้ ซึ่งจริงๆเราก็ทำได้
เวลามีปัญหาก็มีทางเลือกคือ เดินออกมา ไม่แคร์ ไม่ต้องง้อ
ต่างกับผู้หญิงที่คิดว่าตัวเองต้องยังพึ่งพาผู้ชายไม่ว่าจะเรื่องเงินหรือบุญคุณหรืออะไรก็ตาม
ทำให้ยังต้องทน ต้องง้อผู้ชายอยู่

จนตอนนี้เราไม่ได้คบใคร แต่ก็ไม่ได้รู้สึกว่าขาดอะไร
มีงาน มีเงิน ก็อยู่ได้ค่ะ

จนตอนนี้อยากหาแฟนที่เป็นอเมริกันมากกว่า เคยคบคนนึงตอนไปเรียนที่นู่น
เราคิดว่าความคิดของคนอเมริกันจะให้ความสำคัญกับหน้าที่การงานมากๆ
ผู้ชายทำงานหนัก ผู้หญิงก็ทำงานหนักเช่นกัน 
เค้าเชื่อว่าการทำงานหนักจะช่วยทำให้ชีวิตความเป็นอยู่ของเค้าดีขึ้น
แล้วพูดได้อย่างเต็มปากเต็มคำว่า ฉันรวยเพราะฉันทำงานหนัก (ไม่ใช่เพราะโชค หรือ การเกาะใครกิน)
เราชอบแบบนี้มากกว่า แล้วเราเชื่อว่าถ้าเราอยู่ในสังคมแบบไหน เราจะเจอคนแบบนั้น
สังคมไทยพ่อแม่เพื่อนเราหลายคนยังสอนลูกตัวเองให้หาผัวรวยๆอยู่เลย 
อันนี้เจอมากับตัวหลายครั้งมาก ผู้ใหญ่ปลูกฝังตั้งแต่เด็ก
แล้วก็พูดด้วยความภาคภูมิใจว่า ฉันสบายเพราะมีสามีรวย
เราก็ไม่รู้ว่าทำไมผู้ใหญ่พวกนี้ถึงได้ภูมิใจมากขนาดนั้น

สุดท้าย เราเชื่อว่าคุณค่าของเรา เราสร้างมันเองได้ ไม่ต้องให้ใครมาบอกว่าเรามีค่าแค่ไหน
สำหรับเรา การทำตัวเองให้มีค่าคือการที่เราไม่ต้องไปพึ่งพาใคร การหาความสุขใส่ชีวิตด้วยน้ำแรงของเราเอง
การไม่เป็นหนี้บุญคุณใคร พวกเนี้ย มันทำให้เรารู้สึกว่า เออ เราเก่งนะ ภูมิใจอ่ะ
comment17:ชอบกระทู้นี้จุง  

เล่ามั่งนะคะ ตั้งแต่เรียนจบทำงานมา ขอตังค์แม่ครั้งเดียวค่ะ คือ ช่วงเริ่มงานเดือนแรก 5,000 - จากนั้นมา 
เราไม่เคยขอ หรือรับการซัพพอร์ตใดๆ จากที่บ้านเลย นอกจากเวลากลับบ้านให้แม่กะเจ๊ทำกับข้าวให้ทานเท่านั้น ^^

พอเริ่มมีเงินเก็บในปีที่ 2 ของการทำงาน เราก็อาสาจ่ายค่าน้ำ-ไฟ-โทรศัพท์บ้าน ให้ที่บ้านทุกเดือนจนทุกวันนี้
แม้ไม่ใช่เงินมากมายในแต่ละเดือน แต่เราสม่ำเสมอนะคะ และเรารู้สึกดีที่ได้ทำ เหมือนมันเป็นความภูมิใจเล็กๆ 
ของเราจ้ะ  ส่วนเทศกาล ตรุษจีน ปีใหม่ ก็ซื้อของให้ หรือให้สตางค์ไม่มีขาด ^^


ส่วนกับแฟนจะคนไหนก็แล้วแต่   น่าแปลกที่ ช่วงที่เราเจอกับเค้า จะเป็นช่วงที่ชีวิตเค้าลำบาก 555
เหมือนเราจะไปช่วยประคับประคองให้เค้าดีขึ้น ทั้งในเรื่องงาน เงิน และความสัมพันธ์อ่ะนะคะ  ดังนั้น
เรื่องใครเลี้ยงข้าวใครนี่...ตัดไปได้เลย เพราะเราเป็นคนเลี้ยง-ไม่ก็ผลัดกันค่ะ 555 

กับแฟนคนปัจจุบัน เพราะเค้ารายได้สูงกว่าเรา ..... ซึ่งเราเลยใช้วิธีนี้จ้ะ :

เราไม่ได้ทานข้าวด้วยกันทุกมื้อ แต่เจอกันบ่อยๆ เราเลยมีกองกลางเป็น 'ค่าขนม'

ซึ่งเราก็แค่คำนวณคร่าวๆ ว่า เดือนนึง น่าจะใช้ทานข้าวด้วยกันซักเท่าไหร่ดี จะกี่พัน-กี่หมื่นก็ว่าไป
แล้วเอามาเฉลี่ยเป็นสัดส่วนค่ะ  เช่น เรา 40% เค้า 60%  พอต้นเดือนที ต่างก็กดตังค์มาใส่กองกลางไว้
ก็ใช้ในนั้นแหละค่ะ ..... หมดก็เติมบ้าง แต่มักจะพอดีๆ ขาดเหลือนิดๆ หน่อยๆ เพราะเราเป็นคนคุมงบเอง
และส่วนใหญ่จะเลือกร้าน 555  - ถ้าเหลือก็จะเไปทานมื้อพิเศษกันจ้ะ (กลัวไม่หมดอ่ะเจ้ ^^)  

เค้าเอง ก็รู้สึกดีที่ได้ซัพพอร์ตเราบ้าง ..... 
เราเองก็รู้สึกดีที่ได้รับการดูแลในฐานะคนรัก แต่ในขณะเดียวกัน ก็ยังคงเท่าเทียม-ไม่รู้สึกด้อย ซึ่งหากมีอันต้องเลิกรากันไป 
เราก็ยังพูดได้เต็มปากว่า เราอยู่ด้วยตัวเองจ้ะ 


ประมาณนี้หละเนอะ ^^
comment17-1:น่ารักจังค่ะ อ่านละชอบมากเลยย
comment17-2:ความคิดดีมากค่ะ ก็เก็บไว้เผื่ออนาคตใช้ตาม ตอนนี้ยังไม่แต่งแชร์ตลอดค่ะ นานๆทีมีให้เค้าเลี้ยงเล็กน้อยๆๆบ้าง
comment17-3:ชอบละ เดทเงินกองกลาง
comment17-4:ตกลงกับแฟนว่า  40%  60% หรอคะ
เค้าไม่มีท้วงหรอคะว่า 50%-50% น่าจะเท่าเทียมกันมากกว่าน้าา    ถามเฉยๆนะคะ  ว่าตอนตกลงกันใครเป็นคนเสนอความคิด  แล้วคุณแฟนหรือคุณมีท้วงอะไรกันบ้างไหมคะ
comment17-5:ขอบคุณค่ะ ^^

ตอบ คุณอังศุมาลินหญิงจ๋า นะจ๊ะ ..... เค้าอยากซัพพอร์ตเรามากกว่านี้ แต่เราขอแค่ 40% 60% จ้ะ 
เป็นสัดส่วนที่กำลังสบายใจสำหรับเราจ้ะ
comment18:ดีใจมากเลย ที่ผู้หญิงไทยคิดแบบนี้ ไม่ได้ประชดครับ แต่ขอนับถือหัวใจของพวกคุณมาก รักมากมาย
comment19:มองจากรอบตัว ผู้หญิงที่มีแนวคิดแบบนี้ มักจะโสด!
เพราะผู้ชายกลัว หรือไม่ก็รู้สึกว่าด้อยค่าเมื่ออยู่กับเธอ

การได้อยู่กับผู้หญิงอ่อนแอบอบบาง
ไม่ว่าทางความคิด อารมณ์ การเงิน
มันทำให้ผู้ชายรู้สึกถึงความเป็นฮีโร่

และเมื่อมองจากรอบตัวเช่นกัน
ก็จะพบว่า ผู้หญิงที่แกร่งทั้งอารมณ์ความคิดการใช้ชีวิต
มักจะไม่ค่อยได้รับการเกรงใจจากคนรอบตัว
เหตุผลก็ "เธอเข้มแข็ง แกร่ง อดทน เอาตัวรอดได้"

คล้ายๆ กับที่ผู้ชายรู้ว่าเมียหลวงรู้ว่ามีเมียน้อยแล้ว
ความจำเป็นที่จะต้องปิดบังก็หายไป "ก็เธอรู้แล้วนี่"

ฉะนั้นในมุมมองของเรา "ทำเมื่ออยากทำ และมีความสุขจะทำ"
ใครจะมองอย่างไร ก็ช่าง เราไม่สามารถไปบังคับใครได้
แต่ละคนมีเหตุผลของตัวเองกันทั้งนั้น
comment20:เราชอบที่คุณ จขกท.เขียนค่ะ

เรามองว่าสังคมเดี๋ยวนี้มีผู้หญิงหลายคนที่คิดแบบนี้แล้ว
คือ พึ่งพาตัวเองมากขึ้น มีแนวคิดและการดำเนินชีวิตที่เป็นตัวเองมากขึ้น 
ไม่ยอมที่จะให้ใครมาดูถูกง่ายๆโดยเฉพาะความสามารถของเธอ

เราเองก็มีวิถีชีวิตแบบนั้นมาเหมือนกันคือ มักจะไม่ค่อยพึ่งใคร 
แม้เรื่องที่ต้องจ่ายกับคนที่เดทด้วย เราก็อยากจะช่วยหาร ไม่อยากเอาเปรียบ

การไปไหนมาไหน เราก็ไปคนเดียว เพราะคิดว่าถ้ามัวแต่รอคนอื่น มันจะไม่ทัน
เราชอบเดินทางคนเดียว อาจจะมีเหงาบ้าง กลัวบ้าง แต่ก็พยายามคิดไว้ว่า สุดท้ายเราก็ต้องพึ่งตัวเองให้ได้

เมื่อก่อนเราไม่ใช่คนแบบนี้ จนกระทั่งชีวิตได้เรียนรู้การอกหัก เราเลยมาคิดว่า เพราะอะไรชีวิตถึงยืนหยัดไม่ได้
นั่นเป็นเพราะเมื่อก่อน เราเอาทั้งชีวิตไปผูกมัดกับคนอื่นมากไปจนลืมตัวเราเอง

จริงๆแล้ว เราทุกคนมีลักษณะการพึ่งพาตัวเองอยู่แล้วทุกคน อยู่ที่ว่าคุณจะได้ใช้มันในสถานการณ์ไหน
แต่อย่างน้อยการที่เราได้เป็นตัวของตัวเอง ไม่ตามใคร ก็ทำให้เราพบความสุขเล็กๆ
ที่ไม่ต้องไขว่คว้าต้องมีเหมือนคนอื่น ต้องทำตามคนอื่น หรือต้องใช้ของเหมือนคนอื่น
เพราะสุดท้าย คนที่จะต้องอยู่กับมันไปตลอดชีวิตก็คือ ตัวเราเองทั้งนั้น
comment21:กด Vote ครับ
comment22:ปุ๊จาย...เอาไว้ทำลูกก็พอมั๊ง....ขำขำนะ



เราเห็นด้วยนะคะ ถ้าให้ผู้ชายดูแลทุกอย่าง เราก็ตะทำอะไรไม่เป็น ต้องรอให้ผู้ชายมาจัดการให้

ข้อดีของการพึ่งตัวเองได้ เราผ่านมาแล้ว 3 ข้อค่ะ

แต่เราไม่ได้คิดที่จะอยู่คนเดียวนะ แค่ตอนนี้เรายังไม่เจอคนที่ใช่แค่นั้นเอง
comment23:เราก็เป็นคนนึงที่พึ่งตัวเองก่อนเหมือนกันค่ะ
เก็บแล้วอดออมเอาไว้เพื่อตัวเองและอนาคต
ไม่หวังพึ่งคนข้างกายมากจนเกินเหตุ เพราะอนาคตไม่แน่นอน

เวลาไปกับแฟนบางทีเราหารครึ่งประจำ 
แฟร์ๆกันไปค่ะ ^^
comment24:ถูกใจ
comment25:ผู้หญิง บางคนเข้มแข็งกว่าผู้ชาย ซะอีก //// 5555

เดียวนี้ เราเจอแต่ ผู้ชายมองหา ผู้หญิงที่ ทำงานเก่ง ดูแล ตัวเองได้ นะคะ 


อีกอย่าง สภาพแวดล้อม เรา ผู้หญิงทำงานทั้งนั้น ไม่ได้ มารอ คุณ ๆ  ผู้ชายหรอกคะ

อีกอย่าง สมัยนี้ จะ สร้างครอบครัว  หาเงินเข้า คนเดียว มันไม่รอดหรอกคะ ..... ต้องช่วยกันหา 

ผู้หญิง ไหนจะ งานนอกบ้าน กลับมางานในบ้านอีก ...... จะแกร่งไปไหน น๊อ
comment25-1:ยกตัวอย่างคนใกล้ตัวเราเองค่ะ สามีทำงานนอกบ้าน ภรรยาก็ทำงานนอกบ้าน เลี้ยงลูกด้วย (เค้าเปิดร้านเสริมสวยค่ะ) คือทำคนเดียวอะค่ะ ปิดร้านก็ 2-3 ทุ่ม กลับบ้านไปยังต้องทำกับข้าวรอสามี หาข้าวให้ลูก ซักผ้า งานบ้านทุกอย่าง กว่าจะเสร็จไปแต่ละวัน ก็ เที่ยงคืนตีหนึ่ง ตื่นเช้ามาก็รีบไปจ่ายตลาดทำกับข้าว คือทุกอย่างในบ้านนอกบ้านภรรยาทำหมดอะค่ะ  สามีแค่ ทำงานนอกบ้านอย่างเดียวเอง (ถ้าไม่มีลูกกับสามีเราคิดว่าเค้าคงรวยไปแล้วอะค่ะ) ผู้หญิงเรานี่เป็นเพศที่อดทนสุดๆๆอะค่ะ  แกบอกว่าถึงเหนื่อยสุดๆๆ พอเห็นหน้าลูกก็หายเหนื่อยแล้ว
comment26:พึ่งตัวเองมาตลอดจ้า กินข้าวคนเดียว ขับรถคนเดียว ติดต่อธุระประสานงานทำงานคนเดียว โชว์เดี่ยวตลอดค่ะ รู้สึกตัวเองเท่มาก555เป็นแบบนี้มา 3-4ปี

ตื่นตี5 เข้างาน7-8โมง เลิกงาน2ทุ่มกลับบ้าน ถึงมีเวลาอยู่กับครอบครัว เรานอนบ้านทุกวันค่ะ ขับรถไป-กลับจากทีทำงานวันละ100โลนิดๆ  

เหนื่อยขับรถหน่อย หนักค่าน้ำมันนิดนึ่ง แต่ก็มีความสุขค่ะ กลับไปนอนบ้านทุกวันเจอครอบครัว

สำหรับเราพึ่งตัวเองมาตลอดค่ะ แต่เวลาออเดทกับแฟน แฟนพ่อบุญทุ่มค่ะ 5555555+ เราไม่เคยจ่ายสักบาท ไม่ได้ขอให้มาดูแลเรานะ

เราดูแลตัวเองได้แต่ผู้ชายเค้าอยากดูแลเอง
comment26-1:ชอบชื่อล๊อคอินมากมายค่ะ
comment27:อ่านจบแล้วค่ะ

คนมันจะด่าเพศหญิง  ห้ามยากส์สสสสสสส

ถามจริง  คนเพศหญิงอย่างเดียวที่เห็นแก่เงิน????  ปัจจุบัน  ผู้ชายจำนวนมากก็หวังเมียมีฐานะเยอะแยะ

แถมด่าผู้หญิงว่าเห็นแก่เงินเป็นการอคติอย่างมาก

ในสังคมจะเห็นผู้หญิงที่มีสามีจน  รวย

และดูจากข่าวอย่างเดียวจะเห็นว่าผู้หญิงจำนวนมาก  มีสามีจน  ไม่หล่อ  ไม่ได้มีตำแหน่ง  แต่กลับโดนสามีทรยศ  ไปมีเมียน้อย  ทิ้งลูกทิ้งเมีย  พวกที่ดีหน่อยมีแต่กิ๊ก  ไม่ทิ้งลูกเมีย

ผู้หญิงหลายคน  เคยยอมคบกับผู้ชายที่ไม่รวย  ไม่ได้มีอะไรดีมาก  profile ไม่เริ่ด  สุดท้ายเจอผู้ชายมีกิ๊ก  พอเลิกกัน  หลายปีต่อมาผู้หญิงดันได้สามีรวย  โดนคนด่าอีก  ว่าทิ้งผู้ชายจนๆไปเอาคนรวย(ดาราหลายคนเจอแบบนี้)

ส่วนการพึ่งพาตัวเอง  ก็เห็นนะว่าสมัยนี้ผู้หญิงทำงานนอกบ้าน  อยู่ในบ้านยังต้องปรนนิบัติครอบครัว  ดูแลลูก  ผัว  ไม่วายผัวมีกิ๊ก  ผู้หญิงไทยไม่ได้อยู่บ้านเลี้ยงลูกอย่างเดียวแบบคนญี่ปุ่น  ขนาดเคียงบ่าเคียงไหล่  ลดภาระการเงินให้ผู้ชายไม่วายโดนสวมเขาก็เยอะ

ผู้หญิงเวลามีแฟน  ออกเดท  การไม่ยอมให้ผู้ชายจ่ายเงินค่ากิน  ค่าเที่ยวก็ไม่ได้เป็นหลักประกันอีกแหละว่าทำถูก  ผู้ชายบางคนไปหาคนใหม่ให้จ่ายให้ก็มี  

ทำตัวถูกเป๊ะๆๆๆตามที่คุณว่า ไม่ได้เป็นสูตรสำเร็จในการเพิ่มคุณค่าให้ผู้หญิง  บางอย่างกลับดูแข็งกระด้างเกิน  เช่นแชร์ค่าใช้จ่ายกับผู้ชายครึ่งๆทั้งที่ผู้ชายบางคนก็เต็มใจ  มันขึ้นกับข้อตกลงของแต่ละคู่มากกว่า  สุดท้ายการวางตัวของผู้หญิงก็ควรดูคนที่เคียงข้างว่าเป็นคนยังไง  วางตัวให้เหมาะสม  มีคุณค่า  คนเขาก็รู้เอง  ผู้หญิงอีกหลายคนยอมแชร์ค่าใช้จ่ายแต่ทำตัวก้าวร้าว   ยอมหักไม่ยอมงอแบบนี้คนก็ไม่ชอบเหมือนกัน

ส่วนคำว่าผู้หญิงเห็นแก่เงินมันก็มาจากผู้ชายขี้แพ้พูดกันนั่นแหละ  อย่าได้ใส่ใจ  เพราะผู้ชายแบบเห็นแก่เงิน เห็นแก่ได้ก็เยอะ
comment28:กระทู้โดนใจ
 เราคบกับแฟน เราแชร์กันทุกอย่าง ค่าห้อง ค่ากินค่าใช้จ่ายต่าง ๆ
มื้อนี้เค้าจ่าย มื้อหน้าเราจ่าย แต่ไม่ถึงกับใครออกมากออกน้อย แล้วแต่จะตกตาใคร
ทุกวันนี้เรามีงานทำ เรียนจบมาไม่ได้พึ่งพาพ่อแม่เลย ส่งเงินให้บ้าง แต่แฟนเรายังเอาเงินแม่มาผ่อนรถ
เคยถามเค้านะถ้าจะมีรถแล้วเอาเงินที่บ้านไม่คิดไร มั่งเหรอ แต่บ้านเค้าพอมีฐานะ
เคยคิดว่าผู้ชายแบบนี้จะไหวเหรอ แต่ก็อยู่กันมาสิบปี ล่ะ 
พอวันหนึ่งที่เค้าทิ้งเราไป รู้สึกไม่ลำบากอะไรกับเรื่องเงินหรือความเป็นอยู่เลย
คงเป็นเพราะที่ผ่านมากับตอนนี้ไม่ต่างอะไรกันเลยจะมีแค่เรื่องใจ ในบางเวลาเท่านั้น
ก็ดีนะไม่มีพันธะ หรือเราเหมาะกับการอยู่คนเดียวจริง ๆ เงินเดือนมากกว่าเค้าด้วยซ้ำ สบายใจ
comment29:เราเป็นคนหนึ่งที่พึ่งตัวเองตลอด จนบางครั้งเวลาต้องให้คนอื่นทำอะไรให้จะรู้สึกว่าไม่มั่นใจ
มันก้มีทั้งข้อดี ข้อเสียนะ ส่วนใหญ่ผู้ชายรอบๆตัวเราเห้นเราพึ่งตัวเองตลอดก็จะเหมือนสบายใจที่อยู่ด้วย แต่จะใส่ใจในรายละเอียดกับเราน้อยลง 
ไม่คิดว่า บางอย่าง เราต้องการความช่วยเหลือ หรือ support ทางจิตใจบ้าง คือไม่ว่าจะแข็งแรง แกร่งขนาดไหน มันก็มีวันที่ฉันอยากจะอ้อน อยากจะให้พวกแกมาปลอบฉันนะ ไม่ใช่ สู้ๆ แกทำได้ จบ 

แต่ก็ไม่ได้คิดว่าจะเปลี่ยนตัวเองนะคะ ยังไงก็ยังอยากเป็นแบบที่ตัวเองเป็น ทำงานเอง หาเงินเอง ให้ที่บ้านเอง ซื้อของเอง แชร์กันเหมือนเดิม เป้นตัวของตัวเองเหมือนเดิม แม้ทุกคนจะบอกว่า เพราะแบบนี้แหละ เลยต้องโสดต่อไปก็ตามคะ
comment30:เราก็คิดแบบกระทู้นี้เลยค่ะ
แต่เรามองจากสิ่งที่ได้เห็นเองจากครอบครัวคนรอบข้างค่ะ

บางครอบครัวเลิกกัน ภรรยาเป็นแม่บ้าน ทิ้งการทำงานมานาน
พอจะกลับไปทำงาน มันก็ยากละ เพราะอายุมากขึ้น จะหางานยากขึ้น
การที่ต้องทิ้งช่วงการทำงานนานเกินไป ถึงจะเคยมีประสบการณ์ แต่ก็เหมือนเด็กจบใหม่

บางครอบครัว สามีเสียชีวิต อันนี้จะหนักกว่ากรณีข้างบน
ยิ่งถ้ามีลูกด้วยแล้ว ยิ่งเป็นปัญหาหนักเลยค่ะ
เพราะจะไม่มีคนช่วยเรื่องค่าเลี้ยงดูเลย ต้องหาเองหมด
งานก็ต้องหา ลูกก็ต้องเลี้ยง ลำบากหนักขึ้นอีกหลายเท่าค่ะ

เราคิดไว้เลย สมมติถ้าจะแต่งงาน เราจะไม่เลิกทำงาน จะไม่ยอมลาออกมาเป็นแม่บ้านอย่างเดียวแน่นอน
เรื่องอนาคต ไม่มีใครบอกได้ว่าจะเกิดอะไรขึ้น

แต่ตอนนี้ เราทำงาน เพราะคิดจะเป็นโสดไปตลอดชีวิตค่ะ
เหตุผลก็เพราะเห็นจากครอบครัวคนรอบข้างอีกนั่นแหละค่ะ
เลยคิดว่า ชีวิตโสด คือความสุขของเราค่ะ ^^
comment31:เราคิดแบบคุณเป๊ะๆเลยค่ะ ชีวิตนี้บอกตามตรงไม่หลัวพึ่งพิงผู้ชาย อยากจะพึ่งตัวเองให้ได้ก่อนที่จะพึ่งคนอื่น
comment32:เข้าใจที่ต้องการสื่อ แต่ชีวิตไม่มีอะไรตรงไปตรงมาขนาดนั้น

ถ้ามีแฟน ก็ต้องขอให้ดูแลเราได้ ทั้งร่างกายและจิตใจ 
ไม่งั้นก็อยู่คนเดียวสบายใจกว่า

เลี้ยงไม่เลี้ยงไม่สำคัญมากสำหรับเรา แต่เค้าต้องแสดงให้เห็นได้ว่าเราพึ่งเค้าได้
ส่วนเราก็ต้องเป็นที่พึ่งยามยากให้เค้าได้เช่นกัน

กระเป๋าเดี๋ยวกันแล้วเป็นยังงัย แต่งงานกันแล้วก็คือคนเดียวกัน 
เราเองก็มีงานทำ ใช่ว่าเค้าจะหาได้มากกว่าเรา กินก็จุกว่า

ชอบทำกับข้าวให้แฟน ทำแล้วมีความสุข กินหมดแล้วเขาก็ต้องเอาขยะไปทิ้ง
เราขี้เกียจเรื่องนี้ ก็นอนตีพุงดูทีวีไป ถ้าเราขี้เกียจมากเขาก็ต้องทำกับข้าวเองด้วย

คนเป็นแฟน หรือสามีภรรยากัน ความสุขคือการได้อยู่ร่วมกัน ได้ทำอะไรด้วยกัน
ได้ทำอะไรให้อีกฝ่ายมีความสุข ถ้ามัวแต่มานั่งคิดมากว่านี่ของฉันนี่ของเธอ
เราขอเป็นโสดดีกว่า

ไม่ได้บอกว่าที่คุณโพสไม่ดีนะ มีหลายคนที่หาผลประโยชน์กับความรัก 
แต่ไม่ใช่ว่าผู้หญิงที่ไม่เป็น feminism จ๋าจะผิดอะไร 
อย่างที่บอกคือถ้าจะมีก็ต้องดีกว่าอยู่ตัวคนเดียว
comment33:แฟนไม่มี แต่ไปเดททีนึง ก็เลี้ยงตลอด เพราะฉันแก่กว่าอ่าาาาา
comment34:ทุกวันนี้สังคมก็จะเป็นแบบนี้อยู่แล้ว  และจะเป็นมากขึ้นไปเรื่อยๆ  
ไม่ต้องร่วมกันสร้างขั้นมาหรอก มันจะเป็นไปเอง
comment35:ชูจักกะแจ้สนับสนุน ของแบบนี้ต้องเริ่มเปลี่ยนที่ตัวเราและครอบครัวเรา

จะไปหวังเปลี่ยนสังคมในทันทีมันยาก เริ่มจากตัวเองก่อน และมีลูกสอนลูก มีหลานสอนหลาน ลูกหลานผู้หญิงสอนให้รู้จักพึ่งพาตัวเอง รู้จักสิทธิ์และเกียรติที่ตนเองพึงมี ลูกหลานผู้ชายก็ต้องสอนให้ถูกต้อง ว่าผู้หญิงก็เป็นคนมีเกียรติ มีความสามารถ มีศักดิ์ศรีเท่าๆกัน
comment36:ปกติผู้หญิงเค้าไม่คิดอย่างงี้กันเหรอ อ้าว เวรกรรม
ปกติเจอแต่ผู้หญิงแกร่งค่ะ ทั้งแม่ ทั้งยาย ทั้งครูที่เคยสอน แล้วก็เพื่อน
ไม่รู้แม่เราสอนมาผิดรึเปล่านะ แม่ชอบบอกว่า ถ้าจะให้ดีที่สุดคือไม่ต้องแต่งงาน แม่ไม่เคยสอนให้แกไปดูแลรับใช้ใคร  
(แต่พ่อแม่เรายังอยู่ดีมีสุขอยู่นะคะ ไม่ได้เลิกราอะไรกันเลย) 
สังคมที่เราเจอมันหล่อหลอมให้เรากลายเป็นผู้หญิงแกร่ง ไม่ง้อผู้ชายไปโดยไม่รู้ตัวเลย
จนเราคิดว่าเราคงไม่เหมาะที่จะมีแฟน หรือถ้ามีก็คงต้องส่งตัวเองออกนอกประเทศ 555555
เราไม่ชอบผู้ชายที่โอ๋หรือทำป๋ากับเราอ่ะ บางทีเราก็เคยลองใจคนนะ คือ เราพูดในสิ่งที่เราคิดว่าเค้าไม่ชอบ แต่เค้าก็บอกว่าชอบเหมือนกับเรา
อันที่จริงเราอยากจะให้เค้าพูดในสิ่งที่เค้าคิดดีกว่ามาคอยตามใจเรามากกว่า เพราะมันจะสร้างนิสัยแย่ๆให้ผู้หญิงโดยไม่รู้ตัว
comment36-1:อ่ะ สอนเหมือนแม่เรา แม่ว่าผู้หญิงแต่งงานไปลำบาก ผู้ชายแต่งงานแล้วสบาย
เราทำงานเงินเดือนดีเลี้ยงตัวเองได้  จะไปลำบากทำไม
comment36-2:แนวคิด feminism  ทำให้หลายๆอย่างบิดเบี้ยวไป มองทุกอย่างเป็นเรื่องได้เปรียบเสียเปรียบไปหมด
การที่เราเอาอกเอาใจแฟนเรา โดยพื้นฐานมันคือการทำให้คนที่เรารักมีความสุขตัวเราเองก็จะมีความสุขที่ได้ทำ
แต่แนวคิด  feminism ตีค่ามันว่าเป็นการ ต้องไปค่อยดูแลรับใช้
comment37:ดิฉันเป็น feminist คนนึงที่เห็นด้วยกะความคิดนี้ค่ะ
comment38:เห็นด้วยค่ะ เราตรงไปตรงมากับแฟนโดยเฉพาะเรื่องเงินตั้งแต่คบกันเลยค่ะ
แฟนเราบอกเลยว่ากินอะไรเขาเป็นคนออก แต่ถ้ามื้อพิเศษ ไปเที่ยว คนละครึ่ง
เราไปไหนมาไหนคนเดียวได้ ขับรถเป็น ไม่เคยต้องรอแฟน
เราถือว่าสามีภรรยาคือเพื่อนที่อยู่กันไปตลอดชีวิต ช่วยเหลือกันและกัน
พึ่งพาอาศัยซึ่งกันและกัน แสดงความคิดเห็นของตัวเองได้

ครอบครัวเพื่อน สามีชี้นกเป็นนก ชี้ไม้เป็นไม้ เห็นแล้วเซ็งแทน
comment39:ถ้ามีแฟนหรือสามีแล้วชีวิตเหมือนเดิม
ก็คงไม่รู้จะมีไปทำไมนะคะ
ถ้ามีแล้วชั้นต้องพึ่งตัวเองตลอดเป็นหญิงแกร่ง
แล้วเราจะมีแฟนทำไมแค่ช่วยแชร์ความคิดเหรอ
พ่อแม่เราก็แชร์ได้
ไม่ได้จะว่าแบบนู้นแบบนี้ไม่ดีนะคะแค่จะบอกวู่าชีวิตคนเรามันไม่เหมือนกันความสุขของคนเราก็ต่างกัน
ขนาดเรากับคุณยังคิดต่างกันเลยค่ะ
ชีวิตมันไม่มีกฏเกณฑ์ตายตัวหรอกค่ะ
ใครมีความสุขแบบไหนก็ทำไปเถอะค่ะ
เราให้คนเปลี่ยนแปลงตามเราทั้งหมดก็ไม่ได้เหมือนกัน
comment40:เราก็เป็นแบบนี้ค่ะ ทำงานหาเงินเองไม่เคยขอเงินสามี(เพราะสามีไม่มีให้ขอ555) นอกจากจะไม่ง้อเงินสามีเรายังเอาเงินให้สามีใช้ด้วยนะเออ
เพราะเงินเดือนสามีน้อยกว่า และมีหนี้จากการกู้ กยศ กู้เรียนโท และกู้สร้างบ้านให้แม่เขา เราก็โอเครับได้เพราะหนี้ตรงนี้มันเกิดจากความจำเป็นไม่ใช่เกิดจากการใช้เงินสุรุ่ยสุร่าย เรารู้สึกว่าการที่ผู้หญิงเราทำงานหาเงินได้ไม่แพ้ผู้ชาย มันทำให้เราดูมีคุณค่า ไม่มีใครมาว่า ไม่ต้องคอยระแวงคำพูดใคร
comment41:เอาตรงๆ ไม่มโนโลกสวย ผช มันก็แค่ควายเผือกธรรมดา ไอที่คุณพิมพ์มา ผช. มันไม่สนใจด้วยซำ้ ผช. ไม่มีอะไรมากขอแค่อย่างี่เง่า เอาแต่ใจ ให้ใช้เหตุผมมากกว่าอารมณ์
comment42:ใช่ๆๆ
ขนาดฟัง club Friday ยังมีสายทางบ้านแบบโทรมาเล่าว่า
ตัวเองไม่รู้คบกะแฟนในฐานะไหน แต่ให้อยู่บ้านเเฉยๆ แฟนให้เงินเดือนเดือนละ 3 หมื่น
นางไม่อยากรู้ว่าเขามีครอบครัวหรือเปล่า
เพราะบอก อยู่อย่างงี้ก็สบายดี

คือเอิ่ม............................

มีผู้หญิงงอมืองอตรีนในสังคมจริงๆนะ และไม่คิดจะทำอะไรด้วยตัวเอง
comment43:ทำอะไรก็ทำไปเถอะค่ะ 
จะลาออกจากงานมาเป็นแม่บ้านอย่างเดียวปรนนิบัติพัดวีดูแลสามีอันเป็นที่รัก
หรือจะเป็นหญิงแกร่งเหล็กทำงานหาเงิน 
มันอยู่ที่ข้อตกลงของสามีภรรยาคู่นั้น

ทำอย่างที่ลงตัวกับชีวิต อย่าไปแคร์กับมุมมองของสังคม
อันยุคเฟสบุ๊ครุ่งเรืองนี้ ฉันเข้าใจว่ามุมมองของสังคม ไม่ได้มองผู้หญิงว่าเห็นแก่เงิน อย่างที่ จขกท เข้าใจ.

ความเห็นส่วนตัว กลับมองว่า มุมมองของสังคมยุคนี้ ให้ความสำคัญกับมุมมองส่วนตัวของแต่ละคน
comment44:เป็นแนวคิดที่ดี
แต่จากประสบการณ์ส่วนตัวที่ได้พบมา
ผู้หญิงลักษณะนี้สุดท้ายแล้วจะโสด
แล้วก็บ่นว่าไม่มีใครมาจีบ ผู้หญิงดีๆ ไม่มีใครชอบ
ชอบแต่พวก เฟคๆ 
ส่วนสาวๆ ที่น่ารักบอบบางน่า ทนุถนอม ตอนนี้กลายเป็นเจ้าหญิงไปแล้ว

ไม่ต้องทำตัวให้เท่าเทียมกับผู้ชายหรอกครับ เพราะจริงๆ มันก็เท่ากันอยู่แล้ว
ธรรมชาติให้ผู้หญิงและ ผู้ชายถนัดกันคนละอย่าง มีดีกันคนละอย่าง เพื่อจะได้
ร่วมกันแชร์ข้อดีเมื่อใช้ชีวิตร่วมกัน 
ถ้าคุณผู้หญิงใช้ข้อดีที่คุณก็มีอยู่แล้วอย่างเต็มที่ ผู้ชายไม่หนีคุณไปไหนหรอกครับ
เว้นเสียแต่ว่าคุณละทิ้งหน้าที่ของคุณ แล้วไปแย่งหน้าที่ของเขา ก้าวก่ายหน้าที่กัน
แล้วละทิ้งไม่ทำ หน้าที่ของตัวเองครอบครัวมันจะไปกันได้เหรอ

นอกเสียจากว่าคุณจะเหมาทำทั้งหมด ไหวเหรอครับ? 
จิตใต้สำนึกคุณบอกอยู่แล้ว ว่ามันไม่ไหวโดยที่คุณไม่รู้ตัว

คุณจะต่อต้านชีวิตคู่โดยที่คุณไม่รู้ตัวเช่นกัน 
สุดท้ายผลลัพธ์มันก็จะเป็นแบบบรรทัดแรกๆ ที่ผมเขียน
comment44-1:เห็นด้วย
comment45:ผู้หญิงเข้มแข็งพึ่งตัวเองได้เป็นสิ่งที่ดีค่ะ เห็นด้วยในบางส่วน (อย่างเรื่องกระเป๋าตัง)

แต่ต้องแยกให้ออกระหว่างเข้มแข็ง กับก้าวร้าวนะคะ เพราะส่วนใหญ่ที่เจอเป็นพวกก้าวร้าวค่ะ
พวกนี้จะคิดเสมอว่าตัวเองเท่าเทียม แต่ก็ยังชอบเรียกร้องหาความเท่าเทียมอยู่เสมอเช่นกัน
comment46:เราหาเงินได้เองตั้งแต่เด็ก ๆ เลยค่อนข้างไม่ง้อหรือพึ่งพาผู้ชายมากนัก

แต่บางทีก็โชคร้าย เจอผู้ชายที่ให้เราออกให้ทุกสิ่งอย่าง

เดี๋ยวนี้โลกมันเปลี่ยนไปแล้วจริง ๆ
comment47:ควรจะรณรงค์มานานแล้วนะครับ

ความคิดทึ่จะให้แฟนเลี้ยงควรจะหมดจากโลกไปได้แล้ว

ทั้งเรื่องหาเงิน  ลงทุน  เลี้ยงดูลูก  ทำงานบ้าน  มันควรจะเป็นเรื่องทึ่ช่วยกันทำช่วยกันคิด

หาเมียหาง่ายมากครับ  แต่หาเพื่อนคู่คิด และคู่ชีวิต  มันยาก
comment48:ผู้หญิงแบบเจ้าของกระทู้ ผู้หญิงในฝันของผมเลยครับ เก่ง ฉลาด มีวิสัยทัศน์ มีวิชั่น ไม่ดักดานอยู่กับความคิดเก่าๆ คลำคลึก ไม่ดักดาน มีความคิดเป็นของตัวเอง ชักอยากเห็นหน้าเจ้าของกระทู้แล้วสิ
comment49:เห็นด้วยกับจขกท.ค่ะ ผู้หญิงควรพึ่งพาตัวเองได้ อยู่ด้วยตัวเองได้ 
ไม่ได้หมายความว่า ถ้าพึ่งตัวเองได้ จะเชิดหน้าไม่เอาใคร 
เกิดเจอคนดีๆ ที่ทำให้ชีวิตมีความสุขขึ้น ก็ดีไป แต่ถ้าเจอผู้ชายแย่ๆ ก็ไม่ต้องตกเป็นเบี้ยล่าง

ขอเสริมนิดนึงว่า การพึ่งพาตัวเองของผู้หญิง นอกจากเรื่องเศรษฐกิจ การเงินแล้ว ควรเป็นด้านจิตใจด้วย
ผู้หญิงหลายคนที่เรารู้จัก เงินเดือนเป็นแสน แต่ยอมให้ผู้ชายเลวๆ ปั่นหัวเล่นเพราะกลัวเค้าไม่รัก กลัวต้องอยู่คนเดียว
(ถ้าโดนมันหลอกแล้วไม่รู้ก็พอว่า แต่นี่รู้ทั้งรู้)
comment50:ยกมือด้วยคนคะ เรารายได้เยอะกว่าสามีคะ แต่ก้ไม่ได้จะไปข่มอะไร ที่ผ่านมาตั้งแต่เป็นวัยรุ่น คบกับใครก้ไม่เคยจะเอาเปรียบคะ ปัจจุบันแต่งงานมา ก้ยังใช้คติเดิม เราให้อิสระสามีเหมือนที่เค้าให้เราคะ เงินเค้าหาเค้าก้น่าจะมีได้ตัดสินใจเองว่าอยากใช้ทำอะไร การจะไปดึงเงินเค้ามาหมดละให้ไปเป็นรายวันไปทำงาน เราก้ไม่อยากจะทำคะ คิดสะว่าถ้าเค้ามีเงินเยอะในตัวละอยากไปจ่ายให้ ญ อื่น ถ้าไม่รู้ก้ไม่เป็นไรคะ ถ้าจับได้เราจบทันทีคะ ไม่ต่อรองอะไรคะ ไม่รักกันก้ไป เราก้ยังไปต่อของเราได้ เพื่อนรอบตัว มีแบบมีจุดยืนมากคะ ต้องรวยเท่านั้น สนับสนุนมากเลยคะกระทู้แบบนี้
comment51:เห็นด้วยยยยยยยยยยยย!! รู้สึกแย่มากที่ผู้หญิงถูกมองว่า เห็นแก่เงิน หาแฟนรวย จับผู้ชายรวยๆ ฯลฯ ส่วนตัวเชื่อว่าผู้หญิงแบบนั้นมีอยู่จริง แต่ไม่อยากให้มันกลายเป็นเรื่องปกติไปในสังคม ไม่อยากให้เด็กวัยรุ่นผู้หญิงมีความคิดที่ว่า มีแฟนไว้เพื่อแบบนี้ เลี้ยงข้าว เลี้ยงหนัง ไปรับ-ส่ง ฯลฯ (มีเพื่อนคนหนึ่งคิดแบบนี้เลย แล้วก็มานั่งเสียใจ ว่าแฟนไม่ค่อยดูแล) ผู้หญิงควรดูแลตัวเองได้ และสนับสนุนให้กลับมารักตัวเองค่ะ
comment52:อ่านแล้ว เราคงไม่ค่อยเข้ากับกระทู้น้ีเท่าไหร่แหะ ชีวิตตอนนี้ทำงานมีเงินเดือนของตัวเองไปด้วย + เกาะสามีกินไปด้วย เงินเดือนเรา เราเก็บและให้พ่อแม่ า่วนเงินเดือนสามี แบ่งให้สามีใช้และเราใช้ อยากได้อะไรก็ใช้แต่เงินสามี -*- คือมีชีวิตที่พึ่งสามีสุดๆ แสดงตัวให้สามีรู้ว่า ชั้นขาดเธอไม่ได้นะตลอดเวลา แต่ก็รู้ว่าอนาคตเป็นสิ่งไม่แน่นอน เราก็เลยยังต้องทำงานไปด้วยแต่ก็ไม่สามารถทุ่มเทให้งานได้มาก เลยต้องเลือกงานที่ทำได้เรื่อยๆ แต่ข้อเสียคือไม่มีโอกาศเติบโตมากนัก ก็เราเลือกให้ครอบครัวมาก่อนนิ เราทำให้สามีรู้สึกเสมอว่าเค้าคือผู้นำ ตั้งแต่แต่งงานกันมาเค้ามีความรับปิดชอบมากขึ้น ทำงานหนักจนได้เลื่อนตำแหน่งและขึ้นเงินเดือนมาก เหมือนมีครอบครัวเป็นแรงผลักดัน อยากจะบอกว่าบางครั้งผู้หญิงก็ควรฉลาดในการใช้ชีวิตคู่ด้วย ลดความหยิ่งลงบ้าง
comment53:วิธี ยืนให้สวยที่ สุด  คือ ยืนด้วย ขาของตัวเองค่ะ
comment54:เมื่อก่อนเราเป็นเหมือนกันกับ จขกท เลยค่ะ อยู่คนเดียว ทำอะไรเองได้ไม่ต้องพึ่งใคร ไปไหนมาไหนกับเพื่อนๆ ถือว่าเป็นผู้หญิงเข้มแข็งอีกคนเลย แต่ตอนนี้มีแฟน เริ่มทำอะไรด้วยตัวเองไม่ได้ล่ะ ไปไหนต้องตัวติดกันกับแฟน บางครั้งก็อึดอัดนะ รู้สึกว่าไม่เป็นตัวของตัวเอง ข้อดีของการมีแฟนมีคนดูแลใส่ใจมันก็ดีนะ แต่ข้อเสียมันก็มีบ้าง คือบางครั้งความคิดเห็นไม่ตรงกันก็ทะเลาะกัน ผิดกับตอนที่อยู่คนเดียว อยากทำอะไรก็ทำไม่มีใครมาด่ามาบ่น ตอนนี้เรากำลังคิดอยู่ว่า จะอยู่แบบมีแฟนต่อไป หรือจะกลับไปโสดอยู่คนเดียวเหมือนเดิม....เฮ้อคิดมาแล้วพี่เพลีย
comment55:เราอยู่ในภาวะจำยอมของการพึ่งตัวเอง ก่อนหน้านี้เป็นแฟนกัน เราพึ่งผู้ชายซะส่วนมากและเค้าก้อทำด้วยความเต็มใจ

พอแต่งงานกัน เราก้อก้อพึ่งเค้าน้อยลง จัดการชีวิต บริหารเรื่องต่างๆในครอบครัวได้ในระดับนึง

พอมีลูก เราพึ่งตัวเองทุกอย่าง.....เค้ามีหน้าที่แค่ทำลูกและให้เงินใช้จ่ายเลี้ยงลูก

ไม่รู้เรามีความคิดเห็นแย้งกับ จขกท รึเปล่านะ แต่เราอยากบอกว่า การพึ่งตนเองในภาวะของคนมีลูก....มันเหนื่อยมากกกกกกก

แตในเรื่องของสาวๆโสดๆ เราก้อเห็นด้วยนะในการยืนด้วยขาของตนเอง
comment56:ส่วนตัว แฟนบอกว่าถ้าแต่งงานแลัวไม่อยากให้ทำงาน

เพราะอยากให้เรามีเวลาให้ลูก ช่วยกันขายของที่บ้าน 

แล้วก็ใช้เงินเค้าไรทำนองนี้

ส่วนตัวค่อนข้างต่อต้านค่ะ ไม่ชอบความรู้สึกที่ต้องขอเงินใคร รายละเอียดมันเยอะนะคะ 

ผญ บางทีซื้อของไร้สาระ ของที่อยากได้ กลัวว่าถึงเวลาจะมายุ่ง มาว่า ทำนองนี้ค่ะ 555+ 

ทำงานหาเงินเอง อยากซื้อไรก็ซื้อได้ 

ถ้ามีลูกแล้วค่อยคิดอีกที ว่าจะทำยังไงให้มีเวลาให้เค้า เยอะๆ ไม่ใช่ทำงานกลับบ้านมาแล้วลูกหลับไปแล้ว
comment57:ตั้งแต่เราเรียนจบมาไม่เคยขอเงินทางบ้าน มีแค่ช่วงนึงที่อินดี้ออกจากงาน แล้วไม่มีตังค์จ่ายค่าหอ 
หลังจากนั้นก็เป็นคนจ่ายมาตลอด จ่ายเงินเดือนให้น้องที่เรียนมหาวิทยาลัย จ่ายเงินซื้อของให้แม่ทุกครั้งที่กลับบ้าน
แม่จะตเติมบ้านใหม่ก็จ่าย....เรายังมีสุขภาพร่างกายแข็งแรง สมองให้การได้ดี ทำไมจะต้องไปแบมือขอเงินผู้ชาย
มีแฟนมาหลายคนก็ไม่เคยขอให้เค้าซื้ออะไรให้ ค่าข้าวเค้าก็เลี้ยงบ้างตามโอกาสพิเศษ ไปเดทก็หารกันตลอด
เราหาเงินเลี้ยงตัวเองได้ทำไมต้องให้ผู้ชายเลี้ยงด้วยคะ 
เงินเดือนเราแซงหน้าเค้าด้วยซ้ำค่ะ
comment58:เริ่มด้วยเวลาที่ผู้หยิงทำอะไรผิดพลาด แล้วมีคนต่อว่า แล้วเราไม่ใช้คำพูดว่า ทำไมต้องว่า เพศแม่แบบนี้ 
เราว่า อะไรหลายๆอย่างก็คงดีขึ้นมากกว่านี้ 

บางทีอดไม่ได้ อยากจะเท่าเทียม พอเค้าทำให้เท่าเทียม ชอบเอาคำว่า อย่าว่าเพศแม่ อย่าว่าเพราะเป็นผู้หญิง มาเป็นข้ออ้างตลอดๆๆ

แม้แต่เรื่องการได้ที่นั่งบนรถเมล์ ซึ่งยกเว้นกรณี คนท้อง หรือ คนมีลูกเล็ก และคนพิการ คนชรา (ที่เราเห็นว่าที่อื่นก็ทำแบบเดียวกัน ไม่มีสตรีเฉยๆนะคะ ) เราว่า การเป็นเพศหญิงไมได้อ่อนแอจนถึงขนาดต้องให้ใครมาประคบประหงมขนาดนั้น ถ้าทำได้ตั้งแต่เรื่องเล็กๆแค่นี้ คำว่า "ผู้หญิงพึ่งตัวเอง" ก็คงไม่ไกลเกินไปหรอกค่ะ
comment59:หญิงกับชายธรรมชาติสร้างมาให้เท่าเทียมกัน. แต่หน้าที่ต่างกัน. หญิงอุ้มท้อง ผู้ชายชอบเป็นผู้นำ   ฯลฯ  เห็นด้วย1000%.  ที่ผู้หญิงต้องพึ่งตัวเองได้. หาเลี้ยงตัวเองได้  แต่ผู้หญิงก็ต้องรู้หน้าที่ของตนเองคืออะไร หน้าที่ของผู้ชายคืออะไร ต่างทำหน้าที่ของตัวเองไป. การที่ผู้ชายรับภาระใช้จ่ายไม่ได้หมายถึงผู้หญิงอ่อนแอ. เขาทำหน้าที่ของเขา. ส่วนผู้หญิงก็รู้จักเก็บเงินหาทรัพย์    เพื่ออนาคตตนเองและครอบครัว  การรับเงินจากผู้ชาย. หรือชายเลี้ยงดู ทำให้หญิงอ่อนแอจึงไม่เห็นด้วยทั้งหมดค่ะ.  คนอ่อนแอย่อมอ่อนแอวันยังค่ำ คนเข้มแข็งต่อให้มีคนเลี้ยงดูหรือไม่ย่อมเข้มแข็งวันยังค่ำ
comment60:เราเป็นคนนึงค่ะที่คิดมาตลอดว่าจะไม่พึ่งสามี และจะต้องหางานที่เงินเดือนเพียงพอสำหรับการเลี้ยงลูกโดยไม่มีสามีได้ ไม่ว่าจะกรณีที่เลิกกันหรือเสียชีวิต
เราว่าอนาคตมันไม่แน่นอน แม่เราตอนแรกก็เป็นแม่บ้านอยู่ดีๆ พอพ่อไปมีอีกบ้าน แล้วต้องเลิกกันแบบกระทันหัน กลายเป็นว่าตอนนั้นต้องไปหาหยิบยืมเงินญาติ เพื่อมาจ่ายค่าเทอมเรา
จากนั้นมาแม่ต้องมาเริ่มต้นออกไปทำงานนอกบ้านตอนอายุเกือบ 40 

ส่วนเพื่อนสามีทำธุรกิจส่วนตัว ตัวเองเป็นแม่บ้านเลี้ยงลูกไม่ได้ทำงาน อยู่ๆสามีเสียชีวิต มันเหมือนโลกมืดไปหมด กว่าจะตั้งสติได้และเริ่มหางานใหม่ก็หลายเดือน

ตั้งแต่นั้นมาเราคิดเลยต้องเตรียมตัวทุกวันให้พร้อมกับการที่วันนึงไม่มีเค้า และเราต้องอยู่ให้ได้
comment61:ขอบคุณทุกๆความเห็นค่ะ
ทั้งที่เห็นด้วย,ไม่เห็นด้วยและแนะนำว่าตรงไหนคือจุดที่พอดี
เนื้อหาในกระทู้นี้ก็มาจากการกลั่นกรองระดับนึงเท่านั้น
พอเราอ่านความเห็นอื่นๆและประสบการณ์ของแต่ละท่านก็ได้ความคิดใหม่ๆ
เอามาปรับกับตัวเองให้พอดีกว่าเดิม ขอบคุณค่ะ
comment62:เห็นด้วยเป็นอย่างยิ่งเลยค่ะ 

การพึ่งพาตนเองของผู้หญิงแรก ๆจะลำบากหน่อยเมื่อทำได้สักครั้งสองครั้ง มันจะรู้สึกดีมาก ๆ

แต่ผู้หญิงส่วนมากในปัจจุบัน จะใช้จ่ายเกินตัวไปมาก โดยเฉพาะวัยรุ่น และวัยแรกทำงาน

ค่านิยมในกลุ่มทำให้คนที่ยับยั้งใจตัวเองไม่เป็น กระโจนเข้าหาผู้ชายที่มีเงิน(ล่อ) แม้ชายบางคนไม่เต็มใจแต่หญิงก็จะแย่งชิงมา เพื่อแค่เงิน

ทำให้มีค่านิยมแบบผิด ๆการจะสร้างค่านิยมใหม่ ๆให้สาวมั่นยุคปัจจุบัน ยากพอ ๆกับทำให้ผู้ชายมีภรรยาคนเดียวไม่มีบ้านเล็กบ้านน้อยเลยล่ะค่ะ

ส่วนตัวเราเองพึ่งพาตนเองจนชินแล้วอย่างที่บอกค่ะ แรก ๆยากสักหน่อย พอผ่านมาได้ คำว่าผู้หญิงหน้าเงิน หายไปจากชิวิตเราเลยทีเดียว 

สิ่งที่ตามมาคือการได้รับการให้เกียรติและความเกรงใจจากเหล่าผู้ชายมากขึ้น  และผลที่ได้อีกอย่าง คือชีวิตโสด มันดีอย่างนี้นี่เอง
comment63:ขอ คอมเม้น ก่อน อ่าน คอมเม้น อื่นๆ 
กรี๊ดดดดด โดน อ่ะ เราคนนึง ที่ มี แฟนฝรั่ง ซึ่ง ทุกคน คาดหวังว่าจะต้องมีผัวรวย คือ ที่ผ่านมา เรา เก็บเงินเรียน ป.โท เอง , ตอนนี้ซื้อรถเอง และ กำลังจะซื้อบ้านเอง แฟน(เก่า) ช่วยบ้าง ออกพวก ค่าบ้าน น้ำ ไฟ แต่ เรา ยืน ด้วยตัวเอง ด้วยเงินเดือน ครู น้อยๆ
comment64:จขกท.คิดเหมือนเราเลย...
comment65:พึ่งตนเองตลอดค่ะ  เพราะไม่มีแฟน  ฮ่า
ทุกวันนี้ก็ขับรถเอง ผ่อนรถเอง กำลังจะซื้อบ้านใหม่ก็เงินตัวเอง   ท่าทางจะไม่ต้องรอเรือนหอจากใคร  เงินเก็บ ประกันสุขภาพ ประกันชีวิต  เตรียมไว้หมดและ  
ยังไม่ถึงเลขสามนะ  แต่ปลงกับชีวิต  ถ้าหาคู่ชีวิตดีๆไม่เจอก็คงต้องพึ่งตนเองไปจนตายอ่ะแหละ  ทุกวันนี้กินข้าวกลางวันคนเดียว  ขับรถกลับบ้านคนเดียวจนชินแล้ว  บางทีก็อิจฉาคนมีแฟนนะ  เครียดๆก็ระบายให้ฟังได้   นึกความรู้สึกคนมีแฟนไม่ออกจริงๆ
comment65-1:อย่านึกเลยค่ะ นึกไม่ออกหรอก ต้องมีเอง อิอิ

หากได้แฟนดี ๆ สวรรค์ชัด ๆ 

หากได้แฟนไม่ดีล่ะก็ นรกดี ๆนี่เองค่ะ 

แต่ว่าอยู่เป็นโสดเถอะค่ะ มันดีที่สุดแล้ว (จากคนเคยมีแฟน)
comment65-2:อย่าหาเหาใส่หัวค่ะ เวลาแกะมันไม่ได้ง่ายอย่างเหาค่ะ
comment66:ขอแชร์ไปให้ ผบ ที่เคารพดูหน่อยนะครับ...
comment67:คุณ จขกท เคยมีแฟนดีๆ ซักคนหรือเปล่าคะ ?

คนสองคนที่รักกัน ดูแลกัน เค้าไม่เอาเรื่องนี้มาเป็นประเด็นหรอกค่ะ

คนที่ชอบเม้าท์คนอื่นว่าคบผู้ชายเพราะเงิน เราว่าคนพวกนั้นเป็นพวกมีปมด้อยในชีวิตแน่นอน

คนที่มี self-respect เค้าไม่เลือกคู่ครองด้วยสิ่งที่ฉาบฉวยแบบนั้นหรอกนะคะ
comment68:คนเราจะผู้หญิงหรือผู้ชายก็ควรพึ่งพาตัวเองได้ทั้งนั้นครับ ไม่ว่าจะอยู่ในสถานะไหน แต่ถ้ามันมีเหตุ
ที่ทำให้ต้องพึ่งพาอีกฝ่ายด้วยเหตุจำเป็นใดๆ มันก็ไม่ใช่เรื่องผิดครับ

เรื่องการประสบความสำเร็จ มันมีทั้งผู้หญิงและผู้ชายนั่นแหละครับ อย่างเรื่องผู้หญิงชอบผู้ชายที่เงินที่ชอบพูดกัน 
คุณต้องไม่ปฏิเสธความเป็นจริงเสียก่อนว่า ผู้หญิงที่รักสบายและมองเงินผู้ชายมันมีอยู่จริงและก็มีคนคิดแนวนี้
กันเยอะด้วย ไม่ใช่เรื่องที่อุปโลกขึ้นมา คุณก็จะเข้าใจมากขึ้นครับ

แต่เท่าที่ผมอ่านเนื้อหาของ จขกท. เน้นไปทางเรื่องการเงินเสียมากกว่า ทั้งๆที่จริงแล้ว การพึ่งพาตัวเอง
มันมีเรื่องมากกว่านั้นเยอะ เรื่องการเงินมันเป็นแค่เสี้ยวนึงของทั้งหมดเท่านั้น

และสถานะของบุคคลต่างๆก็ทำให้การพึ่งพาตัวเองต่างกันด้วย อย่างเช่น สถานะของการแต่งงานหรือความ
เป็นครอบครัว นอกจากการพึ่งพาตัวเองแล้ว มันยังรวมไปถึงการพึ่งพากันและกันทั้งยามทุกข์และยามสุขด้วย
ไม่ใช่เอาแต่พึ่งพาตัวเองเพียงอย่างเดียว

หรือ ที่คุณกล่าวถึงเรื่องการเดท ที่ผู้ชายออกเงิน ค่ากิน ค่าเที่ยวให้ ผมว่าใครออกให้ใครก็ไม่เป็นการดูถูกตัวเอง
หรือดูถูกอีกฝ่ายหรอกครับ ผู้ชายออกให้ก็เพราะอยากแสดงความเป็นสุภาพบุรุษให้เห็น ส่วนผู้หญิงเองส่วนใหญ่
ก็คาดหวังว่าผู้ชายจะออกให้เพราะเหมือนเป็นธรรมเนียม แต่พอคบกันจริงๆก็มักจะเริ่มแชร์กันหรือผลัดกันออก 
โดยเฉพาะถ้าการเงินผู้ชายไม่ได้ดีอะไรมากนัก ผมว่ายุคนี้มันก็แฟร์ๆกันมากขึ้นแล้วนะครับ

และอย่างที่คุณบอกว่าใช้กระเป๋าร่วมกันจะทำให้อ่อนแอ ใช้จ่ายเกินตัว ผมว่าอันนี้มันเป็นที่นิสัยส่วนบุคคลแล้ว
ล่ะครับที่ไม่วางแผนการเงินให้ดี

เรื่องคู่ครองให้เกียรติมากขึ้น ถ้าพึ่งพาตัวเองได้ ผมว่ามันเกี่ยวกันน้อยครับ การแต่งงานครองเรือนร่วมกัน
มันควรให้เกียรติกันตามความเหมาะสมอยู่แล้วครับ ต่อให้ผู้หญิงเป็นแม่บ้านเลี้ยงลูกไม่ทำงานก็มีเกียรติเท่ากับ
ผู้ชายที่ทำงานหาเงินเข้าบ้านเช่นกัน ต่างคนต่างหน้าที่แต่สำคัญด้วยกันทั้งนั้น ถ้าผู้ชายหรือผู้หญิงคนไหน
มองคุ่ครองของตัวเองต่ำกว่าเพราะหาเงินไม่ได้ นั่นคือนิสัยเสียของบุคคลครับ ไม่ใช่ของเพศใดเพศหนึ่ง

แนวคิดที่พยายามสร้างความเท่าเทียมกันเป็นสิ่งดีครับ แต่หลายครั้งที่คนเรามักลืมมองไปว่าแนวคิดบางอย่าง
มันกลับทำให้เกิดการแบ่งแยกโดยไม่รู้ตัวได้ถ้าเราไม่กรองแนวคิดและตกผลึกให้ดีเสียก่อน
comment69:เราเข้ามายืนยันและสนับสนุนอีกเสียงค่ะ

ว่าเราคิดแบบคุณ จขกท และ เรามีแฟนค่ะ 

ผู้หญิงทุกคนมักจะมีโมเม้นท์หนึ่งว่า เราอ่อนแอ และเราต้องการการปกป้องจากคนที่เรารัก จริงมั้ยคะ ?
ความคิดนี้ไม่ผิดเลยค่ะ แต่อย่าบ่อยค่ะ มันทำให้เรารู้สึกว่า เราต้องพึ่งเค้าตลอดเวลา ทั้งที่ความจริงแล้ว
ก่อนหน้าที่เรามีเค้า เราก็ดูแลตัวเองได้ไม่ใช่เหรอคะ 

แฟนเรา จะเรียกได้ว่า รวยก็ใช่ค่ะ บ้านมีเงินค่ะ แต่สำหรับเรา เราไม่เคยพึ่งพาเงินเค้า เพราะเราไม่คิดจะคบเค้าด้วยเงินอยู่แล้ว

กินข้าว > หาร 2 หรือ บางทีเค้าจ่ายมากกว่านิดหน่อย
ไปเที่ยว > เค้าออกค่าที่พักเดินทาง เราออกค่าอาหาร
ดูหนัง > หาร 2 หรือผลัดกันเลี้ยง
ไม่สบาย > ไป รพ เองค่ะ ยกเว้นเค้าอาสาไปส่ง

ถือกระเป๋าไม่ต้อง ของขวัญไม่เคยได้ และเราให้เค้า มากกว่าที่เค้าให้เราซะอีกค่ะ 
บ้านใกล้กัน แต่ไม่จำเป็นต้องเจอกันทุกวัน 

เราทำงาน มีเงินเดือน พึ่งตัวเองได้ และกล้าที่จะแสดงความคิดเห็นของเราเสมอ 
เราแชร์ความคิดของเรา ปรับเข้าหากันด้วยเหตุผล อะไรยอมได้ยอม 
อะไรที่ไม่ชอบ ต้องพูด และมันสบายใจทั้งสองฝ่ายค่ะ

เราจะเบื่อมาก เวลาที่คนบอกว่า โหยย ดีจัง มีแฟนรวย หรืออะไรทำนองนี้ 
คนพูดเค้าอาจชมด้วยความยินดี แต่สำหรับเราแล้ว ไม่ชอบเลยจริงๆค่ะ
comment70:สังคมที่ผมอยู่มีแต่คนมีเงินทั่งนั่น คงไม่มีใครหวังเงินหรอก ทั่งผู้ญผู้ช

มีแน่นอนผู้ญที่หวังเงิน และไม่หวังเงิน เพราะเรามีหลายสังคมมากนะครับ
comment71:แต่งงานแล้ว 
เมีย : ถือเงินทั้งหมด บริหารเงินทั้งหมด
ผัว : ได้วันละ 60 ไปทำงาน สบายใจ ไม่ต้องคิดไร ใช้วันละ 60 ไป

แล้วถ้า ผัว จะมีเมียน้อย เชิญค่ะ
ถ้าหมดรักลูกเมียคงไม่ยื้อให้อยู่ 
เงินทอง สมบัติ ทั้งหมด ชื่อลูก ชื่อเมีย 
ผลประโยชน์ประกัน ชื่อลูก 

งานบ้าน แบ่งครึ่ง ไปเลย
ยุติธรรมดี 

เราคิดถึงอนาคตลูกมาก่อน 

ปล. นี่เป็นแค่มุมเล็กๆ ในชีวิตคู่ 
มันมีทั้งทุกข์ ทั้งสุข ปะปนกันไป 

ความเข้าใจและการยอมรับในตัวตนของคู่ครอง สำคัญที่สุด
comment72:ก่อนอื่นต้องเข้าใจ หลักแฟมินิส กันจริงๆ ก่อน

ผมเห็นด้วยนะ แต่อย่างนึงที่ต้องแก้ไขก็ คือ แนวคิดแบบ benevolent sexism เราจะเห็นได้ชัดเจนเลยว่า ผู้หญิง ชอบอ้างเพศแม่ ในการเอาเปรียบคนอื่น และกระแสสังคม มักจะเอื้ออำนวย เห้อๆๆ

และ ไม่เห็นด้วยที่จะให้ ผู้หญิงเข้าข้างกันเอง ถ้าสังคมเท่าเทียมทางเพศกันจริงๆ เราต้องเคารพซึ่งกันและกัน เวลาตัดสินเรื่องต่างๆ ต้องมองเป็นกลาง ไม่ใช่เข้าข้างเพศสภาพของตนเอง สังคมปัจจุบัน ถ้าเกิดอะไรขึ้น ผู้ชายมักจะถูกตั้งแง่ ไว้ว่าผิดเสมอ ซึ่งไม่เป็นความจริงเสมอไป เช่น กรณี นักร้องชาย กับนักแสดงสาว คนนึง ซึ่งเป็นข่าวเมื่อหลายปีก่อน ไม่ยอมตรวจ DNA สุดท้าย ความจริงก็ปรากฎ

และเรื่องกฎหมาย ข่มขืนอีก ที่ว่าจะให้เพิ่มโทษ คือ กฎหมายมันแก้แล้ว ว่า ทุกเพศ สามารถข่มขืน และเป็นฝ่ายถูกข่มขืนได้ แต่ยังไง ในทางปฏิบัติ เราก็จัดการได้แต่ ชาย ข่มขืน หญิงได้อย่างเดียวอยู่ดี บางทีแม้แต่ ชาย ข่มขืน ชาย ก็ไม่เป็นประเด็นที่สนใจของสังคม

ในเรื่องของ penis amputation ด้วย ในไทยนี่ ดังพอๆ กับ วัยรุ่นท้องมากที่สุดในเอเชีย เลย กฎหมายมันอ่อน โทษแค่ทำให้เสียอวัยวะเอง
ถ้าเป็นที่ อเมริกา เคยเห็นคดีแบบนี้อยู่ เขาตัดสินให้จำคุกตลอดชีวิตเลย และเขาใช้ common law ดังนั้นกรณีอื่น ก็น่าจะตัดสินเหมือนกัน
comment73:เป็นการเริ่มต้นที่ดีครับ ขอสนับสนุน

อาจจะยากเพราะเราโดน materialize ไปก็เยอะ
ความต้องการได้ของคนเรามันก็เยอะขึ้น
อยากได้โน่น-นี่ แต่ไม่มีตัง ทำไงดี
ทางง่ายคือหาคู่รวย ซึ่งเป็นทางออกที่หลายๆคนชอบ

ชอบความคิดของจขกท.ครับ อยากเห็นทุกคนเป็นแบบนี้ ไม่ว่าหญิงหรือชาย
comment74:ขอเห็นต่างนะคะ เราว่าไม่ว่าคุณจะเป็นแบบใหนคุณก็ "มีคุณค่า" ในตัวเองเสมอผู้หญิงหลายคนอาจให้ความสำคัญกับครอบครัวเพราะต้องการดูแลเอาใจใส่ลูกและครอบครัวให้เต็มที่เพื่อให้เติบโตเป็นคนดี บางคนอาจเลือกทำงานเคียงบ่าเคียงไหล่ ทั้งนี้ขึ้นอยู่กับคู่ชีวิตของคุณว่าจะเห็นคุณค่าสิ่งนี้ใหม แต่ตัวคุณเองต้องอย่าลดคุณค่าของตนเอง เห็น coffee bean by dao มั้ยค่ะคุณดาวเป็นแม่บ้านมาตลอดพอธุรกิจสามีล้มยังสามารถสร้างร้านเค้กจนขยายสาขาได้ซึ่งก็เป็นการดึงจุดเด่นคือความเป็นแม่บ้านที่ทำอาหารอร่อยมาประกอบอาชีพ

ปล.เราอยู่ในกลุ่มที่มีรายได้ที่สามารถเลี้ยงทั้งครอบครัวอย่างสุขสบายและไม่เคยขออะไรจากแฟน แต่เราก็นับถือคนที่เสียสละหลายอย่างเพื่อมาทำหน้าที่แม่และภรรยา ยิ่งในสภาวะที่สังคมยอมรับความสามารถของผู้หญิงและ เจ้าตัวเองจบการศึกษาที่สามารถต่อยอดได้ดี รวมทั้งเราเห็นเพื่อนหลายคนที่แต่งงานได้สามีมีฐานะและมีส่วนสำคัญในการขยายกิจการของสามีให้เติบโตมากขึ้น

มีตัวอย่างหนึ่งเพื่อนเราคนนึงแต่งงานตั้งแต่อายุน้อยกับสามีที่ฐานะดีและช่วยกิจการสามีจนขยายใหญ่โต วันนึงมีปัญหาสามีบอกว่าเธอมาเกาะเค้ากิน เพื่อนเราหักดิบออกมาแต่ตัวมาหางานทำ ด้วยความสามารถที่เคยบริหารงานให้สามี กลายเป็นได้เลื่อนตำแหน่งเร็วมาก ส่วนสามีพอไม่มีภรรยาก็พบว่ามีปัญหาหลายอย่างที่ตนเองไม่มีเวลาจัดการเอง และมีปัญหาจุกจิกเกิดขึ้นมากมาย (เคยพาคนที่กำลังจีบใหม่ๆมาบริหารแต่ทำไม่ได้) สุดท้ายต้องมาง้อเพื่อนเราอยู่หลายเดือน ในที่สุดเพื่อนเราก็ยอมกลับไปแต่บอกว่าหากเกิดเหตุการณ์หรือคำพูดทำร้ายจิตใจอีกจะไม่ทน ผ่านมาหลายปีชีวิตครอบครัวก็มีความสุขมากขึ้นกว่าเดิม สามีก็เกรงใจมากขึ้น จะเห็นว่าถ้าเราทำเห็นคุณค่าตัวเราเองก่อน คนอื่นก็จะเห็นค่าเราเองไม่ว่าอยู่ในสถานะใหน ในกรณีนี้การที่เพื่อนเคยช่วยธุรกิจสามีทำให้ได้ประสบการในด้านธุรกิจซึ่งต่อยอดให้เพื่อนในช่วงที่ทำงานประจำ หลายคนอาจบอกว่ากลับไปทำไมแต่นั่นก็คือชีวิตที่ผู้หญิงคนนึงเลือกและเค้าก็มีความสุขดีในปัจจุบัน

ทั้งนี้เห็นด้วยกับเจ้าของกระทู้นะคะว่าผู้หญิงควรหรือสามารถที่จะยืนได้ด้วยขาตนเอง แต่ทั้งนี้เห็นต่างคือไม่เกี่ยวกับคุณค่าของคนแต่ละคน
comment74-1:ตรงๆเลย ชอบ
comment75:ตั้งแต่เคยคบมาส่วนมาก ผู้ชายจะไม่ชอบเลยนะ ถ้าเราขอหาร
เคยคบมา สามคน เคยเดท หลายคน ส่วนมากเป็นคน จีน ไต้หวัน
คนไทยก็มี
ขอผลัดกันเลี้ยงไรงี้ คือเขาไม่ยอม กินข้าวเสร็จจะเลี้ยงไอติม ไม่ยอม
บางทีต้องแย่งกันควัก ใครเร็วกว่าไรงี้ แต่จ่ายไปก่อน ก็เงินมาให้อยู่ดี
ซื้อตั๋วหนัง จะเลี้ยงป็อปคอนร์ ไม่ยอม
อันนี้คือช่วงเดท ยังไม่เคยไปถึงชีวิตคู่
เคยไปไกลสุดคือ หมั้นกัน ซึ่ง ค่าใช้จ่ายทุกอย่างตอนเขาพาเราไปเที่ยวไรงี้
ครอบครัวเขาออกให้ ไม่ใช่เราอยากได้ แต่เขาไม่ยอม
เราก็จะตอบแทนด้วยการซื้อของขวัญมีราคาให้บางโอกาส
เราเห็นด้วยกับกระทูนี้ เพราะเราก็เคยอ่านกระทู้ผ่านๆในห้องนี้
เห็น ผช หลายคนบอกโดนหลอก หรือ บ่นเรื่อง ผญ ชอบให้ซื้อของให้
เราว่า ผญ ดีๆ เค้าคงไม่ขอของพวกนี้ หรือบอกให้เลี้ยง
ส่วน ผช จะให้หารหรือไม่ให้หาร ก็แล้วแต่คนอีก เพราะ บางคนก็ไม่ยอม
มันเหมือนแบบ ไม่ยอมให้ ผญ จ่าย ถ้าเราจ่ายจะไม่ แฮปปี้มากๆ
บางที ผช เค้าก็รู้นะว่าเราก็มีเงิน จะมีเขาหรือไม่มีเราก็กิน แบบนี้ ใช้ชีวิตแบบนี้
ปกติมากสำหรับเรา เขาเลยไม่คิดไงว่าเราไปเกาะเขาหรืออะไร
แต่มันเหมือนกับเป็นความภูมิใจ ของ ผช ไรงี้ ถ้าจะให้เลี้ยงนี่ฝันเลย
ที่เราเจอมาทั้งหมด มันเป็นแบบนี้จริงๆ
comment76:เป็นความคิดที่ดีคะ...ยังไงก็แล้วแต่..

อยากฝากถึงอ.สาวสวย  จบโทจุฬาฯ สอนเปียโน วิทยาลัยดนตรีชื่อดัง / ม.รัฐดัง

ถ้าอยากรวยมากขนาดนั้น..จนถึงอยากไปเกาะสามีชาวบ้าน เพื่อหวังรวยทางลัดละก้อ

หัดเช็คประวัติผู้ชายดีๆ ว่าเค้ารวยจริง..หรือทุกวันนี้เกาะเมียกิน..ที่ผ่านมามันทำงานหรือเปล่า...งานที่มีตอนนี้ได้มาอย่างไร ( ปริญญาตรียังไม่จบเลย )..

อ.คะ ..หัดนับถือตัวเอง..ทำมาหากิน ..ขยันขันแข็ง..ก็รวยได้นะคะ..อย่าคิดรวยทางลัดอย่างที่เป็นอยู่เลยคะ

อ.ออกสวย..ความรู้ก็สูง..ไม่น่ามีความคิดโง่ๆ ต่ำๆ อย่างนี้เลยนะคะ

ถ้าอยากรวยต้องพึ่งตัวเองนะคะ...
comment77:เราก็เป็นคนนึง ที่พึ่งตัวเองมาโดยตลอด ทำงานหาเงินใช้เอง ส่งให้พ่อแม่ ซื้อรถเอง หัดขับรถเอง จนกระทั่งเมื่ออายุ 27 แม่บอกให้แต่งงาน (คลุมถุงชน) เราก็แต่ง เพราะคิดว่าแม่จะมีความสุข แล้วชีวิตก็ลงนรก ตั้งแต่แต่งงาน เพราะเรามีลูก 2 คนโดยไม่ได้วางแผน แล้วทุกวันนี้อยากเลิก อยากเป็น Single Mom ไม่อยากง้อผู้ชายคนนี้อีกต่อไป เราก็กำลังพยายามอยู่!!!
comment78:ผู้หญิงสมัยนี้เห็นเเก่ตัวสุดๆ อะไรๆก็ต้องให้ผู้ชายเสียสละ ทำตัวไร้ค่าจริงๆ

title:เส้นบางนาตราดนี่เค้าย้อนศรกันเป็นปกติ จนไม่ต้องกลัวรถขับตามทางแล้วหรอครับ
comment:พอดีช่วงวันสองวันที่ผ่านมา มีโอกาศปั่นจักรยานใช้เส้นบางนาตราด จากอุดมสุข ยาวยันชลบุรีครับ ทั้งไปทั้งกลับ

ปั่นตามไหล่ทางไปเรื่อยๆ 

มีรถทั้งรถยนต์ ทั้งมอเตอร์ไซค์ ย้อนศร กล้าพูดว่า "เป็นร้อย" ทั้งกลางวันทั้งกลางคืนเลยครับ ยิ่งช่วงเป็นนิคม เป็นโรงงานนี่ย้อนกันแทบจะเปิดอีกเลนนึง

เข้าใจนะครับว่าถนนเส้นมันใหญ่ จะยูเทิร์น จะกลับรถทีก็ไกล ไปใกล้ๆก็ไม่อยากไปอ้อมไกล 

บางคนก็ยังดี ยังชลอ ยังขอโทษ ก้มหัวขอทาง แต่บางคนนี่สิครับ ผมปั่นไหล่ทางชิดซ้ายมา มีบีบแตรไล่ให้ผมออกขวาไปซะอีก พอผมสวนไปว่า พี่ครับ พี่ย้อนศรนะครับ

บางคนตีมึน ไปต่อ บางคนนี่ตอบสวนผมมาเลย "ก็ทำอยู่ทุกวันไม่เห็นเป็นไร" ผมนี่อึ้งเลยครับ แล้วบิดไปแบบอารมเสีย

หนักกว่ามอไซนี่รถยนต์เลยครับ มาทีเต็มเลน บีบแตรไล่ ผมต้องเสี่ยงออกขวาเข้าถนนไปเสี่ยงรถบรรทุกอีก

ขาไปว่าเด็ดแล้ว ขากลับเด็ดกว่าครับ มาครบเลย มอไซ รถตู้ รถยนต์ จักรยาน  "สิบล้อ" ยังมี

แถมมอไซบางคันไม่มีไฟหน้า แทบชนครับ อยู่ดีๆมาบีบแตรใส่ 

ปั่นผ่านก็เจอป้อมตำรวจ เจอตำรวจเยอะนะครับ แต่ทำไมไม่มีใครมาดูแลเรื่องนี้เลย 

หรือมันกลายเป็นเรื่องปกติไปแล้วครับ? ที่คนแถวนั้นจะคิดว่า เอาความสะดวก ความมักง่ายเข้าว่า คนอื่นจะเป็นอะไรก็ช่างหัวมัน เราไม่เดือดร้อน ?
comment1:รังสิตหนักกว่าบางนาตราดอีกครับ
comment1-1:นวนคร นี่ยิ่งหนัก
comment1-2:ตั้งแต่นวนครถึงพระอินทร์ราชานี่ย้อนกันทั้งวันทั้งคืนเลยคับ
comment1-3:จริงมากค่ะ ทำเหมือนเรื่องปกติทั้งๆที่จริงแล้วอันตรายมากๆ ขับมาตอนกลางคืนบางคันไม่เปิดไฟอีกต่างหาก -*-
comment1-4:หน้า ม.กรุงเทพ - กอล์ฟแมนชัน ย้อนทั้ง มอเตอร์ไซค์และรถยนต์ค่ะ
comment1-5:พระราม 2 ก็ไม่น้อยครับ
comment1-6:ตรงม.กรุงเทพ นี่รถยนต์ยังย้อน
comment1-7:ขับเส้นนั้นประจำ เจอทุกวันครับ บีบแตรไปก็ไม่สนด้วยนะ
comment2:ถ้าทางขนาน เลนซ้ายสุด จะมีเส้นตีแบ่งไว้ เป็นเลนเฉพาะของมอเตอร์ไซต์ แต่ไม่แน่ใจว่าให้มอเตอร์ไซต์ขี่สวนกันได้ หรือไม่
comment2-1:ไม่มีสิทธิสวน นอกจากมีป้ายบอกไว้
comment3:มันย้อนกันทั่วประเทศแหล่ะครับ กฏหมายไม่มีอะไรน่าเกรงกลัวแล้ว

จะข้ามถนนใหญ่ตรงลำลูกกา รถมันก็วิ่งเร็วๆ อยู่ มอไซสวนเลนมา

มาเป็นสิบคัน
comment3-1:ใช่ค่ะ ขับรถในเมืองไทย ต้องมองทาง360องศา
comment4:บางที่เราคิดว่าคนสร้างถนนมันสร้างผิดเปล่า?  คนเขาอยากใช้แบบนี้อะ!!!!
comment5:ก็คนมัน นิสัยแบบนี้
comment6:คนไทยมักง่าย
comment7:แสดงว่าคุณอยู่ประเทศไทยแล้วครับ
comment8:คนไม่มีวินัยมักง่ายเข้าว่า กับคนมีอำนาจหน้าที่แต่ไม่ทำงาน เสียดายภาษีเรือหาย
comment9:แก้ยากพวกย้อนศร มันมาจาก พ่อ+แม่

1. อบรมสั่งสอนมาไม่ดี มักง่าย

2. เลี้ยงดูไม่ดี

3. เป็นตัวอย่างที่ไม่ดี ขับห่วยๆให้นั่งดูตอนเด็กๆ

4. DNA ไม่ดี
comment10:ปรดติไปแล้วครับเส้นนี้ ผมอยูมา 6 ปี เห็นตั้งแต่ 2 ล้อ ยัน 18ล้อ
comment11:ปรดติไปแล้วครับเส้นนี้ ผมอยูมา 6 ปี เห็นตั้งแต่ 2 ล้อ ยัน 18ล้อ
comment12:คนพวกนี้คิดแค่เพียงว่า "กลัวเสียเวลา .. แต่ไม่กลัวตาย..."
comment13:ผมโทษ  " ตำรวจ " ครับ  ละเลยกันจนกฏหมายเสื่อม  ถ้าจับแล้วปรับให้หนัก  จับทุกวัน  เก็บข้อมูลบันทึกลงในใบขับขี่

 เพิ่มโทษครั้งต่อไปจนถึงขั้นยึดใบขับขี่  ดูซิจะมีใครหน้าใหนอยากฝืนทำอีก  ไม่อยากดักจับก็ติดกล้อง  วันเดียวก็ได้ทุน

 ตืนแล้ว  เรื่องตั้งด่านตอนกลางวันเลิกเถอะครับไปติดกล้องแล้วนั่งดูดีกว่า  ใช้คนแค่คนเดียวจับคนทืำผิดได้เป็นร้อย
comment13-1:ตำรวจก็ย้อนนนน
comment13-2:แล้วจะไม่โทษคนทำผิดหน่อยเหรอ
comment13-3:ผิดทั้งคู่นั่นแหละ
ตำรวจก็ขี้เกียจทำงาน ไม่เอาจริงเอาจัง
คนขับย้อนศรก็ไม่กลัวตาย
comment13-4:วันก่อนขับรถออกจากถนนเส้นนานา ถนนมันเป็น one way 

จ่าแกก็ขี่มอเตอร์ไซต์ย้อนสรมาจากทางไหนไม่รู้ 

เกือบชนแก เพราะตัวผมเองก็เร่งอยู่เพราะมันเป็นไฟเขียว

ผมก็บีบแตรด่าลั่น ยังมีการมามองหน้าผมอีก 

ที่มองหน้านี่เพราะคิดว่าตัวเองเป็นตำหนวดใช่มั้ย
comment13-5:ตำรวจผิดสินะ ใช่สิ 555 ถ้าตำรวจจับขึ้นมา ตำรวจคงผิดอีกสินะ
comment13-6:ผมว่าจราจรผิดครับ

เพื่อนผม เคยบอกว่า "อย่าเอาคำว่า ตำรวจ  ไปด่าเหมารวมกับ จราจร ครับ"
comment14:ในกรมทางหลวงเองยังขับย้อยศรกันเลย คริๆๆๆ
comment15:เป็นทุกที่ครับ
comment16:ต้องฟ้อง นาย ก. การทำผิดกฎหมายในประเทศไทย กำลังเป็นที่ยอมรับของสังคม เช่น การทำผิดกฎจราจร จอดในที่ห้ามจอดแล้วเปิดไฟผ่าหมาก จอดรถซ้อนคันดึงเบรคมือหรือเข้าเกียร์P กลับรถในที่ห้ามถ้ามองแล้วไม่เห็นตำรวจ ใช้ความเร็วเกินที่กำหนดถ้ารู้จุดตั้งกล้องและด่าน เมาแล้วขับถ้าเจอด่านจ่ายได้ก็ผ่านได้ แซงรถติดในช่องทางรถที่สวนมาแล้วไปเบียดเข้าข้างหน้า ต่อแถวต่อคิวไม่เป็นเส้นทึบกรูก็จะแทรกเข้า ไฟแดงแต่ไม่มีรถทางอื่นจะรอให้เสียเวลาทำไมฝ่าเลยดีกว่า การเปิดสนามแข่งบนถนนหลวงรวมตัวกันแล้วก็ครอบครองถนนได้ รถแท็กซี่รถตู้และอื่นๆจอดแช่ในป้ายรถเมล์ทำให้รถเมล์เข้ามาจอดในป้ายไม่ได้ต้องจอดกลางถนน พ่อค้าแม่ค้าจับจองทางเท้าเป็นที่ทำมาหากินคนต้องออกไปเดินบนถนน ติดป้ายแดงข้ามปีหรือไม่ใส่ป้ายทะเบียนหลังเป็นแฟชั่นที่นิยมทำกัน ฯลฯ
     ผมว่า สาเหตุจาก 1. กฎหมายอ่อน ที่ญี่ปุ่น คนที่ขับรถจะไม่ดื่มเลย ทำไม? 2. จิตสำนึกของคน ที่ญี่ปุ่นรถจะจอดทันทีที่มีคนในทางม้าลายยกเว้นที่มีสัณญาณไฟให้จังหวะคนข้ามหรือได้รับสัญญาณไฟแดง  3. ผู้บังคับใช้กฎหมายไม่ใส่ใจ ทำงานเหมือนไม่ได้ทำงาน
comment17:เพียบ  แถม อาทิตย์เย็น big ไบค์ วิ่งเต็มช่องทางด่วน ปาดไปมาไม่ได้กลัวรถใหญกันเลย
ขาเข้ากรุงเทพน่ะครับ
comment17-1:ทั้งเข้าและออกครับ

เดิมทีมีแต่พวกมอไซใหญ่

ณ.ปัจจุบัน wave 100 ก็เล่นด้วยช่อง super highway ถนนวิภาวดีรังสิต

ระยะหลังมันขี่เข้ามาเยอะเพราะ

"ใครๆ เขาก็ทำกันทั้งนั้นไม่เห็นจะมีปัญหาอะไรเลย"
ขับช้าๆ อยู่ซ้ายสุดก็ควายน่ะสิ
comment18:คนย้อนศรพวกนี้น่าเจอแก๊งปาหิน
comment18-1:เผอิญ 2 คนนี้ มันเป็นเพื่อนกัน
comment18-2:มันน่ะสิที่ย้อนศรปาหินเข้ามา
comment19:ย้อนกันเป็นปกติไปแล้วครับ กฎหมายมันไม่มีผลอะไรกับพวกเค้าแล้ว

ถ้าคุณอยู่ในเมือง คุณจะเห็นได้ว่าเดี๋ยวนี้มีมอเตอร์ไซค์ฝ่าไฟแดงกันมากขึ้น ขนาดแยกพระรามเก้าป้อมตำรวจตั้งโด่ๆอยู่กลางแยก พวกยังฝ่ากันออกไปเป็นฝูง
comment20:สงสัยว่าตำรวจจราจรเขาไปไหนกันหมด
comment21:เทรลเลอร์วิ่งเรียงกันมา 3 คันยังเคยเจอเลย
จากบางนาถึงชลบุรี กี่สน. ไม่เคยสนใจจับกันสักสน.เลย
comment22:ต้องแก้ตั้งแต่การออกแบบถนน
กฎจราจร
การบังคับใช้
บทลงโทษ

ให้มันเหมาะสมกับทุกชนชั้น
comment23:ไร้ระเบียบวินัย  ทำกันจนเป็นความเคยชิน     

ขอบคุณครับ
comment24:บางนาตราดเหมือน  เราจะข้ามถนนหันไปดูรถที่จะวิ่งตามศร  พอข้ามมอไซย้อนย้อนเกือบชนเรา  มันหยุดและด่าผม  ผมมึนทำไรไม่ถูก  ตกลงกูผิดใช่ม่ะ
comment25:ย้อนศร 5นาที ยูเทรินร์ที ชม.ครึ่ง
comment26:ต้องโดนชนตายติดๆกันเยอะๆก่อนครับ เดี๋ยวก็มีคนมาล้อมคอก
comment26-1:ล้อมไปเถอะ ไม่นานเดี๋ยวก็แหกคอกเหมือนเดิม คนมักง่ายเป็นสันดาน
comment27:ยูเทินไผกลับ3-4โล
แลกความเสี่ยง
ีรังสิต ตั้งแต่หน้าเชียร์
 ออกไปยันนวนคร มีเป้นระยะ
คนใช้รถประจำจะรู้ เผลอเป้นชน
ผมก้ย้อน เสียวสุดๆแต่
ยอมแลกกับเสี่ยง
ต่างๆจะเกิดขึ้น
น่าจะทีทางขนานเล้กๆสวนได้คงดี
comment27-1:ย้อนศร มันไม่ได้เสี่ยงเฉพาะคนขี่ย้อนศรอย่างเดียวนะครับ
คนที่ขับขี่มาอย่างถูกต้อง  ต้องมาเสี่ยงกับพวกย้อนศรไปด้วย
comment27-2:มักง่าย
comment27-3:ความคิดเฮียมาก
comment28:อยากให้ตัดสินแบบ

มอไซรับจ้าง ย้อนศร ถ้าจับได้เกิน 3 ครั้ง ให้ยึดเสื้อวินเลย ถือว่า ไม่รับผิดชอบชีวิตผู้โดยสาย

แต่วัน ๆ เห็นแต่มาจับกับมอไซต์วิ่งขวานี่แหละ ไม่รุ้อันไหนมันอันตรายกว่ากัน
comment29:แถวบางวัว บางปะกง รถที่ย้อนศร เป็นรถบัสรับส่งพนักงานและรถบรรทุก เห็นทุกวัน
comment30:ต้องเปลี่ยนการจราจรใหม่ ทางคู่ขนานเป็นถนนรถวิ่งสวนทางกันได้ ปัญหารถย้อนศรจะหมดไป
comment30-1:นี่แน่ใจนะครับว่าเป็นการแก้ปัญหา?
comment31:สันดานล้วนๆ จริงๆ
comment32:ทำกันจนเป็นเรื่องปกติครับ

บางที ตำรวจเองก็ทำ 

ก็ไม่อยากไปเปรียบเทียบกับประเทศอื่น 

เพราะที่สุดแล้ว มันคงขึ้นอยู่ที่ ได้รับการสั่งสอน อบรม และจิตใต้สำนึก ของคนๆนั้น ครับ
comment33:ถ้ามาอยู่แถวบางวัว บางปะกงคุณจะเข้าใจเองครับ
comment34:ต้องทำ local road ครับ ถ้าต้องกลับรถไกลๆก็น่าเห็นใจนะ
comment35:10ล้อ เอยรถพ่วงเอย ยังย้อนเลยครับ 
ออกจากซอยมามันใกล้เกือกม้ากลับรถ พี่แก ถอยหลังย้อนศร เพื่อกลับรถ
comment36:ปัญหาหลักๆคือคนที่ทำอยู่ทุกวันจนคิดว่ามันไม่ใช่เรื่องผิดนี่แหละ
comment37:
comment38:พูดไปก็เท่านั้นครับ

กฎหมายประเทศไทยไม่ต่างอะไรกับ "เสือกระดาษ"


ตายกันทีนึง ลงข่าวกันทีนึง ก็ขยับกันทีนึง

พอ 2 อาทิตย์  ข่าวเงียบ ทุกอย่างก็กลับมาเป็นเหมือนเดิม
comment39:อย่าได้ขับชิดซ้ายเชียวนะครับ ผมเคยขับชิดซ้ายรอเลี้ยว พี่แกย้อนมาบีบแตรดิฟไฟใส่แล้วทำหน้าโกรธผมด้วย งงมั้ย
comment40:มันห่วยตั้งแต่การออกแบบครับ  ถนน12เลน แต่แทบไม่มีทางกลับรถใต้สะพานข้ามคลองแบบเส้นบางบัวทองเลย จะกลับทีต้องกลับเกือกม้าอย่างเดียว ซึ่งมันอันตรายสำหรับมอเตอร์ไซค์มากกว่าการค่อยๆขับย้อนศรเสียอีก รถใหญ่เยอะและวิ่งเร็วมาก
comment40-1:คนออกแบบไม่ได้ขี่มอไซครัช 55
comment41:เป็นปัญหาที่ทุกคนรู้ แต่เป็นสิ่งที่ตำรวจไทยแม่มไม่รู้haไรเลย
comment42:ช่วงหน้าบริษัทซัมมิทจนถึง อยต.บางโฉลง เห็นเป็นปกติทุกเช้า พอเห็นตำรวจมายืนพี่แกก็ลงจากรถมาเข็น พอพ้นหลังตำรวจก็สตาร์ทเครื่องไปต่อ เหตุผลที่ต้องย้อนศรคือมันไม่มียูเทิร์นครับ ยูเทิร์นที่ใกล้ที่สุดคือลอดใต้สะพานหน้าสำนักงานบางกอกแอร์เวย์ หรือนู่นเลยครับเลยแยกกิ่งแก้วไปนู่น ตอนสร้างต่างระดับเข้าสุวรรณภูมิก็น่าจะสร้างทางกลับรถมาไว้ให้ด้วย มันเป็นความผิดพลาดในการสร้างถนนของเมืองไทยด้วยแหละ เพราะคงไม่มีใครอยากจะทำผิดกฎหรือต้องมาเสี่ยงโดนจับเสี่ยงอันตรายแบบนี้หรอก
comment43:เส้นนั้นผมขับ มอไซด์ประจำครับ อย่างที่คห 42 บอกครับ ทาง u turn มันไกลมาก ชาวบ้านแถวนั้นไมมีใครอยากออกไปเส้นหลักเพื่อหาที่เลี้ยวแล้ววนกลับมาหรอกครับถ้าเค้าจะไปตลาดที่อยู่ใกล้ๆ
comment44:จับก็ด่า
ไม่จับก็ด่า
comment45:" ใครๆเขาก็ทำกัน "

         แล้วทำไมเรื่องเลวๆ ต้องเลียนแบบกันด้วยครับ
comment46:พวกที่บ่นๆกันนี่ ลองไปอยู่แล้วจะรู้ครับว่าทำไมมอเตอร์ไซค์แถวนั้นต้องขับย้อนศร เพราะเลือกได้เขาก็ไม่เสี่ยงหรอกครับ ทางแก้คือต้องทำที่กลับรถใต้สะพานหรือทำ Local Road เพราะการขับข้ามเกือกม้ามันอันตรายกว่ามาก กับถนนที่ออกแบบไว้แบบนี้  แถมเกือกม้าก็มีน้อยและมีรถเทรลเลอร์เต็มไปหมด ทางหลักรถก็วิ่งกัน100Km/hr
comment46-1:ย้อนศรผมว่าเสี่ยงกว่าไปหาที่กลับรถแบบนั้นอีกนะครับ เป็นที่สันดานขี้เกียจครับผมบอกเลย
มันไกลถ้าต้องขับไปหาที่กลับรถ 
แถวบ้านผม มีที่กลับรถเป็นใต้สะพานข้ามคลอง แต่พอถึงจุดหมายก็ต้องกลับรถอีกครั้งเพื่อข้ามไปถึงจุดหมายที่จะไป
แต่คนพวกนี้ไม่ครับ ย้อนมันไปเลย เพราะขี้เกียจกลับรถ สองครับครับ ระยะทางย้อนนี่ ยาวที่สุดคือ 3 กิโล เลย
ไม่รู้ว่ามันลำบากอะไรขนาดนั้นกะอีแค่กลับรถ
ยังไม่ตาย ไม่รู้สึกครับ
comment46-2:เอาตรงๆ นะครับ  ผมก็ขี่มอเตอร์ไซค์แต่ผมเลือกที่จะไปกลับรถตามจุดที่กำหนดทุกครั้ง 
ไม่กลัวไกล ไม่กลัวเปลืองครับ เพราะบ่อยครั้งที่ขับรถแล้วเห็นพวกขี่ย้อนศรแล้วเราด่าเขาออกไป
เลยต้องบอกตัวเองว่า "ถ้าเราไม่ชอบอะไร เราก็ต้องไม่ทำแบบนั้น"

แค่นี้คิดกันไม่ได้ ไม่ต้องหวังไปพัฒนาอย่างอื่นหรอกครับ เพราะนี่มันจิตสำนึกพื้นฐานมาก
comment46-3:อืมม.......  ย้อนศร อันตรายน้อยกว่า
comment46-4:เมื่อก่อนก็อยู่แถวบางนา ตราดนะครับ ผมขี่มอ'ไซ ก็กลับรถที่เกือกม้ากัน ปลอดภัยกว่า ย้อนศรเยอะ
แต่แถวๆแยกเข้า ถ.กาญจนาภิเษก หน้าเมกา บางนา นี่ย้อนกันแบบน่ากลัวเหมือนกัน ผมขับรถยนตร์เกือบชนหลายรอบแล้ว
comment46-5:เห็นแก่ตัว มักง่าย เอาสะดวกสบายของตนเองเป็นหลัก คิดถึงคนอื่นบ้างไหม ตนเดินถนน ซึ่งปกติเขาระวังรถทางเดียวเขาจะรู้ไหมคุณจะย้อนศร รถทุกประเภทรวมไปถึงคนเดินที่ออกจากตรอกซอกซอยอีก เวลาชนขึ้นมาคนที่โดนไปกับคุณเขาทำผิดอะไร เสียหายทั้งชีวิตและทรัพย์สิน เสียเวลา ตรง สน.ตลิ่งชันก็ย้อนศร เรากำลังออกจากซอย รพส สัตว์ตลิ่งชัน มอเตอร์ไซด์ย้อนศรมาจากไหนไม่รู้ เกือบไป ทั้งที่ตรงนั้นโรงพักก็อยู่ตรงนั้นห่างกันไม่กี่เมตร ตำรวจไม่รู้ไปไหนหมด
comment46-6:ข้ออ้างของคนมักง่าย
comment47:การศึกษาขั้นพื้นฐานล้มเหลว
อนุบาลถึงป 6 ไม่ต้องสอนอะไรมากสอนแค่การใช้ชีวิตในสังคมและระเบียบวินัย

ส่วนพวกผู้ใหญ่ตอนนี้คงต้องจับปรับ ติดคุก บำเพ็ญประโยชน์ ให้เข็ดหลาบ
comment48:มันเป็นสัน...แก้ไม่หายครับ จะออกแบบให้มีสะพานลอดให้กลับรถได้ก็คงไม่เป็นผล เพราะถ้าเข้ามาถนนเทพารักษ์ที่มีสะพานให้ขับรถลอดได้
พวกพี่ๆเขาไม่ไปลอดกันหรอกตรับ พี่เขาเล่นทำทางลาดเพิ่มตรงเกาะกลางทางเท้าแล้วขับมอไซค์ข้ามเกาะกลางกันโต้งๆเลยครับ ถ้าคนจาก
ที่อื่นผ่านไปไม่คุ้นมีสิทธิเกิดอุบัติเหตุได้ง่ายๆเลยครับ ลองคิดดูว่าขับรถมาดีๆมีมอไซค์ขับข้ามเกาะกลางมาตัดหน้าได้ มันบ้ามากๆครับ แต่ก็
ยังมีทางออกนะครับ ผมเคยเห็นตรงบายพาสท์ชลบุรีเขาทำสะพานลอยคนข้ามแต่ทางขึ้นหัวและท้ายสะพานซึ่งทั้งสองด้านจะทำบันไดให้คน
ขึ้นลงอีกข้างนึงทำทางลาดให้มอไซค์ใช้ขึ้นลงได้ อันนี้ขอชมไอเดียว่าสุดยอดมาก เห็นครั้งแรกผมอุทานด้วยความดีใจเพราะมันช่วยลดอุบัติ
เหตุได้มากจริง และผู้ใช้มอไซค์ก็happyมาก แต่ก็แปลกที่ไม่ค่อยเห็นคนเอาไปเป็นแบบอย่างหรือเพราะว่าจริงๆเขาห้ามมอไซค์ใช้สะพานลอย
ก็ไม่ทราบ...
comment48-1:เติมคำว่า ดาน ให้ครับ
comment49:ตำรวจ แค่นี้แหละ
comment50:ทำอยู่ทุกวัน ไม่เห็นเป็นไร   
วันไหน โดนชนใกล้เสียชีวิต ก็จะเลิกไปเอง 
แต่ถ้าเสียชีวิต ก็จะเลิกไปตลอด
comment51:มีทุกที่ ทั่วไทย...อย่าไปโทษตำรวจว่าทำไมไม่จับ...จับไปสักพักก็เหมือนเดิม
ต้องโทษที่คนทำผิดมากกว่า...
comment52:เจอทุกวันค่ะ

เจอแบบกวนทีนก็เยอะค่ะ เราวิ่งมาดี ๆ เปิดไฟเลี้ยวซ้ายมาแต่ไกลเพื่อให้พวกที่ย้อนศรเห็น จะได้ขี่ชะลอ ๆ หน่อย
แต่ไม่รู้พวกนี้เป็นไรกับไฟเลี้ยว เปิดปุ๊บนี่พุ่งมาทุกที  ไม่เข้าใจว่ารู้สึกฟินทุกครั้งที่ได้ปาดหน้าหรือยังไง เดี๋ยวซักวันจะได้ไปฟินที่รพ.
comment53:ผมก็เคยเจอ  ผมไม่หลบให้นะ ผมปั่นชิดซ้ายอยู่แล้ว ย้อนศรมาแล้วจะให้ผมหลบเบี่ยงขวาไปเหรอครับ ไม่มีทาง อยากย้อนก็ออกซ้ายไปเองครับ
หรือไม่งั้นก็ออกแบบถนนใหม่ ให้มีทางสำหรับย้อยศรไปเลยครับ ผมเคยเห็นแถวๆอ้อมน้อยอ้อมใหญ่ ที่มันฟุตปาธใหญ่ๆและมีถนนเล็กๆ รองมาอีกทีนึงพอที่ให้มอเตอร์ไซค์และจักรยานวิ่งและ ในเมื่ออยากย้อนศรนัก ก็ทำทางให้ย้อนศรไปเลยครับ
comment54:มีไม่กี่ประเทศหรอกครับ ที่อ้างว่าที่กลับรถไกลอันตรายแล้วใช้วิธีกำปั้นทุบดินแก้ปัญหา
comment55:ก็ขี้เกียจ มักง่ายไง คิดแต่ว่า" ขี้เกียจขับไกล เปลืองน้ำมัน ย้อนไปดีกว่าไวดี"
แต่ไม่คิดเวลามีอุบัติเหตุ ขับรถไปไหนมาไหนกับสามี แกจะเครียดมากเวลาเจอคนขับรถย้อนศร บ่นอุบเลย
comment56:เลยรังสิตไป ไม่เจอรถย้อนศร ถือว่ายังมาไม่ถึง
comment57:พวกนี้สปีชี่เดียวกับเด็กแว๊นซ์ จัดอยู่ในกลุ่มเดียวกัน
comment58:ขอถามนิดนึงครับ ถ้าเราขับรถมาปกติ แล้วเจอพวกขับย้อนศรชน (มอเตอร์ไซต์ม รถยนต์) กรณีนี้ใครผิดหรือต้องรับผิดชอบครับ
comment58-1:ดู เจตนา เป็นหลัก  
ถ้า หลบไม่ได้ ชน = ไม่ผิด    
ถ้า ตั้งใจ ชน หรือไม่ยอมหลบ = ผิด
comment59:น่าแก้กฏหมายเป็นชนย้อนศรตายไม่ผิดทุกกรณี แล้วญาติคนตายหรือรัฐซื้อรถคันใหม่ชดใช้+ค่าทำขวัญ+ค๋าอื่นๆ
แล้วพวกย้อนศรจะน้อยลงเพราะมันตายกันหมด
comment60:มันเป็นปัญหาของปัญหา เมื่อชุมชุน โรงงาน คนจำนวนมากมาอยู่ติดทางหลวง 
เคยเกือบโดนรถชน รอรถเมล์อยู่ แถว บางนาทาวเวอร์ ก็ต้องมองขวา พอรถเมล์มา พวกย้อนมาจากทางซ้าย 
วิ่งไปขึ้นรถเมล์พอดี เกือบโดนชน เพราะไม่คิดว่าจะมีรถย้อนมาจากทางซ้าย คนขึ้นรถเมล์ตั้งเยอะมันยังไม่หยุดรอ ให้คนขึ้นรถ
เมล์ออกไปก่อนค่อยไปต่อ คือถ้าย้อนด้วยความระวังมันก็ พอได้ เพราะส่วนหนึ่งมันก็จำเป็นจากสภาพ ถนน และ ชุมชน
ค่อยๆย้อนค่อยๆไป ดูคนดูทาง หยุดรอ แบ่งๆกันไป เพราะถ้าจะแก้ปัญหานี้ ต้องสร้าง สะพานลอย กลับรถสำหรับ มอเตอร์ไซค์
เหมือนแถวๆ บายพาส ชลบุรี่
comment61:ก็ได้แต่เห็นใจ รู้ว่ามันสะดวกกว่าแต่ยังไงเราก็ต้องทำให้ถูกกฎหมาย

ปล1. ได้ได้มีแต่มอเตอร์ไซด์ เก๋ง ตู้ กระบะก็ย้อน
ปล2. ทุกวันนี้ก็ยังเห็นรถสายตรวจย้อนเหมือนกัน คงรีบไปจับผู้ร้ายมั้ง
comment62:พวกนี้ชอบถามหาน้ำใจ บนความmondayไรของตัวเองนะครับผม
comment63:ผมอยู่ตรงบางพลี บอกตรงๆตั้งแต่เริ่มก่อสร้าง แทบจะไม่เคยอยากวิ่งด้านล่างเลย ต่อให้เป็นช่วงกลางวันเข็ดกับรถใหญ่ กลางคืนยิ่งไม่ต้องพูดถึง ยอมเสียเงินค่าทางด่วน ดีกว่าไปเสียค่าซ่อมหรือต้องเรียกเคลมประกัน สาเหตุหลักๆ

1) กฏหมาย (โดยรวมทั้งประเทศและคหสต.ว่ามันเป็นสาเหตุหลัก) ทั้งการได้มาซึ่งสิทธิในการขับขี่(ใบขับขี่), บังคับใช้, มาตรการลงโทษ คำเดียวสั้นๆ " อ่อน " สองคำก็ " อ่อนแอ " ต้องเข้มแข็งกว่านี้ครับ เมาแล้วขับในไทยไปญี่ปุ่นทำไมไม่กล้าขับ เมาแต่ไม่ขับในญี่ปุ่นมาเมืองไทยทำไมถึงกล้าขับตอนเมา ก็เพราะ กฏบังคับนั่นละ 

2) ตำรวจ พอมีข้อเสนอให้เพิ่มการใช้เทคโนโลยี เช่น กล้องตามจุดเสี่ยงต่างๆ ฯลฯ มักจะบอกว่า คนเรามีเยอะ ไม่ต้องใช้เทคโนโลยีให้เปลืองงบประมาณ แต่พอเกิดเหตุเป็นข่าวใหญ่ มักจะบอกว่า หน่วยงานนั้นๆมีคนไม่เพียงพอ 55555 สรุป อะไรไม่พอกันแน่

3) โครงการก่อสร้าง (ข้อนี้เฉพาะบริเวณแถวๆถนนบางนา-ตราด) ผมก็ไม่ค่อยเข้าใจว่า ถนนเส้นนี้มันจะใช้เวลาก่อสร้างเนิ่นนานอะไรกันหนักกันหนา เริ่มทุบนู้นนี้ตั้งแต่ช่วงผมจะจบป.ตรี ม.หัวเฉียว ปีสุดท้ายเจอการจราจลต้องเผื่อเวลาไปม.อีกเกือบชม.จากปกติ ผ่านมาสิบกว่าปีก็ไม่เสร็จ มีแต่หางแถวตอนเช้าตอนเย็นจนยาวมาช่วงตัดถนนกิ่งแก้วละ ติดแม้กระทั่งบนทางด่วน สะพานข้ามคลองก็เหมือนกัน ถนนยังพอวิ่งได้ ก็ไปทุบทิ้ง รถก็วิ่งไม่ได้ เอาง่ายๆสะพานเพิงหมาแหงนตามรูปประกอบนี้ ผมเห็นมาเริ่มตอกเข็มตอม่อ พร้อมๆกับเริ่มสร้างสนามบินสุวรรณภูมิละ จนปัจจุบันก็ทำตั้งไว้แค่นี้ พอจะมีประโยชน์อยู่บ้าง ตอนน้ำท่วมใหญ่ปี 54 ถึงน้ำจะไม่ท่วมบริเวณนี้ แต่ความกลัวของผู้คนมีพลังมาก ขนาดที่สะพานในรูปมีรถขึ้นไปจอดจนเต็มละกัน 55555 ไม่รู้เอาขึ้นไปยังไงกัน เสียดายไม่ได้ถ่ายรูปไว้
comment64:โชคดีของคุณละ  ได้เจอคนไทยแท้ๆ
comment65:ในพื้นที่ที่มีการ "นิยม" ทำผิดกฏหมายจนเคยชินและเป็นปกติวิสัย อาจเป็นสิ่งสะท้อนการทำงานของเจ้าหน้าที่บ้านเมืองในพื้นที่นั้นๆๆ

"...ก็เป็นได้..."
comment66:สมัยก่อน ยังไม่เห็นมีย้อนศร บนถนนเส้นเดียวกันกับปัจจุบันนี้ ก็ยังมีชีวิตอยู่ได้  
ปัจจุบัน ย้อนศรกันมากขึ้น  ชีวิตก็เริ่มที่จะไม่ได้อยู่บนโลกมากขึ้นตามไปด้วย
comment66-1:ใช่ค่ะ เมื่อก่อนไม่เคยเห็นใครย้อนศรเลย ตอนหลังๆมานี่ไม่แน่ใจเริ่มเมื่อไหร่น่าจะประมาณ  2550 ไปแล้วมั้ง เริ่มทำเจ้าหน้าที่ปล่อยให้ทำ(ละเว้นการปฎิบัติหน้าที่) จนตอนนี้ทำกันเป็นเรื่องปกติ กลายเป็นเราต้องระมัดระวังพวกย้อนศรเอาเอง แถมคนพวกนี้คิดว่าตนเองถูกอีก คนที่ใช้เส้นทางปกติกลับกลายเป็นคนผิด หึๆ
comment67:พระราม 2 ย้อนกันเต้มไปหมด เหมือนเป็นเรื่องปกติ
พอตำรวจจับก็ด่าตำรวจ

มันยากที่จะจับหมด ถนนมันยาว แล้วก้มี 2 ฝั่ง เอาทั้ง สน มาคุมทั้งวันทั้งคืนคงไม่ไหว

จิตสำนึกล้วนๆเลยเรื่องแบบนี้ ไม่ต้องเคารพกฎหมายอะไรมากมายหรอก เห็นค่าชีวิตตัวเองก็คงไม่ทำแล้ว
comment68:ช่ายครับ... อย่ามาบอกว่าขับนิดเดียวเอง ย้อนศรใกล้ๆ ขับทางไกลอันตรายกว่า หรือ uturn ไกล

แต่มันเป็นสิ่งที่ต้องทำไม่ใช่เหรอครับ
มันเป็นสิ่งที่ทุกคนควรวิ่งไปกลับรถในจุดที่ที่กำหนด ไม่ใช่เหรอครับ

ไม่งั้นอีกหน่อย ก็ไม่ต้องมีเลนไปกลับแล้วก้อได้ครับ
อยากวิ่งตรงไหนก้อวิ่งกันไปเลย ขอแค่มีถนนก้อวิ่งกันไปเลย จะย้อน 
ไม่ย้อนช่างมัน คิดว่าจะดีไหม

อย่าคิดเอาสะดวก เอาง่ายกว่า เอาสบายกว่า โดยเอาตัวเองเป็นที่ตั้งครับ
แล้วคนที่ขับรถมาถูกทาง ตามปกติ จะให้คนอื่นเค้าลำบาก หรือ อันตรายก็ช่างมันเหรอครับ

 ถ้ามีปัญหาเรื่อง uturn ไกล ก้อทำเรื่องแจ้งไปสิครับ ว่าต้องการเพิ่ม หรือทำจดหมายเข้าไปทางเขต กรมทางหลวง 

ถึงแม้จะบอกว่าทำแล้ว เขาอาจจะช้า หรือเมินเฉย
แต่อันนี้เป็นสิ่งที่ควรทำก่อน เป็นไปตามระบบ
ไม่ใช่มาแก้ปัญหา ด้วยเอาสะดวก 

ผมไม่เข้าใจจริงๆ นะครับ แต่ก่อนไม่มีการย้อนศรเลยจริงๆ หรือมีก็น้อยมาก แต่ทุกวันนี้มีทุกที่ 

มันอยู่ที่จิตสำนึกครับ อยู่ที่เรามองเรื่องความปลอดภัยมาก่อน มองที่ส่วนรวม มองที่คนอื่น มาก่อนหรือเปล่า คิดถึงคนอื่น เพื่อนร่วมทางมากขึ้นอีกนิด ก็จะดีมากเลยครับ 

อย่าเอาตัวเองเป็นที่ตั้งครับ

ใครทำผิด ไม่ต้องไปทำตาม แต่ต้องช่วยกันตักเตือน และไม่ทำกันอีก
แบบนี้สังคมถึงน่าอยู่ครับ
comment69:ปัญหานี้ไม่มีทางแก้ได้หรอก
ตราบใดที่ตำรวจยังไม่เอาจริง และยังขี่ย้อนศรซะเอง

ขนาดพระราม 4 ยังมีคนขี่ย้อนเลย
บ้านเรา คนมักง่ายเยอะเกิ๊น
comment70:สังคมคงเป็นแบบนี้ไปเรื่อยๆ ถ้าเราไม่รู้จักรักษาสิทธิ และปกป้องสิทธิของตนเอง

ผมชวนให้รณรงค์กันประณาม คนเหล่านี้ จะเป็นเพื่อน เป็นคนในครอบครัวก็ไม่ยกเว้น

ไม่ให้ทาง และแสดงการขับไล่ เช่น กดแตร หรือเปิดไฟสูงใส่

คนเห็นแก่ตัวที่ไม่มีใครกล้าไปต่อล้อต่อเถียงด้วย ต่อไปก็สร้างเพื่อนได้เยอะ เหมือนเป็นโรคติดต่อ แล้วระบาด

ย้อนเลน  เปิดเลนได้คันหนึ่ง เหมือนอวดฉลาดว่ากูทำได้ 

วิธีการที่จะหยุดคนเหล่านี้คือ บอกว่ากูไม่เห็นด้วย และกูรังเกียจพวก ึง มาก รังเกียงสวะสังคมมาก
comment71:...ย้อนศรตรงที่กลับรถก็มี น่ากลัวกว่านี้อีก ที่มันมีเยอะเพราะ ตำรวจ ไม่จับ และถ้าคุณขับชนเขาตายคุณก็ผิด
comment72:เพิ่มกฏหมายข้อเดียวแก้ปัญหาได้หมดรับรองว่าไม่มีใครทำอีกเลย

ถ้าย้อนศร หรือ ฝ่าไฟแดง
ถ้าชนกันรถย้อนศรหรือฝ่าไฟแดงผิดทุกกรณี ไม่ว่าอีกฝั่งจะตั้งใจมาชนมั้ย ไม่ต้องสืบพยาน
ต้องจ่ายค่าปรับหนักๆ ค่าเสียเวลา ค่าทำขวัญ ค่าซ่อมรถให้คู่กรณีด้วย จ่ายทุกอย่างเท่าที่จะนึกได้
แล้วเอาค่าปรับจ่ายให้คู่กรณี แล้วก็ยึดใบขับขี่ ถ้ามีซ้ำสองก็ห้ามออกใบขับขี่ตลอดชีวิต

แล้วเราจะได้เห็นคนขับรถ ถูกกฏไล่ชนรถย้อนศร
จนไม่มีรถย้อนศรอีกต่อไป

เอวัง .... 

ของพวกนี้ต้องบอกว่ามันผิดโดยเจตนานะ ไม่ทำก็ใช้ชีวิตอยู่ได้ ไม่เหมือนขับรถโดยประมาท
comment72-1:ไม่มีใครอยากชนพวกนี้มั้งคะ เสียเวลาเดี๋ยวไม่มีรถใช้ ดีไม่ดีเจ็บตัวอีก แต่คนมีหน้าที่ตามกฎหมายยังวางเฉย
comment73:"มักง่าย"ครับ
มักง่ายกันหมด ไม่ว่าจะเป็น ตำรวจ หรือประชาชน
ตำรวจ มักง่ายยังไง????
แปลตามตรงครับ มัก ที่จะทำอะไรง่ายๆ แถมได้เงินดี
ก็แค่ยืนรอจับรถสิบล้อ ก็ได้แล้วครับ
ถ้าให้จับ มอไซต์ย้อนศรล่ะ ผมว่ายากกว่านะ เงินค่ากาแฟก็ไม่ได้ อะไรก็ไม่ได้

เส้นนี้ ผมเชื่อว่า ส่วยเยอะมากๆ ทั้ง สิบล้อ , รถรับส่งพนักงาน ต่างๆ ครับ

ทำใช้ถนนเส้นนี้เดินทางไปทำงาน กิ่งแก้ว-นิคมฯเวลโกว ทุกวันครับ
ทำใจครับ
comment74:ตรงช่วงปากทางเข้าสนามบิน ไปจนถึง ม.หัวเฉียว ทั้งขาเข้าขาออก ย้อนกันทุกวันครับมีตำรวจมาโบกให้ด้วย แต่ไม่จับ นานๆตำรวจจะจับสักทีนึง
comment75:เส้นนี้มันย้อนกันเยอะมาก โดยเฉพาะตรงบางโฉลง หน้าบริษัทไทยซัมมิท พม่ารามัญทั้งนั้น มันกลัวรถกันที่ไหน
comment76:พอเจ็บ-ตายก็มาโวยวาย ขอความเห็นใจ บางรายก็น่าเห็นใจ แต่บางรายพูดซะ โห.............เหมือนกับมันคาบกฏหมายออกมาจากท้องแม่เลย ยิ่งมีบรรดาพวกทแนะทนายข้างถนนช่วยด้วยละก็ เหมือนอีแร้งติดปีกเลยครับ  รุมทึ้งสุดๆ เคยโดนมาแล้วครับ  สุดท้ายพอเราเอาจริงเช็คกล้องเช็คอะไรหลายๆอย่าง จ๋องครับ  ตำรวจยังไม่เข้าข้างเลย
 ก็ลองดูครับถ้าเจอพวกขี่รถแบบนี้   หลีกเลี่ยงได้ก็หลีกเลี่ยง  อย่าเอามือไปจิ้มขี้ครับ เหม็นซะป่าวๆ
 ไอ้ที่บอกว่าที่กลับรถไกล ลำบาก  อย่ามาอ้างเลยครับ มักง่ายฝังเส้น ทำผิดมานานจนฝังไปในนิสัยถาวร (สันดาน) พอโดนเข้าแล้วจะมาโวยวาย 
  เจ้าหน้าที่ก็เหมือนกัน  โคตรละเลยไม่ปฏิบัติหน้าที่ให้มันจริงจัง เอะอะก็อ้างว่าเจ้าหน้าที่น้อยงานเยอะทำไม่ทัน  แต่พอมีเหตุการณ์ที่เกี่ยวกับเจ้าหน้าประพฤติตัวไม่ไดีลงหนังสือก็บอกว่าเจ้าหน้าที่เราเยอะดูแลไม่ทั่วถึง .....เฮ้อ....แล้วตรูจะพึ่งใครได้ฟร่ะเนี่ยยยยยยยยยย
comment77:มีประจำค่ะ พอตำรสจมาตรวจก็ลงจากมอร์เตอร์ไซส์เปลี่ยนมาจูงย้อนศรแทน ตำรวจก็จับไม่ได้แล้ว
comment78:ย้อนศรอันตรายน้อยกว่าขับรถไป  U-turn  ครับเพราะถ้าอยู่ต้องขับรถไปอีกประมาณ4กิโลเมตร แล้วต้องเลี้ยวเข้าเลนกลางแล้วเลี้ยว U-turn  เสร็จต้องออกทางคู่ขนานไปอีกที นี้คือเรื่องจริง
comment79:ถ้าตั้งด่านโดนตำรวจจับมันคงแก้ตัวว่าเพิ่งกลับจากอเมริกา
comment80:เราสงสัยว่าถ้าให้บริษัทเอกชนมาประมูลติดกล้องโดยที่รัฐไม่จ่ายเงินค่ากล้องและค่าติด แต่ให้สัมปทานจากการออกใบสั่ง 20-30% ของยอดที่เก็บได้อีก 70-80% เข้ารัฐกี่ปีก็ว่ากันไป 

ให้สั่งแต่รายการง่ายๆเห็นได้ชัดเช่น ย้อนศร, ขับขี่บนทางเท้า, กลับรถในที่ห้ามกลับ, ไม่ใส่หมวกกันน๊อคอะไรแบบนี้จะได้หรือเปล่า โดยที่สัญญาณส่งไปที่สำนักงานที่มีคนรอดูอยู่แล้วคลิกสั่งจับภาพพร้อมทั้งพิมพ์ใบสั่งส่งถึงบ้าน

คิดว่าน่าจะทำได้ไหม แนวโน้มปีนึงแต่ละที่น่าจะได้คุ้มค่าอุปกรณ์+บำรุงรักษา+ระบบ+แรงงานอยู่นะ เริ่มจากจุดเด็ดๆทำเงินก่อน 555555
comment81:มักง่ายถ้าโดนชนเจ็บแล้วไม่ตาย คงจะคิดได้เมื่อสาย
comment82:แค่ติดตัวนี้ที่ไหล่ทางก็สวนไม่ได้แล้วครับ วิ่งได้แค่ทางเดียวครับ
comment82-1:พวกก็ถอดไปขายไม่ก็ทำพัง

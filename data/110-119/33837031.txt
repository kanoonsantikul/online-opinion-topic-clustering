title:ทำไมคนไทย รำคาน คนแจกใบปลิว ตามฟุตบาท บนสะพานลอย
comment:อย่ารำคาญคนที่เขาแจกใบปลิวเลย เขาทำอาชีพสุจริตนะ

## บางคนทำเขาเสียน้ำใจโดยการทิ้งต่อหน้ามันทุเรศเกินไป
comment1:คือต้องเข้าใจด้วยนะว่า คนที่คุณเอาใบปลิวไปแจกแล้วเค้าทิ้งต่อหน้า เพราะเค้าไม่อยากได้ตั้งแตาแรกไงล่ะ คุณยื่นให้เค้าก็รับ แต่ถ้าไม่ต้องการก็ทิ้ง แต่โดยส่วนตัวใครแจกใบปลิวเราก็ไม่รับ ใครยื่นให้เราก็ไม่รับ
comment1-1:รับเถอะครับ มันไม่ใช่ปัญหาใหญ่อะไรเลยนะครับ เขาทำงานน่ะครับ แค่นี้ถือว่าเราช่วยเขาแล้วด้วยซ้ำไป แต่ถ้าพวกที่มายัดๆใส่มือ แบบไม่มีมารยาท ก็ว่าไปตามไม่สมควรครับ
comment1-2:ทำงานก็ทำงานครับ หน้าที่ของงานคือแจกให้คนอยากได้ คนไม่อยากได้ไม่รับก็ถูกแล้ว เปลืองกระดาษ เปลืองเงินเจ้าของธุรกิจด้วย
อย่าเอาอารมณ์นำ
comment1-3:ก็ไม่อยากรับ ทำไมต้องบังคับให้รับเพื่อช่วยคนอื่นด้วยครับ 

ถ้าอยากช่วยคนอื่น มีอีกหลายวิธี
comment1-4:เอามาเป็นภาระอีก หาถังขยะไม่เจอ 

เขาทำตรงนี้ได้เงิน ไม่ใช่ได้มิตรจิตมิตรใจอะไรกับคุณ
แล้วคุณล่ะรับมา ได้อะไร?

ได้ใบปลิวนะ
ไม่ใช่ได้ของชำร่วยหรืออะไรที่เราต้องมานั่งชื่นอกชื่นใจ
comment1-5:บางทีนะคะ พวกมายืนแจกอ่ะ พอเราไม่รับก็ทำจิ๊จ๊ะไม่พอใจใส่เรา ถามหน่อย คือคุณมีสิทธิทำนิสัยแบบนี้ใส่เราด้วยเหรอคะ
comment2:เรารับตลอดเลยค่ะ สงสารเค้า บางทีต้องยืนแจกตอนกลางวันอากาศร้อนๆ แต่ไม่เคยทิ้งต่อหน้าเค้านะ
comment3:เราเคยเป็นคนแจกใบปลิวอยู่ครั้งนึง ตั้งแต่นั้นมาเราก็รับใบปลิวที่เค้าแจกตลอด เข้าใจหัวอกคนแจกใบปลิวเลยค่ะ
comment3-1:เราก็อยากรับแต่เขาดูหน้าเราแล้วเขาก็ไม่ให้ เหมือนเราไม่มีตัวตนเลย
comment3-2:เออ มีเลือกหน้าเลือกตาให้ด้วย

หลังๆ มาเลยหยิ่ง สรุปไม่รับดีกว่า
comment4:ขึ้นชื่ว่าแจกใบปลิวแผ่นพับ ก็รู้ๆกันนะว่า จะรับไม่รับก้ได้
ใครที่ไปรับงานแล้วก็ต้องยอมรับเหตุการณ์ได้ไปโดยปริยาย อย่าบ่น ถ้าไม่พอใจแนะนำให้หางานอื่น นะจ๊ะ
comment5:ปกติรับไว้  ส่องซักหน่อยนึง ไม่สนใจก็ทิ้งไกลๆ ค่ะ ^^
comment6:เราว่าโทษบริษัทดีกว่า โปรโมทแบบนี้มันสิ้นเปลืองเปล่าๆ เปลืองกระดาษ เปลืองงบ เปลืองพื้นที่ขยะด้วย 
คนไม่สนใจ ก็คือ ไม่สนใจป่ะ ทำแบบนี้มันเหมือนยัดเยียด
ใบปลิวมันมีค่ากับคนที่สนใจเท่านั้นแหละ กับคนไม่สนใจมันก็คือขยะในกระเป๋าเขา 

วิธีแบบนี้เราว่า จะมีสักกี่คนที่อ่าน บางคนก็เอาไปทิ้งเพราะเขาไม่ได้อยากได้ แต่รับมาเพราะตัดความรำคาญ 
บริษัทก็บังคับให้แจก คนแจกก็เลยต้องแจกให้หมด คนรับก็ไม่ได้อยากได้ 
มันไม่ตรงตามความต้องการของใครสักคน
comment7:ผมรับตลอดนะ รับหลายๆใบด้วย เค้าทำอาชีพสุจริต แค่นี้ก็ถือว่าได้ช่วยเหลือเค้าแล้วนะ บางคนอาจมาทำแค่พาร์ทไทม์ เป็นรายได้เสริม หรือนักเรียนหารายได้พิเศษ น่าชื่นชม บางทีเค้าก็เตรียมถังขยะไว้ให้ตรงนั้นเลยนะ แค่รับคงไม่เหนื่อยอะไรหรอก  แต่ยกเว้นพวกตื๊อนะมันออกแนวมิจฉาชีพมากไป
comment8:เคยมีพวกเเจกสติ๊กเกอร์พระ ร.5 ยัดใส่มือ
แล้วก็เก็บเงิน จนทำให้คนทั่วไปไม่ค่อย
อยากรับใบปลิวครับ
comment8-1:เคยโดนแล้วครับ
comment8-2:ถูกใจความคิดนี้เลย 

จริงๆครับ เคยโดนเหมือนกัน จนตอนหลังไม่กล้ารับของทุกอย่างที่เค้ายื่นมาเลย
comment8-3:ผมเคยแกล้งรับแล้วเดินหนีเลยครับ เค้าต้องวิ่งตามมาขอคืนอ่ะ 


คือถ้ามันไม่ยื่น(ยัด)ใส่มือตอนเดินก็จะไม่ทำหรอกครับ
comment8-4:ผมเลิกรับใบปลิวเพราะเจอะเคสแบบนี้แหล่ะครับ
comment8-5:นี่แหละครับ เหตุผลที่ผมไม่อยากรับไปปลิว ไม่ใช่จะใจดำอะไรนะ

แต่น้องแล้วก็ผมเองเคยเจอ ยัดใส่มือ ไอเราก็คิดว่าฟรี

โดนไป 100 นึงจ้า จะคืนก็ไม่ได้
comment8-6:เหมือนกันเราเคยเจอที่สะพานลอยอนุสาวรีย์ เป็นสติ๊กเกอร์ ร.5 พอเรารับเสร็จแล้วก็รีบเดินมา โดนคนแจกวิ่งตามมาทวงเงิน
เรานี่รีบคืนสตีกเกอร์แทบไม่ทัน
comment8-7:ใช่ค่ะ เราก็เคยโดน

ตอนแรกก็คิดว่าแจก เลยรับแล้วเดินไปเลย

ใส่หูฟังด้วย เรียกเราก็ไม่ได้ยิน เลยวิ่งตามเราใหญ่

แล้วบอกว่า 40 หรือเท่าไหร่ก็จำไม่ได้แล้ว

เราเลยส่ายหน้า แล้วบอกว่างั้นไม่เอาค่ะ พร้อมทั้งยื่นคืนให้

ดันถอย แล้วก็ไม่รับอีกแน่ะ

ตั้งแต่นั้นมาเราเลยหลอนเลยค่ะ
comment8-8:เคยเจอเหมือนกันค่ะ 
พอบอกไม่เอา --► ยื่นคืน --►ไม่รับ

... เราวางคืนไว้ที่พื้นเลยค่ะ บายยย♥
comment8-9:ป้าตรงสะพานลอยฟิวเจอร์พาร์ครังสิตเลยค่ะ
ผ่านมาหลายปี นางยังอยู่ที่เดิม
comment8-10:เราเคยเจอเหมือนกันค่ะ ตรงสยาม
ตอนแรกว่าจะช่วยๆ ป้าเขา จะได้กลับบ้าน
เจอรูปในหลวง งง โดนไปสิ 20

โกรธค่ะ เลยทำท่าจะคืน ป้าแกไม่รับ
เลยยัดไว้ในกระเป๋าเสื้อป้าแก แล้วเดินออกมาเลย

จะหากินกันง่ายไปหน่อยมั้ง
#ฉันเป็นคนรักในหลวงอย่างมีสติค่ะ
comment8-11:ผมโดนธงชาติ ที่สนามหลวง
กับผ้าเช็ดหน้า ในบ้านเพื่อนครับ เพื่อนเป็นร้านขายของ นั่งอยู่ในร้าน มันเอาผ้าเช็ดหน้ามา บอก 20 บาท
comment8-12:ใช่เลยค่ะ โดนประจำที่อนุสาวรีย์
comment8-13:ใช้สูตรผมมั้ย

ในกรณีอยู่บนสะพานลอย ถ้ามันยัดใส่มือแล้วเดินตามมาทวงเงินนะ

ให้โยนทิ้งไปข้างล่างสะพานไปเบย ลงไปเก็บเอาเอง แล้วทำหน้าตาแบบรำคาญๆ
comment8-14:จริงที่สุดครับเป็นอะไรที่หลอนมาก

ตอยนั้นยังเด็กด้วยเมื่อก่อนผมรับหมดเพราะรู้สึกอยาก
ช่วยเพราะเข้าใจอาชีพเขา

แต่แล้ววันหนึ่งมันทำให้ผมต้องเปลี่ยนตัวเองไปตลอด
ชีวิตที่อนุสาวรีย์ชัยเพราะตอนนั้นเราเด็กด้วยมันทำ
ให้จำฝังใจมาตลอด

ปัจจุบันเวลาผมเจออะไรที่เขายื่นแจกมาให้ทั้งในห้าง
หรือตามสะพานลอยผมเอามือไขว้หลังตลอด
ทำเป็นไม่รับและเดินหนี

ทั้งที่จริงในใจผมคิดอยู่เสมอว่าอยากช่วยแต่ไม่รู้ทำไม
พอคิดจะรับแล้วนึกถึงวัยเด็กเลยแหยงจากนั้นเป็นต้นมา
comment8-15:เหตุการณ์นี้เป็นแผลใจกับเรามากค่ะ ตอนประถมมั้งคะ ไปเที่ยวงานประจำจังหวัดแล้วมีพี่ผู้หญิงท่าทางใจดี ยื่นสติกเกอร์รูป ร.5 กับผ้าเช็ดหน้าบางๆ มาให้แบบยัดใส่มือแล้วพูดอะไรสักอย่าง ตอนนั้นคิดว่าแจกฟรีค่ะ เลยเดินออกมาตอนเค้ายื่นสติกเกอร์ไปให้อีกคนนึง ทีนี้เค้าวิ่งตามค่ะ บอกว่า "ร้อยนึงค่ะน้อง" 
ด้วยความที่ไม่เคยประสบพบเจอ บวกกับมึนงงเล็กน้อยก็จ่ายให้เค้าไป แบบมึนๆนั่นแหละ 
แต่มันดันไปซวยตรงที่เรามีเงินไม่พอค่ารถกลับบ้านค่ะ นับแต่นั้นยังเจ็บใจไม่หายที่ทำไมตอนนั้นเราไม่ปฏิเสธไปนะ แค้นใจสุดๆค่ะ
comment8-16:เราก็เหมือนกัน...ตอนนั้นเข้ามาเรียนกรุงเทพใหม่ๆ
ปี 1 ใสๆ ....คิดว่าเเจก ใจดีจัง 
รับมาจ้า....50 บาท
จำไม่ได้ละว่าได้จ่ายตังให้เค้าไป หรือว่าคืนเค้าไป
เงินก็ไม่ค่อยจะมี ....ปฏิเสธก็ไม่ค่อยจะเป็น

ถ้าเป็นตอนนี้รึ....อย่าหวัง !
comment8-17:โห ไม่คิดว่าจะมีคนเจอเหมือนกันเยอะขนาดนี้
แต่ตอนนั้นของเราเผ็นในหลวงค่ะ 
เราเห็นว่าเป็นในหลวงเลยรับมา ดันเรียกน้องๆนั่น50
เราจะคืนก็ไม่ยอม จะเอาเงินท่าเดียว สรุปเสีย50ฟรีๆ
จำขึ้นใจ
comment8-18:เป็นผมถ้าไม่รับคืน ผมจะปาใส่หน้ามันครับ ด่ามาด่ากลับ ไม่โกง 5555+
comment8-19:อนุสาวรีย์ชนะเลิศ!!
comment8-20:แถวฟิวเจอร์รังสิตโดนยัดสติกเกอร์ในหลวง 80 บาท ไม่ให้คืน
เลยยัดใส่เสื่อคนแจกไปแล้ววิ่งหนีออกมาเลย

แถวสะพานลอยอนุเสาวรีย์ก็โดนยัดแล้วให้จ่าย 100 นึง ดีที่มีตำรวจอยู่ใกล้ๆ
มีเสียงแปดหลอดก็ตะโกนเรียกไป พี่แกรีบเอาของคืนแล้วเดินหนีไปเลย
comment9:## บางคนทำเขาเสียน้ำใจโดยการทิ้งต่อหน้ามันทุเรศเกินไป  <-- ประโยคนี้ คิดแทนคนแจกไปหรือเปล่า
เขาไม่ใช่เจ้าของกิจการที่แจกใบปลิวนะ จะเสียน้ำใจยังไง   การยี่นใบปลิวโฆษณาเป็นการแสดงน้ำใจยังไงเหรอคะ  เขามาทำงานค่ะ  -_-''

ปกติเราก็รับนะ   ถือว่าช่วยคนทำงานสุจริต แล้วดูแว้บนึง ถ้าไม่สนใจ ก็ทิ้งถังขยะที่ใกล้ที่สุด 
บางทีถังอยู่ต่อหน้าคนแจก  แบบเดินสามก้าวถึง ก็ทิ้งเลย เราว่าคนแจกไม่สนหรอกว่าจะทิ้งตอนไหน  เขาขอแค่เรารับก็พอแล้ว
comment9-1:ส่วนมากเขาก็แค่แจกให้มันหมดๆไปเท่านั้นแหละ
comment9-2:เขาได้เงิน
คุณได้ขยะ

มันคือน้ำจิตน้ำใจตรงไหน
ก็อาชีพๆ นึงนี่หละคุณ อย่าโลกสวย
comment9-3:ใช่ค่ะ เคยแจก จะทิ้งต่อหน้าก็เฉยๆค่ะ เขารับให้ก็ดีแล้ว
comment9-4:ทิ้งต่อหน้าแล้วยังไงครับผมจะรับต่อเมื่อเห็นมีถุงขยะอยู่ใกล้ๆเท่านั้นก็จะช่วยรับๆไว้แล้วทิ้งไป มาบอกว่าทุเรศเสียน้ำใจนี่คุณเข้าใจว่ามันเป็นงานไหม เขาแค่ต้องการให้มันหมดๆไปคนอื่นเขาก็ช่วยรับมาทั้งที่ไม่สนใจแล้วทิ้งให้เพราะเขาทิ้งเองไม่ได้ มาเจอด่าว่าทุเรศเสียน้ำใจซะงั้น
comment10:สำหรับตัวเราเรารับหมดนะ ไม่ได้ทิ้งด้วยสอดไว้ในกระเป๋าถือ
คือจริงแล้วคนแจก และ คนรับ เจอกันครึ่งทางค่ะ
คนรับก็รับเค้าซะหน่อย อย่าไปทำเป็นรำคาญใส่เค้าเลย มันเป็นอาชีพเค้าค่ะ
ส่วนคนแจกก็ ถ้าเห็นเค้ารับแล้วทิ้งต่อหน้าก็ทำใจค่ะ ถือซะว่าเค้าก็ยังดีที่รับไว้ ไม่ได้สะบัดหน้าเมินหนี ซะน่าเกลียด
ถ้อยทีถ้อยอาศัย กันไปค่ะ
comment10-1:รับแล้วทิ้งต่อหน้า (ลงถังขยะ) คนแจกน่าจะดีใจนะครับ เพราะปิดจ๊อบได้ตั้งแต่คนรับรับไปแล้ว
จะไม่อ่าน จะทำอะไร ก็หมดหน้าที่เค้าละล่ะ
comment10-2:แปลกใจ 

ทำไมคนไปเกรงใจ ทั้งที่มันคืองานของเขา ที่ได้เงิน

เขาไม่มานั่งสนหรอกว่าอ่านไม่อาน แค่ทำไงก็ได้ให้มันหมด

บางคนนะ แจกไม่หมด เอาไปแอบโปรยทิ้งถังขยะก็มี เหอๆๆ
comment11:เรารับตลอด สะสมไว้ปีนึง เอาไปขายชั่งกิโล ได้ตั้ง 20 บาท
comment12:สำหรับเราไม่รับค่ะ เดินผ่านเฉยๆ
ไม่รุ้จะเอามาทำไม
comment13:ผมไม่รับครับ ถ้ารับมาแล้วทิ้งเขาก็เสียความรู้สึกเปล่าๆ

ผมว่ามันเป็นการโปรโมทที่เชยแล้วนะ ไม่น่าใช้กันแล้วแจกใบปลิวเนี่ย สมัยนี้ช่องทางบนโซเชียลเยอะแยะ
comment13-1:มีอีกพวกนึงคือให้โบกธง

โดยเฉาพะคอนโด เห็นแล้วอนาถ ร้อนก็ร้อนไปจ้างเขามายืนโบกข้างถนน มลพิษเยอะจะตาย น่าสสงสารกว่าพวกแจกใบปลิวอีก
comment14:ผมรับหมดละครับแต่ก็ให้มันพอดีๆนะครับ
ปล.เคยทำอยู่สองวันตอนเรียนสิบกว่าปีที่แล้วรับเงินก่อนวันละสามร้อยกว่าแจกไม่กี่ชั่วโมงจบ
comment15:เรารับตลอดนะ
comment16:เราไม่รับค่ะ

แต่ก่อนก็รับนะเพราะสงสารคนแจก 
แต่ตอนหลังรู้สึกว่า เราทำลายโลกโดยใช่เหตุ คิดดูนะว่าการโฆษณาแบบร้อนเปลืองกระดาษ เปลืองพลังงาน เปลืองต้นไม้โดยใช้เหตุ ก่อขยะอีก กำจัดขยะก็เกิดมลพิษอีก หลายต่อนะคะ 
ถ้ารับเท่ากับส่งเสริมการตลาดแบบนี้ ถ้าไม่มีคนรับ สักวันบริษัทอาจรู้ว่าการตลาดแบบนี้ไม่ได้ผล อาจไปทำการตลาดรูปแบบอื่นแทน

อาจเป็นเรื่องเล็กน้อยสำหรับบางคนนะคะ แต่สำหรับโลกเรามันไม่เล็กเลย
comment17:แจกใบปลิวไม่เท่าไหร่หรอกครับ แต่ผมรำคาญพวกมาตื้อบริจาคช่วยเหลือหมาแมวตามบีทีเอสมากกว่า คนจะรีบไปทำงานมายืนขวางทางยุได้ ถ้าผมอยากช่วยผมจะช่วยเองครับ ไม่ต้องมาตื้อให้ช่วยหรอก
comment17-1:รู้สึกเข้าใจเลยค่ะ

มีครั้งนึง "วิ่ง" จะขึ้นบันไดรถไฟฟ้า คือบันไดมันก็ชันนะ เดินเร็วๆก็แบบนึง
แต่นี่วิ่งมาแต่ไกลจะรีบไป โดดมาดักหน้า บอกไม่ให้ไป.อย่าเพิ่งไป
เอ้ย ไม่ใช่เล่นตี่จับนะเฟร้ย  

เวลามีคนมารับบริจาค อยากให้เราฟัง ก็บอกเลยว่า ช่วยสรุปแล้วพูดให้จบใน
สองนาที.(เข้าประเด็นเลย ไม่ต้องร่าย) บางทีก็บอกเลยว่าไม่ใช้บัตรเครดิต
ถ้าต้องชำระด้วยบัตรเครดิตเท่านั้นก็ไม่ต้องคุยต่อแล้วล่ะ
comment18:ส่วนตัวไม่รำคาญค่ะ แต่เลือกรับ โดยดูจากสถานที สถานที่บอกกลุ่มเป้าหมายได้ เช่น 
สะพานลอย ก็จะแจกพวกไฟแนนซ์รถ, ขายตรง
ในห้างธรรมดาๆ แจกใบปลิวเสริมสวย เสริมความงาม
ในห้างหรู แจกใบปลิวคอนโด 

สนใจตามไลฟ์สไตล์อ่ะค่ะ
comment19:เมื่อก่อนใจดี รับหมด แล้วพบว่ามันรกเป้ผมมากๆ เพราะมักเป็นการโฆษณาที่เราไม่ได้ใช้ ไม่จำเป็นกับชีวิต
ตอนหลังเลยบอก "ขอบคุณครับไม่รับครับ" ตลอด  ไม่อยากเกรงใจแล้วเราต้องมาลำบาก

แต่บางทีก็โดนตื๊อ เดินตามให้รับ  แบบนี้จะรำคาญมากๆ เหมือนถูกคุกคาม
comment20:คือเคย ยืนมือไปรับ มันไม่ให้ บังเอิญ
เป็นสินค้าอะไรสักอย่างแจกเฉพาะผู้หญิง หน้าแตกเลย
ดังนั้นเลยไม่อยากรับอีกเลย ให้ดี กรุณามีป้ายบอกก่อนก็ดีว่า
แจกฟรี และ เป็นเรื่องเกี่ยวกับอะไร เช่น กู้นอกระบบ บ้าน อาหาร 
หรืออะไรก็ตาม คนที่สนใจจะได้รับไปใช้ประโยชน์ให้ตรงกับ
คนที่เค้าจ้างมาแจกต้องการไม่ใช่แจกมั่วๆ ไปทั่ว
comment20-1:ผมเคยโดน ไม่ได้สนใจเขาแจกก็เอามางั้น เงิบเล็กตรงที่เขาไม่ให้นี้ละ เลยทำให้ไม่สนใจอีกเลย
comment21:เรารับนะ แต่ไม่ดู เอาใส่กระเป๋ากลับมาบ้าน 
ถ้าเป็นพวกแผ่นใหญ่ๆ แบบ A4
เราจะเอามาห่อผ้าอนามัยก่อนทิ้งบ้าง
เอามารองโต๊ะกินข้าวกันเลอะบ้าง
หรือเอาไว้ชุบน้ำเช็ดกระจกบ้าง
ใช้ประโยชน์อย่างอื่นตลอด แต่ไม่เคยดูรายละเอียดในใบปลิวเลยจริงๆ ให้ตายเถอะ 5555
comment22:เอามาก็เป็นขยะค่ะ



..... เกรงใจ  เลยไม่อยากรับ
ยกให้คนที่เขาสนใจรับใบปลิวนี้ไปดีกว่า
comment23:ถ้าเห็นว่าไม่ใช่พวกแจกแล้วเรียกเก็บเงิน เรารับนะ สงสารเค้าเพราะเค้าก็ทำมาหากินสุจริตจริงๆ
กระดาษแผ่นเดียวแถมบางอันแค่แผ่นเล็ก มันไม่ได้เป็นภาระอะไรกับเรานักหนา 
รับมาแล้วไม่เคยทิ้งต่อหน้า อ่านดูซะหน่อยถ้าไม่สนใจก็ค่อยทิ้งหลังจากนั้น 

แต่เห็นด้วยว่าวิธีการโปรโมทสินค้าแบบนี้มันสิ้นเปลืองกระดาษ แถมคนที่มักง่ายทิ้งบนพื้นสะพานลอยก็มีเยอะ
comment24:เรารับบ้างไม่รับบ้าง 
เวลาจะรับเราคิดถึงใจคนที่เค้าทำงานนี้นะ รับมาเค้าจะได้กลับไวๆ เรารักษาน้ำใจคนแจกนะ เรารับมาเดินไปไกลๆสักพักถึงจะขยำแล้วหาที่ทิ้งลงในถังขยะอ่ะ

เวลาไม่รับบางครั้งคนแจกติดกันเลย เราขี้เกียจรับเวลาเราไปซื้อของเราขี้เกียจยื่นมือออกไปเพราะถือของมันหนัก หรือบางครั้งเรารับมามากเกินไปเวลาทิ้งหาถังขยะไม่เจอ มารกอยู่ในกระเป๋าเราอีก ช่วงหลังๆนี่ไม่ค่อยรับเลยง่ะ 

แต่เราไม่ได้จะรำคาญคนแจกนะ รำคาญพวกบริษัทอะไรงี้มากกว่า เราบอกตรงๆเลยตอนเรารับมาไม่เคยอ่านเลย ขยำทิ้งในกระเป๋าด้วยซ้ำ 
เรามองว่าสิ้นเปลืองงบเปล่าๆ เพราะคนรับมาส่วนใหญ่ไม่อ่านหรอก ยิ่งไอใบยาวๆใหญ่ๆนี่รกอ่ะ เรามองว่ากระดาษพวกนี้เป็นขยะหมดแล้วอ่ะ หาวิธีประชาสัมพันธ์แบบอื่นน่าจะดีกว่า
comment25:เรารับตลอดนะ

คิดแค่ว่า เค้าจะได้แจกหมดเร็ว ๆ

แล้วได้กลับบ้าน
comment26:ผมเคยสงสัยนะครับว่า ทำไมไม่แอบเอาไปทิ้งบ้างบางส่วน 

ผมโคตรเกลียดเลย (เฉพาะ เคสนี้นะครับ>>>>) ผมนั่งรถเมล์อยู่ รถเมล์จอดป้าย ผมนั่งริมหน้าต่างฝั่งติดฟุตบาธ 
มีคนเดินแจกใบปลิวตั้งแต่หน้ารถมาท้ายรถ โดยวิธีคือ ร่อนเข้าหน้าต่าง (เดินมาใกล้ๆรถแต่อยู่ข้างนอกรถ)ไปทุกๆช่องหน้าต่าง
ผมเห็นแวบแรก รู้สึกไม่พอใจ ไม่อยากรับแล้วยังจะมาโยนใส่อีก (ความรู้สึกผมเหมือนมันโยนขยะใส่ ประมาณว่าคนนั่งริมหน้าต่างคือถังขยะ เจอขยะก็โยน ใส่ถังขยะ)พอมันมาถึงหน้าต่างช่องผม ผมรีบปัดมือมันไปเลย  มันก็มามองหน้า ผมมองตอบ (ถ้ามันด่าผม ผมด่าคืนแน่ไม่สนใจ) จากนั้นก็เดินไปร่อนใบปลิวเข้าช่องต่อไป
ป้ายรถเมล์ ฝั่งตรงข้ามตลาดโชคชัย4 (นานมาแล้ว เกือบ 1 ปี)

หวังว่าคงมีคนอ่านนะ
ใครเคยเจอบ้าง
comment27:เค้าแจกเรารับหรือไม่รับก็ได้นิ
ยังดีกว่าพวกโทรฯมา ขายประกัน , เสนอสินเชื่อ น๊ะ
comment28:เดินข้ามสะพานลอยหัวหมาก ได้ครั้งละหลายใบ อ่านเพลินเลย
comment29:ผมรับตลอดเลยครับ บางทีขอเขาหลายๆไปด้วยครับ สงสารเขายืนแจกใบปลิว บางทีอากาศก็ร้อนมากกก

ช่วยแบ่งเบาภาระให้ที่แจกลดน้อยลงไป แต่ผมไม่เคยทิ้งต่อหน้านะ ใครแจกอะไรมาก็ดูตลอดว่าคืออะไร
comment30:แจกใบปลิวไม่เท่าไหร่ แต่ไอ้พวกเนียนขายสติ๊กเกอร์แบบยัดใส่มือ หรือพวกมาขอบริจาคแล้วกินค่าหัวนี่ โคตรรังเกียจ ก็เลยพลอยกลายเป็นทำให้ไม่อยากรับของจากคนแจกใบปลิวไปด้วย เดินๆอยู่ต้องมานึกอีกว่าไอ้พวกนี่มันยื่นอะไรมาให้วะ คือเวียนหัวอ่ะ ไม่ไหว
comment31:แต่ก่อนผมก็ไม่เคยรับ แต่ก็มีรับบ้าง จนได้รู้ความรู้สึกตอนทำงานพาสไทม์ วันนึงตอนที่ผมทำงานพาสไทม์อยู่ เจ้านายก็ให้พนักงานบางคนไปแจกใบปลิวอาหารเรียกลูกค้า แต่พนักงานหลายคนแบบปฎิเสธ ทำเป็นติดโน้นติดนี่เพราะไม่ชอบที่ไปแจก จนต่อมาที่ผม ผมเลยลองไปแจกดูคนเดียวโดดๆตามบันไดเลื่อน หน้าประตูทางเข้า ใส่ชุดนักเรียน ผมก็แจกๆไปเรื่อย พูดไปเรื่อย "ลองแวะมาก่อนได้ครับ" บางคนปฎิเสธพูดบ้าง ปัดมือบ้าง  หรือเห็นแล้วรับไปก็หยำทิ้ง มันก็ไม่แปลกหรอกเป็นธรรมดา ฉะนั้นทำให้ผมเลยเข้าใจความรู้สึกครับ  
      อย่างน้อยเราเพื่อนมนุษย์ด้วยกันใช่ไหมครับ รับไปหน่อยก็ดี ถึงไม่อยากได้เลยก็ตาม เราทำแค่นี้ก็ถือเป็นน้ำใจอย่างหนึ่งแล้วครับ เพราะมันเป็นงานสุจริตนี่ครับ จนถึงตอนนี้ผมไปไหนมาไหน ผมก็รับเก็บใส่กระเป๋าตลอดแถมบอกขอบคุรครับ ให้เขาชื่นใจ แล้วเอามาทิ้งที่บ้านหรือมานั่งดูเพลินๆ แค่นี้ชีวิตบวกๆก็เข้ามาในชีวิตแล้วครับ
comment32:ผมว่ามันขึ้นอยู่กับว่าเป็นใบปลิวอะไร และอยู่ที่วิธีการให้ครับ


ถ้าเห็นแต่ไกลว่าเป็นใบปลิวพวกเงินด่วน กู้เงินนอกระบบ หรือ ชวนขายตรง ผมไม่สนใจ อันนี้ยื่นอย่างไรผมก็ไม่รับ

แต่ถ้าเห็นไม่ชัดว่าเป็นใบปลิวเรื่องอะไร อันนี้อยู่ที่วิธีการยื่น ถ้ายื่นพรวด เหมือนพยายามยัดเยียด แบบนี้ผมก็ไม่รับ
comment33:เขาทำอาชีพสุจริตนะ >> เข้าใจครับทำงานก็ต้องได้เงินค่าแรง
บางคนทำเขาเสียน้ำใจโดยการทิ้งต่อหน้ามันทุเรศเกินไป >> ถ้าคุณเป็นเจ้าของธุรกิจแล้วแจกเองอันนี้น่าคิด แต่ถ้าคุณไปจ้างคนอื่นแจกอันนี้ไม่น่าผิด เพราะคนแจกทำงานเพื่อเงินค่าแรง ไม่ได้หวังไห้คนมาอ่านข้อมูลในใบปลิว แจกหมดก็รับเงินกลับบ้านแค่นี้เอง ส่วนคนรับถ้าอ่านแล้วไม่ตรงกับสิ่งที่เค้าต้องการก็ทิ้ง
comment34:เรา ก็ รับ นะคะ มีน้องอยู่คนหนึ่งยื่นแจกหนังสือพิมพ์อยู่ตรงรถไฟฟ้า เหงื่อท่วมเลย คือร้อนมากๆ เราก็รับมาเค้าจะได้แจกให้หมดแล้วก็รับค่าแรงไป 
แต่ถ้าแบบ ช่วยเหลือน้องหมา น้องแมว อันนี้ มุขเค้าจะเยอะมาก เช่น อุ๊ย เราเคยเจอกันหรือเปล่า - -" คือ ก็เห็นใจนะคะ เพราะคือหน้าที่ของพวกเค้าแต่บางที บุกรุกไปจนน่าเกลียดอ่ะค่ะ (คหสต. นะคะ)
comment35:ดีกว่าพวกเสียบท้ายรถ....
comment36:ส่วนใหญ่ที่ได้รับคือหน้ามหาวิทยาลัย จะเป็นเปิดติว นุ้นนี่นั่น เราก็รับค่ะ ตลอดด้วย 

แต่เราก็เห็นบางคนก็ยักหัวไหล่ใส่ บางคนก็หยิบไปแล้วขยำๆทิ้งหน้าเขาเลย บางคนก็ไม่รับ โอเคจริงๆมันก็สิทธิ์ของพวกคุณอ่ะเนอะ

ถ้าเป็นใบปลิวปกติก็รับเขามาเถอะ เขาจะได้หมดๆ สงสารเห็นยืนนาน 

   แต่ที่น่ารำคาญ ก็จะมีพวกยัดเยียดแจกซิม ไม่รุ้ปัจจุบันมีรึป่าว ที่ให้ใช้บัตรประชาชนหรือบัตรนิสิต เอาไปลงทะเบียนแล้วได้ซิมมาฟรีๆ อันนี้น่ารำคาญจริง บางทีเรารีบไปเรียนก็เดินดักอยู่นั่น
comment37:ผมเคยแจกใบปลิว รับสภาพการทำงานได้ ใครรับ-ขอบคุณ ใครไม่รับ-ยิ้มให้ ทิ้งตรงไหน-ตามสบาย
แต่ที่ขัดใจคือ เดี๋ยวนี้มีองค์กรสาธารณะกุศลช่วยคน ช่วยหมาแมว ช่วยฯลฯ มาทำเหมือนแจกใบปลิว ดึงคนไปทำบุญในบูธ ผมว่าการทำบุญมันอยู่ที่คนจะทำหรือไม่ทำนะ ที่เจอล่าสุดคือ ห้างดังย่านบางนา เป็นองค์กรช่วยหมาแมว ผมกำลังรีบ น้องคนนึงก็เดินมาดึงมือผม แล้วก็พล่าม...ผมก็บอกว่า Sorry, I'm hurry. กะว่าน้องเค้าคิดว่าเป็นคนต่างชาติคงปล่อย แต่ไม่ครับ น้องเค้าพูดว่า You are foreigner? แล้วตามด้วยภาษาไทยว่า ไร้น้ำใจ...
comment38:เมื่อก่อนน่ะ ผมก็คิดครับว่าโบรชัวร์บางอย่างจะยื่นให้ไม่รู้บุคลิก ไม่ดูหน้าผมบ้างเร๊อะ ผมก็รู้สึกรำคาญและเลือกจะรับเฉพาะที่สนใจเท่านั้น
แต่พอแฟนผมหารายได้พิเศษ ไปยืนแจกใบปลิวแล้ว ผมก็มองเปลี่ยนไปเลย ... คนแจกใบปลิวต้องแจกให้หมดครับ จับยัดเป็นปึ้งก็ไม่ได้ ถ้าเขามาเจอก็อดเงินอีก ยิ่งแจกหมดเร็วก็ได้เงินเร็ว ทั้งเหนื่อย ทั้งเมื่อย แต่ก็ตั้งใจทำให้เสร็จเร็ว ๆ เพื่อนเดินผ่านก็แอบให้ไปเยอะ ๆ บ้าง... ตั้งแต่ที่เธอเล่าให้ผมฟังวันนั้น ผมเจอโบรชัวร์อะไรผมรับทุกอย่างเลยครับ.. ถึงปลายทางแล้วค่อยทิ้งก็ได้

บางคนอาจจะรักษ์โลก กลัวเปลืองกระดาษเลยไม่รับ.. บางคนอาจเห็นใจเขาเหล่านั้นและรับตลอด ทั้งหมดนี้ไม่เป็นอะไรหรอกครับ เพราะต่างคนต่างความคิด แต่ขอเพียงว่าอย่าไปรำคาญพนักงานแจกโบรชัวร์เหล่านี้เลยนะครับ ทุกคนล้วนแต่ทำเพื่อหารายได้อย่างสุจริต

แต่ในส่วนของพวกเหน็บตามรั้วบ้าน รถ ก็ว่ากันไปครับ อันนี้ผมก็เห็นว่าไม่เหมาะสมครับ.. อย่างบ้านผม ตู้จดหมายมี แต่ไม่ค่อยใส่ ชอบเหน็บรั้วบ้านให้มันปลิวว่อน
comment39:ถ้าเราเจอเราก็รับตลอดนะ 
อยากให้เขาหมดไวไว จะได้กลับบ้านไวไว

ถึงแม้จะรับมาทิ้งก็ตามเถอะ 
สิทธิ์ใครสิทธิมันเนอะ ใครไม่อยากรับก็เรื่องของเขา
แต่เราถือว่าช่วยเพื่อนมนุษย์
comment40:รำคาญพวกรับแล้วทิ้ง เกะกะ เลอะเทอะมากกว่า มักง่าย
comment41:พยายามเดินเลี่ยงด้วยสกิลเดินหลบคนที่มีค่อนข้างสูง 5555
แต่ถ้าจนมุมจริงๆ ก็รับมา (มักจะจนมุมกับพวกแจกใบปลิวที่สะพานลอย ม.ราม //แจกได้โหดสัส)
แล้วเหตุการณ์ต่อไปก็แล้วแต่เคส
1. ถ้าด้านหลังเป็นกระดาษเปล่าๆ ก็มักเก็บไว้ในกระเป๋าในจุดที่หยิบง่ายๆ เพราะเป็นคนที่ต้องอยู่กับคณิตตลอดเวลา บางทีเดินอยู่ดีๆ นึกอะไรออกจะได้เอาออกมาทดได้เลย
2. แต่ถ้าไม่มีที่ว่างจริงๆ ก็เก็บไปทิ้งถังขยะที่ใกล้ที่สุด ซึ่งก็ต้องทำใจว่าถ้าถังขยะอยู่ใกล้คนแจกมากๆ ผมก็ทิ้งแบบไม่แคร์เค้าเหมือนกัน
comment42:ส่วนตัวเข้าใจว่า จุดประสงค์ของการแจกใบปลิว คือการหว่านข้อมูลโฆษณาประชาสัมพันธ์อยู่แล้วครับ
คิดว่าบริษัทส่วนใหญ่ มีเป้าหมายในการแจกใบปลิวอยู่แล้วครับว่าคาดหวังคนเห็นกี่% คนมาใช้บริการกี่%
ถ้าคนรับไปอ่านว่าเป็นใบปลิวอะไร แล้วทิ้งอย่างน้อยก็ต้องเห็นชื่อบริษัทบ้างแหละครับ 
และคิดว่าการแจกใบปลิวไม่ใช่เรื่องไร้สาระ เพราะต้นทุนไม่สูงเมื่อเทียบกับสื่อประเภทอื่นๆ
แถมสามารถเลือกกลุ่มเป้าหมายได้ระดับนึง ก็เป็นเครื่องมือที่ยังได้ผลอยู่นะ

ปกติรับตลอดครับ สงสารคนแจก +เผื่อได้ข้อมูลที่เป็นประโยชน์ + ส่วนลด ก็วินๆนะ

คิดว้าเจตนาจขกท.น่าจะอยากบอกว่า อย่าทำท่ารำคาญคนแจกเลยมั้งคับ
แต่ประโยคหลังคงแรงไปหน่อยเลยกระตุกต่อมหลายคน
comment43:ไม่รับค่ะ ไม่รู้จะเอามาทำไม หาที่ทิ้งอีก
comment44:ส่วนตัวผมไม่เคยคิดที่จะรำคาญ เรย เข้าใจว่าเขาก้อทำงานของเขา

แต่..........แถวบ้านผมพวกมาแจกใบปลิวพวกเงินกู้ มากันตอนเช้ามืด ปรากฏว่าใบปลิวหล่นเต็มหน้าบ้าน และเมื่อเดินออกนอกซอย พวกใบปลิวพวกนี้ก้อหล่นหน้าบ้านกันแทบทุกหลัง สิ่งนี้แหละที่ทำให้ผม เกลียดมากๆ
comment45:ไม่ได้รำคานเลย
comment46:สำหรับเรา.....มีหลายกรณีที่จะรับรึไม่รับค่ะ
-บางทีคนแจกแต่งคอสเพลย์น่ารักเชียว  เขิลอ่ะ....อิอิ  ไม่กล้ารับ
-บางทีเราไม่จำเป็นต้องรับจริงๆ เช่น ใบปลิวบ้านและคอนโด, โปรพรีเวดดิ่ง 555+
-ที่จะรับจริงๆก็เช่น เอามาบังแดด  เอาพัด ......(พูดแบบนี้เขาจะเสียใจมั๊ยนะ)
***แต่ไม่เคยทิ้งต่อหน้าต่อตานะคะ   อันนั้นก็เกินไป*-*
comment47:ขนาดผมขับมอไซต์อยู่ ผมยังปล่อยมือไปรับใบปลิวเลยครับ ถือว่าช่วยๆกันนะครับ ไม่ชื่อลองขับผ่านสี่แยกคลองเตยดูนะครับ แจกกันจ้าละหวั่น
comment48:คนแจกก็ไม่ผิดหรอก รับจ้างมาแจก มีหน้าที่แจก แจก บางทีได้มาเป็นปึก ส่วนคนจะรับ ไม่รับก็แล้วแต่บุคคล ไปว่าเค๊าไม่ได้  
ต้องย้อนไปถึงเจ้าของกิจการ มาดูสิ แจกไปเท่าไหร่ ท้องไปเท่าไหร่ กลับมาจิงเท่าไหร่ แบบนี้เรียก effective มั๊ย นี่ยังไม่รวมปัญหาส่วนรวม ขยะ ภาพที่เห็นจนชินตา เกลื่อนถนน ถังขยะในกรุงเทพก็น้อยอยู่แล้ว ยังมาทิ้งกันเกลื่อนตามท้องถนน บนสะพานลอย ใครเก็บ เพราะแบบนี้บางทีไม่อยากรับนะ ทิ้งกันเกลื่อน แจกทิชชู่ดิ แจกพัดดิ ดูจะดึงดู ไม่เห็นจะทิ้งกันเลย แต่ต้นทุนมันสูง บางทีหาช่องทางการตลาดอื่นๆบ้างก็ได้
comment49:ผมรับนะ ให้เด็กได้ตังส์

ส่วนเจ้าของกิจการผมไม่สนใจมันหรอก
comment50:ผมรับครับ แต่ต้องวิเคราะห์ก่อน ว่าไม่ใช่หลอกขายของ
ผมว่าการที่เรารับมา เราแทบไม่ลำบากอะไรเลย
แต่ถ้าเราไม่รับ คนแจกจะต้องยืนนานขึ้น หรือได้เงินไม่เต็มค่าจ้าง
comment51:ส่วนใหญ่เราจะรับนะคะ
เห็นบางคนเป็นป้าอายุมากๆแล้ว แกยืนแจกแบบเขิลๆ ไม่ค่อยมีใครรับ 
แล้วถ้าแจกไม่หมดก็อดได้ตัง เผื่อแกแจกหมดไวจะได้รีบกลับบ้าน
comment52:ส่วนใหญ่เราก็ไม่ค่อยรับนะ แต่ก็ไม่ได้รำคาญไรมาก 
แต่ที่รำคาญมากๆ คือพวกที่เอามาเหน็บตามรถบ้าง ตามประตูรั้วบ้าง
บางทีคนที่เอามาเหน็บที่รั้วบ้านนี่ ไม่ได้มาแค่ฉบับเดียวนะคะ มาเป็นปึก ลมมาก็ปลิวกระจายไปหมดอะ
comment53:ปกติเราก็รับนะคะ ไม่ทิ้งต่อหน้าด้วย เห็นใจ เคยทำงานพิเศษแบบนี้ 

แต่มีหนนึงรับมาแล้วเจอยัดมาให้เราทั้งปึกเลยค่ะ ประมาณ20-30แผ่นเห็นจะได้ คือจะให้ชั้นเอาไปช่วยแจกต่อรึไงค้าาาา 
คนที่ทำเป็นเด็กนักศึกษา แจกใบปลิวของมหาลัยสองสีแถวสนามหลวง จำได้แม่นเลย เคืองมาก นิสัยมักง่าย
comment54:เเจกไปคนก็โยนทิ้ง พอโยนทิ้ง ก็ต้องมีคนเก็บ คุณเก็บไหม
เเล้วที่ชอบมาเสียบไว้ที่มอไซต์บางที่จอดรถบางทีมันไม่มีถังขยะ คนก็ทิ้งลงพื้น ไม่ใช่1ชิ้น เเต่เป็นร้อย สงสารคนเก็บขยะ กวาดถนนบ้าง บางทีฝนตกติดเต็มพื้น คนเลยลำคาญถ้านานๆมาทีก็ไม่ว่า บางทีจอดทุกวันก็มาเสียบทุกวัน เจ้าเดิม เจ้าใหม่ คนเเจกเหล่านี้เคยมอฃพื้นบ้างไหมว่ามันสกปรก
comment55:ถ้าสมมุติถือถุงอยู่หนักมาก ถือโทรศัพท์ สะพายกระเป๋า
แต่ คือแจกมากใส่หน้าเงี้ยมันน่าหงุดหงิดมั้ยอ่ะ ไม่ดูหรอมีมือมั้ย
comment56:เสียใจ ? ไม่มั้ง

คนพวกนี้ก็แค่รับจ้างมายืนแจก แจกๆให้มันหมดๆไป
เค้าไม่ได้คาดหวังว่าคนรับไป จะต้องสนใจอยากใช้บริการอะไรหรอกครับ มันไม่ใช่กิจการหรือสินค้าของเค้า

คนแจกก็คือคนแจก 
ต่อให้คุณจะขยำทิ้งต่อหน้า หรือเอาไปเช็ดรองเท้าตรงนั้นเลย เค้าก็ไม่ได้รู้สึกอะไรหรอกครับ 
หน้าที่เค้ามีแค่แจก แจกเสร็จก็รับเงินกลับบ้าน บางคนไม่สนใจด้วยซ้ำว่าไอ้ที่ตัวเองยืนแจกชาวบ้านน่ะมันคืออะไร
comment57:ก็รับนะ ไม่สนใจก็ทิ้ง แต่ไม่ใช่ทิ้งต่อหน้าเค้าหรอก เดินไปไกล ๆ หาถังขยะทิ้ง บางทีก็เก้บใส่กระเป๋า แล้วก็ลืมทิ้ง .__.
comment58:เค้ายื่นหนี้มาให้ผมจะรับทำไม แถมตอนนี้มีพวก สติ๊กเกอร์ ร.5 กลับมาแล้วด้วย ยืนกัน 3 คน สะพานลอยฝังก๋วยเตี๋ยวเรือพระนครทุกเย็น 5-6โมง คนไม่รู้เรื่องรับไปก็รีบยื่นคืน บางคนก็ยอมจ่ายจบๆไป คือทำไมชอบทำอาชีพแบบนี้กันจัง ไม่ละอายใจบ้างเหรอ อยากขายก็ติดป้ายไปเลย ไม่ใช่มายื่นๆแล้วบอก 20 บาท ....เลว
comment59:ผมรับเเล้วผมก็ทิ้งในถังขยะหน้าที่เจอเลยครับ ผมคิดว่าพวกเขาไปเสียน้ำใจอะไรหรอกนะ เขาเเค่ทำงานของเขาเเละผมคิดว่าการรับมามันจะทำให้งานของเขาเสร็จไวขึ้นเท่านั้นเอง
comment60:สมัยก่อนครับสมัยเรียนมหาวิทยาลัย ผมต้องหาเงินเรียนไปด้วย เคยไปแจกแบบนี้แหนะ เป็บโบชัวร์ ไม่ใช่เงินกู้นะ 

แจกเท่าไหร่ลืม หลายพันใบแหละ ให้แจกเสร็จภายใน 5 วัน ได้วันละ 100 กว่าบาท 

ผมไปแจกแล้วซึ้งเลยครับ เหมือนยืนแจกเฉย ๆ จะง่าย จะสบาย แต่เหนื่อยมาก ตากแดดร้อน หลบก็ไม่ได้ มีคนคุม 

ตอนไปแจกทีแรก คิดว่า แจกคนละใบ แป๊บเดียวก็ 500 ใบแล้วมั้ง สรุปแจกอยู่ ตั้งแต่ช่วงเช้าห้างเปิด บ่าย 3-4 ยังไม่หมดอะ

แล้วต้องยืนแจกอยู่อย่างนั้น จนกว่าจะหมดอะไรแบบนี้ ทำให้ได้ตามเป้า 

ตอนนั้นผมรู้เลยครับ ว่าเค้าเหนื่อยมากคนแจกแบบนี้ พักก็ไม่ได้มีคนคอยดูอยู่ เต็มที่พักแป๊บ ๆ ไม่กี่นาที เอาเป็นว่า 8-9 ชม. ได้พักขาไม่ถึง ครึ่ง ชม. 

ตั้งแต่นั้นมาผมเจอคนแจกแบบนี้ ผมรับหมดเลยนะ คือจะทิ้ง เดินเลย ๆ มาหน่อย หลบ ๆ กันหน่อยแล้วค่อยทิ้งอะ ไม่ให้เสียน้ำใจกัน คือแค่รับมามันไม่ได้เดือดร้อนอะไรเราเท่าไหร่เลยครับ แต่คนเราขี้เกียจ อคติกันไปเอง 

ช่วย ๆ เค้าให้รีบแจกให้ได้ตามเป้า เค้าจะได้เลิกเร็ว ๆ ถือว่าช่วย ๆ กันอะครับ ผมคิดแบบนี้ บางทีเจอพวกเค้าผมบอกเลยนะ พี่เอามาให้ผม 10-20 ใบเลยก็ได้ ให้มันไม่น่าเกียจ จนคนเฝ้าเค้าว่าอะ
comment61:รำคาญใบปลิวนะ ไม่รู้จะเอาไปไว้ตรงไหน
แตีไม่ได้รำคาญคนแจกใบปลิว
แต่ไม่ได้เอาใบปลิวทิ้งต่อหน้า เดินไปก็สักระยะก็ทิ้ง นึกถึงใจเค้าใจเรา
comment62:ไม่รับเหมือนกัน แต่ถ้ารับจะไปทิ้งที่อื่นให้ห่างจากคนที่แจก
บ่อยครั้งที่มีคนแจกแถวสะพานลอย แล้วยัดใส่มือหน้าตาเฉย คืออะไรหรอ มีมารยาทแล้วสินะคะ
รู้ว่าทำงานค่ะ แต่ไม่สมควรอย่างยิ่ง บางทียัดเป็นสิบๆแผ่นก็มี ส่วนมากเป็น ใบกู้เงินผ่อน อะไรก็ไม่รู้มายัด 
คือเราจะเอาไปทำไมหรอคะ ยืนตรงทางขึ้น ทางลงสะพานด้วย มันขวางทางเดินเป็นอย่างยิ่ง รู้สึกแย่ค่ะ ที่อื่นแจกไม่ได้หรอคะ
ที่ไม่ใช่ทางเดินแคบ แล้วขวางคนอื่น ถ้าแจกดีๆก็รับค่ะ
comment63:เราจะรับเฉพาะใบปลิวที่เราสนใจ ถ้าไม่สนใจก็จะไม่รับ และเราเคยโดนยัดใส่มือนับครั้งไม่ถ้วน บางทีก็ถึงเนื้อถึงตัว พยายามยัดเยียดเราเกินไปเกือบโดนหน้าอกเราก็มี บางทีเราถือหนังสืออยู่ในมือก็มาวางบนหนังสือที่เราถือ ถ้าโดนยัดเยียดแบบนี้เราปล่อยให้ร่วงไปตรงนั้นเลย คือบางทีก็ต้องหัดวิเคราะห์นิดนึงนะว่าเค้าสะดวกรึป่าว ทำงานทุกอย่างต้องรู้จักคิดวิเคราะห์ งานจะได้ออกมาดี ไม่ใช่ทำไปส่งๆ เพื่อจะให้งานเสร็จๆไปแค่นั้น
comment64:เคยเจอมั้ยล่ะ แถวๆ bts หมอชิต / เซ็นทรัล ลาดพร้าว 

มี ผญ.คนนึง ทำน่าเกลียดมาก ยืนแจกใบปลิว ใครไม่รับ ยัดใส่กระเป๋าเสื้อเลย รถเมล์ธรรมดามาจอด ก็โยนใบปลิวเข้าไปในรถเลย
comment65:เรารับตลอดนะ
รับมาก็ไม่ได้อ่าน ยักๆใส่แฟ้มไว้ เจอถังขยะก็ทิ้ง 
ที่เรารับเพราะแจกใบปลิวเนี่ยได้รายได้เป็นวันค่ะ แจกไม้หมดก็จะไม่ได้ค่าจ้าง
ตั้งแต่รู้อย่างนี้เราก็รับตลอดเลย กระดาษเล็กๆใบเดียว ไม่ได้เกะกะเท่าไหร่ 

ช่วยได้ก็ช่วยกันไป เราไม่ได้เดือดร้อน
comment66:เมื่อสมัยยังเป็นเด็กเล็กๆ จำได้ขึ้นใจว่าตอนนั้นไปเที่ยวห้างกับพ่อ-แม่ แล้วเดินข้ามสะพานลอยหน้าห้างกัน

ด้วยความที่เป็นเด็กซุกซน ผมก็เลยเดินนำหน้าพ่อ-แม่มาก่อน

ด้วยความที่ตอนนั้นเป็นเด็กไร้เดียงสา ใครแจกอะไรก็รับหมด จนกระทั่ง ลุงคนหนึ่ง แจกสติกเก้อในหลวงมา

ด้วยความที่เป็นเด็ก ก็คิดว่า โอ้โหดีจัง มีแจกสติ๊กเก้อของในหลวงด้วย ดีใจมากๆเลย 

พอเดินออกจากตรงนั้นไปก้าวเดียว ลุงก็จับแขนผมไว้ แล้วก็พูดอะไรไม่รู้ เหมือนไม่ใช่ภาษาไทย แต่ทำมือเหมือน 10 บาท

คุณพ่อ ก็ตะโกนมาจากด้านหลัง ด้วยประโยคแนวดุๆ ผมและลุงก็เกิดความกลัว+ตกใจ ผมเลยยื่นสติกเก้อกลับไปให้ลุง

แล้วผมก็โดนดุ ว่าไปรับมาทำไม เค้าขายไม่ได้แจกฟรี ... แต่ผมก็ไม่รู้ปะ ตอนั้นนเด็กอยู่

ตั้งแต่นั้นมา ผมก็จำฝังใจ ขึ้นใจไว้ใน DNA เลยว่า จะไม่รับอะไรจากคนแปลกหน้าอีก

.... แต่ถ้า M2F นี่ก็ละไว้ในฐานที่เข้าใจนะครับ
comment67:อันไหนสนใจก็รับ ไม่สนใจก็ไม่รับครับ

แจกใบปลิวเป็นอาชีพสุจริตอันนี้จริงครับ แต่ไม่ใช่คนแจกใบปลิวทุกคนจะสุจริต 
99% ของใบปลิวที่ผมได้รับ คนแจกมักจะแนบมา 2-3แผ่น ให้มันหมดไวๆ แค่นี้ก็ถือว่าเจตนาโกงนายจ้างแล้วครับ

แต่ถ้าจะบอกว่าคนแจกรายได้น้อยโกงเล็กน้อยไม่เห็นเป็นไร ถ้าตรรกะแบบนี้ก็ผ่านได้เลยครับ คงคุยกันไม่รู้เริ่อง

การแจกใบปลิวมันไม่ได้ผลก็เพราะพวกแจกแบบไม่สนใจแบบนี้นี่แหละครับ. สักแต่ให้เสร็จๆไป

เคยเดินในห้างมั้ยครับ พวกร้านเสริมความงาม ลดความอ้วน ฯลฯ พวกนี้แจกแบบมีคุณภาพ ไม่ได้แจกมั่วให้หมดๆไป ก่อนแจกเค้าจะดูก่อนว่าใช่กลุ่มเป้าหมายมั้ย 


ถ้าบอกว่าสงสารคนแจกใบปลิว รับๆไปเถอะไม่เห็นเสียหายอะไร   ใช่ครับ คนแจกไม่เสียหาย คนรับไม่เสียหาย
แต่นายจ้างเสียหาย คนทำความสะอาดพื้นที่เสียหาย 

ถ้านายจ้างเค้าคิดได้ว่าแจกแล้วไม่ได้ผล ไปทำการตลาดวิธีอื่นดีกว่า สุดท้ายคนแจกใบปลิวนั่นแหละครับที่จะตกงาน
comment68:แจกใบปลิวต้องให้ใช้คนมาซื้อสินค้าหรือบริการไม่ใช่หรอ
ถ้ารับๆไปแล้วไม่สนใจ ไปทิ้งทีหลัง ไม่ยิ่งแย่กว่าหรอ
ทำร้ายบริษัท ไม่นึกถึงบริษัทที่เค้าจ้างมาเลยหรอ
แถมเปลืองกระดาษ เก็บไว้ให้คนที่เค้าสนใจ
รับใบปลิวแล้วไปอ่านดีกว่า

อย่าคิดตื้นๆแค่ รับไปค่อยทิ้งทีหลัง 
จะได้ช่วยคนแจกให้หมดไวๆ จะได้รีบกลับบ้าน เค้าร้อน
เค้าเมื่อย เค้าเหนื่อยงี้หรอ

คนแจกก้ควรมีใจ ทำเพื่อขายสินค้าหรือบริการจริงๆ
แจกเฉพาะคนที่สนใจ ไม่ยัดเยียด 
ไม่ใช่เห็นแก่ตัวรีบหมดรีบเลิก จะเอาแต่เงิน
comment69:โดยส่วนตัวไม่รับครับ เพราะไม่ชอบอะไรที่กีดขวางทางเดินเท้า บางทีที่แคบๆตอนลงสะพานBTS จะมีพวกแจกใบปลิวมายืนดัก ทำให้คนลงได้ช้ามาก เช้าๆนี่เสียเวลาจริงๆ อีกอันที่ไม่ชอบสุดๆคือพวก พวกมาให้ช่วยของ UN, UNDP, ช่วยหมาแมว มาตั้งดักแล้วตื้อตามทางขึ้นลง รถไฟฟ้า ลองดูแถว ชิดลม เพลินจิตสิครับ มันเดินลำบากจริงๆ
comment70:เรารับนะ.. เพราะการแจกถือเป็นการทำงานของเขานะ
แค่อยากช่วยเหลือเพื่อนมนุษย์เหมือนกันค่ะ 

เคยไปเรียนภาษาที่ต่างประเทศ.. งานแบบเราๆ ไม่ทำงานร้านอาหารไทย ก็ทำความสะอาด ไม่ก็แจกใบปลิวนี่แหละค่ะ
เห็นเพื่อนเราหลายคนทำงานแจกใบปลิว อยากช่วยเพื่อนค่ะ รับมาหมดเลย 55555 

แต่ที่คนส่วนใหญ่ไม่รับ คงจะเข็ด ที่มาจาก คนบางกลุ่มแจกสติ๊กเกอร์บ้าง โปสเตอร์ไรไม่รู้บ้าง ยื่นมาให้หน้าตาเฉย
เราก็รับมา แ_่งเอ้ย .. 20 บาท เราก็.. ยืนเอ๋อ .. งั้นไม่เอาค่ะ ก็ยัดเยียดจัง ยัดมาอีก แล้วจะเอาเงิน .. ไม่ชอบเลยค่ะ คนกลุ่มนี้ 

แต่ยังไงเราก็ยังรับใบปลิวอยู่นะ ถึงจะเจอแบบนั้น ถ้าเขายัดใส่มือเรา ยังไงก็จะยัดคืนค่ะ ไม่จ่ายเงินแน่นอน หึ..
comment71:ส่วนตัวเจอจะรับตลอด เพราะเคยรับจ้างทำงานพาร์ทไทม์ เข้าใจความรู้สึกค่ะ
พอรับมาแล้วก็อ่านเล็กน้อย ถ้าเป็นประโยชน์ก็เก็บไว้ ถ้าคิดว่าไม่น่าสนใจก็ค่อยทิ้งค่ะ
ใบปลิวก็ไม่ได้ไร้ประโยชน์ซะทีเดียว
อะไรนิดๆ หน่อยๆ อย่ารำคาญกันเลยค่ะ คนแจกก็ได้เงินไม่กี่ร้อย คนรับก็ไม่ได้เสียอะไร

แต่ถ้าเจอแบบยัดเยียด แล้วเก็บเงิน อันนี้ขอยัดเยียดคืนนะคะ 555
comment72:เกลียดพวกที่ไปแปะตามเสาไฟ ป้ายรถเมล์ มากกว่า ดูรกรุงรัง อุจาดตามาก
comment73:แถวหอผมเจอบ่อยมากนะ
แต่เจอแบบ เอามาใส่ในกล่องจมหมายรวมหอพัก ทีละเป็นปึก เกือบ100ใบได้
ดูขยันและน่ารักน่าชังมากครับ
comment74:รับนะคะ  แต่บางครั้งคนแจกต้องดูไหมว่ามือสะดวกรับไหม ถือของ 2 มือไม่มีมือรับแล้วก็สักแต่แจกๆๆ
comment75:ถ้าเขาไม่ยัดเยียดเราจะรับดีๆค่ะ เพราะจำได้ตอนนั้นขึ้นสะพานลอยแถวม.ราม1 แล้วคือมีผู้ชายแจกใบปลิว ปกติรับนะคะ(ที่อื่น) แต่พอเจอคนนี้เข้าไป ไม่รับค่ะ เพราะว่าเดินอยู่ดีแล้วเค้าเดินเข้ามาหาเรายัดเยียดให้เรา เราไม่ชอบและกลัว
comment76:รับตลอดค่ะ ไม่เคยทิ้งเดี๋ยวนั้น อ่านแล้วเก็บกลับไปทิ้งบ้านนู่นเลย คือเคยมีเพื่อนเล่าให้ฟังว่าตอนเรียนเคยไปรับจ้างแจกใบปลิวแบบนี้ กว่าจะได้เงินแต่ละบาทต้องแจกเป็นร้อยๆ ใบ เห็นคนแจกพวกนี้แล้วคิดถึงที่เพื่อนเคยเล่า ก็เลยรับตลอด ถือว่าช่วยๆ กันเราก็ไม่ได้เดือดร้อนอะไร
comment77:อีกหน่อยจะเหมือนเวลาไปเที่ยวจีน

เอาของยัดใส่มือ เรารับมามันจะคิดตังเลยนะ พอไม่เอาหรือเอาคืน มันตื้อไม่เลิกเลยนะ

ฉะนั้น อย่ารับ ดีที่สุด
comment78:เราก็คิดแบบจขกท.นะคะ สงสาร จึงรับมา
แต่บางคนก็ไม่ไหว มีแถวหน้าราม บนสะพานลอย แกแทบจะยัดใส่กระเป๋า ใส่มือ แล้วบางทีมันถึงเนื้อถึงตัว แทบจะโดนหน้าอกก็มี อันนี้แย่มาก
comment79:เรารับนะคะ แต่จะรับเฉพาะใบปลิวตามห้าง ร้านอาหาร หน้าโรงเรียน หน้ามอค่ะ ถ้ารับตามถนนแล้วกลัวเจอแบบ คห.8 ค่ะ เข็ดมาก แต่เอามาก็ไม่ได้สนใจเนื้อหาข่าวนะคะ อ่านผ่านๆ ถ้ากระดาษบางก็เก็บไว้ห่อผ้าอนามัยค่ะ กระดาษหนาๆมันๆก็เก็บไว้รองถ้วยจานเวลากินข้าวค่ะ
comment80:ส่วนเรานี่ถือของพะรุงพะรังตลอดไม่มัมือว่างจะรับ แล้วเขาก็ไม่แจกเราด้วย 5555555
comment81:เรารับตลอดค่ะ ไม่ได้คิดอะไร ถ้าให้ฟรีก็เอา
แต่เราเคยเจอฝรั่งมาแจกไรสักอย่างเกี่ยวกับศาสนาคริสนี้ละ ละเก็บตังด้วยเรานี้งงเลย555
comment82:ผมเคยโดนประมานว่า
ยื่นใบปลิวกับพระให้มาบอกว่า"ฟรี" พอรับเท่านั้นแหละ
น้องช่วยทำบุญหน่อยแล้วกันนะ - - อ่าว
ผมเลยให้ไป 5 บาท เค้าบอกว่าทำเพิ่มอีกหน่อยได้มั้ย เวงเลย
ผมก็เลยต้องจำใจ ควัก 20 บาท ไปให้
หลังจากนั้นแทบไม่เคยรับอีกเลย .... เมื่อนานมาแล้ว T^T
...........................................................
ผมเคยทำงานแจกใบปลิวอยู่ 2-3 ครั้ง แต่ไม่ได้แจกบนสะพานลอยนะ
แจกในห้าง ซึ่งเข้ากันกับใบปลิว คือ แจกในห้าง Zeer ผมก็ยื่นใบปลิว พร้อมกับพูดว่า 
"โปรโมชั่นสินค้า IT สุดคุ้มเชิญรับไปดูก่อนได้เลยครับ ขอบคุณครับ" 
คนรับก็รับและอ่านสิ่งที่ให้ไป 90% นะ แต่จะสนใจมั้ย อันนั้นอีกเรื่อง พูดจนคอแห้งเลย แต่สนุกดีครับ
comment83:แล้วแต่อารมณ์
comment84:เอาจริงๆรู้สึกเปลืองกระดาษ555
เรารับมาห่อผ้าอนามัยค่ะเก๋ๆไม่เสียของ
comment85:มีคนแจก > รับไว้เพราะสงสาร > ทิ้งเป็นขยะ > ช่วยๆกันรับ > แจกหมดเร็ว > คนจ้างก็เห็นว่าผลตอบรับดี > จ้างคนแจกเพิ่ม

เพื่อะไรล่ะเนี่ย ไม่รับน่ะดีแล้ว จะได้เลิกๆ แจกไปซะที
comment86:แจกเฉยๆเห็นใจนะ แต่ที่เกลียดคือยื่นมือไปรับแล้วเข้าชาร์จตัวยัดเยียดเซ้าซี้ของขาย
comment87:ตอนแรกๆก็เฉยๆ รับบ้างไม่รับบ้าง แต่พอลองได้ทำเองนี่รู้เรื่องเลยค่ะ โดยส่วนตัวนะ รับแล้วทิ้งต่อหน้าเลยเราก็เฉยๆค่ะ ขอให้แจกให้หมดก็พอ ฮ่าๆ คือคนที่ไม่สนใจเขาก็ไม่สนใจอยู่แล้ว คนที่สนใจเขาก็อ่านรายละเอียดอะไรก็ว่าไป ใครจะคิดจะทำอะไรก็แล้วแต่คนมากกว่านะ หลังจากนั้นเรารับหมดเลยใบปลิวอะไร เพราะมันนึกถึงตอนที่ตัวเองทำ แต่ไม่เคยโดนยัดใส่มือหรือเอาใบปลิวไปยัดใส่มือคนอื่นเขานะ..
comment88:ไม่เคยรับ ไม่ใช่เรื่องของเรา ไม่อยากเป็นคนทิ้ง เพิ่มขยะให้โลก
comment89:ปกติไม่รับ....ขี้เกียจเอามาเป็นขยะ
เเต่ถ้าเป็นใบปลิวร้านอาหาร ก็รับมานะ ถ้าตอนนั้นกำลังหาของกินอยู่พอดี
ใบปลิวจากร้านต่างๆรับมาบ้าง....ถ้ากำลังสนใจ เช่น คลีนิคความงาม ช่วงที่เราอยากบำรุงหน้าตาผิวพรรณ

เเต่ถ้าเป็นพวกใบเล็ก ๆ เงินกู้ ,เงินผ่อน ....ไม่รับเด็ดขาดค่ะ

เคยเจ็บจาก ร.5 อนุสาวรีย์ชัยสมัยวัยละอ่อน
comment90:ไม่รำคาญนะ แต่วิธีการแจกแนวยัด ๆ เนี้ย มันเสียเวลามากกว่า คือน่าจะถือป้ายว่า ใครสนใจเรื่อง xxx หรือมีโฆษณาชวนเชื่อ แล้วหยิบใบปลิวไป
แจกมาแบบนี้ผมก็ทิ้งลงถังเปล่า ๆ แต่ที่แย่ไปกว่าคือพวกทิ้งเรี่ยราดเนี้ยแหละ
comment91:คือมันไม่เกี่ยวกับคำว่า สุจริตหรืออะไรรึเปล่า มันคืองาน หน้าที่เค้าคือ แจก เสร็จแล้วก็รับตัง

คนเดินผ่านบางคนรีบบ้าง บางคนไม่อยากได้งี้ ต้องเอาหรอ บอกคนบอกช่วยๆรับไปเถอะแล้วค่อยเอาไปทิ้ง เพื่อ ....

อีกอย่างทิ้งต่อหน้าแล้วเสียน้ำใจ ถามจริงๆ มีกี่คนคิดแบบนี้ ส่วนมากคิดแค่ แจกๆให้มันเสร็จเอาเงินละก็กลับ แค่นั้น หรือไม่ก็โดนใช้ให้มาแจก

ใน 100 คน จะมีถึง 5 คน รึเปล่า ที่สนใจ

ส่วนตัวเรา ไม่รับ ไม่เอา เพราะเอาไปก็ทิ้ง ถ้ายัดมือมา ก็ทิ้งตรงนั้น อาจจะดูเหมือนโหดร้าย แต่ลองคิดดู อยู่ดีดีมีคนเอาของยัดมาให้รับไว้อย่างมีความสุขหรอครับ
comment92:ทิ้งต่อหน้าคนแจกก็ไม่รู้สึกอะไรหรอก ออกจากมือเค้าไปก็จบ ยกเว้นเจ้าของมาเองจะเสียดายค่าพิมพ์
อย่างที่หลายคหว่า สติกเกอร์เก็บเงินทำคนแหยง เราเคยโดนที่สะพานลอยบิ๊กซีราชดำริ ตอนนั้นไม่รู้มีอย่างงี้ รับแล้วทวงตัง 20 ตอนนั้นก็เอ๋อๆ จ่ายง่ายๆ ช่วงนั้นเลยหลอนไม่รับ แต่เดี๋ยวนี้ก็รับ โดยเฉพาะถ้าคนแจกพูดว่า ช่วยรับหน่อย แจกฟรีไรแบบนี้ ถ้าไม่พูดอาจจะเดินผ่าน
comment93:เคยรับพวกใบปลิวทั่วไป  ถูกยัดใส่มือมาปึกนึง ประมาณ 10 ใบได้  T_T
คือฝากตรูเอาไปทิ้งหรอออออ
คนแจกก็คงอยากแจกให้หมด ๆ ไป จะได้เสร็จงานเร็ว ๆ
แต่สำหรับเราทำแบบนี้เป็นการทำงานที่ชุ่ยมากอ่ะ
comment94:โดยปกติเราจะดูก่อนว่าเรื่องอะไร ถ้าไม่สนใจก็ไม่รับ แต่ก็ไม่ได้รำคาญนะ ถ้าแจกแบบปกติ จะยกมือขึ้นปฏิเสธแล้วค้อมหัวให้นิดนึง (ประมาณว่าไม่รับค่ะ ขอบคุณ) ยกเว้นพวกที่แทบจะเอามาทิ่มหน้า พวกนั้นเรารำคาญมาก จะไม่สบตาแล้วเดินผ่านไป 

เราไม่รับด้วยสาเหตุ 2 อย่าง
1) ถ้ามันไม่ใช่สิ่งที่สนใจ มันเปลืองกระดาษ 
2) เราคิดว่าถึงแม้ค่าแรงที่บริษัทให้จะเป็น XX บาทต่อ XXX แผ่น แต่ถ้าคนเรารับโบชัวร์กันมากขึ้น แจกง่ายขึ้น สุดท้ายบริษัทเห็นว่าแจกหมดไว แถมไม่ค่อยได้ผลเพราะมีคนรับไปงั้นๆเยอะ ก็จะเพิ่มจำนวนแผ่น แต่ค่าแรงเท่าเดิมนั่นแหละค่ะ ไม่ได้ช่วยอะไรเลยในระยะยาว
comment95:ถ้าใบปลิวดีๆหน่อย เด่วนี้จะแจกเป็นพัดกระดาษ
บังแดดได้ พัดได้เวลาร้อนนนน ฮ่าๆ ชอบนะแบบนั้น
comment96:คนแจกใบปลิวแถวรามเราเคยได้ เค้าจะบอกขอบใจน้ะหนูทุกครั้ง เรานี่แบบอยากรับทุกรอบเลยเห็นใจคนทำอาชีพสุจริต เราได้จนชั่งกิโลขายเลย ได้ตังค์กินขนมด้วย
comment97:เราเคยฝึกงานอยู่บริษัทนึง เค้าให้เราไปแจกใบปลิว ทั้งๆที่เราก็ใส่ชุดนักศึกษา คนทั่วไปเค้ายังมองเหยียดมองไม่ดี บางคนทิ้งต่อเรา คืองงมากนี่เรามาแจกใบปลิวหรือมาแจกheeทำไมคนเค้ามองเราไม่ดีขนาดนี้ ถ้าเป็นเรามีคนมาแจกต่อหน้าถ้าไม่สนใจจะยิ้มและส่ายหน้า  คือแค่ยิ้มมันก็คือการปฏิเสธที่รักษาน้ำใจที่ดีแล้วนะคะ อย่าไปมองเหยียดเลย ถ้าไม่จำเป็นคงไม่มีใครอยากมาตากแดดตากลมหรอกค่ะ อาชีพสุจริตนะคะ
comment98:รับตลอดยกเว้นพวกแจกสติ๊กเกอร์แล้วมัดมือชกเก็บตังค์
comment99:แจกใบปลิวเพื่ออะไร เพื่อให้มันหมดหรอ
ไม่ได้เพื่อต้องการโฆษณาให้คนที่สนใจรับไปอ่านหรอ
ถ้าเค้ารับไปทิ้ง ของก็เสียเปล่า 

คนแจกหลายคนทำไมมีความคิดเห็นแก่ตัว เห็นแก่เงิน
ไม่นึกถึงว่าเค้าจ้างมาทำไม สักแต่อยากให้หมดๆ

บางคนยิ่งแย่ ยื่นใบมาขวางหน้า ขวางทางเดิน 
ก้ยิ่งไม่อยากจะรับ จะถูก anti ก้ไม่แปลก
comment100:เรารับตลอดนะคะ อ่านก่อนถ้าสนใจก็เก็บไว้ดู
ไม่สนใจเราก็เอากลับมาทิ้งที่บ้าน
comment101:ไม่รับครับ ผมเป็นคนไม่ชอบอ่านใบปลิวพวกนี้ มันคือขยะผมจะรับมาทำไม

ถามว่าไม่สงสารคนแจกเหรอ ผมสงสารครับ แต่ผมก็ไม่รับ เพราะทุกครั้งที่รับผมจะทิ้งลงถังขยะที่ใกล้ที่สุด ต่อให้มันอยู่ห่างจากจุดรับไม่กี่เมตรก็ตาม

ผมจึงคิดว่าการสร้างขยะก็คือภาระของโลก ของคน ผมไม่รับดีกว่า การไม่รับก็เหมือนช่วยทำให้การโฆษณาแบบนี้ลดน้อยหายไป ส่วนน้องที่แจกนั้น นี่คงไม่ใช่งานเดียวที่เค้าทำได้แน่ๆ ก็ขอให้โชคดีครับ
comment102:.
comment103:เหมือนกันกับ Notification game ต่าง ๆ ใน facebook , Line ผมก็ไม่เข้าใจว่าจะรำคาญกันทำไม เวลามันเด้งมาเตือน ก็แค่เปิดไปดูว่ามันคืออะไร อย่าลืมนะครับว่าพวกคุณใช่สื่อของสาธารณะอยู่ พูดไปแล้วมันก็เหมือนกับการดูรายการ TV แล้วมี โฆษณาแทรก
comment104:ที่เจอบ่อยๆ คือดักแจกบนบันไดสะพานลอย แต่ว่าผ่านจุดที่แจกมาไม่เกินสามขั้นบันได ก็เห็นทิ้งกันเกลื่อนตรงนั้น
comment105:ผมก็เคยแจกใบปลิวนะครับ ตามความคิดของผม ผมคิดว่า

เค้าจ้างผมมา จำไม่ผิดวันละ 500 (นานมากแล้ว) แค่แจกให้หมด ก็เป็นอันจบ

ตอนนั้นผมรีบแจกเลยครับ ใครจะทิ้ง แล้วแต่เลยผมไม่สนใจ 

แค่ผมแจกให้หมดเป็นอันพอ แล้วรับเงิน
comment106:ชอบอ่านใบปลิวค่ะ แต่จะรำคาญพวกใบปลิวเงินกู้อะไรพวกเนี้ยน่ารำคาญ
comment107:ผมเคยเจอคนแจกใบปลิวแถวซีคอนเราไม่รับแล้วมันเอาใบปลิวมาใส่ในช่องตรงเป้สะพายหลังเราด้วยน่าเกลียดมากๆ
comment108:1.เคยรับ ตอนแรกเห็นใบๆ ข้างใต้มีพระเล็กๆซ่อนอยู่ด้วย เอาตัง20บาท แถวอนุสาวรีย์ชัย ตอนนั้นเด็กๆอยู่
2.ถ้าไม่คิดจะเอาก็ไม่เอา เอาไปก็ทิ้งอยู่ดี ให้คนอื่นดีกว่า
3.การแต่งตัว ของพนักงานแจกใบปลิวก็ส่งผลนะ เช่น ดูโอเค ถ้าแต่งตัวตมมปกติมาแจกใบ เราก็กลัวว่าจะเก็บตังเราไหม น่าเชื่อถือไหม อ้างอิงกับข้อ1
4.รู้สึกไหม บางคน ถ้าคนข้างหน้ารับใบปลิว คนหลังจะรับตาม เป็นพฤติกรรมกลุ่ม หมายถึง เขาเห็นเขาก็รับตามโดยไม่คิดอะไร
comment109:เราไม่เข้าใจว่าหลายบริษัททำไมยังเลือกใช้การแจกแบบนี้อยู่ มันอาจได้ผลกับแค่บางคนมั้ง ย้ำว่าบางคน แต่ส่วนใหญ่เห็นแล้วมันน่ารำคาญ ไม่รู้จะเอาไว้ไหน ใส่กระเป๋าก็เป็นขยะ รกเปล่าๆ พอทิ้งก็ดูโลกร้อนมาก รู้สึกผิดแทน ตามทางก็เต็มไปด้วยใบปลิวเกลื่อนกลาด ไม่เข้าใจ คือถ้าเออ ยืนแจกสินค้าตัวอย่างอันนี้น่าจะเห็นผลกว่า เพราะคนก็รับเพราะเป็นของเอาไปลองใช้ได้กินได้ไรก็ว่าไป แต่แจกใบเฉยๆนี่เซงมาก โดยเฉพาะตามกวดวิชา คือ ถ้าอยากโปรโมทไปทำคอนเท้นดีไซด์ในเวปให้น่าสนกว่าดีไหมล่ะ ยังไม่รู้อีกหรอเราอยู่ในยุคที่ก้มหน้าอ่านมือถือดูคอมเล่นโซเชียลละนะว้อยยย ยังจะมาแจกใบกระดาษกัน งกๆอีก ทั้งเชยทั้งน่าเบื่อน่ารำคาญ แล้วยังต้องมาห่วงจิตใจ สงสารคนแจกอีก 

เซงสังคม = =
comment110:รับตลอดค่ะ เก็บไว้ห่อผ้าอนามัย

title:ชีวิตฉันสามารถเริ่มต้นใหม่ได้หรือไม่? เมื่อฉันก้าวพลาดไปจนไม่อยากมีชีวิตอยู่
comment:สวัสดีครับเพื่อนๆ ชาวพันทิป วันนี้พอจะมีเวลาอ่านเรื่องของผมหรือไม่ ก่อนอื่นต้องขอบอกก่อนว่า ผมใช้ ID เพื่อนของผมในการตั้งกระทู้
ผมขออนุญาติใช้พื้นที่ตรงนี้ระบาย และถ้าหากเป็นประโยช์นต่อเพื่อนๆ คนอื่นๆผมก็ยินดีครับ มันเป็นเร่ื่องเกี่ยวกับการพนัน และเมื่อชีวิตขึ้นจนจุดสูงสุด
และตกลงมาจุดต่ำสุดโดยใช้เพียงเวลาไม่นาน.....  ผมจะพยายามย่อให้ได้ใจความที่สุด แต่บางช่วงของเรื่องนี้ไม่สามารถย่อได้เพราะมันพีคจริงๆเริ่มเลยนะครับ...

ปัจจุบันผมอายุ 33 ปี ยังไม่แต่งงาน มีแฟนแล้ว (คืออยู่ก่อนแต่ง) ซื้อทาวเฮ้าว์อยู่กับแฟน 2 คน แฟนผมทำงานพนักงานออฟฟิตทั่วๆไป
ผมมีรถคันนึง ผ่อนหมดละ ส่วนแฟนกำลังผ่อนรถเค้าอยู่ เหลืออีก 2 ปีหมด (ที่มีคนละคันเพราะสะดวกในการเดินทางไปทำงาน) ส่วนหนี้
ก็จะมีทาวเฮ้าว์ที่ซื้อ 1.8 ล้าน  และของผมก็จะมีหนี้แยกไปอีกคือซื้อที่เพิ่มเติมให้พ่อกับแม่ 2.5 แสน ฟังดูก็เหมือนชีวิตคนทั่วๆไปครับ แต่ชีวิต
ผมเริ่มเปลี่ยนเมื่อมารู้จักการพนัน ตอนผมอายุ 27

แน่นอนครับแรกๆ ก็เล่นสนุกๆ ขำขำ กะหารายได้เพิ่มเติมนิดๆหน่อย (ช่วงนี้ขอไปเร็วนะครับ) ที่ผมเล่นก็จะเป็น บอลและกีฬาอื่นๆเป็นหลัก อย่างอื่น
ไม่เล่น แค่นี้ก็จะแย่ละ จนหนักขึ้นเรื่อยๆ เสียอยากได้คืน หนักขึ้นๆ เล่นไปทำงานประจำไปด้วย จนมาช่วงต้นปี 2014 ตอนนั้นผมเครียดกับเรื่องงาน
จะเปลี่ยนงาน เลยลาออก (ออกทั้งที่ยังไม่ได้งาน) สรุป ก่อนออก 2 สัปดาห์ ผมเล่นจนเงินในบัญชีหมด เสียไปร่วม 4 แสน ตอนนั้นเครียดมากๆๆ
ต้องกดเงินบัตรกดเงินมาใช้ เพื่อรอเงินกองทุนออก จากนั้นเมื่อเงินกองทุนออก คุณเชื่อมะผมเอาเงินกองทุนที่ได้มา ทั้งหมด + กับเงินที่กดจากบัตรกด
เงินสด 2 แสน จัดหนักไป คู่เดียว แน่อนถ้าผมเสีย ยอดเสียทั้งหมดที่รวมกับยอดแรกก็จะประมาณ 9 แสน แต่...... มันเข้าครับแถมได้กำไรกับมาอีก 1 แสน ถึงตอนนี้แฟนผม ที่บ้านไม่มีใครรู้ว่าผม เล่นหนักขนดนี้ และนั้นคือ การเริ่มต้นของเรื่อง

หลังจากผมตกงานได้ 3 เดือนกว่าๆผมก็ได้งานใหม่ ตอนนั้นก็เล่นไปด้วย เล่นแบบวางแผนทุกอย่าง ทำสถิติ มีเป้าหมายยอดได้แต่ละวัน กินวันละนิดหน่อย
วิธีเล่นแบบไหน หามาหมด ส่วนเรื่องงานก็ เป็นบริษัทที่มีชื่อ ตอนนั้นยอมรับว่า โลกสดใส่มาก เอาเป็นว่าช่วงนั้นเป็นอาชีพเสริมเลย มีเงินเก็บในบัญชี+เงินที่เล่นได้ก็พอสมควร ยังบอกแฟนเลยอยากออกงานไหม มีเงินทำทุนให้อยากทำไรบอก,คิดว่าจะเอาตังส์ไปเที่ยว ตปท,อยากเอาไปทำธุรกิจส่วนตัวบ้างละ หรือเผื่อไว้ใช้แต่งาน แต่แฟนจับได้ แฟนโกรธมาก เพราะเค้าไม่ชอบคนเล่นพนัน เราก็รับปาก แต่ก็ยังทำอยู่ ก็มันได้ ได้จนเบื่อ อยากจะเลิก แต่มันก็ได้ไง ตอนนั้นคิดว่ามันคือการลงทุน + โชค ผมได้แบบนี้ 17 เดือนติด (พูดจริงๆไม่โกหก) ตอนนั้นแบบ โหเรานี่ทำได้ไงฟะ ได้มานี่ผม ก็มีทำบุญบ้างนะ
แต่ผมไม่บอกใครนะ ไม่ชักชวนใคร กลัวสร้างบาป  ได้กำไรมาอีก 3 แสน  17 เดือนทำเงินได้ 3 แสน โหอะไรประมาณนั้น รวมกำไรเดิมก็ 4 แสน รวมเงินเก็บในบัญชีมี เกือบล้าน คุณคิดดูมนุษย์เงินเดือน เงินเกือบล้านสดๆ ดีใจมาก อาจไม่เยอะสำหรับคนอื่นนะ ตอนนั้นคิดว่าชาตินี้คงไม่มีเงินสดได้ขนาดนี้ 
จนสุดท้ายชิวิตผมดิ่งลงเหวสนิท

ช่วง พ.ย. ปีที่แล้วผมเสียหนักมาก วันเดียวหายไป 3 แสนหน่อย ช็อคสิ ก็หยุดพักเลย, บริษัทบีบให้ออกหลังทำงานได้ปีครึ่ง (บอกว่าเราทำงานได้ไม่ดี) จนผมต้องออกปลายปี ตกงานตั้งแต่ ม.ค. หยุดพักไปเดือนกว่า กลับมาเล่นช่วงปลาย ม.ค. โดนบิลใหญ่ รวมแล้วผิดไป 10 บิลติด ผมยอมรับเลยครับช็อคมาก ตอนนั้นมึนงงไปหมด เหมือนกับธุรกิจเจ๊ง เหมือนเจ๊งหุ้น สิ่งที่สร้างมาพังหมดแล้วคิดว่ามันเกินขึ้นกับอะไรกับเรา  ตอนนี้เหลือเงินในบัญชี 1.5 แสน + ทอง 5 บาท ช่วงที่เล่นได้ก็มีแบ่งเงินส่วนนึงไปซื้อทองบ้าง เอาไปลงเฟอร์นิเจอร์บ้างที่บ้าน สุดท้ายกำไร 4 แสน หาย แถมกลับมาติดลบอีก3.7 แสน ถ้าผมจะทวงคืนกลับนะตอนนี้คือ ต้องกดบัตรเงินสด + บัตรเครติด ทั้งหมด 8-9 ใบ กับเงินทั้งหมดในบัญชีเดิมพัน เพื่อที่จะเอาเงินสดไปเล่นให้ได้ภายในบิลเดียว 

ตอนนี้ความกลัวผมเริ่มมาแล้วคือ ตกงานไม่มีรายได้ ไหนบ้านก็ต้องผ่อน กลัวไม่มีเงินใช้ งานก็ไปสัมภาษณ์เป็น 10ๆ ที่ ไม่มีที่ไหนเรียกเลย
ผมลืมบอกว่า อาชีพผมเป็นวิศวกร สุดท้าย มันพีคมากๆๆ ผมรู้สึกผิด หลังจากวันที่ผมเสียหนัก วันรุ่งขึ้น ผมร้องไห้หนักมาก ใครจะหาว่าผมตุ๊ด
ใจเซาะหรือไรก็เหอะ ผมขับรถจากบ้านผมไปบ้านแม่ผมสารภาพกับแม่ผม (ขอบอกเลยว่า ผมแทบไม่เคยทำอะไรนอกลู่นอกทาง เหล้า บุหรี่
ไม่แตะ เที่ยวนิดหน่อย) อย่าหามว่าดราม่านะ แม่ผมอายุ 70 ละ

ผม : แม่ (ชื่อผม) ขอโทษครับ ผมทำสิ่งไม่ดีมา พร้อมยกมือไหว้ ร้องไห้.
แม่ : แม่ช็อคไปประมาณ 3 วินาที หน้าแม่ถอดสีเลย ตกใจมาก แม่ถามผมกลับ " ไม่ได้ไปฆ่าใครตายมาใช่ไหม"
ผม : ผมก้มกราบเท้าแม่ แล้วบอกว่าผมเสียพนันบอลมา
แม่ : แม่ผมโล่งอกอย่างเห็นได้ชัด แล้วบอกผมว่า โธ่เอ่ยลูกเรื่องแค่นี้ ไม่ต้องร้องนะลูก
     : มาเอาเงินที่แม่ แม่มีจ่าย หรือแม่ไปถอนจากสหกรณ์ได้ลูก (แม่พูดทั้งที่ไม่รู้ผมเสียไปเท่าไร)
     : มีใครมาทำร้ายลูกไหม คือแม่ติดภาพในละครพวกทวงหนี้บอล  แม่บอกว่าคนเราผิดพลาดกันได้ลูก แต่ลูกยังดีที่กลับตัวทันนะ
ผม : ผมนี่ร้องไห้เลย มากๆ จนผมอธิบายให้แม่ฟัง ว่าผมจ่ายหมดแล้ว แต่รู้สึกผิด รู้สึกเป็นกังวล ไม่รู้จะทำไงดี
       ผมกะบอกแฟนผมด้วยซ้ำว่าผมทำในสิ่งไม่ดีไป คือมันรู้สักผิดมากเวลาอยู่กับเธอ กะว่าบอกไปแล้ว ก็แล้วแต่เธอว่ายังอยาก
       จะคบผมหรือไม่ ลืมบอกไป ผมคบกับเธอได้ 13 ปีละตั้งแต่สมัยเรียน ซึ่งผมคิดว่าถ้าบอกไป เธอคงไม่เลิกกับผมหรอกแต่มันอาจจะ
       ทำให้เธอเสียใจเปล่าๆ (คือไม่ได้เห็นแก่ตัวนะครับ ถ้าเลิกผมก็ทำใจได้เพราะเราไม่ดีเอง และจะทยอยคืนเงินเค้าที่ร่วมผ่อนบ้านกันมา)
       ปกติผ่อนบ้านผมจะเป็นหลัก ประมาณ 80 เปอร์เซ็นต์ เค้า 20 เปอร์เซ็นต์ คิดว่าเป็นช่วงเวลาตกต่ำถึงขีดสุดแล้วในชีวิต

      แรกๆ -เสียใจมาก คิดถึงกระทั้งการฆ่าตัวตายไม่น่าทำให้แม่เสียใจเลย ตายยังไงให้เจ็บน้อยสุด ยาฆ่าแมลง เป็ดล้างห้องน้ำ ยานอนหลับ
              มีผลการตายอย่างไรได้บ้าง ศึกษาจนรู้หมด
              -เสียดายเงินในบัญชี ตั้งแต่กำไร จนถึงทุนที่เสียไป 
      หลังจากนั้นมาก็พยายามบอกตัวเองว่าจะไม่กลับไปเล่นแล้ว จะไม่ทำให้แม่เสียใจแล้ว ญาติพี่น้องก็พากันให้กำลังใจเรื่องงาน  
      ส่วนแม่ เวลาผมไปบ้านแม่ ขากลับแม่จะเตรียมพวก กับข้าวให้ ของใช้ในบ้าน เพื่อช่วยให้เรากับแฟนประหยัดค่าใช้จ่ายให้มากที่สุด
      จนแฟนผมเริ่มสงสัย ยังพูดเล่นกับผมเลยว่าไปอ้อนไรแม่มา  ผมนี่จี๊ด......จับใจเลย แม่ผมเป็นข้าราชการบำนาญอะครับ เราก็พยายามคิดเสมอว่ามันต้องดีขึ้นสิ เรากำลังจะละเว้นสิ่งไม่ดี ขอให้เจ้ากรรมนายเวร อโหสิกรรมได้ไหม
   
      จนมาวันนี้จะ 2 เดือนแล้วกับเหตุการณ์ที่เกิดขึ้น ผมกำลังได้งานใหม่ เริ่มงานสัปดาห์หน้า เงินเดือนก็ไม่ได้เยอะมากมายใดๆ พอๆ กับที่เดิม
      37 K แต่!!!! ปัญหาของผมตอนนี้คือ
      1. ผมพูดตรงๆ ผมยังรู้สึกยึดติดกับปัญหาที่เกิดขึ้น รู้สึกผิดกับตัวเอง ครบครัว แฟน เงินที่เสียไปครับ ยังเสียดายอยู่ คิดว่าคงไม่มีปัญญาจะหาเงินได้
          เยอะเท่านั้นแล้วมั้ง บราๆๆๆๆ  ยังคิดอยากตายอยู่  โดดน้ำบ้างละ โดดตึกบ้างละ แขวนคอตัวเองบ้างละ บางทีหลอนแบบว่า เห็นภาพตัวเองกำลัง
          แขวนคอ บันไดราวที่บ้าน ทุกเช้าที่ผมตื่นขึ้นมาผมจะคิดเรื่องนี้เป็นเรื่องแรก บางคืนก็มีนอนไม่หลับ
          ณ ช่วงเวลาที่มีปัญหา ถ้าผมมีปืนนี่ พูดได้เลยวูปเดียว จริงๆ อาจไม่มีผม ณ วัน นี้ คิดว่าเรื่องนี้แหละทำผิดที่สุดๆๆในชีวิตละ
          คือ (อยากจะให้เข้าใจคนไม่เคยล้ม แล้วมันล้มทีนี่ดังมาก) ข้อนี้แหละหนักสุด ปัญหาพ่วงมาข้อสอง
      2. ไม่รู้ว่าจะมีปัญญาผ่อนบ้านหมดไหม นี่ก็ 33 ละ กับการเริ่มใหม่ ด้วยเงินเพียงแค่ แสนห้า + ทอง 5 บาท
          แถมต้องเก็บตังส์แต่งงานอีก (แฟนเคยบอกว่าขอแค่งานเล็กๆก็พอ) ยิ่งทำให้คิดมาก รู้สึกผิด ถ้าไม่พอจริงคงต้องกู้ หาเงินแต่
          แต่มันก็เพิ่มหนี้ออกไป ส่วนลูก คุยกับแฟนแล้วไม่คิดที่จะมีครับ แฟนอายุเท่าผม และด้วยภาระะต่างๆ ( คุยไว้นานละ)
      3. งานที่ได้ก็ไม่รู้จะทำและสามารถทำให้เค้าได้ไหม จะโดนบีบอีกหรือเปล่า ไม่มั้นใจเลย
      4. เวลาหันไปมองพี่ๆ น้องๆผม แต่ละคนมีอนาคตที่รุ่งๆ ทั้งนั้น ทำให้ผมคิดมาก แต่ก็อีกนั้นแหละ บางคน
          เค้ามีแฟนสนับสนุนทางด้านการเงิน 
      5. ก่อนมีปัญหานี้เกิด ปกติผมเป็นคนที่ เบื่อโลก เบื่อชีวิต เบื่อการใช้ชีวิตแบบเดิมๆ ไม่รู้ว่าเป็นซึมเศร้าไหม แต่เจอเพื่อนก็พูดปกติ
          คุยปกติ แต่มันคิดว่ากว่าเราจะอยู่ยันแก่นี่มัน น่าเบื่อ ต้องมีภาระหลายๆอย่าง ยิ่งมาเจอปัญหานี้ ยิ่งคูณ 2 เลยไหมเนีย 

          -ผมเองก็พยายามคิดว่านี่คือบทเรียนสำคัญในชีวิต ล้มแล้วต้องรุก มาอ่านกระทู้คนอื่นๆในพันทิปเพื่อเติมกำลังใจ
           ขนาดสัตว์มันยังรักชีวิตเลย  แล้วทำไมเราจะไม่รักชิวิตเรา พยายามเปลี่ยนวิธีคิด แก้ไปทีละเรื่อง
         - ส่วนเรื่องหนี้ก็กะว่า ถ้าทำงานใหม่แล้วมีปัญหา จ-ศ ช่วง เสาร์-อาทิตย์จะหาอาชีพเสริม เพิ่มรายได้ไม่รู้จะทำได้ไหม

      ทุกวันนี้ได้กำลังใจจากครอบครัว แม่ พี่ชาย ส่วนแฟนผม เค้าก็ดี ทำงานทั้งนอกบ้านในบ้าน ก็มีทะเลาะกันบ้างตามประสา
      แต่เวลาเราอยู่ด้วยกันหยอกล้อกัน มันก็เรียกร้อยยิ้มจากผมได้ แม่ กับ พี่ ชาย พูดเสมอ หากใช้จ่ายไม่พอให้มาบอกนะ แก้ปัญหาไปด้วยกัน
    
      ดังนั้นเพื่อนๆที่เคยมีประสบการณ์ที่ไม่ดี ทำสิ่งที่พลาดไป หรือเคยเจอชีวิตอย่างผม ผ่านจุดที่ตกต่ำสุดขึดในชีวิต เพื่อนๆผ่านมาได้อย่างไรครับ
      มีวิธีคิดอย่างไร ผมนี่ต่ำสุดแล้วใช่ไหม อย่างผมพอจะกลับมายืนจุดเดิมได้หรือไม่ อยากจะะขอกำลังใจจากเพื่อนๆ ชาวพันทิปนะครับ  ส่วนคนที่จะต่อ
      ว่าผม ผมยินดีรับฟังนะครับ แต่อย่ามองว่าผมเป็นคนบาปเลย ผมก็อยากกลับตัว 

      หมายเหตุ ตัวเลขต่างๆที่หยิบยกขึ้นมา เป็นเรื่องจริง และเผื่อให้เห็นภาพในการเล่าเรื่อง
  
      การที่ผมมาพิมพ์เช่นนี้มันทำให้ผมรู้สึกโล่งขึ้นเยอะ และขอบคุณที่สละเวลาอ่านจนจบ
comment1:ล้มแล้วก็ลุก...แค่นั้นแหล่ะ
comment2:โชคดีแล้วที่ยังกลับตัวได้ สู้ต่อไป อย่ากลับไปเล่นอีกเด็ดขาด
comment3:ก็เป็นกำลังใจให้แล้วกันนะ
คนเราอยากเจริญก็ต้องเรียนรู้จากความผิดพลาด
ปัญหาของคุณ มันแค่เรื่องเงิน หาเพิ่ม รู้จักออม ก็ผ่านไปได้แน่

คนอื่นเค้าให้อภัยคุณ เหลือแต่คุณต้องให้อภัยตนเอง
คนเราเกิดมาต้องสู้ชีวิตกันทั้งนั้น ทุกข์จึงต่างกัน

อย่าล้มเหลวแบบเดิมอีก เพราะคุณตายอีกกี่ครั้ง คงล้างผิดได้ไม่หมด

ล้มได้ก็ลุกได้ ทุกข์ได้ก็สุขได้
comment3-1:ครับ ผมเข้าใจครับ มันผิดไปแล้ว ทุกวันนี้คิดถึงเรื่องนี้ผมน้ำตาไหลเลย
น่าจะยังทำใจไม่ได้ครับ
comment4:อย่ามัวแต่ focus สิ่งที่คิดว่าแย่ (ทั้งที่มันก็ไม่ได้แย่อะไรอะนะ) มองสิ่งที่ยังมีเหลือครับ
เรืองงงาน ทำงานดีๆ ย้ายงานบ้าง เงินเดือนไต่เต้า สัก 10 ปี เงินเดือนทะลุแสนก็เห็นได้ทั่วไป (ฐานคุณ 37k ก็โตได้อีกเยอะนะครับ)
เรื่องเงินเก็บก็วางแผนการเงินเอา เมมทุกการใช้จ่าย ใช้แอปมือถือทำบัญชีประจำวันก็ได้ เยอะแยะ
เรื่องเวลาและอายุ ถ้าตายสัก 80-90 ก็ยังมีชีวิตเหลือให้ใช้ตั้งเกือบ 50-60 ปี เสียเวลาไปเล็กน้อยแต่ถ้าตั้งหลักได้ดีก็รุ่งได้ ลองไปอ่านเรื่องแจ็คหม่า (เจ้าของ Alibaba) ชีวิตดูบัดซบกว่าคุณมาก และเสียเวลาเยอะกว่าคุณมาก

ลองถอดตัวตนตัวเองออก แล้วอ่านกระทู้คุณเองแบบคนนอกดูครับ แล้วคุณคิดว่าจะให้กำลังใจจขกท.ยังไงได้บ้าง เวลาเจอปัญหาเองรู้สึกว่าเป็นเรื่องใหญ่ แต่พอถอยมาไกลๆมองมันก็ดูกระจ้อยร่อย

ความล้มเหลวเป็นเรื่องปกติ มันสำคัญที่คุณรับมือกับมันยังไงและลุกขึ้นมายังไง
comment4-1:ครับ ขอบคุณสำหรับกำลังใจครับ
ผมต้องพยายามสร้างใหม่ให้ได้ ปกติทำบัญชีอยู่เสมอครับ
comment5:ไม่ได้ครับ เสียใจด้วย
comment5-1:ทั้งชีวิต เคยให้กำลังใจใครเป็นไหม ถามจริง?
comment6:เราว่าคุณอาจมีซึมเศร้าร่วม รีบไปปรึกษาจิตแพทย์เถอะค่ะคนที่ท้อแท้ไม่น่าคิดเรื่องอยากตายบ่อยค่ะ เค้ามียาที่กินแล้วทำให้สบายใจปรับสารเคมีในสมองค่ะ รักษาหายได้ค่ะ
comment6-1:ครับ ขอบคุณครับอยาไป แต่เริ่มไม่ถูก
comment6-2:เดินเข้าไปที่โรงพยาบาลที่รักษาด้านนี้โดยเฉพาะเลยค่ะ
บอกอาการที่เป็น ท้อแท้ หมดหวัง ถึงแก้ไขให้ถูกก็ยังคิดว่าตัวเองผิด นอนไม่หลับ ปวดตา ปวดต้นคอ ใจสั่น อะไรก็ว่าไป
comment6-3:แนะนำโรงพยาบาลมณารมค่ะ อยู่แถวบางนา 
เป็นโรงพยาบาลเอกชนสวยๆบรรยากาศดีๆ  คุณหมอใจดี 
การหาจิตแพทย์ไม่น่ากลัวเลยนะคะ
comment7:ทุกคนมีสิทธิ์ล้ม มีสิทธิ์พาดกันได้ ในเมือคุณล้มแล้ว แต่ยังโชคดีที่มีแม่คอยรับ มีญาติพี่น้องคอยให้กำลังใจ โชคดีที่คุณแค่คิดจะฆ่าตัวตาย แต่คุณไม่ได้ทำตามความคิด! ขออย่าให้อารมณ์เพียงชั่ววูบ แค่วูบเดียวของคุณ มาทำลายชีวิตของคุณ ถ้าคุณฆ่าตัวตายเพื่อทิ้งปัญหาทุกอย่าง ก็จริงคุณทิ้งปัญหาทุกอย่างไปแล้ว คุณไม่รับรู้ปัญหาอีกต่อไปแล้ว เพราะคุณตายไปแล้ว แล้วคนที่อยู่ข้างหลังคุณละ คนที่รักคุณละ แม่คุณละ ญาติพี่น้องคุณละ เขาจะเสียใจขนาดไหนที่คุณฆ่าตัวตาย เพื่อหนีปัญหา ซึ่งมันไม่ใช่ทางออกที่ดีเลย ขอให้สู้ต่อไปนะ คิดซะว่าที่ผ่านมามันคือฝันร้าย 
ขอให้คุณจงมองปัญหาให้เหมือน " เม็ดทราย "  ถึงจะมีเยอะมากมาย แต่เม็ดทรายก็เล็กนิดเดียว
comment7-1:ขอบคุณสำหรับกำลังใจดีดีครับ บทเรียนราคาแพงมากๆเลยครับ
comment8:อะไรที่พลาดไปแล้ว ก็ให้มันผ่านไป เริ่มต้นใหม่ ทำงานสุจริต สู้ๆ นะคะ
comment8-1:ครับ ขอบคุณครับ ดีใจครับ ที่เพื่อนๆมาให้กำลังใจ
comment9:ตกลงตอนนี้มีเงิน 150,000 + ทอง 5 บาท พร้อมงานที่ใหม่เงินเดือน 37 K  

ทำไมจะเริ่มไม่ได้หละครับ 

มีเยอะกว่าผมตอนนี้อีก  

ผมก็เคยอยู่ในอารมณ์นั้นนะ น่าจะอารมณ์เดียวกับ จขกท. แต่เวลามันก็พาเรารอดมาได้แหละ ที่สำคัญก็อย่ากลับไปอีก

ผมใช้ธรรมมะในการดำเนินชีวิตเลยช่วงนั้น อ่านหนังสือให้กำลังใจ หนังสือธรรมมะทุกอย่างเลย เพื่อจะให้มองในแง่ดีเข้าไว้

มองคนรอบข้างเรา คนที่อยู่ข้างๆ ครอบครัวเรา นั่นคือสิ่งที่สำคัญเลย 

ผมว่า จขกท ยังโชคดีนะที่ยังเหลือเงินอยู่บ้าง ไม่ได้ไปกู้เงินนอกระบบมาใช้ 

มองอดีตเป็นบทเรียน ถ้าไม่อยากกลับไปเป็นเหมือนเดิมก็จงเดินห่างจากการพนันซะ 

มองสิ่งรอบตัวเรา คนที่สำคัญกับเราว่าเราทำให้คนเหล่านี้มีความสุขหรือยัง

อย่ายึดติดกับอดีต ปล่อยวางบ้าง ชีวิตจะได้ไม่ทุกข์ ดำเนินชีวิตไปอย่างช้าๆ มีแบบแผน 

แค่นี้ก็มีความสุขละ
comment9-1:ครับ พยายามตั้งสติ
บางคนหมดเลย มีหนี้นอกระบบครับด้วย
พยายามเอาธรรม มาช่วยครับ นี่ขนาดหมั่นทำบุญ ยันโดนขนาดนี้เลย
คิดว่าเป็นกรรมเก่า ชาติที่แล้วคงไปเอาของเค้ามาครับ
comment10:ธรรมดาครับ นักรบเวลาลงสนามรบ ย่อมต้องมีบาดเเผลเป็นของธรรมดา
comment10-1:แหมครับ บาดแผลนี้จะฝังในใจผมตลอดชีวิตแน่ครับ
comment11:ผมเชื่อเพื่อนลงทุนขายพลอย หมดไปสองล้านกว่า น่าตายกว่าคุณไหม
comment11-1:ผมไม่รู้ว่าคุณ มีรายละเอียด ภาระหรือหนี้ เหมือนผมหรือไม่ ดังนั้นขอไม่ตอบครับ
แต่ก็เป็นกำลังใจให้นะครับ สู้ๆเหมือนกันนะครับ
comment12:การทำผิดไม่เลวร้ายบ่อนทำลายเท่ากับการลงโทษว่าตัวเองผิดแล้วไปต่อไม่ได้

คุณจขกท.ลงโทษตัวเองแล้วได้อะไรครับ?
สู้สิครับ ไปต่อสิครับ  ทำให้สำเร็จ ทำให้พ่อแม่พี่น้องและแฟนสุขสบายให้ได้ แก้ไขสิ่งผิดให้ถูกให้ได้
แล้วจะค่อยลงโทษตัวเองด้วยการตายก็สุดแท้แต่คุณ
แต่ตอนนี้คุณตายไม่ได้ครับ ต้องก้าวต่อไปข้างหน้า
comment12-1:ขอบคุณกำลังใจดีดีครับ
ต้องผ่านไปให้ได้ครับ
comment13:ชีวิต จขกท กะ ผม คล้ายกันครับ  ผมมาเละตรง บาคาร่าออนไลน์ เสียไปหลายแสน แม่ต้องช่วยใช้หนี้จนตอนนี้ขยาดแล้วครับ
comment13-1:ครับ ยินดีด้วยครับ ขอให้เลิกขาดครับ เลิกมาได้นานยัง ?
ผมเรียนผูก ก็ต้องแก้เอง ถ้าไม่จำเป็นไม่อยากเอาเงินคนอื่นมาใช้ครับ
comment13-2:เลิกมา 2 ปีแล้วครับ ไม่คิดกลับไปเล่นอีก เคยเผลอไปเล่นบอลก็เสียอีก แต่นิดนึงก็หยุด
comment14:ก่อนจะคิดทำอะไรไป  ให้คิดถึงหน้า  แม่   ก่อนเป็นอันดับแรก!!!
comment14-1:ทุกวันนี้ก็ ทำแบบนั้นครับ
comment15:ขอขอบคุณเพื่อนๆทุกคนที่มาเป็นกำลังใจให้ครับ เวลาผมต้องการกำลังใจ ท้อ หรือเกิดคิดไม่ดี
ผมจะเอา ข้อความเหล่านี้มาเปิดอ่านบ่อยๆ ครับ
comment16:ขอให้จำความรู้สึกนี้ไว้ อย่าริเล่นพนันอีก

นักพนัน ส่วนใหญ่เริ่มต้นจะได้ แล้วสุดท้ายเสียหมด พร้อมติดลบ เป็นหนี้

ถ้าไม่ได้เป็นเจ้ามือ เล่นกลได้ อย่าเอาเงินไปทิ้ง

จริงอยู่คุณรู้สึกแย่ตอนนี้ แต่คุณก็ยังมีรายได้ มีครอบครัวที่เข้าใจ ให้โอกาส และกำลังใจ

ชีวิตเริ่มต้นใหม่ได้เสมอค่ะ สู้ๆ ค่ะ
comment16-1:จำแน่นอนครับ ไม่ลืมแน่ๆ
comment17:ชีวิตต้องสู้ค่ะ  คิดถึงคุณแม่เข้าไว้  แล้วคุณจะไม่ทำผิดอีก
comment17-1:ขอบคุณครับ
comment18:เอาธรรมะเข้าช่วยจริง จะไม่ใช่เรื่องกรรม หรือการทำบุญครับ แต่จะต้องเป็นเรื่องสติ การวิเคราะห์เหตุและผล ที่มาของความตกต่ำ .. นั่นคือกรรมที่เกิดจากการกระทำ ไม่ใช่วิบากจากชาติก่อน 

... เห็นที่มาที่ไปของสิ่งสมมติ เงินทอง เกิดขึ้น ตั้งอยู่ ดับไป ... ไม่มีอะไรเป็นของเราแท้สักอย่าง 

แต่ถ้าจะให้แนะนำให้เข้าทางธรรม ปฏิบัติสมาธิ ก็ดูจะอันตรายไป เพราะไม่แน่ใจว่าคุณมีอาการซึมเศร้าร่วมด้วยมากน้อยแค่ไหน เพราะมีอาการอยากตาย เห็นภาพหลอน... 

จึงอยากแนะนำให้เริ่มเข้าไปพบกับนักจิตวิทยา หรือจิตแพทย์ ตาม รพ. ก่อนเลยครับ ใกล้ที่ไหนไปที่นั่น
เดินเข้าไปบอกเคาเตอร์เลยครับ ผมสงสัยว่าผมเป็นโรคซึมเศร้า อยากคุยกับคุณหมอครับ ง่ายๆ ธรรมดาแบบนี้เลย เดี๋ยวเค้าจะส่งคุณไปเอง

จัดการโรคภัยให้ดีก่อน อาชีพหน้าที่การงานก็ทำไปอย่าให้เสีย มีความสุขหรือไม่เราก็ต้องทำหน้าที่ที่มีที่รับผิดชอบ 

ค่อยๆ จัดไปทีละเปลาะ มองแต่สามก้าวข้างหน้าอย่ามองยอดเขา อีกเดี๋ยวเราก็เดินต่อไปได้

เป็นกำลังใจให้นะครับ
comment18-1:ขอบคุณมากๆครับ สำหรับคำแนะนำ
จริงๆอยากไปนะ แต่เวลาหมอถาม กลัวเริ่มไม่ถูก
comment18-2:จากนั้นเป็นปัญหาของหมอครับ เราไม่ต้องไปคิดล่วงหน้า แค่พาตัวไปหาหมอก็พอแล้ว ^^
comment18-3:ตามนั้นครับ มันปัญหาของหมอ
comment19:ผมตั้งใจอ่านครับ  เพราะหน้าลูกๆของผมมาลอยอยู่หน้าจอคอมฯ เวลาผมเทรดหุ้น  (เริ่มต้นใหม่ครับคุณมาถูกทางแล้วนะ)
comment19-1:ครับ
พี่ชายผมก็เล่นหุ้น มีบวก มีลบครับ ไม่โหดเหมืนผม
เค้าว่า Tfex  ไม่แน่ใจเรียกถูกไหม โหดนักเจ๊งก็เยอะ
comment20:บทเรียนนะครับ....
ผมเสีย 2 ล้านกว่า...เหมือนคุณตอนแรก
ตอนนี้เลิกคิดแล้ว....แค่รถยนต์ดีๆเราหายไปคันเดียว
อายุอีกเยอะ ทำงานเลิกเล่น...ที่เล่นๆอยู่นี้ เพราะมันยังพอเหลืออยู่
หรือ ติดอยู่ยังไม่อยากขาย ขาดทุน...
ท้ายสุด...หมดตูดเหมือนคุณนะครับ ช้าเร็วเท่านั้นเอง

ชีวิต ไม่มีอะไรมา ตายไปได้ใส่เสื้อผ้าก็กำไรชีวิตแล้ว...
comment20-1:ขอบคุณครับ ผม 33 เยอะแล้วครับชีวิตจะอยู่ได้นานเท่าไรกันเชียว
comment21:มีภูมิคุ้มกันแล้ว ต่อไปก็ไม่ต้องกลัวอะไรแล้ว
comment21-1:ครับ ภูมิหนักมากๆเลยครับ
comment22:อายุยังน้อยยังกลับต้วได้ครับ ดูแล้วยังมีปัญหายํ้าคิดยํ้าทําอยากให้พบจิตแพทย์เอายามาทานจะดีขึ้นมากถ้าตั้งใจทํางานมีโอกาสรุ่งอยู่ แต่อย่าไปเร่งความรวยมันทําไม่ได้โดยเฉพาะการพนัน อยากให้ศึกษาการลงทุนจะเหมาะกว่าเพราะวิศวกรเขาสอนให้คิดเป็นระบบและมีเหตุมีผลรองรับ
comment22-1:ครับ ขอบคุณครับ 33 ไม่น้อยแล้วอะครับ
คงเข็ดการลงทุนอีกนานครับ ขอเก็บเงินก่อน
comment23:ผมกลัวอย่างเดียว เวลาเริ่มลุกได้จะกลับไปสู่วงจรการพนันอีก ผมไม่เคยเห็นใครเลิกขาดได้เลย 

เพื่อนผมพ่อแม่ช่วยไป 2 ครั้ง ขายที่จนหมด สุดท้ายยังมีครั้งที่ 3 อีกครับ 

ผมรู้เพราะมาทักเฟสผมขอยืมเงิน แต่ผมไม่ได้ให้ยืมนะ เพราะคงมีครั้งที่ 4 แน่ๆ

แนะนำสุดท้ายเพื่อแฟนคุณ ถ้ายังเลิกการพนันไม่ได้จริงๆ อย่าเพิ่งแต่งงานเลยครับ กลัวลากแฟนมาซวยด้วย

และบอกแฟนให้รู้เถอะครับ ให้เขาตัดสินใจ เพราะเขาเสียเวลารอผู้ชายคนหนึ่งมาตั้ง 13 ปีแล้ว เขาควรมีสิทธิเลือกว่าจะรอต่อหรือเดินออกไป
comment23-1:ครับต้องทำให้ได้ครับ มันต่ำถึงขีดสุดแล้วต้องทำให้ดีขึ้น ครับอยากบอกอยู่แต่ ถ้าเค้าเลือกที่จะคบต่อ กลัว
ว่าจะเป็นปมในใจนะสิครับ
comment24:"ผมยังรู้สึกยึดติดกับปัญหาที่เกิดขึ้น รู้สึกผิดกับตัวเอง ครบครัว แฟน เงินที่เสียไปครับ ยังเสียดายอยู่ คิดว่าคงไม่มีปัญญาจะหาเงินได้เยอะเท่านั้นแล้วมั้ง"

เห็นด้วยกับความเห็นที่5
ไม่โลกสวยมาให้กำลังใจนะ แต่รู้จักคนติดการพนันอย่างหนักมาก2คน มากน้อยต่างกันไป
คนที่ติดหนักมากที่สุดเป็นลูกคนมีฐานะมาก งานการดีมาก แต่ปัจจุบันชีวิตเหลวเละเทะไม่เป็นท่า ที่บ้านตัดหางปล่อยวัด
และมาขอยืมเงินหลายครั้ง เคยให้ไปตอนแรกๆแต่ปัจจุบันไม่ให้แล้ว อยากกินข้าวเดี๋ยวพาไปกิน แต่ไม่ให้เงิน เพราะมีนิดมีหน่อยก็ไปหาที่เล่นได้หมด
เคยถึงขั้น เวลามาขอยืมเงิน ลงทุนให้พาไปสาบานว่าจะเลิกเด็ดขาด จุดธูปควันโขมงริมถนนตรงวัดพระแก้วก็ทำมาแล้ว ก็ไม่เห็นจะช่วยอะไรได้ พระเพรอะไม่สามารถจริงๆ          
เล่นได้ทุกอย่าง บ่อนเล็กบ่อนน้อยรู้จักทุกที่ และทั้งสองคนเคยพูดให้ได้ยินด้วยประโยคเดียวกับจขกทนั่นล่ะ

ตราบใดที่ยังเสียดายเงินเก่า ยังตัดตรงนั้นไม่ได้ เดี๋ยวคุณก็จะกลับไปเล่นอีก
เมื่อไหร่ตบะแตกก็มาเปิดกระทู้นี้อ่าน ดูข้อความโลกสวยที่คนมาเสียเวลาพิมพ์ให้กำลังใจคุณ เพราะเค้าอาจจะไม่ทราบจริงๆว่าผีพนันเวลาสิงใครแล้วออกโคตรยาก มากกกก
แล้วจะโมโหโกรธกดสยองอะไรก็ตามใจ แต่คุณเลิกไม่ได้...แน่ๆ....
ตอนนี้เงินไม่มีก็พูดได้ เดี๋ยวรอมีเงิน เงินเดือนออกก่อนสิ อย่าลืมล่ะ เงินมันกะเด้งในกระเป๋าอยากออกนอกกระเป๋าก็มาอ่านกระทู้นะ ผมนั่งหัวเราะรออยู่
คุณไม่ฆ่าตัวตายง่ายๆหรอก เชื่อหัวไอ้เรืองเถอะ
comment24-1:ผมจะถือว่าที่คุณบอกเป็นบทเรียน จะต้องลบคำสบประมาทให้ได้ อย่างไรก็ขอบคุณสำหรับข้อคิดเห็น
comment24-2:เห็นด้วยกะคห.นี้ คุณจขกท. ต้องแก้ไขเรื่องติดพนันให้ได้ก่อน ปัญหาทุกอย่างถึงจะดีขึ้น

วันไหนอยากเริ่มแทงบอลใหม่ อย่าได้ลืมกระทู้นี้ที่คุณเขียนขึ้นเอง  เปิดอ่านดูอีกรอบ ก่อนจะทำอะไรลงไป
comment24-3:"จะต้องลบคำสบประมาทให้ได้"

กดดาวตรงหัวกระทู้ เซฟไว้เป็นกระทู้โปรดของฉันได้เลย จะได้เปิดอ่านที่คุณพิมพ์เองได้บ่อยๆ มือไม้ไม่สั่นเวลาจะลงแดง
comment24-4:เห็นด้วยกับ คห.นี้เลย ผีพนัน เข้าใครแล้ว ไม่เคยออก ใครที่โดนผีพนันเข้าสิงแล้ว จะมีผลกระทบคือ คำพูดเชื่อถือไม่ได้ "เดี๋ยวเลิกแน่นอน ไม่ยุ่งแล้ว" เดี๋ยวแม่ม ก็กลับไปสู่วังวนเดิม หน้าพ่อหน้าแม่ที่เคยอ้างว่าจะนึกถึงก่อน กระเจิงหมด 

ปล. ลบคำสบประมาทให้ได้นะ แต่ลึกๆแล้ว ไม่เชื่ออ่ะ ว่าจะทำได้ น่าสงสารบุพการี คิดซะว่าชดใช้กรรม
comment25:คนเราผิดพลาดกันได้ มีบทเรียนแล้วสู้ใหม่ค่ะ เข้ามาให้กำลังใจ
comment26:ขอบคุณเพื่อนๆในที่นี้นะครับ
comment27:ผมเคยเป็นแบบคุณเลย 
ตอนนี้ผมอายุ 29 เคยเสียไป 1.5 ล้าน  
เคยมีเงินเก้บมากมาย อยากซื้ออะไรก็ซื้อได้ อยากใช้อะไรก็ใช้
ตอนนี้เหรอ เหมือนเริ่มใหม่ 5555

เคยอยากตายมั้ย  เคยนะครับ  ผมเข้าใจความรู้สึกคุณแบบสุดๆเลย  ทั้งผิดหวังในตัวเอง ที่สำคัญรู้สึกผิดต่อคนที่รักเรา
อารมณ์ช่วงนั้นดาวน์มากกก  ว่าทำไมต้องเป็นแบบนี้ 

ไม่เคยเข้าใจเลยว่า คนที่โดนโทรตามหนี้เป็นยังไง ก็โดนโทรตามทุกวัน
ไม่เคยใช้เหรียญซื้อข้าวกินเลย  ก็ต้องแคะกระปุกไปซื้อ ใช้เหรียญบาทนี่ละ 
นอนก็ไม่หลับ มัวแต่คิดแต่เรื่อวเดิมๆ เครียดมากช่วงนั้น
แต่เกิดมาครั้งนึงในชีวิต ได้ลิ้มรส การตกนรกทั้งเป็น ก็ถือเป็นประสบการณ์ที่ดีนะครับ คนปกติคนอื่นไม่เคยได้เจอนะ 555

อย่างน้อยที่สุดคุณยังครบ 32 คุณยังไม่ป่วยเป็นอะไรร้ายแรง คุณยังมีคนที่รักคุณ
โอกาสตายมันมีได้เสมอนะครับ 
อยู่ดีๆ โดนรถชน  อยู่ดีๆ เป็นมะเร็ง  อยู่ดีๆ ใครไม่รู้มาแทง เพราะแค่ไปมองหน้า
คือ ผมกำลังจะบอกว่า โอกาสตายมีมาเสมอ ถ้างั้น อย่าพยายามที่จะตายเองเลยครับ
พระพุทธเจ้าบอกว่า การจะเกิดมาเป็นมนุษย์นี่ยากมากนะครับ  อย่าอยากตายเลยครับ
comment27-1:ขอบคุณครับ น่าจะเข้าใจอารมณ์เดียวกัน
ของคุณแรงจริง 1.5 ล้าน นรกทั่งเป็นจริงๆ
ยากนักที่ใครเคยเจอ
comment28:อายุ 33 ไม่กินเหล้า ไม่สูบบุหรี่
สุขภาพน่าจะดีเหมือนคนหนุ่มๆ
เรามองว่าชิวิตคุณกำลังเริ่มต้น
และจากนี้ไปมันจะต้องดี และสวยงามค่ะ
comment28-1:ขอบคุณครับ คำอวพพรครับที่ดีครับ
comment29:ขอบคุณเพื่อนๆพันทิปครับ ผมจะไม่ลืมวันนี้เลยครับ
จะเก็บกระทู้นี้ไว้เตือนใจ
comment30:สู้ๆนะคะ
comment30-1:พยายามคิดในแง่ดี เรายังไม่มีหนี้นอกระบบครับ
comment31:มาให้กำลังใจนะคะ ยังมีทุนเหลืออยู่แถมได้งานใหม่อีก คิดซะว่าเกิดใหม่เลยค่ะ อย่าเก็บเอาอดีตมาบั่นทอนอนาคต แต่จำมันไว้เป็นบทเรียน และอย่าทำอีก เราเคยเสียให้หุ้นไปเกือบสี่หมื่น เมื่อหลายปีมาละตั้งแต่เล่นมานี่คือเยอะสุด ตอนนั้นก็งง มึน เอ๋อไปเลย ออกจากตลาดไปพักนึง ทบทวนตัวเอง พลาดตรงไหน ไม่ซื้อมั่ว ไม่ศึกษาแบบลวกๆ ตั้งใจให้สุด ตอนนี้ได้คืนมาหลายเท่าตัว รู้สึกขอบคุณบทเรียนราคาแพง มันเปลื่ยนเราได้จริงๆ สู้ๆเพื่อคนที่รักคุณนะคะ
comment31-1:ขอบคุณครับ ดีใจด้วยนะครับ
จะพยายามคิดแบบนั้น
comment32:.....55555555555555555555555555555555555555555555555555
           โชคดีมากที่ ไปเล่น การพนัน   ถ้ามาเล่นหุ้น  อาจหนักกว่าน ี้ 100เท่า
comment32-1:พี่ชายผมก็เล่นอยู่ ขึ้นๆ ลงๆ ไม่ใช่ทางผมครับ
ว่าแต่หุ้นมันโหดขนาดนั้นเลยเหรอ
comment33:ชีวิตเริ่มต้รใหม่ได้ทุกวันครับ
ขอเพียงอย่าหมดกำลังใจ


สู้ๆๆๆๆ ครับ
comment34:วันนี้ผมเป็นผู้รับกำลังใจ สักวันจะมีโอกาสได้เป็นคนให้
คนอื่นบ้างครับ
comment35:เข้ามาบอกว่า...
คุณไม่ได้แพ้การพนันหรอกครับ... แต่คุณกำลังแพ้ใจตัวเอง...

การคิดถึงอดีตเอามาเป็นบทเรียนเป็นเรื่องที่ดี ... ถ้าเอาความผิดพลาดมาเตือนใจ ไม่ให้ทำผิดอีก..

แต่... การเอาอดีต มาลงโทษตัวเอง ในวันปัจจุบัน หรืออนาคต... มันเหมือนเป็นการฆ่าตัวเองทางอ้อม อย่างช้า ๆ ครับ...

ด้วย วัย ความสามารถ คนใกล้ชิด..... คุณสามารถเริ่มต้นได้ใหม่แน่นอน....
ขอแค่ อย่าทำผิดซ้ำเดิม... และอย่าลงโทษตัวเองทางความคิด ซ้ำ ๆ 

คนที่ไม่สู้... คือคนทีตายไปแล้วเท่านั้น...
comment35-1:ขอบคุณครับต้องพยายามทำให้ได้
comment36:บางคนเริ่มจากติดลบเป็นหนี้หลักล้าน
ยังกลับมาได้

คุณเหลือเงินแสนกว่า บ่นอยากตาย

ไปเปลี่ยนแนวคิดก่อนเลย
comment36-1:ใช่ครับหลายๆคนทำธุรกิจแล้วไม่ประสบความสำเร็จ
ยิ่งช่วงปี 40  ฟองสบู่แตก เคยลองมานั้งไล่ดูคนที่
อาจโชคร้ายกว่าเราครับ
comment37:คุณยังดีกว่าอีกหลายล้านคน  คุณมีแม่และพี่ชายคอยยืนเคียงข้างและพร้อมช่วยเหลือ

มีคนอีกเป็นสิบล้านคน  ทีมีเงินไม่ถึง 1.5 แสน  และมีเงินเดือนไม่ถึง 37K

การตายไม่ได้ช่วยแก้ปัญหา  มองบวกในสิ่งที่มี
comment37-1:ครับต้องเปลี่ยนมุมมองจริง ไม่งั้นชีวิตไม่รอดแน่
comment38:แนะนำหากลุ่มเพื่อนเล่นกีฬา,ออกกำลังกายครับ, ให้จดบันทึก ไดอารี่ทุกวัน แล้วเอามาเปิดทบทวนเดือนละครั้ง ลองทำดู เป็นกำลังใจให้ครับ
comment38-1:ขอบคุณครับ
comment39:เคยรู้จักคนนึงครับ มีทรัพย์สินหลักสิบล้าน(เป็นผญ.ด้วย) มารู้จักการพนันตอนอายุเยอะ หมดตัวครับ แม้แต่บ้านก็ไม่เหลือ ก่อนจะหมดตัว ทำสัญญาออกรถป้ายแดงมาใหม่3-4คัน ยังไม่ทันผ่อนเอาไปจำนำเถื่อนหมดครับ ปัจจุบันผมไม่ได้ยินข่าวเขาแล้ว ไม่รู้เป็นตายร้ายดียังไง 
การพนัน ผีพนันนี่ มันทำให้คนหมดตัวได้จริงๆครับ

ผมเคยเป็นความรู้สึกนี้จริงๆ ก็บอลนั่นแหละครับ ตะก่อนผมสิงคาโต๊ะเลย เงินทั้งนั้น จับนู่นชนนี่ เคยเห็นคนแทงคู่เดียว2-3แสนก็มี ได้บ้าง เสียบ้าง แต่มันไม่เคยทำให้ใคร"รวย"ครับ(ยกเว้นเจ้ามือ) ส่วนตัวผมผมเสียกับบอลทั้งหมดหลักแสน เงินของตัวเอง รับผิดชอบเองหมด ผมเจ็บใจมาก สุดท้ายผมสัญญากับตัวเองว่า ถ้าผมกลับไปอีกนี่ เรียกผม"สุนัข"เถอะ ผมเลยผ่านมาได้ครับ ตอนคุณลำบาก คุณทำงานหาเงิน คุณเหนื่อย คุณจะได้รู้ค่าของเงินล่ะครับ กว่าจะได้เงินหลักพัน+หลักหมื่น เลือดตาแทบกระเด็น เอาเงินไปละเลงกับการพนัน เงินมันร้อนได้มาง่ายๆก็ใช้ออกไปแบบง่ายๆ กินเที่ยวสังสรรค์ พออารมณ์เสียแล้วอยากได้คืน ก็ทุ่มแทงอัดๆมันเข้าไป สุดท้ายก็พัง

อย่ากลับไปอีกนะครับเชื่อผม เห็นแก่แม่แก่แฟนเถอะ และสุดท้ายมันมักจะมีอาการคันนิดๆเกิดขึ้น จะคิดว่า เอาน่ะ..เล่นนิดๆหน่อยๆจะเป็นไรไป(ไอ้เนี่ยบ่อเกิดแห่งความหายนะ) คนใกล้ตัวผมก็เล่นกันเยอะ พอบอลเข้าขึ้นมา พวกเอามาอวดใหญ่ครับ 3คู่2พัน 4คู่2พัน ผมไม่อิจฉาเลย เพราะตอนเสีย..พวกไม่เคยเอามาอวดหรอกครับ เหอๆๆ 

เรื่องอื่นๆผมว่าคุณแกร่งล่ะ อย่าคิดมาก เรื่องอดีตเรากลับไปแก้ไขไม่ได้แล้ว แต่ทำปัจจุบันกับอนาคตให้ดีได้ครับ สู้ๆครับ
comment39-1:ครับใช่เลย ตอนเสียนี่หนักมากๆเลย ก็พยายามคิดว่า
คนอย่างผมอาจมีเยอะคงไม่ใช่ผมคนเดียว ส่วนบิลๆนิดหน่อยๆ คงไม่แล้วละผมมาไกลแล้ว คงต้องหยุดแล้ว
กลัวบาปถ้าทำให้แม่เสียใจอีกครับ
comment40:ขอบคุณทุกๆกำลังใจนะครับ เช้านี่ตื่นมารู้สึกโอเคขึ้นครับ รอวันที่จะเริ่มงานใหม่สัปดาห์หน้าครับ
comment41:ผมคิดว่าด้วยทุนที่มีอยู่ และงานก็ยังมีทำอยู่ ยังไม่ถือว่าเลวร้าย สามารถกลับมาได้เสมอ
พยายามเก็บเงินให้ได้มากกว่าที่เคยเสียไป จะทำให้รู้สึกดีขึ้นเพราะจะรู้สึกเหมือนว่าเงินก้อนนั้นได้กลับมาแล้ว
แม้ว่าจะได้มาจากคนละวิธีก็ตาม

ถ้าเป็นคนชอบเสี่ยงชอบลุ้น การให้ค่อย ๆ เก็บเงินทีละน้อยอาจทำให้เบื่อได้ ให้ลองศึกษาการลงทุนวิธีอื่น
เช่นลงทุนในหุ้น เพราะมีความเสี่ยงความตื่นเต้นเหมือนกัน อาจจะน้อยกว่าเล่นการพนัน แต่เราจำกัดความ
เสี่ยงได้ ไม่เหมือนการพนันที่มีแต่ได้หรือเสีย แต่หุ้นเมื่อมีการเสียขึ้นมาเราสามารถจำกัดความเสียหาย
โดยการ stop loss ซะก็ยังเหลือทุนอยู่ หรือถ้าอยู่ในฝั่งได้ก็สามารถ let profit run ไปเรื่อย ๆ จนกว่าจะ
เปลี่ยนทิศทาง เราสามารถลดความเสี่ยงหรือจำกัดความเสี่ยงโดยการหาความรู้เยอะ ๆ อ่านหนังสือเยอะ ๆ 
ไปอบรมบ้างถ้ามีโอกาส

เรื่องการพนันถ้าหยุดได้ก็ควรจะหยุดให้เด็ดขาด แม้ว่าจะเป็นวงเงินเล็ก ๆ ก็ตาม เพราะถ้ากลับมาเล่นอีก
ก็จะมีโอกาสที่ไปปลุกสัญชาตญาณเก่าๆ กลับมาอีก และวงเงินก็จะเพิ่มขึ้นเรื่อย ๆ สุดท้ายก็เสียแล้วมา
นั่งเสียใจเหมือนเดิม
comment41-1:ขอบคุณสำหรับคำแนะนำครับ คงยังไม่คิดลงทุนตอนนี้อะคร้บ คงต้องเก็บเงินอีกยาวเลย
comment42:พบจิตแพทย์ครับ อันนี้พูดจริงไม่ได้มุข
comment42-1:คิดอยู่ครับ ขอบคุณครับ
comment43:คุณยังดีครับที่คิดจะกลับตัว การพนันมันไม่ทำให้รวยหรอกครับ เมื่อก่อนบ้านผม พ่อผมมีเงินจากการพนัน บ้าน 4หลัง รถประมาณ 5-6 คัน เมีย 4คน แต่ทุกวันนี้ มีแต่หนี้ แล้วก็เหลือแค่บ้านผมบ้านเดียวแล้ว เพราะทุกบ้านขายหมด บ้านผมก็ติดจำนองอยู่ รถนี่เข้าไฟแนนซ์ไป 2-3 รอบ แกก็ยังเอาเงินแม่ เงินพี่ผมไปเล่นอยู่ หนี้ไม่เคยลดลงเลย ทองเป็นสิบบาท ก็ต้องขายหมด แต่ตอนนี้ หลังจากขายบ้านเอาเงินไปใช้หนี้หมด ก็คิดว่ามันคงจะดีขึ้น หวังว่าแกจะคิดได้บ้าง เพราะทุกวันนี้ แกก็ยังคงไปดูมวยอยู่ตลอด แต่ไม่รู้ว่ายังเล่นอยู่รึป่าว
comment43-1:ครับ ต้องพยายามทำให้ได้ครับ ขอให้ดีขึ้นนะครับ
ผมเองต้องพยายามลืมเงินที่เสียไปครับ
comment43-2:ขอให้คุณทำให้ได้นะครับ บอกตรงๆ ว่าผมก็ชอบเล่นนะ การพนัน แต่พอเสียปุ๊บ ก็เลิกเลยครับไม่ได้มีความคิดว่าจะต้องได้คืนมาเท่าไร เพราะเงินที่เอาไปลงส่วนนี้ เหมือนเป็นเงินที่ผมรับได้ ถ้ามันจะเสียไป ส่วนมากก็เล่นแค่ไม่กี่บาทด้วยครับ แล้วก็นานๆ จะเล่นสักทีด้วยครับ เลยไม่ค่อยเท่าไร
comment43-3:ครับ เพราะมันเสียหนักขึ้นหนักขึ้นอะครับ 
ต้องลืมทุกอย่างทิ้งไว้ข้างหลัง เหมือนเพื่อนๆแนะนำครับ
comment44:ขอให้กำลังใจครับ  อะไร ๆ ที่เสียไปแล้วถือว่าเสียไป  อายุ 33  ถือว่าอยู่ช่วงกลาง ๆ น่ะครับ ไม่มากไม่น้อยที่จะเริ่มอะไรใหม่ ๆ สู้ ๆ น่ะครับ ผมเคยตกงานตอนอายุ 30 ตกงานอีกทีตอนอายุ 49 เครียดหนักหนาเลยครับ แต่ก็สู้ผ่านมาได้ค้าขายทุกอย่างที่พอจะมีความสามารถทำได้ถึงตอนนี้อายุหกสิบสาม ถึงจะไมดีนักแต่ผ่านมาได้ครอบครัวมีความสุขตามอัตภาพแบบไม่หรูหรา ประหยัด ๆ ก็มีความสุขได้ครับ สู้ ๆ น่ะครับ
comment44-1:ขอบคุณครับที่มาฝห้กำลังใจครับ
สู้ๆเหมือนกันนะครับ
comment45:ไม่คิดเลยว่าจะมีคนมาให้กำลังใจถึงขนาดนี้ครับ
ต่อจากเมื่อเย็นวาน ยาวมาถึงจะเที่ยงวันนี้
comment46:ผมแย่กว่า จขกท. ยังรอดมาได้เลยครับ ทำรัฐวิสาหกิจ เงินเดือนเหลือ500หลังหักหนี้ ผมยังมีชีวิตรอดเลยครับ

ผมเชื่อว่าเหตุการณ์ที่ผ่านมาจะสอนให้เรารู้ว่าต้องทำตัวยังไงในอนาคต คิดซะว่ามันคือวัคซีนครับ
comment46-1:ขอบคุณครับ คุณนี่ไม่ธรรมดา
อย่างผมต้องเรียนรู้อีกเยอะครับ
comment47:ที่ผ่านไปแล้ว ช่างมันครับ
อย่าไปเล่นอีกก็พอ ปัญหาคุณยังน้อยนิดเมื่อเทียบกับบางคน
ผมสงสารเด็กทารกบางคนถูกทิ้งข้างถนน คิดดูสิครับเขาจะรอดชีวิตอย่างไร
คุณยังมีวิชาชีพ และไม่พิการอะไรเลย

ฝากเตือนเรื่องโรคซึมเศร้า ไบโพลา
ดูๆ แล้วคุณค่อนข้างเสียงที่จะเป็น 
ลองไปปรึกษาแพทย์นะครับ ป้องกันไว้ก่อน
comment47-1:ขอบคุณครับ
จะต้องผ่านช่วงนี้ฝห้ได้
comment48:
comment48-1:ขอบคุณบทความดีดีครับ
comment49:เลิกเล่นตอนนี้ได้ก็ดีแล้วครับ การพนันไม่ทำให้รวยตลอด มีได้ก็มีเสีย
comment49-1:ครับ แต่หนักเลยครับครึ้งนี้
ขอบคุณครับ
comment50:ผมมาให้กำลังใจ อายุคุณยังไปได้อีกไกล อย่าคิดสั้นเป็นอันขาด บางคนล้มโครมจมดินยิ่งกว่าคุณเยอะเลย ยังลุกขึ้นสู้ต่อได้ คุณยังมีแม่ มีแฟนที่น่ารัก มีบ้านอยู่ มีงานทำ ขอเพียงคุณปฏิญาณกับตัวเองว่าเลิกข้องเกี่ยวกับการพนันบอลอย่างเด็ดขาด สมัยหนุ่ม ๆ ผมเคยบ้าเล่นพนันบอลเหมือนกัน มีเตะเกือบทุกวัน แรก ๆ ก็ได้ให้เราลุ่มหลง มีเงินไปกินไปเที่ยวสบายมือ หลัง ๆ เสียตลอด เฉลี่ยเดือนละ 2-3 หมื่น (ปัจจุบันอาจดูไม่มาก แต่นี่เมื่อเกือบ 25 ปีที่แล้ว) รวม ๆ ที่เสียก็ครึ่งล้าน วันหนึ่งผมตั้งสติแน่วแน่ว่าต้องเลิก ก็ต้องพยายามทำให้ได้ เพื่อนที่เคยคุยเรื่องบอล เล่นพนันด้วยกัน ผมไม่คุยอีกเลย แล้วก็เลิกสำเร็จ ไม่งั้นป่านนี้คงตายไปแล้ว เพราะต่อมาเจอวิกฤตเศรษฐกิจฟองสบู่แตก..ตกงาน บ้านโดนยึด หนี้บัตรเครดิตรุงรัง
comment50-1:ขอบคุณสำหรับกำลังใจครับ และประสบการณ์ของคุณ
สัญญากับตัวเองแล้ว ตกต่ำยังไงก็จะเลิกถาวร
comment51:ปรึกษาจิตแพทย์นะคะ หรือ โทร hotline ก็ได้ค่ะ ขั้นแรกจัดการอารมณ์ความคิดก่อน แล้วค่อยหาทางแก้ปัญหานะคะ
comment51-1:ขอบคุณมากครับ ได้กำลังใจเพื่อนๆในนี้ 
ดีขึ้นมากครับ และพยายามฟังเพลงด้วย 
ช่วยได้ครับ
comment52:คิดซะว่ายังมีคนอีกมากมายที่เจอเรื่องหนักกว่าเรา,, ให้กำลังใจตัวเอง แล้วเริ่มต้นใหม่นะคะ 
เป็นกำลังใจให้ค่ะ ^_^
comment52-1:ขอบคุณครับ
คิดว่าไม่เอาเงินไปติดเหล้า บุหรี่ละกัน  555
comment53:น้าผมติดพนันบอลหนักแบบคุณ จนตอนนี้น้าหนีไปอยู่ที่ไหนก็ไม่รู้ มีแต่จม.ขึ้นศาลจากบัตรเครดิตส่งมาที่บ้านให้แม่ผมรับผิดชอบ
comment53-1:ให้คนอื่นใช้แทนเหรอ ทำได้เหรอ
ผมเองก็เกือบกดมาเล่นหมดเหมืนกัน ยั้งใจก่อน
เสียใจด้วยครับ ยังไงก็สู้ๆครับ
comment54:ชีวิตไม่สายที่จะเริ่มต้นใหม่  สู้ๆค่ะ
comment54-1:ขอบคุณครับ
comment55:เป็นกำลังใจให้นะคะ สู้ต่อไปค่ะ เพื่อแม่และแฟนที่รัก ถ้าหมดกำลังใจจริงๆ ลองออกไปนั่งกินข้าวริมถนน ดูคนขอทาน คนเก็บขยะ ว่าเค้าลำบากกว่าคุณ จะได้รู้ว่าคุณโชคดีแค่ไหน สู้ๆค่ะ
comment56:จงใช้ชีวิตให้คนอื่นอิจฉา อย่าใช้ชีวิตแบบอิจฉาคนอื่น
คุณวิศวกรคะ คุณมีต้นทุนชีวิตที่ดีกว่าคนอื่นมากมาย หนี้สักวันต้องหมด สุขภาพยังดี สู้สิคะ กินใช้แรบบพอเพียงมีคุณลบากกว่าคุณิกเยอะ ตายไม่เสียดาย เสียดาย ไม่ได้สู้ชีวิต
comment56-1:ครับ เพื่อแม่คิดถึงเรื่องนี้มันจี๊ดเลยครับ
น้ำตาผมไหลออกเองเลย ส่วนฟิวนั้นเคยครับ
ดูคนเก็บขวดขายบ้าง แล้วย้อนมามองดูตัวเองครับ
ขอบคุณครับ
comment57:สู้ๆนะคะพี่.
ไปหาหมอหน่อยก็ดีค่ะ
บางทีเราคิดว่าใจควบคุมได้
แต่สมองมันหยุดไม่ได้ก็มี
เดินเข้าไป รพ. ที่รักษาด้านนี้โดยเฉพาะเลยค่ะ
ค่าใช้จ่ายไม่แพงหรอก 
กินยาให้สม่ำเสมอ
เดี๊ยวก็ทุเลาลง

ไม่ว่าคนทั้งโลกจะให้อภัยยังไง
ตราบใดที่พี่ยังไม่ให้อภัยตัวเอง
เราก็จะจมกับความทุกข์นั้นไปตลอดล่ะค่ะ

หันหลังให้มันแล้ว อย่าใจอ่อนให้มันอีกนะพี่นะ
เงินร้อนอยู่กับเราไม่นานหรอก
เป็นกำลังใจให้นะพี่นะ
comment57-1:ขอบคุณครับ
มันไม่นานจริงครับ และต้องให้อภัยตัวเอง
ขอบคุณครับ
comment58:คุณกำลังทำบุญอยู่ต่างหากคะเป็นเรื่องราวสอนใจเตือนสติให้กับคนที่อ่านไง  สู้นะคะชีวิตครบรสเชื่อว่าต้องแข็งแกร่งขึ้นแน่นอนคะ
comment58-1:แรกๆก็คิดว่าจะเขียนดีไหมนะ? คิดอาจโดนซ้ำได้ 55
แต่เมื่อเขียนไปก็สบายใจขึ้นครับ อยากเอามาเปิดอ่าน
เมื่อท้อใจ เรื่องคิดจะทำเรื่องไม่ดีอีกครับ
comment59:พี่ว่า สิ่งที่ยังค้างอยู่ในใจของน้อง คือน้องปิดเรือ่งนี้กับแฟน

ลองบอกเค้าดีมั้ยคะ เค้าอาจจะตกใจ เสียใจ โกรธ 
แต่ถ้าเค้าอภัยให้น้องได้ น้องน่าจะรู้สึกดีขึ้น

ในทางกลับกัน ก็ต้องเตรียมใจเผื่อไว้กรณีผลออกมาตรงกันข้ามด้วยนะ
comment59-1:ก็คิดอยู่ครับ 
แต่กลัวว่าจะเป็นปมในใจเค้าครับ หากยังจะคบกันต่อ
comment60:เงินเดือนใหม่คุณใกล้ๆผมครับ อายุ 34 แล้ว ผมมี ใกล้ๆ ล้านแล้วครับ + รถอีก1คัน ที่ผ่อนจะหมดแล้ว

ส่วนบ้านไม่ได้ซื้อครับเพราะโสด ลูกคนเดียว อยู่กับที่บ้าน 

เก็บเงินล้านไม่ได้ยากเลยถ้ารู้จักออม ตราบใดที่ยังมีชีวิตอยู่ เรายังทำอะไรได้อีกเยอะครับ

ปล.ผมไม่ได้ ทำอาชีพเสริมอะไรเลยน่ะ อาจมีซื้อหุ้นบ้างแต่กำไรจากหุ้นก็ไม่ได้เยอะอะไรมากจนเอามาพูดได้
comment60-1:ครับ ดีใจด้วยครับ
ผมลงไปกับบ้าน พ่อแม่ 5 แสน ยังเหลืออีก 2.5 แสนถึงหทด รถหมดละเหมือนกัน หลักๆเหลือหนี้บ้านละครับ
ขอบคุณสำหรับกำลังใจครับ
comment61:ดีแล้วค่ะ ที่คุณไม่คิดสั้นทำอะไรลงไป ไม่เช่นนั้นคนที่บ้านก็ต้องมาเสียเงินจัดงานให้คุณอีก ต้องหมดอีกเท่าไหร่
ตอนนี้คุณล้ม คุณมีบทเรียนแล้ว คุณคิดได้แล้วว่าตัวเองทำสิ่งผิดๆไป แค่คุณกลับมายืนแล้วเริ่มต้นใหม่ได้ เราว่าคุณก็เก่งแล้วนะคะ จากที่เล่ามาไม่มีใครตอกย้ำหรือเหยียบย่ำคุณเลย มีแต่คุณที่คอยโทษตัวเอง บั่นทอนจิตใจ เอาไว้เป็นบทเรียนแล้วสู้ต่อไปนะคะ
แล้วคุณก็ยังมีเงินเก็บ มีทอง มีงานทำ ค่อยๆ เริ่มไปทีละวัน ทีละนิด เดี๋ยวมันก็ได้เยอะ แต่ถ้าคุณรีบอยากจะได้เงินเยอะๆ เร็วๆ เหมือนการพนัน มันก็คงทำให้เงินที่มีอยู่ งานที่ทำอยู่น้อยลงไปอยู่ดี เราว่าคุณมีเท่านี้ดีกว่าหมดเนื้อหมดตัวนะคะ 
คุณดูคนหาเช้ากินค่ำสิคะ บางคนลำบากกว่าคุณ เค้ายังสู้ชีวิตได้เลยค่ะ เค้ายังทำงานต่อไปได้
เราว่าคุณเองก็น่าจะรีบตั้งตัวให้เร็ว เลิกโทษตัวเอง แล้วเดินหน้าต่อไปดีกว่าค่ะ สู้ๆนะคะ ^^
comment61-1:ขอบคุณครับ สำหรับกำลังใจครับ
คิดเหมือนกันอาจมีคนแย่กว่าเราอีกครับ
บทเรียนราคาแพงเลยครับ
comment62:กลับตัวทันแล้วนิ แล้วตอนนี้เริ่มต้นใหม่กับเงินเดือน+เงินติดตัว+ทอง ซึ่งเราถือว่า "โอเค" นะ ตอนนี้เราคิดว่า คุณกำลังทำร้ายตัวเอง ด้วยความนึกคิดในอดีต ที่ไม่สามารถย้อนเวลากลับไปแก้ไขได้ 

คุณควรจะคิดถึงปัจจุบัน และอนาคต เราเชื่อว่าอนาคตคุณ จะดีกว่าอดีตมากมายเลยละ

สู้ๆ นะ เป็นกำลังใจให้
comment62-1:ขอบคุณครับ
จะเอาแนวคิด ไปใช้กับชีวิตประจำวันด้วยครับ
เพื่อแก้ปัญหาครับ แล้วหากเจอปัญหาใดๆจะได้
แกร่งขึ้นครับ
comment63:เรื่องเลวร้ายขนาดไหน สู้เรื่องที่ไปสารภาพกับแม่ไม่ได้ ผมคนนึงที่อ่อนไหวเรื่องแม่มาก อะไรก็ได้ที่เกี่ยวกับแม่ น้ำตาจะไหลตลอด
เมื่อกี้อ่านเรื่องเจ้าของกระทู้ พอถึงตอนที่ไปสารภาพกับแม่ น้ำตาจะเอ่อล้น 

ผมคนนึงถ้ามีเรื่องอะไร ไม่อยากให้กระทบไปถึงแม่เลย แม้แต่นิดเดียว ไม่อยากให้ท่านไม่สบายใจเกี่ยวกับเราแม้แต่นิดเดียวจริงๆ
comment63-1:ครับ มันพีคจริงๆคอนนั้น แม่ผมตกใจมากๆเลย
แม่บอกว่าขอแค่ อย่าทำผิดกฏหมาย ฆ่าคนตาย
เท่านั้น ทุกอย่างแก้ไข้ได้
เวลาไปบ้านแม่ แม่จะถามว่ามีเงินพอใช้ไหม
เอาอาหารไป ของใช้ไปเผื่อช่วยเราเซฟค่าใข้จ่าย
บอกผมว่าอย่าให้แฟนอดนะ เราเป็นผู้ชาย ผมนี่
น้ำตาซึมเลย และน้ำตาไหลเลยเมื่อคิดถึงเรื่องนี้
comment64:ปีนี้เราอายุ32ค่ะ
เราไม่มีบ้าน (อยู่บ้านพ่อแม่)
เราเพิ่งเปลี่ยนงานมา3เดือนยังไม่ผ่านโปร
เรามีแฟน คบมา13ปี  ไม่ได้แต่ง ไม่ได้อยู่ด้วยกัน
เราเพิ่งเริ่มเก็บเงิน  ตอนนี้มีแค่หลักหมื่น  
ทองไม่มีค่ะ  ไม่มีปัญญาซื้อ

เราก็เคยคิดกลุ้มใจเหมือนคุณ  
แต่เราไม่หยุดดิ้นรนนะ  ถ้าเราหยุดเหมือนคนตายไปแล้ว
ไม่มีความหวัง ไม่มีความสุข สู้ใครก็ไม่ได้
เพราะฉะนั้นเราจะดิ้นรนต่อไปค่ะ  
สู้ๆนะคะ  เป็นกำลังใจให้
comment64-1:ขอบคุณครับ
ขอให้เก็บเงินได้เยอะๆดังใจหมายครับ
จริงๆกะเอาท้องก้อนนี้ให้แฟนตอนแต่งงานครับ
ยังไงคงต้องรักษาให้ได้ครับ
comment65:บ้านเราหนักกว่า จขกท.อีก
รวบรวมเงินทั้งบ้านให้ได้เงินไปซื้อไข่มากินยังไม่ได้เลย มีหนี้หลายล้าน
เราเป็นลูกก็อาจจะไม่คิดมากเท่าไหร่ 
แต่รับรู้ถึงความเครียดของแม่
แม่เครียดมากๆๆๆๆ แต่สุดท้ายเราก็ผ่านมันมาได้ เพราะเราให้กำลังใจกันตลอด
กอดกันไว้ จับมือกันไว้ บอกรักกันทุกวัน
นึกถึงคนที่อยู่ข้างหลังเราไว้เสมอนะคะ
ไม่มีเราเขาจะอยู่อย่างไร
แม่ที่รักคุณที่สุด อย่าให้ความผิดพลาดเพียงครั้งเดียวพรากคุณไปจากท่านนะคะ
comment65-1:ครับ ขอบคุณครับ
ดีใจด้วยนะครับที่ผ่านมาได้นะครับ
ครับคิดถึงเรื่องแม่ ผมนี่น้ำตาขึ้นเลยครับ
comment66:ถือว่ายังโชคดีก็ผมมากมาย ผมก็ชอบเล่นพนันเหมือนกัน หมดทั้งบ้าน หมดทั้งรถ มีคดีในศาลอีกเพียบ ตกงาน เพื่อนไม่ครบ แฟนไม่มี นอนร้านเกมไปวันๆ
comment66-1:สู้ๆเหมือนกันนะครับ
เอาแนวคิดเพื่อนๆในนี้ไปปรับใช้
ต้องช่วยได้ไม่มาก ก็น้อยครับ
comment67:เคสของเราวันนี้มีความคล้าย จขกท พอประมาณเลยค่ะ แต่เคสเป็นชายวัย 53 ปี ที่เอาแต่จมอยู่กับความล้มเหลวในอดีต เอาแต่พร่ำโทษตัวเองว่าเมื่อก่อนไม่น่าทำอย่างนั้น ไม่น่าทำอย่างนี้ 

เป็นธรรมดาค่ะ ที่คนเราจะเสียดายสิ่งที่สูญเสียไป คอยแต่บอกตัวเองว่า ''รู้งี้...ไม่น่า' ตัวรู้งี้นี่แหละค่ะ จะอยู่ในใจไม่ไปไหน คอยฉุดให้เรานึกถึงภาพวันเก่าเดิมๆ ความรุ่งเรืองที่ผ่านๆมา แต่อยากจะบอกนิดนึงค่ะ ตอนนั้นที่เราทำ เราไม่ได้ 'รู้งี้!' ใช่ไม๊คะ? ให้อภัยตัวเองนะคะ เลิกโทษตัวเอง ยิ่งเราย้ำๆเรายิ่งจำมันชัดเจน คิดถึงมันให้น้อยลง พอเรารู้ตัวว่าเราเริ่มคิดก็ให้เบี่ยงเบนความสนใจตัวเองเสีย นานวันเวลาผ่านไป มันจะเลือนไป และเราจะรู้สึกยอมรับมันได้ ว่ามันคือความจริง 

คุณยังอายุ 33 ปี รู้ตัวเองตอนนี้ คิดว่าดีกว่าเคสของเรา ที่ อายุ 53 เป็นไหนๆ อย่างน้อยก็มีเวลาต่างกัน 20 ปี ให้คุณได้พัฒนาตัวเอง ได้ตั้งเป้าหมายใหม่ และพยายามเดินไปให้ถึงมัน

ดิฉันเชื่อว่าคุณเองก็คงไม่อยากแก่ไป และเอาแต่โทษตัวเอง จมจ่อมอยู่กับความล้มเหลวที่เคยมีบทเรียนให้กับตัวเอง

ชีวิตต้องไปต่อค่ะ ต้องมีปัจจุบันอยู่ทุกขณะ ถ้าทำปัจจุบันดีและตั้งใจ แน่นอนมันต้องเป็นอดีตที่เราจะไม่หวนกลับมาเสียใจทีหลัง เพราะเราคิดดี ทำดี เท่าที่กำลังของเราในขณะนั้นจะทำได้ มันจะผ่านไปแบบไม่เสียใจ และไม่มีคำว่า '''รู้งี้ '' อนาคตก็เช่นกันค่ะ ถ้าปัจจุบันคุณมั่นคงแข็งแรง อนาคตของคุณก็จะมีฐานที่มั่นคง ให้คุณก้าวไปถึงเป้าหมายที่ตั้งใจ ....ไม่มีคำว่าสายเกินไปหรอกค่ะ

เป็นกำลังใจให้ค่ะ
comment67-1:ขอบคุณครับ
ตอนนี้ดีขึ้นครับ เวลานึกถึงมัน จะนึกถึงภาพที่ทำผิดแล้วขยำๆเหวี่ยงไปด้านหลัง แล้วไม่หันไปมองมันอีกครับ มองไปข้างหน้าอย่างเดียว อยู่ในรถเน้นฟังเพลง
เลย คลื่นบอลเลิกฟังนานละ 
คุณเป็นหมอป่าวครับ ขอถามหน่อย
comment68:มาวันนี้ครบ 24 ชม. หลังจากที่ผมตั้งกระทู้ไป
ผมได้กำลังใจอีกเพียบเลยครับ เกินครึ่งร้อยคนอะ ต้องขอบคุณเพื่อนๆ ทุกๆคนนะครับ หากเรื่องผมเป็นประโยช์นต่อ เพื่อนฝูงพี่น้องท่านใด ก็ยินดีนะครับ
ขอบคุณจริงๆ ผมจะเปิดกระทู้นี้ยามเมื่อเจอปัญหาท้อใจ
หากทีโอกาสจะมาอ่านทุกวัน สร้างรอยยิ้มให้ผมได้ครับ
ทุกกำลัง ผมตอบกลับหมด
comment69:ดูจากองค์ประกอบที่เล่ามา ชีวิตยังดีครับ เงินเก็บ เงินเดือน ok เริ่มใหม่ได้สบาย ๆ 

ส่วนการพนันเลิกให้เด็ดขาด ลืม ๆ ที่เคยเสียไป
ผมชีวิตล้อมรอบด้วยคนที่เล่นการพนันเป็นอาชีพ การพนันแบบถูกกฎหมายด้วย
แต่ผมไม่คิดแม้จะเข้าไปในวงการเลย ถ้าอยากลุ้นก็ซื้อล็อตเตอรี่งวดละใบแล้วกัน

ส่วนที่เห็นชีวิตคนรอบข้างดี ดีกว่าเราก็อย่าไปมองมันเลยครับ 
เพราะหลายคนกว่าจะได้ดี ก็ผ่านความยากลำบากมาเยอะ

ส่วนเรื่องที่คิดจะฆ่าตัวตาย หรือมีความคิด ถ้ามันยังมีอยู่ ปรับใจไม่ได้ ลองพบจิตแพทย์ครับ
comment69-1:ขอบคุณสำหรับคำแนะนำครับ
comment70:เราอ่านสิ่งที่ จขกท.เขียนไว้ ทำให้เรานึกถึงที่
ท่านปัญญานันทภิกขุ เทศน์ไว้ว่า การพนัน เล่นหวย เป็นหนทางไปสู่การเสื่อมของทรัพย์สมบัติ
 ลองฟังตามคลิปข้างล่างนะคะ


https://www.youtube.com/watch?v=xOzkH0ZdlB4
หลวงพ่อปัญญานันทภิกขุ - แก้ไขปัญหาชีวิตด้วยตัวเรา


https://www.youtube.com/watch?v=qraXbgeXwdc
การควบคุมตัวเอง หลวงพ่อปัญญา นันทภิกขุ

อ่านความคิดเห็นท่านอื่นๆแล้ว ก็ได้แนะนำสิ่งดีๆไว้ครบถ้วน เรามาเสริมให้อีกนิดหน่อย

บาดแผลที่เกิดขึ้นจากการบาดเจ็บครั้งเดียว แต่ด้วยความไม่รู้ เรากลับไปแหวะไปจับ ไปเปิดดูบ่อยๆ แผลมันก็ไม่มีวันหาย ทั้งที่ธรรมชาติเขาหายได้ด้วยตัวเอง แต่ต้องใช้เวลาและความอดทน การคิดวนซ้ำในเรื่องที่ผิดไปแล้วซ้ำๆซากๆก็เฉกเช่นเดียวกัน 

ลองย้ายความสนใจของตัวเอง ออกไปโฟกัสที่อื่น เช่น ฟังเทศน์(เราชอบฟังในยูทูปมีเยอะ) 
ที่ท่านอื่นแนะนำ ศึกษาการออม การลงทุน ตั้งเป้าหมายในชีวิตใหม่ ให้ทุกวันมีงานที่เราจดจ่อได้ตลอด ไม่มีเวลาฟุ้งซ่าน เมื่อเวลาผ่านไป ทุกอย่างจะค่อยๆดีขึ้นเอง ให้เวลาแผลได้ตกสะเก็ด แผลใหญ่อาจต้องใช้เวลานาน ลองดูนะคะ

คนเราที่เกิดมา ไม่เคยทำอะไรผิดพลาด ไม่มี เราไม่ใช่คนเดียวที่ทำผิดพลาด เป็นเรื่องธรรมชาติ
คนมีปัญญา เขาจะเรียนรู้จากสิ่งที่ผิดพลาด นำไปเป็นบทเรียน เพื่อทำสิ่งใหม่ๆที่ดีขึ้น
คนมีปัญญาน้อย จะเอาแต่โทษสิ่งที่ผ่านไปแล้ว ไม่ว่าจะตัวเอง โชคชะตา สถานการณ์ คนอื่นๆ มัวแต่โอดครวญ ทุกข์ระทมกับสิ่งนั้น เอามาเป็นข้ออ้างที่ว่า กลัว ไม่กล้าจะทำอะไร ไม่ยอมเรียนรู้

คนเราเกิดมาไม่ได้มีอะไรเป็นของตัวเองที่แท้จริงเลยสักอย่าง เราไม่เคยมีอะไรและไม่เคยมีอะไรเป็นของเรามาตั้งแต่แรก มีแต่เราที่พอเกิดมาก็มายึดมาตู่เอาว่าเนี่ยของฉัน นี่แหละตัวฉัน เลือดเนื้อก็ยืมพ่อแม่ มาอย่างละครึ่ง ร่างกายเติบใหญ่มาก็ยืมอาหาร ทรัพยากรของโลกมาสร้างร่างกาย สักวันเราก็ต้องคืนทุกอย่างให้โลกนี้ อย่าไปยึดติดกับสิ่งที่พร้อมจะจากเราไปทุกเวลา มีพอดีๆ พอใช้ ไม่ทุกข์

ขอให้คิดว่า "แค่ทุกวันนี้ตื่นมา ยังมีลมหายใจอยู่ ก็เป็นกำไรของชีวิตแล้ว"
ใช้ชีวิตที่เหลืออยู่ทำแต่สิ่งดีๆ กันดีกว่า
comment70-1:ขอบคุณมากๆครับ สำหรับกำลังใจ
จะเอาเรื่องบาดแผลมาเตือนใจครับ
ก็จะพยายามทำแต่ละวันให้ดีที่สุดครับ
comment71:ผมรู้ว่ามันยากครับ สมัยวัยรุ่นผมก็เคยเล่น วันนึงได้ อีกวันนึงเสีย  ดีใจเสียใจ  สลับไปมา ผมเลยเบื่อขี้เกียจไปซะเฉยๆแปลกมาก

ผมเล่น คู่นึงไม่กี่ร้อยครับ ตอนนี้ แทบไม่แตะเลย ปัจจุบันถามว่าผมเล่นการพนัน อยุ่มั้ย   ตอบว่าเล่นครับ  ล็อตเตอรี่  บาคาร์ร่า บ้างเวลาไปเที่ยว ตปท 

แต่ผมเล่น สนุกๆนะ ไม่ได้กะจะเอา เงินเขาหรอกผมจะกันไว้เลย เสียหมดก้เลิก

สุดท้ายผมอยากให้กำลังใจครับ  ผมรู้สึกว่า คุณไม่ได้เลวร้ายขนาดที่ สมควรตายนะ 

ตั้งสติให้ได้ ยังมีหลายอย่างในชีวิตที่ สนุกสวยงาม คนติดการพนันทุกอย่างจะดูน่าเบื่อ เฉื่อยชาไปหมดครับ อย่างเดียว ที่สนุกตื่นเต้นคือการพนัน

เพราะฉนั้นคุณต้องจับจิต ตัวเองให้ได้
comment71-1:ขอบคุณสำหรับกำลังใจครับ
comment72:จริงๆเงินเป็นล้านที่ได้มามันก็ใม่ใช่ของเราตั้งแต่แรกแล้ว เงินพนันมันเงินร้อนเงินจากความทุกข์คนอื่นมาอยู่ที่เราทั้งนั้น 

และเราคิดว่า จขกท. เป็นโรคซึมเศร้า+ย้ำคิดย้ำทำ ค่ะ  ควรปรึกษาแพทย์ รพ. เฉพาะทางด่วน

คนในครอบครัวเราเป็นแบบนี้ เราประเมินจากการที่คุณบรรยายมานะ
comment72-1:ขอบคุณกำลังใจครับ
ใช่ครับ มันร้อนจริงๆ เข้าใจลีกซึ่งละครับ
เรื่องหาหมอ ถ้าไม่ดึขึ้นคงต้องไปครับ
comment73:ขออนุญาตตอบเป็นข้อๆตามปัญหาที่คุณลิสต์มานะคะ 


      1. ผมพูดตรงๆ ผมยังรู้สึกยึดติดกับปัญหาที่เกิดขึ้น รู้สึกผิดกับตัวเอง ครบครัว แฟน เงินที่เสียไปครับ ยังเสียดายอยู่ คิดว่าคงไม่มีปัญญาจะหาเงินได้
          เยอะเท่านั้นแล้วมั้ง บราๆๆๆๆ  ยังคิดอยากตายอยู่  โดดน้ำบ้างละ โดดตึกบ้างละ แขวนคอตัวเองบ้างละ บางทีหลอนแบบว่า เห็นภาพตัวเองกำลัง
          แขวนคอ บันไดราวที่บ้าน ทุกเช้าที่ผมตื่นขึ้นมาผมจะคิดเรื่องนี้เป็นเรื่องแรก บางคืนก็มีนอนไม่หลับ
          ณ ช่วงเวลาที่มีปัญหา ถ้าผมมีปืนนี่ พูดได้เลยวูปเดียว จริงๆ อาจไม่มีผม ณ วัน นี้ คิดว่าเรื่องนี้แหละทำผิดที่สุดๆๆในชีวิตละ
          คือ (อยากจะให้เข้าใจคนไม่เคยล้ม แล้วมันล้มทีนี่ดังมาก) ข้อนี้แหละหนักสุด ปัญหาพ่วงมาข้อสอง

***ขอให้อดทนเข้มแข็งกับความคิดลบๆที่ผ่านเข้ามาในหัว คิดว่าเป็นเรื่องธรรมดา เหมือนแผลใหญ่ที่อาจจะเจ็บๆปวดๆขึ้นอยู่กับขนาด ความรุนแรงของแผล แต่ไม่มีอะไรจะอยู่กับเราตลอดไป และแล้วทุกอย่างจะผ่านไป  เพราะภูมิป้องกันตัวเองของคนเรามีกันทุกคน***

      2. ไม่รู้ว่าจะมีปัญญาผ่อนบ้านหมดไหม นี่ก็ 33 ละ กับการเริ่มใหม่ ด้วยเงินเพียงแค่ แสนห้า + ทอง 5 บาท
          แถมต้องเก็บตังส์แต่งงานอีก (แฟนเคยบอกว่าขอแค่งานเล็กๆก็พอ) ยิ่งทำให้คิดมาก รู้สึกผิด ถ้าไม่พอจริงคงต้องกู้ หาเงินแต่
          แต่มันก็เพิ่มหนี้ออกไป ส่วนลูก คุยกับแฟนแล้วไม่คิดที่จะมีครับ แฟนอายุเท่าผม และด้วยภาระะต่างๆ ( คุยไว้นานละ)

*** ตอนดิฉันอายุเท่าคุณก็เงินเดือนประมาณนี้ เงินเก็บก็น่าจะพอๆกับคุณหรือน้อยกว่า ทุกวันนี้ชีวิตก็ผ่านทั้งเรื่องดี และไม่ดีมาอีกมากมาย ชึวิตยังอีกยาวไกลค่ะ คนยากจน หนี้สินมากกว่าคุณมีเยอะแยะค่ะ ชีวิตเริ่มต้นใหม่ได้เสมอ อย่างผู้พันแซนเลอร์ก็ล้มเหลวมาตลอดชีวิต เพิ่งมาประสบความสำเร็จทางธุรกิจตอนอายุ 80 ***

       3. งานที่ได้ก็ไม่รู้จะทำและสามารถทำให้เค้าได้ไหม จะโดนบีบอีกหรือเปล่า ไม่มั้นใจเลย

***ขอให้ค่อยๆเคลียร์สิ่งที่ค้างคาจิตใจทั้งหมด ว่าอะไรทำให้คุณหลงไปเล่นการพนัน คุณเสพติดอะไรจากการพนัน เพื่อหลบหนีปัญหาบางอย่าง หรือ เพื่อให้ได้อะไรบางอย่าง ทำความเข้าใจ สนิทสนมกับความอ่อนแอในตัวคุณมากขึ้น  ทุกคนมีจุดอ่อนแอ หากคุณไม่รู้จักมัน ไม่ยอมรับมัน คุณก็อาจจะหลงทางได้ เรื่องงานคุณทำได้เพราะคุณก็เคยทำมา ความสามารถคุณมีอยู่แล้ว มันอยู่ที่การมองโลกของคุณแล้วล่ะค่ะ ความล้มเหลวที่เคยเกิดขึ้นก็เป็นเรื่องธรรมดา คนเราไม่เคยมีใครไม่เคยทำผิดพลาด ตั้งใจทำงานให้เขาดีที่สุด ให้คุ้มกับที่เขาจ้างเรามา ถ้าคุณทำงานด้วยใจที่หวังจะให้ จะทำให้คุณรู้สึกดีขึ้นมากกว่าทำงานแค่จะได้รับเงินหรือทำงานเพื่อเงินนะคะ พูดในฐานะคนที่ผ่านชีวิตมามากกว่าคุณ สุดท้ายแล้วความสำเร็จ เงินทองก็ไม่สำคัญเท่าความสุข สงบในจิตใจ และความพอใจในสิ่งที่ตัวเองมีและเป็นค่ะ***

      4. เวลาหันไปมองพี่ๆ น้องๆผม แต่ละคนมีอนาคตที่รุ่งๆ ทั้งนั้น ทำให้ผมคิดมาก แต่ก็อีกนั้นแหละ บางคน
          เค้ามีแฟนสนับสนุนทางด้านการเงิน 

***อย่าเปรียบเทียบชีวิตตนเองกับคนอื่น คุณจะไม่พบความสุขที่แท้จริง หากคุณยังไม่เลิกเปรียบเทียบตัวเองกับคนอื่น***

      5. ก่อนมีปัญหานี้เกิด ปกติผมเป็นคนที่ เบื่อโลก เบื่อชีวิต เบื่อการใช้ชีวิตแบบเดิมๆ ไม่รู้ว่าเป็นซึมเศร้าไหม แต่เจอเพื่อนก็พูดปกติ
          คุยปกติ แต่มันคิดว่ากว่าเราจะอยู่ยันแก่นี่มัน น่าเบื่อ ต้องมีภาระหลายๆอย่าง ยิ่งมาเจอปัญหานี้ ยิ่งคูณ 2 เลยไหมเนีย 

***สังเกตคนเบื่อโลกมันจะมองโลกในแง่ลบๆ จากนี้ไปคุณก็สามารถสร้างตัวเองใหม่ขึ้นมาได้ ความคิดลบเกิดขึ้นเมื่อไรก็ให้รู้ และหยุดคิด เปลี่ยนไปคิดเรื่องดีๆ หรือทำอย่างอื่นเพื่อเลี่ยงความคิดนั้นๆ ฝึกบ่อยๆ รู้ตัวบ่อยๆ ในระหว่างวันอย่าให้ความคิดลบเกิดขึ้นแล้วเราจมอยู่กับมันนานๆ ฝึกบ่อยๆ คุณจะค่อยๆชำนาญขึ้น และเมื่อความคิดลบๆมันน้อยลงชีวิตจิตใจคุณก็จะเปลี่ยนแปลงไปในทางดีขึ้นเรื่อย ๆ จริงๆคุณโชคดีมากที่มีแม่และพี่ แฟนที่ รัก เข้าใจและให้โอกาสคุณ ซึ่งบางคนก็ไม่มีโอกาสดีๆอย่างคุณ ให้คิดถึงสิ่งดีๆที่เกิดขึ้นและมีอยู่ในชึวิตคุณบ่อยๆ ซาบซึ่งขอบคุณพวกเขา คุณน่าจะผ่านช่วงเวลานี้ไปได้ไม่นาน เพราะคุณกล้าเปิดใจยอมรับสิ่งที่เกิดขึ้นทั้งหมดกับแม่แล้ว แสดงว่าคุณพร้อมที่จะเปลี่ยนแปลงตัวเองแล้ว ช่วงนี้มันอาจจะยากหน่อย แต่เชื่อว่าคุณจะผ่านมันไปได้ไม่นานค่ะ เป็นกำลังใจให้นะคะ***
comment73-1:ขอบคุณสำหรับคำแนะนำครับ
จะพยายามฝึกจิตมากขึ้นครับ ฝึกมุมมองการใช้ชีวิต
มากขึ้นครับ หาเรื่องดีดีเข้ามาในแต่ละวันครับ
comment73-2:พอดีเพิ่งอ่านบทความวันนี้เห็นว่าอาจจะเป็นประโยชน์ ลองดูนะคะ

http://manager.co.th/GoodHealth/ViewNews.aspx?NewsID=9590000010518
comment74:มีคนที่ผิดหนักกว่านี้ในเเง่เงิน เเละมีคนผิดหนักกว่านี้ในการดำเนินชีวิต เค้ายังกลับมาดีกว่าเก่าได้ คุณต้องลองท้าทายดูครับ
comment74-1:จะพยายามทำให้ดีที่สุดครับ
ขอบคุณสำหรับกำลังใจครับ
comment75:สู้ๆนะคะ โฟกัสที่งานดีกว่าค่ะการพนันมันอยู่ที่ดวงนะคะ เรื่องมันเกิดขึ้นแล้วก้ให้แล้วไปเถอะค่ะ  แต่ขอให้คิดไว้ว่ายังมีคนที่คุณรักและห่วงคุณอยู่ อย่าคิดสั้น เป็นกำลังใจให้ค่ะ
comment75-1:ขอบคุณสำหรับกำลังใจนะครับ
จะตั้งใจทำงานให้ดีที่สุดครับ
comment76:เงินที่เสียไปให้มองว่าเป็นการซื้อประสบการณ์ชีวิตอันแสนแพง อย่างน้อยคุณยังมีชีวิตรอดมา ด้วยสมองและสองมือของคุณ หากคุณไม่กลับไปทำพลาดซ้ำอีก ยังไงก็มีหนทางกลับมาเป็นเหมือนเดิมได้ ที่สำคัญที่สุดในสถานการณ์เข่นนี้ คุณยังโชคดีที่มีคุณแม่ของคุณที่คอยเข้าใจ  ยังไงก็อย่ายอมแพ้จ้า
comment76-1:ขอบคุณครับสำหรับกำลังใจ
แพงมากเลยครั้งนี้ จะนำเอาไปปรับใช้
ให้ได้เกิดประโยชน์มากที่สุดครับ
comment77:สู้ๆครับ ผมคิดว่าการปฏิบัติธรรมจะช่วยคุณได้มากครับ เพราะสิ่งที่คุณเป็นอยู่ สิ่งที่ทำให้คุณทุกข์ มันมาจากการที่คุณยึดเอาเงินที่ได้จากการพนันมาว่าเป็นของๆคุณ ทั้งๆที่ก่อนหน้านี้ถ้าคุณไม่ได้เงินจากตรงนี้ คุณคงจะไม่เสียใจขนาดนี้ 

ผมเชื่อว่าคลิปนี้ช่วยคุณได้มากครับ เริ่มบรรยายธรรมนาทีที่ 11.50 ครับผม 

ขอให้เสียเวลาซักเล็กน้อยลองเปิดฟังดูนะครับ ผมเชื่อว่าจะเป็นประโยชน์อย่างมากกับชีวิตคุณในตอนนี้และในอนาคตครับ
comment77-1:ขอบคุณครับสำหรับคลิปดีดีครับ
หากมีโอกาสจะไว้แบ่งปันคนอื่นๆด้วย
comment78:สู้ๆนะ คุณยังมีความรู้ นำไปทำงาน ตั้งใจทำงานและรีบหาเงินใช้หนี้ให้แม่ มีแฟนที่รักคุณ เรื่องแค่นี้เอง
comment78-1:ขอบคุณสำหรับกำลังใจครับ
comment79:ขอบคุณมากๆครับ
สำหรับกำลังใจทุกๆคน โหนี่มาเริ่มหน้าที่ 4 แล้ว
เยอะจริงๆ พลังของชาวพันทิป 
ขอให้สิ่งดีๆที่ส่งมา ย้อนกลับหาเพื่อนๆทุกๆคนเช่น
เดียวกันนะครับ
comment80:ถามหน่อยครับ สงสัยมานานแระ
คือตอนที่เล่นได้เงินเยอะๆ ไม่เคยคิดอยากหยุดเล่นหรอครับ เพราะในเมื่อเราก็รู้ว่าการพนันมันมีขาลง หรือเขาเป็นแบบนี้ทุกคน ส่วนคุณก็เอาเงินนั้นไปลงทุนในกองทุนที่คุณมีอยู่ก็ได้ แล้วเลิกเล่นตลอดชีวิต
comment80-1:เคยสิครับ เคยหลายๆๆรอบ หลายๆจริงๆ
แต่คือมันได้ไง นี่เล่นน้อยมากๆต่อวันนะครับ
อย่างว่าละมั้งเค้าถึงว่าเงินร้อนครับ
comment81:ชีวิตคุณเหมือนชีวิตคนใกล้ตัวเราเลย แต่ของคุณดีกว่ามาก คุณยังเล่นเท่าที่เงินมี คนใกล้ตัวเรา เงินเดือน 60k+อื่นๆ เกือบแสน เล่นบอลจนติดหนี้ 3 ล้าน การพนันลุกลามมาทำลายหน้าที่การงาน จนโดนให้ออก ติดเงินคนในบริษัทจากการพนันกลายเป็นการหลอกเงินคนอื่นมาเพื่อใช้หนี้พนัน เสียงานเสียคนรู้จักทุกคนไม่มีเพื่อน ไม่มีสังคม พ่อแม่ต้องกู้เงินมาช่วยใช้หนี้ เค้าฆ่าตัวตายเป็นซึมเศร้า ตอนนี้รักษาทานยาจากรพ.จิตเวช รักษาอาการซึมเศร้ามาสองปีแล้ว ปรับทัศนคติชีวิตได้ดีขึ้น เริ่มต้นใหม่รายได้จากเป็นแสนเหลือเดือนละหมื่นสองหมื่น กับบทเรียนราคาแพงและค่าของเงินที่เค้าเข้าใจมากขึ้น คือพอมันหายากเวลาจะใช้ก็จะคิดมากขึ้น

อยากบอกว่าชีวิตคุณดีกว่าเยอะค่ะ 0 ย่อมดีกว่าติดลบแน่นอน คุณยังมีงาน มีแฟน มีสังคม มองความสุขที่มีอย่าจมกับความทุกข์ที่ผ่านมา
comment81-1:ขอบคุณสำหรับกำลัวใจนะครับ
ต้องพยายามผ่านช่วงนี้ใหได้ครับ
comment82:เข้ามาให้กำลังใจนะคะ แฟนเราสมัยก่อนหนักกว่าคุณมาก ลงทุนกับการเก็งกำไรค่าเงินได้เงินใช้มากมาย เอากำไรมากินเที่ยวได้ตกวันละ3000-4000บาทสบายๆ ยังไม่รวมงานประจำที่รายได้มากกว่า60k แล้ววันหนึ่งก็ถึงจุดร่วงหล่น ขาดทุนยับเยินด้วยความโลภ ทุนหมดแถมยังติดลบหลักล้าน มีคอนโดก็ต้องขาย หนักกว่านั้นคือแฟนเก่าของแฟนเราที่กำลังจะแต่งงานกันอยู่ดีๆก็มาขอเลิก และอีกไม่ถึงปีต่อมาพ่อแฟนก็มาเสียอีก ล้มแล้วล้มอีก

แล้วแฟนเราเค้าก็ผ่านมาได้ค่ะ มาตอนนี้หนี้หมดแถมยังมีบ้าน มีรถจากรายได้หลักที่เป็นเงืนเดือน แล้วก็อีกไม่กี่วันกำลังจะแต่งงานกับเรา

สิ่งหนึ่งที่แฟนเราไม่เคยคิดคือการฆ่าตัวตาย อาจเป็นเพราะเค้าเชื่อในบาปกรรม ยังไงก็ต้องสู้นะคะ ล้มได้ก็ต้องลุกได้ และท่ามกลางความโหดร้ายคุณจะเห็นอะไรบางอย่างคือ เห็นคนที่ยังอยู่กับคุณในวันที่ชีวิตมันล้ม คนเหล่านี้แหละค่ะคือเพื่อนแท้ คือคนที่รักคุณจริง ซึ่งเวลาที่คุณมีเงินจะไม่ได้เห็นแน่นอน
comment82-1:ครับ ขอบคุณสำหรับประสบการณ์ที่แชร์ครับ
ต้องพยายามทำให้ดีที่สุด เอาสติมาเยอะๆ
จะเอาเรื่องนี้เป็นบทเรียนในการดำเนินชีวิต
comment83:แนะนำเจ้าของกระทู้อ่านประวัติของ Jack Ma เจ้าของ Alibaba ที่ตอนนี้รวยเป็นอันดับต้นๆของโลก ชีวิตเค้าแต่ก่อนจนมาก กว่าจะมีวันนี้ได้ต้องผ่านอะไรมาเยอะ
ีอีกเรื่องที่อยากให้ดูคือ ชีวิต 800 เค้าจน และ ลำบากกว่าคุนเยอะ แต่ก็ยังผ่านมาได้ ลองดูเพื่อเป็นกำลังใจในการดำเนีนชีวิตต่อไปนะครับ
ขอให้โชคดี
comment83-1:ขอบคุณสำหรับคำแนะนำนะครับ
comment84:เปนไรไม่รู้นะ แต่ อ่าน 3 - 5 ของเมิงแล้วน้ำตาจะไหล 


พูดแบบเพื่อนกันเลยนะ 

1. เมิงอย่าหลงใหลกับวันวานที่มีเงินใช้เติบมือ นั่นมันภาพลวง ไม่ต้องไปเสียดาย จำไว้ว่า สิ่งที่เราไม่ควรได้แม้เราจะได้มา มันก็ไม่ใช่ความจริง  กรณีของเมิงนี่ ได้มาแล้วได้สัมผัสแล้ว โดยเกือบจะต้องแลกด้วยชีวิต ยังไม่สำนึกยังจะไปติดกับมันอีกหรือ ?

2. เมิงอย่าเปรียบเทียบกับคนอื่น ถามว่าถ้าเมิงเปรียบกับกรูตอนนี้นะ เมิงเส้าแน่ .. แต่สองปีก่อนกรูก้อไม่ได้มีเท่านี้หวะ ... แล้วไม่แน่อีก 5 ปีกรูจะมีเท่านี้ไหม แต่ก็ต้องพยายามต่อไป  และแน่นอนหวะ .. ถ้ากรูไปเทียบกับใครที่มันได้มากกว่า กรูก็คงเส้าหวะ ถ้ากรูไม่รู้จักระวังใจตัวกรูเอง  เมิงจะทำตัวเองให้ทุกข์ทำไมวะ ?

3. เมิงยังดี ที่ได้กำไรมาก่อนบ้าง บางคนเจ๊งตั้งแต่ต้น หรือ เจ๊งบ้างได้บ้างแต่กลายเป็นว่า ลดละเลิกไม่ได้ และที่ตายไปแล้วก็เยอะแยะ แล้วไอการที่เก็งแล้วได้หนะ มันไม่ใช่สูตรเหวห่าไรหรอก เมิงหนะมีบุญเก่าทำมาบ้าง  กล่าวคือ ตั้งใจทำบุญใหญ่แบบเสี่ยงๆและบุญนั้นสำเร็จ วิบากมันเลยได้แบบนี้   ส่วนคนที่ทำบุญปกติ ตั้งใจทำและสำเร็จผล วิบากก็ได้แบบปกติ คือ ได้เป็นเงินเดือนสมงานที่ทำ ได้กำไรสมต้นทุนกับแรงกาย เข้าใจเปล่าวะ อันนี้ คติศาสนาพุทธ   ส่วนพวกที่ถูกหวยหลายๆล้านแบบไม่รู้เรื่อง นั่นก็คือ พวกทำบุญใหญ่แบบไม่รู้เรื่อง ส่วนมาก ทำบุญกับพระปัจเจกพุทธเจ้าโดยบังเอิญไม่ได้ตั้งใจ ไม่รู้คุณของท่าน แล้ววิบากก็เลยมาแบบไม่รู้ตัวไง  ง่ายๆ แค่นี้แหละ  จะเรียกว่า เมิงนี่ใช้บุญเก่าเมิงหมดไปตั้งแต่ปีโน้นแล้ว  แต่ก็นั่นหละวะ ใครมันจะไปรู้ละวะ ว่า บุญเราทำมาแค่ไหน เสี่ยง หรือรู้ตัวไม่รู้ตัว  เพราะงั้น  ทำงานตั้งใจทำมาหากินถึงดีที่สุดไง เวลาทำบุญก็ให้ตั้งใจทำไง  ทำเรื่อยๆ ไง ตั้งใจบ้าง หวังผลบ้าง ไม่หวังผลบ้าง  วิบากก็จะได้เรื่อยๆ ทั้งที่ได้ตามแรงทำงาน และเสี่ยงโชคก็คงมี  แต่ถ้าคนฉลาดเค้าไม่ลงทุนกับเรื่องที่ไม่แน่นอนแล้วหวังเอาเยอะๆหรอก จริงไหมวะ คิด

4. ความกลัวเหวห่าของเมิง ทุกคนมีหมดแหละ  เมิงแค่เคยเข้าใจว่าชีวิตเมิงอยู่บนอากาศไง อยู่ตัวไง กำไรไง ลงทุนไง  พนันมันไม่ใช่การลงทุนเลยเว้ย หลงหลอกตัวเองทั้งนั้น จะเล่นหุ้นก็ต้องเล่นที่บริษัทเขาดีๆ แล้วค่อยๆ รอผล  เรื่องพนันมันไม่มีเรื่องแบบนั้นหรอก ไม่มีแก่นสาร หลอกตัวเองว่ารู้ว่าเก่งกันทั้งนั้น กินบุญเก่าหมดก็จบกัน   ทุกคนก็กลัวกันหมดแหละหวะ อนาคตหนะ  อน แปลว่าไม่  คต แปลว่า ทางไป  แปลรวมคือ ทางไปที่ไม่มีใครรู้ไง  แล้วเมิงจะกลัวทำไม  ปัจจุบันสิวะ  ปัจจุบัน  เมิงเป็นคนที่รู้แล้วพลาดมาแล้วรู้แล้ว และจะไม่กลับไปพลาดอีก และจะบอกสอนคนอื่นต่อๆไปอีก ว่า มันเป็นยังไง นี่ก็เอาบุญ เตือนสติคน  เมิงอยู่กับปัจจุบันไป คนรอบตัวเมิงดีๆ ทั้งนั้น  และเค้าเหล่านั้น เฮี่ยได้พอๆ กับเมิง  และในทางกลับกัน เมิงก็ดีได้พอๆกับเขา  ถ้าเมิงประมาทเมิงก็เฮี่ย ถ้าเขาประมาทเขาก็เฮี่ย  กรูก็ด้วย ถ้ากรูประมาทกรูก็เฮี่ย  หน้าที่คือ เมิงต้องเตือนตัวเองรักษาตัวเอง  วันนี้เมิงพลาด เมิงสำนึก เมิงหยุด คนรอบข้างดูแลเมิง  ต่อไปใครจะมีแนวโน้มพลาด มันก็หน้าที่เมิงไง ต้องไปดูแล ต้องห้ามต้องปราม น้องนุ่งที่ทำงาน ใครๆ ที่มันจะเดินสายนี้เมิงก้อต้องลองปรามๆ สนิทกันหน่อยเมิงก้อเล่าๆ ให้มันฟัง  คือ เมิงคือคนที่ไปท่องนรกแล้วกลับมาเล่าได้เลย อย่าคิดว่า เป็นเดนนรก  คิดว่าเราเป็นผู้กล้าเอาชนะตัวเองกลับมาจากนรกได้สิวะ  และอย่างที่บอก ยังไงมันก็ได้แต่คุมตัวเอง ไม่ต้องไปมองเปรียบเทียบคนอื่น  ขอให้รับน้ำใจคนอื่น และส่งน้ำใจออกไป เรื่องนอกกาย ช่างเหอะเมิง   เห็นกรูพูดแบบนี้ กรูใช่จะมีเพื่อน 5555 แต่ ที่กรูพูดกะเมิงอยู่นี่ ก็กรูเห็นเมิงเป็นเพื่อนไง เข้าใจเปล่าวะ .. 


จบที่คำว่า อย่าคิดว่า เมิงจะมีโอกาสที่สอง  ...  

ไอโอกาสที่คิดว่าขอไปทำเฮี่ยๆ อะไรก็ตามครั้งที่สอง ครั้งที่สาม หรือจะเรื่องใหม่ครั้งที่หนึ่งก็ตาม 555+ เมิงหยุดคิดเด๋วนี้

แต่โอกาสที่จะทำความดี  เมิงมีครั้งที่ร้อยครั้งที่พัน  เมิงมีตลอด  ... เมิงหายใจกี่หนละ ? นั่นแหละ โอกาสของเมิง จำไว้เพื่อน! 

และสุดท้าย เมิงไม่ต้องกลับตัว เมิงเป็นเมิงคนเดิมนั่นหละ ไม่ต้องเปลี่ยนเฮี่ยอะไร ไม่ต้องลืมอะไร เมิงวันนั้น เมิงวันนี้ มันก็เมิงคนเดิม 

แค่เมิงดูใจรักษาใจเมิงให้ดี อย่าให้มันหลอกเมิงเอง  ดูให้ดี ตรงไหน กิเลส มันใช่เมิงไหม เมิงรับใช้มันไหม ถ้าใช่ เมิงคุยกับมันดีๆ ตกลงกับมันดีๆ ก็แค่นั้น 

ปล. กล้าพูดเพราะเห็นเป็นเพื่อนกัน ผมลำบากกว่าคุณพอควรนะ อ้อ ไอที่บอกว่าคนอื่นเขาดีเพราะเมียเขามีเงิน เมิงพูดไม่ผิด แต่เมิงไม่ควรคิดแบบนั้น กรูว่าเมียกรูจนกว่าเมิงนะ เอาใจน้อยกว่าอีกด้วยมั้ง แต่มันเป็นคนดีเสมอกรูหวะ (แต่แน่นอนกรูดีกว่า 555 กำ  ว่ากันด้วยศีล)  ไอความคิดว่า ใครดีกว่า เพราะเมียเขารวย โชคดีกว่า  เลิกๆไป  พูดง่ายๆ  คำว่า กว่า  เมิงพยายามเอาออกจากชีวิตไปบ้างนะ  หิวกินให้พอดี ปวดคลี่ก็คลี่อย่าอั้น กินน้ำพอเหมาะ ออกกะลังกายบ้าง นอนให้มันพอ ทำงานตามแรงสามารถ แล้วหาให้เจอว่าขีวิตจริงๆ มันต้องการอะไรกันแน่  มันไม่ใช่ไอที่เมิงคิดๆ อยู่ชัวร์  และถ้าอยากจะ กว่า  คนลำบากกว่าเมิงโคตรเยอะ  คนไม่มีจะกินก็เยอะ คนได้เงินเดือนน้อยกว่าเมิงก็เยอะ 


พอหวะ 


ขอบคุณสำหรับเรื่องเล่านะ ได้ประโยชน์มาก  ตั้งใจสมาทานให้เป็นประโยชน์แก่สาธารณะสะนะ แล้วจะได้บุญ (ความชั่วทำแล้วได้ความชั่วเข้าตัวแน่นอน  แต่ความดีต้องรู้ว่าทำแล้วจะดี ไม่งั้นก็ได้ไม่เต็มเท่าไร โลกนี้มันไม่ค่อยแฟร์ 555 )
comment84-1:ขอบคุณนะครับ อุตสาห์เขียนมาซะยาว
จะนำไปปรับใช้นะครับ ว่าผมได้กลับมาจากนรกครับ
แน่นอนครับ ถ้ามีลูกหลานจะเอาไว้สอนได้แน่นอน
แรกๆก็คิดอยู่จะเขียนกระทู้ดีไหม
comment84-2:คห.นี้น่ารักมากๆเลยครับ
comment84-3:วาจาดุจดั่งปราชญ์
comment85:ตอนนี้ คุณไม่ได้ติดพนัน
แต่เสพติดอารมณ์เศร้าของตัวเอง
ต้องโยนมันทิ้งไป
หารองเท้าวิ่งมาสักคู่
วิ่งออกกำลังกายเมื่อมีเวลา 
ทำแบบไม่ต้องคิด
ลองทำสักอาทิตย์ จะติดใจ
comment85-1:ขอบคุณสำหรับคำแนะนำครับ
ช่วงวัน สองวันดีขึ้น้ยอะครับ
ได้กำลังใจ ดูพวกคลิปธรรมะ
comment85-2:เสพติดอารมณ์เศร้า
^
^
โอ้ โดนมากๆเลยครับ
comment85-3:โดนคำนี้เช่นกันค่ะ
จริงๆปัญหาผ่านไปแล้ว แต่ตอนนี้เปลี่ยนจากเสพติดการพนันมาเสพติดอารมณ์เศร้าแทน
comment86:ล้มแล้วลุกค่ะ  ไม่ใช้ รุก
comment86-1:ขอบคุณครับ
comment87:ลองไปปรึกษาจิตแพทย์ดูนะคะ คุณทำให้เรานึกถึงกระทู้นึงที่ป่วยด้วยโรคไบโพล่า แล้วกดบัตรกดเงินสดพาครอบครัวไปเที่ยวต่างประเทศ+ทำธุรกิจ อาการไบโพล่าไม่ใช่อารมณ์เปลี่ยนไป-มาอย่างที่คนไทยเข้าใจ แต่จะมีช่วงสภาวะ Mania ที่จะมีความสุขมากกว่าปกติ มักจะใช้จ่ายเงินเกินตัวอย่างไม่คิด และภาวะ depressed ที่จะมีอาการซึมเศร้า ไม่มีแรงทำอะไร อยากฆ่าตัวตาย หมดความมั่นใจในตัวเอง ท้อแท้ ยังไงลองเข้าไปปรึกษาจิตแพทย์นะคะ ถ้าไม่รู้จะเล่าอะไรก็เอากระทู้นี้ให้คุณหมอดู เป็นกำลังใจให้นะคะ
comment87-1:ขอบคุณครับสำหรับคำแนะนำ
จริงๆคือตอนที่ได้มา ก็แทบไม่ได้ใช้โอเวอร์
เพียงแต่รู้สึกดีใจ เหมือนสร้างธุระกิจไปได้ดี
แต่พอมันล้มนี่ วูบเลยครับ
comment87-2:จริงๆก็ยังอยากแนะนำให้ไปพบจิตแพทย์นะคะ ภาวะที่คุณพบอยู่ เราว่ามีความสุ่มเสี่ยงต่อความปลอดภัยต่อชีวิตตัวเอง มันเป็นภาวะที่สมองเราทำงานผิดปกติ ทำให้สารสื่อประสาทในสมองไม่สมดุลย์ ทำให้มุมมองการมองโลกผิดเพี้ยนไป จริงๆมันไม่ได้เกิดจากเราเป็นคนไม่ดีหรืออ่อนแอ มันแค่ความเจ็บป่วยที่สามารถรักษาให้หายได้ เอาใจช่วยนะคะ
comment88:ไม่ต้องคิดมากค่ะ กรณีของคุณ ถือว่า โชคดีมากค่ะ คุณยังมีเงินเหลือจากการหลงผิดไป และสุดท้าย คุณก็เลิกได้ แค่ตอนนี้ คุณรู้สึกผิด ผิดหวัง ผิดความคาดหวังเท่านั้นเอง...

เป็นกำลังใจให้นะคะ ผิดกับเรื่องของแฟนของเรา เค้าเล่นการพนันหนักมาก หนักเหมือนคุณนั่นแระ เราให้เงินไปปลดหนี้ 3แสนบาท และคิดว่าจะสำนึก แต่เปล่าเลย เค้ายังคงเอาไปเล่นอีก เพื่อหวังถอนทุนคืน เป็นความคิดที่ไม่ฉลาดเลย เราผิดหวังในตัวเค้ามาก และแล้วเค้าก็ติดหนี้อีก เกือบ 2แสน ทั้งบัตรเครดิต ทั้งไปยืมเพื่อน สุดท้ายต้องหนีหนี้จากการยืมเพื่อน ไม่สามารถกลับไปทำงานที่เก่าได้ ดีนะ ที่เค้าไม่ตามมาเก็บ เฮ้อ...

เราผิดหวังซ้ำๆๆๆ เค้าโกหกเรามาโดยตลอดว่า เลิกแล้ว สุดท้าย เบ็ดเสร็จ ติดไปเกือบ 5 แสน ไม่มีปัญญาไปจ่ายเค้า และเราไม่คิดจะช่วยอะไรเค้าอีกแล้ว เพราะ มันจะวนไปวนมาอยู่ในโลกนี้อยู่ร่ำไป ถึงช่วยอีก ก็จะมาโกหกกันอีก เลยตัดสินใจเลิกช่วยอย่างเด็ดขาด และบอกเลิกเลย

ความรัก เมื่อ มันถูกการโกหกซ้ำๆ ซากๆ ความไว้ใจย่อมหมดไป ถึงมาอ้อนวอนสักแค่ไหน ก็จะไม่กลับไปช่วยอีก

เสียใจมาก เสียใจกับคนที่ชอบเล่นการพนัน หมกมุ่น ทำไมกัน

เราเอง ก็เสียดายเงินที่ให้เค้าไปใช้หนี้ แถมต้องเสียคนที่รักไปอีก เสียใจ เสียดาย เสียเวลา

เค้าไม่สามารถหยุดเล่นได้เลย...
comment88-1:ขอบคุณสำหรับอีก 1 กำลังใจครับ
ต้องเสียใจกับเรื่องของคุณด้วยครับ
พยายามอยู่กับปัจจุบันนะครับ

ผมเองก็ต้องคอยกำกับจิตครับ อย่าให้หลง
ไปทำผิดเรื่องใดๆอีกครับ
comment88-2:เพราะฉะนั้น คุณอย่าได้คิดวิตกอะไรเลย พลาดแล้วสำนึก ถือว่า ดีมาก ดีแล้ว

เริ่มต้นเป็นคนใหม่ค่ะ อย่าได้เอาอดีตมาทำร้ายเราในปัจจุบันเลยค่ะ ถ้าแฟนคุณยังไม่รู้ ก็อย่าบอกเลยค่ะ เค้าจะเสียใจเปล่าๆ ในเมื่อคุณได้เริ่มเปลี่ยนพฤติกรรมแล้ว และแค่หวังว่า คุณจะไม่กลับไปเป็นเหมือนเดิมอีก อย่าโกหกตัวเอง และคนอื่นอีกเป็นพอค่ะ

เริ่มก้าว ถือว่า เริ่มสิ่งใหม่ ถือเป็นการเริ่มต้นที่ดี

การพนัน ไม่มีใคร เจริญเพราะมันหรอก

สู้ๆ ค่ะ ส่วนเรา เฉยๆ กับเค้าแล้วค่ะ แค่ผิดหวังที่ยังคงหลงใหลในการพนันอยู่ แค่หวังว่า เค้าคงจะปลดหนี้ได้สักวันหนึ่ง
comment89:เรื่องของคุณโคตรกระจอกเลย
ผมจ่ายเงินให้ผู้หญิงคนนึงไป 5-6 ล้านบาท
ตอนเลิกกันผมไม่ได้อะไรกลับมาเลย
ตัวเธอก็ไม่มีเงินเหลือ (ตอนผมรู้ว่าเธอไม่มีเงินเหลือ
ผมกลับรู้สึกดีใจว่าดีแล้วที่เลิกกับเมิง แม่มไม่เคยเก็บเงินเลย


ผมต้องมาเริ่มชีวิตใหม่จากเงินไม่มีเหลือเลยตอนอายุ 50 กว่า หนักกว่าคุณมั้ยล่ะ
comment89-1:ครับ ขอบคุณสำหรับการแชร์ประสบการณ์ครับ
คือของผมมันยังไม่เคยเจอเรื่องล้มลงขนาดนี้ครับ
comment90:คุณมีเงินอีกตั้ง แสนห้า + ทอง 5 บาท อายุแค่ 33

คุณยังมีคนที่รัก คุณยังมีครบทุกอย่างเลย

แค่ต้องให้อภัยตัวเองในสิ่งที่ผ่านมา
comment90-1:ขอบคุณครับสำหรับกำลังใจ
ดีขึ้นบ้งละครับ
comment90-2:คุณยังมีคนที่รัก คุณยังมีครบทุกอย่างเลย
^
^
จริงครับ
ต่อให้หมดตัว แต่ยังมีคนที่เรารักและคนที่รักเรา เราก็มีทุกอย่างในโลกแล้วครับ
comment91:โห เงินเยอะกว่าผมอีกเงินเดือนก็เยอะกว่า ไม่ได้แย่ขนาดนั้นนะ
comment91-1:ครับขอบคุณกำลังใจอีก 1 เสียง
comment92:ชีวิตมีขึ้นมีลง มันธรรมดา 

เพื่อนผมเสียบอลไปเจ็ดแปดล้าน มันยังใช้ชีวิตได้เลย ก็ยังเป็นพนักงาน 

อะไรมันผ่านไปแล้วก็ให้มันผ่านไปเถอะ เกิดมาแค่ชาติเดียว อย่าไปคิดเยอะ เวลาตายมันไม่ถามคุณหรอกว่าอยากตายหรือยัง
comment92-1:ขอบคุณครับ สำหรับกำลังใจ
เพื่อนเค้าอาจมีเงินหรือป่าวครับ 555
comment93:อาการค่อนข้างชัดมากเลยค่ะ มีช่วง mania จัดๆ แล้วลงมาdepressed สันนิษฐานว่าเป็น ไบโพลาร์ 1 ค่ะ

ลองไปตรวจดูนะคะ โรคนี้เป็นความผิดปกติของสารเคมีในสมอง ถ้าไม่รีบรักษาให้หาย มีโอกาสจะกลับไป mania ใหม่ได้นะคะ
comment93-1:ขอบคุณครับ
ก็จะพยายามเดินสายกลางละครับ ไม่ประมาณละครับ
comment94:การพนัน เป็นสิ่งที่ไม่ดีครับ 
ได้เร็วก็ออกเร็ว 
มีเรื่องหนึ่งคนรอบข้างผมเองที่ติดการพนัน(นิสัยดีมาก) แรกๆชีวิตหรูหรา หลังเสียสุดท้ายก็ดิ่งลง พอมาตั้งใจทำงานใช้หนี้ที่ก่อ หาได้น้อยเคยได้มากก็ใจไม่ตั้งที่จะทำงาน อยากจะลองเดิมพันให้หนี้หายก็พอ >> อันนี้น่ากลัวมากนะครับ  หนี้จะเพิ่มเป็นเท่าตัวได้ง่ายๆครับ
แต่ควบคุมตัวเองได้ไม่เด็ดขาด เลิกไม่ขาด 

ถ้าคุณเลิกได้จริงๆผมขอให้คุณเลิกขาดนะครับ เพื่อเมีย เพื่อลูกน้อยในอนาคตว่ากันไป   เริ่มใหม่แต่ขอให้ห่างไกลการพนันนะครับ น่ากลัวมากจริงๆ
comment94-1:ครับขอบคุณครับ
ก็เริ่มพยายามฝึกจิตให้มั่นคงครับ
comment95:ผมขอแนะนำให้หาทางออกกำลังกาย รับรองว่าช่วยได้มาก เช่น วิ่ง ..อย่างผมเวลาเครียด ๆ ถ้าได้วิ่งจะช่วยได้มาก ยิ่งเครียดยิ่งวิ่งได้มันส์มาก...และควรตั้งเป้าหมายการวิ่งเพื่อเบนสิ่งเร้าเรื่องการพนันออกไป เช่นตั้งเป้าว่าเดือนหน้าจะลงงานมินิ  อีก 3-4 เดือนจะลงฮาล์ฟ ให้ได้ประมาณนี้ จะทำสมองเราไม่หมกหมุ่น แน่นอนคือสุขภาพกาย ใจ จะดีขี้นมาก พอสมองปลอดโปร่ง อะไร ๆ ก็ดีไปหมด

ขอร้องเลยครับ ให้ออกกำลังกายนะครับ ชนิดไหนก็ได้ที่เราชอบ จะได้ระบายความเครียดไม่หมกมุ่นอยู่กับความคิดเดิม ๆ  ถ้าคิดกีฬาไม่ออก ก็วิ่งนี่แหละครับง่ายสุด ๆ
comment95-1:ขอบตุณครับ
ปกติชอบเล่นสนุ้กเกอร์ กะตีปิงปองอะครับ
comment96:การพนันในบ่อนเป็นเรื่องของกลโกง อย่าไปอยากได้เงินแบบนั้นเลย เหนือฟ้ายังมีฟ้าเหนือปลาร้า ยังมีหนอน เล่นได้วันนี้ วันหน้าเล่นเสีย เสียแน่ๆคือเสียเวลาทำงาน เพื่อนผมเป็นนักพนันอาชีพเล่นมา40ปีสุดท้ายจนเหมึอนเดิมปัจจุบัน อายุ60กว่าเลิกเล่นแล้ว เกาะลูกเมียกิน สิ่งที่เสียแน่ๆคือ เพื่อนรุ่นเดียวกัน ไม่อยากคบคนที่ไม่มีเครดิต
comment96-1:ครับ ขอบคุณครับ
ตอนนี้รู้สึกเลยครับ นรกบนดินเป็นยังไง
comment97:เงินแค่ 3 แสนกว่าบาทเล็กน้อยมากครับตอนที่ผมอายุเท่าคุณผมติดลบกับการพนันบอลไปเป็นล้านครับตอนนั้นมีลูกมีเมียแล้วด้วย มองไปทางไหนก็ไม่มีใครช่วย ไปบอกพ่อแม่พ่อแม่ก็ไม่ช่วย ต้องแก้ไขปัญหาเอาเอง ที่ผมทำก็คือผมได้บอกเมียผมครับเขาก็คงเสียใจในช่วงนั้น แต่สุดท้ายแล้วเราก็ยังเดินไปด้วยกันค่อยๆผ่อนไปครับเงินแค่นี้ไม่ถึงปีก็ผ่อนหมดแล้วครับ เริ่มต้นใหม่สารภาพผิดทั้งหมดถ้าเขาให้อภัยคุณคุณก็ได้คนดีอยู่ต่อ แต่ถ้าเขาไม่ให้อภัยคุณคุณก็ปล่อยเขาให้เค้าพ้นทุกข์ไปแค่นั้นเองครับเรื่องไม่ยาก มีคนเจอมากกับคุณตั้งเยอะครับเขายังไม่คิดสั้นเลย
comment97-1:ขอบคุณครับสำหรับกำลังใจ
คือผมมองในมุมว่าเก็บแต่ละเดือนครับ
กว่าจะได้ขนาดนั้น เพราะเราก็ต้องใข้จ่ายอื่นๆครับ
แต่ผ่านไปแล้วครับ ต้องให้อภัยตัวเอง ไม่ทำอีก
และเดินหน้าต่อ
comment97-2:เสียดายครับแต่เสียดายไปก็ไร้ประโยชน์ผมว่าคุณควรจะรีบบอกภรรยาโดยเร็วที่สุดแล้วช่วยกันเดินผ่านปัญหานี้ไปด้วยกันครับเชื่อเถอะครับว่าถ้าเขารักคุณจริงและคุณพร้อมที่จะแก้ไขแก้ตัวมันมีทางของมันอยู่แล้วครับ
comment97-3:แต่เสียดายไปก็ไร้ประโยชน์
^
^
จริงครับ  ต้องตัดความรู้สึกนี้ทิ้ง ไม่งั้นก้าวไปข้างหน้าไม่ได้ซักที
เหมือนมีโซ่คอยรั้งไว้
comment98:ปัญหาตอนนี้คือรู้สึกเสียดาย  ไม่ใช่เรื่องไม่มีเงินหรือมาเริ่มใหม่เลย  มีแสนห้ากับทองห้าบาท เงินเดือน สามหมื่นเจ็ด มากกว่าพี่อีก

บ้านพี่เค้าไม่เรียกว่าเริ่มใหม่นะ ชีวิตมีทุนพอควรเลยล่ะ เรื่องของใจล้วนๆ  เกิดเป็นคนอย่ากลัว ชีวิตไม่มีอะไรน่ากลัวเลยถ้าใจเราสู้ซะอย่าง

มองดูคนที่เค้าลำบากกว่าเรา  ทำไมเค้ามีชีวิตอยู่ได้  รอบตัวน้องมีทุกอย่างครบถ้วน สมบูรณ์แบบเลยล่ะ  เพียงแต่ตอนนี้จิตใจหดหู่เลยมองไม่เห็น

ปรับตัวปรับใจ มองอะไรในแง่บวก สนุกกับชีวิตดีกว่าค่ะ
comment98-1:ครับขอบคุณครับ
เจอเรื่องนี้นี่ ทัศนะทางความคิดผม
เปลี่ยนใหม่หมดเลยครับ
comment99:ผู้ใดเมื่อก่อนประมาท ภายหลังผู้นั้นไม่ประมาท 
เขาย่อมยังโลกนี้ให้สว่าง ดังพระจันทร์ซึ่งพ้นแล้วจากเมฆ ฉะนั้น

ผมก็วิศวฯเหมือนพี่ ไม่เคยเล่นพนันใหญ่โตแบบพี่ 
แต่ก็เป็นคนธรรมดาเคยผิดพลาด รู้สึกเศร้ามองกับอดีต บางครั้งรู้สึกไม่นับถือตัวเองเหมือนกัน
แต่ผมจะพยายามเข็มแข้งโดยยึดตามคติจากเรื่องพระองคุลีมาร
หวังว่าพี่ก็จะเป็นเช่นนั้นนะครับ
comment99-1:ขอบคุณนะครับ สำหรับกำลังใจ
แหมเลขสวยเลย แสดงความคิดเห็นคนที่ 99
ชีวิตก็ต้องดำเนินต่อครับ
comment99-2:
comment99-3:ใช่แล้ว
comment100:ถ้าเราเป็นแฟน จขกท แล้วได้มาอ่านข้อความที่มาจากความรู้สึกแบบนี้
เราให้อภัยนะ แต่ขอแค่ว่าอย่ากลับไปเล่นอีกนะ เพราะถ้าคุณแค่ลองเล่นแค่ครั้งเดียว
มันจะดึงความโลภคุณให้ออกมาอีกครั้งนึง
แล้วคราวนี้จะหนักกว่าเดิม กู่ไม่กล้บเลย ด้วยความหวังดีนะคะ
อยากให้ชีวิต จขกท มีแต่ดีขึ้นเรื่อยๆค่ะ คิดดีทำดีไป อย่าคิดมากนะคะ สู้ๆ
comment100-1:ขอบคุณสำหรับกำลังใจครับ
ครับตอนนี้ทำอะไร ต้องมีสติครับ ทำอะไรต้องคิดถึงแม่
กับคนที่เรารักครับ วันนี้ว่างอยู่เลยเอา เปิดยูธูปธรรมะที่เพื่อนๆแปะไว้
comment101:การให้อภัยที่ยากที่สุด อาจเป็นการให้อภัยตนเอง

สู้ๆนะคะ ผ่านไปให้ได้นะคะ เก็บไว้เป็นบทเรียน เข้มแข็งแล้วเดินหน้าต่อค่ะ
comment101-1:ขอบคุณครับ เหมือนเพื่อนๆบอก
หากทุกคนให้อภัย แต่ถ้าเราไม่ให้อภัยตัวเอง
มันก็ไปต่อไม่ได้ครับ
comment101-2:^^^
ใช่เลยครับ  ดีใจมากๆที่จขกท.เข้าใจ
คนผิดกลับใจมีค่าดั่งทองคำจริงๆครับ
comment102:สู้ๆนะคะ จขกท ^^
comment102-1:ขอบคุณครับ
สั้นๆแต่ สร้างกำลังใจได้เยอะ
comment103:คิดได้แล้ว ถือว่าเป็นมงคลกับชีวิตมาก ก้าวไปข้างหน้าค่ะ อย่าไปเสียดายวัตถุในอดีต ช่างมัน สิ่งที่มีค่าที่สุดคือวันนี้คิดได้ สำนึกได้ ถ้าเราเป็นแฟนคุณเราให้อภัยนะคะ เพราะอ่านมา คุณสำนึกได้จริงๆ 

ปล อย่าไปหมกมุ่นเรื่องฆ่าตัวตายค่ะ คิดมาก เด่วยิ่งซึมเศร้าไปใหญ่ ก้าวไปข้างหน้าค่ะ
comment103-1:ขอบคุณสำหรับกำลังใจครับ
ก็จะพบายามเดินหน้าต่อไปอย่างมีสติครับ
comment104:ขอแชร์ประสบการณ์ของเพื่อนเราที่ผ่านจุดต่ำสุดของชีวิตมาได้....เพื่อเป็นอีกหนึ่งแรงใจให้เจ้าของกระทู้นะคะ 

   เมื่อ 3-4 ปีที่แล้วเพื่อนสนิทของเราเจอจุดต่ำสุดของชีวิตเพราะว่าสามีของเพื่อนเรากระโดดน้ำฆ่าตัวตายต่อหน้าเพื่อนเรา (ถามว่าทำไมเพื่อนเราไม่ห้าม พอดีเพื่อนเราขับรถตามหลังสามีของเค้ามา มาทันแค่ตอนสามีเค้าถอดรองเท้าแล้วปีนสะพานคำพูดสุดท้ายที่พูดกับเพื่อนเราคือพี่ขอโทษ) แล้วก็กระโดดลงน้ำไปต่อหน้าต่อตา แล้วพี่เค้าก็ค่อยๆลอยหายไปกับกระแสน้ำ เพื่อนเราทำอะไรไม่ถูกช็อคกับเหตุการณ์ที่เกิดขึ้นจนเหมือนคนเสียสติ ชีวิตมีลมหายใจแต่ก็เหมือนตายทั้งเป็น นอกจากเสียสามีไปแล้วปัญหาที่ทิ้งไว้ข้างหลังก็คือหนี้ก้อนโต (ผ่อนบ้าน ผ่อนรถ ลูก 2 คน กำลังเล็ก ) เพื่อนเราเป็นแค่พนักงานออฟฟิสทั่วๆไป ไม่มีทางที่จะหาเงินมาใช้หนี้ที่มีทั้งหมดได้อย่างแน่นอน หลังจากเพื่อนเราเริ่มตั้งสติได้ ชีวิตต้องเดินต่อต้องอยู่กับความจริงที่โหดร้าย เพื่อลูกให้ได้ (ลืมบอกไปว่าสามีเพื่อนเราเป็นวิศวะ ทำงานประจำและรับงานนอกมาทำด้วย ปกติเป็นหัวเรี่ยวหัวแรงหลักในการหาเงินเพื่อใช้จ่ายในครอบครัว) เพื่อนเราเลยต้องหาอาชีพเสริมทำเพื่อให้มีรายได้มากขึ้น ปัจจุบันเพื่อนเราทำขนมเป็นอาชีพเสริมตื่นตี 2 ทุกวันเพื่อทำขนมขาย เช้าก็ไปทำงานประจำที่ออฟฟิสต่อ เสาร์อาทิตย์ไม่มีหยุดต้องไปเฝ้าร้านขายขนม ตอนนี้เพื่อนบอกกับเราว่าชีวิตเหนื่อยมากแต่ก็ต้องสู้ (กิจการขนมของเพื่อนเราไปได้ค่อนข้างดีค่ะ มีรายได้พอที่จะช่วยผ่อนหนี้สินต่างๆได้) แต่เพื่อนบอกว่าเสียดายงานประจำยังออกไม่ได้เพราะถ้าออกมาเงินก็จะไม่พอใช้จ่าย ต้องสู้ต่อไปเพื่อลูก 2 คน พ่อกับแม่ที่เพื่อนเราต้องดูแล เราก้ได้แต่ให้กำลังใจเพื่อน ช่วยอะไรได้บ้างๆเล็กๆน้อยๆก็ช่วยกันไป ตอนนี้เพื่อนเราก็เริ่มเปิดใจคุยกับผู้ชายคนใหม่บ้าง แต่เพื่อนบอกยังกลัวกับเหตุการณ์ที่ผ่านมา (ถามว่าสาเหตุอะไรที่สามีเพื่อนเราโดดน้ำ เพื่อนเราบอกว่าน่าจะเครียดเรื่องงานเพราะปกติสามีเค้าไม่เคยบ่นอะไรให้ฟังเลยนอกจากเรื่องงาน ชีวิตครอบครัวก็ปกติ รักกันดีเพราะเป็นแฟนกันมาตั้งแต่เรียนมหาลัยอยู่มาจนถึงทำงานแต่งงานมีลูกด้วยกันสิบกว่าปี ไม่เคยมีปัญหาอะไรใหญ่ๆที่ต้องคิดมากเลย) 

เราคิดว่าเรื่องของคุณยังเล็กมากเมื่อเทียบกับเรื่องของเพื่อนเราเพราะคุณยังมีโอกาสกลับตัว แก้ไขในสิ่งที่ผิด แต่เพื่อนเราไม่มีแม้แต่เหตุผล ไม่มีใครสามารถอธิบายคำตอบว่าเรื่องทั้งหมดนี้มีสาเหตุเกิดจากอะไร ตอนนี้เพื่อนเราบอกว่าก็ยังคิดถึงเรือ่งเก่าๆเดิมๆตลอด เพราะใช้ชีวิตอยู่กันมานานผูกพันกันมาเกือบครึ่งชีวิต 

เราคิดว่าสุดท้ายแล้วเวลาจะช่วยเยียวยาทุกสิ่งนะคะ ของให้คุณผ่านจุดนี้ไปให้ได้ในเร็ววัน ขนาดเรื่องของเพื่อนเราร้ายแรงกว่าคุณมากเค้าก้ยังผ่านไปได้ คุณก็ต้องผ่านไปได้เช่นกันค่ะ
comment104-1:ขอบคุณสำหรับเรื่องราวดีๆและกำลังใจครับ
เพื่อนของคุณแกร่งมากๆเลยครับ
comment105:สมัยเด็กตอนหัดปั่นจักรยานผมล้มจนเป็นแผลตั้งหลายครั้ง ทุกวันนี้ผมไม่เคยปั่นจักรยานล้มเลยและแผลก็หายไปหมดแล้ว มีแค่บางจุดที่เป็นแผลเป็นจางๆให้มองแล้วนึกถึง
comment105-1:ขอบคุณแง่คิดดีๆครับ
comment106:"มีชีวิตต่อไปเถอะ มีชีวิตที่ตกต่ำย่ำแย่ ก็ยังดีกว่าตาย"
เพิ่งดูเรื่อง Marriage Contract มา 
ชีวิตนางเอกระทมขมขื่นมาก 
สามีตายทิ้งหนี้ไว้ให้ร้อยล้าน คนตามทวงหนี้จนต้องย้ายบ้านหนี 
มีลูกสาวที่ต้องเลี้ยง ซำร้ายยังมารู้ว่าเป็นเนื้องอกในสมองกำลังจะตาย
แต่เธอก็สู้เพื่อคนรอบข้าง เพื่อคนเธอรัก เพื่อลูกของเธอ
ฉากร้องไห้ กลางสายฝน นางเอกห้ามแม่พระเอกที่ขมขื่นจากการเป็นเมียน้อย แล้วเป็นโรคตับกำลังจะตายกำลังจะวิ่งให้รถชน
ตอนนั้นที่กำลังห้าม พระเอกที่เป็นลูกก็วิ่งมาหาแม่ โอ้ย คนที่รักนี่แหละจะเสียใจเป็นทุกข์ที่สุด ถ้าฆ่าตัวตาย
ถ้าคุณตายคนที่เสียใจที่สุดคือแฟน คือคุณแม่ ของคุณเองนะคะ

คุณหมดตัว เป็นหนี้ ให้คิดว่าก็ดีกว่าเป็นหนักกว่านี้ 
ลองตั้ง mindset ของตัวเองใหม่ เข้าไปฟังวิดิโอคุณขุนเขาค่ะ
เราพลาดแค่ครั้งเดียวแต่ความคิดเวียนซ้ำหรือเปล่าที่ทำร้ายเราอยู่
เงินเป็นของนอกกาย ไม่ตายก็หาใหม่ได้
แต่คุณยังมีชีวิต มีลมหายใจ มีสมอง มีสองมือ
คุณยังมีคนที่รักคุณ คนที่คุณรัก
ค่อยๆตั้งสตินะคะ อายุยังน้อย 
บางคนเป็นหนี้เป็นหลายล้านเขายังผ่านไปได้
คุณตันเอย คุณศิริวัฒน์แซนวิชเอย 
สู้ๆนะคะ เป็นกำลังใจให้ค่ะ
comment106-1:ขอบคุณกำลังใจนะครับ
ตอนนี้ไม่คิดแล้วครับ ต้องสู้ต่อไปครับ
ทำให้ดีกว่าเดิม อยู่อย่างมีสติครับ
comment107:ขอให้เจ้าของกระทู้เลิกได้จริงๆ  ครับไม่หันไปเล่นอีก

เพราะผมเป็นคนที่พลาดแล้วพลาดอีก  จากคนไม่เดือดร้อนเรื่องเงิน   กลายเป็นติดบูโร เพราะจ่ายบัตรไม่ไหว หนี้ก็เพิ่มขึ้นๆ   ว่าเลิกเล่นได้แล้วชีวิตจะดีขึ้น
แต่พอเริ่มมีเงิน ก็แอบไปเล่นอีกเสียอีก แม่ให้อภัยสามครั้ง แฟนไม่เคยรู้ว่าเสียไปแค่ไหน ตัวหนี้ตามหลอกหลอนผม สองล้านกว่าบาทๆ กลั่นใจทำงานต่อ ผ่อนไหวผ่อน  ผ่อนไม่ไหวรอก่อน 

แต่ผมคิดเหมือนเจ้าของกระทู้อย่าง สงสารแฟน ผมผิดเอง
comment107-1:ครับ ตอนนี้ผมก็เริ่มเเดือดร้อนแล้วครับ
ก็เลิกพร้อมๆกันสิครับ ก็ถือซะว่าได้กำลังใจจากเพื่อนๆในพันทิปเหมือนกัน สู้ๆเหมือนกันนะครับ
เพราะเราปัญหาเดียวกันครับ
comment108:ขอให้เจ้าของกระทู้เลิกได้จริงๆ  ครับไม่หันไปเล่นอีก

เพราะผมเป็นคนที่พลาดแล้วพลาดอีก  จากคนไม่เดือดร้อนเรื่องเงิน   กลายเป็นติดบูโร เพราะจ่ายบัตรไม่ไหว หนี้ก็เพิ่มขึ้นๆ   ว่าเลิกเล่นได้แล้วชีวิตจะดีขึ้น
แต่พอเริ่มมีเงิน ก็แอบไปเล่นอีกเสียอีก แม่ให้อภัยสามครั้ง แฟนไม่เคยรู้ว่าเสียไปแค่ไหน ตัวหนี้ตามหลอกหลอนผม สองล้านกว่าบาทๆ กลั่นใจทำงานต่อ ผ่อนไหวผ่อน  ผ่อนไม่ไหวรอก่อน 

แต่ผมคิดเหมือนเจ้าของกระทู้อย่าง สงสารแฟน ผมผิดเอง
comment109:ขอให้เจ้าของกระทู้เลิกได้จริงๆ  ครับไม่หันไปเล่นอีก

เพราะผมเป็นคนที่พลาดแล้วพลาดอีก  จากคนไม่เดือดร้อนเรื่องเงิน   กลายเป็นติดบูโร เพราะจ่ายบัตรไม่ไหว หนี้ก็เพิ่มขึ้นๆ   ว่าเลิกเล่นได้แล้วชีวิตจะดีขึ้น
แต่พอเริ่มมีเงิน ก็แอบไปเล่นอีกเสียอีก แม่ให้อภัยสามครั้ง แฟนไม่เคยรู้ว่าเสียไปแค่ไหน ตัวหนี้ตามหลอกหลอนผม สองล้านกว่าบาทๆ กลั่นใจทำงานต่อ ผ่อนไหวผ่อน  ผ่อนไม่ไหวรอก่อน 

แต่ผมคิดเหมือนเจ้าของกระทู้อย่าง สงสารแฟน ผมผิดเอง
comment110:ขอบคุณเพื่อนๆนะครับ ความปราถนาดี คิดดีของเพื่อนๆที่ส่งให้ผม ขอให้กุศลเหล่านี้ย้อนกลับเข้าตัว
เพื่อนๆทุกคนนะครับ
comment111:อายุเราไล่ๆกันเลย 
เอาใจช่วยนะครับ  ที่ผ่านมาก็เป็นประสบการณ์เน๊อะ มันจะทำให้เราแข็งแกร่งขึ้น
comment111-1:ขอบคุณครับ
comment112:ผิดไปแล้วก็อย่าไปผิดซ้ำ แล้วก็อย่าประมาทกับการใช้ชีวิต
ขอให้ชีวิตดีขึ้นเรื่อยๆละกันนะครับ สู้ครับ..
comment112-1:ขอบคุณครับ
comment113:อายุ 33 ไม่น้อย แต่ก็ยังไม่มากครับ หนทางชีวิตยังอีกยาวไกลครับ โอกาสมีมากมาย

ขอแค่คุณไม่หันกลับไปเล่นการพนันอีก เชื่อว่าทุกอย่างก็จะค่อยๆเข้ารูปเข้ารอยเองครับ
เรื่องที่ผ่านมาแล้ว แก้ไขได้แล้ว ก็ปล่อยให้มันผ่านไปครับ เก็บไว้เป็นบทเรียน แต่อย่าไปฝังใจกับมันครับ

ก่อนหน้านี้คุณเครียดจัด แต่ก็ผ่านมาได้แล้ว หลังจากนี้ทำใจให้สบาย เงยหน้ายืดอก เพื่อสร้างครอบครัวครับ
comment113-1:ขอบคุณครับสำหรับกำลังใจ
ใช่ครับต่อเกิดเรื่องนี่เครียดจัดครับ
ตอนนี้ดีขึ้นบ้างละครับ
comment114:ถ้าเริ่มอยากอีก คงต้องพบจิตแพทย์ อาการเสพติดบางทีต้องบำบัดด้วย
comment114-1:ครับ ตอนนี้หันมาฝึกจิตครับ
ให้มีสติตลอดครับ
ขอบคุณตรับ
comment115:ต้องเรียกว่า โชคดีแล้ว ที่ยังรู้ตัวเร็ว 

แค่เอาความรู้สึกที่เคยมี เอาไว้สอนตัวเองว่า อย่าไปพลาดเรื่องการพนันอีก แต่อย่าเอาไว้โทษตัวเอง ว่าตัวเองแย่ ... ทุกคนย่อมต้องมีประสบการณ์ที่จะเอาไว้เตือนตัวเองกันทั้งนั้น 

จขกท ยังโชคดี  ... ที่ยังมี งาน มีเงินตั้ง 1.5 แสน + ทอง 5 บาท ไว้เริ่มต้นชีวิตตอน 33 ... ในขณะที่อีกหลายๆคน ไม่มี แม้กระทั่งงาน แต่เค้าก็ต้องสู้ต่อไป 

จขกท ยังโชคดี  ... ที่มีแม่ที่เข้าใจ และมีแฟนที่ไม่เคยคิดทอดทิ้งกันไปไหน 

อย่าไปยึดมั่นถือมั่นกับความผิดในอดีต เพราะมันแก้ไขไม่ได้ แค่เอาไว้เตือนใจในระวังในอนาคตก็พอ
comment115-1:ขอบคุณสำหรับกำลังใจครับ
comment116:มีแฟนเป็นกำลังใจอยุ่เคียงข้างขนาดนี้  ดีกว่าคนอื่นเยอะแล้ว
ลองไม่มีแฟนดิ  จะเครียดกว่านี้เยอะ
ชีวิตผมคล้ายๆ จขกท  แต่ผมผ่านปัญหาทั้งหมดมาคนเดียว ไม่มีแฟนแบบจขกท 

เงินหาเมื่อไรก็หาได้ไม่ยากหรอก  ผมพลาดเงินจากหุ้นไปเกือบ 10้ล้าน เมื่อปีที่แล้ว เครียดเปนปีๆ
ผมนั่งทำใจเป็นปี   ตอนนี้ยังคิดอยุ่เลย  ต้องให้เวลาผ่านไปเรื่อยๆจนค่อยๆชินไปเอง
ที่ผมเครียดเพราะผมต้องรวยให้เร็วที่สุด จะได้จีบผู้หญิงแบบที่ผมชอบ
ถ้าผมมีแฟนแบบจขกทอยุ่แล้วนะ  ผมจะไม่เครียดอะไรเลย

ความรุ้สึกที่จขกทมีตอนนี้  คือความรู้สึกผิดหวัง  รู้สึกว่าตัวเองแพ้ อยากจะเอาชนะ
แต่ถ้ากลับไปเล่นนะ  รอบนี้จะแย่ยิ่งกว่าเดิม

ผมแนะนำจขกทเลิกคิดเรื่องพนันที่เสียไป  มันผิดตั้งแต่เข้าไปยุ่งละ  เปลี่ยนมาเล่นหุ้นแทนค่อยๆเริ่มศึกษา
จขกทก็ทำงานไปเรื่อยๆแฟนก็มีแล้ว  จะเครียดไปทำไม วู้
comment116-1:ขอบคุณครับ สำหรับกำลังใจ
ใช่ครับเวลาอยู่กับแฟน ก็ผ่อนคลายได้เยอะ
ก็คงทำงานให้เต็มที่ไปก่อนนะครับ สเต็ปต่อไปค่อยๆ
คิดตรับ สำหรับเรื่องของคุณก็สู้ๆเหมือนกัน แต่ว่า
หากมีทุกช์ เตลียด ลองฟังคลิปที่เพื่อนแปะไว้
หน้าที่ 4 ครับ ช่วยได้เยอะครับ
comment117:ผิด คิดได้ แก้ไข ไม่ทำอีก มันคือทางออกที่ดีที่สุดแล้ว
comment117-1:ขอบคุณครับ
comment118:ถ้าจะแต่งกันอยู่แ้ล้ว
แนะนำให้แฟนเป็นคนจัดการเงินครับ
และเอาใบตรวจเครดิตให้แฟนดูทุก 4 เดือน
ของเคยได้ เลิกยากจริงๆครับ ต้องทำตัวจนๆไว้
ผ่านไปสัก 2 - 3 ปี ค่อยกลับมาทำตัวปกติครับ
comment118-1:ครับขอบคุณสำหรับคำแนะนำ
ตอนนี้พยายามแก้ที่ต้นเหตุ ติอ ความโลภตัวผมเอง
แล้วเอาสติมาควบคุมอย่าให้ทำผิดอีก และทำผิดเรื่อง
อื่นอีก
comment119:ผมคิดว่าคุณไม่ได้เป็นซึมเศร้านะ จากที่ดูการเขียน  แต่ถ้าให้ดีก็ลองไปปรึกษาจิตแพทย์ตามที่เพื่อนๆแนะนำก็ได้ คนที่อยากฆ่าตัวตาย ไม่ได้เกิดจากซึมเศร้าอย่างเดียว 

ผมเคยเป็นซึมเศร้าหนัก หาหมอเกือบสิบปีแล้ว เพิ่งหยุดยา

ส่วนเรื่องการพนัน ผมเคยเล่นพนัน และสามารถเลิกได้ ง่ายๆ ก็คือเลิก ไม่ยุ่งเกี่ยว ไม่ไปเล่น ไม่เปิดเวปพนัน จบ

ชีวิตคุณยังดีกว่าผมตั้งเยอะ แม่มีเงินใช้ มีเงินช่วยเหลือคุณ พี่น้องยังออกปากช่วยเหลือ ยังสร้างรอยยิ้มให้คุณได้ สิ่งเหล่านี้ผมไม่มีเลย  ไม่ช่วยเหลือ และยังเอารัดเอาเปรียบผมอีก ผมไม่เคยมีรอยยิ้มในครอบครัวมานานแล้ว

คุณทำได้อยู่แล้ว อายุก็พอๆกับผม ลองดู
comment119-1:ขอบคุณสำหรับกำลังใจครับ
สำหรับเรื่องครอบครัว ก็ขอเป็นกำลังใจให้
เช่นเดียวกันนะครับ
comment120:สู้ๆ ครับ แต่ถ้าทนไม่ไหว แนะนำทำระเบิดพลีชีพในรัฐสภาจะเป็นการตายที่คนทั่วไปยกย่องสรรเสริญมาก
comment120-1:555 อันนี้เอาฮาใช่ไหมครับ
อย่าไปทำคนที่เค้าไม่รู้เรื่องใดๆเลยครับ
แต่ก็ขอบคุณสำหรับกำลังใจ
comment121:มันก็ไม่ถึงกับแย่ขนาดนั้นน๊ะ จากที่อ่านดูคุณเป็นคนที่แก้ไขตัวเองได้แน่นอน ยังรู้จักผิดชอบชั่วดี  สถานะทางการเงินก็ไม่ได้ดรอปจนติดลบเหมือนอีกหลายๆคนที่กว่าจะรู้สึกตัวได้นี่ล้มจนหมดสภาพเกินเยียวยา สติปัญญาวุฒิการศึกษาที่ดีคุณก็มีแน่นอน  ไม่พอคุณยังมีคุณพ่อคุณแม่ที่รักและเป็นห่วงใยคุณอย่างมาก ท่านพร้อมจะยอมเสียสละให้คุณและเป็นกำลังใจให้คุณในทุกประการ   แถมมีแฟนที่คบกันคุณมา 13 ปี และถ้าคุณเชื่อมั่นว่าหากเขารู้ความจริงแล้วไม่เลิกกับคุณแน่ ก็คือคุณทั้งสองรู้จักและเข้าใจกันและกันดีกว่าสามีภรรยาบางคู่ที่แต่งงานกันแล้วเสียอีก  ผมว่าคุณเป็นคนที่โชคดีมากๆ ที่มี backup ในชีวิตดีแบบนี้ และก็อาจเพราะสิ่งดีๆพวกนี้แหล่ะทำให้คุณคิดได้ก่อนที่จะสูญเสียไปหมดทุกอย่าง 

ตอนนี้ที่คุณรู้สึกแย่คงเพราะความที่คุณเป็นคนจิตใจอ่อนโยน ทำให้รู้สึกผิดต่อการกระทำที่ผ่านมา รู้สึกเสียใจที่ทำให้คนรอบข้างผิดหวัง

ทางแก้อีกทางนอกจากที่ทำมาแล้วดังที่คุณเล่า ผมว่าคุณน่าจะไปพบจิตแพทย์ครับ มันจะช่วยคุณได้อย่างมาก ขอให้โชคดีมีกำลังใจทำได้ดังหวังครับผม
comment121-1:ขอบคุณสำหรับกำลังใจที่ดีครับ
ตอนนี้ก็เตรียมตัว เตรียมใจ เริ่มงานใหม่ละ
comment122:ติดพนันหมดตัวเสียใจแบบคุณ   ผมก็เคยนะตั้งแต่อายุ 27 สารภาพกับแม่เหมือนกันอีก  แม่ใช้หนี้ให้ผมสาบานเลยจะไม่ยุ่งกับพนันอีกทุกกรณี  เล่นสนุกก็ไม่เอา  ตอนหลังทำธุรกิจรวยแต่ก็มาเจ๊งเพราะลงทุนหุ้นเพราะไม่รู้จักหุ้นดีพอ  แห่ตามแรงเชียร์นักวิแคะเจ๊งไป 3 ล้าน  ต้องกลับมาตั้งหลักทำงานเต็มที่ไม่วอกแวกในขณะเดียวกันกลัยมาศึกษาหุ้นใหม่ทั้งกราฟและการแกะงบสรุปอย่างหลังดีสุดและเหมาะกับตัวเองครับ   เลิกเจ๊งและมุ่งมั่นทำงานให้เต็มที่ไม่เก็บเรื่องเก่ามาใส่ใจอีก  มันทำให้เราเสียพลังในการดำเนินชีวิตและลดการสร้างสรรงานของเราครับ  การเข้าชาญสมาธิจะช่วยให้จิตคุณนิ่งขึ้น  ลดความฟุ้งซ่านลงได้ช่วงแรกจะยาก  ขอแค่คุณไม่ละความพยายามสิ่งดีๆจะตามมาครับ
comment122-1:ขอบคุณสำหรับคำแนะนำและกำลังใจครับ
ตอนนี้ก็ดีขึ้นบ้างละครับ ตอนนี้พยายามฝึก
จิตให้อยู่กับปัจจุบันมากที่สุด เอาเรื่องนี้เป็น
บทเรียนในการดำเนินชีวิตต่อครับ
comment123:เรื่องเล็กมากครับ สู้ต่อไป ไว้มีโอกาสผมจะเล่าเรื่องของผมบ้าง สาหัสไม่แพ้กันครับ...
comment123-1:ขอบคุณกำลังใจครับ
ถ้ามีเวลา อยากให้แชร์ประสบการณ์ของ
คุณบ้างเผื่อเป็นประโยชนต่อผู้อ่านคนอื่นๆครับ
ขอบคุณล่วงหน้า
comment124:ขอเป็นกำลังใจให้นะคะ 
อย่ามัวแต่เศร้า ท้อแท้เลยค่ะ ไม่มีประโยชน์ 

ขอให้เรียนรู้ + ปรับปรุงตนเอง จากบทเรียนที่ได้รับ
คิดบวกไว้เยอะๆ นะคะ 
คุณยังมีงาน มีครอบครัว มีคนเข้าใจอยู่เคียงข้าง
ผ่านเหตุการณ์ต่างๆไปด้วยกัน ถือว่า โชคดีมากๆแล้วค่ะ

จริงๆแล้ว คุณอายุ 33 ปี มีประสบการณ์ มีบทเรียน
เริ่มต้นตอนนี้ ยังมีเวลาทำงานตั้งตัวอีกเยอะค่ะ
แถมมีเงินเก็บ 1.5 แสน + ทอง 5 บาท
และคุณยังมีความรู้ความสามารถ 
มีงาน มีครอบครัว คนเข้าใจอยู่เคียงข้าง
ดีมากๆ เทียบกับอีกหลายคน ลำบากกว่านี้ค่ะ

ส่วนหนี้ 1.8 ล้าน (เป็นที่อยู่อาศัย) 
บอกได้เลยค่ะ ว่ายังมีอีกหลายคน อายุเท่านี้
มีหนี้เสีย มากมายกว่านี้เยอะ

สำหรับเงินพนันที่เสียไปแล้ว 
กำไร 4 แสน + เสียเพิ่ม 3.7 แสน
รวมแล้ว 7.7 แสนบาท
บอกได้อีกว่า ยังมีอีกหลายคน
เสียเงินมากกว่านี้เยอะค่ะ
เช่น ถูกเบี้ยวเงินยืม เสียหายทางการค้า
เสียจากหุ้น กองทุน เป็นต้น

หลายคน ตั้งตัวได้ตอนอายุ 40 ขึ้นปีไป ก็มีเยอะนะคะ

  

ทั้งหมดนี้ อยากให้กำลังใจ
อยากให้เห็นว่ามีคนเจอหนักกว่านี้อีกเยอะ

ขอเพียงว่า 
เรียนรู้จากบทเรียน
ปรับปรุงตัวเองอยู่เรื่อยๆ
ล้มแล้วต้องลุก
ทำผิดยอมรับผิด
ยึดมั่นใจความดี
แล้ว สิ่งดีๆ จะเป็นแรงยึดเหนี่ยวจิตใจให้เราทำดีต่อไปค่ะ
comment124-1:ขอบคุณครับ สำหรับคำแนะนำครับ
และการชี้อธิบายด้วยตัวเลข 
จะพยายามดำเนินชีวิตต่อไปด้วยสติครับ
comment125:แก่กว่าผมอีก ไม่กล้าแนะนำเลย


เอาเป็นว่า ก้าวผ่านมันไปให้ได้
จดจำมันไว้ อย่าทำ
แล้วลุกขึ้นวิ่งอีกครั้งนะครับ
comment125-1:ขอบคุณกำลังใจครับ
จะแก่กว่า อ่อนกว่า ยินดีรับฟังครับ
comment126:คนเราต้องพัฒนาครับ

วิธีทีคุณเล่น เห็นเรียกว่าเป็นบิล

แสดงว่าโทรไปที่โต๊ะ

เดี๋ยวนี้มีออนไลน์ครับ

ทั้งหุ้น หวย บอล เทนนิส

เราต้องเอาเฉพาะทางครับ

เช่นผม จะนิยมดูพรีเมียร์

แต่ละปี จะมีทีมที่ม้ามืด 1-2 ทีม

แบบปีก่อน สวอนซี

ปีนี้ก็เลสเตอร์   กินเรท80%

แล้วอย่าไปตุ๊บหมดมือครับ

ให้แบ่งเงินมา 3-5 % ของเงินเดือน

มาเสี่ยงโชคเอาครับ

ถ้าเดือนไหนพลาด ก็นั่งตบมือเชียร์ แทงปากเปล่า

เดือนไหนได้ ก็ถอนเอาทุนออกมา แล้วเอากำไรลุย

เตะมุมทวีคูณ ไปลองคิดดู บอลเล็กๆ โอกาสมุมช่วง 10 นาทีสุดท้ายสูงมาก

มีแต่เจ๊ากับเจี๊ยครับ

แต่คุณต้องมีวินัยในตัวเอง

พวกโลกสวยก็ปล่อยเขาไป

เราเล่นแบบฉลาด มีลิมิต

ดีกว่าเอาไปใส่หุ้นต่ำบาท  เหมือนเอาเงินทิ้งส้วมครับ

ผมยังจำคำป๋าเทพ

ป๋าทำมาเยอะ ร้านอาหาร ร้านเสริมสวย น้ำข้าวกล้อง

อายหะมามัน

ชีวิต มันต้องลุกขึ้นสู้

ขอให้โชคดี
comment126-1:ขอบคุณสำหรับกำลังใจที่ให้สู้ชีวิตต่อ
แต่คงไม่หันหลังกลับไปเล่นแล้วครับ
ผมรับปากแม่แล้วครับ
comment127:เราเคยไปเที่ยวชายแดนแถวสุรินทร์ ซึ่งนอกจากตลาดของแบรนด์เนมเกรด AAA เหมือนๆกับแถวโรงเกลือแล้ว
ที่นั่นยังมีบ่อนการพนันขนาดใหญ่ หรือคาสิโน ตอนขาไปจะมีป้ายติดอยู่เต็มไปหมดว่า การพนันทำให้ล่มจม
การพนันไม่ดีอย่างนั้นอย่างนี้ ซึ่งคนที่ผีพนันเข้าสิง เค้าไม่สนใจอีป้ายพวกนี้หรอก แต่ข้อความโดนใจมันอยู่ที่ขากลับ
ป้ายใหญ่มาก เขียนเอาไว้ว่า "เราเตือนคุณแล้วว่าอย่าเล่นการพนัน" เป็นไงล่ะ จ๋อยเลยมั้ย
comment127-1:ขอบคุณครับ ถือว่าเป็นคำเตือนสติที่ดี
comment128:เป็นกำลังใจให้ค่ะ
comment128-1:ขอบคุณครับ
comment129:เราเข้าใจความรู้สึกคุณนะคะเจ้าของกระทู้ รับรู้ได้ถึงความกังวล เป็นกำลังใจให้มากๆเลย >< ไงลองฟังนี่ดูนะคะ คลิปจิตวิทยาสั้น ๆ ของคุณขุนเขา อันนี้เรื่อง วิธีหยุดพฤติกรรมทำลายชีวิต คลิปพูดถึงพฤติกรรมเสพติดต่างๆ เช่นติดเกม ซึ่งจริงอยู่ ว่าคุณเลิกเล่นพนันแล้ว แต่มันจะมีอยู่ภาวะอารมณ์ 3-4 อย่างเนี้ยแหละค่ะ ที่จะชักจูงให้คุณกลับไปติดมันได้อีก หมั่นเช็กอารมณ์ตัวเองอย่าให้มันอยู่ในจุดนั้น แล้วคุณจะไม่กลับไปติดมันอีกค่ะ 
http://youtu.be/qmRVHYc3sqE 

นอกจากนี้ก็ยังมีคลิปอื่น ๆ อีกนะคะที่น่าจะเอาไปปรับใช้และพอจะช่วยคุณได้ เช่นเรื่อง จะเลิกจมอยู่กับอดีตได้อย่างไร, วิธีรักษาโรคซึมเศร้า, พลิกชีวิตด้วยการคิดบวก ฯลฯ

เวลาเราเหนื่อยท้อหรือสงสัยในชีวิตเราก็จะเซิสคลิปพวกแนวจิตวิทยาเนี้ยแหละค่ะฟังเพราะเวลาเราเข้าใจการทำงานของสมองการทำงานของร่างกาย มันทำให้เราปลงได้กับพฤติกรรมหรือเหตุการณ์บางอย่างว่าเออเนอะ มันก้เปนเช่นนั้นแล แค่พฤติกรรมนึงของมนุษย์ แล้วเราก้หาวิธีจัดการมันซะตามแนววิทยาศาสตร์ หวังว่าแนวทางของเราจะช่วยเจ้าของกระทู้ได้ไม่มากก็น้อยนะคะ

สู้ ๆ !
comment129-1:เห็นด้วยนะ อ่านจาก จขกท. เป็นคนฉลาด ค้นหา ใฝ่หา ทันโลก วางแผน ผมว่าเหมาะครับที่ให้ จขกท. เค้าทำอะไรแบบนี้ เป็นประโยชน์ดี
comment129-2:ขอบคุณกำลังใจ และคำแนะนำครับ
ตอนนี้ก็เตรียมตัวเริ่มงานใหม่ละครับ
ตอนนี้พยายามฝึกติดบวกให้มากๆครับ
comment130:ถ้าถามว่าเคสคุณหนักไหม ก็ตอบว่าหนักอยู่นะ แต่ไม่ที่สุด เพราะที่สุดจริงๆคือคนที่กลับตัวไม่ได้แล้วยังคงทำต่อ ไม่มีครอบครัวช่วยหนุนหลัง ชีวิตติดลบและพาคนอื่นติดลบ และยังคงติดลบต่อไปไม่สิ้นสุด กลายเป็นคนที่เลวร้าย ถึงจุดนั้นคงหนักสุด ผมไม่โลกสวย มันก็เหมือนหวย ตรงที่ใช้โชคเอา แต่ผมไม่เล่นทุกอย่างที่ต้องเสี่ยงดวง หรือคาดคะเน ผมไม่เหมาะเท่าไหร่ เลยไม่สนใจ ดูได้ ให้รู้ ให้เป็น แต่ไม่เล่น

ซึ่งคุณกลับตัวได้ และมีเงินเดือนระดับที่ยืนได้ บวกกับมีคน support คุณเต็มที่คุณไม่ต้องกลัวอะไรแล้ว จากนี้จงรักแฟนที่ดีของคุณไว้ เป็นคนอื่นคงไปแล้วล่ะ รักแม่ดูแลแม่และครอบครัวของคุณ มันมีโอกาสที่จะไปยืนตรงเงินเก็บจุดนั้นได้อยู่ แต่นานหน่อย ต้องอดทนเท่านั้น หาอาชีพเสริมก็ดี ที่สำคัญอย่ากลับไปอีกอะไรที่ผ่านไปแล้วก็ผ่านไปครับ ยิ่งเสียดายมากเท่าไหร่คุณก็ยิ่งอยากกลับไปมากเท่านั้น ปล่อยวาง จริงๆ อยู่ที่คุณแล้วล่ะ.....
comment130-1:ครับ ขอบคุณสำหรับกำลังใจครับ
ตอนนี้ฝึกสติมากขึ้น เปลี่ยนความคิดแล้วครับ
อยู่แบบไหนทำให้เราไม่ทุกข์ คือฝึกพยายามคิด
บวกเยอะๆครับ
comment131:ตอนผมอายุเท่าคุณ ผมยังไม่มีเงินเก็บเลย และต้องส่งให้ที่บ้าน มีหนี้ผ่อนรถ ผ่อนบ้าน แต่ตอนนี้มีอิสระทางการเงินแล้ว 

ตั้งใจสู้ชีวิตครับ ถ้าเงินมันจะมามันก็มาแบบเยอะๆในเวลาแค่ 1-2 ปี ก็ทำให้รวยได้ครับ สู้ๆครับ
comment131-1:ขอบคุณสำหรับกำลังใจครับ
comment132:ทุกคนเรื่องผิดพลาดกันมาทั้งนั้นค่ะ แค่จขกท.กลับตัวกลับใจได้ทัน ก็เป็นเรื่องที่ดี

การหาทางออกของปัญหาเหล่านั้น ทำได้หลายวิธีไม่จำเป็นต้องวิธีจบชีวิตตัวเองแบบนั้น แต่ถ้าคุณคิดว่าฆ่าตัวตายนั้นเป็นทางเลือกเดียวและทางเลือกสุดท้ายสำหรับคุณ คุณต้องหาเหตุผลด้วยว่าคนเบื้องหลังของคุณอย่างพ่อแม่หรือแฟนคุณจะอยู่ยังไง? และทำไมคุณถึงอยากตายขนาดนั้น?ทำแล้วได้ประโยชน์อะไรหรือเปล่า?

เราเคยเฟลจากการทำงาน ปัญหาต่างๆจากที่ทำงานเช่น ของขายในร้านโดนผู้ไม่หวังดีขโมยบ่อย ผจก.ตำหนิ กับเพื่อนร่วมงานบางคนคือแย่กับเราไปเลย รวมถึงช่วงที่แฟนมาแถวที่ทำงานเพื่อรอรับเราแต่สุดท้ายมาบอกเลิก  บางครั้งหนักหนาสาหัสมากสภาพจิตใจย่ำแย่มากจนต้องกลับมาร้องให้ในห้องคนเดียวบ่อยครั้ง แต่ที่ทนเพราะเงินเดือนค่ากินอยู่นี่แหละค่ะ ฐานเงินเดือนเราก็แค่ป.ตรี เผลอๆต่ำกว่าด้วย อาการช่วงนั้นนี่จัดว่าเข้าข่ายคนเป็นซึมเศร้าสลับไบโพลาร์กันไป แต่สิ่งที่ไม่คิดจะทำเด็ดขาดคือฆ่าตัวตาย และคิดหาวิธีที่จะฆ่าตัวตายเลย เพราะเห็นหน้าพ่อแม่แล้วเราสงสารเค้ากว่าเค้าจะดูแลเราจนโตขึ้นขนาดนี้เสียไปตั้งเท่าไหร่ ต้องดูแลน้องต่ออีกเราห่วงพวกเค้ามากกว่า เรายังตายไม่ได้ถ้าคนที่เรารักเรายังทำให้เค้าอยู่อย่างสบายไม่ได้สักครั้ง หรือยังไม่ได้ทำอะไรที่เราอยากทำ เช่นไปเที่ยวตปท.กับคนที่บ้าน เชื่อว่าทุกปัญหาจะค่อยๆคลี่คลายลงถ้าเราอดทนกับมัน และความทุกข์เหล่านั้นเป็นอีกบททดสอบหนึง>>ยังไงก็จะเป็นกำลังใจให้นะคะ สู้ๆค่ะ^^
comment132-1:ขอบคุณสำหรับอีกหนึ่งกำลังใจ
เข้าใจว่า การคิดสั้นมันคือคิดสั้นจริงๆ ไม่ได้คิด
อะไรเลยๆ แค่อยากพ้นทุกข์มากๆในเวลานั้น
และก็ไม่มีสติ
comment133:เอาบทเรียนที่เคยเจอมาเป็นกำแพงป้องกันตัวเองแต่อย่าเอาบทเรื่องที่เจอมาทำร้ายตัวเองอีกครั้ง
comment133-1:ขอบคุณครับ
ต้องให้อภัยตัวเอง และผ่านไปให้ได้
comment134:คนเราเกิดมามีพลาดกันทั้งนั้นค่ะ ตัวคุณมีค่าเสมอ อยู่ที่เราจะทำพลาดอีกหรือกลับไปทำอีกไหม แค่คุณไม่คิดจะกลับไปทำทุกคนให้อภัยทุกคนเป็นกำลังใจให้เสมอนะคะ เราก็เคยพลาดเหมือนกันเรารู้ว่ามันแย่มากกินไม่ได้นอนไม่หลับ กว่าจะผ่านไปแต่ละวันเรารู้ค่ะมันโคตรจะทรมาน เราเครียดมากถึงขั้นกรีดแขนเลยค่ะ เราก็อยากตายมาก ณ.ตอนนั้นมันคิดไรก็มืดไปหมดแหละค่ะแต่พอผ่านไปเราไม่ไปยึดติดเรามีกำลังใจเรานึกถึงคนข้างๆนึกถึงวันข้างหน้า ให้คิดว่าทุกๆปัญหามันก็แผลแผลหนึ่ง มันเป็นแผลได้มันก็หายได้ค่ะ อยู่ที่เราจะรักษามันยังไง สู้ๆนะคะเราเคยผ่านมา ทุกอย่างจะผ่านไปด้วยดีตั้งใจทำงานทำสิ่งดีๆทุกอย่างในชีวิตดีแน่นอนค่ะ
comment134-1:ขอบคุณกำลังใจและคำแนะนำนะครับ
comment135:อดีตที่ผิดพลาด ให้นำมาเป็นบทเรียน. ขอให้เริ่มต้นชีวิตใหม่ ค่อยๆแก้ปัญหาไป

การฆ่าตัวตายไม่ใช่การจบปัญหา แต่เป็นการเพิ่มปัญหาค่ะ

ในทางศาสนาพุทธ คุณจะได้รับกรรมหนักมากจากการฆ่าตัวตาย. ดังนั้น อย่าไปเพิ่มปัญหาให้ตัวเองอีกนะคะ

อะไรที่ผิดก็อย่าทำอีก
สู้ๆต่อไปนะ
comment135-1:ขอบคุณสำหรับกำลังใจครับ
ตอนนี้สัญญากับตัวเองละ จะไม่คิดแบบนั้นอีก
comment136:ไม่มีชีวิตใหนๆหรือใครไม่มีปัญหา Anyone make a mistake..คิดฆ่าตัวตายผิดแล้วค่ะ คุณยังมีกำลังใจที่ยิ่งใหญ่จาก แม่ และครอบครัว สู้ต่อไปนะค่ะ ชีวิตคนเรา มีขึ้น ก็มีลง เป็นธรรมดา ลองศึกษาธรรมมะดูนะค่ะ เผื่อจะช่วยอะไรได้บ้าง..เป็นกำลังใจให้ค่ะ
comment136-1:ขอบคุณกำลังใจครับ
comment137:เมตตาต่อตัวเอง
ให้อภัยตัวเอง
คิดบวกค่ะ
comment137-1:ขอบคุณครับ
comment138:คุณถามว่า คุณมาถึงจุดต่ำสุดแล้วหรือไม่ ผมตอบได้เลยครับว่า คุณยังร่วงไม่ถึงจุดต่ำสุด เพราะคุณยังมีชีวิตอยู่ คุณยังมีโอกาสแก้ไขในสิ่งผิด ในที่นี้ผมหมายถึงคุณยังมีโอกาสกลับตัวกลับใจเลิกเล่นการพนันให้เด็ดขาดนะครับ ไม่ใช่กลับไปแทงใหม่ให้มันถูก อย่าเข้าใจผิดล่ะ เอาล่ะ คุณถือว่ายังโชคดี ที่ยังมีกำลังใจจากแม่ จากครอบครัว ดังนั้น จำไว้เป็นบทเรียน คนเรามันพลาดหลงทางผิดกันได้ แล้วก็อย่าไปเสียดายเงินที่เสียไปแล้วเลยครับ คุณได้มาง่ายคุณก็เสียไปง่ายเป็นเรื่องสมเหตุสมผล คิดเสียว่าเป็นราคาที่ต้องจ่ายสำหรับบทเรียนชีวิตก็แล้วกัน ผมไม่แปลกใจเลยว่าทำไมที่ทำงานเขาให้คุณออกด้วยเหตุผลว่าคุณทำงานไม่ผ่าน ก็เพราะคุณมัวแต่เอาใจไปฝักใฝ่กับการพนันจนไม่สนใจหน้าที่การงานที่อยู่ตรงหน้าตัวเองไงล่ะ ถ้าคุณอยากลุกขึ้นใหม่ได้สำเร็จอีกครั้ง จงเอาข้อดีของคุณ เอาสมอง เอาความขยัน เอาความมุ่งมั่น ที่คุณเคยเอาไปลงผิดที่กับการพนัน เปลี่ยนเป็นเอาไปลงกับการตั้งใจทำงาน ที่เป็นงานสุจริตจริงๆเสียดีกว่า คุณเองก็ยังมีข้อดีอีกมากครับ อย่าให้ความหลงผิดเพียงชั่ววูบมันทำลายอนาคตคุณเลยนะ ถ้าไม่คิดว่าทำเพื่อตัวเอง ก็คิดว่าทำเพื่อคนที่เขารักคุณก็แล้วกัน แล้วก็เลิกคิดอยากตายได้แล้ว คนเราทำผิดพลาด ก็อย่าหนีปัญหา ยอมรับผิดแล้วก็ชดใช้ความผิดซะ ผมเป็นกำลังใจให้นะครับ
comment138-1:ขอบคุณสำหรับคำแนะนำ และกำลังใจครับ
ผมหันหลังให้มันไปละไม่คิดกลับไปอีก
comment139:อี๋ แค่นี้เองทำคิดจะฆ่าตัวตายละ  ....

ผมหรอ เป็นตุ๊ดไม่มีใครด้วย แฟนไม่มี พี่ไม่มี น้องไม่มี มีแต่พ่อแม่เป็นราชการบำนาญ ส่วนหนี้สินก็มีเหมือนกันแหละ ใครก็มีทั้งนั้นล่ะคุณ

คุณยังดีนะ มองหันไปยังดูมีคนรอบข้าง ส่วนผมนี่มองไปเหมือนไม่เหลือใคร ก็มีพ่อกับแม่ แต่อย่างว่าเรื่องพวกเงินผมไม่คิดจะไปก้าวก่ายพวกเค้าเลย เค้าทำงานมาทั้งชีวิตแล้ว ให้เค้าได้พักผ่อน ไปนู่นไปนี่บ้าง

ผมตกงาน หนี้สินรอจ่อหัวอยู่เดือนนึงก็เฉียดหมื่น งานใหม่แต่ละงานก็หมื่นห้าพันบาท นี่คือมากสุดแล้วที่ผมจะมีปัญญาหาได้ ทำงานมาแปดปี เงินเก็บไม่มี เพราะเอาไปตามฝัน + เป็นโรคซึมเศร้าด้วย หนักกว่าคุณป่ะล่ะ

คุณยังดี ดูมีอนาคต สู้ๆต่อไปดิ ตายทำไมกะอีเรื่องแค่นี้
comment139-1:ขอบคุณอีกหนึ่งกำลังใจ
comment140:อ่านแล้วคิดถึงเพื่อนตัวเองเมื่อหลายปีก่อน
เรามีเพื่อนคนนึงสมัยมหาลัย เค้าก็คล้ายๆ กันนี่ละค่ะ เล่นพนันบอลจนรวมแล้วเสียประมาณ 5 แสน 
5 แสนตอนนั้นสำหรับเด็กมหาลัย มันหนักหนามากค่ะ ไหนจะกลัวว่าจะโดนเก็บ (แต่โต๊ะบอกว่าไม่ยิงทิ้งหรอก ยิงไปก็ไม่ได้เงินคืนซิ)
เสียเครดิตกับบรรดาเพื่อนทุกคน เพราะเที่ยวไปยืมเงินเค้าไปทั่ว
สุดท้ายก็ขอที่บ้านมาจ่ายบางส่วน แล้วต้องลาออกจากมหาลัย ไปตั้งต้นใหม่ที่ต่างจังหวัด
ยังดีที่มันยังมีโทรมาหาเราบ้างค่ะ อย่างน้อยให้สบายใจว่ายังไม่ตายหายไปไหน 555
เรียนจบช้ากว่าเพื่อนคนอื่น 4 ปีได้ แต่ก็จบนะคะ ตอนนี้มีงานทำเป็นวิศวกรเหมือนคุณเลย
แล้วก็ทยอยเอาเงินมาจ่ายหนี้เพื่อนเก่าๆ ที่เคยยืมค่ะ (แต่ก็ยังไม่กล้ากลับมาสู้หน้าเพื่อนๆนะคะ)
เพื่อนๆ ทุกคนก็ให้อภัยนะคะ คนเราผิดพลาดกันได้ค่ะ แต่เมื่อผิดแล้วก็ต้องกล้าที่จะยอมรับ ปรับปรุงตัวและก้าวต่อไปค่ะ
ตอนนี้มันบอกว่า ปั่นแปะยังไม่กล้าเล่นเลยค่ะ ลาขาดการพนันทุกชนิด

เป็นกำลังใจให้จขกท.นะคะ
comment140-1:ขอบคุณกำลังใจดีดีครับ
comment141:พี่ครับ พี่มีเงินเหลือตั้งเยอะแยะมากมายมันน่าเสียใจตรงไหน ครอบครัวผมตอนเนี๊ย แค่ 1000 ผมก็ใช้ได้เป็นเดือนแล้วครับ ทุกวันต้องกินข้าวแค่วันละมื้อ หนี้สินอีกมายมากต้องชดใช้ น้องเรียน พ่อป่วย แม่ทำงานหนัก  คิดดูเอาละกัน 

พี่ไม่เป็นหนี้ก็ ถือว่าโคตรบุญแล้ว  เงินเดือนก็ 37 k สบายอะถ้า รู้จักใช้เงิน 

แนะนำนะครับ ลองลดระดับ การใช้ชีวิตลงสักขั้นนะ เผื่อมันจะดี
comment141-1:ขอบคุณสำหรับคำแนะนำครับ
comment142:ถ้ามีลูก หนึ่งในสิ่งที่ปรารถนา คือ อย่าให้ลูกเดินเข้าสู่ทางพนัน ติดพนัน ชิหายวอดวาย เพราะมัวแต่คิดว่าจะหาเงินมาแก้มือ พอเสียก็คิดแต่จะกู้คืน พอได้ก็ละโมภอยากจะเอาอีก สักพักก็เสีย ไปๆมาๆลุกลามใหญ่โต 
มีบ้านขายบ้านมีรถขายรถมีที่ขายที่ ถึงขั้นว่าผู้หญิงก็ขายหอย ผู้ชายก็ขายตูด แบบไร้สิ้นศักดิ์ศรี เพราะมันเป็นยาเสพติดทางใจ ไม่ได้ไปเล่นเพื่อพิสูจน์ตนเอง(กลไกทางจิตแบบหนึ่ง แต่เป็นแบบผิดๆนะ ประมาณว่ากู้หน้าให้ใจตัวเอง) แล้วจะลงแดงตาย เพราะฉะนั้นหามาได้เท่าไหร่ก็ลงกับการพนันน่ะแหละ

อยากบอกเจ้าของกระทู้ ให้ทำเป็นลืมไปเลยว่าเคยเสียเงินไป
คิดเสียว่า จ่ายเป็นค่ารักษาพยาบาล หรือจ่ายหนี้แทนครอบครัว อะไรก็ได้ คิดแบบนี้บ่อยๆ จะได้ไม่เที่ยวนั่งเสียดาย ซี่งนั่นจะนำไปสู่การคันไม้คันมืออยากกู้คืนอยากพิสูจน์ว่าตัวเองจะทำได้ไหม ซึ่งท้ายที่สุดจุดจบนักพนันก็คือ "เสีย" อยู่ดี แทบไม่มีใคร"ได้" แล้วหยุดเล่นเลย เพราะความโลภมันบังตา ขออีกสักตานะแล้วจะหยุดๆ ขอไปเรื่อยๆ จนเสีย พอเสียก็เออ อีกสักตาหน่าเผื่อดวงพลิก ไปๆมาๆ ก็สิ้นเนื้อประดาตัว
คนที่เล่นพนัน พอได้แล้วหยุด โคตรน้อยอ่ะ จะถึง1%หรือเปล่าก็ไม่รู้
comment142-1:ขอบคุณคำแนะนำครับ
comment143:กระทู้นี้ ผ่านมาหลายเดือนแล้ว
หวังว่าจขกท.คงทำใจให้ดีขึ้นกว่าเดิม ไม่มากก็น้อย
การพนันไม่ทำให้ใครเจริญ
เสียทั้งเงิน สุขภาพ หน้าที่การงาน และคนที่รักคุณทุกคน
comment144:ขอปักไว้เป็นอุทาหรณ์ครับ
comment145:คุณโชคดีจัง มีครอบครัวและคู่ชีวิตที่ดี 

ทุกคนต่างก็มีทุกข์ มีความลำบากของตัวเอง  มีผิดพลาด 

แต่ไม่ใช่ทุกคนจะมีคนใกล้ชิดที่ดีและรักคุณมากขนาดนี้ค่ะ
comment146:ถ้าเล่นแล้วเสียๆๆ อย่างนี้ไม่ติดการพนันหรอก แต่ถ้าเล่นแล้วได้ ลงแสนได้กลับมาสองแสน
อย่างนี้อาจเลิกยาก จะต้องทำงานอีกตั้งหลายเดือนกว่าจะได้เงินแสน อย่ากระนั้นเลย เสี่ยงมันตอนนี้ดีกว่า เราเคยทำได้แล้ว
comment147:เงินจากการพนันคือเงินที่คนเค้าเสียเค้าสาปแช่งเอาใว้ เราได้ไปก็เป็นเงินบาป เป็นเงินร้อน เป็นเงินที่จะต้องมีอันเป็นไปในทางหนึ่งทางใด เลิกได้เลิกเถอะครับ ทางศาสนาเรียกว่าหนทางแห่งความเสื่อม ความมี 6อย่าง   องค์พระสัมมาสัมพุทธเจ้าทรงสั่งสอนเอาไว้ว่า อบายมุขคือหนทางแห่งความเสื่อมและทางแห่งทุกข์โดยแท้ ทรงกล่าวว่า อบายมุขนั้นประกอบไปด้วย 6 สิ่งที่ควรหลีกเลี่ยง ดังนี้
1. การติดสุราและของมึนเมา
2. การชอบเที่ยวกลางคืน
3. การชอบเที่ยวดูการละเล่น
4. การติดการพนัน
5. การคบคนชั่วเป็นมิตร
6. การเกียจคร้านในหน้าที่การงาน
....
comment148:ผมอยากจะแชร์ประสบการณ์ของผมบ้าง
บทเรียนราคาแพงกับบาคาร่า
แก้ไข
บทเรียนที่ผมไม่อาจลืมมันคงเป็นประสบการ์ณชีวิตของผม หนุ่มวัย22 ที่ไม่มีรายได้อะไรเป็นหลัก "ผมเริ่มรู้จักบาคาร่าจากไหน ? "
รู้จักผ่านเพื่อนคนนึง( เขาไม่ได้ชวนนะครับแต่ผมลองมันด้วยตัวผมเอง ) ผมมีแผลนเก็บเงินแต่งงานผู้หญิงคนนึงที่ผมกำลังคบหาดูใจตกลงแต่ง2ปีครอบครัวผมรับรู้ว่าต้องการจะแต่งงานกันแต่...ครอบครัวผมไม่ได้เลี้ยงดูมาแบบแต่งให้ลูกมัน พ่อและแม่ผมตกลงจะช่วยค่ารับไหว้จำนวนนึงแต่ส่วนที่เหลือผมต้องเป็นคนรับผิดชอบเอง หนุ่มอายุ22 จะหาเงินยังไงมาขอผู้หญิงของผม ซึ่งผมกำลังศึกษาอยู่มหาลัยแห่งนึงตอนนี้ปี3แล้ว พอดีช่วงนั่นเป็นช่วงปิดเทอมแม่ผมมีธรุกิจที่บ้านเล็กๆแม่เลยตัดสินใจให้ผมเก็บเงินช่วงเวลานั่น แล้วถ้าเปิดเทอมมาหารายได้เสริมวันเสาร์,อาทิตย์ ธรุกิจที่ทำเข้างานตื่น3.30-10.30 ( ที่ต้องรีบตื่นเพราะต้องเตรียบของไปขายนั่นแหละครับ) เดือนนึงที่ผมเก็บมาได้อยู่ที่ 40000 ปลายๆ แม่ผมจะคอยตรวจบัญชีอยู่เสมอ และแล้ววันที่ซวยที่สุดในชีวิตก็มาถึง
ผมมีโอกาสได้ไปต่างจังหวัดผมเริ่มเติมเงินเข้าบัญชีเพื่อเปิดยูสเซอร์เล่นมาได้ประมาณ2000นิดๆ ( เข้าใจเลยว่าเห้ยมันง่าย ไม่แดง/น้ำเงินที่ถูก ) ปกติผมซื้อห้วยใต้ดินบ้างบนดินบ้างแต่ไม่เคยถูกสักครั้ง จนผมเสีย10000 มันทำให้ผมหยุดไม่ได้คือจะเอาเงินหมื่นกุไปได้ไงถามว่าแฟนไปไหนแฟนผมหลับไม่มีคนคุมสิคับทีนี้ยาวไปเลยจนผมรู้ตัวอีกที 46000 ผมจากผมไปแล้วคืนนั่นทำให้ผมนอนไม่หลับเหมื่อนหลับตาแค่1นาทีมันก็เช้าแล้ว ตื่นขึ้นมาสารภาพทุกอย่างกับแฟนแล้วแม่แฟน ผมรู้ว่าผมผิดมากทำให้คนที่รักผมต้องเสียใจ น้ำตาผมไหลออกมา นั่งเมอ ข้าวไม่กิน ความหิวไม่มีเลย  ประเด็นคือ ผมจะกลับบ้านยังไง แม่ผมเป็นคนโมโหร้ายถ้าเขารู้ขึ้นมา ผมคิดไว้เลยเขาต้องไม่ให้ผมทำงานอีกและความฝันของผมก็คงจบตรงนั่น แต่เรื่องราวชีวิตผมยังไม่จบ ปักมุดรอผมนะ เดียวจะมาต่อให้นะครับ
comment148-1:ครับ

title:ยายผัดไทยราชวัตรจะไม่ไหวแล้วนะครับ
comment:ผมเคยใช้ล็อกอิน toro pazzo แต่ปลิวไปแล้วครับ
นี่ขโมยของน้องชายมาโพสต์ 

กระทู้เดิมของผม
http://topicstock.pantip.com/food/topicstock/2012/09/D12678654/D12678654.html
http://topicstock.pantip.com/food/topicstock/2012/10/D12770129/D12770129.html

สองสามปีก่อน ตอนผมเจอคุณยายแรกๆ คุณยายยังพูดคุย ยิ้มแย้มแจ่มใส่ เล่านู่นนี่ให้ฟัง 
พูดคุยโต้ตอบได้ปกติ


หลังจากช่วงสองสามเดือนให้หลังผมไม่ได้ไปอุดหนุนยายเลย เพราะว่าฝนตก ทำให้การเดินทางจากคอนโดผมแถวๆถนนเพชรบุรี ไปที่ราชวัตรค่อนข้างลำบาก
บวกกับหลังจากยายได้ออกรายการโทรทัศน์ ทำให้ลูกค้าเพิ่มขึ้นจากที่ผมเคยกินมาก 
ก็เลยไม่อยากไปเพิ่มภาระให้ยายต้องทำงานหนักเกิน 

วันนี้ผมไปบ้านเพื่อน ระหว่างทางก็เลยแวะซื้อผัดไทยยาย 

สั่งผัดไทยกุ้งแห้งใส่ไข่เป็ด 2 ห่อ

ยายผัดห่อแรก แล้วยกกระทะออกเพื่อจะตักใส่จาน แล้วยายก็คอตก นิ่งไป
ยายหลับกลางอากาศ จนมีเด็กแว้นขี่รถผ่าน ยายถึงสะดุ้งตื่น 
แล้วหันมามองหน้าผม แล้วถามว่า "รับผัดไทยเหรอคะ" 

ยายลืมไปเลยว่าทำผัดไทยค้างเอาไว้

ผมก็เลยย้ำว่า ผัดไทยสองห่อ 
ยายก็เตรียมกระทะเพื่อผัดต่อ 
แล้วยายพยายามหยิบไข่เป็ดในกระจาด (ซึ่งจริงๆผมหยิบให้ยายตั้งแต่แรกเหมือนทุกครั้ง เพราะยายต้องเอื้อมไกลมาก) 

แล้วยายก็ผัด 2 ห่อ (แล้วห่อแรกที่ยายผัดไว้ล่ะ?) 

ยายผัดงกๆเงิ่นๆ 
หยิบผิด หยิบถูก ใส่นู่นบ้าง ลืมนี่บ้าง 
สุดท้าย ผัดเสร็จ ยายก็หยิบห่อผัดไทยสองห่อใส่ถุง
ผมก็เลยบอกยายว่า มีอีกห่อ ที่ยายผัดเอาไว้
ให้ใส่ถุงมาเลย 3 ห่อ
ยายก็ทำหน้างงๆ
ก็ถามยายไปว่า กี่บาท

ยายบอก "สองห่อ 70 สามห่อ 100 บาทค่ะ" 

ให้เงินยายไป 140 บาท 

แล้วขึ้นรถกลับบ้าน 

แฟนผมที่นั่งปาดน้ำตาป้อยๆมาตลอดทางก็บอกว่า เอากลับไปผัดใหม่ละกันนะ
แกหลง จนทำผัดไทยไม่เป็นผัดไทยแล้ว 

กลับบ้านมา ผมก็เลยจัดการติดเตา ผัดไชโป้ว น้ำตาล น้ำมะขาม ปรุงใหม่ทั้งหมด
ถึงพอจะกินได้
เพราะยายผัดมามีแต่รสเค็ม 

ยายลืมหมดแล้ว ว่ายายปรุงอะไรบ้าง 
ยายลืมหมดแล้ว แค่ไม่ถึงนาทียายก็ลืม

รุ่นน้องบอกว่า น่าจะเป็นผลมาจากการที่ยายโดนทำร้ายเมื่อช่วงปลายปีที่แล้ว 
http://pantip.com/topic/31446728







กลับบ้านมา ผมก็เลยจัดการติดเตา ผัดไชโป้ว น้ำตาล น้ำมะขาม ปรุงใหม่ทั้งหมด
ถึงพอจะกินได้
เพราะยายผัดมามีแต่รสเค็ม 



ตอนนี้ใครผ่านไปผ่านมาก็ขอให้ใจเย็นๆ (มากๆ) นะครับ 
ถ้าจะช่วยอุดหนุนยาย 
เพราะยายหลงๆลืมๆมากๆแล้ว
แทบจะช่วยเหลือตัวเองไม่ได้แล้ว
ผัดไทย 3 ห่อ ยายใช้เวลาเกือบครึ่งชั่วโมง ในการผัด

ขอติดแท็ก ปัญหาสังคม กับจิตอาสา 
เพราะผมคิดว่าน่าจะถึงเวลาแล้วครับ ที่จะต้องมีการช่วยเหลือยายอย่างจริงจัง
เท่าที่ดู อีกไม่นานยายคงจะช่วยเหลือตัวเองไม่ได้แล้ว
ใครพอจะมีช่องทางไหนที่จะช่วยเหลือยายได้ มาคุยกันในกระทู้นี้กันนะครับ 


ส่วนคนที่ทำร้ายยาย ผมเพิ่งรู้นะครับ ว่ายายถูกทำร้าย
เลวมาก																																	   แก้ไขข้อความเมื่อ 9 กันยายน 2557 เวลา 23:54 น.
comment1:ไกลจากที่พักมากเลยค่ะ ไม่รู้จะไปช่วยอุดหนุนยังไง เดี๋ยวแชร์ในเฟสให้นะคะ
สงสารคุณยายจัง
comment1-1:\ช
comment2:ชีวิตนะ 



//เอร้ยแต่นั่นมันบนฟุตบาทนะ 555
comment2-1:อืมจริง ใจอยากช่วยนะ ผมเห็นขายบนฟุตบาทแล้วอยากพาไปขายที่อื่นมากกว่า
comment3:ขอพิกัดแบบละเอียดหน่อยค่ะ อยากไปอุดหนุนช่วยคุณยาย
comment3-1:ขออนุญาตตอบนะคะ
น่าจะเป็นฝั่งตรงข้ามกรมสรรพสามิต
เพราะเห็นรั้วของฝั่งตรงข้าม
ถ้าไม่ใช่ยังไงก็ขอโทษด้วยค่ะ
comment3-2:ขายวันไหน เวลาไหนบ้างคะ? เผื่อแวะไป 

P.S. อ่านแล้วเศร้า
comment3-3:น่าจะขายทุกวันตั้งแต่ 5 ทุ่ม ถึง 2 ยามค่ะ
comment3-4:พิกัด 13.777481, 100.526046 นำค้นหาใน Google Map ได้เลยครับ
comment3-5:เราว่า ณ เวลานี้ไม่ใช่เวลาไปช่วยอุดหนุนคุณยายแล้วล่ะค่ะ
ควรจะต้องหาสถานที่สำหรับให้ยายพักฟื้นในบั้นปลายของชีวิตมากกว่า
comment4:น้ำตาจะไหล  ไม่รู้ว่าคุณยายมีเลือดกดทับเส้นประสาทรึป่าว ถึงได้ปวดหัวตลอดเวลาแล้วก็จำได้บ้างไม่ได้บ้าง
comment5:ทำร้ายคนแก่ ทำลงได้ยังไง
comment6:คุณยายน่าสงสารมาก ช่วยโหวตกระทู้ค่ะ ขอเป็นอีกเสียงให้มีหน่วยงานที่เกี่ยวข้องมาช่วยเหลือคุณยายด้วยค่ะ
comment7:ตจว.แบบนี้เยอะเลย
บางคนนั่งขายผักริมรั้ว  ขายถั่วต้ม เดิน 3 ขาขายล็อตเตอรี่ 
วันนี้เราเจอยายคนเดิม กระเดียดกาละมังหน่อไม้มาขาย
ถามยายเหลืออะไร เท่าไหร่มั่งเนี่ย ยายบอกเหลือ 10.- กับ 20.- 
ยายวางกาละมังที่พื้น เราก็นั่งยองๆเลือก
ปกติเราจะเหมา แต่วันนี้ในกาละมังเกือบยี่สิบกำ เหมาไม่ไหว
ซักพักมีลูกค้ามาซื้อของหน้าร้าน เราก็ลุกไปขาย
ขายเสร็จ ลูกค้าเห็นหน่อไม้ก็ถามกำละเท่าไหร่ ยายบอกกำใหญ่ 20.-
ลูกค้าเราเบ้หน้าเลย เราเลยถามแพงเหรอ เค้าพยักหน้า บอกแถวบ้าน 15.- เอง
เราก็ยิ้มๆ บอกไม่เป็นไร ไม่ซีเรียสเรื่องราคา คนทำมาหากิน ซื้อเค้าซื้อเรา ช่วยๆกันค่ะ
กว่าจะขึ้นเขา ออกแรงขุด แบกหน่อไม้ลงเขา ติดเตา ตั้งกาละมังต้ม นั่งกำ นั่งเรียง กระเดียดขายทั้งวัน
เราซื้อไป 6 กำ ตอนจ่ายตังค์ยายอวยพรขอให้ขายดีๆ ร่ำรวยๆนะหนู
เราก็ตอบขอบคุณ แล้วแซวแกขำๆ แหม...ซื้อหน่อไม้แค่ 6 กำ อวยพรร่ำรวยเลยเหรอ
ก็ไม่รู้แกจะขึ้นเขาขุดหน่อไม้มาขายได้อีกกี่ปี คนก็แก่ไปทุกวัน

คนเฒ่าคนแก่บ้านเราค่อนข้างลำบากนะ ถ้ายากจน 
แก่ขนาดไหนก็ต้องทำงาน ถ้าไม่มีลูกหลานหาเลี้ยงดูแล 
ก็ถูไถอยู่กันไป ตามมีตามเกิด น่าสงสารค่ะ
comment7-1:เราก็ชอบกินหน่อไม้ค่ะ ใครมาขายจะอุดหนุนตลอด 

ปล.แถวบ้านถูกสุดคือ 20 บาทค่ะ ได้ประมาณ 6-8 หาง แล้วแต่ ถือว่าราคาโอเคแล้วค่ะ เพราะเราไปหาเองไม่ได้แน่ๆ
comment8:คนที่ตีคุณยายจิตใจมันทำด้วยอะไร
ช่วงนี้จิตตกอ่านเรื่องแบบนี้ไม่ได้เลย
น้ำตามันจะไหล
ขอให้คุณยายหายเร็วๆนะ คุณพระคุ้มครอง
comment8-1:คุณไม่ได้ จิตตก..คุณจิตใจประเสริฐมากกว่า
comment8-2:คห 247 ยายไม่ได้โดนทำร้าย  แต่หลงๆลืมๆไปเอง คิดว่ามีคนมาทำร้าย  ถึงขนาดแจ้งจับหลานตัวเองด้วย  คงเป็นคล้ายๆโรคอัลไซเมอแล้วละครับ
comment9:คงช่วยแค่อุดหนุนไม่ได้แล้วค่ะ  ต้องรักษาตัวแล้ว  แกไม่มีญาติ เราคงต้องให้หน่วยงานอะไร เข้าไปช่วยเหลือแกแล้วล่ะ  ว่าแต่หน่วยงานไหนล่ะ
comment9-1:บอกมูลนิธิกระจกเงาได้นะคะ
comment9-2:....หน่วยงานที่เกี่ยวข้อง  

ก็ไม่รู้หน่วยงานไหน  ภาครัฐก็ชอบใช้คำนี้
comment10:ไม่ทราบว่าสามารถติดต่อกรมประชาสงเคราะห์จะได้หรือไม่ พอดีตัวผมไม่ได้อยู่ในประเทศไทยเลยไม่รู้จะติดต่อใครได้บ้าง

(แก้ไข) ไม่รู้จะช่วยได้ไหม มีใครสามารถติดต่อคุณบิณฑ์ บรรลือฤทธิ์ ทาง mail หรือ FB ได้หรือไม ผมไม่ทราบว่าคุณบิณฑ์จะมีช่องทางอื่นอีกบ้างหรือเปล่า แกเองก็ทำงานกับมูลนิธิแห่งหนึ่งอยู่ น่าจะรู้รายละเอียดศูนย์ช่วยเหลือให้กับผู้สูงอายุได้ 

(แก้ไข 2 ) ผมลองเข้าที่ FB ของคณบิณฑ์ดูและส่งข้อความว่าขอให้เข้ามาอ่านกระทู้นี้ดูและสามารถมช่องทางช่วยเหลือคุณยายได้อย่างไร ไม่แน่ใจว่าคุณบิณฑ์จะได้รับ ได้อ่านหรือไม่ และสามารถช่วยคุณยายได้หรือเปล่า
comment10-1:เอาใจช่วยอีกแรง 


สะเทือนใจ
comment10-2:ยังมีที่น่าสงสารอีก1คนค่ะ  ถ้ามีหน่วยงานไหนที่จะพอช่วยได้ อยากฝากไว้อีกสักคนค่ะ แกชื่อยายทอง เป็นโรคประจำคือหมดสติและล้มประจำ ล้มทีหัวแตก ตามหัว
นี่มีแต่รอยเย็บ บางทีแผลเก่ายังไม่หาย ล้มใหม่อีก อยู่คนเดียว มีลูกแต่แกหนีลูกหนีผัวของแกมา ตั้งแต่ลูกยังเล็กๆ ตอนนี้แกอายุน่าจะเกือบๆ70 อาจจะเกี่ยวกับที่แก
ไม่ค่อยเต็มเท่าไหร่  คอยล้มค่อมเตาไฟขณะกำลังทำกับข้าว ใหม้หมดแขนตอนนั้น (เข้ารักษาตัว รพ.ปลวกแดง จ.ระยอง) ตอนนี้ก็ได้เงินคนแก่ และน้องๆแกส่ง กับ
ข้าวบ้าง 
ขออนุญาติ ฝากเบอร์โทรน้องแกนะคะ 089-2472171 เผื่อว่าจะช่วยอะไรแกได้บ้าง
comment11:สงสารจังเลย เราไม่รู้ข่าวมาก่อน ใครไปทำร้ายคุณยายเหรอคะ
comment12:เป็นห่วงสวัสดิภาพคุณยายครับ อายุท่านขนาดนี้แล้ว ควรมีคนดูแลใกล้ชิดครับ
comment13:มีหน่วยงานไหนรับดูแลแกบ้างมั้ยคะ แกจะได้ไม่เหนื่อยอีกต่อไป
comment14:ช่วยกันกระจายข่าวนะครับ 

จะได้มีคนช่วยเหลือคุณยาย ปล่อยไว้แบบนี้คงไม่ดีแน่
comment15:คนที่ทำร้ายยายใจร้ายมาก
อยากให้มีหน่วยงานเข้ามาดูแลผู้สูงอายุ
comment16:ขอให้คุณยายได้รับการช่วยเหลือเร็วๆนะคะ 
ช่วยกันคนละไม้คนละมือ
หรือใครมีบัญชีที่ช่วยเหลือคุณยายได้บ้างมั้ยคะ หลังไมค์มาก็ได้ 
เราเองก็อยากช่วยให้ได้มากกว่านี้จริงนะ 
แต่เพราะเราก็เป็นแค่นักศึกษาที่อยู่ต่างจังหวัด เราก็ไม่รู้จะไปช่วยคุณยายยังไง TT 
ขอบคุณล่วงหน้าค่ะ
comment17:กท นี้หรือเปล่าคะ? 
http://pantip.com/topic/31446728
comment18:เลวมากจริงๆ ทำร้ายคนแก่ไม่มีทางสู้
comment18-1:ใช่ค่ะ กระทู้นี้แร่ะค่ะ
comment19:สวัสดิการ ของประเทศเราแย่มาก ขนาดนี้ ไม่ควรต้องทำงาน ควรได้พักผ่อนแล้ว ในขณะที่คนรวยก็รวยจนไม่รู้จะรวยยังไง
comment19-1:มีคนๆ นึงเคยเสนอกฎหมายสวัสดิการเงินออมครับ แก่ตัวไปจะได้ไม่ต้องทำงาน เหมือนพวกประเทศที่เจริญแล้ว

แต่มีบางพรรคดองเค็มกฎหมายนี้ไว้ ลองไปหารายละเอียดดูละกัน
comment19-2:รู้เลย พรรคเก่าแก่ที่สุดในประเทศ
comment19-3:พรบ.กองทุนการออมแห่งชาติ พ.ศ. ๒๕๕๔ เกิดในสมัยอภิสิทธิ์กับกรณ์
ยิ่งลักษณ์กับกิตติรัตน์ ดองเค็ม
comment19-4:เห็นด้วยมากๆค่ะ ไม่ต้องถึงขนาดเอาแบบประเทศญี่ปุ่นก็ได้ แต่อย่างน้อยก็เรื่องสวัสดิการด้านสุขภาพ อยากทำให้เท่าที่ทำได้ก็จะดี
comment20:คนที่ท้อแท้หมดหวังกับชีวิต คนที่เป็นโรคซึมเศร้า เข้ามาอ่านกระทู้นี้นะครับ อายคุณยายมั้ย
comment20-1:คุณคะ
คนที่เป็นโรคซึมเศร้าเขาควรจะอายเหรอคะ?
เขาไม่ได้เลือกที่จะซึมเศร้านะคะ
แต่มันเป็นผลจากสารเคมีในสมองหลั่งผิดปกติค่ะ
เลือกได้ไม่มีใครอยากเป็นโรคซึมเศร้าหรอกค่ะ

ไม่ใช่ว่าเป็นเองแล้วจู่ ๆ จะหายได้เอง
ต้องรักษาด้วยการใช้ยาค่ะ
comment20-2:คนเป็นโรคซึมเศร้าคือคนป่วยนะคะ
บางคนไม่รู้ตัวด้วยซ้ำว่าตัวเองกำลังเป็น

คนพวกนั้นไม่ได้ตั้งใจขี้เกียจหรือท้อแท้แต่เป็นเพราะสาเหตุตามที่ 20-1 บอกค่ะ
เราเคยไปหาหมอเพราะตัวเองเข้าข่ายโรคนี้ มันเครียดนะคะที่ไม่รู้ว่าตัวเองกำลังเป็นอะไร และจะรักษายังไง
comment20-3:อืมมมมม!!!!
comment20-4:คุณควรจะหาความรู้เกี่ยวกับโรคซึมเศร้าใส่ตัวบ้าง

โรคซึมเศร้าไม่ได้เกิดจากความท้อแท้  แต่เกิดจากการที่สมองหลั่งสาร serotonin ไม่ได้หรือได้ไม่เท่าที่ควร  ทำให้เกิดอาการซึมเศร้า หมดอาลัยตายอยาก  ต้องใช้ยาเข้าช่วย  

ข้อมูลในเว็บไซต์ทางการแพทย์มีมากมาย คุณควรไปศึกษาหาอ่านดูบ้าง ถ้าสติปัญญาของคุณไม่แย่เกินไปนักก็น่าจะเข้าใจได้โดยง่ายค่ะ
comment20-5:เราว่าคุณอายตัวเองก่อนดีมั้ยคะ หาความรู้บ้างว่าโรคซึมเศร้าเกิดจากอะไร มันต้องรักษานะ มีใครบ้างถ้าเลือกได้ จะให้ตัวเองป่วย 

เมื่อป่วยมาแล้ว ต้องได้รับการดูแลค่ะ 

ถ้าคนมีกินมีใช้ แล้วไม่ทำการทำงาน ทำแต่เรื่องไร้สาระนั่นค่อยอาย เพราะสู้คุณยายไม่ได้ค่ะ
comment20-6:แวะมาเยาะเย้ยครับ
comment20-7:เอ่อ... คุณ Are Yoi เค้าไม่มีความรู้น่ะค่ะ แล้ว คุณแม่แย้มมณี ค.ห.20-1 และคุณไม่สวยแต่ไม่ว่าง ค.ห.20-2 เค้าก็มาช่วยอธิบายกันไปแล้วนะคะ คนที่มาอธิบายเพิ่มเติมก็ได้นะคะ แต่ไม่รู้จะมาใช้คำรุนแรงกันให้มากมายทำไม สงสารคุณ Are Yoi บ้างเถอะค่ะ คนเรารับแรงกดดันกันไม่ได้มากทุกคุณ เดี๋ยวก็พลอยเป็นโรคซึมเศร้ากันถ้วนหน้าหรอกค่ะ
comment20-8:ลองเป็นโรคซึมเศร้าดูไหมคะ เพื่อจะเข้าใจ
comment20-9:ขออภัยที่ comment นี้อาจขัดใจผู้อ่านหลายท่านครับ 

ตอนนี้ผมมีเพื่อนที่ป่วยเป็นโรคนี้อยู่ และก็คอยให้กำลังใจเค้ามาตลอด

ตอนนี้เขากินยาอยู่ครับ แถมเก็บตัวจนแทบจะหมดพลังในการมีชีวิตอยู่แล้ว

ผมได้นำกระทู้นี้ให้เขาได้ดูว่าคุณยายอายุขนาดนี้ยังไม่ยอมแพ้

เพื่อเป็นกำลังใจให้เขาสู้กับโรคนี้ต่อไปครับ 

และส่วนตัวผมเองเคยเป็นครับ เมื่อสิบกว่าปีที่แล้ว หลังประสบอุบัติเหตุ

ทำให้แขนผิดปกติทั้งสองข้าง รับสภาพตัวเองไม่ได้ 

กินไม่ได้นอนไม่หลับ ต้องทนสู้กับปีศาจในตัวอยู่หลายเดือนครับ

เพื่อนๆ ที่เคยเจอผมจะทราบดี เรื่องมือและแขนทั้งสองข้างของผมครับ
comment20-10:สมัยนี้คนเป็นโรคซึมเศร้าเยอะจริงๆด้วยแฮะ
comment20-11:ไม่มีใครอยากป่วยหรอกค่ะ การใช้ภาษามันแบบ ดูถูกคนเกินไป
comment20-12:เขาคงไม่ได้ดูถูกคนหรอก เขาไม่รู้จักโรคนี้มากกว่า  คิดว่าเป็นคนที่ ใจไม่สู้ ท้อแท้ง่าย อะไรแบบนี้
comment20-13:พูดว่าอายมั๊ยเนี่ยนะ คือการให้กำลังใจ
comment20-14:เหมือนที่ความเห็นด้านบนอธิบายไปนะคะ คนที่เป็นโรคซึมเศร้า ไม่ใช่เพราะเค้าไม่อยากจะสู้ หรือว่าท้อแท้ไม่พยายามค่ะ แต่เค้าเป็นแบบนั้นเพราะอาการของโรคนี้ค่ะ คนที่เป็นโรคนี้น่าสงสารมากนะคะ เค้าก็อยากหาย อยากเป็นปกติเหมือนคนอื่นทั่วๆไปค่ะ แฟนเราเป็นอยู่ เวลานอนไม่หลับบางครั้งถึงกับร้องไห้เลย ต้องกินยาคุมอาการตลอด ถ้าไม่เข้าใจดีจริงๆลองหาข้อมูลเกี่ยวกับโรคนี้อ่านให้ละเอียดก่อนนะคะ
comment20-15:กลับมาอ่านอีกครั้งเห็นมีผู้รู้เรื่องโรคซึมเศร้าเข้ามา comment กันหลายท่าน

ช่วงระหว่างที่ผมรักษาตัวช่วงเดือนแรกๆ ก็สติแตก จิตตก เคยหลอนถึงขั้นคิดกระโดดตึกโรงพยาบาลด้วยซ้ำ 

แม้จะออกจากโรงพยาบาลยังต้องกินซาแน็กตลอด นอนหลับเองไม่ได้ แต่ผ่านจุดนั้นมาแล้วก็ไม่คิดฆ่าตัวตายอีกเลยครับ

ได้กำลังใจจากคนใกล้ตัวช่วยผมไว้ ถ้าอยากท่านทั้งหลายอยาก comment เกี่ยวกับโรคนี้จริงๆ 

ควรแยกไปตั้งอีกกระทู้เลยจะดีใหมครับจะได้แลกเปลี่ยนกันประสบการณ์ในประเด็นนี้กันยาวๆ เกี่ยวกับโรคเวรโรคกรรมนี้

ปล. ขออภัยเจ้าของกระทู้มา ณ ที่นี้ ผมไม่ได้มีเจตนาชักจูงให้กระทู้ออกทะเล ประเด็นคุณยายผมก็ยังติดตามอยู่ครับ
comment20-16:ก็ยังไม่เข้าใจว่าทำไมจะต้องอายคุณยาย ?
ในเมื่อคุณบอกว่าเคยเป็นโรคซึมเศร้า
ก็น่าจะทราบว่า อาการของโรคเป็นยังไง
แต่พิมพ์แบบนี้ มันคือการซ้ำเติมนะคะ

??????
comment20-17:คุณพ่อผู้ไม่รู้หนังสือ กับ ลูกชายจบปริญญาเอก
ไปกางเต็นท์นอนในเต็นท์เดียวกันบนเขาใหญ่และม่อยหลับไปพร้อมๆกัน
พ่อตกใจตื่นขึ้นตอนตี3จึงปลุกลูกชายขึ้นมา
พ่อ : แหงนมองบนท้องฟ้าซิ แกเห็นอะไรบ้าง
ลูกชาย : ดาวเป็นล้านดวงเลยพ่อ
พ่อ : แล้วมันบอกอะไรแก?
ลูกชาย : มันบอกด้านดาราศาสตร์พ่อ มีทั้งกลุ่มดาวแกแลกซี่ ดาวฤกษ์ และดาวเคราะห์เป็นล้านๆดวง
พ่อ : (เขกหัวลูกชาย) เอ็งมันโง่สิ้นดี......
...ใครมาขโมยเต็นท์เราไปวะ!..
..โค่ว โค่ โค่ว เค่!! เย้!!!!..
comment20-18:คำพูดสะกิดใจของเพื่อนสนิทคนนึงในตอนนั้น ยังติดหูผมอยู่จนวันนี้ แม้เวลาจะผ่านมาเป็นสิบกว่าปีแล้วก็ตาม

"คนแขนขาขาดพิการ คนตาบอดยังสู้ชีวิต คนชราจำนวนมากยังอยู่อย่างมีความสุขได้ ผู้ป่วยโรงร้ายแรงยังมีกำลังใจสู้จนวินาทีสุดท้าย

การเกิด แก่ เจ็บ ตาย เป็นเรื่องธรรมชาติ ไม่มีใครอยู่ค้ำฟ้าหรอก ยากดีมีจน ทุกคนย่อมก็มีวันสุดท้ายเป็นของตัวเองกันทั้งนั้น

เกิดมาแล้วควรใช้ชีวิตที่เหลืออยู่อย่าให้เสียชาติเกิด มือเท้ายังครบ ถ้าฆ่าตัวตายไป ไม่อายคนพิการ คนชรา หรือคนป่วยที่ยังสู้ชีวิต หรือ"

คำว่า "อายมั้ย" มันถูกจริตและเรียกสติได้ผลสำหรับผม  แต่หากว่ามันขัดใจท่านใด ก็ขออภัยครับ
comment20-19:เราเป็นโรคซึมเศร้า เป็นช่วงๆ เป็นผลข้างเคียงจาก โรคไฟโบรมัยอัลเจีย ที่เราเป็นอยู่ (ชื่อไทย โรคเจ็บปวดทั่วสรรพางกายโดยไม่ทราบสาเหตุ)

เราเคยตกบันไดตอนประถมต้น (รุ่นพี่ ม.ปลายตกบันได แล้วมาทับเราตกลงมาอีกที) หมอคิดว่าน่าจะเพราะศรีษะเรากระแทกอย่างแรง เลยทำให้เราเป็นโรคนี้

ระบบประสาทเราจะตีความผิดๆ เช่นเย็นจะเป็นเจ็บ สมองจะหลั่งสารที่ลดความเจ็บปวดน้อยกว่าคนอื่นๆ

คุณบอกคุณเคยเป็นซึมเศร้า จากที่แขนคุณมีปัญหา แล้วคำพูดแรงๆช่วยได้ 
แต่คนที่เป็นซึมเศร้า เพราะเกิดจากสมองทำงานผิดปกติ หรือระบบประสาทส่วนกลางทำงานผิดปกติมันต่างกัน

คนที่เป็นซึมเศร้า แต่ไม่ใช่เพราะสมองทำงานผิดปกติ ยังหายได้

แต่คนที่เป็นซึมเศร้าเพราะสมองคอยแต่จะส่งสัญญาณผิดๆ มันไม่หายหรอกค่ะ ยิ่งคำแรงก็ยิ่งเป็นหนัก

แต่เราจะซึมเศร้า สลับกับอารมณ์ร้ายมากกว่า

แต่เราไม่ได้กินยาแก้โรคซึมเศร้าหรอกนะ กิน ยาชื่อ กาบาเพนติน ก็ช่วยให้เราดีขึ้น (จริงๆเป็นยากันชัก มีผลข้างเคียงคือช่วยลดอาการเจ็บค่ะ เราควรกิน ลิลิก้า จะตรงโรคมากกว่า แต่ยาใหม่ จะไม่มียาไทย กินเดือนนึงจะ 2,000+ กาบาเพนตินแค่ 300 ต่อเดือน) พอไม่เจ็บตามตัว หลับสนิทขึ้น อาการก็ดีขึ้น

แค่ตอนนี้โรคไฟโบรมัยอัลเจีย ทำให้เรายืนเดินนานๆไม่ค่อยได้ เพราะกระดูกขาชอบหลุดจากเบ้าสะโพกบ่อยๆ ทำให้บางทีต้องนั่งรถเข็นเท่านั้นเอง

คุณหายเพราะคำพูดแรงๆ แต่บางคนไม่เป็นงั้น

กรณีเราที่ไม่เป็นปัญหา เพราะเราเป็นตั้งแต่เด็กก็เลยชิน แต่คนอื่นเค้าเสียทุกอย่างในชีวิตเพราะโรคนี้ก็มี 
เราเขียนลงบล๊อกแล้วมีคนที่เป็นมาคุย มาเล่าให้ฟัง เราไม่รู้จะช่วยเค้ายังไง 

เราจะมีอาการซึมเศร้าช่วงก่อนประจำเดือนมา มีอาการแพนิก ถ้าเจอคนเยอะๆ (หน้ามืด ตาพร่า จุกอก คลื่นไส้ เวลาเจอคนเยอะๆ หมอบอกระบบประสาทมันประมวลผลไวเกินไปเลยเออเร่อ) และมีอาการเจ็บปวดตามร่างกายเพิ่มขึ้น รวมถึงนอนไม่หลับ แม้จะง่วงมากจนคลื่นไส้

คุณคิดว่าคนที่เป็นจากระบบประสาทส่วนกลางทำงานผิดปกติอย่างเราน่ะ แค่คำแรงๆ มันจะหายมั๊ยคะ ถ้าไม่พึ่งยาทำให้สารที่หลั่งในสมองมันทำงานปกติ

น้องสาวเพื่อน อ.เอแบคที่เคยเป็นข่าวโดดตึกตาย เมื่อหลายปีก่อนนั่นก็เป็นโรคซึมเศร้า คำพูดแรงๆ ยิ่งกระตุ้นให้เค้าฆ่าตัวตายจริงๆ
ทั้งๆที่ก่อนหน้านั้น 2-3 วัน น้องยังคุยว่าจะไปเรียนต่อเอกที่เมืองนอก เอกสารยังวางอยู่บนเปียโนเลย

คนเรามันไม่เหมือนกันนะคะ การรักษาในแต่ละราย ก็ต้องรักษาต่างกัน

คำแรงๆ ความเห็นใจ หรือกำลังใจ อาจได้ผลในบางคน

แต่มันก็ไม่ได้ผลในทุกคนค่ะ

กรณีเราสิ่งที่ช่วยได้มากที่สุดสำหรับเราคือ "ความเข้าใจ" ค่ะ

เราเคยตัดพ้อกับพ่อแม่ กับแฟนเรา ว่าทำไมร่างกายเราถึงไม่ปกติเหมือนๆคนอื่น ทำไมเราต้องเป็นโรคบ้าๆนี่ด้วย 

พ่อแม่ และแฟนเราตอบมาคล้ายๆกันว่า "เธอต้องเข้าใจร่างกายของเธอ นี่คือปกติของเธอ และต้องยอมรับมัน"

เราถึงตาสว่าง และยอมรับในสิ่งที่เราเป็นค่ะ แม้ว่าช่วงอาการกำเริบหนักๆ จนไม่สามารถยืน หรือเดินได้
comment20-20:อาการของคุณ Rita Bunny น่าจะหายขาดได้ยากครับ ทานยาให้ตรงเวลานะครับ

ได้แต่หวังว่าความเห็นของผมจะเป็นประโยชน์กับคนที่คิดคล้ายคล้ายผมครับ ในกรณีของคุณยายขายผัดไทยที่ไม่ยอมหยุดสู้ชีวิต 

แต่ถ้าอ่านแล้วไม่เกิดประโยชน์ขอให้อ่านข้ามไปครับ ยังไงก็ขอเป็นกำลังใจให้นะครับ
comment20-21:ในปัจจุบัน โรคไฟโบรมัยอัลเจีย

ยังหาสาเหตุไม่ได้ว่าเกิดจากอะไร และยังไม่พบวิธีรักษาให้หายขาด

มีแค่กินยาช่วยบรรเทา+นอนเยอะๆ+ออกกำลังกาย จะช่วยบรรเทาลงได้บ้าง แต่ไม่หายค่ะ

หมอบอกว่า ใน 100 คน จะเป็นซะ 4 คน และมีแนวโน้มที่จะมีคนเป็นมากขึ้นเรื่อยๆ

และประเทศที่พบว่า คนเป็นกันเยอะมากที่สุด คืออเมริกา
*************************************

แต่ที่เราอยากบอกคือ

เราเข้าใจที่คุณตาสว่างเพราะคำพูดแรงๆ

แต่ไม่ใช่ทุกคนที่เจอคำพูดแรงๆแล้วหาย

ยกตัวอย่างน้องของเพื่อนเรา ถ้าคุณ พิมพ์ในอากู๋ ว่า อ.เอแบค โดดตึก คุณก็จะเจอข้อมูลน้องเค้า

น้องเค้าเป็นโรคซึมเศร้า (กินยาอยู่ด้วย) แล้วเจอคำแรงๆจากแฟนเก่า เลยโดดตึกตายไปจริงๆ (น้องผู้ชายบอกว่า ใช้คำแรง แต่เป็นเตือนสติ มันก็พิสูจน์ยาก) 
ตึกที่น้องเพื่อนโดด คือตึกที่แฟนเก่าเค้าทำงาน คือไปหาแล้วน้องผู้ชายไม่ยอมมาเจอ เลยโดดตรงนั้นเลย
เราเชื่อว่าเป็นอารมณ์ชั่ววูบ เพราะยามบอกว่าเห็นพยายามเกาะขอบตึก แต่ไปช่วยไม่ทัน
ที่น้องเค้าทำลงไป เป็นผลมาจากคำพูดแรงๆ
น่าเสียดายนะ น้องเค้าเคยช่วยลูกศิทย์คนอื่นๆ ไม่ให้ฆ่าตัวตายมาได้ แต่พอถึงตัวเองกลับ..
.
น้องเค้า สวย รวย เก่ง พ่อแม่เพื่อนฝูงรัก แต่สุดท้าย ต้องมาจบชีวิตเพราะป่วยเป็นโรคซึมเศร้า 

ถามว่าน้องจะอายมั๊ย ที่จบชีวิตเพราะโรคนี้ คงไม่มีใครรู้ แต่คนที่จะกระเทือนใจกับคำว่าอายมั๊ย คงเป็น พ่อแม่ เพื่อนฝูง และลูกศิทย์ของน้อง ที่เมื่อมีคนว่าน้องตามเวป ก็จะมีคนรู้จักออกมาปกป้องน้อง

รู้เรื่องเยอะ เพราะบ้านใกล้ ชนิดเดินไปหากันได้ และสนิทกับพี่สาวเค้า พอจัดงานศพเสร็จก็ไปอยู่บ้านเค้าแทบทุกวัน เพราะเพื่อนบอกอยากให้บ้านคึกคัก ไม่ซึมเศร้ากัน

เข้าใจว่าเพราะคุณหายด้วยคำพูดเตือนสติแรงๆ เลยอยากแชร์ให้คนอื่นได้ทราบ คุณหวังดี เราเข้าใจ

แต่น้องสาวเพื่อนสนิทเรา เค้าเจอคำเตือนสติแรงๆ เค้าฆ่าตัวตายทันที หลังจากได้ฟังเลย

คนที่เป็นโรคซึมเศร้า แต่ละคน จิตใจเปราะบาง เข้มแข็งไม่เหมือนกัน

มันก็ต้องดูเป็นรายบุคคลไปค่ะ ต้องใช้คำพูดที่เหมาะสมในแต่ละคน

เราเคยไม่เข้าใจ จนเป็นเอง ถึงเข้าใจ (จะผิดมั๊ยถ้าจะบอกว่า ซวยจริงๆ  )
comment20-22:คือ บางทีเราก็ไม่ต้องมองไปลึกมากค่ะ เค้าใช้คำว่า อายมั้ย แต่ว่า เจตนาจริงคือ บวก // พวกเราก็อย่าไปนำพาให้มันติดลบเลยนะคะ
comment20-23:คุณ Are Yoi  แก้ไขคำที่คุณเขียนดีมั้ยค่ะ  ถึงแม้ว่าคุณจะมาแก้ตัว มาอธิบายว่าคุณต้องการให้กำลังใจ ฃ
แต่ก็ยังมีคนเข้ามาติงแล้วว่าไม่ควรใช้คำนี้   คุณก็น่าจะคิดได้แล้วนะว่าไม่เหมาะสม
ถ้ายังยืนยันว่าจะใช้คำนี้กับผู้ป่วยโรคซึมเศร้าอีก  ดิฉันถือว่าเจตนา "ดูถูก" แล้วนะคะ

ดิฉันมั่นใจว่า 80-90% คนที่เป็นโรคซึมเศร้าเค้ากำลังพยายามต่อสู้ให้มีชีวิตที่ดีขึ้น คุณไม่จำเป็นต้องตอกย้ำเค้าก็ได้
คนที่คุณเห็นเค้าหมดอาลัยตายอยาก ดูเหมือนไม่สู้ เค้าอาจจะกำลังสู้สุดแรงเกิด เพื่อไม่ให้ฆ่าตัวตายอยู่ก็ได้
บางทีคนที่เป็นโรคซึมเศร้าอาจจะแข็มแข็งกว่าที่หลายๆคนคิด เพราะเค้าต้องสู้มากๆ  เพื่อที่จะใช้ชีวิตอย่างมีความสุขเหมือนๆคนอื่น
comment20-24:สิ่งที่โพสไปแล้ว ไม่ได้พิมพ์ผิด จะแก้ไปทำไมครับ ทุกคำก็ล้วนออกมาจากความคิด และความปรารถนาดี 

ส่วนใครจะตีความไปบวกหรือลบ เพื่อนๆ สมาชิกในบอร์ดสาธารณะย่อมสามารถแสดงความคิดเห็นกันได้เต็มที่

ผมไม่ได้เล่นพันทิปเพื่อสร้างชื่อเสียงจอมปลอม ผมไม่ได้เล่นพันทิปเพราะจีบหญิง ผมไม่ได้เล่นพันทิปเพราะได้ตังค์

การโฟสอะไรก็ตาม ไม่ใด้โพสเพราะมือไว เกรียน สิ่งหนึ่งที่คนเข้ามา comment กันเยอะ ส่วนหนึ่งก็เพราะจั่วคำพูดเรียกแขกนี่แหละครับ

ผมยินดีกับทุก comment ที่สละเวลาเข้ามาตอบ  เมื่อพิมพ์ไปแล้วก็ต้องรับผิดชอบกับสิ่งที่พิมพ์ไป ทุกคำที่พิมพ์ก็เพื่อชี้แจง ไม่ใช่แก้ตัว

จะโดนด่าก็ไม่เห็นแปลก ผมคงทำให้ทุกคนถูกจริตไม่ได้ ประสบการณ์ต่างกัน สภาพแวดร้อมต่าง ปัญหาต่าง และเคมีในคนเราไม่เหมือนกัน 

ถ้าใครอ่านแล้วรู้สึกลบ ไม่เป็นผลดีก็ขอให้ข้ามไปโดยเร็ว ไม่ต้องกลับมาอ่านให้เสียอารมณ์ แต่ถ้าอ่านแล้วบวก ผมก็ดีใจด้วยครับ

และมันยังทำให้เกิดความคิดเห็นต่อยอด เกิดมุมมองหลากหลาย กันไปยาวๆ โดยเฉพาะความรู้ในเรื่องของโรคซึมเศร้า ก็นับว่าไม่เสียเปล่า

ถ้าวันนั้นผมไม่ได้หมอและเพื่อนสนิทสติไว้ วันนี้คงไม่ได้มีลูกน้อยน่ารักถึง 3 คนเป็นแน่ 

สุดท้าย "โปรดอย่าตายจนกว่าจะถึงที่ตายครับ" หมายถึงอย่ารีบตายจนกว่าจะถึงเวลาสุดท้ายตามเวลาธรรมชาติของคุณ

ไม่ว่าคุณจะมองผมเป็นคนดี หรือเลว ก็ไม่ทำให้ชีวิตปัจจุบันของผมดีขึ้นหรือเลวลงแม้แต่นิดเดียว ไม่ต้องภาพให้เสียจริต

ยังมีชีวิตอยู่ก็สู้ชีวิตกันไป ทำงานหาเงินเลิ้ยงครอบครัวเหมือนคนทั่วไป จะคิดมากไปทำไม สวรรค์อยู่ในอก นรกอยู่ในใจครับ
comment21:อยากให้สังคมช่วยกันส่งเสียงค่ะ ถึงเวลาที่รัฐควรจะหันมาใส่ใจและออกสวัสดิการเพื่อช่วยเหลือ
เพราะไม่ได้มียายแค่คนเดียวในประเทศที่ประสบปัญหานี้ และวันข้างหน้าก็อาจเป็นใครก็ได้ค่ะ

สังคมควรต้องเข้มแข็งพอที่จะส่งเสียงกดดันไปให้รัฐบาลเจียดภาษีมารับประกันคุณภาพชีวิตพวกเนาค่ะ
comment22:น่าสงสารคุณยายนะคะ แถวบ้านเราก็มีคุณตาขายน้ำแข๊งใส แก่มาก แล้วแกใสน้ำแข๊งเองก้อนใหญ่ๆ กว่าจะเสร็จถ้วยนึงใช้เวลานานอยู่  เราไม่ชอบกินของหวานแต่เดินผ่านทีไรต้องอุดหนุนทุกที
comment23:อยากให้คนมาช่วยพาคุณยายไปดูแลที่บ้านพักคนชราได้มั๊ย  ขอให้เรื่องนี้ถึงหูหน่วยงานใดที่สามารถช่วยได้ทีเถอะ สงสารยาย ขนาดแกหลงแบบนี้ยังรู้จักทำมาหากิน อยากให้แกได้อยู่สบายๆบ้าง คุณยายที่บ้านก็มีอาการหลงแบบนี้แต่ยังีลูกหลานคอยดูแล ขอให้คุณยายขายผัดไทปลอดภัยนะคะ ขายตอนกลางคืนเป็นห่วงจังเลยค่ะ
comment24:ยายเคยมีพี่สาวหรือน้องสาวอยู่คนหนึ่งที่นั่งขายอยู่ด้วยกัน
แต่รู้สึกว่าพี่หรือน้องสาวคนนั้นมีลูกและลูกก็ได้มารับไปอยุ่ด้วย

แต่ทำไมปล่อยยายไว้คนเดียวก็ไม่รู้
comment25:น้ำตาใหลสงสารยาย
comment26:เมื่อไหร่รัฐจะจัดการเรื่องแบบนี้จริงๆจังๆสักที : (
comment27:น้ำตาจะไหลตั้งแต่เช้า 
อยากทราบว่าคุณยายตั้งขายตั้งแต่กี่โมง - พี่โมง ถ้าตรงกับเวลาเลิกงานมีโอกาสจะไปอุดหนุนคุณยายแน่นอนครับ
ป.ล.ขอให้คุณยายแข็งแรงนะครับ
comment27-1:ขายตั้งแต่เย็นประมาณ 5-6 โมง เกือบเที่ยงคืนค่ะ
comment27-2:บางครั้งบางวัน แกก็ขายถึง 2 ยาม แกบอกมาอย่างนั้นค่ะ แต่ไม่รู้ว่า 2 ยาม คือตี1 หรือตี2 อิอิ
comment27-3:2 ยาม หมายถึง เที่ยงคืนครับ (สว. รู้กัน  แต่เด็กๆ คงไม่ใช้กันแล้วมั้งครับ 55)
comment28:ร้องไห้แต่เช้าเลย สงสารคุณยาย อยากให้ช่วยกันติดต่อหน่วยงานที่สามารถนำคุณยายไปดูแลได้
comment29:อาการนี้น่าจะเป็นอัลไซเมอร์มากกว่า ย่าผมที่เสียไปก็เป็น แรกๆจะเริ่มจำอะไรไม่ได้ทำอะไรผิดๆถูกๆหลงๆลืมๆต่อไปก็จะเริ่มมีอาการทำอะไรซ้ำๆคล้ายเด็กช่วยเหลือตัวเองไม่ได้ลืมทุกสิ่งทุกอย่าง
comment30:น้ำตาจะไหล เฮ้อ!! ใจคนก็เน๊อะ ยายแกอายุขนาดนี้ ทำมาหากินสุจริต เลี้ยงชีวิตของแกเอง ก็ยังมีพวกใจบาป ไปเบียดเบียนไปทำร้ายแก
comment31:คุณยายท่านไม่ไหวแล้วนะคะ
อยากใครลูกหลานมารับคุณยายกลับไปอยู่ด้วยกัน
หรือไม่ก็อยากให้ทางหน่วยงานที่เกี่ยวข้องมารับท่านไปดูแลค่ะ
สุขใดจะเท่า สุขของคุณยายที่ได้อยู่กับครอบครัวนะคะ
comment32:โพสต์ลงเฟสสิครับ มันแชร์ง่ายกว่า
เหมือนชายแก่ญี่ปุ่นที่มาถือป้ายโปรโมทร้านตัวเองตรงบันไดเลื่อนในห้างฯ ตรงลาดพร้าว(ไม่แน่ใจ) กำลังจะหมดตัว บลาๆๆ
มีคนโพสต์เฟสแล้วก็แชร์ คนเห็นก็แห่กันไปกินแล้วก็โพสต์ลงเฟส ถ่ายรูป คนดังก็เยอะ
comment32-1:ลุงคนนั้นเค้าไม่ได้จะหมดตัวนะคะ  แล้วการร้องขายของก็เป็นสไตล์ของแกเอง  แต่คนเอาไปแชร์กันผิดๆน่ะค่ะ  แต่ผลพลอยได้ก็คือแกขายดีขึ้น
comment33:ทำไมเน้อโลกเราถึงไม่เท่าเทียมกันบ้าง คนรวยก็รวยจนไม่รู้จักพอ ส่วนคนจนก็จนสะไม่มีจะกิน อ่านเรื่องยายแล้วเศร้าใจจังค่ะ ร้องไห้เงียบๆ สงสารยาย ทุกคนมีกรรมเป็นของตัวเอง ขอให้ยายพ้นกรรมนี้เร็วๆด้วยเทอญ
comment33-1:โลกนี้ไม่มีทางเท่าเทียมกันทางเศรษฐกิจครับ แม้แต่ความคิดสังคมนิยมยังอยู่ไม่ได้เลยครับ แต่สิ่งที่จะทำให้ใกล้เคียงความเท่าเทียมได้คือความยุติธรรม
comment34:เฮ้อออออออ สู้ๆ นะคะคุณยายยยยยย
comment35:เป็นกำลังใจให้คุณยาย ครับ
comment36:อยากให้คุณยายไปอยู่บ้านพักคนชรา มีใครพอช่วยได้บ้างครับ
comment37:ราวๆ เดือนก่อน ไปซื้อผัดไทที่แกขาย
ว่าอยู่ว่าทำไมรู้สึกเหมือนแกแปลกๆ คิดว่าแค่โรคคนแก่ ตามกกาลเวลา
แกก็ลืมว่าสั่งอะไร ใส่ผิดใส่ถูก ต้องคอยบอกแกตลอล แต่ทุกคนที่มารอก็เข้าใจ
ถึงแม้จะช้า แต่เราตั้งใจมารออยู่แล้วเลยไม่เท่าไหร่ 

เป็นห่วงจัง ว่าแล้วเดี๋ยวหาเวลาว่างไปอีกดีกว่า
comment37-1:อาการที่ จขกท. บอกมา
น่าจะเป็น  อาการของโรคสมองเสื่อมค่ะ
เกิดขึ้นได้กับผู้สูงอายุ ที่แก่มากๆ มันจะเป็นตามระยะเวลาของมัน
หรือเป็นเพราะมีโรคประจำตัว เช่น สมองตีบ หลอดเลือดหัวใจ เบาหวาน ความดัน
comment38:สงสานคุณยายจังเลยค่ะ อ่านแล้วน้ำตาไหล หนูอยากไปช่วยจริงๆมีใครอยากเปิดระดมทุนช่วยคุณยายบ้างมั้ยคะ จะขอร่วมด้วยเล็กๆน้อยๆก็ยังดี
comment39:อยากให้รายการทีวี หันหลังกลับเข้ามาดูแลคุณยายบ้าง

เคยมีโอกาสคุยกับยาย บอก "ยายดังแล้วนะ"
ยายพูดสั้นๆ "ฉันไม่สนใจหรอก ใครจะดังอะไรฉันไม่รู้ ฉันขายของฉันไปเรื่อยๆ แบบนี้ทุกวัน"

ถ้าเป็นผม จะขออยู่เงียบๆ เฉยๆ ดีกว่า ใช้ชีวิตเรียบง่ายไปเรื่อยๆ
ดีกว่าพอออกทีวี เป็นที่รู้จักแล้ว ไม่รู้ว่าต้องเผชิญชะตากรรมเพียงลำพังกับอะไรบ้าง

ส่วนรายการก็หา Story หา Sponsors เรื่องต่อไปตามแนวทางธุรกิจวงการบันเทิง
comment39-1:เราไม่ได้ดูรายการนี้นะ ไม่รู้รายการอะไร แต่เราว่าถ้ายังไม่รู้เจตนาของรายการจะให้โทษรายการก็ไม่ถูก
ถ้าเค้าเจตนาดี ทำให้คนขายก็ขายดีขึ้น ช่วยคนขาย
แต่ถ้าเค้าเจตนาไม่ดีแบบที่จขกท.บอก อันนี้ก็ควรตำหนิ

แต่ถ้ายายไม่อยากออกรายการตั้งแต่แรก ยายควรปฏิเสธไป ไม่ใช่ไปออกแล้วบอกว่าไม่อยากออก
แล้วเราไม่รู้ว่ารายการออกไปนานรึยัง ถ้านานแล้วรายการเค้าไม่มานั่งดูทุกวันหรอกค่ะ ว่ายายเป็นไงบ้าง..เค้าไม่ใช่สังคมสงเคราะห์

สงสารยายก็สงสารนะคะ แต่อย่ายัดเยียดความผิดให้คนอื่น คนที่ผิดน่าจะเป็นคนที่มาทำร้ายยาย และอาการยายน่าจะเกิดจากเรื่องอายุด้วย
comment40:สงสารคุณยายจัง ลูกหลานไปอยู่ไหนหมดน๊า ... แบ่ร แบ่ร
comment41:สงสารจังเลยTT
comment42:เอาไปแปะไว้ที่เว็บคุณบิณฑ์แล้วนะคะ  อยากให้มีใครพาแกไปหาหมอ  จะได้ตรวจอย่างละเอียดค่ะ
comment42-1:ฝาก คห 10-2 ด้วยนะคะ น่าสงสาร เหมือนกัน  (ต้องขอโทษที่ออกนอกเรื่องค่ะแต่เป็นเพราะความสงสารน่ะคะ)
comment43:นั่งอ่านไล่มาเรื่อยผมก็เกิดคำถามในใจอย่างนึงว่า

ถ้าเราเปลี่ยนจาก "ช่วยกันแชร์เผื่อมีหน่วยงานไหนมาช่วย" เป็น 

"เราๆที่โพสกันในกระทู้นี้แหละ นัดรวมตัวแล้วก็ไปช่วยพายายไปตรวจเลยดีกว่ามั้ย แชร์กันคนละนิดละหน่อย"

มันจะเวิร์คกว่ามั้ยหว่า
comment43-1:ช่วยกันแชร์เพื่อให้ถึงหูถึงตาผู้หลักผู้ใหญ่  คุณยายจะได้รับการช่วยเหลือที่ยั่งยืน
ไม่ต้องลำบากแบบนี้อีก

เราไม่อยากแค่ให้เป็นกระแส แล้วก็จางไปเหมือนตอนแรกๆ 

แต่ทั้งนี้คงต้องดูสภาพแวดล้อม ครอบครัว และตัวคุณยายด้วยว่า จะยินยอมหรือเปล่า  คนแก่บางคนก็ไม่อยากอยู่เฉยๆ
comment43-2:เห็ดด้วยค่ะ เราควรจะคุยกันแล้วไปช่วยคุณยายก่อนเลย ระหว่างรอหน่วยงานเข้ามาช่วยค่ะ
comment43-3:ถ้าแกหลงขนาดนี้น่าจะให้อยู่เฉยๆ ก่อนนะเนี่ย
ใครอยู่ใกล้ๆ ช่วยแวะไปดูๆ ท่านหน่อยล่ะกัน =w=
comment43-4:นัดรวมตัวกันไปเหมาทั้งวัน, ทั้งอาทิตย์, ทั้งเดือน, คุณยายจะได้หยุดพัก อยู่บ้านพักผ่อนตามประสาคนแก่ มีลูกหลาน คือพวกเราๆนี่แร่ะแวะไปเยี่ยมเยียน ใครประสงค์จะไปแชร์ลงเฟสบุคได้เลย
comment44:โอยยยอยากร้องไห้คนเอาไม้ตีหัวยายจิตใจมันทำด้วยอะไรฟะ อยากให้ยายหยุดพักและมีคนดูแลเราจะช่วยยังไงได้บ้าง
comment45:จะร้องไห้ เป็นห่วงยาย
comment46:อ่านไปร้องไห้ไป เราจะช่วยคุณป้ายังไงดี(ขอเรียกคุญป้า เพราะป้าเราส่วนใหญ่อายุกว่า90ปี) ป้าแกไม่ควรมาทำงานแล้วควรอยู่สบายๆที่บ้าน
comment47:ใครก็ได้ช่วยรับยายไปรักษาที ในสุดท้ายของชีวิต อยากให้คุณยายสบาย 
เราอยู่ไกลทำได้แค่ส่งใจ และถ้าขอบริจาคเมื่อไรบอกด้วยนะคะ จะได้ช่วยๆกัน
comment48:จขกทคะ เราส่งกระทู้นี้ให้สื่อ
เพื่อหาที่ในบ้านพักคนชราสักแห่งให้ยายดีไหมคะ
ถ้ามีค่าใช้จ่าย ก็ให้สื่อเป็นตัวแทนเปิดรับบริจาคแบบแสดงบัญชี
ยายคงอยู่แบบนี้ต่อไปไม่ได้ละค่ะ
หน่วยงานที่รับผิดชอบโดยตรงคือ กระทรวงการพัฒนาสังคมและความมั่นคงของมนุษย์
ซึ่งมีสถานสงเคราะห์อยู่ในสังกัดค่ะ
comment48-1:ถ้าดำเนินการตามนี้  แล้วมีค่าใช้จ่ายเกิดขึ้น 
รบกวนหลังไมค์ด้วยนะครับ ผมจะช่วยรวบรวม 
ที่หน้า FB อีกทีครับ
comment48-2:หลังไมค์ให้เราด้วยนะคะ
อยากช่วยยาย ถ้าได้ช่วยผู้สูงอายุคนอื่นๆ ด้วยก็จะดีมากค่ะ
comment48-3:ในส่วนความคิดเห็นของเรานะคะ บ้านพักคนชราก็ดีจ้า แต่อยากให้ถามความสมัครใจของคุณยายก่อนนะคะ เราทุกๆ คนอาจมองว่าดีเนื่องจากมีคนคอยดูแลคุณยาย แต่ในเรื่องของจิตใจ บางคนเคยอยู่แบบอิสระ เจอหน้าคนรู้จัก ญาติพี่น้องข้างนอก เจอบรรยากาศที่คุ้ยเคย บ้านเก่าๆ แต่มีความทรงจำดีๆ อยู่ แล้วอยู่ดีๆ ย้ายไปอยู่บ้านพักคนชรา ที่แห่งใหม่ คนใหม่ๆ จิตตกกลายเป็นโรคซึมเศร้าไปเลย สังคมในนั้นไม่ใช่ว่าเข้าไปแล้วจะมีเพื่อนคุยมากๆ แล้วไม่เบื่อนะคะ เหมือนกับต่างคนต่างอยู่มากกว่า แล้วยิ่งถ้าแกหลงๆ ลืมๆ จำอะไรไม่ได้ ช่วยเหลือตัวเองไม่ได้ ก็จะไปอยู่ในโซนอีกโซนนึง เป็นโซนที่มีแต่ตายายที่หลงๆ ลืมๆ ช่วยเหลือตัวเองไม่ได้เหมือนกัน ถูกกักบริเวณในห้องเพราะปล่อยไป แกจะหลง เดินออกไปข้างนอก ซึ่งอันตราย ,,,บรรยากาศแบบนี้ ขนาดเราเจอแค่ช่วงทำงานยังรู้สึกหดหู่ ถ้าแกไปอยู่แบบนั้น เราก็ไม่แน่ใจว่าจะดีขึ้นจริงรึเปล่า ที่เราบอกแบบนี้เพราะเราเคยทำงานในส่วนของบ้านพักคนชรามาก่อนค่ะ เห็นคนชราหลายๆ ท่านถูกส่งมา มาเพราะไม่อยากปฏิเสธผู้ที่หวังดีที่เป็นห่วงว่าแกจะอยู่ข้างนอกคนเดียวลำบาก ทั้งๆ ที่ในใจไม่ได้อยากมาอยู่เลย วันๆ นั่งเหม่อลอย นั่งเฉยๆ ซึมๆ น่าสงสารนะคะ ยังไงก็ถามความเห็นแกก่อนซักนิดนะคะ เพราะบางทีสิ่งที่เราคิดว่าดี อาจเป็นสิ่งที่แกไม่ต้องการก็ได้,,,,เป็นความเห็นของเราอีกมุมนึงนะคะ อย่าโกรธกันน๊า ที่เราเขียนแบบนี้ เราก็เป็นห่วงคุณยายเช่นกันค่ะ
comment48-4:เคยไปเลี้ยงอาหารคนที่สถานสงเคราะห์หลายคนถูกมาทิ้ง ลูกหลายหลอกสัญญาว่าจะมารับก็เยอะ แล้วหลายคนก็พยายามหนีก็ไม่น้อย น่าเห็นใจค่ะ แต่สำหรับยาย เราว่าอย่างน้อยก็เหมาะสมที่สุดแล้ว แม้ว่าใครๆก็ชอบอิสระ พูดยากค่ะ ลองถามแกก่อนล่ะกัน
comment48-5:หลังไมล์ด้วยนะคะ อยากช่วยสมทบให้คุณยายด้วยค่ะ
comment48-6:สมทบช่วยด้วยคนครับ
comment48-7:ให้คุณยายอยู่บ้านคุณยายอย่างเดิมดีกว่าค่ะ เพราะคนแก่มักติดที่มีความสุขกับความทรงจำเดิมๆ แล้วเราก้ไปเยี่ยมคุณยี่ยมที่บ้าน ใครในที่นี้ตามไปสืบดูให้ทีค่ะ ว่าบ้านคุณยายอยู่ในซอยใกล้ๆนั้นหรือเปล่า
comment49:น้ำตาซึมเลย อยากไปอุดหนุน แต่จะเป็นการเพิ่มภาระยายไหมนี่
comment50:คุณบุ๋มปนัดดาชอบช่วยคนแก่ใครมีไอจีคุณบุ๋มช่วยหน่อยนะคะ
comment51:อ่านไป ร้องไป

โจรก็ใจร้ายเกินไปน่ะ ทำลงได้ยังไง คนแก่อายุมากขนาดนี้

อ่านแล้วของขึ้น โกรธอะ
comment52:ยายต้องเลิกขายแล้วล่ะ พูดตรงๆ
ต้องหาบ้านพัก คนชราให้ยายแล้ว
comment53:อ่านแล้วน่ำตาซึม T_T
comment54:ถ้าวันนี้มีโอกาสไปจะไปอุดหนุนยายสักหน่อย
comment55:สงสาร วัยนี้น่าจะได้พักผ่อน
เข็นรถไปมาก็ลำบากและอันตรายด้วย
ไม่รู้ว่าอยู่กับใคร หรืออยู่คนเดียว
comment55-1:จากที่เคยตามกระทู้เก่าๆ แกอยู่คนเดียวค่ะ เมื่อนานมาแล้วเคยอยู่กับพี่น้องที่แก่พอๆ กัน แต่ว่าลูกของพี่น้องที่ว่า มารับพี่น้องของแกไปอยู่ด้วย แต่ไม่ได้เอาแกไปด้วยค่ะ
comment56:เปิดระดมทุนเมื่อไหร่แจ้งด้วยนะคะ
comment57:แทนที่จะอุดหนุน เราว่าหาบ้านพักให้แกอาศัยในบั้นปลายชีวิตดีกว่าไม๊คะ
comment57-1:ตอนนี้ต้องไปสืบดูค่ะว่าแกมีบ้านอยู่ในซอยใกล้ๆนั้นหรือเปล่า แล้วหาโอกาศไปเยี่ยมบ่อยๆ เพราะคนแก่ติดที่มีความสุขอยู่กับความทรงจำเดิมๆ
comment58:สารเลวจริงๆไอ้คนตีหัวยาย คนแก่ยังไม่ละเว้น
comment59:สงสารคุณยาย  ทำร้ายคนแก่ทำไม T-T
comment60:
comment61:เลวมากค่ะคนที่ทำร้ายยาย อยากให้ยายได้พักผ่อนเสียที
comment62:น่าสงสารคุณยายจังเลยค่ะ อาการแบบนี้ คุณยายน่าจะได้พักแล้วนะคะ พอจะมีหน่วยงานไหนช่วยเหลือคุณยายได้บ้าง เศร้าเลย อยากจะไปหาแต่ก็ไกลไป
comment63:นึกถึงคุณตาที่บ้านเลยค่ะ อายุมากแล้วแต่ร่างกายแข็งแรง
ไม่มีโรคประจำตัว แต่แกเป็นคนคิดมากปลงไม่ตก
ต้นปียังดีๆอยู่ พอมาช่วงกลางๆปีอยู่ๆดีตาก็หลงๆลืมๆ เป็นอัลไซเมอร์
แบบคุณยายเลยค่ะ หนักกว่าด้วย ตอนนี้ช่วยเหลือตัวเองแทบไม่ได้
พี่ที่เป็นหมอบอกว่าเป็นอาการของโรคชราที่ร่างกายเสื่อมสภาพลงไปเอง
มันทำให้เราเห็นได้เลยว่าร่างกายคนแก่ทรุดลงไวจริง
ขนาดตาเราอยู่บ้านเฉยๆนะ นี่คุณยายต้องออกไปลำบากขายของ
เห็นภาพคุณยายนั่งผัดผัดไปแล้วเศร้าเลยค่ะ คิดว่าคุณยายต้องมีคนดูแลแล้วหละค่ะ
ถ้าคุณยายแกไม่มีญาติ เรานำตัวคุณยายไปอยู่บ้านพักคนชรานี่จะได้มั๊ยอ่ะคะ?
เคยถามแม่ แม่บอกว่าไม่ได้จะเข้าไปอยู่ได้ง่ายๆด้วย เดี๋ยวจะลองศึกษาดู
comment63-1:อืม คุณพ่อดิฉันก็ป่วยเป็นอัลไซเมอร์ ช่วยเหลือตัวเองไมได้เหมือนกันค่ะ
 แรกๆเลยก็เกิดอุบัติเหตุ โดนกระแทกที่หน้าผากอย่างแรง จนสลบไปหลายชม.
ต่อมาก็หลงๆลืมๆ พูดไม่รู้เรื่อง มีแบบเดินออกนอกบ้าน ปีนต้นไม้
ทำพฤติกรรมแปลกๆ ล้มรายวัน ผ่านไป 6ปี ตอนนี้นั่งยิ้มเฉยๆ
 ต้องคอยป้อนข้าว เหมือนเด็ก 2 ขวบ จำใครไม่ได้ คิดว่าคุณยายอาการเหมือนคุณพ่อช่วงแรกๆเลยค่ะ ดิฉันดูแลคุณพ่อเอง เห็นคุณยายแล้วสงสารมากๆ
เศร้า... แต่ไม่มีกำลังจะช่วยใครได้แล้วค่ะ
comment64:สงสารคุณยายจังเลยคะ มีทางช่วยเหลือคุณยายบ้างมั้ยคะ

ใครช่างใจร้าย ทำร้ายคุณยายได้ลงคอได้ยังไง
comment65:ขอพิกัดหน่อยได้ไหมคะ
อยากไปช่วยคุณยายจัง
comment65-1:พิกัด 13.777481, 100.526046 นำค้นหาใน Google Map ได้เลยครับ
comment66:สงสารคุณยายแต่มันอยู่แถวไหนนะ ไม่ใช่แถวๆ เราเลย 
คนใจร้ายทำไมทำกับคนแก่แบบนี้ มันใช่เหรอที่จะไปตีแกเพียงเพื่อเงินไม่กี่ร้อยบาท 
คนแก่นะ ทำไมต้องรุนแรงด้วย ใจคอคนสมัยนี้มันแย่สุดๆ จริงๆ
สงสารคุณยาย พอจะมีองค์กรไหนดูแลได้ไหมนะ
comment67:โอ้ยยยย! พิมพ์ความรู้สึกไม่ถูก แต่อยากให้มูลนิธิหรือหน่วยงานรัฐลงไปช่วยยายจัง ดูแล้วคงผัดต่อไม่ได้จริงๆ 

#วิงวอน
comment68:ถ้าเมื่อไหร่คนในนี้คิดรวมตัวกันไปช่วยคุณยายอย่างจริงจัง รบกวนตั้งกระทู้ด้วยนะคะ ยกมือ 1 เสียงค่ะ บ้านไกลไม่สะดวกไปช่วยด้วยตัวเอง แต่พร้อมให้การสนับสนุนทุกรูปแบบค่ะ
comment69:เคยไปซื้อของคุณยายเมื่อราว 2 ปีที่แล้ว เห็นนั่งทำกันอยู่ 2 คน คนนึงผัด คนนึงคอยช่วยหยิบจัดของให้

ไม่ทราบว่าตอนนี้ยังอยู่ทั้ง 2 คนหรือเปล่าคะ??
comment69-1:พี่สาวคุณยายมีลูกรับไปอยู่ด้วยแล้วคะ แต่ไม่ได้พายายไปด้วย
comment69-2:ขอบคุณมากค่ะ 
น่าสงสารคุณยายจัง ถ้าได้อยู่ 2 คนน่าจะดีกว่านี้
comment69-3:เฮ้ยนี่ไง มีญาติอยู่นี่ เขาจะยอมรับคุณยายไปอยู่ด้วยไหมนะ . _ .
comment69-4:คุณยายอาจดื้อไม่ไปก็ได้ค่ะ แต่ทั้งนี้ทั้งนั้น  ถ้าบังคับคนแก่จริงๆ ยังไงก็น่าจะไปนะ 
แต่นี่เหมือนแกขายคนเดียว อยู่คนเดียวมาเป็นปีแล้ว
comment70:ไม่อยากให้คุณยายมาต้องมาขายแบบนี้อีกแล้วอ่ะ
อยากให้ได้พักผ่อนจริงๆแล้ว ร่างกายก็อ่อนแรงลงทุกวันๆ
ไหนจะมีไอ้พวกใจชั่วคอยจ้องทำร้ายอีก
จะช่วยยังไงดี มีใครทำอะไรบ้างได้มั้ย ช่วยๆกันดันเรื่องหน่อยนะ
comment71:คนสมัยนี้จิตใจทำด้วยอะไร ไปทำร้ายคนแก่ทำไม สงสารคุณยายจังเลย ใครก็ได้ช่วยคุณยายด้วย
comment72:เราไม่ได้ไล่อ่านความคิดเห็นท่านอื่นๆ นอกจากหัวกระทู้นะคะ เพราะงานยุ่งมาก (แต่ยังแอบแวะมาอ่านกระทู้)
แต่ตอนนี้เรา copy url ไปแจ้งคุณสรยุทธใน ig ช่วยประชาสัมพันธ์ให้หน่วยงานที่เกี่ยวข้องมาช่วยเหลือต่อแล้วค่ะ 
หวังว่าจะมีหน่วยงานช่วยเหลือคุณยายไวๆนะคะ
comment73:คนทำนี่จิตใจทำด้วยอะไร ทำกับคนแก่ได้ลงคอ ไม่คิดว่าสักวันตัวเองก็ต้องแก่บ้าง ใจร้ายที่สุด 
องค์กรไหนพอจะเข้าไปช่วยเหลือคุณยายได้บ้างค่ะ กรุณาหน่อยค่ะ ยายแก่มากแล้วต้องการคนดูแลค่ะ
comment74:มันไม่มีทางช่วยอื่นนอกจากช่วยอุดหนุนเหรอ?
คือยายทำไม่ไหวแล้วอ่ะ T_T มีหน่วยงานไหนช่วยอะไรยังไงได้มั่งมั๊ย?
comment75:ไอ้คนตีหัวมันยังมีความเป็นคนอยู่ไหมครับ ผมอ่านแล้วแค้นเลย
comment76:โหวตให้แล้วค่ะ ช่วยๆกันหลายทาง
comment77:สงสารยาย TT-TT นึกถึงยายที่บ้านนอกเลย แต่ดีที่แกยังไม่ต้องออกมาหาเลี้ยงตัวเองแบบนี้ยามแก่ ถ้ามีโอกาศได้ไป จะไปอุดหนุนช่วยๆคุณยาย      

เลวอ่า ใครทำร้ายคนแก่ได้ลงคอ ขอให้ตกนรกกรรมามสนองเร็วๆ
comment78:ช่วยดันค่ะ
comment79:Vote ค่ะ
comment80:สงสารมากๆ  อ่านแล้วต้องน้ำตาไหล   
คุณยายอายุมากขนาดนี้แล้วยังต้องหาเลี้ยงตัวเอง
ดูท่าคุณยายจะไม่ไหวอยู่แล้ว 
หวังว่าจะมีใครหรือหน่วยงานไหนสามารถช่วยเหลือให้คุณยายไม่ต้องขายของหาเลี้ยงตัวเองแบบนี้
เจ็บป่วยก็ไม่มีคนดูแลรักษา
comment81:มา login มาช่วย โหวตอีกเสียงครับ
comment82:
comment83:ส่งเรื่องไปให้มูลนิธิปวีณาหรือหน่วยงานอื่นๆจัดการโดยด่วน

ให้ยายเลิกขายเด็ดขาด ถึงเวลาพักผ่อนแล้ว

...
มูลนิธิปวีณาหงสกุลเพื่อเด็กและสตรี 
http://www.pavenafoundation.or.th/

กระทรวงการพัฒนาสังคมและความมั่นคงของมนุษย์ 
http://www.m-society.go.th/ewt_news.php?nid=769
comment84:vote ค่ะ  หน่วยงานที่เกี่ยวข้องช่วยดูแลคุณยายด้วยค่ะ
comment85:ความจริงบ้านผมอยู่ใกล้บ้านยายเลยครับ ไม่ได้เกี่ยวกับสวัสดิภาพ สวัสดิการใดๆในสังคมที่คอยช่วยเหลือ

เล่าเรื่องเดิม ให้คนที่ไม่รู้ฟังก่อน ก่อนจะไปโทษโน่นโทษนึ้ สมัยก่อนแกขายผลไม้เป็นรถเข็น ขายแถวตลาดราชวัตร 
มีหมาไทยตัวสีดำเป็นเพื่อน นอนอยู่ใต้รถเข็นยาย (ตัวนึ้ตายนานแล้ว) พอแก่ตัวมาแกเริ่มจะเข็นรถขายผลไม้ไม่ไหว 
เลยหันมาขายอย่างอื่น จนมาลงตัวที่ผัดไท
ญาติพี่น้องก็ห้ามยายขายแล้ว แต่ยายดื้อ ความจริงก็ถ้าปล่อยยายอยู่บ้านเฉยๆ ยายจะหงอยเหงา ซึมเศร้าแน่นอนครับ
เล่าฉบับย่อๆไปก่อน มีหลายเวป หลายข่าว เคยเอาข่าวยายไปลงไปหาอ่านดูกันนะครับ
comment85-1:ไม่ได้ว่าคุณยายนะคะ ขอออกตัวไว้ก่อน จะไปซื้อผัดไทยายเดือน พฤศจิกายนนี้ค่ะ
ไม่รู้ยายจะยังขายหรือเปล่า

แต่จาก คคห นี้ ว่ายายมีญาติพี่น้องอยูเหรอคะ เค้าห้ามยายขายผัดไทยเหรอ แต่ยายดื้อมาขายเองเหรอ
ยายมาขายเพราะญาติแค่ห้าม แต่ไม่ได้เงินใช้หรือเปล่าคะ ยายต้องมาขายเพราะต้องการหาเงิน

ทั้งหมดเป็นข้อสันนิฐานนะคะ
comment86:คนแบบไหนกันที่ทำร้ายคนแก่ได้ลงคอ T^T
comment87:คิดถึงแม่เลยเพราะเป็นคนแก่เหมือนกันแต่แม่ยังพยายามทำตัวแข็งแรงกลัวลูกหลานเป็นห่วง
คนแก่บ้านเราน่าสงสาร ยิ่งเดี่ยวนี้คนใจดำขึ้นเยอะ
comment88:น้ำตาไหลไม่รู้ตัว ผมอยู่ ตจว ขอให้มีคนมาช่วยยาย เร็วๆนะครับ
comment89:อ่านไปน้ำตารื้นไป โธ่ยาย หน่วยงานไหนมาช่วยทีเถอะ
comment90:ไม่มีลูกหลาน ไม่มีคนดูแล กรณีคุณยาย บ้านพักคนชราน่าจะเป็นตัวเลือกที่ดีกว่านะ
วันดีคืนดี คุณยายล้มไป ไม่มีใครรู้จะสะเทือนใจกว่านี้..
ที่บ้านพักน่าจะได้เจอเพื่อนๆ ทำกิจกรรมด้วยกัน น่าจะดี
แต่เราไม่รู้ว่าบ้านพักพวกนี้ต้องมีค่าใช้จ่ายรึป่าว ถ้าไม่มีลูกหลาน ใครจะจ่ายให้
มีหน่วยงานไหนดูแลได้บ้างรีป่าว
comment91:ดิฉันโทรไปแจ้งและส่งลิงค์ ไปให้ทางมูลนิธิปวีณา เรียบร้อยแล้วนะคะ ทางเจ้าหน้าที่จะเข้ามาดู และติดต่อแจ้งความคืบหน้าให้ทราบอีกครั้งคะ
comment91-1:ขอบคุณมากๆเลยค่ะ ดีใจมากเลย
comment91-2:ขอบคุณมากๆเลยค่ะ
comment91-3:ขอบคุณมากๆ ครับ
comment91-4:ขอบคุณมากจริงๆค่ะ
comment91-5:ขอบคุณมากเลยค่ะ ได้ความคืบหน้าอะไร รบกวนมาบอกต่อด้วยนะคะ เราอยากรู้ว่ายายเป็นไงบ้าง
comment91-6:ขอบคุณนะคะ
comment91-7:
comment91-8:รอติดตามข่าวค่ะ
comment92:น่าจะมีใครสักคนเป็นตัวตั้งตัวตีเรืองนี้ก่อน แล้วก็กระจายข่าวเผื่อพวกเราทำอะไรกันได้มั่ง  มีอะไรให้ช่วยก็หลังไมค์มาโลด ขอเป้นแนวร่วมด้วยคน
comment93:จำได้ว่าลูกหลานไม่ได้อยากให้ขาย  แต่คุณยายแกอยากขายไม่อยากอยู่เฉยๆ  ไม่กล้าเปิดลิงค์ที่มีข่าวถูกทำร้ายเลย แค่อ่านกระทู้นี้ก็น้ำตาซึมล่ะ  อาการคุณยายคล้ายๆอัลไซเมอร์ค่ะ  อยากให้แกอยู่บ้านพักคนชรา มีจนท.ดูแล  มีคนวัยใกล้เคียงกันให้ได้พูดได้คุย ดีกว่ามาขายของดึกๆแบบนี้ อันตรายมากเลย
comment94:ทางราชการคิดจะช่วยบ้างมั้ย กระทรวงอะไรนะ เกี่ยวกับสังคม เกี่ยวกับมนุษย์หน่ะ

ส่วนถ้าเป็นอัลไซเมอร์จริง การให้คุณยายอยู่นิ่งๆไม่ทำอะไร ยิ่งไม่เป็นผลดี ความจำจะถดถอยลงไปอย่างรวดเร็ว แล้วสุดท้ายจะช่วยตัวเองไม่ได้ จะยิ่งแย่นะ ควรให้แกผัดไทต่อไป แต่ให้อยู่ในพื้นที่ที่ดูแลกันได้จะดีกว่า
comment95:ที่อยากรู้คือ จากที่โดนตีหัวไป มันมีเลือดออกไปกดทับสมองรึเปล่า แกเลยหลงๆลืมๆ
แต่อายุขนาดแกนี่ ถ้ามีจริงจะทนรับการผ่าตัดได้มั้ยนี่
comment96:มีหน่วยงานไหนที่ช่วยเร่ืองนี้ได้บ้าง
comment97:แค่อ่านก็น้ำตาไหลแล้ว เห็นรูปอีกยิ่งเศร้า คุณยายน่าจะอยู่บ้านสบาย ๆ ได้แล้ว ไม่น่าจะต้องออกมาขายผัดไทอย่างนี้เลย

วอนผู้เกี่ยวข้องช่วยคุณยายด้วยครับ
comment98:เศร้ามาก
comment99:น่าเศร้ามากครับ ใครกันมันช่างทำร้ายคนแก่ได้ลงคอ

เคยอ่านเหมือนกันครับว่าคุณยายไม่อยากอยู่เฉยๆ 
ตามประสาคนแก่ที่เคยทำนู่นทำนี่น่ะครับ

แต่นี่ก็ถึงเวลาแล้วจริงๆ ที่คุณยายควรได้รับการดูแลรักษาอย่างจริงจังซะที
ขอให้มีหน่วยงานที่เข้ามาช่วยเหลือดูแลคุณยายอย่างจริงจังด้วยเถอะครับ
comment100:อ่านแล้วเครียดเลยยายแกอยู่ตรงส่วนไหนของราชวัตรครับ ขอพิกัดหน่อย
comment100-1:ตรงข้ามกรมสรรพสามิตครับ หน้าปากซอยมิตรอนันต์ครับ
มาจากไหนครับ ได้บอกทางถูก
comment101:ผมเองลงไปฝากคนแชร์ในเพจหนังของผมแล้วนะครับ

https://www.facebook.com/overhyp/posts/1545237242358870


วันสองวันนี้ถ้าเจอแกผมจะให้ตังแกสัก 500 จะน่าเกลียดไหม ผมไม่อยากให้แกทำผัดไทให้ทาน สงสารแก
comment101-1:สนับสนุนนะคะ แต่ทางที่ดีลองเลียบๆเคียงๆชวนแกคุยไปด้วยนะคะ เพราะสงสัยว่าให้เงินไว้เยอะๆ คุณยายจะเก็บอย่างไร จะปลอดภัยหรือเปล่า
comment101-2:กลัวให้เงินเยอะๆ กลัวยายแกจะโดนอีก
ยิ่งให้เงินเยอะยิ่งล่อตา ล่อโจร

ขนานแถวบ้านประกาศหมาหายพอให้รางวัลเงินเยอะ ยังบุกมาถึงบ้านเลย
comment102:เคยซื้อกับคุณยาย เมื่อเกือบยี่สิบปีที่แล้ว ตอนนั้นคุณยายก็แก่แล้วนะ จำได้ว่าเห็นแกแก่ก็เลยช่วยซื้อ สั่งผัดไทยสองห่อ คุณยายเสียงกระชับกระเฉงบอกว่า "ได้เล้ย" หลังจากนั้นยืนรอคุณยายผัดประมาณครึ่งชม ด้วยอัตตราสปีด 1/15 min

ตอนนี้ย้ายมาอยู่ ตจว แล้ว มาคิดดูแกต้องแก่มากๆเลย อายุยืนจริงๆ ยังไงใครผ่านไปผ่านมาก็ช่วยอุดหนุนแกหน่อยนะ
comment103:ไม่รู้จะช่วยยังไงมาช่วยดันกระทู้ ครับ
comment104:ใครจะระดมทุน หลังไมค์บอกเราด้วยนา เราอยากช่วยด้วยคน
comment104-1:ใช่ค่ะ อยากช่วยมากๆ TT
comment104-2:inbox หาเราด้วยนะคะ ไม่รุจะช่วยทางไหน ตอนนี้ช่วยแชร์ใน FB ถ้ามีใครเป็นตัวตั้งตัวตีและมีค่าใช้จ่าย inbox มาเลยนะ ช่วยกันคนละนิดละหน่อยก็ยังดีค่ะ
comment104-3:เราด้วยคนค่ะ
comment104-4:หลังไมค์ มาบอกผมด้วยคนนะครับ
พรุ่งนี้ผมว่าจะแวะไปกินผัดไทยคุณยาย
comment104-5:หลังไมค์หาเราด้วยคนนะคะ ตอนนี้ศึกษาเส้นทางไปอุดหนุนคุณยายอยู่ไม่เคยไปแถวนั้นเลยค่ะ (เราขับไปที่ใหม่ๆทีไรหลงประจำ --')
comment104-6:มีมากให้มาก มีน้องให้น้อยค่ะ แล้วแต่ใครประสงค์จะให้เท่าไหร่ อย่าลืมหลังไมล์บอกเราด้วยนะคะ
comment105:ควรส่งเรื่องคุณยาย ให้คุณยายไปบ้านพักคนชรานะคะ อย่างน้อยๆ จะได้มีคนดูแลแก ยายจะได้มีเพื่อน
อยู่ตัวคนเดียวแบบนี้ ไม่โดนเอาเปรียบ ก็จะโดนทำร้ายร่างกายแบบนี้ เราต้องส่งเรื่องยังไงบ้าง 

รบกวนเพื่อนอมยิ้มที่ทราบกระบวนการ ช่วยเหลือคุณยายหน่อยนะคะ ถือซะว่าทำบุญ
comment106:ผมยังติดตามข่าวคราวของคุณยายอยู่เรื่อยๆนะครับแต่ไม่เคยทราบมาก่อนเลยว่ามีเรื่องแบบนี้เกิดขึ้น อ่านครั้งแรกนึกว่าเป็นไปตามสังขาร
comment107:เดี๋ยวนี้สังคมไทยมันอะไรกันครับเนี่ย เดี๋ยวเด็ก เดี๋ยวคนแก่ ทำไม ทำไม ทำไม?
ทำได้ลงคอไปได้ยังไง ต่อให้จำเป็นแค่ไหน ปัญหามันก็เกิดจากตัวเรา ก่อนจะทำอะไรน่าจะมีสติกันบ้าง
เฮ้อออ เห็นแล้วท้อใจเลยจริงๆ แทบร้องไห้
comment108:ตอนนี้มันเลยจุดที่จะอุดหนุนแล้วครับ เพราะเห็นแล้วว่ายายแกทำผัดไทไม่ไหวแล้ว ควรหาทางช่วยเหลือให้แกได้อยู่สบายมากกว่า

เห็นภาพยายที่ จขกท ถ่ายมาแล้ว ผมเศร้ามากจริงๆนะ
comment109:ให้รายการเรื่องเล่าเช้านี้ ทางช่อง 3 ของคุณสรยุทธ์ เป็นตั
วกลางช่วยออกสื่อดีไหม  เห็นคุณสรยุทธ์เป็นต้วเชื่อมให้หลายคนแล้วค่ะ เผื่อหน่วยงานต่าง ๆจะได้ช่วยยาย  จริงๆ แล้วอายุขนาดยายไม่ต้องขายแล้ว เป็นวัยที่ดัองพักผ่อน
comment110:ตอนนี้เจ้าหน้าที่มูลนิธิปวีณา ต้องการข้อมูลเรื่องสถานที่ค่ะ ถ้าเป็นไปได้เจ้าหน้าที่ต้องการเบอร์ ของ จขกท เพื่อติดต่อสอบถามรายละเอียด ซึ่งตอนนี้ดิฉันหลังไมคฺไปหา จขกท แล้ว รอการตอบกลับ ท่านใดมีข้อมูลเพิ่มเติมรบกวนหลังไมค์แจ้งด้วยค่ะ เพื่อแจ้งให้ เจ้าหน้าที่เข้าไปช่วนเหลือโดยด่วนค่ะ
comment110-1:คุณยายคนนี้แกขายผัดไทยอยู่ตรงแถวราชวัตร หัวมุมปากซอยมิตรอนันต์ ตรงข้ามกรมสรรพสามิต ราชวัตร 


หาไม่ยากเลย ใกล้ๆ ชาบูนางใน ราชวัตร
comment110-2:ขอบคุณมากค่ะ ตอนนี้แจ้งทางเจ้าหน้าที่ละคะ ถ้ามีอะไรคืบหน้าจะแจ้งให้ทราบนะคะ
comment110-3:วันนี้ยายไม่ออกมาขายนะครับ ผมแวะไปดูมา กะจะเอาตังให้แก
comment110-4:ยายไม่ออกมาขายของ เป็นห่วงจังเลยค่ะ ไม่รู้ว่าเป็นไงบ้าง แกออกมาอย่างน้อยได้เห็นว่าแกเป็นยังไงบ้าง
comment111:กระทู้นี้ทำเราน้ำตาซึม
comment112:คนที่ทำร้ายยาย ไม่รู้จะสรรหาคำพูดไหนมาเปรียบเทียบเลย
comment113:เห็นภาพแล้วน้ำตาไหลเลยค่ะ
comment114:กด Vote ครับ
comment115:สงสารยาย จุกมาถึงลำคอ จะร้องไห้

ทำไมคนถึงใจร้ายรังแกคนแก่ได้ขนาดนี้

อยากช่วยเหลือยายเท่าที่ทำได้ อยากให้มีหน่วยงานไหนมารับเรื่องและดูแลคนชราแบบนี้  

จริงอยู่ที่คนแก่บางคนไม่ชอบนิ่งอยู่เฉย แต่อาการแบบนี้ ยายทำต่อไปคนเดียวไม่ได้แล้วล่ะ
comment116:มาช่วยดันกระทู้ สงสารคุณยาย 
ขอให้สิ่งดีๆ เกิดขึ้นกะคุณยาย
comment117:อยากช่วยด้วยคนค่ะ ทำอย่างไงได้บ้าง
เรายิ่งอยู่ไกลแม่มากๆด้วย มาอ่านเจอแบบนี้จุกที่คอเลย

ว่าแต่คุณยายแกจะยอมเลิกขายเหรอคะ 
คนแก่น่ะถ้าห้ามเขาทำอะไรที่เขาเคยทำ ส่วนใหญ่จะไม่ยอม
comment118:ให้เงินยายไปตอนนี้ โดยยังไม่มีการจัดการดูแล ก็เท่ากับล่อโจรเหมือนคราวที่แล้ว ทำบุญอาจกลายเป็นบาปให้แก
comment119:ท่านนายก ขอค่าไมค์ กับ ค่าห้องประชุม มาเลี้ยงดูยาย
ในปั้นปลายของชีวิตไหวไหมท่าน
comment120:เราอ่านแล้วเจ็บจี๊ดที่หัวใจยังไงไม่รู้
comment121:เราเคยไปซื้อยายเมื่อต้นปีค่ะ ยายแกก็เริ่มมีอาการกลงๆ ลืมๆ แล้วนะค่ะ (แต่อาจจะยังไม่เป็นขนาดที่เจ้าของกระทู้เล่า)

แหนสั่งผัดไท 3ห่อ บอกยายว่าเดี๋ยวมาเอานะ แล้วก็ไปซื้อน้ำที่เซเว่น พักนึง กลับมาเอา ยายยังไม่ได้เริ่มทำเลย ยายแกว่า ก็นั่งนึกอยู่ว่าจุดเตาทำไม 

นี่หล่ะ ความน่ารักของยาย^^

 ยายอาจจะหูตึงบ้าง ต้องรอนานหน่อย ต้องใจเย็นที่จะรอ
comment122:เราอยากช่วย ถ้ามีระดมทุน แจ้งกันบ้างนะ สงสารแกมากๆ
comment123:โทร ไป ให้หน่อยครับ แจ้งข้อมูล คุณมีรูปภาพฟ้องอยู่แล้ว
comment124:พอดีมาวันนี้ อยากช่วยอุดหนุน แต่ไม่เจอร้านคุณยายแล้วครับ

ไม่ทราบว่าร้านยายเค้าเปิดตรงบริเวณนี้รึเปล่าครับ

แล้วปิดร้านกี่โมงครับ

ขอบคุณครับ
comment124-1:ใช่ครับ
comment124-2:ไม่เจอก็แวะไปอีกนะคะ บ้านคุณยายอยู่ในซอยหรือเปล่านะ เดี๋ยววันนี้จะแวะไปบ้างค่ะ
comment125:โหวตช่องทางโทร 1300 อีกคนค่ะ ศูนย์ช่วยเหลือสังคมอะค่ะ http://www.osccthailand.go.th/Front/
เคสแบบนี้ต้องดูก่อนว่ามีญาติไหม ถ้าไม่มีจนท.เอาตัวมาช่วยได้เลย เขาจะส่งไปบ้านพักคนชราเอง แต่ถ้ามีญาติต้องให้ญาติไปแจ้งจนท.ว่าดูแลไม่ได้ จนท.เขาก็จะมารับไปค่ะ
comment126:อาการที่ จขกท. บอกมา
น่าจะเป็น อาการของโรคสมองเสื่อมค่ะ
เกิดขึ้นได้กับผู้สูงอายุ ที่แก่มากๆ มันจะเป็นตามระยะเวลาของมัน
หรือเป็นเพราะมีโรคประจำตัว เช่น สมองตีบ หลอดเลือดหัวใจ เบาหวาน ความดัน

ที่จริงยายไม่ควรมานั่งขายผัดไทยแบบนี้แล้วนะคะ
พูดถึงก็ปกติสำหรับคนสูงอายุ ที่ประมาณ 70 ปีขึ้นไป  
แล้วมีสมองเสื่อมร่วมด้วย อย่างยายเรา 90 กว่า ก็พูดไม่รู้เรื่องแล้ว คอตก
ส่วนพ่อเรา 70   มีโรคหลอดเลือดสมองและสมองเสื่อม ก็หลงๆลืมๆ แบบนี้เลย
แล้วยิ่งการทำผัดไทยต้องใส่เครื่องนุ้นนี่ ถือว่าเป็นอะไรที่ซับซ้อนของสมอง
สำหรับคนสมองเสื่อมมาก สมองจะกลับไปเหมือนเด็กอายุ 2 ขวบ ไม่แปลกใจเลยที่ยายแกทำผิด
อยากให้ยายเค้าได้พักผ่อนแล้วค่ะ  ขายผัดไทยเองคนเดียวมันหนักเกินไปมากๆๆเลยนะคะ  ><
comment127:อยากช่วยยายมากเลยค่ะ เล็กน้อยก็ยังดี จริงๆต้องหาคนมาดูแลยาย เพราะแก่ขนาดนี้ มีสิทธิ์โดนทำร้ายอีกสูงมาก
comment128:สงสารยายค่ะ เป็นอีกกำลังใจนะคะ ขอให้ยายได้รับการช่วยเหลือเร็วๆ
comment129:อ่านแล้วน้ำตาไหล สงสารคุณยาย วัยนี้แล้วควรได้พักอยู่บ้าน แล้วมีลูกหลานดูแล
เราอยู่ ตจว. คงไม่ได้ไปช่วยอุดหนุนคุณยาย ฝากเพื่อนๆคนไหนผ่านไป อุดหนุนคุณยายกันด้วยนะคะ
comment130:อัพเดตนะคะ ทางเจ้าหน้าที่มูลนิธิปวีณา แจ้งว่า ทราบชื่อคุณยายแล้วคะ คุณยายชื่อเต็งลั้ง อายุ81 ปีบ้านอยู่ซอยมิตรอนันต์ พรุ่งนี้ทางมูลนิธิจะประสานงานกับหน่วยงานที่เกี่ยวข้องเพื่อลงพื้นที่ช่วยเหลือคุณยายค่ะ พร้อมทั้งจะช่วยเน้นย้ำเรื่องการรักษาอาการปวดหัวของคุณยายให้ด้วยค่ะ ซึ่งกรมสวัสดิภาพคอยให้ความช่วยเหลือคุณยายในเรื่องของเบี้ยคนชรา แต่ทางมูลนิธิฯจะเน้นย้ำเพิ่มเติมให้ในการเข้าไปดูแลเรื่องการรักษาพยาบาลคุณยายค่ะ ถ้ามีอะไรอัพเดตเพิ่มเติมจากเจ้าหน้าที่จะมาให้ทราบค่ะ
comment130-1:ขอบคุณมากๆจริงๆค่ะ
comment130-2:โห อายุตั้ง81แล้ว
คุณยายน่าจะได้พักผ่อน นั่งเก้าอี้โยก มีแมวนอนที่ข้างๆตัวได้ละนะ
ลูกหลาน หากว่ามีภาระ ดูแลยายไม่ไหว
ก็น่าจะไปบ้านพักคนชราหน่อยก็ยังดีนะ
(หรือว่าบ้านพักคนชราไม่ได้ฟรี?)
comment130-3:โห! อายุ 81 ปี และชื่อเป็นมงคลมากครับ ชื่อเดียวกับโคมไฟของจีนเลย
comment130-4:ฟังแล้วสบายใจ ขึ้นมาโขเลยค่ะ ยังคงรอฟังอัพเดทอยู่นะคะ ขอบคุณมากๆ เลยค่ะ อุตส่าเป็นธุระจัดการ
comment130-5:ขอบคุณมากจริงๆค่ะ ที่ช่วยเป็นธุระ ช่วยเหลือ จะรอฟังความคืบหน้านะคะ

ปล. เราเคยไปทานข้าวแต่ไม่เคยจะเจอเลยค่ะ
comment130-6:ขอบคุณที่แจ้งความคืบหน้านะคะ
comment131:น้ำตาไหลครับ

เป็นกำลังใจให้เพื่อนๆ ช่วยประสานงานให้ประสบผลความสำเร็จ
ด้วยน่ะครับ

ถ้าพอจะช่วยเหลือทางไหนได้บ้าง อย่าลืมมาประกาศให้ทรายด้วยน่ะครับ
ขอบคุณครับ
comment132:อย่างน้อยตอนนี้ก็มีมูลนิธิรับทราบข่าวและก็จะลงพื้นที่ไปหาคุณยายแล้ว หวังว่าชีวิตและสุขภาพของคุณยายจะดีขึ้นไวๆนะค่ะ
comment133:ผมใช้ล๊อคอินเเฟนครับ  ผมอ่านข้างต้นเเล้ว บ้างผมอยู่เเถวราชวัตร  ยายเเกผัดมาเนิ่นนานเเล้วครับ จนลูกหลาน ออกไปมีครอบครัวกันหมดเเล้ว เเต่เเกเองที่ยันว่าจะไม่ย้ายไปไหนครับ  ส่วนฐานะของเเกก้ออยู่ในฐานะ ค่อนข้างดี  จนที่ตัวคุณนึกไม่ถึงกันเลยเเหละ   ส่วนที่ บอกว่าเเกหลงลืมหน่ะ  ในเมื่อเเกผัดมาตั้งเเต่เป็นสาว จน อายุ ปูนนี้ ก้อคงเป็นเรื่องธรรมดา เพราะเเกไม่ยอมที่จะเลิก อาชีพนี้  รักเลยเเหละ  เอาอย่างนี้ละกัน ในฐานะที่ผมเองก้อเคยกินผัดไท ของเเก ผมก้ออยากจะบอกว่า ต้องอดทนรอหน่อยเพราะมันเป็นเตาถ่าน เเละพวกเราลูกค้าก้อคอยช่วยเตือนบอกเเกหน่อยละกัน ในเมื่อเเกยืนยันจะทำสิ่งที่เเกรัก
comment133-1:คุณคะ ถ้ายายมีลูกหลาน มีฐานะดีจริง เราก็จะดีใจมากๆ 
อย่างไรก็ตาม เราคิดว่า ในเคสแบบนี้สังคมไม่ควรเพิกเฉย 
ถามแล้วยายอยู่ได้ก็ค่อยปล่อยค่ะ
comment133-2:น้ำตากำลังจะร่วง อ่านเจอ คห นี้ ยิ้มเลย
comment133-3:ยืนยันว่าฐานะแก่ค่อนดี ลูกหลานทำงานองค์กรใหญ่โตหมด แต่ที่แกไม่เลิกทำ เพราะแกผัดมานาน และดีกว่าปล่อยให้แกเหงาอยู่บ้านครับ
comment133-4:ลูกหลาน ทำงานดี ฐานะดี ในเมื่อคุณยายไม่ยอมเลิกขาย  น่าจะจ้างคนมาคอยดูแล คอยช่วยนะ
ไม่น่าปล่อยให้ มาทำแบบนี้  ใจรัก แต่สุขภาพก็สำคัญค่ะ
comment133-5:แต่ทำไมไม่มีลูกหลานออกมาช่วยเลย น่าจะเป็นห่วงแกบ้างนะคะ อย่างน้อยก็ออกมาดูแกเป็นระยะบ้าง
comment133-6:ยิ่งเจอเมนท์อันนี้แล้วโมโหเลยค่ะ 

แม่ดิชั้นก็ดื้อมาก 84 แล้ว แต่ยังไงก็ได้คนประกบตลอดเวลา 
แรกๆจะโดนวีน ต่อว่า จนด่าทอ ต้องทนค่ะ 
คนที่ไม่ทนก็ออกไป หาคนใหม่มา 
เวียนเปลี่ยนไปมา 5 คน ลงตัวคนที่มีปัญหากับแกน้อยที่สุด 
ยังไงแกก็จะรับรู้รับฟัง แล้วก็ปรับตัวอยู่ดีค่ะ
แล้วก็ได้คนที่ใจรักงานพวกนี้จริงๆ ใช้เวลาเป็นปีค่ะ 

แต่มันย่อมดีกว่าปล่อยให้แกเป็นแบบนี้ 
ถึงใจแกรักจะทำก็ตาม แต่ทำไมลูกหลานไม่ป้องกันภัยให้คุณยายคะ ?????
comment133-7:ทำไมปล่อยให้ยายโดนตีหัว หม่เข้าใจค่ะ
comment133-8:ที่จริงแล้ว ไม่มีใครตีหัวยายหรอกครับ  คนแถวนี้รู้กันดี
comment134:ติดต่อรุ่นพี่ที่ทำงานอยู่มูลนิธิกระจกเงามาครับ พี่เขาบอกว่าทางโครงการผู้ป่วยข้างถนนกำลังติดตามเคสนี้อยู่ครับ ถ้าเกิดว่ามีอะไรคืบหน้าเดียวพี่เขาจะแจ้งอีกทีครับ
comment135:อยากรู้ว่าทำไมวันนี้คุณยายไม่มาเปิดร้าน กลัวว่าแกจะเป็นอะไรไป

ขออย่าให้มีอะไรไม่ดีเกิดขึ้นกับแกเลยครับ 

ตามที่คุณ สมาชิกหมายเลข 1353926 บอกว่าพรุ่งนี้จะมีหน่วยงานเข้าไปลงพื้นที่ ผมก็ขอให้ได้รับข่าวดีว่าแกยังอยู่ดีไม่ได้เป็นอะไรไปนะครับ จะติดตามเรื่อยๆครับ
comment135-1:ยายไม่ได้มาทุกวันหรอกค่ะ
comment135-2:อ๋อ คิดว่ายายมาขายทุกวันครับ   ขอบคุณครับ
comment135-3:คุณยายปิดร้านกี่โมงหรอครับ พรุ่งนี้ว่าจะเข้าไปอุดหนุนคุณยายครับ
comment135-4:เคยเห็นมีคนบอกว่าเปิดประมาณ 1 ทุ่มถึง 2 ยามครับ

เป็นบทสนทนาจากปากของคุณยายเองครับ
comment135-5:ขอบคุณ คุณสูงเม่น...อ่ะดิ  มากครับ
comment136:อายุขนาดนี้ควรหยุดแล้วพักและได้รับการดูแลแล้วครับ 
แจ้งด่วนๆเลย
comment137:แอน เคยคิดหลายครั้งคะ ว่าแอนอยากเอายายแกไปไว้บอกพักคนชรา แต่ไม่แน่ใจว่าแกจายอมไปไหม คายสนใจไปช่วยแอนคุยกะยายแก หรือสนใจช่วยแก ติดต่อแอนมาได้นะคะ Id line : annjulapitphat หลายๆ คนเผื่อจาช่วยอะไรแกได้ เพราะต้องนี้แกเช่าห้องอยู่คนเดียวคะ น้องสาวแกไม่มานานแล้ว
comment138:อย่ามัวแต่สงสารคุณยายจนลืมดูแลคนแก่ที่บ้านกันด้วยนะครับ
comment139:อ่านแล้วเศร้า ... ความไม่เท่าเทียมในสังคม

ช่วยแชร์ต่อๆกันนะครับ
comment140:หาศูนย์กลางหรือมูลนิธิอะไรก็ได้เป็นตัวแทนรวบรวมเงินไปช่วยคุณยายกันเถอะ หรือให้ยายไปอยู่บ้านพักคนชราก็ได้ อายุเท่านี้แล้วอยู่คนเดียวไม่ไหวหรอกครับ
comment141:เศร้าจัง
comment142:เพจประกาศออกมา ณ เวลา 00.08น. 11/09/2557
comment143:โหวตค่ะ
comment144:เราจำได้ว่า เราเคยดูรายการตลาดสดสนามเป้านะคะ
จำได้ว่า ยายแกจะมีหลานสาวมาช่วยผัดช่วยขายด้วย
เพียงแต่บางวันอาจจะไม่ได้มาช่วย 

วันนี้ก็เห็นยายแก่ๆ คนนึง เข็นรถเข็นขายข้าวต้มมัด หนมเทียนอยู่ตรงแถวรพ.ศิริราช 

สังคมไทย คนชราที่ต้องดิ้นรนคงมีมากขึ้น 
และก็ไม่แน่สักวันเราอาจจะเป็นแบบคนแก่เหล่านี้ก็ได้ 


อ่านบรรทัดสุดท้ายแล้ว ปรี๊ดค่ะ ไอ่พวกชั่วทำร้ายคนแก่ ขอให้มันไม่ได้ตายดี 
เราไม่ได้แช่งแรงไปใช่มั๊ย ลองติดต่อกลับไปรายการตลาดสดสนามเป้าดูดีมั๊ยคะ 

เผื่อเค้าอาจจะช่วยได้ เพราะอย่างน้อยๆ เค้าก็เป็นสื่อ 



ปล.เราจำกระทู้คุณได้ค่ะ
comment144-1:ข้าวต้มมัดของยายที่ขายแถวรพ.ศิริราช อร่อยนะคะ
ตอนแรกซื้อเพราะ แอบสงสารแก ว่าแกแก่แล้ว
แต่กินแล้วอร่อย ตอนหลังเคยเจอและได้ซื้อกินอีก
แต่ครั้งนี้ ซื้อเพราะอยากกินของอร่อยๆ ที่ยายขาย
comment145:ขอให้มีคนเข้าไปช่วยเหลือคุณยายเร็วๆนะคะ
comment146:ผู้ใหญ่ช่วยเหลือคุณยายด้วยนะคะ 
หนูเป็นเด็กคนนึงไม่รู้จะทำยังไงดี 

เห็นคุณยายแล้วนึกถึงคุณยายตัวเอง 
คุณยายหนูอายุ84 คุยกับหนูปกติ สั่งสอน คุยเล่น ให้กำลังใจ เป็นคุณยายที่แกร่งและเก่งมาก
เข้าปี57 ไม่ค่อยได้เจอคุณยายเพราะมาเรียนตจว ไปหานานๆครั้ง
อยู่ๆคุณยายก็ป่วยหนัก ต้องเข้ารพ ก็ไปเยี่ยม 
ไม่ได้เตรียมใจ นึกว่าคุณยายป่วยโรคคนแก่เหมือนครั้งก่อนๆ
แต่ไม่ใช่แล้ว ไปเยี่ยมคุณยายครั้งนี้ คุณยายจำใครไม่ได้เลย ไม่ว่าจะลูกหรือหลาน
พูดคุยอะไรก็ไม่รู้เรื่องเลย เวลาคุณหมอ พยาบาล หรือคนดูแลมาเช็ดตัว เปลี่ยนแพมเพิร์ส 
ก็ร้องให้คนช่วย โวยวายเสียงดัง เรียกหาใครก็ไม่รู้
คือเห็นตอนนั้นแล้วทั้งอยากร้องไห้ ทั้งอึ้งและงง 
ไม่เข้าใจว่าเกิดอะไรขึ้นกับคุณยายที่เคยเป็นผู้หญิงแกร่ง ที่สำหรับลูกป็นแม่ที่เข้มแข็ง และสำหรับหลานๆเป็นคุณยายที่เก่งและใจดีกับหลานๆเสมอ

ยังไงช่วยคุณยายคนนี้ด้วยนะคะ 
อย่างน้อยให้คุณยายได้อยู่ในสถานที่ที่ปลอดภัยและมีคนพูดคุยเป็นเพื่อน

ขอบคุณผู้ใหญ่ใจดีทั้งหลายไว้ล่วงหน้าด้วยนะคะ
comment146-1:เหมือนคุณยายผมเลยครับ อายุ 93 แล้ว นานๆทีผมถึงจะได้กลับต่างจังหวัดไปเยี่ยม ครั้งล่าสุดพาว่าที่หลานสะใภ้ไปหาครั้งแรก ยายผมชอบถามผมแบบติดตลกมาตั้งแต่เด็กๆว่า "โตขึ้นจะเอาผัวหรือเอาเมีย"  ถามแล้วก็หัวเราะแบบสะใจมาก ผมมีแต่ลูกพี่ลูกน้องเป็นผู้หญิง ยายก็เลี้ยงรวมกันมา และคิดว่าผมคงเป็นกระเทยแน่ๆ พี่น้องผู้หญิงเล่นอะไรก็เล่นกับเค้า ยายเลยชอบพูดหยอก หยอกกันจนผมโตกับประโยคนี้ ทุกครั้งผมก็จะตอบยายแบบกวนๆไปว่า "อย่าพึ่งตายเร็วละกัน เดี๋ยวไม่รู้ว่าหลานจะได้ผัวหรือเมีย" ตอบแบบนี้ แกก็หัวเราะชอบใจมาก พอพาว่าที่หลานสะใภ้ไปหา ยายจำผมไม่ได้แล้วครับ ปกติเจอหน้าแกจะดีใจวี๊ดว้าย กอดหอมผม ครั้งนี้ยายมองหน้าผมอยู่นาน ไม่ทัก และหันไปถามน้องผมว่าผมเป็นใคร มาทำไม ใจผมเสียไปอยู่ตาตุ่มเลย แฟนผมนี้อึ้งไปเลย เพราะไปโม้ให้แฟนฟังว่ายายผมตลก น่ารัก กว่าจะจำผมได้ก็ปาไปชั่วโมงกว่า อยู่ๆก็จำได้เอง หัวเราะคิกคัก ดีใจว่าหลานมาหา เห็นหลานสะใภ้ รู้ว่าผมเอาเมียเป็นผู้หญิง ก็ยิ่งหัวเราะน้ำหูน้ำตาไหล ชอบใจมาก ดึงแฟนผมไปกอด ไปหอม จับหน้าจับตา ...พร้อมกับถามว่า "จะแต่งเมื่อไหร่ อยากได้เหลนมาอุ้มแล้ว" คงถามคำถามใหม่ไปอีกนาน และหวังว่าผมจะมีเหลนให้อุ้มก่อนจะสายไป
comment147:ขอให้คุณยายได้รับการช่วยเหลือจากหน่วยงานที่เกี่ยวข้องให้เร็วที่สุด หรือ ออกรายการข่าวหลายๆช่องยิ่งดี สังคมเราทุกวันนี้น่ากลัวมาก ทุกคนก็คอยสอดส่องระวังพวกผู้ร้ายอยู่แล้ว แต่บางทีอาจเป็นช่วงสุญญากาศ ซึ่งคนร้ายใช้โอกาสทำร้ายคนไม่มีทางสู้ได้ วอนหน่วยงานที่เกี่ยวข้อช่วยแก้ไขเรื่องนี้ด้วยค่ะ
comment148:สงสารคุณยายจังค่ะ เห็นแบบนี้แล้วน้ำตาไหล 
คิดถึงยายตัวเอง อยากกอด อยากคุยด้วยก็ไม่ได้เพราะคุณยายไม่อยู่แล้ว 
อยากให้ลูกหลานคุณยายออกมาดูแล ก่อนที่จะไม่มีโอกาส นะคะ
comment149:ขอให้มีหน่อยงานของรัฐมาช่วยเร็วนะคะ เป็นห่วงสุขภาพคุณยาย เราก็เคยเจอแบบนี้ตอนเด็ก และอยากให้ไม่มีเหตุการณ์แบบนี้อีกแล้ว

ตอนเราเด็กๆ มียายแกขายกุ๋ยช่ายอยู่ที่หน้า ร.ร. อนุบาล ที่แปดริ้ว เราซื้อแกตั้งแต่ประถมจนถึงเรียนมัธยม 
แกชอบเล่าให้ฟังว่าลูกแกทำงานดีๆทุกคนเลย  แต่เราก็เลยถามแก ว่าแล้วแกมาขายทำไม น่าจะอยู่บ้านเฉยๆ
แกบอกแก เหงา เลยมาขายของ บางวันแกเอาหลานแกมาด้วย 
รถเข็นแกที่เป็นแบบสามล้อ ลมก็ไม่มียางแบนมาก เข็นหลานมาอีก
คือแบบว่า ลูกควรดูแลแกบ้างนะ เห็นแล้วเศร้ามาก คือตอนนั้นแกน่าจะ70-80ได้
พอเรียนมหาลัย แวะไปดูแกก็ไม่อยู่แล้ว ไม่รู้เป็นไงบ้าง
comment150:สงสารคุณยาย
comment151:สุดท้ายแล้วเราก็ยังต้องเพิ่งตัวเราเอง อย่างคุณยายก็คงต้องทำมาหากินเลี้ยงปากท้องตัวเองต่อไป ขนาดอยู่ในกระแสมาหลายครั้งแล้ว ยังไม่มีหน่วยงานจากภาครัฐเข้ามาดูแลเลย แล้วคนอื่นๆที่มีชีวิตย่ำแย่กว่า แล้วก็ไม่มีสื่อเป็นกระบอกเสียงหนักกว่านี้หลายเท่าตัวมากครับ
comment152:เราเห็นด้วยกับคุณชินจังไม่กินหัวหอม
ว่าคุณยายดังเป็นข่าวตั้งนานแล้ว ถ้าหน่วยงานรัฐใส่ใจจริงๆเขาต้องลงมาตรวจสอบเรื่องของยายตั้งแต่แรกแล้ว

ไม่ใช่ว่ามีคนพูดถึงขึ้นมาก็รีบแจ้นมาเอาหน้าแล้วสุดท้ายก็เหมือนเดิม
comment153:VOTE
comment154:แต่ก่อนเราไปกินทุกวันน่ะ เมื่อก่อนยายจะมีเพื่อนอีก1คน แล้วตอนนี้ลูกสาวเค้ารับไปแล้ว ซึ่งยายก็ขายคนเดียวตลอด (ยายมีหลานน่ะ ยายเล่าให้ฟังพอเลี้ยงโตแล้วก็แยกไป ยายบอกว่าเคยนั่งแทกซี่ไปหาแถวเมืองทองก็หาไม่เจอเพราะหลานไม่บอกว่าอยู่ส่วนไหนบอกแค่ว่าอยู่เมืองทอง)เวลาเราไปกินก็นั่งกินที่ร้านละ จานชามช้อนซ้อมก็ไม่สมประกอบเท่าไร กินไปยายก็ชอบเล่าเรื่องต่างๆให้ฟังน่ะ พักหลังมานานๆไปกินที ยายผัดๆอยู่ก็นั่งหลับหลงๆแล้ว บ้างทีบ้านยายวัยรุ่นก้ชอบเข้ามาขโมยของ(ยายแกเล่าให้ฟัง)
ปล.บ้านเราอยู่ไม่ไกลเท่าไรเลยมีโอกาสไปกินแถบทุกคืนค่ะ
comment155:เป็นกำลังใจให้คุณยายนะคะ คุณยายไม่มีลูกหลานคอยดูแลใช่ไหมคะ

อยากให้หน่วยงานเข้ามาช่วยเหลือ หรือ ระดมกองทุนอย่างไรก็รบกวนกระจายข่าวด้วยนะคะ
comment156:ลูกหลานแกไปไหนหมดเนี่ย  สงสารคุณยายจังค่ะ
comment157:เมื่อก่อนไปๆมาๆเเถวราชวัตรบ่อย เเต่ไม่เคยเจอคุณยายเลย อ่านเเล้วสงสารคุณยายมากๆเลยค่ะ จี้ดในหัวใจมากเลย สงสาร  TT
comment158:ปัญหาคือรัฐบาลไม่ได้ให้ความช่วยเหลือผู้ที่ไม่สามารถทำงานได้อย่างจริงจัง

เงินช่วยเหลือผู้สูงอายุ คนป่วย คนพิการ ควรให้ความช่วยเหลือได้มากกว่านี้

และปัญหาอีกอย่างก็คนที่ออกมาต่อต้านเงินส่วนนี้ที่รัฐจะให้  เห็นแย้งว่า

เปล่าประโยชน์ ( สักวันเดี๋ยวพวกมันแ่ตัวแบบนี้จะรู้สึก ) 

ดูอย่างประเทศที่เจริญ เค้าอุ้มชูสงเคราะห์และมีเงินสวัสดิการช่วยเหลือท่านเหล่านี้อย่างดี

ประเทศไทย คนชราได้เบี้ยเดือนละ 500 , 1,000 บาท ต่อเดือน เขากินอยู่อย่างไรจะพอ

หากเขาเหล่านั้นอยู่คนเดียวลูกหลานไม่มี  รัฐบาลไม่เห็คค่า ความสำคัญที่เขาเหล่านี้นั้น

เมื่อก่อนก็ทำรายได้ จ่ายภาษีให้ประเทศมาก่อน  ถึงเวลาแล้วหรือยังที่ควรจะเรียกร้อง

ในเรื่องการเข้ามาดูแลช่วยเหลือให้เป็นไปได้อย่างแท้จริง
comment158-1:สส.มีบำนาญนิครับ เยอะเสียด้วย
comment158-2:เห็นด้วยครับ บางคนคิดว่าเงินตั้ง 500 ตั้ง 1000 นึงก็พอแล้ว ลูกหลานมีก็ช่วยๆ เลี้ยงดูกันไปสิ ได้เงินมาใช้ฟรีๆ อีกต่างหาก 

แต่ไม่เคยมองในมุมอื่นเลย หากผู้สูงอายุที่เขาต้องใช้ชีวิตอยู่คนเดียว ลำพังเงินแค่ 500 หรือ 1000 นึงนั้นเพียงพอสำหรับการดำรงชีวิตในปัจจุบันนี้หรือไม่ หน่วยงานหรือองค์กรที่เกี่ยวข้องควรที่จะเริ่มพิจารณากันอย่างจริงจังมากกว่านี้
comment158-3:ล็อกอินมาโหวตความเห็นนี้เลยค่ะ
comment159:ลงชื่อรอติดตามความคืบหน้า สงสารยายมากๆ
comment160:ล่าสุดจาก FB มูลนิธิกระจกเงารับเรื่องว่าจะทำการลงพื้นที่ตรวจสอบข้อมูลแล้วค่ะ
https://www.facebook.com/mirrorf
comment161:รอฟังข่าวว่ามูลนิธิกระจกเงา กับคุณปวีณา จะจัดการเรื่องนี้อย่างไรค่ะ
comment162:จริงๆ แล้ว ปัญหาแบบนี้จะไม่เกิดขึ้นเลย แค่รู้จักคำ ว่า เก็บออม ของขอบคุณคุณยาย นะครับ ที่ค่อยเตือนสติ ผม ให้รู้จัก การเก็บเงิน ออมเงิน เพื่อไว้ใช้ ในยามแก่เฒ่า เพราะผม เป็นคนที่ไม่สามารถมีครอบครัวได้ ไม่มีลูก แก่ไป ต้องอยู่คนเดี๋ยวแน่ๆ พี่น้องหรือ ญาติ เราไม่ต้องไปหวังอะไรมากครับ เค้าก็มีภาระของเค้า  ตอนมีแรง ควร ทำงาน งานหาเงิน และเก็บออม  ไม่เทียวมากเกินไป จะได้ไม่เป็นแบบคุณยาคนนี้.... ขอบคุณครับที่เตือนสติ..ผม
comment163:ขอให้คนที่รังแกยาย ได้รับกรรมเร็วนะค่ะ เลวจริงๆ
comment164:สงสารคุนยายย
comment165:แก่ปูนนี้ ยายยกกะทะไหวหรอ
แม่ผมอายุ 50 กว่าๆ ยังเลิกขายแล้วเลย ยกกะทะไม่ไหว
comment166:555555 ขอโทษน่ะสืบดูน่ะ ผมว่ายายเค้าอ่ะน่าจะมีกินเหลือเฝื่อเลยล่ะ ถึงขั้นรวยกว่าหลายๆคนที่เมัน ตัวเลขหน้าจะเกิน7หลักsureบ้านอยู่หัวมุมในฃอยนั้น แต่คนแก่เค้าชอบที่จะทำโน่นทำนั้นอ่ะครับ ย่าเมืยผม103ปี ยังเก็บผักนั่งยองๆ
comment167:ช่วงนี้ไม่ค่อยขายนะ นั่งรถผ่านไป 2-3 ครั้ง ไม่เห็นยายขาย ไม่แน่ใจว่า ฝนตกหรือว่ายายป่วย
comment168:พิกัด คุณยาย ผมพอ รู้ และ  ตอนนี้ใครช่วยลง ข้อมูล คนที่ตี หัว คุณยาย ได้ไหม คับ อยาก ประนาม มันเหลือเกิน
comment169:จากข้อมูลที่อ่านมากถึงตอนนี้ต้องแยกประเด็นให้ออกเป็นสองกรณี

กรณีที่ 1
ตามที่หลายท่านบอกว่า บ้านแกไม่ได้จน มีฐานะ แต่อยากมาขายเท่านั้นเอง
ถ้าเป็นกรณีนี้ไม่มีเรื่องดราม่าเข้ามาเกี่ยวข้องเรื่องเงินทอง ส่วนเรื่องคนดูแลไม่แน่ใจว่ามีคนอยู่ด้วยหรือปล่าว
ทางแก้ก็คือ ลูกหลานต้อง "ห้าม" แกออกมาขายอีก ไม่คุ้มด้วยประการทั้งปวง ต้องมีคนคอยดูแลหากแกไม่ยอมย้ายไปอยู่กับลูกหลาน เพราะสมองเริ่มเสื่อมแล้ว ทั้งต้องพาไปหาหมอด้วย (ก็ไม่แน่ใจว่าลูกหลานแกอาจพาไปแล้วหรือปล่าว)

กรณีที่ 2
ยายแกไม่มีตังค์ ไม่มีลูกหลานคอยดูแล ต้องเลี้ยงดูตัวเอง 
กรณีนี้เข้าข่ายดราม่าเต็มๆ สมควรให้มูลนิธิเข้าไปดูแลด้านต่างๆ อาจจะให้ไปอยู่บ้านพักคนชรา ฯลฯ คือไม่ให้แกอยุ่คนเดียว ส่วนเรื่องเงินทองไม่สมควรให้แกโดยตรง เดี๋ยวจะเป็นปัญหาอีก
comment169-1:เห็นด้วยคับ แต่ถ้าเป็นกรณีที่ 1 แนะนำด้วยว่าให้ลูกหลานหากิจกรรมหรืองานเล็กๆ น้อยๆ ให้ยายแกทำด้วย แกจะได้ไม่เหงาคับ เพราะคนแก่ต้องการแรงจูงใจในการใช้ชีวิตเหมือนกันคับ
comment169-2:^
ถูกต้องค่ะ ใช่เลย ต้องมีอะไรเล็กๆ น้อยๆ ให้แกทำด้วยเนอะ ^^ ไม่งั้นคนแก่จะเฉาไปกันใหญ่
comment170:เป็นกระทู้ที่หดหู่มาก อ่านแล้วมีแต่ความเศร้า อยากให้มีองค์กรดูแลผู้สูงวัยมาอุ้มแก่ไปพักผ่อนช่วงปลายชีวิต
จริงๆ  ยิ่งเห็นคุณยายออกมาดิ้นรนสู้ชีวิตแบบนี้ ยิ่งน้ำตาไหล  ปูนนี้แล้ว พักผ่อนเถิดครับ....
comment171:สงสารคุณยายTT_TT
comment172:หง่ะ เราออกไซต์งาน กรมสรรพสามิตทุกวัน แต่เลิกงานเร็ว เลยไม่เคยรุ้เลยทุกวันนนี้ยายยังขายอยู่ป่าว
comment173:เศร้า กับ สังคมไทย ปัจจุบันนี้ นับวันจิตใจมนุษย์เริ่มแย่ลง อ่านแล้วน้ำตาคลอ จะไหล
comment174:อัพเดตล่าสุดวันนี้นะคะ ทางเจ้าหน้าที่มูลนิธิปวีณา แจ้งมาว่า ทางเขตดุสิตได้มีการเข้าไปดูแลและตรวจเยี่ยมคุณยายเป็นระยะอยู่แล้วค่ะ แต่ในวันที่ 15 นี้ ทางเขตดุสิตจะเข้าไปดูอาการป่วยของคุณยายให้ค่ะ และจะแจ้งให้ผู้นำชุมชนคอยช่วยเหลือและดูแลคุณยายค่ะ ถ้ามีอะไรคืบหน้าเพิ่มเติมจะมาแจ้งให้ทราบอีกนะคะ
comment175:อยากให้คุณยายพักผ่อนบ้างนะคะ ยายแก่แล้ว ใครก็ได้ช่วยยายที สงสารยาย ถ้าเป็นแม่เราเราจะทำยังไง
comment176:ไปช่วยแกอุดหนุนมันก็ดีแต่มันเหมือนแก้ปัญหาปลายเหตุ เรื่องลูกหลานมารับลืมไปได้เลยถ้าเค้าจะมารับเค้าคงรับนานแล้วละ
คงต้องพึ่งพวกสถาณสงเคราะห์นะแหละ ไม่งั้นใครช่วยถามบัญชีเงินฝากแกแล้วให้ช่วยกันบริจากมันก็ดีนะ แกแก่เกินไปแล้วนะ


ไม่ก็ที่นี้ บ้านพักคนชราหญิง ปากเกร็ด อันนี้อยู่ฟรีแต่ก็อยู่แบบตามมีตามเกิดนะ
นานๆจะมีคนช่วยบริจาคที ถ้ามีการโฆษณาบ่อยๆอาจจะมีคนเข้าไปเยอะขึ้นกว่านี้
https://www.facebook.com/pages/%E0%B8%9A%E0%B9%89%E0%B8%B2%E0%B8%99%E0%B8%9E%E0%B8%B1%E0%B8%81%E0%B8%84%E0%B8%99%E0%B8%8A%E0%B8%A3%E0%B8%B2%E0%B8%AB%E0%B8%8D%E0%B8%B4%E0%B8%87-%E0%B8%9B%E0%B8%B2%E0%B8%81%E0%B9%80%E0%B8%81%E0%B8%A3%E0%B9%87%E0%B8%94/140914755977383
ค้นเจอจาก
http://www.bloggang.com/viewdiary.php?id=app-punch&group=1

อันนี้ของผู้ชาย
https://www.facebook.com/charabangken
comment177:วันเสาขายไหมครับ
comment178:บอกไปยังคุณบิณฑ์ ดีมั้ยคะ เค้าจะช่วยได้มั้ยคะ
comment179:เคยดูรายการ ตลาดสดสนามเป้า นานมาแล้ว
อยู่ไกล ไม่ได้ไปอุดหนุน พออ่านทู้นี้ ยังคิดเลยว่า เอ ผู้เกี่ยวข้องไปไหนหมดน้า ตำรวจ ก็น่าจะเห็น
หรือคนย่านนั้น แต่ก็นะทุกคนคงไม่ได้ใส่ใจเท่าไหร่

อ่านแล้วก็สงสารอ่ะ น้ำตาซึม เราว่าคุณยาย น่าจะเป็นอัลไซเมอร์หรือเปล่า ลองไปให้คุณหมอตรวจดูคงรู้
พออ่านมาถึง คห.91 โล่งใจและสบายใจไปเยอะเลย ที่บอกว่าได้โทรไปทางมูลนิะิแล้ว ิย่างน้อยก็มีคนรับรู้ ช่วยเหลือยาย 
อีกไม่นานทาง จนท คงจะมาพอคุฯยายไปรักษาตัว ขอให้แข็งแรง อายุยืนนานนะคะ

ส่วน จขกท ที่เอาเรื่องนี้มาแชร์ ก็ขอให้ผลบุญหนุนส่งให้คุณและครอบครัวค่ะ 
คุณมีน้ำใจมาก คนมีน้ำใจยังมีในสังคมนี้
comment180:ถ้ามีโอกาสและเวลาว่างจะไปอุดหนุน ยาย นะครับ ^^
comment181:สงสารยาย ถ้าบ้านอยู่แถวนั่นเราจะไปอุดหนุนประจำ
comment182:คือสงสัยค่ะ เห็นมีบาง คคห. บอกว่า บ้านคุณยายมีฐานะ ลูกหลายทำงานองค์การใหญ่โต ที่ให้ทำเพราะยายชอบ

คือ ถ้ามีฐานะขนาดนั้น ทำไมปล่อยให้ยายมาขายของยันตี 1 โอเค ยายอาจจะชอบทำงาน แต่ปล่อยให้ออกมาโดยไม่มีใครดูแลเลยเนี่ยนะคะ
แบบถ้ามีใครมาทำร้ายยายอีก หรือ เดินๆ อยู่ยายหกล้มลุกไม่ได้ทำไง ยายหลงลืมขนาดนี้ ไม่กลัวยายเดินหายไปมั่งเหรอ

ไม่เข้าใจจริงๆค่ะ  หรือจริงๆ ลูกหลานก็มีฐานะจริงแหละ แต่ไม่เข้ามาดูแลยาย? อันนี้มันออกจะเลวร้ายไป ไม่อยากคิดแบบนั้น - -"
comment183:ต้องไปลอง ช่วยคุณยายสักหน่อยแล้ว
comment184:น่าสงสารยาย
comment185:ตอนนี้เรื่องถึงมูลนิธิกระจกเงาแล้วนะคะ ติดตามกันดูนะคะ
comment185-1:ได้เรื่องยังไง บอกต่อด้วยนะคะ
comment186:อ่านเจอเม้นที่บอกว่า ทางบ้านคุณยายมีฐานะ ลูกหลานมีการงานทำอย่างดี

ของขึ้นเลย

แม่ดิชั้นก็ดื้อมาก 84 แล้ว แต่ยังไงก็ได้คนประกบตลอดเวลา 
แรกๆจะโดนวีน ต่อว่า จนด่าทอ ต้องทนค่ะ 
คนที่ไม่ทนก็ออกไป หาคนใหม่มา 
เวียนเปลี่ยนไปมา 5 คน ลงตัวคนที่มีปัญหากับแกน้อยที่สุด 
ยังไงแกก็จะรับรู้รับฟัง แล้วก็ปรับตัวอยู่ดีค่ะ
แล้วก็ได้คนที่ใจรักงานพวกนี้จริงๆ ใช้เวลาเป็นปีค่ะ 
บางทีคุณยายคนนี้อาจจะยอมรับได้ ได้คนดูแลเร็วกว่าแม่ดิชั้นอีกค่ะ

แต่มันย่อมดีกว่าปล่อยให้แกเป็นแบบนี้ 
ถึงใจแกรักจะทำก็ตาม แต่ทำไมลูกหลานไม่ป้องกันภัยให้คุณยายคะ ?????
comment187:คนที่ทำร้ายยายอ่ะ ท ร า ม มาก
comment188:ขอเกาะติดการUpdateค่ะ คุณยายน่าสงสารมากๆเลยค่ะ ลูกหลานไปไหนหมดค่ะ ปล่อยให้ยายแกอยู่คนเดียวได้ยังไง TT
comment189:
comment190:สงสารยายครับ เห็นควรว่าต้องให้มูลนิธิมาดูแล
comment191:ตอนนี้ติดต่อกรมพัฒนาสังคมและสวัสดิการ และลองขอความช่วยเหลือจากทางกรมแล้วค่ะ 
ทางกรมติดต่อกลับมาว่าในกรณีนี้ สามารถแจ้งศูนย์ประชาบดีได้ 24 ชั่วโมงค่ะ 
จึงรบกวนคนที่รู้รายละเอียดของคุณยายแจ้งรายละเอียด เช่น ชื่อ ที่อยู่ และพิกัดที่แน่นอนของคุณยายด้วยนะคะ
เพื่อที่จะให้ศูนย์เข้าไปช่วยเหลือ จัดการได้ถูกต้อง และรวดเร็วค่ะ
ขอบคุณค่ะ
comment192:เวลาเห็นคนแก่ขายของ ผมก็ซื้อนะ อุดหนุนช่วยๆกันไป
comment193:จะร้องไห้
comment194:สงสารคุณยายจัง
comment195:มีหลายภาคส่วนเริ่มติดตามแล้ว 
รบกวนแจ้งความคืบหน้าด้วยนะครับ
comment196:น่าสงสารคุณยายมากๆ
comment197:วันนี้ตอน 2 ทุ่ม ตั้งใจไปซื้อผัดไทคุณยายคะ แต่ไม่ได้ขาย มีรายการมาถ่ายทำคะ มีคนแถวนั้นบอกว่าวันนี้ลูกหลานคุณยายกลับมาหาคุณยายคะ
comment198:ช่วยกันตามนะคะ อย่าให้เงียบไป สงสารยายแก
comment199:โหวตให้แล้วค่ะ
สงสารคุณยายจังเลยค่ะ
comment200:สงสารคุณยายจัง
ลูกหลานน่าจะมาดูแลแกเถอะ ไม่รู้ว่าลืมยายแกไปหรือยัง เสาร์ อาทิตย์ น่าจะมาดูแลแกบ้างก็ดีนะ
พาแกไปหาหมอบ้าง 
อย่างพ่อแม่ผมก็จะ 70 กว่าปี ยังหาแฟนไม่ได้เลย ถ้ามีครอบครัวไป แฟนจะเข้ากับพ่อแม่ได้ป่าว ถ้าไม่ได้ชีวิตก็ลำบาก
สู้ตอนนี้อยู่ดูแลพ่อแม่ให้เต็มที่ดีกว่าครับ
comment201:สงสารคุณยาย ได้ข่าวยังไงก็บอกกล่าวกันด้วยนะครับ ช่วยทางไหนที่พอช่วยได้ก็จะช่วยครับ
comment202:ขอให้คุณยายเจอแต่สิ่งดีๆในบั้นปลายชีวิตนะครับ
comment203:จริงอยู่ที่เมื่อก่อนคุณยายดื้ออยากจะขาย ก็เพราะตอนนั้นคุณยายยังไหวไง
แต่ตอนนี้คุณยายอ่อนแรงลงมากแล้ว ไหนจะมีคนใจชั่วคอยจ้องทำร้ายอีก
ลูกหลานที่ว่ามีอ่ะใส่ใจดูแลแกบ้างนะ ไม่ใช่ไม่มาดูเลยว่าตอนนี้คุณยายเป็นยังไง
แค่ยอมปล่อยให้คุณยายออกมาขายคนเดียวแบบนี้ก็ไม่สมควรมากละ
comment204:ถ้าจะมีการรวมทุนช่วยเหลือยังไง รบกวนหลังไมค์มาเเจ้งด้วยนะคะ อยากร่วมด้วยค่ะ
comment205:ผมต้องไปกิน​ ผมอยู่ศรีย่านเองครับ​ จะไปอุดหนุนคุณยาย
comment206:จำได้ว่าคุณบิณไปเยี่ยมคุณยายที่บ้าน คุณยายอยู่บ้านเช้าคนเดียวค่ะ
comment207:วันนี้เราไปมาค่ะ คุณยายไม่ได้ขาย ร้านข้างๆบอกว่า ยายไม่สบาย
เราเดินไปดุบ้านย้าย เหนเปิดไฟ มีรถเขนจอดอย่หน้าบ้าน
ยายอย่กะหลานนะจ้ะ ไม่ได้อย่คนเดียว
comment207-1:ฝากคุณถ้าว่างๆ ลองช่วยดูๆแกด้วยนะครับ

ขาดเหลืออะไรก็มาตั้งกระทู้ในพันทิพได้ครับ
มีอะไรเพื่อจะช่วยเหลือกันได้บ้าง
comment208:สงสารคุณยายมากๆ ส่วนคนชั่วที่ทำร้ายคุณยายก็ขอให้ได้รับกรรมบ้างแล้วกันเนอะ ทำได้ลงคอได้ไง
comment209:ขอให้มีคนช่วยเหลือยายด้วยเถอด
comment210:วันนี้ไปมาเหมือนกัน เห็นฝนตกปรอยๆ ช่วงเกือบสองทุ่ม คิดว่ายายคงไม่มาแล้ว ไม่ได้เข้าไปดูยายที่บ้าน เพราะไม่รู้จัก ตกลงยายอยู่กับใครแน่ งง หลายกระแสบอกคนเดียว บางคนบอกมีญาติและยายฐานะดี จะยังไงแกก็แก่แล้ว ถ้ามีญาติแต่ยังปล่อยให้แกมาทำคนเดียวนี่แบบ!!!!!
comment211:ยอมสมัครพันทิปเพราะกระทู้นี้เลย สงสารแกมากค่ะ

วันนี้ไปที่ร้านคุณยายมาค่ะ แต่คุณยายไม่ได้ขาย
คนแถวนั้นบอกว่าแกไม่ค่อยสบาย หลานแกมาเยี่ยม แต่ไม่ได้เข้าไปดูค่ะ ไม่อยากรบกวน เค้าบอกค่อยมาใหม่พรุ่งนี้
แต่ดีใจนะค่ะที่หลานแกมาเยี่ยมคงหายเหงาได้บ้าง คิดว่าน่าจะเป็นหลานที่เป็นลูกของน้องสาวแกรึป่าวไม่แน่ใจค่ะ
แต่จะดีมากถ้ามีคนรับแกไปดูแล แกได้ไม่ต้องลำบาก
comment212:โอ้ยยยยยยยยยยยย

T T เพิ่งเคยอ่านอะไรแล้วซึ้งแบบจริงๆจังๆ

ลูกหลานแกไปไหนนนนนนนนนนนนนนนนนนนนนน T T
comment213:อย่าเพิ่งโจมตี ครอบครัวคุณยายค่ะ เรื่องทำไมลูกหลาน ยังปล่อยให้คุณยายมาผัดของขาย เคยเห็นมั้ยค่ะ บางคน ที่อายุมากๆ ที่ทำงานมาตลอดทั้งชีวิต ไม่อยากอยู่บ้านเฉยๆ หรือ อยู่ไปวันๆ คืออยู่แบบไร้ค่า มีอีกมากค่ะ คนแก่เหล่านี้ไม่ชอบนั่งๆ นอนๆ ค่ะ ชอบหยิบโน่นทำนี่ตลอด ให้ร่างกายได้เคลื่อนไหวค่ะ และคนสูงอายุบางคนก็ดื้อ และ ไม่ใช่ทุกคนที่ยอมไปอยู่บ้านพักคนชรานะคะ 

รอฟังความคืบหน้าจากมูลนิธิ ที่จะเข้าไปดูแลค่ะ
comment214:รอฟังความคืบหน้าเรื่องของคุณยายค่ะ
comment215:ดึกขนาดนี้แล้วคุณยายควรจะได้พักผ่อนนอนหลับ สงสารคุณยายจัง
comment216:
comment216-1:ปัก
comment217:สงสารยายมากเลยครับอายุเยอะแล้วแต่ยังออกมาทำงานหารายได้โดยไม่หวังพึ่งใคร
คิดว่าจะพาแฟนไปกินหลายทีก็ยังไม่ได้ไปจนตอนนี้โดนแฟนทิ้งกลับมาโสดอยู่คนเดียว
ตั้งใจไว้แล้วว่าคราวนี้จะไปให้ได้ อย่างน้อยผมก็ขอสนับสนุนในสิ่งที่ยายทำอยู่ในตอนนี้
ถึงรสชาติผัดไทของยายจะเปลี่ยนแปลงแต่ผมก็ยังอยากชิมนะครับ 
เป็นกำลังใจให้ยายกลับมาสุขภาพดีเหมือนเดิมนะครับ
comment218:อย่าเพิ่งตัดสินอะไรจากแค่ที่เห็นนะครับ  หลานของยายไม่ได้ทิ้ง  ไม่ได้ใจร้ายไม่ดูแลยายนะครับ  ขออนุญาตเล่าในมุมของผมนะครับ  

https://www.facebook.com/permalink.php?story_fbid=509719165830305&id=324141314388092

ผิดพลาดประการใด  ต้องขออภัยไว้ล่วงหน้าเลยนะครับ
comment218-1:เข้าไปอ่านแล้วค่ะ. หลานยาย น่าจะจ้างคนมาแอบเฝ้ายายนะคะ
เดือนละหมื่นก็ได้ หรือรายวัน
comment218-2:เรื่องจริงไม่ได้ดราม่าเท่าที่คิดกันเลย
comment218-3:ถ้าเป็นแบบที่คุณตอบก็ดี ดีใจด้วย พลอยโล่งอกไปด้วยที่ลูกหลานยังกลับมาดู เป็นห่วงเป็นใย มาดูแลสม่ำเสมอ ไม่ได้มาเพราะเรื่องนี้ดังจากพันทิพย์ จากกระแสสังคม ถ้าเป็นอย่างหลังนี่ก็แย่ ใครเลยจะรู้เรื่องจริงเท่าใจของญาติพี่น้องของเค้าเอง ขอให้ทุกเรื่องลงเอยด้วยดี ไม่โอละพ่อแล้วกันเน้อ
comment218-4:รู้จักกับพี่ ที่เป็นคนแถวบ้านยายค่ะ พี่เค้าเล่าว่า
จริงครอบครัวแกมีฐานะ ลูกหลานได้ทำงานองค์กรดีๆ และไม่เคยทอดทิ้งยายค่ะ
ข่าวลือที่ออกไปกระทบกับครอบครัวแก และคนในชุมชนมากค่ะ
comment218-5:หลานแกเป็นคนดีมากนะ ยืนยัน ตอนแรกพี่สาวยายก็ไม่ยอมไปอยู่กับลูกเพราะติดบ้าน แต่ตอนนี้ไปแล้วก็สบายดี ส่วนยายแกไม่ยอมไป เพราะห่วงบ้าน ติดที่
comment218-6:เข้าไปอ่านใน  fb. แล้วค่อยสบายใจขึ้นมาหน่อย 
กำลังคิดอยู่เลยว่าจะร่วมช่วยเหลือยังไง เกือบทำให้
ญาติพี่น้องของคุณยาย ตกเป็นจำเลยสังคมแล้วไหมล่ะ 
เฮ้อออออโล่งอก
comment219:เมื่อกี้ผมพึ่งนักรถไปกับเพื่อนว่าจะไปช่วยอุดหนุนคุณยายครับ แต่เห็นคนเเถวนั้นบอกว่ายายไม่ได้ขายมาสองสามวันแล้วเพราะว่าไม่สบาย แล้วเค้าบอกว่ามีรายการอะไรไม่รู้ครับเข้าไปถ่ายคุณยายที่บ้านคุณยายน่าจะได้รับความช่วยเหลือแล้วครับแบบนี้ แต่พอได้อ่านลิงค์ของความเห็นข้างบนแล้วถ้าเป็นจริง ก็ยินดีกับยายด้วยครับที่ยังมีลูกหลานดูแลอยู่ ครับ แต่ผมนี้สิครับโครตเซงเลยรีบลงจากรถจะไปหาร้านคุณยายค่าแท็กซี่100 ให้แบงค์พันไปคิดว่าเป็นแบงค์ร้อยT-T
comment219-1:ถือซะว่าบริจาคใหแท๊กซี่อีกเก้าร้อยนะคะ
comment219-2:ครับผม^^
comment219-3:
comment220:รอข้อมูลเพิ่มเติมจากทุกด้านค่ะ ถ้ายายยีงขายอยู่ จะไปซื้อ ยายคงมีความสุขที่ได้ขายผัดไทย
comment221:เราว่าคุณยายขายไม่ไหวแล้วนะ อยากให้มีหน่วยงานดูแล ไปอยู่สถานสงเคราะห์ก็ได้ค่ะ  อยู่คนเดียวน่าสงสารและน่าเป็นห่วงมากๆ
ปล.  เกลียดไอ้คนที่ทำร้ายคุณยายจับจิต และสงสัยในตัวหลานของคุณยายที่รับพี่สาวคุณยายไปดูแล แต่ทำไมทิ้งคุณยายไว้คนเดียว
เลี้ยงคนแก่อีกสักคน มันหนักหนามากเลยเหรอคะ ในเมื่อคนแก่คนนั้นเป็นญาติผู้ใหญ่ที่พยายามหาเลี้ยงตนเองขนาดนี้ เชื่อว่าท่านคงไม่ได้อยากจะเป็นภาระของลูกหลานมากด้วยซ้ำ
น้ำตาไหล  จุกอก
comment222:คุณยายหาเลี้ยงตัวเอง หรือส่งเสียเลี้ยงดูใครอยู่คับ
ต้องเเก้ปัญหาตรงนั้น การไปช่วยอุดหนุ่นผมว่าจะทำให้ยายเเกเหนื่อยไปกว่าเดิมนะ
comment223:น่าสงสารจัง ถ้าผ่านไปแถวนั้น จะแวะไปอุดหนุนคุณยายนะครับ
comment224:https://www.facebook.com/photo.php?fbid=10203943186733431&set=p.10203943186733431&type=1&theater

มีคนอัพเดทไว้ที่นี่ค่ะ
comment224-1:ขออนุญาตลงภาพที่ท่านเจ้าของเฟซบุ๊คท่านนี้ลง ด้วยความเป็นห่วงเลยตามไปหาคุณยายที่บ้าน แกหลงจริงๆ แกบอกว่าออกไปไหนไม่ได้ มีคนอยู่ในบ้านแก 3 คน ไม่รู้ว่าแกหลงว่ามีคนในบ้าน หรือเป็นลุกหลานแกจริงๆ ช่วงที่คุณ May-ann Vanichkul เข้าไปในบ้านมีรายการมาถ่ายทำ แกเลยไม่อยากออกสื่อ แต่ด้วยความเห็นส่วนตัว คิดว่าแกน่าจะอยู่คนเดียว ถ้ามีรายการมาถ่าย ใครต่อใครไปหา ลูกหลานต้องโผล่แล้ว 

ขอยกเอาคำพูดของคุณ May-ann Vanichkul ที่โพสต์ไว้ในหน้าเพจ ซึ่งไม่เกี่ยววกับคุณยาย
"กลุ้มใจตัวเอง ทำไมไม่กล้าช่วยมากกว่านี้ กลัวอะไร กลัวเป็นภาระกับตัวเองรึเปล่า ถามตัวเองจริงๆ ทำไมไม่ทำเต็มตัว 
เห้อ โลกคงเจริญยาก ถ้ามีแต่คนแบบเรา"

เราว่าหลายๆ คนคิดแบบนี้ อยากช่วยเหลือ อยากไปอุดหนุน อยากทำอะไรก็ได้เผื่อช่วยให้คนที่ลำบากคลายทุกข์
แต่บางครั้งการช่วยเหลือเพื่อนมนุษย์ด้วยกัน มันมีปัจจัยมากกมาย ตย.คุณยายถ้ามีญาติจริง และญาติดูแล เค้าอาจไม่ชอบที่มีคนไปวุ่นวาย
ตัวคุณยายเอง แกก็อาจไม่อยากให้ใครมาช่วย แกอาจอยากขายผัดไท เพระาทำแล้วมีความสุข
ปัจจัยอื่นๆ ทุกๆ คนก็มีภาระหน้าที่ มีกำลังทรัพย์ที่อาจไม่มากมาย แต่ด้วยความที่เป็นเพื่อนมนุษย์ พวกเราคงไม่สบายใจที่เห็นคนแก่ลำบาก
ไร้การดูแลจากลูกหลาน 
เราคิดว่าทุกๆ คนอยากช่วยเหลือตามกำลังที่ตัวเองทำได้ พอช่วยไม่ได้มากก็คิดมาก เราเองก็เป็น
ได้แต่หวังว่าเรื่องคุณยายจะจบลงด้วยดีจริงๆ เพราะก็ติดตามข่าวคุณยายตลอด ขออย่าให้เป็ฯกระแสที่หายไปเงียบไป
บนโลกนี้คงไม่มีแต่คุณยายที่ลำบาก ยังมีคนอีกมากมายที่รอการช่วยเหลือจากภาครัฐ 
ขอให้ประเทศเราเจริญซักที จะได้มีเงินอุดหนุนช่วยเหลือคนแก่ คนไร้ที่พึ่งพิง ไร้บ้าน ตัวเราเองก็ต้องแก่ในซักวัน 
เก็บเงินทองไว้ ใครไม่มีครอบครัว จะได้ไม่เป็นภาระกับลูกหลาน เราเชื่อว่าไม่มีใครอยากพึ่งพาใคร นอกจากตัวเราเอง
แต่เมื่อวันนึงแก่เฒ่าลงไป เราจะยังพอมีกำลังช่วยเหลือตัวเองอยู่ไม๊ ก็ไม่รู้....
comment225:มาคอยติดตามข่าวนะคะ สงสารคุณยายมากกกกกกก
คนใจร้ายที่ตีหัวยาย จิตใจทำด้วยอะไร T_T

ถ้ามีช่องทางใดที่จะช่วยเหลือคุณยาย ใครทราบรบกวนโพสแจ้งด้วยนะคะ
comment226:อ่านแล้วน้ำตาจะไหลค่ะ อยากให้มีหน่วยงานเข้ามาช่วยเหลือยายแกไวไวจัง T T
comment227:จขกท. เองนะครับ 

ผมไม่ค่อยได้เข้ามาเล่นนะครับ เพราะผมเองยืมอมยิ้มของน้องชายมาตั้งกระทู้

เรื่องฐานะของยาย ผมเองไม่เคยรู้มาก่อน ว่ามีฐานะยากดีมีจนอะไรบ้าง 
เพราะตลอดเวลา 2 ปีกว่าๆที่อุดหนุนยายแกมา แกไม่เคยพูดถึง
ร้านของชำข้างๆก็ไม่เคยเล่าอะไรให้ฟัง 

ส่วนเรื่องหลาน ผมเข้าใจว่ายายคงจะอยากอยู่ที่บ้านหลังนี้มากกว่าครับ 
จากที่เคยคุยกันเมื่อสองปีก่อนนะครับ
ผมเองก็ไม่ได้ถามรายละเอียดอะไรมาก จำได้เท่าที่ยายแกเล่าให้ฟังครับ 

ที่ผมตั้งกระทู้ก็เพื่อจะบอกกล่าวให้ทราบกัน ว่ายายแกความจำไม่ดีแล้ว 
ถ้าใครจะไปอุดหนุนยายแก ก็ขอให้ใจเย็นๆ และอย่าคาดหวังกับรสชาติของผัดไทยนะครับ 

ส่วนยเรื่องการติดตามผล ดูแลรักษา ผมไม่ได้คาดหวังให้เกิดขึ้นเฉพาะเคสคุณยาย 
เพียงแค่ว่า คุณยายเป็นเคสที่ผมบังเอิญรู้จักครับ
comment228:เข้ามาดูอีกรอบ
อ่านค ห 218 กับ 224 แล้วมันขัดๆกันชอบกล ตกลงแกไม่ยอมไปอยู่กับหลานเองจริงๆนะหรอ
แกอายุขนาดนี้แล้วคงแทบไม่ได้ไปหาหมอเลย ไม่รู้ว่ามีอาการอะไรบ้าง 

ถามจริงเหอะแกอาจจะไม่ได้อยากอยู่คนเดียวก็ได้อาจจะมีปัญหา
ด้านจิตใจอื่นๆเลยเลือกที่จะดำเนินชีวิตแบบนี้ต่อไปหรือเปล่า ถ้าพาหมอมาตรวจแกแล้วช่วยเกลื่ยกล่อมให้ไปอยู่กัยญาติจะดีกว่าไหมเฮ้อ
comment228-1:เห็นด้วยเป็นอย่างยิ่ง กับคุณความเห็นที่ 228
comment228-2:เราว่ามีโอกาสเป็นไปได้นะคะ คนแก่หลายๆคนติดบ้าน หวงบ้าน ไม่ยอมย้ายไปไหน
อย่างปู่เราก็หวงบ้านหวงของมาก ลูกหลานเป็นสิบจะพาไปอยู่ด้วยสบายๆก็ไม่ยอม ขออยู่บ้าน
ยังดีที่มีป้าเรายังอยู่ดูแลแกตลอด เพราะลูกๆคนอื่นก็เข้าไปทำงานใน กทม. กันเกือบหมด แต่ก็มาเยี่ยมและพาไปหาหมอทุกเดือน
แถมพอลูกหลานช่วยกันทำความสะอาดบ้าน จะจัดข้าวของแกให้เป็นระเบียบ แกก็ไม่ยอม โวยวายไล่เสียงดัง
บ้านเลยสภาพรกรุงรัง ใครไม่รู้ก็หาว่าลูกหลานไม่ดูแล (พวกเราพยายามแล้วนะ แต่แกไม่ยอมต่างหาก  )
comment228-3:#228 เห็นด้วยเหมือนกัน

ภาพที่ปรากฎ คือคำตอบที่ชัดเจนที่สุด
comment229:คุณยายสู้ๆ
comment230:อ่านแล้วคิดถึงกับข้าวฝีมือย่าตัวเองเลย 


#จะร้องให้อ่ะ  T T

ย่าอยู่บนฟ้าเป็นยังไงบ้าง แช้มคิดถึงมากๆนะ !!
comment231:พอทราบเรื่องมา ขอบคุณคุณบุ๊ค (หรือเปล่า) TMB ที่ติดตามได้เข้าไปช่วยดูแลคุณยายด้วยนะจ๊ะ
comment232:ยกกอง ยกกล้อง และทีมงาน ถือวิสาสะบุกเข้าไปถ่ายทำรายการที่บ้านคุณยาย จนยายกลัวไม่กล้าออกมาเจอผู้คน
หวังว่ารายการต่างๆ คงไม่ถือโอกาสนี้ เอาเรื่องราวดราม่าของคุณยาย ไปออกสื่อ เรียกเรตติ้งอีกนะ

ภาพที่มีคนถ่ายได้ในปัจจุบันล่าสุด แววตาคุณยายเศร้าปนหวาดกลัวมากๆ ผิดกับเมื่อ 4-5 ปีก่อน
comment233:วันนี้แกขายไหมครับ วันนี้กะจะไปอุดหนุนครับ
comment234:ให้ยายพักผ่อนเถอะ ไม่ต้องขายแล้ว องค์กรไหนก็ได้ ช่วยที
comment235:ชีวิต..มันช่างไม่ยุติธรรมเอาเสียเลย..

บางคนก็ลำบากยากจนเสียแสนสาหัส บ้างบางคนก็ร่ำรวย กินทิ้งกินขว้างแสนสบาย

หากเราต่างก็มิอาจล่วงรู้ได้ ว่าเบื้องหลังในอดีตต่างได้ทำกรรมใดไว้บ้าง จึงต้องมาชดใช้กรรมเก่าและปัจจุบันอยู่เยี่ยงนี้

ภาวนาให้คุณยายอดทนผ่านพ้นความเจ็บปวดและวัยชราภาพนี้ไปได้อย่างไม่ทนทุกข์ทรมานมากนัก ให้พบเจอคนใจบุญค้ำจุนอุ้มชู รักษา

ในบั้นปลายชีวิตนี้..

ส่งเสริมให้คุณยายทำบุญ ตามกำลังทรัพย์ที่มีและความสะดวกในวันพระก็ดีครับ (หากได้เจอเนื้อนาบุญก็ยิ่งดี) เพราะบุญอยู่เบื้องหลังความสุขและความสำเร็จทั้งมวล ..
comment236:มูลนิธิกระจกเงา หน่วยงานผู้ป่วยข้างถนนลงไปพูดคุยแล้วค่ะ
comment237:https://www.facebook.com/HumanOnStreet

มึความคืบหน้าครับ
comment238:https://www.facebook.com/photo.php?fbid=10154556578920212&set=p.10154556578920212&type=1&theater

เห็นว่าคืนนี้คุณยายจะออกไปขายนะครับ
comment239:เรื่องนี้เราไม่ทราบนะ ได้ข้อมูลมาแบบนี้ จากมูลนิธิกระจกเงาที่ลงพื้นที่ไปดูแลเบื้องต้น
comment240:ความคืบหน้าประเด็นคุณยายขายผัดไทย ตลาดราชวัตร ครับ
หลังจากการลงพื้นที่เคสต์คุณยายขายผัดไท(ยายหรั่ง) บริเวณราชวัตร(ซอยมิตรสัมพันธ์) ที่มีการพูดถึงกันมากในโลกออนไลน์นั้นในคืนวันที่ 11กันยายน2557 หลังได้รับการแจ้งผ่านเพจโครงการผู้ป่วยข้างถนน ทางทีมโครงการผู้ป่วยข้างถนน มูลนิธิกระจกเงาพบขัอมูลหลายอย่างที่บ่งชี้ในเบื้องต้นว่าคุณยายมีอาการป่วยทางจิตเวช ไม่ใช่อาการหลงลืมหรือมีภาวะสมองเสื่อมเพียงอย่างเดียว ข้อบ่งชี้ที่สำคัญมีดังต่อไปนี้

1.ในระหว่างการพูดคุยกับคุณยาย คุณยายมีอาการการเห็นภาพหลอน เห็นคนและมีปฎิกริยาตอบโต้กับภาพหลอนนั้น เช่นการไล่ การบอกให้คนอื่นๆช่วยไล่ หรือ การคิดไปเองว่ามีคนปีนบ้านที่แกพักอาศัยอยู่ ซึ่ง คนหรือเพื่อนบ้านในละแวกใกล้เคียงให้ข้อมูลตรงกันกับพฤติกรรมดังกล่าวของคุณยายและยืนยันว่าไม่มีใครกระทำการดังกล่าว

2.ในส่วนข้อมูลในโพสต์กระทู้pantip ที่ระบุว่าคุณยายถูกทำร้ายร่างกาย แต่เมื่อสอบถามกับทางชาวบ้านและเพื่อนบ้านยืนยันตรงกันว่า"ไม่มีกรณีดังกล่าวเกิดขึ้น" ซึ่งทางทีมประเมินได้ว่าคุณยายได้จินตนาการเรื่องดังกล่าวขึ้นเองเนื่องด้วยอาการป่วยทางจิตเวชของทางคุณยายเอง

3.ในส่วนข้อมูลในโพสต์กระทู้pantip ที่ระบุว่าคุณยายมีการนั่งหลับอยู่ในบางครั้งที่ออกมาขายผัดไท ในกรณีนี้ได้สอบถามข้อมูลกับทางชาวบ้านและเพื่อนบ้านได้ความว่า คุณยายในช่วงกลางคืนแกจะไม่ได้นอนเพราะมีพฤติกรรมพูดบ่นอยู่ตลอดทั้งคืน และจะมานอนในช่วงเช้า ซึ่งเป็นพฤติกรรมของอาการจิตเวชเช่นกัน

4.มีการพูดคนเดียวบ่นคนเดียวตลอดเวลาและพูดจากวกวนตลอดทุกครั้ง

5.ภายในบ้านและส่วนของหน้าบ้านของคุณยายเองไม่ได้รับการทำความสะอาด ยิ่งบริเวณส่วนของหน้าบ้านมีขยะกองสุมกันมากพอควรมีหนูมีแมลงสาบ และได้กลิ่นฉี่หนูอย่างรุนแรงซึ่งเป็นพฤติกรรมหนึ่งของคนที่เป็นผู้ป่วยจิตเวชที่ขาดการจัดการหรือดูแลความสะอาดของตัวเองและที่อยู่

ดังนั้นการให้ความช่วยเหลือหรือทางแก้ไขปัญหาควรเริ่มต้นจาก สาเหตุอาการป่วยทางจิตของคุณยายเพื่อป้องกันเหตุอื่นๆที่จะเกิดตามมาจากอาการป่วยที่เพิ่มระดับมากขึ้น เช่น การพลัดหลง การอยู่ในสภาพแวดล้อมไม่เหมาะสมตลอดเวลา การที่อาการป่วยทางจิตจะพัฒนาเป็นอาการป่วยทางจิตที่เรื้อรังส่งผลให้การดำรงชีวิตเป็นไปอย่างยากลำบาก

แนวทางการช่วยเหลือที่เหมาะสม....
1.ควรนำส่งคุณยายให้แพทย์จิตเวชได้ทำการประเมินและหาแนวทางรักษาตาม พรบ.สุขภาพจิต2551
2.ควรมีการตรวจเช็คร่างกายร่วมด้วย เนื่องจากสภาพแวดล้อมที่บ้านน่าจะมีการส่งต่อสุขภาพไม่มากก็น้อย
3.จัดเตรียมกระบวนการรองรับในหลักของการดูแลคุณภาพชีวิตหลังจากคุณยายสิ้นสุดการรักษาหรืออยู่ในขั้นตอนของการรักษา โดยหน่วยงานภาครัฐระดับท้องถิ่นที่มีภารกิจในการดูด้านสาธารณสุขและด้านสังคมต้องขยับเข้ามาทำงานเชิงรุกเพื่อการสนับดูแลอย่างต่อเนื่องทั้งในเรื่องของการทานยาจิตเวชอย่างต่อเนื่อง การจัดสภาพแวดล้อมในการใช้ชีวิตร่วมกับครอบครัวและชุมอย่างเหมาะสม

โครงการผู้ป่วยข้างถนน มูลนิธิกระจกเงา
12 กันยายน 2557

https://www.facebook.com/mirrorf
comment241:ดีครับ ที่เข้ามาช่วยเหลือคุณยายในรูปของ "มูลนิธิสมาคม"  น่าจะมีความน่าเชื่อถือและมั่นใจในระดับหนึ่ง

เพราะเดี๋ยวนี้ มิจฉาชีพ เต็มไปหมด 
พัฒนาจนถึงขั้นเข้ามาหลอกลวงประชาชนในโลกสังคมออน์ไลน์
โดยมักจะอาศัยความน่าสงสารของ เด็ก ผู้ยากไร้ คนชรา ผู้พิการ ฯลฯ มาเป็นเครื่องมือ
แสวงหาผลประโยชน์เข้าตัวเองในรูปแบบต่างๆ

ขอชื่นชม โครงการผู้ป่วยข้างถนน มูลนิธิกระจกเงา และทีมงานทุกคนครับ
comment242:ทุกวันนี้แม้กลางเมืองหลวงอย่างกรุงเทพมหานคร เราจะพบเห็นผู้สูงอายุ คนพิการ เด็กเล็กที่ขายของข้างถนนบ้าง ขอทานบ้าง
น่าแปลกมั้ยที่บางครั้ง สิ่งเหล่านี้กลายเป็นสิ่งคุ้นชินในสังคมเรา
หลายครั้ง มีผู้มีน้ำใจช่วยเหลือ บ้างก็ไม่มั่นใจเพราะเกรงจะเป็นการสนับสนุนแก๊งมิจฉาชีพ
กรณีคุณยายอาจจะแตกต่างไปเล็กน้อย ***คำถามเดียวกัน คือ เราจะทำอย่างไรในเมื่อ เรายังไม่มีรูปแบบองค์กรระดับประเทศที่ให้ความช่วยเหลือแบบเป็นรูปธรรม
มีเพียงพวกเรา หรือมูลนิธิ ช่วยเหลือกันเอง แตกต่างกับในประเทศที่พัฒนาแล้ว เช่นประเทศในกลุ่มสแกนดิเนเวียร์ อย่างนอร์เวย์ ที่ๆผู้คนมีคุณภาพชีวิตที่ดี รายได้สูง

และ" รัฐบาลในประเทศพวกเขาจะเก็บเงินส่วนหนึ่งจากภาษีที่ประชาชนจ่ายให้กับรัฐฯ ไปเป็นเงินค่าประกันสังคม (folketrygden) ซึ่งเงินส่วนนี้จะถูกหักออกจากเงินเดือนโดยอัตโนมัติ เค้าจะเก็บจากประชากรทุกคนที่มีงานทำและมีรายได้ เงินจำนวนนี้จะจ่ายคืนให้ประชาชนมาเป็นค่าใช้จ่ายเมื่อเจ็บป่วย, ว่างงาน, เกษียณอายุ, บุคคลที่ไม่สามารถทำงานได้ หรือมีลูกเล็ก"
เรียกว่า ไม่ต้องทำงานกันตลอดชีวิตหรอก ทุกคนที่มีรายได้ทำงานในประเทศเค้า พอเกษียณอายุ ก็มีเงินบำนาญใช้ตลอด

แต่บ้านเรา คงยังไปไม่ถึงจุดนั้น หรือแม้ใกล้เคียง เราจึงต้องยึดหลัก "ตนเป็นที่พึ่งแห่งตน" กันต่อไป จะทำประกันกับบริษัทต่างๆ หรือวางแผนอะไรก็ต้องมองกันยาวๆ 
ในวันที่เรายังคงต้องพึ่งพาตนเอง ตราบชีวิตหาไม่
comment243:ไหนบอกมีลูกหลานไง ไหนบอกลูกหลานไม่ได้ทอดทิ้งอย่างนั้นอย่างนี้
แล้วไหนอ่ะลูกหลาน ไม่เห็นโผล่หัวมาดูแลคุณยายสักตัว
ปล่อยให้คุณยายอยู่ในสภาพแบบนั้นได้ไง ไปดูรูปในเพจมูลนิธิกระจกเงาได้เลย
ได้ข่าวว่าเพื่อนบ้านก็เลวเหมือนกันนิ!!
comment243-1:อย่าเรียกเค้าว่าตัวสิ จริงๆสภาพความเป็นอยู่ของยายก็คล้ายๆป้าเรา แต่ป้าเราไม่ยอมให้ลูกหลานมายุ่งเด็ดขาด ป้าเราแลดูจนมาก ขึ้นแต่รถเมล์ฟรี แต่จริงๆแล้วป้ามีทรัพย์สินหลายสิบล้านบาท
comment244:ดีแล้วค่ะ ที่มูลนิธิเข้ามาช่วยเหลือคุณยาย
สงสารแกอยู่ลำพังคนเดียว
comment245:บ้านอยู่ในสภาพแย่มาก คุณยายก็สวมใส่เส้อผ้าสกปรก

ไหนว่าลูกหลานดูแลอยู่ไง
comment246:โครงการผู้ป่วยข้างถนน มูลนิธิกระจกเงา เข้าช่วยเหลือแล้วนะครับ https://www.facebook.com/HumanOnStreet
comment247:คืนนี้ ยายไม่เหงา ... มาจาก ทั่วสารทิศ


ช่วยกันเข็นรถไปส่งยายถึงบ้านเท่าที่จะทำได้ ช่วยกันคนละไม้ละมือ


สภาพที่พักอาศัย ย่ำแย่มาก เข้าใกล้ตัวบ้าน กลิ่นฉี่หนูลอยออกมาตลบอบอวลรุนแรงมาก



.......คำบอกเล่าจากเพื่อนบ้าน.......
1) ไม่มีใครทำร้ายยาย (ยายมโนไปเอง/มีมูลนิธิกระจกเงาลงพื้นที่เข้ามาสอบถามเพื่อนบ้านเหมือนกัน)
2) พี่บิณฑ์ บรรลือฤทธิ์ และทีมงานแวะเข้ามาเยี่ยมถามไถ่เป็นระยะ (ทุก3-6เดือน)
3) แพทย์จากศูนย์อนามัย (น่าจะสังกัด กทม.) มาตรวจเยี่ยม
4) รายการทีวีวาไรตี้ชิ่อดัง จะเข้ามาถ่ายทำรายการสกู๊ปพิเศษ
5) เพื่อนบ้านช่วยกันดูแลสังเกตยายทุกวัน (ถ้าวันไหนยายไม่ออกมาต้องแอบมองดูล่ะ กลัวยายเป็นอะไรไป)

6) ยายมีบ้านให้เช่า (มีคนมาเช่าแต่ก็ถูกยายไล่ไป)
7) ที่หยุดขาย 1-2 วัน เพราะหลานยายเข้ามาทำความสะอาด แต่ก็ถูกยายแจ้งความ (พาตำรวจมาจับ)
8) หลานยายหน้าที่การงานดีๆ ทั้งนั้น เช่น ทำงานรัฐวิสาหกิจตำแหน่งระดับ ผอ. อยู่ตจว. (เงินเดือนหลักแสน) แต่ก็ช่วยกันเข้ามาดูแลเป็นระยะ
9) บริเวณที่พักอาศัยของยาย บางครั้งมีหนูเข้ามาวิ่งเล่นนับสิบตัว
10) ตอนนี้ยายเริ่มดังอีกครั้งหลังจากเงียบไปสักพัก คนแวะมาเยี่ยมกันตลอดทั้งวันในช่วงนี้ (ทราบข่าวจากสื่อออนไลน์)

11) เพื่อนบ้านช่วยกันสอดส่องคนที่มาเยี่ยมยาย เพราะไม่แน่ใจว่าเข้ามาในคราบผู้ประสงค์ดี หรือพวกมิจฉาชีพ
12) เพื่อนบ้านไม่สบายใจที่ข่าวออกในทำนองว่ามีคนมาทำร้ายยาย หรือญาติไม่สบายใจที่ข่าวออกในทำนองทอดทิ้งไม่ดูแลยาย
13) ยายเคยเลี้ยงสุนัข แต่ตายไปนานแล้ว 
14) ยายเข็นรถออกไปเป็นกิจวัตร แล้วก็เข็นกลับ ทั้งๆที่บางครั้งก็ไม่ได้ขาย
15) กุ้งสดที่ยายใช้ ไม่ได้แช่ตู้เย็น ทานแล้วอาจมีกลิ่นเน่าปะปน

16) ยายดังเป็นที่รู้จัก เพื่อนบ้านมองว่า มุมหนึ่งดีที่เห็นธารน้ำใจคนไทยไม่ทิ้งกัน  แต่มุมอีกด้านคืออาจมีมิจฉาชีพปะปนมาแย่งชิงทรัพย์สินของยาย
17) คนที่มาเยี่ยมยายส่วนใหญ่จะอยู่แค่ปากซอย เพราะทราบข่าวจากสื่อออนไลน์ ไม่ค่อยเข้ามาบริเวณละแวกเพื่อนบ้าน ทำให้อาจเข้าใจข้อมูลที่ผิดพลาด
18) เพื่อนบ้านอยากจะหาโอกาสชี้แจงถึงข้อเท็จจริงบ้าง เพราะความจริงก็คือความจริง แต่จะเดินออกไปป่าวประกาศกับคนที่มาเยี่ยมยายว่าเพื่อนบ้านไม่เคยคิดทำร้ายยายก็เกรงว่าคนจะเข้าใจผิดว่าเป็นการแก้ตัวหรือเปล่า
19) ตอนนี้ยายอายุ 82 ปี
20) กระดาษ ขวดพลาสติก ยายเก็บหมด ไม่เคยทิ้ง

21) ยายเป็นคนเก่าแก่ของที่ชุมชนนี้ /เพื่อนบ้านบางคนมีคุณพ่อ (เสียชีวิตแล้ว) เป็นเพื่อนเรียนหนังสือด้วยกันกับคุณยาย
22) เพื่อนบ้านตั้งกลุ่มกันเองนั่งเฝ้าเวรยาม สอดส่องความปลอดภัยหรือความผิดปกติให้กับยายทั้งกลางวันและกลางคืน 
23) เคยช่วยยายเข็นรถเข็น เข้า-ออก ปากซอย แต่โดนไล่ ไม่ต้องมายุ่ง
24) ผู้รับเหมา เคยขุดวางท่อระบายน้ำ โดนกำแพงรั้วพัง เจอยายโวยวายลั่นซอย
25) ของๆ ยาย ยายไม่ชอบให้ใครมายุ่งมาแตะต้อง
26) ยายเริ่มไม่ไหวล่ะ ต้องรีบรับการบำบัดทางจิต
27) แห่นำเงินมอบให้ยายเยอะๆ ไม่ใช่ว่าจะเป็นเรื่องดี เพราะอาจเป็นอันตรายกับตัวยายเอง (ถ้ายายไม่ขาย เก็บแค่ค่าเช่าบ้านก็อยู่อย่างสบายแล้ว)

...... ข้อมูลอาจสลับไปมา ต้องขออภัยถ้าอ่านแล้วสับสน เพราะเป็นข้อมูลสดๆ อีกทั้งพรุ่งนี้เช้าต้องเดินทางไป ตจว.

คหสต.  ....  ภารกิจเร่งด่วน
1) ญาติ/หน่วยแพทย์/หน่วยงานรัฐที่เกี่ยวข้อง ต้องรีบพายายไปพบแพทย์ด้านจิตเวชผู้สูงอายุเพื่อรับการรักษา
2) ญาติเข้ามาจัดการสภาพที่อยู่อาศัยให้ถูกสุขลักษณะ

เพียงแค่ ไม้ขีดก้านเดียว / ก้นบุหรี่ อาจเกิดการเปลี่ยนแปลงกับชุมชนอย่างรุนแรง โดยต้นเหตุอาจมาจากบ้านยาย
ป้องกันไว้ถ้าไม่ประมาท โปรดตระหนักก่อนที่ทุกอย่างจะสายไป

ผู้สูงอายุที่อยู่เพียงลำพัง ยังมีอีกมากในสังคมไทย โดยเฉพาะสังคมเมือง
แต่ละคนกำหนดวางแผนรับมือกับบั้นปลายชีวิตที่จะมาถึงในอนาคต ไว้อย่างไรกันบ้าง?
comment248:ขอบคุณๆคห 247 มากๆ ยายต้องไปหาหมอต้องไปรับบำบัดแล้วละ
การพูดว่ายายมีหลานที่ดีมาดูแลเป็นระยะแต่ยายไม่ไปเอง ก็ฟังดูผิวเผินไปเหมือนยายเลือกที่จะมีชีวิตแบบนี้เอง
ทั้งที่ไม่ไช่ยายควรจะไปหาหมอนานแล้วละ 

ไม่ได้โทษลูกหลานนะ 
และคิดว่าลูกหลานยายก็คงไม่เข้าใจในสิ่งที่ยายเป็นเลยปล่อยแกไว้แบบนั้นเพราะช่วยไปก็โดนแกไล่

อ่านดูแล้วคงจะมีคนเป็นอย่างแกเยอะ พวกเราก็เป็นได้เหมือนกันเมื่อแก่ตัวแล้วความเคยชินและไม่มีใคร ความเหงานความเศร้า
มูลนิธิก็คนอย่างเราๆท่านๆเค้าก็คงช่วยได้แค่ในระดับหนึ่งๆ สุดท้ายแล้วหวังว่าหาหมอแล้วอาการแกจะดีขึ้น และยอมไปอยู่กับญาติแก
ชีวิตบั้นปลายแกก็เหลือน้อยเต็มทน ขอให้คุณยายดีขึ้น
comment249:สังคมไทย มีคนดีที่มีน้ำใจ อยู่มากมาย กระทู้นี้ ทำให้สังคมไทยน่าอยู่ครับ...ขอบคุณในความเป็นมนุษย์ ที่เจริญแล้วครับ...
comment250:บอกทั่นผู้นำ คืนฟามสุกให้ยายผัดไทยเด๋วเน้
comment251:สงสารยายจัง
comment252:อยู่ไกลที่พักเหมือนกันค่ะ แต่เอาไว้จะช่วยแชร์เฟสนะค่ะ ปัญหาสังคมที่ควรจะมีทางแก้ไขนะค่ะประเทศไทยมีคนที่ช่วยเหลือตัวเองไม่ได้อีกเยอะ
comment253:ยายแค่อินดี้ โลกส่วนตัวสูง
comment254:update
comment255:ตามนี้ค่ะ
comment256:จะช่วยเหลือยายอย่างไร ก็อัพเดทข่าวด้วยนะคะ
comment257:บอกตรงๆ เห็นสภาพบ้านแล้ว กับเรื่องของหนูและแมลงต่างๆ ไม่กล้าซื้อของยายกินเลย ถ้าอยู่ใกล้จะเข้าไปช่วยทำความสะอาดค่ะ เห็นว่าคุณยายเก็บสะสมของทุกอย่าง คาดว่าคุณยายจะเป็น Hoarding disorder นะค่ะนี่ ถ้าเป็นแบบนี้ถ้าเวลาได้รับการช่วยเหลือ คุณยายอาจไม่พอใจ เพราะบางคนจมอยู่กับสิ่งที่มีและสิ่งที่เป็น ยื้ออยู่กับสิ่งนั้น แม้ขยะ 1 ชิ้นก็ไม่สามารถทิ้งมันออกไปได้ค่ะ การช่วยเหลือเป็นไปได้ยากค่ะ เพราะถ้าเข้าไปคุณยายจะรู้สึกว่าโดนกระทำ หรือรู้สีกพลัดพรากกับสิ่งรอบตัวที่สะสมมาค่ะ

ขอบคุณหลายๆ ฝ่ายที่เข้าไปในพื้นทีนะคะ และสำหรับครอบครัวของคุณยาย อย่าไปต่อว่าเลยค่ะ เพราะอาการของคุณยาย ถึงเข้าไปช่วยจัดการมากเท่าไหร ถ้าไม่มีคนมาค่อยดูแลตลอดเวลา หรือเข้ามาฟื้นฟูสภาพทางความคิด ยิ่งคุณยายหลงๆ ลืมๆ ด้วย เผลแป้ปๆ ก็กลับมาอยู่ในสภาพเดิมค่ะ 

ทางออกที่ดีน่าจะย้ายคุณยายไปบ้านพักคนชรา เพราะมีคนจัดสรร ดูแลเรื่องการเป็นอยู่ และให้คุณยายไปผัดผักไทยให้เพื่อนๆ คนชรา แถวนั้นดีกว่าค่ะ
comment258:คุณยายอาการเหมือนแม่เราที่เป็นอัลไซเมอร์

มีอาการเห็นภาพหลอน แยกแยะความจริงและความฝันไม่ได้

ดูรูปสภาพบ้านและอ่านเรื่องการหลงลืมในการปรุงผัดไทยแล้ว เห็นได้ชัดว่ายายดูแลตัวเองไม่ได้  ต้องให้ลูกหลานหรือมูลนิธิหน่วยงานช่วยนำไปดูแล แม้คุณยายจะปฏิเสธก็ต้องนำไปดูแล หรือมีคนมาอยู่ด้วยกับยายเพื่อดูแลค่ะ
comment259:สงสารคุณยายมากๆค่ะ ลูกหลานไปใหนหมดค่ะ ช่วยคุณยายด้วยนะคะ
comment260:สงสารก็สงสาร
แต่อาหารที่ขายไม่ถูกสุขลักษณะนี่สิจะทำอย่างไร. 
ที่ผ่านมาไม่รู้ยังพอกินได้ แต่เมื่อรู้แล้ว กินไม่ลง.หลายคนให้การตรงกันว่ากลิ่นฉี่หนูรุนแรง  
ต่อไป อาจจะมีหลายคนซื้อแล้วไม่กินก็ได้ ซื้อเพราะความสงสาร
comment261:แค่อ่านก็สะเทือนใจแล้ว
comment262:ได้ดูข่าวเกี่ยวกับคุณยายแล้วครับ  ปรากฎว่าแกมีญาติ จะมารับแกไปอยู่ แต่แกไม่ยอมไปครับ 

คงห่วงบ้าน เพราะเห็นแกพูดว่า ไม่ค่อยจะขายของแล้ว เพราะกลัวโขมยจะมา ตอนแกออกไปขายของ

น่าเห็นใจมาก ๆ เลย
comment263:ลองร้องเรียนไปที่      
     สำนักส่งเสริมและพิทักษ์ผู้สูงอายุ (สทส.)
             618/1 ถนนนิคมมักกะสัน เขตราชเทวี กรุงเทพมหานคร 10400
             โทรศัพท์ 02-2555850-7 ต่อ 300-308
             โทรสาร 02-6516904, 02-6501887
             e-mail : older@opp.go.th
หน่วยงานในสังกัดของ กระทรวงการพัฒนาสังคมและความมั่นคงของมนุษย์
comment264:อ่านแล้วสลด  แต่ไล่อ่านอีกรอบ   ก็พอเข้าใจนะ ความดื้อของผู้สูงวัย กับอาการแบบนี้  คงได้แต่ช่วยๆกันไป
comment265:ไล่อ่าน ร้อยกว่า คห .ความเห็นใจคุณยาย เยอะมากๆ เราก็เป็นอีกคนที่สงสารมากเหมือนกัน ไหนๆก็เรื่องคนแก่ที่น่าสงสารแล้ว 
ก็ขอฝาก คห.10-2 ด้วยคนนะคะ (อาจจะนอกเรื่องคุณยายแต่มีความน่าสงสารเหมือนกันค่ะ)
comment266:ต้องการข้อมูลเพิ่มเติม หลังไมลได้นะคะ
comment267:ลูกหลานมี พร้อมจะดูแล
ยายน่าจะไปอยู่กับหลานที่ เมืองทองนะ
comment268:ใครมาช้า อ่าน 247  นะคะ  เท่าทึ่รู้มาก็ประมาณนั้น จริงๆ น่าจะมีใครนำยายไปบำบัดนะคะ คนวัย 70 อัพนี้ดื้อสุดๆ  พ่อเราก็แบบนนี้ละ เอาตัวเองเป็นที่ตั้ง ตัวเองถูกหมดคนอื่นผิด
comment269:คนแก่บางคนก็ดีลยากพอๆกับเด็กเล็กๆเลยนะคะ แถมบางทียากกว่าอีกเพราะประสบการณ์ชีวิตทำให้เกิดความดื้อดึงมาก (อนาคตเราจะเป็นแบบนี้มั๊ยหว่า) น่าเห็นใจทั้งตัวยายเองและญาติๆจัง ขอบคุณน้ำใจหลายๆท่านที่ให้ความช่วยเหลือยายนะคะ ประทับใจมาก
comment270:แวะมาอ่านเพิ่มเติม
comment271:ติดตามข่าวคุณยายตลอดครับ สงสารแกมากเลย แต่ก็ไม่หยุดทำมาหากิน
นับถือคุณยายจริงๆ ครับ
comment272:โถ คนแก่วัยนี้สมควรจะพักอยู่บ้านได้แล้วอย่าให้แกต้องลำบากอย่างนี้เลย  เพื่อนคนไทยพอมีเงินก็ช่วยแกบ้างเถอะครับทำบัญชีให้แกก็ได้เพราะถ้ามีเงินไว้กับตัวก็อันตราย   ไม่แน่วันดีคืนร้ายไอร้พวกคนจัญญไรใจบาปมันอาจจะทำร้ายแกอีกรอบก็ได้ครับ
comment273:แล้วตอนนี้คุณยายยังขายอยู่อีกหรือเปล่าครับ

title:อยากทราบว่าคนที่ไปใช้ชีวิตอยู่ต่างประเทศ เป็นพลเมืองชั้นสองของฝรั่ง ชีวิตดีกว่าอยู่เมืองไทยอย่างไร
comment:ถ้าได้สามีฝรั่ง มีลูกมีครอบครัวอยู่นู่น คุณภาพชีวิตคงดีกว่าอยู่ไทยมาก แต่คนที่ไม่ได้สัญชาติ เป็นพลเมืองชั้นสองของบ้านเขา รัฐสวัสดิการเทียบกับเมืองไทยแล้วดีกว่าเยอะไหม
คุณภาพชีวิตเทียบกับเมืองไทยแล้วเป็นอย่างไรครับ
เมืองนอกมีดีอะไรหลายคนจึงเลือกที่จะอยู่ยาว ไม่ครับไทย
อยากได้ตัวอย่างให้พอนึกภาพออกครับ
บ้านเราเห็นหลายคนบอก
ในน้ำมีปลาในนามีข้าว ภัยธรรมชาติน้อย
ผู้คนจิตใจเป็นมิตรต่อกัน สยามเมืองยิ้ม 
ถึงขับรถปาดหน้าจะฆ่ากันตายบ้าง
อุบัติเหตุบนท้องถนนตายเป็นอันดับสองรองลิเบียบ้าง
เด็กท้องก่อนวัยติดอันดับโลกบ้าง
แต่เราก็มีสามสิบบาทรักษาทุกโรค
เบี้ยคนชราเดือนละแปดร้อย ประกันสังคม
บลาๆๆๆ ภาษีก็เสียน้อยกว่าเมืองนอก

เลยอยากรู้ว่าการอยู่บ้านเกิดเมืองนอน
กับเป็นพลเมืองชั้นสองประเทศอื่น
คุณภาพชีวิตต่างกันมากขนาดไหน
comment1:พลเมืองชั้นสองในอเมริกัน (มีกรีนการ์ดถูกต้อง)

เสียภาษีเหมือนกัน
ได้รับประกันสังคมเหมือนกัน
สามารถสมัครเป็นทหารรับใช้ชาติได้
สามารถทำงานหน่วยงานราขการระดับท้องถิ่นได้
ทำใบขับขี่ได้
มีสิทธิเรียนโรงเรียนของรัฐบาลได้เหมือนคนอเมริกันทั่วไป
comment1-1:ความคิดอย่างนี้คงต้องไปคิดกันใหม่แล้ว ข่าวรั่วออกมาทรั้มป์ กำลังจะเซ็นกฏหมายพิเศษ  ดำเนินการกับผู้ที่ได้ใบเขียวแล้วไปรับสวัดิการรัฐ หากพิสูนจว่าเปนจริง จะถูกเพิกถอนใบเขียวและเนรเทศ การนี้จะมีพ่อแม่ของซิติเซ่นคนไทยหลายคน ที่ลูกจอใบเขียวให้มาแล้ว ไม่ได้ทำงานอะไร แต่ไปขอเงินสวสัดิการจากรัฐ คงลือลั่นไปทั่ว โดยเฉพาะในรัฐแคริฟฟอรเนียร สรุปแล้ว ใบเขียวกรีนการดไม่ขลังเหมือนก่อนแล้ว ถือใบเขียวก็ทีสิทธิถูกเนรเทศเหมือนโรบินฮู้ดเช่นกัน
comment1-2:ผมมองในอีกแง่ที่ว่า ตัวทรัมป์เองอาจอยู่ได้ไม่นาน และชีวิตไม่ยาวก็ได้นะคับ
comment1-3:เขาแช่งโอบาม่า ปธน.ผิวสี ว่าจะตายเหมือนกัน
ไทยรัฐหน้า 2 นี่พยากรณ์เลย โอบาม่าเป็นผีแน่ๆ
มีเลขล้อคเหมือน ลอนคอร์นอีกเลขมรณะ
แต่เห็นแกอยุ่มาเกิน8 ปีแล้วนับแต่วันแช่ง
comment1-4:ทรัมป์นี่น่ากลัวจริงๆครับ เป็นคนประเภท Unstable Person จะแกล้งบ้าขึ้นมาเมื่อไหร่ก็ไม่รู้ แต่คนแบบนี้ได้คุมปุ่มนิวเคลียร์และกองทัพที่มีแสนยานุภาพที่สุดของโลกขณะนี้ 

ล่าสุดก็มีกระแสแบนมุสลิม เริ่มมีการกำหนดกลุ่มประเทศที่เมกาไม่อยากให้เข้าประเทศ ประเทศเหล่านั้นก็จะโดนแบนห้ามเข้าเมกา และมีพวกตะวันออกกลางบางคนที่ไปอยู่ที่นั่นจนเป็น Citizen มาเป็น10ปีก็ยังโดนไล่ออกนอกประเทศให้กลับไปประเทศที่ตัวเองมา ในสัมภาษณ์ของคน American-Iranian ที่โดนไล่เค้าบอกว่า "Why I have to be punished for somebody else's problem. I don't know what I have to do. We ran away from Iran to this country because they do something like this, but we didn't know we're gonna have the same situation here. I'm a US citizen for about 15-20 years. And my brother didn't do nothing wrong in no place in a world and I didn't do nothing wrong."
comment1-5:คนถือ green card อย่างถูกต้องไม่มีการเพิกถอนใดๆค่ะ แต่เป็นทหารไม่ได้นะคะ ต้องสอบเป็น Citizen ค่ะถึงเป็นได้
ถ้าบัตรไม่ expire ได้รับสิทธิ์ตามปกติค่ะ เพราะทำงานเสีย tax เหมือนคนทั่วไปค่ะ
comment1-6:ผมมองว่าคงไม่มีการเพิกถอนง่ายๆ แต่มีสิทธิ์จะปรับเปลี่ยนสูงมาก ถ้าดูตามนโยบายของ Trump

-จะยกเลิกการเกิดที่เมกาแล้วได้เป็น US Citizen = จะเอาออก
-Work and Travel โดย Visa J1 = จะเอาออก โดยให้เหตุผลที่ว่าไม่มีความจำเป็นที่จะต้องเอาแรงงานเยาวชนมาทอดเฟรนฟรายส์-คุมเครื่องเล่น คนของเราก็ทำได้ควรให้สิทธิ์คนของเราก่อน "America come first"
-แบนมุสลิม ลิสต์รายชื่อประเทศมุสลิมต่างๆให้ห้ามเข้าประเทศอเมริกา
-เริ่มมีการเช็คและขับไล่ Citizen ที่เป็นมุสลิมอพยพที่ไม่ได้รับสัญชาติโดยการเกิด

คร่าวๆก็ตามนี้ แต่ผมว่าคนเอเชียอพยพไม่น่าจะโดนหรอก แต่ก็ไม่รู้วันดีคืนดีท่านทรัมป์อาจจะแกล้งบ้าอะไรขึ้นมาอีกก็ไม่มีใครทราบ
comment2:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment2-1:น้ำท่วมที โดนไล่ให้ไปอยู่บนดอยอีก
comment3:ในเมืองไทย ถ้าคุณไม่ใช่คนรวย ไม่ใช่คนชั้นสูง มีตำแหน่งใหญ่โต คุณก็ไม่ใช่ชนชั้นหนึ่งอยู่ดี
comment3-1:ปรบมือให้กับ คห.นี้ เพราะฟังจากสำเนียงเจ้าของกระทู้ เหยียดคนไทยในต่างแดนจังเลยนะคะ
ทั้งๆที่ตัวเองก็คงไม่ใช่ชนชั้นบนๆแน่นอน เพราะชนชั้นบนๆเค้าไม่มีเวลาว่างมาตั้งกระทู้แนวนี้แน่ๆ
comment3-2:55555 เห็นด้วย
และครอยู่เมืองงนอกเขาคงไม่แคร์เจ้าของกระทู้หรอก ว่าจะสงสัย หรืออยากรู้อะไร
เขาไปหาตังค์ เก็บออมรายได้  เคยได้ยินไหม เป็นหัวหมาดีกว่าหางมังกร
comment3-3:ใช่เลย
comment4:หึหึหึ พลเมืองชั้นสองทำงานมีเงินสะสม 60 กว่าล้านบาทนะ  ลูกชายทำงานที่ google มีรายได้เเต่ละปีมากกว่าเเม่หลายเท่า   ทำงาน 6 ปีมีเงินสะสมมากกว่าที่เเม่ทำมา 30 ปีเสียด้วยนะ  มีใครที่ไทยทำได้ไหม
comment4-1:มี พี่ไม่ใช่คนเดียวค่ะ
comment4-2:เยอะแยะ
จากที่อ่านมา สาเหตุที่ลูกคุณมีเงินเก็บมากกว่าแม่ อาจเพราะคุณเป็นแม่ก็ได้
comment4-3:ถ้าลูกมาจาก0ไม่มีมีแม่ก็ไม่น่ารอด
comment4-4:ที่ ความคิดเหน 4 พูด ไม่ได้จะอวด แต่จะถามว่า ที่ไทยอะหาเงินเก็บได้ไวเท่า ตปท. ไหม 
วันๆที่ไทยแต่ละงานก็หายาก เงินก็ให้น้อย สตาทอัพก็ต่อต้าน คราฟเบียเป็นตัวอย่าง บริษัทไม่เข้าใจงานพนักงาน เขียนโปรแกรมเป็นตัวอย่าง
ของาน 2 แสน จ่าย 2 หมื่น เทียบกับ ตปท. เป็นชนชั้น 2 เงินเดือนดีกว่า การปฏิบัติก็เท่าเที่ยม กฏหมายก็เอาผิดคนผิด ไม่ใช่มีเงิน ขับรถชน 10 คนก็รอด  ไม่มีเงิน โดนยัดข้อหาติดคุกหัวโด
comment4-5:มีสิ ทำไมจะไม่มี แปลกตรงไหนคะ คนไทย 60 กว่าล้านคน ทำไมจะมีแต่คุณคนเดียวที่ทำได้
comment4-6:ยังดีนะคะที่ยกตัวอย่างลูกเปรียบเทียบกับตัวคุณเอง
ถ้าไปเปรียบเทียบกับคนอื่น ความคิดเห็นนี้อาจเละกว่านี้

อธิบายธรรมดาจะดูน่ารักกว่านี้นะคะ บอกตรงๆ😊
comment4-7:เข้าใจว่าพยายามจะเปรียบเทียบให้เห็นชัดเจน
แต่ก็จะโทษคนอ่านที่เค้าเข้าใจว่าคุณพยายามจะอวดไม่ได้ เพราะสำเนียงข้อความมันสื่อไปทางนั้น
comment4-8:ความเห็นนี้น่าจะหมายถึง เทียบกับทำงานเป็นลูกจ้างสุจริตในไทยแถมอายุยังไม่เยอะ มากกว่านะ
ถ้าเทียบว่า6ปีเงินเก็บ60ล้าน คิดง่ายๆคือได้เดือนละล้าน ลูกจ้างในไทยที่ได้ประมาณก็ตำแหน่งประมาณCEO
comment4-9:คนไทยมาอยู่เมกาอยู่นานทีลูกทำงานเก็บเงินได้ เมืองไทยก็มีเยอะแยะที่เขามีลูกทำงานในไทยแล้วก็เก็บเงินได้เปนสิบเปนร้อยล้าน เพียงแต่เขาไม่ได้เข้ามาอ่านและโพสเท่านั้นเอง
อีกอย่าง เราจะยอมรับความเปนจริงไหมว่า คนไทยส่วนใหญ่ที่มาอยู่เมกาแล้วไม่กลับนั้น เพราะกลับไปก็ไม่รู้จะทำอะไรที่เปนกอบเปนกำได้ เนื่องจากฐานะทางบ้านไม่ได้ร่ำรวย เลยอยู่ปักหลักต่อจนตั้งครอบครัวมีลูกเต้า เลยอยู่ตั้งรกรากซะเลย ทีนี้มีลูกเรียนจบได้งานการทำดี ได้เงินตอบแทนสูง ก็เปนเฉพาะราย ไม่ใช่ทุกรายหรือส่วนใหญ่ ไปดูพวกที่มีลูกเรียนจบแล้วทำงานมนแม็กโดนัล ในเมซี่ วอลมารท มีเนอะแยะ ทำไมไม่พูดถึง ดังนั้น เมื่อเก่งบวกเฮงเลี้ยงลูกได้ดิบได้ดี ก็อย่านำไปเทียวกล่าว ถ้าเลี้ยงลูกในไทยจะไม่ดีอย่างโง้นอย่างนี้ หัดมีความกัตญญูต่อแผ่นดินเกิดมั่ง การได้สั(ญชาตเมกันไม่ได้ทำให้ความเปนคนไทยท่านหมดไป เพราะบนหน้าพาสเมกัน เขายังระบุ Place of birth : THAILAND.
comment4-10:กระทู้อ่านหัวกระกระทู้เเละคำตอบให้เข้าใจสิ   ฉันตอบ จขกท. นี่นา เรื่องอะไรถึงจะยกคนอื่นมาอ้าง   
ถ้าฉัน หรืคนที่ไทยทำได้ คนเขาจะขวนขวายตะเกียกตะกายไปหางานทำที่อื่นทำไม

คนที่ทำได้เขาไม่มาสนใจร้อนตัวเเทน จขกท. มากระเเนะกระเเหนเสียดสีใครในพันทิพนะ   พวกที่อ่านประเด็นไม่เข้าใจให้ความอิจฉาตาร้อนมาบังตาเลยมาเเขวะเเค่นั้นเองเเหละเพราะตัวเองทำไม่ได้
comment4-11:ตรรกะพินาศ ที่คนอื่นเข้ามาแขวะเพราะอิจฉา อืมม ไม่หรอกค่ะที่คนมาแขวะคุณเพราะหมั่นไส้ที่พูดจาอวดแบบไม่ค่อยน่ารักมากกว่านะ
comment4-12:คคห.ที่4 แค่ยกตัวอย่าง และไม่ได้เนรคุณประเทศไทยแต่อย่างใดเลย แต่คนไทยเป็นพวกไม่เคารพความเห็นคนอื่น บอกให้เค้ามาแสดงความคิดเห็น พอเค้ามาแสดงในมุมที่เค้าเจอมาก็ดันรับไม่ได้ ประเทศเลยมีแต่กีฬาสี เราไม่ควรเถียงกันเพื่อให้ใครมาคล้อยตาม แต่เราเถียงกันเพื่อให้รู้ว่าเราต่างกัน
comment4-13:เเล้วจะมาเเขวะทำไมล่ะ    ยกเรื่องกตัญญูต่อแผ่นดินมาอ้าง ด้วย   ไม่ใช่พ่อแม่ถือสิทธิอะไรมาทวง    ไม่ได้ขอร้องให้มาเกิดที่เมืองไทยนี่นา    เเค่เป็นสถานที่เกิดเท่านั้นเอง  เเล้วพ่อแม่ทำงานเลี้ยงดุนะเเต่ไม่ได้มาทวงความกตัญญู

ออกความเหนได้   เเต่ไม่ใช่มาเเขวะ  เป็นเจ้าของเแผ่นดินมาจากไหนกัน
comment4-14:โถ....น่าสงสารเค้านะ ยังไม่รู้ตัวอีก
comment4-15:ได้เงินเยอะจังค่ะ ดีใจด้วยมีลูกรวย
comment5:บางคนทำงานบาร์ ขายบริการเอาตัวแลกเงิน คนไทยเคยให้โอกาส เคยลืมไหม ญาติพี่น้องเขาเองยังไม่อยากนับญาติแต่รับเงิน เขาก็ไปเริ่มต้นใหม่ที่ต่างแดนสิครับ แล้วไม่ใช่ฝรั่งมันไม่ถือนะ ผู้หญิงบาร์พ่อแม่ฝรั่งเองที่ไหนเขาก็ไม่อยากให้ลูกชายไปอยุ่ด้วย แต่สังคมมันไม่พ่วง ไม่สนิทกันตัวใครตัวมัน คนมันก็พอถูไถอยู่ไปได้ ไอ้เมืองไทยที่อุดมสมบูรณ์นี่ต้องมีต้นทุนมาก่อน ที่รวยแล้วรวยเพิ่มอีก ที่ไม่มีก็แค่พอประทังอยู่ไปจนตาย คนเขาเลือกไปตายเอาดาบหน้าก็ไม่แปลกครับ
comment6:ไม่แน่ใจว่า พลเมืองชั้นสอง ที่ จขกท หมายถึงคือยังไง
ประมาณว่า คนชาติเขามาก่อน คนต่างชาติไว้ทีหลัง  ยังงี้ไม๊ ?!

ประเทศที่เราอยู่ เข้าไม่กีดกันอะไรแบบนั้นนะ
คือ ถึงแม้จะเป็นคนต่างชาติ ก็มีสิทธิ์หลายๆอย่างเท่าๆคนของเขา
เช่น เสียภาษีเท่าๆกัน สวัสดิการเหมือนกัน บำเหน็จบำนาญเหมือนกัน
ค่ารักษาพยาบาลเท่ากัน หน่วยงานราชการต่างๆ ก็ไม่ได้เลือกปฏิบัตินะ
ที่ไม่มี เห็นจะเป็นสิทธิในการเลือกตั้งค่ะ เพราะไม่ใช่สัญชาติเขา ก็ลงคะแนนไม่ได้เนาะ

รวมๆแล้ว ถึงแม้จะเป็นคนต่างชาติ ก็ไม่ได้ ไม่สะดวกอะไร
เทียบกับเมืองไทยแล้ว รัฐสวัสดิการที่ ตปท ดีกว่าเยอะค่ะ
ถึงแม้จะเสียภาษีเยอะกว่าก็ตามที
comment7:พลเมืองชั้นหนึ่งในเมืองไทย หรือ เต่าในกะลา เอาให้แน่.!
comment7-1:ถึงจะเป็นเต่าในกะลา ก็กะลา หุ้มทอง-ฝังเพชรนะครัช..ิอิอิ
comment8:เต่าในกะลา เเน่ ๆ ค่ะ   หึหึหึ


รู้น้อยว่ามากรู้        เริงใจ
กลกบเกิดอยู่ใน     สระจ้อย
ไป่เหนชะเลไกล     กลางสมุทร
ชมว่าน้ำบ่อน้อย     ใหญ่ล้ำลึกเหลือ
comment8-1:บทกลอนเพราะมากค่ะ.! ไม่รู้พลเมืองชั้นหนึ่งอ่านรู้เรื่องรึป่าว?
กบมันยังไว พอกะลาเปิด ก็รีบกระโดดออก.!
แต่เต่าอยู่ภายในกระดอง แล้วยังโดนกะลาครอบอีกชั้น.! กะลาเปิด ไม่รู้จะคลานออกจากกะลารึป่าว.!
comment8-2:กระเหรี่ยงก็อย่าได้ดีใจไป เฮียทรั้มปแกกำลังจะเข็นกฏหมายมาจับเนรเทศคนถือใบเขียวอยู่ อย่าเพิ่งดีอกดีใจ The day is still young
comment8-3:8.2     อย่าเพิ่งดีอกดีใจไป  ฝรั่งไม่ได้มีเเต่ US หรื  Trump นะ
comment9:มาอีกละ  คำถามแนวนี้   เดี๋ยวก็มีนักเสียดสี จิกกัด ประชดประชัน เกิดสงครามน้ำลายขึ้นอีก
comment10:กระทู้ถูกตั้งมาจากความคิดของคนเสมือน กบในกะลา

ถึงได้ยังย่ำอยู่กับที่ไม่ไปไหน และถอยหลังเข้าคลอง ของคนไทยจำนวนมากในไทยที่ไม่ใส่ใจศึกษาหาความรู้เปิดโลกกว้างด้วยการใช้ เซิชเอ็นจิ้น นอกเหนือไปจากตั้งคำถามในเว้บบอร์ดพันทิป
comment10-1:
comment10-2:จบที่ความเห็นนี้แล้วครัส 555555
comment10-3:ต๊ายตาย นี่เจ้าของกระทู้กลายเป็นคนเสมือนกบในกะลาเพียงเพราะตั้งคำถามผ่านเว็บบอร์ดสาธารณะแทนที่จะใช้Search engineหรือนี่ ขรรมกับชุดความคิดเธอจังขอยกนิ้วกลา... อุ๊ป!! นิ้วโป้งให้เลย ถถถถถ
comment10-4:จบ ที่ความเห็นนี้ ไม่มีประโยชน์ที่จะออกมาตอบเจ้าของกระทู้นี้ อีกต่อไปเพราะดูแล้ว อคติมาแรงมาก คนไทยในต่างแดนในสายตาเขา คงออกแนวทำงานต่ำๆ พลเมืองชั้นสอง มันดียังไง บลาๆ 
ไม่ได้พูดออกมา ไม่ได้แปลว่าไม่คิดนะจ๊ะอิอิ
comment11:อยู่เมืองไทยก็ชั้นสองเหมือนกัน ... อยู่นู่นยังหาเงินได้มากกว่า ..  ถึงไม่ได้อยู่แบบหรู แต่โดยพื้นฐานก็ดีกว่ามาอยู่แบบคนจนเมืองไทย
comment12:อยู่ต่างประเทศเป็นคนชั้น2 ชั้น3 หรือ ถึงชั้น10 ถ้าไม่ดีกว่าอยู่ในไทยเขาคงไม่ลำบากหาทางไปกันหรอกครับ ยกเว้นโดนพวกค้ามนุษย์หลอก
แล้วแต่คนด้วยครับ บางคนชอบอยู่อย่างไทยๆ ลำบากบ้าง เสรีภาพน้อยบ้าง โดนเอาเปรียบบ้าง ไม่ตรงไปตรงมา ก็ไม่เป็นไร ถ้าไม่คิดมาก อยู่ได้ไม่อดตายหรอกครัย
comment12-1:เดี๋ยวก็รู้ว่า การเปนพลเมืองชั้นสองชั้นสามมันเปนยังไง ? เฮียทรั้มปจะแสดงให้ดู
comment12-2:ทรัมป์เค้าเป็นผู้ใหญ่บ้านทั่วโลกยกเว้นไทย ว่างั้น เยอรมัน ฝรั่งเศส สวิส ฯลฯ เป็นตำบลหนึ่ง อยู่ข้างๆประเทศนิวยอร์ค อะไรประมาณนี้หรือเปล่า รอฟังเสียงจากคนเขตปกครองพิเศษยุโรป ชาวเกาะออสเตรเลีย แหลมนิวซีแลนด์ หาดแม่อังกฤษ เค้ามาเล่า ก่อนด่วนสรุปบ้างก็ดีนะ ขำๆๆ
comment12-3:ประเทศที่ไม่มีทรัมป์ก็มีค่ะ  เอะอะก็ทรัมป์  เอะอะก็ทรัมป์
comment13:เราอยู่สวีเดนไม่รู้สึกเป็นพลเมืองชั้นไหน
ที่นี่ทุกคนเท่าเทียมกัน ไม่ว่าจะเป็นใครมาจากไหน
ไม่ว่าจะทำงานราชการเอกชนสวัสดิ์การตัวเดียวกันและเท่ากันหมด

อยู่ที่ไทยเราไม่ร่ำรวยก็ไม่เคยรู้สึกว่าเราเป็นชนชั้นไหน รู้แค่ว่าเป็นมนุษย์มีหน้าที่ความรับผิดชอบเหมือนคนอื่นๆ ทั่วๆไป

คำว่ารัฐสวัสดิ์การ = ความไม่แน่นอน

คุณจะหวังอะไรแน่นอนไม่ได้หรอกค่ะ
ความชอบการดำเนินชีวิตของแต่ละคนไม่เหมือนกัน หากคุณมาอยู่รัฐสวัสดิ์การ เงินเดือนมาตราฐานทั่วไปแต่คุณยังติดใช้กินหรูฟุ่มเฟือยคุณก็ไม่พอใช้ไม่มีเก็บค่ะ

สวีเดนเสียภาษี30-50% ทุกคนที่ทำงาน
ไทยเสียกันนิดหน่อยบางส่วนก็บ่นกันแล้ว

หาหมอที่ไทยช้าบ้างแต่ได้ตรวจก็ยังไปบ่นลงเฟสกันให้เห็นอยู่บ่อยๆ
ที่สวีเดนได้คิวได้รอใช่ว่าจะได้ตรวจกับหมอเสมอไป

โรงพยาบาลไทยแบ่งแยกสวัสดิ์การข้าราชการกับ30บาท และประกันสังคม 
สวีเดนไม่แบ่งแยกทุกคนใช้สิทธิ์เดียวกันเสียเงินคล้าย30บาทของไทย แต่ที่สวีเดนเสีย 200-300 โครน (800-1200 บาท)ต่อการพบหมอ1ครั้ง

เงินคนแก่ที่ไทยได้ตอนอายุ60
ที่สวีเดนเงินคนแก่คนไม่ทำงานได้ตอนอายุ65 อนาคตอันใกล้อาจจะได้กันตอน70 ไม่แน่อาจจะไม่ได้เลยถ้าไม่ทำงาน เงินตัวนี้แปลงเป็นค่าเงินไทยอาจจะเยอะ แต่สำหรับใช้อาศัยได้ในสวีเดนเท่านั้นบางคนค่าเช่าห้องก็ไม่พอ 

เงินเกษียณคนทำงานที่ไทยมีแยกราชการเอกชน ปนะกันสังคมก็กำลังริเริ่มโครงการนี้ได้กันตอนอายุ60
ที่สวีเดนไม่มีแยกข้าราชการหรือเอกชน แต่จะได้มากน้อยก็อยู่ที่ว่าทำงานมากน้อยจ่ายเข้าระบบเกษียณเยอะเพียงใด ได้กันตอนอายุ65 ตอนนี้กำลังพยายามปรับให้เกษียณตอนอายุ67-70

ทุกอย่างคือความไม่แน่นอน ถ้าไม่รู้จักเก็บเกษียณมาก็ลำบากเหมือนกัน ทำงานที่นี่แปลงค่าเงินเป็นไทยเหมือนจะเยอะ แต่หากไม่ประหยัดใช้จ่ายฟุ่มเฟือยก็ไม่เหลือเป็นหนี้สินไม่ต่างกับอยู่เมืองไทย

ทุกประเทศมีดีมีไม่ดี ปัญหาต่างๆที่คุณพูดมาฆ่ากันตาย เด็กท้องก่อนวัย มันก็มีอยู่ทุกที่ทั่วโลก อยู่ที่ว่าคุณจะปรับตัวอยู่ไปกับมันได้ไหมแค่นั้นเอง 

มองดูสิไทยจากไม่มีอะไรก็เริ่มมีเพิ่มขึ้นมาตั้งหลายอย่าง ใครจะรู้อนาคตทุกๆอย่างคือความไม่แน่นอน
comment13-1:อธิบายได้เห็นภาพเลยครับ
comment13-2:ชอบความคิดเห็นนี้มากๆ เพราะอยู่ภายใต้ความเป็นจริง
comment13-3:สังคมสวีเดนสอนให้มอง "เพื่อนมนุษย์เป็นเพื่อนร่วมเกิด แก่ เจ็บ ตาย มีความเป็นมนุษย์เท่าเทียมกัน" จากที่สัมผัสมา
comment14:สามีฉันเคยทำงานที่ไทยสิบปีเต็ม ภาษีรายได้บุคคลก็โดนหัก 37% ( สมัยนั้น ตอนนี้ 35% )   ก็หักไม่ใช่น้อยๆน่ะ
ทำไมถึงคิดว่าชีวิตพลเมืองชั้นสองต้องลำบากและต้องไปอาศัยสวัสดิการของรัฐอย่างเดียว
เพราะคนทำงานก็โดนหักเงินประกันต่างๆ หักภาษี สวัสดิการที่จะได้รับก็เหมือนกับพลเมืองของเค้า

ฉันไม่เคยรู้สึกว่าตัวเองเป็นพลเมืองชั้นสองแต่อย่างใด
comment14-1:เห็นด้วยค่ะ
จริงๆ คือไม่รู้สึกว่ามีพลเมืองเป็นชั้นด้วยซ้ำ
comment15:เข้ามายิ้ม
comment16:คนในประเทศที่ได้เปนผู้นำปุ๊บออกกฏหมายมาบังคับขืนใจใช่ แป๊บเดียวเซ็นยกเลิกซะเพราะเหนท่าไม่ดี ลงความเหนกันว่า คนในกะลาแลนด์เปนพลเมืองชั้นหนึ่งโดยกำเหนิดแต่สู้พลเมืองชั้นสองในประเทศที่ตนไปอยู่อาศัยไม่ได้  แฮะๆ มันก็ลางเนื้อชอบลางยา ไปว่ากันไม่ได้ คนเขาพอใจอยาางงั้น
comment17:บ้านเมืองเค้า เค้าก็หวงที่เหมือนกันแหละ เข้าใจได้ แต่ให้นึกภาพว่า มี พวกคนมีฐานะร่ำรวย หรือ ดอกเตอร์จากประเทศเพื่อนบ้านเรา มาอยู่และทำงาน ตั้งรกรากในไทย เราจะรู้สึกยังไง (เราก็จะแอบกีดกันเค้านิดๆ 555)

อยู่ต่างประเทศให้ความรู้สึกว่ามีความเท่าเทียม ทุกอย่างตามคิว ความถูกผิดว่าไปตามจริง
เราอยู่ในประเทศที่การคมนาคมสะดวก. ระบบความปลอดภัยในอินเตอร์เนทเชื่อถือได้ . Health&Safety เป็นเรื่องใหญ่.
กฏจราจรเข้มงวด. CCTV มีทุกที่. ตำรวจรับฟังประชาชน. หากมีอุบัติเหตุฉุกเฉินมีเจ้าหน้าที่ช่วยเหลือทั้งด้านสุขภาพ และ บนท้องถนน
(แน่นอนว่ามันอาจจะมีเคสได้รับความช่วยเหลือช้า ซึ่งมาจากเหตุผลเช่น จำนวนผู้เรียกร้องจำนวนมาก หรือ ข้อมูลตกหล่น  แต่ร้องเรียนได้ ไม่มีเส้นสาย ตระกูลใหญ่ไม่เกี่ยว) นี่คือ แกนหลักๆ ที่เห็นว่าแตกต่าง  บ้านเมืองก็น่าอยู่ไปคนละแบบ อาหารการกินก็ปรับตัวกันไปได้ตามที่อยู่ อยู่ที่ไหนก็หากินอาหารทั้งประเทศตนเองและอื่นๆ ได้หลากหลาย
แต่ ในต่างประเทศ (ยุโรป)ก็ต่างคนต่างอยู่ ไม่ยุ่งเรื่องของคนอื่น จะว่าเป็นเรื่องดีก็ได้ ไม่ดีก็ใช่

การมีความรู้ ความรู้ความสามารถ ครอบครัว การอบรมสั่งสอน การวางตัว การวางแผนชีวิต ต่างหาก ที่จัดระดับชั้นของประชากรไม่ว่าจะในประเทศใดๆ.  เราไม่ได้เป็นประชากรของประเทศเค้า ก็ไม่แย่นะ อารมณ์ก็เหมือนทำงานเอกชนเงินเยอะกว่าราชการ จึงต้องวางแผนสวัสดิการของตัวเองดีๆ. พัฒนาตัวเองตลอดเวลา อยู่ที่ความชอบและดวงจะได้อยู่อยากสุขกายสุขใจด้วยมังคะ. (มีบางคนดวงไม่ให้ค่ะ)

โดยส่วนตัว ถ้าจะรู้สึกแปลกแยกก็คือเวลาฝรั่งพูดมุกอะไรที่คนของเค้าเข้าใจได้เลย แต่เรายังเอ๋อ นั้นแหละถึงจะรู้สึกงอน นอกนั้นเฉยๆ ก็คงเหมือนฝรั่งอยู่ไทย   แต่คนไทยดันเชิดชูฝรั่งแม้ว่าคุณภาพ ของบางคนดีกว่าพวก Homeless นิ๊สเดียว ซ้ำดูถูกคนไทยอีก
สรุป ฝรั่งที่อยู่ในประเทศไทยก็ควรได้รับการคัดเกรดเช่นกัน (เอ๊ะ. หลงประเด็น!)
comment18:คือไม่เคยคิดว่าตัวเองเป็นพลเมืองชั้นสองหรือชั้นไหน แต่เท่าเทียมกับทุกๆคนในประเทศ พึ่งตัวเองได้ดีมาก และก็อินทิเกรทตัวเองให้เข้ากับสภาพแวดล้อมและสังคมได้ดีทีเดียว เลยไม่เคยรู้สึกต้ำต้อยด้อยค่า แต่กลับรู้สึกภูมิใจในตัวเองเสมอมา
จะอยู่ไหนก็อยู่ได้ค่ะ มันอยู่ที่การปรับตัวของเราเอง และความสามารถที่จะดำรงชีพอยู่ได้อย่างมีความสุข
comment19:😝
comment20:ทางม้าลายในต่างประเทศไม่เคยเลือกชนชั้น ทุกคนได้สิทธิข้ามเดี๋ยวนั้นเท่ากัน

บาทวิถีในต่างประเทศไม่เคยแบ่งแยกประเภทคนเดินเท้าว่าสูงต่ำดำขาวยังไง ทุกคนได้สิทธิเดินอย่างสะดวกสบายปลอดภัยเท่ากัน

กล้องวงจรปิดในต่างประเทศ ตรวจจับทุกคนไม่ว่าเป็นพลเมืองชั้นไหน

(ไม่ใช่ว่าพอผู้กระทำผิดเป็นคนรวยมีตำแหน่งใหญ่โตแล้วกล้องจะเสีย)

…และอื่นๆอีกมากมายที่ต่างประเทศใช้มาตรฐานเดียวกันไม่ว่าคุณจะเป็นคนชั้นไหน

สังคมของอารยชนมีอยู่จริงบนโลก คุณเจ้าของกระทู้ควรลองไปทำความรู้จักดูสักปีสองปี
comment21:
comment22:รู้สึก จขกท เค้าก็แค่ถามนะครับ
ทำไมหลายคนดูเดือดเนื้อร้อนตัว
เหมือนมีปมอะไรในใจกันอยู่
comment22-1:จริง

เราอยู่เมกามาหลายปี เจอ treat มาทุกรูปแบบ 
เจอคนดี ก้ดี๊ดี. เจอพวกแย่ๆก็เยอะๆ ปนๆกันไป
comment22-2:เห็นด้วยคะ คนไม่รู้เค้าก้อถาม รู้ก้อตอบเค้าไปดีๆ เราคนนึงอยู่ออสเตรเลีย ได้เป็นพลเมืองเค้า สิทธิ์ตามกฎหมายเท่าเทียมกันหมด แต่เราก้อเป็นคนระดับรองจากคนขาวอยู่ดี  ตำรวจที่เหยียดชนชาติก้อเยอะแยะ มันมีทุกที่แหละคะ ก้ออย่างที่ความคิดเห็นข้างบนบอกแหละคะ ว่าเจอทุกรูปแบบ อันนี้คือเค้ารู้จริง แต่อีพวกบางคนรู้ไม่จริง เก่งแต่ด่า โอ้ปวดหัว  บ้านเมืองเราพวกมิจฉาทอฐิเยอะ เลยถอยหลังลงคลอง
comment22-3:ไม่รู้จริงๆเหรอว่าเจตนาจริงของ จขกท. ต้องการอะไร
555
comment22-4:รำคาญพวกองุ่นเปรี้ยวครับ ถามโง่ๆมาก็ตอบโง่ๆกลับ
ที่อธิบายยาวๆ ก็เพราะอยากจะให้รู้จริงๆ อยากเอาความรู้สึกที่ได้รับกลับมาพัฒนาชาติ

จะให้ตอบสั้นๆก็ได้ ชีวิดดี ไม่อยากกลับเลยโว้ย โฮะๆๆๆๆ (สะบัดพัดรัวๆ)
comment23:เอาอีกละๆ กระทู้แนวแบบระหว่าง อยู่นอกกับอยู่ไทยเป็นยังไง หรือระหว่างอยู่ไทยกับนอกที่ไหนดีกว่ากัน ช่วยกรุณากลับไปอ่านกระทู้เก่าๆ ที่ตั้งไว้เถอะ ขยันตั้งกันจริงๆ ประเภทกระทู้เปิดโอกาสให้คนมาจิกกัดประเทศตัวเอง มากกว่าการตอบกระทู้แบบสาระจริงๆ
comment24:อยู่เมืองไทยก็เป็นพลเมืองชั้นสองได้ครับ ถ้าอยู่ผิดที่ผิดเวลา
comment25:เวลามีคนดูถูกเชื้อชาติ ก็แจ้งตำรวจจับได้ต่ะ เพราะผิดกฏหมายของที่นี่ อยู่เมืองไทย เห็นด่า ลาวๆๆๆกันเยอะ คนลาวแจ้งความไม่ได้นะ ยอมให้เขาดูถูกต่อไป
comment26:"อยู่เมืองนอกเป็นพลเมืองชั้นสอง" เป็นคำพูดที่ตกยุคนะเราว่า เพราะเอาเข้าจริงๆ เขาปฏิบัติกับเราเท่าเทียมกับคนของเขานั่นแหละ มันอยู่ที่เราทำตัวยังไง ถ้าเขาเห็นว่าเรามุ่งมั่นที่จะปรับตัวหลอมรวมเป็นหนึ่งเดียวกับประเทศเขา เขาช่วยเราทุกทางจริงๆนะ เพราะเขาเองก็อยากให้เราเลี้ยงตัวเองได้ จ่ายภาษี มีงานทำ (และคุณไม่จำเป็นต้องมีสัญชาติของเขา ไม่จำเป็นต้องแต่งงานกับฝรั่งด้วย)

คือต่อให้คุณไม่ได้สัญชาติเขา คุณก็ได้สิทธิ์เท่าเทียมกับคนของเขา(แทบจะ)ทุกอย่าง ถ้าคุณจ่ายภาษี
เราพยายามนึก ว่าอะไรบ้างที่คุณจะได้ไม่เท่าเขา กรณีที่เป็น Resident แต่ไม่ได้ถือสัญชาติของเขา คิดออกเรื่องเดียวคือ "ค่าเทอม" ระดับอุดมศึกษา ถ้าคุณมาจากประเทศสมาชิกอียู ค่าเทอมจะถูก แต่ถ้าเป็นนักศึกษาต่างชาติมาเรียน จ่ายแพงกว่าน่าจะเกือบ 10 เท่า มั้ง ซึ่งมันก็มีเหตุผลนะ เพราะประชากรอียู พ่อแม่นักศึกษาก็จ่ายภาษีมาตลอดชีวิตของเขา นักศึกษาจบไปก็เข้าสู่ตลาดแรงงานบ้านเขา เขาถือเป็นสินทรัพย์ที่ต้องลงทุนอย่างหนึ่ง

มาถึงเรียนภาษาก็ฟรี งานหาไม่ได้? ไปลงชื่อที่จัดหางาน (โดยรัฐบาล) ถ้า skill ไม่ถึงจะหางานได้ เขาให้เลือกอบรมอาชีพ (ฟรีอีก), เจ็บป่วยไปโรงพยาบาล ไม่ต้องห่วงเรื่องเงินทอง รักษาก่อน บิลส่งไปเก็บทีหลัง บิลเอาไปเบิกกองทุนประกันสุขภาพได้ 80-90% (ทำฟันด้วย) ทั้งหมดนี้ คุณไม่จำเป็นต้องมีสัญชาติของเขาแต่อย่างใด ขอแค่อยู่อย่างถูกกฎหมายและมีงานมีการทำ

อย่างคุณอยู่ไป 5-6 หรืออย่างมาก 10 ปีอย่างถูกกฎหมาย สามารถไปขอสัญชาติได้เลย ถ้าพูดภาษาเขาได้และมีงานทำ ไม่เหมือนเมืองไทย ต้องหอบเงินไปเป็นล้านๆ สัญชาติก็ไม่ให้ ขออยู่ถูกกฎหมายนี่ยากเย็นเหลือเกิน นี่คือเหตุผลนึงที่คนไทยที่มีแฟนต่างชาติไม่สามารถอยู่ไทยได้ เพราะเอกสารมันยุ่งยาก เจ้าหน้าที่ก็ไร้กฎระเบียบ ต้องมีจ่ายใต้โต๊ะเสมอ

กฎเป็นกฎ ทุกคนอยู่ใต้กฎหมาย ส่วนเมืองไทย ถ้าจนคุณติดคุก ถ้ารวยขับรถคนตายเป็นสิบยังรอดคุกเลย 
อยู่ไทย พวกข้าราชการ,นักการเมืองอยู่เหนือหัวประชาชน คนต้องยืนกุมเป้า ครับท่าน ครับท่าน ...ที่นี่ไม่...

แต่อยู่เมืองนอกชีวิตมันไม่ได้สวยหรู ต้องใช้จ่ายประหยัดมาก ข้าวปลาอาหารต้องทำเอง
อ่อ แล้วเกษียณอายุ 67 นะ ที่นี่ ไม่ใช่ 60

แต่จะไม่มีคนแก่โดนเอาไปทิ้งวัด, คนป่วยถูกปล่อยให้ตายเพราะ "ไม่มีเงินค่าหมอ" หรือ คนพิการถูกจัดเป็นพลเมืองชั้นสองเหมือนที่ไทย เราเคยขาหักต้องนั่งรถเข็นอยู่หลายเดือน ต่อมาใช้ไม้เท้าพยุงอีก กว่าจะเดินได้เกือบปี ช่วงนั้นหดหู่มากเพราะไปไหนไม่ได้เลย รู้ซึ้งเลยว่าถ้า "เกิดมาพิการ" ในเมืองไทย คุณคือ"พลเมืองชั้นสอง"อย่างแท้จริง เพราะไม่มีใครเห็นหัวคุณหรอก รถเมล์ก็ขึ้นไม่ได้ (ที่นี่รถเมล์เตี้ย คนแก่ คนพิการ ขึ้นได้ หากใช้รถเข็น มี platform ยื่นออกมาพาดกับถนนให้ด้วย) 

ถ้าอยู่เมืองไทยเป็นชนชั้นหนึ่งแล้วอยู่นอกเป็นชนชั้นสอง เราขอเป็นชนชั้นสองดีกว่าอ่ะ รู้สึกว่าชีวิตมีค่า"เท่ากับ" คนอื่น
comment27:ถ้าในอเมริกาสําหรับคนเอเชียถ้าไม่อยากโดนเหยียดผิวเลย ก็ต้องอยู่ California
comment27-1:ขยายความมห้หน่อยได้มั้ยครับว่า ทำไมต้องเป็น แคลิฟอเนีย
comment27-2:ถ้าเอาแบบ make sense เลยก็น่าจะเพราะมีคนเอเชียอยู่เยอะมั้งครับ
comment28:แล้วแต่ความชอบ โอกาส และปัญหาส่วนตัว มันมีแค่นั้นจริงๆ 
ถ้าประเทศไทยแย่ คงมีคนไทยหนีไปอยู่ ตปท  กันเกิน 20% แบบเดียวกับตอนที่ เกิดเรื่องในจีน หรือในยุโรปที่คนอพยพออกนอกประเทศไปหาดินแดนใหม่ สหรัฐ

คนอยู่เมก้า ก้ว่าเมก้าดี คนอยู่ไทย ก็ว่าไทยดี
มันมีข้อดีข้อเสียต่างกัน ขึ้นอยู่กับ ความชอบ โอกาส และปัญหาส่วนตัว
comment29:เราอยู่สวิสค่ะ ไม่เคยมีความรู้สึกว่าเป็นพลเมืองชั้นสอง คนที่นี่บางคนเขาชาตินิยมจัด ไม่ชอบคนต่างชาติก็มี แต่เราไม่เคยถูกเลือกปฏิบัติ ไม่เคยเจอคนมองแบบคิดไม่ดีหรือมีสายตาดูถูกเหยียดหยาม มันสบายใจค่ะ สวัสดิการรัฐเราได้เท่าเขาทุกอย่าง ยกเว้นแค่เลือกตั้ง เคยมีเหตุการณ์แบบ วัยรุ่นเเถวบ้านเสียงดังตอนดึก โทรไปหาตำรวจ 10 นาทีเขาก็มาจัดการ ไม่ได้ปล่อยเราเพียงเพราะเราเป็นคนต่างชาติ

อยู่ไทย มันสบายกายค่ะ แต่บางทีเวลาเดินไปไหนมาไหนกับสามี ก็มีสายตาแบบสื่อความหมายไม่ดีมองมา บางทีก็ถูกโกงเงินเพราะดันมีสามีฝรั่ง คนไม่รู้จักกันก็มาอยากรู้อยากเห็นเรื่องของเรา ถามทุกอย่าง ไม่มีคำว่า Privacy อยู่ในหัว มันอึดอัดใจนะบางที เราว่าไม่สำคัญนะว่าจะเป็นพลเมืองชั้นหนึ่งหรือชั้นสองที่ไทย บ้านเราไม่แคร์ เขาแคร์ที่เงินในกระเป๋ามากกว่า
comment30:อะไรคือพลเมืองชั้นสอง หมายถึงคนของประเทศเขาก่อนแล้วค่อยเป็นเราป้ะ ที่ๆเราอยู่ไม่ว่าคุณจะเป็นคนของที่นี่หรือมาจากไหนทุกคนเท่าเทียมกันหมดนะ ทุกคนให้เกียรติกันไม่ว่าสูงต่ำดำขาวอย่างไรไม่มีใครสนใจ ที่นี่อากาศดี คนแยกขยะทุกชิ้น บ้านเมืองสะอาดสุดๆ หมาแมวจรจัดก็ไม่มีสักตัวเคารพกฎหมายจราจร คนเดินข้ามถนนได้สบายๆไม่ต้องวิ่งหลบรถ ไม่มีด่านตำรวจ แต่ถ้าโดนจับถ้ายื่นเงินให้ตำรวจอีกจะโดนอีกข้อหา ที่นี่ไม่มีใครสนใจนินทาว่าใครจะอ้วนหรือดำขาวแล้วจะนุ่งสั้นหรือใส่เอวลอยพุงนำนมคนก็ไม่มีใครแคร์ ที่นี่ไม่มีคนอวดร่ำอวดรวยใส่กัน บ้านเมืองค่อนข้างสงบ ไม่ต้องฝ่ารถติดฝ่ามลภาวะ ขับรถไปทำงานท่ามกลางอากาศดีๆ10 นาทีถึง พอรึยังกับเหตุผลว่าทำไมที่เมืองนอกถึงดีกว่า แม้จะคิดถึงบ้าน แต่ที่นี่ คุณภาพชีวิตมันดีกว่าและปลอดภัยกว่าเมืองไทยแน่นอน
comment31:ดูเหมือนกระทู้การเมืองยังไงไม่รู้
comment32:สวัสดี คนหิวดราม่า
comment33:ความคิดเห็นจริงๆนะคะ. เราอยู่นิวยอร์คมีคนหลายเชื้อชาติ มันก็ยังมีอยู่บ้างที่เหยียดกัน โดยเฉพาะเอเชียแต่ถามว่ามันมีผลกระทบมั้ย. มันไม่ค่อยมีเท่าไหร่ คนที่นี่เค้าจะไม่ก้าวก่ายกัน. ถึงจะเหยียดแต่ก็มีมารยาท ไม่มีแบบคนรวยข่มคนจน หรือเพราะรวยถึงได้การยอมรับ ทำอะไรไม่ผิด แบบนี้ไม่มี.  เคยคิดตัดสินใจเลือกว่าจะอยู่ที่ไหน ที่ไทยหรือที่อเมริกา. ลังเลมาหลายปี สุดท้ายเลือกกลับมาอยู่อเมริกา ด้วยเหตุผลที่ว่า ไม่ว่าเราจะถูกเหยียด ไม่ว่าเราจะรวยคือจน แต่เราก็คือคนๆหนึ่งที่มีสิทธิ์และเสียงเท่ากับคนทุกคน.  ตราบใดที่เราอยู่อย่างเคารพกฎ ไม่ก้าวก่ายสิทธิ์ของใคร  ถูกและผิดก็ว่าไปตามกฎหมาย มีสิทธิ์ที่จะสู้ถ้าไม่ผิด  ทำอะไรทุกอย่างมีที่มาที่ไป มีวินัย เราก็จะอยู่ได้อย่างมีความสุข และอยู่ง่ายกว่าที่ไทยเยอะเลยค่ะ.  ยกตัวอย่างนะคะ. วันนั้นเราขับรถอยู่ ตำรวจเปิดไฟกระพริบให้จอดรถ(เวลาเราขับรถเร็วกว่ากำหนด หรือขับรถผิดกฎมักจะถูกเปิดไฟให้จอด). นึกในใจว่าทำอะไรผิด ได้ทิคเกตแน่ๆ). ตอนนั้นหยิบโทรสัพเพื่อที่จะสั่ง siri ใน iPhone ให้ส่งข้อความหาเพื่อน โดยที่ไม่ได้ใช้คุยหรือส่งข้อความอะไรเลย. เราก็คิดว่าต้องโดนแน่ๆเพราะจับโทรศัพท์.  พอจอดรถเราก็นั่งรอในรถ เพราะกฎที่นี่ห้ามออกนอกรถเวลาถูกเรียก ตำรวจจะเดินมาที่รถเอง. พอมาถึงเค้าถามหาใบประกันรถ ใบลงทะเบียน แบะใบขับขี่. และก็ถามว่ารู้มั้ยว่าทำไมให้หยุด. ก็บอกไม่รู้. เค้าบอกว่ารถไฟเราเสียไปดวงนึงนะ ฝั่งคนนั่งข้าง. เราก็บอกไม่รู้เลย. เค้าก็เดินไปเขียนทิคเกต. ให้ไปเปลี่ยนไฟภายใน 48 ชม ให้ช่างเซ็นยืนยัน. แล้วนำไปสถานีตำรวจ และจากนั้นไปยื่นที่ศาลเพื่อแคนเซิลทิตเกต.    อ่านดูแล้วยุ่งยากมั้ย. ถามว่าเราต้องบ่นตำรวจมั้ยที่ทำให้มันยุ่งยาก. ตอบว่าไม่เลยค่ะ. เราเลือกที่จะเข้าใจ เพราะเราเห็นถึงเหตุและผลที่มีกฎแบบนี้. เพื่อป้องกันอุบัติเหตุสำหรัวเราเองและคนอื่น ซื่งมันอาจะเกิดขึ้นได้.  และเราเคารพตำรวจที่นี่ทุกคนที่ทำงานแบบนี้. มันเทียบกันไม่ได้ โรงพักที่นี่แทบจะไม่ทีตำรวจประจำเพราะ ทำงานออกนอกพื้นที่หมด ขับรถ จอดรถคอยตรวจดู   เคยเห็นข่าวที่ไทยจะออกกฎห้ามนั่งขอบรถกระบะ. เห็นมีแต่ออกมาบ่น โวยกัน สงกรานต์จะเล่นน้ำสนุกได้ไงถ้าไม่ให้นั่ง.แค่ทัศนคติก็ต่างกันแล้ว. ถ้าเป็นคุณจะเลือกอยู่ที่ไหนคะ. ที่คุณรู้สึกปลอกภัยมากกว่ากัน. เอามาเล่าสู่กันฟังให้เห็นอีกมุมมองนึงค่ะ
comment34:อยู่เมืองไทยหลอกตัวเองว่าเป็นพลเมืองชั้นหนึ่งหรือเปล่า
เพื่อนผมอยูเมกาก็ร่ำร้องอยากกลับมาเมืองไทย
บางคนก็ไม่ยอมกลับ

ในฐานะที่เคยไปใช้ชีวิตที่เมืองนอกมาห้าปี ขอตอบว่ามันดีคนละแบบนะ คุณภาพชีวิตดี แต่มันก็ขาดอะไรบางอย่างที่เราคุ้นเคย (ถ้าคนไม่แคร์สิ่งที่คุ้นเคยก็อยู่ได้สบายๆเลยครับ)
comment35:ผมใช้ชีวิตในออสเตรเลียมาได้ 10 กว่าปีแล้วครับ ถือสัญชาติออสเตรเลียมา 4 ปี ก่อนหน้าที่จะได้สัญชาติหรือหลังจากนั้นแล้ว ชีวิตก็ไม่ได้ต่างกันครับ เพราะที่นี่ทุกคนเท่าเทียมกัน รัฐก็มีสวัสดิการสำหรับผู้ทำงานเสียภาษีเหมือนกัน อาจต่างกันตรงที่พลเมืองได้ถือพาสปอร์ตซึ่งมีหน้าที่ในการเลือกตั้ง หรือกิจกรรมอย่างอื่นตามที่รัฐกำหนด ส่วนพวกที่มาคอมเม้นท์ดูถูกบ้านเกิดเมืองนอนตัวเอง กะลาแลนด์อย่างโน้นอย่างนี้ แต่พวกคุณก็ยังอยู่ที่นี่ ทำงานหาเงินเพื่อวันพรุ่งนี้ต่อไป เอาเวลาที่จะกัดประเทศตัวเองไปคิดหาทางดำเนินชีวิต เพื่อชีวิตที่ดีกว่าต่อไปดีกว่า ยอมรับในสิ่งที่ตนเป็น แล้วชีวิตจะมีความสุขครับ การที่ได้มาใช้ชีวิตในต่างประเทศไม่ใช่ว่าไม่รักเมืองไทยนะ ทุกคนย่อมมีวิถีในการดำเนินชีวิตต่างกัน แต่มันจะทำให้คนไกลบ้าน รักบ้านเกิดตัวเองมากยิ่งขึ้นต่างหาก อย่างน้อยผมก็คนนึงล่ะที่ภูมิใจที่เกิดเป็นคนไทยครับ
comment36:ทำไมถึงคิดว่าคนที่ใช้ชีวิตอยู่เมืองนอก เป็นพลเมืองชั้นสอง? ทำไมถึงดูถูกกันขนาดนี้ ถ้าเราเข้าใจผิดต้องขออภัย
comment37:คำถามคือ

ท่านคิดว่าการที่ท่านอยู่เมืองไทยนี่ท่านเป็นพลเมืองชั้นหนึ่งเหรอครับ (หรือเผลอๆ เป็นชั้นสองก็ยังไม่ถึง)
ดูข่าวสิ ...

มองไม่ออกถึงสิทธิ์พลเมืองชั้นหนึ่งเลย
comment38:พลเมืองชั้นสองแบบไทยๆ มันมาจากนิสัยคนไทย มาจากการที่ไม่ได้ดั่งใจตัวเอง 
ก็ไปตรีตราดราม่าว่าตัวเอง เป็นพลเมืองชั้นสอง เอาไปเปรียบเทียบเรื่อง รวย-จน ส้นเท้าอะไรไปนั่นแหละ
มอไซต์ทำผิดกฎหมายตำรวจจับ ก็คิดไปว่าทำไมตำรวจไม่จับรถยนต์
พอตำรวจจับรถบนต์ ก็บอกว่าทำไมไม่จับรถแพงๆ
พอไอรถแพงๆมันโดยจับ มันก็อายไม่กล้าโชว์ 555
มันอยู่ที่ระบบความคิดไทยๆแค่นั้นแหละ 

เรื่องดูถูกคนต้องยกให้ไทย บอกหมดแหละเกลียดการดูถูก แต่เรื่องดูถูกคนที่ต่ำกว่าต้องยกให้ไทยครับ
ฉะนั้น เรื่องดูถูกอิจฉา มันเป็นเรื่องในระบบความคิดในไทยเอง เลยไปจัดระบบความว่าคนอื่นต้องเป็น 
ผมผ่านชีวิตที่โดนดูถูกมาสารพัด เป็นเด็กบ้านนอกเข้าไปเรียนกรุงเทพฯ โดนดูถูกเยอะมาก 

สังคมประเทศที่เจริญแล้ว เรื่องแบบนี้ก็มีแต่มันน้อยกว่าไทยเยอะ เพราะระบบความคิดเขาพัฒนากว่าเราเยอะ
comment39:จริงคะ เป็นพลเมืองเค้าสิทธิ เท่าเทียมกัน ถูกต้องคะ แต่เวลาเค้าปฏิบัติกับคุณ และ คนบ้านเค้าคนละอย่างนะคะคุณ เราคนนึงเป็นพลเมืองออสเตรเลีย จะบอกว่าคนเหยียดเชื้อชาติมีมันแทบทุกที่ ถ้าให้เลือกเราชอบเมืองไทยมากกว่า ไปแล้วไม่อยากกลับ คนบ้านเราถ้อยทีถ้อยอาศัย คนที่นี่(Sydney)ขับรถผิดนิดเดียวมันบีบแตรกดกระจกด่าเลยนะ  มันไม่สนด้วย ผู้หญิงหรือคนแก่  

เพียงแต่ที่อยู่ที่นี่เพราะแต่งงาน มีลูก การงาน การศึกษา ต้องยอมรับเค้าก้าวหน้ากว่าเรา คุณภาพชีวิตดีกว่า จ่ายภาษี แพง แต่เราก้อได้คืนทุกปี มากน้อยอยู่ที่รายได้  สำหรับอยู่ไหนดีกว่ากัน เราว่ามันอยู่ที่ว่าเลือกมองมุมไหนมากกว่า เพราะแต่ละที่มีจุดด้อยจุดแข็งต่างกัน  ไม่มีที่ไหนสมบูรณ์แบบ แต่อยู่ที่ว่าคุณอยู่ที่ไหนแล้วมันทำให้คุณสบายใจ มีความสุข ก้อที่นั่นแหละคะคือที่ๆดีที่สุด
comment40:ถ้ามันแย่กว่า เขากลับกันมาหมดแล้วครับ  55
comment41:แต่อยู่เมืองไทย ถ้าโดนรถของพลเมืองชั้นหนึ่งที่มีตังค์มีอำนาจชน คงจะไม่เกินจริงถ้าจะบอกว่าเหมือนรถชนน้องแมวข้างถนนตัวนึง
comment42:เราอยู่อังกฤษตั้งแต่16 บอกเลยว่ามันไม่สะบายอย่างที่คิด คุณจะต้องเจอกับการเปลี่ยนครั้งใหญ่ที่ทำให้เด็กเอเชียนรวมถึงเด็กไทยเสียน้ำตาและท้อกัน เปลี่ยนบ้าน(พอรับได้) เปลี่ยนเพื่อน เปลี่ยนภาษา เปลี่ยนวิถีชีวิต เปลียนสังคม เปลี่ยนอากาศ(จากที่โดนแดดทุกวันเป็นไม่โดนแดดเป็นเดือน) ปีแรกเหงามากเพราะสื่อสารไม่ได้ทั้งๆที่ตัวเองก็สามารถพูดภาษาอังกฤษได้ระดับที่คุยกับฝรั่งที่ไทยรู้เรื่อง ยอมรับว่าไม่มีเพื่อน พอเข้าปีที่สองรู้ตัวว่าเป็นโรคซึมเศร้าตอนแรกก็นึกว่าเป็นคนเดียวแต่เพื่อนคนไทยอีกสองคนก็เป็นด้วย พอปีที่สามทุกอย่างเริ่มลงตัวเลย ไอ้เรื่องเป็นพลเมืองชั้นสองเรารู้สึกเฉพาะตอนเข้าออกประเทศเพราะไปเที่ยวกับเพื่อนแต่เราต้องไปเข้าคิวที่สำหรับต่างดาวทั้งๆที่เพื่อนเราเป็นอังกฤษหมด นอกนั้นก็ไม่มีไรมาก (อาจจะเป็นเพราะชีวิตเราไม่ลำบากที่เมืองไทยเลยไม่ชอบในช่วงแรกๆมั้ง) ตอนนี้สะบายมาก พอผ่านมันไปได้ก็ขำตัวเอง ตอนนี้อังกฤษเป็นบ้านอักหลังเราไปแล้ว เวลาไปเที่ยวต่างประเทศจะคิดถึงอังกฤษ พออยู่อังกฤษก็จะคิดถึงไทย
comment43:อยู่สวีเดน ถือสัญชาติสวีดิชตามกม.แต่เป็นพลเมืองชั้นสองค่ะ
ภาษีเสียตามกม.ที่นี่ สวัสดิการได้แบบคนบ้านนี้ ค่าพบแพทย์ 100kr. คลอดลูกก็เรทนี้ ค่าห้องพักอาหารต่างหาก เพราะประกันเข้ามารับผิดชอบส่วนที่เหลือให้ 

รายได้คนที่นี่เฉลี่ยก็ตีซะ 15000-20000kr. ถ้าใส่สกุลเงินเป็นบาทจะเห็นว่าไม่ได้ร่ำรวยแต่ย่างใด สำหรับดิฉันเรียกว่าจนค่ะ ถ้าเทียบกับหลายๆคนที่เมืองไทยที่รายได้ครึ่งแสนบาท จะหาคนที่เงินเดือนหลังหักภาษีแล้วเหลือ 22000-60000kr. คือยากมาก ถ้าไม่ทำงานกับรัฐบาลมานานก็แปลว่าต้องมีกึ๋นจริงเท่านั้น นอกนั้นก็รายได้ประมาณที่บอกปริมาณดาษดื่นค่ะ ที่คนสวีดิชดูมีมากกว่าคนไทยเพราะชนชั้นล่างไม่มีค่ะ เริ่มที่ชนชั้นกลางเป็นต้นไป หนี้สินเหมือนคนไทยค่ะ ผ่อนบ้าน ผ่อนรถ ส่วนตัวดิฉันว่าคนไทยรวยกว่าเยอะ คนสวีดิชน้อยคนนักที่จะมีปัญญาถอยรถป้ายแดงราคาแค่สามแสนกว่าบาทบ้านนี้ออกมาขับ มีแต่มือสอง มือสี่ ในขณะที่คนไทยสามารถถอยป้ายแดงราคาเหยียบล้านบาทออกมาขับได้ คนสวีดิชนับหัวได้ค่ะจะมีปัญญาถอยรถราคาล้านโครนออกมาใช้ มีสวีดิชบางคนไปเที่ยวไทยจะคุยเบ่ง เนี่ยเงินเดือนตกแสนกว่าบาท..คือเงินเดือนราวสองหมื่นคุยจริง คุยจังให้คนฟังตาวาว..แต่ไม่ยอมบอกว่าราคาค่าครองชีพเป็นยังไง ส่วนใหญ่หึกลบกลบหนี้ทุกอย่างเหลือพันสองพันบาทบ้านนี้ก็บุญท่วมหัวแล้วล่ะค่ะ



ดิฉันเลือกอยู่เพราะสวัสดิการ และอนาคตลูก ถ้ากลับไทยจะออกมาเรียนต่างประเทศคือต้องกระกระสน สอบชิงทุนหรือพ่อแม่ต้องมีแรงส่ง ในขณะที่อยู่ที่นี่จะไปเรียนต่ออังกฤษ สก๊อตแลนด์เป็นเรื่องแสนง่าย กู้เงินนักเรียนออกไปเรียนก็ยังได้
comment43-1:จริงค่ะ เรื่องคุยเบ่งอย่าว่าแต่ฝรั่งเลยหญิงไทยเราบางคนก็เหมือนกันค่ะ และฝรั่งบางคนยังเข้าใจว่าคนไทยเราเงินเดือนแค่5พันบาท
พ่อเคยถามทำไมไม่รับราชการที่สวีเดน
พ่อบอกผู้หญิงไทยที่ไปอยู่นานแล้วเล่าให้ฟังว่าสวัสดิ์การเงินเดือนเงินเกษียณดีกว่าเอกชนคนทั้งหมู่บ้านทั้งคนทำงานในอำเภอที่เธอไปติดต่อธุระชื่นชมว่าเธอเก่งมากสอบรับราชการที่เมืองนอกเมืองนา
แต่ในความเป็นจริงสวัสดิ์การก็ได้เหมือนคนอื่นๆที่ทำเอกชนที่สวีเดน และสายงานที่เธอทำก็ไม่จำเป็นต้องสอบเข้า เราจะชื่นชมเธอมากกว่าหากเธอกล้ายอมรับอย่างภาคภูมิใจและบอกไปตามตรงว่าอะไรคืออะไร 

ส่วนเรานี่แทบเปิดเว็บแปลให้พ่อฟังแทบไม่ทันกลัวพ่อเข้าใจผิดๆ เดี๋ยวเอาไปคุยให้คนอื่นเข้าใจเมืองนอกผิดๆ เพราะปัจจุบันเพราะเธอคนนี้ในหมู่บ้านเดี่ยวกันกับญาติเรา มีเงินเดือนเท่าสามีเราบางเดือนเยอะกว่าด้วยซ้ำ อยากมาทำงานเมืองนอกเพราะใครก็บอกได้เงินเยอะ เราบอกทำไปเถอะถ้าจะคิดแค่การเป็นมาอยู่เมืองนอกด้วยเรื่องเงินเดือน เงินที่ได้ดีกว่าสวีเดนอีก อยากไปทำไมโบนัสก็ไม่ค่อยจะมีที่ไหนให้ นางยังไม่เชื่อว่าเราไม่อยากช่วยเหลือญาติพี่น้องซะงั้น ขนาดเอาเว็บเงินเดือนของสวีเดนให้ดู จากเดือนละไม่กี่หมื่นโครน นางเอาไปให้เธอคนนั้นที่สวีเดนแปล กลายเป็นเดือนะหลายแสนโครน 

คงจะดีหากมีคนหลายคนแบบคุณที่ยอมพูดว่าอะไรคือความจริง
comment44:อยู่ดีๆ วันก่อนก้อมีคนต้องไม่ต้องเสียภาษีมรดก อันนี้คนชั้น 1 แท้จริงครับในประเทศไทย
comment45:ไหนลองลำดับหน่อยสิ คุณเป็นพลเมืองชั้นไหนของสังคมไทย

เท่าที่รู้ ฝรั่งประเทศไหนเขาก็ไม่มีการเกรงกันนะ ในแง่สิทธิ มันเท่าเทียมกัน
comment46:โดนจขกทหลอกให้ด่ากันเองเเล้วล่ะครับ
comment47:หมากัดกันส่วนคนอย่างผมยืนขำดูหมาสองตัว 555+
comment48:อ่านๆดูแล้ว ผมกลับชอบสังคมที่มีกติกามากกว่าเลยครับ เป็นแรงบันดาลใจให้ฝึกฝนผลักดันตัวเองให้สามารถออกไปใช้ชีวิตในประเทศที่เจริญทั้งวัตถุและจิตใจได้สักวันนึง
comment49:ถ้าตัดคำว่า "พลเมืองชั้นสอง" ออก

กระทู้นี้ จะมีคุณค่ากว่านี้อีกเยอะ
comment49-1:คำว่าพลเมืองชั้นสอง เมื่อก่อนอาจจะไม่มีสครใส่ใจว่ามีแบะเปนอย่างไรในเมกา แต่ทุกวันนี้ ต้องมีแล้ว เพราะทรั้มป์ออกมาขีดเส้นให้มี
comment50:คิดว่าเมืองไทยดีกว่าหลายอย่าง แต่คำว่า ความเท่าเทียมกัน ไม่น่าจะมี
comment51:คิดแบบนี้ไปอยู่ที่ไหนก็ไม่มีคุณภาพชีวิตที่ดีหรอกครับ ถ้ายังมีความคิดแบ่งคนเป็นชนชั้นอยู่แบบนี้
comment52:ความคิดเห็นนี้ถูกลบเนื่องจาก 
กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment53:ถึงอยู่แบบผิดกฎหมาย ก็หาเงินได้เยอะอยู่นะ หลาย ๆ คนก็ส่งเงินมาสร้างบ้านที่ไทย ทำเงินดำไม่ต้องเสียภาษี ทำเงินขาวเสียภาษีมากมาย 

ส่วนเจ็บป่วยก็ไปหาหมอไม่ได้ ถ้าอยู่แบบผิดกฎหมาย ตรงนี้คนส่วนมากก็ไม่คิดว่าตัวเองจะเจ็บป่วยอะไรมากมาย ถ้าเป็นมาก ๆ ก็คงต้องกลับไทยมารักษา
comment54:ทำไมหลายคนไม่เข้าใจคำถามของจขกท เราว่าเราเข้าใจนะ

ถ้าคนที่ไปทำงานแบบถูกกฏหมาย วีซ่าอนุญาตให้ทำงานได้หรือว่าได้สัญชาตินั้นๆแล้วก็ถือว่าเป็นพลเมืองชั้น 1 
แต่ที่จขกทถามถึงคือคนที่ไปทำงานแบบผิดกฏหมาย วีซ่าทำงานไม่ถูกต้อง หลบหนีเข้าเมือง โดนนายจ้างกดค่าแรง โจรขึ้นบ้านก็ไม่กล้าไปหาตำรวจ เจ็บป่วยประกันก็ไม่มี ประกันสังคมก็ไม่มี ใช้ชีวิตไปก็ต้องคอยระแวงว่าจะโดนจับส่งกลับไทยวันไหน อันนี้เราถือว่าเป็นพลเมืองชั้น 2 อ่ะ
comment54-1:ถ้าเค้าตัดคำว่าพลเมืองออกไป 
แล้วตั้งคำถามตรงตัวแบบที่คุณเข้าใจมันจะตอบได้ง่ายกว่าค่ะ อย่างเค้าบอกคนได้สัญชาติแต่ไม่ได้ระบุเรื่องคนมาถูกกฎหมายหรือผิดกฎหมาย เราอ่านแรกๆ ก็เข้าใจแบบคุณ แต่พออ่านมาถึงตัวอย่างที่เค้าอยากได้ให้นึกภาพออกมาเราเลยเลือกตอบแบบรวมๆดีกว่า

และเรามองว่าในความคิดความรู้สึก การได้รับการปฏิบัติในสังคมของแต่ละคนมันแตกต่างทำให้ความรู้สึกเรื่องพวกนี้แตกต่างกันออกไป
comment55:เคยอยู่เมืองนอกแต่ไม่ได้เป็นประชากรก็เท่าเทียมกันหมดต่อแถวเหมือนกัน แค่ไม่ได้สวัสดิการเหมือนพลเมือง อยู่เมืองไทยซะอีกแบ่งสังคมไม่ต้องอะไรแค่เพื่อนสมัยเรียนก็แบ่งแยกกันละ
comment56:เราอยู่อเมริกา ยังถือใบเขียวอยู่ ไม่ได้พึ่งพาสวัสดิการรัฐแต่อย่างใด สามีทำงานรัฐได้ประกันสุขภาพจากตรงนั้น เลยอยู่กันได้อย่างสบายแม้ยามเจ็บไข้ เราคิดว่าคุณภาพชีวิตมันดีขึ้น อาจเพราะว่าอยู่เมืองเล็กๆ ไม่พลุกพล่าน แถวบ้านมีสวนสาธารณะให้เดินพาลูกไปเล่น มีทางเท้าให้เดินชมวิว มีต้นแอปเปิ้ลข้างทาง มีกระรอก กระต่าย กวาง ถ้าหลงเข้ามาในเมืองก็ไม่มีใครไปยิงไปทำร้ายมัน ถ้ามีหมาหลงทางมา ก็โทรเรียก animal control ให้มาจับไปหาเจ้าของ มีห้องสมุดให้พาลูกไปยืมหนังสือ แล้วกิจกรรมส่งเสริมการอ่านของเด็กๆให้เข้าร่วมฟรี มีโรงเรียนตั้งแต่อนุบาลถึงมอปลาย ที่ลูกสามารถเดินไปเรียนได้เอง มีสถานีตำรวจ ดับเพลิง คลีนิคเล็กๆประจำเมือง ถ้ามีอะไรเกิดขึ้นโทรไม่ถึง 5นาที เขาก็มา แล้วเขาก็ไม่ถามว่าเราเป็นพลเมืองหรือต่างด้าวหรือเปล่า มีคนเคยเรียกตำรวจมาช่วยจับนกที่ตกลงปล่องไฟ เขาก็มาช่วยกันจับนก(อันนี้แอบฮา) คือมันอยู่อย่างอุ่นใจ นี่กำลังเดินเรื่องทำซิติเซ่น คิดว่าชีวิตหลังซิติเซ่นคงไม่ต่างจากตอนนี้เท่าไหร่
comment57:ชีวิตดีทั่วไปกว่าที่ไทย เงินเดือนดี คุณภาพชีวิตดี ไม่ต้องเจออะไรน่ารำคาญแบบ มนุษย์ป้า กับ สลิ่ม ที่ไทย
คนยอมรับความคิดต่าง มากกว่าไทย (แต่ก็ไม่เสมอไป)
ปัญหาอย่างเดียวคือถ้าไม่เป็นฝรั่ง สาวฝรั่งจีบยากมาก..
comment58:อยู่ยุโรปไม่มีพลเมืองชั้นหนึ่งชั้นสองหรอกค่ะ มีแค่มนุษย์เดินดิน กิน ขี้ ปี้ นอน ไม่ว่าคุณจะทำงานกวาดถนน ล้างห้องน้ำ  หรือเป็นกรรมกรซ่อมถนน ก็ไม่มีใครดูถูกงานที่คุณทำ จะว่าไปฝรั่งจะอิจฉาคุณซะอีกที่ยังมีงานทำ เพราะประชากรในประเทศเค้าเองยังตกงานเยอะแยะ
comment59:อยู่ไทยเราเป็นคนชั้นกลางที่ไทยค่ะ อยู่ที่สเปนก็เป็นคนชั้นกลางที่นี่  อยู่ที่นี่ก็สนุกค่ะ ได้ทำกิจกรรมหลายๆอย่างที่ถ้าอยู่ไทยอาจไม่ได้ทำหรือถ้าอยากทำก็ต้องจ่ายแพง  สวัสดิการที่นี่เรื่องการรักษาพยาบาลขั้นพื้นฐานคือฟรีค่ะเสียแค่ค่าทำบัตร10ยูโร แต่ถ้าต้องการจะซื้อประกันเพิ่มก็ได้  ที่นี่ในน้ำก็มีปลาในสวนก็มีผักค่อนข้างอุดมสมบูรณ์ค่ะ ผักผลไม้สวยๆใหญ่ๆสารพิษน้อย  อุบัติเหตุก็มีบ้างค่ะแต่ไม่เยอะ แต่ถ้าแบบรถบรรทุกชนรถเก๋งมีคนตาย1-2คนก็อาจได้ออกข่าวทั่วประเทศ  ผู้คนในเมืองที่เราอยู่ไม่รู้จักกันก็ชวนกันคุยได้ เดินสวนกันก็สวัสดีกันโดยที่ไม่ต้องรู้จักกันมาก่อน

เรื่องทำงานนี่ถ้ามีความสามารถพูดภาษาเขาได้ก็ทำงานร่วมกับคนที่นี่ได้ ได้รับการปฏิบัติเหมือนคนที่นี่ค่ะ  ถ้าไม่ได้ภาษาก็มีรร.ของรัฐมากมายพร้อมบริการราคาถูกมากทั้งเทอม5ยูโรก็มีเหมือนเสียพอเป็นพิธี เราถือเรซิเดนท์การ์ดแต่เวลาเดินทางออกจากเมืองเราขอส่วนลดค่าเครื่องบินได้เหมือนคนที่นี่  ค่ารถสาธารณะค่าอะไรต่างๆจ่ายเท่ากับคนที่นี่คือได้ส่วนลดพิเศษถูกมากก มากกว่าเดินทางในกทม.อีกค่ะ ที่ชอบมากอีกอย่างคือเดินทางในเชงเก้นสะดวก

เราเรียนภาษาอยู่เพื่อนร่วมห้องมีหลากหลายชาติ เราเป็นคนชอบคุยชอบถาม ไม่ใช่แบบนั่งมึนๆเรียนให้จบๆไป  ฟังมากพูดมากก็ได้รู้เรื่องนั้นเยอะแยะสนุกดี ได้เปิดหูเปิดตาจากปสก.ของคนในพื้นที่ ถ้าเรามีปัญหาอะไรขอความช่วยเหลือจากตำรวจหรือรพ.เราก็ได้รับความสะดวกรวดเร็วเหมือนๆกับคนชาติเขา  ชีวิตสนุกและสะดวกในระดับหนึ่งค่ะ การได้ใช้ชีวิตต่างแดนเป็นเรื่องที่โชคดีนะคะตรงที่ได้เห็นว่าโลกมันกว้างทุกที่มีสิ่งเด่นด้อยเหมือนๆกัน ช่วยเปิดโลกได้หลายอย่าง แต่สิ่งที่น่าเบื่อคือมันเรียบง่ายไม่มีอะไรให้ตื่นเต้นหรือเครียด เราเลยชอบเข้าพันทิปอ่านพวกปัญหาสังคม ปัญหาส่วนตัว อ่านคนบ่นเรื่องเงินเรื่องงาน เพราะเรารู้สึกว่าชีวิตเรามันเรื่อยๆสโลว์ไลฟ์เกินไป ขึ้นรถเมล์คนขับก็ขับสุภาพไม่ขับกระชากให้ตื่นตัวแบบตอนอยู่กทม.เล้ยยย
comment60:ที่อเมริกา คนอเมริกันไม่ได้มองคนถือ green card เป็นคนชั้นสองอ่ะค่ะ
เลยไม่ค่อยเข้าใจคำถามเท่าไหร่
ส่วนตัวทำงานได้เงินเดือนเยอะกว่าคนอเมริกัน ที่เกิดที่นี่บางคนอยู่เหมือนกันนะคะ
comment61:อาศัยอยู่เกาหลีค่ะ มีวีซ่านักเรียน ต้องต่อวีซ่าทุก1ปี 
อยู่ที่นี่ก็ชินแล้วจนไม่ได้คิดเปรียบเทียบกับที่ไทยเท่าไหร่ 
อยู่ที่ไทยก็สบาย แต่เหตุผลที่อยู่นี่ก็เพระามาเรียนด้วยและ สาขาที่เรียนก็ดีกว่าเรียนที่ไทยค่ะ 
รัฐบาลสนับสนุนมากกว่าที่ไทยสนับสนุนสาขานี้ 
แต่ถ้าดูในแง่ความเป็นอยู่ก็สบายพอๆกัน ถ้าคิดถึงอาหารไทยก็ซื้อกิน ไม่ก็ทำเอง  อากาศหนาวก็ใส่เสื้อให้อุ่น แต่ดีที่มีช่วงอากาศเย็นสามารถขี่จักรยานไปไหนมาไหนได้ ที่ไทยก็ขี่ได้แต่มันร้อนและ สภาพทางจักรยานในเมืองมันอันตรายด้วย คนที่นี่ถ้าไกลไม่เกิน3กิโลก็เดินเอาได้ แม้ทางจะเป็นเนิน แต่ที่ไทยไปปากซอยก็ซ้อนมอเตอร์ไซค์ละ (อันนี้คือเราเองนะไมไ่ด้ว่าใคร เพราะว่ามันร้อนไม่ค่อยอยากขยับตัว) 
ด้านสวัสดิการทางการแพทย์ คือถ้ามีประกันก็จะจ่ายถูกหน่อย แต่ถ้าไม่มีก็แพง แต่การเจ็บป่วยบางประเภทประกันก็ไม่ครอบคลุม เช่น ถ้าจะไปทำฟันงี้ก็ต้องเสียราคาเต็ม อย่างผ่าฟันคุดนี่ ต่ำๆ 3พัน ถ้ามีประกัน เป็นเหมือนคนเกาหลีคือ ไม่เกิน 2พัน (ก็พอๆกับที่ไทยไหม) แต่ๆๆๆๆ ถ้าเป็นนักศึกษา ในมหาวิทยาลัยแต่ละที่ก็จะมีบริการพิเศษ บางทีก็ตรวจสุขภาพฟรี ตรวจฟันทำฟันฟรี และอื่นๆเป็นต้น 
แล้วยังมีหน่วยงาน ที่สนับสนุนให้ความช่วยเหลือน.ศ.ต่างชาติ ในการปรับตัวเพื่อใช้ชีวิตในประเทศนี้ได้
ค่าครองชีพและ ค่าบริการต่างๆแพงกว่าที่ไทย แต่ก็บริการดีกว่ามากกกกก รวดเร็วกว่ามาก สะดวกกว่ามาก 
ส่วนทัศนคติต่อคนต่างชาติก็มีทั้งดีและไม่ดี แล้วแต่คน คนที่เขาโลกกว้างๆหน่อย ก็ยกย่องคนต่างชาติ เพราะเขาถือว่าคนที่อยู่ต่างบ้านต่างเมืองเนี่ยเก่งในระดับนึง แต่คนที่ดูถูกๆหน่อยก็มี แต่ไม่แคร์ค่ะ คิดว่าอยุ่ไทยก็ต้องมีคนดูถูกเหมือนกัน 
สรุป คิดว่าไม่ต่างกันมากค่ะ ประมาณนี้
comment62:ถึงเป็นเมืองไทยก็ต้อง มีเส้น มีสี

ถึงเป็นพลเมืองชั้น1 นะ
comment63:เราว่ามันแค่เป็นเรื่องของความสบายใจส่วนตัวมากกว่าค่ะ เป็นพลเมืองชั้นสอง ไม่ได้สัญชาติ ทำงานใช้แรงงาน ลำบาก บ้านก็ต้องอยู่แชร์กับคนอื่นๆ ไม่มีอะไรเทียบกับชีวิตที่เมืองไทยได้เลย
อยู่เมืองไทยสบายกาย แต่กลับไม่สบายใจ ก่อนมาอยู่ต่างประเทศเคยนอนร้องไห้แบบไม่มีเหตุผล รู้แค่อึดอัด มีบ้าน มีรถ มีงาน มีเงิน แต่ไม่มีความสุข 
ตอนนี้อยู่ต่างประเทศมาเกือบ 5 ปี ไม่มีอะไรเลยสักอย่าง ทั้งบ้าน ทั้งรถ ชีวิตทำแต่งาน เหนื่อยก็เหนื่อยลำบากก็ลำบาก แต่กลับมีความสุข ไม่เคยกลับบ้านมาแล้วนอนร้องไห้เหมือนตอนอยู่เมืองไทย 

มันเป็นเรื่องของความสุข ความสุขของคนแต่ละคนมันไม่เหมือนกันนี่คะ
comment64:ประเทศไทยดีที่สุดในโลกแล้วครับ ค่าครองชีพถูก อาหารถูกหาง่ายสุดๆ หลากหลาย ไม่มีภัยพิบัติร้ายแรงทางธรรมชาติ อากาศร้อนบ้าง แต่ไม่มีหนาวจัดร้อนจัด คนโดยรวมก็เป็นคนดีนะ 

อย่าจินตนาการไปเองครับว่าต่างประเทศจะดีกว่าเรา มันไม่มีหรอก ลองเอาปัจจัยหลายๆด้านมาเทียบครับ สิ่งที่คนต้องการที่สุดก็อาหารการกินเนี่ยแหละ ตปท.ออกไปกินนอกบ้านบ่อยๆไม่ได้แน่ อาหารแพง ไม่อร่อย ค่ารักษาพยาบาลก็แพงสุดๆ ไม่มี 30 บาทอย่างบ้านเรานะ
comment64-1:ทำไมถึงยังคิดว่าไทยไม่มีภัยพิบัติร้ายแรงทางธรรมชาติคะ?

น้ำท่วมใหญ่ปี 54 ผ่านไปยังไม่ถึงห้าปีก็ลืมแล้วหรือว่าคราวนั้นยอดรวมผู้เสียชีวิตในอุทกภัยนั้นมีมากกว่าหนึ่งพันคน

แผ่นดินไหว สึนามิ ประเทศไทยก็มีหมดค่ะ  

ในรอบสิบปีมานี้มีไม่ถึงสิบประเทศในโลกที่ประสบภัยสึนามิจนมีคนตายเป็นร้อยเป็นพัน หนึ่งในนั้นมีประเทศไทย

…การคิดแบบโบราณหลับหูหลับตาเชื่อว่าประเทศไทยอุดมสมบูรณ์อากาศดีธรรมชาติดี 

ไม่มีภัยร้ายแรงเหล่านี้ควรหมดไปได้แล้ว

ป.ล.1.ประเทศส่วนใหญ่ในยุโรปตะวันตกไม่มีสวัสดิการสามสิบบาททุกโรคเหมือนประเทศไทย

เพราะเค้ามีสวัสดิการรักษาฟรี คืนให้ค่ารักษาและค่ายาให้ทุกบาททุกสตางค์ค่ะ

ป.ล. 2.ดิฉันใช้ชีวิตเกือบยี่สิบปีในญี่ปุ่นและในฝรั่งเศส จ่ายเบี้ยบำนาญจ่ายภาษีรายได้บุคคลธรรมดาและมีบัตรผู้ประกันตนของทั้งสองประเทศ
comment65:ล่อเป้าชัดๆ ก็ยังหลงเข้ามากันนะ
comment66:ไม่ใช่ชั้นสองครับแต่เป็นชั้นสาม
1.ฝรั่งคนขาว
2.นิโกรผิวดำ
3.พวกเอเชีย
อย่าโลกสวย
comment67:..หนอยพวกหินย้อมสี ..พวกปลาผิดน้ำ ข้าวผิดนา ใช่มะ
comment68:เราอยู่อังกฤษ ไม่รู้ว่าเป็นพลเมืองชั้นไหน แต่มีงานทำได้ชมละเท่ากันกับคนอังกฤษที่ทำด้วยกัน ลูกไปได้เรียนฟรี หาหมอฟรี เราก็ฟรี สวัสดิการก็เท่ากับคนอังกฤษ เสียภาษีก็เท่าคนอังกฤษ แต่ไม่รู้ว่าตัวเองคือพลเมืองชั้นสอง แต่เปรียบเทียบง่าย คนความรู้เท่าเรา ถ้าที่เมืองไทยคงเป็นได้แค่พนักงานห้างขายของ เดือนละไม่เกินหมื่นบาท แต่ที่นี้เราทำงานรายได้ชมละห้าร้อยบาท แต่ก็ไม่รวยหรอกเพราะอะไรๆมันก็แพง ทำได้วันละ£60 ก็จ่ายวันละ£40 เหมือนเดิม แต่เราอยู่ที่นี้เพื่อลูกเราจะได้เรียนภาษาเก่งๆเท่าโรงเรียนนานาชาติดังๆในกรุงเทพ
comment69:อย่างน้อยก็รู้สึกปลอดภัย กว่าอยู่ที่ไทยครับ
 เพราะคนทำผิด ก็ถูกจับ
 คนขับรถผิดกฎ ก็ถูกจับ
comment70:https://www.facebook.com/YakcuteTV/videos/1987413301488690/
เอามาแชร์ค่ะ ที่นิวยอร์คว่าทำไมถึงต้องบอกว่าทุกคนมีสิทธิ์เท่าเทียมกัน และรู้สึกว่าเราก็เป็นคนๆนึงเหมือนทุกคน ชีวิตทุกคนมีค่า  แม้แต่คนที่เป็นออทิสติก พิการ หรือพัฒนาการช้า เค้าก็ส่งเสริม รักษาจนถึงขั้นทำงานได้ ช่วยเหลือตัวเองได้. จะเห็นเด็กพิเศษทำงานตามซุปเปอร์มาเก็ต เป็นสิ่งที่น่ายินดีมาก ลองเข้าไปชมตามลิ้งค์นะคะ 
เครดิต รายการยักษ์คิ้ว.
comment71:แล้วแต่สบายใจ มันคือกรรมแต่อดีตชาติ เข้าใจกรรมจะเข้าใจกลไก ว่า
- ทำไมบางคนเกิดแล้วต้องไปโต ไปใช้ชีวิต หรือจนถึงไปตายต่างแดน  ???
   อาจเพราะอดีตชาติเคยเกิดหรือมีปฎิสัมพันธ์กับคนชาตินั้น ๆ 
       ก็เหมือนฝรั่งหลาย ๆ คน รวมถึงคนญี่ปุ่นอีกมาก เอาแค่คนญี่ปุ่นที่อยู่ในกรุงเทพตอนนี้เกือบแสนคนแล้วน่ะ 
ที่มาอยู่แถวศรีราชาอีกไม่รู้เท่าไร จนเขาว่าเป็นจังหวัดย่อย ๆ ของคนญี่ปุ่นไปแล้ว ก็เหมือนรัฐในอเมริกาที่คนไทยไปอยู่กันเป็นแสนนั่นแหละ
ไหนจะที่เชียงใหม่อีก เอาแค่คนญี่ปุ่นชาติเดียวน่าจะเป็นแสนคนในไทย ส่วนที่มาแล้วกลับก็มากกว่าที่มาตั้งรกราก แต่ที่อยู่แล้วไม่กลับตลอดชีวิตก็เยอะเป็นพันคน อาจเป็นไปได้ว่าพวกเขาคือทหารญี่ปุ่นในสมัยสงครามโลกที่มาเมืองไทยแล้วตายหรือชาวญี่ปุ่นสมัยกรุงศรีฯ ที่เข้ามา 
มันคือสัญญากรรมทางจิตและกายภาพที่ทำให้ต้องได้กลับมาเมืองไทยและอยากอยู่ที่นี้ แม้ประเทศญี่ปุ่นของตัวเองจะดีกว่าไทยทุกอย่างก็ตาม
   ฝรั่งที่อพยพครอบครัวมาใช้ชีวิตที่เมืองไทย ฝรั่งหลายคนบอกว่าเมืองไทยดีที่สุดในโลกเท่าที่เคยไปมาหลายที่รวมถึงบ้านตัวเอง แม้ยังไม่พัฒนาเท่ายุโรป ค่าเงินก็น้อยกว่ามาก อากาศก็ร้อนอบอ้าวไม่สบายตัว เพราะอะไร ??? ทำไมเขารู้สึกนึกคิดแบบนี้ ??? 

มันแย้งตรรกะว่า คนเราถ้ามองในแง่ชีววิทยา ตามหลักวิวัฒนาการ มนุษย์ก็คือสัตว์  สัตว์ที่ต้องวิวัฒนาการหาสิ่งที่ดีกว่าขึ้นไปเรื่อย ๆ 
ต้องแสวงหาเลือกสิ่งที่ดีกว่าไปเรื่อย ๆ ขึ้นไป ประเทศไหนดีก็ย้ายไป ย้ายไปเรื่อย ๆ จนเจอประเทศที่ดีที่สุด มีอะไร ๆ ดีที่สุด เหมือนพวกแมลง ตั๊กแตนย้ายถิ่นหากินไป   เถียงกันให้ตายก็ไม่ได้คำตอบ เพราะตรรกะย้อนแย้งกันตลอด  
คนที่อยู่ในประเทศพัฒนาแล้ว ดีกว่าทุกอย่าง ทำไมอยากมาใช้ชิวิตอยู่ในประเทศด้อยพัฒนากว่า ? ตรรกะเชิงเหตุผลไม่มี !

    สรุปมันคือกรรม "กรรมกำหนด"  จิตสุดท้าย แต่เดิมในชาติก่อนเคยมีสัญญาเก่า อาจคิดถึงการกลับมาอยู่ในชนชาติเดิมก่อนตาย
ความผูกพันธ์แต่ชาติที่แล้ว เช่น บางคนรู้สึกกับประเทศหนึ่ง ๆ มากกว่าประเทศหนึ่ง ๆ เหมือนเป็นบ้านเก่า อยู่แล้วรู้สึกดี รู้สึกเหมือนได้กลับบ้าน
รู้สึกคุ้นเคยปรับตัวได้เร็วง่าย ไม่ขึ้นกับสภาวะแวดล้อมหรือการเจริญเลยว่าจะดีเลว บางคนเรียนภาษาต่างชาติของประเทศนั้นได้เร็วมาก ๆ 
เหมือนยังกว่าเคยพูดได้มาก่อน เรียนปีเดียวพูดได้เหมือนเป็นเจ้าของภาษา ปรับตัวคุ้ยเคยกับวัฒนธรรมได้เร็วมากแทบไม่มีปัญหาเลย
 คนไทยหลาย ๆ คนเวลาไปพม่าแล้วรู้สึกดีเหมือนกลับบ้าน ก็เพราะชาติก่อนอาจเคยเป็นชาวพม่าที่อาจถูกกวาดต้อนเข้ามาไทยตอนแพ้สงครามในสมัยก่อนหรือในทางกลับกัน
     
     ที่นี้ถ้าเกิดตายห่าอีกครั้ง ?  โอกาส 99% ที่จะเกิดใหม่เป็นคนในชาตินั้น ๆ ที่เลือกจะไปอยู่เลย
ประเด็นคือ ตายแล้วเกิดอีกครั้งโอกาสจะได้เป็นชาวพุทธอีกก็ 1% เพราะเกิดใหม่ในแดนที่ไม่ใช่พุทธศาสนา 
ถ้าคุณไม่นับถือศาสนา ไม่เชื่อเรื่องพวกนี้ เชื่อว่าตายแล้วสูญจบ ๆ กันไป ก็ข้ามประเด็นนี้ไป

   แต่ถ้านับถือศาสนาแล้วต้องการเป็นชาวพุทธ การเกิดใหม่ที่จะไม่ได้อยู่ในดินแดนพุทธศาสนาเพื่อจะได้เจอคำสอนพุทธศาสนา 
เจอพระครูบาร์อาจารย์ ศรัทธาและเดินในทางพุทธศาสนให้หลุดพ้น ก็นับว่ายากและเสี่ยง ถ้าเป็นคนเชื่อเรื่องนี้น่ะ ถ้าไม่เชื่อข้ามไป 
บางทีการใช้ชีวิตในประเทศไทย ดินแดนพุทธศาสนา ที่สังคมอาจจะเฮงซวยเน่าเฟะ หาดีอะไรไม่ได้สักอย่างเลย 
มีแต่คนโกงเห็นแก่ตัว คอรัปชั่น สังคมเหลื่อมล้ำ คนรวยได้เปรียบ อิจฉาริษยา ติดสินบน ฯลฯ 
 แต่ก็ยังมีเสาหลักแห่งพุทธศาสนา มีพระอาจารย์ปฎิบัติธรรมทางพุทธศาสนา มีจิตวิญญาณแห่งพุทธศาสนา
    ถ้ามองมันเป็นกรรมแห่งเหตุปัจจัยชั่วคราวในสังคมแล้วนำพาตัวเองให้พ้นไปได้ตามกำลังและปัญญาเท่าที่มี ตามชีวิตที่สั้นมาก ๆ 
 ก็น่าจะดีกว่าสุ่มเสี่ยงไปตายแล้วต้องเกิดใหม่ในดินแดนอื่น  ที่ไม่มีคำสอนศาสนาพุทธลงเป็นเสาหลัก แต่ถ้าดินแดนอื่นยังมีวัดก็ดี
หรือมีกลุ่มชาวพุทธไปตั้งรกราก มีพระอาจารย์ไปเผยแพร่ปฏิบัติอยู่ก็ดี แต่ถ้าไม่มีเลยก็เสี่ยง เพราะ 
1.โอกาสเกิดใหม่เป็นคนอีกนั้นก็ยากอยู่  
2.เกิดแล้วจะได้เจอพุทธศาสนาก็ยาก 
3.พอได้เจอได้ยินแล้วจะอยากสนใจมีศรัทธาขึ้นหรือไม่ก็ยากอีก  
   พอหลุด 3 ข้อนี้ก็ต้องเวียนว่ายตายเกิดรับเวรกับกรรมไปไม่สิ้นสุด  ยกเว้นจะได้สร้างสัญญาทางจิตก่อนตายว่าให้ได้พบพุทธศาสนาอีก
เช่น การอธิษฐานจิตก่อนตาย การมีปฎิสัมพันธ์กับชุมชนชาวพุทธ การระลึกถึงก่อนตาย เพื่อสร้างเหตุแห่งปัจจัยนำพาให้ได้กลับมาอีกครั้งหนึ่งในชาติภพต่อไป 

  ส่วนประเด็นว่าไทยเมืองพุทธ ทำไมฝรั่งดีกว่าคนไทย คนไทยน่าจะดีกว่าฝรั่งแล้วเจริญกว่า ?  ทำไมฝรั่งไม่ขี้อิจฉา
ทำไมฝรั่งเคารพสิทธิกฎหมาย มีระเบียบกว่า ฯลฯ ทำให้บ้านเมืองนอกน่าอยู่กว่า มันอยู่ที่คน 
แต่ประเด็นนี้ยังเป็นข้อสมมติฐานที่ยังไม่ใช่ข้อเท็จจริง ฝรั่งก็อิจฉา เห็นแก่ตัวเห็นแก่ได้ ไม่มีวินัยเหมือนกัน เป็นข้อสงสัยสันนิษฐาน
เราไม่รู้ว่าใครจะอิจฉาน้อยกว่ากัน ? ฝรั่งอาจขี้อิจฉามากกว่าคนไทยก็ได้แต่วัฒนธรรมการแสดงออกต่างกัน หรือปล่าว ?
ฝรั่งหลายคนไปอยู่ญี่ปุ่นแล้วบอกว่าคนญี่ปุ่นเสแสร้งไม่จริงใจมากที่สุดในโลก ที่เคารพ ๆ มีมารยาทคือเสแสร้งเป็นหน้าที่ตามธรรมเนียมเฉย ๆ 
ตกลงจะมองยังไง ?  มันมีข้อโต้แย้งทางนิสัยในแต่ละชนชาติ  มันสรุปไม่ได้หรอกว่าฝรั่งนิสัยดีกว่าคนไทยหรือไม่ หรือใครดีกว่า
แต่นี้ไม่ใช่ประเด็น ชีวิตคนสั้น เดี๋ยวก็ตายห่ากันหมดไปตามเวรตามกรรม 

  มันคือ "กรรม" นำพาด้วยเหตุแห่งปัจจัย  เข้าใจหลักแห่งกรรม แล้วก็เลิกด่ากัน เลิกเถียงกันว่าอะไรที่ไหนดีกว่ากัน มันเป็นกรรมของแต่ละคน

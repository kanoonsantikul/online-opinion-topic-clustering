title:ชื่ออ่านยาก จนคุณครูและเพื่อนๆบอกว่าไปเปลี่ยนเถอะ  เราจะเปลี่นดีไหม
comment:คือชื่อเราชื่อ ณัฏฐเศรษฐาวิชญ์ นามสกุล...... มันอ่านยากขนาดนั้นเลยเหรอครับ คือชอบมีเพื่อนบอกว่าเปลี่ยนเถอะชื่อง่ะยาวไปอ่านยาก
พอคุณครูก็ยังพูดอีก เธอจะเขียนเรียงความเหรอลูกชื่อเธอน่ะ  บางทีเราก็อาย  ครูบอกให้เปลี่ยนชื่อให้อ่านง่ายๆเถอะลูก ชื่อเธอน่ะตั้งได้สองคนเลยน่ะ ไม่รู้ครูพูดจริงพูดเล่น  และครูชอบถามในห้อง นี้ยังไม่เปลี่ยนชื่ออีกเหรอเนี่ย  แบ่งชื่อไปให้  นาย ก นาย ข บ้าง   เพื่อนกับครูชอบเรียกชื่อว่า นัดเสด  เวลาเชคชื่อหรือเรียก  คือตอนนี้ผมกำลังจะขึ้นมหาลัย  เลยคิดจะเปลี่ยนดีไหม  คือเราสมควรเปลี่ยนชื่อจริงไหม  บางทีก็ไม่สน แต่บางทีก็อดคิดไม่ได้
comment1:คิดว่า มีผลทำให้คนอื่นเกิดอารมณ์อคติหรือเปล่า ถ้ามี ก็น่าจะทำอะไรต่อ
comment2:เราว่าเอาที่เราสบายใจดีกว่านะคะ
ชอบชื่อนี้ บ่งบอกความเป็นตัวเรา ก็ไม่ต้องไปสนใจใคร unique ดีออก
comment3:เราไม่เอาชื่อที่พ่อแม่ตั้งให้มาเปลี่ยนเพียงเพราะคนข้างนอก บอกว่า มันอ่านยากหรือ เสริมดวง อะไรนะ ชื่อที่พ่อแม่ให้ เราว่ามันดีที่สุดแล้ว. ชื่อคุณเก๋น่ารักดี ประมาณ ดีเจจ๋า.
comment3-1:พ่อแม่อาจจะไม่ได้ตั้งให้ก็ได้ครับ
ส่วนใหญ่ชื่อแบบนี้เพิ่งมาเปลี่ยนกัน
comment3-2:น่าจะไปถามหมอดู หมอดูตั้งนะ ไม่ใช่พ่อแม่ตั้ง
comment4:ตั้งชื่อลูกแบบไม่เห็นใจลูกเลยว่าจะมีผลกับชีวิตยังไงบ้าง
comment4-1:ชื่อสะกดประหลาดๆแบบนี้คงถามหมอดูแหละครับ
comment4-2:ใช่ คนตั้งแบบไม่ใช้ความคิดให้รอบคอบ  ตั้งไปได้  บางทีทำให้ลูกมีปมด้อยไปเลย
สมควรรีบเปลี่ยน
comment5:มันก็ไม่ได้อ่านยากนะ แต่มันยาวจนดูน่าหมั่นไส้  แต่ก็เอาตามที่สบายใจเถอะครับ
ส่วนผมว่าชื่อสั้นหน่อยมันดีกว่า เอาแค่เข้าห้องสอบกว่าจะเขียนชื่อตัวเองเสร็จก็หมดเวลาไปแล้ว 555

ครูก็น่าเกลียดนะ จะบ่นก็ครั้งเดียวพอไม่ใช่พูดซ้ำซากแบบนี้ ไม่ใช่เรื่อง
comment6:อ่านยากจริงๆ แหละครับ ผมนั่งอ่านยังอ่อ ชื่อไรอ่ะ
comment7:ยาวเกิ้น
comment8:ยาวเกิน จริงๆ มันดูดีรวมๆเยอะๆ แต่ไม่น่าจดจำ
comment9:เอาที่สบายใจตัวเองดีกว่าค่ะ เราก็เปลี่ยนเหมือนกัน ก็อยากจะภูมิใจที่พ่อแม่ตั้งให้อยู่นะแต่ก็ เราเป็นผู้หญิง พ่อแม่ตั้งชื่อให้ว่า เฉลียว เพื่อนผู้หญิงอีกคนก็เปลี่ยน หน้าตาน่ารักมาก แต่ชื่อ สมควร ... เอาที่สบายใจเถอะค่ะ
comment10:พ่อแม่ตั้งให้เหรอครับ
comment11:1. ไม่เปลี่ยน มั่นใจ ชอบชื่อนี้
2. ปรึกษาพ่อแม่

ปล หรือตัดคำแล้วเลือกที่ชอบ เช่น 
ณัฏฐ
เศรษฐาวิชญ์ 

เอาที่สบายใจ
comment12:อ่านยังไงก็เหมือนมีสามชื่อในคนเดียว
comment13:ชื่อที่พ่อแม่ตั้งใจตั้งให้ ก็จงใช้ไปอย่างภาคภูมิใจเถอะค่ะ แต่พี่กลับมองว่าชื่อนี้เก๋ดีนะ เจอที่ไหนก็รู้เลยว่าชื่อเราแน่ๆ เวลาเรียนมหาลัยแล้วต้องดูคะแนนตามบอร์ดก็หาชื่อง่ายด้วย 555 มองปุ๊บก็เจอเลย ยกเว้นบางประเทศที่ชื่อยาวเกินไปอาจจะมีปัญหา แต่สำหรับประเทศไทยนี่พี่ว่าไม่มีปัญหานะคะ ถ้าไม่ได้มีปัญหากับการออกเอกสารทางราชการก็ใช้ไปเถอะค่ะ เพียงแต่ตอนสะกดเป็นภาษาอังกฤษอาจจะยาวหน่อยเท่านั้นเอง
comment14:ถ้ามั่นไม่แคร์สื่อก็ใช้เลยครับ แต่ถ้าคิดเล็กคิดน้อยว่ากลัวคนอ่านผิด กลัวโดนล้อ 
ก็เปลี่ยนไปครับ ผมว่าคนตั้งให้คงไม่มาคิดเล็กคิดน้อยหรอกว่าลูกจะเปลี่ยนชื่อ
จะเปลี่ยนชื่อยังไง ตัวคุณก็ยังเป็นคุณอยู่ดี
comment15:ไม่ต้องเปลี่ยนคะ นี่ชื่อของเรา จะอ่านง่ายหรืออ่านยากก็ชื่อเรา ของของเรา ทำไมต้องสนใจใคร ถ้าอ่านไม่ได้ อ่านยาก ไม่ต้องอ่านคะ นี่ชื่อของเรา จำเป็นต้องแคร์คนอื่นด้วยหราคะ #คหสต
comment16:ชื่ออ่านยาก สะกดยาก ชีวิตก็จะยุ่งยาก ความเชื่อส่วนบุคคลนะจ๊ะ เอาที่ตัวเองสบายใจค่ะ
comment17:ชื่อยาว แถมมีแต่ตัวสะกดยาก ๆ ต้องกด Shift เกือบทุกตัว และบอกตรง ๆ ว่าดูไม่ออกว่าเป็นตัว ฎ ชฎา หรือ ฏ ปฏัก ต้องซูมเข้าไปตั้งหลายเท่ากว่าจะเห็นว่าเป็นตัวอะไร
comment18:เราเคยเป็นครูนะ จะบอกว่าชื่อยาวๆอ่านยากๆแบบนี้เพียบเลย สงสารครูเวลาขานชื่อเลยคะเวลาอ่านตาก็ลายอยู่แล้วยังต้องมานั่งสะกดคำอีก กว่าจะขานชื่อเสร็จหมดไปครึ่งชม.ได้มั้งเด็กเกือบ50คน คนเป็นครูเวลาอ่านผิดนี่ก็กลัวเสียหน้านะเป็นยันครู เข้าใจอารมเวลาต้องไปยืนขานชื่อไปมองหน้านักเรียนแล้วก้มมองกระดาษอีกเอิ่มตาลายอ่านก็ไม่ค่อยจะออกคือชื่อเด็กสมัยนี้แต่ละคนอ่านยากโคตรปราบเซียนเลย หงุดหงิดเปล่าๆ
เรื่องเปลี่ยนชื่อก็แล้วแต่คุณเลยคะถ้าคิดว่าไม่สนใจโลกข้าจะใช้ชื่อนี้ก็ใช้ต่อคะ แต่ถ้าเปลี่ยนก็เปลี่ยนเป็นสั่นๆอ่านง่ายๆความหมายดีๆเป็นตัวเองดีกว่า
comment19:ถ้าชีวิตผกผันต้องไปอยู่เมืองนอกนี่ คงสนุกกับการเขียนชื่อแบะนามสกุลตัวเองเป็นภาษาอังกฤษมากแน่ๆเลย
comment20:เรามองในมุมของความสะดวกเวลาต้องใช้ชื่อจริงทำธุรกรรมต่างๆ หรือติดต่อกับคนอื่น
คือมันอ่านไม่ยาก แต่สะกดยาก อาจจะผิดพลาดง่าย ซึ่งถ้าไม่แคร์ตรงนี้ ก็ไม่ต้องเปลี่ยนหรอกค่ะ จริงๆคือชื่อเท่มากนะ
อย่างเราเองชื่อกับนามสกุลยาวทั้งคู่ หลายครั้งที่เขียนชื่อภาษาอังกฤษในเอกสารที่มีจำกัดช่องมาให้แล้วมักจะเขียนไม่พอ T_T
อยากเปลี่ยนตอนนี้ก็ไม่ไหว ขี้เกียจตามแก้เอกสารอะไรมากมาย -_-'
comment21:ชื่อเรา คนอ่านผิดตั้งแต่เด็กยันปัจจุบัน ทั้งๆที่มีแค่3พยางค์ และสะกดง่ายมากจนไม่น่าจะอ่านผิด บางคนอ่านผิดจนฟังแล้วดูจะไม่เป็นชื่อคนเลยก็มี  แต่ก็ช่างมันฉันไม่แคร์ค่ะ ชื่อพ่อแม่ตั้งให้ ภูมิใจและคิดว่าถ้าคนตั้งใจจะอ่านชื่อเราจริงๆคงอ่านไม่ผิด คนที่ชอบอ่านผิดคือคนที่ไม่ใส่ใจกับสิ่งที่อ่านตรงหน้า ชื่อเราไม่ผิดค่ะ 5555 ( เว้อไปป่าว )
comment21-1:จับมือๆ เหมือนเราเปี๊ยบเลย

ชื่อง่ายๆ สะกดก็ง่ายๆ ไม่มีตัวอักษรที่ต้องกด shift เวลาพิมพ์เลย
แต่ไม่เคยเจอคนที่เห็นชื่อเราครั้งแรกแล้วอ่านถูกหรือสะกดถูกเลยสักครั้งเดียว 

อยากเปลี่ยนแต่ถามแม่แล้วแม่ว่า ชื่อพ่อแม่ตั้งให้จะเปลี่ยนทำไม (ใช่ซี้ ป๊าม้าชื่อโหลสะกดง่ายทั้งคู่เลยนี่ T T พ่อแม่ไม่เข้าใจง่ะ)
comment22:ในละคร ตัวละครฉลาดๆมักมีชื่อแปลกๆ ^  ^
comment23:เพื่อนและครูเค้าแซวเฉยๆเค้าไม่คิดจริงจังหรอก อย่าไปสนใจเยอะ

ปัญหาอยู่ที่ตัวคุณเองว่ามีความมั่นใจมากป่าว

ถ้ามั่นใจก็เฉยๆ

ถ้าไม่มั่นใจก็ไปเปลี่ยนซะไม่ต้องถามใครหรอก

ปัญหาอยู่ที่ตัวเองก็แก้เองนะ จะกู่ร้องให้ก้องโลกก็ไม่มีใครช่วยคุณได้ มันอยู่ที่ทัศนคติในการมองของตัวเองคนเดียวเลย

ถ้าเป็นผมผมคงภูมิใจมากเพราะชื่อมันเท่มาก และที่สำคัญพ่อแม่พยายามสรรหาชื่อเท่ๆขนาดนี้มาตั้งให้ผม ไม่ใช่ให้ชื่อนายดำนายแดงในยุคนี้ 

และถ้าเพื่อนๆมาล้อ ผมคงไม่คิดมาก แต่ถ้าในกรณีไม่พอใจคิดมากคงจะด่าเพื่อนกลับไปว่าชื่อกุก็อยู่กะกุ ไม่เข้าใจว่ามันไปอยู่บนหัวพ่อแม่ใครถึงหนักแทน

ถ้าคุณครูแซว คงปล่อยผ่าน แต่ถ้าคุณทนไม่ได้เพราะคุณครูแซวอยู่นั่นไม่เลิกไม่เหมาะสมเป็นผู้ใหญ่ คุณก็พูดกับคุณครูตรงๆไปเลยว่าคุณครูครับ ชื่อนี้พ่อแม่ผมคิดและตั้งให้ผมภูมิใจมาก ถึงมันจะอ่านยาก แต่ผมคิดว่าคุณครูคงเข้าใจ และผมไม่คิดจะเปลี่ยน ถ้าคุณครูคิดว่าควร้ปลี่ยนจริงๆผมคิดว่าคงต้องไปขอนุญาติพ่อแม่ผมและบอกสาเหตุที่ทำให้ต้องเปลี่ยนก่อน

แต่จริงๆผมว่ามันไร้สาระ ผมไม่คิดว่าชื่อเท่ๆจะกลับมาทำให้บางคนคิดเป็นประเด็นขนาดนี้เลย บางทีนึงสงสารคนที่ชื่อสมชาย แดง ดำ ประเทืองว่าเค้าไม่น้อยใจ อายจนคืดฆ่าตัวตายไปแล้วหรอ
comment24:ที่น่าสนใจคือ ตอนเด็ก ๆ จขกท. ผ่านจุดนั้นมาได้ยังไง

จุดที่ต้องเขียนชื่อตัวเองในสมุด
comment25:ไม่ต้องยาวมาก แต่สะเทือนวงการ
comment25-1:เขาแต่งตัวแบบนี้ไปถ่ายบัตรปชช.ได้จริงหรือครับ?
ไม่น่าเชื่อ

แถมชื่อไม่ใช่ภาษาไทยแท้ อำเภอให้เปลี่ยนชื่อได้ด้วยหรือครับ?

ชื่อผมอย่างเท่ จะไปเปลี่ยนเป็นชื่อ ณัฐ  อำเภอยังไม่ให้ผมเปลี่ยนเลย
บอกว่าเป็นชื่อสันสกฤตไม่ใช่ภษาไทย  โคตรโมโหเลย  อดใช้ชื่อนี้เลย 
แล้วนี่กวนอิมใช้ได้เฉยเลย????
comment25-2:เอิ่ม อำเภอมีสิทธิ์อะไรไม่ให้เราเปลี่ยนชื่ออ่ะ จะไทยแท้ จะสันสกฤษ จะทับศัพท์ฝรั่งญี่ปุ่นจีนก็ได้นิ
ขนาดเมื่อกี่ปีก่อนยังมีคนชื่อ นายเฮงจ็อบแฮปปี้ไลฟ์ เมคไลฟ์เบทเทอร์ เลย (เขียนประมาณนี้ป้ะ?)
เรื่องแต่งตัวไปถ่ายบัตรนี่เราก็ไม่แน่ใจนะ  แต่นางกวนอิมนี่จัดเต็มมาก ระบุเบ้าหน้าจริงไม่ได้เลย
comment26:อ่านได้นะ แต่แค่เขียนยาก มองชื่อมันก็อ่านสะกดแบบปกติ  นัด-ถะ-เสดถา- วิด  ถ้าสะกดเป็นภาษาอังกฤษจริงๆจะเขียนเป็น Nutthasetthavitchaya ซึ่งจะไม่ออกเสียงตามคำอ่าน ยาวได้อีกนะเนี่ยะ  ถ้าไม่ใช่พ่อแม่ ตัวเองให้เขียนยังไงก็ไม่ถูกอ่ะ ถ้าไม่เคยลองเขียนมาก่อน เป็นคนอื่นให้มาเขียนชื่อให้คงลำบาก ถามกันไปมา ยิ่งบางคนไม่รู้พยัญชนะตัวนี้เขียนยังไง เรียกยังไม่ถูกก็เยออออออะะ..เอาที่สบายใจ ถ้าชื่อเป็นมงคลแต่แรกก็ไม่ต้องเปลี่ยน สมัยรุ่นของน้องพ่อแม่คงคิดมาดีแล้วว่าชื่อนี้ดี ที่สุดแล้วล่ะมั้ง แต่อลังการดี ชอบๆ
comment27:คุณก็เปลี่ยนชื่อจริงเป็น นัดถะเสด  ชื่อเล่น ถาวิด สิคะ
comment28:ตกลงมันชื่อคุณหรือชื่อคนอื่น คุณไม่จำเป็นต้องเปลี่ยนอะไรเพียงเพราะคนอื่นบอก
comment29:อ่านว่า นัด-ทะ-เสด-ถา-วิด... ใช่มั้ย ถ้าใช้ก็ไม่ได้อ่านยากอะไร 

ชื่อเท่ดีแล้ว อีกอย่างพ่อแม่คิดว่าดีเลยเอามาตั้งให้ เป็นมงคลชีวิตที่สุดแล้ว
comment30:นัด-ทะ-เสด-ถา-วิด   อ่านเเบบนี้หรือเปล่าคะ
comment31:ชื่อเดิมผม พงศพชร ครูกับเพื่อนๆ ชอบอ่านว่า พง-ศพ-ชร แต่ก็ไม่แคร์สื่อครับ เพราะถือว่าพ่อแม่ตั้งให้มงคลสูงสุดแล้ว คนอื่นอ่านผิดยังไงก็คือซะว่า ช่างแม่มมมม!

แต่มาเปลี่ยนเอาทีหลังเพราะคิดๆว่ามีคำว่า ศพ ในชื่อไม่ค่อยเป็นมงคล (อันนี้คุณแม่ทักเองเลยเปลี่ยนครับ)
comment31-1:เกิดวันจันทร์แน่นวลลลล
comment31-2:มันไม่ควรมีคำว่า ศพ ในชื่อแต่แรกแล้วครับ
ไม่เป็นมงคล

ปล. ยืนยันอีกคน คุณน่าจะเกิดวันจันทร์
เพราะผมก็สะกดโดยใช้ตัวอักษรมาผสมคำเหมือนกัน
comment31-3:ตามสุริยะคตินับเนื่องเป็นวันจันทร์ครับ แต่ถ้าตามจันทรคตินับเนื่องเป็นวันอาทิตย์ครับ

ผมเกิดเที่ยงคืนเศษของวันอาทิตย์ต่อวันจันทร์ครับ ไปดูดวงที่ไหนต้องดูสองวันเอามาประกอบกันสิน่า 555+
comment32:ชื่อไม่เห็นอ่านยากเลย แยกคำอ่าน นัด - ถะ - เสด - ถา - วิด ครูวรรคคำอ่านภาษาไทยไม่ถูกล่ะสิ ถึงได้บอกว่าอ่านยาก
comment33:พ่อแม่ตั้งให้เหรอคะ เราไม่มีปัญหากับการอ่านชื่อนี้ค่ะ เราว่าคนที่อ่านลำบากอาจจะเป็นคนที่ไม่แตกฉานภาษาไทยเท่าไหร่นัก (แม้แต่ครูคนนั้น)

สมัยนี้สะกดกันเอาง่าย รำคาญเป็นรำคาน เป็นต้น พอมาเจอคำที่ใช้พยัญชนะไม่คุ้นตาเลยพาลอ่านยากกันไปซะหมด
comment34:มันจะเป็นปัญหาตอนไปต่างประเทศแล้วต้องกรอกใบเข้าเมืองภาษาอังกฤษค่ะ ช่องมันจะไม่พอ555
comment35:ลูกคนจีนใช่มั้ย
comment36:ไม่เห็นต้องสนใจเลย ชื่อตัวเองแท้ๆจะไปห่วงึนอื่นทำไม
เพือนเราก็มี ผู้ชายเหมือนกัน ชื่อ5พยางค์เหมือนกัน
มันภูมิใจจะตายเวลามีคนแซว แบบชื่อกูหล่ออะดิ
แต่ส่วนใหญ่ทุกคนก็ชินหมดแล้ว ถ้าเรียกไปนานๆก็ชินไปเอง
อาจารย์บางก็เลือกชื่อเล่นแทน ไม่เห็นมีปัญหาเลย
ทุกวันนี้คบกันมา3ปีกว่า เราเขียนชื่อมันได้ทั้งทั้งไทยทั้งอังกฤษเลย
comment37:ชื่อแค่เอาไว้เรียกเป็นตัวแทนเรา 
ส่วนตัวแล้วเรามองว่า จริงๆชื่อควรจะเข้าใจง่ายเขียนง่ายและไม่สวิงสวายมากไป
เวลาน้องโตขึ้น ทำธุรกรรมอะไรจะค่อนข้างยุ่งยากตรงที่ต้องมาคอยสะกดชื่อให้เค้าฟังทุกครั้ง บางทีสะกดแล้วก็เขียนผิดๆถูกๆมาให้
มันจะน่าเหนื่อยตรงนั้นมากกว่า ถ้าจะเปลี่ยนก็แนะนำให้เปลี่ยนเพราะเหตุนี้แหละค่ะ 

คนอื่นที่คิดไม่เหมือนเรา เค้าไม่ได้เจอแบบเรา บางทีอาจจะไม่เข้าใจว่าเปลี่ยนชื่อทำไมเรื่องแค่นี้
ถ้าน้องอยากเปลี่ยนก็เปลี่ยน ก่อนที่จะโตและใช้ชื่อนี้นานมากไปกว่านี้ หรือถ้าไม่อยากเปลี่ยนก็อาจจะต้องรับมือกับชื่อนี้ให้ได้เท่านั้นเอง
comment38:ไม่ได้อ่านยากเลยค่ะ แต่อาจจะเขียนยาก เพราะมีตัวอักษรที่ไม่ค่อยได้ใช้ในชีวิตประจำวันเยอะหน่อย
คนสมัยนี้อาจจะมองว่าอ่านยากเพราะอ่านหนังสือไม่แตกกันเยอะค่ะ ผันวรรณยุกต์ไม่เป็น 
อักษรสูง กลาง ต่ำ ผัน5เสียงหมด
คะ/ค่ะ ยังใช้ผิด หน้า/น่า ก็แยกไม่ออก ใช้สลับมั่วไปหมด
comment39:อ่านไม่ยาก แต่น่าจะยากเวลาเขียน ร้านปักชื่อมีงอน
comment40:นัด ถะ เสด ถา วิด
ผมว่ามันอ่านไม่ยากเลยนะ
ผมว่าคนที่อ่านยากนี่น่าจะเป็นความรู้ทางด้านการอ่านภาษาไทยไม่ได้มาตรฐานมากกว่า
comment41:ไม่ต้องเปลี่ยนก็ได้ครับถ้าคุณทำใจยอมรับคนรอบข้างทั้งเพื่อนเเละครูที่คอยบ่นได้ เค้าก็มีสิทธิบ่นหรือเเซวตามประสา เป็นผมมีเพื่อนชื่อนี้ผมก็เรียกเสดๆเหมือนกัน ถ้ารับได้ก็โอเคครับ
comment42:เรื่องอ่านไม่น่ายาก แต่ที่ยากคือพอเปลี่ยนเป็นภาษาอังกฤษแล้วมันยาวมากกก
สมมตินะ ชื่อไทย : ณัฏฐเศรษฐาวิชญ์ 
        ชื่ออังกฤษ : Nutthasetthawit
เราลองสะกดชื่อ จขกท เป็นภาษาอังกฤษแบบนี้ สังเกตได้ว่ายาวมาก 15 ตัวอักษร นี่ยังไม่รวมนามสกุลนะ
เวลาขอ passport จะมีปัญหาหรือเปล่าไม่รู้ แต่สำหรับบริษัทฯ ที่เราทำงานมีปัญหาแน่ ๆ เพราะตอนขอ
อีเมลให้กับ พนง. มันไม่พอ ยิ่งถ้านามสกุลยาวอีกยิ่งไปกันใหญ่ ซึ่งมันเคยมีกรณีแบบนี้มาแล้วจริง ๆ 

สรุป การอ่านออกเสียงชื่อ จขกท ไม่มีปัญหา แต่อาจจะมีปัญหานิดหน่อยกับการขอเอกสารราชการอาจจะทั้งไทย และอังกฤษ
แต่ถ้าถามว่าจะต้องเปลี่ยนชื่อหรือไม่นั้น ขึ้นอยู่กับความสบายใจ และความต้องการของ จขกท มากกว่านะ
แต่ถ้าถามเรา คหสต เราไม่เปลี่ยน ถ้าเป็นชื่อที่พ่อแม่ตั้งใจตั้งให้เรา จบปิ๊ง...
comment43:ผมจะขออนุญาต เอาชื่อ จขกท.ไปตั้งชื่อลูกในอนาคต จะได้มั้ยครับ
ณัฏฐเศรษฐาวิชญ์  ชื่อน่าสนใจมาก ถึงผมจะไม่รู้ความหมายก็เถอะ อย่าไปเปลี่ยนเลยครับ
ปล.ตอนแรกอยากตั้งชื่อลูกว่า อนาคินท์ อันนี้ไม่รู้ว่าแปลกรึป่าว
comment43-1:ตั้งใด้ครับแต่ต้องดูวันเกิดลูกพี่นะครับ
และตัดออกบางตัวก็ดีครับ. อันนี้ชื่อหมอดูตั้งให้แต่เกิดเลยครับเกิดวันศุกร์นะครับ
comment44:อ่านไม่ยากครับ
comment45:มีความคิดอยากเปลี่ยนไหม?
ถามตัวเองค่ะ 
จะชื่อพ่อแม่ตั้ง พระตั้ง มันอยู่ที่คุณ
อยากเปลี่ยนก็เปลี่ยน ไปบอกคุณพ่อคุณแม่ ไม่อยากเปลี่ยนก็ไม่ต้องคิดไรมากกับคำพูดคนอื่น
comment46:เอาจริง ชื่อเราสามพยางค์ คนยังอ่านผิดเลย ทั้งๆที่ไม่มีตัวการันต์อะไรทั้งนั้น อะอิอา ธรรมดา
ที่อ่านไม่ออกก็คงจะต้องไปพัฒนาสกิลภาษาไทยแล้วล่ะ
comment47:ผมว่า จขกท มาถามแบบนี้ แสดงว่าเริ่มคิดอยากเปลี่ยนแล้วล่ะ

ส่วนตัวว่าเปลี่ยนเถอะ เอาท่อนหน้าหรือท่อนหลังก็ได้ ชีวิตจะสะดวกขึ้นครับ
comment48:เอามาให้เป็นข้อมูลประกอบให้รู้ไว้เฉยๆ

ณัฏฐเศรษฐาวิชญ์     เลขกำลัง = 79 
เป็นเลขดีพอสมควร บ่งบอกถึงการมีมิตรสหายมาก มีกำพืดเผ่าพันธุ์ที่ดี จะได้มรดกเป็นของเก่าแก่ แต่ชีวิตจะประสบความสำเร็จอย่างโลดโผน แต่ในขณะเดียวกัน ก็จะถูกโรคภัยไข้เจ็บเบียดเบียนอย่างทรมาน หรือคนใกล้ชิดในครอบครัวจะเคราะห์ร้ายเจ็บอยู่บ่อยๆ เป็นประจำ 

ถ้าจะเปลี่ยนชื่อ ดูแนวทางได้ที่นี่ http://www.bloggang.com/viewdiary.php?id=tonpo&group=43
comment49:ชื่อดู unique ไม่เห็นอ่านยากเลย แค่เขียนยากเท่านั้น จะแคร์คนอื่นทำไม มั่นใจเข้าไว้

ชื่อ จขกท เหมือน 3 คนรวมกัน

ณัฏฐ์[นัด] (มค. ณฏฺฐ) น. ผู้ตั้งอยู่ในความรู้, นักปราชญ์ (เหมือน ณัฐ).
เศรษฐ, เศรษฐ์    [เสดถะ, เสด] ว. ดีเลิศ, ดีที่สุด, ยอดเยี่ยม, ประเสริฐ.
วิชญะ [วิดยะ] น. ผู้รู้, ผู้ฉลาด, ปราชญ์. (ส.).

ณัฏฐ์ กับ วิชญะ ดูจะความหมายซ้ำกัน

ส่วนที่ดูอ่านยากและเขียนยากคือ ณัฏฐ
ณัฐเศรษฐาวิชญ์ ดูอ่านงานกว่า
จริงๆ แค่ ณัฐเศรษฐ์ ความหมายก็เท่ากันแล้วป่าว
อันนี้คิดเองเดามั่วๆ

สรุป ไม่ต้องเปลี่ยนให้ยุ่งยากหรอก เท่ส์ดี
comment50:ผมว่าชื่อคุณมันไม่ได้น่าอายขนาดนั้นนะ ถ้าเทียบกับอีกหลายคน แต่ถ้าเปลี่ยนแล้วสบายใจก็เปลี่ยนเถอะครับ ไม่มีใครมีสิทธิในตัวเองมากกว่าตัวคุณเองอยู่แล้ว
comment51:มันจะรำคานตอนเซ็นชื่นชื่อในเอกสารต่างๆหลายๆแผ่น กว่าจะเขียนเสร็จ กว่าจะเขียนหมด เมื่อยก้เมื่อย ต้องมาเขียนหลายแผ่นอีก
comment52:อ่านไม่ยากแต่เขียนยาก 
ส่วนตัวคิดว่ามันเว่อวังไปนิดเหมือนชื่อที่พวกหมอดูชอบตั้งให้
comment53:อ่านไม่ยากเลย นัด-ทะ-เสด-ถา-วิด อาจเขียนตัวสะกดผิด แต่คิดว่าอ่านถูก)

ชื่อเราว่า งง กว่า 555 

ฬัคณมนันญ์
comment53-1:ถ้าชื่อนี้จริง  ๆ  เดาเอาว่าต้องมีปัญหาในการทำเอกสารต่าง ๆ  เพราะคนเขียนผิดอยู่เรื่อย
แล้วบางทีต้องกลับไปแก้ไขอีก   บางทีภายหน้าต้องให้มีการรับรองตัวบุคคลว่าเป็นคนเดียวกัน
เพราะเขียนชื่อในเอกสารต่างๆ  ผิดพลาด   นี่บอกได้เพราะทำงานกับเรื่องเอกสาร
ที่ดิน  จะมีการให้ไปแก้ไขชื่อ  บางทีต้องให้ไปอำเภอรับรองการเป็นบุคคลคนเดียวกัน
บ่อยไปเลย
comment53-2:นัด-ทถะ-เสด-ถา-วิด
comment54:เอาตัวคุณเองนั่นแหละ ชอบชื่อตัวเองรึเปล่า 

-ถ้าชอบก็เก็บไว้ ใครจะอ่านยากก็ช่างมัน 

-ถ้าไม่ชอบ ก็คิดชื่อที่ชอบไว้แล้วเปลี่ยน
comment55:ฏ ฐ ษ ณ ศ ญ

ตัวอักษรยากๆที่ปกติจะเจอในชื่อคนเต็มที่คือ 2-3 ตัว  นี่ชื่อคุณมีซะ 6  
ขาด ฮ นกฮูกไปตัวนึงนะคะ อิอิอิ
comment56:ลองคิดถึงเวลาคุณทำข้อสอบข้อเขียนที่ต้องลงชื่อทุกหน้า10หน้า คุณจะมีเวลาข้อสอบน้อยกว่าชาวบ้านเป็นนาทีเลยนะครับ
comment57:พ่อ-แม่ รังแกฉัน อย่างชัดเจน
comment58:นึกถึงตอนเขียนชื่อเป็นภาษาอังกฤษคงจะยาวน่าดู ไม่พอเขียน มีผลในชีวิตอะไรกับคุณไหมละถ้าไม่มีก็ใช้ไปคนตั้ง ชื่อ ABCDE-Z ยังมีข่าวออกเลยในต่างประเทศ
comment59:เปลี่ยนเป็นนี่ดิ 

" นาย ฉันท์รักษ์ องก์ฆะชาฏร์"
comment60:ถ้าคุณเกิดไม่มั่นใจ หรือกลัวคนหมั่นไส้ก็เปลี่ยนเถอะค่ะ ใช้ต่อไปก็ไม่สบายใจเปล่าๆ

แต่ถ้าคุณมั่นใจ ไม่แคร์อยู่แล้วก็ไม่ต้องเปลี่ยน

แต่ความเห็นเราชื่อคุณมันเด่น คนจะจำได้ว่าเป็นคุณ เวลาทำดีไม่ดีน่าจะเตะตาคนมากกว่าคนชื่อธรรมดา
comment61:นามสกุลยาวด้วยไหม
ถ้ายาวอีก ตอนทำบัตรเครดิตคงปวดตัวกับภาษาอังกฤษน่าดูเลย
Natthasethawitch blablabla.....
comment62:เข้าใจว่า ตั้งชื่อเอง ใช่เปล่า
comment63:ผมว่าถ้าเราภูมิใจกับมัน ก็ยังคงชื่อนี้ต่อไป
แต่ถ้าให้แนะนำ ผมว่าเอา แค่ 
นาย เศรษฐาวิชญ์  ก็สละสลวยดีแล้วนะครับ
ไม่เวิ่นเว้อดี เพราะด้วย
comment64:ชื่อนี้พ่อแม่ตั้งมห้มาตั้งแต่เกิด หรือว่ามาเปลี่ยนเอาทีหลังคะ อ่านยากมากจริงๆ
comment65:เคยเรียกเจอชื่อคนไข้หลายคน อ่านยากมากกกก อ่านผิด เรียกมารับยา นางมารับพร้อมชักสีหน้า ว่าเรา อ่านชื่อนางผิด
ค่ะ!!! วันหลัง เขียนคำอ่านไว้ให้ด้วย

ปล. จขกท เรียนจบยังคะ เรียนต่อสายไหน ถ้าเรียนสายที่ต้องสอบใบประกอบวิชาชีพ ระวังทำข้อสอบไม่ทัน 3นาที นะคะ มัวแต่เขียนชื่อ
comment65-1:เปลี่ยนแล้วครับ ตอนนี้เรียนวิศวะยุครับผม
comment66:เราว่ามันสะกดยากไปค่ะ เวลาทำธุรกรรมทางการเงิน สงสารพนักงานนะคะ กลัวเค้าจะเขียนชื่อผิดมากๆเลยค่ะ เปลี่ยนก็ดีค่ะ จะได้ไม่อารมณ์เสียเวลาคนอื่นเขียนชื่อผิด
comment67:ตอนสอบเข้ามหาลัย เดี๋ยวนี้กระดาษคำตอบเขาใส่ชื่อมาให้แล้วใช่มั้ย
สมัยพี่ต้องเขียนเอง และฝนตามตัวอักษรอีก ชื่อยาวขนาดนี้ ไม่น่าทำข้อสอบทัน 5555

ก็ลองถามตัวเองดูว่าเราอ่ะ ชอบชื่อนี้มั้ย 

ชื่อพี่ธรรมดามาก ตัวอักษร 3 ตัว ยก Shift ทุกตัว เมื่อก่อนไม่ชอบชื่อตัวเองนะ รู้สึกว่าไม่เพราะเหมือนคนอื่น
แต่ยิ่งโตมาก็ยิ่งชอบ เขาบอกมีกาลกิณี 2 ตัว ก็ไม่คิดจะเปลี่ยนนะ
comment68:เคยเปนครูค่ะ สนุกกับการเช็คชื่อนักเรียนมาก555 อ่านผิดอ่านถูกตลอด จนบอกว่าเขียนชื่อเล่นกันมาละกันนะลูก 

ชื่อน้องก็เอกลักษณ์ดี จะเปลี่ยนหรือไม่เปลี่ยนอยู่ที่เราเลย ชื่อก็เป็นแค่คำเรียกเราเท่านั้นจะเปลี่ยนเป็นอะไรก็ได้ หรือถ้าน้องพูมิใจจะใช้ต่อก็ใช้ต่อค่ะ
comment69:โอ๊ย...อย่าว่างั้นว่างี้เลยคร้า ชื่อเรา อิสิรา อ่านว่า อิ สิ รา ยังมีคนอ่านผิด บ่นว่าอ่านยาก เปลี่ยนชื่ออ่านง่ายๆ สิ ชื่ออะไรน่ะ อ่านไม่ออก

ขนาดสั้นๆ อ่านตรงตัวแบบง่ายๆ แล้วน้า ยังอ่านไม่ได้กัน ก็ไม่เข้าใจว่าทำไม!

ส่วนใหญ่จะอ่านเป็น อิสรา อิศวรา อิสริยา อัสรา และ บลาๆๆๆ 

เพราะงั้นถ้าเราชอบ อย่าแคร์ค่ะ 

ปล่อยตาย ฮ่าๆๆๆๆๆ
comment70:ส่วนตัวไม่เคยรู้สึกทึ่งหรือสนใจความหมายของชื่อที่เขียนยาก อ่านยากเลย รู้แต่ว่าคงลำบากในการติดต่อประสานงาน คือมีความรู้สึกในเชิงลบมากกว่าบวกนะ
comment71:เฉยๆ อ่านไม่ยาก แต่เวลาเขียนชื่อในกระดาษข้อสอบจะขี้เกียจเขียนเพราะมันยาว
แค่ นัด/ถะ/เสด/ถา/วิด มันก็ไม่ได้อ่านยากเลยปะ?
comment72:อย่าได้แคร์ครับ
comment73:วันก่อนเจอคนชื่อ "ณัฏฐ์ศรัย"  ถ้าไม่บอกสะกดยังไง จ้างให้เราก็สะกดไม่ถูก ใช้ตัวสะกดยากเหลือเกิน


ส่วนตัวเรา ชื่อไม่ได้ออกเสียงยาก สะกดก็ไม่ยาก สองพยางค์เอง แต่คนอ่านชื่อ ชอบออกเสียงผิดเป็น 3 พยางค์
เวลาบอกชื่อ ถ้าไม่บอกตัวสะกดให้ น้อยคนนักที่จะสะกดถูก  ใครสะกดชื่อเราถูก เราถือคนๆนั้นเก่งภาษาไทยมาก

มันจะเป็นปัญหาตอนที่ไปหาหมอ แล้วรอพยาบาลเรียกชื่อเข้าไปพบแพทย์ บ่อยครั้งที่พยาบาลออกเสียงผิด
เราต้องคอยฟังว่า นามสกุล เราหรือเปล่า เพราะเรียกแต่ชื่อ บางทีก็นึกว่าเรียกคนอื่น

ชื่อเราก็ไม่ได้หมายความดี ทั่วไปธรรมดา แต่ก็ไม่คิดจะเปลี่ยน
comment74:คหสต. ตั้งชื่อก็เหมือนสร้างแบรนด์นะครับ
ถ้าชื่อเราโดดเด่นและเป็นที่จดจำ ก็น่าจะเอื้อต่อการใช้ชีวิต โดยเฉพาะการเป็นบุคคลสาธารณะซึ่งชื่อเป็นสิ่งสำคัญ

แต่ถ้าชื่อเขียนยาก สะกดยาก จำยาก ก็มีตัวอย่างแบรนด์บนโลกนี้หลายแบรนด์ที่ทำตลาดลำบาก ลูกค้าไม่ติด หรือเขาไม่นึกถึง อันนี้ก็มีตัวอย่างให้เห็นเยอะ (ไม่เกี่ยวกับคุณภาพสินค้านะครับ ว่าด้วยชื่อล้วนๆ)

ที่จริงสิ่งที่คุณทำ ถ้าเป็นสิทธิที่ทำได้และไม่เบียดเบียนเดือดร้อนใครก็ไม่น่าจะเป็นไร กรณีนี้เบียดเบียนเดือดร้อนใครหรือเปล่า อันนี้คุณต้องพิจารณาดู

ส่วนควรจะเปลี่ยนชื่อหรือไม่ ขอไม่ออกความเห็นนะครับ
comment75:ณัฏฐ กับ ณัฐ ต่างกันยังไงอ่ะ เพื่อนเรามีชื่อต้นด้วยคำนี้ 2 คน (คนนึง ณัฏฐ์.. อีกคนก็ ณัฐ..) และดูจะเขียนลำบาก
บางเคสพ่อแม่สบายใจที่ได้ตั้งชื่อลูกแปลกๆ แบบหายาก(อาจจะตั้งมาจากหมอดูอีกที) แต่ลูกกลับไม่สบายใจด้วยเพราะเพื่อนล้อบ้าง เด่นไปบ้าง หรือเชยไปบ้าง แต่ถ้าคุณสบายใจที่จะใช้ชื่อนี้ก็อย่าไปสนคำพูดใคร 

ปล.ดูผ่านๆชื่อคล้ายๆ ชื่อโครงการอสังหาฯ เลยเนาะ
comment76:อ่านไม่ยาก แต่เขียนยาก 
ต่อไปคุณอาจจะมีปัญหาในการทำเอกสารต่างๆ เจ้าหน้าที่อาจเขียนไม่ถูก และคุณต้องตรวจทานให้เข้มงวดทุกครั้ง 
ถ้ารอบไหนเกิดตรวจพลาดไป แล้วได้ชื่อในเอกสารมาผิด ก็ต้องกลับไปทำใหม่ วุ่นวาย
comment77:อ่าน ว่า นัด-ถะ-เสด-ถา-วิด รึเปล่าคะ ตัวสะกดตัวอักษรดูอลังการ แต่เราว่าอ่านง่าย 

เราว่าปัญหาอยู่ที่เวลาให้คนอื่นเขียนชื่อแทนเราจะยากหน่อย

ถ้าชื่อนี้ทำให้ทุกข์ใจ ลำบากใจก็ปรึกษาพ่อแม่ ก่อนดีกว่าค่ะ จะได้แฮ๊ปปี้ทั้ง 2 ฝ่าย

ชื่อที่เราคิดว่าอ่านลำบากจริงๆ คือ คนเกิดวันจันทร์ ตามหลักโหราศาสตร์ต้องตั้งชื่อไม่มีสระ 

หลายๆ ชื่อเราไม่สุ่มสะกดเองค่ะ สะกดยาก มองหน้าเพื่อนแล้วถามเลยค่ะ "เฮ้ย!! ชื่อแกอ่านยังไงวะ"
comment78:...อาจจะต้องคิดหนักเวลาทำธุรกรรมนี่แหละครับ  ต้องคอยเช็คในเอกสาร  ถ้าอีกฝ่ายเขียนผิดอาจจะมีผลเสียได้
comment79:อ่านไม่ยากเพราะมีสระกำกับเกือบครบทุกพยางค์ ขาดตรง ฐะ แต่โดยคอมมอนเซนส์แล้วอ่านออกอยู่ค่ะ แต่มันจะมีปัญหาตอนเขียนมากกว่านะคะ
comment80:ชื่อพ่อแม่ตั้งให้เป็นมงคลสูงสุด ผมชื่อ ต้องชนะ โดนลอ ไอ้ต้องแพ้ ประจำ เด็กๆก็น้อยใจ อยากเปลี่ยน แม่บอก แม่ตั้งใจตั้งให้ โตขึ้นชอบชื่อนี้มาก อยากบอกว่าอย่าไปแคร์ ชื่อคือสมบัติอย่างหนึ่ง ที่ผู้ที่รักเราที่สุดในโลกมอบไว้ให้ ครับ
comment81:คิดว่าที่บ่นๆกันไม่ได้บ่นเรื่องอ่านยากหรอกค่ะ

จริงๆแล้วมันเป็นชื่อที่เขียนยาก รุงรัง รกหูรกตา

ดูแล้วมันหงุดหงิดค่ะ มันเป็นการรวมตัวที่ไม่ลงตัวของอักษรแปลกๆ

เป็นการจับนู่นนี่มาใส่แบบไม่มีศิลปะ

เหมือนคนแต่งตัวไม่เป็นที่จับเอาทุกอย่างที่ว่าเริ่ดๆมารวมกัน

มันกลายเป็นว่าองค์ประกอบทุกอย่างแข่งกันเด่น สะดุดตาก็จริง แต่สะดุดตาแบบคนบ้าที่ชอบแต่งตัวเจ็บๆน่ะค่ะ

ชื่อที่เพราะที่สวยทั้งเสียงทั้งความหมายทั้งตัวอักษรต้องร้อยเรียงอย่างมีศิลปะ

เอาอักษรง่ายๆสามสี่ตัวกับอักษรยากๆสักตัวสองตัวมารวมกันให้มีจังหวะ(ไม่ใช่จับมาวางติดกันเป็นพรืด)น่าจะดูดีกว่าค่ะ
comment82:เราว่าอยู่ที่คุณนะคะว่าโอเคกับชื่อไหม. เราว่าเก๋ดีออกชื่อไม่โหลดีค่ะ
เราชื่อ "บุรนิมา" (บุ-ระ-นิ-มา) ชื่อไม่ยาวแต่คนมักอ่านผิดกันบ่อยมาก ไม่รู้ทำไมทั้งๆที่เราคิดว่าชื่อเราอ่านง่ายนะ บางคนอ่านผิด บางคนอ่านแค่คำแรกละมองหน้าเราซึ่งเราก็คอยบอกตลอด ขำๆดีค่ะ
comment82-1:ช่ีอคุณเก๋จังค่ะ  คุณพ่อคุณแม่ครีเอทชื่อมาก ชอบบบ
 ชื่อเราก็คนอ่านผิดเยอะเหมือนกัน 
บุษปรัชญ์ บุด สะ ปะ รัช
comment83:เปลี่ยนเป็น

คิฏจพักตร์คิฏถึงษ์คิจแคฐ 

ไหมครับ
comment83-1:กวนตีน 5555555555555555555555555555555
comment84:ไม่อ่านยากเลย แต่มันยาวจนคนบางคนหมันไส้
comment85:เราว่า ชื่อแบบนี้ คุณเปลี่ยนทีหลังปะคะ. คุณพ่อคุณแม่ไม่น่าจะตั้งอะไรแบบนี้

มันยาวไป ยาวแบบไม่น่าจำเลย
comment86:อ่านไม่ยากหรอก แค่คนปกติทั่วไป ไม่น่าจะชื่อแบบนี้ 
สมมติมียศด้วยนะสบาย!!
comment87:..
comment88:จขกท. เกิดวันศุกร์รึป่าวค่ะ

เพราะเห็นใช่ตัวอักษร ณ ฏ ฐ ศ ษ ญ
ของเราชื่อ 3 พยางค์ ใช้ ศ ณ ฏ ฐ 


แต่ของคุณ ณัฏฐเศรษฐาวิชญ์  เอิ่มมม 5 พยางค์
นี่สงสารเลยสมัยเรียนอนุบาล กว่าจะเขียนชื่อเสร็จ lol

#ชื่อคุณเพราะนะเป็นเรา เราไม่เปลี่ยนหรอกพ่อแม่ตั้งให้ทำไมเราจะต้องไปใส่ใจคนอื่น
#ครูของ จขกท. อ่านไม่ออกก็อ่านให้ครูแกฟังซะ
comment89:ชื่อนี้ คุณตั้งเองตอนโต หรือคุณพ่อคุณแม่ตั้งให้คะ อย่าโกรธเราน๊า (เราขอโทษล่วงหน้าเลยค่ะ)  เราว่าชื่อแบบนี้ เหมือนจะตั้งเอาไว้ให้เพื่อนๆ เม้าหรือโดนล้อลับหลังคุณ ยังไงก็ไม่รู้
comment89-1:หมอดูตั้งให้ครับตั้งแต่ยังไม่คลอดเลยครับ
comment90:ชื่อเพราะครับ อ่านง่ายแต่ยาวไป แค่นั้น นัดถะเสดถาวิด
comment91:อ่านไม่ยาก
แต่สะกดยาก
comment92:เปลี่ยนเป็น "คัคกิ่งมะนาว คิคคิคสะระแหน่"
comment93:เอาแบบง่ายๆครับ เวลาแนะนำตัว ก็บอกไปว่าชื่อ นัดถะเสดถาวิช  เรียกง่ายๆว่า ณัฐ ก็ได้ครับ 

คนอื่นๆ จะได้เรียกแต่ชื่อเล่นกัน สะดวกด้วยกันทุกฝ่าย ง่ายๆแค่นี้เอง
comment94:พ่อแม่รังแกฉัน
comment95:รรรรรร
อ่านว่าอะไร
comment95-1:ระ รัน รอน กับ ระ รอน รัน เป็นพี่น้องกัน
comment96:นัด-ถะ-เสด-ถา-วิด อ่านไม่เห็นจะยากเลยชื่อเก๋ดีนะจะเปลี่ยนทำไมเป็นเอกลักษณ์ดีออกอลังการงานสร้างดีเข้ามหาลัยมีคนเดียวแน่นอนไม่ซ้ำใครไม่ต้องกลัวเลยแต่จะยากตรงเวลาสอบสิช่องให้ระบายชื่อนามสกุลจะพอรึป่าวอยากเห็นหน้าพ่อแม่จริงๆคิดได้ไง[Spoil] คลิกเพื่อดูข้อความที่ซ่อนไว้ถามจริง เปลี่ยนชื่อมาแล้วปะเนี่ย อิอิ
comment96-1:เปลี่ยนเรียบร้อยแล้วครับณัฐวิชย์ครับ

title:ปัญหารุ่นพี่รุ่นน้องในดราม่าจุฬาภรณ์ จากมุมมองศิษย์เก่า
comment:เกริ่นกันก่อนเลยว่าผมเองก็เป็นศิษย์เก่าที่ผ่านเรื่องราวเกี่ยวกับปัญหาด้านระบบรุ่นพี่รุ่นน้องของโรงเรียนจุฬาภรณ์มาเหมือนกัน แต่เป็นอีกโรงเรียนในเครือนี้ จึงเป็นเรื่องปกติที่ผมจะพอเข้าใจถึงปัญหาเหล่านี้

เริ่มจากเรื่องราวเลยก็คือ มีคุณแม่ของน้องที่เรียนอยู่ที่โรงเรียนจุฬาภรณ์ เชียงราย ได้โพสต์ข้อความเรื่องเกี่ยวกับการที่ลูกของตนถูกข่มเหง ใช้กำลังเกินความจำเป็น และเรื่องอื่นๆ ซึ่งแน่นอนจากปฏิกิริยาตอบกลับของนักเรียนโรงเรียนนี้ก็เห็นได้ชัดว่าแบ่งเป็นสองแนวคือ บอกว่ามีแต่คิดว่าควรต้องทนให้ได้ และ บอกปัดว่าอยู่มาไม่เคยเจอ ซึ่งแน่นอนทั้งสอบแนวทางปฎิกิริยาตอบกลับนี้เด็กทุกคนย่อมเอาเรื่องรักโรงเรียนมาปกป้องกันเป็นธรรมดา แต่ก็ตามสำนวน ความรักทำให้คนตาบอด เด็กหลายๆคนไม่เลือกที่จะเอาปัญหาออกมาพูดและแก้ไขกัน แต่พยายามยืนหยัดว่าสิ่งที่ตนทำนั้นถูกต้อง ซึ่งแน่นอนเป็นตามธรรมชาติที่คนเราจะต้องปกป้องสิ่งที่เรารักอยู่แล้วเป็นธรรมดา แล้วปัญหาแบบนี้มันจะแย่แค่ไหนกัน ทำไมเราถึงต้องให้ความสำคัญกับปัญหานี้

ปัญหาระบบรุ่นพี่รุ่นน้องสร้างให้เด็กที่ถูกส่งออกมาในสังคมมีรูปแบบทางความคิดเชิงเชื่อมั่นในการเคารพผู้อาวุโสแบบสุดโต่งและห้ามแสดงความเห็นที่เป็นผลเสียแก่โรงเรียน แน่นอนสองแนวคิดนี้เป็นเรื่องที่ไม่ถูกต้องในสังคมปัจจุบัน คงไม่มีใครที่ชอบการที่ต้องมาเคารพผู้อาวุโสแบบสุดโต่ง ห้ามเถียง ห้ามพูดเห็นต่าง ทำได้แต่ก้มหน้ายอมรับว่าผิด และขอโทษไป  และอีกเช่นกัน คงไม่มีใครชอบที่จะถูกบังคับให้แสดงความคิดเห็นได้ทางเดียว ห้ามแสดงความคิดเห็นเชิงผลเสียต่อองค์กร ซึ่งเราจะเห็นได้ว่าสองแนวคิดนี้ก่อให้เกิดปัญหาในสังคมไทยอยู่ส่วนหนึ่งเช่นกัน นั่นจึงเป็นเหตุผลที่ว่า ทำไมเราถึงควรให้ความสำคัญกับปัญหานี้

แล้วปัญหาอยู่ที่ไหนละ? หลายคนอาจจะมองว่าปัญหานั้นอยู่ที่ตัวเด็ก แนวคิดของเด็ก เด็กนั่นแหละที่ผิด แต่เปล่าเลย เด็กก็คือเด็กครับ เด็กเหล่านี้ถูกสั่งสอนแบบนี้มาเรื่อยๆรุ่นต่อรุ่น เมื่อเด็กที่ทุกคนเปรียบว่าเป็นผ้าขาว เข้ามาสู่สังคมแบบนี้แน่นอน ความคิดของเขาย่อมเปลี่ยนไปตามสังคมรอบตัว นั้นจึงเป็นเหตุผลที่ว่า ทำไมเราถึงไม่ควรโยนปัญหาให้ตกที่เด็กอย่างเดียว แต่กลับกันนอกจากเด็กที่อยู่ในโรงเรียนแล้วเรายังเหลือคนอีกกลุ่มนึงก็คืออาจารย์ ทีนี้พวกท่านเคยสงสัยไหมว่า ทำไมเรื่องราวแย่ๆแบบนี้ถึงเกิดขึ้นมาได้ มันไม่ผ่านหูผ่านตาของครูบาอาจารย์กันเลยหรอ นี่แหละครับ คือปัญหาที่แท้จริง

ผมเรียกมันว่า "การเลี้ยงนักเลงไว้ใช้งาน" ระบบรุ่นพี่รุ่นน้องที่พี่มีอำนาจการดูแลทุกคนในโรงเรียนที่ชั้นปีน้อยกว่า ก็เหมือนการที่รัฐให้อำนาจคนกลุ่มนึงดูแลคนที่อำนาจน้อยกว่า (ในที่นี้อำนาจกำหนดตามชั้นปีและอายุ) ไม่มีทางที่ปัญหาเหล่านี้จะเกิดขึ้นมาได้หากอาจารย์ในโรงเรียนหลายๆท่านช่วยกันป้องกัน แต่น่าเสียดายครับ ที่อาจารย์หลายๆท่านดันเห็นด้วยกับระบบแบบนี้ ซึ่งอาจารย์ท่านๆทั้งหลายครับ คือคนที่ให้สิทธิ์รุ่นพี่ใช้อำนาจได้ตามใจชอบตามกรอบของอาจารย์ แล้วมันมีประโยชน์อะไรกับการให้อำนาจรุ่นพี่ละ? ประโยชน์ของมันก็คือ อาจารย์หลายๆท่านไม่ต้องลงมาดูแลเด็กโดยตรง เมื่อรุ่นน้องเชื่อฟังคำสั่งเป๊ะ ทุกอย่างก็เป็นไปตามความเรียบร้อย ง่าย สะดวก เพียงออกคำสั่งให้รุ่นพี่ดูแล อาจารย์ก็ไม่ต้องทำอะไรเลย

อาจารย์หลายๆท่านที่เวลาเกิดปัญหา อาจารย์บางคนเลือกที่จะขอให้เด็กเงียบไว้ ไม่แพร่งพรายออกภายนอก หรือถ้าอ้างตามคำพูดของอาจารย์ก็คือ "หากมีเรื่องอะไรให้แจ้งครูก่อนไม่ต้องบอกผู้ปกครอง เดี๋ยวเรื่องมันจะใหญ่โตซะเปล่า" คำพูดเหล่านี้รวมกับการอ้างชื่อเสียงสถาบัน นี่แหละครับ คือเหตุผลว่าทำไมเราถึงไม่ค่อยได้ยินเรื่องแบบนี้ออกมาสู่สังคมมากนัก เพราะตัวอาจารย์เองก็เลือกที่จะปกปิดเรื่องเหล่านี้ไว้นั้นเอง และอาจารย์ก็กลัวว่าปัญหาเหล่านี้เมื่อแพร่งพรายสู่ภายนอก ปัญหาจะวกกลับมาหาตัวอาจารย์เองซึ่งเป็นปัญหาที่คงไม่อยากให้เกิด

แล้ววิธีทางแก้ล่ะ หลายคนบอก ปัญหาแบบนี้ปล่อยไว้ก็ได้ เดี๋ยวสักวันก็มีคนดีๆมาแก้ ครับ ดูเหมือนจะไม่ใช่อย่างนั้น แย่เสียหน่อยที่ระบบนี้เองในทางกลับกันก็อาจกล่าวได้ว่าเป็นการเปลี่ยนรูปแบบความคิดของเด็กไปเรื่อยๆทุกวัน เพราะจากประสบการณ์ตรงของผม เมื่อเด็กใหม่ที่เหมือนน้ำใส ไม่รู้จักกับระบบและเข้ามาถูกใช้อำนาจจนไม่ชอบ แทนที่เด็กทุกคนจะร่วมกันเปลี่ยนแปลง แต่เชื่อไหมครับว่าเมื่อเด็กเหล่านี่เมื่อโตชั้นปีสูงขึ้น เด็กเหล่านี้จะได้รู้จักคำว่าอำนาจ ที่มาตามอายุซึ่งพวกเขาก็จะสนุกกับมัน และกลมกลืนไปจนเป็นเนื้อเดียวกัน ถ้าบอกว่าผมกล่าวขึ้นมาลอยๆเพื่อบลัฟโรงเรียนนี้หรือเปล่า ผมคิดว่าไม่ครับ เพราะผมสมัยตอนผมยังเรียนอยู่ ผมเห็นเพื่อนหลายคนที่บอกเกลียดไม่ชอบการถูกรุ่นพี่ใช้อำนาจ เมื่อตัวเองโตขึ้นกลับกลายเป็นคนที่มาใช้อำนาจนั่นแทน อย่างที่เขาว่ากัน "อำนาจหอมหวานปานน้ำผึ้ง" ก็คงจะจริงครับ

การแก้ปัญหาที่แท้จริง เหมือนเส้นผมบังภูเขา มันง่ายดายเพียงอาจารย์ทุกท่านช่วยกันตรวจสอบการใช้ความรุนแรงกับผู้อื่นในโรงเรียน และลงโทษตามความเหมาะสม เพียงเท่านี้ปัญหาเหล่านี้ก็จะหมดไป แต่ก็คงยากครับ ก็ตามที่บอกอาจารย์หลายๆท่านเองก็ได้ประโยชน์จากระบบแบบนี้ ซึ่งก็อาจถึงตอนนี้เราก็อาจจะต้องให้ผู้มีอำนาจมากกว่าเข้ามาช่วยแก้ปัญหา เช่น กระทรวงการศึกษา ซึ่งดูจะใหญ่ไป และหลายครั้งๆ กระทรวงนี้ไม่ค่อยได้แก้ปัญหาอะไรเสียเท่าไหร่ ในความเป็นจริง การที่ทุกท่านกำลังวิพากษ์วิจารณ์ปัญหานี้กันอยู่ นั่นก็เป็นส่วนหนึ่งของการแก้ปัญหานี้แล้ว เพียงแต่อย่าปล่อยให้ปัญหาที่เกิดตอนนี้แผ่วเบาไปกับกระแสสังคม ไม่ใช่เพื่อแค่โรงเรียนเอง ไม่ใช่แค่เพื่อตัวเด็ก แต่เพื่อสังคมในวันข้างหน้าครับ

ขอบคุณที่อ่านครับ
comment1:ดีนะครับที่ยังพอมีศิษย์เก่าที่คิดแบบนี้ บางคนก็รักโรงเรียนจนหน้ามืดตามัวซะจนน่ากลัวจริง ๆ - -''
comment2:ผมว่าอาจารย์รู้เห็นด้วยแน่ๆ
comment3:" เรามาถึงจุดนี้ได้ไง จุดที่ชื่อเสียงสำคัญกว่าความถูกต้อง "
comment3-1:มันเกิดจุดนั้นมานานแล้วด้วยซ้ำ
comment4:ผมก็เป็นศิษย์เก่าคนหนึ่ง จากรรที่เป็นข่าวนั่นแหละคับ ไม่ต้องพูดชื่อรรเน้าะ ไม่อยากพูดในทางลบ คือจะมาบอกว่าอาจารย์ ไม่ได้มีส่วนรู้เห็นหรือสนับสนุนหรอกครับ จากที่เห็นในโพสก็จะเห็นว่าเด็กมอหกก็ถูกลงโทษไปตามระเบียบของรรแล้ว แล้วจะบอกว่าอาจารย์มีส่วนรู้เห็นและสนับสนุนในการกระทำแบบนี้ก็ไม่ถูก เพราะผมเองพูดเลยว่าผมเคยถูกสั่งให้ไม่มีสิทธิ์นอนหอพักสิบวันจากเหตุการณ์ประมาณเดียวกันนี้ พูดง่ายๆก็คือเดินเรียนนั่นแหละคับ แต่ด้วยเป็นรรที่รับนักเรียนกลุ่มภาคเหนือทำให้ส่วนมากบ้านก็อยู่ไกลๆกันทั้งนั้นก็เหมือนว่าถูกพักการเรียนนี่แหละ  ถ้าจะโทษก็โทษที่ตัวนักเรียนเอง อย่าไปโทษที่ครูว่าไม่ใส่ใจหรือมีส่วนรู้เห็นอย่างนั้น
comment4-1:
comment4-2:ถ้างั้นผมก็ต้องถามต่อไปว่าหลังจากถูกทำโทษ เด็กได้เรียนรู้จากการกระทำเหล่านั้นมากน้อยแค่ไหน

คือบางทีเราก็อาจจะเห็นว่าคนทำผิดถูกทำโทษนั่นก็ถูก แต่การติดตามผลผมคิดว่าก็สำคัญไม่แพ้กัน ถ้าทำผิดแล้วทำโทษไป แต่คนทำไม่ได้เรียนรู้อะไร มันจะกลายเป็นราดน้ำมันลงบนกองไฟเสียเปล่า
ในฐานะผู้เคยถูกกระทำ ผมกล้าพูดเลยว่าถ้าคนทำผิดถูกลงโทษ แต่อาจารย์จบแค่ลงโทษ ไม่ได้สั่งสอนอะไรคนทำ คนที่ถูกกระทำจะโดนหนักกว่าเดิมอีกครับ ด้วยคำถามง่ายๆว่า "ใครฟ้อง"

เสริมนิดนึง: กรณี bullying ไม่ได้มีแค่ในประเทศไทยนะครับ มีทั่วโลก มีหลายรูปแบบ การจัดการกับปัญหานี้ในแต่ละที่ก็แตกต่างกันไป แต่ผมคิดว่ามันไม่ใช่ปัญหาที่ควรแก้แค่ในระดับที่ทำอยู่ในปัจจุบัน เพราะสุดท้ายมันจะกลายเป็น trauma ในใจเด็กหลายๆคนนะครับ
comment5:ผมเห็นด้วยกับ จขกท. นะ ในฐานะที่เป็นศิษย์เก่าคนนึง(แต่ผมเรียนสาขาที่ภาคกลาง)ขอบอกเลยว่าปัญหาหลายๆอย่างในโรงเรียนที่หลุดมาลงในโซเชียลนั้นสาเหตุมันมาจากหลายๆคนในโรงเรียนไม่ยอมรับว่ามีปัญหาเหล่านี้เกิดขึ้นและนอกจากไม่ยอมแก้ไขแล้วยังซุกมันเอาไว้เรื่อยๆจนคนที่เดือดร้อนทนไม่ไหว ผมขอเอาที่ผมเขียนไว้ในเฟสบุ๊คมาลงไว้ในนี้เลยละกันนะครับ

---"เรื่องมาถึงจุดๆนี้แล้วผมก็ขอออกความเห็นเกี่ยวกับปัญหาที่เกิดขึ้นบ้าง ปัญหาที่กล่าวถึงไม่ใช่แค่เรื่องการละเมิดสิทธิมนุษยชนอย่างเดียวแต่จะขอพูดในภาพรวมหลายๆเรื่อง 

ปัญหาทั้งหมดทั้งมวลเริ่มมาจากการที่หลายๆคนพร้อมใจกันไม่ยอมรับว่าได้เกิดปัญหาเหล่านี้ขึ้นจริง ซึ่งพอมีการร้องเรียนไปแล้วกลับไม่ได้รับการแก้ไข สิ่งที่ตามมาคือผู้ที่ได้รับผลกระทบทนไม่ไหวจนต้องออกมาเปิดเผยปัญหาให้สังคมภายนอกได้รับรู้ถึงปัญหาเหล่านี้ สุดท้ายแล้วมันก็เกิดผลเสียกับตัวองค์กรเองทั้งๆที่สามารถแก้ไขได้แต่แรกแล้วแต่ไม่ยอมลงมือจัดการกับปัญหาเหล่านั้น

เมื่อช่วงปีที่แล้ว(2557)หลายๆคนอาจจะเห็นผมและเพื่อนผมบางคนได้ออกมาเขียนเกี่ยวกับปัญหาต่างๆที่เกิดขึ้นภายในโรงเรียนลงในโซเชียลมีเดีย(เช่นโรงอาหาร สาธารณะสุข ฯลฯ)และก็มีคนจำนวนไม่น้อยที่เข้าใจว่าผมต้องการจะโจมตีชื่อเสียงของโรงเรียน แต่ในเมื่อหลายๆอย่างที่ร้องเรียนไปนั้นไม่ได้รับการแก้ไขก็คงไม่มีทางเลือกอื่น แต่สุดท้ายผมก็รู้สึกยินดีที่ได้เห็นทางโรงเรียนจัดการปัญหาต่างๆและเปลี่ยนแปลงไปในทางที่ดีขึ้น(ขอขอบคุณที่รับฟังปัญหาและแก้ไขนะครับ)

สุดท้ายนี้อยากจะฝากถึงนักเรียน,ศิษย์เก่ารวมถึงบุคลากรโรงเรียนจุฬาภรณราชวิทยาลัยทั้ง 12 แห่งว่าการแก้ปัญหาที่ถูกต้องนั้นคือการจัดการกับต้นตอของปัญหาที่เกิดขึ้นไม่ใช่กลบปัญหาเอาไว้ใต้พรมที่รอวันทะลักออกมาให้สังคมได้รับรู้ ซึ่งพอถึงวันนั้นแล้วอาจจะทำให้สังคมหมดศรัทธากับโรงเรียนได้

ผมขอยกข้อความของสมาชิกในเว็ปไซต์ Blognone ท่านหนึ่งที่เคยกล่าวเอาไว้มาดัดแปลงนะครับ

"คนที่รักและหวังดีกับเรามักจะเตือนเราเสมอเวลาเห็นสิ่งที่เราทำผิดพลาด"

จากศิษย์เก่าคนนึงที่อยากเห็นโรงเรียนพัฒนาไปในทางที่ดี "---

ส่วนตัวแล้วผมอยากให้ทุกๆคนที่เกี่ยวข้องยอมรับและแก้ไขปัญหานี้ก่อนที่จะออกมาปกป้องโรงเรียนแบบผิดๆ สุดท้ายแล้วสังคมเขาไม่สนใจหรอกครับว่าพวกคุณจะรักกันมากขนาดไหน และที่สำคัญคือผมไม่ชอบบุคคลพวกนึงมากๆเหมือนที่จขกท.เขียนไว้คือพวกที่ไม่ชอบตอนที่ตัวเองนั้นโดนกระทำ แต่พอเป็นคนอื่นโดนกระทำบ้างกลับมาบอกว่าเขาไม่ใช่คนอดทน
comment6:กระทู้แนะนำโดนอำนาจอันยิ่งใหญ่ ลบไปล่ะครับ 5555 ตลกดีนะ ประเทศไทย ก็ดีครับจำกันไว้ ว่าโรงเรียนนี้มันเป็นยังไง ...... เลี่ยงได้เลี่ยง .....

ท่านพันทิปก็ช่างสรรหาหลักฐานมาลบได้ดีนะครับ สมเป็นท่านพันทิปครับ
comment6-1:ลบก็ลบไปครับ แต่ถ้าเอาชื่อกระทู้ " โรงเรียนที่ค่าเทอมแพง ใช่ว่าจะดีเสมอไป..."  ไปหาบนกูเกิ้ล
เราก็สามารถคลิก "แคช" หลังชื่อ url ดูหน้าแรกได้ครับ
comment6-2:มันไม่ได้อะไรกลับมาหรอกค่ะ นอกจากความซวยยยยยย
comment7:เราว่าคุณเว่อร์ไปป่ะเนี่ย เราก็ศิษย์เก่า ยอมรับว่าไม่เห็นด้วยอย่างแรงกับที่รุ่นพี่ทำกับน้องแบบนั้น แต่เราก็ไม่เห็นว่าระบบรุ่นพี่รุ่นน้องจะทำให้บ้าอำนาจอย่างที่ จขกท.เขียนเลย บางทีก็ควรมองในสองมุม ทั้งของรุ่นพี่ และของรุ่นน้อง แน่นอนว่าที่นั่นไม่ได้มีแค่คนไม่ดี คนดีๆ ก็มีเยอะ รุ่นพี่ดีๆ เขายินดีช่วยน้องอยู่แล้ว ระบบแบบนี้เขาทำให้อยู่กันแบบพี่น้อง น้องปรึกษาพี่ได้ ไม่ต้องกลัว
[Spoil] คลิกเพื่อดูข้อความที่ซ่อนไว้ถ้าน้องคนไหนกำลังจะสอบเข้ารร.ประจำ แล้วกลัวจะโดนทำร้าย หรือโดนใช้งาน ก็ไม่ต้องสอบเข้า แต่ขอบอกในฐานะศิษย์เก่าอย่างนึงว่า ถ้าได้ลองมาอยู่ น้องจะได้อะไรกลับไปมากกว่าที่คิด แม้จะเจ็บปวด จะเสียใจ เต่สิ่งเหล่านี้จะหล่อหลอมให้เข้มแข็ง ไม่ใช่บ้าอำนาจ
ขอบคุณ สำหรับพื้นที่แสดงความคิดเห็น
comment7-1:ประเด็นหลักมันอยู่ที่ทำร้ายร่างกายค่ะ
เพราะมันคือความบ้าอำนาจของรุ่นพี่นั้นแหละค่ะ

ตรรกะที่บอกว่า ถ้ากลัวทำร้ายไม่ต้องเข้า มันไม่ใช่แล้ว 
คนที่สอบเข้าคือต้องการความรู้ สังคมที่ดี ไม่ใช่ให้เข้าไปให้ตัวเองโดนทำร้ายตบตีป่ะคะ
comment7-2:ผมสอบเข้าไปเพื่อไปหาความรู้ครับ แล้วผมเชื่อว่ารุ่นหลังๆที่เข้าไปก็คงคิดเช่นเดียวกับผม ไม่ใช่ไปเพื่อไปให้รุ่นพี่ใช้งาน

ผมบอกเลยครับว่าอยู่มา3ปีผมก็โดนใช้ครับ บังคับให้ไปทำนู่นทำนี่ แต่ผมไม่ทำ จะมีรุ่นพี่บางคนที่ผมเคารพจริงๆที่คอยช่วยเหลือผมเท่านั้นที่ผมจะเต็มใจช่วย

ถ้าน้องคนไหนกำลังจะสอบเข้ารร.ประจำ แล้วกลัวจะโดนทำร้าย หรือโดนใช้งาน ก็เข้าไปเลยครับ ไม่ต้องไปกลัว ถ้าเจอเรื่องแย่ๆเข้าให้หงายการ์ดแจ้งความเลยครับ เพื่อนผมเคยโดนรุ่นพี่รุมต่อย สุดท้ายพวกนั้นต้องมาขอร้องให้อย่าเอาเรื่อง
comment7-3:รุ่นพี่ไม่ได้บ้าอำนาจทุกคนนะคะ รุ่นพี่ดีๆ ก็มีตั้งเยอะ ถ้าน้องโดนทำร้าย ความจริงแค่บอกประธานหอ หรือพี่โตๆ พี่เขาก็ช่วย แต่เรื่องแบบนี้ผปค. เข้าไปช่วยก็ดี ถ้าจะเอาให้ดีจริงก็ประสานกับกิจการหอพักที่เขาอยู่ดูแลในส่วนหอพักนักเรียนจะดีกว่า เราว่าทุกคนพร้อมที่จะช่วยขจัดเรื่องพวกนี้ ทุกคนให้ความร่วมมืออยู่แล้ว

 เรื่องที่บอกว่าถ้ากลัวโดนทำร้ายก็ไม่ต้องเข้ามา ก็บอกตรงๆ ว่าอาจจะเจอสำหรับบางพวก แต่ก็ไม่ได้บอกว่าที่นี่มีแต่เรื่องทำร้ายกัน ทุกอย่างมีสองด้าน ทั้งดีและแย่ ถ้าพร้อมจะเผชิญกับความไม่แน่นอนก็ดี ทุกอย่างไม่แน่นอนอยู่แล้ว อยู่ที่เราจะตั้งรับกับมันยังไง ตอนแรกอาจจะกลัว แต่ถ้าได้ลอง ได้เรียนรู้ ได้อยู่กับมันก็จะกล้าขึ้นมาเอง นี่แหละสังคมที่นี่ ต้องเรียนรู้กันไป สังคมดีๆ ทุกคนเพอร์เฟล็กหาไม่ค่อยได้หรอกค่ะ
comment7-4:ได้อ่านโพสของคุณแม่น้องคนที่โดนกระทำมั้ยคะ คุณแม่น้องเคยแจ้งไปยังผู้ใหญ่ในโรงเรียนแล้วตั้งแต่น้องอยู่ ม.2
ผอ ก็ลงโทษนักเรียนกลุ่มนั้นแล้ว แต่ถึงลงโทษไป แต่จนน้องอยู่ ม.3 น้องก็ยังโดนกระทำอยู่ต่างๆนาๆ และยังโดนทำร้ายร่างกาย 
นี่ต่างหากที่เป็นประเด็นว่า ทำไมรุ่นพี่ถึงยังกระทำแบบนั้นกับรุ่นน้องได้ ทำไมผู้ใหญ่เมื่อรู้ว่ามีเรื่องแบบนี้เกิดขึ้น แต่ยังควบคุมไม่ได้ 
ทำไมไม่ช่วยกันสอดส่องดูแล ทำไมยังให้เหตุการณ์แบบนี้เกิดขึ้นอีก
comment7-5:ในเมื่อระบบมันเอื้อให้เกิด "การบ้าอำนาจ" ด้วยอำนาจมันหอมหวาน แต่อันตราย แต่ก็ยังเอาไปให้เด็กใช้กันเอง จะเหลือหรือ?

เทียบก็เหมือนว่า เอาปืนไปให้เด็กเล่น จนเด็กไปยิงใครตายนั่นแหละ

สรุปคือ มันไม่ควรที่จะให้อำนาจเด็ก ไม่ต้องให้เด็กปกครองกันเอง มันเป็นหน้าที่ครู ส่วนกฎระเบียบบ้าบออะไรที่เกินกว่าข้างนอก ก็ปรับลดเสียบ้าง ไม่ใช่ทำเหมือนอย่างกับไปฝึกทหาร
comment7-6:เห็นด้วยค่ะ จขกท. เราว่ามันเว่อร์ไป น้องเขาควรรู้จักการวางตัวและการเอาตัวรอดมากกว่านี้ มีใครปฏิเสธได้ไหมคะ ว่าสังคมภายนอกของประเทศไทยไม่ใช่แบบนี้ คนมีอำนาจก็ใช้อำนาจข่มเหงคนด้อยกว่าอยู่แล้ว แล้วถ้าน้องเค้าไม่เรียนรู้ไม่ปรับตัวเลย จะใช้ชีวิตยังไงต่อไปคะ น้องคุณหนูเกินไป ทนรับความกดดันอะไรไม่ได้เลย เรื่องใช้งานเราว่ามันคงไม่ได้ใช้ทุกวันหรอกมั้ง แต่อย่างที่บอกมันก็เป็นแค่รุ่นพี่บางกลุ่ม น้องมีปัญหาน้องแจ้งอาจารย์ขอย้ายหอ ไม่อยากเจอรุ่นพี่กลุ่มนี้ ไม่ได้หรอ เรื่องทำร้ายร่างกาย อยู่ดีๆเค้าเดินมาทำร้ายน้องเลยหรอ ถ้าเป็นแบบนั่นเราว่ารุ่นพี่คนนั้นมีปัญหาทางจิตแล้วนะ พี่ว่ามันต้องมีสาเหตสิ ที่น้องไม่ได้เล่าให้พ่อแม่ฟังอะ อยู่ไปตั้งเกือบ3ปี ยังปรับตัวไม่ได้ ยังหาทางกำจัดปัญหาของตัวเองไม่ได้ พี่ไม่รุ้จะพูดไรแล้วน้อง 555555555
comment7-7:7-6

สังคมภายนอกไม่ได้โหดร้ายถึงขนาดนั้นหรอกครับ ผมใช้ชีวิตมาจะยี่สิบหกปีไม่เคยเจอแบบในโรงเรียนนี้เลย

แต่นั่นก็หมายความว่า คุณกำลังบอกให้ทนๆกับสังคมแบบนี้ไป แทนที่จะค่อยๆเปลี่ยนแปลงมันจากคนรุ่นใหม่ ให้มาแทนที่คนรุ่นเก่า แต่กลับให้คงมันไว้ แล้วทนๆมันไป สินะครับ

แล้วสาเหตุอะไรที่คุณคิดว่ามันเหมาะสมกับการให้รุ่นพี่ต้องทำร้ายร่างกายรุ่นน้องครับ
comment7-8:7-6 
#เอาตัวiอดกับโดนทำร้ายร่างกาย ผมว่าคนละประเด็น และรุ่นพี่มันชั่วไง 
สังคมจริง ถ้าจะทำกันแบบนั้นคือ ทาส ชนชั้น ทาส 
ชีวิตจริง ผมจบ ป.ตรี ทำงานมา 10 ปี 
ไม่เคยเห็นใครมา จิกหัวใช้ทำร้ายร่างกาย   
แล้วบอกให้ย้ายหอหนี ถามจริงๆ ว่าโรงเรียน
คุณใหญ่ขนาดวันหนึงเดินไม่มีทางเจอเลยหรอครับ
แล้วคนตั้งใจทำร้าย มันคงตามหาไม่เป็นหรอครับ
comment7-9:ถาม 7-6
สังคมภายนอกของประเทศไทย เขาซ้อมรุ่นน้องกันเป็นปกติเลยหรอครับ ?
comment7-10:อ่านค่ะ ผอ.ก็พยายามช่วยอยู่นะ เราว่า แต่พอแม่น้องเค้าบอกไม่อยากให้เด็กเสียอนาคต อยากให้จัดการกันในโรงเรียน ก็แน่นอนว่าผปค.ของพวกรุ่นพี่อาจจะออกมาปกป้องลูกของตนเอง เขาคงต้องการกำลังคนเยอะๆ จะได้แก้ปัญหาให้ได้ ผอ.คนเดียวก็ทำอะไรไม่ได้มากหรอก ต้องเป็นกลุ่มหลายๆ คน หรือไม่ก็แจ้งความดำเนอนคดีอย่างน้องคห 7-2 ว่าไว้ ยังไงรุ่นพี่มันก็กลัวกฎหมายอยู่แล้ว

อีกอย่าง เราไม่ได้เห็นด้วยกับที่พี่ทำร้ายน้อง เราไม่เคยใช้อำนาจหรือสิทธิ์ของความเป็นรุ่นพี่มาขามเหงน้องเลย เรื่องแบบนี้ในสังคมมีเยอะ ไม่ใช่เฉพาะที่นี่ เราส่งเสริมให้หาทางขจัดเรื่องทำร้ายร่างกายออกไปจากระบบรุ่นพี่รุ่นน้อง แต่เราไม่อยากให้กำจัดระบบรุ่นพี่รุ่นน้องออกไปจากโรงเรียนนี้ เราอยากให้ช่วยแก้ปัญหา อยู่หอหญิงน่ะไม่เจอเรื่องพวกนี้หรอก แต่หอชายซะมากกว่า ยังยืนยันอย่างเดิมค่ะว่ารุ่นพี่ไม่ได้บ้าอำนาจขนาดนั้น มันเป็นเฉพาะบางกลุ่ม รุ่นพี่ดีๆ มีเยอะ
comment7-11:ถึง 7-10 จากน้องคห 7-2 
ผมจบม.6แล้ว จบที่เดียวกันกับที่คุณเรียนน่ะแหละ ผมโอเคที่คุณส่งเสริมให้หาทางขจัดเรื่องทำร้ายร่างกายออกไป แต่ควรจะปรับปรุงเรื่องการแสดงความคิดเห็นด้วยนะครับ เพราะถ้ามีผู้ปกครองของเด็กที่กำลังจะส่งลูกมาต่อที่นี่มาเห็นเข้าอาจจะทำให้ภาพลักษณ์แย่ลงไปกว่าเดิมนะ

ยังไงผมก็ขอรบกวนฝากคุณและเพื่อนของคุณให้คอยเตือนกันและกำชับรุ่นน้องด้วยว่าอย่าให้เกิดเรื่องแบบนี้ขึ้นมาอีก
comment7-12:รู้ค่ะว่ารุ่นพี่ดีๆมีเยอะ เราก็อยู่ในสังคมแบบนี้มา แต่การที่จะป้องกันไม่ให้รุ่นพี่ไม่ดี มาทำเรื่องไม่ดีกับน้อง มันก็ทำได้ไม่ใช่หรอคะ

ที่อยากให้จัดการ อยากให้แก้ไขปัญหา คือการเพิ่มการป้องกันไม่ให้เกิดเหตุแบบนี้ค่ะ ไม่ใช่การลงโทษเด็ก ไม่ใช่การจัดการกับเด็ก
การลงโทษเด็กนั่นมันปลายเหตุแล้วค่ะ ต้นเหตุคือการควบคุมระบบการซ่อมของรุ่นพี่ 

ซึ่งของโรงเรียนเรา ครูพ่อหอแม่หอจะดูแลอย่างเคร่งครัด การซ่อมน้อง จะต้องมีครูพ่อหอแม่หอ และครูเวร เฝ้าเหตุการณ์อยู่ตลอด
และมีข้อตกลง กติกา ขอบเขตอย่างชัดเจน ว่าห้ามทำร้ายร่างกายรุ่นน้อง หรือแม้แต่ถูกเนื้อต้องตัวน้อง 

เราคิดว่า นี่น่าจะเป็นสิ่งที่คุณแม่ของน้องคนนั้น ต้องการให้แก้ไข คือต้องการให้ผู้ใหญ่ทำอะไรในเชิงแบบนี้ เพื่อป้องกันไม่ให้เกิดขึ้นอีก
มากกว่าการที่จะจัดการลงโทษเด็ก เพราะเด็กก็คือเด็ก ยิ่งถูกลงโทษ ก็ยิ่งไม่ชอบคนที่ทำให้ตัวเองถูกลงโทษ เหตุการณ์แบบเดิมมันก็มีโอกาสที่จะเกิดขึ้นซ้ำอีก
comment7-13:7-6
ตรรกะสังคมภายนอกใช้ไม่ได้อ่ะ สังคมภายนอกถ้าคุณไปทำงานบริษัทแล้วโดนทำร้ายร่างกายเรื่องนี้ก็ถึงตำรวจได้ง่ายๆ 
เจ้านายจะทำร้ายคุณเพราะตรรกะว่า เป็นลูกน้อง รุ่นน้อง 
รุ่นพี่ที่ทำงานจะทำร้ายคุณงั้นเหรอ 

เรื่องก็ถึงอาจารย์แล้วแต่มันไม่มีอะไรดีขึ้น นิ่งเฉย เค้าเลยใช้โซเชียลเข้ามาช่วยไงคะ
ยังไงคนที่ทำร้ายคนอื่นก็ผิดค่ะ ไม่มีอะไรจะมาแย้งจุดนี้ได้เลย
comment7-14:รุ่นน้องเดินอยู่ดีๆ ไม่มีสาเหตอะไร รุ่นพี่เดินทาทำร้ายเลยหรอคะ ?? ทำไมเด็กคนอื่นๆอยู่กันได้ละคะ มีกันมากี่รุ่นแล้ว น่าคิดนะ อืมๆๆๆๆ
comment7-15:เรื่องสังคมภายนอกนี่หมายถึงเรื่องแรงกดดันในชีวิตค่ะ ไม่ได้หมายถึงเรื่องทำร้ายร่างกาย ไม่ได้จะบอกว่าเรื่องทำร้ายร่างกายถูกต้องค่ะ หมายถึงให้มองในอีกแง่ว่า อยู่ดีๆโดนทำร้ายเลยหรอคะ เรื่องโดนใช้งานโดนบังคับจากรุ่นพี่ที่อาวุโสกว่า ในตอนทำงานไม่มีหรอคะ หนูก็ไม่รู้หนูยังไม่เคยทำงาน ถ้าคิดเห็นผิดยังไงขอโทษด้วยนะคะ แต่นี่ก็ คหสต นะ
comment7-16:ลืมเคสกระโดดเตะบนรถไฟฟ้าไปแล้วเหรอ ?
ไม่มีเหตุผลก็ทำได้ เพราะมันกร่าง คิดว่าตัวเองไม่โดนจับไม่โดนลงโทษ เลยหาเรื่องคนอื่นได้เรื่อย ๆ ยังไงล่ะ
ซึ่งคนขึ้นรถไฟฟ้ามากี่ปีแล้ว โดนทำเช่นนั้นกันกี่คน ? ดังนั้นจะบอกว่ามันไม่มี มีไม่ได้ อย่างนั้นเหรอ ? น่าคิดนะ ว่าทำไมถึงคิดเช่นนั้นได้
และถึงมีเหตุผล มันสมควรจะทำอย่างนั้นหรือ ?

ส่วนเด็กคนอื่น ๆ ทำไมอยู่กันได้... อยู่กันได้ด้วยความสบายใจ กับอยู่อย่างลำบากใจมันต่างกันนะ
และอาจจะอยู่อย่างลำบากใจมาตั้งนานแล้วแต่ที่ไม่รู้ ก็เพราะมีคนคอยปกป้องแบบนี้อยู่น่ะสิ มันถึงได้ลามมาจนถึงขั้นนี้
ซึ่งเมื่อก่อนอาจจะเบา แต่เมื่อเอาหูไปนาเอาตาไปไร่ บอกว่าหยวน ๆ มันก็จะแรงขึ้นเรื่อย ๆ ทุกวัน จนแรงกว่านี้ก็เกิดขึ้นได้แน่

และรุ่นพี่ดี ๆ มีเยอะ... แล้วพวกเขาทำอะไรอยู่ จนให้รุ่นพี่ไม่ดีมาทำเช่นนี้ได้ ?

แล้วอย่ามาอ้างสังคมภายนอก
สิ่งที่ผิดมันคือผิด พวกที่เอาความอาวุโสมาบังหน้าเพื่อเอาเปรียบ พวกนี้จะต้องถูกกำจัด เพราะมันเป็นมะเร็งขององค์กร
ดังนั้นการที่เอาเรื่องนี้มาแฉก็เป็นสิ่งที่ถูกอยุ่แล้ว การให้อดทนกับมันต่างหากที่เป็นเรื่องที่ผิดและบิดเบี้ยว

หรือบอกว่าเจ้านายก็มี เจ้าของบริษัทก็มี ?
งั้นก็ต้องลาออกแล้ว อย่าไปสนับสนุนเด็ดขาด เพราะแบบนั้นองค์กรดังกล่าวไม่มีอนาคตแล้ว
เพราะเราจะอยู่รอดเพราะการเลีย ไม่ใช่ด้วยฝีมือ อยากจะเจริญในองค์กรพรรค์นี้เหรอ ?
comment7-17:เด็กวัยนี้วุฒิภาวะจะเท่าไหร่กันเชียวครับ จะมาสอนเรื่องการอยู่ในสังคมอะไรนี่มันก็ตลกๆอยู่นะครับ 555
comment7-18:ต่อให้น้องทำผิดร้ายแรง ก็ไม่มีสิทธิ์ไปทำร้ายร่างกาย ไม่มีสิทธิ์ไปเตะน้องค่ะ 

ส่วนเรื่องแรงกดดันในชีวิต ตรรกะที่ว่าให้ฝึกไว้ จะได้เตรียมพร้อมรับแรงกดดันในอนาคต ตรรกะนี้ควรหมดไปได้แล้วนะคะ
ผ่านมาหมดแล้วค่ะ ตรรกะที่ว่าใช้ไม่ได้ในโลกของความเป็นจริงเลยค่ะ เพราะแรงกดดันแต่ละอย่าง มันแตกต่างกันไป
การอดทนบางทีมันไม่ใช่ทางออกของแรงกดดัน ทักษะในการแก้ไขปัญหาการเอาตัวรอดต่างหากที่ช่วยให้ผ่านพ้นแรงกดดันนั้น
และโลกของวัยทำงานไม่ได้มืดมนขนาดนั้น และแต่ละคนก็ยังมีสิทธิส่วนบุคคลอยู่ มีกฎหมายคุ้มครองค่ะ

แล้วถ้าตรรกะนั้น ฝึกให้ช่วยรับแรงกดดันได้จริงๆ
แล้วทำไม พอโดนสังคมต่อว่า วิจารณ์ต่างๆนา ซึ่งมันก็คือแรงกดดันทางสังคมอย่างหนึ่ง น้องๆถึงอดทน นิ่งเฉย ให้มันผ่านๆไปไม่ได้ละคะ
comment7-19:รู้จัก stanford prison experiment การทดลองที่ใช้คนจริงๆ และน่าเชื่อถือ เมื่อมีอำนาจอยู่ในมือ ไม่ว่าคนๆนั้นเขาจะดีแค่ไหน ก็ถูกอำนาจครอบงำ มันเป็นปัญหาที่ตัวระบบครับ ไม่ใช่บุคคล
comment7-20:จ่ะ ยอม มม
comment7-21:ดูคำชี้แจงของคุณพ่อของน้องดีกว่านะคะ ว่าทางโรงเรียนแก้ปัญหาหรือเปล่า หรือแก้ได้ถูกทางไหม
https://m.facebook.com/story.php?story_fbid=888561104556645&id=100002082909769&ref=bookmarks&hc_location=ufi

เราเริ่มเห็นปัญหาในโรงเรียนตั้งแต่ลูกอยู่ชั้น ม.2 และเรื่องนี้เราโพสท์ตอนที่ลูกอยู่ ม.3 แล้ว ระยะเวลาปีกว่านั้นเราไม่ได้นิ่งเฉย เราปรึกษาครู, ท่านรอง ผอ., และกับท่าน ผอ.นั้นเราปรึกษาทั้งทางโทรศัพท์และเข้าไปพบท่าน เราแก้ปัญหาด้วยความสงบและระมัดระวังมาโดยตลอด ในที่ประชุมห้องผมก็พูด ในที่ประชุมสายชั้น ม.3 ผมก็พูด แต่พูดเฉพาะประเด็นความซื่อสัตย์และระดับคุณธรรมของนักเรียน ส่วนเรื่องที่ลูกและเพื่อนๆถูกรุ่นพี่ลงโทษรุนแรงเกินกว่าเหตุนั้นผมไม่ได้พูด เพราะตอนนั้นเรื่องยังไม่เกิด (เราประชุมกันเดือนพฤษภาคม เรื่องเกิดเดือนมิถุนายน 58) และไม่พูดเรื่องที่เกิดเมื่อสิงหาคม ปี 57 เพราะเห็นว่ามันจบไปแล้ว มีการลงโทษกันแล้ว เป็นเรื่องที่ทุกคนรับทราบกันไปแล้ว
เรื่องเมื่อปี 57 ผอ.จะไล่รุ่นพี่ชุดนั้นออก แต่เรามีความเห็นขัดแย้ง สุดท้าย ผอ.ลดโทษลงและขอนำไปอ้างว่าต้องลงโทษเพราะทางเราเอาเรื่อง ผมไม่ขัดข้องแต่ขัดใจ แต่ก็ไม่ได้ถามว่าท่านจะเอาไปอ้างกับใคร? ครั้งนั้นผมฝาก ผอ.เรื่องพฤติกรรมเชิงอำนาจนิยมของรุ่นพี่ ม.ปลาย และเรื่องระดับคุณธรรมของนักเรียนของเรา เพราะของหายบ่อยมากจนผู้ปกครองหลายท่านบ่นตรงกัน กรณีรุ่นพี่ใช้น้องวิ่งหายืมถุงเท้าให้ เป็นที่มาของคำว่า"รีดไถ"ในโพสท์ของแม่น้องปุณ (ไม่ใช่การรีดไถเงิน) เพราะน้องต้องวิ่งหามาให้ได้ และโอกาสได้คืนยาก เรื่องขนมและมาม่า เรามองว่าเป็นวัฒนธรรมเด็กหอ ก็เสนอ ผอ.ไปว่ายกเลิกกฏแล้วจัดที่กินที่ล้างให้เรียบร้อย ดีกว่าปล่อยให้เด็กละเมิดกฏจนชิน
หลังจากที่มีการลงโทษไปแล้ว ก็ไม่มีการกระทำรุนแรงกับน้องอีก แต่การเอาเปรียบและเรียกใช้ยังคงมีอยู่ตลอด พี่บางคนที่ไม่ทำเช่นนั้นก็มี พี่บางคนที่บ้าอำนาจก็มี น้องที่เอาตัวรอดเก่งก็มี น้องที่ชอบรับใช้ก็มี น้องที่พี่หมั่นไส้ก็มี ถ้าบังเอิญน้องที่พี่หมั่นไส้ไปเจอกับพี่ที่บ้าอำนาจน้องคนนั้นก็อาจจะได้ "Quest"ที่สาหัสหน่อย อันนี้ก็คือที่มาว่า ทำไมน้องบางคนรู้สึกว่าเลวร้าย บางคนบอกว่าทนได้สบาย และบางคนบอกว่าไม่มีเรื่องแบบนี้เลย รุ่นพี่รุ่นเก่าๆก็บอกว่าสมัยนั้นยังไม่มีระบบแบบนี้
เดือนมิถุนายนปี 58 เรื่องเดิมๆก็เกิดขึ้นอีกคือ ปุณและเพื่อนๆถูกรุ่นพี่ ม.6 กลุ่มหนึ่ง ลงโทษด้วยการ"เตะ" ในข้อหา "พี่เรียกแล้วไม่มา" ผมมารู้เรื่องจากลูกและเพื่อนๆลูกเอาวันที่ 10 กรกฎาคมแล้ว ผมขออนุญาตครูบ้านพักขอพบรุ่นพี่เฉพาะคนที่อยู่ในเหตุการคืนนั้น ผมถามว่า"ใครบ้างที่เตะน้อง" พี่ๆกลุ่มนั้นสิบกว่าคน (ที่ตามตัวมาได้) ตอบว่า "ไม่มีการเตะน้องเลยครับ" ผมจึงเปลี่ยนคำถาม "ใครไม่ได้ยินเสียงเตะบ้าง" พี่ๆทุกคนเงียบ และสุดท้ายก็ยอมรับว่ามีการเตะ แต่ไม่มีใครรับสารภาพ เด็กพวกนี้ฉลาดครับ เขาจะปิดไฟทุกครั้งก่อนที่จะลงมือ ซ่อม (ไม่ใช่ ซ้อม นะครับ) ดังนั้นจึงเป็นการยากที่เจ้าทุกข์จะชี้ตัวคนทำได้ คืนนั้นเพื่อนๆปุณโดนเตะคนละ 1 ที แต่ปุณโดน 3 ที ผมก็ถามพี่ๆว่าทำไมปุณโดนหนักกว่าคนอื่น ทำตัวแย่กว่าเพื่อนรึ? รุ่นพี่ตอบว่า "เปล่าครับ เวลาที่เรียก มักเห็นน้องคนนี้วิ่งมาประจำครับ แต่พวกผมก็จำเป็นต้องลงโทษเขาด้วยครับ" และไม่มีใครตอบว่าทำไมลูกผมถึงโดนหนักสุด???
15 กรกฎาคม 58 ผมและภรรยาเดินทางจากเชียงใหม่ คุณยายกับคุณน้าน้องปุณเดินทางจากกรุงเทพ เพื่อมาพบท่าน ผอ.ที่โรงเรียน เรายื่นหนังสือร้องเรียนว่า ลูกไม่สามารถใช้ชีวิตอยู่ที่ รร.นี้ได้อย่างปลอดภัย พร้อมทั้งแนบหลักฐานข้อความข่มขู่ อาฆาตในทวิตเตอร์ของรุ่นพี่คู่กรณีคนหนึ่ง และแสดงความจำนงขอลาออกโดยไม่ต้องชดใช้ทุน ซึ่ง ผอ.ก็อนุมัติ และลงรายมือไว้ในหนังสือร้องเรียนนั้นว่า "ขอขอบคุณข้อมูล รายละเอียด จากท่านผู้ปกครอง ซึ่งโรงเรียนจะตรวจสอบระบบ เพื่อแก้ไขและพัฒนา"
สุดท้าย ผมขอย้ำชัดๆไว้ตรงนี้นะครับว่า เราไม่ได้นิ่งเฉยกับปัญหาเลย และเราไม่ได้มองปัญหาว่าเป็นที่ตัวเด็ก แต่อยู่ที่ประสิทธิภาพในการปลูกฝังคุณธรรมและค่านิยมให้เด็ก การไล่ออกเป็นการแก้ปัญหาที่ปลายเหตุและให้ผลที่ขมขื่นและไม่ยั่งยืน
เราแก้ปัญหาของเราด้วยความระมัดระวังมาโดยตลอด ไม่ให้ไปกระทบใคร เพราะเราคำนึงถึงอันตรายและความไม่สบายใจที่อาจจะเกิดกับเพื่อนๆของลูกด้วย กับปุณเองเราจะทำอะไรเราจะให้ลูกร่วมตัดสินใจด้วยเสมอ 
ที่มาของเรื่องทั้งหมดนี้ เกิดจากความรักของปุณที่มีต่อเพื่อน น้องๆ และโรงเรียนของเขา ปุณร้องไห้อยากกลับไปเรียนที่จภชร.เพราะเขารักเพือน และชอบบรรยากาศการเรียนที่นั่น ปุณบอกว่า "ปุณคงกลับไปไม่ได้ เพราะคนที่นั่นคงเกลียดปุณหมดแล้ว"
หลายคนตำหนิว่า เรื่องดีๆของโรงเรียนมีตั้งเยอะทำไมไม่พูด "ก็เพราะเรื่องดีไม่ต้องการการแก้ไข"ไงครับ เหมือนแคแสดที่งดงามเราก็ชื่นใจ แต่เมื่อมันมี "หนอน" จะมาด่าคนที่ฟ้องว่ามีหนอนทำไม ช่วยกันแก้ไขดีกว่าครับ เพื่อแคแสดจะได้งดงามอย่าง"ไร้มลทิน"
comment7-22:ผมยอมรับนะว่าระบบอำนาจในสังคมไทยมีจริง มันก็เหมือนในโรงเรียนนั่นล่ะ เจ้านายห่วยๆ ที่เราต้องไปเชลียร์ถึงจะเจริญก้าวหน้า 
เจ้านายห่วยๆที่จิกใช้ลูกน้องในเรื่องของตัวเองที่ไม่เกี่ยวกับเรื่องงาน มีการเกลียดขี้หน้า ข่มขุ่ เตะตัดขา สารพัดสารเพ มีการหยามเกียรติลูกน้อง 
กดขี่ ข่มเหงทั้ง จิตใจและร่างกาย 

แต่ เรื่องพวกนี้มันเป็นเรื่องถูกต้องหรือครับ มันเป็นเรื่องที่ต้องทนหรือครับ เรื่องพวกนี้มันเป็นเรื่องผิดๆทั้งนั้น และเราไม่จำเป็ฯต้องทน และเราต้องสอนลูกหลานของเราว่าต้องไม่ทนกับความไม่ถูกต้อง หากเราสอนเด็กของเราแบบนั้นประเทศเราจะเป็นแบบไหนครับ 


ไม่ใช่ไปสอนลูกหลานเราว่าต้องอดทน ต้องตามน้ำ ต้องเชื่อฟัง และสืบทอดความเลวร้ายเหล่านั้น ....... เราต้องสอนเค้าให้เคารพมนุษย์ ให้รักษาสิทธิ์ ให้เกลียดความไม่ถูกต้อง และอยุติธรรมทั้งหลายไม่ใช่หรือครับ .......

เด็กคือความหวังของอนาคตที่ดี แต่ถ้าคุณสอนเค้าให้เค้าเอาตัวรอด ให้เค้าสยบต่อความถูกต้องแล้วเมื่อไหร่สังคมเรามันจะดีครับ
comment7-23:ยอมแพ้ หรือยอมรับฟัง ?
comment7-24:ยอมแพ้ค่ะ
comment7-25:หวังว่า 7-20 จะได้อ่านข้อความของคุณพ่อน้องทั้งหมดนะ
comment7-26:แปลว่ายังคิดว่าตัวเองถูกต้องอยู่แต่แค่ไม่สามารถแสดงเหตุผลได้ดีเท่าคนอื่นเท่านั้น~ หรือเปล่าเนี่ย~

ซึ่งเรื่องนี้ไม่ควรจะมีแพ้มีชนะหรอกนะ
หากต้องเป็นการแลกเปลี่ยนความรู้เพื่อหาคำตอบที่ถูกต้องมากที่สุดต่างหากล่ะ

ซึ่งหากเราไม่สามารถแสดงเหตุผลได้ดีเหมือนคนอื่นแล้วยังคิดว่าตนเองถูกที่สุดอยู่
ก็แปลได้ว่าเราไม่ได้สนับสนุนสิ่งที่เรายึดด้วยเหตุผล แต่สนับสนุนด้วยความเชื่อ อารมณ์ และอีโก้ ซึ่งนั่นไม่ใช่สิ่งที่ถูกอย่างแน่นอน

เช่นกัน ถึงอีกฝ่ายจะถูกต้องน้อยกว่า ก็ควรจะยอมรับฟังด้วยเช่นกัน
เพราะอาจจะมีบางเรื่องที่เป็นมุมมองที่เราคาดไม่ถึง ซึ่งอาจจะนำไปใช้คิดวิเคราะห์ในบริบทอื่นก็ได้

ไม่รู้นะว่าเป็นแบบนี้หรือเปล่า แต่พิมพ์ไว้ก่อนเฉย ๆ
comment7-27:คุณ แฟนพี่พี ปรับทัศนคติใหม่นะครับ กับเรื่องการทำงาน จริงที่ระบบการทำงานมีการไหว้วานให้ทำงาน หรือช่วยทำงาน เพื่อให้บรรลุผลสำเร็จ ทันเวลา และมีการใช้งานนอกเหนือหน้าที่ >>แต่ทั้งหมดนี้ผู้ปฏิบัติตามก็คือทำงานตามหน้าที่ แลกกับเงินเดือนความสำเร็จในชีวิตการงาน ไม่ใช่การบังคับ ข่มขู่ หรือทำร้ายร่างกาย เพราะการทำงานเป็นมีหัวหน้า ลูกน้อง ไม่ใช่เจ้าชีวิต และถ้าถึงขั้ทำร้ายร่างกาย ก็ต้องไปจบที่ตำรวจ ไอ้รุ่นพี่ที่อยู่ในโรงเรียนที่พูดว่า ชวิตจริงโดนหนักกว่านี้ คุณจะเชื่อมันได้ไงในเมื่อ มันก็เรียนเหมือนคุณ อายุต่างกันแค่ 1หรือ 2 ปี แถมเป็นโรงเรียนประจำถามจริงมีซักกี่คนที่ทำงานจริงๆ
comment7-28:งั้นต้องตอบว่า ยอมเข้าใจค่ะ // ยิ้ม1ที
comment7-29:อ่านspoilแล้วทำได้เพียงกดสยองเบาๆ 1ที
comment7-30:ค่ะ
comment7-31:ยังเถียงไม่เลิก เอาไปอ่านนะครับ http://pantip.com/topic/32483707 ว่าทำไมระบบที่ให้อำนาจแค่กลุ่มใดกลุ่มนึงไม่ควร มี และ ระบบนี้สอนให้ ก้มหัวกับอำนาจซึ่งไม่ใช่เรื่อง แทนที่จะอดทนกับความกดดัน ทำไมไม่ สอนให้ใช้ความคิดแก้ปัญหาแทนละ ?? ไม่งั้นจะมีสมองไปทำไม??
comment7-32:จ่ะ ไม่เถียงละค่ะคุณพวกผู้ใหญ่ หนูยอมมมมมม
comment7-33:ยังไม่เคยทำงาน แต่ก็น่าจะคิดได้เองนะครับว่าในการทำงานจริง มีการใช้กำลังด้วยหรือ?
comment7-34:7-6. ถ้าคุณมีลูกรีบส่งไปนะคะ. ขอให้เจอหนักๆจะได้เรียนรู้ในการปรับตัวให้เข้มแข็ง เพราะโลกภายนอกที่คุณเจอมันคงโหดร้ายมาก. และคงเป็นโลกคนละใบกะเราเพราะโลกของเราใครที่มันทำร้ายร่างกายคนอื่นมันเป็นคนเลวค่ะ. และเราไม่จำเป็นต้องอดทนฝึกความแข็งแรงกับคนสันดานแบบนี้ค่ะ
comment7-35:เราก็ศิษฐ์เก่า จภ. อายุก็จบมหาลัยทำงานมาได้ 4-5 ปี แล้ว เราเป็นหนึ่งในกลุ่มเด็กเก กลุ่มแรง แต่มีเพื่อนอีกกลุ่มที่โดน "รังแก" อย่างไม่มีเหตุผล เลยรู้ว่าการที่รุ่นพี่มันจะแกล้งรุ่นน้องอย่างไม่มีเหตุผล มันเป็นไปได้ในทางปฏิบัติ เราเห็นน้องบางคนมีชื่อแปลก ๆ เหมือนฝรั่ง เล่นกับเพื่อนร่าเริงปกติ แต่รุ่นพี่เขม่นหน้า ประมาณว่าเด่นเกินหน้าเกินตา พวกนางก็จัดแจงพาเด็กมาล้อมวงนั่งด่า จนอาจารย์มาเห็นและวงแตก

เพื่อนบางคนเราโดนแกล้งแรงมาก ตั้งแต่เข้าเรียนยันม.3 พยายามบอกอาจารย์ก็แล้ว การกลั่นแกล้งก็หนักข้อขึ้นเรื่อย ๆ จนกระทั่งนางทนไม่ไหวต้องบอกพ่อแม่ ปรากฏว่าเด็กที่แกล้งโดนเรียกผู้ปกครอง แต่กลับเป็นฝ่ายเพื่อนเราที่โดนกลั่นแกล้งถูกเด็กทั้งชั้นบอยคอต ทั้ง ๆ ที่นางไม่ได้ทำความเดือดร้อนให้ใคร 

เราเองเรียนแค่ชั้นม.ต้น ถึงออกมาเรียนโรงเรียนข้างนอก พบว่าสังคมภายนอกไม่ได้เลวร้าย สังคมในโรงเรียนก็ไม่ได้มีแรงกดดันอะไรนักหนา เราก็เรียนตามปกติ ไม่ค่อยมีแกล้งกันเหมือนในโรงเรียนประจำด้วยซ้ำ กลายเป็นว่าไอ้ที่รุ่นพี่เคยสอน สิ่งที่เราคิดว่าจะเป็นอย่างนั้นอย่างนี้มาตลอด มันไม่ใช่เลย เราแค่อยู่ในที่ที่สังคมมันแคบมาก ๆ จนไม่ได้เรียนรู้ข้างนอกเองต่างหาก
comment7-36:ได้อะไรมาหลายอย่าง
แต่เหมือนจะไม่ได้ตวามฉลาด

แรกๆก็ดูฉลาดดี แต่อ่านไปอ่านมา เหตุผลไม่สู้ 
ที่เค้าให้เหตุผลไปก็ไม่รับฟัง

ความฉลาดหายหมดเลย
comment7-37:น้องแฟนพี่พีคงต้องมาทำงานก่อนครับ มาสัมผัสกับชีวิตจริงก่อน ว่าลักษณะของการใช้งานแบบหัวหน้า-ลูกน้อง กับระบอบอาวุโสในโรงเรียนมันแตกต่างกันตรงไหน

คนเป็นหัวหน้างาน ไม่ใช่แค่คิดจะใช้งานอะไรก็ใช้นะครับ เรื่องส่วนตัวคือเรื่องของใครก็จัดการตัวเอง สิ่งที่จะใช้งานกันจริงๆคือเรื่องของงานล้วนๆ เป็นเรื่องของการชักนำให้ลูกน้องมีเป้าหมายร่วมกัน ร่วมมือร่วมใจกัน ไม่ขัดแย้งกันเอง (คำว่าขัดแย้งก็ไม่ใช่ว่าจะวิพากษ์วิจารณ์การตัดสินใจของผู้นำไม่ได้ แต่หมายถึงไม่ทะเลาะหรือเกี่ยงงานกัน) พอจัดการสั่งงานแล้วก็ต้องมาตรวจสอบอีกว่าการส่งต่องานระหว่างกันเป็นยังไงบ้าง ติดขัดอะไรตรงไหนรึเปล่า และมีอีกหลายๆปัจจัยเลยล่ะครับที่ต้องคิด

ในฐานะที่พี่มีประสบการณ์ พี่บอกได้เลย ว่าการที่เราบังคับหรือวางอำนาจกับลูกน้องมากไป เราก็มีปัญหาโดนลูกน้องต่อต้าน ถ้าเราหย่อนยานเกินไป เราก็มีปัญหาลูกน้องไม่เชื่อฟัง ยิ่งถ้าทะเลาะกับลูกน้องถึงขั้นใช้กำลัง มีโอกาสโดนไล่ออกกันได้ง่ายๆ (แถมไม่ได้เงินด้วย และอาจจะต้องติดคุกอีกต่างหาก) ชีวิตการทำงานมีอะไรต้องคิดอีกเยอะครับ และอยากบอกให้รู้ว่า งานบริหาร สิ่งที่ยากที่สุดคือการบริหารคน ไม่ใช่อะไรที่ง่ายแบบที่น้องคิดแน่ๆ
comment7-38:ถ้าคุณโดนรุ่นพี่รุมกระทืบ คุณจะรู้สึกอีกแบบ
นี่ก็ผ่านมา 10 กว่าปีแล้วสินะ ผมยังจำหน้ามันได้ทุกตัว

10 ปี 20 ปี หรือ ทั้งชีวิต ขอให้แค่มันมีชีวิตอยู่ ก็ยังไม่สายครับ
comment7-39:ความคิดเห็นที่ 7-14
รุ่นน้องเดินอยู่ดีๆ ไม่มีสาเหตอะไร รุ่นพี่เดินทาทำร้ายเลยหรอคะ ?? ทำไมเด็กคนอื่นๆอยู่กันได้ละคะ มีกันมากี่รุ่นแล้ว น่าคิดนะ อืมๆๆๆ
แฟนพี่พี  
30 กันยายน เวลา 16:16 น.

ทำไมบางคนเดินอยู่ดีๆถึงโดนคนมาดักปล้นล่ะครับ ทำไมบางคนเดินอยู่ดีๆถึงโดนลากไปข่มขืนล่ะครับ คำตอบสำหรับคำถามคุณคือ เพราะคนทำมันเลวไงครับ และเผอิญตำรวจ(ครู) ก็ไม่ช่วยอีก มันก็ต้องสู้กันเองบ้างครับ จะนั่งรอยืนรอให้เขาทำอย่างเดียวเหรอ No
comment7-40:สงสารพี่พี มีแฟนสมองตัน
comment8:เราก็เป็นศิษย์เก่าโรงเรียนในเครือนี้เหมือนกันค่ะ คิดเหมือน จขกท เลย ตอนข่าวออกมา เราเข้าไปอ่านโพสของคุณแม่น้องคนนั้น
เราอ่านแล้วรู้สึกเข้าใจ และสงสาร ที่น้องต้องมาเจออะไรแบบนี้ ต้องย้ายโรงเรียนตอน ม.3 ต้องจากเพื่อนที่สนิทกัน

ในสมัยที่เราอยู่โรงเรียนนี้ เหตุการณ์แบบนี้ก็มีอยู่ค่ะ การทำร้ายร่างกายตบตีกัน ไม่ว่าจะผู้ชายหรือผู้หญิง 
แต่เป็นในลักษณะทะเลาะวิวาทกัน ซึ่งเป็นความผิดของเด็กทั้งสองฝ่าย ก็ถูกเรียกเข้าห้องปกครอง ลงโทษกันตามระเบียบ 

แต่มันแตกต่างจากกรณีนี้ กรณีนี้เป็นในลักษณะรุ่นพี่ซ่อมรุ่นน้อง ซึ่งการซ่อมแต่ละครั้ง ต้องมีขั้นตอนต่างๆมากมาย ปัญหาเริ่มจากตรงนี้แหระค่ะ 
ในเมื่อการทำขั้นตอนต่างๆ แน่นอนว่าต้องผ่านผู้ใหญ่ ผู้ใหญ่ที่รับผิดชอบเรื่องนี้ ต้องรู้สิคะ ว่ารุ่นพี่จะซ่อมรุ่นน้อง แล้วผู้ใหญ่ทำไมไม่ควบคุมคะ 
ทำไมไม่ดูแล ตั้งกติกา สร้างขอบเขตของการซ่อมล่ะคะ และปล่อยให้มีการทำร้ายร่างกายอย่างนี้ได้ยังไง ต่อให้น้องจะทำตัวผิดระเบียบ 
จะไม่เคารพครูอาจารย์ จะทำอะไรร้ายแรงแค่ไหน รุ่นพี่ก็ไม่มีสิทธิ์ไปทำร้ายร่างกายน้องนะ

แต่เหมือนน้องๆจะไม่เข้าใจปัญหานี้ โดยกล่าวอ้างว่า ระบบพี่ดูแลน้องแบบนี้ดี การซ่อมดีอย่างนั้นอย่างนี้ ฝึกความอดทนนั่นนี่
แต่ที่คุณแม่น้องคนนั้นบอก เค้าหมายถึงในจุดที่เรากล่าวไป นั่นคือจุดที่เป็นปัญหา และควรแก้ปัญหา นั่นคือสิ่งที่คุณแม่ของน้องคนนั้นต้องการ 
อยากให้โรงเรียน ผู้ใหญ่ในโรงเรียนมาแก้ปัญหาตรงนี้ ซึ่งถ้าคุณแม่น้องคนนั้นไม่เริ่มพูด และยอมๆให้มันจบไป ก็คงไม่มีใครสนใจ และคิดที่จะแก้ปัญหานี้หรอกค่ะ ที่ออกมาโพสออกมาพูดให้เป็นกระแสนี่แหละดีแล้ว แต่ก็นั่นแหละ สังคมก็วิจารณ์กันไปต่างๆนาๆ มันก็เป็นธรรมดา

ฝากถึงน้องๆที่อยู่ในโรงเรียนอาจจะด้วยวัย และความรักโรงเรียน อยากออกมาปกป้องโรงเรียน พี่อยากให้น้องๆใช้เหตุผล มองตามความเป็นจริง
พี่ก็รักโรงเรียนไม่แพ้กับน้องๆ ตอนนี้พี่เป็นคนนอก พี่มองเข้าไป พี่ยังเห็นว่าสิ่งที่น้องกระทำมันไม่ควรเลย แล้วคนอื่นๆล่ะ สังคมล่ะ เค้าจะมองโรงเรียนเรายังไง พี่ไม่อยากให้เค้ามองว่าโรงเรียนเราไม่ดี เด็กเราไม่ดี แต่พี่ก็ไม่อยากให้ปัญหาอะไรแบบนี้มันยังมีอยู่ ถึงโรงเรียนจะเสียชื่อเสียงไปบ้าง 
แต่ถ้าทำให้ปัญหาต่างๆมันหมดไป พี่ว่ามันก็คุ้มนะ
comment9:ระบบรุ่นพี่รุ่นน้องก็ดีค่ะ สอนให้อยู่กันเป็นครอบครัว เป็นแต่พวกสวะบางกลุ่มเท่านั้นแหละ ที่เอาอำนาจไปใช้ในทางที่ไม่ดี ซึ่งปัญหาแบบนี้เราว่ามีกันทุกสังคมนะ รุ่นพี่ดีๆก็มี รุ่นพี่ไม่ดีก็มีปะปนกันไป มันเป็นเรื่องธรรมดาของทุกสังคมอยู่แล้ว ถ้าน้องเขาไม่รู้จักปรับตัวปรับความคิดบ้าง น้องเขาจะไปอยู่ที่ไหนได้คะในสังคมไทย เดี๋ยวพอน้องขึ้นมหาลัยน้องเขาก็อาจจะต้องเจอระบบนี้อีก แล้วน้องเขาจะอยู่ได้หรอคะ ไม่ได้บอกว่าไม่ควรแก้ไขนะ แต่เราว่าเป็นแค่บางคนเท่านั้นอะรุ่นพี่ ควรอยู่ในระบบที่พอดี ไม่ใช่ถึงขนาดว่า รุ่นน้องทำอะไรก็ได้ไม่ต้องเห็นหัวรุ่นพี่ เป็นเด็กเคารพผู้ใหญ่อ่อนน้อมถ่อมตนเราว่ามันเป็นผลดีต่อชีวิตในระยะยาวนะ สำหรับเราเราคิดว่าไม่ได้เลวร้ายขนาดว่าเป็นกันทั้งโรงเรียนอะ เราจบจุฬาภรณมาแต่อยู่ในภาคตะวันออก เราไม่รู้ว่าจะเหมือนกันหรือเปล่านะ เรามโนไปเองว่าไม่น่าจะต่างกันมาก
comment9-1:เรื่องคนดี คนไม่ดีในสังคมเป็นเรื่องปกติครับ แต่การทำร้ายร่างกายกัน ไม่ใช่เรื่องปกติ 

มหาลัยที่เค้าไม่มีระบบรุ่นพี่รุ่นน้องแบบบ้าบอคอแตกมีเยอะแยะครับ บางทีรุ่นพี่เรียนไม่จบแต่สั่งสอนเหมือนตัวเองทำงานมาแล้วอย่างนั้น 

สมัยนี้สังคมเปิดมากขึ้น และแนวคิดเชิงเสรี และความเท่าเทียมกันของมนุษย์เริ่มมากขึ้นแล้ว คนทุกคนเท่ากันครับ ไม่มีใครสูงไม่มีใครต่ำ 
เราต้องปกป้องสิทธิ์ของเรา และไม่เบียดเบียนสิทธิ์ผู้อื่น ...... เราควรเคารพคนที่เราอยากจะเคารพ ไม่ใช่เพราะเค้าแก่กว่าเรา .... จริงมั๊ยครับ

ผมทำงานมาสิบกว่าปี ผมเจอมาทุกแบบครับความเลวร้ายที่คุณว่า ซึ่งผมเรื่องที่จะไม่ทน เพราะผมเกลียดและต่อต้านเรื่องพวกนี้ ผมเชื่อในความเป็นมนุษย์และความเท่าเทียม   บอกตรงๆว่าผมขยะแขยง ระบบแบบนี้มาก ...... ผมเลือกที่จะย้ายออกไปในที่ที่ไม่มีระบบโง่ๆ กับคนคิดโง่ๆ แบบนี้ เพราะผมขยะแขยงและรังเกียจ ระบบแบบนี้มาก ...... 


ที่ผมเสียใจที่สุดคือมีการบ่มเพาะเรื่องพวกนี้ใส่เด็กรุ่นต่อๆไป ซึ่งเป็นรุ่นลูกผม ที่ผมพยายามสอนเค้าในสิ่งที่ถูกต้อง แต่โรงเรียนแห่งนี้กลับสอนเค้าในสิ่งที่ตรงกันข้าม ...... บอกตรงๆว่าขยะแขยงมากครับ 

เพราะสังคมภายนอกมันเลวร้าย คุณเลยต้องกระทำเรื่องเลวร้ายใส่เด็กรุ่นน้อง เพื่อให้เค้ามีภูมิคุ้มกันอย่างนั้นหรือ ...... ถ้าคุณรู้ว่ามันเลวร้ายแต่ไม่ได้หยุดมัน ไม่ได้ต่อต้านมัน แถมยังสืบทอดมันอีก ...... ผมก็ไม่มีอะไรจะพูดครับ
comment9-2:ค่ะ
comment9-3:น้องอาจแค่โชคดีที่ไม่เคยเจอ  แต่อย่ามองว่ามันเป็นเรื่องธรรมดาเลยค่ะ  ไม่เข้าใจไม่เคยเจอ อย่างน้อยนิดก็ควรมีความเห็นอกเห็นใจต่อผู้อื่นบ้าง โดยเฉพาะอย่างยิ่งหัวอกของคนเป็นพ่อแม่
comment9-4:แฟนพี่พี คุณมีตรรกะน่ารังเกียจมาก คงยังไม่เคยมีลูกสินะ ขอให้ลูกคุณโดนแบบที่น้องเค้าโดนนะคะ เถียงมันทุกความคิดเห็นเลย คุณน่าขยะแขยงมาก
comment9-5:ผมว่ารุ่นน้องไม่จำเป็นต้องมองหัวรุ่นพี่นะ ก้าวข้ามหัวได้เลยยิ่งดี ยิ่งรุ่นพี่ปัญญาอ่อน ทำไมจะต้องมาไว้หน้า
comment9-6:ดูจากความคิดเห็นของพวก ศิษย์เก่า ศิษย์ ปัจจุบัน

ผมคิดว่า พ่อแม่ ผู้เสียหาย ควรเอาเรื่องให้ถึงที่สุดนะ
เอาให้ถึงติดคุกได้ยิ่งดี และก็ควรจะฟ้องโรงเรียนด้วย
ที่สนับสนุนความรุนแรง ของเด็กในโรงเรียน 

เพราะนอกจากไม่แก้ไขปัญหาที่เกิดขึ้นแล้ว ยังพยายาม
โยนความผิดให้กับ ผู้เสียหายอีก
comment9-7:ระบบปัญญาอ่อน
comment9-8:ขอโทษนะคะ เป็นครอบครัวตรงไหนมิทราบ กูก็อยู่มาสามปี มีตรงไหนว่าเป็นครอบครัว คุณเธอมโนไปเองหรือป่าวค่ะ
comment10:ในเมื่อระบบมันเอื้อให้เกิด "การบ้าอำนาจ" ด้วยอำนาจมันหอมหวาน แต่อันตราย แต่ก็ยังเอาไปให้เด็กใช้กันเอง จะเหลือหรือ?

เทียบก็เหมือนว่า เอาปืนไปให้เด็กเล่น จนเด็กไปยิงใครตายนั่นแหละ

สรุปคือ มันไม่ควรที่จะให้อำนาจเด็ก ไม่ต้องให้เด็กปกครองกันเอง มันเป็นหน้าที่ครู ส่วนกฎระเบียบบ้าบออะไรที่เกินกว่าข้างนอก ก็ปรับลดเสียบ้าง ไม่ใช่ทำเหมือนอย่างกับไปฝึกทหาร

แล้วคนไทยนี่ก็ Romance กันอีก อะไรที่ทำเว่อๆเนี่ย คนไทยชอบ กฎระเบียบเว่อๆ ก็มองว่าช่วยสร้างวินัยงั้นงี้ ทั้งที่ในความเป็นจริง คนส่วนใหญ่ในประเทศไม่ได้จบโรงเรียนประจำ ก็มีวินัยกันได้ไม่ต่างกัน แค่ว่ามันดูลงทุนเยอะ มันดูอลัง มันดูภาพสวย เลยเหมาไปเองว่ากฎเยอะๆทำให้คนมีวินัย
comment10-1:เห็นด้วยที่สุด และผมก็รู้สึกตลกมากๆที่เห็น'บางคน'ออกมาบอกว่ารร.สอนกฎระเบียบ ทั้งๆที่เจ้าตัวเป็นคนแหกกฎระเบียบเสียเอง

และในสายตาคนนอกอาจจะมองว่าที่นี่เคร่งกฎระเบียบแต่ความจริงไม่ได้เป็นอย่างนั้นด้วยซ้ำ
comment11:อ่านมาตลอดแล้วได้เจอกับคนที่คิดแบบนี้หลายคนล่ะ

- โลกภายนอกโหดร้าย ต้องฝึกเอาไว้

- มันต้องมีสาเหตุสิ ที่พี่ทำร้ายร่างกายน้อง อยู่ดีๆพี่จะทำน้องทำไม

ผมถามละกัน เหล่าคนที่จบมาจากโรงเรียนที่เค้าไม่มีฝึกโหดแบบนี้ พวกคุณอยู่กันได้มั้ย ในสังคมนี้ อยู่ไม่ได้? โอดโอยจะเป็นจะตายมั้ย ผมตอบให้ล่ะคนนึง ไม่เลย อยู่ได้สบายมาก ใช่มันอาจจะมีมุมที่เราไม่พอใจกับสังคมนี้ แต่ผมก็เผชิญกับมัน และอยู่รอดมาได้

ข้อสอง แล้วคุณคิดว่าสาเหตุอะไรที่สมควรแก่การให้รุ่นพี่ทำร้ายรุ่นน้องได้ ลองบอกลองวิเคราะห์มาทีครับ

อืม นึกขึ้นได้อย่างนะ ในขณะที่บอกกันว่าโลกภายนอก สังคมมันโหดร้าย ต้องฝึกต้องอดทน แต่กลับรับคำวิจารณ์แค่นี้แทบไม่ได้ อืม อดทนดีครับ
comment11-1:โลกภายนอกดั้งเดิมไม่ได้โหดร้ายหรอก
แต่มันโหดร้ายเพราะคนที่มีความคิดเช่นนั้น... ที่คิดว่าเรื่องโหดร้ายเป็นสิ่งปรกติหลุดรอดออกไปในสังคม
comment11-2:ไม่ใช่ค่ายทหารนะคะ จะฝึกไปเพื่ออ?
comment12:ผมศิษย์เก่า ร.ร.นี้ครับ แต่ผมเห็นด้วยกับคุณนะ แต่พอคนคิดแบบพวกผมแสดงความเห็นออกมา มักจะโดนด่าว่า "เป็นพวกไม่รักโรงเรียน" พาลไปเหมือนเป็นกลุ่มทรยศไปเลยก็มีครับ .... เฮ้อ
comment13:รุ่นน้องไม่จำเป็นต้องถูกบังคับให้เคารพรุ่นพี่ครับ เพราะรุ่นน้องมีสิทธิ์เลือกรุ่นพี่ที่ตนอยากจะเคารพ นั่นจึงเป็นหน้าทีโดยปริยายของรุ่นพี่ที่ต้อง(ควร) ทำตัวให้รุ่นน้องอยากเคารพ มิใช่บังคับครับ
comment14:ไหนกระทู้ต้นเรื่องครับ

ขอวาร์ปห่อยครับ
comment14-1:https://www.facebook.com/photo.php?fbid=886946344718121&set=a.108859502526813.17850.100002082909769&type=3&theater
comment15:ศิษย์เก่า แต่พิมพ์ชื่อโรงเรียนผิดนะครับ
comment15-1:ถ้าหมายถึงตัวการันต์บนชื่อโรงเรียน ในกรณีใช้ชื่อย่อจะเติม "การันต์" ครับ ส่วนกรณีชื่อเต็มจะเติมตามปกติครับ
comment15-2:เรื่องพิมพ์ชื่อผิดนี่ไร้สาระมากค่ะ
comment15-3:ชื่อย่อก็ไม่มีการันต์ค่ะ คอนเฟิร์มว่าเขียนแบบนี้ "จุฬาภรณฯ" ตัวอย่างจาก จุฬาภรณฯ ตรัง
comment16:งงว่าถ้ามีรุ่นพี่ที่ดีๆเยอะขนาดนั้นทำไมพวกเขาไม่ทำอะไรกับรุ่นพี่คนที่ไม่ดี (ไม่ได้หมายถึง จขกท นะ หมายถึงพวกที่ชอบบอกว่า คนไม่ดีมีไม่เยอะ ชั้นไม่เห็นมีเลย มันเป็นส่วนน้อย ระบบนี้ไม่รุนแรงอะไรขนาดนั้น บลาๆๆ)

ห้ามปราม เตือนอะไรก็ว่าไป ทำไมถึงยังปล่อยให้เรื่องเกิด


แล้วคือพอมีเป็นข่าวออกไปจะมาบอกว่าอย่ามาว่าโรงเรียนฉันแบบเหมารวมอะไรแบบนี้มันไม่ได้มั้ง ถ้ารักโรงเรียนจริงก็น่าจะห้ามปรามกันตั้งแต่ก่อนที่มันจะเป็นเรื่องแล้วหรือเปล่า?
comment16-1:พวกไม่ดีเยอะกว่าไงค่ะ
comment17:เคยมี รร.เอกชนแห่งหนึ่ง   รุ่นพี่ทำร้ายรุ่นน้อง  จนรุ่นน้องทนไม่ไหว   สุดท้ายพกมีดมาด้วยความแค้น  เสียบอกรุ่นพี่ตายคาที่   ไม่อยากให้เกิดเรื่องแบบนี้    โดนกดขี่ข่มเหง จนทนไม่ไหว   สุดท้ายเกิดความสูญเสีย
comment18:ผมเองก็เป็นคนหนึ่งที่จบจากโรงเรียนนี้   แต่ไม่ใช่โรงเรียนที่เป็นประเด็นอยู่ตอนนี้นะครับ  เป็นโรงเรียนในเครือเดียวกัน  ค่อนข้างเห็นด้วยกับ จขกท. ทีเดียว  ที่ครูบาอาจารย์  ควรเข้ามามีบทบาทในการควบคุมดูแล  สวัสดิภาพของเด็กให้ดีกว่านี้    โดยเฉพาะเด็ก ม.1  และ ม.4  ที่เข้ามาใหม่นี่  โดนเยอะมาก  เน้นว่ามากมาก  มาเริ่มเรียนอาทิตย์ลาออกก็เคยเห็นมาแล้ว   อย่าให้ผมเล่าเลย   

ส่วนตัวสมัยผมเรียนโรงเรียนนี้ไม่เคยถูกรังแกนะ (โตมาหน่อยอันนี้ยอมรับ มีรังแกรุ่นน้องบ้าง)   เพื่อนผมโดนกันเยอะสมัยเป็นเด็กเข้าใหม่  เห็นบ่นไม่ชอบกันทุกคน   พอมันเริ่มเป็นรุ่นพี่หน่อย    ก็ทำเองซะงั้น  หนักกว่าที่รุ่นพี่เคยทำมาอีก  ตลกดี 

แต่ที่ตลกกว่านั้น  คือโรงเรียนพยายามแก้ปัญหาโดยการ  สร้างเครือข่ายเป็นญาติรหัส ม.1-ม.6 ให้ช่วยดูแลกัน  จะได้ลดการโดนรังแก  และลดการก้าวก่ายสิทธิความเป็นบุคคล   กลับกลายเป็นว่า  เด็กตามสายกลายเป็นเบ๊รับใช้  ของรุ่นพี่ที่เป็นสายรหัส    แถมใครจะไปใช้เด็กข้ามสายก็ไม่ได้  ต่อยกันข้ามสายอีก   ตลกร้ายมาก  นี่ถ้าล้อมผ้าเก็บตังค์ดูคนต่อยกันได้นี่   ผมคงรวยตั้งแต่ยังเด็กละ 

เล่ามาซะยาว  ผมแค่จะบอกว่า  ผมไม่เห็นด้วยนะ  กับไอ้ที่รังแกรุ่นน้องเนี่ย  ชื่อเสียงโรงเรียนจะพัง  ก็ให้มันพังไปสิ  ไอ้สิ่งที่ถูกที่ควรมันต้องมาก่อน   มาเรียน  ไม่ใช่มาเป็นนักเลง  

จากเด็กดื้อหลังห้องคนหนึ่ง
comment19:เราเรียนโรงเรียนประจำมาค่ะ ไม่เคยมีเหตุการณ์รุ่นพี่หรือแม้แต่ครูมาทำร้ายร่างกายเลยยยยย
ถ้าทำผิดจะโดนทำโทษให้ตื่นเช้าขึ้น หรือขัดห้องน้ำ หรือล้างจานทั้งอาทิตย์ หรืองดดูทีวี/งดเล่นคอม แทนค่ะ
ที่ผู้ปกครองให้มาอยู่โรงเรียนประจำ จุดประสงค์คือ ฝึกระเบียบวินัยค่ะไม่ใช่ฝึกให้ทนโดนข่มเหงจากผู้อื่นแบบนี้
จะมาอ้างว่า โตไปทำงานเจอหนักกว่านี้อีก สังคมภายนอกยิ่งกว่านี้อีก มันไม่เกี่ยวแล้ว คนที่พูดนี่อยู่สังคมทุบตีแบบนั้นหรอ? ไม่ไหวมั้งคะ
การให้มีระบบรุ่นพี่รุ่นน้องที่คอยช่วยเหลือกันคือดีค่ะ ที่เราอยู่รุ่นพี่จะสอนกฎว่าห้ามทำนั่นทำนี่ ทำการบ้านไม่ได้พี่ก็ช่วยสอน
บางทีไม่ต้องสั่งซื้อหนังสือใหม่เลยค่ะ ใช้ต่อจากรถ่นพี่ยังได้เลย ถ้ารุ่นพี่ใช้อำนาจในทางที่ผิดผู้ใหญ่ก็ควรจะตักเตือนนะคะไม่ใช่ปล่อยปะละเลย
อย่างนั้นต้องโทษผู้ใหญ่ด้วยว่าปัดความรับผิดชอบ อะไรผิดก็ว่าไปตามผิดค่ะแล้วช่วยกันหาทางแก้ไข ไม่ใช่ออกมาปกป้องกันไม่ลืมหูลืมตา
comment20:เราคนนึง ที่เป็นลูกแคแสด โรงเรียนนี้ให้อะไรมากกว่าที่คิด ก่อนมา เราไม่มีอะไรเลย แต่พอตอนนี้สิ โรคเครียด ไมเกรน เครียดลงกระเพาะ โรคกระเพาะ เยอะแยะมากมาย พบจิตรแพทย์ก็ไปมาแล้ว เราคิดว่าโรคแบบนี้ไม่ควรจะเกิดขึ้นเก็บเด็กแค่10กว่าปีเลย ไม่ใช่แต่เราที่เป็น เพื่อนๆก็มีกันหลายคน สุขภาพเสีย โรคอะไรแปบกๆมากมาย มันจะเกินไปไหม ที่ รร เรา ครูบางคนไม่ใช่แค่จะปกป้อง แต่มีการที่บางอย่างตัวเองไม่สามารถทำได้ ก็ฟ้องรุ่นพี่บ้างละ เป็นไงละทีนี้ ไม่คิดว่าจะเจออะไรแบบนี้ ถ้าไม่อยู่ที่นี่จะไม่รู้เลย เป็นประสบการณ์ที่จะไม่มีวันลืม
comment20-1:อ่านแล้วสลดเลยครับ....
comment20-2:ถ้าเจอขนาดนี้น้องที่เป็นข่าวและที่ จขกท.ยกตัวอย่างมาก็ไม่แปลกใจเลยที่จะไม่สบายทั้งเครียด ซึมเศร้า ลามมาถึงอาการป่วยทางกาย เด็กอายุแค่สิบกว่าเองนะ มันเยอะมากจริงๆ
comment20-3:เป็นเหมือนกันค่ะ โรคซึมเศร้า  หลายคนด้วย
comment21:เราได้อ่านเรื่องน้องคนนั้น แล้วสงสารอะ สงสารมาก
คิดว่า  ถ้าเราเป็นพ่อแม่   ไม่ส่งลูกไปลงนรกบนดิน คือที่ รร ที่นั่น แน่ๆๆ
เชื่อเถอะว่ารุ่นน้องที่โดนกระทำ  มันจะเก็บกด  พอมันไปเป็นรุ่นพี่บ้างความรุนแรงจะเพิ่มเป็นทวีคูณ

ส่วนเรื่องครูในโรงเรียน หรึอแม้แต่ ผอ  เราเชื่อทุกคนรู้  แต่ไม่ยอมทำอะไร เพราะกลัวเสียชื่อเสียง
comment22:สงสัยอย่างเดียวว่า เค้าล้างสมองเด็กในโรงเรียนยังไง ให้ปกป้องการกระทำผิดๆ โดยเชื่อสนิทใจว่าคือการรักโรงเรียน
comment23:จากเหตุการณ์ที่เกิดขึ้น เข้าใจหัวอกคนเป็นพ่อเป็นแม่แหละ ที่ลูกต้องมาเจออะไรแบบนี้ แต่ของแบบนี้ ก็ไม่อยากให้คนที่เสพข่าวมองเหมารวมว่าปัญหาที่เกิด มันเป็นเพราะระบบของโรงเรียนเลยค่ะ และจากกระทู้นี้ มันจะโทษที่อาจารย์สะทั้งหมดก็ไม่ได้นะเราว่า การที่อาจารย์ให้สิทธิรุ่นพี่ในการดูแลน้อง ส่วนตัวคิดว่า เป็นเพราะ รร.ประจำก็เปรียบเหมือนบ้าน พ่อครู แม่ครู (จภ.เราเรียกครูที่ปรึกษาแบบนี้ ที่นี่เราจะสนิทกับคุณครูแทบทุกคน) คือพ่อแม่แหละ  ที่ต้องทำงาน เลยให้รุ่นพี่ เปรียบเป็นเหมือนพี่ชายพี่สาว เป็นคนดูแลน้อง แต่ก็ใช่ว่าท่านจะไม่สนใจ ของแบบนี้มันก็อยู่ที่ตัวบุคคลมากกว่าแล้ว ว่าจะคิดได้หรือคิดไม่ได้ นี่เป็นคนนึงที่มองน้องในล๊อคเป็นเหมือนน้องสาว ตอน ม.5 มีโอกาศได้เป็นพี่หัวหน้าที่คุมล๊อคนอน ก็มีโอกาศได้ใกล้ชิดกับน้อง ได้รับฟัง ให้คำปรึกษาน้อง และมักจะสอนรุ่นน้องในล๊อคนอนตลอดนะว่า ถ้าเราไม่ชอบพฤติกรรมของรุ่นพี่คนไหน หรือเจอรุ่นพี่คนไหนทำให้เจ็บช้ำน้ำใจ หรือเสียความรู้สึกมา พอถึงวันที่ต้องขึ้นมาเป็นพี่ เราก็อย่าไปทำตัวน่ารังเกียจแบบเค้า คือต้องยอมรับนะว่า ถึงไม่ใช่ รร.ประจำ ก็จะมีเด็กนิสัยเสีย ทำตัวแย่ๆแบบนี้เหมือนกัน และในทุก รร ก็มักจะมีคุณครูประเภทที่ทำตัวไม่น่าเคารพเช่นกันในเหตุการนี้ พอมันเกิดขึ้นมา ก็ถือว่าโดนหางเลขรวมไปอีก 11 จภ. เพราะเชื่อว่า เหตุการณ์แบบนี้มันต้องมีทั้ง 12 จภ. เพราะตอนสมัครสอบเข้ามา เค้าใช้ความรู้ในการคัดกรอง ไม่ได้ใช้ความดี  (บางคนก็ใช้งิน เห้ออ) ในการทดสอบ (ของแบบนี้ตัวบุคคลจิงๆ อยากบอกอีกอย่าง รุ่นน้องบางคนที่ทนไม่ไหว ก็มีวิธีตอบโต้เหมือนกันนะคะ แต่ตอบโต้แบบเงียบๆ ยกตัวอย่างกรณี รุ่นพี่ใช้น้องตักน้ำ เพื่อน ผช เราเล่าให้ฟังเลยค่ะ ว่ามันเอาน้ำลายลงกระติกไปให้พี่กินเลย หนังกว่าน้ำลายก็มี ค่ะ พวกเพื่อน ผล เราแสบบ 😂 หอเราก็เคยมีกรณีน้องเอารองเท้าลงไปคนในถังให้พี่เลยค่ะ น้องบางคนก็ร้ายค่ะ แต่มันคงหมั่นไส้ของมัน ยอมรับว่า รุ่นพี่บางคนทำตัวกร่างจริง จภ.เราเด็กแบบนี้ ถ้าเป็นเหตุการร้ายแรง อาจารย์รู้ โดนไปกลับทันทีค่ะ (ไปกลับ จภ.เราก็แทบจะเป็นการบีบให้ออกกลายๆค่ะ เพราะ รร เราอยู่ไกลเมือง และอยู่กลางทุ่งนาเลย ไม่มีรถโดยสารผ่าน)
comment23-1:เห็นบอกว่าอยู่กลางทุ่งนาก็อาจจะที่เดียวกับผม ผมไม่แน่ใจว่ามีที่ไหนบ้างอยู่กลางทุ่งนา แต่ที่แน่ๆผมอ่ะคนนึงที่เคยน้ำลายใส่ตอนโดนใช้ไปตักน้ำ555
comment23-2:เราว่าจภหลายที่อยู่ในที่ค่อนข้างห่างไกลชุมชนนะ ควรถามว่าที่ไหนอยู่ในเมืองบ้าง ฮร้าา
comment24:ตอนได้ยินข่าวนี้ครั้งแรก ประมาณว่ารุ่นน้องถูกทำร้าย ครูมีส่วนรู้เห็น เรานึกถึงโรงเรียนเก่าเราก่อนเลย แล้วก็ใช่จริงๆด้วย...

เราเคยอยู่โรงเรียนประจำแห่งนี้แต่สาขาอื่น... ถูก bully มาเหมือนกัน ครูไม่ได้ช่วยอะไรเลย ครูเขามองว่าเราเป็นเด็กมีปัญหา เอาแต่โทษว่าเราไม่ยอมปรับตัวเข้าหาคนอื่น แล้วก็มีแต่คนปลอบใจ(?)ว่าโลกความจริงก็งี้แหละ พอบอกพ่อแม่ เขาก็มองว่าเราพยายามเรียกร้องความสนใจ เราพยายามฆ่าตัวตายหลายรอบ ยิ่งถูกตราหน้าว่าเป็นเด็กมีปัญหาเข้าไปใหญ่ ครูเขาเลือกจะปิดหูปิดตา บอกว่าคนอื่น(ที่โดนแกล้ง)ไม่เห็นจะมีปัญหาแบบนี้ ทำไมเธอถึงทำตัวเรื่องมากนัก

จนมาปีนึงเราแกล้งลืมจ่ายค่าเทอมเลยโดนไล่ออก พ่อแม่จึงต้องย้ายเราไปอยู่โรงเรียนประจำที่อื่น รู้สึกเหมือนได้ขึ้นสวรรค์เลยล่ะ เพื่อนดี,ครูดี สังคมมันคนละโลกกันเลยทั้งๆที่เป็นโรงเรียนประจำเหมือนกัน กฎระเบียบเคร่งกว่าเยอะแต่กลับอยู่แล้วมีความสุขกว่าเยอะ ไหนใครบอกว่าโลกความจริงต้องถูก bully ทุกวันไง? แบบพูดถึงแล้วอยากร้องไห้อ่ะ


ฝากบอกผู้ปกครองที่อาจได้อ่านกระทู้นี้นะคะ อย่าคิดแต่ว่าจะผลักไสลูกไปอยู่โรงเรียนที่ไหนก็ได้ ช่วยตรวจสอบดูสังคมสภาพแวดล้อมของโรงเรียนซะบ้าง สำหรับผู้ปกครอง อาจคิดว่าพอมีปัญหาก็จับลูกย้ายโรงเรียนซะก็สิ้นเรื่อง แต่สำหรับเด็กน่ะ...ความทรงจำพวกนี้มันจะติดตัวเขาไปชั่วชีวิต
comment24-1:อยากกดโหวต คห. นี้ สัก 100 ครั้ง  จะได้ขึ้นไปอยู่บนๆ
comment24-2:ดันกระทู้นี้ขึ้นท็อปคอมเม้นท์ได้ไหมครับ
comment25:ผมก็จบจากที่นี่นะครับ อยู่หอได้แค่เทอมเดียวผมก้อออกจากหอเลยเช่าหอนอกแล้วไปกับ รร เอา คือคนบางคนบอกว่า ระบบ แบบนี้มันดีอย่างงั้น-อย่างงี้ จะบอกอะไรให้อย่างนะ เพราะไม่ได้เป็นคนที่ถูกแกล้งไง ไม่ได้ถูกทำร้าย ถูกตบ ถูกรุ่นพี่จากหออื่นมาแย่งที่นอน พอตื่นเช้าโดนปากกาเคมีเขียนเต็มตัวไง  เรื่องแบบนี้มันโดนเป็นบางคน มันไม่ได้โดนกันทุกคน อย่าเอาความคิดจากมุมมองของพวกที่ไม่ได้โดนกระทำอะไรมาพูดครับ ไม่เคยโดนเองกับตัวไม่มีวันเข้าใจ กุรู้กุโดนมาหมดแล้ว ไอ รุ่นพี่พวกนั้นไม่ได้แกล้งเพราะเกลียดกุด้วย แต่มันแกล้งเพราะมันสนุกไง 

ปล.รุ่นพี่ดีๆมีจริงแต่พอถึงเวลาจริงๆมันก้อเลือกจะปกป้องเพื่อนมากกว่าที่จะเลิกความถูกต้
องอยู่แล้วครับ
comment26:สำหรับคนที่มองว่าทุบตีนี่ธรรมดาคือ อยากจะบอกว่า
ร.5 ท่านให้เลิกทาสมานานแล้วค่ะ
ไม่ต้องทนโดนทุบ โดนซ้อมแล้วนะคะ...
comment27:อ่านมาถึงตรงนี้แล้วก็ขำปนแปลกใจ แต่ไม่ถึงขั้นว่าตกใจหรือผวา
ต้องขอออกตัวก่อนว่าผมก็ไม่ได้ชอบการใช้ความรุนแรง และผมก็ไม่ได้ยอมรับการใช้ความรุนแรงนะครับ

ผมไม่ได้ขำเรื่องราวของน้องคนนั้นนะครับ
ที่ขำก็เพราะผมก็เคยผ่านระบบรุ่นพี่-รุ่นน้อง ผ่านระบบของโรงเรียนประจำ แต่ผมไม่ใช่ศิษย์เก่าโรงเรียนนี้นะครับ

ผ่านการ "ซ่อม" ทั้งแบบที่ถูกกฎ ซึ่งมันก็คือการออกกำลังกาย แต่อยู่ในระดับที่เรียกได้ว่า 'นรก' เพราะตัวเลขที่เหล่ารุ่นพี่นับนี่เกินพันในทุกท่วงท่า และ...
ไม่ถูกกฎ ซึ่งก็คือ "การทำร้ายร่างกาย"

แน่นอนว่า "การทำร้ายร่างกาย" ไม่ว่าจะในระดับไหนมันก็ผิดกฎ เพราะกฏพื้นฐานของที่นั่นคือ "การทำโทษรุ่นน้อง ไม่ว่าจะกรณีใดๆก็ตามต้องไม่มีการแตะเนื้อต้องตัวกัน"
ถ้ามาถามว่า "ในเมื่อมันผิด แล้วทำไมถึงมี" ผมก็ตอบไม่ได้เหมือนกันว่าทำไมมันถึงมี มีตั้งแต่เมื่อไหร่? ใครเป็นผู้ริเริ่ม? ผมไม่รู้หรอก

โรงเรียนที่ผมผ่านมาก็เคยมีนะ กรณีการทำร้ายร่างกาย และเป็น "การทำร้ายร่างกาย" ในระดับความรุนแรงที่ต้องเรียกได้ว่า "พยายามฆ่า" เลยด้วยซ้ำ เพราะเหยื่อถึงขั้นว่าต้องส่งโรงพยาบาลในคืนนั้นทันที และแน่นอนว่า "รุ่นพี่" ที่ก่อเหตุ...ถ้าจำไม่ผิดรู้สึกว่าจะโดนไล่ออกทันทีทันใดเลย โดยไม่ต้องให้ใครมาร้องเรียน และไม่ต้องให้ผู้ปกครองของ "เหยื่อ" มาแจ้งด้วยซ้ำ แต่ถ้าถามว่าเรื่องจะถึงโรงถึงศาลมั๊ย? อันนั้นผมจำไม่ได้แฮะ (ไม่มีหรอกการจะมาแบบว่าพักการเรียน/ให้เรียนไปกลับ อะไรกุ๊กๆกิ๊กๆแบบนั้นน่ะ)

จากเหตุการณ์นั้นสิ่งที่เกิดขึ้นในอีกวันในโรงเรียนก็คือ...
กายบริหารตอนเช้า อาบน้ำ เข้าแถว กินข้าว เข้าเรียน แอบหลับ กินข้าวเที่ยง โดดเรียน กายบริหารตอนเย็น อาบน้ำ กินข้าวเย็น ประชุม โดน "ซ่อม"แบบถูกฏ) นอน...
...แล้วมันก็จะเป็นอย่างนั้นต่อไปเรื่อยๆ

และที่สำคัญ ผมเรียนที่นั่น 6 ปี เหตุการณ์ที่เรียกได้ว่า "การทำร้ายร่างกายในระดับความรุนแรงที่ต้องเรียกได้ว่าพยายามฆ่า" เกิดขึ้นครั้งเดียว? ก็ไม่!! เกิดทุกปี...ปีละครั้ง สองครั้งด้วยซ้ำ...
และผมก็เคยโดน "ซ่อม" ในลักษณะของการทำร้ายร่างกายด้วย 6 ปีที่เรียน จำไม่ได้แล้วว่าโดนไปกี่ครั้ง (แต่ที่แน่ๆน่าจะมากกว่า 5) คนอื่นๆในรุ่นผมก็โดนกันแทบจะทุกคนด้วย
...แต่ก็ไม่เคยเห็นใครพูดอะไรนะ (หรือมีแต่ผมไม่รู้ก็ไม่ทราบได้)

ในกรณีของการ รีดไถสิ่งของ เนี่ยมันก็มีโดนกันประจำ โดนกันทุกวัน โดนกันแบบถึงขั้นที่ว่า "เอือม" กันเลยทีเดียว ทั้งถุงเท้า รองเท้า ยาสีฟัน แปรงสีฟัน(เรื่องจริง) บลา บลา บลา everythingsจิงเกอร์เบลกันเลยทีเดียว แต่... ย้ำนะครับว่า "แต่" ฝ่ายรุ่นพี่เกือบทุกคนจะไม่งี่เง่าครับ คือถ้าบอกว่า "ไม่มี" ทางนั้นเค้าก็จะผ่านไปหาเหยื่อรายใหม่อีก หรืออาจจะมีการพัฒนาเล็กน้อยโดยมี "คนกลาง" ขึ้นมา ซึ่งผมจะยกไปในเรื่องของ "ทาส" นะครับ
ส่วนการ รีดไถเงิน การรีดไถ "ตัวเงิน" ตรงเลย มีน้อยมาก น้อยกว่าการ "ซ่อม" อีกครับ แต่ใช้ไปซื้อแบบไม่ให้เงินนี่ก็มีแบบปะปราย เล็กน้อยถึงปานกลาง
ในกรณีของการ "ถูกใช้งาน" จะเป็นในลักษณะของ "การเอิ้อประโยชน์ซึ่งกันและกัน" ครับ นั่นหมายถึงว่า ในกรณีที่ "รุ่นพี่" ใช้งานอะไร "ใคร" ไปทำอะไรซักอย่าง แล้วหลังจากนั้น "ใคร"ที่ว่านั่นมักจะได้รับ "การดูแลเป็นพิเศษ" ครับ เช่น "รุ่นพี่" ใช้ "ใคร" ไปซื้อข้าว หลังจากนั้น "ใคร" คนนั้นอาจทำผิด หรือขอทำผิดอะไรซักอย่าง เช่น โดดเรียนมานอนที่หอ(กลางวันห้ามเข้าหอยกเว้นเสาร์-อาทิตย์) "รุ่นพี่" ก็จะปล่อยผ่านไป โดยที่ไม่จำเป็นว่าไอ้ "ใคร" คนนั้นได้ทำอะไรให้ "รุ่นพี่" คนนั้นหรือไม่ หรือรุ่นพี่อาจจะใช้ "ใครซักคน" ไปไถของของชาวบ้านมา ได้ไม่ได้ไม่รู้ แต่หลังจากนั้น "ใครซักคน" คนนั้นก็จะได้ "สิทธิพิเศษ" อะไรซักอย่างก็ว่าไป ประมาณนั้นครับ พอรุ่นพี่ใช้มากเข้า มันก็กลายเป็นเหมือนเบ๊ประจำตัวไปแล้ว รุ่นพี่ก็จะใช้แต่มัน ส่วนมันก็ได้ "สิทธิพิเศษ" เล็กน้อยๆไปตามเรื่องเป็นการเอื้อประโยชน์ซึ่งกันและกัน

จากทั้งหมดที่ว่ามาถ้าจะถามว่า
มีใครที่แค้น "รุ่นพี่" มั๊ย? คำตอบคือ...มี
มีใครที่ตั้งเป้าว่า "พอเป็นรุ่นพี่จะทำแบบนั้นบ้าง" มั๊ย? คำตอบคือ...ก็มี
นั่นคือเหตุการณ์ในขณะที่ผมอยู่ในฐานะของ "รุ่นน้อง" (ม.1 ถึง ม.3 จริงๆมันมี ป.5 และ ป.6 ด้วย แต่ผมข้าที่นั่นตอน ม.1)

แล้วจากนั้นผมก็ก้าวขึ้นมาสู่ฐานะที่เรียกว่า "รุ่นพี่" (ม.4 ถึง ม.6) ทันก็ทำให้ผมมองเห็นความจริงที่ว่า
การที่เราจะ "ซ่อมรุ่นน้อง" ได้มันไม่ใช่เรื่องง่าย
มันไม่ใช่ว่าพอเรามี "อำนาจ" แล้วเราจะใช้ได้แบบ "เบ็ดเสร็จ"
เราไม่สามารถที่จะ อยากใช้ก็ใช้ อยากทำโทษรุ่นน้องก็ทำเลยทั้นที  หรือจะ "ทำร้ายร่างกายรุ่นน้อง" ก็ไม่ใช่ว่าจะทำได้เลยแม้มีอำนาจอยู่ในมือ

ในช่วง ม.4 จะค่อนข้างสบาย ม.5 ม.6 เริ่มปล่อย ไม่โดนไถ ไม่โดนใช้(ยกเว้นเป็นงานที่ต้องใช้ specialist จริงๆถึงจะใช้ซักที) มี "สิทธิพิเศษเล็กๆน้อยๆ" แต่ทั้งหลายทั้งแหล่ต้อง "อยู่ในขอบเขตที่ยอมรับได้" เช่น โดดเรียนมานอนที่หอก็อย่าให้มันบ่อยมาก หรืออย่าให้ซ้ำหน้าบ่อยๆ, ตื่นสาย, โดดกินข้าว (ครับ อ่านไม่ผิดครับ โดดกินข้าว ก็รสชาติข้าวที่โรงอาหารมัน...), กินข้าวนอกโรงเรียน(อันนี้ผิดกฎโรงเรียนเต็มๆครับ แต่ถ้าครูจับไม่ได้ก็อีกเรื่องนึง), กินเหล้าในหอ(!?) อื่นๆอีกมากมาย ซึ่งสิ่งเหล่านี้ บอกตามตรงครับว่า ม.6 ให้โควต้มาเลยครับว่า อาทิตย์นึงให้ได้เท่าไหร่ หรือถ้าจำเป็นก็ต้องมานั่งคุยกันเป็นกรณีๆไป

...แต่ถ้าครูหอจับได้นี่ ตัวใครตัวมันครับ เป็นที่รู้กัน

การรีดไถ (ไถเด็ก ม.1-2-3 เริ่มมีให้เห็น แต่ถ้า ม.6 มาเห็น ก็โดนด่า ซวยไป)
ใช้เด็ก ม.1-2-3...ไม่มี
และที่แน่นอน การทำร้ายร่างกาย ม.1-2-3 ก็...ไม่มี

พอขึ้น ม.5 ก็ใช่ว่าจะสบายขึ้น เทอมแรกอ่ะไม่เท่าไหร่ พอเทอมสอง พวก ม.6 เริ่ม "ส่งผ่านอำนาจ"จริงๆเริ่มมาตั้งแต่เทอมแรกแล้ว ขึ้นอยู่กับความขี้เกียจของ ม.6 ขี้เกียจมากก็ให้ ม.5 ทำ ขี้เกียจน้อยก็ทำเอง)
และที่สำคัญ เหตุการณ์ที่ว่า รีดไถ ใช้เยี่ยงทาส ทำร้ายร่างกายจะไม่มี (ม.6 จะไม่ทำกับ ม.5) เหมือนเป็นทำเนียมที่ว่าจะ "ไม่ทำ" ในรุ่นที่ใกล้กัน
ณ จุดนี้ ม.5 สามารถที่จะทำโทษรุ่นน้องได้ แต่ต้องเป็นความผิดซึ่งหน้าและเป็นสิ่งที่ควรทำ เช่น รุ่นน้องเล่นในแถวมากๆ หรือ ใช้ให้ทำ(สิ่งที่รุ่นน้องต้องทำ)แต่ไม่ทำ สามารถทำโทษได้ทันทีตามสมควร
แต่ก็ใช่ว่าจะสบายมากกว่า ม.4 เพราะสิ่งที่เพิ่มมาคือความรับผิดชอบ
เริ่มมีการประชุมในรุ่นถึง...สิ่งที่ต้องทำ สิ่งที่ควรทำ สิ่งที่ทำได้และสิ่งที่ทำไม่ได้
มีการประชุมกับ ม.6...ถึงสิ่งที่ต้องทำ สิ่งที่ควรทำ สิ่งที่ทำได้และสิ่งที่ทำไม่ได้

และที่สำคัญ ถ้ารุ่นน้องที่ ม.5 ดูแลทำผิด ม.5 โดนด้วย และโดน bonus เพิ่มอีก

เวลาเป็นรุ่นน้องมองมาที่ ม.5 ก็จะคิดว่า ม.5 สบายสุดๆ แต่เบื้องหลังนี่ถ้ารุ่นน้องทำผิดมานี่โดนด่ายับ ไม่พอ...โดน "ซ่อม" กับแบบแทบสิ้นสติ

พอขึ้น ม.6 มี "อำนาจเบ็ดเสร็จ" อยู่ในมือ สิ่งที่เพื่อนส่วนใหญ่คิดก็คือ "จะทำอย่างที่รุ่นพี่เคยทำบ้าง" ทั้ง รีดไถ ใช้เด็ก ทำร้ายร่างกาย...
แต่ในความเป็นจริงคือคุณทำไม่ได้...แปลกมั๊ยครับ? ทั้งที่ว่าเรามีอำนาจแล้ว แล้วทำไมเราใช้ไม่ได้? นั่นก็เพราะว่าการจะ "ซ่อมรุ่นน้อง" แต่ละครั้ง เราต้องมีเหตุผลเพียงพอที่จะทำ
"ซ่อม" น้อยไป...เด็กก็จะไม่เห็นถึงอำนาจที่เรามี
"ซ่อม" มากไป...ครูหอได้มาเพ่นกบาลเอาสิครับ
แน่นอน...มันก็มี ม.6 บางคนที่แบบว่า "กูจะทำ...ใครจะทำไม" ครับ จากนั้น ม.6 คนนั้นก็โดน "ด่ายับ" จากเพื่อนร่วมรุ่นครับ บางราย "บ้าอำนาจ" มากก็โดนด่าจนงอนเพื่อนเลย(เอากะมันสิ)

ในส่วนของครูที่ดูแล ผมเชื่อครับว่าเค้าก็รู้ว่ามันเกิดอะไรขึ้นบ้าง ทั้งรีดไถ ใช้เด็ก ทำร้ายร่างกาย หรือเรื่องอื่นๆ เค้าก็รู้ครับ แต่บางครั้งเค้าก็ทำอะไรไม่ได้เพราะว่ามันไม่ได้เกิดต่อหน้า, จับมือใครดมไม่ได้, ไม่มีใครมาบอก หรืออีกหลายๆเหตุผล ทำให้ครูไม่สามารถที่จะควบคุมได้ทั้งหมด

และนี่คือระบบรุ่นน้อง-รุ่นพี่ ที่ผมได้เจอมา เลยกลายเป็นว่ามันกลายเป็นสิ่งที่เรียกว่า "ครั้งหนึ่งในชีวิต" มั้งครับ แต่ผมก็ยังยืนยันเหมือนเดิมว่าผมไม่ได้ชอบการใช้ความรุนแรง และผมก็ไม่ได้ยอมรับการใช้ความรุนแรง

ส่วนตัวของผมเอง(แน่นอนว่าโดนมาครบ ทั้งโดนรีดไถ ใช้เยี่ยงทาส หรือแม้กระทั่งการทำร้ายร่างกาย) ยอมรับว่าเคยบ้างที่ เคยรีดไถ(ได้บ้าง ไม่ได้บ้าง แต่ส่วนใหญ่ไม่เคยจะได้แฮะ) เคยใช้เด็ก(จำนวนครั้งนี่ใช้มือเดียวนับ นิ้วยังเหลือเลย) แต่ไม่เคยเลยที่จะ "ถึงเนื้อถึงตัว" เด็ก และทุกการกระทำไม่เคยเลยซักครั้งที่จะทำไปตามอารมณ์หรือไร้เหตุผล บางที่ปล่อยเด็กจนเพื่อนด่าด้วยซ้ำว่าใจดีเกิน

ส่วนที่ผมแปลกใจก็คือ
โรงเรียนจุฬาภรณ์นี้มันเป็นสหศึกษา มันไม่น่าที่จะ "เถื่อน" กันถึงขนาดนั้นเลยนี่ครับ มันควรที่จะ "น่ารักใสๆกุ๊งกิ๊งกิงก่องแก้ว" อะไรทำนองนั้นมากกว่า ไม่น่าจะ "ถึงตัว" อะไรกันขนาดนั้น อีกอย่างสมัยนี้ข่าวสารอะไรก็มาเร็วไปเร็วด้วย social network มันก็น่าจะยับยั้งชั่งใจกันบ้าง (ในช่วงที่ผมยังอยู่ในระบบรุ่นพี่-รุ่นน้องตอนนั้นอย่าว่าแต่ facebook แค่ใครมี Nokia 3310 ใช้นี่ โห...ยังกะซุปตาร์ เกมส์งูนี่เล่นกันยังกะจะชิงแชมป์โลก)

ทุกสังคมมันจะมี "ด้านมืด" ที่ "แสง" มักจะส่องไปไม่ถึงเสมอครับ และเราก็ไม่จำเป็นที่จะต้องพยายามเอา "แสง" ไปส่องมันเพื่อให้เกิดปัญหา แต่เมื่อ "ด้านมืด" นั้นได้ถูกเอาออกมาตีแผ่แล้วก็ควรที่จะต้องแก้ไขให้ถูกต้องครับ
comment27-1:อ่านนี่รู้เลย โรงเรียนไหน
comment27-2:คืออ่านมาตั้งนานสรุปใจความได้ว่าเออระบบแบบนี้มันมีจริงนะ ผมเคยโดนผมไม่ชอบ แต่ผมก็ไม่คิดจะเปลี่ยนแปลงอะไร **ลุ้นแทบท้ายนึกว่าจะมีจุดเปลี่ยนตอนท้าย
comment28:ไม่รู้สมัยนี้ยังมีสิ่งที่เรียกว่า "hot" อยู่รึเปล่า ???
comment29:ถูกต้องค่ะ
comment30:ระบบรุ่นพี่รุ่นน้องในไทย ไม่ได้มีไว้แค่ปกป้องชื่อเสียงผลประโยชน์ตัวเอง 
แต่มีไว้เพื่อเขี่ยคนที่ไม่เหมือนตัวเองให้ออกไปด้วย

การรุมใช้อำนาจพวกนี้กับคนที่ไม่เห็นด้วย คนที่คิดต่าง คนที่เข้าสังคมไม่ได้ คือเรื่องปกติ
คนเหล่านี้ล้วนไม่สมควรได้รับผลประโยชน์จากกลุ่ม สมควรแล้วที่จะถูกรุมกลั่นแกล้ง สมควรแล้วที่จะโดนรุมเยาะเย้ยดูถูก 
สมควรแล้วที่จะถูกบีบออกจากโรงเรียน/ประเทศ

ถ้าคาดหวังว่าจะมีอะไรเปลี่ยนแปลงเร็วๆนี้ แนะนำให้เปิดทีวีดูตอนเย็นวันศุกร์
comment31:เป็นอะไรที่โหดร้ายสำหรับเด็กอายุสิบกว่าขวบมากๆ 
แทนที่จะเจอสังคมดีๆ รุ่นพี่ดีๆ ต้องมาเจอแบบนี้

ชีวิตการทำงาน ต่อให้หัวหน้าเฮี๊ยบแค่ไหน ก็ไม่เคยกดดัน ไม่เคยมาทำร้ายร่างกาย
เด็กที่จบจาก รร นี้ เมื่อก้าวสู่วัยทำงานจะเป็นคนยังไงกันนะ
comment32:เคยเรียนที่จุฬาภรณ์ลพบุรีมีเรื่องแบบนี้ไม่เว้นแม้แต่ในหอหญิง ตอนนั้นเราเป็นรุ่นพี่เรียกรุ่นน้องมานั่งตรงกลางรุมๆด่าเสร็จแล้วให้คนเอาผ้าห่มย่องมาคลุมแล้วรุมกระทืบตบตีกันเรียกกันว่าการตีแมว

พ่อแม่น้องคนนึงเอาเรื่องเรารับผิดคนเดียวไม่ซักใครต้องออกจากโรงเรียนกลางคันสำนึกผิดมากทุกวันนี้🙏

Editพวกจับผิดว่าอยากดิสเครดิตรร

ขอโทษนะคะจริงๆโสมมกว่านี้อีกอย่าให้แฉ
comment32-1:บทเรียนราคาแพงครับ แต่มันจะกลายเป็นบทเรียนที่สอนเราจนวันตายครับ
comment32-2:หนูยังจำพี่ได้อยู่เลย ทำไมโลกมันกลมในสังคมพันทิปเยี่ยงนี้ หนูอยู่ในเหตุการณ์ แต่ไม่ได้โดนด่า
comment32-3:พี่ตีแมวเพื่อนหนู หนูจำได้
comment32-4:โห เกินไปอ่ะ
comment32-5:แฉเลยครับ 
เพื่ออนาคตของเด็ก เพื่ออนาคตที่ดีของสังคมไทยในอนาคต เล่าเถอะครับ
comment32-6:ถ้าเจ้าตัวคนโดนไม่มาเล่า เราก็ไม่รู้จะเล่ายังไง เพราะนางเล่นกลางดึก เรียกเพื่อนเราไปแบบเงียบๆ ไอ้คนไม่โดนก็นอนหลับเป็นตายไม่รู้เรื่อง มารู้ว่าเมื่อคืนเกิดเรื่องกันก็ตอนเช้า ถ้ามาแบบเอิกเกริก คิดว่าจะปล่อยให้เพื่อนถูกตบเหรอ
comment33:เห็นแวว อนาคตของชาติ  รักโรงเรียน รักได้แต่ต้องรักความถูกต้อง  และความจริงด้วย
comment34:อ่านเจอตรรกะรุ่นพี่บางคนแล้วปวดใจ
comment35:School bullying
comment36:ผมว่าคนพวกนี้แหละที่ออกมาสร้างปัญหาสังคม

การได้ทำร้ายคนอื่นโดยไม่ต้องรับผิดชอบจนเป็นนิสัย เวลาออกมาอยู่ข้างนอกจะควบคุมอารมณ์ตัวเองได้น้อย

ถึงเกิดเหตุการณ์ เวลาโดนขับรถตัดหน้าหรือทำไรไม่พอใจนิดเดียว 
ต้องถึงขั้นทำร้ายร่างกายคนอื่น เพราะมันเคยชินกับการทำแบบนั้นมา..
comment37:ฮ่าๆๆ อ่านที่บอกว่า อาจารย์ไม่ปล่อยปละละเลยแล้วขำ

ตอนผมยังเรียนอยู่ที่เครือนั้น หอพักสามชั้น ชั้นบนเป็นพวก ม.5 กับ ม.6  มันเปิดเพลงโวยวายเสียงดัง เลยเวลาปิดไฟเข้านอน

ครูเวรประจำหอ เดินขึ้นไปเตือน พวกแมร่งย่องไปสับคัตเอาท์ เอาผ้าห่มคลุมหัวครู แล้วรุมทุบ

เสร็จแล้วก็กระจายตัวไปกระโดดขึ้นเตียงนอน... ครูพอได้สติมึนๆ ออกจากสะบัดผ้าห่มออก ก็เดินเงียบๆ ออกจากชั้นไป


ผมกับเพื่อนที่เผอิญขึ้นมานั่งคุยกับพี่ๆ พอดี ... อึ้งไปพักใหญ่

อันนี้คือเคสหนักๆ เคสเบาก็นี้ ก็เอากาวตราช้างหยอดรูกุญแจห้องนอนครูคุมหอ หยอดรูกุญแจรถมอเตอร์ไซค์ ขูดรถ ฯลฯ  


คิดเอาเองละกันว่าสังคมโรงเรียนประจำมันเป็นยังไง
comment37-1:เอาจริงๆเลยนะ. สันดานเด็กล้วนๆ
comment37-2:37-1 ก็เพราะไม่ทำไรเนี่ยแหละมันเลยติดเป็นสันดานไง ครู/โรงเรียนทำงี้เหมือนไร้ความรับผิดชอบอ่ะ มีหน้าที่สอนเด็กแต่เลือกที่จะเอาหูไปนาเอาตาไปไร่ปล่อยให้เด็กมีนิสัยแบบนี้ติดตัวออกมาสู่สังคมภายนอก บอกตรงๆว่าทุเรศ
comment38:เคยแค่เข้าไปในร.ร.รู้สึกแปลกใจเด็กตัวแค่นั้นยกมือไหว้ก้มหัวกันขนาดนั้นเลยหรือ ระบบรุ่นพี่รุ่นน้องหรอถ้าให้อำนาจแก่รุ่นพี่แล้วดูแลกกันแบบรักกันก็ดีสิแต่ไหงกลายเป็นรุ่นพี่ทำตัวกร่างไป โรงเรียนอื่นทั่วไปเขายังมีความรักของรุ่นพี่รุ่นน้องมากกว่าอีก ให้ความรู้สึกว่าระบบของโรงเรียนล้าหลังมากๆ หลายที่ไปอยู่โรงเรียนนี้ก็ดูไม่มีความสุขเลย
comment39:บางคนอาจจะบอกว่ายังมีรุ่นพี่ดี ๆ อยู่ในนั้น
ไม่จริงหรอก หากมีรุ่นพี่ที่ดีอยู่จริง คงจะช่วยให้ไม่เกิดเรื่องนี้เกิดขึ้นสิ


...แต่ ไม่มีรุ่นพี่ที่ดี ไม่ได้หมายความว่าจะมีแต่รุ่นพี่ที่เลวหรอกนะ
รุ่นพี่ธรรมดา ที่ไม่อยากหาเหาใส่หัวเลยไม่ไปยุ่ง แต่กลับกันก็ไม่ไปร่วมรังแกก็มีอยู่เช่นกัน
แต่รุ่นพี่กลุ่มนี้คือรุ่นพี่ธรรมดา ไปเรียกว่ารุ่นพี่ที่ดีไม่ได้หรอก เพราะเห็นว่ามีรุ่นน้องเดือดร้อนแล้วไม่ไปช่วย ไม่ใช่รุ่นพี่ที่ดีแน่ ๆ
comment39-1:ใช่ค่ะ เห็นคนเดือดร้อนตรงหน้า ช่วยได้แต่ไม่ยอมช่วย = มีความผิดพอกัน
ไอ้เหตุผลต่างๆนานาที่เอามาอ้างว่า กลัวว่าตัวเองจะถูกทำร้ายเหมือนเราบ้างล่ะ,ถูกผลักไสออกจากกลุ่มบ้างล่ะ,กลัวไม่มีคนคบบ้างล่ะ มันไม่ได้ทำให้ความผิดน้อยลงเลย มันก็แค่คำปลอบใจตัวเองหลอกๆนั่นแหละว่าตัวเองยังเป็นคนดีอยู่

ความจริงแล้วกลุ่ม Bully นี่นับเป็นส่วนน้อยนะ กลุ่มพวกคนกลางมีเยอะกว่าอีก แต่เพราะเอาแต่กลัวกันว่าตัวเองจะไม่มีคนคบ กลัวว่าจะถูกรังแกเหมือนกัน มันถึงได้ไม่มีใครหยุดการ Bully ในโรงเรียนได้
comment40:.
comment41:แย่จัง แถมผลิตแต่คนที่ความคิดบิดเบือนออกมาเพิ่มขึ้นเรื่อยๆ อีก
ประเทศนี้มีโรงเรียนแบบนี้ได้ยังไง
comment42:คห41 เห็นด้วยครับว่ารร แบบนึ้ทำไมยังมีอยู่
สังคมไทยแย่ไปพอหรือไง ถึงยังมีรรที่ผลิตเด็กแย่ๆออกมาอีก

อ่านคห อื่นๆที่เป็นของศิษย์เก่าแล้วเศร้าเลยครับ
comment43:เรียนมัธยม ต้องโดนซ่อมด้วยเหรอ  ประหนึ่งว่าเรียนเตรียมทหาร 
โหดเกิ้นนน
comment44:ว่าจะไม่มาแสดงความคิดเห็นละ แต่คันไม้คันมือ ยอมสมัครแอคเค้าท์พินทิปก็ได้ฟะ 55555

ผมเป็นศิษย์เก่าคนนึงเหมือนกันแหละ แต่เป็นสาขาภาคกลาง ตัวผมเองเข้ามาเรียนม.4 พร้อมกับน้องชายเข้ามาตอนม.1 ตัวผมเองอ่ะ ผมไม่รู้หรอกว่าน้องผมเจออะไรบ้าง แต่เท่าที่ผมสัมผัสด้วยตัวเอง ขนาดผมอยู่ ม.4 ยังเจอขนาดนี้ น้องเล็กสุดจะขนาดไหน(วะ) โดนกลั่นแกล้งสารพัด ส่วนใหญ่ไม่รุนแรงต่อร่างกายแต่ส่งผลกระทบต่อจิตใจ แต่สุดท้ายก็ไม่ค่อยมีใครสนใจ คงเบื่อที่จะแกล้งไปเองล่ะมั้ง 

พอได้ขึ้นม.5ก็ได้เป็นประธานหอ คอยดูแลประชากรในหอ (จริงๆไม่มีใครอยากทำน่ะแหละเลยโยนมาให้ผมทำ) ก็เลยได้สนิทสนมกับรุ่นน้องบ้าง ซึ่งผมกล้าพูดเลยว่าผมไม่เคยใช้กำลังกับรุ่นน้องเลย (อาจมีแกล้งหยอกเบาๆบ้างด้วยความหมั่นเขี้ยว) ผมถือว่าการที่จะเข้ามาเรียนที่นี่ได้ถือว่าเป็นปัญญาชนในระดับนึงแล้ว และปัญญาชนไม่ใช้กำลังตัดสินปัญหา ผมกับรุ่นน้องหลายๆคนสนิทกันจนจะเล่นหัวกันอยู่ละ แต่ผมก็ไม่ได้ถือสาอะไร ชิวๆ เพราะผมไม่ได้ต้องการ "อำนาจ" ผมต้องการ "มิตรภาพ" ผมรู้ว่ารุ่นน้องอาจจะไม่ได้เคารพอะไรในตัวผมมากมายนักหรอก ผมไม่ได้ต้องการความเคารพด้วยซ้ำ แค่มีมารยาททางสังคมผมก็โอเคละ อย่างน้อยถ้าผมเป็นน้องผมเองก็คงคาดหวังว่าจะได้รับการปฏิบัติแบบนั้นเหมือนกัน แถมผมยังมีน้องเรียนอยู่ด้วยแต่คนละหอ ผมคงทำใครไม่ลงหรอกเพราะผมเองก็คงไม่อยากให้ใครมาทำน้องผมเหมือนกัน

สำหรับผม ทุกคืนเหมือนเกมเซอร์ไววัล ทุกคืนผมนั่งลุ้นว่าจะมีเหตุการณ์อะไรเกิดขึ้นบ้าง คืนนี้เพื่อนผมโดนรุมกระทืบ คืนถัดไปโดนทุบตู้ปล้นมือถือ คืนถัดไปจะมีอะไรเกิดขึ้นอีกก็ไม่รู้ สิ่งเดียวที่ผมได้คือ ผมกับน้องสนิทกันมากขึ้น เพราะในสนามรบนั้นไม่มีใครเชื่อใจได้แม้แต่คนเดียว ต้องพึ่งพาซึ่งกันและกันเท่านั้น และถ้าเป็นไปได้ผมเองก็อยากที่จะเปลี่ยนมันเหมือนกันแหละ
comment44-1:ปัญญาชนไม่ใช้กำลังตัดสินปัญหา

👆👆👆เราเข้าไปที่นั่นด้วยตรรกะเดียวกับคุณแต่เราเริ่มคิดว่าตรรกะเราอาจมีปัญหาเพราะมันแหวกทุกตรรกะที่เราคิดว่าควรจะเป็นซะไม่มีชิ้นดี<--ฮร้าาาาา เพราะเป็นวัยรุ่นจึงเจ็บปวด
comment44-2:.
comment44-3:ผมคงโชคดีที่โดนแกล้งมากกว่าที่จะโดนทำร้าย แต่ถ้าผมเห็นคนบริสุทธิ์โดนทำร้ายผมก็ทนไม่ได้หรอก ผมก็คงจะทำอะไรบางอย่างเพื่อที่จะช่วยเค้า แต่คงไม่ใช่ทำต่อหน้าอย่างวิ่งเข้าไปรับหมัดแทน เพราะผมก็ต้องป้องกันตัวเองไม่ให้ตกเป็นเหยื่อคนต่อไปเหมือนกัน

การเอาตัวรอดและการช่วยเหลือคนถูกรังแกไม่ได้มีแค่การใช้กำลังอย่างเดียวนะครับ มันอาจจะฟังดูเป็นไปได้ยาก แต่มันก็สามารถเป็นไปได้ครับ
comment44-4:นี่พูดถึงโรงเรียนอยู่ใช่มั้ย โอ้วว ทำไมมันต้องระแวงตัวขนาดนั้นเนี่ยย น่ากลัวจริงๆ ดีใจที่ตัวเองแก่แล้ว
comment45:มุมมองของคุณแม่ คุณพี่  คุณน้า เพราะลูกหลานเรียนกันหลายคน 
เป็นคนที่เลี้ยงลูกแบบเพื่อน คุยได้ รู้หมด ถามว่าเรื่องแบบนี้น่าจะมีจริงไม๊ ต้องมีอยู่แล้ว
แต่ไม่ใช่ที่ใดที่หนึ่ง แต่เป็นทุกสังคม 
ทั้งที่ลูกหลาน ไม่เคยชินกับเรื่องเหล่านี้ แต่ถามว่า แล้วลูกผ่านช่วงเวลานั้นมาได้อย่างไร
คำตอบคือ ต้องปรับตัวแม่ ไม่มีพี่คนไหนที่อยู่ดีๆจะมาเกลียดหรือมาทำร้ายเรา 
และเราอย่าทำให้เป็นแบบนั้น 
คำตอบของลูกทำให้มั่นใจว่าลูกเรารอดละ ในสังคมนี้ 

ทุกที่มีคนไม่ดี อยู่ให้ได้ไม่ใช่ให้ทนยอม  แต่คือรู้จักแก้ปัญหา
comment45-1:ขอถามนะคะ ถ้าเป็นคุณ อายุแค่ 13-14 โดนรุ่นพี่เตะ ตอนโดนซ่อม คุณจะแก้ปัญหาอย่างไร คุณจะปรับตัวอย่างไร

แล้วการแจ้งครู แจ้งผู้ปกครอง ไม่ใช่วิธีแก้ปัญหาที่ถูกต้องหรอคะ
comment45-2:แทนที่จะสอนให้รู้จักเรียนรู้ยอมรับความแตกต่างของกันและกัน กลับดีใจที่ลูกยอมเปลี่ยนไปในสภาพที่เลวร้ายขึ้นเพื่อเข้ากับสังคม บางทีก็สงสัยนะ ที่บอกว่าโลกข้างนอกเลวร้ายมากเนี่ย ตั้งใจจะออกไปเจอโลกแบบไหนหรอ ทำงานแก๊งมาเฟีย? ก็ไม่แปลกอ่ะที่ทุกวันนี้มันม๊อบโน่นนี่ออกมาทุกวันเพราะแบบนี้
comment45-3:บางคนผ่านมาด้วยความทุกข์ใจ ป่วยใจ ป่วยกาย หรือกลายเป็ฯคนบ้าอำนาจ แกล้งคนอื่นเสียเอง นี่ดีแล้วเหรอ
comment45-4:ตลกร้ายจริงๆ  แทนที่จะให้เด็กเชื่อในความถูกต้อง ความยุติธรรม ยืนหยัดในความดี รู้จักเคารพซึ่งกันและกัน  กลับดีใจที่ลูกทำตัวเป็นกิ้งก่าเปลี่ยนสีไปเรื่อยๆ เพื่อเอาตัวรอด .... ลูกฉันรอดก็พอ ลูกคนอื่นช่างมัน .....
comment46:.
comment47:รู้สึกสลดใจกับระบบแบบนี้ ท่าน ผอ รอง ผอ คุณครูทั้งหลาย ท่านก็ล้วนมีการศึกษา 
จบสูงถึงได้มาดำรงตำแหน่งได้ แต่คำถามคือ

ทำไมถึงปล่อยให้เรื่องแบบนี้เกิดขึ้น ?
ยอมให้มีการใช้กำลังกัน แก้ปัญหาแบบที่ผู้มีปัญญาไม่พึ่งกระทำ...

ความรุนแรงที่ถูกปลูกฝังมาตั้งแต่เด็กแบบนี้
ไม่อยากจะคิดว่าโตมาจะขนาดไหน
เด็กเหล่านี้จะกลายเป็น ผู้ใหญ่แบบไหนกัน ?

รึว่าท่านไม่ได้เป็นคนที่อยู่ตรงนั้น ไม่ได้โดนกระทำแบบนั้น
ลูกหลานท่าน ก็ไม่ได้โดนซ้อม โดนต่อย แบบนั้น
ท่านเลยไม่ได้เดือดร้อน และเห็นว่าเรื่องนี้เป็นเรื่องเล็กน้อย


ไม่น่าเชื่อว่า ปี 2558 โรงเรียนจะกลายเป็นแหล่งบ่มเพาะ "นักเลง" แทน "นักเรียน"
comment48:สลดกับคนที่ให้ทนกับอะไรแบบนี้
comment49:ขอเสนอวิธี แก้ที่ดีที่สุด สำหรับ โรงเรียนนี้นะครับ เพื่อจะได้ไม่เสียชื่อเสียงไปมากกว่านี้
และเพื่อให้เด็กที่รักโรงเรียน จนโงหัวไม่ขึ้นได้รับ รู้ คือ

ไล่ออก และแจ้งความส่งตำรวจ ให้ดำเนินคดีตามกฏหมายที่ควรจะเป็น
เพื่อให้เด็กในรุ่น และเด็กรุ่นถัดไปรู้ว่า พฤติกรรมการ ใช้ความรุนแรง ข่มขู่ คนอื่น
ผลที่ตามมาจะเป็นยังไง และจะได้เป็นการสอนให้เด็ก มันรู้จักรับผิดชอบผลการกระทำของตัวเอง

เพราะการปกป้องอนาคตเด็กกลุ่มนี้ ก็เหมือนการสนับสนุนให้เด็ก ทำเรื่องผิดกฏกหมาย
ให้เด็กมีประวัตืเรื่องทำร้ายร่างกายผู้อื่นติดตัวไว้เลย 

เชื่อว่าถ้าทำแบบนี้แล้ว ปัญหาพวกนี้จะลดลงอย่างเห็นได้ชัดจน ไม่เห็นเลยแน่นอน
และถ้าคิดจะเครียร์กัน นอกโรงเรียน ก็แจ้งจับส่งเข้าบ้าน สถาพินิจไปเลย
comment50:ได้อ่านต้นเรื่องจากเฟซบุคมาสักพักแล้ว  

รู้สึกตกใจว่า  นี่โรงเรียนเหรอ??  ทำไมมีการวางอำนาจ การปกครองกันเหมือน "คนคุก"  

คนแข็งแรงคือคนอยู่รอด  ขาใหญ่ต้องได้ทุกอย่าง  

อาจารย์ก็ทำตัวเหมือนผู้คุมนักโทษ   คือเช้าๆไขกุญแจ พาออกมาสอนวิชาการ บำเพ็ญประโยชน์ไปอะไรไป  

ตกเย็นพาเข้าโรงนอน แล้วก็หมดหน้าที่พอปิดประตูห้องขัง ก็ทำเป็นไม่รู้ไม่ชี้ได้แล้ว   

แค่  "อย่ามาตาย"  ในคุกก็พอ
comment51:ยุบโรงเรียนไปเถอะครับ ไม่ต้องมีอีกแล้วรร.แบบนี้ไม่ต้องให้ทุนนักเรียนแล้วเปลืองภาษีประชาชนปีละหลายร้อยล้านกับเด็กคุณภาพแบบนี้

ปล. ทำแบบนี้ไม่น่าใช้ชื่อเดียวกับสถาบันเก่าผมเลยนะครับ ทำแย่ๆมันก็กระทบไปทั้ง12ที่
comment52:ปล่อยให้ตั้งกลุ่มนักเลงในโรงเรียนแล้วมาอ้างโซตัส คงจะบอกว่าอาจารย์ไม่รู้เรื่องไม่ได้
อย่างนี้เรียกจงใจละเว้น หละหลวมต่อหน้าที่ครับ 
นอกจากสร้างค่านิยมใหม่ให้นักเรียนแล้วต้องเปลี่ยนอาจารย์ที่เข้มงวดมาคุมแทนด้วย
comment53:น้อง(ลูกพี่ลูกน้อง)เราเรียนรร.นี้ที่เชียงราย มาบ่นตลอดเรื่องการข่มขู่ของรุ่นพี่เราว่ามันมากเกินไป แค่อาบน้ำน้องยังต้องรอรุ่นพี่อาบก่อน(เพื่ออะไร) มันบอกทนๆไปเดี๋ยวก็ขึ้นม.5ละ ใจเราอยากไปเอาเรื่องแต่น้องบอกเค้าทำกันมาแบบนั้น ความจริงแล้วอะไรไม่ดีก็ควรเปลี่ยนปะ ภายนอกภาพลักษณ์ดูดีซะเหลือเกินแต่ชีวิตข้างในแอบแย่
comment54:รุ่นพี่ในระบบการศึกษา คือ หมามีปลอกคอ ก้อเท่านั้น
comment55:ประเทศไทยทุกวันนี้ยังแย่ไม่พอ อนาคตมองเห็นรำไรเลยว่า ถ้าเด็กพวกนี้โตมาเมื่อไรประเทศเละแน่ๆ
comment56:คือรู้อยู่แล้วมั๊ยครับว่ารุ่นพี่ดีๆมีเยอะ
ไอที่ดีๆก็ให้คงไว้

แต่ไอที่ไม่ดีก็ควรจะแก้ไขไม่ใช่หรอครับ..

ไอ้ตรรกะที่ทำดีเหมารวม ทำชั่วอย่าเหมารวมนี่พอดีกว่ามั๊ยครับ..
comment56-1:จากที่อ่านมา รวมถึงกระทู้ที่ถูกอุ้มไปแล้วเนี่ย
ประเด็นคือ ทางผู้ใหญ่ๆๆในรร.ทั้งหลายไม่คิดจะแก้ไขครับ
comment57:รุ่นพี่ดีๆ ไม่มีหรอกครับ ที่มีก็แค่พวกเห็นแก่ตัว ไม่คิดช่วยเหลือคนอื่น ปัดสะเก็ดไฟพ้นตัวพอ

ถ้ารุ่นพี่ดีๆ มีจริงทำไมปล่อยให้เกิดเรื่องชั่วๆ ได้

ขอประณามเลยครับ พวกที่เรียนจบมามีแต่คนชั่ว กับคนเห็นแก่ตัว

"ถ้ามีคนดีอยู่ทำไมปล่อยให้เกิดเรื่องชั่วๆ ได้"

"ถ้ามีคนดีอยู่ทำไมปล่อยให้เกิดเรื่องชั่วๆ ได้"

"ถ้ามีคนดีอยู่ทำไมปล่อยให้เกิดเรื่องชั่วๆ ได้"
comment58:คิดถึงซีรีย์คนคุก Prison Break เลยว่ะ คือการที่เรารวมรวมเอาคนที่มันไม่ได้รับการศึกษาอบรมด้านจริยธรรมจนสมบูรณ์ มารวมตัวกันอยู่ในสังคมที่ไม่มีการดูแลด้วยความเอาใจใส่อย่างทั่วถึง สุดท้ายคนในสังคมนั้นๆก็ต้องมาสร้างระบบควมคุมกันเอาเอง ทางเลือกมันก็มีไม่กีทาง คือถ้าไม่ผลักดันตัวเองให้เป็นใหญ่เหนือคนอื่น โดนการสร้างพวกพ้องคอนเนคชั่นและใช้กำลังในการประกาศอำนาจของตัวเอง ก็ต้องเป็นเบ๊ให้เขากดขี่ ยอมเขาทุกอย่างเพื่อให้ตัวเองมีชีวิตรอด ทั้งนั้นทั้งนี้ก็เพราะกฏระเบียบของโรงเรียนหรือครูบาอาจารณ์ที่ดูแลมันหละหลวมยังไงล่ะ ถ้าอาจารย์ดูแลใส่ใจเด็กจริงๆ มันคงไม่มีช่องว่างให้เกิดเรื่องแบบนี้ขึ้นได้หรอก กฏหมู่ยังไงก็ชนะกฏหมายไม่ได้ ถ้าผู้รักษากฏหมายเคร่งครัดจริงๆ คิดๆดูแล้วมันก็สะท้อนสภาพบ้านเมืองเรา ผู้รักษากฏหมายไม่ทำงานตามที่สมควร เมื่อมีช่องว่างให้คนละเมิดกฏหมายได้ มันก็พร้อมจะละเมิดได้ทุกเมื่อ
comment59:เอาจริงๆนะ พวกที่แกล้งคนอื่นขนาดนี้ (เคยได้ยินเหมือนกัน ในจุฬาภรณ์ แต่ว่าเป็นภาคอื่น โหดเหมือนกัน)

ไม่คิดบ้างหรือว่าวันใดวันนึงเกิดซวยเจอพ่อแม่เด็กที่ตัวเองแกล้งแบบโหดๆมาเอาเรื่อง(ไม่ใช่ทางกฏหมาย) ขึ้นมานี้

พ่อแม่คนที่แกล้งรวมทั้งคนที่แกล้งจะซวยเอานะ
comment60:โรงเรียนนี้รึเปล่าคะ
http://pantip.com/topic/33609195
ตอนนั้นเห็นหน้าม้าเชียร์ให้ไปเรียนกันอยู่เลย
เราก็ได้แต่สงสารเด็กที่มันไม่อยากไปเรียน แล้วนิสัยเข้าคนไม่ค่อยได้แบบนั้น รู้เลยเข้าไปจะเจออะไรบ้าง
comment60-1:น่าจะใช่ครับ เพราะน่าจะมีไม่กี่โรงเรียนที่มีเรื่องทุนวิทยาศาสตร์ครับ
comment61:ความจริงเรื่องดีๆ มันก็มีอ่ะนะ แต่โดยธรรมชาติเรื่องแย่ๆ เสียงมันดังกว่าเรื่องดีอยู่แล้ว

พ่อแม่ส่วนใหญ่มักอยากให้ลูกเรียนเก่งๆ โดยเฉพาะวิทยาศาสตร์ ซึ่งบางทีมันไม่ใช่ตัวตนของเด็กคนนั้นเลย
จนลืมคิดไปว่า การที่คนเราจะเติบโต มีอนาคตที่ดี ประสบความสำเร็จ มันมีองค์ประกอบหลายอย่าง ไม่ใช่แค่เรียนให้เก่งๆ

ตอน ม.ต้นผมอยู่โรงเรียนประจำ ส่วน ม.ปลาย ผมย้ายไปเรียนที่อื่น เลยเห็นข้อแตกต่างอย่างชัดเจนว่า 
เด็กข้างนอกเค้าสามารถเข้าถึงโอกาสที่ดีกว่า และมากกว่า เด็กที่เรียนโรงเรียนประจำมากๆ ครับ

ถ้าผมมีลูกก็คงไม่ให้ลูกไปเรียนโรงเรียนประจำ ผมว่ามันหมดยุคสมัยของการตีกรอบไปแล้วล่ะ
comment62:ตอนนี้เหมือนจะไม่ค่อยได้เห็นทางด้านเด็กจุฬาภรณ์ เชียงราย ออกมาตอบโต้ประเด็นเหล่านี้แล้ว น่าจะเป็นเพราะทางครูอาจารย์ขอให้ยุติการแสดงความเห็นทางโลกออนไลน์ครับ วึ่งลองไปค้นๆในแท็ก #pcccr ของทวิตเตอร์ดูก็เห็นว่าเหมือนมีการขอให้หยุดแสดงความเห็นเกี่ยวกับประเด็นเหล่านี้ อันที่จริงผมก็สงสัยว่า แทนที่จะเอาประเด็นมาพูดถกเถียงกันในวงกว้าง แต่กลายเป็นขอให้เลิกแสดงความเห็น มันดูไม่น่าจะเป็นสิ่งที่ถูกเสียเท่าไหร่ครับ แต่ก็อาจจะเกี่ยวกับว่าวุฒิภาวะของนักเรียนแต่ละคน ซึ่งเวลาเด็กเหล่านี้ออกมาแสดงความเห็นในโลกออนไลน์จะกลายเป็นเอาอารมณ์ออกมาเสียส่วนใหญ่ ก็เลยกลายเป็นประเด็นที่อาจารย์คงจะขอให้หยุดแสดงความเห็นกันครับ

ถ้าใครอยากลองตามความเห็นทางฝั่งนักเรียนจุฬาภรณ์ เชียงราย ก็ลองไปหาอ่านกันที่แท็กเหล่านี้ในทวิตเตอร์นะครับ
#pcccr #hugpcccr #staystrongpcccr
comment62-1:เห็นด้วยกับคุณค่ะ เราคิดว่าที่อาจารย์ห้ามเด็กไม่ให้ออกมาแสดงความคิดเห็นเนื่องจากเด็กไม่มีวิจารณญาณในการใช้เหตุผลมากพอที่จะออกมาชี้แจง ทำให้ดูเหมือนว่าไม่ว่าเด็กจะชี้แจงไปทางไหนก็มีแต่ผลเสียเข้าตัวเอง
comment63:555เข้ามาขำด้วยคน ของเราสายสาขาทางใต้ค่ะ
เราเป็นคนที่ไม่ชอบระบบแบบนี้เลย เราเลยกลายเป็นเด็กเกเรไปในสายตาครู แต่อีพวกรุ่นพี่มันแกล้งเราเพราะสนุกมากกว่าจะดูแล555 เราไม่ค่อยยอมด้วยคะแนนเราเลยยิ่งห่วย...บางคนทำตัวก็ไม่น่าให้นับถือเลยด้วยซ้ำแต่ต้องยอมเพราะไม่งั้นจะโดนแกล้งจากรุ่นพี่ สำหรับเรางี่เง่าจริงๆ  ทุกอย่างนำพาให้เพื่อนเราจบชีวิตตัวเองทิ้งไว้ที่โรงเรียน  คิดแล้วเศร้าใจ
comment64:อันนี้พอดีผมเจอมาพอดี ตอนแรกผมเห็นเม้นท์เรื่องเอากาวหยอดรูกุญแจครูบ้าง แอบรุมทำร้ายครูบ้าง ผมคิดว่ามันร้ายแรงมากจนแอบเชื่อครึ่งไม่เชื่อครึ่ง แต่ดันไปค้นเจอใน Google ว่าก็มีคนพูดถึงประเด็นเหล่านี้เหมือนกัน เลยเอามาฝากครับ แล้วแต่วิจารณญาณของแต่ละบุคคลครับ

http://bbs.pramool.com/webboard/view.php3?katoo=r413877&page=2
comment64-1:ผมเคยได้มีโอกาสสนทนากับครูหอท่านนึงซึ่งเข้ามาทำงานใหม่ๆ พบว่าเด็กไม่ค่อยเชื่อฟังซึ่งเขาก็ค่อนข้างจะเครียดกับเรื่องนี้พอสมควร พอผมคุยด้วยเขาก็ระบายมาต่างๆนานา(ถ้าอยากทราบรายละเอียด จขกท.หลังไมค์มาหาผมดีกว่านะครับ) ซึ่งยังไม่ร้ายแรงมากเท่าด้านบนแต่ก็แสดงให้เห็นว่าบุคคลเหล่านี้ไม่เคารพแม้กระทั่งครูบาอาจารย์ ทำให้ผมเห็นเป็นสองประเด็นคือ
1.ครูคุมหออาจจะปล่อยปละละเลยจริงหรือไม่ก็สนิทกับบุคคลที่ก่อเรื่องมากเกินไปจนไม่อยากเอาเรื่อง
2.ครูไม่ได้ปล่อย แต่ไม่มีเสียงพอที่หยุดบุคคลเหล่านี้ได้ เพราะต้องระวังตัวเองด้วยเหมือนกัน

นี่เรามาถึงจุดๆนี้ได้ยังไงอ่ะ จุดที่นักเรียนเริ่มทำตัวมีอำนาจเหนือครู
comment65:เราเรียนโรงเรียนประจำหญิงล้วน (รร. ของคุณหญิงท่านหนึ่ง ใน จ.นนทบุรี) สนุกมาก ถึงแม้จะมีกฎระเบียบเคร่งครัด ต้องตื่นกี่โมง เข้าแถวกินข้าวกี่โมง ฯลฯ แต่เป็นกฎระเบียบ ที่สามารถนำมาใช้ได้จริงตอนทำงาน เพราะการเรียนที่นั่นสอนให้เรามีความรับผิดชอบ รู้จักเคารพสิทธิของตัวเองและผู้อื่น ที่สำคัญอาจารย์รักและดูแลเหมือนลูก รุ่นน้องเคารพรุ่นพี่ ที่สำคัญไม่เคยมีรุ่นพี่คนไหนมากร่าง มาทำร้ายร่างกาย ทุกวันนี้เราก็สามารถใช้ชีวิตปกติได้อย่างมีความสุขและได้รับการยอมรับจากสังคมที่อยู่ด้วย โดยที่ไม่ต้องโดนกระทืบจากรุ่นพี่ที่โรงเรียน เพราะฉะนั้น การทำร้ายร่างกายไม่ได้ทำให้เด็กเป็นคนดี หรือ อดทนในสังคม แต่อาจส่งผลให้เกิดปัญหาทางจิต เก็บกด เชื่อมั่นในความรุนแรงมากกว่า
comment66:เด็กเก่า จภชร.ค่ะ เด็กหอเดี๋ยวนี้มีซ้อมกันด้วยหรอ!!! เมื่อก่อนไม่เห็นมีเลย พี่น้องรักกันมากๆ บรรยากาศแบบนี้หายไปไหนหมด T^T
comment67:จะเข้ามาตอบว่าอำนาจรุ่นพี่ข่มรุ่นน้องนี่มีจริงๆ เจอในโรงเรียนทางใต้
พอโตมามาอยู่มหาลัย พี่ข่มรุ่นน้องไม่ค่อยมี 
แต่เพื่อนข่มเพื่อนด้วยกันเองนี่สิ แบบพอตัวเองได้ตำแหน่ง ไม่ว่าจะเป็นประธานชั้นปี หรือ สโมสรนักศึกษา ตัวแทนนิสิต 
มีอำนาจมานิดหน่อย ก็ทำกร่างขึ้นมาเชียะ ไม่รับฟังความเห็นคนอื่น เอาแต่ใจสุดโต่ง

บางครั้งก็ยังรู้สึกขอบคุณโรงเรียน ขอบคุณระบบโซตัส (ไม่มีการทำร้ายร่างกายเกิดขึ้นนะ ออกแนวสงครามประสาท การต่อสู้กันทางจิตวิทยา ตบตีอะไรยังไม่เคยมี มีแต่เพียงการนินทา การถูกพูดถูกกล่าวหา ถูกใส่ร้ายในทางที่ไม่ดี) ที่เมื่อผ่านความรุนแรงแบบนี้มาได้ พอเราเจออะไรแย่ๆก็สามารถรับมือกับมันได้สบายมาก

สำหรับคดีน้องทางเชียงราย อันนี้ไม่รู้แฮะ รู้สึกวิจารณ์อย่างไรก็ดูไม่ใช่คนกลาง เพราะเราก็เป็นศิษย์เก่าโรงเรียนนี้เหมือนกัน
comment68:ตอนนี้ผมเป็นเด็กใหม่ครับ รร. ในเครือเดียวกัน เรื่องใช้ความรุนแรงทำร้ายร่างกายนี่ยังไม่เคยเจอครับ รุ่นพี่น่าเคารพมาก มีเหตุผลครับ ในอนาคตถ้าผมเป็นรุ่นพี่แล้วผมจะเป็นรุ่นพี่ที่มีเหตุผล ไม่ทำอะไรโดยไร้เหตุ ถ้าเจอเพื่อนรังแกรุ่นน้องผมจะห้ามปราม จะไม่ให้เกิดเหตุการณ์แบบนี้ขึ้นอีกครับ
comment69:ผมจะบอกให้ครับ ผมก็อยู่ จภ.มา หกปีเต็ม ข้อดีของระบบรุ่นพี่รุ่นน้องคือ ถ้ามีน้อง คนนึง ไปรังแกน้องดี รุ่นพี่จะเข้าไปจัดการครับ ทำให้อยู่กันได้  แล้วสังคนที่นั่นดีมากๆๆๆ ครับ คุณจะไม่เจอสังคมแบบนี้ได้ที่ไหน ดียังไง? เลิกเรียนมาผมก็เห็นคนอ่านหนังสือแล้วครับ  ผมเลยเกิดความฟิต ต้องอ่านด้วย เลยอ่านกันหนักมาก นักเรียนเลยมีคุณภาพ ส่วนข้อเสียก็คือ ถ้ารุ่นพี่บ้าอำนาจเกินไป มันก็คงแย่. แต่ส่วนใหญ่ที่ผมพบ คือ น้องบางคนไม่อยู่ในกฏที่ตั้งไว้ เลยมีปัญหากับรุ่นพี่    แต่สำหรับผมหรอครับ อยู่สบายๆเลยครับ เพราะผมอยู่ในกฏ  ถ้าคุณอยู่ในกฏที่สังคมตั้งไว้ คุณก็จะเจอกับอิสรภาพ ดังนั้น กรณีของน้องคนนี้ผมไม่ทราบรายละเอียดมากนัก ใครผิดก้ว่าไปตามผิดครับ รุ่นพี่พิษก็ต้องถูกลงโทษครับ ส่วนระบบรุ่นพี่รุ่นน้อง ได้ข่าวว่ายกเลิกไปแล้ว น้องๆที่จะสอบเข้าไปก็สบายใจได้ครับ สอบเข้าไปได้แล้วชีวิตดีขึ้นแน่นอน 

ปล. ลองไปศึกษาดูนะครับ โรงเรียนที่มีหอพัก เขาก็จะมีระบบรุ่นพี่รุ่นน้องทุกที่ ทำไมล่ะ? เพราะการจะควบคุมคนจำนวนมากให้อยู่ในระเบียบได้ ก้จำเป็นต้องใช้ระบบนี้แหละ บางที่ยุบหอพักไปแล้วเพราะการจัดการไม่ดี ฝากคิดหน่อยนะครับ ที่ยังมีหอพักอยู่ ก็เพราะระบบนี้แหละครับ  
ปล.2 ทุกวันนี้ยกเลิกระบบนี้ไปแล้วครับ สบายใจได้
comment70:ไม่ค่อยมีใครพูดถึงจุฬาภรบุรีรัมย์เลยคะเป็นไงบ้างคะใครเรียนอยู่มาแบ่งบันหน่อยตะ

title:มาอีกแล้ว viral แบบเบียร์ช้าง แต่คราวนี้เกิดขึ้นโดยบริษัทนมผงชื่อดัง
comment:เดี๋ยวนี้คุณแม่ยุคใหม่ให้ความสำคัญกับการเลี้ยงลูกด้วยนมแม่มากขึ้น ซึ่งถือว่าเป็นเรื่องที่น่ายินดีมาก 
แต่ก็ยังมีหลายคนที่ขาดความรู้ รวมทั้งคนรุ่นก่อนที่มีอิทธิพลต่อคุณแม่ 
โดยเชื่อว่านมผงนั้นมีสารอาหารเทียบเคียงนมแม่ได้ ซึ่งไม่เป็นความจริงเลยแม้แต่น้อย

เมื่อวันก่อนเราได้เห็นโพสนี้จากคุณหมอซึ่งเป็นกุมารแพทย์ชื่อดังท่านหนึ่งที่มีคนติดตามมากมายบน FB และท่านเป็นหมอที่สนับสนุนการเลี้ยงลูกด้วยนมมแม่เป็นอย่างมาก 
https://www.facebook.com/SuthiRaXeuxPhirocnKic/posts/1485657208127088 
[Spoil] คลิกเพื่อดูข้อความที่ซ่อนไว้

โดยก่อนหน้านี้ดาราหลายคนที่มีคนติดตามมากมาย สินค้าหลายๆอย่างถ้าเป็นดาราใช้คนก็มักจะเชื่อว่าดี ยิ่งถ้าเป็นดาราที่เพิ่งมีลูกด้วย บางคนถึงกับยอมซื้อเสื้อผ้าหรือของเล่นแพงๆแบบนั้นให้กับลูกตัวเองบ้างเพราะคิดว่ามันจะต้องดีแน่ๆ เพราะขนาดดาราที่มีรายได้มากมายเค้ายังซื้อให้ลูกเค้าเล่น/ใช้เลย

ล่าสุดได้มีการตลาดบนเฟสบุคที่บริษัทนมผมจ้างให้คุณแม่ดาราหลายคนโพสภาพลูกนอนคู่กับหนังสือ [Spoil] คลิกเพื่อดูข้อความที่ซ่อนไว้ ซึ่งดูรู้ทันทีเลยว่าเป็นของแบรนด์นมผงแบรนด์ไหน

ทั้งๆที่คุณแม่ดาราเหล่านั้นก็เลี้ยงลูกด้วยนมแม่

แม้แต่ดาราท่านหนึ่งที่หลายคนชื่นชมในความเป็นคนมีอุดมการณ์ มีความเป็นตัวของตัวเอง ก็ยังพ่ายแพ้ให้กับอำนาจเงินจากบริษัทนมผง
โดยที่ไม่ได้คำนึงถึงว่าสิ่งที่พวกคุณกำลังทำอยู่ได้เป็นการทำร้ายเด็กตัวเล็กๆมากมายที่จะมีโอกาสเสี่ยงเพิ่มขึ้นจากการไม่ได้กินนมแม่
[Spoil] คลิกเพื่อดูข้อความที่ซ่อนไว้


ในเคสของสินค้าอื่นๆ อย่างเช่นกรณีของน้ำเมายี่ห้อหนึ่งที่เคยเป็น viral ไปก่อนหน้านี้จนดาราหลายๆคนที่รับงานนั้นต้องออกมายอมรับและกล่าวขอโทษผ่านสื่อ เรายังเข้าใจได้นะว่าของเหล่านั้นอย่างน้อยมันก็ยังเป็นของสำหรับผู้ใหญ่ ที่ส่วนมากก็คือมีความคิดความอ่านกันและ ถ้าจะเลือกกิน/ดื่มสิ่งที่ไม่ดีต่อสุขภาพของตัวเอง มันก็เป็นสิ่งที่ตัวเค้าเลือกเอง แต่เพราะมันมีกฏหมายควบคุมอยู่ ถึงได้เป็นกรณีขึ้นมา

แต่ในเคสของนมผง ผู้ที่ได้รับผลกระทบโดยตรงคือเด็กตัวนิดเดียว ที่ยังไม่สามารถตัดสินใจด้วยตัวเองได้ ถึงเวลาหิวคนเลี้ยงป้อนอะไรก็ได้กินอย่างนั้น ถามว่ามันถูกต้องแล้วหรือ ที่ดาราหลายๆท่านที่รับเงินโฆษณาตรงนี้ไม่ได้รู้สึกเลยว่าคุณกำลังทำร้ายเด็กตั้งไม่รู้กี่ร้อยกี่พันคน และที่ร้ายที่สุดคือบริษัทนมผงยี่ห้อดังกล่าว คุณโหมทำโฆษณาหนักมากมาแต่ไหนแต่ไรโดยอาศัยช่องโหว่ของกฏหมายที่ ประเทศไทยไม่ได้มีการควบคุมเรื่องการตลาดของอาหารเด็กอ่อนอย่างจริงจัง ทั้งที่ควรจะมีมากๆ

โดยส่วนตัว จขกท. เป็นคนนึงที่เคยน้ำนมมีไม่พอให้ลูกกิน ก็ต้องเสริมนมผง แต่ก็ไม่เคยคิดจะให้กินนมผงยี่ห้อดังกล่าวเลย เพราะยอมรับว่ารู้สึกไม่ดีต่อนมผงยี่ห้อดังกล่าวเป็นอย่างมาก แต่ก็พยายามไปปรึกษาคลินิกนมแม่จนในที่สุดลูก จขกท. ก็เป็นเด็กนมแม่ล้วนได้สำเร็จ เพราะฉะนั้น จขกท. เข้าใจถึงความจำเป็นหรือความลำบากที่ทำให้แม่หลายๆคนท้อใจจนต้องให้ลูกกินนมผงได้เป็นอย่างดีค่ะ ไม่ได้แอนตี้แม่ที่ให้ลูกกินนมผงแต่อย่างใด

จนถึงตอนนี้ก็ได้แต่หวังว่าภาครัฐจะออกกฏหมายควบคุมการตลาดนมผงอย่างจริงจัง เพราะตราบใดที่ยังปล่อยให้บริษัทเหล่านี้ทำการค้าโดยไร้จรรยาบรรแบบนี้อยู่ ผู้ที่รับกรรมก็คือเด็กตาดำๆที่ไม่สามารถปกป้องตัวเองได้เลย แถมแม่ของเด็กที่มีความจำเป็นต้องกินนมผงจริงๆ ก็จะต้องจ่ายเงินซื้อนมผงที่แพงในราคาเกินจริง เพราะมีต้นทุนค่าการตลาดที่เพิ่มขึ้นมาก																																	   แก้ไขข้อความเมื่อ 25 กรกฎาคม 2559 เวลา 13:20 น.
comment1:เห็นด้วยกับ จขกท ครับ
comment2:เงินเป็นสิ่งจำเป็นในการดำรงชีพค่ะ
comment2-1:หาเงินเลี้ยงลูกค่ะ
comment2-2:จรรยาบรรณก็สำคัญนะครับ
comment3:ลูกกินนมกล่องแล้ว เลิกซื้อนมผงไปหลายปีละ เมื่อก่อนซื้อบ่อยมาก แต่สารภาพว่า ผมดูไม่ออกว่ามันเป็นยี่ห้อไหน ว่าแต่เขาห้าม โฆษณานมผงด้วยเหรอครับ คุ้นๆว่าในทีวีก็ยังเห็นอยู่ ยี่ห้ออะไรจำไม่ได้ แต่จำได้คือเน้นโชว์ความฉลาดของเด็ก 

ส่วนตัวผมเอง ผมไม่สนใจนะว่ามันจะเป็นโฆษณาแฝงหรืออะไร เพราะขนาดเรื่องโฆษณาเบียร์ บุหรี่ ผมยังไม่สนใจเลย เพราะผมไม่กิน แต่ก็พอเข้าใจว่าผลดีเป็นอย่างไร เพราะมันเป็นเหล้า และบุหรี่ 

ส่วนเรื่องนมแม่ นมผง ผมทราบตั้งแต่ภรรยาท้องเลยว่า นมแม่ดีกว่านมผม เห็นป้ายตั้งแต่หน้าแผนกฝากครร สัมนาครั้งแรกที่ รพ.จัด ก็บอกย้ำหลายรอบ ชัดๆอยู่แล้วว่านมแม่ดีกว่านมผง ตอนฝากครร พยาบาลก็มีแนะนำว่าต้องทำอย่างไรถึงมีน้ำนมเรื่อยๆ เหมือนจะย้ำตลอดว่าให้ใช้นมแม่ แต่ ก็มี บ.นมผง มาโฆษณาและและแจกของชำร่วย และนมตัวอย่างให้ด้วย แต่เขาก็บอกนะว่านมแม่ดีที่สุด ให้นมผงเป็นทางเลือก
comment3-1:ตปท ห้ามโฆษณาเลยค่ะ หาซื้อยากด้วย มีบ้านเรานี้แหละโดนโฆษณาสะกดจิตจนคิดว่ามันดี รวมถึงซีรีแรคด้วย
comment3-2:ตอนนี้ในประเทศไทยห้ามโฆษณานมผงสำหรับเด็ก 0-1 ปีค่ะ  โฆษณานมผงที่เห็นในทีวีคือสำหรับ 1 ปีขึ้นไป ที่ประเทศไทยยังไม่ได้คุม (แต่หลักเกณฑ์สากลบอกว่าควรคุม)
เห็นดาราหลายคนที่โพสในแคมเปญนี้ มีลูกเล็กมาก อายุไม่ถึงขวบ นี่แสดงว่าบริษัททำผิดชัดเจน
comment3-3:บริษัทนมทำผิดกฏหมายหลายข้อมาก ตั้งแต่ใช้แรงงานเด็กมาถ่ายโฆษณาซึ่งต่างประเทศห้ามและถือว่าเป็นการใช้แรงงานเด็กที่ผิดกฏหมายและจรรยาบรรณ ถ้าคนที่ทำของมาให้เด็กแต่คิดแค่การตลาด สินค้านั้นควรที่ผู้บริโภคจะยอมรับหรือรัฐปล่อยผ่านหรือไม่ น่าคิดนะเพราะต่างประเทศนะ ทำไม่ได้แบบเมืองไทยหรอก
comment3-4:ใช้แรงงานเด็กถ่ายโฆษณาที่ต่างประเทศถือว่าผิดกฏหมาย แล้วผิดกฏหมายไทยด้วยรึเปล่าคะ
สอบถามไว้เป็นความรู้นิดนึงค่ะ เห็นโฆษณาเด็กๆเยอะมากเลย
comment3-5:ผิดค่ะ แต่ไม่มีใครเอาผิดจริงจัง งงปะ
comment4:น่าเกลียดมากคะ เพราะบางคนเขาไม่มีความรู้หรือไม่เท่าทันการตลาด ยากนะคะเลี้ยงลูกสมัยนี้ สื่อเยอะเกินข้อมูลล้นหลาม จนเกิดความกังวลเกินเหตุ นมไม่พอนู่นนี่นั่นเปรียบเทียบอวดกันเรื่องความฉลาด โอ้ยลูกนะคะไม่ใช่ของประดับที่เอาไปอวดกัน พ่อแม่บางคนค่าแรง300ใช้นมผงเลี้ยงลูก โอ้ยเพราะอะไรคะ มีข้ออ้าง108ที่ใช้นมผง เพราะสะดวกไง เลี้ยงนมแม่มันเหนื่อย นมเสียทรง ละ ละ ละ
comment5:ดาราเราไม่สงสัยนะคะ โฆษณา(โดยที่ไม่เคยใช้สินค้าเขา)ก็มีออกบ่อยเเละเยอะ
เเต่ที่น่าประนามกว่านั้น คือบริษัทนมผงบางบริษัท เข้าทางพยาบาลเเละหมอค่ะ (โดยค่าคอมมิสชั่นหรือการไปเที่ยว ตปท)
ซึ่งถ้าเป็นกลุ่มพ่อแม่ที่ไม่ได้ใส่ใจเล่นโซเชียล หรือหาความรู้ออนไลน์
หมอกับพยาบาลพูดอะไรมาก็เชื่อหมด อันนี้อันตรายเเละไร้จรรยาบรรณมาก
comment5-1:เจอประจำเลยค่ะ ทำกลุ่มอาหารเด็กอยู่ มีแม่ๆโดนหมอบังคับซื้ออาหาเสริมที่โฆษณาว่า สำหรับเด็กกินยาก เพิ่มน่ำหนัก แต่ส่วนประกอบเป็นน้ำตาลไปเสัยครึ่ง หมอไร้จรรยาบรรณ
comment5-2:บริษัทนมหลายที่พาหมอไปเที่ยวปารีสค่ะ และก็ปิดท้ายที่ร้านหลุยส์ให้หมอและเมียหมอได้ช้อป ไปทีไรเจอทุกที แถมยังมีหน้ามาบอกเราว่าบริษัทนมพามา ประเทศเราผิดตั้งแต่ยอมให้คนจรรยาบรรณ จริยาธรรมน้อย เป็นหมอแล้วหละคะ
comment5-3:จริงๆ ต้องบอกว่า เดี๋ยวนี้เเทบทุกสาขาอาชีพ มีเเต่คนไม่มีจรรยาบรรณ หรือจรรยาบรรณน้อยมากๆ ค่ะ 
คือเนื่องจากไม่มีงานวิจัย เราก็ขอมโนว่า พ่อแม่สมัยก่อน (ที่มีลูกเจนวาย) ก็ไม่ได้สอนเรื่องจรรยาบรรณ เรื่องจริยธรรมให้ลูกเหมือนกัน
(เรื่องพวกนี้คือเรื่องที่โรงเรียนส่วนใหญ่ไม่สอนเลย เเละครูส่วนใหญ่ก็ยังไม่มีด้วยค่ะ) 
เราถึงได้มีทรัพยากรมนุษย์ที่ด้อยคุณภาพนี่เเหละ
comment5-4:เห็นด้วยนะคะว่าหมอที่ทำแบบนั้นไม่มีจรรยาบรรณเลย แต่คุณจะมาพูดว่าทุกสาขาอาชีพมีแต่คนไม่มีจรรยาบรรณ หรือมีก็น้อยมากแบบนี้มันก็เกินไปนะคะ มีหลักฐานอะไรมายืนยันรึเปล่าคะ ไหนบอกว่าเชื่อถือแต่งานวิจัย แต่สิ่งที่พูดมานี่ไม่มีหลักการอะไรเลยค่ะ คุณรู้จักหมอทั้งประเทศเหรอคะ ถึงสามารถสรุปแบบนี้ได้?
คนไม่ดีด่าได้ค่ะ แต่คนดีๆก็มีอีกเยอะ ไม่ควรเหมารวมค่ะ
comment5-5:จริงๆผมว่าควรว่าทั้งสองฝ่าย ดาราที่เห็นแก่เงิน ไม่มีจรรยาบรรณในการรับโฆษณา ยกเว้นจะไม่รู้จริงๆ
เด๋วนี้โฆษณาทุกอย่าง ยาลดน้ำหนัก ครีม... มากมาย
comment6:เพราะที่ประเทศไทย ถ้าไม่มีโซเชียลมีเดียลูกผมคง-นมผงอย่างที่โฆษณา
 10 เดือน นมแม่ 99.99% ลูกผมไม่เคยป่วยแม้แต่ครั้งเดียว
comment6-1:ยืนยันเลยว่าจริง, ป่วยแค่ตอนเจอวัคซีน 6 เดือน แค่วันเดียว
comment6-2:แถมให้อีกเหตุผลค่ะ

กลัวนมหย่อน กลัวเสียทรง เสียรูปร่าง กลัวนมไม่สวย เดี๋ยวผัวไม่รักไม่หลง

แถวบ้านมีคนคิดงี้จริงๆค่ะ เรานี่ทึ่งไปเลย รักเต้านมตัวเองมากกว่ารักลูก?
comment6-3:ยืนยันอีกคน สามคนนมแม่หมดคนแรกกินสี่เดือนป่วยบ่อย,โรคอ้วน เพร่ะกลัวนมยานแบบแม่ พอคนสองสามกินนมแม่1ปี อายุจะ20ละไม่เคยป่วยหนักแค่ตัวร้อนเปนหวัด นมไม่เสียทรงค่ะ ถ้ากลัวเสียเก็บตังที่ต้องจ่ายค่านมผง เสริมเลยจ้า
comment7:นมผงไม่ได้ร้ายกาจค่ะ เป็นตัวเลือกที่ดีสำหรับแม่ที่ไม่สามารถให้นมบุตรได้ ส่วนตัวมีความคิดว่า บางท่านมีสามีเป็นถึงนายแพทย์ นะไม่ทราบมันก็กระไรอยู่

การรับเงินมารีวิวสินค้านั้นมันอาชีพเขา เราไปห้ามไม่ได้หรอกค่ะ แต่เรามีสิทธิ์มองดาราท่านนั้นๆในภาพลักษณ์อื่นที่เคยสัมผัสใช่ไหมคะ

แล้วแทค #ใกล้นมแม่ นี้คืออะไร? 

ตั้งใจโจมตีนมแม่หรือเปล่าเพราะเด็กนมผงนอนนานกว่านมแม่ 

ดารานท่านไหนจะเสริมนมผงให้ลูกเราไม่อยากก้าวก่าย บริบทมันไม่เหมือนกัน แต่รับเงินมาโฆษณาแบบนี้ ก็เฟลอยุ่นะ บางคนลูกยังไม่ถึงเดือนเลย เห็นปั๊มนมแม่ให้ลูกอยู่นี้นา ลูกตัวเองยังไม่ให้กินนมผง แต่รับเงินมาสะกดจิตหมู่ 

บอกเลยว่ามีเยอะมากที่ทำตามดารา ทั้งเรื่องป้อนข้าวลูก6เดือน ป้อนอาหารก่อนวัย เห็นประจำ
comment7-1:#ใกล้นมแม่ ดิฉันคิดว่าเขาต้องการบอกว่านมผงตัวนั้นมีสารอาหาร หรือประโยชน์ใกล้เคียงกับนมแม่นะคะ (ความคิดเห็นส่วนตัวค่ะ)
comment7-2:ดารารับเงินโฆษณาแบบนี้ ก็ทำให้ต้นทุนของนมผงสูง ก็มีผลกับราคาสินค้า
ส่วนแม่ๆ ที่หลงเชื่อโฆษณาตามดารา ก็รับกรรมจ่ายค่านมแพงๆไป และอาจคิดว่านั่นคือสิ่งที่ดีเทียบเท่านมแม่
ส่วนตัวเลยคิดว่า รับเงินมาเพื่อรีวิวสินค้าแบบนี้ มันขาดสำนึกความเป็นแม่ไปหน่อย เพราะคนที่รับผลกรรมคือเด็กทารกและแม่เด็ก
comment7-3:เป็นการสะกดจิตหมู่ค่ะ ถ้าศึกษามาจะรู้เลยไม่มีทางจะใกล้นมแม่ได้แล้วแทคแบบนั้นคือผิดข้อระเบียบการโฆษณาค่ะ
comment7-4:นม มีโฆษณาเกินจริงเยอะมาก เหมือนพวกเครื่องดื่มที่บอกว่ากินแล้วฉลาด กินแล้วขาว แบบนี้ไม่เห็น สคบ กบว มาจัดการเลย ปล่อยผ่านกันหมด
comment8:การตลาดแบบนี้แย่ แฮชแท็กในกติกานั่นคือทุเรศมาก ใกล้นมแม่งี้ เฮ้ออออ

ถ่จะบอกว่าคนเสพสื่อต้องพิจารณาเอง บางคนไม่รู้จริงๆนะ คนในครอบครัวมาบังคับให้เลือกนมแม่ บอกว่าไม่มีประโยชน์แล้ว เค้าก็เสพสื่อมาจากแบบนี้แหละ สงสารก็เด็กตัวเล็กตัวน้อยกับพ่อแม่ที่ต้องเสียเงินโดยไม่จำเป็น

กรรมของเด็กไทย
comment9:น่าเกลียดไปคะโฆษณาแฝง ส่วนตัวเราไม่ได้แอนตี้นมผงนมแม่นะ บริบทการใช้ชีวิตมันต่างกัน แต่ดาราการประชาสัมพันธ์ของคุณมีอิทธิพลกับคนหมู่มากน่าจะระมัดระวังสักนิด เสียความรู้สึกเล้กๆดาราบางคนเราชื่นชอบกลับมาทำแบบนี้คะ
comment10:#ใกล้นมแม่   นี่คืออะไร จะสือว่าคุณประโยชน์ใกล้เคียงนมแม่หรอคะ   โอ้วว ไม่นะคะ นมผงคุณค่าทางอาหารไม่ถึง100ชนิด นมแม่คุณค่ะทางอาหาร มากกว่า200ชนิด  ต่างกันนะ ไม่ใีความใกล้เคียง ด้อยคุณค่าทางโภชนาการอย่างชัดเจน อย่ามาเทียบบบบบ #ทีมนมแม่
comment11:คนซวยก็คือคนซื้อนม แพงค่าโฆษณา
comment12:เราไม่ได้แอนตี้นมผงนะคะ เพราะแม่แต่ละคนย่อมเลือกสิ่งที่ดีที่สุดให้ลูก 
บางคนน้ำนมไม่พอจริงๆ ไม่ก็ขาดความรู้ ความเข้าใจที่ถูกต้อง 
อย่างเราเองศึกษามาอย่างดี แต่พอคลอดลูกมา ขนาดเตรียมตัวอย่างดี สุดท้ายเอาลูกเข้าเต้าไม่เป็น
แต่เราก็ใช้ปั๊มเอา ช่วงแรกๆ ก็มีเสริมนมผงบ้าง แต่สุดท้ายเราก็เลี้ยงด้วยนมแม่ 100% ได้ 

เกี่ยวกับเรื่อง #ใกล้นมแม่ 
เป็นสิ่งที่รับไม่ได้ที่สุด 
บางคนเชื่อดารามาก พร้อมจะทำตาม 
กินนมผงอิ่มนานกว่านมแม่ เพราะนมแม่ย่อยง่าย เด็กก็จะหิวเร็วกว่า
จากเฟสป้าหมอ เราเห็นติ่งดาราเต็มเลย เถียงแทนเต็มไปหมด
comment13:รูปเด็กที่มาโฆษณาแฝง อายุตำ่กว่า 1 ปีหลายคนเลย
ทั้งกุ้บกิ้บ โอปอ เบนซ์ แบบนี้ถือว่า ผิดกฏหมายมั้ยคะ
หรือผิดจรรยาบรรณสื่ออย่างเดียวคะ
comment13-1:จริง ๆ ถ้าเอาผิดทางกฏหมายได้ก็ถือว่าผิด แต่บ้านเราชอบ "ไม่เป็นไร" ยิ่งผู้ดูแลกฏหมายบ้าดารา ดังนั้นเค้าก็เลยไม่ถูกสอบสวน เป็นเมืองนอกเนี่ย โดนทั้งลูกทั้งแม่แล้วค่ะ ทำอะไรไม่มีจรรยาบรรณ
comment14:ส่วนตัวเราไม่สนใจนะ คนที่เห็นก็ต้องเลือกพิจารณาเอง เด็กไม่ได้เป็นคนเลือกโดยตรงด้วยขึ้นอยู่กับพ่อแม่ มันเลี่ยงไม่ได้หรอกที่คนมีลูกจะไม่เห็นโฆษณานมผงเลย 

ของเราเอาเข้าจริงๆก็ตั้งแต่ออกจากรพ.ก็มีแจกนมผงนานาชนิดแล้ว แถมเวลาไปห้างอุ้มลูกเดินผ่านชั้นนมผงยังมีพนักงานเอานมผงมาให้ไปลองใช้ที่บ้านเลย

คือดาราก็คนแหล่ะ ต้องกินต้องใช้ ของแบบนี้เลือกเสพดีกว่านะ

ปล. ลูกเรานมแม่จนถึงปัจจุบัน 3 ขวบกว่าก็ยังนมแม่อยู่เลย เพิ่งจะให้กินนมกล่องเพิ่มเวลาไปรร.
comment15:ผิดหวังดาราหลายคนที่รับโฆษณานี้ ทั้งๆที่ตัวเองก็ให้ลูกกินนมแม่ 
คือตัวเองรู้ว่าอะไรดีที่สุดสำหรับลูก แต่ก็ยังรับเงินมาโฆษณานมผง 
ทำให้แม่คนอื่นๆที่รู้ไม่เท่าทัน หลงคิดว่าดาราดังๆมีชื่อเสียงก็ให้ลูกกินนมผง

แต่ที่แย่ที่สุดคือตัวบริษัทเองที่คิดแคมเปญโฆษณานี้มา และติดต่อให้แม่ดาราที่มีลูกตัวจิ๋วมาโฆษณา
ทั้งๆที่บริษัทเองก็รู้ว่าอันนี้มันผิด Code  ไม่ควรทำ (และน่าจะผิดกฏของอย.ด้วย ที่ห้ามโฆษณานมทารก)
comment15-1:ไม่รู้ดิ ไม่ได้ผิดหวังหรือรู้สึกอะไรกะเค้าเลยนะ ดาราก็คน ปล.ไม่ใช่ติ่งใคร ไม่ได้ตาม ig หรือโฆษณาอะไรพวกนี้ด้วย และยังมีนมแม่ให้ลูกจนถึงปัจจุบัน (อนุบาล 1)
comment15-2:เราถึงกับอัลฟอลเลย ย้อนแย้งมาก
comment16:ผู้บริโภคต้องรู้เท่าทันค่ะ
คนขายของย่อมอยากขายได้มากๆ
เดี๋ยวนี้มักไม่ค่อยสนใจวิธีการ
ขอให้ขายได้มากๆเป็นพอ
comment17:แฉเล่ห์กลลวง บริษัทนมผง...แหกตาคนไทย
       
ทั้งๆ ที่ “นมแม่” มีคุณค่าเหนือกว่า “นมผง” มากมาย แต่อิทธิพลโฆษณาจากบริษัท “นมผง” ก็สร้างภาพและความเชื่อว่านมผงดีเทียบเท่านมแม่ กระทั่งทำให้แม่เกิดความเข้าใจผิด และหันไปใช้นมผงมากขึ้น ทั้งๆ ที่ไม่มีอาหารอะไรที่มีคุณค่า และสามารถทดแทนนมแม่ได้เลย
       
สิ่งเหล่านี้ส่งผลให้อัตราการเลี้ยงลูกด้วยนมแม่ของไทยลดต่ำลงเหลือเพียงร้อยละ 12 ซึ่งน้อยกว่าประเทศเพื่อนบ้านทั้งหมดในกลุ่มประเทศอาเซียน” ดร.บวรสรรค์ เจี่ยดำรง ตัวแทนคณะผู้วิจัยจาก “โครงการการสื่อสารเพื่อสนับสนุนนมแม่และผลักดันร่างพ.ร.บ. ควบคุมการส่งเสริมตลาดอาหารทารกและเด็กเล็กฯ” เผย
       
พร้อมแจกแจงให้ฟังว่า “การวิจัยกลยุทธ์การสื่อสารการตลาดของบริษัทนมผงและการละเมิด CODE พบว่า อุตสาหกรรมนมผงได้ใช้กลยุทธ์การสื่อสารการตลาดเชิงบูรณาการโดยมีเครื่องมือการสื่อสารที่สำคัญ 7 ประการได้แก่ การโฆษณา, การส่งเสริมการขาย, พนักงานขาย, การขายตรง, การตลาดอินเตอร์เน็ต, การแสดงสินค้า ณ จุดขาย และบรรจุภัณฑ์
       
ซึ่งรูปแบบดังกล่าวล้วนแต่เป็นการละเมิด CODE ทั้งสิ้น และจากอิทธิผลของการสื่อสารการตลาดเหล่านี้ได้สร้างวาทกรรมและมายาคติที่ส่งผลต่อความคิด และความเชื่อแก่แม่ว่าสารอาหารในนมผงมีเทียบเท่ากับนมแม่ผ่านการใช้ภาษาทางวิทยาศาสตร์การแพทย์ อีกทั้งการใช้ภาษาโฆษณายังสร้างความกังวลใจให้กับแม่ว่านมแม่อาจมีสารอาหารไม่เพียงพอ ทำให้เกิดความลังเลใจที่จะเลี้ยงลูกด้วยนมแม่อย่างเดียวในช่วง 6 เดือนแรก
       
การสื่อสารการตลาดที่ละเมิด CODE ในปัจจุบัน มีผลให้แม่เชื่อและลังเลว่าจะเลี้ยงลูกด้วยนมแม่ หรือจะเลี้ยงลูกด้วยนมแม่แล้วใช่นมผงร่วม หรือจะใช้นมผงอย่างเดียว” ดร.บวรสรรค์ กล่าว
       
ก่อนจะกระซิบดังๆ ว่า “ปัจจัยสำคัญที่สุดที่มีผลกระทบต่อการตัดสินใจ คือการใช้บุคลากรทางการแพทย์เป็นเครื่องมือในการสื่อสารการตลาดในรูปแบบต่างๆ อาทิ การเป็นวิทยากร การแจกตัวอย่างนม หรือการใช้พื้นที่ของสถานพยาบาลแสดงเครื่องหมาย หรือสัญลักษณ์ของนมผง” 
       
23 ปี มหากาพย์วิบากกรรม “นมแม่” 
       
จากหลายเหตุหลายปัจจัย ก่อเกิดมหากาพย์ วิบากกรรม “นมแม่” ที่ยืดเยื้อนานกว่า 23 ปี จนสังคมไทยตั้งคำถาม ว่าเกิดอะไรกับ พ.ร.บ. ฉบับนี้ “จริงๆ แล้วเราต้องรู้ก่อนว่าเราไม่ได้มาขัดขวางการขายนมนะ” อาจารย์สง่า ดามาพงษ์ ที่ปรึกษากรมอนามัย และผู้ทรงคุณวุฒิ สสส. และดำรงตำแหน่งเป็นคณะกรรมการศูนย์นมแม่แห่งประเทศไทย เผยเจตนาในการผลักดัน พ.ร.บ. ฉบับนี้ให้ฟัง พร้อมกับยืนยันว่า
       
“เราไม่ได้มาขัดขวางธุรกิจนม แต่เราลุกขึ้นมาปกป้องสิทธิให้กับเด็ก ซึ่งไม่สามารถปกป้องคุ้มครองตนเองได้ ตรงนี้ทุกภาคส่วนที่จะเข้ามาทำจะต้องเห็นตรงกันก่อนว่า เราจะต้องคุ้มครองเด็ก เพื่อจะให้เด็กไทยได้กินนมแม่มากขึ้น
       
เมื่อเห็นไม่ตรงกันวิบากกรรมจึงเกิดขึ้น เพราะภาคธุรกิจที่ทำเรื่องอาหารทารก มองว่าถ้า พ.ร.บ. ฉบับนี้ออกมาแล้วจะไปขัดขวางการทำมาหากินของเขา เพราะกลัวว่าจะทำให้ขายผลิตภัณฑ์สินค้าได้น้อยลง พอมองกันคนละมุมอย่างนี้ จึงจูนเข้าหากันไม่ได้ มันก็เลยเกิดวิบากกรรมอย่างที่เป็นอยู่
       
หลังศึกษาดูว่า ทำไมหลายประเทศถึงออกกฎหมายฉบับนี้ออกมาคุ้มครองสิทธิเด็กสำเร็จ ทั้งๆที่ทำภายใต้เงื่อนไขทางภาคธุรกิจที่ทำกับตลาดทารก ?
       
ประเด็นนี้ฟังดีดีนะครับ ประเทศเหล่านั้นไม่มีข้อตกลงร่วมกับภาครัฐบาล สรุปง่ายๆก็คือCODE นมจะประสบความสำเร็จ ทุกภาคส่วนจะต้องเห็นดีเห็นงามพร้อมกัน มันถึงจะเป็นไปได้ ทีนี้ถามว่าทำไมประเทศไทยถึงไม่ไปไหน เพราะทุกภาคส่วนยังมองไม่เห็นประโยชน์ร่วมกัน มันก็เลยเกิดการขัดแย้งกัน คือยังจูนคอนเซ็ปต์ไม่ตรงกัน ระหว่างภาครัฐบาลที่จะผลักเรื่องนี้ กับภาคธุรกิจ ทั้งๆที่ก่อนหน้านี้มีการประชุมกันเยอะมาก
       
แต่มีอยู่บางจุดที่ทางภาคธุรกิจเขียนว่า “ไม่สามารถปฏิบัติได้” อันนี้อาจารย์ไม่ขอลงรายละเอียดนะว่ามันคืออะไร พอเขาบอกว่าปฏิบัติไม่ได้ปุ๊บ ภาครัฐฯ ก็ไปศึกษาจากต่างประเทศว่าทำไมในประเทศที่ทำเสร็จแล้ว จึงยอมทำตามเงื่อนไข แล้วทำไมภาคธุรกิจในประเทศไทยจึงไม่ยอม
       
ทีนี้ก็เลยเกิดคำถามขึ้นมาอีกว่า เหตุใดตลาดอาหารทารกในประเทศไทยจึงไม่ยอมเดินทางตามสากล ที่เขาดำเนินกันอยู่ 
       
ถ้าถามว่าแล้วจะเดินหน้าต่ออย่างไรในมุมมองของอาจารย์ สิ่งที่เป็นไปได้จริง จะต้องเกิดจากโต๊ะเจรจา คือต้องมีการเจรจาแล้วให้ทุกภาคส่วนเข้ามามีส่วนร่วมมากกว่านี้ จากนั้นทำให้ภาคอาหารทารกเกิดความรู้สึกว่า เขาไม่ได้เสียหายอะไรมากมาย “ยังขายได้อยู่ แต่ขายอย่างถูกที่ถูกทาง ขายอย่างถูกกฎหมายซะ” ก็แค่หันไปทำธุรกิจนมสำหรับเด็กโต
       
ส่วนเด็กเล็ก ถ้าคิดว่า พ.ร.บ. นี้ออกมาแล้วจะทำให้รายได้ของบริษัทลดลง คุณก็ต้องเห็นแก่เด็กไทยที่เป็นลูกหลานของคุณเหมือนกัน เพราะงานวิจัยหลายชิ้นยืนยันว่า ถ้าขืนปล่อยให้ตลาดนมผงเกลื่อนกลาดอยู่อย่างนี้ อัตราการเลี้ยงลูกด้วยนมแม่จะลดลงอีก แล้วลูกหลานเราจะเติบโตได้อย่างไร ?
       
ผมว่าถึงเวลาแล้วที่ประเทศไทยต้องทำเรื่องนี้ คนที่เป็นแม่ก็ต้องเรียกร้อง ประชาชนเองก็ต้องเรียกร้อง เพื่อช่วยกันขับเคลื่อน พ.ร.บ. ฉบับนี้ จากทุกภาคส่วนตามความต้องการของประชาชน
       
เราคงไม่สามารถบอกได้ว่า ถ้าไม่มี พ.ร.บ. นี้ออกมา จะมีผลโดยตรงต่อการพัฒนาประเทศเท่าไร เพียงแต่เราบอกได้ว่า นมแม่ จะทำให้เด็กไทยมีศักยภาพในการเจริญเติบโตเต็มตามศักยภาพ มีภูมิคุ้มกันในการเจ็บป่วยน้อยลง เด็กไทยจะมีไอคิวที่ดีขึ้น เด็กไทยจะมีความฉลาดทางอารมณ์มากขึ้น
       
ตรงกันข้ามถ้าไม่ได้กินนมแม่อย่างถูกต้อง และเพียงพอ เด็กไทยที่โตขึ้นก็อาจจะมีศักยภาพในการเจริญเติบโตที่ด้อย เป็นผู้ใหญ่ที่มีสมรรถภาพในการทำงานต่ำกว่าความเป็นจริง ฉะนั้นผลกระทบที่เกิดขึ้น มันก็จะครบทุกด้านของประเทศไทย พูดง่ายๆ ก็คือ ถ้าเด็กไทยไม่ได้กินนมแม่ในวันนี้ คุณภาพและศักยภาพของคนไทยในอนาคตมันก็จะด้อยลง และมีผลต่อการพัฒนาประเทศทุกด้านเช่นกัน”
       
สุดท้ายอาจารย์สง่า ดามาพงษ์ แนะว่า ที่สำคัญคนไทยต้องรู้ว่า “พ.ร.บ.ควบคุมการส่งเสริมตลาดอาหารทารกและเด็กเล็กและผลิตภัณฑ์ที่เกี่ยวข้อง CODE (International Code of Marketing of Breast-Milk Substitutes ) มีประโยชน์กับลูกหลานเราแค่ไหน มีใจความสำคัญอย่างไร (อ่านล้อมกรอบ 9ใจความสำคัญของ Code นม ที่คนไทยต้องรู้ ) ทั้งนี้เพื่อเราจะได้เท่าทันกลเกมการตลาดบริษัทนมผง ที่สำคัญเด็กไทยจะได้เติบโตเต็มตามศักยภาพ เด็กไทยจะมีภูมิคุ้มกันที่ดีครับ
       
       9 ใจความสำคัญของ Code นม ที่คนไทยต้องรู้ 
       
       1. บริษัทผู้ผลิต และผู้จำหน่ายอาหารทารกและเด็ก ห้ามโฆษณาและทำการตลาดสินค้าในทุกรูปแบบ ทุกช่องทางของการโฆษณา ไม่ว่าโทรทัศน์ วิทยุ เว็บไซต์ (Website) หรือ นิตยสารต่างๆ หรือแม้กระทั่งนิตยสารที่เกี่ยวกับแม่และเด็กโดยตรง รวมถึงสถานที่สาธารณะทุกแห่ง
       
       2. ห้ามพนักงานขายติดต่อกับหญิงตั้งครรภ์ แม่ และครอบครัว ในอดีตพนักงานบริษัท อาศัยช่องทางจากการขาดแคลนบุคลากรสาธารณสุข โดยเสนอความช่วยเหลือจัดชั้นสอนสุขศึกษา ผลิตสื่อต่างๆ ให้ ขณะเดียวกันก็ได้สอดแทรกโฆษณาผลิตภัณฑ์ของตนเข้าไปด้วย ทำให้แม่เกิดความเข้าใจผิดคิดว่าพนักงานบริษัทได้รับการเห็นชอบจากเจ้าหน้าที่ของโรงพยาบาล
       
       3. ห้ามบริจาคนมผงสำหรับทารกและเด็กเล็ก การบริจาคนั้นไม่ได้เป็นการกุศล แต่เป็นวิธีการตลาดที่รู้กันว่ามีประสิทธิภาพ ดังนั้นจึงไม่ควรให้การบริจาคมีส่วนเข้ามาแทรกแซงการส่งเสริมการเลี้ยงลูกด้วยนมแม่
       
       4. บริษัทผู้ผลิตและจำหน่ายอาหารสำหรับทารกและเด็กเล็กควรปฏิบัติตาม CODE แม้ว่าประเทศไทยยังไม่มีกฎหมายเฉพาะของ CODE นมก็ตาม
       
       5. ห้ามสถานบริการสาธารณสุข ส่งเสริมธุรกิจอาหารทารกและเด็กเล็ก
       
       6. ห้ามสถานบริการสาธารณสุข ติดสื่อประชาสัมพันธ์ของบริษัท ไม่รับและติดแสดงสื่อของบริษัท อาทิ โปสเตอร์ เอกสาร ปฏิทินตั้งโต๊ะ ที่มียี่ห้อสินค้าและเครื่องหมายการค้าของบริษัทตามห้องตรวจแพทย์ หอผู้ป่วย หรือพื้นที่ที่ให้บริการ
       
       7. ห้ามสถานบริการสาธารณสุข สนับสนุนด้านการเงิน เพื่อจัดประชุมสัมมนาเชิงวิชาการไม่เป็นการละเมิด CODE แต่ต้องกระทำโดยเปิดเผย ไม่มีผลประโยชน์ทับซ้อนใด ๆ ซ่อนอยู่
       
       8. ห้ามบุคลากรสาธารณสุข เสนอข้อมูลสินค้าของบริษัทที่ให้แก่แพทย์ พยาบาล และนักโภชนาการ จะต้องเป็นข้อมูลทางวิทยาศาสตร์และเป็นจริง ไม่ใช่ข้อมูลในเชิงโฆษณา
       
       9. ห้ามบุคลากรสาธารณสุข รับตัวอย่างนมผง
       
ที่มา - ความจริง ที่บริษัทนมผงไม่กล้าบอก โดย ASTVผู้จัดการออนไลน์ 5 กันยายน 2557
comment17-1:มันคือดีงามและถูกต้อง
comment17-2:อยากให้ความจริงข้อนี้ออกไปปรากฏ เผยแพร่ ให้ทั่วจังเลยค่ะ คนจะได้รุ้เท่าทันเกมการตลาดของนมผง
comment17-3:ขอบคุณสำหรับข้อมูลมากๆเลยค่ะ
comment17-4:ทำไม่ได้จริงในประเทศเราซักข้อ
comment17-5:สะกิดใจเเค่เรื่องบริจาคเท่านั้นค่ะ ถ้าสมมุติเป็นกรณีที่เเม่ไม่สามารถในนมลูกได้ อาจจะด้วยเหตุผลเรื่องสุขภาพ คุณเเม่เสียระหว่างคลอด ไม่มีน้ำนม ฯลฯ เเล้วก็ไม่มีเงินจะซื้อนมผง ก็รับบริจาคไม่ได้หรอคะ? หรืออันนี้คุมเฉพาะตัวบริษัท เเล้วถ้าเป็นกรณีที่เรายกมา ควรให้เด็กกินอะไรเเทนนมเเม่คะ? ถ้านมผงมันไม่โอเคอะ อันนี้อยากทราบจริงๆ เพราะรณรงค์นมเเม่ ต่อต้านนมผง เเต่เราไม่ค่อยเห็นคนให้ทางเลือกที่เหมาะสมกับคุณเเม่ที่ประสบปัญหาเลยค่ะ
comment17-6:ตอบคุณ 17-5
ในส่วนของการรับบริจาคนั้น เค้าก็เขียนชัดเจนนะคะว่า เค้าห้ามในกรณีที่ "การบริจาคนั้นไม่ได้เป็นการกุศล แต่เป็นวิธีการตลาด" คือ ห้ามการบริจาคจ่ายแจกที่เป็นส่วนหนึ่งของการทำการตลาดค่ะ แต่ถ้าเป็นการบริจาคเพื่อการกุศล ก็สามารถทำได้ค่ะ 

ในกรณีหากคุณแม่เสียระหว่างคลอด ก็ถือเป็นเหตุสุดวิสัย การทานนมผงก็ถือเป็นทางเลือกเดียวที่เหลืออยู่ หรือ คุณแม่ประสบปัญหาจริงๆ เช่น ไม่สบายไม่สามารถให้นมลูกได้ เราว่าก็ไม่มีใครว่าอะไรหรอกค่ะ
comment18:ช่วยโหวตรัวๆๆๆ
comment19:ล่าสุดนางลบแล้วจ้าาาาาา แต่แม่ดาราคนอื่นก็มีลงกันหลายคน 
อยากรู้จัง ไม่กระดากบ้างเหรอ เงินน่ะใครๆก็ชอบ แต่หากินแบบนี้เท่ากับหลอกลวงคนดูมั้ย 
ตัวเองเลี้ยงลูกนมแม่ แต่รับโฆษณานมผง เป็นดาราไม่มีงานนี้ยังไงเดี๋ยวก็มีเจ้าอื่นติดต่อมาอยู่ดี เลือกมั่งก็ได้
บอกตรงๆตั้งแต่มี ig ทำให้เห็นธาตุแท้ของดาราและทำให้รู้สึกเสื่อมศรัทธากับดาราหลายคนที่เคยชื่นชอบ
comment19-1:จริงค่ะ เห็นธาตุแท้ดาราจาก IG จริงๆ หลายเคสละ 55555555
comment20:ตอนเราไปคลอดที่รพ.รัฐแห่งหนึ่งในกทม. (ผ่าคลอด คลอดเองไม่ได้)
เราคลอด6โมงเย็น เช้าก็แล้วยังไม่เอาลูกมาหาเรา
จนเช้าวันที่3 แหละกว่าจะเอาลูกมาหาเรา ถึงจะได้เข้าเต้าตอนนั้น 
ซึ่งนมก็ไม่มา โชคดีที่เราซื้อเครื่องปั๊มนมไว้ ก็พยายามจนลูกเข้าเต้าได้ ก่อนหน้าจะมาหาเรา คาดว่าคงได้กินนมผง

ตอนช่วงฝากท้อง บริษัทนมผงตั้งโต๊ะอยู่หน้าห้องตรวจเลือดเลยทีเดียว
comment21:ตัวผมเองไม่เคยทานนมแม่เลยครับ นมผงตลอด

แม่บอกเพราะคลอดก่อนกำหนด 2 เดือน ตอนคลอดน้ำหนัก 1.6 โลเอง 

เลยต้องกินนมผงตลอดครับ (ปัจจุบัน สูง 181 หนัก 79 ครับ)

ผมว่านมผงก็คงมีข้อดีสำหรับเด็กที่ทานนมแม่ไม่ได้แบบผม แต่ถ้าทานนมแม่ได้ก็ควรจะให้ทานนมแม่จริงๆครับ
comment21-1:ลองหาความรู้ดูใหม่ค่ะ ยิ่งเด็กคลอดก่อนกำหนด ยิ่งไม่แข็งแรง ยิ่งควรจะต้องได้โอกาสทานนมจากอกแม่ 
ส่วนที่บอกว่าปัจจุบัน สูง 181 หนัก 79 นั่นเป็นเพราะปัจจัยเรื่องส่วนสูงและรูปร่างเป็นเพราะกรรมพันธุ์และอาหารการกินค่ะ
เด็กๆทานนมเป็นอาหารหลักแค่ขวบปีแรกเท่านั้น หลังจากนั้นจะไม่ทานแล้วได้รับแคลเซียมจากอาหารอื่นๆได้อีกหลากหลายทางค่ะ
comment21-2:คุณคคห.21 คงไม่รู้ว่า สมัยนั้น เค้านิยมให้นมผงมากกว่าให้นมแม่ ไม่เกียวกับว่าเกิดก่อนกำหนดหรอก แม่เรามีลูก 3 คน คนกลางเกิดก่อนกำหนดน้ำหนักประมาณคุณเลยค่ะ แต่แม่เราก็ให้นมแม่มาตลอดค่ะ และทุกคนก็แข็งแรงดีค่ะ 

ความจริงกินนมแม่ หรือนมผง มันก็คงไม่ต่างกันนักหรอกค่ะ สำหรับผลที่ได้รับภายนอกเช่นที่คุณบอก แต่รับรองว่าถ้ากินนมแม่ได้ภูมิคุ้มกันที่ดีกว่าแน่ๆค่ะ
comment21-3:คือจะบอกว่าตัวเองกินนมผง แต่ก็สูงรูปร่างดี? 

สูง แต่อาจจะ เจ็บป่วยง่าย ภูมิต้านทานน้อย ไอคิวน้อย พัฒนาการไม่ตามวัยไงครับ

ความสูงเป็นเรื่องของกรรมพันธ์เป็นหลัก และมีองค์ประกอบอื่นๆเสริมเข้ามา เช่น ออกกำลังกาย อาหารการกิน เป็นต้น

ซึ่งเป็นช่วงที่เจริญเติบโตใน เด็กโต-วัยรุ่น ไม่ใช่ตอนแรกเกิด 0-2 ปี
comment21-4:เห็นตาม 21-2 ครับ
สมัยนั้นเขานิยมนมผงจริง ตัวผมเองก็โตมากับนมผง(ได้กินนมแม่อยู่ประมาณ 20% ได้)
โตมาผมสูง 170 หนัก 60
เพราะฉะนั้นมันไม่เกี่ยวหรอกครับ เรื่องรูปร่างความสูงมันมีปัจจัยหลายอย่างอีกเยอะ
แน่นอนกินนมผงก็ไม่ใช่ว่าเด็กโตมาจะอ่อนแอเสมอไป
กว่าคุณจะโดขนาดนี้ใช้เวลากี่สิบปีครับ ปัจจัยมันมีเยอะมาก โคตรเยอะ แค่นี้มันวัดอะไรไม่ได้ครับ
แต่ที่เขารณรงค์กันเพราะนมแม่ดีกว่านมผงเยอะ นมผงใช้เวลาจำเป็นเท่านั้น
โลกนี้มันไม่มีอะไรสุดโต่งครับ ใช่ว่าคนกินนมแม่ 100% แล้วจะแข็งแรงเสมอไป มันอยู่ที่หลายๆอย่าง
แต่เด็กโตมา ยังไงมันก็ควรได้รับการเลี้ยงดูอย่างดีที่สุดถูกไหมครับ

ผมเข้าใจคุณนะ คุณไม่ได้จะโจมตีหรือแก้ต่างให้นมผงหรอก คุณแค่บอกเฉยๆว่ามันไม่ได้แย่ขนาดที่ว่าโตมาจะพิการ เพราะผมรู้ว่าคุณก็สนับสนุนนมธรรมชาติเหมือนกัน อยากให้ใจเย็นๆกันหน่อยครับ ไม่ต้องไปว่าเขานาดนั้นก็ได้
comment22:ก็เข้าใจนะ เรื่อง "ดารา กะ โฆษณา" แค่ไม่ชอบการ แท็ก "ใกล้นมแม่" คืออัลไล??? เกินไปนิดส์นะคะ มันทำให้คุณแม่บางคนเข้าใจผิดได้ และละเลยความพยายามที่จะให้นมแม่ 
แต่ถ้ามีความจำเป็น ก็เข้าใจนะคะ ของเราตอนมื้อแรกๆ นมแม่ยังไม่มา มาน้อยยยยมาก ก็มีให้นมผง แต่พอนมเริ่มมาแล้ว ก็ไม่ได้แตะอีกเลย 
สู้ๆค่ะ คุณแม่ทั้งหลาย
comment23:ถ้าจะซื้อเพราะเพิ่มน้ำหนักผมว่าไม่ต้องรับโฆษณาก็ได้นะ
comment23-1:ใช่ค่ะ เหตุผลฟังไม่ขึ้นเลย ล่าสุดนางลบรูปออกไปแล้วนะคะ
comment24:ช่วงนี้ดาราคลอดลูกกันหลายคนมาก พอคลอดปุ๊บอีกวันก็โปรโมทผลิตภัณฑ์กันแล้ว
เจ้าของสินค้านี่คงเตรียมการมอบกระเช้าผลิตภัณฑ์ส่งตรงถึงหน้าห้องกันเลย เลื่อนมาเห็นบ่อยๆแล้วเบื่อมาก
เข้าใจว่าเป็นการรับงานหาเงินของแม่ๆนะ แต่ก็แอบคิดนะว่ามีลูกแล้วรายได้ดีจริงๆ T T
ว่าแล้วก็ขอเข้าไปเช็คว่าดาราที่ชื่นชอบเห็นปั๊มนมเป็นตู้จะรับโฆษณามั้ย เฮ้อ.... เอากับเค้าด้วย
comment25:ส่วนตัวไม่ได้แอนตี้นมผง ถ้าใครไม่มีนมจริงๆ การจะเลือกนมผงให้ลูกก็เป็นทางเลือกที่ดี แต่การโฆษณาแบบนี้ มันน่าเกลียดเกินไป ใครจะว่าการโฆษณาไม่มีผล คงไม่ใช่ ไม่อย่างนั้นคงไม่เห็นคนทำมาหาเช้ากินค่ำ กัดฟันเลือกซื้อนมผงแพงๆให้ลูก เพราะเชื่อว่ามันดีที่สุดสำหรับลูกเค้า ทั้งๆที่นมแม่ก็มีแต่ไม่ให้กิน เพราะคิดว่ามันไม่มีประโยชน์แล้ว มีเยอะนะคะ ที่เชื่อกันแบบนี้ 

ไหนจะคนในครอบครัว ที่ไม่เข้าถึงข้อมูลนมแม่เพียงพอ เจอแต่โฆษณานมผงกรอกหูตามทีวีทุกวันว่ามีสารอาหารนู่นนี่นั่น จนต้องกดดันแม่ที่ตั้งใจจะให้นมแม่กับลูกตัวเองแท้ๆอีก อย่างที่เห็นในห้องนี้บ่อยๆ ว่าทำยังไงดีคนในครอบครัวจะให้เลิกนมแม่แล้วกินนมผงแทน

ส่วนดารา เราไม่ใช่ติ่งดาราคนไหน แต่พอเห็นเลือกรับงานแบบไร้จรรยาบรรณแบบนี้ก็รู้สึกเฟล เข้าใจได้อยู่ว่าคนเราต้องกินต้องใช้ แต่เป็นถึงดาราน่าจะเลือกรับงานหน่อย ไม่ได้สิ้นไร้ไม้ตอกถึงขนาดต้องรับงานทุกอย่างที่ขวางหน้า คุณทำอะไรไม่คิดถึงภาพลักษณ์ตัวเองเลย ว่ากำลังหลอกลวงใครอยู่รึเปล่า ตัวเองให้ลูกกินนมแม่ แต่ดันโฆษณาว่าตัวเองให้ลูกกินนมผง ตัวเองรู้ว่าสิ่งใดดีที่สุดสำหรับลูก แต่ไม่แคร์ลูกคนอื่นเพียงเพราะต้องการรับเงินเข้ากระเป๋าตังค์ตัวเองเหรอ
comment25-1:มีสินค้าของเด็กล้านแปดค่ะ ไม่จำเป็นต้องเป็นนมผงนะเราว่า
ทำให้เด็กไทยหลายคนหมดโอกาสกินนมแม่ไปโดยไม่รู้ตัว
comment26:ดาราที่มีลูกเล็กติดแท็คนี้กันเยอะมากกกก
comment27:เอ๊า ซะงั้น ทำไปได้
ตอนลูกคลอดก่อนกำหนดก็ยังออกข่าว นมแม่ดีทีสุด รีบปั๊มนมไปให้ลูกกินที่รพ.
จะได้แข็งแรงออกจากรพ.ไวๆ
แต่ hash tag แบบนี้คืออะไร "ใกล้นมแม่"
จะบอกว่าดีใกล้เคียงนมแม่?

คุณแย่มากๆ บอกได้เลย คุณโอปอล์
comment27-1:อ่าว โอปอมีสามีเป็นหมอไม่ใช่เหรอครับ
comment27-2:เคยชื่นชมคุณโอปอล์ เพราะเป็นผู้หญิงที่มีความคิดดีมากๆ
แต่เห็นการโฆษณาแบบนี้โดยไม่คำนึงถึงความเหมาะสม
ความชื่นชม หายไปในพริบตา รู้สึกค่อนข้างผิดหวังอย่างมาก
comment28:ทำไมพูดเหมือนนมผงมันแย่มาก  บางคนน้ำนมไม่ค่อยออก เค้าก็ต้องให้ลูกกินนมผงนะคะ
comment28-1:มนุษย์เป็นสัตว์เลี้ยงลูกด้วยนมค่ะ ธรรมชาติสร้างให้แม่มีน้ำนมมาเลี้ยงลูก ยกเว้นส่วนน้อยมากๆๆที่ไม่มีจริงๆ แต่ปัจจุบันเพราะการโหมโฆษณาของนมผงทำให้ตัวแม่เองไม่มั่นใจว่าจะมีนมให้ลูกกิน
comment28-2:ประเด็นที่เค้าพูดถึง คือเรื่องการโฆษณาที่ไร้จรรยาบรรณของทั้งบริษัทนมผง และดาราคนรับงานค่ะ. เค้าไม่ได้บอกว่านมผงเป็นยาพิษให้ไม่ได้ซะเมื่อไหร่ ถ้าพยายามแล้วไม่มีคุณจะให้ลูกกินนมผงก็คงไม่มีใครมาตำหนิได้ 

แต่ประเด็นที่เค้าตำหนิตอนนี้คือ การโฆษณาแบบนี้ มันทำให้คนบางส่วนแม้มีนมให้ลูกกิน แต่ก็เลือกจะให้ลูกกินนมผงเพราะหลงเชื่อโฆษณาว่านมผงมีสรรพคุณพิเศษที่นมเค้าไม่มี ต้องกระกระสนไปหาซื้อมาให้ลูกกิน นี่ต่างหากล่ะคะตัวปัญหา พอเข้าใจรึยังคะว่าทำไมเค้าถึงตั้งกระทู้นี้
comment28-3:เข้าใจละค่ะ
comment29:เราคลอดลูกที่อเมริกาค่ะ พยาบาลก็จะถามก่อนว่าเราอยากให้นมแม่หรือนมผง ถ้าเราบอกนมแม่ เค้าก็พยายามช่วยนะ ให้กำลังใจแนะนำนู่นนี่ไรงี้ ส่วนเตียงข้างๆเราเค้าจะไม่ให้นมแม่ เค้าก็จะส่งฝ่ายนมแม่มาลองคุยๆดู แต่ท้ายสุดก็เป็นสิทธิส่วนบุคคล ไม่มีการต่อว่าทำไมไม่นมแม่งู้นงี้ 

แล้วเราเองนมแม่น้อย ที่รพ.ก็ให้นมผงลูกเราไปเลย แถมตอนกลับบ้านก็ให้นมผงเพิ่มอีกให้เพียงพอ ที่ร้านgrocery ก็เห็นขายนมผงเยอะแยะไปค่ะ หาซื้อได้ง่าย  แถมเพื่อนที่ทำงานเรา เค้าใช้สิทธิรัฐช่วยเรื่องนม ได้นมผงกระป๋องฟรีตั้งหลายกระป๋องต่อเดือน 

สรุปเราว่า ที่อเมริกา เค้ารณรงค์นมแม่จริง แต่ว่าก็จะไม่ได้พูดซะเหมือนว่านมผงแย่มากๆๆ คือเหมือนมันเป็นสิทธิของแต่ละคน จะยังไงก็ได้ นมแม่ก็ดี แต่ถ้าจะให้นมผงก็ได้  เราเองกลับรู้สึกว่าแม่บางคนโดนกดดันเรื่องนมแม่มากไปจนเครียดมากๆ ต้องกระตุ้นทุก2ชม. เลี้ยงลูกก็หนักแล้ว นอนก็ไม่เพียงพอ พักผ่อนก็ไม่ได้เต็มที่ คนรอบข้างก็มาว่าอีก คือถ้าแม่ทุกคนพยายามแล้วและนมแม่ไม่ได้ เราว่านมผงก็เป็นทางเลือกนึงนะคะ แม่ทุกคนรักลูก แต่เราอยากให้แม่ทุกคนรักและดูแลตัวเองด้วยเช่นกัน
comment29-1:เค้าว่าการตลาดนมผงที่บิดเบือนค่ะ ไม่ใช่ตัวนม ถ้ามันต้องแทนมันคือต้องแทนไง
comment29-2:ส่วนตัวเราก็ไม่ได้ว่านมผงแย่นะคะ. แต่เพราะเค้าเลือกทำการตลาดแบบนี้ ทำให้บางคนที่ขาดความรู้หลงเชื่อไปได้ง่ายๆ คุณเคยเห็นคนใช้แรงงาน หาเช้ากินค่ะซื้อนมผงให้ลูกกินไหมคะ ทั้งๆที่เค้ามีนมแม่ แต่ทำไมถึงเลือกให้ลูกกินนมผง
comment29-3:ประเด็น คือ เค้าไม่ได้ว่าคุณแม่ที่ใช้นมผงเลี้ยงลูกค่ะคุณ ทุกคนมีเหตุผลของตัวเอง แต่เค้าว่าการทำการตลาดของนมผง ซึ่งมันผิด CODE นมผง ที่ WHO เค้ากำหนดไว้ ซึ่งตามต่างประเทศรวมถึงที่อเมริกา ไม่สามารถโฆษณา หรือ ทำการตลาดนมผง แบบที่บ้านเราทำอยู่แบบนี้ได้นะคะ มันผิดกฏหมาย อีกอย่าง ทางบุคลากรของทางต่างประเทศ เค้าก็ไม่ได้เชิญชวน หรือ แจกตัวอย่างนมผงเหมือนบ้านเราด้วยใช่มั๊ยล่ะคะ เพราะมันผิดกฏหมายตาม CODE เหมือนกันค่ะ
comment29-4:เรายังไม่เห็นในกระทู้นี้ด่าเรื่องคนที่ให้ลูกกินนมผงเลยนะคะ ตนเรามีเหตุผลต่างกัน บางคนน้ำนมไม่มีจริงๆมันก็ช่วยไม่ได้

ที่เถียงกันในกระทู้นี้คือลักษณะการโฆษณาชวนเชื่อ ที่ทำให้คิดว่าให้นมผงก็เหมือนกินนมแม่ ซึ่งอาจทำให้คุณแม่บางท่านที่สามารถให้นมได้ปกติกลับมาใช้นมผงทั้งที่มันไม่จำเป็นเลย

คุณแม่บางคนโดนกรอกหูไปเรื่อยๆว่า น้ำนมแม่ไม่พอแน่ๆ ต้องรีบร้อนกลัวลูกจะไม่มีกิน จริงๆแล้วถ้าคุณแม่ขาดความมั่นใจ/เครียดมันจะทำให้นมไหลน้อยด้วยค่ะ อยากให้ลองให้นมลูกดูก่อนอย่ากลัวนมไม่พอ เพราะแม่ที่ให้นมลูกได้ไม่พอมีอยู่น้อยมากๆค่ะ ถ้าไม่ไหวจริงๆค่อยเลือกนมผง

ถ้าไปซื้อนมผงมาเลี้ยงลูกตั้งแต่เล็ก ลูกจะเข้าเต้ายากด้วยค่ะ เพราะดูดขวดนมจนติดขวดนมดูดง่ายกว่านมแม่เยอะ คุณแม่บางคนที่ไม่อยากปั้มนมเลยให้นมผงลูก 100% ไปเลย

หรือความเชื่อของคุณแม่ๆสมัยก่อนที่บอกว่าให้นมลูกแล้วนมยาน เดี๋ยวนี้ก็เห็นอยู่เรื่อยๆนะคะ กลายเป็นถ้านมผงดีเท่านมแม่ งั้นจะให้นมแม่ให้นมย้อยทำไมจริงไหม

นี่คือประเด็นที่โต้แย้งกันในกระทู้ค่ะ
comment29-5:ที่อเมริกาไม่มีโฆษณานมผงนะคะ แล้วไม่ได้ขายกันเยอะแยะด้วย คือเรามีหลานเราก็สนใจว่าคนที่นั่นเขาให้กินนมอะไร แต่ในซูเปอร์มีน้อยมากเท่าที่เราสังเกตผ่านๆ เวลาไปซูเปอร์ที่เราเข้าบ่อยนะคะ เช่นใน Safeway, Giant, Whole Foods and Trader Joe's  หรือเขาอาจจะขายกันที่อื่นก็ได้ แต่เทียบกับไทยที่แม้แต่ในเซเว่นยังมีขายเราว่าห่างกันคนละหลายๆๆๆ ขุมเลยค่ะ

เท่าที่เราสัมผัสคือเขาให้กินนมแม่ หรือไม่ก็นมแม่+นมผง แล้วพอโตหน่อย เช่น 9 เดือนขึ้นก็เสริมอาหารครึ่งๆ แล้วก็เลิกกินนมแม่แล้ว แต่ไปกินนมสดแทน
comment30:จะเลี้ยงนมแม่นมผงก็ไม่ผิดค่ะ แต่การโฆษณาชวนเชื่อของคนมีชือ่เสียงโดยเฉพาะดารานักแสดงย่อมมีคนทำตามโดยไม่คิดได้ง่ายๆเหมือนกัน
มีสินค้าผลิตภํณฑ์ของเด็กเป็นล้านแปดที่ดาราแม่ลูกอ่อนโฆษณาได้ ไม่จำเป็นต้องเป็นนมผง
เพราะคุณไม่รู้ว่าคุณได้ทำให้เด็กไทยหลายคนหมดโอกาสกินนมแม่

#ธรรมชาติไม่ได้สร้างให้เด็กแรกเกิดนอนยาว

เพราะกระเพาะยังเล็ก ยังต้องกินน้อยแต่กินบ่อย กินนมแม่เข้าไปแล้วดูดซึมสารอาหารแล้วถ่ายออกมาและต้องเติมเข้าไปใหม่เรื่อยๆ
ถ้านอนยาวๆนานๆ ถ้ามีกรณีตัวเหลืองจะหายช้า (กินนมแม่ส่วนหน้าทำให้ถ่ายบ่อยขับสารเหลืองออกมาถ่ายอึ) นน.อาจจะขึ้นช้า
นมแม่ไม่ถูกกระตุ้น และอาจจะเติบโตช้า ขาดสารอาหารไปซะ ฉะนั้นหลังคลอดลูกดื่นบ่อยกินบ่อยเป็นเรื่องปกติค่ะ
comment31:หลายคนบอกว่า "นมผงมันแย่ขนาดนั้นเลยเหรอ?" ...ตอบได้แบบไม่ลังเลค่ะ ใช่ค่ะ แย่กว่านมแม่มาก
(อันนี้มีทั้ง empirical study หลายชิ้นรองรับ ไม่ใช่รู้สึกไปเอง)

นมผง "พยายาม" สร้างสารอาหารทดแทนนมแม่ ในกรณีที่ไม่สามารถหานมแม่ให้ได้หรือเพียงพอ
นมผง สารอาหารไม่เทียบเท่านมแม่ ขาดสารกระตุ้นภูมิคุ้มกันในเด็กและสารอาหารจำเป็นอีกมาก ทำให้เด็กที่กินนมแม่แข็งแรงกว่ามาก
ทุกวันนี้ แม้ว่านมผงจะถูกพัฒนาให้ดีขึ้นกว่าเมื่อหลายสิบปีก่อนมาก แต่ไม่ใกล้เคียงนมแม่เลยค่ะ


ปล.เรายังสงสัยเลยว่า แม่ๆ หลายคนบอกว่าเห็นลูกสำคัญที่สุดในชีวิต 
กลับไม่พยายามที่จะให้นมลูกก่อนที่จะให้นมผงทั้งๆ ที่สามารถ feed นมแม่ได้ 
...ส่วนบริษัทและดาราที่โฆษณานมว่าทดแทนนมแม่ได้นั้น เป็นเรื่องขาดจิตสำนึกล้วนๆ
comment31-1:ขาดจิตสำนึกมากกกก ทั้งๆ ที่เราคาดหวังว่าเค้าจะมีมากกว่านี้นะ
comment31-2:นึกถึงช่วงเวลาที่ลูกคลอดใหม่ๆ นมยังไม่มา ปั๊มนมจนหัวนมบานเท่าหัวแม่เท้า ปั๊มลมก็ปั๊ม ข้างละ 30 นาที ทุก 2 ชั่วโมง เหนื่อยก็ลุกขึ้นมาปั๊ม ได้แค่ข้างละ ออนซ์ก็ไม่ท้อ จน2อาทิตย์ผ่านไป นมมาจนปั๊มไม่ทัน เพื่อนเราผอมๆ หน้าอกเล็กมาก ก็สามารถปั๊มนมให้ลูกจนเต็มตู้ได้ เพราะพยายามจริงๆ 

ส่วนตัวคิดว่าถ้าไม่ใช่ภาวะป่วย ก็อาจจะอดทนไม่พอ ขออภัยที่คิดแบบนี้จริงๆ
comment31-3:เราคนนึงที่พิสูจน์ให้คนรอบข้างรู้แล้วว่าถ้าพยยามนมก็พอ แม่เราและญาติเลี้ยงลูกด้วยนมผงเพราะไม่มีความเข้าใจในการกระตุ้น
และรักษาระดับน้ำนม เลยทำให้เข้าใจว่านมไม่มี/นมไม่พอ แต่เราศึกษาอ่านมาตั้งแต่ตอนท้องเพราะตั้งใจให้นมแม่
แม่เราบอกว่าทำใจนะ นมอาจจะน้อยเพราะบ้านเราไม่มีใครมีนม (หมายถึงแม่และญาตพี่น้อง) เราหวั่นนะ 
แต่บอกว่าขอลองก่อนนะแม่ ถ้าไม่ไหวเดินไปซื้อนมผงเซเว่นหน้าบ้านยังได้ 

เราผ่าคลอด (มีภาวะเบาหวานเลือดหนืดหมอเลยไม่แนะนำให้เสี่ยงเบ่งคลอด >< เสียดายมากค่ะ)  
นมเลยมาช้ากว่าคลอดธรรมชาติแต่ใช้เครื่องปั๊ม ปั๊มกระตุ้นจนนมมาวันที่ 2-3 ด้วยความกลัวไม่มาก็กระตุ้นหนักและแรง 
ด้วยความเป็นแม่มือใหม่เลยกะความแรงเครื่องปั๊มไม่ถูกจนหัวนมแตกสองข้าง ให้นมลูกแต่ละครั้งแสบและเจ็บมากกกก 
ย้ำว่าทุกครั้งต้องมีน้ำตา สูดปาก กัดฟัน ทนเจ็บ
เคยคิดว่าทำไมเขาว่าความรู้สึกให้นมลูกมันมีความสุข แต่ทำไมตัวเองให้แล้วมันเป็นเรื่องทรมาน 
แต่ตอนนั้นไม่คิดอะไรนะ มองข้ามความเจ็บตัวเอง คิดอย่างเดียวว่าลูกต้องได้กินนมแม่

ไม่ต้องพูดถึงเป้าหมายการให้นมถึง 6 เดือนหรือมากกว่า ตอนนั้นคิดแค่มื้อต่อมื้อเลยค่ะ นมแตกเป็นเดือน
เดือนเต็มๆ ทุกวันที่ร้องไห้เวลาให้นมลูก สามีสงสารบอกว่าให้ไปซื้อนมผงมาชงให้ไหม นมจะได้พัก สมานแผลก่อน 
แต่เราปฏิเสธเพราะกลัวนมไม่ได้ถูกกระตุ้น (เพราะปั๊มจะดึงหัวนม เจ็บกว่าลูกดูด) เราเลยกัดฟันจนหาย 
ผ่านมาปีกว่าๆแล้วเลยรู้สึกภูมิใจในความอดทนตัวเองมาก ให้เครดิตตัวเองสุดๆ เพราะถ้าถอดใจลูกคงไม่ได้กินนมแม่
มาจนถึงวันนี้ 1 ปี 5 เดือน 

ขออนุญาตคิดเหมือนกันว่าว่าทุกคนมีนมแม่เพียงพอ (นอกจากเจ็บป่วย) แต่ที่ไม่เท่ากันคือความอดทนค่ะ
comment31-4:ใช่เลยค่ะ ตอนเอาลูกเข้าเต้าแรกๆ เจ็บจนจิกเท้ากับพื้นตลอด แตาพอคิดว่าทำเพื่อลูก มันก็ทนได้
comment32:ดารา นักแสดง คนมีชื่อเสียง
ควรมีจริยธรรมในการรับงานด้วย
อย่าทำลายสังคม
comment33:ร.พ ที่เราเคยทำงานอยู่...สนับสนุนนมแม่อย่างแท้จริง ขนาดที่ว่า เห็นใครใช้ปากกา กระเป๋าที่ดีเทลนมแจก ต้องโดนใบเตือนกันเลยทีเดียว
comment34:ดีใจมากหลานทานแต่นมแม่ ไม่ยอมทานนมผงเลย  

ญาติบางคนบอกว่าควรให้ทานได้แล้ว มีแต่ผมที่คัดค้านหัวชน ฝา (ดีที่น้องชาย-น้องสะใภ้เห็นด้วยกับผม)

ตอนนี้จะสองขวบแล้ว อาจจะดูไม่สะดวกก็จริง แต่รู้สึกสบายใจ 

เพราะดูจากพัฒนาการแล้ว เร็วกว่าเด็กวัยเดียวกันแถวบ้าน ร่าเริง แข็งแรง (จนบางทีมากไปด้วยซ้ำ 555) ตั้งแต่เกิดมาป่วยครั้งเดียวเอง
comment34-1:น้องสาวกินนมแม่จนถึง 2-3 ขวบเลยค่ะ ไม่รู้มันกินนมหรืออยากดูดเฉยๆ
comment35:มีผลเสียมากๆเลยค่ะ ไม่ได้กินนมแม่เนี่ย แม่เล่าให้ฟังค่ะ ว่าช่วงที่เรายังเล็กๆอยู่ พ่อกับแม่เดินทางไปหลายๆจังหวัดด้วยรถสาธารณะ แม่เราเลยไม่สะดวกที่จะให้เรากินนมแม่ตรงนั้น เลยเลี้ยงเรามาด้วยนมผง ผลก็คือตอนโต เราเป็นภูมิแพ้ค่ะ แพ้หลายอย่างเลย อยากให้ดาราหันมาให้ความสำคัญกับเรื่องแบบนี้จังเลย นมแม่มันสำคัญมากจริงๆนะ..
comment36:ลูกสาวไม่กินนมชงเลย กินนมแม่จนถึง3 ขวบ
comment37:ขอถามเป็นความรู้ครับ
ถ้าเราใช้นมแม่ชงกับนมผง หรือเอานมผงละลายในนมแม่
ก็จะยิ่งมีประโยชน์ไหมครับ ???
comment37-1:แล้วจะทำไปทำไมล่ะคะ

นมผงคือนมที่ทำ"เลียนแบบ"นมแม่ พยายามใส่สารนู้นนี้มากมายเพื่อจะให้เทียบเคียงนมแม่ได้
แต่ไม่ว่าจะอัดสารพัดสารอาหารเข้าไปขนาดไหน ก็ยังมีบางอย่างที่ไม่สามารถสร้างเลียนแบบให้เทียบเท่ากับนมแม่ได้
ถ้ามีนมแม่เพียงพอ ให้กินนมแม่ล้วนๆก็จะได้รับสารอาหารจากนมแม่แท้ๆแบบเต็มๆ แล้วจะไปผสมของเลียนแบบที่ราคาก็แพงไปทำไม

ลูกคนเล็กเราคลอดก่อนกำหนด 5 อาทิตย์ค่ะ ต้องอยู่ NICU หนึ่งเดือน
ตอนผ่าคลอดฉุกเฉิน ทางโรงพยาบาลต้องเอาไปเลย ก็ไม่ได้กินนมแม่ตั้งแต่แรก (อยู่ต่างประเทศ)
ทางโรงพยาบาลให้ formula (นมผง) ไปก่อน เห็นว่าเพราะต้องทำน้ำหนักและไม่อยากให้ขาดอาหาร
แต่ระหว่างนั้นทางหมอและพยาบาลก็มาลุ้นมาช่วยเราพยายามปั๊มนมแม่เอาไปให้เค้ากินให้ได้
เพราะนมแม่มีสารอาหารครบกว่าและดูดซึมได้ง่ายกว่ามาก ไม่เป็นภาระหนักกับระบบย่อยอาหารของเด็กเกินไป
ทุกมื้อที่เค้าให้ formula เค้าจะเอาสายยางมาดูดของตกค้างในกระเพาะดูว่ามื้อที่แล้วการย่อยเป็นยังไง เหลือเยอะมั้ย
ตอนนั้นปั๊มแรกๆยังไงก็มีแต่ลม สุดท้ายมานั่งบีบออกมาเป็นหยดเล็กๆ แล้วเก็บเข้าหลอดฉีดยาทีละหยดๆ 
จากบีบได้นมแม่ทีละ 1ml ก็ค่อยๆเพิ่มเป็น 2ml 5ml 10ml เค้าก็เอาไปผสมกับ formula และลดอัตราส่วน formula ลงเรื่อยๆ
เห็นได้ชัดเลยว่าพอมีอัตราส่วนนมแม่เพิ่มขึ้น ปริมาณที่ตกค้างในกระเพาะก็ลดลง ร่างการดูดซึมนมแม่ได้ง่ายกว่า ได้สารอาหารมากกว่า
จนสุดท้ายทางโรงพยาบาลก็ไม่ต้องให้ formula แล้ว ให้แต่นมแม่ที่เรานั่งบีบ นั่งเค้น นั่งปั๊มอยู่ทั้งวันทั้งคืนบนเตียงคนไข้นั่นแหละ
ถ้าผสมกันแล้วมีประโยชน์มากกว่าจริง ทางโรงพยาบาลคงไม่เปลี่ยนมาให้นมแม่ล้วนหรอกค่ะ 
ยิ่งกับเด็กคลอดก่อนกำหนดที่ต้องการสารอาหารมากกว่าเด็กทั่วไปด้วยแล้ว
comment37-2:ตามที่อ่านในเพจนมแม่ ไม่ควรอย่างยิ่งค่ะ นมผงจะลดหรือไม่ทำลายสารอาหารบางอย่างในนมแม่ 
ทำให้ลูกไม่ได้รับสารอาหารในนมแม่เต็ม 100% ถ้าจำเป็นต้องเสริมนมผง ให้นมแม่ก่อน ไม่อิ่มค่อยป้อนขวดตาม
ไม่ควรผสมกัน ให้ป้อนแยกค่ะ
comment38:นี่ลูกกินนมแม่ ไม่ป่วยเลย นอกจากตอนวัคซีนสร้างภูมิ 
เหนื่อยเหมือนกันโดยเฉพาะช่วงgrowth spurts เพราะเหมือนนมไม่พอ เด็กอยากกินเพิ่ม ไม่ได้นอนทั้งอาทิตย์ 
แต่ก็ไม่ได้เสริมด้วยนมผงเลย เราไม่ยอม สุดท้ายก็เลี้ยงด้วยน้ำนมแม่ล้วนๆ ตอนนี้อ้วนแข็งแรงเตะถีบเก่งมากขี้เล่นด้วย ดีใจลูกแข็งแรง 

นมผงก็ดีเหมือนกัน แต่เมื่อเทียบกับนมแม่แล้ว มันไม่ใช่ไง คุณสมบัติอาจจะใกล้เคียงแต่ถ้าเอา​แบบดีไปเลยควรเป็นนมแม่ ถ้าคุณแม่สร้างเองได้ก็น่าจะให้ลูกนะ 

นมสวยไม่สวยช่างมัน ศัลยกรรมก็มีให้เลือกมากมาย แต่มีโอกาสเดียวที่จะมอบสุขภาพที่ดีให้ลูก ถ้าสร้างน้ำนมเองได้ก็ให้ลูกดื่มจากเต้าของแม่เถอะ :') ได้สร้างความสัมพันธ์ที่ดีระหว่างแม่ลูกด้วย
comment39:เป็นพ่อเป็นแม่คนแล้ว ความรับผิดชอบโดยรวมต่อสังคมไม่มี ลูกจะโตขึ้นมาเป็นคนดีได้ยังไง..
โฆษณาขายของชวนเชื่อในสิ่งที่ตัวเองไม่ได้ใช้ สมควรไหม.. หรือต่อให้ใช้สินค้าจริง สมควรกับเด็กไหม..

ไม่นับรวมที่ท้องก่อนแต่งอย่าง กก. นะ คนนั้นคงไม่ได้ตั้งใจจะมีลูก ความรับผิดชอบก็ไม่ต้องพูดถึง
comment39-1:กก.เค้าก็รับผิดชอบดีนี่คะ ท้องแล้วก็แต่งก็คลอด ไม่ได้ไปทำแท้ง
แล้วคุณกก.เค้า ลงโฆษณานมผงนี่ด้วยหรอคะ หรือดิชั้นข้ามๆรูปนั้นไป

เราแค่งงกับประโยค " ... ความรับผิดชอบก็ไม่ต้องพูดถึง"
ว่ากก.เค้ามีพฤติกรรมอะไรที่บ่งบอกว่าอย่างนั้นหรอคะ
comment39-2:การที่เด็กเกิดมาแบบไม่ได้ตั้งใจ ไม่ได้คุมกำเนิด หรือป้องกัน นั่นไม่เรียกว่าไม่รับผิดชอบตรงไหนครับ..
โชคดีว่าเป็นคนเงินมีเงิน มีทางเลือก ก็เลยไม่ดำดิ่งสู่ทางที่มืดมนมากกว่า..

แต่งงานก่อน แล้วค่อยท้อง นี่ไม่ใช่หรือครับ ที่มันควรจะเป็น
เหตุใดสังคมปัจจุบันถึงมองว่า ท้องๆกันแล้วก็แต่งกันไป ก็จบๆ แถมกลายเป็นคนดีมีความรับผิดชอบกันอีก
เด็กวัยรุ่นถึงได้ทำตามไงครับ ด้วยความเคารพครับ
comment39-3:แต่งเพราะท้อง อันนี้ผมเห็นด้วยนะว่าไม่เหมาะสม
ผมไม่รู้หรอกกรณีดาราคนนี้เขาเป็นยังไง เพราะผมไม่ได้สนกิทกับเขา ไม่ได้รู้จักเขาเป็นการส่วนตัว
แต่ผมอยากให้เลิกค่านิยมที่ว่า "ท้องก่อนแต่ง" มันแย่ ได้แล้วครับ
ไอ้การแต่งงานมันเป็นแค่พิธีที่คนสร้างขึ้นมาครับ เป็นธรรมเนียมที่ทำตามๆกัน
แต่เราจะอยู่กินกันก่อนแต่ง มันผิดอะไรหรือ?

อีกอย่างสำหรับผม ถ้าพลาดท้องแล้วแต่ง ผมมองว่ามีความรับผิดชอบนะครับ
ที่เขาพลาด คุณรู้ได้ไงเขาไม่ป้องกัน? ป้องกันสมัยนี้ได้ 100% ไหม?
คุณอย่ามาทำตัวเหมือนไม่เคยเจอโลกครับ
ผมไม่รู้หรอกว่าดาราคนนี้เขาป้องกันรึเปล่า แต่ท้องแล้วแต่ง เลี้ยงลูก ผมมองว่ามีความรับผิดชอบนะ

ผมมองว่าเขาจะป้องกันหรือไม่ ถ้าเขาเลือกที่จะไม่ป้องกัน แสดงว่าเขายอมรับผลที่ต้องตามมาแล้ว
นั่นหมายถึงคุณอาจมีลูกนะ และคุณต้องรับผิดชอบชีวิตเด็ก 
และถ้าเขารับผิดชอบชีวิตเด็ก ผมก็คิดว่าไม่มีเหตุผลที่จะต้องประนามเขานะ... ด้วยความเคารพครับ

ปล.ประเด็นนี้ไม่เกี่ยวกับกระทู้
comment39-4:เอ พยายามคิดแล้วคิดอีก ว่าการที่ท้องก่อนแต่งนี่คือการกระทำที่ไม่รับผิดชอบตรงไหน
ที่มาไฟท์ประเด็นนี้ ไม่ใช่ว่าเราท้องก่อนแต่งนะคะ ออกตัวก่อน
แต่อ่านผ่านแล้วมันขัดตาค่ะ

ท้องก่อนแต่ง ผลของการกระทำมันไม่ได้ไปกระทบสิทธิ์ของใคร หรือไปทำให้ใครเดือดร้อน/ได้รับความเสียหายนี่ค่ะ
ถ้าท้องแล้วทำแท้ง อาจจะเถียงได้ว่า อะ ผิดศีลธรรมและวัฒนธรรมอันดีของประเทศไทยของชาวพุทธอะไรก็ว่ากันไป
แต่นี่เค้าก็ดูแลลูกเค้าดี 

และประเด็นที่สำคัญคือ
นี่กระทู้เรื่อง Viral นมผง ที่ใช้ดาราออกมาโฆษณา และคุณจขกท.ได้ออกความเห็นว่า
ดาราเนี่ยมีอิทธิพลต่อคนทั่วไปนะ การมารับงานแบบนี้โดยที่ให้ลูกตัวเองกินนมแม่เนี่ย มันขัดๆมั้ย
ซึ่ง . . .
คุณกก. ก็ไม่ได้เข้าข่ายดังกล่าว ดิชั้นเลยงงกับประเด็น
ไม่นับรวมที่ท้องก่อนแต่งอย่าง กก. นะ คนนั้นคงไม่ได้ตั้งใจจะมีลูก ความรับผิดชอบก็ไม่ต้องพูดถึง
ที่คุณยกมาว่าค่ะ
comment40:ผิดหวังกับซาร่ามาก เห็นสนับสนุนเรื่องนมแม่ตลอด
ยิ่งเมื่อก่อนคือน้องต้องนมแม่เท่านั้น 
ปัจจุบันน้องทานนมแม่อยู่ไหมไม่รู้ เพราะเริ่มโตแล้ว
แต่เมื่อก่อนซาร่าจะเน้นเรื่องนมแม่มาก 
แล้วนี่อะไร กลายมาโฆษณานมผงชวนเชื่อซะงั้น 

ไม่ได้แอนตี้นมผง คุณแม่บางคนก็ไม่มีให้จริง 
แต่แบรนด์ควรทำให้ถูกต้อง และดาราต้องไม่ขัดกับสิ่งที่ตัวเองเคยทำมาตลอด เข้าใจว่าได้เงิน แต่มันน่าอายอ่ะ

อารมณ์แบบ รณรงค์เรื่องนมแม่อยู่ดีๆ อยู่ๆมาสนับสนุนนมผงซะงั้น มันเลยดูงงๆ รวมถึงดาราท่านอื่นด้วย
comment40-1:ซาร่านี่แอบผิดหวังเหมือนกันค่ะเพราะเค้ารณรงค์นมแม่มากช่วงแรก ยกให้เป็นไอดอลเลย
แต่แอบคิดว่านี่เพราะเค้าคิดว่าน้องโตแล้วหรือเปล่า เป็นนมสำหรับเด็กโตไม่ใช่ทารกเลยรับงานนมผงได้
comment40-2:ซาร่ายังให้ลูกกินนมแม่เหมือนเดิมค่ะ
comment40-3:เฟลจริงๆ ลูกตัวเองให้กินนมแม่ แต่มาชวนเชื่อให้ลูกคนอื่นกินนมผง
เอา เอาเข้าไป
comment40-4:แม๊กซเวลล์ 2ขวบแล้ว นมแม่น่าจะน้อยลง เสริมนมผงได้ค่ะ ไม่ผิดอะไร แต่เห็นว่ายังให้นมแม่ด้วยนะคะ น่าจะเป็นการค่อยๆลดนมแม่ค่ะ เริ่มโตละเนาะ 



อันนี้นอกเรื่องนะ..ไม่อ่านก็ได้
เราก็ให้ลูกกินนมแม่จนสองขวบเจ็ดเดือน 6เดือนแรกนมแม่อย่างเดียว น้ำก็ไม่ต้อง เลย6เดือนถึงเริ่มให้กินกล้วยบด แครอทบด ฟักทองบด ไข่แดงบด ตำลึงบด เปลี่ยนไปเรื่อยๆ แต่กินนมแม่อย่างเดียวไม่ได้กินนมผงหรือนมกล่องเลย เลย2ขวบึงให้กินนมกล่องบ้างนมผงบ้างสลับกับนมแม่ แต่จะนอนต้องนมแม่เท่านั้นไม่งั้นไม่นอน 55 ตอนเลิกนมแม่เพราะไปเที่ยวเป็นกลุ่มใหญ่ นอนรวมกันเลยตกลงกับลูกว่าเลิกนมแม่เถอะเนาะ คนเยอะ เค้าก็ยอมค่ะ แต่พอกลับบ้านมาก็ขอกินต่ออีกเดือนสองเดือน 55
comment41:ผมเชื่อว่า ถ้าบริษัทนมผงเอาเงินมาให้คุณ 10 ล้าน
แล้วไม่ให้เขียนกระทู้นี้ คุณก็จะทำครับ
comment41-1:แล้วถามว่า ในความเป็นจริงเขาจะมาให้จขกท.ไหมละ 10ล้าน?
อีกเรื่องคือส่วนดารา ถ้าคุณจะสื่อว่าเพราะเขาได้เงิน จริงๆแล้วพวกเขามีตัวเลือกมากมายเรื่องการรับงาน โดยควรจะคำนึงถึงจรรยาบรรและผลกระทบด้วย แล้วประเด็นคือที่มาโฆษณาในไอจีเนี่ย ตัวจี๊ดเรื่องนมแม่ทั้งนั้น 

ใช้สมอง แล้วคิด วิเคราะห์ แยกแยะ
comment41-2:ถ้าดาราใช้นมผง เลี้ยงลูกควบคู่ไปกับนมแม่
และจะถ่ายโฆษณานมผง มันก็ไม่ผิดอะไรหนิ
ก็เค้าใช้เลี้ยงจริง 

อีกอย่างเลี้ยงนมผงควบคู่ไปกับนมแม่ มันก็ไม่ใช่เรื่องที่ไม่ดีหนิ
comment41-3:ก็ถึงบอกไงคะ ว่าจริงๆแล้ว ดาราที่ส่วนใหญ่มาโฆษณาเนี่ย
เขาเป็นคนรณรงค์และให้ความรู้เรื่องนมแม่เป็นหลัก คือนมแม่ล้วนเลย ด้วยซ้ำนะ มันขัดกันไปหมด 
แล้วจริงๆนมผงก็ไม่ควรโฆษณาโดยตัวมันเองอยู่แล้ว (ไม่แน่ใจว่าคุณได้อ่านกระทู้นี้บ้างไหมมันยาว)
อ่านแล้วเข้าใจไหมคะ
comment41-4:อ่านครับ ถึงกระทู้จะยาวก็อ่านครับ

ดาราที่เป็นคนรณรงค์และให้ความรู้เรื่องนมแม่เป็นหลัก นี่เค้าบอกรึปล่าวครับ
ว่าห้ามเลี้ยงลูกด้วยนมผง เค้าบอกรึปล่าวครับว่า เค้าจะไม่มีวันเลี้ยงลูกด้วยนมผงเด็ดขาด
คือผมไม่ได้ตามติดตอนเค้า รณรงค์อะ คือถ้าเค้าพูดผมว่าก็สมควรโดนด่าอะ แต่ถ้าไม่ได้บอก
จะไปว่าเค้าก็ไม่ถูกนะ เพราะเค้าก็ไม่ได้โจมตีนมผงปะ หรือว่าเค้าโจมตีไว้ก่อนหน้านั้น

หรือแค่ชักชวนให้หันมาใช้นมแม่เป็นหลักเฉยๆ ผมว่าถ้าเค้าแค่ชักชวน มันก็ไม่น่าแปลกนะ
ถ้าเค้าจะถ่ายโฆษณาให้นมผงอะ ก็ที่จริงมันใช้ได้ แต่แค่ห้ามเอามาเป็นอาหารหลัก

ส่วนเรื่องนมผงไม่ควรโฆษณา อันนี้ผมไม่รู้จริงๆ ว่าควรไม๊
แต่ถึงผมจะไม่ใช่ผู้หญิง ผมก็รู้นะว่า ควรเรียกลูกด้วยนมแม่ให้มากที่สุดเท่าที่จะทำได้
แต่ก็ไม่ได้หมายความว่าห้ามใช้นมผงเลย
comment41-5:41-5
ดาราที่โฆษณานมผงสำหรับลูกอายุเกิน 1 ปีก็ไม่มีอะไรหรอกค่ะ

แต่พวกที่เอาทารกมาโฆษณาผิดเต็มๆค่ะ อ่านเนื้อหากระทู้ด้วย จขกท.ก็บอกแล้วว่า WHO ห้ามอะไร อย่าอ่านแต่หัวข้อ
comment41-6:ถ้าให้ผม ผมจะทำล็อคอินใหม่แล้วก็เขียนเหมือนเดิม
comment42:เสียใจกับจรรยาบรรณบริษัทนมผงและเหล่าดารา

บ้านเรา เลี้ยงเรากับพี่น้องด้วยนมผงล้วน 100% ไม่มีนมแม่เลย เพราะตอนนั้นหลังคลอด แม่ไม่มีความรู้เพียงพอในการกระตุ้นน้ำนม ไม่มีนมไหลสักหยดตั้งแต่คลอดพี่ชายคนโต พอท้องต่อไป แม่ก็คิดว่าคงเหมือนกัน เลยเลี้ยงทุกคนด้วยนมผงหมดเลย

 พี่น้องเราทั้งหมด โตมาด้วยโรคภูมิแพ้สารพัด ทั้ง 4 คน ใต้ตาคล้ำสไตล์เด็กภูมิแพ้ เจอฝุ่น อาหารบางอย่าง แพ้ทั้งแบบ ผื่นตามตัว น้ำมูก คันหู คันคา ไอจาม แถมยังป่วยบ่อยตั้งแต่เด็ก เป็นหวัดทีนึงก็เป็นนาน หายช้า  ทั้งๆที่ พ่อแม่ของเราแข็งแรงไม่มีโรคภูมิแพ้อะไรเลย (พ่อแม่เราถูกเลี้ยงด้วยนมแม่ค่ะ)

แต่เรื่องมันผ่านไปแล้ว ไม่ได้โกรธแม่นะ สมัยนั้นไม่มีอินเตอร์เน็ตให้ความรู้ หรือคลินิกนมแม่ด้วย

ตอนนี้เรากำลังจะเป็นแม่คน เราจะพยายามสุดความสามารถเพื่อให้นมแม่ให้ได้นานที่สุดค่ะ โรคภูมิแพ้ หอบหืด ร่างกายอ่อนแอ โรคต่างๆ เรารู้ว่ามันทรมานค่ะ ไม่อยากให้ลูกเป็น
comment43:ship หาย  เป็นคุณแม่มีลูกแล้ว
หิวเงินมากขนาดนี้เลยเหรอ
comment44:ดูสื่อและคิดไปเองรึปล่าวครับว่า เค้าเลี้ยงด้วยนมผงอย่างเดียว
ดาราเค้าพูดรึปล่าวครับว่าเค้าเลี้ยงลูกเค้าด้วยนมผง อย่างเดียว
ดาราคาเค้าพูดรึปล่าวครับว่า นมผง ทดแทน นมแม่ได้

ไม่ใช่ว่าดูสื่อแล้วคิดกันไปเองนะ แบบนี้เรียกว่า ขาดวิจารณญาณนะ

แบบนี้โทษสื่ออย่างเดียวไม่ได้หรอก ต้องโทษตัวเองด้วย
comment44-1:กลับไปทำความเข้าใจหัวข้อกระทู้ใหม่ >> ถ้ายังไม่เข้าใจ >> กลับไปทำความเข้าใจหัวข้อกระทู้ใหม่ >>> วนไปครับ
comment44-2:นี่ที่ตอบก็ใช้วิจารณญาณแล้ว....ใช่ไหม
comment44-3:ถ้าคุณอ่านทุกข้อความทั้งหมดคุณจะไม่เขียนแบบนี้เลย เห็นเถียงอยู่นั่นว่า เค้าบอกเหรอว่าเค้าให้ลูกกินนมผงอย่างเดียว 

คุณคงไม่รู้ว่าโฆษณามีผลต่อคนในสังคมแค่ไหน ถ้าไม่มีผล เค้าจะจ่ายเงินให้ดาราทำการตลาดเพื่อ คนเราไม่ได้เข้าถึงข้อมูลนมแม่ได้ละเอียดทุกคนนะคะ เพราะโดยมากต้องเข้ามาค้นคว้าหาข้อมูลกันเอง ถ้าคนไม่ใส่ใจเค้าจะมาหาข้อมูลตรงนี้กันไหม 

กลับกันการโฆษณาออกสื่อ ออกทีวี ออกไอจี มันเข้าถึงกลุ่มคนหมู่มากได้มากกว่ารึเปล่า คุณเข้าใจไหม คนที่ไม่หาข้อมูลก็คือไม่หา เห็นเค้าว่าดี ดาราใช้กัน เอ้าซื้อเลย ถึงนมจะแพงแค่ไหน เงินมีไม่มากเท่าไหร่ แต่จะซื้อเพื่อให้สิ่งที่ดีที่สุดกับลูก 

ประเด็นสำคัญมันอยู่ที่ตรงนี้คือ ดาราหลายๆคนให้ลูกกินนมแม่ 100% แต่มาโฆษณานมผงเพื่อให้คนภายนอกเข้าใจว่าเค้าให้ลูกกินนมผง และคนบางส่วนที่ขาดความรู้ความเข้าใจ ก็จะแห่ซื้อตามกัน ถามว่าสิ่งที่ทำผิดไหม ก็ไม่ผิดค่ะ แต่ก็ได้ประจานตัวเองให้คนบางส่วนรู้ว่า ตัวตนที่แท้จริงเป็นไง เพื่อเงินทำได้ทุกอย่าง แม้แต่การทำเรื่องหลอกลวงคนอื่นก็ทำได้ ขอแค่ให้มีเงินมาจ่ายแค่นั้นหรือ ตกลงจะเอากันแค่นั้นจริงๆหรือ คุ้มไหมกับชื่อเสียงที่อุตส่าห์สร้างมาตั้งแต่ต้น
comment45:ภูมิต้านทานส่งผ่านจากแม่สู่ลูก แล้วคิดว่าพัฒนามาแล้วกี่รุ่น นมผงอย่าเอาคำว่าใกล้มาใช้เลยเศษเสี้ยวยังไม่ได้
comment46:สมัยนี้จรรยาบรรณกินไม่ได้ครับ
comment47:ขอโทษนะ ผมอ่านแล้วสงสัยน่ะ นมผงมันเลวร้ายขนาดนั้นเลยเหรอ บางคนวิจารณ์ดั่งยาพิษ  แล้วนมแม่นี่คือ วิเศษโคตรๆเลยรึ แบ้วทำไมการที่ดาราทำงานหาเงินมันหนักกะบาลใคร ทำไมต้องกลายเป็นคนเลว บริษัทขายนม ทำการตลาด ดูเป็นผู้ร้ายไปซะงั้น

อ่านมาหลายเม้นแล้วตลกครับ จขกท ดูกระแดะกับนมแม่มากไป ส่วนหลายความเก็นก็อวยนมแม่โอเว่อร์  ไม่มีเหตุผล 

นมแม่มีประโยชน์จริงๆ ประหยัดด้วย แต่นมผงมันคงไม่ถึงกับกินไม่ได้ หรือกินแล้วตาย คนเราความจำเป็น ไม่เหมือนกัน ไม่ได้แต่จะตะบี้ตะบันลากกันไป แต่ทิศทางนมแม่ เคารพคนอื่นบ้าง คือมันก็แค่สารอาหารให้อิ่มท้อง และเติบโตรึเปล่า กินๆไปเถอะ ถ้าปั๊มนมไม่ออก แต่มีเงินซื้อนมผง ลูกทานแล้วไม่แพ้ คงไม่ถึงกับโตมาโง่มั่ง

อ่านแล้วตลกชิหาย
comment47-1:ถ้าคุณอ่านกระทู้อย่างเข้าใจ คือ เค้าไม่ได้ประณามคุณแม่ที่เลี้ยงลูกด้วยนมผงนะคะ เรายังไม่เห็นความเห็นไหนว่าคุณแม่ที่เลี้ยงลูกด้วยนมผงเลย ทุกคนมีความจำเป็นและเหตุผลที่แตกต่างกัน 

แต่เค้าประณามการทำการตลาดของบริษัทนมผงค่ะ เนื่องจากมันผิดหลักกฎหมายตาม CODE ของ WHO ซึ่ง
1. หามโฆษณาและสงเสริมการขายผลิตภัณฑ อาหารสําหรับทารกและเด็กเล็ก ในที่สาธารณะ 
2. หามแจกตัวอยางผลิตภัณฑอาหารสําหรับ ทารกและเด็กเล็ก และของขวัญฟรีแกแมและ บุคลากรทางการแพทยและสาธารณสุขไมสง
 ตอผลิตภัณฑหรือของขวัญดังกลาวใหแกแม
3. หามตัวแทนจําหนายติดตอกับหญิงตั้งครรภ แม และครอบครัวไมวาจะเปนทางตรงหรือทางออม
และอื่นๆ อีก 6 ข้อ 

แถมเรื่องประโยชน์ของนมแม่ (ถ้าคุณสละเวลาไปลองหาข้อมูลอ่านบ้าง ก่อนที่จะมาคอมเม้น) ก็จะพบว่ามีงานวิจัยรับรองมากมายว่า มีสรรพคุณที่มีประโยชน์จริงๆ สำหรับเด็กทารก ถ้านมผงโคตรดี ดีจริงทำไมต้องโฆษณาว่ามีประโยชน์ใกล้เคียงนมแม่ด้วยล่ะ ก็บอกไปเล้ยว่าดีกว่านมแม่ แต่ทำไม่ได้ เพราะอะไร เพราะมันดีไม่จริงไง เด็กที่กินแล้วแข็งแรงก็ดีไป แต่มีเด็กบางคนที่เป็นหวัดบ่อย ไม่สบายบ่อย ไม่มีสาเหตุ โตมาแพ้นมวัว คนเลี้ยงก็ไม่รู้ว่าเพราะอะไร ก็เพราะนมผงนี่แหละค่ะ
comment47-2:ลองทำใจเย็นๆ แล้วย้อนขึ้นไปอ่านใหม่ด้วยใจเป็นกลางนะคะ

เราไม่ได้ตำหนิคุณแม่ที่เลี้ยงลูกด้วยนมผงเลยซักนิด เพราะเราก็บอกเอาไว้ตอนท้ายด้วยแล้วว่าตัวเราเองก็เคยผ่านจุดที่นมไม่พอก็ต้องเสริมนมผงให้ลูกเช่นกัน เพราะฉะนั้น เราเข้าใจถึงเหตุผลที่ว่าบริบทของแต่ละครอบครัวไม่เหมือนกันดีค่ะ แต่ไม่ทราบว่าคุณ จขคห. ได้อ่านถึงตอนท้ายที่เราบอกรึเปล่า

สิ่งที่เราตั้งกระทู้นี้ขึ้นมา รวมถึงหลายๆ คห. ที่เค้าตำหนิ เค้าตำหนิในเรื่องของการทำการตลาดที่ขาดจรรยาบรรณ ขาดความรับผิดชอบต่อสังคมต่างหากค่ะ ถ้ายังไม่เก็ท แนะนำให้อ่านวนไปค่ะ
comment47-3:ขอบคุณสำหรับความเห็น เพราะมีคนคิดแบบคุณเยอะ คุณยอมเสียสละเม้นเพื่อแลกมาซึ่งคำอธิบายที่กระจ่างมาก ขอบคุณอีกครั้งผู้เสียสละ
comment47-4:คุณคงไม่ได้อ่านในหลายๆคอมเมนท์ที่มาตอบด้วย บางคนโตมาเพราะนมผงจึงมีอาการภูมิแพ้ (แพ้สะสมมาปรากฏตอนโต)
อยากรู้ว่านมผงกระตุ้นการแพ้ยังไงไปหาอ่านต่อได้ตามอินเตอร์เน็ตนะคะ อาจจะต่อยอดได้ความรู้ไปอีกหลายๆอย่าง

อีกอย่างคือดารานักแสดงมีกลุ่มคนที่ติดตามชื่นชอบ หลายคนก็ซื้อของและทำตามดาราโดยไม่ได้คิด เรื่องนมผงก็เหมือนกัน
ถ้า(ทำให้) รู้สึกว่ามันดีมาก เข้าถึงง่าย "ใกล้นมแม่" อย่างที่เขาอ้าง ถ้ามาเจอภาวะเจ็บปวดกับการให้นมหลังคลอดเหมือนเรา
แล้วใจไม่แข็งพอ ไม่อดไม่ทน การเขวไปหานมผงมันง่ายมาก (เลื่อนขึ้นไปอ่านของเราได้ว่าผ่านมายังไงถึงให้นมลูกได้)

กับคนทั่วไปมีเงินซื้อไม่เป็นไรค่ะ กับคนหาเช้ากินค่ำ ความรู้ไม่สูง หาข้อมูลหลายด้านตามอินเตอร์เน็ตไม่ได้ หัวอ่อนเชื่อทำตามทันที
เพราะบุคคลากรทางแพทย์ที่ได้รับสินบนจากบ.นมผงก็แนะนำนมผง สื่อทีวี นิตยาสารก็มีโฆษณา ดาราก็มาแนะนำ
คงต้องเจียดเงินค่าแรงวันวันละ 300 มาเป็นค่านมลูกอีกเดือนละหลายพัน

ค่านมก็อีกเรื่อง ค่ารักษาพยาบาลระยะยาวก็อีกอย่าง ก็อีกแหละค่ะมันกระทบกับคุณภาพชีวิตของคนไม่ได้มีเงินบ้านเป็นชาวบ้านจริงๆ
ถ้าคุณอยู่อีกสังคมไม่ต้องดิ้นรนปากกัดตีนถีบคุณไม่เห็นหรอกว่าเงินค่านมและค่ารักษาพยาบาลมันแพงมากสำหรับคนมีลูกอ่อน
มีวิจัยมาไม่ได้อ้างลอยๆเรื่องภูมิคุ้มกันเด็กนมแม่กับเด็กนมผง เด็กนมแม่ไม่ป่วยง่ายหรือป่วยก็หายเร็ว เห็นชัดตอนเข้าโรงเรียน
ติดอาการเจ็บป่วยจากเพื่อนง่ายมาก วิจัยบอกว่าเด็กนมแม่มีสถิติป่วยน้อยกว่าเด็กนมผงชัดเจน ถ้าลูกชาวบ้านทั่วไปมาเจ็บป่วยบ่อย
พ่อแม่ไม่ได้ทำงาน ลูกหยุดเรียนบ่อยหรือเอาไปติดเพื่อนอีก คุณว่ามันกระทบกับตัวเด็กเอง ครอบครัว และสังคมไหม

เรื่องนี้มันคิดไม่ได้แค่ว่ากระแดะ โอเว่อร์ ทำไมดันกันจัง เพราะมันไม่ใช่แค่ กินไม่ตาย กินแล้วโตมาไม่โง่ กินก็โตเหมือนกัน
มันเกี่ยวกับภูมิคุ้มกัน สุขภาพเด็กระยะยาว ค่าใช้จ่ายค่านม และค่าใช้จ่ายรพ.หากมีการเจ็บป่วย กระทบทุกคนในครอบครัวและสังคม
อ่านหลายๆคอมเมนท์ที่มาให้ความรู้แล้วหวังว่าคุณจะคิดได้กว้างและลึกขึ้นนะคะ
comment47-5:มันมีผลกับ สุขภาพเด็ก ระยะยาวครับ ผมนี่แหละกินนมผงตั้งแต่เด็ก ไม่ได้กินนมแม่เลย แม่ผมไม่มีน้ำนมครับ สมัยนั้นเขาก็คงไม่รู้วิธีนวดให้มีน้ำนมด้วยมั้ง ผมตัวเล็กกว่าคนรุ่นเดียวกันตั้งแต่เด็กจนโตเลยครับ ทั้งๆที่กินอาหารปกติ ออกกำลังกาย สมัยตอนอายุ 15 เขาบอกเล่นบาสแล้วจะสูง ผมก็เล่นจนติดติดทีมโรงเรียน แต่ไม่สูงนะครับ อีกอย่างผมเป็น ภูมิแพ้ด้วย ฝุ่น ก็แพ้ บางที ผิวหนังก็แพ้ง่ายมาก เป็นหวัดบ่อยมากๆ
ได้กลิ่นบุหรี่ กลิ่นน้ำหอม นี่เรียบร้อยเลย น้ำมูกไหนหยดเลย

ดังนั้น ดารา ไม่ควรห่วงแต่ รายได้ โดยลืมผลกระทบต่อส่วนรวมนะครับ คือ นมวัว นมผง ผมว่ามันถูกธรรมชาติออกแบบมาเลี้ยงวัวนะ มันจะดีกว่านมแม่ที่ ออกแบบมาเพื่อเลี้ยงลูกคนได้ไงอะ ถ้าแม่คนไหนมีน้ำนมสามารถให้นมลูกได้ก็ให้ไปเถอะครับ

ดู พวก หมา แมว ลิง สัตว์ต่างๆที่เลี้ยงลูกด้วยนมดิ มันออกลูกมาก็เอานมตัวเองให้ลูกกินนะ ไม่เห็น เคยเห็นลิง มันจะวิ่งหานมวัวให้ลูกมันกินเลย
comment47-6:ตลกกับคนที่อ่านไม่ได้ศัพท์และจับไปกระเดียดมากกว่า ปวดหัวกับคนแบบนี้ อ่านจับใจความไม่เป็นกันเลย
comment47-7:
comment48:ไม่ขออกความเห็นเรื่อง นมผงนมแม่นะคะ
แต่ที่สงสัยคือ ดาราที่เป็นแม่ มันมีอิทธิพลขนาดนั้นเลยหรา
สำหรับเรา ไม่มีผลเลยนะ แล้วก็ดูออกด้วยว่าโพสรูปเพื่อโฆษณา
เช่น เคยเห็นเค้าโพสอวยว่าผ้าห่ม หรือ น้ำยาซักผ้าเด็กร้านนี้ดีแบบนั้นแบบนี้
เราก็ไม่เห็นอยากจะซื้อตาม  
แม้แต่เรื่องนมผง  เพราะตอนท้องก็ศึกษาข้อดีของนมแม่ 
จนตั้งใจว่าจะเลี้ยงด้วยนมแม่เท่านั้น
สรุป.......พวกแม่ที่ซื้อตามดารานี้ ควรจะมีภูมิคุ้มกันในโลกสื่อออนไลน์ให้มากๆนะ

เราก็เห็นด้วยที่ต้องรณรงค์ให้บุคคลสาธารณะมีจิตสำนึกที่ดีต่อสังคม
แต่ๆๆ ตัวเราเองก็ควรมีสติ คิดแยกแยะเองได้ด้วย ยิ่งคนเป็นแม่เนี้ย
comment48-1:มันมัหลายๆคนที่ทำตามดารานะ การศึกษาก็เห็นสาเหตุนึงที่ทำให้เชื่ออะไรง่ายๆ
comment48-2:ถ้าไม่มีเค้าไม่เสียเงินจ้างค่ะ มันมีพวกรับวิจัยหมดนะการซีดดิ้งพวกนี้
comment48-3:เคยมีคนบอกเราว่า ถ้าอยากรู้ว่าการตลาดพวกนี้มันมีผลต่อแม่จริงเหรอ ให้คิดซะใหม่ว่า ถ้าไม่มีผล บริษัทคงไม่ทุ่มทุนขนาดนี้
comment48-4:เราว่ามีผลนะ เราเองศึกษามาอย่างดีตอนนี้ลูกก้ยังนมแม่ล้วน ขวบกว่า ตอนแรกๆที่นมน้อยมาก เราดูไอจีหมอท่านนึงกินน้ำปลีเพิ่มน้ำนมเราก้โทรไปตามเลยนะจะกินบ้าง แต่สุดท้ายก้ไม่ได้สั่งมากิน ละนมก้มาเรื่อยๆเอง เราว่าถ้าแม่ๆที่ตามไอจีกะลังนมมน้อยจิตตก ละเหนดาราเสริมนมผง ก้อาจจะคิดได้ว่า เออดาราเค้ารวยขนาดนั้นเค้ายังนมผงเลยลองดูสักหน่อยเหอะ ละก้เริ่มวงจรนมผงแบบไม่จำเป็นอะไรแบบนี้คะ
comment49:เอาลูกมาหากินตั้งแต่ยังไม่หย่านมเลย

จะร้อนเงินอะไรกันขนาดนั้น
comment50:ขอตอบหลายๆท่านที่มองว่ามันไม่เห็นจะเป็นเรื่องใหญ่อะไรเลย

เรื่องนมผง ลองกดเข้ากลุ่มเฟสบุคเกี่ยวกับนมแม่ทั้งหลายดูก็ได้นะคะ 
มีแม่ๆหลายคนที่มีความตั้งใจที่จะให้นมลูก แต่ก็ถูกผู้สูงอายุในครอบครัวกดดันให้เลิกให้นมแม่ 
ให้หันมาให้นมผงแทน เพราะเชื่อโฆษณาเหล่านี้ค่ะ 
แล้วแรงกดดันจากผู้สูงอายุเหล่านั้นต่างหากล่ะคะ คือสิ่งที่มีผลกระทบต่อแม่ยุคใหม่มากกว่าโฆษณาต่างๆ 
เพราะแม่หลายคนเป็น working mom ที่กลางวันไม่ได้เลี้ยงลูกเอง 
ถ้าปู่ย่าตายายเชื่อว่าป้อนนมผงหลานแล้วจะดีกว่าให้หลานกินนมแม่ คนเป็นแม่จะทำอะไรได้ล่ะคะ 
ถ้าจะทำได้ก็คือลาออกมาเลี้ยงลูกเองซึ่งก็จะโดนกรอกหูทุกวันๆว่าให้เลิกนมแม่ได้แล้ว 
นมแม่ไม่มีประโยชน์แล้วหลัง 6 เดือนจนแม่เกิดความเครียดอีก
เสียงบ่นแบบนี้ ในกลุ่ม FB ที่เกี่ยวกับแม่ให้นมลูกมีอยู่เป็นระยะๆค่ะ แสดงว่ามันเป็นความเชื่อที่ฝังรากลึกอยู่ในความเชื่อของคนไทย
เพราะอะไรล่ะคะ เพราะการทำโฆษณาอย่างไร้จรรยาบรรณมาเป็นเวลาหลายสิบปี
ลองไปเปิดทีวีช่วงบ่ายซึ่งเป้นช่วงเวลาที่หลายๆครอบครัวจะมีแต่ผู้สูงอายุอยู่กับหลานดูนะคะ 
ว่าจะฉายโฆษณานมผงวนไปวนมาหลายรอบมาก อีกเวลาคือช่วงละครหลังข่าวที่คนกลุ่มนี้ก็จะดูทีวีเหมือนกัน(อันนี้เข้าใจว่าเป็นช่วงเวลาไพรม์ไทม์)
เรียกว่าเป็นการ สะกดจิตหมู่ กันเลยทีเดียว (ขอยืมคำของคุณหมอสุธีรามาใช้)
comment51:มีลูกเพื่อโฆษณาหาเงินสินะ 

#ใช้ลูกให้เป็นประโยชน์ (หากิน)
comment52:เราสงสัยเฉยๆนะว่าแม่ที่ให้นมลูกจำเป็นต้องทานอาหารให้ครบห้าหมู่ใช่มั้ยค่ะ
แล้วแม่ที่อดๆอยากๆละคะร่างกายจะมีสารอาหารมาผลิตน้ำนมที่มีคุณภาพเหมือนเดิมรึป่าว หรือยังไง
comment52-1:คิดเหมือนกันค่ะ ถ้าแม่กินก๋วยเตี๋ยวลูกชิ้น ข้าวราดแกง ส้มตำข้าวเหนียว แบบนี้เราว่าให้ลูกกินนมผงน่าจะได้ประโยชน์มากกว่านะคะ นมแม่มีประโยชน์แต่ต้นทุนการผลิตนมแม่ก็ต้องมีประโยชน์เหมือนกันค่ะ
comment52-2:นี่ก็เป็นอีกหนึ่งความเชื่อที่ผิดเช่นกันค่ะ ที่บอกว่าแม่กินอย่างไรลูกก็ได้อย่างนั้นอันนี้จริงแค่ส่วนเดียวค่ะ คือหมายถึงของกินที่ถูกดูดซึมเข้าสู่กระแสเลือดอย่างแอลกอฮอล์ แต่ถ้าในกรณีของกินทั่วไปถึงต่อให้แม่ทานจั๊งฟู๊ดบ่อยๆ คุณค่าของน้ำนมแม่ก็ยังมากมายกว่านมผงอยู่ดีค่ะ เพราะร่างกายจะดึงสารอาหารจากแม่มาสร้างเป็นน้ำนมให้ลูก ถ้าแม่ทานอาหารไม่ครบ 5 หมู่ คนที่จะขาดสารอาหารคือแม่ค่ะ ไม่ใช่ลูก

ถึงแม้ว่าคุณแม่จะกินอาหารไม่ครบ 5 หมู่บ้างเป็นบางวัน น้ำนมแม่ก็ยังมีคุณภาพสูงว่านมผง เพราะร่างกายจะดึงสารอาหารที่สะสมอยู่ในตัวคุณแม่ออกมาผลิตเป็นน้ำนม แต่ปริมาณน้ำนมอาจลดลง ถ้าขาดสารอาหารอยู่นานๆ

Cr. https://www.facebook.com/SuthiRaXeuxPhirocnKic/posts/1332779793414831:0
comment52-3:เรื่องนี้เราเคยถามหมอโดยตรงเลยค่ะ และหมอบอกว่า ถึงแม้แม่จะกินของที่ไม่มีประโยชน์มากนัก แต่นมที่ออกมาก็จะยังคงมีประโยชน์มากอยู่ดี เพราะร่างกายจะดึงสารอาหารที่ดีที่สุดในร่างกายแม่ เพื่อมาผลิตเป็นน้ำนมให้ลูกกิน ดังนั้นแม่ที่ไม่ค่อยได้กินอะไรที่เป็นประโยชน์นัก เวลาให้นมลูก ร่างกายแม่จะโทรมเองค่ะ แต่น้ำนมที่ได้ คือมีประโยชน์ทั้งนั้น ถ้าไม่ยากโทรมก็ต้องกินบำรุงตัวเองเยอะๆค่ะ 

ความคิดที่ 52-1 นี่ผิดอย่างมากนะคะ
comment52-4:นมผง ต่อให้ใส่สารอาหารมากมายยังไง แต่สิ่งที่ใส่เข้าไปมันมาจากวัว เช่น แอลฟาแลคตาบูมินวัว ไม่ใช่แอลฟาแลคตาบูมินคน 

ต่อให้เด็กรับนมผงที่เขียนว่ามีสารอาหารมากมาย แต่ก็ไม่เคยมีงานวิจัยว่าสารอาหารที่เด็กได้รับ ร่างกายดูดซึมไปใช้อย่างที่นมแม่ทำได้รึป่าว 

ฉะนั้น นมวัวก็คือนมวัวค่ะ นมคนก็คือนมคน คลอดเค้าออกมาทั้งคน ก็ควรต้องทานนมที่มาจากคน จริงมั้ยคะ

ยกเว้นว่าไม่สามารถให้ได้จริงๆ
comment52-5:เข้าใจละถึงว่าสิคะคนอดๆอยากๆแต่ลูกเยอะจะดูทรุดโทรม
เราสงสัยเพราะเคยมีคนบอกว่าถ้าวันใหนกินดีกินอิ่มน้ำนมจะข้น
แต่ถ้าไม่มีกินน้ำนมก็จะใสๆ เลยคิดว่ามันเกี่ยวกันจริงมั้ย
comment52-6:น้ำนมใสคือนมส่วนหน้า ช่วยเรื่องของการขับถ่าย
น้ำนมข้นคือนมส่วนหลังที่อุดมไปด้วยไขมัน(ดี) ช่วยให้นน.ตัวลูกขึ้นดีและอิ่มท้องนานค่ะ

ถ้านมส่วนหน้ามากแปลว่าลูกดูด/ปั้มไม่เกลี้ยงเต้าบ่อย หรือปล่อยให้เต้าคัดนานๆ แต่ถ้าแม่ขยันระบายน้ำนมออกจากเต้า น้ำนมส่วนหลังที่มีลักษณะข้นก็จะมีสัดส่วนเพิ่มขึ้นค่ะ ไม่ได้เกี่ยวกับว่าแม่ทานของมีประโยชน์หรือไม่

อย่างที่บอกไปแล้วค่ะ ถ้าแม่เข้าสู่สภาวะขาดสารอาหารร่างกายถึงจะลดปริมาณการผลิตน้ำนมลงเพื่อรักษาชีวิตของแม่ไว้ตามกลไกของธรรมชาติค่ะ
comment52-7:ประเด็นคือลูกคนที่บอกเราแบบนั้นป่วยบ่อยมากเพิ่งขวบเดียวแต่ป่วยบ่อย4-5ครั้ง
นน.ตกเกณฑ์มาตรฐานด้วยเพิ่งได้7โลกว่าฟ้อง
เราก็ไม่แน่ใจว่าเพราะอะไรยังไงอะค่ะ
comment52-8:52-1 ไม่รู้จริงไม่น่าตอบนะ คนอื่นมาอ่านจะเชื่ออะไรผิดๆไปได้
comment53:เฮ้อ..
เงินบันดาลได้ทุกอย่างจริงๆ
แม่คนไหนมีนมก็ให้นมลูกเอง ดีที่สุดแล้ว
ไม่ใช่เฉพาะแค่เรื่องสารอาหารครบถ้วนตามที่เด็กต้องการ
แต่มันมียิ่งกว่านั้นอีก เรื่องความผูกพันธ์ระหว่างแม่กับลูก ไม่มีอะไรมาเทียบเทียมได้หรอก

ถ้าแม่มีความจำเป็นต้องกลับไปทำงาน ก็ปั๊มเก็บไว้ให้ลูก
ทั้งสารอาหารครบถ้วน ทั้งผลดีต่อสุขภาพเด็ก ทั้งความผูกพันธ์ต่อกัน และทั้งประหยัดเงิน

ส่วนคุณแม่คนใด ไม่มีน้ำนม คือพยายามทุดอย่างล่ะ ทั้งกินโน่นนี่นั่นเสริม ทั้งบีบทั้งเค้นแล้วยังไม่มี
อันนี้ก็น่าเห็นใจคุณแม่นะครับ เพราะปมเชื่อว่าลึกๆแล้ว 99.9% แม่ทุกคนล้วนอยากให้ลูกกินนมตัวเอง
จะมีก็แค่แม่เพี้ยนๆที่กลัวเรื่อง เดี๋ยวนม-หัวนมไม่สวย อันนี้ไม่ขอวิจารณ์

สำหรับเคสนี้ S-26 ไม่ไหวจะเคลียร์ ห่วงแต่ยอดขาย รายได้ของบริษัท จนทำอะไรไร้จรรยาบรรณและไม่มีความละอาย ความรับผิดชอบต่อสังคม

ปล. S-26 เป็นของบริษัท Nestle ครับ
comment54:ทำอะไรคุณเมียผมไม่ได้หรอก 





นมผงคงเอาไว้ให้คนที่ไม่มีน้ำนมจริงๆ มั้งครับ
แต่ตอนท้องหาอะไรกินบำรุงให้มีน้ำนมดีกว่าครับ
comment55:ตอบคำถามบางท่านที่สงสัยว่าถ้าแม่ทานอาหารไม่ครบ 5 หมู่แล้วน้ำนมแม่จะมีประโยชน์หรือเปล่า
ถ้าแม่มีความจำเป็นในเรื่องการใช้ชีวิต ทำให้ไม่สามารถจะทานอาหารที่มีประโยชน์ครบ 5 หมู่ได้ทุกวันก็ให้นมผงลูกดีกว่ามั้ย

"ถึงแม้ว่าคุณแม่จะกินอาหารไม่ครบ 5 หมู่บ้างเป็นบางวัน น้ำนมแม่ก็ยังมีคุณภาพสูงว่านมผง เพราะร่างกายจะดึงสารอาหารที่สะสมอยู่ในตัวคุณแม่ออกมาผลิตเป็นน้ำนม แต่ปริมาณน้ำนมอาจลดลง ถ้าขาดสารอาหารอยู่นานๆ"

ขออนุญาตยกคำตอบจากเพจของคุณหมอสุธีรามาตอบให้ดังนี้นะคะ
(อ่านฉบับเต็มได้ที่ https://www.facebook.com/SuthiRaXeuxPhirocnKic/posts/1332779793414831:0)
comment56:ดารามีลูก ก็เพิ่มมูลค่าทางการโฆษณาได้อีกหลายช่องทางเลยค่ะ 
จริงๆ เราเห็นหลายคนแระ ไม่ได้ใช้ของเค้าจรืงๆ แต่รับของเค้ามา ก็ต้องลง ig ให้ 
ดาราลง ig = โฆษณา ให้แบรนด์สินค้านั้นๆ 
เข้าถึงลูกค้าได้หลายพัน หมื่น แสน ล้านคน มากกว่าทีวีเสียอีก 

พอลูกดาราคนไหน จะคลอด ย้ำแค่ว่าจะคลอด ของต่างๆ ก็ประเคนส่งถึงประตูบ้านแล้วค่ะ 

ดีไม่ดี ไม่รู้ คนก็บ้าตามดาราเยอะค่ะ

แก้ไขเพิ่มเติม 

ดาราชอบของฟรี จนแทบไม่ซื้อใช้เองหรอกค่ะ 

เพราะดารา ไม่ว่าจะไปไหน ทำอะไร ใช้อะไร 

ก็ได้ฟรีหมดค่ะ

เราเคยได้ยินถึงขนาด พ่อเด็กเซเลป (ไม่ใช่ดารา) 

แต่เป็นคนดัง พูดว่า "มีของฟรีมาให้อีกแล้ว"
comment57:นอกจากเราจะใช้ โซเชี่ยลรักษาตัวเอง

เราก็มาถึงยุค ใช้โซเลียลเลี้ยงลุก
comment58:ถ้าแค่คิดว่าใครจะกินก็กินไป ลูกฉันไม่กิน ฉันฉลาดกว่าคนอื่น จบ อันนี้ยังไม่ถูกต้องนะครับ เพราะมันเป็นเรื่องที่ส่งผลถึงสังคม ส่งผลถึงเด็กๆในประเทศ

ลูกคุณฉลาดแข็งแรงอยู่คนเดียวในสังคมที่เจ็บป่วย มันก็ไปไม่ถึงไหนหรอกครับ


จะว่าไปพวกโฆษณาไวรัลพวกนี้ก็ตลกดีนะ สำนวนซ้ำๆเกร่อๆ ผิดธรรมชาติเหมือนๆกันไปหมด
comment59:มาอีกแล้ว
comment60:คิดถึงซาร่า แม็กเวลล์ เลยค่ะ เจ้านั้นนมแม่แท้ 100%
comment60-1:ซาร่าก็โพสค่ะ
comment61:eคำว่า อัลฟาแลคตาบูมิล 5บ้าบอคอเหวเนี่ย
เปิดทีวีเจอบ่อยมาก คือใครคิดวิจัยเองเออเอง
อ้าง ดร.ระดับโลก แล้วมาบอกว่านมมีสารตัวนี้
กินแล้วฉลาด ทั้งกลางวันและกลางคืน บ้ามาก
ตกลงเป็นลูกคนหรือ หุ่นยนต์ ต้องกินอะไรมีสารสกัดพิศดาร ไอสไตล์ กินขนมปัง ไข่ ผักผลไม้ ปลา
comment61-1:อัลฟ่าแลคตาบูมินของวัว กะของคน ไม่เหมือนกันครับ นี่หล่ะผลของการโฆษณา
ครั้งนึงผมก็เคยเชื่อว่าแหลกแล้วเด็กคงจะฉลาด
comment62:ทยอยลบกันไปเกือบหมดแล้วล่ะค่ะ ทั้ง กุ๊บกิ๊บ ทาทา เบนซ์ ลบๆไปเห๊อะ รายได้มาจากทางอื่นเยอะแยะ อย่าให้เค้าไปดราม่าใต้รูปลูกเลยค่ะ
comment63:ส่งต่อมาจากในกลุ่ม

ผมล่ะอดสงสัยไม่ได้ว่านมแม่พรีซนานคุณค่ามันจะหมดลงไป
แล้วนมวัวทำให้แห้งเป็นผงผ่านโปรเซสมากมายเก็บได้เป็นปี มันหลงเหลืออะไรไว้ให้เด็กบ้าง
comment63-1:นั่นสิคะ แถสีข้างถลอกปอกเปิกหมดแล้ว ที่จริงถ้ายอมรับตรงๆไปเลยว่าเป็นอาชีพของตัวเองน่าจะมีคนส่วนหนึ่งเค้ายอมรับได้มากกว่าว่าอย่างน้อยคุณก็ยืดอกยอมรับความจริง
comment63-2:คุณต่ายเถียงแบบไม่มีหลักฐานอะไรรองรับเลยค่ะ ตรรกะป่วยมาก
comment63-3:ดาราท่านนี้ตอบได้เยินมาก .. อ้างอาไรฮอกวอดเพื่อสนับสนุนคำตอบป่วยๆ คิดอะไรแบบเหมือนจะถูกแต่ขัดแย้งในตัวเอง เราตอนแรกไม่รู้ใครพอไปดูรูปไอจี อ่ออ..เราชอบเค้าตอนเล่นซีซั่นเช้นจ ไม่น่าเชื่อจะมีความคิดแบบนี้ รวยก้รวยแต่อยากได้เงินสนับสนุนนมผง
comment63-4:อ่านคำตอบแล้วเพลีย เพลีย เพลียยยยยยยยยยยยมาก
comment64:เด็กที่กินนมผงไม่ผิดหรอก ตัวเองก็กินนมผงมาตั้งแต่1เดือน(แม่บอกมา) สมัยก่อนเค้ายังไม่รณรงค์เลี้ยงลูกด้วยนมแม่ ปัจจุบันมีการโฆษณานมผงของดาราเต็มIG แบบนี้มันมากไป มันจะเกิดการสะกดจิตหมู่ แม่ๆที่ไม่ได้คิดอะไรก็อาจจะเปลี่ยนใจไปให้นมผงแทนเพราะมันสบายกว่าจริงๆ การเลี้ยงลูกด้วยนมแม่ต้องใช้ความพยายามและอดทนของแม่ด้วย แม่นมวิเศษสุดแล้วล่ะ ธรรมชาติสร้างมาดีแล้ว มีสารอาหารครบถ้วน แล้วยังได้สายใยความผูกพันธ์แม่ลูก

 ตลาดนมผงมูลค่ามันมหาศาล เค้าเลยต้องทำการตลาดอย่างหนัก ลองคิดดูว่านมผงราคาแพงแค่ไหน. เด็กต้องกินมากขึ้นเรื่อยๆตามอายุที่มากขึ้น เดือนๆนึงจะต้องเสียค่านมผงกี่พันบาท ปีนึงตั้งกี่หมื่นบาท ดาราหิวเงินก็รับงานมาโพสมันได้เงินง่าย ไม่ได้คิดอะไร ทั้งๆที่ดารามีสิทธิ์เลือกงาน แต่ก็ยังคิดน้อย ผิดหวังกับดาราพวกนี้จริงๆนะ
comment65:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment66:ส่วนตัวไม่ได้คิดว่ามันเป็นการกระทำที่แย่อะไรขนาดนั้น หมายถึงสินค้าที่นำมาโฆษณาแฝงแบบนี้

เพราะถ้าจะไม่ชอบ ก็ไม่ชอบทีวิธีการมากกว่า ไม่เกี่ยวกับตัวสินค้า เพราะอย่างตอนโฆษณาเบียร์คิดว่าทุเรศกว่าอีก

แต่แน่นอนว่าพอมันเกี่ยวกับเรื่องนมผงที่ต้องใช้เลี้ยงทารก เลี้ยงเด็ก มันก็มีความละเอียดอ่อนเป็นพิเศษ

แต่ไม่คิดว่ามันจะมีอิทธิพลมากพอจะเปลี่ยนความรู้ความเชื่อของคนที่ว่านมแม่ดีที่สุดได้หรอก

มันก็แค่การเพิ่มตัวเลือกเท่านั้นเอง อันนี้มุมมองส่วนตัวอย่างที่บอก
comment66-1:คุณ "ไม่คิดว่ามันจะเกิดขึ้น"
แต่ในความเป็นจริงคือ "มันเกิดขึ้นมาแล้ว"

ซึ่งแย่หรือไม่ เอาง่าย ๆ ก็เหมือนกับการโฆษณาให้เด็กไม่ถึง 18 ไปดื่มเหล้าสูบบุหรี่
เพราะมันสร้างผลกระทบต่อสุขภาพในระยะยาวด้วยเหมือนกัน
comment66-2:มันเกิดขึ้นมาเป็นสิบปีแล้วนะคะ ต้องยอมรับว่าสาเหตุหนึ่งที่คนรุ่นอายุประมาณ 30 ปี โตมาด้วยนมผงเป็นจำนวนมากทั้งๆที่หลายบ้านไม่ได้มีความจำเป็นที่จะต้องใช้นมผง ก็เพราะถูกการตลาดนมผงที่อ้างว่านมผงมีคุณค่าเทียบเท่านมแม่หรือมากกว่า(ย้อนกลับไปประมาณ 20-30 ปีก่อนการตลาดนมผงรุนแรงและร้ายกาจกว่าปัจจุบันนี้หลายเท่านัก) เป็นสาเหตุให้คนรุ่นนี้(รุ่นเดียวกับ จขกท.) เป็นโรคภูมิแพ้กันเยอะมากๆ ทั้งๆที่คนรุ่นแม่ จขกท. (50+) ไม่เห็นจะเป็น นั่นก็เพราะว่าพ่อแม่ของคนรุ่น baby boom นั้นเลี้ยงลูกด้วยนมแม่ค่ะ
comment66-3:จริงอยู่ที่ว่ามันไม่มีอิทธิพลเปลี่ยนความจริงที่ว่านมแม่ดีที่สุด แต่หากมันเข้าถึงง่าย และมันมีสารอาหารที่เขามโนว่าใกล้นมแม่
ทำคนเขวได้ง่ายมากค่ะ มีหลายๆบ้านมีปัญหาแม้แม่สตรองพ่อปู่ย่าตายายเห็นโฆษณานมผงบ่อยแล้วมากดดันให้ใช้นมผงก็มีเยอะ
เพราะเชื่อโฆษณาที่ว่านมผงดี มีสารนั่นนี่ กินแล้วนอนดี กินแล้วฉลาด โดยไม่ได้มีความรู้เบื้องลึกว่า สารที่เติมมาจากไหน
ได้ผลจริงหรือไม่ แล้วเด็กแรกเกิดสมควรนอนยาวไหม ทำไมธรรมชาติสร้างให้เด็กแรกคลอดตื่นบ่อย 
ความฉลาดหรือไม่อยู่ที่การเลี้ยงดูมากกว่านมที่กิน แต่นมที่กินมีความแตกต่างด้านสุขภาพระยะยาวและค่าใช้จ่ายในครอบครัวค่ะ

มองสั้นๆก็ได้แต่ถ้าวิเคราะห์ลงลึกไป คุณจะเห็นว่ามันกระทบจากตัวเด็กเองออกไปสู่สังคม ถ้าเด็กป่วยง่าย ป่วยบ่อย เพราะไม่มีภูมิ
คุ้มกัจากนมแม่ เข้ารร.ไป เอาไปติดเด็กอื่นๆ ตัวเองขาดเรียน เด็กอื่นๆก็ป่วย กระทบครอบครัวตัวเองพ่อแม่เดือดร้อนหยุดงานมาดูแล
พร้อมค่ารักษาพยาบาลค่ะ แล้วครอบครับที่ลูกเราเอาอาการป่วยไปติดอีกละ? และป่วยบ่อยหยุดบ่อยเรียนไม่ปะติดปะต่อ 
ไม่คิดว่าจะกระตุ้นสมองพัฒนาการดีในระยะยาวค่ะ
comment67:ทำไมเราถึงรู้สึกว่า การตลาดในไอจีเป็นแค่ส่วนนึงเท่านั้น ส่วนเป้าหมายหลักจริงๆ ก็คือการก่อกระแสวิจารณ์ในโลกโชเชี่ยลนี่แหล่ะ
ซึ่งตอนนี้ก็สำเร็จผลแล้ว ดังในพันทิบ ต่อด้วยการแชร์ลง FB ไปเรื่อยๆ โปรโมทโดยไม่เสียเงินสักบาท 
ถึงจะส่งผลด้านลบกับดารา แต่จะเป็นไรไปเมื่อแบรนด์ถูกจดจำไปแล้วอย่างไม่รู้ตัว
comment68:S26 นี่ ไปทุกคนเลยแฮะ
comment69:ที่บอกว่า ใกล้นมแม่  อาจจะหมายถึง ใช้กับกรณีคุณแม่ไม่มีน้ำนมให้ลูกหรือเปล่าคะ เพื่อความสบายใจว่า มันใกล้เคียงกันนะ ทานได้ อะไรแบบนี้ คือเราไม่อยากอคติมากเกินไป  แต่เราก็ไม่ทราบชัดเจนว่า คุณโอปอล์และคุณแม่ดาราคนอื่น จริงๆ น้ำนมเค้าหมดแล้วหรือเปล่า อะไรแบบบนี้
คือ มันดูเป็นนมทางเลือกมากกว่า  จริงถ้าติด #นมทางเลือกใกล้นมแม่   อาจจะดราม่าน้อยลงหรือเปล่า 
เพราะบางคนเค้าก็จำเป็นจริงๆ ที่ให้นมลูกไม่ได้
comment69-1:มันไม่ใกล้และไม่มีทางที่จะใกล้ นมผงคือนมที่พยายามเลียนแบบนมแม่  แล้วแม่ที่มีของดีจะไปสอยงานก๊อปมาทำไม
"ใกล้นมแม่" คุณคิดว่ามีอีกกี่ล้านคนที่คิดว่ามันเหมือนนมแม่
comment70:ต้องเข้าใจกลไกการผลิตนี้นมของแม่ก่อนนะครับ นมเล็ก นมแบน นมโต หัวนมหด หัวนมเล็ก ทุกคนให้นมลูกตัวเองได้หมด
น้ำนมจะผลิตให้เพียงพอต่อความต้องการของลูกแน่นอน ลูกดูดออกเท่าใหร่น้ำนมแม่ก็ผลิตเท่านั้น  นั่นคือเหตุผลว่าทำไมแรกคลอดน้ำนมมีนิดเดียวเด้กแรกคลอดกระเพาะจุได้แค่ประมาณ 5 ออนซ์

ทีนี้พวกนมผงก็เอาจุดนี้เป็นประเด็นว่าน้ำนมแม่ไม่พอให้เสริมนมผง แล้วเกิดอะไรขึ้น ลูกไม่ดูดเต้าน้ำนมไม่ได้เอาออกร่างกายก็ไม่สั่งผลิตสุดท้ายน้ำนมหาย ลูกไม่ยอมดูดเต้าเพราะต้องออกแรงเยอะ ติดขวดเพราะดูดเบา ๆ ก็ใหล

ย้ำอีกทีนะครับว่านมผงนั้นสำหรับแม่ที่ให้นมบุตรไม่ได้กรณี ติดเชื้อบางชนิด อยู่ในการรักษาเคมีบำบัด และกรณีพิเศษอื่น ๆ นอกจากนั้นไม่จำเป็น
ปล.ในกลุ่มที่ผมประจำอยู่มีคนนมมาช้าสุด 20 วัน แต่ในกลุ่มเลี้ยงนมแม่สำเร็จทุกคน แม้กระทั่งคนที่ให้ทานนมผงไปแล้วหลายเดือน
comment71:เดี๋ยวนี้คนทำอะไรตามดาราเยอะค่ะ แล้วยิ่งดารามาโฆษณาพร้อมๆกันหลายคนแบบนี้ไม่ยากเลยที่แม่ๆหลายคนจะเชื่อและคล้อยตาม
comment72:ของบริษัทนมดูเม็กซ์เองนี่เวลาโทรไปปรึกษาผู้เชียวชาญต่างๆ เรื่องนม หากคุณแม่จะขอตัวอย่างนมผมไปให้น้องลองทาน แล้วในกรณีที่น้องมีอายุไม่ถึง 1 ขวบปี ทางเจ้าหน้าที่ทุกๆท่านจะแนะนำให้คุณแม่ให้น้องดื่มนมคุณแม่จนครบขวบปีก่อน หรือหากจะทานเสริมก็ได้ แต่นมแม่จะมีความสำคัญกับน้องมากๆ ทางเจ้าหน้าที่จะอธิบายให้ฟังถึงประโยชน์ของนมแม่เลยค่ะ อันนี้เราประทับใจที่ทางบริษัทใส่ใจตรงเรื่องนี้มากๆ ซึ่งสำคัญมากๆจริงๆในเรื่องนี้ ก็ไม่ทราบว่าเดี๊ยวนี้บริษัทนมผงเค้าทำโฆษณานมแบบนี้กันได้แล้วเหรอ ไม่มีจรรยาบรรณกันแล้วรึไงน้อ
comment73:เรายังเสียดายเลยค่ะ เรานำ้นมเยอะมาก แต่ลางานหลังคลอดได้แค่เดือนเดียว (เพราะตอนแพ้ลางานหลายเดือนแล้ว)
ลูกเราเลยเป็นภูมิแพ้ อยากให้แม่ๆทุกคนให้ลูกทานนมแม่ให้นานที่สุดนะคะ
comment74:โอปอล์นางเลี้ยงลูกด้วยนมแม่ไม่ใช่หรอคะ?
comment75:viral ช้าง อะไร ไม่รู้จัก  
บางคนก็ติดเชื้อง่าย แห่แหนตามกันไป
comment76:ความคิดเห็นนี้ถูกลบเนื่องจาก    กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

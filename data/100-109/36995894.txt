title:การมีลูก สักคนมันเป็นเรื่องใหญ่สำหรับคุณไหม?
comment:ในชีวิตสังคมโดยทั่วไปแล้ว หญิงชายมีฐานะที่ค่อนข้างที่จะเท่ากัน การหาเลี้ยงชีวิตคู่ในสังคมปัจจุบันก็เช่นกัน จากแต่ก่อนที่ทางผู้ชายต้องหาเลี้ยงดูคนในครอบครัวและใช้กระเป๋าเงินใบเดียวกัน แต่ปัจจุบันนี้การมีลูกสักคนนึงในครอบครัวมันยากสักหน่อย เนื่องด้วยปัจจัยหลายๆอย่าง โดยปัจจัยหลักคงหนีไม่พ้นเรื่องเงินๆทองๆ ที่เงินเดือนยังน้อยกว่าค่าใช้จ่ายอยู่เลย

แต่เนื่องด้วยมีการสำรวจจากหลายๆองค์กรก็พบว่า ในปัจจุบันนี้เรากำลังเข้าสู่สังคมผู้สูงอายุ การเกิดมีน้อยกว่าการตาย โดยส่วนใหญ่คงคิดว่าการมีลูกคือการสร้างภาระให้กับตัวเอง 

แล้วสำหรับตัวคุณ คิดว่าการมีลูกมันเป็นเรื่องใหญ่สำหรับคุณไหม
comment1:แล้วแต่แนวคิดและการใช้ชีวิตของแต่ละคน
ไม่เคยคิดว่าการมีลูกเป็นการสร้างภาระให้กับตัวเอง
คิดว่าเป็นสิ่งมีค่าที่สุดที่เกิดจากความรัก ความต้องการที่ตั้งใจให้เขาเกิดมา

เราเลี้ยงลูกตามศักยภาพของเราเอง
ไม่มีเงินเป็นล้านก็เลี้ยงลูกให้มีคุณภาพได้ถ้าเลี้ยงลูกเป็น

อ่านในพันทิปคนทั่วๆไปที่ยังไม่มีลูกคงรู้สึกังวล
จากการที่เขาคำนวนค่าใช้จ่าย
จริงๆแล้วถ้าเลี้ยงแบบคนธรรมดาทั่วไปไม่ได้เยอะมากมายขนาดนั้น
comment1-1:ใครที่มีลูกและได้เลี้ยงเอง จะรู้สึกว่าเราได้รับพลังงานบางอย่างที่ทำให้เราสู้ชีวิตได้มากขึ้น อดทนได้มากขึ้น

สิ่งที่เราอยากซื้อ คือสิ่งที่เราคิดว่าดีต่อลูก
อาหารที่ลูกกิน ต้องพิถีพิถันกว่าที่เรากินอีก
การใช้เงินที่เคยจ่ายเพื่อสิ่งที่เราอยากได้ จะกลายเป็นจ่ายเพื่อลูกก่อน

ทั้งหมดมันไม่ใช่ภาระหน้าที่ แต่เราทำเพราะใจเราอยากทำให้ดีที่สุดเพื่อลูก
comment2:สำหรับเรา การมีลูก ถ้าจะมี ต้องเลี้ยงเค้าให้ เต็มกำลังความสามารถค่ะ ต้องทุ่มเททั้งเวลา ความรัก การเอาใจใส่  อย่ามีเค้าแล้วเลี้ยงตามมีตามเกิด เลี้ยงแบบให้รอดไปวันๆ
  การมีลูก มีค่าใช้จ่ายสารพัด จะมากหรือน้อยก็ต้องจ่าย
  ดังนั้นถ้าไม่พร้อม อย่ามี
comment3:ใหญ่ค่ะ เพราะเราว่าเลี้ยงเด็กสมัยนี้ไม่เหมือน ที่พ่อแม่เลี้ยงเราตอนเด็ก ปล่อยอยู่กับดิน กับหญ้า กับธรรมชาติ ค่อยๆ เรียนรุ้กันไป 

โรงเรียนก็ข้างบ้าน ตื่น 7 โมงยังเหลือเวลาวิ่งเล่นเลย

แต่ตอนนี้หรอคะ แค่คิดจะท้องคำถามมากมาย ใครเลี้ยง เลี้ยงที่ไหน อยากเลี้ยงกับพ่อแม่ก็ต้องจ้างพี่เลี้ยง ส่งเนิร์ส ค่าโน่น ค่านี้ เยอะแยะไปหมด พอถึงเวลาเข้าโรงเรียน ค่าเทอมก็แพ๊ง แพง ทำอะไรก็ใช้เงินไปหมด 

ด้วยหน้าที่การงาน ด้วยเวลา ด้วยอาชีพ ด้วยอะไรหลายๆ อย่างเราสามารถมีลูกได้มากกว่า 1 แต่ ภาวะความเป็นอยู่ที่สบายๆ อยากเที่ยวได้เที่ยว อยากกินได้กิน อยากฟุ่มเฟือยก็พอได้ประมาณนึง ลูกอยากเรียนพิเศษโน้นนี่นั้น เราตัดสินใจได้เลย ไม่ต้องรอเวลา ไม่ต้องเก็บตังค์ แต่ถ้ามีสมาชิกเพิ่มมาอีก 1 คน อะไรๆ ที่เราเคยทำสบายๆ ก็จะตึงนิดๆ เราจึงตัดสินใจมีลูกคนเดียว

หลายๆ คนอาจจะไม่ได้คิดเหมือนเรา ไม่ว่ากันนะคะ อันนี้เราตอบจากพื้นฐานที่เราเป็น ที่เรามี ที่ครอบครัวเราคุยกันรู้เรื่องและพอใจร่วมกันทุกคน
comment3-1:มี2คนเหอะ พอเค้าโตแล้วจะได้มีที่คุย ที่ปรึกษา อันนี้ความคิดเห็นส่วนตัวนะ เราสบายตอนนี้เพราะมีลูกแค่คนเดียว นึกถึงตอนเค้าโตเค้าก็ยังมีน้อง เพราะเราอายุมากไม่ได้อยู่ค้ำฟ้าเฝ้าเค้าจนแก่
comment3-2:เราคิด1ว่า มีคนเดียวดีกว่า คนเดียวไม่ต้องแย่งต้องแบ่ง ไม่ต้องห่วงเรื่องเศรษฐในครอบครัว  ตัวหารไม่มาก  อันนี้ความเห็นส่วนตัวเช่นกันนะ  ถ้าเด็กเราคิดเป็น และเราสอนมาดี  เขามีเพื่อนเป็นสากล  และจะมีเพื่อนที่คุยได้ ปรึกษาได้ ฯลฯ  คนดีๆใครๆก้ออยากคบ
comment3-3:เราเป็นลูกคนเดียว อยากมีพี่น้องมากค่ะ
อย่างน้อยก็มีคนให้ปรึกษาได้บ้างกรณีที่ไม่กล้าปรึกษาพ่อแม่
เพื่อนยังไงก็ไม่เหมือนคนในครอบครัวค่ะ
comment3-4:เห็นด้วยกับคห นี้ค่ะ
comment4:ไม่หล่ะครับ 
ตั้งแต่ตั้งท้องยันคลอด มีค่าใช้จ่ายไม่มาก นมฟรี วัคซีนก็ฟรี อาหารดีๆมีประโยชน์มักจะราคาไม่แพง
เป็นตัวอย่างที่ดีให้ลูกก็ฟรี 
ความรักความอบอุ่นในครอบครัว ทำเองได้ฟรีๆ
อบรมสั่งสอนลูกฟรี
comment4-1:อันนี้ประชดใช่มั้ยคะ?
comment5:ใหญ่มาก ชีวิตเปลี่ยนตลอดกาล แต่ก็สุขมากเช่นกันค่ะ
comment6:ตอนแต่งโชคดีเราอายุน้อย คิดน้อย เลยมีลูก แล้วก็ถือเป็นสิ่งดีมากๆในชีวิตเลย

ถ้ามาตอนนี้ ในขณะที่เห็นเพื่อนรอบตัวคิดแล้วคิดอีกจะมีลูกสักคน ทำให้ย้อนคิดถึงตัวเอง ถ้าแต่งตอนอายุมากหน่อยก็คงเป็นเหมือนกัน
comment7:ใหญ่สิ

ช้าพเจ้า (อ้อนลูก) : นี่ถ้าแม่ไม่มีลูกดีๆยังเงี้ย แม่จะเป็นยังไงนะ ?
ลูก (หน้านิ่ง) : คงรวยน่าดูอ้ะสิ
comment7-1:ตลกร้ายยยยย 5555
comment8:เรื่องใหญ่ครับ มีเมื่อพร้อม พร้อมถึงมี
ตอนนี้พร้อม ก็มีด้วยความตั้งใจมา 1 คน
พยายามเลี้ยงดูให้ดีที่สุด

ใจจริงอยากมีอีกคน แต่ไม่พร้อม ก็เลยไม่มี
comment9:ยิ่งใหญ่เพราะชีวิตเราจะเปลี่ยนไป เค้าจะเป็นยังไงในอนาคตก็อยู่ที่เราครึ่งนึงเลยทีเดียว เราก็อยากเลี้ยงเต็มความสามารถเรา (จะใช้เงินมากน้อย อยู่ที่พ่อแม่จะเลือก)
comment10:เป็นเรื่องใหญ่ ....ไม่ใช่ในแง่ค่าใช้จ่ายหรือความลำบากในการเลี้ยงดู 

แต่ในแง่ที่เราต้องรับผิดชอบคนคนนึงให้เค้าโตขึ้นมาเป็นผู้มีความรับผิดชอบต่อตนเองและต่อผู้อื่นในสังคม สอนลูกในเป็นคนดีไม่ง่ายเลยขอบอก อย่างน้อยก็ต้องทำให้ดูเป็นตัวอย่าง ดังนั้นเราว่ามันเป็นภาระอันยิ่งใหญ่สำหรับพ่อแม่เลยเชียว
comment11:ลูกคือหนี้ที่ต้องชดใช้ครับ คือภาระอันหนักที่ต้องแบกไปตลอดชีวิต ผมเลือกที่จะไม่มีครับเพราะผมไม่มีหนี้กรรมกับใครที่ต้องมาใช้
comment11-1:I feel the darkside...

Of the force...
comment11-2:คุณกำลังบอกว่าคุณเป็นเจ้าหนี้ของพ่อแม่คุณ และพ่อแม่คุณกะลังใช้หนี้คุณอยู่หรอครับ... เฮ้อ... ไปเอามาจากไหน

จริงๆ แล้วพ่อแม่เลี้ยงคุณมา คุณคือลูกหนี้นะครับ... อย่าลืมชดใช้ด้วยนะครับ
comment12:เป็นภาระที่ใหญ่หลวงมากครับ แต่ก็เป็นของขวัญของชีวิตที่ยิ่งใหญ่ ผมนึกไม่ออกเลยว่าถ้าไม่มีลูกชีวิตจะมีความหมายอะไร หลักคิดก็คือ อย่าไปห่วงอะไรข้างหน้ามาก อย่าไปกะเกณฑ์คาดหวังมาก ไปที่ละเรื่องทีละ step เมื่อมีลูกคุณจะเข้าใจว่าความรักแบบไม่มีเงื่อนไขเลยนั้นมันเป็นอย่างไร ไม่ใช้รักแบบสามี ภรรยา แม้แต่ความรักของลูกที่มีต่อพ่อแม่ ก็ไม่เหมือนความรักของพ่อแม่ที่มีต่อลูก
comment13:การมีลูกเป็นเรื่องปรกติของสิ่งมีชีวิต แต่การดำเนินชีวิตมันเปลี่ยนแปลงไปอยู่ตลอดเวลาจากเมื่อก่อนจนมาปัจจุบัน 
เราก็ต้องเปลี่ยนแปลงตามความเหมาะสม ตามสภาพดำรงค์อยู่ให้ได้ และสืบเชื้อสายของเราเอาไว้

ไม่มีอะไรยากและง่าย มีลูกก็ต้องมีแผนบ้าง ปรับแผนบ้าง เข้าใจชีวิต เข้าใจสุขเข้าใจทุกข์มันก็ตามอัตภาพครับ
กินเข้าไปก็ถ่ายออกมา มีเพศสัมพันธ์ก็ต้องมีลูก มีลุกก็เลี้ยงลูก ทำงานมีเงินก็ใช้จ่าย ใช้ไปตามความอยากของกิเลสฟุ่มเฟือยก็จะลำบาก 
ลูกก็เลี้ยงตามกำลัง มีเงินมากใช้เงินเลี้ยงก็ไม่ใช่ว่าลุกจะมีคุณภาพ มีน้อยไปก็ไม่ดี ทุกอย่างปรับเปลี่ยนยืดหยุนได้ทั้งสิ้น

เรื่องปรกติ แต่เป็นเรื่องปรกติที่มีความสำคัญเมื่อต้องเป็นมนุษย์พ่อครับ
comment14:ใหญ่ไหม่ไม่รู้ แต่สำหรับคนไม่ได้เรื่องอย่างเรา 
พอมีลูก เปลี่ยนทุกอย่างค่ะ 

เปลี่ยนงาน เปลี่ยนแนวคิด เปลี่ยนตัวเอง เปลี่ยนการกระทำ เปลี่ยนใจในหลายๆ เรื่องด้วย 
เปลี่ยนเป็นคนที่ดีขึ้น มองโลกลึกมากขึ้น เห็นคุณค่าของอย่างอื่นมากขึ้น
comment15:แค่คิดเรื่องแต่งงานก็แย่แล้วค่ะ ต้องหาเงินกันคนละครึ่งก็แทบหมดตัวแล้วมั้งคะ ยังไม่ทันคิดถึงเรื่องลูก
comment16:เคยอยากมีแต่ไม่พร้อม ตอนนี้เลิกรากะสามี ดีใจที่ไม่มีลูก ไม่งั้นป่านนี้ก็วนเวียนวุ่นวายกะเราไม่จบแน่
comment17:ใหญ่ค่ะ ชีวิตคนทั้งคน 
แล้วการจะเลี้ยงเค้าให้เป็นคนดี ไม่เป็นภาระของสังคมก็ไม่ใช่เรื่องง่าย เพราะสังคมสมัยนี้มัน..
comment18:ยังไม่มีแต่คิดว่าจะมี

ยังไม่มั่นใจเรื่องค่าใช้จ่ายว่าจะรับไหวไหม กับการส่งที่บ้านพร้อมๆกับครอบครัวตัวเอง
comment19:คนสมัยนี้คิดเรื่องเงินเป็นจุดตั้งต้น การมีลูกสักคนก็เลยดูลำบาก และ เป็นภาระอันหนักหน่วงมาก

ลองมองย้อนกลับไปดูสัก หนึ่งgeneration จะเห็นว่ามีลูกกันเยอะแทบทุกบ้าน ปัญหาเรื่องเงินทองมีแน่นอน แต่คนยุคก่อนไม่เคยเอามาเป็นจุดตั้งต้นของการไม่มีลูก

การเลี้ยงลูกของคนยุคก่อนก็เลี้ยงดูได้ใกล้ชิดมากกว่าคนยุคนี้ ที่พอคิดจะมีลูกก็ตั้งหน้าตั้งตาหาเงิน พอมีลูกแล้วก็ยิ่งตั้งหน้าตั้งตาหาเงินหนักขึ้นอีก ทำให้ไม่มีเวลาอยู่กับลูกที่เราอยากให้มีขึ้นมา

ปัจจัยหลักมาจากคนที่คิดจะเป็นพ่อแม่ คุ้นชินกับการใช้จ่ายที่ส่วนใหญ่สูงเกินรายได้ซะมากกว่า จนลืมคิดไปว่า ลูกต้องการความใกล้ชิดของพ่อแม่ เพื่อเลี้ยงดู อบรม เป็นตัวอย่างให้มากกว่าเงิน
ลูกอยากยู่กับพ่อแม่ทุกวันมากกว่า ตื่นเช้ามาก็ไม่เจอพ่อแม่ ตอนนอนพ่อแม่ก็ยังไม่กลับ แล้วมาพาไปเที่ยวห้าง เที่ยวต่างจังหวัดในวันหยุด
comment19-1:สังคมเปลี่ยนครับ รุ่นพ่อแม่ ลูก 5 เท่ากับปัจจุบัน 1 คน
comment19-2:ช่วยขยายความนิดนึงครับ
ไม่เขาใจครับ  ว่าลูก5สมัยก่อนเท่ากับลูกหนึ่งสมัยนี้ยังไงครับ
comment19-3:อัตราค่าครองชีพ และจำนวนสัดส่วนคนมาฉกชิงแย่งทรัพยากรกับลูกของเรา ถ้าเทียบกัน สมัยก่อน กับสมัยนี้ต่างกันราวฟ้ากับเหวครับ
comment19-4:ค่าครองชีพสูงขึ้นจริง
แต่รายได้ก็สูงขึ้นตามนะครับ มากน้อยตามแต่ความสามารถของแต่ละบุคคล

รอบข้างตัวผม ผมกลับเห็นว่าทุกคนมีความเป็นอยู่ดีขึ้นกว่าสมัยผมเด็กๆทั้งนั้นเลยนะ
comment20:เรื่องใหญ่ในแง่ความพร้อมด้านอารมณ์ของเราค่ะ ก็ขี้หงุดหงิด รำคาญ และเข้มงวดกับคนใกล้ชิดพอสมควร
เรื่องอื่นเฉยๆ ค่ะ ไม่มีเงินมากนัก แต่คิดว่าไม่ใช่ปัจจัยหลักของเรา

กลัวลูกจะกดดันและกลายเป็นคนเจ้าอารมณ์
comment21:สมัยนี้คนชอบแห่ตามกระแส จริงๆ แล้วค่าใช้จ่ายไม่ได้มากมายเลย โรงเรียนรัฐเรียนฟรียัน ม.6 มหาลัย ก็กู้ กยศ.ได้ โอกาศดีกว่าสมัย 20-30 ปีก่อนตั้งเยอะ โรงเรียนใกล้บ้านก็มีมากมาย เลิกงานช้า ก็มีโรงเรียนหลังเลิกเรียนดูแล

แต่คนสมัยนี้ไม่ได้ ต้องเข้านู่นเข้านี่ แพมเพิสต้องอย่างดี เลี้ยงจนเป็นลูกเทวดา บางส่วนก็ไม่อยากมีเพราะตัวเองอยากเที่ยวขี้เกียจดูแลลูก ไม่ก็ใจอ่อนเกินไปกลัวเป็นนู่นเป็นนี่ ขนาดแค่เลี้ยงหมา หมาเจ็บนิดๆ หน่อยๆ ก็จะเป็นจะตายแล้ว ดูแล้วพวกนี้เลี้ยงเด็กคงลำบาก เพราะมีลูกจะอ่อนไหวเกี่ยวกับข่าวผู้เยาว x100

*แก้ไขเพิ่มข้อความ
เพื่อนที่เรียนจบมหาลัยสูงๆ ไม่มีใครมีลูกกันเลย มานึกดูไม่มีเลยสักคน ไม่มีเพราะใจไม่แข็งพอ อยากเที่ยว พออยากมีก็หมดน้ำยา พอไม่มีชีวิตครอบครัวก็ไปไม่รอดต่างคนต่างไปกันหมด
แต่กลับกัน คนระดับแรงงานมีลูกกันทุกคน ยิ่งพวกแรงงานต่างด้าวนะยิ่งแล้วใหญ่มีกันเป็นโหล

พวกจบป.ตรีขึ้นไปมีงานทำไม่มีลูกนี่คือเห็นแก่ตัว สังคมเค้าลงทุนไปกับการสร้างบุคคลไปตั้งเท่าไร พอถึงคิวตัวเองกลับหนีไปเที่ยวไปทำสิ่งที่ตัวเองคิดว่าดีซะอย่างนั้น พออนาคตสังคมจะพัฒนาไปยังไงก็ลองคิดเอาดูกันเอง

แน่นอนการมีลูกเป็นเรื่องใหญ่ แต่เด็กคนเดียวน่ะกินไม่เยอะหรอก เวลาต่างหากที่เป็นสิ่งสำคัญ
comment21-1:"พวกจบป.ตรีขึ้นไปมีงานทำแต่ไม่มีลูกนี่คือเห็นแก่ตัว"

เราคิดว่า การตัดสินใจจะมี/ไม่มีลูกมันเป็นเรื่องส่วนตัวนะคะ เขียนแบบนี้ดูเหมือน... ... เรื่องชาวบ้านเขานะ
comment21-2:แต่ละคนมีเป้าหมายในชีวิตไม่เหมือนกันมั้ยคะ บางคนเค้าไม่ได้อยากมีลูก มันไม่ใช่จุดสูงสุดของชีวิตซะหน่อย การมีลูกมันไม่ใช่หน้าที่ บางคนมีเป้าหมายคือทำงาน หาเงินเพื่อใช้ให้ตัวเองมีความสุข การมีลูกคือความทุกข์สำหรับเค้า คุณจะมาบอกว่าคนที่เอาเงินไปเที่ยวคือสิ่งที่ไม่ควร เป็นคนขี้เกียจรักสบาย เราว่ามันไม่ใช่ ใครเป็นคนกำหนดคะว่าคนเราเกิดมาต้องมีลูก เราคนนึง มีความสุขกับการท่องเที่ยว เก็บเงินไว้ดูแลตัวเองยามแก่เฒ่า ไม่อยากมีภาระเพิ่มมาเบียดบังชีวิตตัวเอง และเราอยากดูแลพ่อแม่ให้ดีที่สุดโดยที่ไม่ต้องไปแบ่งเวลาให้ใครอื่นอีกค่ะ คนที่มีลูกก็กรุณาเคารพความคิดของคนที่เค้าไม่อยากมีด้วยนะคะ ต่างจิตต่างใจค่ะ
comment22:ที่รู้ๆจากแต่ก่อนเที่ยวเมืองนอก พอมีลูกชิวิตที่อยากไปไหนก็ต้องบอกเก็บเงินให้ลูกหมด สำหรับผมมันดูแย่อ่ะครับการจะมีลูกซักคนสมัยนี้
comment23:เพราะมีลูก...

- ทำให้เรามองอนาคตอยากเรียนให้สูง เพื่อเป็นตัวอย่างให้กับเค้า ทำให้เราตั้งใจเรียนจบโทได้
- ทำให้เรามุ่งมั่นที่จะสร้างเนื้อสร้างตัว ลาออกจากงานประจำ ทำกิจการของตัวเอง เพื่อจะได้มีเวลาให้เค้าเต็มที่
- ทำให้เราหัดรับฟังคนอื่น เพราะลูกมักจะมีเรื่องมากมายมาเล่าให้ฟังเสมอๆ
- ทำให้เราอยากมีชีวิตที่แข็งแรงยืนยาว หันมาใส่ใจออกกำลังกาย เพื่อจะได้ไม่เจ็บป่วยเป็นภาระของเค้าในอนาคต
- ทำให้เราคิดวางแผนอนาคตเพื่อเค้า ทำประกันชีวิตไว้ เพื่อวันหนึ่ง เค้าจะได้ใช้ประโยชน์จากเงินก้อนนั้นในการดำเนินชีวิต ในวันที่เราไม่อยู่
- ทำให้เรา ต้องพยายามทำตัวเป็นวัยรุ่น หัดดูซีรีย์และหัดจำชื่อดาราเกาหลี เพื่อจะได้คุยกับลูกรู้เรื่อง
- ทำให้เรา ต้องคอยคิดกิจกรรมในวันหยุด ว่าจะชวนลูกออกไปไหนดี เพื่อที่เราจะได้ใช้เวลาดีๆด้วยกันในวันที่แม่ยังมีแรงอยู่
- ทำให้เรา อยากพาลูกไปกินอาหารอร่อยๆ เดินเล่นช้อปปิ้งบ้างเป็นครั้งคราว 
- ทำให้เรา กลายเป็นคนช่างสังเกตุในความเจริญเติบโต และความเปลี่ยนแปลงของร่างกายของลูก
- ทำให้เราต้องกลายเป็นที่ปรึกษาในทุกๆเรื่อง การเรียน การคบเพื่อน การใช้ชีวิต การคบแฟน และต่างๆอีกมากมาย

เพราะมีลูก ทำให้เราอยากเป็นแม่ที่ดีคนนึง เพื่อเด็กคนนึง จะได้เติบโตขึ้นอย่างสมบูรณ์ที่สุด เท่าที่แม่คนนึงจะทำให้ลูกได้ตามกำลังทรัพย์ที่ตัวเองมี การได้สอนให้เค้าเป็นคนดี มีความเอื้อเฟื้อเผื่อแผ่ต่อเพื่อนมนุษย์ มีจิตอาสา และมีความเข้มแข็งต่อการใช้ชีวิต เป็นเรื่องที่สำคัญมากๆค่ะ เพราะเอาเข้าจริง เวลามันช่างผ่านไปไว จนเราใจหาย กลัวมากๆว่าจะสอนเค้าได้ไม่หมด จะอยู่ไม่ถึงวันที่ได้เห็นลูกประสบความสำเร็จในชีวิตของเค้าเอง
comment24:ใหญ่ค่ะ คอยดูการเจริญเติบโตของมนุษย์คนนึงเลย
comment25:การมีลูก 1 คน มันก็ต้องเป็นเรื่องใหญ่สิคะ เพราะความรับผิดชอบที่มีต่อเขามันต้องสูงมากๆ ขึ้นอยู่กับความพร้อมซึ่งความพร้อมของแต่แต่ละคนไม่เท่ากันค่ะ เด็ก1คนมีค่าใช้จ่ายเยอะมาก อีกทั้งเราต้องดูแลเอาใจใส่เขา และเลี้ยงดูเขาให้เติบใหญ่เป็นคนดีของสังคม นั่นคือความรับผิดชอบและหน้าที่ของพ่อแม่ ถ้าพร้อมที่จะปฏิบัติสิ่งเหล่านี้ได้แล้วนั่น ฉันคิดว่าคุณพร้อมแล้วค่ะ
comment26:คิดว่าเป็นภาระไหม ก็มีคิดแหล่ะ เห็นคนเลี้ยงลูก เอาใจลูกแล้วเหนื่อยแทน
แต่โดยหลักแล้ว เพราะประเมินศักยภาพตัวเองแล้ว รู้ว่ามีลูกไม่ได้ เพราะถ้ามีแล้วเลี้ยงดูอบรมสั่งสอนได้ไม่ดี ออกมาเป็นภาระสังคมมากกว่า
รู้ตัวเองว่าสอนคนไม่เป็น บอกครั้งหนึ่งไม่ฟังก็จะเลิกยุ่งด้วย ก็ไม่ชอบไปจ้ำจี้จ้ำไชให้ต้องทำ ไม่ชอบดุคน ไม่ชอบนั่งเฝ้าใคร
และไม่อยากให้ใครด่าลูกว่า พ่อแม่ไม่สั่งสอนด้วย
comment27:เรื่องใหญ่นะจ๊ะ และจะใหญ่มากๆๆๆๆ ถ้าหากว่าลูกที่คุณให้กำเนิดเป็นเด็กพิเศษ นอกจากคุณจะต้องรับผิดชอบและดูแลเอาใจใส่เขาไปตลอดชีวิตของคุณ คุณยังจะต้องวางแผนให้เขาได้มีชีวิตในสังคมได้หลังจากที่คุณเสียชีวิตไปแล้วอีกด้วย
คิดให้ดี คิดให้รอบคอบ และจงยอมรับต่อผลของการตัดสินใจของคุณให้เต็มที่ ขอให้คุณโชคดีครับ
comment28:ไม่ใหญ่
มีเมียซักคนสิ ใหญ่กว่าเยอะ
comment29:ใหญ่มากค่ะ  สำหรับครอบครัวที่ไม่ได้มีฐานะดีอะไร  ยังต้องส่งบ้านส่งรถส่งที่บ้าน  แต่พอมีมาจริงๆก็เลี้ยงได้  ให้เรียนโรงเรียนเอกชนดีๆแต่ไม่ได้แพงที่สุดในตัวจังหวัด  ถ้ายังไม่มีลูกคงมีเงินเก็บ  แต่พอมีลูกเงินเก็บก็ไม่มี  หาไปใช้ไป  แต่เราไม่ได้อยากมีนะคะ  เค้ามาเอง  กะว่าจะมีตอน 30-31  น่าจะกำลังดี
comment30:ถ้าคิดว่ามีแล้วเป็นภาระมันก้อเป็นภาระครับแต่ถ้ามีแล้วมันมีความสุข ภาระแค่นี้ไม่ยากเกินกว่าจะดูแลเลยครับ
comment31:สำหรับผมเรื่องใหญ่
การรับผิดชอบสิ่งที่มีชีวิต ไม่ว่าจะเป็น คน หรือ สัตว์ เป็นเรื่องใหญ่เสมอสำหรับผม

ผมเคยอ่านเจอ จำไม่ได้ว่าใครเขียนเอาไว้ "ครอบครัวที่มีลูกมักจะสงสารครอบครัวที่ไม่มีลูก แต่จริงๆแล้ว ครอบครัวที่ไม่มีลูกก็มักจะสงสารครอบครัวที่มีลูก"

เรื่องแบบนี้ ต่างครอบครัวต่างความคิดครับ
comment32:ใหญ่มาก 

ถึงยังไม่มีสักทีเนี่ยตอนเนี้ยะ 555
comment33:เราว่ามันก็ไม่ได้รำบากอะไร เพราะมันขึ้นอยู่ที่ว่าเรา..พร้อมหรือปล่าว 😂😂
comment34:ต้องไปถามครอบครัวที่มีลูกว่าถ้าย้อนเวลาได้ เขาอยากมีลูกไหม
comment35:ใหญ่ไม่ใหญ่ ลูกเทพขอเงินแม่ทีละ สามแสน นี่ขนาดเลี้ยงโตแล้วนะ
comment36:เรื่องใหญ่มาก ๆ ต้องรับผิดชอบเลี้ยงดูอีกชีวิตหนึ่ง
ไม่ใช่แค่เลี้ยงให้เติบโตแข็งแรง แต่ต้องอบรมสั่งสอนให้เป็นคนดี ส่งเสริมให้ฉลาด
เราไม่คิดว่าเราจะพร้อม และไม่จำเป็นด้วย
comment37:สำหรับเราคือเรื่องใหญ่ค่ะ เราต้องพร้อม ทุกๆเรื่องจริงๆ เรื่องเงิน ร่างกาย สภาพจิตใจ วุฒิภาวะ ในการจะเลี้ยงดูคน 1 คนให้เติบโตขึ้นมา
comment38:เรื่องใหญ่ค่ะ. ใหญ่มากด้วย.
comment39:การมีลูก๑คนนี่เป็นเรื่องใหญ่มากครับเพราะจะทำให้แผนชีวิตเราเปลี่ยนในทันที
อย่างครอบครัวผมแต่งกันมาเกือบ๙ปีแล้วไม่มีลูกสักทีสุดท้ายถอดใจวางแผนเก็บเงินเที่ยวรอบโลกกันตอนแก่ ปรากฎว่ามีลูกขึ้นมาจริงๆ แผนที่วางไว้พับเก็บ เริ่มแผนใหม่ทันทีทั้งเรื่องท้อง พอเกิดแล้วก็มีเรื่องประกันชีวิต มาด้วยเรื่องสุขภาพอาหารการกินมา เรื่องเรียน เรื่องเงินเก็บเฉพาะของเจ้าตัวเล็ก การเข้าสังคมและอีกเยอะแยะมากมายที่ พ่อและแม่จะวางแผนชีวิตให้ลูก 
เพราะพ่อกับแม่บ้านนี้มาจากครอบครัวที่ไม่มีอะไรเลยทั้งคู่ มาร่วมกันสร้างขึ้นมาด้วยน้ำพักน้ำแรงตัวเอง รู้ดีว่ามันยากแค่ไหน พอมีลูกเลยต้องปูพื้นให้แต่เนิ่นๆ แต่จะไม่ซัพพอร์ททั้งหมดจะให้เท่าที่จำเป็นเท่านั้น ไม่อย่างนั่นลูกคนจะกลายเป็นลูกเทวดาแน่ถ้าตามใจ
comment40:แรกๆผมก็กล้วแบบนี้แหละครับ
สำหรับผมการมีลูกไม่ใช้เรื่องใหญ่เลยครับ
กลับกลายเป็นมีความสุขซะมากกว่า 

แต่การประคองชีวิตครอบครัวให้อยู่กันไปได้ตลอดลอดฝั่งนั้นยากกว่าเยอะเลยครับ
ผมและภรรยาก็เพิ่งตัดสินใจแยกทางกันไป แม้พ่อและแม่จะไปกันไม่ได้ แต่อย่างน้อยทุกคนก็ทำหน้าที่ไว้ได้เหมือนเดิม

ไม่ใช้เรื่องที่จะมาโทษใครว่าผิดหรือถูก แต่เด็กคือสิ่งที่เราต้องช่วยกันปลูกฝัง เพราะสักวันเขาจะเข้าใจไปเอง
แต่ตอนนี้เรามีหน้าที่ต้องทำให้สำเร็จไปก่อน 

แล้วคุณจะรู้ว่าการมีลุกมันคือสิ่งที่วิเศษที่สุดแล้วครับ
comment41:เป็นเรื่องใหญ่หลวงครับ เพราะถ้ามีตอนที่ยังไม่พร้อมโดยเฉพาะเรื่องเงินก็จะทำให้มีรายจ่ายตามมาทีหลัง ถ้าไม่พอก็อาจจะไปก่อหนี้ยืมสินจากแหล่งต่างๆ แล้วตามใช้หนี้จนลูกเรียนจบมีงานทำ ถ้าหนี้ยังไม่หมดก็จะตกเป็นภาระลูกที่ตามทะยอยใช้คืนต่อไป โอกาสสร้างเนื้อสร้างเนื้อสร้างตัวของลูกก็ไม่มี  ต้องทำงานเหนื่อยคูณสองเพื่อหาเงินมาจุนเจือครอบครัว และพึ่งพากันไปแบบเป็นทอดๆรุ่นสู่รุ่นอย่างไม่รู้จบ จนไม่มีเวลามาดูแลลูกหลาน ซึ่งอาจจะส่งผลทำให้ขาดความอบอุ่นไปสร้างปัญหาสังคมตามมา

https://pantip.com/topic/33787187

https://pantip.com/topic/33205208
comment42:อยากมี แต่ไม่มี
comment43:ผมว่าไม่น้ะครับ

ผมมีลูกตอนอายุ18ปี ผมเป็นคนหาเช้ากินค่ำเงินเดือนก็แค่ 9000 แต่ยังดีที่ผมมีบ้านเป็นของตัวเอง
แฟนผมเงินเดือน 10500 ตอนนี้ลูกของผม อายุ7ขวบ ผมทุมเทเอาใจใส่เค้ามาก ผมว่าการมีลูกถึงมันจะลำบากแต่ผมก็มีความสุขที่เลี้ยงดูเค้าครับ ลูกผมอยากได้อะไรผมก็ให้เค้าได้ทุกอย่าง
ถึงเค้าจะดื้อหน่อยก็เหอะครับ ผมชอบเวลาเค้าหัวเลาะ ลูกสำคัญที่สุดสำหรับผมในตอนนี้ 
ตอนที่แฟนผมตั้งท้อง ผมก็คิดว่าผมจะเลี้ยงเค้าไม่ได้ผมกลัวว่าเค้าจะอด แต่มันไม่ได้เป็นอย่างที่คิดครับ
comment44:เพราะเรากับสามี ตั้งใจจะให้เค้าเกิดขึ้นมา ดังนั้น เค้าจึงไม่ใช่ภาระค่ะ ส่วนจะมองว่าเป็นเรื่องใหญ่ไม่ใหญ่นั้น ไม่ได้คิดค่ะ คิดแค่ว่าเค้าคือความรัก และเราจะเลี้ยงดูเค้าให้ดีที่สุดค่ะ
comment45:สำหรับเรา หาสามีตอนนี้ยิ่งใหญ่กว่า อิอิ
comment46:การมีลูกนั้นคือมีบุญ ครับ เราต้องดูแลเขาให้ดี เติบโตอย่างมีคุณภาพ การใช้จ่ายแล้วแต่ สถานะครอบครัว ครับ ไม่จำเป็นต้องแพง เอาแบบพอเพียง
และ สำคัญที่สุด พ่อ แม่ ต้อง รักกันให้มาก กอดกันให้แน่น พร้อมที่จะแก้ไขทุกปัญหา และ อุ้มลูกไปด้วยครับ
comment47:ไม่ได้เอาเงินเป็นที่ตั้งค่ะ

แต่เอาพื้นฐานตัวเองเป็นที่ตั้ง 
นิสัยเสีย ไม่ใช่คนที่ใครควรมายกมือไหว้เท่าไหร่
เป็นตัวอย่างที่ไม่ดี ไม่มีวินัย สอนใครไม่เป็น

สุขภาพไม่ดี เป็นโรคถ่ายทอดทางพันธุกรรมเยอะไปหมด เดี๋ยวถ่ายทอดไปสู้เด็ก บาปกรรมชัดๆค่ะ
comment48:ไม่นะแต่ที่ใหญ่มันคือการบอกลูกว่าคนเกรียนเป็นไง
comment49:แม่เราเสียเงินเลี้ยงดูเราแค่ ป.6 ค่ะ ซึ่งก็ไม่ได้ใช้เงินเพราะเรียนฟรี กินนมแม่ คลอดหมอตำแย ฉีดวัคชีนสถานีอนามัย ตั้งแต่ ม.1- ป.ตรี เราหาเงินเรียนเองระหว่างนั้นก็ส่งเงินให้พ่อแม่ไปด้วย เราไม่เคยเรียกร้องให้พ่อแม่ส่งเราเรียนโรงเรียนที่ดีที่สุด หาหมอที่ดีที่สุด 
เราไม่เคยอยากได้การเลี้ยงดูที่เพอร์เฟคที่สุด แต่อยากให้พ่อกับแม่สบายที่สุด มันส่งผลถึงตอนเราเป็นแม่คน 
การมีลูกไม่ใช่ปัญหาใหญ่อะไรเลย แค่ท้องกับกับคนที่โสด คนทีเรารัก คนที่พ่อแม่ยอมรับ คนที่แต่งงานกับเราแล้ว คนที่ได้ชื่อว่าเป็นสามีเรา ไม่ใช่ท้องเพราะพลาดท้องแบบยังไม่แต่ง ท้องกับสามีคนอื่นอันนี้เป็นปัญหาใหญ่มากสำหรับเราค่ะ (เกี่ยวกันไหม)
comment50:เมือ่ก่อน30 ไม่เคยคิดอยากมีลูก พอ 33 อยากมีมาก กว่าจะได้มาก็ลำบาก เงินเดือนก็ไม่สูง พอมีลูกเดือนชนเดือน ตอนเริ่มเข้า รร. 
แต่คุ้มมากเหนือ่ยแบบมีจุดหมายในชีวิต พอมีแล้วทำให้มีความสุขกว่าทุกอย่าง อยากมีอีกคน ปั้มมา 4 ปีได้ก็ไม่ติด จนท้อไปละ 

คหสต ผมเชื่อว่า ลูกจะดี ไม่ได้อยู่ที่ทรัพย์ที่เรามี มันอยู่ที่เวลาที่ใช้ด้วยกัน เด็กจะดีไม่ได้อยู่ที่โรงเรียนดี หรือเงินที่เรามี หรืออะไรต่างๆนาๆ มองว่าเด็กเป็นต้นไม้ที่ปลูกมันต้องการอะไรหลายอย่าง  แต่ก็ไม่จำเป็นต้องใช้อย่างดีที่สุด มันก็สามารถเติบโตออกดอกออผลได่เช่นกัน  

ตัวอย่างเช่น บางคนมองรายได้เป็นเรื่องหลัก 
ดังนั้นผมคิดว่าเรื่องใหญ่ไหม  เรื่องเล็กมากเลยครับ อยู่ที่เราอยากมีเขาแค่ไหน  ถ้าเราอยากมีเขา พอคุณได้เขามาในชีวิต ทุกอย่างคุณจะมองเป็นเรื่องเล็กหมดเองแหละครับ คนที่รายได้น้อยกว่าผมเช่นคนได้รายได้ขั้นต่ำ บางคนเขามีกัน 3-4 คน บางคนมองว่ารายได้เป็นปัญหาใหญ่เลยบอกไม่พร้อม มันไม่มีการพร้อมหรอกครับ ถ้าคุณไม่เรื่ม กว่าจะรู้ตัวอีกทีจะกลายเป็นช่วงอายุเสี่ยงแทงค์สูง เสี่ยงดาวซินโดรม เสี่ยงมีลูกไมไ่ด้ บางคนเลยไมไ่ด้มีลุกไปเลย
comment51:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment51-1:เจ้าของกระทู้ ก็อยากมีนะ แต่ติดที่ว่ายังไม่มีแฟนเลย
comment52:เป็นเรื่องใหญ่มากค่ะ
ไม่ใช่แค่เรื่องเงิน 
ยังเป็นเรื่องการเลี้ยงดู การให้การศึกษา การสอนให้ใช้ชีวิตในสังคม การรู้ทันคน การสอนให้เป็นคนดี ฯลฯ
comment53:ก่อนเข้ากระทู้นี้ เพิ่งอ่านข่าวโรฮิงญาที่มีลูกกันทีสิบยี่สิบคน
ปรับอารมณ์ไม่ทันเลย 5555
comment54:มี ญ 2 คน ยังอยากมี ช ซักคน แต่อยากเที่ยวแล้ว เลยจบไม่เอาแล้ว 2 คนที่มีก็น่ารักน่าชัง สุข ทุกข์เข้ามาก็พร้อมรับมือ
comment55:ประเมินจากพ่อแม่ที่เลี้ยงเรามา ท่านก็เหนื่อยมากทั้งด้านทางกายและอารมณ์ เราคงแกร่งขนาดนั้นไม่ได้  การมีลูกจึงเป็นเรื่องสำคัญและต้องมองยาว มองไกล ชีวิตคนไม่แน่นอน มีขึ้นๆลงๆ  ต้องวางแผนตลอดช่วงชีวิตของการเลี้ยงลูกจนเขาโตพอจะเลี้ยงตัวเองได้
comment56:การมีลูก สักคนมันเป็นเรื่องใหญ่สำหรับคุณไหม?

''ใครคิดว่าเป็นเรื่องเล็กนี่แย่เแล้วครับ''

ที่แชร์ๆกันทุกวันนี้ คุณภาพเด็กเป็นยังไงคงพอจะรู้
comment57:เรื่องเงินไม่ใช่ปัญหา ตราบใดที่มี 2สมอง4มือ ก็หาเลี้ยงได้
แม้จะสมองเดียว2มือ เลี้ยงเดี่ยวก็เลี้ยงได้ค่ะ

แต่อบรมสั่งสอนและเป็นแบบอย่างที่ดีมันก็ไม่ง่ายเลย
คิดชั่งใจอยู่นานหลายปี สุดท้ายได้เลี้ยงแค่น้องหมาน้องแมว
อายุเกินเลยที่จะมีลูกแล้ว T T
comment57-1:เห็นด้วยครับ อยู่ที่ใจครับ ต่อให้มี 1 มือ 1 ขา ก็เลี้ยงได้
comment58:ใหญ่ค่ะ ลูกเปลี่ยนวิถีชีวิตของคุณแน่นอน คิดจะมีต้องพร้อมทั้งกายและใจค่ะ จำไว้ว่าตลอดชีวิตของลูกคุณจะเลิกรักเค้าไม่ได้ เบื่อแล้วทิ้งไม่ได้ ละเลยที่จะอบรมสั่งสอนไม่ได้ ต้องยอมที่จะสละความสุขส่วนตัวเพื่อลูก โลกไม่ได้เป็นอย่างสมัยโบราณแล้ว เรามีความรอบรู้มากขึ้น ต้องเลี้ยงลูกแบบมีพัฒนาการไปตามยุคสมัยค่ะ
comment59:ใหญ่มากค่ะ ชนิดที่ว่าชีวิตก่อนมีลูกและหลังมีลูก หนังคนล่ะม้วน ใช้ชีวิตคนล่ะแบบ บอกลาชีวิตก่อนมีลูกไปได้เลย คุณอาจจะร้องไห้ทุกวัน ท้อแท้อย่างมากในช่วงแรก พอปรับตัวได้คุณจะบอกตัวเองได้ว่า เออ....ชั้นเก่งเหมือนกันนะ

และเริ่มมาใช้ชีวิตแบบเสียสละทุกอย่างที่คุณสามารถเสียสละให้คนๆนึงได้ มันไม่ได้แค่เรื่องเงินที่ต้องใช้จำนวนมาก มันรวมถึงการให้เวลา วัยวุฒิของคุณ และการเป็นครอบครัวที่ต้องจับมือช่วยกันให้เด็กคนหนึ่งเติบโตมาอย่างดีที่สุดด้วยกำลังที่มีด้วยกันค่ะ
comment60:ไม่คิดเยอะ .. 
สบายๆ คนมีลูก ต้องไม่มองต้นทุน แต่ให้มองว่าวางแผนอย่างไร สมัยก่อน คนมองว่ามีลูกคุ้มทางเศรษฐกิจ ไม่เสียค่าแรงงานเพิ่ม รัฐฯมีให้เรียนฟรี ตอนนี้สภาวะการณ์เปลียนแปลงไป เรียนฟรีตั้งแต่อยู่ในท้อง โหลดเพลงฟรีเปิดฟังในท้อง วีดีโอเด็กฟรี คอร์สเรียนฟรีผ่านเน็ต หารายได้เอาลูกๆเป็น Youtuber ก็ยังมี ! 
โรงเรียนต้องปรับตัวเน้นกิจกรรมใดๆที่การดูฟังเกมส์ให้ไม่ได้เพื่อมาทดแทนระบบการสอนเดิม การศึกษาเรื่องเฉพาะเกิดจากการเรียนรู้สนใจพิเศษๆ ท้กษะเดียวเด็กพึงมีคือ ความสามารถในการเรียนรู้และปรับตัว พ่อแม่คนเลี้ยงลูกด้วยความสะดวกมากขึ้นด้วยอุปกรณ์ที่หลากหลาย เด็กชุดใหม่จะแข่งกันคนละแบบ กับรุ่นพ่อแม่เคยเป็น 
ต้นทุนการเลี้ยงสูงหรือต่ำก็ได้แล้วแต่ความสามารถของพ่อแม่ส่วนหนี่ง 
มีเด็กสนุกมากแนะนำให้มีไม่คิดเยอะ สัตว์มนุษย์ปรับตัวได้เก่งกว่าสัตว์อื่นใดๆในโลกเราแล้ว ไม่ต้องคิดมาก
comment61:[Spoil] คลิกเพื่อดูข้อความที่ซ่อนไว้อ่านๆแล้วก็ให้พอเข้าใจว่า ทำไม พระพุทธเจ้า ถึงบอกว่า พ่อแม่มีบุญคุณใหญ่หลวง เพราะเป็นผู้แสดงโลกนี้ให้แก่ลูก 

* -*
comment62:ตอบคำถามก่อนเลย การมีลูกเป็นเรื่องใหญ่มากๆแน่นอน เพราะมันคือการรับผิดชอบชีวิตคนทั้งชีวิต 
แต่การจะตัดสินใจมีหรือไม่มีเป็นเรื่องของแต่ละครอบครัว ไม่มีอะไรผิดหรือถูก
ขนาดคนๆเดียว ยังเปลี่ยนใจได้ตลอดเวลา อย่าไปยึดเอาอะไรมากมาย วันนี้อยากมี วันหน้าอาจไม่อยากมีแล้วก็ได้
สุดท้ายจะตัดสินใจอย่างไร มันก็ขึ้นกับพื้นฐาน ความคิด และเป้าหมายในการดำเนินชีวิต แค่นั้น

สังคมเรา โลกเรามันก็เปลี่ยนไป เป็นไปตามธรรมชาติของการเปลี่ยนแปลง 
ญี่ปุ่น อเมริกา ยุโรป เค้าเข้าสู่สังคมผู้สูงอายุมานานแล้ว สังคมเค้าก็ปรับตัว เช่นให้เกษียณอายุนานขึ้น อะไรก็ว่ากันไป
ฝั่งเอเชีย ก็กำลังก้าวเข้าสู้สังคมผู้สูงอายุบ้าง เราก็แค่ปรับตัวกับมันไป ไม่มีอะไรที่ต้องกังวล 
สิ่งที่เราควรทำก็คือ รับผิดชอบชีวิตตัวเอง และครอบครัว ไม่ต้องไปหวังพึ่งคนอื่น 
ไม่อยากมีลูกก็ไม่ต้องมี อยากมีลูกก็มั่นใจก่อนว่ารับผิดชอบได้ทั้งชีวิต 
แค่นี้เราก็ใช้ชีวิตสบายๆ ตายจากโลกนี้ไปอย่างสบายๆแล้ว
comment63:คนที่ไม่คิดจะมีลูก ถ้าคุณมีลูกแล้วจะเปลี่ยนความคิด
comment64:เรื่องใหญ่มากค่ะ ไม่ใช่เรื่องเงินทองนะคะ แต่มันคือความรับผิดชอบต่อหนึ่งชีวิตค่ะ เราเองยังไม่อยากมีลูกเลยค่ะ ตราบใดที่แฟนไม่ให้สัญญาว่าจะช่วยเลี้ยง เรื่องเงินทองไม่ใช่เรื่องใหญ่มาก แต่ที่สำคัญคือเราจะเลี้ยงให้เค้าเติบโตมายังไงโดยไม่มีปัญหาทางจิตใจ ต้องเลี้ยงเค้าให้เป็นคนมีความรับผิดชอบมากเพียงพอ ต้องเป็นแบบอย่างที่ดีให้กับตัวเค้า เราช่วยพี่ชายเลี้ยงหลานอยู่ แค่เห็นการที่หลานเราไปถึงโรงเรียนเวลาแปดโมงครึ่ง เราก็มองไปแล้วว่าหลานเราจะกลายเป็นคนไม่มีความรับผิดชอบหรือเปล่า คือตัวหลานเราไม่ได้คิดเลยว่าที่ไปโรงเรียนสายทุกวันนี้เป็นเรื่องไม่ดี แต่มองว่าก็ธรรมดาไปอย่างนี้ทุกวัน ซึ่งเรามองว่าการเลี้ยงเด็กแล้วเราไม่ปลูกฝังความคิดเรื่องแบบนี้ตั้งแต่เล็กๆ เค้าจะโตขึ้นมาเป็นคนมาสายประจำ ซึ่งเรารับไม่ได้มากๆค่ะ แล้วยิ่งที่บ้านเราบอกว่าเรื่องนี้เล็กน้อยมาก เราก็มองว่าที่บ้านเราคงไม่สามารถช่วยเลี้ยงลูกเราให้โตมาเป็นคนแบบที่เราคาดหวังไว้ได้แน่ๆ ไม่รู้ง่าคาดหวังมากไปหรือเปล่า แต่เคาไม่อยากให้เค้าอยู่ในสังคมแล้วเป็นคนไม่มีความรับผิดชอบจริงๆค่ะ
comment65:บ้างคนฐานะธรรมดา มี 3-4 คน ทำงานโรงงานปกติ เรียนโรงเรียนวันกับรัฐบาล อาจจะมีคุณคนช่วยเลี้ยงบ้าง  ผมก็เห็นได้งานดีๆทำกันนะ  ผมว่าใหญ่หรือไม่นั้นขึ้นอยู่กับพ่อแม่เด็กมากกว่า ว่าหวังอะไรกับลูกบ้าง อาจะจะเห็นแบบนั้นหรือแบบนี้...
comment66:เรื่องใหญ่มากครับ สำหรับผม
ผมกับภรรยาฐานะไม่ดีทั้งคู่ แต่เราก็สามารถเรียนปริญญาโทที่อเมริกาได้ การตัดสินใจมีลูกที่นั่นจึงเป็นเรื่องใหญ่มาก ตัดสินใจมีลูกคนเดียว มาถึงตอนนี้เสียดายมาก น่าจะมีสักสามสี่ 
ขณะนี้คนไทยมีลูกน้อยมาก คนเกิดดูเหมือนจะน้อยกว่าคนตาย คนต่างด้าวเข้ามามาก โดยเฉพาะคนที่ใช้แรงงาน
/
จินตนาการเอาซิว่าอนาคตจะเป็นอย่างไร
comment67:เป็นทั้งเพื่อน เป็นทั้งครู เป็นผู้มาเตือนตัวเอง เป็นที่รักมากที่สุด มากกว่าหมาและสามี เป็นสิ่งดี ๆ ที่ไม่คิดว่าชาตินี้จะได้เจอ รักลูก ทำให้หวนคิดไปถึงพ่อแม่ ก็คงรักเราแบบนี้ เรื่องร้าย ๆ ที่ไม่เคยอภัยใครได้ มาอภัยกับลูก นับแต่มีลูก จิตใจอ่อนโยนและคิดถึงจิตใจคนอื่นมากกว่าเดิม ขอบคุณทุกคนที่สนับสนุนเราในการเลี้ยงลูกนะ ขอบคุณมาก
comment68:สมัยนี้

ยึดถือเรื่องวงศ์ตระกูลแซ่

อะไรแบบนั้น....น้อยลงแล้ว

การมีลูกเต็มบ้านหลานเต็มเมือง

จึงไม่ใช่....คำยกยอ...อีกต่อไป

ผมว่าเรากำลังถึงยุคสุขนิยมเต็มตัว

อะไรๆที่เพิ่มมาแล้วเครียด

คนสมัยนี้.....ไม่เอาหรอกครับ

สำหรับผมมี 1 คนกำลังดีสำหรับความสุขตัวเอง

เพราะผมไม่เลี้ยงสัตว์

ผมคิดว่าเลี้ยงสัตว์ 15 ปี มันก็ตายแล้วหาเลี้ยงใหม่

แต่เลี้ยงคน 15 ปี ก็พอจะช่วยอะไรเราได้แล้ว

ที่บ้านมีกิจการเล็กๆง่ายๆก็เลยคิดแบบนี้
comment69:ไม่ควรมาคอยโมติเวทให้คนนั้นคนนี้มีลูก
คนเรานิสัยต่างกัน ต่อให้มีปัญญาเลี้ยงแต่นิสัยแย่ ก็เห็นๆอยู่ว่าถ่ายทอดนิสัยไม่ดีลงไปที่เด็กเต็มๆ หลายคนไม่สามารถเป็นตัวอย่างที่ดีให้ลูกได้

การมีลูก คือ เพื่อความสุขตัวเองอยู่แล้ว

ก่อนคิดจะมีความสุข ต้องคิดว่าตัวเองเหมาะสมกับความเป็นพ่อแม่มั้ย มันเรื่องใหญ่มากๆนัก 

อย่าเห็นแก่ตัว เด็กเลือกพ่อแม่ไม่ได้นะคะ
comment70:สำหรับเราเรื่องใหญ่ เพราะต้องมีค่าใช้จ่ายหลังจากนี้ๆ ยาวๆ
ต้องคิดว่าจะเลี้ยงยังไง เอาเวลาไหนเลี้ยง งานก็ต้องทำ แต่ตอนนี้มีคำตอบไปแล้ว 55

การเลี้ยงชีวิต 1 ชีวิต ให้เติบใหญ่ ไม่ใช่เรื่องง่ายๆ ดูชีวิตตัวเอง แล้วมองย้อนไป พ่อแม่เก่งมาก
หาเงินเลี้ยงลูกหลายคน ไหนจะภาระค่าใช้จ่ายในแต่ละวัน ไม่ใช่เรื่องเล็กๆ เลยคะ 
แต่เค้าเข้ามาเติมเต็มในชีวิตให้เรา ให้มีแรงเดินต่อไปได้

สำหรับเราเรื่องใหญ่คะ และลูกที่เกิดขึ้น ต้องไม่เกิดจากความมักง่าย ไม่พลาด
ต้องเกิดจากความตั้งใจของคน 2 คน และ คน 2 คนนี้ ต้องพร้อมที่จะดูแลไปด้วย
ไม่ใช่เกิดมาแล้วทิ้งขว้าง เหมือนสังคมส่วนใหญ่ที่เป็นอยู่ แม่เลี้ยงเดี่ยว พ่อเลี้ยงเดี่ยว หรือไม่มีใครเลี้ยง
comment71:เราดูเรื่อง gone girl มีอยู่ฉากนึงช่วงที่ชีวิตคู่กำลังแย่.
นางเอกขอพระเอกว่า อยากจะมีลูก.
พระเอกบอกว่า "การมีลูกเป็นเรื่องใหญ่ ไม่ใช่แค่อยากมีงานอดิเรกทำนะ."
นางเอกตอบว่า "ลูกคือ แรงบันดาลใจ ต่างหาก."

เราเลยเข้าใจคนที่กำลังมองหา คู่ชีวิต หรือ ครอบครัว เลยค่ะ.
มะก่อน นึกว่า เค้าเหล่านั้น เป็นคนขี้เหงา ธรรมดาๆ.

เพิ่มเติม.. เพราะว่า เข้ามาตอบกระทู้นี้ หลังจาก ฟังสัมภาษณ์ ลูกสาวคุณ อ๊อด คีรีบูน.
เราเห็นว่า ครอบครัวที่ดี มีเมียดี ทัศนคติบวก ดูผลผลิตที่ได้ออกมา ปรากฎว่าลูกสาวคุณอ๊อด ร่าเริงมาก ได้ยีนดี จากพ่อแม่.

สัมภาษณ์ลูกสาว ของ คุณอ๊อด คีรีบูน.

สัมภาษณ์ลูกๆ ของ คุณเสือ ธนพล.
comment71-1:(กระซิบ) พี่ฮะ เพลงอ๊อด ลูกสาวเสือ มันเกี่ยวกันตรงไหนฮะ
comment71-2:โอ..  มีช่วงสัมภาษณ์ค่ะ.  แต่อีกอันผิด เด่วเปลี่ยนค่ะ.
comment72:เรื่องใหญ่มากครับ ควรมีเมื่อพร้อม เพราะคือการรับผิดชอบที่ยิ่งใหญ่ครับ
comment73:
comment74:มีลูกเมื่อไม่พร้อม ไม่ได้วางแผนเตรียมไว้ก่อน  มันชั่งลำบาก มาก ๆ ๆ ๆ เพราะไม่ได้เก็บเงิน มีทรัพย์ใดๆ มาก่อน แล้วดันมาตกงานอีก ภรรยาท้องพร้อมทั้งเรียนจบ ป.ตรี พอดี ซึ่งยังไม่สามารถหางานทำได้ เมื่อคลอดลูก ชีวิตพัดเพพะเนจร  จนต้องแยกกันอยู่ เพื่อให้อยู่ได้

           แต่ผมต้องสู้แบบแทบเป็นคนอนาถา ต้องขอไปพักอาศัยเขาอยู่  ที่ต้องอดบางมื้อ เพื่ออยู่ให้ยาวนานที่สุดในกรุงเทพ เป็นเวลาถึงครึ่งปี แบบมืดทึบไม่เห็นหนทางเลย เพื่ออาจจะได้งาน
            เมื่อได้งาน แต่ก็ต้องอาศัยเขาอยู่ จึงดึงลูกและภรรยามาอยู่ร่วมกันได้ (แต่โชคดีหน่อยลูกดันดี ไม่ค่อยมีปัญหา เรียนเก่ง) จึงค่อยตั้งตัวจาก 0 แต่ติดลบต้องหาค้าใช่จ่ายให้กับลูก โดยผมและภรรยาต้องอยู่อย่างประหยัดรัดเข็มขัดแล้วรัดเข็มขัดอีก จนภรรยาแทบคลั่งทนความกดดันนั้นแทบจะไม่ได้ จึงต่องผ่อนการรัดเข็มขัดลง ผมยอมไม่มีเงินเก็บ แต่จะเก็บในสิ่งที่ภรรยาทนได้ ในสิ่งที่เขาอยากมีด้วยความไม่เคยมี คือบ้านเป็นของตนเอง จึงร่วมกันผ่อนคอนโดเล็กๆ ราคาถูก ที่อยู่ในชานเมืองไกลไปในขณะนั้น นี้คือจุดเริ่มในการเก็บเงินในรูปของอสังหาริมทรัพย์ เมื่อเกือบ 30 ปีมาแล้ว

          ลูกคนแรก เก่งด้วยตัวเอง พ่อแม่เสริมให้จึงเก่งมากขึ้น จบตรี วิศวะคอม ม.มหิดล เกียรตินิยม จบโท.วิศวกรรมพัฒนาซอบแวร์ ม.จุฬา 

          ลูกคนที่ 2 ห่างจากลูกคนแรกถึง 8 ปี และฐานะก็เริ่มดีขึ้นแล้ว ไม่ลำบากเรื่องเงินทองมากแล้ว  แต่กลายเป็นความลำบากอีกแบบหนึ่งคือ อายุเพียงขวบเดียว แต่เขาต้องเข้าโรงพยาบาล ทุกเดือนกินยาแทบแทนนมกันที่เดียว ด้วยต่อมทอลชิลเขาโตอย่างรวดเร็วมาก จนเกือบชิดกันขนาด 3 ถ้าขนาด 4 ก็จะปิดขั้นการหายใจในขณะนอนหลับได้ทันที่จนสมองขาดอ็อกชิเจนได้  แล้วต่อมทอลซิลเขาโตถึงขนาด 3 กว่าๆ 
   
           เมื่อเข้าเรียนอนุบาล ขึ้นอนุบาล 2 ก็จะเห็นได้ชัดว่าเขาเป็นเด็กโง่ บกพร่องในการเรียนรู้ เมื่อตรวจสอบกับแพทย์โรงพยาบาลรามาแล้วสรุปว่า เขาบกพร่องทั้งการอ่านการเขียน รวมทั้งคณิตศาสตร์อยู่ในระดับอ่อน แต่ไม่ได้แย่สุดๆ เหมื่อนการอ่านการเขียว และเมื่อวัดไอคิวเขา ได้ประมาณ 106  จึงไม่ใช่เด็กปัญญาอ่อนแน่นอน   สรุปได้คือเขาเป็นเด็กโง่ หัวทึบ แต่ไม่ใช่เด็กปัญญาอ่อน.
           ลูกคนนี้ก็สุดๆ จนแม่เขาเองที่สอนเขาที่บ้านร้องให้แล้วร้องให้อีกทั้งสองคน จนแม่เขาทนไม่ได้ในการที่จะสอนเขาตอนเรียน ป.3 ประกาศบอกผมว่าจะไม่สอนเขาอีกแล้ว เขาเป็นเด็กโง่มากๆ จะเรียนไม่จบ ป.6 แน่ๆ ด้วยน้ำตานองหน้า  และครูที่โรงเรียนก็บอกว่าดันๆ ให้เขาเรียนจนจบ ป.6 แล้วเลิกเรียนไปอีก เพราะคงไปต่อไม่ไหว.

            ผมได้โอกาศเมื่อสิทธิ์ ในการสอนเขาอยู่ที่ผมคนเดียว ผมจึงตั้งกติกาให้กับแม่เขาทันที ว่า 

                      1. วิธีการสอนของผมจะเป็นอย่างไรห้ามแม่เขาเข้ามามาก้าวก่ายอย่างเด็ดขาด
                          ข้อนี้... ผมต้องนั่งทบทวนตัวเอง ตั้งแต่วัยเด็กที่ผมเรียนไม่เก่ง จนค่อยๆ เรียนเก่งขึ้น ในระดับจังหวัด และเรียนจบได้ในระดับปริญญาตรี ทางวิทยาศาสตร์สาขาฟิสิกส์  เพื่อหาวิธีปรับเขาขึ้นมาให้พ้นจากคำว่า เด็กโง่     
                      2. แม่เขาเสริมได้ แต่อยู่ในขอบเขตที่ผมว่าควรหรือไม่ควร แม้เรื่องการเรียนพิเศษ
                          ข้อนี้ ... เป็นข้อที่ผมได้วางแปลนแบบค่อยเป็นค่อยไป ให้ภรรยาเรียนจนจบปริญญาตรี ที่ใช้เวลานานและจบพอดีกับท้องลูกคนแรกพอดี  แม้แต่เรื่องการสอบเข้าราชการได้ก็อยู่ในแปลนของผม ผมจึงโดนเขาบ่นเป็นเวลาถึงหลายปี  แต่หลังปี 2541-2 หลังจากเกิดต้มย้ำกุ้ง เขาเลิกบ่นว่าผมแบบเงิยบกริบ ส่วนเรื่องเป็นคนทำงานจริง มนุษย์สมพันธ์ดี นั้นเป็นอุปนิสัยของเขาอยู่แล้ว เขาจึงสามารถเจริญในหน้าที่การงาน ถึง ระดับ ผอ. ได้  ก่อนที่จะเกษียณตังเองออกมาก่อน ด้วยสุขภาพที่ย่ำแย่ของเขาเอง.
   
                      ลูกชายของผม ผมก็ค่อยๆ ปรับมาดีขึ้นที่ละนิดๆ อย่างไม่เคลียดมากนัก จนจบป.6 ด้วยเกรด 1.9  สามารถสอบติดโรงเรียนในเขต  ไม่ต้องจับฉลาก  ปรับเขามาที่ละหน่อยจนได้ เกรดเฉลี่ยที่ 2.5 เขาก็ผ่านพ้นจากการเป็นเด็กโง่ ก็จบ ม.3   และได้ 2.54 ตอนจบม.ปลาย.

                      ในระดั้บมหาลัยก็เป็นความเก่งด้วยตัวของเขาเองล้วนๆ ตอนนี้เขาได้เกรดเฉลี่ย อยู่ที่ 3.24   เอกภาษาญีปุ่น ม.พะเยา


           มีลูกหนึ่งคนเมื่อไม่พร้อมย่อมลำบากอยู่แล้ว แต่เมื่อเขาพัฒนาดีขึ้น ก็เป็นความภูมิใจของพ่อแม่  เมื่อผ่านพ้นไปแล้วก็เสมือนไม่ลำบากอะไรมากนัก.
comment74-1:ผมอ่านแล้วไม่ค่อยเข้าใจในบางจุด แต่รู้สึกได้ว่าพี่เป็นคนมีความพยายามมาก และมีแนวคิดในการใช้ชีวิตที่น่านับถือครับ
comment75:สำหรับเรา  จะเลี้ยงหมา เลี้ยงแมว ยังวิตกจริต กังวล วิธีการดูแลเค้าให้ดีทุกอย่าง
ถ้าจะมีลูกสักคน คงเป็นเรื่องยิ่งใหญ่ของเรามากๆเลยละคะ  ทั้งเรื่องค่าใช้จ่าย สำคัญที่สุดคือการเลี้ยงดู 


เบื้องต้นเรื่องใหญ่ที่สุดคือ ไม่มีคนช่วยผลิตคะ 5555
comment76:สำหรับเราเรืองใหญ่ค่ะ แต่เราไม่มองว่าคือภาระ
เรามองว่าเราต้องการจะสร้างคนๆ นึงให้เค้ามีชีวิตที่ดีที่สุดเท่าที่เราจะทำได้

เราไม่ได้รวยอะไรขนาดนั้นหรอก
แต่ก็พยายามเตรียมเงินให้มากที่สุดเพือที่จะได้ไม่ฉุกเฉินถ้ามีเค้าขึ้นมา

นี่ก็รออยู่ค่ะ หวังว่าจะอยากมาให้เราดูแลเร็วๆนี้
comment77:เป็นเรื่องใหญ่ ทีเดียวละครับสำหรับสังคมปัจจุบัน แล้วเลิกเสียทีกับความคิดเก่าๆที่ว่า
 มีลูกไว้ให้ดูแลเรายามแก่เฒ่า เพราะนั้นเท่ากับเราเตรียมตัวสร้างภาระให้ลูกแทน 
พอลูกทำไม่ได้ก็จะโดนข้อหาอกัญญูไป ลองอ่านกระทู้นี้ดูครับ
https://pantip.com/topic/36971441
comment78:เรื่องใหญ่มาก
ถ้าเลี้ยงตามมีตามเกิด มันก็ง่าย
แต่เชื่อว่าพ่อแม่อยากให้ลูกมีชีวิตที่ดีกว่าแน่นอน
comment79:เรื่องใหญ่มากค่ะ 
การมีลูกคือสิ่งที่ดี แต่ไม่ใช่ว่าทุกคนจะอยากมีลูก และไม่ใช่ทุกคนจะมีลูกได้ ด้วยหลายปัจจัย 
ไม่ว่าจะเรื่องเงินทอง  เรื่องเวลา  เรื่องความมั่นคงทางอารมณ์ รูปแบบการใช้ชีวิตที่ตัวเองและคู่ชีวิตต้องการ 
เพราะการจะเลี้ยงเด็ก 1 คน ให้เกิดมาเป็นคนที่มีคุณภาพ
และสามารถเอาตัวรอดได้ในสังคมปัจจุบัน คนเป็นพ่อเป็นแม่ ต้องทุ่มเท และพร้อมที่จะเสียสละ เป็นอย่างมาก

การมีลูก หรือไม่มีลูก ไม่ใช่เรื่องลำบาก ถ้าตัดสินใจบนความพร้อม และมีการวางแผนชีวิตที่ดี
คนพร้อมที่จะมีลูก ก็จะได้เลี้ยงลูกอย่างมีความสุข
ส่วนคนไม่มีลูก ก็จะได้ใช้ชีวิตอย่างมีความสุขเช่นกันค่ะ
comment80:- เป็นเรื่องใหญ่โตมโหฬารมากๆ
 - เป็นเรื่องที่ทำให้เเผนการดำเนินชีวิตเปลี่ยนไปอย่างถาวร
 - เป็นเรื่องที่ผมชอบมากๆ กับการเล่นกับเด็กๆ
 - เลี้ยงเเบบปานกลาง - ประหยัด ไม่เวอร์ ( คชจ.ประมาณ 7 - 8 พัน/คน/เดือน )
 - ไม่เชื่อก็ลองดูสิครับ 55555+++
comment81:ใหญ่มากครับ ถ้าจะมีต้องพร้อมที่สุด ไม่ให้ลูกลำบากเหมือนผมตอนเด็กๆ
comment82:พอเห็นกระทู้นี้แล้วก็คิด จริงๆก็คิดมานานแล้ว ว่า คนเรา มีลูกเพื่ออะไร ไม่ได้รวมถึงคนที่พลาดมีนะ อันนั้นคือมีแล้วก็ต้องเลี้ยงกันต่อไป แต่หมายถึงคนที่อยากมีจริงๆ ตั้งใจอยากจะมี คือมีเพื่อตอบสนองความต้องการของตัวเอง มีแล้วเราจะได้มีความสุข มีเพราะเหงา มีเพราะอยากให้ครอบครัวสมบูรณ์ ดูๆแล้วมันก็เพื่อตัวเองหมดเลยหรือเปล่า มีเหตุผลอื่นอีกมั้ยคะ 

แต่ถ้ามีแล้ว และลูกเราไม่ได้เป็นดังหวัง เราจะไม่ทุกข์หรอคะ คือหลายคนบอกว่ามีลูกแล้วเราก็เลี้ยงเค้าให้ไปมีชีวิตเป็นของตัวเอง เลี้ยงให้เค้าดูแลตัวเองได้ เราแก่ไม่ต้องมาดูแลเราก็ได้แต่พอถึงตอนนั้นจริง เรารับได้หรอคะ ถ้าเค้าไม่ใส่ใจเราเลย เราไม่อยากจะคาดหวัง แต่สุดท้ายมันต้องหวังอยู่ดีไม่ใช่หรอคะ ยามแก่ถ้าลูกไม่มาเยี่ยมมาหา เราจะไม่คิดถึงเค้าหรอคะ มันเหมือนเราลงทุนอะไรสักอย่างที่ไม่ได้เกี่ยวข้องกับเงิน แต่มันเป็นการลงทุนทางความรู้สึกน่ะค่ะ เราให้ความรักเค้า เลี้ยงเค้าอย่างดี แต่ถ้าสิ่งที่เค้าตอบแทนกลับมา ไม่เท่ากับสิ่งที่เราให้เค้าไป เราจะไม่ผิดหวังหรอคะ มันดูทรมานใจยังไงไม่รู้ รบกวนคนที่มีประสบการณ์ช่วยมาตอบทีเถอะค่ะ เราไม่ชอบความผิดหวังเลย หรือต้องทำใจเอาคะ

ตอนนี้อยู่ในช่วงตัดสินใจจะมีลูกดีหรือเปล่าค่ะ ใจหนึ่งก็กลัวแก่อย่างเดียวดายถ้าสามีตายก่อน ใจนึงก็กลัวผิดหวังหากมีลูกหลาน แล้วเค้าไม่ได้คิดถึงเราอย่างที่เราอยากให้เป็น ไม่อยากตัดสินใจมีลูกด้วยความรู้สึกครึ่งๆกลางๆแบบนี้ ไม่อยากไปฝากความคาดหวังไว้บนตัวเค้า

ขอโทษด้วยค่ะ ตอบไม่ตรงที่ จขกท ถามมาเลย แต่เป็นความสงสัยที่เกิดขึ้นมาสักพักแล้วค่ะ
comment82-1:ถ้าคุณมีลูกแล้วคุณจะไม่เกิดคำถามนี้นะ

สำหรับผมนะ ลูกๆของผมเกิดมาจากความรักครับ  คำพูดที่เปรียบเปรยที่ผมว่าเหมาะสมคือ เป็นเหมือนโซ่ทองคล้องใจพ่อกับแม่

ถ้าไม่มีลูก ผมกับภรรยาคงเลิกกันไปหลายรอบละ  แต่เพราะมี 2 คนนี้แหละ เป็นสิ่งเตือนให้ผมนึกถึงตอนยังรักกันกับภรรยา  

ทั้ง 2 คน เป็นตัวแทนของผมกับภรรยา ทั้งหน้าตาและนิสัย 

มีลูกแล้วทุกข์ไหม?

มีทั้งทุกข์และสุขครับ  (ถ้าตอนลูกยังเล็กๆ)ทุกข์ส่วนมากเกิดเพราะเราห่วงเขาตอนเขาไม่สบาย พ่อกับแม่ต้องค่อยเปลี่ยนเวรกันเฝ้าไข้ลูกครับ 
ส่วนสุขไม่ต้องบรรยายอะไรมาก  แค่เห็นเขากินอิ่มนอนหลับ  หรือแม้แต่คิดถึงเขา  ผมก็สุขแล้ว

ตอนนี้เขายังเด็กอยู่  ผมกับภรรยา ช่วยกันปลูกฝังให้เขามีนิสัยที่ดี  ให้เป็นคนมีเหตุผล และช่วยงานบ้านพ่อกับแม่เล็กๆน้อยๆ พาไปเยี่ยมปู่ย่า ตากับยาย บ่อยๆ(ภรรยาผมเป็นแม่บ้านเต็มตัวครับเลี้ยงลูกๆเองทั้ง2คนส่วนผมหาเงินคนเดียวครับ) 

ส่วนเรื่องที่ว่าถ้าเขาโตขึ้น  เขาจะเลี้ยงเราไหม ?

ผมไม่ได้หวังขนาดนั้นนะ  แค่เขาเป็นคนดี ไม่สร้างความเดือดร้อนให้คนอื่น  เลี้ยงตัวเองได้  เท่านี้ผมพอใจแล้ว

สำหรับผม ผมรักเขาเลี้ยงเขาโดยไม่ได้คิดให้เขามาเลี้ยงผมหรอกครับ  ไม่หวังเลยจริงๆ  เพราะโลกสมัยนี้มันต้องแข่งขันกันเยอะมากๆ
แต่ภรรยาผมหวังนะ555+ อันนั้นก็แล้วแต่ครับ    เคยคุยกับภรรยาเรื่องนี้เหมือนกัน  ผมบอกเขาว่าให้ทำใจนะถ้าตอนเราแก่ตัวไปเขาอาจจะไม่เลี้ยงเรานะ  ซึ่งภรรยาผมเขาบอกไม่ยอม และรับไม่ได้  ลูกชั้นต้องเลี้ยงฉันอะไรประมาณนี้  แต่ผมน่ะรับได้ เตรียมใจไว้แล้ว  ซึ่งมุมนี้ผมกับภรรยาคิดต่างกันครับ  

ส่วนผมวางแผนไว้  ถ้าผมอายุยืนถึงตอนแก่นะ  ผมมีที่ของคุณพ่อผมประมาณ 40 ไร่ ด้านหลังเป็นภูเขา อากาศดีมากๆ กะว่าจะสร้างบ้านไว้ที่นั่นตอนแก่  ตอนนี้ปลูกไม้ยืนต้น กับล้อมรั้วไว้หมดแล้ว ขุดบ่อไว้พร้อมแล้ว  เก็บเงินอีกสักหน่อย จะสร้างบ้านสวนไว้ที่นั่น (ตอนนี้35ปี)  ช่วงนี้เป็นวัยสร้างตัวของผม  ต้องรีบหาเงินไว้ครับ 

ถามว่าเวลานั้นจะคิดถึงเขาไหม 
ก็คิดถึงครับ  ถ้าคิดถึงก็โทรหา  แต่สำหรับผู้ชายแบบผมคงไม่โทรหาบ่อยๆ  ตอนแก่มันเหงา ต้องหาอะไรทำ  ถึงจะพอแก้เหงา ผมเลยคิดเรื่องบ้านสวนไว้นั่นล่ะครับ  เลี้ยงหมาไว้เป็นเพื่อนสักตัว  ตอนนี้ลองเลี้ยงบีเกิลดู  เออ พอได้นิสัยเขากับตัวผมดี  ตอนแก่คงเอาพันธุ์นี้แหละเลี้ยงไว้ที่บ้านสวน
comment82-2:ถึงขนาดต้องล็อกอินเข้ามาตอบ คุณคิดเหมือนเราเลยค่ะ เราก็อยู่ในช่วงตัดสินใจว่าจะมีลูกดีไหม แต่ตอนนี้เอนเอียงไปทางไม่อยากมีแล้วค่ะ

เราเห็นเหตุผลของการมีลูกแต่ละคน ก็เพื่อตัวเองกันทั้งนั้น แล้วเราก็ไม่เชื่อด้วยว่า พ่อแม่จะไม่หวังเลยว่าลูกจะมาดูแลตอนแก่ มันต้องหวังกันบ้างแหละน่ะ แต่ถ้าเขาไม่ได้มาดูแล คนเป็นพ่อแม่ก็คงบอกไม่เป็นไร (แต่ถ้ามาดูแลก็ดีกว่าใช่ไหมล่ะ 55)

แต่ละคนที่ชื่นชมว่าลูกเป็นความหวัง เป็นแรงบันดาลใจ นู่นนี่นั่น ส่วนมากที่เราเห็น ก็กำลังมีลูกอยู่ในวัยเด็กอ่ะนะ  ความน่ารักไม่ประสีประสาของเด็ก พ่อแม่ก็หลงเป็นธรรมดา แต่โตขึ้น อยู่ในวัยที่เขามีความคิดเป็นของตัวเองนั่นแหละ พ่อแม่จะเลิกพรรณนาถึงความน่ารักเหล่านั้นละ

เราเรียนและทำงานๆๆๆๆมา 30 กว่าปี อยากเก็บเงินไว้เลี้ยงพ่อแม่ กะตัวเองและสามีตอนแก่มากกว่า ถ้ามีลูก คงต้องทุ่มเงินให้ลูกอีกมากมาย เราก็คงเหนื่อยต่อไปอีกนาน 

ลูกก็คือห่วง สำหรับคนคิดเยอะอย่างเราแล้ว คือห่วงมันใหญ่มหึมาทีเดียว ถ้าเรามีลูก ก็คงรักเขา และเป็นห่วง คาดหวัง ไม่น้อยแน่นอน 

แต่เราอยากใช้ชีวิตสบายๆ ตามอัตภาพมากกว่า ส่วนเรื่องตอนแก่ จะมีใครมาดูแลอะไรยังไง มันเป็นเรื่องของอนาคต เราควรอยู่กับปัจจุบันมากกว่าอ่ะ คนที่มีลูก ก็ใช่ว่าจะได้อยู่กะลูกตอนแก่ซะที่ไหน เห็นตอนนี้ก็แยกไปอยู่ ไปทำงานข้างนอกกันซะหมด

บ่นมาซะเยอะเลย พอดีเจอคนความคิดเหมือนๆกัน
comment82-3:อ้าว จขกท ยังเด็กอยู่เลยนี่ โธ่ถัง ก็นึกว่าวัยใกล้เคียงกัน
comment83:สำหรับเรา ณ ตอนนี้การมีลูกยังชิวๆ ไม่ได้ด้ใหญ่โตเท่าไร มีลูกติดๆกันสองคน คนโตสี่ครึ่ง คนเล็กสาม จ้างพี่เลี้ยง แฟนทำธุรกิจเล็กๆ กำไรแสนกว่าๆต่อเดือน คนโตเรียน อ.สองแล้ว ร.ร สองภาษาบวกเรียนพิเศษ อังกฤษ (เนื่องจากเลิกปกติเร็วเกิน แม่ไปรับไม่ทัน) ค่าเทอมครึ่งแสน (ค่าเทอมเกือบเท่าเงินเดือนแม่) มีให้เรียนว่ายน้ำเทอมหน้านี้ เพื่อแค่ให้ว่ายเป็นเอาตัวรอด ค่าเรียนสามพันกว่าบาท มีให้เรียนเปียโนเพราะแม่อยากให้เป็นสำหรับอนาคตรับใช้ที่โบสถ์ ครึ่ง ชม.ห้าร้อยกว่าๆ ประกันชีวิตอุบัตเหตุต่อคนเกือบสองหมื่น อย่างอื่นไม่มีอะไรพิเศษ กิน เที่ยว อยู่เท่าที่มี แต่ตอนนี้หนักหน่อยที่คนโตชอบชุดเจ้าหญิง ซื้อบ่อย ซื้อเยอะ แต่คุ้มเพราะนางใส่บ่อยมาก

ปีหน้าคนเล็กเข้าเรียนแล้ว ค่าเทอมเพิ่มสองเท่า คงหนักหน่อย ตอนนี้เริ่มวางแผนการเก็บเงิน คิดว่ายังพอไหว
ถ้าไม่ไหวจริงๆ ประถมคงให้ไปเรียนที่ถูกกว่านี้ ตอนนี้ยังเด็ก อยากได้การดูแลที่ดีหน่อยปลอดภัยเลยต้องเรียนที่แพงๆหน่อย แลกความสบายใจของแม่เอง เราว่าเราเลี้ยงสองคนก็เรื่อยๆ ไม่อะไรมาก อาจเป็นเพราะไม่ได้เลี้ยงร้อยเปอร์เซ็นเพราะทำงานหลังคลอด แรกๆยายมาเลี้ยง โตหน่อยจ้างพี่เลี้ยง แต่ที่ยากจริงๆคือสอนการบ้าน ติวก่อนสอบ คิดแล้วรู้สึกผิดเพราะลูกโดนไปหลายกับการติวจากแม่ นอกนั้นยังพอไหว

แต่คนจีนที่ทำงานด้วย มีแค่คนเดียว บ่นสุดๆกับการมีลูก เลี้ยงลูก ต่างๆนานา และไม่คิดจะมีคนที่สองเพราะเข็ดสุดๆจากคนแรก
บอกว่าให้ตายก็ไม่เอา คนไทยที่ว่ากลัวการมีลูก คงไม่เท่าคนจีน เพราะเขาทุ่มมากๆๆๆกับลูกของเขา (ที่พูดถึงคือคนจีนฐานะปานกลาง มนุษย์เงินเดือน รายรับประมาณแสนบาทต่อเดือน) คนจีนถ้าไม่มีรายได้หลายแสนบาทต่อเดือนจริงๆ เขาไม่นิยมมีลูกคนที่สองนะ แต่ยังไงต้องมีคนนึง

แต่เหนือสิ่งอื่นใด เรื่องใหญ่ที่สุดจากการแต่งงานมีลูกคือ ห่วง ค่ะ ห่วง บางทีเหมือนจิตตกละ กลัวมากๆคือกลัวเราตาย กลัวลูกตาย
comment84:เป็นเรื่องที่ยิ่งใหญ่มากที่สุดในชีวิตมนุษย์ เป็นความรับผิดชอบอันใหญ่หลวง มีแล้วต้องมีภาระผูกพัน สุขมาก และทุกข์ที่อาจจะมากกว่าจนกว่าจะตายจากกัน
comment85:เรื่องเล็กครับสำหรับคนที่พร้อมจริงๆ
เรื่องใหญ่มากสำหรับคนที่ไม่พร้อม

แต่มีบางคนไม่พร้อมแล้วคิดว่าพร้อม ดูจากสภาพสังคมก็พอจะมองออกว่ากลุ่มนี้มีมากน้อยแค่ไหน
comment86:สำหรับเราคือใหญ่มากกกกกกก
เพราะเป็นสิ่งที่เราต้องดูแลรับผิดชอบไปแทบจะตลอดชีวิต ละทิ้ง หรือยกเลิกกลางคันไม่ได้
แถมจะดูแลยังไงให้เค้าเติบโตเป็นคนดีมีคุณภาพ 
ถ้ากาย ใจ ทุนทรัพย์ เราไม่พร้อมจริงๆก็ไม่อยากมี...จนนี่ก็ล่วงมาจะหมดวัยแล้ว 555
comment87:ใหญ่นะ สมัยนี้คริบครัวก็เล็กๆ บางทีก้อยู่กัน 2 ผัวเมีย เงินก็เดือนชนเดือน บางคนเงินเดือนโอเคไม่มีปัญหา แต่ทำงาน 6 วันเลิก 5 โมงเย็น พอมีลูกก้ต้องลาคนนึงมาดู ถ้าเร่องเงินไม่มีปัญหาก็สบายๆ
สมัยนี้สังคมก็ต้องดู เด็กเข้าถึงคำหยาบตัวอย่างไม่ดีไม่ง่ายขึ้นมาก สอนน่าจะยากขึ้นต้องดูแลอย่างใกล่ชิด ภัยอันตรายก็มากขึ้น วัตถุก็ดึงดูดใจให้หลงใหลไปง่าย ขนาดเป็นผู้ใหญ่ยังอยู่ยาก
comment88:ใหญ่มว้ากกกกก แค่แต่งงาร็ใหญ่มว้ากกกกกแหละ
รำคาญ เบื่อปัญหาจุกจิกอ่ะจากคนจุกจิกอ่ะ  น่าสยองเป็นบ้า มีหวังปวดหัวตาย
comment89:ไม่ได้กังวลเรื่องเงิน หรือ คชจ ครับ ไม่ได้รวย แค่มีเงินพอกินพอใช้แล้วเหลือเก็บครับ แต่เรื่องที่กังวลมากๆๆเลยคือ

-อายุเยอะแล้ว (ผม 35 แฟน 32 ยังไม่แต่ง กว่าจะมีจริงๆ แฟนก็คง 34-35) กลัวครรภ์มีปัญหา หรือเด็กผิดปกติครับ
-เคยเป็นคนใจร้อน ตอนนี้ดีขึ้นแต่ก็ยังเป็นอยู่ กลัวจะโมโหหรืออารมณ์ร้อนใส่ลูก
-กลัวเลี้ยงดูลูกให้มีวินัยไม่ได้ แล้วไปสร้างความรำคาญในที่สาธารณะ
-สังคมปัจจุบันมีแต่เรื่องน่ากลัว และไม่มีทีท่าว่าจะดีขึ้น อีก 10-20-30 ปีก็คงเลวร้ายลงเรื่อยๆ ถ้ามีลูกชาย กลัวมีมีเรื่อง กลัวไปทำผู้หญิงท้อง ถ้ามีลูกสาว กลัวโดนฉุด โดนผู้ชายหลอก ฯลฯ
comment90:ใหญ่มาก
comment91:ใหญ่แบบนึกภาพไม่ออกเลยครับ

เรื่องเงินน่ะเรื่องเล็ก เรื่องเด็กแบบธรรมดาก็คงไม่ได้แพงขนาดนั้น เรียนโรงเรียนรัฐบาล เรียนพิเศษแค่เฉพาะที่จำเป็น ไปกลับด้วยขนส่งสาธารณะ ก็ได้แหละ

แต่เรื่องใหญ่คือ ผมจจะปั้นเค้าให้เป็นคนดีให้สังคมได้สำเร็จหรือเปล่านะ

ในจุดนี้เราต้องมีความรับผิดชอบสูงมากๆ ต้องมีเวลาให้เค้าเพียงพอ ต้องเป็นตัวอย่างที่ดี ต้องศึกษาตั้งแต่จิตวิทยาเด็กไปจนถึงวัยรุ่น ต้องให้ความอบอุ่นแก่เค้าเพียงพอ เหล่านี้มันเป็นอะไรที่ต้องมีวินัยมากและใช้เวลาอย่างยาวนาน นั่นแหละครับ สิ่งที่สงสัยอยู่ว่าตัวเองจะดีพอมั้ยกับการเป็นพ่อคน

แต่ถ้ามีมาให้เลี้ยง ก็จะเลี้ยงให้สุดความสามารถล่ะครับ หวังใจว่าเค้าโตขึ้นจะเป็นบุคลากรคุณภาพของประเทศต่อไป
comment92:ใหญ่มากค่ะ 



ลูก หลายๆคนที่เราพบเจอ
ไม่ได้แบบที่หวัง เกเร ไม่ทำงาน 
บ้างลูกไปมีครอบครัว นานๆมาหาที
ลูกไม่มาดูแล ทิ้งๆขว้างๆ พึ่งพาลูกไม่ได้ 
แต่จะตัดก็ตัดลูกไม่ขาด 

ก็เลยเป็นทุกข์ หาความสุขบั้นปลายยากมาก 

บางทีการอบรมสั่งสอนที่ดี มันก็ไม่สามารถต้านทานสังคมยุคใหม่ๆได้
รอบด้านอันตรายมากมาย แต่สิ่งใหม่ๆก็เกิดขึ้นมาตลอด 

ถ้าคิดจะมีลูก ต้องยอมรับในจุดนี้ให้ได้
ว่าเวลาเปลี่ยน อะไรก็เปลี่ยน
ของที่เราซื้อหา เตรียมไว้ให้ลูกๆอาจไม่ชอบก็ได้ 
คือต้องทำใจยอมรับ ในความผิดหวังที่คาดหวังไว้ให้ได้น่ะค่ะ 


แต่เราก็เห็นคนทำได้ น้อยมากนะ
comment93:มีค่าสิคะแต่มีความสุขนะและมีเงินเพิ่มด้วยจากตอนไม่มีลูกจนมากพอมีลูกไม่รู้มาจากไหนอาจจะเพราะกลัวลูกอดเลยขยัน..ทำให้เราเป็นคนดีด้วยนะเพราะทำเลวกลัวลูกอายคนอื่นที่มีแม่ไม่ดีและเป็นแบบอย่างให้ลูกด้วย
comment94:ใหญ่มาก ผมไม่อยากมีด้วยแต่แฟนอยากมี
ผมคนกทม ถ้ายังอยู่ไทย ไม่มีแน่นอน
รายได้ไม่มากถึงระดับที่สามารถมีคุณภาพชีวิตที่ดีในไทยได้
comment95:เราว่า ถ้ามีลูกสักคน ควรมีเวลาอยู๋กับลูกให้มากที่สุด ถ้าได้ใกล้ชิดลูกมาก ๆ หากิจกรรมอะไรทำร่วมกัน ความสัมพันธ์ระหว่างพ่อแม่จะเหนียวแน่น ไม่ว่าปัญหาใหญ่เล็กแค่ไหน มันก็จะผ่านไปได้ เพราะมีพ่อแม่มีบ้านที่อบอุ่น ครอบครัวสำคัญที่สุด
comment96:ใหญ่ครับ  และไม่ใช่เรื่องเล่นๆ

เพราะว่าเท่ากับมีห่วง เข้ามาคล้องคอในชีวิตแบบไม่อาจหลีกเลี่ยงได้

ซึ่งหมายถึงทุกๆสิ่ง ทุกๆอย่าง  สำหรับคนเป็นพ่อแม่ และคนที่เป็นลูกที่มาเกิด....
comment97:ขอบคุณทุกความคิดเห็นเลยนะจ๋ะ นั่งอ่านทุกข้อความเลย 
ส่วนมากคงคิดว่าเป็นเรื่องใหญ่ แต่สำหรับคนที่มีลูกแล้วคงไม่ได้คิดว่าเป็นเรื่องใหญ่ ดังนั้นแล้วการมีลูกก็ยังเป็นสิ่งที่ดีแล้วมีคุณค่ามาก 

จริงๆแล้วเจ้าของกระทู้มีจุดประสงค์ที่ต้องการอยากจะทราบว่าทุกคนมีความคิดเห็นอย่างไร ในเรื่องนี้ แต่โดยตัวแล้วจากที่อ่านทุกข้อความก็เข้าใจดีในแง่มุมต่างๆที่แตกต่างกันออกไป 
...........................................................ขอบคุณค่ะ ที่ให้ความสนใจกับกระทู้นี้.................................................
                                                                      

ปล.เจ้าของกระทู้ยังไม่มีแฟนและยังเรียนอยู่ ที่ตั้งกระทู้ลักษณะนี้ก็เพราะสังเกตุถึงจำนวณประชากรในประเทศที่เริ่มลดลง แต่ถ้าได้มีครอบครัวขึ้นมาจริงๆก็อยากมีลูกอยู่เหมื่อนนะคะ
comment98:เรียนจบแล้ว
ขอให้เจ้าของกะทู้มีครอบครัวนะคะ จะได้ช่วยเพิ่มประชากรที่มีคุณภาพ
comment99:โดยส่วนตัว ไม่คิดว่าเป็นภาระค่ะ คิดว่าเป็นแรงผลักดันให้เราพยายามทำชีวิตเราให้ดีขึ้นมากกว่า หาเงินให้ได้มากขึ้น เพราะถ้าเป็นเมื่อก่อนตอนยังไม่มีลูก ชีวิตก็เหมือนมีความสุขกับการใช้จ่ายกับเงินที่เราหามาได้โดยที่ไม่ได้คิดถึงอนาคตเลย.. ชีวิตครอบครัวเริ่มต้นจากการวางแผนที่ดี ก็จะไม่เหนื่อยค่ะ  เป็นกำลังใจให้กับทุกครอบครัวที่กำลังเริ่มต้นนะคะ
comment100:ถ้าไม่มีลูกคงมีเงินเก็บ/ลงทุน พอเออรี่รีไทร์ได้แล้ว
ตอนนี้หนี้ล้วนๆ
comment101:เรื่องใหญ่มาก สำหรับสภาพสังคมตอนนี้
comment102:ส่วนตัว


ความคิด นิสัยของลูก = ไม่ ต้องมีเงินก็สร้างได้ โดย พ่อแม่ อบรม ครับ
ความสุขของลูก ความมั่นคงทางความคิดของลูก = สร้างได้ ด้วยสังคมในบ้านที่ดี

ความปลอดภัย ในร่างกายและทรัพย์สิน ของครอบครัว = ต้องใช้เงิน
สังคม ที่มีอาจาร์ยเก่งๆ ดีๆ = ต้องใช้เงิน

ประมาณนี้ครับ
ถ้า 2 ข้อหลัง คุณมีให้ลูกได้ คุณ ก็มีลูกในชีวิตคุณได้ ครับ
comment103:ใหญ่มากๆๆๆๆๆๆๆ เพราะผมหาเงินคนเดียวเลี้ยงครอบครัว จะเลี้ยงลูกแบบครึ่งๆกลางๆก็ไม่ได้ ต้องส่งลูกให้ถึงฝั่ง
comment104:ถ้าคุณเป็นคนกทมและปริมณฑล คุณจะให้ลูกคุณเกิดมาอยู่บนถนนวันละ3ชมจริงๆเหรอ
comment105:เรื่องใหญ่มากค่ะ ก่อนจะมีลูกเราก็ไม่ได้คิดอะไรมาก คิดแค่ว่ามีลูกเหมือนคนอื่นเค้าคงจะดี
พอมีลูก รู้เลยว่าการจะเลี้ยงเค้าให้มีคุณภาพ ไม่ใช่ง่ายๆ เลย เริ่มตั้งแต่เลือกโรงบาลฝากครรภ์ ไปจนถึงโรงเรียนที่ลูกจะเข้าเรียน
มีลูกก็จะมีสารพัดค่าใช้จ่ายที่จะตามมา นอกจากมีเงินแล้วก็ต้องมีเวลาอบรมสั่งสอน ต้องมีแรงอุ้มเค้าเล่นกับเค้า
ต้องมีสุขภาพที่ดี คอยตื่นมาให้นมเค้าดึกๆดื่นๆ ไหนจะต้องดูแลวิตกกังวลตอนเค้าป่วยอีก โอ้ยสารพัดความรับผิดชอบที่จะประดังเข้ามา 
ถึงจะมีเงินเลี้ยงเค้าได้ แต่ก็ไม่อยากมีอีกคนแล้วล่ะ เพราะการจะเลี้ยงคนคนนึงให้มีคุณภาพ ความรับผิดชอบมันต้องสูงจริงๆ
comment106:ส่วนตัวคิดว่าการมีลูกเป็นภาระอันยิ่งใหญ่มากกก อลังการดาวล้านดวง
ไม่ใช่แค่เงิน แต่ต้องทุ่มทั้งเวลา แรงกายแรงใจ มากมายก่ายกองของคนสองคน (ดีไม่ดีก็คนเดียว) เพื่อสิ่งที่มีค่ามากที่สุดคือลูก ให้เขาได้รับสังคมที่ดี มีอนาคตที่ดี
ดังนั้นเราจึงคิดว่าถ้าไม่พร้อมไม่มีเงินเดือนเยอะๆ ไม่มีเวลาดูแลลูกให้ดีได้จะไม่มีเด็ดขาด เพราะแค่คิดเราก็รักเขามากเหลือเกินแล้ว
ไม่อยากให้คนๆหนึ่งต้องเติบโตมาอย่างไม่พร้อม ไม่อยากให้คนที่เราจะรักมากที่สุดคนหนึ่งคิดว่าเขาขาดอะไรในชีวิต มีอะไรที่ไม่เท่ากับใครเขา และคิดว่าโลกนี้ไม่ได้น่าอยู่สำหรับคนที่ไม่มีเงินมากนักหรอก ยอมอยู่จนแก่ไม่มีห่วงแบบนี้ดีกว่า
comment107:สำหรับเรา ไม่ยิ่งใหญ่ แต่สำคัญ ตั้งแต่รู้ว่าท้อง จนคลอด ทุกอย่างต้องเหมาะสม แม้จะไม่ดีที่สุดก็ตาม เพราะมันเป็นรากฐานที่ดีให้เค้าให้อนาคต
comment108:เรามองว่าสำคัญค่ะ และเป็นเรื่องใหญ่ เพราะการมีลูก = การที่คุณต้องทุ่มเททั้งชีวิตเพื่อเด็กคนนึงค่ะ 
มันไม่เหมือนกันการเลี้ยงสัตว์นะ การเลี้ยงคนๆ นึง สำคัญและเรื่องใหญ่ค่ะ 
นอกเหนือจากค่าใช้จ่ายที่เราเสียไปกับเขา สิ่งสำคัญคือ เราต้องเป็นแบบที่ดีค่ะ ให้เขาเลียนแบบเปนคนที่ดี การมีลูกจึงเป็นเรื่องใหญ่ค่ะ

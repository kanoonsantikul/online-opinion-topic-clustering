title:เตือนภัย!! เกือบโดนแทงตายที่โลตัสบางกะปิ
comment:สวัดดีครับชาวพันทิปทุกท่าน มาถึงตอนนี้ตัวผมเองก็ยังอกสั่นขวัญผวาไม่หาย ตอนนี้กลายเป็นคนจิดตกขี้ระแวงไปแล้ว ไม่กล้าออกไปใหนมาใหนคนเดียว เพราะเมื่อวันที่ 27 กรกฎาที่ผ่านมา ผมได้แวะไปซื้อของที่โลตัสบางกะปิ ตอนขากลับได้แวะเข้าห้องน้ำที่ชั้น 2 พอทำธุระเสร็จ เป็นเพราะความซวยของผมรึเปล่าไม่รู้ผมยืนส่องกระจกอยู่เป็นกระจกมุมตรงข้ามโถฉี่ ซึ่งถ้ามองจากด้านนอกจะเป็นมุมอับคนข้างนอกไม่สามารถมองเห็นได้ แล้วตอนนั้นอยู่ในห้องน้ำคนเดียว จู่ๆก็มีวัยรุ่น 2คน เดินเข้ามาลักษณะการแต่งตัวสวมเสื้อยืดกางเกงขายาวทั้ง 2 คน ใว้ผมประหูแสกกลาง คนนึงยืนส่องกระจกอีกคนยืนฉี่ แล้วขณะที่ผมกำลังจะถือถุงเดินออกมาจากห้องน้ำ ก็มีชายวัยรุ่นคนนึงเดินเข้ามากระชากแขน แล้วเอามีดจี้ที่ลำเอว ซึ่งมีดนั้นเล่มใหญ่มาก มันบอกว่า 'เห้ยเอาเงินมาดิแล้วจังหวะนั้นผมถือโทรสัอยู่ มันก็คว้าโทรสับผม ผมเลยบอกว่าพี่ๆเอาเงินผมไปได้มั้ยพี่เอาไปให้หมดเลย แล้วเพื่อนมันอีกคนก็เดินเข้ามาพร้องกับมีดอีกเล่มมาจี้ที่เอวด้านซ้าย'​ ตอนนั้นกลัวมากยืนสั่นทำอะไรไม่ถูก พอพวกมันได้เงินไปแล้ว ก็รีบวิ่งออกจากห้องน้ำ ผมก็เลยวิ่งออกไปไปเจอป้าคนนึงก็เลยบอกป้าว่าผมโดนจี้เอาเงินในห้องน้ำ แล้วตอนนั้น เป็ยเวลา 21:20 นาที ซึ่งคนก็ไม่ค่อยมีแล้ว จะตะโกนเรียกใครก็ไม่ได้อรกไม่กล้าวิ่งไปตามไปกลัวมันย้อนกลับมาแทงเราตาย ก็เลยวิ่งไปที่เคาเตอร์ประชาสัมพันธ์ ทางนั้นเค้าก็เลยแจ้ง รปภ.ให้ ตอนแรกพี่เค้าจะวิ่งตามแต่คือ ถ้าออกจากห้องน้ำมาแล้วลงบันใดเลื่อนหน้าห้างมันใช้เวลาแป็บเดียวใง แต่โจรวัยรุ่น 2คน มันไปวิ่งชนประตูแล้วทำปอกมีดตกใว้ ตอนนั้นทางเจ้าหน้าที่ รปภ.ก็ให้ผมเอาภาพวงจรปิดไปแจ้งความ ถ้าเพื่อนๆพี่ัยังจำกันได้ เมื่อ2 ปีก่อนรึเปล่าไม่แน่ใจ มีผู้หญิงถูกแทงเพื่อชิงทรัพ์ตายที่ลานจอดชั้น2 ของสาขานี้เหมือนกัน แล้วก็มอีกข่าวที่ว่ามีการแทงกันในห้างแต่ข้าวเงียบ คืออยากถามทางโลตัสสาขาบางกะปิว่า ความปลอดภัยในชีวิตและทรัพสินของลูกค้าอยู่ตรงใหน ดีนะที่ผมยังมีชีวิตรอดมาได้ ต้องให้มีคนตายอีกซักกี่คน เพราะความประมาทของทางห้าง ทำให้คนนำอาวุธเข้ามาได้ โลตัสสาขานี้ รปภ.ก็น้อย ผมก็ไม่ได้โทษโลตัสทั้งหมดนะครับ ไม่กล้าไปเดินซื้อของแถวนั้นอีกเลย ถ้าจะไปก็คือตอนกลางวันเท่านั้น เพราะผมเคยไปดูหนังที่โลตัสบางกะปิบ่อยนะ ไม่คิดว่าจะมาเจอออะไรแบบนี้ สุดท้ายฝากเพื่อนๆพี่ๆทุกคนด้วยทุกวันนี้มิจฉาฉีพโจรบ้านเรามันเยอะมาก ชุมยิ่งกว่ายุง โชคดีผมยังรอดมาได้ เงินแค่นิดเดียวผมไม่เสียดายหรอก ถ้าผมตรงใหนผิดก็ขออภัยมา ณ ที่นี้ด้วยนะครับ 
ปล.ที่มาโพสเนี่ยต้องการเตือนภัยทุกคนให้ระวังตัวไม่ได้มีเจตนาโจมตีโลตัสนะครับ เพราะไม่มีใครมาดูแลเราได้ 24 ชมอยู่แล้ว																																	   แก้ไขข้อความเมื่อ 31 กรกฎาคม 2560 เวลา 21:38 น.
comment1:อย่างน้อยก็ปลอดภัยนะคับ

ห้องน้ำบางห้าง อย่าพยามเข้าคนเดียว ลับตา เพื่อนผมก็เคยโดน

ต้องระวังกันเอง
comment2:โชคดีแล้วครับที่รอดมาได้
comment3:ขอบคุณครับที่นำมาแจ้งเตือนกัน เป็นประโยชน์มากครับ
comment4:โห อันตรายมาก เมื่อปีก่อนอยู่แถวนั้นดูหนังรอบดึกเลิกเกือบเที่ยงคืนต้องเดินออกทางด้านหลังบ่อยมาก ดีที่มีคนเยอะไง ไม่รู้มาก่อนว่าเคยมีแทงกันตาย
comment5:บางทีเราอยู่ในห้องน้ำห้างคนเดียว ก็เคยคิดนะ ว่าจะมีใครโผล่มาจี้เรามั้ย ปกติทำธุระเสร็จก็จะรีบเดินออกมาเลย
ยิ่งดึกๆด้วยคนน้อย ได้จังหวะโจรเลย
comment6:เรียน ท่ายน สมาชิกหมายเลข 2221904
เทสโก้ โลตัส ขอขอบคุณสำหรับข้อมูลและต้องขออภัยเป็นอย่างสูงสำหรับเหตุการณ์ที่เกิดขึ้นด้วยนะคะ ทางเราจะประสานไปยังหน่วยงานที่เกี่ยวข้องเพื่อเร่งตรวจสอบและดำเนินการแก้ไขโดยด่วนค่ะ

ขอบคุณค่ะ
เทสโก้ โลตัส
comment6-1:คุณควรที่จะป้องกันตั้งแต่แรกนะ  ผมจะคอยดูนะว่าจะทำอะไรได้บ้าง  หรือ จะปล่อยให้เงียบ
comment6-2:แนะนำให้มีเครื่องตรวจอาวุธเหมือนห้างใหญ่ๆค่ะ ทั้งนี้ก็เพื่อความปลอดภัยของลูกค้า-พนักงาน และภาพพจน์ของเทสโก้โลตัสค่ะ
comment6-3:โลตัสสาขาบางกะปิ มีมุมอับค่อนข้างเยอะนะครับ ทำการประเมินความเสี่ยงให้ลูกค้าบ้างก็ดีนะครับ
comment6-4:อยากให้เพิ่มบริการเรื่องคิวรถแท็กซี่หน่อยก็ดีค่ะ เพราะไปแล้วหารถกลับยากมากกก!! ส่วนตัวเลิกไปซื้อของที่โลตัสบางกะปิแล้ว เพราะเคยยืนรอแท็กซี่ตรงคิวหน้าประตูทางออกนานมาก เกือบ 2 ชม. จะเดินออกไปเรียกรถเองตรงริมถนนก็ไม่ได้ เพราะไปคนเดียว ข้าวของก็เต็มรถเข็น ทุลักทุเลมาก
comment6-5:ลานจอดรถอีกอย่าง ไม่รู้จะมืดไปไหน สว่างอยู่พักเดียวตอนเป็นข่าวแล้วก้อมีรปภ. แต่ปัจจุบัน เหมือนเดิมคือมืดและไม่มีรปภ.งัยล่ะ
comment6-6:ก็ได้แต่พิมพ์แบบนี้ทั้งปี ต้องรอให้เกิดเหตุก่อนถึงจะแก้เหรอ ? เคยไปจอดรถแล้วโดนเบียดเป็นรอยข้างรถเลย
ถามขอดูกล้องบอกไม่มี...เลิกไปสาขานี้มาหลายปีแล้ว 

//ไม่ได้มาซ้ำ แต่เข้าใจหัวอกคนที่ประสบเหตุจากสาขานี้เหมือนกัน.
comment6-7:คงต้องรอให้มีคนตาย ให้เป็นข่าวใหญ่ ให้ต้องเสียมากกว่านี้ถึงจะเริ่มทำอะไร
comment6-8:ที่สาขานี้เพื่อนผมก็เคยโดนจี้เมื่อ8ปีที่แล้วได้ โดนตรงบันไดเลื่อนเข้าห้างชั้น2 ตอนกลางวันพวกผมเดินขึ้นบันไดเลื่อนมากำลังจะเดินเข้าห้างก็มีชายวัยกลางคน2คนเดินล็อคตัวเพื่อนผมแล้วไถตังไป
comment6-9:ขอเอาไปลงเพจข่าวนะครับ มียอดไลค์อยู่แสนกว่า น่าจะมีคนเห็นเยอะ จะได้ระวังๆกันว่าโลตัสสาขานี้อันตราย
comment6-10:อ้อ ผมจะบอกว่า เมื่อก่อน ผมแวะโลตัสราม2 บ่อยมากนะครับ แต่ตอนนี้ ผมไปบิ๊กซีเมกะแทนแล้ว เบื่อที่จอดรถ ไปทีไรหาที่จอดยากมาก ไม่รู้คนมาจอดแล้วนั่งรถเมล์ไปทำงานต่อกันหรือเปล่า
comment6-11:ทางโลตัสก็ได้แต่บอกว่า"ทางเราจะประสานไปยังหน่วยงานที่เกี่ยวข้อง" ปกดิคะ ไม่ใช่เฉพาะสาขานี้ในเรื่องความปลอดภัยนะคะ สาขาศรีนครินทร์ เรื่องของลูกดิฉันอายุ 5 ขวบก็ไม่คืบหน้า ที่โดนเข็มหมุดปักเสื้อขนาดเกือบเท่าตะปูขนาดเล็กทิ่มเท้า คำขอโทษก็ไม่มี ถ้าจะเอาเรื่องคงต้องดำเนินการหาทนายเอง แล้วคนทำงานประจำจะเอาเงินที่ไหนไปฟ้องพวกคุณ นี่แหละโลตัส!!!
comment6-12:ไม่ค่อยน่าเชื่อถือ เป็นไปได้จะไม่ไปเลย
comment7:ถ้าจะจับจริงๆก็ ต้อง-จับ-ได้  เพราะโลตัสมีกล้องวงจรปิดอยู่แล้ว  
........ ห๊ะ อะไรนะ  คืนนั้น.......  วงจร ..... ปิด   ไม่เปิด !!!  โธ่อิโลตัส
comment8:เป็นช่วงกอบโกยอ่ะครับ วัยรุ่นและเยาวชนคืออนาคตของชาติ มีเครดิตเป็นอนาคตประเทศเลยไม่ต้องรับโทษฮะ เลยกล้าๆทำกันเยอะ  
ทำไปก็ได้ตัง โดนจับก็แค่ลงชื่อในกระดาษ ไม่โดนออกสื่อ=ไร้ประวัติ ไม่มีใครมาตรวจหรอก 
เกิดแทงจขกท.เข้ารพ.เดวก็มาขอขมาให้จบๆไป ถ้าจขกท.ไม่รอดมันก็ได้แพ็กเกจไปอัพสกิลเพิ่มเติมในที่ๆเค้าเอาพวกนี้มารวมๆกัน
comment8-1:ความจริงที่โหดร้าย
comment9:น่ากลัว
comment10:น่ากลัวจริงค่ะ น้องเราเคยโดนจี้เอาโทรศัพท์ตรงน้อมจิต
comment11:ยิ่งห้องน้ำตามโรงหนังนะ ไม่รู้จะทำทางเดินยาวไปถึงไหน
comment12:อันตรายมากครับ แถวบางกะปิแหล่งรวมวัยรุ่นมั่วสุมติดยาปล้น,จี้,ชิงทรัพย์ทำร้ายร่างกายผมละอยากให้ สน.ท้องที่หมั่นเอาสายตรวจเข้าประจำพื้นที่มากกว่านี้เคยเกือบโดนปล้นตรงหลังแฮปปี้แลนด์เหมือนกัน มีแต่วัยรุ่นเมายาเมาเม็ดมั่วไปหมดนี้ไม่รวมสถาบันอาชีวะที่มีเหตุทำร้ายร่างกายกันอีกน่ะ 
ไม่อยากเอ่ยชื่อ 
กลายเป็นว่าประชาชนต้องคอยระวังตัวเองจากพวกนี้
comment12-1:ไม่ว่างครับจับอูเบอร์อยู่
comment12-2:เห็นด้วยเลยครับ ตรงตะวันนานี่ก็แหล่งเลย ผมเคยโดนเมื่อ2ปีที่แล้ว ถูกวัยรุ่นแถวนั้นเดินมาประกบไถตัง หลังจากนั้นผมไม่ไปแถวนั้นอีกเลย
comment13:อันตรายค่ะ ตรงโลตัสบางกะปิ มีมาเฟียคุมตั้งแต่พื้นที่ตลาดเลย เราเคยไปนั่งกิน KFC ที่อยู่ชั้นล่าง ตอนกลางวันคนน้อย เรามานั่งริมประตูตรงข้างหน้ากระจกติดถนนมันจะมีประตูเล็กๆ คนข้างนอกเข้าได้ด้วย มีน้องวัยรุ่นจากที่ไหนไม่รอเดินมาไถ่ตังเราใน KFC  งงมาก มาได้อย่างไง เราเลยตกใจเสียงดังใส่ ไม่ให้ น้องเขาก็ด่าเราอยู่งั้นจนเห็นพนักงานมา เขาเห็นเดินออกประตู้หน้าร้านไปเลย เพื่อนน้องชายก็โดนรุมกระทืบตรงแฮปปี้แลนต์เหมือนกัน ทั้งที่น้องเขาไปซื้อของใน B2S มาทำงานส่งครู ไม่รู้จักเด็กพวกนั้นเลย ต้องนอนโรงบาลเลย ดั้งหัก ฟันหัก น่ากลัวค่ะแถวนั้น
comment13-1:จริงค่ะ น่ากลัว
comment14:วันนี้จะไปดูหนังที่นั่นพอดี คิดหนักเลยงานนี้
comment15:ที่ออกมาูดนี่อยากเตือนภัยให้ทุกคนระวังตัวใว้นะครับ ไม่ได้จะอยากมีเจตนาโจมตีโลตัส
comment16:เมื่อก่อน (นานแล้ว) ชอบไปดูหนังที่โลตัสสาขานี้ เพราะหนีจากเดอะมอลล์ คนพรุกพร่าน

แต่เริ่มเปลี่ยนความคิดตรงที่ คนชักจะน้อยเกินไป และเคยเจอข่าวคนโดนฆ่า เลยต้องกลับไปดูที่เดอะมอลล์ คนเยอะกว่าแต่น่าจะปลอดภัยกว่า

เป็นห่วงน้องสาวยังชอบไปดูหนังที่นี่อยู่!
comment17:https://pantip.com/topic/31067635

ตั้งแต่เราโดนกับตัวคราวนั้น  เราก็ไม่ไปเหยียบที่นี่อีกเลยค่ะ
comment18:จริงครับสาขานี้รปภ.น้อยมาก ยิ่งลานจอดรถยิ่งหน้ากลัวโดยเฉพาะตอนกลางคืนครับ เมื่อก่อนผมไปประจำดีที่ยังไม่เคยโดน แต่เดี๋ยวนี้จะไปthemallแทน เพราะดูหนังsfเครื่องฉาย4kรู้สึกภาพชัดกว่าครับ
comment19:เด็กแว๊นเยอะแถวนั้น ต้องระวังหน่อย
comment20:น่ากลัวจิงๆนะคะเนี้ย เพราะเข้าห้างนี้ประจำเลย
comment21:ถึงจับโจรได้ก็โทษเบามาก  ติดคุกไม่กี่เดือนก็ออกมาแล้ว  โจรพวกนี้เดินเข้าคุกกันเป็นว่าเล่น   
บางทีตำรวจก็เหนื่อยไม่อยากจับแล้ว   กว่าจะจับได้ครั้งนึงตำรวจก็ต้องเสี่ยงชีวิต   ผ่านไป3เดือนมันออกจากคุกแล้ว  กฏหมายมันเบาจริงๆ   
โจรที่ไม่เคยติดคุกจะกลัวคุก     แต่ถ้าได้ลองติดคุกซักครั้งจะไม่กลัวอีกเลย   ติดแป๊ปเดียวเข้าไปอยู่ก็สบายๆ
แต่ถ้าคุณแย่งมีดมาได้แล้วแทงโจรตาย   คุณก็ติดคุกอีก
comment21-1:จริง นะ ถ้าเราแย่งอาวุธมาแล้วแทงมันแทน ปัญหาจะเกิดกับเราอีก
คนชั่วจะทำอะไรมันไม่ค่อยแคร์ไม่ค่อยกลังเพราะมันไม่มีอะไรจะเสีย
แต่คนดีคนปกติจะทำอะไร ต้องกลัวหลายอย่าง 
คุกเอาไว้ทำให้คนดี คนมีสำนึกกลัว  แต่กลายเป็นที่พักตากอากาศสำหรับคนเลวๆ
comment21-2:อันนี้เรื่องจริงครับ ยิ่งถ้าสถานบำบัดหรือบ้านเมตตาพวกนี้นี่ยิ่งหนักเลย
ข้างในแบบ อยู่ดีกินดี จัดเวรกันทำกับข้าวกิน อยากกินเท่าไหร่ก็ได้ กลางวันถ้าไม่มีอะไรให้ทำก็ไปนั่งดูทีวีไม่ก็ออกกำลังกายเล่น
เสร็จแล้วก็ว่าง นั่งคุยกันทั้งวัน(ส่วนมากก็คุยกันแลกเปลี่ยนประสบการณ์ ไม่ก็ใครจะออกวันไหนยังไง ออกแล้วนัดเจอกันไหม สนใจมาอยู่ที่ใหม่ไหม อะไรแบบนี้)
คือแบบ แทนที่เข้าไปแล้วออกมาจะได้กลับตัว กลายเป็นชำนาญกว่าเดิมอีก คนที่กลับตัวได้จริงๆคือพวกที่คิดได้ตั้งแต่ตอนโดนจับ ไม่ใช่ตอนถูกลงโทษ
comment22:โหวตครับ ผมเองก็ไปดูหนังที่ห้างนั้นตอนกลางคืนบ่อยๆเหมือนกัน ยิ่งจอดรถชั้น2เป็นประจำด้วยครับ หลอนครับ คงไปดูที่อื่นๆแล้ว
comment23:ยังมีอยู่อีกหรอเนี่ย!!! ผมและเพื่อนเคยโดนเมื่อหลายสิบปีมาแล้วสมัยใส่ขาสั้นตรงแถวตลาดแฮปปี้แลนด์ โลตัสบางกะปิแถวนั่นแหละครับ
เหตุการณ์คือยืนรอรถเมล์อยู่ยังโดนเลย พวกนี้ลักษณะก็พวกเด็กช่างนั่นแหละครับ (ที่รู้เพราะว่ามันพูดเองว่าอยู่เทคโนแถวนั้นแหละ) มาเป็นกลุ่มบ้าง 2คนบ้าง แต่มาคนเดียวยังไม่เคยเจอ (เพราะพวกนี้ก็อย่างที่รู้อ่ะนะ เวลาอยู่คนเดียวเป็นไง) เข้ามาไถ่ตังค์ ให้ใครช่วยก็ไม่มีเพราะไม่มีใครอยากยุ่ง
คุณตำรวจน่าจะทำอะไรบ้างได้แล้วนะครับ!
comment24:เอากล้องวงจรปิดมาแชร์เลยค่ะให้คนเหฌนหน้าพวกมัน อันตรายจริงๆ
comment25:ไปเดอะมอลล์ประจำ แต่ไม่ได้เดินข้ามไปโลตัสเป็นสิบปีแล้ว รู้แบบนี้ อย่าหวังว่าเราจะไปอีกเลย
comment26:อ่านกระทู้แล้ว ไม่กล้าไปแล้วค่ะ น่ากลัวจัง โลตัสบางกะปิ ...
comment27:...
comment28:ไหนๆ ก้อไหน นะโลตัสเด๊ยวนี้ ห้องน้ำเหม็นมาก
แถม แคชเชียร์บริการก้อน้อยเวลาต่อคิวก้อนนาน ทำไม่เปิดทุกช่องช่วง prime time คนเยอะ
รบกวนช่วยปรับปรุงบริการ ฝากบอกผู้บริหาร ระดับสูงมั่วแต่ประหยัดงบ
comment28-1:ที่นี่เพิ่งปรับปรุงห้องน้ำนะครับ เหม็นแล้วเหรอ...

แสดงว่าคนใช้เยอะมาก จนคนทำความสะอาดไม่พอ...

ผมเลี่ยงไปใช้ห้องน้ำโรงหนังครับ สะอาดกว่ากันเยอะเลย...
comment29:ขอเอาใจช่วยเอาเรื่องให้ถึงที่สุดอย่าปล่อยไว้

มันจะได้ไม่มีโอกาศลงมือกะใครอีก
comment30:ดีแล้วครับ ที่โจรไม่จิ้ม
เพื่อนพี่ชายโดนในซอกตึก โจรเข้าทางข้างหลัง
บอกทีแรก เพื่อนพี่ชายยังลังเล ยังไม่เอาทรัพย์ให้....

ผล....

โดนจิ้มเข้าไปตรงเนื้อที่เอว จิ้มเข้าไปซัก เกือบ เซนต์

คราวนี้ ยกให้ทุกอย่าง

ยังดี ที่โจรยังไม่เลือก...เสียบมิดด้าม

เพื่อนพี่ชายบอก  ต่อไป ใครโชว์มีดจี้  แกให้หมดเลย

วันนั้น พี่แกกลัวมีดเป็นสนิมอีก ต้องไปฉีดยากันบาททะยักอีก

555
comment31:บางกะปิ น่าจะจัดเป็นเขตเฝ้าระวัง แหล่งซ่องสุมค้าอาวุธเถื่อน อาวุธสงคราม ยาเสพติด
comment32:โหวตค่ะ 
ไม่ได้ไปมาหลายปีแล้ว เคยตั้งกระทู้ความน่ากลัวของห้างนี้เหมือนกันค่ะ 
จากประสบการณ์ที่เคยไปดูหนัง และไม่ได้ไปที่นั่นอีกเลย
comment33:เป็นกระบอกเสียงให้แล้ว
รู้ชัดแจ้ง ก็ปรับปรุงแก้ไข
ดีกว่า นิ่งเงียบ
comment34:น้องสาวเคยโดนกระชากสร้อยค่ะ ที่ลานจอดรถโลตัสบางกะปินี้ล่ะ น่ากลัวเกิน แต่โดนมาสอง สามปีแล้ว ลานจอดรถจะน่ากลัวไปไหน
comment35:ประเทศโลกที่สาม คนชั้นแรงงานเยอะ ก็แบบนี้ละครับ
comment35-1:สงสัยประเทศพัฒนาแล้วเค้าใช้คฑาวิเศษสร้างตึก สร้างถนน สร้างรถไฟ มั้งครับ ถึงไม่มีชนชั้นแรงงานเลย
พูดจาได้เฉลียวฉลาดมากๆ เลยนะครับ
comment36:ผมเคยโดนครับที่ The Mall ครั้งแรกมันเดินมาชน (ชั้นเครื่องเล่น) ผมวิ่งดิ พอมันเห็นผมวิ่งไปที่เจ้าหน้าที่ มันวิ่งกลับเลย // ครั้งที่ 2 คือ ความซวยครับ...เดินอยู่ชั้นแรกเลยไปโซนเสื้อผ้า มันเดินมาล็อคคอเลย 2 คน (จังหวะกำลังพูดโทรศัพท์กับแม่พอดี) เสียไป 200 หลังจากนั้นเข็ดเลยครับ...ลงจากรถเมล์รอต่อรถกลับบ้านเลย 

(เรื่องนี้นานเป็น 10 ปีแล้วครับ ตอนนั้นเรียนที่ บ้านบาง "สายมัธยม" )
comment37:ห้ามพกอาวุธเข้ามาข้างใน แต่ข้างในห้างก็มีขายอยู่ดี
comment37-1:ข้างในมีขายแต่โจรมันจะยอมลงทุนซื้ออาวุธใหม่เพื่อจี้ชิงทรัพย์เหรอครับ มันคงไม่คุ้มหรอก
comment38:น่ากลัวอ่ะ เมื่อก่อนเราไปดุหนัง และไปจอดรถชั้น 2 บ่อยมาก ออกมาดึกแล้วด้วย แบบบางทีเหลือเราคันเดียวไรเงี้ย แต่ไม่เคยเจออะไรนะคะ แต่ตั้งแต่มีข่าวปล้นตรงลานจอดรถ เราก็ไม่ไปอีกเลย

แต่เราเคยเจอเด็กแว๊น ญ 2 คนเดินมากอดคอแล้วกระซิบ ขอตัง เราบอกไม่มี เค้าก็พูดอยู่นั้น จนมีเด็ก ญ อีกคนที่มากับพวกนั้นบอกว่า เฮ้ยไปเหอะ มันคงไม่มีจริงๆแหล่ะ  
ตอนนั้นเราขาสั่นเลย กลัวมาก ดีนะที่เราแต่งตัวไม่ดี เราใส่เกงขาสั้นธรรมดา ไม่ได้ดูเป็นคนมีเงินเท่าไหร่ มันเลยเชื่อว่าเราไม่มีจริงๆ  - -
comment39:ไปดูหนังดึกๆบ่อยเลย
comment40:ห้างนี้ไม่เคยคิดจะไปเลยครับ ห้องน้ำมันเปลี่ยว วังเวงมากครับ
comment41:อ่านหลายเม้นท์ หลายคนรู้ว่าเป็นแหล่งมั่วสุม ซ่อง โจร ยาเสพติด   
ทำไม ตำรวจ ไม่ รู้
comment42:มันจะเหมือน บราซิล ไปทุกที่แล้ว ที่มีเด็กวัยรุ่น วิ่งไล่ขโมย ปล้น จี้ประชาชน กันกลางถนนเลยน่ะ
comment43:ไปซื้อของที่นั่นค่อนข้างบ่อย น่ากลัวจัง
comment44:อ่านหลายความเห็นแล้วแบบน่ากลัวมากกก มีตรงไหนอีกก็มาเตือนกันได้นะคะ จะได้ช่วยกันระวัง
comment45:สาขานี้นอกจากความปลอดภัยต่ำแล้ว การเก็บค่าจอดรถก็มากๆด้วยครับ ห่วยแตก
comment46:ยังดีที่รอดปลอดภัย หลายห้างคนร้างๆห้องน้ำก็อยู่ในซอกแคบน่ากลัว
ตามที่จอดรถก็เหมือนกันต้องระวัง
comment47:บ้านเราอยู่แถวนั้นค่ะ ไปบ่อยอยู่นะ จำเคสน้องนศ.ที่เสียชีวิตที่ลานจอดได้ ตัวเองไม่เคยเจอค่ะ แต่เคยเห็น ผู้หญิงคนนึงเค้าวิ่งโวยวายออกมาแล้วเค้าหยุดถามกับแม่ค้าตรงประตูด้านหลังเราเลยอยู่ฟัง  คือมีมิจฉาชีพเป็นผญ.สูงวัยเจอตอนเข้าห้องน้ำ ชวนคุยไปมาอาสาถือของให้ ผญ.ออกมาจากห้องน้ำเค้าก็เอาของกับกระเป๋าไปแล้ว(ทำไมฝากกระเป๋ากับคนแปลกหน้าง่าาา) 

เราว่าห้างไม่ได้เปลี่ยวขนาดนั้นหรอกค่ะ คนเยอะตลอด หน้าห้างก็ขายของกัน แต่ย่านนี้แบบ..ไม่รู้จะใช้คำพูดยังไง เอาเป็นว่าไม่โทษห้างอีกเสียงแต่อยากแนะนำว่าเพิ่มพนง.รักษาความปลอดภัยก็ดีเหมือนกันนะคะ 

ขอบคุณจขกท.มาเตือนนะคะ ข่าวน้องนศ.คนนั้นซาไปเราก็ลืมๆ ไปดูหนังดึกๆไปเดินซื้อของคนเดียวละก็เข้าห้องน้ำ ต่อไปไม่เอาละ  เพื่อนสมาชิกก็ระวังนะคะ ไปคนเดียวนี่อย่าไปมุมอับ อย่าไปจอดไกลๆนะ เราชอบจอดรถข้างๆห้างใกล้ถนนหรือด้านหน้าห้างเวลาไม่มีตลาดนัดหน้าห้างค่ะ เพราะเราซื้อทั้งของในห้างและตลาดบางกะปิด้วย จอดหน้าห้างมันเดินใกล้น่ะ
comment48:แถวนั้นมันเถื่อน ถ้าไม่จำเป็นอย่าไปเลย
comment49:นานมาแล้ว ผมกับพวกเคยจับกระทืบแล้วส่งตำรวจทีครับ (ที่ต้องกระทืบเพราะมันจะเอามีดสู้นี่แหละครับ) ก็เด็กที่วนเวียนแถวนั้นแหละครับ พวกนี้มีหลายพวกครับ วนเวียนกันไป ขี้ยามั่ง พวกวัยรุ่นคึกคะนองหาเงินไปเที่ยวบ้าง พวกนี้มีหลายคนเป็นแก๊งค์ครับ ปล้นบ้าง ไถเงินบ้าง ตำรวจรับรู้ครับ แต่เหมือนหนู จับแล้วก็ไม่มีหมด พอกวาดล้างก็หายไปที แล้วก็มาใหม่เพราะมันมีเยอะ
comment50:ถ้าใครยังจำได้ ห้างนี้แหละที่สาวเน็ตไอดอลถูกฆ่าชิงทรัพย์ในรถยนต์คาลานจอดรถ
http://www.manager.co.th/Local/ViewNews.aspx?NewsID=9560000068549
comment51:จริงครับจับยังใงก็ไม่หมด เลยกลายเป็นว่าเราต้องมาระวังตัวเองแทน
comment52:ผมก็เคยโดนครับตอน 16 ประมาณ 7 ปีก่อน แต่ฝั่ง The mall บางกะปิ ด้านหลังแถวลานจอดรถ
มันมี 2 คน จี้ผมแล้วให้ไปทางคลอง จุดลับตาคน แล้วเอาโทรศัพท์ผมไป 2 เครื่อง เงินอีก 500
ทุกวันนี้ยังจำใบหน้าทั้งสองคนนั้นได้เลย

ผมอาศัยอยู่ย่านลำสาลีตั้งแต่เกิด ย่านบางกะปิบอกเลยครับ เด็กแว๊น , โจร เยอะ !!
comment53:ย่านนั้นมันเป็นย่านเด็กแว้น เด็กช่าง กลุ่มคนต่างถิ่นเยอะครับ
ควรหลีกเลี่ยงเวลากลางคืน 

ทั้ง Lotus เลียบยาวไปแฮปปี้แลนด์ หลังแฮปปี้แลนด์
comment54:จากใจคนย่านนั้น อย่าโทษโลตัสเลย

เพราะแถวนั้นมีหลายซอยค่ะ ที่โดนจี้ ชิงทรัพย์ วิ่งราว

เอ๊ะๆๆๆๆ ว่าแต่ เลยโลตัสไปนิดหน่อย...

สน. อะไรหว่าาาาาาาา
comment54-1:อันนี้ไม่ได้โทษโลตัสทั้งหมดนะครับ เพราะทุกคนต่างรู้ดีว่าย่านนี้ขโมยขโจรเยอะ
comment55:แถวบ้านเลยอ่ะ ดีนะไม่เคยเกิดขึ้นกับผม เป็นกำลังใจให้เจ้าของกระทู้นะครับ ดีแล้วที่ รอดปลอดภัยกลับมา ผมเกิดและโตที่บางกะปิ เอาจริงๆถ้าคนในพื้นที่จริงๆ ไม่ค่อยมีไรเกิดขึ้นหรอกครับ แต่พวกที่มา เช่าห้องอยู่ อะไรแบบนี้นี่อ่ะ น่ากลัวจริงๆ
comment56:ขอบคุณมากครับ ผมไปแถวนั้นบ่อยมากเลย ต่อไปนี้คงต้องระวังตัวมากขึ้นแล้ว
comment57:วันนี้เพิ่งไปเดินมาเลย โลตัสบางกะปิ ขอบคุณที่เตือนภัยนะคะ อันตรายมีทุกที่จริงๆ
comment58:ไม่กล้าเข้าห้องน้ำคนเดว แล้วอ่ะ รอบหน้าฝากกระเป๋าตังไว้กับแฟนดีกว่าอ่ะ
comment59:ไปเดินบ่อยด้วยสิพอกันทีเปลี่ยนสาขา
comment60:ตรงนั้นผมเคยเจอ เทคโนบางกะปิภาคค่ำเป็นแก๊งไถ ครับ แต่ผมโดนที่ป้ายรถเมล์ในซอยแฮปปี้แลนด์ ตอนเย็นๆคนเยอะมันก็เอาครับ
comment61:สมัยผมทำงานพาร์ทไทม์ที่โลตัสบางกระปิ ช่วงพักเบรคออกมานั้งข้างนอก เห็นคนเอามีดวิ้งไล่แทงกันหน้าห้าง ผมคิดว่าแถวนั้นดูไม่ค่อยปลอดภัยเท่าไร โซนบางกะปิ ไปถึงแถวรามฯ
comment62:เรียนอยู่ที่นิด้า ไม่เคยไปเดินในน้อมจิตต์หรืออะไรเลยอะ ขนาดในห้างซอกอับมุมลี้เยอะมากๆ เข้าห้องน้ำที่ใกล้ๆ วินรถตู้ เจอคนนั่งดมกาวอยู่ในห้องน้ำ omg
comment63:ขนาดเป็นผู้ชายยังโดนจี้เลย น่ากลัว -_-
comment64:เรียน ท่านสมาชิกพันทิป 

เทสโก้ โลตัส ขอเรียนแจ้งเพิ่มเติมถึงมาตรการรักษาความปลอดภัยภายในบริเวณสาขา หลังจากเกิดเหตุการณ์นี้ขึ้น ดังนี้

1. เจ้าหน้าที่รักษาความปลอดภัยเพิ่มความถี่ในการตรวจสอบพื้นที่เสี่ยง เช่น บริเวณห้องน้ำลูกค้าทุกจุด โดยเฉพาะอย่างยิ่งในช่วงเวลากลางคืน
2. เพิ่มแสงสว่างในจุดเสี่ยงที่มีพื้นที่ค่อนข้างมืด 
3. ตรวจสอบระบบ CCTV อย่างสม่ำเสมอว่าใช้งานได้อย่างมีประสิทธิภาพ
4. เพิ่มสัญญาณแจ้งเตือนเหตุด่วนเหตุร้ายไว้บริเวณหน้าห้องน้ำเพื่อให้เจ้าหน้าที่ได้รับทราบเหตุและสามารถเข้าช่วยเหลือได้ทันที่

ทั้งนี้ หลังจากเกิดเหตุการณ์ เทสโก้ โลตัส มิได้นิ่งนอนใจในการให้ความช่วยเหลือลูกค้าและประสานงานกับเจ้าหน้าที่ตำรวจ รวมถึงทบทวนและเพิ่มมาตรการรักษาความปลอดภัยเพื่อไม่ให้เหตุการณ์เช่นนี้เกิดขึ้นอีก

ขอบคุณค่ะ
เทสโก้ โลตัส
comment64-1:เพื่อนเคยมีปัญหาในที่จอดรถของโลตัสสาขานึง ปรากฏว่า ไม่มีกล้องวงจรปิดตรงที่จอดรถ ไม่ทราบว่าในปัจจุบันโลตัสทุกสาขามีกล้องวงจรปิดบริเวณที่จอดรถไหมครับ

เพื่อนผมถือว่าซวยไป
comment65:ขอด่านอกเรื่องหน่อยละกัน แต่สถานที่เดียวกัน

คือเมื่อประมาณ 5-6 ปีก่อนโลตัสกำลังจัดสถานที่เพื่อเก็บค่าจอด
ตรงเสา K ชั้น G จะมีป้อมสำหรับสแตมป์บัตรจอดรถ
ผมเอามอไซค์ไปจอดริมๆตรงนั้น
พอกลับมาที่รถ สลัด รถกรูขาวละอองไปแถบนึง
พอดูรอบๆ อ๋อ ไอสลัด พ่นห้อง แต่ไม่เอาอะไรมากัน สีแมร่งก็ฟุ้งติดรถ

ลำพังล้างตรงพื้นเงาก็ไม่เท่าไหร่ ขัดๆก็ออก แต่บางจุดที่เป็นพลาสติกกันลื่น ผิวจะไม่เรียบ แล้วสีก็เข้าไปตามร่อง ล้างยังไงก็ไม่ออก เฮงซวยมาก

ตอนนั้นเพิ่งซื้อ Ninja มาด้วย ลองคิดดูว่าถ้าคนรักรถเจอแบบนี้ จะรู้สึกยังไง ห่านจิก
comment66:สังเกตุมาหลายปีแล้ว เส้นบางกะปิ-ลาดพร้าว-โชคชัย 4 แถวนี้มีแต่วัยรุ่นแนวเด็กแว้นซ์เยอะมากทั้งเส้นเลย
comment67:แถวนั้นอันตรายจริงๆครับ ตอนวัยรุ่นผมโดนจี้แถวนั้นสามครั้ง สองครั้งที่ห้าง อีกครั้งข้างนิด้า
..แต่มีครั้งนึงที่โดนที่ห้างๆนึง(ประมาณ20ปีแล้ว) โดนกับเพื่อน คนร้ายเป็นวัยรุ่น3คนใช้มีดจี้ ผมไปแจ้งเหตุกับประชาสัมพันธ์ ทางห้างก็ส่งหัวหน้าชุดรปภ.มา แล้วให้ผมกับเพื่อนเดินหาคนร้ายกับเขาในห้าง เดินไปเดินมาเจอครับ!แต่เจอ2คน (ตัวหัวโจกออกจากห้างไปแล้ว) จากนั้นก็อย่างกับในหนังครับ รปภ.(นอกเครื่องแบบ)ก็ลาก2คนนี้เข้าลิฟท์ส่งของเพื่อจะพาไปห้องรปภ.ชั้นล่าง พอประตูลิฟท์ปิด รปภ.ก็กดหยุดลิฟท์แล้วซ้อมคนร้ายครับ!! โดนฟาดด้วยสันหนังสือการ์ตูนเล่มหนาๆไปหลายที ตอนซ้อมผมได้ยินรปภ.พูดประมาณว่า บอกแล้วใช่ไหมว่าอย่าให้เห็นโผล่มาที่นี่อีก(คงเคยก่อเหตุมาแล้ว) ตอนนั้นก็เหวอๆกันทั้งผมและเพื่อน สุดท้ายตำรวจก็ตามจับหัวโจกได้ ตอนนั้นต้องไปขึ้นศาลด้วย หัวโจกโดนคุกไปห้าปี อีกสองคนโดนเข้าสถานพินิจ ช่วงนั้นเข็ดแถวนั้นไปนาน
comment67-1:รปภ.เป็นงานครับแบบนี้

พวกชั่ว  มันต้องมีวิธัทำให้มันได้คิด  เพราะมันคิดเองไม่เป็น
comment68:เสียชื่อซีพีหมดแบบนี้
comment69:ผู้จัดการโลตัส สาขาบางกะปิ ลองไปดูงาน เดอะมอลบางกะปิบ้างนะครับ ความปลอดภัยต่างกันมาก ที่จอดรถ โลตัสบางกะปิ ประหยัดไฟมากเกินไป ตั้งแต่มีเรื่องที่ผู้หญิงถูกกระชากในลานจอดรถรอบที่แล้ว ห้างก็ได้แต่ติดไฟเพิ่มความสว่างเฉพาะ Lady Zone เท่านั้น ส่วนอื่นๆก็ยังมืดๆอันตรายต่อไป ไม่รู้จะประหยัดส่วนนี้ให้ลูกค้าเสี่ยงชีวิตไปทำไม ตอนหลังจะบอกว่า เลือกที่จะไปซื้อ super ที่  เดอะมอลบางกะปิแทน ถึงแพงกว่าแต่คุณภาพและความปลอดภัยต่างกันมาก คุ้มค่ากับชีวิตมากกว่า
comment70:ไปดูหนังบ่อย  ตอนดึกๆด้วย  ไม่เคยเจอนะ สงสัยมีหน้าตาเป็นอาวุธ 555

แถวนั้นด้านหลัง จนสุดถนนแฮปปี้แลนด์ ผมว่ามันดูเสื่อมโทรมยังไงไม่รู้นะ

บางทีน่าจะถึงเวลาถอนรากถอนโคนกันบางแล้วนะ  มันไม่ปกติแล้ว
comment71:ตำรวจ และกระบวนการยุติธรรมประเทศไทยทำอะไรกันอยู่
รัฐบาลที่มานี่ก็ไม่ได้สนใจปราบจริงจังอะไร
ถ้าคุณสังเกตข่าวจี้ปล้น ทะเลาะกันจนตาย ข่มขืน ยาเสพติดมีมากขึ้นเรื่อย

ขยันแก้โน่น นี่ นัาน ที่กินตังค์ประชาชนเรื่อย
เรื่องพวกนี้ไม่เห็นจะสนใจ
comment72:ปกติเราเข้าเดอะมอลล์บางกะปิมากกว่าแต่ก็มีนานๆ ครั้งที่ไปโลตัส ไม่นึกว่าจะมีเรื่องแบบนี้เพราะไปทีไรก็เห็นคนเต็มพลุกพล่านตลอด เพิ่งรู้ว่ามีเรื่องแบบนี้มากขนาดนี้
comment73:ส่วนหนึ่งโลตัสก็ประมาทไปนะ ควรจะมีการป้องกันมากกว่านี้ โดยเฉพาะช่วงเย็นหรือก่อนปิดห้าง
เพราะเมื่อเราเข้าห้อง ส่วนหนึ่งเราก็มั่นใจแล้วว่าเราต้องปลอดภัย แต่ยังเจอแบบนี้ ก็นะ -*-
comment74:ส่วนตัว เลิกไปใช้บริการที่โลตัสบางกะปินานมากแล้ว
จะไปก็ต่อเมื่อ ขี้เกียจไปไกลๆจริงๆ
เรายอมขับรถไปไกลกว่า เพื่อได้ความปลอดภัย และคนซื้อ(ใช้บริการ) ที่มีมารยาทมากกว่า
บอกตามตรง โลตัสบางกะปินี่เหมือนไปดงแร้งอ่ะ คนมีอายุรุมแย่งของลดราคากันซะจนเรานี่อายไม่กล้าไปแย่งด้วยเลย
รู้สึกสงสาร แต่พอเราไปโลตัสสาขาอื่น ของมีลดราคาเหมือนกัน แต่เขาไม่มาแย่งมาผลักกัน ขอย้ำว่า ผลักกันจริงๆ
โลตัสบางกะปิ บ่อยนะจี้ชิงทรัพย์เนี่ย ข่าวที่ จขกท บอก เราก็จำข่าวนั้นได้
comment75:ความคิดเห็นนี้ถูกลบเนื่องจาก มีเนื้อหาเกี่ยวกับข้อมูลส่วนบุคคล เช่น ภาพถ่ายส่วนบุคคล ชื่อนามสกุล ที่อยู่ เบอร์โทรศัพท์ เป็นต้น
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment76:เราเคยไปซื้อของที่โลตัสรังสิต วันนั้นหูกระเป๋าถือเกิดขาด ก็อุ้มกระเป๋าเดินแทน
ทีนี้พอไปล็อคทรายแมว มันต้องยกถุงที่ค่อนใหญ่และหนัก เลยวางกระเป๋าไว้บนรถเข็นแล้วยกทายใส่รถ
ช่วงเวลาแป๊บเดียวกนะเป๋าถูกขโมยไปแล้ว 
เราก็รีบไปแจ้งเจ้าหน้าที่ เพืาอที่จะแจ้งตำรวจและขอดูกล้องวงจรปิด
ห้างไม่ยอมให้ดู บอกคนนอกห้ามเข้า เราก็โทรหาพี่ที่เป็นตำรวจให้มาช่วยคุยกับทางห้าง
เพื่อขอดูกล้อง สุดท้ายทางห้างก็ยอมให้ดูซึ่งผ่านไปจากเวลาเกิดเหตุถึง 2 ชั่วโมง
สุดท้ายคือ กล้องตรงล็อคทรายแมวไม่มี ตัวที่มีบางตัวก็ใช้ไม่ได้
ไปเช็คตรงทางเข้าออกก็ไม่เจอ คือไม่มีทีท่าว่าทางห้างจะพยายามช่วยเหลืออะไรเลย
วันนี้เพิ่งกดเงินจะไปจ่ายค่าเช่าร้าน โทรศัพท์2 เครื่อง กุญแจรถ กุญแจบ้านหายหมด

เราผิดที่ไม่ดูแลทรัพย์สินตัวเองให้ดี แต่เราก็อยากได้ความเอาใจใส่ความช่วยเหลือตากทางห้างเมื่อเรา
เจอปัญหาด้านความปลอดภัยภายในห้างบ้าง 

ล่าสุดรถเราโดนชนท้ายยุบ กระจกไฟท้ายแตกที่ลานจอดรถโลตัสพระรามสาม
แจ้ง รปภ.เพื่อขอดูกล้องวงจรปิดรถคันไหนที่ชนรถเรา
คำตอบที่ได้รับคือไม่มีกล้องครับ ทั้งๆที่มีบัตรจอดรถ แถมเสียค่าจอดรถอีกต่างหาก
เดี๋ยวนี้ไม่จำเป็นจะไม่เดินโลตัสเลย เข็ดจริงๆ

title:มช เนรเทศ นักศึกษารุ่นพี่ออกจากหอพักในกำกับ หอสีชมพูและหอสี่สิบปี
comment:วันที่ 18 มีนาคม 2558 ทางสำนักงานหอพักได้เเจ้งว่า ให้นักศึกษาย้ายออกจากหอพักสี่สิบปี และ หอพักสีชมพู ซึ่งเป็นหอพักในกำกับ  ก่อนวันที่ 16 กรกฎาคม 2558 เพื่อปรับปรุงหอพักและต้อนรับเฉพาะนักศึกษาปี 1 ในเดือนสิงหาคม นักศึกษารุ่นพี่ ที่ต้องการอยู่หอพักต่อ ต้องรอห้องว่างเเละจับฉลากว่าจะได้อยู่ต่อหรือไม่ ในวันที่ 19 มีนาคม จขกท ได้โทรไปถามที่สำนักงานหอพักใหญ่ หอ 2 หญิง เพื่อสอบถามความจริง เจ้าหน้าที่หอ 2 ญ ได้เรียกเจ้าหน้าที่ที่เกี่ยวข้องซึ่งเป็นผู้ชายมาคุย เเต่เขากลับไม่มาคุย เจ้าหน้าที่ผู้หญิงจึงอธิบายเเทน เนื่องจากหอใน หรือหอพักสำหรับนักศึกษาปี 1 จะปิดเพิ่มอีก1 หอพัก เนื่องจากปิดมาเเล้ว 3-4หอพักเเละยังปรับปรุ่งไม่เสร็จ ดังนั้นผู้อำนวยการหอพักจึงมีนโยบายให้เด็กปี1 มช ที่จะเข้าใหม่มาพักที่หอพักในกำกับ คือหอสีชมพูและหอสี่สิบปี และไล่นักศึกษาปีรุ่นพี่และนักศึกษาปริญญาโท ออกไป ก่อนวันที่ 16 กรกฎาคม 2558 เพื่อปิดปรับปรุง ทุกคนคิดว่ามันยุติธรรมไหม? หอพักสี่สิบปีและหอพักสีชมพูส่วนใหญ่ให้เเต่ ปี 2 ขึ้นไปเข้าพัก หรือเปิดรับเด็กปี 1 ในเทอมสอง เเต่นี่กลับมาเบียดเบียนกันเเบบนี้เเล้ว นศ ปีอื่นจะไปอยู่ที่ไหน บางคนบ้านก็ไม่ได้อยู่ในเชียงใหม่ ขับรถก็ไม่เป็น แม้เเต่มอเตอร์ไซค์ก็ไม่มี พวกเขาใช้บริการ รถม่วง หรือ ขสมช ในการไปเรียน ซึ่งนานๆผ่านมาที ต้องตื่นเช้า มากินข้าว รอรถไปเรียน โดยเฉพาะวันพุธ เสาร์ และอาทิตย์ ซึ่งเป็นวันหยุด หากเรามีเรียนเสริม ต้องรอรถนานมากกว่าปกติ การที่เจ้าหน้าที่สำนักงานใหญ่แนะนำว่าให้ไปอยู่หอนอก 
" ถ้าเป็นพี่ พี่จะทำเรื่องออกตอนสอบเสร็จเเล้วย้ายไปอยู่หอนอก " คิดว่าหอนอกมันหาง่ายขนาดนั้นเลยหรือคะ 

รถก็ขับไม่เป็นจะให้เดินลากเท้าเข้าซอย บางทีเลิกค่ำอีกละ อยากรู้จักว่าพวกเขาบริหารงานกันยังไง ประชุมกันยังไงถึงได้ผลลัพธ์ออกมาเเบบนี้ หรือไม่มีความสามารถในการบริหารงาน ดูแลและเยียวยานักศึกษาเลย พี่ปีสี่ที่กำลังจะจบก็คงสบายไปเลย เเต่ปี หนึ่ง ปีสอง ปีสาม ที่เพิ่งย้ายมาอยู่ หรืออยู่มานาน เเล้วควรคิดได้เเล้วคะ ว่าจะไปอยู่ที่ไหนกัน จำวันที่เดินมาสมัครหอสองหอนี้ได้ไหม กว่าจะได้อยู่มันยากลำบากเเค่ไหน เจ้าหน้าที่สำนักงานก็ทำหน้าไม่รับเเขก พูดจาเหมือนมะนาวไม่มีน้ำ ไม่ง้อลูกค้า การสมัครหอนี้ก็เหมือนกันเปิดลงชื่อทั้งสองหอพร้อมกันสามวัน แล้วอีกอาทิตย์ประกาศผล โดยใช้การสุ่มชื่อเอา (ถ้าใครมีเส้น พ่อแม่ทำงานตึกหน้าก็สบายเลยค่ะ) สารพัดที่พวกเราเจอ แต่ต้องยอมเพื่อความสะดวกปลอดภัย และหวังว่าจะได้อยู่จนเรียนจบ แต่ทางหอพักกลับจะมาทำกับเราเเบบนี้มันสมควรเเล้วหรือ? ปกติปี 1 จะเข้าได้เฉพาะห้องที่ว่างเท่านั้น ให้สิทธินักศึกษารุ่นพี่ก่อน เราไม่รู้ว่าใครจะคิดเหมือนเราไหม ว่ามันไม่ยุติธรรมเลยสำหรับนักศึกษาที่อยู่ในหอพักนี้มาก่อน เพื่อนเราเคยอยู่หอนอก เพราะจองหอในกำกับเเล้วไม่ได้รับการสุ่มชื่อ พวกเขาอดทนตื่นเช้า และเดินออกจากซอยลึกมาเรียน เพื่อนเราพยายามหาหอใกล้ๆ ม เเต่ก็เต็มทุกหอ การย้ายหอใหม่ก็เหมือนการต้องเริ่มต้นใหม่ และผู้หญิงก็มีของใช้เยอะแยะมโหฬาร ขนประมาณสามรอบกว่าจะหมด เราได้ยินข่าวนี้ก็แอบใจหายนะที่เรื่องนี้เป็นความจริง และเรามองไม่เห็นความยุติธรรมในรั้วมหาวิทยาลัยอีกต่อไป เอาใจดูแลแต่นักศึกษาใหม่ที่กำลังจะเข้า ถีบหัวส่งนักศึกษาเก่าแบบไม่แคร์ว่าพวกเขาจะเป็นอย่างไร หากคุณจะทำแบบนี้คุณไม่น่ามีการเปิดเทอมแบบ อาเซียนเลย เพราะมันทำให้ นักศึกษาจบช้าลง และต้องมาหาทางแก้ไขปัญหากับเรื่องหอพักที่ พวกคุณก่อ และไม่มีวิธีแก้ไข หรือ มีที่พักสำรอง ให้พวกเรา 

หากใครอยู่ มช มีวิธีดีๆ ช่วยแนะนำด้วยนะฮะ เพื่อนๆพี่ๆ อิฉันเครียด ค่ะ เครียดดด !!
ใครอยู่หอสีชมพู หอสี่สิบปี แล้วคิดเหมือน จขกท มาช่วยกันแก้ปัญหา เรียกความยุติธรรม คืนมาเถอะค่ะ !!																																	   แก้ไขข้อความเมื่อ 20 มีนาคม 2558 เวลา 11:53 น.
comment1:น้องเราตอนปีสอง เขาก็ย้ายออกมาอยู่หอนอกนะ 
ซึ่งระบบนี้มันไม่ใช่เรื่องใหม่ของมช.ไม่ใช่เหรอ

รอบๆมหาลัยก็มีหอพักมากมายให้เลือกเช่าอยู่

เด็กปีหนึ่งยังใหม่ บางคนเพิ่มพ้นจากอกพ่อแม่มาอยู่คนเดียว มันก็ถูกแล้วที่หอในมันจะสงวนให้นักศึกษาปี 1 อยู่นี่นา เขายังใหม่ๆ
แต่พอโตขึ้น รู้ที่รู้ทางก็ย้ายออกไปเช่าหอนอก ซึ่งถ้าเราจำไม่ผิดน้องเรานี่เธอรู้ระบบนี้มาตั้งแต่ปีหนึ่งเทอมแรกด้วยซ้ำเรายังได้ยินเธอเล่าให้ฟังอยู่เลย 

เราเห็นน้องเรามันจัดการตัวเองกับเพื่อน ขนของเอยไรเอย ไม่เห็นมีปัญหานี้นะ

...จขกท.อยู่ปีอะไรหรือ เหมือนไม่รู้ว่าระบบมันเป็นงี้น่ะถามเฉยๆ
comment1-1:หอในเป็นแบบนั้นค่ะ แต่หอในกำกับ เป็นหอสำหรับนักศึกษาปี 2 ขั้นไป ให้ออกบ้างก็อาจจะได้นะคะ แต่ถ้าให้ออกทั้งหมด คงยาก
comment1-2:ตอนนี้คนที่พักสองหอนี้ ยังไม่มีใครรู้เรื่องนะ
หอนอกมีเยอะก็จริงเเต่เห็นใจคนไม่มีรถขับด้วยดิ บ้านไม่ได้รวยนะคะ
อ้อ ! แล้วปี 1 เนี่ย บางคนก็มีรถขับได้ป้ะ ก็น่าจะบอกไปอยู่หอนอกก็ได้นะ จะได้เรียนรู้การดูแลจัดการตัวเองเเบบน้องคุณไง
comment1-3:แล้วจะบอกว่า หอในกับ หอในกำกับมันต่างกันนะ
หอใน ก็ สำหรับ เด็กปี 1 มีหอ 1 -8 เเต่ตอนนี้น่าจะโดนปิดไป สาม
หอในกำกับก็คือ หอที่ ปีแก่ อยู่ หรือ ปี 1 เทอม 2 จะมาสมัครก็ได้ แล้วหอในกำกับ สามารถอยู่ห้องเดิมได้จนจบ ไม่ต้องย้ายออก
เก็ทยังคุณ!!
comment1-4:ถูกครับ หอในให้ปี1 อยู่  แต่ จขกท.หมายถึงหอในกำกับครับ
comment1-5:หอในกับหอในกำกับมันไม่เหมือนกันนะคะ
แล้วหอนอกที่มีมากมายนี่ จะรับนศ.ที่โดนไล่ออกมาจากหอเดิมมาพร้อมกันทีเดียวเป็นพันคนไหวหรอคะ ?
comment1-6:หอในกำกับ คล้ายๆกับหอนอก ที่บริหารจัดการโดยมหาลัย ซึ่งเวลาจะเข้าต้องลงชื่อเข้า โควต้ามีเฉพาะห้องที่ว่างอยู่ คือห้องที่เจ้าของย้ายออก ใช้การสุ่มเอา  (เข้าได้ยากมากนั่นแหละ) และสามารถอยู่จนเรียนจบได้ ไม่ต้องย้ายออกเหมือนหอใน

อย่างหอ40ปี อยู่2คน มีแอร์และเครื่องทำน้ำอุ่น  คือสวัสดิการพอๆกับหอนอก ในราคาหอนอก 

เพราะฉะนั้นทำความเข้าใจใหม่เรื่องหอใน กับหอในกำกับนะคะ
comment1-7:ผู้ปกครองหลายๆ คนก็ไม่อยากให้ลูกหลานที่แม้จะขึ้นปี 2 แล้วต้องออกไปอยู่หอนอกมหา'ลัยนะ 
ทาง มช.ก็มีหอสีชมพูกับหอ 40 ปีนี่แหละ ที่เป็นทางเลือกให้เด็กปี 2 ขึ้นไปได้อยู่หอที่คล้ายๆ หอนอกแต่ยังอยู่ภายในรั้วมหาวิทยาลัยให้พ่อแม่สบายใจนะคะ
เห็นใจนศ.ปีแก่กันบ้างเถอะค่ะ ทุกคนมีความจำเป็นไม่เหมือนกัน
comment1-8:หอพักของมช. ตามข้อมูลล่าสุดของผมนะ
หอหญิงมี 9 หอ (เอาหอ 1 ชายทำเป็นหอ 9 หญิงจากเดิมที่มี 8 หอ) หอชาย 6 หอ (หอชาย 2-7)
โดยหอ 9 หญิงให้ปีแก่อยู่ (เปลี่ยนนโยบายรึยัง) ส่วนนี้คือหอใน มี 15 หอ

และมีหอพักในกำกับอีก 3 หอ คือ หอสีชมพู หอ 40 ปี และหอในกำกับคณะพยาบาล (แม่เหียะไม่นับละกันเนอะ)
โดยปกติแล้ว
นักศึกษาปี 1 ทุกคนจะได้รับสิทธิ์ให้อยู่หอใน (กึ่งๆ บังคับอยู่นี่แหละ) ทั้งหมด 15 หอ
สำหรับนักศึกษาปี 2 ขึ้นไป จะต้องทำคะแนนหอ เป็นกรรมการหอ เป็นนักกีฬา มีตำแหน่งใน ส.มช. สน.มช. หรือจับสลากได้จึงจะได้อยู่ต่อ

ส่วนหอพักในกำกับ หอสีชมพู ให้นักศึกษาปริญญาโทและนักศึกษาปีแก่ (เฉพาะหญิง) เช่าอยู่กัน (คุณภาพและราคาประมาณหอนอก แต่ใกล้เพราะอยู่ในมอ)
และหอพัก 40 ปี สมัยสร้างแรกๆ แบ่งเป็น 2 ฟาก คือ ฝั่งชายกะฝั่งหญิง หลังๆ มีปัญหารุมเร้า และลูกค้าชายน้อยเหลือเกิน (มช. นี่ ประชากรชายไม่ได้เยอะอย่างที่คิดครับ ขนาดตัดหอ 1 ไปจากแค่ 7 หอ ยังอยู่กันเหลือๆ) ก็เลยทำเป็นหอหญิงล้วนเหมือนหอสีชมพู สำหรับ ปี 2 ขึ้นไปและป. โท 

เพราะฉะนั้น หอใน 15 หอ กับหอในกำกับ 2 หอ (ยกเว้นหอในกำกับคณะพยาบาลอีกด้วยละกัน นี่ก็ไกล) มีไว้คนละจุดประสงค์ ครับ
comment1-9:เห็นด้วยกับความเห็นที่ 1

หอ ม จะมีกี่แบบก็แล้วแต่ ปี 1 ได้สิทธิ์ ก่อน

ยังไงก็สู้ๆนะ น้องๆ 
จุบุ
comment1-10:หอหนึ่งชายของผม กลายเป็นหอหญิงไปซะแล้ว 233
comment1-11:ขึ้นเงินรึเปล่า คนเก่าขึ้นยาก คนใหม่ปรับเงินใหม่ง่ายกว่า เพราะเล่นไล่ออกหมด
comment1-12:คือหอในช่วยได้มาเลยค่ะเรื่องค่าใช้จ่ายเทอมละไม่ถึงสามพันกับเดือนละสามพัน (เมื่อหลายปีมาแล้ว ไม่รู้ตอนนี้เป็นไง)
เราอยู่หอในตลอดสี่ปีพี่ ๆ ที่อยู่ก็ไม่ได้อยู่เปล่า ๆ ทำงานบ้างเป็นกรรมการหอบ้าง เราไม่ได้เป็นกรรมการหอน้องมาเรียกก๊อกน้ำแตกเรายังต้องไปดูเลย การอยู่หอในต่อไม่ได้หมายความว่าดูแลตัวเองไม่ได้จัดการตัวเองไม่เป็น การอยู่หอในต่อไม่ได้ง่ายอย่างที่คิด
ส่วนหอในกำกับเค้าดำเนินการรูปแบบเอกชนเลยนะคะ ราคาหอนอกชัด ๆ ถ้ามาบังคับออกกันแบบนี้มันออกจะขาดความรับผิดชอบไปหน่อย
ค่ะการซ่อมบำรุงหอไม่ใช่เรื่องเล็ก แต่เพราะไม่ใช่เรื่องเล็กก็แสดงว่าควรมีแผนงานรึเปล่าค่ะ การจัดการ การวางแผน มาบังคับลอยแพนี่มันคงไม่สมควร
ที่เค้าเลือกอยู่หอในกำกับทั้งที่ราคาเท่ากับข้างนอกแถมยังมีเรื่องจุกจิก (อันนี้เพื่อนเล่าให้ฟัง เราอยู่หอในไม่รู้จริงค่ะ) แต่เค้าเลือกเพราะไว้ใจ ถ้าทำแบบนี้จริงมันทำลายความไว้ใจของนักศึกษาและผู้ปกครองกันเลยทีเดียว
comment2:เพิ่งรู้ข่าวเลยค่ะ
comment2-1:เตรียมตัว หาหอใหม่กันได้เลยฮร้าา
comment2-2:จขกท. ทราบข่าวมาจากไหนคะ
comment2-3:พี่ที่เคาท์เตอร์ใต้หอ สชพ เเจ้งมา ค่ะ
comment3:ถ้าเป็นจริงคงมีประท้วงกันใหญ่แน่ค่ะ นักศึกษาหอสีชมพู กับหอ 40 ปีมีไม่ใช่น้อยๆ คงไม่ยอมก้มหน้าก้มตาเก็บของออกจากหอกันง่ายๆหรอก รอดู เราคนหนึ่งแหละ สร้างแลนด์มาร์กแล้ว ไม่ไปค่ะ หอพักในกำกับสร้างขึ้นสำหรับนักศึกษาชั้นปีที่ 2 ขึ้นไปอยู่แล้ว การเปลี่ยนกฎแล้วให้นักศึกษาย้ายออกกะทันหันเราคิดว่าคงไม่เหมาะ หอนอกก็คงรองรับไม่ไหว เรื่องหอพักสำหรับนักศึกษาปีที่ 1 ที่ปิดปรับปรุงไป ความจริงเราก็ไม่เห็นว่าจะทำอะไรซักที ทางที่ดีผู้บริหารควรพิจารณาใหม่ การใช้อำนาจในการเป็นเจ้าของพื้นที่บีบบังคับอาจจะทำได้จริง แต่ถ้านักศึกษาจำนวนมากไม่เห็นด้วยมันก็ทำไม่ได้หรอกค่ะ คิดดูให้ดีๆนะคะ ระหว่างการที่ให้นักศึกษาใหม่ชั้นปีที่ 1 ชั้นปีเดียวหาหอพักอยู่ กับการให้นักศึกษาอีกสามชั้นปีที่ลงหลักปักฐานอาจจะไม่ถึงกับถาวรอยู่ที่หอใจกำกับแล้วต้องออกไปหาหอพักใหม่ แบบไหนมันจะยุ่งยากกว่ากัน
comment3-1:เรื่องจริงคะ ก็ยังไม่รู้จะไปซุกหัวนอนที่ไหน  ขับรถก็มิเป็น
comment3-2:เพิ่งเห็นจะมาเริ่มปรับปรุงกันก็ช่วงนี้แหละครับ ก่อนหน้านี้ไม่เห็นทำไรกับหอที่ปิดไปเลย ก็ปล่อยไว้อย่างนั้น ก็งงจะปิดทำไมวะถ้าไม่ปรับปรุงซักทีงี้
comment4:ตอนปิดเทอมหกเดือนทำไมไม่รีบปรับปรุงหอให้เสร็จอ่ะ หอ4ญ หอ6ญ
เรามาเรียนซัมเมอร์ไม่เห็นทำอะไรเลย พอเปิดเทอมก็มาปรับปรุง ... 

เสียงดังไม่พอ ฝุ่น
ผู้มีอำนาจคิดอะไรกันอยู่คะ นศ. เดือดร้อนมาก
comment4-1:โทร (053 9447 (43 - 51 สองเลขพ่วงท้ายอะไรก็ได้ มีหลายโต๊ะ รอรับ)
comment4-2:เห็นด้วยกับความเห็นของคุณอย่างมากค่ะ
comment4-3:เห็นด้วยค่ะ ตอนปิดหกเดือนทำไมไม่ทำ ไม่พัฒนา เพิ่งมาเริ่มทำตอนเปิดเทอม

นักศึกษาไม่มีที่อยู่ค่ะ หอในที่เปิดก็แออัด ห้องแค่นั้นอยู่สามคนก็ลำบากแล้ว มาเพิ่มเป็นสี่คน 
เอาห้งออ่านหนังสือมาเป็นห้องพักรวม

แล้วหกเดือนที่ผ่านมา ปิดไว้เฉยๆ 
ไล่ให้นักศึกษาเอาของออก(เรามีรุ่นพี่เป็นผู้พิการทางสายตา ไม่มีเงินแต่ก็ยังยืนยันให้ออก จนพี่เค้าต้องเอาของไปไว้โบสถ์) แต่หอไม่พัฒนาคืออะไร
comment4-4:เห็นด้วยค่ะ
comment4-5:ปกติปิดเทอมไม่ทำอะไรหรอกครับ แหม่ อยู่มานานจนชิน

[Spoil] คลิกเพื่อดูข้อความที่ซ่อนไว้หอพักเก่าผมสมัยเรียน เบอร์ภายในคือ 4719-20 ส่วนเบอร์ 4743-4751 ถ้าจำไม่ผิดเป็นเบอร์หอในกำกับ
comment5:ความจริงไม่น่ากังวลเท่า.. คนที่เช่าหอทิ้งไว้ให้พ่อแม่สบายใจ แต่ตัวอยู่หอนอกกับแฟนหรอกนะ มันทำให้คนอื่นเสียสิทธิอยู่หอในมอ
เราเป็นคนหนึ่งที่อยู่หอในทุกปีๆ มันก็ว่างทุกเทอมแหละ แต่เราต้องเสียเวลาย้ายเข้าออกช่วงปิดเทอมๆมันก็ลำบากสำหรับคนอยู่ต่างจังหวัดอ่ะ
comment5-1:คุณ ดินหอม
ตอนเเรกเราก็อยากอยู่หอในนะ แต่พอมาทราบว่าหอในต้องเก็บคะเเนน เราก็เลยเลือกหอในกำกับดีกว่าอ่ะค่ะ
ถ้าหอในว่างบอกเราด้วยนะ ถ้าต้องย้ายจริงๆ ก็ไม่อยากออกนอก ม ค่ะ เพราะพ่อแม่ กังวล
comment6:จริงๆหรอคะ?  เราอยู่มาตั้งแต่ปี1 เทอม2 จะให้เราย้ายกะทันหันได้ยังไงกัน
อีกอย่างเราไม่ใช่คนเหนือ มาไกล ตัวคนเดียว จะให้ออกไปอยู่หอนอกมอ พ่อแม่ไม่สบายใจเลยค่ะ

การปรับปรุงหอพัก จริงๆน่าจะปรับปรุงในส่วนเก่าให้เสร็จไปก่อน  น่าจะดูผลกระทบด้วยนะคะ
ปรับปรุงมาเป็นเทอมแล้ว ยังไม่เห็นมีไรคืบหน้าเลย
นศ.ที่พัก 2 หอนี้มันเยอะนะคะ  หอพักนอกมอ ยังไงก็ไม่เพียงพออยู่แล้วอ่ะ
บางคนกู้กยศ.อยู่จะเอาเงินที่ไหนไปเช่าคะ?  เพราะหอในตกเทอมละ 1800 ส่วนหอในกำกับก็ตกเดือนละ 1000 กว่าบาทเอง

ถ้าเป็นเรื่องจริง  แล้วเมื่อไหร่คนที่ได้รับผลกระทบจะทราบปัญหาคะ?
แล้ว จขกท. ทราบเรื่องได้ยังไงคะ?  ยังไงก็จะลงไปถามเจ้าหน้าที่ใต้หอดูนะคะ  อยากทราบเหมือนกัน
comment6-1:
comment6-2:รู้สึกว่าช่วงนี้มีแต่การทดลอง ปรับปรุงโน้น นี่ นั่น
ทำไมไม่ลองดูผลกระทบว่ามันกว้างมากแค่ไหน?
มันเป็นไปได้ยากนะคะ  แต่ให้ออกแค่บางส่วนนี่ก็พอไหวค่ะ
ถ้าออกหมดมันเยอะมาก มากเกิน นศ.ปี1 ที่หอปิดไปเพียงบางส่วนจะเข้ามาอยู่นะคะ
comment7:น้องๆ สู้ต่อไปนะะะะะะ 

ทุกวันนี้มหาวิทยาลัยจะทำอะไร ไม่เคยถามหรือฟังเสียงของนักศึกษาสักคำ อยากจะทำอะไรก็ทำ ไม่ถงไม่ถามผู้อยู่ผู้อาศัยสักคำ

ตั้งแต่ ... การปรับปรุงหอพักนักศึกษา ( ช และ ญ ) ทำให้นักศึกษาจำนวนมากต้องย้ายออกไปอยู่หอนอก เมื่อย้ายออกไปอยู่หอนอกก็ต้องใช้รถจักรยานยนต์ ใช้การเดิน ซึ่งอันตรายต่อนักศึกษามาก ซึ่งหอนอกส่วนมากเอาเปรียบนักศึกษาและเห็นแก่ตัวเป็นทุนเดิมอยู่แล้ว ทำแบบนี้ก็เหมือนส่งเสริมธุรกิจเอกชนให้เจริญรุ่งเรืองเฟื่องฟู ... ไม่เห็นแก่ประโยชน์นักศึกษา

นักศึกษาเขามาเล่ามาเรียนหนังสือ การมีที่อยู่อาศัยที่ปลอดภัยและสะดวกสบาย มีระบบสาธารณูปโภคที่ดีและประหยัด มันคือปัจจัยหนึ่งที่จะทำให้การเรียนประสบผลสำเร็จ เพราะเมื่อเขารู้สึกดี รู้สึกปลอดภัย เขาก็จะทำหน้าที่ของเขาได้อย่างมีประสิทธิภาพ 

สงสัยว่า ผู้อำนวยการหอพัก คือ ผู้อำนวยการสำนักหอสมุดคนเก่า ใช่หรือไม่ ... ถ้าใช่ คุณเลือกกันอย่างไร คนเขามีความถนัดด้านห้องสมุด ด้านบรรณารักษ์ คุณใช้คนอย่างไรในการบริหารงาน ผมเห็นจริงอย่างที่น้องๆ เขาว่าล่ะครับ หอพักปิดมาตั้งหลายเดือนไม่ยอมสร้าง ไม่ยอมปรับปรุง คุณทำอะไรกันอยู่

นอกจากนี้อีกประการหนึ่งก็คือ การที่ หน่วยงานที่เกี่ยวกับรถ ขสมช เอะอะ อะไรก็บอก "ทดลองระบบ" ทดลองระบบอะไร ถามนักศึกษาหรือยัง ที่เขาไม่มีรถใช้ เขาพอใจไหมที่รถม่วงปรับเป็น ๕ สาย นั่งได้สายละนิดสายละหน่อยก็ต้องเปลี่ยนสาย รออีกนาน ผู้บริหารเคยมาสนใจใส่ใจนักศึกษาบ้างไหม ลองมานั่งเองไหม ... คนนั่งไม่ได้คิด คนคิดไม่เคยนั่ง แล้วจะปรับระบบให้มีประสิทธิภาพได้อย่างไร น่าสังเกตว่าตอนนี้ทำป้ายรถม่วงและป้ายบอกทางเพิ่ม ทั้งๆ ที่ผมว่าระบบ ขสมช ก็ยังไม่ ok รู้สึกว่ายิ่งนานวันยิ่งเหลวแหลก

ที่สำคัญและมีผลกระทบต่อนักศึกษาก็คือ ขึ้นค่าเทอม ค่านู่น ค่านี่ แล้วเป็นประโยชน์อะไรแก่นักศึกษาบ้าง นอกจากอาคารเรียนรวมและคณะต่างๆ เปลี่ยนเก้าอี้เลคเชอร์ใหม่ ทั้งๆ ที่ของเดิมก็ดี แข็งแรง และทนทานอยู่แล้ว

อยากให้มีเว็ปไซต์ขึ้นมาสักเว็ปหนึ่งสำหรับทำประชาพิจารณ์และรับเรื่องร้องเรียนที่ส่งไปยังผู้มีอำนาจ ซึ่งทุกวันนี้ผู้มีอำนาจมีเงินอยู่เต็มมือ แต่ถามว่าทำไมไม่บริหารให้มีประสิทธิภาพกว่านี้ 

นอกเรื่องนิดหน่อยยย อิอิ

จริงๆ แล้ว อยากให้นักศึกษา บุคลากร และอาจารย์พิเศษมีสิทธิ์มีเสียงในการเลือกตั้ง "คณบดี" และ "อธิการบดี" นะะะ

ส่วนเรื่องเจ้าหน้าที่ก็อยากจะให้ผู้ที่มีจิตรักบริการจริงๆ มาทำหน้าที่ คือ ทุกภาคส่วนตอนนี้เสมือนยักษ์ มาร ที่แม้ว่านักศึกษาจะยื่นหรือทำอะไร ก็ไม่ค่อยเต็มใจทำให้นักศึกษา
comment7-1:เห็นด้วยเป็นอย่ายิ่งค่ะ
ได้ยิน อจ ที่ห้องภาค บอกมา ว่า อจ ต้องเซ็น สัญญา 
หาใครไม่มีงาน ไม่สร้างประโยชน์ ยศ รศ หรือ ศ หรือ อะไรก็เเล้วแต่ไม่ขึ้น ภายในสัญญาที่กำหนด
จะถูกไล่ออก น่าสงสาร อจ จริงๆค่ะ

เรื่อง หอพักก็เหมือนกัน เพิ่งจะมาปิดปรับปรุง และจะมี การปิดเพิ่มด้วยนะคะ เเย่จริงๆ
comment7-2:มอเรานับวันยิ่งเห็นแก่ได้ขึ้นทุกวันแล้ว ระบบการบริหารแย่ลงๆ
comment7-3:ถ้าพูดถึงหอสองเห็นว่าจะยุบให้เป็นตึกเรียน นะครับ แต่ หออื่นไม่ทราบ
comment7-4:อันนี้เป็นผลพวงจากการออกนอกระบบครับ

สมัยก่อนตอนจะทำประชาพิจารณ์หรือถามความเห็นอะไรกัน มักจะมาทำกันตอน 
-ปิดเทอม
-ก่อนสอบ Final

หึหึ ใครอยู่ช่วงนั้น แบบว่ามีเรื่องกะตึกหน้าบ่อยๆ จะซึ้ง
comment8:ผมสิงอยู่กับเพื่อน ๒ ปีครับ
ปีหนึ่ง อยู่หอใน เพราะเขาให้อยู่ทุกคน
ปี สอง กับ สาม ต้องหยิบสลาก ไอ้เราดวงโคตรดี หยิบไม่ได้ครับ 
เอาไงดีแหละเรา เงินก็ไม่ค่อยมี (ไม่พอสำหรับอยู่หอนอก) ก็สิงอยู่กับเพื่อนครับ 
พอปี สี่ หยิบสลากได้ ก็สบายหน่อย
comment8-1:โชคดีจังค่ะ นี่กะจะอยู่หอพักในกำกับจนเรียนจบ แต่มีนโยบายนี้มาซะก่อน
comment9:มหาลัยน่าจะรีบปิดปรับปรุงให้เสร็จ น่าจะเป็นทางออกที่ดีที่สุด เพราะไม่งั้นก็ต้องเลือก 1.ให้น้องไปอยู่หอนอกรุ่นพี่อยุ่ที่เดิม 2.ให้รุ่นพี่อยู่ให้รุ่นน้องไปอยู่หอนอก ทางเลือกมันโหดร้าย
comment10:เข้าใจ จขกท ค่ะ  นี่เพิ่งเจอมากับตัวเลย 
อยู่ปี 2 อยู่หอในค่ะ แต่ก็อย่างว่า หอในนอกจากถูกและใกล้แล้ว ไม่มีอะไรดีเลยค่ะ แต่เราก็ต้องทน เพราะบ้านเราจน รถเราไม่มีขับ
ตอนปี 1 อยู่หอ 4 โดนเด้งมาหอ 2 นี่ก็รอ เมื่อไหร่หอ 4 จะปรับปรุงเสร็จ เคยไปโพสถามในเพจสำนักงานหอพัก เค้าบอกว่า การเปิดเลื่อนไปอย่างไม่กำหนด เพราะปรับปรุงยังไม่เสร็จ คือปิดเทอม 6 เดือน บวกเรียนมาปีนึง ยังไม่เสร็จอีกหรอ
งานเยอะ บางครั้งต้องรีบทำงานแต่ก็อยู่ดึกไม่ได้  ที่บ้านไม่ได้รวย อยากทำงานพิเศษ กะเย็น 4 โมงถึง 4 ทุ่ม แต่ก็กลัวกลับหอไม่ทัน
คุยกับเพื่อนว่าจะไปอยู่หอสีชมพู วางแผนไว้เรียบร้อย
พอไปติดต่อ เค้าบอกว่า ช่วงนี้เต็ม และทางมหาลัยกำลังแก้ไขนโยบาย อาจจะให้อยู่เฉพาะปี 1 
เรานี่คือ เขาอ่อนเลยค่ะ  แล้วกูจะเอาไงดีว่ะเนี่ย 
วันก่อนเลยไปหาหอนอก  ใครที่คิดว่าหาง่าย คิดใหม่นะคะ 
ไม่มีรถ ต้องหาหอที่ถูก และไม่ไกล 
วันนั้นคือ ร้อนก็ร้อน ต้องเดินไปหา ฝุ่นก็เยอะ ลำบากค่ะ กว่าจะเจอ ยังไม่ได้ซะทีเดียว ต้องรอห้องว่างอีก 
เครียดมากค่ะ
comment11:เป็นกำลังใจให้ผู้เสียหายทุกคนนะครับ
ถ้ามหาวิทยาลัยมีนโยบายแบบนี้จริงๆล่ะก็ พูดได้เลยครับว่าแย่มาก
และเมื่อไหร่ถ้ามีคำสั่งออกมาจริงๆ และนักศึกษาหลายท่านต้องเดือดร้อนเกินสมควร ผมแนะนำเจ้าของกระทู้และผู้เสียหายท่านอื่นใช้สิทธิทางศาลเพราะเราไม่จำเป็นต้องสยบยอมต่อคำสั่งที่ไม่เป็นธรรมเช่นนี้ครับ (ทั้งนี้ผมไม่แน่ใจว่าหอพักในกำกับของมหาวิทยาลัยเป็นหน่วยงานทางปกครองหรือไม่ ถ้าไม่ก็คงต้องดูเอกสารสัญญาครับ ว่าพูดถึงในประเด็นนี้ไว้หรือไม่)
_________________________________________________________________________

ปล. ถ้ามีคำสั่งออกมาแล้วจขกท.หรือใครก็ตามสามารถไปขอรับคำปรึกษาได้ที่ศูนย์ให้คำปรึกษาทางกฎหมาย คณะนิติศาสตร์ตึกใหม่ได้ครับ ไม่มีค่าใช้จ่าย และไม่เข้าข้างมหาลัย ที่นี่นักศึกษานิติดำเนินงานภายใต้คำปรึกษาอาจารย์อีกทีครับ

*** อัพเดตครับ ***
หอพักในกำกับมหาวิทยาลัย เช่นหอ 40 ปี, หอสีชมพู ถือเป็นหน่วยงานในมหาลัยครับ ต้องขึ้นศาลปกครอง
comment11-1:ในเอกสารสัญญาบอกไว้ค่ะว่าทางหอสามารถเปลี่ยนแปลงได้ // พังค่ะงานนี้
comment11-2:กรณีนี้ถึงแม้มีข้อตกลงในสัญญาว่าสามารถเปลี่ยนแแปลงได้ก็อาจจะเข้าลักษณะของสัญญาที่ไม่เป็นธรรมได้ครับ หากเป็นข้อตกลงที่ทำให้คู่สัญญาฝ่ายหนึ่งได้เปรียบคู่สัญญาอีกฝ่ายมากเกินไป เช่น ข้อตกลงให้สัญญาสิ้นสุดลงโดยไม่มีเหตุอันสมควร หรือข้อตกลงที่ให้สิทธิบอกเลิกสัญญาแก่คู่ความฝ่ายหนึ่ง โดยที่คู่ความอีกฝ่ายหนึ่งไม่ได้ทำผิดสัญญา (น่าจะปรับเข้ากับกรณีนี้ได้ครับ) ซึ่งผลคือข้อตกลงนี้อาจมีผลบังคับได้เท่าที่เป็นธรรมและพอสมควรแก่กรณีเท่านั้นครับ
comment12:สำหรับคนที่ขับรถไม่เป็น เราแนะนำให้ย้ายมาอยู่แม่เหียะน่ะ ปล.ต้องอดทนหน่อยน่ะ มันไกล >///< 
อีกวิธีลองประท้วงดู 555+
comment12-1:น้องเอ๊ย สมัยก่อนพี่อยู่หอนอก แค่ครึ่งทางไปแม่เหียะ ขี่รถฝ่าลมหนาว ฝ่าสายฝนมาเรียนทุกวันยังเสียดายค่าน้ำมันแทบแย่
(แต่หอแม่เหียะดีนะ สงบ)
comment13:เราอยู่ปี1 เราไม่เห็นด้วยที่จะไล่นศ.ปีแก่ออกจาก2หอนี้นะ ตอนเราเข้ามาใหม่ๆเราก็อยู่หอนอกเพราะจองหอในไม่ทัน แต่ปี1เทอม2ก็โชคดีหน่อยฉลากได้  เราอยากจะบอกว่าจริงอยู่ในช่วงแรกที่เปิดเรียนเด็กปี1ควรอยู่หอในเพราะสะดวกต่อการทำกิจกรรมแต่ไม่ใช่การทำแบบนี้ คุณบอกว่าต้องการปรับปรุงหอพัก แต่เราอยากจะบอกว่าคุณช่วยปรับปรุงหอพักที่กำลังทำให้เสร็จก่อนดีกว่าไหม? เด็กปี1ที่เข้ามาจะได้ไม่เดือดร้อน และมหาลัยควรพิจารณากับการกระทำตัวเองนะ ที่ทำอยู่ทำเพื่อนักศึกษาจริงๆหรอ? หลายอย่างที่คุณทำนะ ที่เรารู้สึกเดือดร้อนมากกว่าช่วยเราจริงๆ
comment14:ตอนขึ้นปี2เราเลือกอยู่หอ40ปี เพราะ
1.เราขับรถยนต์ ขี่มอไซค์ ไม่เป็น หอ40มันสะดวก มีรถม่วง รถมช.สวนดอกผ่าน ตั้งอยู่ในมอ
"ตอบโจทย์"
2. บ้านเราไม่มีตังมากมาย หอ40ปี
ค่าเช่าตกเดือนละ1500 "ตอบโจทย์"
..แต่ตอนนี้ มหาลัยกำลังจะไล่เราออกจากหอ ?
OMG !!! นี่จะทำยังไงกับชีวิตต่อไปดีหนอ?
มหาลัยใส่ใจแต่เด็กที่กำลังจะเข้ามา
แต่จะทำยังไงกับนศ.เก่าก็ได้ใช่ไหมคะ 
การที่เราไม่ใช่เด็กปี1นี่ทำให้มหาลัยไม่ห่วงใยเราหรอคะ ?
ตอนแรกเห็นกระทู้ก็ยังไม่ปักใจเชื่อ แต่พอไปถามเคาเตอร์ว่าเป็นเรื่องจริงรึป่าว เค้าบอก รอดูประกาศอาทิตย์หน้า เราเลยถามว่า แปลว่ามีแนวโน้มว่าจริงใช่ไหมคะ
เค้าบอกว่า ตามนั้นค่ะ รอดูประกาศเป็นทางการอาทิตย์หน้านะคะ
เรานี่เข่าอ่อนเลยค่ะ
ตอนนี้ก็ยังไม่รู้จะทำยังไง ถ้าเค้าประกาศให้ย้ายจริงๆ แล้วเราจะไปอยู่ที่ไหน
จะไปต้านจะไม่ยอมก็ไม่แน่ใจว่าทางมหาลัยเค้าจะช่วยเหลือเรายังไง
ถ้าเกิดเหตุการณ์แบบนี้ขึ้นจริงๆ
..บอกเลยว่าผิดหวังมากค่ะ ที่มหาลัยจะทำกับนศ.แบบนี้
comment15:ไม่เคยมีวี่แววอะไรเลยสำหรับข่าวนี้ค่ะ
เพิ่งรู้ข่าวก็วันนี้ แทบไม่อยากเชื่อ อุตส่าห์ดีใจที่ติดและจะได้อยู่หอในมอไปจนจบ เรียกว่าฝากชีวิตไว้แล้วเลยทีเดียว
การจัดการของคุณไม่ดีเลย ช่วงปิดเทอมหกเดือนนั่นก็ไม่เห็นทำอะไร จนป่านนี้ก็ยังปรับปรุงหอกันไม่เสร็จ
ถ้าจะให้ไปหาหอนอกอยู่ ตอนนี้ บอกเลยว่ายาก ไม่ใช่จะมีห้องว่างขนาดนั้น แพงก็แพง รถก็เยอะ
น่าจะเห็นใจบ้าง คนตั้งเยอะแยะ แล้วจะมีหอนอกรับนศ. เยอะขนาดนั้นไหวหรอคะ?
comment16:โห ไม่ยุติธรรมเลยอะ
comment17:แย่มากค่ะ ผลกระทบที่จะเกิดนี่เยอะมาก ผู้บริหารควรคำนึงถึงสิ่งที่จะตามมา เด็กปี57นี่เจอตั้งแต่ค่าเทอมแล้ว แล้วนศ ที่มาไกล ต้องไปหาหอนอก แล้วก็ไม่รู้จะหาหอว่างอยู่ได้มั้ย บางคนอาจต้องใช้รถ บางคนขับรถไม่เป็น เพิ่มค่าใช้จ่ายเข้าไปอีก อยากรู้จังว่า คิดอะไรกันอยู่ถึงบริหารงานกันแบบนี้
comment18:เราไปสอบถามเจ้าหน้าที่หอพักมาแล้ว
คือ เขาบอกว่า รอหนังสือประมาณอาทิตย์หน้า
แต่ยังไง ซัมเมอร์ก็อยู่ได้แค่กลางเดือนกรกฏา ทั้งคนเก่า คนใหม่
นศ.เก่าในหอคงได้อยู่ประมาน 20 เปอร์เซ็นต์ โดยการจับสลาก
comment19:
comment20:ปิดเทอม6เดือนที่ผ่านมามัวทำอะไรอยู่!?

พอใกล้เปิดเทอมมาก็ปิดปรับปรุงหอในแถมสักพักยังออกนโยบายโง่ๆ งดใช้รถบ้าบออะไรอีก
ก่อนจะออกนโยบายอะไรสักอย่างเค้าใช้หัวคิดบ้างมั้ยว่าจะเกิดผลกระทบอะไรตามมาบ้าง?

สำหรับคนที่ไม่ทราบนะคะ 'หอใน'กับ'หอในกำกับ'ไม่เหมือนกัน
ปี1ที่เข้ามาใหม่จะอยู่'หอใน' ถ้าเป็นปีแก่กว่านั้นก็จะต้องทำคะแนนหอด้วยการเข้าร่วมกิจกรรมต่างๆกับทางหอพัก ถึงจะอยู่'หอใน'ต่อได้
ส่วน'หอในกำกับ' สำหรับในมอจะมีหอสีชมพูกับหอสี่สิบปี ซึ่งจะเปิดให้ปีแก่ๆมาลงชื่อแล้ว'สุ่ม'ห้องอยู่ ได้ไม่ได้ก็อยู่ที่ดวง ส่วนปี1ถ้าจะย้ายมาอยู่ก็แล้วแต่ดวงเหมือนกันว่าจะมีห้องว่างมั้ย แต่ปกติจะเข้ามาอยู่ด้วยวิธีดังที่กล่าวไปข้างต้นได้ก็ตอนเทอมสอง

แล้วจู่ๆจะมาไล่ปีแก่ที่อยู่มาก่อนออกแล้วค่อยมา'สุ่ม'เข้าพร้อมกันใหม่กับปี1เพื่ออะไร!? คือมันเป็นการกระทำที่ไม่เมคเซ้นส์มาก คุณจะอนุญาตให้ปีหนึ่งเข้ามาอยู่ด้วยได้ตั้งแต่แรก คุณก็ทำไปสิ (ซึ่งเทอมที่ผ่านมาก็ทำไปแล้ว) จะมาไล่คนที่เค้าอยู่มาก่อนออกทำเพื่ออออ งงค่ะ คุณต้องการอะไรจากนักศึกษาคะ? ได้ข่าวมาว่าจะเก็บเงินเพิ่มด้วย? หรือนี่คือสิ่งที่คุณต้องการ?
comment21:แล้วฉันจะไปอยู่ที่ไหน โอ่ยโอ๊ยย ระบบในมหาวิทยาลัยจัดการกันยังไง นึกจะเชิญออกก็เชิญ มหาวิทยาลัยก็ปิดตั้งเกือบหกเดือน ทำไมปรัลปรุงกันไม่เสร็จ ทำยังกับสร้างตึกใหม่แค่ ปรับปรุงซ่อมแซมนี่นะ ให้ตายเถอะ

 ปล. เปลี่ยนจากเชิญ นศ ที่ไม่ใช่ปี 1 ออกจากหอพัก ไปเป็นเชิญคณะผู้บริหารชุดนี้ออกไปแทนได้ไหมคะ การจัดการยอดเยี่ยมมาก น่านับถือจริงๆ
comment21-1:เห็นด้วยครับ เชิญผู้บริหารชุดนี้ออกเถอะ มีแต่ความวิบัติวินาศ
comment22:อยากทราบว่าทางผู้บริหารคิดอะไรอยู่เหรอคะ ?

การกระทำของคุณไม่คำนึงถึงเด็กที่อยู่ทั้งสองหอนี้เลย เราเข้าใจว่าต้องการที่จะให้น้องๆที่เข้ามาอยู่ใหม่ได้อยู่ในหอในที่สะดวก
ในการไปเรียนอีกทั้งการทำกิจกรรม ต่างๆ ของมหาลัย เราเข้าใจดี แต่คุณกลับผลักภาระมาให้นักศึกษาปีแก่เนี้ยเหรอ ?
มันไม่ยุติธรรมเลยค่ะ ! เด็กที่อยู่เก่าก็ใช่ว่าจะเป็นเด็กเชียงใหม่ทั้งหมด เด็กต่างจังหวัดก็เยอะ  
อีกทั้งประกาศก็ไม่ได้ออกมาให้เด็กอย่างเราทราบอย่างชัดเจน คือถ้าไม่โทรไปสอบถามพี่ พนง. หอพักก็ไม่ทราบเลย
ว่าจะมีประกาศไล่กันอย่างงี้  แล้วจากที่สอบถามคือจะให้มีการจับฉลากคัดคนอยู่ต่อ แค่ 20 เปอร์เซ็น ประมาณสัปดาห์หน้า แล้วที่เหลือล่ะ ? 
เราคิดว่าหอรอบๆ มหาลัยไม่พอจะรองรับปีแก่จำนวนมากขนาดนั้นแน่นอน  

เราคิดนะว่าคุณไตร่ตรองดีแล้วเหรอกับนโยบายนี้  มันดีแล้วเหรอที่ผลักภาระให้กับนักศึกษาจำนวนหลายร้อยชีวิต
ที่ในขณะนี้บางคนเขายังไม่ทราบข่าวด้วยซ้ำ  ไม่ทราบถึงชะตากรรมที่จะต้องอพยพเลยนะคุณ
comment23:ขอบ่นยาวๆ แปดล้านเรื่อง

ระบบการจัดการแย่มาก
ปิดเทอม 6 เดือน เอาเวลาไปทำอะไร หอปิดไปตั้งเยอะ และจะปิดเพิ่มอีก คือ?????????
แต่เราคิดว่าปีหนึ่งยังไงก็ควรได้อยู่หอใน มากกว่าปีอื่นๆ แต่ไม่ได้แปลว่า ต้องไปเบียดเบียนหอที่จัดไว้สำหรับปีแก่ๆ อยู่แล้ว
แต่เราไม่เข้าใจเลยว่า ระบบการจัดการของเขาเลยว่า เอาเวลาไปทำอะไร
นี่แค่ปรับปรุงหอพักนะ ไม่ใช่สร้างตึกใหม่ 
ปรับปรุงก็ดีค่ะ แต่ก็อยากรู้อีกว่า ปรับปรุงที่ว่าคืออะไร 
แต่ที่เห็นๆคือ เตียงเหมือนจะเป็นเตียงแบบเดิม เพราะเห็นอ๊อกกันอยู่ข้างหอ

เราคิดว่านะ มหาลัยเราเป็นมหาลัยใหญ่มีชื่อเสียง มีนักศึกษาอยู่ทุกสาขาอาชีพ 
เราสามารถพัฒนาจัดการให้มันไปไกลกว่านี้ได้เยอะเลย

แต่ตอนนี้คืออะไรก็ไม่รู้ 
พรรคนักศึกษาแต่ละพรรคที่วนเวียนกันขึ้นมารับตำแหน่ง ก็เดิมๆ
มีแต่นโยบายขายฝัน พูดดีแต่ตอนเลือกตั้ง พอดำรงตำแหน่งก็กากเหมือนเดิม

ผู้บริหารก็ไม่รู้ว่าทำอะไรอยู่ อย่างกรณีสวนดอกกับสวนสักนี่ก็เห็นความแตกต่างอย่างเห็นได้ชัด 

แล้วยังมีหน้ามารณรงค์ให้ใช้รถม่วง ลดการใช้มอไซ
คือถ้าทุกวันนี้ รอรถม่วงไปเรียนนี่ คือไม่ต้องเรียนละ
บางทีคนนั่งอยู่เต็มสถานีคนขับก็ยังคงรอเวลา รถออก คือละ? 
จำได้ว่าตอนปีหนึ่งนี่ รอจนสุดท้าย ขึ้นรถแดงไปคณะจ้า
คือถ้ารถม่วงมันเพียงพอ จะขับมอไซให้เหนื่อยทำไม ที่จอดรถก็ไม่ค่อยจะมี จอดซ้อนคันอีก 

มีครั้งนึงเพื่อนรถชนในมอ ตอนกลางคืน 
ไปถามหากล้องวงจรปิด 
ไปแจ้งความ กว่าจะได้ไฟล์
พอได้ไฟล์มา อิดอก กล้องตรงจุดเกิดเหตุเป็นกล้องธรรมดา มองไม่เห็นตอนกลางคืน
ส่วนกล้องที่อยู่ตรงทางเข้าออก เสีย!!!!! คือออออออ

เก็บเงินค่าบำรุงกิจกรรม บำรุงกีฬา บำรุงสุขภาพ ไปทุกเทอม 
ได้มาแต่เครื่องออกกำลังกายง่อยๆ ข้างหอ
ไม่รู้เล่นไปจะผอมหรือพิการ เอี๊ยดๆๆๆ กึกๆ จะหลุดแหล่ไม่หลุดแหล่

(เราเคยอยู่แค่หอสองหญิง หออื่นเป็นไงนี่ไม่รู้)
หอใน นอนห้องละ 3 คน เอาจริงๆ มันก็อยู่ได้นะคะ 
แต่เฟอร์นิเจอร์ในห้อง เอาจริงๆ คือไร้ประโยชน์มาก 
คือมันไม่สามารถจัดให้กว้างได้มากไปกว่านี้อีกแล้ว 
ทั้งๆที่เอาจริงๆมันสามารถจัดการพื้นที่ใช้สอยให้ได้มากกว่านี้
ถามจริงๆว่า ในมช อันกว้างใหญ่นี้ เราไม่มีผู้รู้ มีมีความสามารถ 
มาออกแบบจัดการให้มันดีขึ้นบ้างเลยหรอ 

อาทิ(อันนี้มโนเอาล้วนๆ)
จัดแข่งขัน ออกแบบภายใน หอในมช. ให้สามารถยัดเตียงเข้าไปได้ห้องละกี่คนว่าไป 
แต่ทุกคนในห้องสามารถใช้ประโยชน์ได้ครบภายในห้องหนึงห้อง
และใช้วัสดุราคาถูก หรือนำวัสดุที่มีอยู่แล้วมาดัดแปลง
ได้รางวัลเท่าไหร่ว่าไป ดีว่าไปกินเลี้ยงไร้สาระ ไปเที่ยวทะลงทะเล เพื่อ?? ใครได้ประโยชน์
ดาวเดือนหอ จัดทำไม มีดาวเดือนแล้วได้อะไร? เสียเงินไปป่าวๆปี้ๆ

แล้วช่วยนึกถึงความจริงที่ว่า นี่คือเชียงใหม่
หอนอกนี่แพงชิบ คิดค่าวิวด้วยค่า ยิ่งสูงยิ่งแพง
ลำพังแค่ห้องเปล่าๆ ไม่มีอะไรเลย ก็ 3500 ขึ้นละไหม ถ้าหอไฮหน่อย
ถ้าหอถูกและดี ปลอดภัย ก็ต้องรอคิว 
หรือเด็ก มช ทุกคนนี่รวยหมด 
แต่ไม่แน่ต่อไปอาจเป็นแบบนั้น 
เพราะสมัยนี้ แค่สอบติดไม่พอ ต้องมีเงิน ถึงจะได้เรียน

ยิ่งพิมยิ่งลามเนอะ พอละ จ บ .
comment23-1:ชอบอ่ะ ใช่ทุกอย่างเลยค่ะ
comment23-2:แต่ที่เรื่องห้องของหอใน เราว่าสามคนนี่ก็จะตายแล้วนะ ไม่มีที่อยู่ละ
มันมากกว่านี้ไม่ได้จริงๆ ห้องขนาดนี้สองคนกำลังดีอะ
 ไปสร้างหอใหม่น่าจะเวิร์คกว่า ที่ว่างเยอะแยะจริงๆนะ
comment23-3:พิมพ์เยอะเลยๆครับ ทุกอย่างที่คุณพิมพ์มา มันคือความจริงครับ ใครไม่พอใจเดี๋ยวผมช่วยเสริมอีกเสียง อยากถามเหมือนกัน ดาวเดือนหอมีทำเพื่อ? อีกอย่างเรื่อง สวนสัก-สวนดอกเนี่ย เห็นความแตกต่างชัดเจน เหล่าผู้บริหารเงียบหายไปไหนกันหมด? เรื่องจัดรถให้นักท่องเที่ยวจีนอีก รถสำหรับ นศ. ชาติหนึ่งออกคันหนึ่ง แต่รถนักท่องเที่ยว ออกตามตูดกันทีละ3คันมันหมายความว่ายังไง? เรื่องพรรคนักศึกษาอีก มีไว้ทำอะไร ไม่เห็นมีประโยชน์อะไรเลย พูดดีตอนหาเสียง ทำจริงๆไม่ได้ซักอัน วันนั้นเห็นเปิดเวทีที่ อมช. นั่งฟังอยู่นาน นโยบายเดิมๆที่ทำไม่เคยได้ก็ยังเอามาพูด อยากถามว่า พูดเพื่อ? อุปกรณ์กีฬานี่ยิ่งแล้วใหญ่ แต่ละอย่างยังกับของเล่นเด็กอนุบาล ไปดูที่ยิมกลางเลย อุปกรณ์กีฬาพังเกือบหมดแล้ว อยากเล่นที่มันดีๆก็ต้องซื้อเอง สนามแบตหน่ะ เคยไปสนใจไหม ว่ามันพอหรือปล่าว? ปล่อยให้คนจีนเข้าไปแย่งเล่นอีก บางทีเล่นๆอยู่เดินเข้ามาแทรกคอร์ดเฉยเลย แถมอีกหลายเรื่องสารพัด ผู้บรหารไปอยู่ไหนกันหมด
comment23-4:ตึกใหม่ของวิดยา(รึเปล่าน่าจะ)เห็นเพิ่งสร้างก็แปปๆเสร็จแล้วแต่หอในนี่คืออัลไลคือปิดนานมาก ปิดแล้วก็ไม่ทำอะไรซักที ก็เห็นเพิ่งจะเอาเตียงมาทาสีใหม่กันเนี้ย คือจัดการแย่มากๆ แย่ๆ
comment23-5:10 10 10
comment24:เฮ้ยยยยย ไม่ได้นะ เราจะไปอยู่ไหนอ่ะ ไม่อยากอยู่หอนอกด้วย นี่เราจะไปประท้วงจริงๆนะเนี่ย ไม่ยอมๆ
comment25:มช เป็นมอที่ระบบจัดการแย่ที่สุดมากมีหลายเรื่องมีทำแล้วไร้สาระมากกกกกกกกกกกกกกกกกกกก

ตั้งแต่รถเขียวทัวร์คนจีน ไปจนถึงเรื่องอ่างแก้ว
comment25-1:ปิดสะพานใช่มั้ยครับ นั้นอะไร้สาระมากแบบสุด
comment26:ลูกสาว อยู่หอในไม่ได้ เพราะเรียนภาคพิเศษ บางวันเลิกดึก ก็เลยอยู่หอนอก หอนอกที่ได้ ก็คือ unilofe ซึ่งจากที่ตระเวณจนทั่วแล้ว คือหอนี้ดีสุดแล้ว ไม่เก็บยิบย่อยสารพัด คือหออื่น ค่าคีย์การ์ด ค่าเคเบิ้ล ค่าที่จอดรถ คือค่าสารพัด ทุกอย่างเป็นเงินเป็นทองหมด ที่ใกล้ ม.หน่อยก็แพงมาก บางที่ราคาแต่ละชั้นค่าห้องก็ไม่เท่ากัน สงสารเด็ก ๆ เลย แล้วปีที่แล้ว ก็เกิดปัญหา หอพักไม่พอ เพราะปิดหอ ผู้ปกครองก็ถามก็โวยวายกันแล้ว ก็บอกว่าไม่นานก็เสร็จ แต่สรุป ทำมาเป็นปียังไม่เสร็จ
บอกตรง ๆ สงสารเด็ก ๆ นะ เด็กบางคนเปิดเทอมยังไม่ได้หอเลย เพราะหอมันเต็ม ผู้บริหารก็รู้อยู่ แล้วยังมาปิดหอเพิ่ม คือทำอะไร ยังไง งง 
คหสต.นะ ให้เด็กปี 1 พักหอนอกยังง่ายกว่าไล่ นศ เก่าออกอีกนะ เพราะว่าเตรียมใจมาแล้ว ให้เด็กเก่าออกหาห้องนี่ยากกว่าอีก ช่วงนี้ใกล้สอบ final แล้ว จะเอาเวลาที่ไหน สงสารเด็กมันบ้างเถอะ หรือรีบปรับปรุงให้เสร็จ รีบทำก่อนที่ นศ. จะเข้าพักยังง่ายกว่าอีกนะ รีบทำหอพักที่ปิดไปก่อนให้เสร็จ รอรับ นศ.ใหม่ แล้ว ค่อย ๆ ปิดเพิ่มเอา เพราะ หอ 2 หอนี้กฎก็ไม่ได้เหมือนหอใน แล้วคุณจะจัดการระบบยังไง เท่าที่ทราบคือ 2 หอนี้ นศ.ปี 1 ส่วนมากก็จะไม่ค่อยได้เข้าพักอยู่แล้ว ส่วนมากก็รุ่นพี่ทั้งนั้น แล้วก็ไม่มีการจับฉลากเหมือนหอในด้วย ต้องรอห้องว่าง นศ. ถึงจะได้ห้อง คืองง มาก ที่จัดการกันแบบนี้ 
ปัญหาเก่า เรื่องเก่าคุณยังแก้ไม่เสร็จ ไม่เรียบร้อย นี่เพิ่มปัญหาใหม่เข้าไปอีก คือ งง แทนที่จะรีบทำอันเก่าให้เสร็จ รึก็ไม่ กลับสร้างปัญหาเพิ่ม คืองงงง ทั้งเรื่องหอ ทั้ง ขสมช 
ถึงแม้จะไม่มีส่วนได้เสีย เพราะอยู่หอนอก แต่สงสารเด็กน่ะ การหาหอพัก ที่ดี ราคาดี ใกล้ มช นี่มันยากนะคุณ ปี1 ถ้าทราบเรื่องหอ พ่อแม่เค้าก็จะพาไปหาหอที่ดี ปลอดภัยได้ เพราะช่วงแรกไง ผปค ก็ตีองมาส่งเด็กอยู่แล้ว แต่รุ่นพี่ ที่อยู่ระหว่างเทอม ตระเวณหาหอ นี่ลำบากกว่ามากนะ เพราะโดนบีบ ก็ต้องรีบเอา ไหนจะค่าใช้จ่ายเพิ่มอีกล่ะ เด็กมันก็ไม่ได้รวย มีตังค์กันทุกคนเน้อ
ผู้บริหาร ควรคิดก่อนที่จะประกาศนะ ปัญหาตามมามันจะเยอะเกิน
comment27:ช็อคแปร๊ป 
จะไปหาที่ซุกหัวนอนที่ไหนเนี่ยยยยย
comment28:ไม่เข้าใจว่าพวกผู้ใหญ่ทำอะไรอยู่ ผู้บริหารใช้อะไรคิด บางที่ก็เข้าใจว่ารุ่นพี่มีที่ไปเยอะกว่าน้อง แต่มาคิดอีกมุม พวกเราทำอะไรผิดถึงมาไล่เราออก เราพยายามรักษากฎของหอเพื่อไม่ให้ถูกไล่ออก แต่สุดท้ายคุณก็ไล่เรา หอในเห็นปรับปรุงมาตั้งนานแล้ว ทำไมยังไม่เสร็จอีก หรืองบหมด ต้องรอเงินจากค่าเทอม เทอมใหม่หรืออย่างไง ปรับค่าเทอมขึ้นเป็นเท่าตัวยังไม่พออีกหรอค่ะ พวกเราก็มีสิทธิเหมือนกัน พวกคุณมาไล่เราแบบนี้ได้ยังไง ค่าหอนอกใกล้ๆมอก็ราคาแพง ไม่ต่ำกว่า 3000 บาท ทั้งๆที่ แถว มอตีนดอย คุณภาพหอพอๆกัน  เค้าถูกกว่า หอที่ถูกๆก็อยู่ไกลมหาลัย ชะนีส่วนใหญ่ขับรถไม่แข็งนะค่ะ หน้าฝนหน้าหนาวไม่ต้องพูดถึง พ่อแม่เราอีก เค้าสบายใจแล้วที่เราอยู่หอนี้ อย่างน้อยลูกก็ไม่ต้องขับรถตัดถนนใหญ่ทุกวันเหมือนเมื่อก่อน ช่วยเห็นใจพวกเราด้วยเถอะค่ะ พวกเราลำบากมาก เราสละให้น้องได้ แต่ถ้าคิดอีกแง่ พวกเราทำอะไรผิด โปรดคิดทบทวนด้วยนะค่ะ
comment28-1:
comment29:เขาไม่ควรไล่เราออกนะ ก็รอให้ทยอยเรียนจบไปได้มั้ย
พอจะรับเข้าก็คัดเเต่ปีหนึ่ง รอสักสามสี่ปีก็มีเเต่เด็กปีหนึ่งแล้ว
comment30:มันเป็นปัญหาเรื้อรังมานานมากแล้วเหมือนกันนะเรื่องหออ่ะ คือเข้าใจว่าเป็นบริเวณย่านเศรษกิจรอบมหาลัย แต่หอรอบๆมช.นี่ก็แพงกันจริงๆ ขึ้นเอาๆ บางหอเป็น7,000 - 8,000 ต่อเดือนก็มี อย่างถูกก็ไม่ต่ำกว่า2,000หรอก อย่างเก่งก็1,800 แต่ถ้ารวมค่าน้ำ-ไปเข้าไปมันก็ไม่ต่ำกว่า2,000อยู่ดี แล้วอย่าให้พูดเลย หอนอกนี่ไม่มีใครไม่รู้ว่าร้านเหล้าเกรอะขนาดไหน หัวโขกไปทางไหนก็ร้านเหล้าทั้งนั้น บรรยากาศน่าเป็นสถานศึกษามาก ไม่เห็นมีหน่วยงานรัฐฝ่ายไหนเข้ามาดูแลบ้างเลย หอในก็อย่างที่รู้ๆกันอยู่ ขนาดปี1ยังไม่พอให้อยู่เลย ปีอื่นๆถ้าไม่เป็นคณะกรรมการหอก็หมดสิทธิ์ แต่เท่าที่ผ่านมา ก็ไม่มีใครเข้ามาเป็นปากเป็นเสียงเรื่องนี้เลย แถมไม่พอ พ่วงต่อไปยัง กยศ อีก ตอนนี้ใครเกรดไม่ถึง2ก็จะไม่ให้กู้ละ ให้กู้เดือนละ2,200 ถ้าอยู่หอนอก ค่าหอก็แทบจะไม่พอจ่ายกันอยู่ละ ไหนจะค่ากิน ค่ากิจกรรมอีก ทำงานพาร์ทไทม์ก็ใช่ว่าจะพอใช้ แล้วทีนี้ เด็กทีบ้านจน เรียนก็ไม่ค่อยเก่ง เหมือนกับโดนบังคับให้ออกทางอ้อมเลยทีนี้ ไหนจะต้องรับภาระด้านการเรียนที่หนักเอาการอยู่แล้ว ก็ยังต้องมารับภาระเรื่องค่าใช้จ่ายอีก

ว่าไปแล้วมันไม่ใช่แค่เรื่องหอเรื่องเดียวแล้วนะครับ มันเป็นปัญหารอบด้านเลยทีนี้ ผมเชื่อว่าทางผู้ใหญ่น่าจะมีความคิดที่ดีๆมาแก้ปัญหามากกว่านี้นะครับ เรื้อรังมานานแล้ว
comment30-1:
comment31:แปลกนะคะ ที่ฝั่งสวนดอกสร้างหอเพิ่มได้นะ แล้วฝั่งสวนสักล่ะ ค่าเทอมก็ขึ้นแล้ว นู่นนั่นนี่ก็ขึ้นแล้ว
หอข้างนอกก็ไม่ได้ถูกนะ หอดีๆก็ 3500-4500 ไอ้ที่ถูกๆน่ะ ต้องขี่มอเตอร์ไซค์เข้าไป แล้วอีกอย่างเชียงใหม่ขับรถอะไรก็อันตรายไปหมด
ผู้ปกครองก็ต้องการความปลอดภัยให้บุตรหลานค่ะ 
ไม่ทราบส่วนกลางของมหาวิทยาลัยคิดอะไรกันอยู่เนี่ย เห็นแล้วอายแทน เรื่องรถม่วงด้วย สมัยเราเรียนคนจีนยังไม่เยอะ 
ตอนนี้เหรอ 1 ชม.ยังไม่มีผ่านมาเลยค่ะ คนในมอบางคนรอตั้งนานไม่ได้รถ
โชคดีที่เราลาออกมาก่อน ไม่งั้นเราก็คงจะโดนไล่ออกจากหอ 40 ปีวันนี้แล้วเหมือนกัน เพราะเราอยู่ที่นู่นต่อก็ไม่มีรถ ไม่มีอะไรเลย 
ตอนแรกๆเข้าไปก็รู้สึกดีนะ มหาวิทยาลัยนี้ Facility ดี หอเทอมละ 1800 สมัยนั้น นทท จีนก็ยังไม่เกร่อขนาดนี้ด้วย 
ตอนนี้เหรอ แทบจะไม่อยากแนะนำน้องให้ไปละ เดี๋ยวมหาวิทยาลัยไม่พร้อมจะเสียเวลาเปล่าๆ
comment32:เห็นข่าวแล้วรู้สึกช็อค
รู้สึกว่าคนที่คิดใช้อะไรคิด  ไล่พี่ออกแล้วให้น้องปี 1 มาอยู่แทน  ทั้งๆที่เค้าสร้างหอนี้ให้พี่อยู่  กว่าจะฝ่าฟันได้ห้องมาไม่ใช่ง่ายๆ  อยู่ดีๆ ไม่ได้ทำอะไรผิด  ก็จะไล่กันออกซะงั้น
แล้วที่พนง.บอกให้ไปหาหอนอกอยู่  หอนอกที่ไหนจะราคาถูก  ความปลอดภัย และความสะดวกสะบาย เหมือนหอในกำกับคะ  
เฉพาะค่าหอของหอนอกเดือนเดียว  จ่ายได้ทั้งค่าหอ ค่าน้ำค่าไฟ ของหอในกำกับเลยนะคะ
comment33:พอดีงานยุ่งไปเป็น สนช อยู่ก้าบบบบ
ช่วยกระตุ้นเรื่องหออีกนิดนะ ล่าสุด ที่มีไฟไหม้ใกล้ฝายหินน่ะ น้องที่อยู่หอในใกล้ๆ 7-11เล่าว่า ยามล็อคประตูไม่ยอมให้เด็กออกมา ทั้งๆที่เหม็นควันจนนอนกันไม่ได้ มีคนมาแจกหน้ากาก น้องๆก็ออกไปเอาไม่ได้ เพราะยามหอ ไม่ยอมเปิดประตู ไม่รู้ว่าอาจารย์หอพัก หายไปไหน เด็กตายห่านกันพอดี
comment33-1:ไฟไหม้กองขยะยังโทษว่าสงสัยเป็นนักศึกษามาเผาเล่นเลยค่ะ
comment34:เป็นนโยบายที่กะทันหันมาก และชุ่ยมากค่ะ ผลักภาระไปให้เด็กปีแก่อย่างเราหาหอเอง ทั้งๆที่หอนอกราคาแพง และไม่มีทางรองรับนักศึกษาหลายร้อยที่ต้องย้ายออกได้พอดีแน่ๆ ไม่ใช่ทุกคนที่สะดวกจะอยู่หอนอกนะคะ พ่อแม่เราคนนึงละที่สบายใจให้เราอยู่หอในมอ เพราะปลอดภัยกว่า เดินทางสะดวกกว่า ปุบปับจะมาเปลี่ยนนโยบายแล้วไล่เราออกโดยที่ไม่ถามความเห็นของนักศึกษาเลยนี่เรายอมไม่ได้ค่ะ อย่างน้อยๆ(ที่สุดถ้าคิดจะไล่จริงๆอะนะ) ควรแจ้งล่วงหน้าก่อนสักปีนึง ไม่ก็ทำประชาพิจารณ์ ให้เด็กมีทางออกอื่นๆบ้าง ไม่ใช่มามัดมือชกพวกเราแบบนี้ หอในที่ปิดไปแล้วก็ปรับปรุงไม่เสร็จเสียที เวลาเป็นปีๆพวกคุณเอาไปทำอะไรกันคะ? ถ้าการบริหารจัดการของตัวเองมันชุ่ยขนาดนี้ก็รับผิดชอบผลกันเองไหม ปัดความรับผิดชอบด้วยการไล่เด็กหอในกำกับออกนี่มันแสดงถึงความไม่เป็นมืออาชีพมากๆ เสียดายค่าเทอมค่าหอที่จ่ายไปค่ะ ที่มากกว่านั้นคือเสียความรู้สึก
comment34-1:เห็นด้วยค่า
comment35:เห็นแล้วรู้สึกแย่นะ กว่าจะหาทางเข้ามาได้ก็ลำบากแล้วคิดว่าจะอยู่ที่นี่จนจบปี 4 ถึงบางคนบ้านอยู่เชียงใหม่ไม่ได้หมายความว่าจะเดินทางได้ง่ายหรือสะดวกนะ  
 แล้วปีนี้การบริหารจัดการอะไรก็วุ่นวาย ค่าเทอมขึ้นแต่การบริการเหมือนเดิมเกือบจะลดลงด้วยซ้ำ รถม่วงเปลี่ยนสายการให้บริการแต่สังเกตว่ารถเครื่องในมอเพิ่มขึ้นด้วยซ้ำ ก็ในเมื่อสายแต่ละสายมันมากขึ้นจำยากไม่พอมันไม่ผ่านที่ที่เราจะไปลงต้องต่อสายโน้นสายนี้รอเวลารถออกกว่าจะได้ไป
หมดคาบพอดี
เรื่องหออีกปิดปรับปรุงหอแต่รับนักศึกษาเพิ่ม ความสมดุลอยู่ใหนถ้ารู้ว่าจะรับเพิ่มทำไมไม่ปรับปรุงก่อนแล้วอยู่ดีๆจะให้ย้ายออก พ่อแม่หลายๆคนเค้าก็ไว้ใจหอในกำกับมากกว่าเพราะดูปลอดภัย ใกล้มอ ควรถามความคิดเห็นจากหลายๆฝ่ายที่ได้รับผลกระทบไม่อยากให้อยู่ๆมาแจ้งว่าให้ย้ายออกนะ มันเสียความรู้สึกค่ะ
comment35-1:
comment36:อีกเรื่องคือรถม่วง บอกว่า "ทดลองใช้" แหม่! ยัดเยียดค่ะ ยัดเยียดมาก ขึ้นป้ายเป็นสายๆ ป้ายสวยงามพร้อม แบบถาวร แต่บอกว่าทดลองเฉยๆ

ไหนคะ กล่องรับความคิดเห็น... เพลีย
comment36-1:พี่จะบอกว่า ไอ้รถม่วงนี่ทดลองมาเป็นสิบปีละครับ 
เมื่อก่อน
"รถราง" คันใหญ่ซะ
ถัดมา
"รถม่วง" แบตหมดประจำ
ถัดมารถไม่พอเปลี่ยนมาใช้
"รถแดง"
ต่อมา
"รถม่วงอีกละ" แต่ปรับปรุงหน้าตา

จนขี้เกียจตามนโยบายละ มึนส์
comment37:ถูก วันพุธออกไปเเรียน รอนานมากจ้า
comment37-1:ขนาดวันพุธ วันแลป
comment37-2:วันพุธ ที่คณะเรา อจ ชอบนัดสอบ หรือว่านัดมาเรียนเสริมจ้า
comment38:ผมเห็น รถม่วงสำหรับนักศึกษามีคันเดียวจอดหน้ามอ แต่รถม่วงสำหรับคนจีน จอดรอประมาณ ๖ คัน  ... พูดไม่ออกเลยครับ
comment39:มช ตอนนี้ สนใจอยู่ 2 อย่าง คือ นศ. ใหม่ กับคนจีน
comment40:สวัสดีครับ 
ผมก็เป็นนักศึกษาคนนึงที่ต้องคอยตอบคำถามของผู้ปกครองหลายท่านที่พาบุตรหลานที่เข้ามาเรียนที่มหาวิทยาลัยแห่งนี้ในช่วงปีที่ผ่านมา
เนื่องด้วยทางหอพักได้มีโครงการปิดปรับปรุงหอพักตั้งแต่ช่วง เมษายน 2557 - กรกฎาคม 2557 (4เดือน) ในตอนแรกพวกเราก็เข้าใจและยินดีเป็นอย่างยิ่งที่จะเห็นหอพักได้มีการปรับปรุงให้น่าอยู่ขึ้น แต่เมื่อเข้าสู่ช่วงเดือนกรกฎาคม ทางหอพักก็ยังไม่มีทีถ้าว่าจะเสร็จ ซึ่งเป็นช่วงที่นักศึกษาชั้นปีที่1 เริ่มทยอยเข้าสู่การหาหอพัก เนื่องจากหอพักได้ปิดไปเป็นจำนวน 4 หอพัก ทำให้นักศึกษากว่า 3000 คนต้องหาหอพักนอกมหาวิทยาลัย ส่วนทางผู้อำนวยการหอพักได้ออกมากล่าวขออภัยและได้ทำการหา "หอพักเครือข่าย" ให้กับนักศึกษาใหม่ ซึ่งก็พอบรรเทาและคลี่คลายสถานการณ์ที่ต้องตอบคำถามจากผู้ปกครองลงไปได้ พร้อมสัญญาว่าจะรีบจัดการปรับปรุงหอพักในให้แล้วเสร็จให้ทันภาคเรียนที่ 2 นั่นคือทำการปรับปรุงเพิ่มเติมตั้งแต่ สิงหาคม 2557 - ธันวาคม 2557 (5 เดือน) รวมแล้วใช้เวลาในการปรับปรุงหอในทั้งหมด 9 เดือน ซึ่งเป็นช่วงเวลาที่สามารถเริ่มทำการปรับปรุงสิ่งก่อสร้างหรือเฟอร์นิเจอร์ภายในได้จนเกือบแล้วเสร็จ แต่ปรากฎว่าในช่วงเวลาดังกล่าวไม่เกิดเหตุการณ์อะไรขึ้นเลย (เด็กหอในที่เคยอยู่หอในสามารถพูดได้ทุกคนเพราะกว่าจะเอาที่กันมากั้นว่าเป็นเขตก่อสร้างก็ปาไปเดือนมกราแล้ว) 

อยากเป็นอีกหนึ่งกระบอกเสียงในการขอให้ทางมหาวิทยาลัยออกมาชี้แจงด้วยครับว่า 
1. ตอนนี้นักศึกษาเก่ายังไม่สามารถพักได้อย่างเพียงพอในมหาวิทยาลัยเชียงใหม่
2. การปิดหอพักพร้อมกัน 4 หอพักเพื่อปรับปรุง แต่ค่อยๆทำทีละหอพัก มีค่าเท่ากับปิดหอพักไว้เฉยๆหรือไม่
3. นักศึกษาเก่า ที่อาศัยอยู่ในหอพักสีชมพูและ หอพัก 40 ปี ก็เป็นนักศึกษามหาวิทยาลัยเชียงใหม่เช่นเดียวกัน ทำไมถึงไม่มีสิทธิ์พักในหอพักดังกล่าว หรือว่านักศึกษาชั้นปีที่ 1 มีสิทธิพิเศษในการเข้าพักมากกว่า
4. หากจะกล่าวว่า นักศึกษาชั้นปีที่ 1 มีกิจกรรมที่ต้องเข้าร่วมเยอะแล้ว นักศึกษารุ่นพี่ที่ต้องเตรียมกิจกรรมไม่ทำงานหนักกว่าหลายเท่าหรือ
5. หอพัก 2 ชาย ที่ท่านปิดมานานและท่านต้องการเปิดเป็นศูนย์รวมความต้องการต่างๆของนักศึกษา แผนงานวางเพื่อนักศึกษาจริง แต่ตัวโครงการปิดหอมานานเกือบสองปี ถึงขั้นทราบแล้วว่าอาคารมีค่าความปลอดภัยต่ำกว่าค่ามาตรฐานในปัจจุบัน แต่ยังไม่มีการแก้ไขเพิ่มเติมหรือดำเนินนงานใดๆเลย 

ขอฝากไว้คร่าวๆหวังว่าจะมีผู้บริหาร หรือ ผู้ที่เกี่ยวข้องเข้ามาเห็นบ้างจะได้นำไปแก้ไข
จาก เด็กชายคนหนึ่งที่ต้องออกจากหอในมาเพื่อสละที่ให้น้องปีต่อไป
ปล. เรื่องราวต่างๆอาจผิดพลาดไปบ้าง เนื่องจากเป็นการสังเกตการฝ่ายเดียว อยากให้ทางหอพักออกมากล่าวข้อเท็จจริงบ้าง
comment41:ที่หอแถวๆ หลังมอช่วงนี้สร้างเพิ่มกันเพียบนี่เพราะนโยบายนี้ด้วยรึเปล่านะ
แค่ซอยวัดอุโมงค์ซอยเดียว หอใหม่ผุดมาเป็นสิบๆ หอละ  แล้วมาพร้อมๆ กันแถมสร้างเร็วมากด้วย
เหมือนรีบๆ ให้ทันเปิดเทอมใหม่ยังไงไม่รู้ มันมีอะไรยังไงเบื้องหลังรึเปล่านะ ??
ชักจะมโนไปไหนไกลไปซะละ ??
comment41-1:ไม่แน่นะ
comment41-2:คิดเหมือนกันเลยค่ะ ฮ่าๆๆๆๆๆๆ
comment41-3:แย่นะคะถ้าเรื่องมันเกี่ยวกันจริงๆอ่ะ นี่แหละความร้ายกาจของทุนนิยมเลยเหละ
comment41-4:ทุนนิยมไม่ร้ายกาจหรอกค่ะ อีที่ร้ายกาจคือคนคุมนโยบายที่ได้ผลประโยชน์จากสิ่งนี้ค่ะ
comment42:ถ้าบริหารจัดการกันแบบนี้อีกหน่อยคงหลุดอันดับแน่ๆ
เรื่องอะไรก็ไม่เคยฟังเสียงนักศึกษาอยู่แล้ว คุณไม่รู้เหรอว่ามหาลัยมันอยู่ได้เพราะนักศึกษา อย่าทำเหมือนพวกเราเป็นพลเมืองชั้นสองนักเลย ทุกวันนี้การเปิดให้คนจีนเข้ามาเที่ยวก็แย่พอแล้ว ชีวิตประจำวันของเรา การศึกษาเล่าเรียนของเราเหมือนถูกก้าวก่ายเพื่อนคนหนึ่งของเราพูดว่าบางครั้ง มช ก็เหมือนสวนสัตว์ และคนจีนที่เข้ามาเที่ยวก็ได้รับการบริการที่ดีกว่านักศึกษาด้วยซ้ำ ทั้งเรื่องรถม่วง ต่างๆ พูดเลยว่าเดี๋ยวนี้การบริหารของ มช แย่มาก ผู้บริหารสั่งเด็กห้ามรับน้องแบบโซตัส แต่ตัวเองก็เป็นพวกอำนาจนิยม เอะอะอะไรก็สั่งลงมาอย่างเดียว แล้วก็เป็นการแก้ปัญหาที่ปลายเหตุมากๆ การดีแต่สั่ง ไม่รับฟังเสียงสะท้อนมันแย่ อย่างน้อยเรื่องเปลี่ยนกฎการเข้าพักหอในกำกับนี้ก็ไม่ควรทำอย่างกะทันหัน ทางที่ดีมันควรจะมีแบบสำรวจหรือแบบสอบถามอะไรออกมาเพื่อรับฟัง และแลกเปลี่ยนความคิดเห็นกับชาวหอก่อนไหม และบอกตรงๆเรื่องนี้เกิดจากความผิดพลาดของฝ่ายบริหารอย่ากลบเกลื่อนปัญหาที่แท้จริงแล้วผลักภาระ
comment43:มช น่าจะมีอมยิ้มองค์กรอย่างเป็นทางการในพันทิพได้แล้วนะ แต่ว่าต้องคิด พูด และทำตามที่พูดให้ได้ ไม่งั้นคงโดนกด "สยอง" ไม่ก็ "ขำกลิ้ง" มากกว่า "ถูกใจ" เป็นแน่

เป็นกำลังใจให้ชาว มช เกรียงไกร มหาวิทยาลัยยิ่งยง ทุกคนนะคะ
comment44:จะทำอะไรในมหาลัย  เคยมาถามมาพูดคุยสอบถามความคิดเห็นจากนักศึกษาก่อนป่ะ  รถม่วงนักศึกษาก็เป็นคนใช้  เรารู้ดี  เดินสายยังไงให้ตอบรับความสะดวกสบาย (แต่เธอก็คิดเปลี่ยนเอาตามความสะบายของเธอ ทั้งๆที่เธอไม่ได้ใช้) หอพัก ก็ควรมีการยืดหยุ่น  ให้ความเป็นธรรมความยุติธรรมสำหรับนักศึกษาที่เค้าอาจมีความเป็นที่ต้องอยู่จริงๆ (แต่เธอก็คิดเอง ตัดสินใจให้จับฉลากรับ20 เปอเซน ทั้งๆที่เธอไม่ได้อยู่หลับนอนที่นี่) เธอทำตัวให้ดูว่าทำงานเป็น แต่นั่นมันไม่ใช่ คนที่เค้าทำงานเป็น คือคนที่จะใส่ใจผู่อื่นและผู้อื่นรับฟังความคิดเห็น  เราอยู่ด้วยกันในมอ  ทำไมไม่เห็นใจกัน ไม่พูดคุยกัน เธอทำให้โลกไม่ใช่แค่อยู่ยากแต่เธอทำให้มันอยู่ไม่ได้ (พิจารณาตัวเองนะ)  ชีวิตของเรามาอยู่ที่นี่ก็จะฝากชีวิตไว้กับมหาลัยช่วงหนึ่ง และอยากได้รับความผูกพัน ความประทับใจก่อนจากไป แต่ขอนับแปปนึงนะ..................มันไม่มีเลย
comment45:เราเครียดมากๆเลยอ่ะ นอนไม่หลับเลยเมื่อคืนนี้ แล้วเราจะไปอยู่ไหนล่ะ เฮ้อออออ อยากไปประท้วงจริงๆเลย ทุกคนอย่ายอม !!!
comment46:ฝากกลุ่มมหาวิทยาลัย มีท่านอธิการกับรองอธิการเป็นผู้ดูแลอยู่ ลองเข้าไปดราม่าดู
https://www.facebook.com/groups/CMUChiangMai
comment47:แล้วจะให้น้องปี 1 ไปอยู่หอนอกหรอครับ

ปี 1 กิจกรรมเยอะ ทั้งรับน้อง นั่นนี่เยอะไปหมด
ไม่สงสารน้องหรอครับ
comment47-1:ไม่ว่า รุ่นพี่ หรือ รุ่นน้อง ก็ควรได้รับความเท่าเทียมในระบบสาธารณูปโภคของมหาวิทยาลัย
comment47-2:ปีที่แล้ว ปี1 ก็ยอมไปอยู่หอนอกนะ ไม่เห็นมาขอเบียดเบียนรุ่นพี่เลย
comment47-3:
comment47-4:เราว่าปัญหาทั้งหมดจะไม่เกิดขึ้น ถ้าปรับปรุงหอพักให้เสร็จตั้งแต่แรก นี่ปล่อยให้ยืดเยื้อ จนต้องกระทบคนตั้งหลายฝ่าย
comment48:ถ้าให้ความยุติธรรมกับรุ่นน้อง รุ่นพี่ก็ต้องได้ด้วย ไม่ใช่เข้าข้างฝ่ายใดฝ่านหนึ่ง คิดว่ารุ่นพี่ไม่เหนื่อยหรอคะ
comment48-1:ครูเห็นด้วย
comment49:ปัญหาเรื่องหอพักใน มช. เป็นปัญหาสะสมมาหลายปีแล้ว
นโยบายมหาวิทยาลัยเชียงใหม่ เน้นให้นักศึกษาปี 1 มาอยู่หอพักเพื่อเรียนรู้และเสริมสร้างประสบการณ์ใช้ชีวิตร่วมกัน
บวกกับการออกนอกระบบของ มช. ทำให้หลายคณะ หลายหน่วยงานต้องหารายได้เพื่อจุนเจือองค์กรให้อยู่รอดได้
เพราะงบบริหารจากส่วนกลางได้มาจำกัด มาตรการหนึ่งในนั้นคือ การเปิดหลักสูตรรับนักศึกษามาเรียนเพิ่มขึ้น
จะเห็นว่าช่วงหลังๆปริมาณจำนวนนักศึกษาที่เพิ่มขึ้นมากกว่าเดิม แต่หอพักในมอชอมีอยู่เท่าเดิม
แถมช่วงนี้ยังมีการซ่อมแซม ปิดหอไปหลายหอ จำนวนที่พอจะรับเด็กๆได้หลายไปเยอะมาก
(ยังไม่รวมปัญหาการจองหอพักออนไลน์ ที่ไม่ทั่วถึงเป็นธรรม ทำเด็กตกหอ ร้องไห้ไปหลายคน )
สุดท้ายมา สำนักงานหอพักนักศึกษา ก็แก้ปัญหาแบบลูบหน้าปะจมูก พอรอดตัวได้เฉพาะช่วงเท่านั้น 
ไม่ได้มีมาตรการแก้ปัญหาระยะยาวเผื่อไว้เลย สุดท้ายก็มากระทบหอในกำกับ ต้องเอาเด็กปีแก่ออก
เพื่อให้น้องปีหนึ่งเข้า น่าอนาถใจจริงๆ

แต่ก็น่าแปลก ที่หอพักรอบๆมหาวิทยาลัยกลับผุดขึ้นเป็นดอกเห็ด สร้างแป็บเดียวเสร็จพร้อมให้เช่าได้ทันที
หลายหอพักนักศึกษาก็อาจารย์ บุคลากรของ มช.นี่ล่ะมาสร้างไว้เพื่อทำกำไร ไม่กี่ปีก็คืนทุนได้แล้วครับ
สงสารแต่น้องๆปีหนึ่งที่มาจากต่างจังหวัด ที่ครอบครัวมีฐานะไม่ดีนัก แต่ไม่ได้สิทธิ์หอใน ต้องกัดฟันเช่าหอนอกอยู่
บางทีต้องเช่าอยู่กันสามสี่คนเพื่อแชร์ค่าใช้จ่ายเลยทีเดียว

บางครั้งการบ่นในนี้อย่างมากก็แชร์ ได้ระบายความคับข้องใจกับทาง มช.
แต่จะดีกว่าไหม ถ้าเคลื่อนไหวเป็นรูปธรรม ร้องเรียนโดยตรงไปยังอธิการบดี มช.
หรือลงสื่อมวลชนก็ได้ครับ ถ้าน้องๆใจกล้าและรักษาสิทธิ์ตัวเองนะครับ ฝากไว้ให้คิดครับ
comment50:เฮ้อ ไม่เคยอยู่หอในมช.นะ เป็นลูกพระพิรุณ แต่โดนบังคับให้อยู่หอในตอนปีหนึ่งนี่แหละ พอปีสองก็ต้องย้ายออก เพราะให้น้องเข้ามาอยู่ 

ถ้ารุ่นพี่จะอยู่ต่อ ต้องสมัครเป็นพี่เลี้ยงประจำหอ เขาจะสงวนไว้ให้ห้องหนึ่งต่อ 4 คน/ชั้นเท่านั้น เวลาน้องมีปัญหาอะไร จะได้วิ่งไปหาพี่หอได้ คือแลกกันเลยกับการจะได้อยู่หอต่อ ถือว่าเป็นการแลกเปลี่ยนกัน

เราไม่รู้ระบบมช.เป็นแบบ มจ. หรือเปล่า
comment50-1:ของ มช. รุ่นพี่ที่อยู่หอในต่อได้ คือกรรมการหอ และผู้ที่ทำกิจกรรมของหอ/มช.แล้วมีคะแนนสูง
คือแต่ละหอจะมีโควต้าจำนวนหนึ่งไว้ให้สำหรับปีแก่ไม่กี่สิบคนครับ...
comment51:ถ้าเป็นระบบ "หอใน" ของ มช. นั่นก็ระบบคลัายๆ กับมหาลัยของคุณค่ะ ปีแก่ต้องทำคะแนนเพื่อให้ได้อยู่หอในต่อถ้าต้องการอยู่
แต่เรื่องของหอที่กำลังมีปัญหานั้นเป็น "หอในกำกับ" ซึ่งมหาวิทยาลัยได้กำหนดไว้ว่าให้ปี 2 ขึ้นไปเช่าพัก ระบบการจัดการจะคล้ายๆ กับหอนอกเพียงแต่ค่าเช่าจะถูกกว่า
ห้องนึงบังคับอยู่ 2 คน การจะได้ห้องคือการจับสลากจาก จนท.หอพักค่ะ และหอในกำกับดูแลโดยมหาวิทยาลัยและอยู่ในรั้วมหาวิทยาลัยค่ะ
comment52:สืบเนื่องมาจากประเด็นนี้ เราเป็นคนหนึ่งในนักศึกษาปีแก่ที่อาศัยอยู่ในหอพัก เราได้ติดตามตั้งแต่ต้น
ตอนแรกเราไม่คิดว่ามันจะเป็นความจริง จึงได้โทรไปสอบถามทางหอ แต่ได้คำตอบมาว่า นโนบายดังกล่าวเป็นความจริง ! 
เพียงแต่ยังไม่ได้มีประกาศออกมาให้ นศ ทราบเท่านั้น เราก็ได้บอกถึงปัญหาต่างๆที่เกิดขึ้น ของ นศ ที่ต้องย้ายบอกให้ผู้คุมหอฟัง
พี่เขาก็บอกว่าเขาเห็นใจค่ะ เขาเข้าใจปัญหา เลยได้ให้เบอร์ติดต่อที่เป็นส่วนกลางที่ควบคุมหอมา เบอร์ 053-944748 พี่เขาให้เราลองโทรไปดู
คือตอนแรกเราก็ ยังไม่ได้โทรไปแต่อย่างใดค่ะ  แต่คือวันนี้มันทนไม่ไหวจริงๆ เราเลยตัดสินใจโทรไป ผู้ที่รับสาย บอกว่า
นโยบายดังกล่าวเข้าที่ประชุมจริงค่ะ  แต่เป็นเพียงการประชุม ไม่ได้มีการให้เด็กปีแก่ออกแต่อย่างใด  เขาบอกว่ายืนยันได้ว่าจะไม่มีการไล่เด็กปีแก่ออก

เราก็โอเคค่ะ ขอบคุณสำหรับคำตอบเราจะได้สบายใจ


แต่เราก็แอบคิดว่า ถ้าเกิดสัปดาห์หน้ามีการจับฉลากจริงล่ะ ?  เป็นการแก้ผ้าเอาหน้ารอดของคุณรีป่าว ? 

เฮ้อ ยังไงก็คงต้องติดตามกันต่อไปค่ะสำหรับประเด็นเรื่องนี้
หากเพื่อนๆพี่ๆ ปีแก่ท่านใดยังคงกังวลใจแนะนำให้โทรไปที่เบอร์ 053-944748 ค่ะ
คือเราคิดว่าถ้าเด็กภายในหอและผู้ปกครองโทรไปสอบถามข้อเท็จจริงแกมบ่นถึงปัญหา สิทธิ ของ นศ แล้ว
ทางผู้บริหารหน้าจะได้เข้าใจ และ รับฟังปัญหาบ้าง นโยบายดังกล่าวจะได้ไม่มีผลบังคับใช้
comment53:ที่ว่าปิดเทอมหกเดือนไม่เห็นทำอะไร คือมันเกี่ยวข้องกับปีงบประมาณรึเปล่าคะ แบบว่าช่วงนั้นงบหลับอยู่

ถ้าปัญหาเกิดจากเงินไม่พอ มช มีแผนจะเรี่ยไรเงิน หรือทอดกฐินศิษย์เก่า รุ่นพี่ให้รุ่นน้อง อะไรทำนองนี้ไหมอะคะ (เขามีทำกันแบบนี้รึเปล่า)
comment54:มช. ออกมาชี้แจงเรื่องที่เกิดขึ้นละ
comment55:เมื่อวานลงไปถามเจ้าหน้าที่ได้คำตอบอีกแบบนึงกับที่ออกมาประกาศเลยนะคะ(นศรุ่นพี่สามารถอยู่ได้จนถึงสิ้นเทอมซัมเมอร์เท่านั้น)พอเห็นจะมีเรื่องเข้าหน่อยรีบกลับลำเชียวว
comment55-1:
comment56:ใช่ค่ะ เมื่อวานพูดอย่างวันนี้พูดอย่าง
comment57:จขกท ขอขอบพระคุณทุกคนนะคะ ที่ช่วยกันเเชร์ และเรียกร้องความยุติธรรมช่วยกัน
ขอขอบพระคุณจากใจจริงค่ะ
comment58:ให้ปีหนึ่งอยู่ดีแล้วสงสารเด็กเพิ่งจากพ่อแม่มาและไม่คุ้นเคยมหาวิทยาลัย
เพื่อความปลอดภัยของเด็กๆ

เมื่อก่อนเคยอยู่รวมกับเพื่อนสามสี่คน แบบสิงกันอยู่เพื่อนงี้ปูผ้านอนกับพื้นระหว่างเตียงเลย
สิงอยู่กันหลายปีเลยคือแม่บ้านเค้าก็รู้ๆอยู่. แบบเขาสงสารเด็กแบบเรา
เขาเลยไม่ค่อยตรวจหอหรอก
comment59:เราเห็นว่า ข้อความที่ทางหอแจ้งมาหมายความว่า ไม่ตัดสิทธิ์ หมายความว่า ไม่ตัดสิทธฺ์ทุกชั้นปีทั้งนักศึกษาเก่าใหม่ แต่....  "ไม่ตัดสิทธิ์" และอยู่ได้ถึงวันที่ 16 กรกฎาคม 2555" นี้เท่านั้น เพราะการ "ปิดปรับปรุง" มันหมานความว่าทุกคนต้องทำเรื่องออกอยู่แล้ว คล้ายกับเป็นการ "ล้าง" นักศึกษาทุกคนออกหอให้หมด รอปีการศึกษาใหม่ ซึ่ง ถึงตอนนั้นทางหอพักก็ต้องประกาศรับนักศึกษาใหม่อยู่แล้ว (เพราะทุกคนแจ้งออกไปหมดแล้ว) แต่ประกาศตอนนั้นไม่รู้จะออกมาว่ายังไง คนที่ทำเรื่องออกไปก่อนหน้านั้น ก็ต้องมาสมัครใหม่อยู่ดีคะ (ถ้าเขาไม่รับเฉพาะปีหนึ่งนะ) 

ปล. หลังsummer นี่ปิดกี่เดือนเหรอคะ จะปรับปรุงแป๊บเดียว นักศึกษาต้องแจ้งออกด้วยรึเปล่า?? หรือเราเข้าใจผิดไปเอง  คนอื่นเห็นว่ายังไงคะ ??
comment59-1:คิดเหมือนกันเลยค่ะ
comment60:แถลงการใหม่ก็ดี อย่างน้อยก็ไม่ต้องให้ปีแก่ที่อยู่เดิมออกหมด แต่จะค่อยๆเคลียออกไปทุกปีจนสุดท้ายน่าจะเหลือห้องให้เฉพาะปีหนึ่ง แต่เด็กตั้งแต่ปี57ที่มาจากตจว.ที่ไม่ได้มีฐานะอะไรนี่ต้องทำใจอย่างเดียว เราแอบเล็งหอ40ปีไว้ อดเลย ค่าเทอม+ค่าหอนอกปี2 รถม่วงที่ไม่ได้ใช้ อืมนะ ค่าบำรุงนู่นนี่  สงสารพ่อแม่TT
comment61:เข้ามายิ้ม ....เพื่อนพี่เคยเปิดร้านอยู่ใต้หอแห่งหนึ่งในมอชอ วันนึงมีจดหมายให้ย้ายออกภายในหนึ่งเดือนเพื่อปรับปรุงครึ่งปี
......


3 ปีต่อมาก็ยังซ่อมไม่เสร็จ เพิ่งเสร็จเกือบ 4 ปีเลยล่ะ เหอๆ
comment62:เอาตรงๆ เรื่องช้าเนี่ย ต้องโวยมหาลัยแหละ ว่าทำงานไม่ได้เรื่อง ปิดทีนานเลย
แต่ถ้ามันช้า ปัญหาเกิดละ ปิดไปแล้วเริ่มลงมือปรับปรุง รึอยู่ในขั้นรอผู้รับเหมา จะให้เปิดรับแก้ขัด อาจจะวุ่นวายกว่าเดิม

หอที่เหลือ ทั้งหอใน ทั้งในกำกับ ก็ควรจะให้ปี 1 ก่อนอยู่แล้ว เพราะเด็กมาไกล แล้วก็ใหม่กับสถานที่
พวกที่อยู่มาเป็นปีแล้ว ไม่เคยรู้ข้อมูลว่าตรงไหนมีหอพัก ควรพิจารณาตัวเองมากๆ
ถ้าไม่ไล่ บริหารได้ แบบในประกาศก็ดี 
แต่ถ้าต้องเลือกระหว่างเด็กใหม่ กับพวกที่อยู่มาเป็นปี เด็กใหม่ก็ควรจะได้สิทธิแหละ
comment63:เค้าจะเปิดเป็นโรงแรมต้อนรับทัวร์จีนรึเปล่า
comment64:หอในสงวนสำหรับปี1เป็นมานานแล้วค่ะ เพราะหอไม่พอ ขนาดไม่ปิดปรับปรุงหอเลยนะ เป็นแบบนี้มา7-8 ปีแล้ว น้องๆย้ายมาใหม่จะได้อยู่หอให้ พี่ๆเริ่มรู้ลู่ทางแล้วก็ไปอยู่หอนอก แค่หอในมันไม่พอสำหรับเด็กปี1 ด้วยซ้ำ นักศึกษาเข้าใหม่ในแต่ละปีเยอะมากนะคะ แค่เด็กปี1ก็ล้นแล้ว เริ่มเต็มตั้งแต่รอบโควต้าแล้ว เราเป็นรุ่นพี่ต้องเดินตามหาหอให้รุ่นน้อง มันหายากจริงๆ พี่ๆทุกคณะก็พยายามแย่งห้องให้น้องคณะตัวเอง หอในค่าห้องเดือนละ 400บาทเอง ใครๆก็อยากได้ ส่วนหอ 40 ปีราคาเท่าหอนอกเลย แถมเล็กกว่าอีกไปอยู่หอนอกเถอะ
comment65:เคยเรียนมหา'ลัยที่ไม่มีหอในเลยไม่ค่อยเข้าใจเท่าไหร่ แต่ปกติก็ย้ายหอบ่อยตามความพอใจอยู่แล้วก็เลยชินกับการย้ายที่ไปเรื่อย

ในกรณีนี้ผมว่าการปิดปรับปรุงก็เป็นเรื่องของความปลอดภัย สุขอนามัย ก็น่าจะเป็นเรื่องดี
ส่วนความล่าช้าก็อาจจะโทษใครไม่ได้เพราะปัจจัยการจ้างงานปรับปรุงขนาดใหญ่มันไม่ใช่มีแต่เรามีเงินก็ทำได้ครับ ประกอบกับองค์กรขนาดใหญ่เอกชนหรือราชการก็ช้าอยู่ดี ยิ่งบุคลากรทั้งหมดอยู่ในระบบราชการมาก่อน ...แค่คิดก็ช้าแล้ว

ตอนนี้กลายเป็นว่าทรัพยากรน้อยลงก็ต้องจัดสรรปันส่วนกันไป ผมมองว่าการที่จะมาหวงว่าของเคยเป็นของฉันฉันไม่ยอมมันก็ดูเห็นแก่ตัวไปหน่อย เพราะทรัพยากรที่เหลือมันก็ตกอยู่กับรุ่นน้องคุณนั่นแหละ ลองคิดในมุมของผู้บริหารจัดการก็ต้องจัดสรรทรัพยากรที่น้อยลงให้ทั่วถึง ก็ต้องมีคนเสียอยู่แล้ว

และนโยบายให้ปีหนึ่งอยู่หอในนี่คือไม่ดีตรงไหนหรออครับ หรือว่าไม่ดีแค่มาแย่งที่ปีแก่?

บริหารไม่ดีก็ด่าก็ประท้วงกันไป แต่ยังไงทรัพยากรมีเท่านี้ก็ต้องจัดสรร ..ถ้าจะเรียกร้องความเห็นใจก็ลองเอาใจเขามาใส่ใจเราดูครับ
comment65-1:ในกรณีนี้คือหอพักในกำกับ2หอค่ะ ที่ถูกสร้างมาให้ปี2ขึ้นไปพัก  ส่วนหอใน1-8ก็ให้ปี1อยู่ตามปกติ แต่ต้องปิดปรับปรุงไปหลายหอ ตอนแรกเลยมีข่าวออกมาว่าจะให้รุ่นพี่ในหอพักในกำกับที่อยู่เดิมออกให้หมดเพื่อให้น้องเข้ามาอยู่แทน ซึ่งมันไม่ถูกต้อง อย่างกรณีปี57 ปี1ก็พลาดหอในไปหลายคนแต่ก็ไปอยู่หอนอกกันปกติ
comment65-2:แต่ในเมื่อสถานการณ์มันเปลี่ยนไป ตอนนี้หอในไม่พอให้ปี 1 อยู่
หอในกำกับที่มหาลัยควบคุมได้ จัดสรรได้ก็ถูกนำมาพิจารณา ให้เด็กปี 1 ก่อน
ผู้บริการก็ทำถูกแล้วนิ

ไอ้พวกปีแก่ๆ น่ะเห็นแก่ตัว
comment65-3:65-2
มันก็เหมือนการผลักภาระให้พี่ปีแก่นั่นแหละค่ะ นศ.ที่อยู่หอในกำกับไม่ได้มีจำนวนน้อยๆ
หอนอกบริเวณรอบมหาลัยราคาก็แพง บางคนไม่มีรถก็เดินทางลำบาก 
รอรถม่วงกว่าจะมาก็สาย เต็มบ้าง คนจีนมาแอ๊บขึ้นด้วยบ้าง ทั้งๆที่มอก็จัดรถบริการดียิ่งกว่านศ.อีก
จะว่าเห็นแก่ตัวก็อาจจะใช่ค่ะ เพราะมันก็เป็นการรักษาสิทธิ์ของปีแก่ ส่วนใหญ่ก็คนต่างจังหวัดกันทั้งนั้น
ถ้าเสียสละแล้วจะทำให้พ่อแม่ลำบากมากขึ้น เราว่าทุกคนคงยอมเห็นแก่ตัวค่ะ
comment66:ที่ มหาลัยผม ไม่เคยเห็นหอ ต้องปิดปรับปรุง แบบเป็นเดือนๆ เทอมๆ 

พวกเฟอร์ หรือ อุปกรณ่ต่างๆ ม. ก็ทยอย บำรุงรักษา และจะมี แมนแทแนน ครั้งโต้โต ก็ตอนปิดเทอม โดยใช้ เวลา 5 วัน 10 วัน (น่าจะประมาณนี้ จำไม่แม่น)

ส่วนตัวคิดว่า 
-น่าจะบริการจัดการ การปิดเพื่อปรับปรุง โดยใช้เวลาให้น้อยกว่านี้นะ ถ้าไม่กระทบ นศ.เลย จะดีมาก
-ในกรณี หอไม่พอกับ จำนวน นศ. นั้น น้องปี 1 ควร ได้สิทธิ์ก่อน 
ที่เหลือก็ต้องจัดสรร กันไป อาจจับฉลาก (และอย่าลืมให้สิทธิ์ เป็นเคสๆ กับผู้มีความจำเป็นมากกว่า
เช่น ผู้พิการ ก่อน  เช่น คนตามีปัญหา, คนที่นั่งรถเข็น)
comment67:ตามที่ความเห็นที่ 49 บอกเลยครับ งานนี้บอกได้ว่าเป็นผลกระทบมาจากการบริหารจัดการครับ ทำงานกันคนละทางไม่ค่อยประสานกัน คนออกนโยบายก็ออกนโยบายปี 1 ทุกคนต้องอยู่หอใน คณะที่รับนักศึกษาเข้าก็รับนักศึกษาตามจำนวนที่ทำให้เงินเลี้ยงตัวเองอยู่ได้ บางทีก็ไม่ดูหรอกว่าทรัพยากรของคณะหรือมหาวิทยาลัยตนเองมีเพียงพอหรือไม่ ฝ่ายหอพักก็ปิดหอปรับปรุงแต่ล่าช้า เหมือนฝ่ายอื่นก็ล่าช้าด้วยนะ เช่น ไฟจราจรที่เสียกว่าจะทำให้ดี นาฬิกาที่หอนาฬิกาพังมาหลายเดือนละ ไอ้เรื่องที่เร็วไม่เปลี่ยนแปลงก็คือเรื่องเก็บเงิน ทวงเงินนี่แหละ เร็วจริง เป็นปัญหาหมักหมมมานาน คนรับกรรมก็คือนักศึกษานี่หละ
ตอบคุณลายจุดสีฟ้า ความเห็นที่ 31 ทำไมสวนดอกสร้างหอพักได้ ถ้าสังเกตุทางสวนดอกมีทั้งหอพักของนักศึกษาและอาจารย์ รวมถึงตึกใหม่ๆ เพราะฝั่งสวนดอกสร้างรายได้ได้มหาศาลครับทั้งจากการรักษาพยาบาล ทั้งจากเงินวิจัย ฯลฯ ถึงมีเงินไปทำอะไรได้หลายอย่าง ทั้งสร้างตึกใหม่ ทั้งสร้างหอพักใหม่ ถ้าคณะทางสวนสักทำเงินได้อย่างนั้นเราคงได้เห็นสิ่งเดียวกับทางฝั่งสวนดอกทำครับ
comment68:เงินตัวเดียวแท้ๆ
comment69:ถ้าจะปิดหอซ่อมนานจบกระทบขนาดนี้ ก็ทุบทิ้งแล้วสร้างใหม่ให้ใหญ่พอรองรับจำนวนนักศึกษาคราวละมากๆไปทีเดียวเลยดีกว่ามั้ยคะ ปิดแค่หอเดียวแล้วสร้างบนพื้นที่เดิม ไหนๆหอเดิมมันก็เก่ามากอยู่แล้วน่ะ แก้ปัญหากันสิคะ ไม่ใช่แก้ผ้าเอาหน้ารอด #จากศิษย์เก่ามช
comment70:ผมว่าปีนี้ มช จัดการเรื่องหอพักช้ามาก  ปิดเทอม 6 เดือน แทบไม่ทำอะไรเลย มาเริ่มทำตอนเปิดเทอม ผมอยู่หลังมอ เข้าไปใน มช ทุกวัน จบเปิดเทอม หอพักในหลายหอถูกปิด เปิดไม่กี่หอ ปิดเพือ่ปรับปรุง ก็แอบสงสัยไม่ได้ว่าทำไมปิดเทอมตั้งนานทำไมไม่จัดการให้เสร็จ  ทำให้ปี 1 ไม่มีที่พักกัน ต้องไปหาหอนอกกันเยอะ ทำให้หอไม่ค่อยพอ เจ้าของหอก็ถือโอกาสขึ้นค่าหอ  เอาง่ายๆตอนนี้ หอ 3 ชาย ยังไม่เปิดเลย แทบไม่มีอะไรเปลี่ยนแปลง
comment71:ถ้ามหาลัยคนจะเยอะขนาดนี้  ทางมหาลัยควรจัดการให้ดีกว่านี้เช่น นศ ปี 1 คนใดไม่ประสงค์ที่จะอยู่หอใน ก็ไม่บังคับ เพราะบางคน สามารถไปกลับบ้านและมหาลัยได้ ทุกวัน หรือบางคน เข้ามหาลัยแล้วอายุเป็นผู้ใหญ่แล้ว ก็ดูแลตัวเองได้ในระดับหนึ่งก็ไม่ต้องอยู่  ส่วนถ้าหอเหลือๆ ก็เอามาจัดสรรให้ปีอื่นๆ อยู่โดยอาจจะคัดเลือกโดยเช่น มีความบกพร่องทางร่างกาย ไม่มียานพาหนะเป็นของตัวเอง หรือเหตุผลข้ออื่นๆ อย่างเช่นขัดสนด้านค่าใช้จ่าย

เพราะเท่าที่เราเรียนมหาลัย  คนที่อยู่หอในเท่าที่เห็น  พ่อแม่บังคับให้อยู่ หรือบางคนก็ลงชื่อเช่าทิ้งไว้ สุดท้ายก็ออกไปอยู่กับแฟนที่หอนอก ซึ่งคนพวกนี้ แหละ ที่เบียนบังสิทธิ์ของ นศ ที่พึงจะได้รับ ตัวจริง 

และอีกอย่าง ทางมหาลัย ก็ควรที่จะ บริหารจัดการให้ดีกว่านี้ ช่วงปิดเทอม 6 เดือนที่ผ่านมา หากว่าเร่งทำงานจริงๆ 3เดือนก็เสร็จ  หรือไม่ก็  ทำการเหมาหอนอกเอาไว้รองรับ นศ ปีอื่นๆ และจัดรถรับส่งเป็นเวลา เอาแบบนี้ดีกว่า 

เราคิดว่า การเรียนมหาลัยหากว่าไม่ลำบากอะไรจริงๆ อยู่หอนอกดีกว่า สบายกว่ากันเยอะมากๆ
comment71-1:ตอนนี้มหาลัยไม่ได้บังคับให้ปี1 อยู่หอในแล้วค่ะ เพื่อนเราก็ไม่ได้อยู่ ส่วนใหญ่ที่อยากอยู่กันเพราะอยากมีเพื่อน รุ่นพี่อยากให้อยู่ อยากไปเที่ยวกัน บางคนบ้านอยู่หน้ามหาลัยแท้ๆ
comment72:คือหอในช่วยได้มาเลยค่ะเรื่องค่าใช้จ่ายเทอมละไม่ถึงสามพันกับเดือนละสามพัน (เมื่อหลายปีมาแล้ว ไม่รู้ตอนนี้เป็นไง)
เราอยู่หอในตลอดสี่ปีพี่ ๆ ที่อยู่ก็ไม่ได้อยู่เปล่า ๆ ทำงานบ้างเป็นกรรมการหอบ้าง เราไม่ได้เป็นกรรมการหอน้องมาเรียกก๊อกน้ำแตกเรายังต้องไปดูเลย การอยู่หอในต่อไม่ได้หมายความว่าดูแลตัวเองไม่ได้จัดการตัวเองไม่เป็น การอยู่หอในต่อไม่ได้ง่ายอย่างที่คิด
ส่วนหอในกำกับเค้าดำเนินการรูปแบบเอกชนเลยนะคะ ราคาหอนอกชัด ๆ ถ้ามาบังคับออกกันแบบนี้มันออกจะขาดความรับผิดชอบไปหน่อย
ค่ะการซ่อมบำรุงหอไม่ใช่เรื่องเล็ก แต่เพราะไม่ใช่เรื่องเล็กก็แสดงว่าควรมีแผนงานรึเปล่าค่ะ การจัดการ การวางแผน มาบังคับลอยแพนี่มันคงไม่สมควร
ที่เค้าเลือกอยู่หอในกำกับทั้งที่ราคาเท่ากับข้างนอกแถมยังมีเรื่องจุกจิก (อันนี้เพื่อนเล่าให้ฟัง เราอยู่หอในไม่รู้จริงค่ะ) แต่เค้าเลือกเพราะไว้ใจ ถ้าทำแบบนี้จริงมันทำลายความไว้ใจของนักศึกษาและผู้ปกครองกันเลยทีเดียว

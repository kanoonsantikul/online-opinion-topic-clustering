title:เจอมนุษย์ป้าครั้งแรก ตื่นเต้น  ( ตอนที่ 1 )
comment:ขอเล่าประสบการณ์เจอมนุษย์ป้าครั้งแรกบนเครื่องบิน  จขกท  เดินทางโดยสายการบินหางแดงจากดอนเมืองไป กระบี่  โดยเช็คอินที่ดอนเมืองและที่นั่ง
สุ่มให้เป็น Hpt Seat แถวที่ 1  ( 1A ) ก็ดีใจมากเพราะกว้างสุด  ตอนบอร์ดเรียกขึ้นเครื่องป้ากลุ่มนี้ ประมาร3คนก็รีบไปขึ้นเครื่องก่อนเนื่องจากป้าแกซื้อHot Seat แถวที่ 2 ไว้ผมก็รอขึ้นเครื่องท้ายๆปรากฏว่าขึ้นไป คุณป้าแกนั่งที่นั่งผมเรียบร้อย สบายใจ 3 ป้า 1A  1B  1C  นี่คือบทสนทนาระหว่างผมกับป้า

ผม : ขอโทษน้ะครับคุณป้า  1 A ตรงนี้มันที่นั่งผมครับ
ป้า :  อ้าวเหรอ  เธอไปนั่งแถว 2 ไป ป้าจะนั่งตรงนี้มันกว้างป้าวื้อที่นั่งมา
ผม :  ขอโทษนะครับคุณป้าผมจะนั่งที่ของผมครับ
ป้า :  อารมณ์ขึ้น ก็บอกแล้วไงชั้นจะนั่งตรงนี้  มันก็เหมือนๆกันแหละนั่งตรงไหนถึงพร้อมกัน
ผม :  เหรอครับป้า ( ถอนหายใจ 1 วิ )  โทษนะครับป้า  แก่จนป่านนี้แล้วแยกแยะไม่ออกเหรอครับว่าที่นั่งเค้าให้นั่งตามที่ระบุไว้ในบัตรโดยสารแอร์ก็ประกาศอยู่หูตึงเหรอครับ  ถ้าคุณป้าไม่ลุกผมจะอุ้มป้าไปเองครับ  ป้าอีก 2 คนเลยบอกว่า ชั้นจ่ายเงินค่าที่นั่งมาน้ะหลายร้อย เธอได้จ่ายมั้นไหนเอาตั๋วมาดูซิ่
ขณะนั้นคุณแอร์ก็เข้ามาบทสนทนาเริ่มขึ้น
แอร์คนสวย: ขอโทษน้ะค้ะคุณป้าขอดูบัตรที่นั่งด้วยค่ะ  
ป้า : ยื่นให้ดู  พร้อมบอกว่ายังงัยก็จะนั่งตรงนี้
แอร์ : ตามกฏของสายการบินเราให้นั่งที่ตามที่ระบุไว้ในบัตรโดยสารค่ะ  ขออภัยในความไม่สะดวกน้ะค๊ะ
ขณะนั้นผู้โดยสารต่างมองมากันเป็นตาเดียว
ป้า : อะไรกันนักกันหนาว้ะ กูบอกกูจะนั่งตรงนี้  
แอร์ :ถ้าคุณป้าไม่ย้ายเราจะเชิญคุณป้าลงจากเครื่องตามกฏการบินในข้อหาก่อความวุ่นวายก่อให้เกิดความรำคาญต่อผู้โดยสารท่านอื่น
ป้า : ลุกขึ้นแบบโมโห ในขณะนั้นสายตานางมองไปเห็นที่นั่งเบาะสีแดงที่เป็น ประตูทางออกฉุกเฉิน นางปรี่ไปนั่งด้วยความเร็ว 4X100 แบบไม่ถามใคร
แอร์ : ตะโกนบอกคุณป้านั่งตรงนั้นไม่ได้ค่ะ
ป้า : ทำไมชั้นจะนั่งไม่ได้ ชั้นซื้อที่นั่งมาเบาะสีแดงชั้นต้องนั่งได้
แอร์ : ที่นั่งตรงนั้นเราสำรองไว้ให้ผู้โดยสารที่ซื้อก็จริงค่ะ แต่ต้องมีความพร้อมทั้งร่างกายและจิตใจในการเปิดประตูทางออกฉุกเฉินน้ะค๊ะรบกวนคุณป้ากลับมานั่งที่ด้วยค่ะ
ป้า :  ท่าทางจะโกรธมากเดินมานั่งที่ตัวเองแถวที่ 2 แต่โดยดี
ยังไม่จบน้ะครับ มีต่อ
หลังจากเครื่องไต่ระดับได้ที่แล้ว  สัญญานรัดเข็มขัดดับ  นางเริ่มก่อความวุ่นวายอีกครั้งเอาเท้าดันเบาะผมแบบแกล้ง ( นางนั่งหลังผม )  ผมก็เลยเอนเบาะใส่นางลุกขึ้นวีนเลย
ป้า : นี่เธอหัดมีมารยาทหน่อยสิ่  เอนเบาะมาทำไมชั้นอึดอัด
ผม : มารยาทของผมหมดตั้งแต่ป้าดันเบาะผมทุก 2 วินาทีและ  รบกวนป้ากลับไปนั่งกับที่สงบจิตใจอีกไม่ถึง ชม.ก็จะลงและใช้เวลาลาบนเครื่องให้มีประโยชน์มากที่สุดไม่รู้ลงไปจะมีลมหายใจอยู่บนโลกได้กี่วัน  อย่าให้ผมต้องเสียมารยาทกับคนสูงอายุไปมากกว่านี้เลย
ป้า : โกรธมาก  บ่นด่าผมตลอดทาง
จนเครื่องลงจนมารอรับกระเป๋า ผมสบตากับป้าอีกครั้ง  และความบังเอิญเกิดขึ้นอีกครั้ง ผมกับป้าพักโรงแรมเดียวกัน เช็คอินพร้อมกัน  แต่รถที่มารับคนละคัน  เป็นเซอร์ไพรส์มาก  มีต่อ(ตอนที่ 2 ครับ )   มนุษย์ป้ายังไม่ย่อท้อต่อการเอาคืน 555																																	   แก้ไขข้อความเมื่อ 30 พฤษภาคม 2557 เวลา 11:39 น.
comment1:
comment2:อยากอ่านต่อแล้วอ่ะ
comment3:5555+ ชอบคับ แจ่มมาก รอดูภาค 2
comment4:มนุษย์ป้า น่ากลัวสุดใน 3 โลก
comment5:แหม่ๆ สนุก 5555 รออ่านต่อ
comment6:รอ รอ เข้ามาเผือก hahaha
comment7:เข้ามาปูเสี่อรอ
comment8:
comment9:มนุษย์ป้าน่ากลัวขึ้นทุกวันวุ๊ย
comment10:ป้านี่ สงสัยจะไม่ค่อยได้ขึ้นเครื่องบินป่าวหว่า พอได้ขึ้นเลยนึกว่าตัวเองมาจากสวรรค์ชั้นฟ้า จะทำอะไรก็ได้ตามใจตัวเอง

นิสัยแบบนี้ รอดมาได้ยังไงยันแก่
comment11:สะใจ เอาอีกครับ
comment12:ปูเสื่อครัช
comment13:ขากลับกลับพร้อมกันด้วยปะคะ 

รอติดตามค่ะ
comment14:ป้าเห็นแก่ตัวมากอ่ะ จขกท ขอตั๋วมาฟรีที่ไหนก็ซื้อมาเหมือนป้าแหล่ะเห้ยยยยย ขึ้นๆๆๆ
comment15:กดไลค์ให้เจ้าของกระทู้ ตอน 2 ขอหนักๆๆนะค่ะ 
เจอมาเยอะเหมือนกัน แก่กะโหลกกะลา
comment16:บร๊ะไม่น่าเชื่อ ยังมีมนุษย์แบบนี้อยู่บนโลก

ผมเคยเจอมนุษย์ป้า แขกอินเดียน่าจะสัญชาติไทย นุ่งสาหรี่ บิน TG ไปอินเดีย  นั่งด้านหลังผม ไฟลท์ออกสามทุ่ม  เครื่องไต่ระดับปุ๊บคงที่แอร์มาเสริฟอาหาร พอกินเสร็จ มนุษย์ป้าเริ่มเรื่องมากละ 
มนุษย์ป้าอินเดีย:    น้องๆ ช่วยเปิดเพลงอินเดียเอาไว้ในแทรคหน่อยคะ
น้องแอร์:          คือเราไม่มีค่ะ 
มนุษย์ป้าอินเดีย:    น้องช่วยไปเรียกหัวหน้ามาหน่อย
น้องแอร์:      ค่ะ
มนุษย์ป้าอินเดีย:      เครื่องที่บินไปอินเดียควรจะมีเพลงอินเดียนะ รบกวนช่วยหาให้หน่อย
หัวหน้าแอร์:      เราไม่มีค่ะ ถ้ายังไงเราจะเก็บไว้พิจารณานะคะ
กู :          รำคาญหว่ะสาส กูจะนอน ดึกแล้วสาส บินแค่สามชม.เรื่องมากจังป้า เมิงก็พูดไทยอ่านไทยเขียนไทยชัดหนิ ฟังเพลงไรก็ฟังไปเหอะหน่า 
รำคาญ กูจะนอน (คิดในใจ) 
มนุษย์ป้าอินเดีย :  ชียังไม่หยุดพล่ามครับ ควรต้องมีอย่างงั้นอย่างงี้ อย่างโน้น
หัวหน้าแอร์: ก็ ค่ะๆๆๆๆ อย่างเดียวเลยกว่าชีจะเลิกพล่าม
กู:  รำคานsus
comment16-1:จริงๆ เราสิ่งที่ป้าทำเป็นประโยชน์กับสายการบินนะ 
คิดว่าเขาก็คงไม่ได้ตะโกนโหวกเหวกจนเป็นที่รำคาญขนาดนั้น
comment16-2:ไฟลท์หน้า TG ไปอินเดีย 

แม่มทั้งลำมีแต่เพลงอินเดีย
comment17:มนุษย์ป้า เป็นสิ่งที่เราควรเจอสักครั้งในชีวิตครับ เพื่อให้เราได้เล่าให้ลูกหลานได้ฟังว่า พ่อแม่เคยผ่านประสบการณ์นี้มาแล้ว และหวังว่าลูกๆ เราคงไม่ต้องมาเจอกับมนุษย์ป้าพวกนี้ แหะๆ
comment18:ดีค่ะ จัดหนักป้าเลย
comment19:ง่า...อย่าทำแบบนี้นะ. มาเล่าต่อเลย. จาฟังอีก
comment20:สู้ๆ  อย่าให้อีป้ามาเอาเปรียบเราได้  ลุกหลานมันสั่งสอนมัย  อยากรู้
comment21:จขกท สุดยอดไปเลยค่ะ
comment22:รอตอน....2
comment23:นั่งรอ อย่างนี้ต้องไฝว้ ฮ่าๆๆๆ
comment24:5555 ถ้าเป็นเราก็จะวีนเหมือนกัน ไม่ยอม ต้องมีชี้หน้าด่ากันบ้างล่ะ
comment25:หูยย อันนี้สุดยอดมากๆ ขึ้นแท่น queen ไปเลยดีกว่า ไม่ใช่แค่ boss แล้ว

ที่เราเคยเจอร้ายแรงสุด คือ เราช๊อปปิ้งมีรถเข็น มีของวางเยอะแยะ ทั้งเครื่องเขียน ทั้งผัก แชมพูสบู่เครื่องใช้   แล้วป้าก็เอารถเข็นพร้อมของที่เราเลือกแล้วไปช๊อปต่อ advance มาก คือไม่ได้แย่งรถเข็นเปล่า   แต่แย่งทั้งของที่ตรูเลือกซื้อ  เลยทะเลาะกันเบาๆ เพราะป้าทากับหลานตัวเล็ก สงสารเด็กมันมาก

ที่ป้ายอมแพ้ง่ายๆ ยอมหยิบของตนเองออก และคืนนรถเข็นพร้อมของที่เราเลือก เพราะไม่รู้หลานตนเองมองรึเปล่า

(สัปดาห์ก่อนๆเคยเจอกระทู้แบบนี้ แบบเฮ่ยป้าแบบนี้มีหลายคนด้วยอ่ะ!!)
comment25-1:ใครจะรู้ หากเขาเอารถเข็นคุณไปได้ตลอดรอดฝั่ง..  ดีไม่ดี พอถึงเคาน์เตอร์จ่ายตังค์ เขาอาจจะหยิบแต่ของเขาขึ้นมาจ่ายตังค์ก็ได้ ส่วนของที่คุณเลือก ก็ให้พนักงานเข็นกลับไปขึ้นหิ้งขายใหม่ทั้งหมด

เหอเหอ...
comment26:เวร ดันพัก รร เดียวกันอีก
comment27:ทำไมมนุษย์ป้าจะออกแนวๆ เห็นแก่ตัว ไม่สนคนอื่น บางทีเว่อร์จนน่าเกลียด กฏกติกาสังคมชอบทำไม่รู้ไม่สน
comment27-1:นั้นสิค่ะ  ความเกรงใจมันหายไปไหนหมดหนอ หรือความเห็นแก่ตัวมันบังความละอายไปหมดแล้ว
comment27-2:และมักเป็นกับคนแก่ ที่ควรจะผ่านร้อนผ่านหนาวมาเยอะ แต่ดันไม่มีมารยาท แถมชอบด่าพวกเราว่า ไม่มีมารยาท ทั้งๆที่มนุดป้าไม่มีมารยาทก่อน
comment28:
comment29:โรคติดต่อสายพันธุ์ใหม่ เชื้อมนุษย์ป้า กำลังระบาดอย่างหนัก
comment30:ดวงสมพงษ์แบบนี้สงสัยจะเป็นเนื้อคู่ 



รอติดตาม ภาค 2
comment30-1:หรือเนื้อคู่อาจจะเป็นลูกสาวมนุษย์ป้าก็ได้นะคะ
comment31:มนุษย์ป้าตลกดีค่ะ ทำเป็นขึ้นรถเมล์ไปได้
แต่จากรูปการเหมือนป้าๆกลุ่มนี้ไม่เคยขึ้นเครื่องบินนะคะเนี่ย
comment32:ตรงนี้มันกว้าง ป้าซื้อที่นั่งมา  555... 555... 555    ผมว่าเคสนี้ป้าแก ไก่นาจริงๆไม่ได้กวน
comment33:อะไรจะบังเอิญขนาดนั้นเนอะ แต่จขกท นี่สุดยอดไปเลย  รออ่านต่อค่ะ
comment34:ปูเสื่อรอ อิอิ
comment35:มาเข้า คิวรอ ตอนต่อไป   เคยได้ยินแต่ว่า มนุษย์ ป้า กับ มนุษย์ลุงที่ว่าแน่ๆ
ยังต้องแพ้ BOSS ใหญ่ "มนุษย์เมีย"
comment36:หลายๆคนที่กำลังอ่าน. ก็จะเป็นมนุษย์ป้าในเวลาต่อไป

โปรดอย่าเอาเยี่ยงอย่าง.  5555
comment37:อยากรู้....  ถ้าเป็นผู้ชายจะเรียกว่าอะไรดี    มนุษย์ปู่  หรือไง?   มันดูดีไปนะ น่าจะมีประโยคแสบๆคันๆมากกว่านี้


ใครรู้บอกด้วย   ผมเจอพวกอาแป๊ะ  งี้เง่ามาบ้าง..    แต่จัดหนัก  โดนผมถอดหงอกทุกราย
comment37-1:มนุษย์ลุงครับ
comment37-2:มนุษย์แป๊ะ ค่ะ
comment37-3:มนุษย์ไข่แก่
comment38:เจอมนุษย์ป้าครั้งแรก ตื่นเต้น ( ตอนที่ 2 )
หลังจากสบตากันที่สนามบินครั้งสุดท้าย  พอดีรถจากโรงแรม เซนทาราอันดาเทวี  มารับเป็นรถ CAMRY ลีมูซีนป้ายเขียวของโรงแรมเพราะ จขกท  จองไว้ราคา 1,500  บาท รับส่งสนามบิน ไป-กลับ  พอเดินทางมาถึงโรงแรมมีพนักงานยกกระเป๋า เปิดประตูให้และลากกระเป๋าไปเช็คอิน  พอเงยหน้ามาเท่านั้นแหละเงิบ  ยัยป้ากำลังเช็คอินอยู่  จขกท  เดินยิ้มอย่างสง่างามไปที่เคาเตอร์เช็คอิน  พร้อมยื่น วอยเชอร์ ของอโกด้า ให้พนักงานคนสวย
บทสนทนาเริ่มต้น ณ.ตอนนี้

พนักงานคนสวย : คุณ......จองผ่านอโกด้าห้องดีลักซ์รวมอาหารเช้า 3 วัน 2 คืนน้ะค๊ะ  พนักงานก็เงียบไปซักพัก พอดีห้องดีลักซ์เราเต็มเราอัพเกรดห้อง Pool Access ให้น้ะค้ะสามารถลงสระว่ายน้ำได้เลย  รู้สึกว่า จขกท  จะโชคดีอีกและได้อัพเกรดห้องด้วย ยิ้มกริ่มในใจ  หุๆๆๆๆ แต่เดี๋ยวก่อนยังไม่จบเท่านั้น  นังมนุษย์ป้าได้ยิน หูผึ่งขึ้นมาทันที
ป้า :  น้องค๊ะทำไมดิชั้นมาก่อนถึงไม่ได้อัพเกรดค๊ะ  พร้อมกับตวาดพนักงานดังลั่น จนฝรั่งญี่ปุ่น มองมาที่นาง
จขกท :  คิดในใจเอาอีกแล้วกรู ( ความโชคดีมาพร้อมกับความโชคร้าย )
พนักงาน : โทษน้ะค๊ะคุณ......(ชื่อยายป้า )  ลูกค้าจองห้อง ดีลักษ์มาพร้อมเตียงเสริมไม่รวมอาหารเช้ามากับแพคเกจแอร์เอเซียโก 3 วัน 2 คืน และห้องที่คุณป้าเช็คอินมีเป็นห้องสุดท้าย คุณ...... (ชื่อยายป้า ) ก็ได้ห้องตรงตามในวอยเชอร์ทุกอย่างค่ะ  
ป้า :  อะไรกันห้องนี้อยู่ชั้น 4  คนแก่เดินขึ้นลงลำบาก  (ลำบากและจะมาเที่ยวทำไมอีป้า )  ช่วยอัพเกรดเป็นห้องชั้นล่างให้ชั้นด้วย
พนักงาน :  ได้ค่ะอัพเกรดได้แต่คุณป้า  แต่คืนละ 1,000  บาทค่ะ  พร้อมยิ้มสวยๆใส่คุณป้า  พร้อมมองมาที่ผมบอกเรียบร้อยค่ะเดี๋ยวให้พนักงานพาไปส่งที่ห้องน้ะค๊ะ
ผม : ขอบคุณครับ พร้อมมองยัยป้าแบบเชิดเริ่ดๆๆ 55555+
ป้า :  โวยวายว่ายังงัยก้ต้องได้อัพเกรดห้อง  แต่เมื่อพนักงานไม่ยอมนางก็สงบไปโดยปริยาย
ผม :  สบตากับป้าอีกครั้งก่อนเดินมาที่ห้องโดยมองอีป้าที่กำลังโมโห
*****สถานการณ์ปกติ  พักผ่อนนอนหลับ******จนถึงเช้าที่ห้องอาหาร  จขกท  จองทัวร์ ของบาราคูดัส สปีดโบ้ท เกาะห้อง ไว้ก็เลยมาทานอาหารเช้าที่ห้องอาหารโรงแรม  พนักงานจะถามเบอร์ห้องแต่พอกินขนมปังปิ้งไม่ทันจะเคี้ยวเอ๊ะ เสียงคุ้นๆ  เงยหน้ามองไปที่ทางเข้า  อีป้ามาในชุดชายหาดแบบผ้าถุงลายดอกสีส้ม สีม่วง  สีชมพู  ยืนเถียงกับพนักงานว่าจะเข้ามาทานอาหารเช้า

ป้า : อาหารเช้าชั้นจะเข้าไปทาน
พนักงาน : ห้องคุณ........(ชื่อป้า ) ไม่มีอาหารเช้าน้ะค๊ะ  ถ้าจะทานต้องเสียเงินท่านละ 559 บาทค่ะ
ป้า : ชั้นทานไม่เยอะหรอกนิดเดียว
พนักงาน : ไม่ได้ค่ะ
ป้า :  เดินจากไปพร้อมทิ้งท้ายกับพนักงานว่าเฮ็งซวย
หลังจากนั้นผมเดินมาที่ล็อบบี้เพื่อรอรถมารับไปขึ้นเรือ  เจอยายป้านั่งรออยู่แล้ว  จขกท ก็เลยเดินไปนั่งโซฟาใกล้ๆ พร้อมสบตาและมองคุณป้าด้วยสายตาอย่างเป็นมิตร  ทันใดนั้นเองอีป้าพูดมาว่า  เบื่อจังเลยเว้ยมาเที่ยวครั้งนี้เจอแต่คนเอาเปรียบ   จขกท  สตั้นไป 1 วินาที  (คิดในใจอีป้านั่นแหละเอาเปรียบแต่เขา )  จนรถของทัวร์มารับที่ โรงแรมก็เรียกชื่อพร้อมขอดูวอยเชอร์  แล้วเชิญผมไปขึ้นรถ  และมารับลูกค้าอีกกลุ่ม  ปรากฏว่าลูกค้าอีกกลุ่มคืออีป้า  จขกท  คิดแล้วคิดอีก  ยกเลิกทริปถ้าร่วมทริปกับอีป้าไม่สนุกแน่  แต่ปรากฏทัวร์ของอีปร้าเป็นเรือหางยาว  ก็เลยโอเครไปก็ไป

ไกด์ : สติ๊กเกอร์สีแดงไปเรือเร็วหมายเลข 14  สติ๊กเกอร์น้ำเงินไปเรือหางยาวเบอร์ 11 
ป้า : เห็นเรือ  ตกใจ  ชั้นต้องไปลำนี้เหรอ ( จขกท  นึกในใจตอนจองไม่แหกตาดูเหรออีป้า )  ชั้นปีนขึ้นไม่ได้หรอกน้ะ
ไกด์ : ป้าต้องไปลำนั้นคับ เรือเร็วราคาแพงกว่า  ยายป้าหันมาที่ จขกท  แล้วพูดว่า  เธอเอาใบจองมาดูซิ กี่บาทพร้อมดึงจากมือผมไปอย่างรวดเร็ว
จขกท : นี่ป้า อย่าเสียมารยาทขอดูให้เจ้าของเค้าอนุญาติก่อนอย่าทำนิสัยแบบนี้  ถ้าไปไม่ไหวกลับโรงเเรมไปนอนเคี้ยวหมากเลย
ป้า : เธอไม่ต้องมาอวดดี  ชั้นซวยมากเจอเธอตั้งแต่ต้นทริปนี้ชั้นไม่สนุกและ
จขกท : เหรอคับป้าผมซวยมากกว่าที่เจอกับคนแก่กะโหลกกะลาไร้สติอย่างป้า  ลูกหลานไม่รักเหรอถึงทำตัวทุเรศแบบนี้
ฝรั่ง จีน  มองแบบงง  มันด่าไรกันว้ะ ทันใดนั้นเอง ไกด์ก็เรียกให้ จขกท ลงเรือปล่อยอีปร้าไปเรือหางยาว

****ตัดตอนขากลับเลย*****

จขกท ทานอาหารเช้าเสร็จ  ก็เช็คเอาท์มาขึ้นรถลีมูซีนของโรงแรม  อีป้ามองมาถามกับคนขับว่าเราจะไปไหน  คนขับบอกสนามบิน  ป้าบอกดีเลยขอติดรถไปด้วย  จขกท  ได้ยินเลยบอกไปว่า  ขอโทษน้ะคับ  ผมจ่ายเงิน 1500 บาท  และต้องการนั่งคนเดียวอยากไปจองคันใหม่ เข้าใจตรงกันน้ะป้าพร้อมมองไปที่คนขับรถแบบมั่นใจพยักหน้า 1 ครั้งเดินขึ้นรถคนขับรถออกรถเลย  อีป้าคงด่าลับหลังเป็นแน่

******ตัดมาที่สนามบิน*******

จขกท  บินบางกอกแอร์เวย์  ก็จะมีห้องรับรองให้ที่สนามบิน จขกท  ก็เข้าไปนั่งเริดๆเชิดๆรอขึ้นเครื่อง  ยังไม่จบน้ะ  อีมนุษย์ป้าเห็นผมนั่งอยู่กับผู้โดยสารท่านอื่นอีก 5 - 6 คน  นางปรี่เข้ามาพนักงาน PG เลยบอกขอดู บอร์ดดิ้งพาส  นางยื่นบอร์ดดิ้งพาสของหางแดงให้พนักงานยิ้มอย่างสวยๆแล้วบอกว่า  ป้าค้ะแอร์เอเซียด้านนอกค่ะ  ป้าบอกแล้วไอ้หนุ่มคนนั้นทำไมเข้าไปได้  พนักงานมองมาที่  จขกท  แล้วยิ้มมุมปากกับอีป้า แล้วบอกว่าลูกค้าท่านนั้นผู้โดยสารบางกอกแร์เวย์ บลูริบบอน ค่ะ  ป้าเงิบลากกระเป๋าออกไปเลย
*****จบ********

จขกท  เล่าจากเรื่องราวจริงทั้งหมดที่เกิดขึ้นที่สัมผัสกับอีมนุษย์ป้า 3 คนนี้ตลอดทริปกระบี่  เป็นการไปผักผ่อนแบบตื่นเต้นตลอดเวลา
บังเอิญแล้วบังเอิญเล่า  ดีน้ะที่สนามบินปลายทางคนละที่  ไม่งั้นคงได้สบตากันอีกแน่นอน  คริๆๆๆ
comment38-1:อ่านไปกัดฟันไป ลุ้นเกิ้น สงสัยอิป้าดูหนังไทยเยอะไปแน่ๆ
comment38-2:เจอกันบ่อยขนาดนี้ 
เค้าเรียกพรหมลิขิต แล้วค่ะคุณ5555
comment38-3:พรหมลิขิตบันดาลชักพา ดลให้มาพบกันทันใด อิอิ
comment38-4:อ่านแล้วอยากจะชวน จขกท.ตี้ล่าบอสป้าจังเลยครับ อิอิ
comment38-5:ชั้นทานไม่เยอะหรอกนิดเดียว 5555555555555555
comment38-6:คุณป้าคงกรีดร้องทุกคืนแน่ๆ เจ็บกระดองใจ

ป.ล. สะใจยิ่งนัก หึหึ ถ้าป้าทำตัวดีๆ เป็นเราขากลับคงเอื้อเฟื้อให้มาคันเดียวกัน หึหึ
comment38-7:เจอกันใหม่ทริปหน้านะจ้าพ่อหนุ่ม
comment38-8:ทริปหน้านัดใหม่ ชวนไปเที่ยวด้วยกัน จะได้(สั่ง)สอนนางให้เข็ดหลาบ 5555555
comment38-9:จขกทหูดีมากครับ ไม่ว่าป้าจะคุยกับใคร ก็เก็บ detail มาได้หมด...สนุกดีครับ
comment38-10:ถ้าอิป้าอายุสัก 20 คงได้เป็น เนื้อคู่ จขกท. แน่ๆ 555+
comment38-11:คนพวกนี้มีในใจอยู่อย่างเดียวคือ คนอื่นได้ฉันต้องได้
comment38-12:ขอป้าแต่งงานเลยครัช ฮ่าๆๆ เจอกันบ่อยขนาดนี้
comment38-13:จขกท. อาจจะแต่งงานกะมนุษย์ป้าก็คราวนี้แหละครับ 555555 ดวงสมพงษ์เกิ๊น
comment38-14:ดีใจด้วยนะคะ


คุณเจอเนื้อคู่แล้ว...  เพราะอันแท้จริงแล้ว นางคือ นางเอก ปลอมตัวมาหาประสบการณ์ตามหาความมีน้ำใจของมวลมนุษยชาติ
comment38-15:มีคนแบบนี้จริงๆเหรอ ไม่อยากจะเชื่อเลย
comment38-16:โลกมันกลม  
หรือจขกท.มีวาสนากับพวกนางคะ
comment38-17:มนุษย์ป้าตามหลอกหลอน บรือๆๆๆๆๆๆ 

พบเห็นกันอยู่ทั่วไป ทุกสังคม ทุกสถานที่จริงๆๆ
comment38-18:ได้แต่งงานกับมนุดป้าแน่
comment39:
comment40:มนุษย์ป้า ตื่นนอนก็หาทางเอาเปรียบคนจริงๆ =*=
comment41:เป็นเราจะยิ้มกรุ้มกริ่มให้แกทิ้งท้าย แบบว่างานนี้ชั้น win ค่ะป้าาาาา
comment42:เหนือจอมยุทธ์ ยังมีมนุษย์ป้า ตูละเพลียจริงๆครัส
comment43:จขกท.  สุดยอด  จัดอีป้าซะเงิบไปทุกช๊อด
comment44:อิอิ ป้าอะไรฮากันได้ขนาดนี้ ป้าเหล่านั้นอายุประมาณไหนคะ

ตัวป้าเอง 45 ค่ะ เข้าขั้นหรือยัง แล้วถ้าป้าสุภาพเรียบร้อยไม่เอาเปรียบใคร เรียกอะไรดี ท่านป้า คุณป้าครับ หรือ อะไร ฟังมนุษย์ป้าทีไรสะดุ้งทุกทีกับนัยยะที่แฝง
comment44-1:ถ้าปกติเราก็เรียน "คุณป้า" ค่ะ
มนุษย์ป้านี่คือบุคคลพิเศษพึงระวังจริงๆ
comment44-2:อย่าเป็นมนุษย์ป้าเลยครับ
comment44-3:เราว่าคำว่ามนุษย์ป้าไม่ได้หมายถึงวัยนะ หมายถึงนิสัยเห็นแก่ตัวต่างหาก
comment44-4:ถ้ามีไม่มารยาท ไม่นับครับ
comment45:แหม ถ้าหน้าด้าน แลัเห็นแก่ตัวได้ระดับนี้ คงเป็นนิสัย sandan ที่ติดตัวสะสมมานานตั้งแต่เด็กจนแก่แล้วแหละ 
มันพอกพูนความด้านความทน ของหนังหน้า จนกระทั้งความรู้สึกอายเข้าไม่ถึง
comment46:เหอๆๆ เราว่าทริปหน้า จขกท คงต้องไปดูฤกษ์ก่อนกดจองตั๋วทุกสิ่งอย่างค่ะ  เหมือนเรื่องบังเอิญจะเยอะสุดฤทธิ์
comment47:สักทีเถอะป้า
comment48:คนบางคนนี่ก็แก่กะโหลกกะลาจริงๆ เนอะ
แอบเพลียแทน จขกท.เลยค่ะ
comment49:ถ้ามนุษย์ป้าแย่งแฟนเราน่ะ น่าดู จะด่าให้อายไปถึงลูกถึงหลานเลยคะ
comment50:ซะใจมากๆ ต้องเจอคนแบบ จขกท
comment51:สนุกครับ 555 อยากอยู่ในเหตุการณ์
comment51-1:ฮาไปไหน..มนุษย์ป้าดึกดำบรรพ์
comment52:อ่านแล้วขำ แต่ปกติในมุมของโรงแรม ถ้าในกรณีที่ห้องเต็ม ทางโรงแรมจะเลือกอัพเกรดห้องพักให้กับลูกค้าที่จ่ายค่าห้องมาในราคาสูงกว่าก่อนอยู่แล้ว

เคสแบบที่ จขกท เจอมานี่ เจอไม่ค่อยบ่อยครับ แต่พนักงานต้อนรับ เค้าตอบได้ดีมากครับ แอบสะใจ
comment53:ชอบวิธีการตอกกลับของเจ้าของกระทู้มากกกกกกกกกกกคะ

ขอเล่าบ้าง+++  มนุษย์ป้าบนเรือสปีดโบ้ท

 เรากับแฟนเราไปนอนค้างคืนบนเกาะสิมิลัน  ทำให้ต้องซื้อทัวร์เป็นแบบ open คือจ่ายเพิ่มอีก 500 บาทจากราคา Day trip ปกติ   ก็จ่ายไป""" ไม่มีปัญหาอะไร  เราไปค้างบนเกาะ 2 คืน.......

วันที่จะกลับก็มารอเรือสปีดโบ้ทของบริษัททัวร์ที่จองไว้   เรือมาถึงก็กินข้าวเที่ยงๆ ปล่อยให้เดินเล่น จนถึงเวลากลับ เราก็ขึ้นไปบนเรือ  ( สื่อสารกับไกด์เรียบร้อยแล้วว่าเราเป็นลูกค้า open )

ขึ้นไปเราก็ไปนั่งข้างๆตาแป๊ะทัวร์จีน  ซึ่งส่งสายตามองเราแบบเหยียดๆ จน.....

มนุษย์ป้า  :  โทษนะคะ  น้องเป็นคนไทยรึเปล่าคะ
เรา :   ใช่คะ  (นึกในใจว่า  สงสัยจะชวนเรานินทาแก๊งค์จีนที่เสียงดังแน่เลย)
มนุษย์ป้า :   น้องคะ   ตอนพวกพี่มาอ่ะ พี่นั่งกันเบียดมาก  ทุกคนเค้ามีที่นั่งแล้ว น้องมาทีหลัง น้องมาแย่งพวกพี่นั่งนะคะเรา :  .........- "-  เอ่ออ  ขอโทษคะ  แต่พอดีหนูเป็นลูกค้า open เพิ่งออกจากเกาะ ต้องกลับวันนี้แล้ว
มนุษย์ป้า :   แต่พวกพี่นั่งกันเบียดมากนะ
เรา :  (เราก็แบบ.....นี่ไล่ใช่ป่ะ )   แล้วคุณพี่จะให้หนูไปนั่งตรงไหนไม่ทราบคะ
มนุษย์ป้า :   ก็ไม่รู้สิคะ   แต่พวกพี่เบียด (  ก็อ้วนหนิ )
เรา :  หนูก็ซื้อตั๋ว จ่ายเงินเหมือนกัน  หนูก็ต้องได้นั่งเหมือนกัน 
มนุษย์ป้า : พวกพี่ก็ซื้อเหมือนกัน  (.....เออวะ  กุเงิบเอง)
เรา :   สะบัดก้นลุกแบบ โมโหมาก  คืออารมณ์แบบ มันไม่ได้เบียดแนบแน่นจนแทบจะหายใจรดต้นคออะ  แต่เจ๊แกหวงที่นั่งไว้นอนมั้ง   เรารำคาญเลยลุก แล้วยืนพิงเรือสัก 10 นาที จนไกด์เดินมาแจกน้ำ  เลยเดินไปบอกไกด์เสียงดังๆว่า
..........." พี่คะ  ช่วยหาที่นั่งให้หนู 2 คนหน่อยนะคะ "
ไกด์ (สาวประเภท 2 ที่ตัวบึกและดำมาก  ใส่บิกินี่สีชมพูสะท้อนแสง)  :  "Every body moveeeeeee  pleaseeee"
ทุกคนในเรือ :   ...กลัว...   ขยับกันคนละนิดๆหน่อยๆ ก็มีที่นั่งเพิ่มขึ้นมา 1 ที่ติดกับอีป้าคนเดิมเลย

เราเลยให้แฟนเราไปนั่งข้างมนุษย์ป้าผู้นั้น  แล้วเรานั่งฝั่งตรงข้ามกัน  งานนี้จิกกันจนถึงท่าเรือจ้า

พอถึงท่าเรือ   จะมีรถตู้พาไปส่งตามโรงแรมในภูเก็ต  เราก็ขึ้นไปก่อน เพราะง่วงอยากหลับแต่ๆๆๆๆๆๆ  มีมนุษย์ป้าพร้อมลูกหลานเดินตามมาขึ้นรถด้วย   โอ๊ยยยยย  เซ็งงงงงง....

เท่านั้นไม่พอ  ขากลับไปเดินเฉียดกันที่สนามบินภูเก็ตอีกจ้า  ดีนะไม่ใช่ไฟลท์เดียวกันกับมนุษย์ป้า  เห่ออออ

เราอารมณ์แบบว่า  บนเรืออ่ะ  ก็ควรมีน้ำใจขยับให้คนอื่นนั่งด้วยหน่อยไหม  ไม่ใช่ชั้นมาถึงก่อนชั้นต้องได้นั่งเบาะ  คนมาทีหลังนั่งบนพื้นเรือ  ในเมื่อบนเบาะมันยังนั่งกันได้อยู่  เพราะเรือเค้าก็ระบุอยู่แล้วว่ารับผู้โดยสารได้ 47 คน แล้วบนเรือเรามี 20 กว่าคน    มันจะไม่มีที่นั่งได้ยังไงกัน  ยัยป้า !!!!!!!!!!!!!!!!!!!!!!!!!!!!!!
comment53-1:"Every body moveeeeeee  pleaseeee"   แทบพุ่งเลย 555
comment53-2:คิดท่าประกอบออกเลยงะ
comment53-3:คิดถึงไกด์ เอมี่ เลิฟเลย หาที่นั่งให้เก่ง กดดันจนทัวร์จีนนั่งหุบขาเป็นเเถวๆ
comment53-4:จริงๆ แล้วเรือสปีดโบ้ทจะเป็นบริการแบบ First in first served นะครับป้าแกไม่มีสิทธิ์จองที่นั่งใดๆ ทั้งสิ้น ทุกคนมีสิทธิ์เท่าเทียมกัน แบ่งปันที่นั่งมีมารยาทเพื่อรักษาบรรยากาศโดยรวม เท่าที่เคยลงเรือมาก็ไม่ค่อยจะมีปัญหาอะไรในเรื่องนี้ แต่เคสนี้ถือว่าคุณซวยมากๆ เลยครับที่ไปเจอมนุษย์ป้าคนนี้เข้าให้
comment53-5:ชอบคุณไกด์อ่า น่าร๊ากกกกก
"Every body moveeeeeee  pleaseeee"
comment53-6:ดีนะเราขาว เวลาเราไปเที่ยวอะไรพวกนี้ เราแกล้งเป็นญี่ปุ่นเกาหลีตลอดเลย

กลัวคนไทยอะไรก็ได้แต่ผู้อาวุโสถูกตลอดจริงๆ เหอๆ
comment53-7:คิดถึงไกด์เอมี่ เลิฟเหมือนกันเลยค่ะ นางอารมณ์ประมาณนี้เลยยย
comment53-8:"Every body moveeeeeee  pleaseeee"
 5555555555
ชอบสาวประเภทสองก้อตรงนี้ละ5555
comment53-9:สงสัยครับ คำว่าลูกค้าแบบopenหมายถึงอะไรครับ
comment54:เจอครั้งแรกก็กำราบมนุษย์ป้าอยู่หมัดทีเดียว 3คน ท่านเกิดมาเพื่อต่อกรกับมนุษย์ป้าโดยแท้ ข้าน้อยขอคาราวะท่านอาจารย์ 555
ปล.กระผมก็โดนเหมือนกันเป๊ะบนเครื่องบิน ต่างตรงที่ผมไม่อาจกู้เอกราชของที่นั่งผมคืนมาได้เค้ามากันเป็นหมู่คณะเกือบ 10คนเลยครับ(คนจีนซะด้วย) ยอมแพ้ครับ TT เศร้าแปป
comment54-1:กู้เอกราช 555555555555555
comment54-2:เราก็เคยเจอ ป้าคนจีนโช้งเช้ง มาจองสี่ที่ติดกัน พอไปยืนขอที่นั่ง ก็ทำหน้าไม่รู้ไม่ชี้อีก
เราถามภาษาอังกฤษดีๆ "บอกที่นั่งเรา ป้ามาได้ไง" 
ตกลงกันไม่ได้ เรียกแอร์มาคุย ป้าไม่สปีคอิงลิช

สรุป เหตุผล ป้ามากันครอบครัวใหญ่ ญาติๆต้องนั่งด้วยกัน
ป้า ป้าาาาาาาาาาาาาาาาาาาาาาาาาาาาาาาาาาาา เหตุผลไรของป้าฟะ
นี่ก็มากับพี่น้องพ่อแม่ ยังไม่นั่งด้วยกันเลย
สรุปเราได้นั่งไกลกว่าเดิม นู้นนนน คนละฟาก
comment54-3:5555 จริงหรอครับ คราวหลังพูดว่า"เก๋าเจ๊ง"นะครับ เค้าฟังรู้เรื่องแน่นอน
เชื่อผมเค้าลุกแน่ แต่หลบให้ไว้นะครับ
comment54-4:ไปไหนก็เจอ มนุษย์ป้าจีนแซงคิว แรกๆโดน ไรฟะ งง ด่าไม่ทัน
ตอนนี้คงต้องหัดแบบจขกท. 
ปล. ไปเรียนภาษาจีนแปบ 55555
comment55:จขกท.วินค่ะ สะใจจัง 555+
comment56:เด็ดดวง โดนใจมากค่ะ..
comment57:จขกท.สมองไวมากเลยค่ะ เป็นเราคงหาคำมาตอบโต้กับแกไม่ทัน
comment58:จขกท. WIN!!!

ปล. pantip น่าจะพิ่ม tag มนุษย์ป้า ได้แล้วนะครับ
comment59:ถามหน่อยค่ะ ถ้าเป็นมนุษย์ป้า ในสภาพร่างเพศชายเนี่ยะ เราควรเรียกว่าอะไรดีคะ
comment59-1:มนุษย์ลุงคับ
comment59-2:มนุษย์ป้าข้ามเพศ
comment59-3:ดูที่อินเนอร์เค้าสิครับ ถ้าไปทางหญิงจริง ๆ ก็เรียก ป้า นั่นล่ะ  แต่ถ้าไม่แน่ใจคือดูไม่แน่ชัดเท่าไหร่ ดูคล้าย ๆ จะเป็นผู้ชายเรื่องมากก็เรียก ลุง
comment60:ไม่อยากเชื่อว่าจะมีมนุษย์ต่ำๆแบบนี้อยู่จริง
comment61:ผมว่าพันทิปควรสถาปนาแทค "มนุษย์ป้า" ได้แล้วนะครับ ผมจะได้ตามอ่านถูก
comment62:ยืนปรบมือให้เจ้าของกระทู้ครับ



ส่วนมนุษย์ป้า...



คนพวกนี้ตื่นมาก็คิดแต่ว่าจะวันนี้จะไปเอาเปรียบใครที่ไหน เป็นผมคงไม่สามารถแบบเจ้าของกระทู้แน่ คิดไม่ทัน ฮ่าๆๆ
comment63:เลวร้ายได้อย่างหาที่เปรียบไม่ได้เลยอะ
comment64:ชอบ จขกท.เล่าค่ะ อ่านแบบเพลิน มองเห็นภาพเลย
ถ้าเจออะไรแปลกๆ นำมาเล่าอีกนะคะ,...ชอบๆ
comment65:แหล่มเลยลูกเพ่ 5555
comment66:ทริปหน้าขอให้จขกทแคล้วคลาดจากมนุษย์ป้านะครับ จะได้เที่ยวสนุกๆ
comment67:55555+
ดวง จขกท นี่ผูกอะไรกับมนุษย์ป้ารึเปล่าคะ
comment68:มอบรางวัลยอดมนุษย์ผูปราบมนุษย์ป้าให้เลย ไหวพริบดีสุดๆ ปกติอ่านเรื่องมนุษย์ป้าจะหงุดหงิดแทนคนเล่า แต่เรื่องนี้สะใจมาก55
comment69:จขกท.ไม่มีน้ำใจเล๊ยยยยย
คนไทยรึเปล่าาาาาาาาาาาาาา

#ตรรกะแบบมนุษย์ป้า

ปล.จขกท.โชคดีมากที่ไม่เจอคอมโบเซ็ทลูกหลานมนุษย์ป้าแบบสายพันธุ์เดียวกันมาด้วย จะช่วยกันรุมจขกท.อย่างเมามันเลยทีเดียว
comment70:สยองงงงงง มากกกก
comment71:จขกท เวลสูงมากสู้กับบอสมนุษย์ป้าแบบเดี่ยวๆได้ 
ด่าได้สะใจมาก "แก่กระโหลกกะลาไร้สติ"
comment72:ถ้าตามเรื่องที่เล่ามา ถ้าเป็นที่อเมริกานี่ มีสิทธิ์โดนหนักเลยทีเดียวครับ ไม่ใช่แค่โดนเชิญออก อาจจะโดนลากออกก็เป็นได้ครับ

ผู้โดยสารจะต้องปฏิบัติตามคำบอกกล่าวของ flight attendance อย่างเคร่งครัด

ความประพฤติเยี่ยงนี้ มีสิทธิ์โดนห้ามบินในอนาคาตเสียอีกต่างหากด้วยครับ
comment73:เคยเจอมนุษย์ป้านั่งทับที่เหมือนกันครับ air asia นี่แหละสองหนไฟล์ทติดๆกันเลย เพราะเวลานั่งที่นั่งธรรมดาไม่ใช่ hot seat ผมก็จะเป็นคนไม่ค่อยรีบต่อแถว จะรอจนคนขึ้นไปเกือบหมดก่อน ค่อยเดินเข้าไป 


รอบแรกไม่เท่าไหร่สันนิษฐานว่าดูเหมือนมนุษย์ป้าเลอะเลือน ดูบัตรไม่เป็นนั่งที่ผิด หรืออยากชมวิวยังไงไม่ทราบ ของผมที่นั่ง F ติดหน้าต่าง พอเดินไปถึงก็บอกดีๆว่า ตรงนี้ที่นั่งผมครับ 
แกก็หันมาถามว่าอ้าวแล้วของป้านั่งตรงไหน   แล้วหันมองหน้ากันกับลูกสาวแก
ผมก็เลยบอกว่าถามเจ้าหน้าที่นะครับ ผมก็ไม่รู้   แกก็ลุกลี้ลุกลนเดินออกมา พอดีแอร์เดินมาถาม ผมก็เลยเข้านั่งประจำที่และไม่ได้อะไรอีก แค่หันไปดูและรู้ว่าแกไม่ได้นั่งริมหน้าต่างครับ

ส่วนอีกครั้งนี่แย่หน่อย คือมนุษย์ป้า ที่น่าจะบังเอิญมาเจอเพื่อนมนุษย์ป้าด้วยกัน เหมือนไม่ได้เจอกันมานาน นั่งเม้าท์กันเพลินเลย 
พอผมไปถึงแกเลยอยากจะขอแลกที่มานั่งที่ผมซึ่งเป็นที่นั่ง F (ส่วน D กับ E เป็นของเพื่อนมนุษย์ป้าและผู้ติดตามน่าจะเป็นหลาน) โดยขอให้ผมไปนั่ง B อีกฝั่ง ในแถวข้างหลังถัดไปไป 3-4 แถว ซึ่งผมก็ไม่ยินยอม และยืนยันว่าผมต้องการนั่งที่ของตัวเอง เลยเจออาการเหวี่ยงใส่ ฮึดฮัด แต่ผมไม่สนใจครับ 

มีอีกอันคือมนุษย์ป้าที่ไม่ได้เดือดร้อนอะไรผม แต่เป็นมนุษย์ป้าที่ซื้อที่นั่งธรรมดา แต่เห็น hot seat ตรงกลางว่างอยู่ทั้งแถว แกอยากจะปลีกวิเวก หรือจะปูเสื่อนอนหรืออย่างไรไม่ทราบ เลยเดินไปนั่งหน้าตาเฉย แกอาจจะคิดว่าคงไม่มีใครว่า และยังไงที่นั่งก็ว่าง พอถึงเวลานับผู้โดยสาร แอร์ก็เลยเดินมาทักและขอดูตั๋วแก และบอกว่าไม่สามารถสลับมานั่งเก้าอี้แดงได้ โดนนางจิกไปตามระเบียบก่อนกลับไปนั่งที่ 

ไม่รู้คิดไปเองหรือเปล่าแต่ไม่ว่าประเทศจะพัฒนาไปมากเท่าไหร่ มนุษย์ป้ายิ่งมีการปรับตัวในการเอาเปรียบคนอื่นมากขึ้น และแตกหน่อ แบ่งตัว มีการรวมกลุ่มในการเอาเปรียบจนทำให้หลายคนสมยอมที่จะถูกเอาเปรียบ ต่อไปถ้ามนุษย์ป้าครองโลก โลกคงโกลาหลน่าดู
comment73-1:เรื่องมนุษย์ป้านั่งทับที่นี่ ผมว่าเกิดบ่อยนะครับ อย่างเพื่อนสนิทผมซึ่งทำงานที่ต้องบินไปมากรุงเทพ ตจว.เกือบทุกสัปดาห์ ก็เคยโดนแถมยอมให้นั่งไปด้วยเพราะไม่อยากจะวุ่นวายหรือโต้เถียง ผมบอกเลยว่าเป็นผม ผมไม่ยอม เราควรรักษาสิทธิ์ ไม่งั้นมนุษย์ป้าเหล่านี้อาจแบ่งตัวขยายเผ่าพันธุ์จนโลกเกิดความโกลาหลได้
comment73-2:เราว่านั่งผิดที่แบบไม่ได้ตั้งใจก็ไม่เป็นไรหรอกมั้ง คนแก่ก็เลอะๆเลือนๆ แต่ ป้าที่ทำผิดแล้วมาทำฮึดฮัดอันนี้สมควร
comment73-3:คือผมพยายามมองในแง่ดีน่ะครับ ในความเป็นจริงแกกับลูกสาว(รุ่นป้าเหมือนกัน)อาจจะคิดว่าจะนั่งตรงไหนก็ได้ที่ว่าง
ถ้าไม่มีใครไปทวงที่คืนหรือตีมึนไปเลย ที่ผมไปว่าแกดูเลอะเลือนป้ำเป๋อเพราะที่นั่งแกกับลูกอยู่อีกฝั่งตรงนั้นแหละ 
ผมไม่ได้มองแต่ได้ยืนเสียงแกเอาตั๋วมาถามแอร์ซ้ำๆหลายรอบให้แน่ใจก่อนจะลงนั่ง(รู้ว่าอีกป้าเป็นลูกเพราะได้ยิน)
ไม่รู้ว่าทำแก้เขินอ่ะเปล่า
comment73-4:ดูเหมือนตัวอะมีบา หรือเชื้อไวรัส แบคทีเรีย อะไรพวกนี้เลย มีแบ่งตัว แตกหน่อ นึกถึงเชื้อโรคเลยอ่า
comment73-5:เครื่องบินไม่ควร ต้องนั่งตามที่นั่งระบุไว้ แต่โรงหนังถ้าคนน้อย ผมกาง3อันนอนดูเลย 555+
comment73-6:เรื่องที่นั่งบนเครื่องบินก็เคยเจอค่ะ
เราจอง3ที่แบบนั่งติดกันไว้ พอเข้ามาในเครื่อง เรากะเพื่อนคนนึงเเข้าไปนั่งข้างในริมหน้าต่างละ ระหว่างที่เพื่อนเราคนที่นั่งริมทางเดินกะลังเก็บของในที่เก็บสัมภาระเหนือศีรษะ
ก็มีป้าคนนึงพรวดแทรกแซงมานั่งที่เพื่อนเรา เพื่อนเราหันมามองหน้าเราแบบงงๆ  เรา(คนจองตั๋ว)มั่นใจมากบอกว่าที่นี้มีคนจองแล้วนะคะ พร้อมหลักฐานโชว์ตั๋ว นางบอกว่านี่ที่นั่งเบอร์อะไร นางก็นั่งที่นี้เหมือนกัน  เพื่อนเราก็ยืนเอ๋อประมาณไม่มีที่นั่ง พอขอดูตั๋วนางๆก็ไม่ให้ดูซักที ยืนยันว่าเบอร์นี้แหละที่ของนาง แล้วก็นั่งยิ้มสวยๆอยู่กะที่ 
เรา(เริ่มฉุนละ นึกว่าระบบที่นั่งเครื่องบินรวนทำพิษ) เรียกแอร์มาดูว่าทำไมที่นั่งซ้อนได้ไง ป้าคนนี้ทำไมมีที่นั่งเดียวกับเราที่จอง พอแอร์ขอดูตั๋ว คราวนี้นางเลยให้ดู ปรากฏว่าแอร์บอกว่าที่นั่งคุณอยู่ฝั่งนี้นะคะ สรุปคือที่นั่งป้าแกอยู่แถวเดียวกัน แต่คนละฝั่ง  คราวนี้นางยอมจำนนต่อหลักฐาน ค่อยๆลุกสวยๆยิ้มๆ แล้วบอกว่า "อะๆอยากนั่งด้วยกันใช่มั๊ย ไม่เป็นไร เดี๋ยวป้าย้ายให้"  แล้วก็ทำท่าว่าเป็นบุญคุณของนางนะที่ยอมย้ายทำให้เราได้นั่งด้วยกัน
เอิ่ม_พวกเราถึงกะอึ้งไปหลายวิ นี่มันอะไรกันวะเนี่ย สรุปตูติดบุญคุณป้าใช่มั๊ยเนี่ยที่อุตส่าห์ลุกออกจากที่ที่ตูจองไวั!!
เพลีย..จากที่คิดว่าเป็นป้าธรรมดา ขอยกตำแหน่งมนุษย์ป้าให้อีกราย!!
comment73-7:ถ้าเป็นผมจะตอบ แบบพูดดังๆ ว่า " อ่อ ไม่ได้อยากนั่งใกล้กันหรอกครับป้า เพียงแต่ว่าจองที่นั่งมา 3 ที่ติดกันตรงนี้ แต่ป้านั่งผิดที่ครับ"
comment73-8:เรื่อง hot seat นี่เจอบ่อยเหมือนกันค่ะ สัญญาณล็อคเข็มขัดดับปุ๊บ รีบมานั่งกันปั๊บ คิดว่ากัปตันให้เล่นเก้าอี้ดนตรีเหรอเฮ้ย
comment73-9:5555555555 ใครๆก็เจอได้ แอร์มนุดป้า
comment74:โอ้55555555555 อยากเจอมั่งจังครับ จขกท.สุดยอด ว่างๆมาเล่าให้ฟังอีกนะครับ ผมว่าต้องได้เจออีกแน่ๆ55555555
comment75://ยืนขึ้นแล้วปรบมือให้จขกท ค่ะ
comment76:เจอมาสดๆ ร้อนๆ นั่งกินข้าวที่ฟู้ดส์ในห้าง กินข้าวมันไก่หมด เก็บซุปไว้กะจะนั่งกินซุปตบท้าย แทะเนื้อติดกระดูกเพลินๆ พลันความสุขก็สิ้นสุดลง มนุษย์ป้า!!!!!

"มานั่งโต๊ะนี้ เค้าจะลุกแล้ว!!!".....เอาถุง เอากระเป๋าวางจองที่เต็มโต๊ะ นั่งกันเต็ม อีกคนไม่มีเก้าอี้นั่งยืนกดดันอีก
comment76-1:เจอแบบนี้มันต้องค่อยๆละเลียดลิ้มชิมรสทีละคำๆเอาให้มันยืนเมื่อยไปเลยครับ
comment76-2:เอ้ย เคยเจอเหมือนกัน
ที่ เ่อ เรียกว่าไรดี ศูนย์อาหารแห่งนึงใหญ่และดัง เป็นที่พักรถ เส้นทางไปสระบุรี
กำลังนั่งทานอยู่ โต๊ะค่อนข้างใหญ่แบบฟู๊ดคอร์ด มีคุณป้าและคุณลุงมานั่งฝั่งตรงข้ามเลย พร้อมวางอาหารให้พรึ่บ 
สตั๊นไป3วิ พร้อมกับคุณลุงคุณบอกว่า ทานด้วยกันนะลูก อิ่มรึยัง
ใจดีกันสุดๆไปเลย แต่ก็ ขอปฏิเสธไปแม้จะยังไม่อิ่ม 5555 
เรื่องนี้ออกแนว ป้าน่ารัก
comment76-3:ผมกลับเห็นต่างนะครับ มันเป็นฟู๊ดคอร์ทจริง ๆ ถ้าไม่มีใคนนั่งใครจะนั่งตรงนั้นก็ได้ 

คุณก็มีสิทธิ์นั่งกินของคุณต่อไปเรื่อย ๆ เค้าก็มีสิทธิ์ที่นั่งตรงที่ว่างที่ไม่มีใครนั่งครับ
comment76-4:ก็พอจะนึกออกนะว่า ทำไม คห.76 ถึงรู้สึกเคือง 
ก็ป้าคนนั้นแกทำตัวไม่น่ารัก เล่นมาถึง ก็ปุบปับวางของ แล้วก็สรุปเอาเองเฉยเลย ว่า คนที่นั่งอยู่ก่อนจะลุกแล้ว
อย่างน้อย เวลาจะเข้าไปต่อโต๊ะคนอื่น ป้าแกก็น่าจะถามก่อนนิดนึงว่า ใกล้จะลุกรึยัง ถ้าใกล้แล้วจะวางของไว้ก็ไม่น่าเกลียด
แต่ถ้ายัง หรือคนที่นั่งอยู่มีเพื่อนจะตามมานั่งอีก ก็จะได้ไปหาโต๊ะอื่นได้ ไม่ต้องหน้าแตกด้วย

... คือมันต้องถามอะ ถ้าไม่ถามก็ไม่รู้หรอก คนเราถ้าไม่คุยกัน ก็ไม่มีทางรู้ได้หรอกว่า อีกคนคิดอะไร

... แต่ยังไง เราก็ว่า การนั่งรวมกับคนอื่นก็ไม่ใช่เรื่องใหญ่อะไรนะ
อย่างกรณีคห.76 คุณก็บอกป้าแกได้นะ ว่า 
ป้าคะ/ป้าครับ หนู/ผมยังไม่ลุกทันทีนะ ยังทานไม่เสร็จ ยังเหลือซุปเหลือกระดูกอยู่เลย 
ถ้าจะนั่งตรงนี้ ถ้าจะต่อโต๊ะนี้ ต้องรอหน่อยนะคะ/ครับ 
หรือไม่ก็ช่วยป้าแกหาทางออกเลย บอกป้าไปเลยว่า 
เอางี้นะป้า ถ้าป้าไม่อยากไปต่อโต๊ะอื่น หรือไม่มีโต๊ะอื่นที่ใกล้ว่างให้ต่อ 
ป้าหรือเพื่อนป้า คนใดคนหนึ่งก็ไปซื้อข้าวก่อน ให้อีกคนเฝ้าของ พอซื้ออาหารของ 2 คนเสร็จ หนู/ผมก็น่าจะทานใกล้เสร็จแล้วหละ

ตามร้านอาหาร หรือฟู๊ดคอร์ทที่คนเยอะๆ ที่นั่งไม่พอ เรื่องแบบนี้ก็เกิดขึ้นได้บ่อยไป
อย่างพวกเต้นท์ขายอาหารตามออฟฟิสต่างๆ หรือพวกห้องอาหารของตึกออฟฟิส ก็เหมือนกัน 
เวลาพักเที่ยงคนจะเยอะมาก ที่นั่งไม่พอ ก็ต้องนั่งรวมกับคนอื่นอย่างนี้แหละ
อย่างพวกร้านตึกแถว หรือร้านก๊วยเตี๋ยวข้างทาง ก็ด้วย ถ้าที่นั่งไม่พอ เจ้าของร้านเค้าก็ให้นั่งรวมๆกัน
บางทีเราเห็นคนที่ไม่เคยรู้จักกันมาก่อน แล้วมานั่งรวมกัน คุยไปคุยมา ถูกคอ กลายเป็นเพื่อนกันก็มีนะ
comment77:เราไม่เข้าใจคนประเภทนี้เลย
แบบว่ามีอาการป่วยทางจิตหรือว่าอะไร ยังไง ที่ไหน อย่างไร
เพราะมันก็เป็นเรื่องที่ตัวเองรู้อยู่แล้วปะ ว่าอะไรควรอะไรไม่ควรอะ 
ตั้งแต่เรื่องที่นั่งแล้วนะป้า.. ป้าทำหนูงงจีจี
comment78:เรื่องสนุกครับ
แต่ส่วนตัว ขอไม่เชื่อครับ ขอบคุณที่พิมพ์ให้อ่านครับ
comment79:เคยเจอมนุษย์ป้า
ระหว่างต่อแถวซื้อยำผลไม้ร้านประจำในตลาด
แถวยาวมากกกกกกกกกกก รอเกือบครึ่งชม.
พอถึงคิวเรา กำลังจะอ้าปากสั่ง ความเร็วแสงแค่กะพริบตา
ม.น.ป: เอายำข้าวโพดสองถุงเผ็ดนิดเดียว 
ไม่ใส่หอม อันนึงใส่ถุงอันนึงทานเลย ออ พิเศษปลากรอบ
เอาเลยนะ!!!!! ท่านางคือยื่นหน้าร้านประหนึ่งคิวแรกถือแบงค์ร้อยรอจ่ายตังค์
เรา อึ้ง!!!!!
คนข้างหลังอึ้ง!!!!
พ่อค้ายังอึ้ง!!!!! ถือหม้อคลุกยำค้าง
ผ่านไปสิบวิหลังจากหายอึ้งทุกคนเริ่มออกอาการ
พ่อค้า: ได้ครับๆๆแต่รอสักครู่นะครับ คิวสุดท้ายคือคนใส่เสื้อชมพู
ม.น.ป: อีกตั้งหลายคนป้า  หิว ทำให้ป้าก่อน. ลูกค้าประจำลัดคิวหน่อยแปปเดียว
พ่อค้า: ได้ครับๆ แต่ประจำไม่ประจำก็ตามคิวนะครับ
ม.น.ป: ของป้าคนเดียวกะแปดสิบละ
แปปเดียวทำเลยไม่มีใครว่าหรอก
เรา:แล้วที่มายื่นต่อแถวนี้ มาขอทานหรอ?????หันไปพูดกะน้องสาวแบบลอยๆ
คืออดทนฟังอยุ่นานระหว่างนั้นพ่อค้ากะยำของเราพลางๆ
พี่ๆ คราวหลังทำบัตรคิวแจกดิ กันพวกชอบหน้ามึน 
ม.น.ป: หันมามองหน้าเรา เราก็ทำหน้ามึนๆใส่
comment79-1:จะต่อคิวหรือไป รพ. เลือกเอา
comment80:ขอยกย่องไม่ได้ จขกท. เก่งมาเลยเป็นเราคงไม่กล้าาา
comment81:น่ากลัวที่สุด
comment82:จขกท. อัพสเตตัสอะไร เท่าไหร่บ้างครับ?

ขอของที่ใส่ด้วยก็ดีครับ

แต่ดูท่าทางน่าจะคลาสสามแล้วแน่ๆ ล้มบอสมนุษย์ป้าได้แบบไม่ต้องมีคนแท้ง

#ผิด
comment82-1:เราว่าคุณจขกท. น่าจะใส่ประดับบอส ชุดระดับท๊อป แล้วตีบวก 10 ทั้งตัวค่ะ
comment82-2:def จขกท อย่างหนา มนุษย์ป้า ตบไม่เข้า เอิ๊กๆๆๆ
comment82-3:รู้แต่ว่าน่าจะ Luck : E
เจอต่อเนื่องเลย
comment83:เก่งจัง555555
comment84:หนึ่งในการล้มมนุษย์ป้าที่ยอดเยี่ยม กับชัยชนะแบบราบคาบ เบ็ดเสร็จ ขนาดนี้ ถือว่าจิตใจและไหวพริบคุณแกร่งมากครับ คุณได้ไปต่อนะครับแหม่ ... 


ปล. ถ้าเปลี่ยนมนุษย์ป้านั่นเป็นสาวสวยหุ่นเอ๊กส์ เอาเรื่องที่ว่ามาเกลานิดนุง ส่งบทให้คุณแดงพร้อมเป็นละครได้เลยนะครับ ...
comment84-1:ผมว่าเค้าลืมอับ Lk ครับดวงเลยไม่ค่อยดี
comment84-2:จะกลายเป็นสาวจอมกวน (ไร้เหตุผลบ้าบอ) กับหนุ่มจอมปราบ
comment85:อยากเจอมนุษย์ป้ามั้งอ่ะ 55555 จขกท.เจ๋งอ่ะ เป็นเราคงนั่งกะพริบตาปริบๆนั่งเอ๋อมองป้าแกเขา 555
comment86:ป้าคะ...
comment87:/ใครนินทาพวกช้านนนนนนนนนนนนนนนน
comment87-1:โอป้าชานนนนนนนนน
comment88:เคยเจอมนุษย์ป้าแซงคิว ทำเนียนมายืนข้างๆ หันไปคุยกับเพื่อนที่ต่อคิวด้านหลัง หันมามนุษย์ป้า แซงคิวเรียบร้อย
comment89:แบบว่าบังเอิญมากอ่า ล่าบอสทั้งทริปนี่ก็น่าสนุกนะคะ : 3 
แต่บังเอิญขนาดนี้ ไม่ใช่ว่าสมัครงานแล้วเจอคุณป้าคนเดิมหรอกนะ
comment90:เจอในห้างเลยจ้า เรายืนเลือกเมล็ดทานตะวันอยู่ ด้านข้างเป็นถั่วลิสงอบ ทอด สาระพัดชนิด เรากำลังหยิบซองที่อยากกิน ป้าแก่ๆ 4-5คน ก็เดินมา

อีป้า: เกะกะ เลือกของไม่ได้เลย ฉันอยากได้ถั่วลิสงอบ ยืนปิดซะมิด
เรา: ปากดีละ จะได้ตบคนแก่กลางห้างก็วันนี้  แล้วที่มันอยู่ตรงหน้าป้าอ่ะ ทุเรียนไง ที่ยืนอยู่เนี่ยเมล็ดทานตะวัน ทั้งแถบนะป้า
อีป้า: เด็กนี่ไม่มีมารยาทเลย 
เรา: อ้าว!  มารยาทอ่ะมี แต่บังเอิญใช้กับคนที่มีมารยาทด้วยกัน ของที่จะกินก็อยู่ตรงหน้ายังจะมาพาลคนอื่น หรือว่าที่ตรงนั้นยืนไม่พอคะป้า ซื้อทั้งห้างไว้ยืนเลยมั้ยคะ
พนักงาน: ถั่วลิสงทั้งหมดมีแค่ตรงหน้าคุณป้านะ ที่น้องยืนอยู่คือเมล็ดทานตะวันค่ะ 
อีป้าเงิบค่ะ คนแถวนั้นหันมามองเป็นตาเดียว สุดท้ายมันก็ไม่หยิบค่ะ พี่คนนึงเลยเดินมาคุยกับเรา
พี่คนนึง: มนุษย์ป้าน่ะค่ะน้อง น่าตบมากค่ะ เมื่อกี้ก็ไปโซนน้ำมัน บอกว่าจะซื้อยี่ห้อนี้ แต่พี่ยืนบัง พี่ก็หลบให้ สรุปมันก็ไม่หยิบค่ะ บอกว่าไม่เอา ยี่ห้อนี้ไม่เคยใช้ พี่ก็งงแล้วบอกจะเอา
เรา: น่าตบจริงๆ ด้วยค่ะพี่ เพี้ยง! ขอให้โดนตบฟันปลอมหลุด
พี่คนนึง: น้อยไปมั้งนะคะน้อง เอาให้หัวหลุดไปเลยค่ะ

สรุปแล้วมนุษย์ป้ามีให้พบเห็นกันอยู่ทั่วไป ทุกสังคม ทุกสถานที่ ป้าแกมีทั้งจนและรวย แต่สันดา น เหมือนกันคือเป็นโรคอิจฉาคนอื่น กวนทีนคนอื่น ปากหม า  ใส่คนอื่น แซงคิวคนอื่นและอีกสาระพัดที่มนุษย์ป้าทำ ความสามารถแกเยอะจริงไรจริง
comment90-1:มีถั่วไหม
comment91:จขกท ไม่เก็บรูป มาให้เพื่อนๆ ดูสักรูปสองรูปนะคับ อ่านแล้วสยอง
comment92:พันทิปน่าจะมีแท็กมนุษย์ป้าบ้างนะคะ ..
comment93:เค้ามาเกาะด้วยคนค่ะ
เจอทีไรได้แต่สตั๊นสมงสมองคิดไรไม่ออก สงสัยต้องอัพเวลหน่อยแระ
comment94:จขกท ทำมนุษย์ป้าเจ็บแสบมาก แต่คนพวกนี้ต้องโดนแบบนี้ค่ะ แต่เค้าก็ไม่จำหรอกเพราะพวกนี้เค้าคิดว่าเค้าถูกเสมอ
ไม่รู้จะปรับนิสัยคนพวกนี้ยังไง เครียดแทนชาวโลกกลัวเจอแล้วรับมือไม่ไหวแล้วเผลอด่าแรงๆออกไป 555555555555555
comment95:อยากรู้จัง พวกมนุษย์ป้าพวกนี้เขากลัวอะไรกันบ้างนะ
แบบหยิบมาแล้วร้องว้ายยย !! วิ่งหายไปเลย จะได้หาซื้อมาไว้ป้องกันตัว
เรามันพวกต่อปากต่อคำไม่เก่งซะด้วย มีอะไรบ้างน้าาาาา ??
comment96:วันนี้หมาดๆเลยครับ ไปซื้อของที่งานลดราคาศรีไทยซุเปอร์แวร์ ผมไปกัน2คน ผมต่อคิวแล้วให้อีกคนวิ่งไปเอาของเพิ่ม

เพราะได้รับสายสดๆร้อนๆว่าฝากซื้อของอีก2-3อย่าง ระหว่างหันไปสั่งเสียกับคนที่ไปด้วยแป้บเดียว ก็มีม.น.ป.มายืนแทรกข้างๆ

ออกแนวจะเบียด ก็กะจะรอดูว่าถ้าแถวขยับแล้วเบียดค่อยเม้ง พอแถวเริ่มขยับ แกรีบยกตระกร้ากะแซงกันเห็นๆ

ผมเลยจ้องแกด้วยรังสีอำมหิตที่มีเก็บไว้ พร้อมแทรกตัวตามคิวหน้าไปโดยไม่พูดอะไรเลย รู้สึกดีมากที่ไม่ได้โดนแซง

แต่ม.น.ป.ก็ยังแทรกมาต่อหลังผมจนได้ ทำเป็นพูดแนวบ่นพึมพำ ไม่มีน้ำใจนู่นนี่ อยากจะหันกลับไปด่าใจจะขาด

แต่ด้วยความที่รีบมีงานต้องไปทำต่อ เลยไม่ใส่ใจ 

อยากจะบอกป้าเหมือนกันว่าถ้าผมไปแทรกคนข้างหน้าแล้วเค้าไม่ให้ ผมคงไม่มีสิทธิไปว่าอะไรเค้าหรอก เค้ารอกันมา20นาที

นี่เดินมาเนียนๆซะงั้น ถ้าขอกันดีๆผมอาจจะใจดีให้ก็ได้นะป้า
comment96-1:" ถ้าขอกันดีๆผมอาจจะใจดีให้ก็ได้นะป้า "
แล้วคุณไม่คิดถึงคนที่ต่อแถวหลังจากคุณบ้างหรอคะ ?
ความใจดีแบบนี้ คุณก็ไม่ต่างอะไรกับ " มนุษย์ป้า " ที่คุณพูดถึงเลย
comment97:หนังน้ำเน่าเวลาเถียงๆกันมักจะเป็นคู่กันนะ
comment98:มันมากครับ
comment99:
comment100:ฮาดี
comment101:
comment102:plot เรื่องอย่างกับดูลครหลังข่าวเลย 555


แค่เปลี่ยนจากพระเอกนางเอกเป็นมนุษย์ป้า สุดท้าย ทั้งคู่ได้กันนนนนน อร๊าาา

อันนี้ไม่ใช่ละ
comment103:ผมก็เคยเจอครับ แต่ไม่เกี่ยวกับรถนะ
ผมก็เคยไปเจอกับมนุษย์ป้ามาครับแหม่ 

ตอนนั้นครับ ไปเฝ้ารับเสด็จฯ ในหลวงครับ เราก็ได้นั่งแถวหน้าๆเลย เห็นพระพักตร์ชัดๆ อิอิ เพราะไปเร็วนิดนึง  
นั่งอยู่นานพอสมควร ก็มีคุณป้าคนนึงครับเดินมาพูดกับผมครับ

คุณป้า:หนู ลุกๆขึ้นหน่อยสิ
ผม:.. (งงๆ แต่ก้อลุกขึ้นยืน)
   
แล้วคุณป้าก็ลงไปนั่งตรงที่นั่ง แทนผมเลย เหอะๆ  ผมก็สต๊นไป หลายวิ เล่นมาด้านๆงี้เลยหรอ  ขณะที่ผมยืนอึ้งอยู่   รถพะที่นั่งก็เคลื่อนมาพอดี ผมเลยต้องรีบ นั่งยองๆลง   

เหอะๆ..
comment103-1:เป็นผมจะนั่งทับอีป้าเนี่ยแหละ
comment104:มีคนแบบนี้อยู่ในโลกด้วย 
แต่ จขกท. รับมือได้ดีมาก ^^
comment105:อาจจะเป็นคู่แท้ของคุณก็ได้
ยิ่งเกลียดเธอ ยิ่งเจอรัก
[Spoil] คลิกเพื่อดูข้อความที่ซ่อนไว้
comment106:เคยเจอคะ อายุยังไม่ป้า แต่ทำนิสัยแบบมนุษย์ป้า ต่อแถวจ่ายเงิน ที่วัตสันเธอมาแทรก
โดยที่ไม่มองว่าเราต่ออยู่ เราไม่ยอมคะ รีบแทรกตัวว่องไวไปจ่าย จ่ายเสร็จเราเดินออก
ตัวไปโดนเธอเพราะ เธอขวางทาง เธอหันมาด่าเรา ว่าเราไม่มีมารยาทไปชนเธอ เราก็อ้าว
แกแทรกฉัน แกขว้างฉัน แกมีมารยาทมาก ก็ด่ากลับสิคะ แล้วเราก็เดินหนี คือรำคาญ 
พอออกมาเธอเอาสามีมาดักหน้าห้าง เอามารุมเรา ด่าเราว่า พูดอยู่แค่ว่า จบไหม ไม่จบบ้านอยู่นี้  
และสามี ก็ทำท่าจะมาทำร้ายเรา......น่ากลัวมาก มนุษย์ป้า!!!!!!!!
comment106-1:วัตสันสาขาไหนครับ วงเวียนใหญ่หรือเปล่าเีรื่องคุ้นมากเลย เหมือนอยู่ในเหตุการณ์
comment107:55555555555  ถ้าดวงจะสมพงษ์กันขนาดนี้มันเนื้อคู่ชัดๆเลยนะคะ
comment108:ควรทำวิจัยไหม ว่าโดยมามนุษย์ป้าเกิดในปีใด ลักขณาไปต้องอะไร ทำไมเหล่าป้าถึงคู่โลกได้ขนาดนี้
comment109:อยากเป็นส่วนหนึ่งของทริปนี้ จะได้ไปช่วยเสริมทัพ ฮ่าๆๆๆ
comment110:เจ้าของกระทู้ คือแบบ เท่มาก หล่อมาก เจ๋งมาก
อ่านแล้วเรารู้สึกฟินมากอะไรมากจริงๆค่ะ
คุณเนี่ยล่ะค่ะ ความหวังของมนุษยชาติ
เราจะมีคุณเป็นไอดอล เผื่อวันใดเราเจอมนุษย์ป้า จะนึกวีรกรรมของคุณ จะกล้าๆชนสวยๆแบบให้ป้าเงิบบ้าง

กดให้คะแนนไปละ มีความสุขที่ได้อ่าน บันเทิงจริงๆค่ะ
comment111:สะใจค่ะ 55555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555555
comment112:อย่างกับละคร
comment113:ช่างเป็นมหากาพย์ภาพยนตร์มนุษย์ป้าจริงๆค่ะ ฮ่าๆๆ
คือปกติแล้วแต่ละคนก็คงจะเจอมนุษย์ป้าในเหตุการณ์เดียวแล้วจบไป

จขกท ช่างเป็นคนที่โชคดีเสียนี่กระไร ได้เจอตลอดทริป
ถือเป็นการต่อกรที่ดีค่ะ สนุกสนานเฮฮา ฮ่าๆๆ

ตัวเราเคยเจอมนุษย์ป้าขั้นบอสครั้งนึง 
ตอนที่เรากับเพื่อนๆจะนั่งเรือสปีดโบ๊ทไปเกาะเต่าค่ะ คือเป็นเรือส่วนตัวน่ะค่ะ
เราเป็นคนเกาะสมุย แล้วเจ้าของเรือคือญาติเรา สปีดโบ๊ทลำนั้นก็ถือเป็นเรือส่วนตัวน่ะค่ะ

แล้วที่ท่าเรือก็มีเรือจะไปเกาะเต่า แต่ไม่ใช่สปีดโบ๊ท เป็นเรือโดยสารปกติ ทีนี้เรือมันก็จอดท่าเดียวกัน
เราก็คุยกับพนักงานเรียบร้อย เราบอกว่าเดี๋ยวไปนะ ขอเข้าห้องน้ำกันก่อน

พอเราและเพื่อนเดินไปถึงเรือปรากฎว่ามีน้าสามคนนั่งอยู่ในสปีดโบ๊ทลำของเรา (อายุน่าจะราวๆ 40-45)
คนขับเรือก็ไม่อยู่ เราเลยเดินลงไปในเรือแล้วถามน้าว่า (ตอนนี้ยังคิดว่าเป็นน้าอยู่)
เรา : น้ามาทำอะไรในเรือลำนี้คะ?
น้าหนึ่ง : ก็ไปเกาะเต่าไงคะน้อง เรือลำนี้จะไปเกาะเต่าค่ะ
เรา : หนูทราบค่ะว่าเรือลำนี้จะไปเกาะเต่า เพราะเรือลำนี้เป็นของพวกหนูค่ะ แต่ว่าน้ามาทำอะไรบนเรือหนู
น้าหนึ่ง : ก็เรือลำนู้นมันอึดอัด คนเยอะ มีแต่ฝรั่ง แล้วเรือลำนี้นั่งไม่ได้เหรอ
น้าสอง : นั่นสิ ก็คนขับบอกไปเกาะเต่า พวกชั้นก็จะไปเกาะเต่า ทำไมจะนั่งไม่ได้ 
เรา : เรือลำนี้เป็นเรือส่วนตัวค่ะ ถ้าน้าซื้อทริปก็ต้องไปลำนั้นค่ะ
น้าหนึ่ง : อะไรกัน ก็เรือของบริษัทเดียวกัน ไปเกาะเต่าเหมือนกัน ทำไมชั้นจะนั่งไปด้วยไม่ได้
เรา : เข้าใจคำว่าเรือส่วนตัวมั้ยคะ ไม่ได้มีไว้บริการลูกค้าคนอื่น เชิญน้าออกจากเรือด้วย
น้าสาม : พวกเธอจะไปเกาะเต่าใช่มั้ย งั้นพวกชั้นขอติดเรือไปด้วยแล้วกัน ลำนู้นคนเยอะ
น้าสอง : นั่นสิ เป็นเด็กเป็นเล็กหัดมีน้ำใจหน่อย
เรา : สงสัยจะคุยกันไม่รู้เรื่อง

เรา คิดในใจ เจอมนุษย์ป้าพลังพิเศษซะแล้ว แต่ละคนคงเอากาวตราช้างทาก้นไว้ นั่งติดไม่ยอมไปไหน
เราเลยเดินขึ้นมาที่ท่าเรือ ตรงไปที่ออฟฟิศ แล้วไปบอกลุงว่าเอาเรือลำใหม่ออกให้หน่อย
เราก็เล่าเหตุการณ์ให้ฟัง ลุงก็หัวเราะ แล้วบอกว่าเดี๋ยวจัดการเอง แล้วลุงก็สั่งให้พนักงานเอาเรืออีกลำออก
เราและเพื่อนก็เดินมาลงเรือสปีดโบ๊ทอีกลำที่จอดใกล้ๆกัน พวกเราก็มองมนุษย์ป้าด้วยสายตาเบื่อหน่าย
มนุษย์ป้าเห็นเราเดินลงลำนี้ก็ตะโกนว่า "อ้าว ย้ายเรือเหรอ" แล้วก็รีบลุก หยิบของขึ้นจากเรือลำนั้นจะมาลงเรือเรา
ลุงเรา : ขอโทษนะครับ นี่เป็นเรือส่วนตัวครับ ไม่ได้มีไว้บริการลูกค้า ลูกค้าทั้งสามซื้อทริปเกาะเต่าใช่มั้ยครับ
เชิญลงเรือลำใหญ่ครับ เชิญครับ
ป้าหนึ่ง : ก็เด็กพวกนี้จะไปเกาะเต่าไม่ใช่เหรอ ลำนั้นคนเยอะ อึดอัดอ่ะ 
ลุงเรา : เรือส่วนตัวครับ ส่วนตัว ไพรเวท เรือสปีดโบ๊ทลำนี้รับเฉพาะเด็กกลุ่มนี้เท่านั้น เข้าใจมั้ยครับ
ป้าสอง : นายเป็นพนักงานใช่มะ งั้นพวกชั้นจะเอาเรือส่วนตัวเหมือนกัน เท่าไหร่ว่ามา
ลุงเรา : สามหมื่นครับ เหมาหนึ่งวัน สามหมื่นพร้อมคนขับเรือครับ สนใจอัพเกรดมั้ยครับ
ป้าหนึ่ง : โห ทำไมแพงจัง โกหกรึเปล่าเนี่ย ตั้งสามหมื่น แล้วเด็กพวกนี้มีปัญญาซื้อได้ไง
ลุงเรา : เด็กพวกนี้เป็นหลานผม ผมเป็นเจ้าของเรือพวกนี้ พูดง่ายๆคือเจ้าของบริษัทเรือ เชิญพวกคุณไปลงเรือได้แล้ว
เพราะเรือลำนั้นจะออกแล้วตามเวลาทริป และเรือสปีดโบ๊ทจะออกแค่ลำเดียวคือลำนี้ ลำที่พวกคุณไปหย่อนก้นจะไม่ออกไปไหน
บอกไว้ก่อนนะครับว่าเราไม่มีนโยบายคืนเงิน จะไปไม่ไป?

และมนุษย์ป้าก็เงิบและเดินไปลงเรือลำใหญ่ตามที่ควรจะเป็น ทั้งขำทั้งปวดหัวเลยค่ะตอนนั้น

ปล.-ลุงเราเป็นคนใจดีนะคะ ตลกด้วย ไม่เคยเห็นลุงในมุมนี้เหมือนกัน
     - ที่บอกว่าเหมาสามหมื่นนี่ไม่ใช่เรื่องจริงนะคะ แกตอบประชดป้าไป
     - ลำดับการพูดนี่เราไม่ได้จำได้เป๊ะนะคะว่าคนไหนประโยคไหน แทนชื่อป้าหนึ่ง,สอง,สาม เพื่อให้เข้าใจง่ายค่ะ
comment113-1:เอาแล้ว มนุษย์ป้าเจอมนุษย์ลุงสายขาว
comment113-2:คุณลุงเทพมากครับ
comment113-3:You Shall Not Pass!!!!
comment113-4:113-1 : ฮ่าๆๆๆ งั้นสามป้าคงเป็นสายดับเบิ้ลดาร์กค่ะ เหตุการณ์จริงนี่มีโหวกเหวกโวยวายด้วย ด่าพวกเราว่าเส้นนี่หว่า บลาๆๆค่ะ 

113-2 : ขอบคุณค่ะ  ฮาา

113-3 : ตอนนั้นเรายังเด็กค่ะ อายุ 18-19 กันอยู่เลย แต่ตอนนี้เราไปฝึกฝีมือกับลุงมาแล้วค่ะ ได้สายขาวเต็มตัว ฮาาา
comment113-5:เหนือมนุษย์ป้ายังมีเจ้าของกระทู้
แต่เหนือเจ้าของกระทู้ ยังมีคุณลุงของคุณนี่ล่ะค่ะ
(คือ เราสายโอจิ // เกี่ยวมั้ย? 55555)

ชอบคุณลุงอ่ะค่ะ บรรดามนุษย์ป้ามันต้องเจอแบบนี้ (หน้า)หนา(ก้น)หนักดีนัก
comment113-6:จริงๆนะครับ ที่พิมพ์ไปแบบนั้น คืออ่านลุคของลุงของคุณ ผมนึกถึงแกนดัล์ฟเลยจริงๆนะครับ 555
comment113-7:โอ๊ยยยยย ลุงคุณเจ๋งมากๆค่ะ สะใจ
comment114:สงสัยนิดนึง

จอง Airasiago ทำไมขากลับถึงกลับ Bangkok Airway ครับ
comment114-1:กลับไปอ่านให้ดี อีก  38 รอบ เท่า คห เค้า จะเข้าใจเอง ว่าทำไม 

ฮ่าๆๆ
comment114-2:ช่วยนะครับ ของป้า AA go
ของ จขกท agoda ครับ
comment115:แก้ไขครับ

จขกท จองอโกด้า นึกว่าแอร์เอเซียโก

โทษทีครับ
comment116:ดีค่ะ เป็นเรื่องราวดีๆ(ตอบเหมือนนางเอกคนนึง)
อย่างน้อยเราก็ได้เห็นความหลากหลายทางชีวภาพในโลกใบนี้
comment117:อ่านแล้วขำ ยัยป้านี้ก็ทำอะไรแปลกๆ ไม่อาย ชาวบ้าน ชาวเมืองเขาเลย
comment118:WIN มากครับ ทั้งจขกท. แอร์ และพนง.โรงแรม ปรบมือให้ครับ
comment119:ขออย่าให้เจอเลยสาธุ พรุ่งนี้จะไปกระบี่กับหางแดงด้วย
comment120:ใครบังอาจนินทาป้า!
comment121:แม่บอกว่ายายป้าเป็นเอามาก
comment122:ไม่แน่ใจว่าเรื่องจริง? แต่ก็ฮาดีนะ
comment123:สักวันมนุษย์ป้าจะครองโลก 
ขอบคุณ จขกท. ถ่ายทอยเรื่องราวได้ชัดเจนเมือนอยู่ในเหตุการณ์เลยครับ
comment124:อยากยืนขึ้นแล้วปรบมือดังๆ จขกท คือผู้พิชิตมนุษย์ป้าตัวจริง เป็นความหวังของประเทศชาติค่ะ
comment124-1:เปิดวิชาสอนสำหรับ ผู้อ่อนหัดเลยค่ะ เราจะสมัครเลย
comment125:อ่านแล้ว รู้สึก เหมือนใส่ไข่ +อคติส่วนตัวเยอะ นะครับ ไม่ได้รู้สึกว่า ชิวๆ อะไรจริงอย่างที่บอก คหสต.
comment126:อ่านแบบ อ่านไปขำไป ... ถ้าเจอมนุษย์ป้าเหมือน จขกท คงต้องเงิบแล้วเงิบอีก
comment127:หูยยยยย จขกท.คะ เราสะใจมากๆถึงมากที่สุดค่ะ เป็นเราคงโกรธจนเถียงไม่ออกแหงๆ เห็นแก่ตัวแท้เหลาอ่ะเนอะมนุษย์ป้าพวกนี้

เราเองก็เคยเจอค่ะ แต่เป็นบนรถเมล์แอร์ เราขึ้นรถเมล์แอร์สาย514ตอนเย็นค่ะช่วงเลิกงาน แถวๆเซ็นทรัลเวิร์ล

วันนั้นเป็นวันที่รถติดค่ะ แล้วรถคันที่ขึ้นก็ยังไม่ถึงป้ายแต่คนขับเปิดประตูให้ขึ้นเพราะเห็นรถติดมาก ตอนเราขึ้นไปก็ไม่มีปัญหาค่ะ คนบนรถมีน้อยเพราะส่วนใหญ่ไปยืนรอกันที่ป้ายแล้วจะมองไม่เห็นสายรถเมล์เพราะมันอยู่หลังๆนู้นเลย บังเอิญวันนั้นเราเดินเลียบถนนจะไปที่ป้ายรถเมล์เห็นก่อนเลยโชคดีได้ขึ้นก่อน

พอเราขึ้นไปก็เดินไปนั่งเบาะคู่อ่ะค่ะชิลๆ จ่ายตังค์ แล้วหยิบมือถือออกมาเล่นเกมเก็บผัก สักพักนึง เสียงประตูรถเปิดอีกครั้ง แล้วมนุษย์ป้าอ้วน กับมนุษย์ป้าแก่ก็ปรากฏกาย....

มนุษย์ป้าอ้วน กับมนุษย์ป้าแก่มาด้วยกันค่ะ ขึ้นจากประตูด้านหน้ารถโดยมนุษย์ป้าอ้วนขึ้นมาก่อนแล้วตรงดิ่งมาที่เบาะคู่ด้านซ้ายมือที่ติดกับประตูด้านตรงกลางรถ(เรานั่งเบาะคู่ทางขวา แต่อยู่ด้านหลังห่างไปอีกแถวนึง) ส่วนมนุษย์ป้าแก่ขึ้นมาอย่างช้ากว่ามากๆ แล้วอยู่ๆมนุษย์ป้าอ้วนก็หัวเราะ"ฮึๆๆๆ"....ไอ้เราก็เงยหน้าจากเกมขึ้นมามองว่าเสียงใครฟะ แล้วก็เห็นมนุษย์ป้าอ้วนที่หัวเราะ"คนเดียว"......

ตอนแรกก็งงแบบว่า เฮ้ย อะไรฟะ หัวเราะคนเดียว เริ่มจ้องมองด้านหลังหัวของมนุษย์ป้าอ้วนที่ดูจะสนุกกับอะไรซักอย่าง แล้วก็เข้าใจค่ะ แกหัวเราะมนุษย์ป้าแก่ที่ขึ้นมาทีหลัง แล้วเดินมาไม่ทันแก.....ไอ้เราก็คิด....เรื่องแค่นี้นี่นะ โอเคช่างเขาเถอะ เขาอาจเป็นป้าอารมณ์ดี แล้วก็นั่งเล่นเกมต่อ

หลังจากกระเป๋ารถเมล์มาเก็บตังค์คุณป้าทั้งสอง มนุษย์ป้าแก่ก็เริ่มบทสนทนาว่าด้วยเรื่องของการ"ด่า"กระเป๋ารถเมล์ แต่ไม่ใช่กระเป๋าคนที่อยู่บนรถนะคะ เป็นอีกคนนึง แต่แกพูดด้วยเสียงดังมากๆ ประมาณว่า จำได้มั้ยEนังกระเป๋ารถเมล์คนนั้นชื่ออะไร หะเรี้ยมากเลย แล้วก็ตามด้วยคำหยาบนาๆชนิดที่ไม่คิดจะเบาเสียงลง ตอนนั้นเราก็เงยหน้าขึ้นมาอีกครั้ง ประมาณว่าอะไรนักหนานิ่ พูดกันแค่สองคน เบาะก็นั่งคู่กัน ทำไมต้องแหกปากคุย แถม(อันนี้เราคิดเองด้วยส่วนตัวนะ)กระเป๋ารถเมล์ก็อยู่ตรงข้างหน้านั่น ถ้าคิดจะด่ากระเป๋ารถเมล์ ก็ควรไปด่าที่บ้านนะ เพราะมันอาจจะกระทบกระเป๋าคนอื่นๆ........จากนั้นแกสองคนก็คุยกันแบบหาได้มีความเกรงใจคนอื่นไม่เลยค่ะ......

และที่แย่กว่านั้นคือ มนุษย์ป้าอ้วนเริ่มไอ และจาม.....ถ้าเป็นคนปกติทั่วไปคนอื่นๆก็จะพยายามเก็บอาการไอ จาม หรือพยายามทำให้ดูรบกวนคนอื่นน้อยที่สุดใช่มั้ยคะ แต่ไม่ใช่กับมนุษย์ป้าอ้วนผู้นี้ค่ะ แกไอโคลกๆๆโดยไม่มีการเอาแม้แต่มือมาปิดปาก แถมยังไอแบบสุดเสียงจนบางครั้งไอเหมือนแทบจะอ้วกอ่ะค่ะ นึกออกกันมั้ยคะเหมือนอยู่บ้านแล้วไอแบบจะขากสเลดออกมาให้ได้(ขออภัยหากคำนี้ทำให้นึกภาพออกเกินไป) ได้ยินทั้งคันรถแน่นอนค่ะ  กระเป๋าก็หันมามอง ผู้โดยสารคนอื่นก็หันมามอง แต่แกก็ไม่สะทกสะท้านใดๆอะไรทั้งสิ้น ราวกับว่าแกมีบาเรียปกป้องตัวแกให้พ้นจากความมีมารยาท จามก็จามแบบสุดๆค่ะ แต่ตอนจามนี่เอามือปิดนะคะ แต่คิดว่าเอามือปิดเพราะมีน้ำมูก สังเกตได้ชัดเจนจากการเอามือเปล่าๆป้ายจมูกแล้วเอาไปถูขากางเกงบ่อยมาก แล้วตลอดเส้นทางทุกคนก็ต้องทนฟังเสียงไอมหาภัยนั่นไปตลอดทาง ตั้งแต่เสียงอ่ะฮึ่มอ่ะฮั่มเพราะคันคอ(แต่มันดังมากๆ แกทำเหมือนแกอยู่บ้านจริงๆนะ)ไปจนถึงเสียงไอแบบชวนอ้วกนั่น จนกระทั่งถึงป้ายที่แกลงรถไปค่ะ รถถึงจะกลับมาเงียบสงบ....
comment128:ห่วง จขกท 
ว่าวันนึง ในอนาคตข้างหน้า 
จะพบเจอดรีมทีม มานุดป้า+ลุง

ความปวดร้าวของมานุดป้าในวันนี้ 
คาดว่าได้ส่งข่าวถึงมานุดลุงให้มาจอยทีมกันในอนาคตเป็นแน่แท้
comment129:
comment130:สนุกดีครับ 55

เป็นผมจะถ่ายรูปเซลฟี่กับมนุษย์ป้ามาด้วยเลย
comment131:ยินดีที่ได้อ่านเรื่องราวพิชิตมนุษย์ป้าได้นะคะ เอามาอ่านย้อมใจตัวเองเพราะเคยเจอแล้วพ่ายแพ้ไปหนหนึ่งละ
comment132:เจ้าของกระทู้น่าจะถ่ายรูปมนุษย์ป้ามาด้วยสักรูป อยากเห็นมนุษย์ป้าตัวเป็นๆ  55555
comment133:เป็นเรานะ เราคงถ่ายรูปมาประจานด้วย
comment134:ให้มนุษย์ป้าคะ คิดว่าตัวเองแก่แล้วจะทำตัวยังไงก็ได้หรอไงคะคุณป้า เงิบหน้าแตก
comment135:บางทีมันก็งี่เง่าไปนะ ตัวเองไม่ได้จองไว้จะเอาให้ได้มันเกินคำว่าเห็นแก่ตัวไปละ -*-
comment136:ผมมอบเพลงนี้ให้จขกท.เลยครับ
comment137:พยายามคิดแล้วกัน  ว่าคนเขาไม่เข้าใจ   จะเอาอะไรกันมากมาย

ว่าแล้ว  ก็นึกไปถึงเรื่องของตนเอง   เมื่อครั้งเดินทางกับ Air Asia  ไปยัง Hanoi  ผมซื้อ hot seat แถวหน้าสุด 2 ที่นั่ง  สำหรับเพื่อนอเมริกันและตัวผม   เมื่อไปถึงสนามบิน เพื่อนไม่ได้ทำวีซ่าเข้าเวียตนาม ทางสายการบินบอกว่าไปไม่ได้  เราก็ยอมรับ

ผมเข้าไปนั่งที่ของผม   ยังไม่ทันไร  มีไอ้ฝรั่งแก่จากด้านหลังๆ (ที่ไม่ใช่ hot seat)   เลื่อนขึ้นมานั่งที่ hot seat ของเพื่อนผม   แน่นอนเราก็เอะอะ บอกคุณ (นังแอร์)  เธอก็บอกเอาใจไอ้ฝรั่ง  ว่านั่งไปได้  ไม่เป็นไร เพราะไม่มีใครนั่ง  (เอาเข้าไป)
ไอ้ฝรั่งยังบังอาจปิดหน้าต่าง   เราก็ผวาเข้าไปเปิดหน้าต่าง   เล้งกันน่าดู   มันบอกว่า  เราเป็นคนไทยที่ไม่มีมารยาท  ร้ายแรง
ไม่เคยเจอมาก่อน   เราก็ตอกกับมันดังลั่นเช่นกัน   นังแอร์คนเก่าอีกนั้นแหละ  บอกว่าเขานั่งข้างหน้าต่าง  สามารถปิดได้
ก็ที่ตรงนั้น  กรูเป็นคนจ่ายเงินเอง  ทำมายเองอนุญาติให้ฝรั่งมานั่งข้างกรู  แถมยังปิดหน้าต่างมองไม่เห็นอะไร  

หากว่าเป็นคนไทยเช่นมนุษย์ป้า "ของคุณ"  มันคงจะโดนไล่กลับไปแล้ว   ผมเจ็บผปวดมากๆ ที่ดันไปทะเลาะกับฝรั่ง  (เจ้าของประเทศไทย)

จะคิดอย่างไร  ว่าคนเขาไม่เข้าใจ   จะไปเอาอะไรมากมายนั้นยากมากครับ
comment137-1:สยองทั้งมนุษย์ป้า AA และมนุษย์ลุงฝรั่ง!!
comment138:เวลาผมเจอพวกนี้ทีไร สงสัยจริงๆว่าพวกเขาโตมายังไง
comment139:เคยเจอมนุษย์ป้าตอนยืนต่อแถวจ่ายเงินซื้อของเลยครับ  (น้องสาวเป็นคนต่อแถวรอจ่ายครับ) อีป้ายืนอยู่นอกแถว อยู่ดีๆ ก็เอาของมาวางบนเคาท์เตอร์หน้าตาเฉย แล้วก็หันมาบอกว่าป้าขอก่อนนะ โดยไม่ขอก่อนเลยซักคำ คนต่อแถวก็หลายคน ผมเลยหันไปพูดกับน้องว่า "ให้ป้าแกก่อนเถอะ แกรีบ เวลาหายใจบนโลกแกเหลือน้อยแล้ว"
comment140:อยากแชร์บ้างแต่เป็นเรื่องที่เจอมาตั้งแต่เดือนมกราคมแล้วค่ะ
เจอคุณป้ามหาภัยกับตัวเองที่ปางช้างเชียงใหม่... 

ขณะที่โชว์ช้างกำลังจะเริ่ม คุณป้าสามนางตีลอนผมเป๊ะ !! อายุราวๆ 60 - 70 ปี หอบหวีกล้วยพะรุงพะรัง เดินเข้ามานั่ง แต่เพราะที่นั่งเต็มเกือบหมดคุณป้าจึงแยกกันนั่งคนละแถว
แล้วความซวย ก็มาเยือน!! 
เมื่อหนึ่งในคุณป้าที่ใส่นาฬิกาสีทองมานั่งข้างดิฉัน !!

คุณป้าเริ่มตั้งต้นพากย์การแสดงช้างตั้งแต่โชว์ยังไม่เริ่ม... นางโม้กับเพื่อน บรรยายได้ทุกฉากทุกตอนว่าช้างจะทำอะไร เหมือนนางดูโชว์มาแล้วร้อยรอบ !! 

ดิฉันรำคาญเลยพูดด่าลอยๆ ว่า "พากย์ตลอดเลยนะป้า"
เท่านั้นไม่พอ การแสดงไปได้เกือบครึ่งทาง.. โทรศัพท์มือถือนางก็ดังขึ้น... นางไม่รับจ้ะ..!!!

 จนดิฉันทนไม่ไหว บอกนางว่า "ป้าคะ โทรศัพท์มือถือดัง"
พอนางรับ นางก็คุยกับลูกชายนางเสียงดังอีกราวห้านาที ...

 พอวางเสร็จ นางก็โม้กับเพื่อนสาวว่า ลูกชายจะซื้อตั๋วเครื่องบินให้ บลาๆๆ (แบบว่าอวดรวยอ่ะ)
ตลอดเวลาดิฉันก็ด่านางลอยๆ ตลอด... จนนางเริ่มรู้ตัว

ดิฉัน: นี่งานแสดงช้าง ไม่ใช่ที่มานั่งคุยโทรศัพท์ 
ป้า: ฉันจะพูดอะไรก็เรื่องของฉันปากของฉัน ฉันก็เป็นคนจีนนะ(นางเห็นว่าเราคุยกับคนจีนที่เราพามา... แล้วเกี่ยวอะไรยะ) ฉันเป็นผู้หลักผู้ใหญ่มาพูดแบบนี้ได้ไง
ดิฉัน: ก็เป็นผู้ใหญ่ไม่ทำตัวให้น่าเคารพ ใครเค้าจะเคารพลง!! อายุปานนี้แล้วไม่รู้จักการวางตัวในที่สาธารณะ !!
.... คุณป้าอีกคนบอกให้นางหยุดโวยวาย และนางเองคงเถียงเราไม่ขึ้น เลยเงียบไป ... 
และดิฉันก็จิ๊กตาเบาๆ ใส่ตอนที่พวกนางจากไป...
comment141:เคยเจอมนุษย์ป้าหลายครั้ง แต่ที่มึนที่สุดคือ มนุษย์ป้าแขก (โพกคลุมหัวทั้งตัว) ที่เห็นเดินเต็มมาบุญครองน่ะค่ะ

เรานั่งกินแมคอยู่มาบุญครองชั้นล่าง ก็มีกลุ่มครอบครัวแขกมานั่งโต๊ะใกล้ๆ ไม่ได้สนใจอะไรกินของตัวเองไป

ทีนี้พวกเขาทำน้ำหก มนุษย์ป้าโวยวาย วินาทีถัดมา นางหยิบกระดาษทิชชู่จากถาดเรา!! เอาไปเช็ดโต๊ะนางค่า!!

อึ้งดิ กระดาษเช็ดปากตรู ไม่เคยเจอ สตั้นเลย ไม่มีขอไม่มีถามอะไรไม่มองหน้าด้วย มาหยิบไปเฉยเลย

ตอนนั้นยังเด็กเลยงงๆ ลูกสาวป้าก็ช็อคกับสิ่งที่แม่ทำ หันมาทำหน้าขอโทษแบบอึ้งๆ ดีที่กินใกล้เสร็จเลยลุกมาแบบมึนๆ

นับจากนั้น ข้าพเจ้าก็ติดนิสัยเก็บกระดาษลงกระเป๋าก่อนกินทุกครั้ง กินแม็คไม่มีกระดาษเช็ดปากนี่มันไม่ไหวอ่ะ มันเกิน
comment142:พันทิป ครับ ... 

ขอ แท็ก "มนุษย์ป้า" เถอะครับ ... 

ขอเถอะ นะๆๆ
comment143:5555 ยอมรับเลยว่าตลกกับมนุษย์ป้าแบบนี้มาก
แล้วก็จะบอกว่า จขกท. สุดยอดจริงๆ เอาวะป้าป้าเงิบเชียว
comment144:สกิลสูงและหัวไวมากค่ะ 
ถ้าเป็นเราคงคิดคำไม่ได้ทันทีที่เจอแน่ๆ
comment145:นึกภาพตาม คุณจขกท คงต้องนั่งอยุ่ในเลาจ์ PG ด้วยความรู้สึกแบบนี้



และมองบรรดาป้าๆถลาลมออกไปอย่างรวดเร็ว
comment145-1:นี่คงไม่ป้าแล้วมังคะ เหงือกขนาดนี้ อุ๊บส์
comment146:ผมก็เพิ่งเจอมนุษย์ป้ามาอาทิตย์ก่อนครับ เหตุเกิดที่ประเทศจีน พอดีไปกับทัวร์ วันกลับก็ check-in ของที่สนามบิน เข้าช่องที่ 6x ผ่านไปสักพักพนักงงานก็เปิดช่องข้างๆ ให้อีกช่องเพื่อความรวดเร็ว เพราะกรุปที่ผมไปเป็นกรุปใหญ่ คนข้างหน้าก็ตะโกนมาว่าต่อช่องข้างๆ ได้คร้าบบบบบ
ผมก็ลากกระเป๋าไปช่องข้างๆ

ทันใดนั้นก็มีกลุ่มมนุษย์ป้า แซงตัดหน้าไป 4 คน เป็นสาว 3 อาม่า 1 เราก็ขอทางไปหาไกด์ที่กำลัง check in group ให้อยู่ ตอนแรกคิดว่าคนจีนก็พูดอังกฤษ excuse me please ปรากฎว่าเป็นคนไทย
กลุ่มมนุษย์ป้าก็หันมาว่า คุณแซงคิวได้ไง ฉันต่อแถวอยู่
ผมก็ตอบกลับไปว่า กรุปผม check in อยู่ครับ ดูดิไกด์ผมอยู่ที่ counter 
พวกป้าก็ไม่หลบ แล้วเถียงกลับ ไม่ยอมให้ไป
ผมเลยบอกว่า ถ้าพวกคุณไม่หลบก็ไม่ได้ check in อยู่ดี เพราะกรุปผม check in อยู่ 2 ช่องนี้
พวกป้าก็หันไปมอง แล้วคงพบว่า เออจริงหวะ4มนุษย์ป้าหลุดมากลางกรุปทัวร์ จากนั้นพวกป้าก็ลากกระเป๋าไปช่องอื่นพร้อมหันมาจิก 1 ที แล้วก็ไปเจอกันบนเครื่องอีก
comment147:เค้าก็เพิ่งเจอมนุษย์ป้าที่สนามบินนาริตะตอนtransit
กำลังต่อแถวขึ้นเครื่อง แล้วก็เจอกลุ่มคนไทยเต็มไปหมด น่าจะเป็นกรุ๊ปทัวร์ 
...เค้ากับแม่ยืนรอต่อแถวตรงแถวB seat มั้ง แล้วก็ต่อหลังคนไทยกลุ่มนึง 
มนุษย์ป้า: (มาตัดแถวหน้าเรากับหลานชายที่เป็นวัยรุ่นละ)...-เหลือบมองชั้น-มาต่อนี่ๆๆ ไม่ต้องต่อแถวหรอก
เรา: ..... (คือ กูฟังภาษาไทยออกทุกคำ!!)
มนุษย์ป้า: ทำไมต้องต่อแถวด้วย?
เรา: ..... มองตั้งแต่หัวจดเท้า มองหน้าป้าเน้นๆอีกที!! // ไม่พูดกูไม่พูดนะ
หลาน: .... -หันมาสบเจอหน้ากู แล้วรีบหันไปหา มนุษย์ป้า แล้วพูดว่า- ต่อแถวเถอะ ไม่เป็นไร
มนุษย์ป้า: จะต่อทำไม?
เรา: .... มองหน้า เริ่มคิ้วขมวดละ!!
หลาน: ... มองหน้ากู แล้วเรียกป้าไปต่อแถว!
เรา: .... (วินแบบสงบ)
comment147-1:เป็นหลานที่ดีค่ะ ชื่นชมที่ไม่เอาอย่างมนษย์ป้า ฮ่าๆๆๆ


ชอบจัง ชนะอย่างสงบ
comment147-2:ไอดอลอีกคนของเราในกระทู้นี้แล้วนะคะเนี่ย
comment147-3:5555 คือวันนั้นเราเหนื่อย เราขี้เกียจพูดมาก เลยดูว่าเค้าจะทำยังไง รู้สึกตัวได้ว่าหน้านี่จ้องแบบ เค้าตาไม่บอดก็น่าจะรู้ตัว ออร่ามันแผ่ไปมั่วค่ะ!!
comment147-4:รังสีอำมหิตช่างแรงกล้านัก......
comment147-5:อาคิราชันย์สินะ
comment148:เคยเจอตอนทัศนศึกษาค่ะ เป็นมนุษย์คนจีน....ไปเที่ยวมาเลเซียตอน ม.ห้า ค่ะ จากที่เป็นคนที่ไม่พูดคำหยาบและไม่ด่าคน 


ไปที่นั่นด่ารัวแบบ นอนสต๊อปค่ะ โดนแซงตั้งแต่ด่านตรวจพาสปอต!!! เราก็ยืนเอ๋อ เพราะเขาเป็นคนจีน ไม่รู้จะพูดยังไง พอพูดอังกฤษใส่ พวกนั้นพูดจีนเสียงดังกลบ.... แถมผลักพวกเราออกจากแถวด้วย ตอนนั้นเอง อาจารย์ประจำชั้นเห็น... ท่านมีเชื้อจีนค่ะ พูดจีนได้ ด่าพวกคนจีนกลุ่มใหญ่นั้นเปิงเลย ด่าแบบรัวมาก พวกเรายืนอึ้งอยู่ข้างนอกแล้วปรบมือให้ครู สุดท้ายพวกคนจีนยอมหลีกค่ะ พวกเราได้ไปต่อแถวต่อ 


แต่นี่แค่เริ่มต้น ไปเที่ยวสวนสนุกเกนติ้ง โดนแซงตลอด ทั้งเด็ก คนจีน แขก จนทนไม่ไหว ด่าเป็นภาษาไทยกับเพื่อนนี่แหละ มันไม่รู้ความหมายช่างมัน แต่ขอด่าเถอะ (ด่าหน้ายิ้มๆ เหมือนคุยกับเพื่อน แต่บทสนทนาโคตรหยาบคายแบบไม่เคยพูดมาก่อนเลยค่ะ) พอมานึกย้อนก็ขำนะ ด่ากันไปได้ 


บางทีกอดเอวกันต่อคิวเลยล่ะกลัวโดนแทรก (ตลกมากอ่ะ ฮ่าๆๆๆๆ)


เหนือว่าคือ ที่เล่นเครื่องเล่นมันมีที่กั้นสำหรับต่อคิว คนจีนพาลูกตัวเอง อุ้มข้ามเชือกข้ามหัวพวกเราให้ลูกเล่นก่อนค่ะ แถมพนักงานก็รับซะด้วย เหอๆๆๆๆๆ ตอนนั้นภาษาที่หลุดออกมาจากปากนี่ไม่เหลือความดีงามเลยค่ะ ฮ่าๆๆๆๆ


ไม่ได้อคติจีนนะ เพราะเราก็เชื้อจีน (เด็กภูเก็ตเชื้อจีนเยอะ) แต่มันสุดทนอย่างแรงงงงง

อยู่นานๆอาจเป็นบ้าได้

มนุษย์ป้าก็เคยเจอ แต่ไม่ได้เจอโดยตรง แต่ก็พอรู้จัก แต่เขาไม่มายุ่งกับเรา
comment149:คุณคือผู้พิชิตมนุษย์ป้าที่แข็งแกร่งที่สุดในปฐพีครับ
การสยบมนุษย์ป้ามีเคล็ดลับสำคัญ คือ อย่าอ่อนข้อ อย่าหน้าบาง อย่าเกรงใจ ครับ
comment150:สะใจอ้ะ มาต่ออีก555
comment151:จริงไม่จริงไม่รู้ รู้แต่ว่าประเทศนี้คนแก่กระโหลกกะลามันเยอะ แต่คนชอบเอาเปรียบคนอื่นนี่ยิ่งเยอะมหาศาล
comment151-1:มนุษย์ป้าไม่ได้มีเฉพาะคนแก่ค่ะ  เพียงแต่ที่เจอกันเยอะเป็นคนแก่
comment152:สงสัยต่างจังหวัดไม่ค่อยมี ผมไม่เคยเจอเลย 55
comment153:ของ จขกท. ยังดีที่เจอแค่ทริป แต่สำหรับผม ไม่รู้ต้องเจอทั้งชีวิตเลยไม

พวกคุณคงคิดว่าการเจอมนุษย์ป้าแค่ครั้งเดียวก็เอือมระอาใจจะแย่ แต่สำหรับผม มนุษย์ป้าอาศัยอยู่ขัางบ้านผม หึหึ!!
มนุษย์ป้าเพืงย้ายเข้ามาในหมู่บ้านผมได้ตอนผมเรียน ม. 6 จะมีหลายเหตุการมากครับขอยกตัวอย่าง
เช้าวันนึงผมตื่นขึ้นมาเพราะได้ยินเสียงคนโวยวาย
มนุษย์ป้า : ฿&&฿))฿&&@&฿฿&&&
ผม  : เสียงอะไรว่ะ!! หนวกหูSHIP พร้อมตื่นขึ้นแลัวตะโกนถามแม่ว่า แม่ๆใครมาเสียงดังเนี้ยะคนจะนอน โว๊ะ
แต่แม่ก็ไม่ได้ตอบอะไร ผมเลยลงข้างล่างไปดูว่าใครมาเอะอะเสียงดัง พอลงไปก็เห๊นแม่ยืน แว๊ดๆกับป้าข้างบ้าน ผมเลยถามว่า
ผม  : แม่มีไรกันอ่ะเสียงดังคนจะนอน ดังไปถึงห้องหนูเนี้ยะ
แม่  : ก็ ป้าข้างบ้านเนี้ยะดูๆ มาด่าแค่ใบไม้บ้านเราปลิ้วไปบ้านเค้าเนี้ย
ผม  : อะไรนะ (คือแบบยืนงง) ใบไม้
มนุษย์ป้า : พวกเทอจะมาว่าชั้นไม่ได้นะ ใบไม้บ้านเทอปลิ้วเข้ามาบ้านชั้น พวกเทอต้องมาเก็บออกไปด้วย
ผม  : ยืนชะโงกหน้าดู (เงิบไป3วิ พร้อมน้ำลายบูด) เอิ่มมมม ใบไม้บ้านผมปลิ้วเข้าบ้านป้า ไม่ถึง10ใบเนี้ยนะ นอกนั้นของบ้านป้าหมดเลยนะเต๊มหญ้าเลย
แม่  : นั้นนะสิ แค่นี้เองทำไมต้องเดือดร้อนตะโกน ซะแบบ ต้นไม้ล่มโค้นทับบ้าน
มนุษย์ป้า : พวกเทอมาเก็บออกไปด้วย เร๊วๆไม่งั้นชั้นจะเอาเรื่องบ้านพวกเทอแน่
ผม  : (คิดในใจ SHIPแค่เนี้ยอะนะ เรื่องใหญ่โต ) แม่เด่วหนูไปเก็บเอง
แม่  : เออๆจะได้สิ้นเรื่องสิ้นราว
ผม  : เดินไปเก็บที่กวาดใบไม้กับที่โกย เดินไปบ้าน มนุษย์ป้า
มนุษย์ป้า : ไหนๆก็มาเก็บและกวาดให้ชั้นด้วยและกันเดี้ยวชั้นไปอาบน้ำก่อน
ผม  : เงิบดิฟังคำนั้น ผมเลยบอก ป้าผมทำในส่วนของผมอ่ะ ของป้าก็เก็บเองดิครับ
แม่  : ตะโกนข้ามมา นั้นสิมาใช้ลูกชั้นได้ยังไง
มนุษย์ป้า : แหม๊คุณ ไหนๆก็มาเก็บแล้วก็ทำทีเดียวไปเลยและกัน
ผม  : ไม่อ่ะครับ ผมเก็บแค่ของบ้านผมพอจบนะ แล้วผมก็รีบเก็บๆใบไม้บ้านของผมไป
มนุษย์ป้า : ด่าตามหลังพอผมออกไป ชั้นจะจำไวว่าบ้านหลังนี้ไม่มีน้ำใจ
ผม  : เดินเข้ามาบ้าน พร้อมมองกับแม่ แล้วทำหน้าแบะปากพร้อมกัน

ตั้งแต่นั้นมา พ่อก็กั้นรั้วให้สูงขึ้นเพื่อไม่ให้ ใบไม้ปลิ้วเข้าบ้าน มนุษย์ป้าได้อีกเลย
แต่อย่าลืมว่ามนุษย์ป้าอยู่ข้างบ้านผม ฉะนั้น. มันไม่ได้มีแค่เรื่องเดียวแน่ๆ
ปล. ท่ามีแท็กเกี่ยวกับมนุษย์ป้าจะดีมาก ไวผมจะติดตามและเข้ามาบ่น เอ้ยเขัามาเล่าใหม่ แจ๊ะเพลีย
comment153-1:ของผมหนักกว่า คือฝนตกจากหลังคาบ้านผม แล้วมันไปกระเด็นตกในสวนส่วนที่รกร้าง ย้ำว่าสวนในส่วนที่รกร้างในเขตบ้านคุณป้า ป้าแกมาโวยว่าอย่าให้ฝนจากบ้านคุณกระเด็นมาบ้านชั้น อยากจะบอกว่าเอ่อ เวลาฝนตกมันไม่ได้ตกเฉพาะในเขตบ้านผมแล้วบ้านป้าไม่ตกด้วยซะหน่อย มันก็ตกพร้อมกันไม่ใช่หรอ
comment153-2:เผาบ้านป้าแม่ม ได้คืบจะเอาศอกจริงๆ
comment153-3:นี่ยังดีข้างบ้าน แต่ผมสิ มีอาเป็นมนุษย์ป้า

ที่น่าสงสารกว่าคือลูกแกนั่นหล่ะ ดูเหมือนเครียด ๆ ผมหล่ะกลัวว่าลูกแกจะกลายเป็นบ้าเข้าสักวันนึง
comment153-4:ปืนลั่นซักนัดสองนัดแล้วเดินไปขอโทษเบาๆน่าจะช่วยได้ครับรุ่นพี่ผมเคยลองมาแล้ว สงบเสงี่ยมดี
comment153-5:เราเคยเจอนะ เคสน้ำฝนห้ามกระเด็นข้ามบ้านเนี่ย เกิดขึ้นกับคนในซอยเดียวกับเราค่ะ ที่โคดจะซวยได้บ้านติดกับบ้านมนุษย์ป้า แอบสงสารเบาๆ
comment154:จะเป็นไปได้ไหมที่มนุษย์ป้าที่หลายๆ คห.เจอที่ Air Asia เป็นมนุษย์ป้าคนเดียวกัน 555
comment155:ขำมนุษย์ป้าหว่ะ 55545
comment156:เคยเจอมนุษย์ป้ามาเป็นครอบครัว ในโรงหนัง นางได้ซื้อบัตรแถวธรรมดา นั่งแถวหน้าๆเลย แต่พอถึงเพลงสรรเสริญพระบารมี นางหันมาดูแถวบนสุดที่เป็นโซฟาสวีท พอเห็นว่าไม่มีคนนั่งเท่านั้นแหละ มนุษย์ป้าเเลัะครอบครัวนางอีกสองคน เนียนเดินขึ้นมานั่งเลย แล้วก็กินขนมเสียงดังตลิอดเวลา น่ารำคาญมากกกกก คนพวกนี้เห็นแก่ตัว ไม่ชอบเลยจริงๆ คนอื่นเค้าซื้อบัตรกันก็นั่งตามที่ นี่อะไร....
comment157:มนุษย์ป้าเนี่ยเคยพบแทบต่างจังหวัดบ้างมั้ยนะ
เห็นมาจากกรุงเทพบ่อยๆ

เราอยู่ต่างจังหวัดไม่เคยเจอมนุษย์ป้าแบบนี้สักที
comment158:มนุษย์ป้านี่มันป้าจริงๆ
comment159:เคยเจอมนุษย์ป้า ตอนไปดูบอลแมนยูมาไทย
เราจองที่นั่งพันบาท แต่ไปรอประตูเปืดตั้งแต่สามโมง พอประตูเปิด ก็วิ่งไปหาที่นั่งดีดี(มันแน่นอนอยู่แล้ว) อิป้า มากะหลานชายก่อนดูบอล 5นาที อารมณ์ประมานว่าชั้นซื้อตั๋วแล้ว ต้องมีที่นั่ง เข้ามาไม่มีที่นั่งดีดี นางก็โวยวาย บ่นนุ่นนี่นั่น พึมพำ เสียงดังน่ารำคานมาก เงิบสิ ตอนแมนยูได้บอล ทุกคนเฮ... ส่วนอิป้าตะโกนว่า "ไอ้คนพวกนี้ เป็นคนไทย ไม่เชียร์บอลไทยว่ะ" ทุกคนหันไปมองป้า พร้อมขวดน้ำในมือ (ที่ไม่มีฝา) ป้าคงรุ้ชะตากรรม พร้อมออกไปเข้าห้องน้ำ และจากไปอย่างเงียบๆ
comment160:เคยเจอเหมือนกันค่ะ 
เรากับพี่สาวเข็นรถเข็นเด็กเข้าลิฟท์ไม่สะดวกจะกดลิฟท์เอง
พี่สาวก็บอกป้าคนที่อยู่ใกล้ๆที่กดลิฟท์ให้กดให้หน่อย
ป้าแกก้พูดลอยๆว่าไม่ใช่พนักงานกดลิฟท์นะ เรากับพี่สาวก็ไม่รู้ป้าแกว่าใคร
แล้วป้าแกก็มาสกิดพี่เราแล้วบอกไม่ใช่พนักงานกดลิฟท์นะ
ตอนนั้นเรากับพี่สาวก็งงๆจนออกจากลิฟท์มาเพิ่งคิดออก
comment160-1:เป็นผมไม่ได้จะเดินออกจากลิฟแล้วรูดมันทุกชั้น
comment160-2:มันขึ้นอยู่กับคำพูดด้วยนะคะ  เป็นเรา ถ้าพูดห้วนๆ ก็ไม่กดให้    เช่น ชั้น 8 ค่ะ  

แต่ถ้าเติมคำพูดให้ดูดีอีกนิด ก็กดให้ ค่ะ เช่นว่า รบกวนกดชั้น8ให้หนูหน่อยค่ะ ขอบคุณค่ะ
งี้น่ากดให้
comment160-3:พูดดีไม่ดีไม่เกี่ยว(แต่ไม่ใช่เสียงจิกใช้เป็นพอ)
 เพราะมันเป็นกึ่งๆมารยาททางสังคม
คนยืนตรงนั้นตรงกดเปิดลิฟต์คาไว้ให้คนออกแล้วกดปิดด้วยซ้ำเวลาขึ้นลิฟต์

>>ขี้เกียจกดลิฟต์อย่ายืนตรงนั้น
comment161:เคยเจอมนุษย์ป้าขี่มอไซ ชนแล้วด่าเรากลับว่าตาบอดหรือไงไม่เห็นรถ บลาๆๆๆ  คือ ถนนเล็กๆ แถวโรงเรียน แล้วรถมันมีสองฝั่งมองฝั่งป้าแล้วก็ข้ามเสร็จก็ต้องมองอีกฝั่ง ทั้งเจ็บทั้งงงอ่ะ คิดไรไม่ทัน  แงงงง ต่อไปจะไม่ยอมละแล้วก็จะไม่ทำตัวอย่างมนุษย์ป้าด้วย มันแย่มากอ่ะ บอกตรง
comment162:ในชีวิตนี้เราเจอมนุษย์ป้าๆแย่ๆเวลาไปต่างประเทศตลอดดด แต่ที่สำคัญ เราเจอมนุษย์ป้าสัญชาติไทยตลอดค่ะ

จิ่วจ้ายโกว ช่วงเข้าแถวรอตักบุฟเฟ่
เราต่อแถวกับพ่อ อยู่ๆก็มี อาซิ้มจากไทยเป็นกลุ่มเลย หนึ่งในนั้น "แทรกหน้าเราเลยคาะ"

เรา: ทำไมแซงแบบนี้อะ? (พูดลอยๆ)
มน.ป้า: ทำเปนเหลือบมอง-- ก็ถ้าไม่ได้แซงจะได้กินมั้ย?
เรา: นี่ก็เกินไป๊... แก่จะตายแล้วยังไม่รู้จักแถว ไม่พอไอพวกชอบด่าคนจีนไม่มีมารยาท บอกไว้เลย คนไทยอะมารยาทแย่สุดละ น่าอายว่ะ!!
มน.ป้า: เหลือบมอง-- ก็หิว ถ้าต่อแถวก็ไม่ได้กินสักที
เรา: ... หนูก็หิวอะ มารยาทไม่มี ยังทำตัวน่าเกลียดอีก ทำไมต้องมาแซงเด็กด้วยวะ!!!
มน.ป้า: นางเงียบค่ะ และไม่คิดคืนคิว
พ่อ: ช่างมันๆ แก่ขนาดนี้ไม่รู้เรื่องก็ช่างมัน
-----ซักพัก มน.ลุง สัญชาติจีน (น่าจะเป็นเนื้อคู้ป้าที่ตามหากันมานาน) ฮีมาแซงตัดหน้าเราอีก (เราเดกสุดในระแวกนั้มั้งคะ)

เรา: ป๊าาาาอ่าาาาา ทำไมเค้าทำกับหนูแบบนี้ :,(
ป๋า: เงียบ
มน.ลุง: แทรกตัดหน้าไม่พ่อ ดันกุอีก-- เฉยไม่รุ้เรื่อง
เรา: &;!$,74$/@/ (บอกเปนภาษาจีนเชิญไปต่อแถว)
มน.ลุง:  ดันเราค่ะ!!
ป๊า: !,$7;83'ำนัยุ2&&;$; ....ทีนี้ป๊าทนไม่ไหว ผลักกันชุลมุนเลยค่ะ!!!

ป๊า: ไม่เป็นไรๆ!
เรา: T^T ทำไมต้องมาเจอพวกมันด้วย ทำไมต้องแซงแต่หนูด้วยยยอ่าาาา
comment163:อีป้า น่ากลัวมาก  
ข้างนอก ยังไม่เจอจัง ๆ  แต่ที่ทำงาน มีอยู่คนหนึ่ง  เป็น Head MKT ที่ย้ายมาจากบริษัทอื่นในเครือ
เนื่องจากไม่มีที่จะลง  นางเอาแต่ใจ  คนอื่น ผิดหมด  ชั้นถูกคนเดียว
comment164:ฮาอ่ะ เคยเจอประมาณนี้ บนรถทัวร์ เชียงราย-กรุงเทพ
มนุษย์ป้า 2-3 นาง นั่งเรียงกัน สองคนนั่งติดกันเบาะคู่ อีกคน นั่งเบาะติดทางเดินเรียงหน้าในแถวเดียวกัน 
นางแหกปากคุยกันตั้งแต่เชียงราย ยัน พิษณุโลก คือไม่หยุดเลยนะ มัน 4-5 ชั่วโมงแล้ว ละมัน 4ทุ่มละ เราทนไม่ไหว เลยตะโกนข้ามไป สัก 3-4 แถวให้ได้ยินกันทั่วรถว่า ป้าคะ ช่วยหยุดคุยกันได้มั้ยคะ มันดึกแล้วหนูจะนอน ป้าคุยกันเสียงดังมาก จนคนอื่นนอนไม่ได้ เกรงใจกันด้วยนะ นาง3คนแอบด่าและบ่นเรา งึมงัมๆ 3-4 ประโยค และก้อเงียบไป ถ้าไม่เงียบ คงมีศึกต่อ เพื่อนร่วมเดินทาง แอบยิ้มละยกนิ้วโป้งให้ ทุกคนคงรำคาญแต่ไม่มีใครกล้าพูด ในใจเราคิดนะว่า มันเป็นบริการสาธารณะ เราต้องเกรงใจคนอื่น เพราะฉะนั้นคนอื่นก็ต้องเกรงใจเราด้วย
comment165:เราว่า จขกท ก็ไม่ใช่ย่อยเหมือนกันนะคะ
comment166:เจอขนาดนี้ เจ้ากรรมนายเวรชัดๆ
แต่จขกท นี่ก็เก่งมากเลย
ทำไมถึงมีมนุษย์ที่ไม่เคารพกฎกติกาสังคมได้ขนาดนี้นะ
น่ากลัวมาก ไม่อยากรังแกคนแก่
comment167:เจ้าของกระทู้ เท่ห์มากเลยค่ะ 5555 สะใจดี มนุษย์ป้าสมควรโดน
comment168:เราก็เคยๆๆๆ

วันนั้นเกือบหงายหลังตอนยืนอยู่ที่บันไดเลื่อน MRT ...

เรื่องของเรื่องก็คือ 

ตอนที่รถไฟจอดแล้วกำลังเดินขึ้นบันไดเลื่อน ไอเราก็ยืนอยู่เฉยๆนะ อยู่ๆมนุษย์ป้านางหนึ่ง(อายุประมาณ45)ก็เอามือมาขยุมเสื้อเราจากข้างหลังเพื่อใช้เป็นที่ประคองตัวขณะนางจะใส่รองเท้าให้เรียบร้อย แล้วนางก็ดึงงงงงงงงง ดึงงงงง 

เรานี่แบบเอามือจับราวแทบไม่ทันอะ

ไม่เข้าใจว่าทำไมป้าแกไม่เอามือจับราวบันไดเลื่อน??? มารยาทน่ะมีไหม ทำตัวอย่างนี้จะไปสอนลูกหลานได้มั้ยคะ เบื่อ
comment169:สังเกตดูมนุษย์ป้าส่วนใหญ่จะไม่ค่อยมีลูกหลานมาด้วยครับ ถ้าจะให้เดาคือนางอยู่บนโลกนี้แบบ single surviver ครับ
comment170:ไม่รู้ว่ามนุษย์ป้าพวกนี้คิดอะไรอยู่ สมองไปหมดละ  เจอจนเบื่อ  ที่ bts สยาม  เวลาใกล้ๆๆ ห้าโมงเย็น แถวเดิม เวลาเดิม ปลายทางบางหว้า  มาถึงปุ๊ปเสียบปั๊ป คนที่ สอง หรือ สาม ไม่มองว่าเค้าเข้าแถวกันอยู่  เจอจนเบื่อ ตอนนี้ไม่อยากมอง หนีไปรอแถวอืน เจอแล้วลมเสีย 

พวกที่ไม่ชอบต่อแถว แซงคิว โน่นนี่ คิดอะไรอยู่ นะ ถึงได้ทำตัวแบบนี้ เซงง
comment171:เคยเจอมนุษย์ป้าบนรถ2แถว 
คนนั่งเต็มรถพอดี เราก็นั่งอยู่ แล้วก็มีมนุษย์ป้าขึ้นมา
ขึ้นมาถึงก็เดินมาที่ผมแล้วหันมาพูดว่า "เมื่อยจะตายอยู่แล้วว รถเบรกก็แรง อยากนั่งจะไม่มีใครลุกให้นั่งบ้างเลยหรอ"
คือทำไมต้องหันมาที่ผมมม -.-
ผมก็จ้องมันแบบ ระๆๆๆ เดินอีกนิดไปขึ้นต้นสายก็ได้นั่งแล้ว แล้วก็มองมันแบบ ก็ไม่รู้สินะ ...
ก็ไม่มีใครลุกให้ มนุษย์ป้าไม่หยุดความพยายาม บอกว่า "จะไม่มีใครลุกให้จริงๆใช่มั้ย เมื่อยจะตายแล้วว"
แล้วก้มีคนนึงลุกให้มันนั่ง 
มันก้ไปนั่งแล้วไปถามคนข้างๆอีก ไปไหนมาหรอ คนข้างๆมันก็ทำงาน มันยังถามอีก ทำงานไรหรอ
ถ้าจะเรียกร้องความสนใจขนาดนี้ -_-


แล้วไม่กี่วันต่อมา ครั้งนี้ผมยืนอยู่ท้ายๆริมรถ2แถว 
มีคนนึงยังไม่แก่ถึงสภาพป้าแต่นิสัยนี่ใช่เลย นั่งอยู่ ดูสภาพก็สกปรกๆ -0- 
แล้วจะลงปุ่มกดกริ่งอยู่ใกล้ๆป้า ป้าไม่ยอมกด 
หันมาบอกผมบอกว่า "กดให้หน่อย" ผมซึ่งอยู่ไกลปุ่มกดกว่าป้า ก็มองไปที่กริ่ง ป้าก็บอกว่าปุ่มนั้นแหละกดเลย
ผมก็ทำเป็นไม่ได้ยินเพราะไม่งั้นผมต้องท่ายากไปกดให้ ป้ากดเองง่ายกว่าเยอะ
ป้าไม่หยุดพยายาม หันมา " นั่นแหละกดเลยย ตรงนี้แหละ "
ผมเลยบอกว่า " กดเองดิ กดเองไม่เป็นใช่ปะ " ป้าเงียบแล้วมองแบบเหมือนผมเป็นคนใช้มันอะ - - 
แล้วตอนมันจะลง ผมก้ หึ ใส่ไปที แล้วมันก็เดินลงรถไป - -
comment171-1:เราว่าเรื่องกดปุ่มให้หน่อยบางทีมันก็ช่วยไม่ได้นะคะ แบบคนแก่จะยืดตัวก็ลำบาก ถ้าเค้าพูดดีๆเราก็น่าจะกดให้ได้ค่ะ
comment171-2:ผู้ชายที่มีน้ำใจกับเด็ก ผู้หญิง และคนชราน่ะเท่มากเลยนะคะ เผื่ออยากลองเปลี่ยนมุมคิดดู

เรื่องยกมือไม่ขึ้นนี่ผู้สูงอายุเป็นกันมากนะคะ แม่เราก็เคยเป็น มีพังผืดเกาะที่หัวไหล่
บางคนก็ยกไปแขนเหนือกว่าไหล่ตัวเองไม่ได้แล้ว เป็นเราเรื่องแค่นี้ขอก็ทำให้ค่ะ
comment171-3:ลูกสาววัย 12 ปี เรียนแค่ชั้น ม.1 เจอมนุษย์ป้าบนรถเมล์สาย 52 หน้าศูนย์ราชการ ขึ้นรถมาบ่นวิงเวียนจะเป็นลม แต่ไม่มีใครลุกให้นั่ง

ลูกสาวแสดงน้ำใจ ลุกให้ป้านั่งทั้ง ๆ ที่แบกเป้หนังสือที่แสนหนัก ไม่ขอบใจ ไม่ช่วยถือเป้ นั่งเนียนเลย เฮ้อ แก่แล้วแก่เลยจริง ๆ
comment171-4:เจอบนสองแถวย่านปากเกร็ด เราได้นั่งเพราะขึ้นต้นสาย พอถึงป้ายห้าแยกก็มีคนทยอยขึ้นมาเยอะ ทีนี้เจอป้า(ไม่มาก)กับคนท้องยืนโหนราว ไม่มีที่นั่ง 

คิดในใจ เอาไงดี สะกิดใครดี ... สุดท้ายเลือกสะกิดคนท้องดีกว่า "พี่คะๆ นั่งนี่เลยค่ะ" พร้อมผายมือไป ตามองที่นั่ง ถึงกับผงะ ป้ามานั่งอยู่ตรงนี้ได้ยังไง!!!
comment172:ผู้หญิงสาวๆ สวยๆในวันนนี้ คือมนุษย์ป้าในวันหน้า
comment173:เคยเจอเหมือนกันแต่ไม่ได้มีปากเสียงเหมือน จขกท. นะครับ เงียบแบบมึนๆ เรื่องมีอยู่ว่า ผมจอง Nok air จากภูเก็ตเข้ากรุงเทพ และผมได้ทำ Web Check in พร้อมเลือกที่นั่งก่อนจากบ้านเรียบร้อยแล้ว ระบุที่นั่งเป็นที่นั่งติดหน้าต่าง หลังจากไปถึงสนามบินและขึ้นเครื่องเรียบร้อย ผมก็ไปนั่งในที่ๆ ของผมหลังจากนั้นมีป้าคนนึงมานั่งเบาะกลาง และป้าก็เริ่มถามผม

ป้า : น้องจะถ่ายรูปมั้ย
เรา : ถ่ายรูปอะไรครับ
ป้า : ถ่ายรูปวิวอ่ะน้อง
เรา : เปล่าครับ ไม่ถ่าย
ป้า : งั้นป้าขอนั่งตรงริมหน้าต่างได้มั้ย ป้าจะถ่ายรูป
เรา : พอดีผมเลือกที่นั่งจากหน้าเว็บมาน่ะครับ (พูดแบบถนอมน้ำใจมาก)
ป้า : ก็น้องไม่ถ่ายรูป นั่งตรงนั้นก็ไม่มีประโยชน์
เรา : (งงๆๆ) ทำไมตอน check in ป้าไม่ขอเลือกที่นั่งก่อนล่ะครับ
ป้า : พอดีฉั้นลืม
เรา : ถ้าขอผมขนาดนี้ก็ได้ครับ (พร้อมขยับให้ป้าเข้าไปนั่งแทน และขณะนั้นแอร์ก็ได้ยินและเห็นเหตุการณ์)
แอร์ : คุณค่ะ เดี๋ยวเครื่องไต่ระดับแล้ว เชิญไปนั่งตรง exit door ได้เลยนะคะ
ป้า : (เรียกแอร์) น้องๆ งั้นฉั้นขอไปนั่งตรงนันได้มั้ยแล้วให้น้องเค้ากลับมานั่งที่เดิม
แอร์ : ไม่รู้จะพูดว่างัย สงสัยสตั้นไป
เรา : (คุยกับแอร์) งั้นให้ป้าแกไปนั่งตรงนั้นก็ได้ครับ ผมไม่เป็นไร
*** หลังจากป้าแกย้ายไปนั่งตรง exit door **** 

ป้า : (เรียกแอร์) น้องๆ ที่นั่งตรงนี้มันใกลหน้าต่างอ่ะน้องพี่จะถ่ายรูป มันไม่สะดวกต้องเอื้อมถ่าย น้องช่วยบอกน้องผู้ชายคนเมื่อกี้ให้มานั่งตรงนี้ได้มั้ย ป้าจะกลับที่เดิม
แอร์ : ต้องไปถามคุณผู้ชายก่อนนะครับว่าจะยอมมั้ย
เรา : (ไม่ต้องรอให้ถาม) แกล้งหลับเลย
แอร์ : พอดีคุณผู้ชายท่านนั้นหลับอยู่ค่ะ ทางเราไม่กล้ารบกวน
ป้า : สบท ออกมาดังมากกกกก " สงสยแกล้งหลับแน่ๆ ไม่มีน้ำใจเลย"
เรา : (แล้วมันธุระอะไรของผมที่ต้องย้ายไปย้ายมา เพราะป้า ซึ่งเราไม่ได้รู้จักกันเลย)
จากนั้นก็ปกติไม่มีอะไรเกิดขึ้นจนเครื่องถึงดอนเมือง เราก็เดินออกเกทไป ป้าแกก็เดินตามหลังเรามาและเรียกเรามาคุยด้วยอีก ว่า

ป้า : น้องเมื่อกี้ป้าขอย้ายกลับที่เดิมน้องทำไมไม่ให้ป้าค่ะ ไม่มีน้ำใจเลย
เรา : (ไม่ตอบ) และเดินไม่สนใจ
ป้า : นี่ถามทำไมไม่ตอบ กะอี่เรื่องแค่นี้ไม่มีน้ำใจเลย
เรา : นับ 1-10 อยู่ในใจ
ป้า : นี่ๆ เธอ รู้มั้ยฉั้นทำงานอะไรและก็ บลาๆๆๆๆ ไปเรื่อยๆ จับใจความได้ว่า หล่อนเป็น ผจก.แผนกอะไรซักอย่างในโรงงานแถวๆ ชลบุรี และชอบถ่ายรูปลงเว็บรีวิว (คือจะบอกทำไมไม่ทราบ ไม่ได้อยากรู้) และถามผมว่า แล้วเธอล่ะมีงานมีการอะไรทำถึงไม่มีน้ำใจขนาดนี้
เรา : (นับเลขครบสิบล่ะ และไม่ไหวแล้วมั้งป้า เลยสวนไปทีเดียวให้จบ) ผมไม่มีน้ำใจคงไม่ใช่ครับ เพราะผมเปลี่ยนไปเปลี่ยนมาให้ป้ามาสองรอบล่ะ และที่สำคัญเราไม่รู้จักกัน แล้วไอ้ตำแหน่งบ้าๆ บอๆ ที่บอกผมมามันก็ไม่มีประโยชน์ที่จะมาบอกผม และมารยาทของคนที่จะถ่ายรูปลงเว็บรีวิวเค้ามีมากกว่านี้และมีการเตรียมตัวมาอย่างดีว่าเค้าต้องการอะไรโดยที่ไม่ไปเบียดบังสิทธิของคนอื่น ส่วนเรื่องการงานของผมก็ไม่ได้ด้อยไปกว่าคุณและอาจจะมากกว่าคุณด้วยซ้ำเพราะผมเป็น ผจก.ทั่วไป แต่ที่ไหนผมไม่จำเป็นต้องบอกให้รู้ จบนะครับอย่าเรียกผมอีก 

ยอมรับว่าโมโหและรำคาญมากกกก ไม่นึกว่าจะเจอคนแบบนี้
comment173-1:สุดยอด จขกท ใจดีมากเลยนะครับ
คือสองครั้งนี้มันสุดๆแล้วนะ ย้ายบไปย้ายมากะอีแค่การบินชม.นิดๆ
อีป้านั้นก็เยอะ สงสัยจะบ้าอำนาจอยู่ที่บริษัทคงแบบเห็นลูกน้องเป็นคนใช้
ถึงกล้ามาประจานตัวเอง
สงสารบริษัทนะที่มีผจก.แบบนี้อะ
comment173-2:คุณ thana_c ใจเย็นและมีน้ำใจมากแล้วค่ะ 
ส่วนป้านั่นน่ะได้ใจ
comment173-3:อีป้าเงิบเลยสิคะ....555
comment174:ให้มนุษย์ป้า
comment175:
comment176:ไม่น่าเชื่อว่าจะมีแบบนี้จริงๆ 555
comment177:ตัวบอสเลยนะนั่น
comment178:อยากเจออะไรแบบนั้นบ้าง สนุกดีค่ะ
comment179:ลุ้นมว้ากกกก. ยังก๊ะดูละครหลังข่าว 
เค้าจะไปกระบี่ เหมือนกัน 
สาธู อย่าให้เจอะเหตุการณ์แบบนี้เลย
comment180:อ่านแล้วชอบมาก สนุกดีครับ
มนุษย์ป้า กลายพันธุ์มาจาก คนเห็นแก่ตัวเมื่อสาว ๆ ครับ
เพื่อเลิกคบ แฟนก็หนี เลยมารวมกลุ่มกันเป็นมนุษย์ป้า 55555
comment181:อ่านแล้วนึกถึงวันที่ไปซื้อตั๋วดูบอลทีมชาตินัดชิงซูซูกิ คัพ เลยครับ เจอมนุษย์ป้ามาแซงคิวโดยการไปต่อหน้าเพื่อนตัวเองที่มายืนรออยู่ก่อน มีคนนึงพูดขึ้นมา ทำงี้ได้ไงคนด้านหลังรอกันเยอะนะครับ แล้วเสียงโห่ก็มาทั้งแถว ป้าแกพูดขึ้นมาว่า ก็ชั้นจะเอานี่ใครจะทำไม แล้วก็ยืนตรงนั้นไม่สนใจใคร จนถึงคิวของมนุษย์ป้าอีกคนที่อยู่ห่างไปข้างหน้าผมประมาน7-8คน พนักงานบอก โซน E เต็มค่ะ เท่านั้นย์หละ โวยวายเป็นชุดเต็มได้ไง กักตั๋วไว้ขายเองป่าว พนักงานบอก ที่อื่นจองไปแล้ว เพราะมีหลายสาขานะคะ สุดท้ายก็ยอมซื้อโซน w แล้วทำท่าไม่พอใจพนักงาน พนักงานผิดไรแว๊ มาถึงคิวผม โซน N หมดพอดี ผมเอา S ได้ไม่มีปัญหา ราคาเท่ากันได้ยืนเชียร์ทีมชาติเหมือนกัน 5555 สุดท้าย มีคนหาแลกพอดีเลยได้ไป zone n ที่สนามศุภ กอดคอกับคนฝรั่งเศษเชียร์ทีมชาติไทย สุดยอด 555+
comment182:มนุษย์ป้าแบบนี้มีอยู่บนโลกนี้จริงๆ
comment183:น่าจะมี tag มนุษย์ป้า
comment184:5555 ถ้าเปลี่ยนมนุษย์ป้า เป็นสาวสวยแบบนี้คงเป็นเนื้อคู่กันเนอะ
comment185:ตอนอ่านนี่ฮาค่ะ แต่ถ้าเจอกับตัวเองคงเงิบ ทำอะไรไม่ถูก 
เราเคยเจอที่ห้องอาหารของโรงแรมแห่งหนึ่ง เป็นบุฟเฟ่ต์อาหารเช้า 
ยืนถือทัพพีอยู่ยังไม่ทันตัก เพราะคนข้างหน้าเรายังตักไม่เสร็จ
...ป้าเดินมาข้างหลังชนเราปึ๊ก ไม่ขอโทษ พร้อมกับยื่นมือมาหยิบทัพพีในมือเรา สตั้นไป 10 วิ
คุณเป็นใคร มาจากไหน มาทำอะไร แล้วเอาทัพพีช้านไปทำไม เงิบค่ะ
comment186:จขกท ไม่ธรรมดาจริงๆ กล้าด่าป้าแรงได้ มนุษย์ป้าก็ขั้นเทพมาก ตบตีแย่งชิงจนสุดท้ายจะขอติดรถไปสนามบิน (เฮ้ยป้า!!) ขั้นเทพกับขั้นเทพเจอกัน
comment187:จขกท.เยี่ยมมากค่ะ อย่าไปยอม 
รออ่านตอน 2 นะคะ อะไรจะบังเอิญขนาดนั้น
comment188:อ่านยังไม่จบครับ ฮาจริง
นี่ถ้าเปลี่ยน มนุษย์ป้า เป็นญาญ่าได้ เนื้อเรื่องนี่มันก็ซีรี่ย์ดี ๆ นี่เองนะครับ พระนางทะเลาะกันตั้งแต่เจอหน้า สุดท้ายได้กัน
comment189:เป็นประสบการณ์ที่น่าขนลุกมากครับ
comment190:อ่านเพลินเลย - -
อิป้าหน้าด้านมาก
มนุษย์ป้าเริ่มมีเยอะขึ้นทุกวันๆ อยู่ยากจริงๆ
comment191:อยากเห็นรูปทริปบ้างจัง ^  ^ คงสนุกน่าดู
comment192:เกลียดคนแบบนี้ ไร้มารยาทมาก คุณเจ๋งอะ ชอบๆ
comment193:แต่ก่อนเราอยู่ กทม ไม่ค่อยเจอพวกมนุษย์ป้าเลยแฮะ ไม่ก็เจอแบบสายอ่อนๆหน่อย

เราก็ไม่ได้อะไรมากๆ ปล่อยๆป้าแกไป

ประมาณ 1 ปีมานี้ ย้ายมาอยู่ ตจว เพื่อนที่อยู่ กทม บ่นเรื่องมนุษย์ป้าให้ฟังบ่อยเลย

แสดงว่า ปีนึงผ่านไปมนุษย์ป้ามีพัฒนาการขยายสายพันธุ์ได้เร็วมาก

ส่วนเรื่องของ จขกท ท่าเป็นเรื่องจริงนี่ก็สุดๆอ่ะ กล้าด่ามนุษย์ป้าเงิบไปทุกช็อต
comment194:เจอมนุษย์ป้า 4 คน ที่ดิสนีย์แลนด์ ฮ่องกงค่ะ เรากับลูกต่อแถวประมาณ ครึ่งชั่วโมง แถวก็ร่นเหลือครึ่งแถว แล้วสักพักอีกประมาณ 4 คน จะถึงคิว มีป้า 4 คนจีน แทรกมาอย่างหน้าด้านๆๆๆๆๆๆ มากๆๆๆๆๆ เบียดลูกเราจนไปชนกับขอบเหล็ก มายืนแทรกลูกเรา

มนุษย์แม่อย่างเรา ของขึ้นค่ะ ตอนแรกนึกว่าคนไทยเพราะหน้าดูไทย ๆ เลยบอกว่า ป้า ๆ แทรกคิวนะ ไปต่อแถวเลยค่ะ พอแกพ่นภาษาจีนมา

เราเลยพูดเป็น eng ให้แกไปต่อคิว เผื่อแกรู้เรื่อง แต่แกทำมือแบะ ๆ แล้วสะบัดบ๊อบต่อหน้าต่อตาเรา

เลยโมโหมากกกก สะกิดคนข้างหลังเรา เป็นวัยรุ่น ดีว่า เขาฟังeng รู้เรื่อง  เลยขอร้องเขาช่วยไล่ให้หน่อย

น้องคนจีน สาวใส วัยน่ารัก หน้าตาบ๊องแบ๊วมาก บอก o.k. จะจัดการให้

ว่าแล้ว นางก็เริ่มเลย ด่ามนุษย์ป้าเหล่านั้น ดังมาก เราฟังไม่ออกว่า ด่าอะไร รู้แต่เป็นภาษาจีน แต่แบบด่าเสียงดัง ฟังชัด คนมุงและมองเต็ม มนุษย์ป้า เลยรีบเดินออกไป แต่ไม่รู้ไปแทรกคิวใครต่อ 

เราเลยขอบคุณน้องอีกที แต่ที่แน่ ๆ แฟนของน้องที่มาด้วย ดูสีหน้าไม่ดีเลย ทำหน้าแบบกลืนไม่เข้าคายไม่ออก
comment195:ถ้าเป็นเราเจอ มนป. คงได้แต่มองแบบไม่พอใจ แต่ไม่กล้าว่าอะไรตอบไป .. คิดว่าต่อไปนี้ จะพูดบ้าง
comment196:สัญญาว่า ถ้าเราแก่ไป เราจะไม่ไปร่วมกลุ่ม มนุษย์ป้าเด็ดขาด 555+
comment197:มาเจิมค่ะ
ในความกล้าเกินไปของเราในบางเรื่อง กลัวเด็กๆเขาจะมองว่าเราเป็นมนุษย์ป้าด้วยจัง

แต่ที่แน่ๆ มนุษย์อย่างเรา ไม่ชอบมนุษย์ป้าชาวจีน ค่ะ -"-
comment198:มนุษย์ป้า!!!!!!
comment199:มนุษย์ป้าเงิบบบ 555
comment200:ผมเคยโดนเหมือนกันครับ ในเซเว่นเลยครับ

ผม กำลังเข้าแถวต่อคิวจ่ายตัง อยู่ๆก็มีมนุษย์ป้าคนนึงเดินผ่านประตูเซเว่นเข้ามา
ผม ยังคงต่อคิวอยู่ซึ่งเหลืออีกประมาณ 3-4 คนก็ถึงคิวผมพอดี ระหว่างนั้นมนุษย์ป้าคนนี้ก็เดินหายไปช็อปของอยู่ในเซเว่น
พอเหลืออีก 1 คิวจะถึงคิวผมมนุษย์ป้าคนนั้นก็เดินมาทำดูของตรงหน้าที่คิดเงิน ทำหยิบนั่นวางนี่ไปเรื่อย

และวินาทีที่มนุษย์ป้ารอคอยสำแดงฤทธิ์ก็มาถึง พอคนหน้าผมคิดเงินเสร็จ ในขณะที่คนหน้าผมกำลังเดินออก มนุษย์ป้าผู้ชั่วร้ายคนนั้นก็ยื่นของเข้ามาที่เคาเตอร์คิดเงินทันที ในช่วงที่ผมกำลังสตั๊นไป 1 วินาที มนุษย์ป้าผู้ชั่วร้ายก็เอาตัวเดินเข้ามาบังผมไว้อีกทันที

ผม : "เอ่อ...เข้าคิวสิครับ"
มนุษย์ป้าผู้ชั่วร้าย : "ชั้นซื้อแค่นิดเดียว ขอชั้นก่อนละกัน"
ผม กำลังคิดคำด่าอยู่เลย พอดีพนักงานเซเว่นพูดขึ้นมาซะก่อน
พนักงานเซเว่น : "ไม่ได้ค่ะ ต้องตามคิวค่ะ"
มนุษย์ป้าผู้ชั่วร้าย : ยอมหยิบของออกไปพร้อมกับพูดว่า "ก็ไม่รู้ว่ายืนต่อคิวกันอยู่" 

ผมและคนที่ยืนต่อคิวอยู่ทั้งหลายหันมองหน้ากันแบบงงๆ ผมเองอยากจะบอกมนุษย์ป้าผู้ชั่วร้ายคนนั้นเหมือนกันว่า ที่ป้าเห็นเค้ายืนต่อๆกันเป็นแถวนี่อ่ะ ชาวโลกเค้าเรียกว่าเข้าคิวครับ

สุดท้ายนางก็เดินเข้าไปตามชั้นขายของหายไป....
comment200-1:เคยเจอมนุษย์ป้าแบบนี้ที่ 7-11 เหมือนกัน สองสามวันก่อน  ทำเป็นวางของ เนียนแทรกจ่ายตัง
comment200-2:เจอประจำ มีทั้งชายทั้งหญิง มีทั้งวัยรุ่น และแบบครอบครัว
comment201:ตะก่อนตอนไปยืนรอซื้อตั๋วรถเมย์ บูทมันยังไม่เปิด ต้องอาศัยความชำนาญไปยืนรอก่อนพนักงานมา แล้วยิ่งเป็นวันศุกร์ ถ้าพลาดเที่ยวนี้ก็อาจพลาดไปดาวอังคารเลย
   บางทียืนรอเป็นชั่วโมง ละตรงนั้นมันมีสองช่อง ต้องอาศัยผลบุญที่เคยทำและการเสี่ยงดวง ว่าพนักงานจะมาเปิดบูทไหน    มันเลยแบ่งเป็นสองแถว  เซนส์บอกให้เรายืนแถวซ้าย และมี มนป. กับ  มนล. ไปยืนหัวแถวด้านขวา 
   พอเวลาผ่านไป บูทเปิด ปรากฏว่า เปิดทางซ้ายจ้าาาา บิงโก กุแทงถูก  พร้อมชำเลืองไปอีกแถว  พวกสมุนที่ต่อก็รีบไปต่อแถวท้ายเรา
   แต่.... บอส 2 ตัวนี้ ไม่จ๊าาาา  ทำเนียนยืนคุยกันแล้วแทรกมาหน้าแถวเลยจ้าาาา  สกิลสูงมาก เหลียวไปมองหลังแถว ยืนมองกันตาเขียวปั๊ดเลย ก็ไม่รู้จะว่ายังไง  ถ้าคนท้ายตกรถก็ซวยอีก

   คอยดู คอยระวัง คนในครอบครัว ญาติพี่น้องตัวเองให้ดีนะ อายเขา
comment202:ถ้าเป็นอายุไล่เรี่ยกัน แอบจิ้นเป็นนิยายนะเนี่ย พรหมลิขิตชัดๆ 5555
comment203:เคยเจอที่โลตัส ช่วงใกล้ของลดราคา จะติดป้ายเหลือง มีป้าสามสี่คนมายืน กอด อก มุงๆ รอพนักงานมาติดป้าย เราไม่รู้ว่าเค้ามารอ ก็เดินไปหยิบ แพคองุ่น เราไม่รู้จริงๆว่าเค้ากำลังจะมาติดป้ายเหลือง และไม่รู้ว่าป้ามายืน มอง แพคองุ่น เพราะ..... จอง.... เราเอื้อมมือไปหยิบ ทันใดนั้น ป้าคนนึง เอามือมาตีเรา แล้วมองหน้า บอกว่าชั้นจองแล้วถุงนี้ เราก็วาง แบบงงๆ พร้อมขอโทษคะ แบบงงๆ แล้วก็จะไปหยิบเป็น ถุงอื่นๆแทนที่เลยตรงหน้าแก ก็มีป้าอีกคนบอก ถุงนี้ของชั้น อ้าว ขอโทษคะอีกรอบ แล้วเราก็เดินออกมา เลือกหมู หันกลับไปเห็น ป้าแก เรียกพนักงานให้มาติดป้าองุ่นก่อน แกรอรนานแล้วและหันมามองหน้าเรา เอ้า มีงี้ด้วย
comment203-1:คุณ เรื่องคล้ายเรามากเลย อย่าบอกนะว่าโลตัสสาขาศรีนครินทร์ มีอยู่คนเดียว ชอบตีมือชาวบ้านเค้า
comment203-2:ตีมือ??? สันดานถ่อยมาก
ลูกหลานไม่สั่งสอน!!!

เราเป็นคนบ้าจี้ด้วย ถ้าเจองี้ สงสัยได้ดีดขาหลังใส่แน่ๆ
comment203-3:เป็นเราจะหยิบให้หมดเลยค่ะ... อยากตีตีไป แต่ฉันต้องได้องุ่น 555
comment204:ฮามาก ป้าสเต็ปไม่เจ๋งอ่ะ เสียชื่อเผ่ามนุษย์ป้ามาก 

ไม่มีความเป็นบอสป้า  555555555555
comment205:ตามพล๊อตเรื่องนะ

เด่ววันนึง จขกท มีแฟนคบกันได้ซักพัก แฟนพาไปคุณแม่รู้จัก

ปรากฎว่า แม่แฟนคือมนุษย์ป้าคนนั้น อิอิ
comment205-1:Holy Shit!!
Holy Shit!!
Holy Shit!!
Holy Shit!!
comment205-2:ใช้คำว่าซวยสุดๆ ได้เลย (ฮา)
comment206:ช่วงนี้พันทิพมีแต่เรื่องมนุษย์ป้านะ
ไอ้เราก็บ้าต้องกดเข้ามาอ่านทุกที 
อ่านเเล้วขำดี สะใจทุกครั้งเวลาป้าเงิบ
แต่ก็เซ็งทุกครั้งเวลาป้าปล่อยพลัง
comment207:เด็ดมากๆ เหล่ามนุษย์ป้า
comment208:ไม่เคยเจอมนุษย์ป้า แต่แค่มนุษย์เพื่อนี่ทำตัวเหมือนมนุษย์ป้าก็อายจะแย่แล้ว
มนุษย์เพื่อนอายุยังไม่ถึง20ดี เดินขึ้นบีทีเอสนี้ทำเราช้อคไปเลย
คือดันไปทางเดียวกัน แล้วพอขึ้นจากบันไดเลื่อนมาปุ้บรถมาพอดีแต่เพิ่งมานะ คนยังต่อแถวกันอยู่ แทนที่นางจะยืนต่อแถวให้คนมาก่อนขึ้นก่อน
นางดันถลาเข้าประตูไปทั้งๆที่คนยังออกมาไม่หมดเราก็ได้แต่อายยืนรอจนคนขึ้นหมดแล้วค่อยขึ้นไป
สรุปนางรีบถลาเข้าไปเพื่อจะนั่งค่ะ เราก็เลยไปยืนเกาะเสาแถวๆนั้นเนียนๆไปไม่ค่อยอยากคุยกะนาง โชคร้าย วันนั้นคนน้อย นั่งไม่กี่สถานีรถว่างค่ะ
นางเลยเรียกเราไปนั่งกะนางเลยต้องไปนั่งด้วย ยังไม่จบค่ะ นางควักโทรศัพท์มาคุยกับแม่ เสียงดังมาก คือคนที่นั่งตรงข้ามยังหันมามอง
วินาทีนั้นคือ อายจนแทบอยากจะมุดรางบีทีเอสไต่ลงถนนมุดดินหายไปเลย
comment208-1:นั่นแหละครับ อนาคตจะกลายเป็นมนุษย์ป้าระดับบอส ฮ่าๆๆๆๆ
comment209:มาและกลับเมืองใหญ่ ไม่ได้หมายความว่า จิตใจจะต้องใหญ่ด้วยมารยาท
comment210:ว่าไปก็คิดถึงแม่เรานะ ชอบคิดว่าคนแก่ทำอะไรก็ได้ เด็กๆจะเกรงใจ มักจะไม่ว่า แต่ตอนนี้โลกมันเปลี่ยนไปแล้ว ช่วยๆกันเตือนดีกว่า ป้าๆส่วนใหญ่จะเอาอารมณ์เป็นที่ตั้ง แม่เราเคยขนขนมปัง แยม เนย ช้อนซ้อม ผ้าห่ม เวลาบินไปยุโรป ตกใจเวลาแม่เอาออกมากอง ถามว่าเอามาทำไม แม่บอกเอาไว้กินเวลาหิว เผื่อคนอื่นหิว สรุปเอาทิ้งมากกว่า เราบ่นซะแม่เลิกทำ แต่ก็มีเผลอบ้าง ผู้ใหญ่วัยนี้ชอบตีมึน เข้าใจเค้าหน่อยค่ะ
comment211:แกไปสัญญาว่าจะไม่ทำแบบนี้
55555
comment212:ยิ่งอ่านยิ่งอึดอัด
comment213:ว่าแต่มนุษย์ป้า แล้วมนุษย์เด็กหรือมนุษย์วัยรุ่นน่ะ หลายครั้งก็ไม่ต่าง
เช่น
แม่เรานั่งเลือกรองเท้าให้หลาน เรายืนมอง
มนุษย์วัยรุ่นนนางหนึ่งเดินมา คงจะเลือกรองเท้าเหมือนกัน
นางเอื้อมมือข้ามหัวแม่เราหยิบรองเท้าชั้นบน
เรา; น้องคะ จะหยิบของข้ามหัวผู้ใหญ่น่ะ บอกเค้าก่อนหรือเปล่า
ที่นั่งอยู่น่ะ คนแก่แล้วนะคะ หรือไม่น้องรอนิดนึงก็ได้
นาง : อึ้ง พร้อมสะบัดหน้าไม่พอใจ
ไม่มีอะไร แค่อยากบอกว่า
ไม่วาาป้าหรือไม่ป้า ก็มัสันดานความเห็นแก่ตัวที่ไม่แคกต่าง
เมื่อไหร่ก็ตามที่เราเข้าสู่วัยที่เรียกว่าป้า
อย่าทำตัวเหมือนป้าที่น้องๆ ชอบว่าละกัน
comment213-1:ก็เป็นมนุษย์ที่โตไปจะกลายเป็นมนุษย์ป้าแหละครับนั่น
comment213-2:คำว่ามนุษย์ป้าไม่ได้หมายถึงอายุครับ เป็นแสลงที่เรียกผู้หญิงที่ไม่มีมารยาททุกวัยรับ 

เหมือนผู้ชายก็ใช้มนุษย์ลุง มันเป็นศัพท์แสลงครับ
comment213-3:สุดท้ายแล้วคนนิสัยแบบนี้ มันก็ คือ " มนุษย์ป้านั่นแหละค่ะ "  ถ้านิสัยไม่เป็นอย่างงี้แต่เด็กโตมาจนแก่เค้าก็เข้าแถวเข้าคิวเหมือนปกติ . . .
comment214:โอยยยยยยยยย   ตามทุกช๊อตเลย
ฮาาาาาาาาาาาาาาาาาาาาาาาาาาาาาาาาาาา
มนุษย์ป้า เสนอพันทิปเปิดอีกห้อง  
ห้องมนุษย์ป้า
comment215:โอ้ยชอบอะอยากเจอมั่ง5555555555555
comment216:อันนี้มีแต่งเสริมเรื่องให้ดูสนุกบ้างรึเปล่าคะ

หรือเรื่องจริงหมด
comment217:เคยเจอตอนระหว่างรอขึ้น BTS คะ เรากำลังต่อแถว (คนแรก) แล้วคนที่ 2 เป็นฝรั่ง พอ BTS มาปุ๊บ ไม่รู้นางมาจากไหน วิ่งปรี่มาโดยเร็ว
(คิดว่าเร็วกว่ารถไฟฟ้าอีกนะคะ) พอดีเราเป็นคนที่ยอมเรื่องแบบนี้ไม่ได้ กำลังจะเดินไปบอก มนุษย์ป้า แต่ฝรั่งที่ต่อคิว ข้างหลังเราไวกว่า 
เดินไปสะกิดนางแล้วให้ไปต่อหลัง นางทำหน้าเหวี่ยง (แต่ไม่วีน) แล้วเดินไปคะ
comment218:จขกท :  คิดในใจเอาอีกแล้วกรู ( ความโชคดีมาพร้อมกับความโชคร้าย )


LOL นึกภาพออกเลย
comment219:ใจเย็นสุขุมมาก 

ถ้าเป็นผมคงได้ กัดกับ มนุษย์ป้า นานแน่ๆ - -*
comment220:ไปเจอมนุษย์ป้าจีนที่ออส
ต่อแถวในซูเปอร์กับพี่ญาติกันประมาณ 10กว่าคิวได้(ต่อแบบแถวเดียวแล้วค่อยแยกเคาเตอร์)  หันหลังชี้ชวนกันดูผลไม้แป๊บเดียว ป้า ไม่แก่เท่าไหร่ มาจากไหนไม่รุ มายืนข้างหน้า  พี่ญาติเราซึ่งเป็นคนอารมณ์ร้อน ก็พูดดีๆว่า ให้ไปต่อแถวข้างหลัง นางก็เฉย ของขึ้นเลยทีนี้ อุ้มลูกเล็กอยู่ด้วย 


นางวางตะกร้าของกับพื้น พอแถวเคลื่อนนางก็เตะตะกร้าใส่ขาป้า  ป้าก็หันหน้ามาทำท่ายั่วโมโห ประมาณ I don't care..
เลือดขึ้นหน้าเลยนาทีนี้..  แถวเคลื่อนอีก นางก็เตะตะกร้าใส่ขาอีก อย่างแรง   
ป้าก็ไม่ยอม  เล่นแง่กันไปเรื่อยๆ  .. เรางี้เจ็บแทน คนก็เริ่มหันมามอง


จนฝรั่งมาต่อแถวข้างหลังถามว่าเกิดไรขึ้น พี่เราก็พูดอธิบาย+ด่าเสียงดังเลย  
ฝรั่งทำท่าเห็นใจบอก bloody chinese   .. (อ่าวพี่หรั่ง เกิดข้าเป็นไชนิส 555)  
จนจ่ายตัง แยกเคาเตอร์กัน ป้ามีของไม่เยอะเสร็จก่อน เราเห็นนางกึ่งเดินกึ่งวิ่งออกไป หน้าแดงเลย


เรากับพี่จ่ายตังเสร็จ พี่เรารีบเดินออกมา จะเอาลูกให้เราอุ้ม บอก จะไปตบมัน 
เราบอกให้ใจเย็นๆ มีเรื่องมันไม่คุ้ม นางก็พยายามหายใจเข้าออกแรงๆ บอก อือเนี่ย เดี๋ยวนี้มีลูกแล้ว พยายามจะใจเย็น
นี่แกใจเย็นแล้วเรอะ - -"  ถ้าชั้นไม่มาด้วยแกคง ถลาไปตบป้าแล้วใช่มะ
comment221:ผมชอบไปดูทิฟฟานี่กับอัลคาซ่าที่พัทยาบ่อยๆ มีครั้งนึงไปดูที่ทิฟฟานี่กับเพื่อนแล้วรอบนั้นส่วนมากเป็นกรุ๊ปทัวน์เกาหลีซึ่งส่วนใหญ่เป็นมนุษย์ป้าและมนุษย์ลุงซึ่งโซนที่ผมนั่งคือโซนแถวหน้าก่อนเข้าโรงละครก็โวยวายอะไรก็ไม่รู้น่ารำคาญอยู่แต่ก็พอทำใจได้ แต่ที่นั่งข้างๆผมเป็นมนุษย์ป้ากับลุงก็คุยโวยวายผมว่าก็น่ารำคาญแล้วยังมาเจอน้ำลายมนุษย์ป้ากระเด็นมาโดนแขนผมซึ่งผมหันไปมองหน้านางก็ไม่รู้สึก พอแสดงไปได้สักพักได้กลิ่นอะไรเหม็นๆคล้ายผักดองเน่ากลิ่นมาทางขวามือ หันไปมองอีมนุษย์ป้าเกาหลีกำลังนั่งเบี่ยงข้างและมีเสียง"ฟึด"รู้เลยอีมนุษย์ป้าตดอุบาทว์มากกกไร้มารยาท ตอนโชว์จบก็จะรีบออกไปเพื่อจะได้ไม่ต้องเจอขบวนถ่ายรูปของอีมนุษย์ป้าเกาหลีแต่ออกไม่ได้เพราะอีพวกนี้เค้ากันหน้ากันหลังให้พวกเผ่าพันธุ์สปีชี่ย์มนุษย์ป้าและลุงออกกันก่อนจนผมได้ออกหลังสุดเลย พอออกมาได้เพื่อนก็ขับรถเพื่อจะออกจากทิฟฟานี่อีกรุ๊ปเดิมก็มายืนขวางถนนถ่ายรูปแต่ไม่ได้ถ่ายเสียเงินนะคับ ยืนถ่ายไกลๆจะได้ไม่ต้องเสียเงินจนยามต้องมากันพวกนางก็ยังไม่รู้สึกอีก หลังจากวันนั้นทุกอย่างที่เป็นเกาหลีเพลงเกาหลีทุกเพลงซีรี่ย์ที่ใครว่าสนุกพอกันทีเกลียดประเทศนี้เข้าไส้เพราะมนุษย์ป้าเกาหลี
comment221-1:ถ้าเป็นเรา เราคงเรอใส่หน้านาง คืน   55555
comment222:เจ้าของกระทู้ เด็ด
comment223:มนุษย์ป้าช่างน่ากลัววว
comment224:คิดว่า การที่เจอพวกนี้ ถือเป็นโชคร้าย แต่ การนั่ง AIR ASIA โลว์คอส ก็ต้องเจอแบบนี้มากกว่า อยู่แล้ว เพราะ ใคร ๆ ก็บินได้ เลยเอาพวก สัมภเวสี ทุนน้อย บินร่วมกันหมด
comment224-1:ไม่เกี่ยวกับรวยจนครับ ทั้งรวยทั้งจนมีหมดคนประเภทนี้
comment224-2:ข้างบ้านผมไง -*- สามีป้าเป็นหมอ(มั๊งได้ข่าว) นางเกาะกินคงสบายแล้ว
comment224-3:มนุษย์ป้าก็ส่วนมนุษย์ป้าค่ะ ไม่เกี่ยวกับฐานะรวยหรือจน 
#แต่ดูถูกคนอื่นแบบนี้ ไม่น่ารักเลยนะคะ
comment225:เจอแค่นี้ยังดีครับ ผมนี้เลยย ข้างๆที่ซุกหัวนอนผมเลย น่ารำคาญทั้งบ้าน วุ่นวายอะไรไม่รู้ ชอบมามองทั้งบ้านผม(บ้านเดี่ยวแต่ติดกัน)

มีวันนึงคนใช้บ้านผมกำลังทำอาหารอยู่ แล้วห้องครัวมันอยู่หลังบ้าน(ไม่เชิงหลังบ้านข้างๆฝั่งบ้านมนุษย์ป้า) แล้วป้าแกก็มีโวยวายมาด่าคนใช้บ้านผม คนใช้ก็ค่ะๆๆกลัวๆไป แต่ทีบ้านป้าแกนะ แกเอ้ยยยยย เยาว์ราชชัดๆ!ยอมยุทธกะทะเหล็กอะไรงี้... ต้นไม้ก็เหมือนกันกิ่งใบมันไปโผล่ที่บ้านป้าแกเขา นางตัดเลย... โยนกิ่งมาฝั่งนี้โตรมๆโดนคาหลังบ้านพังไปบางทะลุไปบ้างเสียค่าซ่อมอีก อันนี้ไม่เท่าไรแต่ที่ไม่ชอบคือชอบมองมาทางบ้านผม ตอนนั่นบ้านผมกำลัง build บ้านใหม่ ลงเสาโรม ตกแต่งทำห้อง theater แบก tvติดผนังเข้าบ้าน มองอีกครับ เหมื่อนจะมาขโมยของในบ้านเลยแบบว่าดูสงเกตุการณ์อะไรงี้ ผมเป็นคนที่ชอบความส่วนตัวมากที่สุด คนในบ้านผมไม่ซีกับเรื่องที่เขามองมาที่บ้านแต่ซีกับเรื่องที่เขาชอบเอาเปรียบมากกว่า มีครั้งหนึงคนใช้เคยจับได้ว่าบ้านป้าแกเอาขยะมาทิ้งใน trash container บ้านผมตรงนี้คนในบ้านจี๊ดกันมากเพราะกองขยะเต็มเลย!!


---------มีอีก!!!---------


แถวในเมือง คุณแม่ผมเปิด apartment ให้คน เช้า แล้วที่ตั้ง ตึก มันอยู่ มุมซอยพอดี มนุษย์ป้าคู่แข่งครัช นางมากับหัวฟูๆของนางพร้อมถุงขยะมากองหน้า ตึก (ใครจะเช่าฟร่ะแบบนี้!!?) ผมนี้ปรี๊ดดมาก และมันมีที่จอดรถของตึกคุณแม่ผมอยู่ ป้าแกยึกเป็นของตัวเองพร้อมบอกอยากจอดให้เสียเงิน
แต่อีนี่ไม่บอกอย่างเดี่ยวกรีดรถผมด้วย -*- แต่งลายรอบคันให้เลย แต่โชคดีคันนี้ไม่แพง เก้าอี้ม้าหินอ่อนหน้าตึกก็ของผม อีป้านี่เหมื่อนฉี่ ขี้เอาไว้งั้นแหละ ทำอย่างกับเป็นเจ้าของ เป็นแบบนี้นานจนปลงแล้ว แต่ถ้าผมเป็นเจ้าของแทนคุณแม่นะผมเอาเรื่องแล้ว แต่พอดีคุณแม่ชอบปล่อยเลย -*-
comment225-1:เป็นผมจะเจาะยางรถพร้อมพ่นสีเป็นรูปหรรมงามๆไว้ที่หน้ารถเลย ผมไม่ยอม ยิ่งเป็นที่ของเรา ทรัพย์สินเรา อาณาบริเวณเรา ไม่ขอใช้ดีๆแล้วยังมาห้าว น่าถอนหงอกครับงี้ ถือว่าแรงมาแรงกลับครับ
comment225-2:ถ้ามีหลักฐานเช่นกล้องวงจรปิดน่าจะให้ตำรวจลงบันทึกเอาไว้นะคะ
คิดว่าเรื่องนี้ไม่น่าจบง่าย
comment225-3:ปันหาคือป้าแก่ไม่มีรถ(หรือมีแต่ไม่เอามา) และหลักฐานไม่มีผมเลยทำไรไม่ได้ครับ กรรมมมมม
comment226:เพลียแทนครับ ผมเคยเจอแต่แบบแซงค BTS เวลาไปเที่ยว ไม่ค่อยเจอแบบนี้ครับ
มองหน้าให้รู้ว่าแกแทรก ก็ทำเป็นไม่สนใจ

แก่แล้ว ต้องทำตัวให้น่าเคารพสิครับ ไม่ใช่ทำตัวแบบนี้
comment227:เนื้อคู่กันแน่ๆ 5555
comment228:น่าจะมีกระทู้ "รวมเรื่องมนุษย์ป้า" อ่านแล้วสนุกดีครับ ถึงแม้ จขกท. จะไม่สนุกก็ตาม
comment229:ของผม รถทัวเชียงใหม่-กทม รถเที่ยวบ่าย   มนป.นั่งแถวกลางรถกับหลานชายอายุราวๆ12 ขวบ ผมนั่งท้ายรถ ตลอดเส้นทางตั้งแต่ ลำพูน ลำปาง ตาก กำแพงเพชร ป้าแกคุยโทรศัพย์เสียงดังตลอดทาง แถมเสียงโทรเข้าดังมาก ดังตลอด ได้ยินทั้งคัน ประวัติชีวิต กิจวัตรประจำวัน อาชีพ สุขภาพ ญาติพี่น้อง วันนี้ทำไรมา จะไปไหนต่อ ทุกคนในรถได้ยินหมด 
เข้าใจว่าแบทคงหมดแถวกำแพงเพชร ถึงได้หยุดคุย โทรศัพย์รุ่นเดิมๆไม่ใช้สมาร์ทโฟน แบทเลยเหลือเฟือ ดีที่แกไม่มี power bank ไม่งั้นคงยาววว   

ปล. ผู้โดยสารคนอื่นก็ทนกันจังไม่เตือนเลย (รวมถึงผมด้วย)
comment230:เรียกว่าเป็นบุพเพของจขกทจริงๆครับ
comment231:สนุกดีครับ .. . . แต่ผมคิดว่าน่าเป็นเรื่องแต่งนะ อะไรมันจะบังเอญและสถานการณ์จะเป็นใจให้ จขกท.เป็นฝ่ายได้เปรียบ และ win ได้อย่างง่ายดาย และทุกครั้งด้วยสิ บังเอิ๊ญบังเอิญ
comment232:รออ่านต่อเยยยย
comment233:ผมนี่ก็เจอมนุษย์ป้า อยู่ในออฟฟิชเลยครับ หนีไม่พ้น 555 
ป.ล.หลักๆแล้วคือ"เยอะ"ใช่ไหม? คนพวกนี้
comment234:วิธีรับมือ ผมพอไหว

แต่วิธีทำใจไม่ให้หงุดหงิดนี่สิ ไม่รู้จะทำยังไง
comment235:ผมเคยเจออยู่ครั้ง

ที่ เดอะมอลล์ท่าพระ ไปซื้อของกับแฟน ขณะที่ต่อแถวรอจ่างเงินที่แคชเชียร์ มี มนป. นางนึงเดินมาถามว่าของราคาเท่าไหร่ที่จะจ่าย ของที่ซื้อมามันราคาประมาณ800  พอถึงคิวจ่ายเงิน พนักงานบอกราคา นางรีบเอากิฟวอชเชอร์ที่นางมี ยื่นให้พนักงาน แล้ว ดึงเงินสดไปจากมือพนักงาน แบบ ผม แฟน พนง. สตั้นกันไป5 วิ แล้วนางก็เดินจากไป
comment235-1:แรงงงงงส์ อ่ะะะ
comment236:เคยเจอแต่มนุษย์ลุงข้างบ้าน 
แค่น้ำซักผ้าที่เทหน้าบ้านไหลลงรางน้ำทิ้ง (ที่เชื่อมกันตรงหน้าบ้านทุกหลัง)
แล้วน้ำไหลผ่านหน้าบ้านมันๆ ยังบอกว่า ทำให้รางน้ำหน้าบ้านมันเปียก (อ้าว!!)
มันเลยเอาปูนมาโบกกั้นไว้เลย 

แล้วมะวานตัดต้นกล้วยหน้าบ้าน อิมนุษย์ลุงก้อมายืนมอง สงสัยกลัวกระเด็นไปหน้าบ้านมัน

อ้อ .. แถมในหมู่บ้านมีมนุษย์ลุงหรือป้าไม่รู้ 
แบบว่า บ้านมีรถ 3-4คัน หน้าบ้าน ในบ้านตัวเองไม่จอด เอาเหล็กมาวางข้างบ้านคนอื่น (ย้ำว่าวางข้างบ้านคนอื่น ไม่ใช่บ้านตัวเองด้วย!!) ไม่ให้บ้านอื่นจอด (พอดีรถของบ้านที่มันเอาเหล็กมาวางมีรถคันเดียว)

ไม่พอ บ้านอีกฝั่งนึง ขายรถมือ2 ไม่มีที่จะจอด มาจอดในหมู่บ้านเต็มไปหมด 
สงสัยมาก มันจ่ายค่าส่วนกลางมากกว่าคนอื่นป่ะเนี่ย!!
comment237:คนแบบนี้มันเฮียจริงๆ
comment238:ขอเล่าบ้างได้ม่ะ อันนี้ขำๆนะ เล็กๆน้อยน้ำจิ้มต่างจาก จขกท เยอะ เราเจอมนุษย์ป้าที่โลตัสน่ะ คือแบบว่าตอนค่ำๆๆประมาณ 3 ทุ่ม โลตัสเค้าจะเอาพวกขนม ของสด อาหารแพ็คมาขายลดราคา หรือที่เรียกว่า สินค้าป้ายเหลือง เราเห็นเค้ามุงกันเยอะมากๆ ด้วยความสนใจ จึงเดินเข้าไปดูบ้าง แล้วเราก็หยิบขนมเค้กซ๊อกโกแลตมามองกล่องนึง ทันใดนั้น สายตาพิฆาตมองมาทางเรา พร้อมกับตบมือเราดังเพลียะ "โอ๊ย แบบว่างงมาก" พร้อมกระนั้นอิป้าบอกว่าจองแล้ว ... จอง ?? จองยังไงอ่ะป้า มันวางอยู่ชั้นธรรมดาเลย ถ้าจะจอง ทำไมไม่หยิบใส่รถเข็น คืออีป้ามันงกไง มันตะกละจนรถเข็นล้น ไม่มีที่ใส่ แล้วขนมมันวางที่ชั้นของมัน ใครมีสิทธ์หยิบก็ได้อ่ะ งงมาก แถมคนมองเราเป็นตาเดียว แต่เราไม่อายนะ (แอบอายนิดๆ)เราว่าอีป้านั้นมากกว่า น่าอาย เราเลยเดินออกมาจากตรงนั้น อารมณ์ก็โกรธนิดๆอายหน่อยๆ เลยคิดไอเดีย แกล้วอีป้าซ่ะเลย ตอนที่อิป้าไปรุมแย่งของลดราคา ขณะมันเผลอ เรามองรถเข็นมัน แอบเอาขนมที่อีป้าเลือกไว้ออกจากรถเข็น (ออกไปวางที่เดิม ให้มีคนอื่นมาหยิบ กร๊ากกก แล้วเราก็เอาของที่มันไม่ลดราคา ราคาเต็ม ใส่ลงไป) นึกแล้วยังขำ คือมันก็ผิดตรงที่เราไปแกล้งเค้านะ แต่อีป้ามันกั๊ก และกวนส้นมาก 555 มีอย่างที่ไหน มาตีมือคนอื่น แถมหน้าหงิกหน้างอ จากทมี่ยับอยู่แล้ว เยินขึ้นไปอีก อยากเดินไปบอกป้า ป้าๆๆ ก่อนกลับซื้อเตารีดไอน้ำม่ะป้า หน้าเยินเชียว 5555
comment238-1:แล้วตามเหตุการณ์ต่อมั้ยค๊ะ ว่าสรุปแล้วนางไปจ่ายเงินด้วยราคาเต็มหรือเปล่า
จ่ายเงินคงจะสนุกน่าดู
comment238-2:คงจะมีพลาดบ้างแหล่ะคะ เพราะป้าแกซื้อของเยอะ (เน้นป้ายเหลือง) ถ้าแกวางสุ่มๆกันตอนจ่ายเงิน ถ้าไม่ได้สังเกตุ คงต้องมีสินค้าราคาเต็มหลงไปบ้าง 5555 กว่าจะรู้ตัวอีกที คงถึงที่บ้านล่ะคะ
comment239:อ่านแล้วเพลินดี ฮ่าๆๆๆๆๆๆๆๆๆๆ
comment240:มนุษย์ป้า กับมนุษย์อย่าง จขกท. น่าจะเหมาะสมกันดี
ทำไมไม่แต่งงานเป็นผัวเมียเป็นเรื่องเป็นราวซะเลย
comment241:สนุกอ่าาา มาต่อเร็วๆนะ อิอิ
comment242:จขกท เจ๋งมากค่ะ ขอครวะเลย

เป็นเราไม่รู้จะจัดการยังไง
comment243:มีเรื่องเล่าให้ฟังแล้วช่วยบอกหน่อยว่าผมเป็นคนไม่มีน้ำใจหรือไม่ กำลังงงตัวเองอยู่
"ขนาดอยู่บนรถทัวร์ผมได้จองที่นั่งริมหน้าต่างไว้เพราะถ้าปกติผมนั่งริมทางเดินผมจะมึนหัว
แล้วระหว่างทางก็มีผู้หญิงขึ้นมากับลูกสาวอายุประมาณ10ขวบ ซึ่งขณะนั้นมีที่ว่างบนรถ2ที่ คือข้างผมริมทางเดิน กับข้างหน้าริมทางเดินเหมือนกัน แล้วผู้หญิงคนนั้นซื้อตั๋วใบเดียว ซึ่งก็คือที่นั่งข้างหน้า พอเธอขึ้นมาก็มาขอผมว่าให้ผมย้ายที่นั่งไปนั่งตรงนั้นแทน เพื่อที่เธอจะได้นั่งตรงนี้กับลูก2คน
ผมก็ตอบว่า ไม่ได้หรอกครับผมไม่ชอบนั่งริมทางเดิน 
แล้วเธอก็ชักสีหน้าไม่พอใจใส่ผมทันที
สรุปว่านี่ผมผิดใช่มั้ยที่ไม่ยอมย้าย แล้วให้เธอนั่งคู่กับลูกสบายๆโดยที่ซื้อตั๋วใบเดียว"
comment243-1:ไม่นะ มันสิทธิ์ของคุณ
comment243-2:น้ำใจควรจะมีครับ
แต่เคสนี้ไม่โอเคซื้อตั๋วใบเดียวจะมานั่งสองที่นั่ง
คือถ้าซื้อสองใบแล้วแบบที่เต็มอยากนั่งกับลูกอันนี้เข้าใจครับ
เคยให้แลกอยู่(สมัยเด็กๆผมก็เจอเคสนี้คือแม่ผมจองตั๋วนั่งคู่กัน แต่จนท.ขายตั๋วให้นั่งคู่กันก็จริงครับแต่คู่กันติดทางเดิน ตอนนั้นป.3ได้)
แต่ในเคสนี้แม่เค้าเห็นแก่ตัวเกินไป
comment244:ทำไมต้องมีคนแบบมนุษย์ป้าอยู่บนโลกด้วยครับ

แรงนิดนึงนะครับ
[Spoil] คลิกเพื่อดูข้อความที่ซ่อนไว้รกโลกครับ
comment245:มันส์มากเลย
comment246:เป็นมนุษย์ป้าที่มีดวงสมพงษ์กันดีมาก ฮ่าๆๆๆ
comment247:มหากาพย์มนุษย์ป้า ...!!! อย่างฮา
เคยเจอกับตัวเหมือนกันบนรถตู้(รังสิต-งามวงศ์วาน) ขึ้นรถมาปั๊ปรถตู้ก็จะส่งกระป๋องให้หยอดตังค่ารถ ทุกคนก็เตรียมตังพร้อมอยู่แล้ว ก็หยอดๆ พอส่งมาถึงป้า ป้ายังควานหาไม่เจอ ผมก็ถือค้างไว้นานล่ะ (ผมบังเอิญนั่งเบาะเดี่ยวๆที่2บนรถตู้) พี่คนข้างๆมนุษย์ป้าก็เลยรับกระป๋องไปจ่ายแทน (มนุษย์ป้านั่งตรงแถวหลังสุดที่นั่งได้ 4 คน) จ่ายครบทุกคนแล้วกำลังจะส่งคืนด้านหน้า พอดีพี่คนที่นั่งติดกระจกลืมว่าป้ายังไม่จ่ายเลยส่งไปเบาะหน้า ผมกับพี่คนที่นั่งข้างมนุษย์ป้าเห็นกำลังจะทัก ...
มนุษย์ป้า : เดี๋ยวสิๆ ชั้นยังไม่ได้จ่ายเลย พร้อมตีไหล่พี่ที่นั่งเบาะหน้าที่รับกระป๋องจากข้างหลังมา(ดังเพี๊ยะ)
พี่คนถือกระป๋อง : .... (หน้างงมาก) แล้วยื่นกระป๋องไป
มนุษย์ป้า :จ่ายตังแล้วบ่นว่า ... โอ้ย ! นั่งตรงนี้ไม่สบายเลย !
ผม : ใส่หูฟังแล้วกำลังจะหลับ
มนุษย์ป้า : หลับสบายเลยนะ ! 
ผม : หืมมมม ...( คือกรุก็อยากมีน้ำใจ แต่กรุมาก่อนป่ะ แล้วกรุลงป้ายที่1 หรือ 2 ของสายนี้ กรุลงยากไง) .. ก็ไม่ได้สนใจทำหูทวนลม
มนุษย์ป้า : (คุยโทสับ เสียงดังมาก) อืม อยู่บนรถตู้แล้ว ! หงุดหงิดมากเลยเนี่ย มัน(ด่าพี่คนที่นั่งข้างๆ) มากระแทกชั้น มาหยิบที่จ่ายตังชั้นไป ... ทำไมต้องมานั่งรถตู้แบบนี้เนี่ย ชั้นเป็นผู้จัดการ(น่าจะซักร้านในห้าง) มีประชุม บลาๆ ๆ ... (ยาวไปๆ)
พอใกล้ถึงที่พี่คนที่นั่งข้างๆ มนุษย์ป้าจะลง ...
พี่ข้างมนุษย์ป้า : (คุยโทสับ) เออ ๆ จะถึงแล้ว .. เจอป้าบ่นด่าอยู่นั่นแหละเมิง ... เออ ๆ พูดอีกคำเดียวกุตบบนรถนี่แหละ ... 
มนุษย์ป้า : .......
‪#‎มนุษย์ป้า‬ ควรไฝว้นะเออ 5555 .... คราวหน้าจะลองเก็บเวลดู 555
comment247-1:สังเกตได้ว่า มนุษย์ป้า นั้นพ่ายเเพ้ต่อคำด่า และ กำลัง

นี่คือวิธีปราบอย่างแท้จริง
comment248:อ่านเรื่องมนุษย์ป้าทีไรก็ยังใจเต้นแรง ปรี้ด โมโห ทุกครั้งไป

สาธุ ขออย่าได้เจอเลย >_<

ป.ล. มีเรื่องมนุษย์ป้าให้ได้อ่านไม่เว้นวัน ชุมกว่ายุงอีก
comment249:น่าสงสา จขกท เจอมนุษย์ป้าตลอดงานเลย แต่คิดในอีกมุม ถ้าไม่ได้เจอมนุษย์ป้า คงไม่มีใครมาเล่นเรื่องฮา ๆ ให้เราฟังนะคะ
เราเคยเจอ แต่ไม่รู้ว่าจะเรียกว่ามนุษย์ป้าได้รึเปล่า เพราะก็ไม่ค่อยแก่มาก เรื่องมีอยู่ว่า เราไปกินข้าวกลางวันที่ห้องอาหารของตึกที่ทำงานอยู่(มีหลายบริษัรวมกัน) เราก็เข้าคิวจะซื้อน้ำพริกตามปกติ พอถึงคิวเรากำลังจะสั่ง 
เรา : อ้าปากค้าง กำลังจะสั่ง
ก็มีเสียงแทรกเข้ามาจากด้านหลัง
ป้า : เอาไข่ชะอม ผักทอด ฯลฯ
เรา : (คิดในใจ มาจากไหนเนี่ย คิวก็ไม่ต่อ จะหันไปบอกดีมั๊ย)
ทันใดนั้น อีเพื่อนป้าที่มาด้วยกันข้าง ๆ ก็บอกกับคนขายอีกว่าเอาข้าวเปล่า 2 จานด้วยนะ
เราเลยบอกคนขายไป
เรา : หนูมาก่อนค่ะ (บอกด้วยน้ำเสียงปกติ)
คนขาย : อ๋อ ๆ หนูมาก่อนใช่มั๊ย
เรา : ค่ะ 
ทันใดนั้นก็เหลือบไปเห็นว่าไข่ชะอมกำลังจะหมด คือขายให้ได้แค่จานเดียว(ซึ่งความจริงแล้ว เราไม่ได้อยากสั่งเลย เรากะจะกินแต่ปลาทูกับผัก) วิญญาณมารร้ายเราเลยเข้าสิง เลยสั่งคนขายว่าเอาไข่ชะอมค่ะ 
ระหว่างที่คนขายตักผักทอดและไข่ชะอมให้เราอยู่ เราก็หันมาตักน้ำพริก ซึ่งอีป้า(ยังไม่ถึงคิวที่จะสั่ง)ก็มาตักด้วย แล้วมาเบียดกับเรา เราไม่สนใจเลยเบียดกลับ
ระหว่างนั้นคนขายก็ตักไข่ชะอม ซึ่งเค้าตักให้เราหมด พอยายป้าเห็นว่าไข่ชะอมหมดเท่านั้นแหละ โวยวายทันที
ป้า : อ้าว ไข่ชะอมหมดแล้วหรอ ไม่มีแล้วหรอ ง้นชั้นก็อดน่ะสิ
คนขาย : พอดีทำไม่เยอะ มีแค่นี้หมดแล้วค่ะ
เราเดินจากไปโดยแอบสะใจเล็ก ๆ
comment250:เห็นสมควรมีห้อง มนุษย์ลุง♡มนุษย์ป้า
comment251:เล่าบ้างๆ 

ที่การไฟฟ้าบางเขน
ขณะที่รอคิวเพื่อรับบัตรคิวอีกที แถวประมาณ 10 คน
เราประมาณคนที่ 3 มี มนป. หนึ่งนางไม่รู้มาจากไหน ปาดหน้า 10  มนุษย์ที่รอคิว
มาด้านหน้าสุดและกำลังจะรับบัตรคิว
เรา : หยุด ไปต่อคิว !!!!!!!!!!!!!!
มนป. : อะไรฉันมาก่อน มาตั้งนานแล้ว
เรา : มาตอนไหนฉันยืนอยู่ตั้งนานแล้ว ไม่เห็น นี่เห็นไหม เค้าต่อคิวกัน ดูๆๆๆ (พร้อมชี้นิ้วไปที่คนต่อคิวด้านหลัง)
มนป. : อะไร ไม่มีน้ำใจเลย
เรา : ไปเลยนะ ไปต่อคิว ไม่มีมารยาท เห็นแก่ตัว 
มนป. : ยอมไปแต่โดยดี แต่เดินออกไปเลย คาดว่าคงอาย
คือเราเป็นคนเสียงดังมาก หน้าจิก หน้าเหวี่ยง และตอนนั้นเด็กมาก หรือไม่เด็ก (อายุ 24 ตอนเกิดเรื่อง)

คิดย้อนหลังกลับไป เราว่าสติเราแตกไปนิ้ดดดด เนอะ 5555
comment252:ไม่คิดว่าจะมีคนเรื่องเยอะขนาดนี้ด้วย
comment253:เจอบ่อย น่ารังเกียจมากพวกนี้ เคยเจอมนุษย์ลุงผู้ชายคะ ขับรถอยู่แกขับมอไซด์ ชนท้าย รถด้วยความที่เราตกลงใจจอดรถลงไปดูโดยทันทีเพราะเป็นห่วงแก ไม่ได้ห่วงรถเลยว่ายุบแค่ไหน ลงบุ๊ปกำลังจะถามว่าเป็นไงบ้างลุง เดวเรียกรถพยายาบาลให้ 
ม.น.ล.   เบรกทำไม เบรกทำไม ขับรถแย่มากกกก
เรา        ไม่เบรกหนูก็ชนมอไซด์ข้างหน้าซิคะ 
ม.น.ล     แล้วจะเบรกทำไม ถ้าไม่เบรกผมก็ไม่ชนคุณ แล้วผมก็ไม่บาดเจ็บด้วย บลาๆๆๆๆๆ
เรา         งั้นเรียกประกันเลยนะคะ 
ม.น.ล     ไม่ต้องเรียกหลอก เอาผมส่งโรงบาล จ่ายค่าหมอ ค่าทำขวัญก็จบ ขับรถแบบนี้ไง ถึงได้ลำบากคนอื่น
เรา         โกรธมากกกก อะไรวะตอนเเรกเป็นห่วงมากคิดว่าเป็นไรแระ เจอแบบโทรเรียกประกันดีกว่า ผิดก็ไม่ได้ผิดไร กะจะยกแผลที่กันชนหลังตีเป็นแคลมเอง และจะช่วยค่าหมอ
ม.น.ล     จะโทรเรียกทำไม คุณผิดแท้ๆ แค่จ่ายเงินค่าหมอ ค่าทำขวัญ จบ !
เรา          WTF!(คิดในใจ) ลุงคะ หนูไม่ได้ผิดนะคะ หนูทำตามกฎจราจรทุกอย่าง ถ้าหนูไม่เบรกหนูก็ชนเค้า แล้วถ้าเค้าเป็นอะไรหนูจะเดือดร้อนอะค่ะ ลุงพูดแบบนี้เห็นแกตัวมากเลยนะ
ม.น.ล      เออ งั้นให้ตำรวจตัดสินเลย ผมเป็นรถเล็ก ผมถูกเสมอ คุณเป็นรถใหญ่อย่างไงก็ผิด
เรา          ฟังมันเริ่ม ใจเสีย แต่เพื่อนที่มาด้วยกันบอก อย่าไปกลัว เพราะเค้ารู้สึกว่าไอลุงนี้ขับรถเร็วเอง และไม่ทิ้งระยะ ไล่จี้มา เลยชนกระทันหัน ถ้าลุงเค้าขับรถไม่เร็วและไม่จี้คงไม่ชนเข้าอย่างเเรง ทั้งที่พวกเราวิ่งกันแค่ 30 กม/ชม แบบว่าช่วงนั้นรถมันเคลื่อนตัวกันช้า ยำนะคะแค่30 กม/ชม
   ****หลังจากที่รถกู้ภัยมา แมร่งมาเร็วกว่าตำรวจอีก คือหลังจากโทรเรียกประกันก็ให้เพื่อนอีกคนโทรเรียกตำรวจเลยเฮียแกยังบ่นตลอด เพื่อนเราก็บอกไปว่าเดวให้ตำรวจตัดสินละกันครับ ลุงอย่าบ่นเลยเดวปากจะเจ็บปาวๆ ป.ล.ลุงเค้าล้มแรงจนปากแรง เพื่อนเราก็ปากดีอะค่ะ พอถึงโรงพักตำตรวจถามเกิดไรขึ้น เราก็เล่าให้ตำรวจทันหนึ่งฟัง เค้าบอกเค้าทราบเรื่องแล้ว จากร้อยเวร ไม่น่าจะมีอะไรผิด คุณสบายใจได้ แต่คู่กรณีคณยังไม่มา คุณต้องอยู่รอฟังพร้อมเค้าก่อน ไอเราก็งงพูดงี้ยังไม่เคลียร พอดีน้องประกันมาพอดี เค้าบอกว่าสบายใจได้พี่ พี่ไม่ผิดชัวร์ล้าน% ล้อรถตั้งตรง อยู่ในเลน เค้าชนเค้าที่กลางท้ายรถ แผลมันชัดเจนเหลือแค่พี่แหล่ะจะเอาเรื่องเค้ามั๊ย? เรากะเพื่อนเริ่มดีขึ้นมีผู้ชำนาญการมาอธิบาย
   ****พอเฮียมาถึง เริ่มกร่าง ฟ้องตำรวจสาระพัด บอกเรา ขับรภแย่บ้าง เบรกกระทันหัน  เปลี่ยนเลนกระทันหัน ไม่มีน้ำใจพาไปส่ง แล้วจะปฏิเสธความรับผิดชอบเลยต้องให้คุณตำรวจชว่ย หน่อย เค้าเป็นรถเล็กไม่ผิดอยู่แล้ว ย้ำตำรวจประโยคนี้บ่อยมาก
 เรา              ดราม่าเลยนะ(คิดในใจไม่พูดไรรอให้ลุงมันพูดจบ)
คุณตำรวจ  1) ลุงครับ ที่น้องเค้าเบรกกระทันหัน ผมเค้ามีเหตุจำเป็นต้องเบรก กฎหมายบอกไว้ชัดเจนครับ ให้รถที่ขับตามอยู่ระวังรถข้างหน้า ไม่ใช่ว่าให้รถหน้าระวังรถหลัง ดังนั้นข้อนี้น้องเค้าไม่ผิดครับลุง
                2) น้องเค้าไม่ได้เปลี่ยนเลน กระทันหัน นะครับ ร้อยเวรเค้าถ่ายรูปและพ่นสเปย์แล้วลุงไปดูได้ ผมดูเเล้วชัดเจนล้อสี่ล้อ ตั้งตรงอยู่ในเลนครับ
                3) ลุงอ้างไม่ได้นะครับ ว่าลุงเป็นรถเล็กไม่ผิดอะครับ กฎหมายเค้าแก้ไขหลายข้อแล้วครับให้เสมอภาคกัน ลุงจะมาอ้างแบบนี้ไม่ได้ ไม่งั้นพวกรถมอไซด์ก็ขับตามใจชอบได้ซิครับ ผมเจอปล่อยแล้วแบบลุงนี้
                4) ตอนนี้ ลุงกลายเป็นคนผิดนะครับเพราะลุงขับ รถเร็วเอง ไม่มีระยะเบรก จนต้องชนรถน้องเค้าตอนนี้น้องเค้ามีสิทธิ์เรียกร้อง ค่าเสียหายได้ ****คดีพลิก อีลุงหน้าเสียแต่ไม่ยอมแพ้ ยังแถอยู่ จนตำตรวจถามลุงจะเอาอย่างไง ลุงตอบด้วย น้ำเสียงเข้มว่า ผมไม่ผิด ผมรู้จักตำตรวจใหญ่สน.นี้ เดวผมคุยกะเค้าเอง เค้าเพื่อนสนิทผม เค้าช่วยผมได้
 เรา            อ้าว! แพ้เเล้วพาลนิ(คิดในใจ)
คุณตำรวจ    เพื่อนลุงชื่อไรครับ
ม.น.ล         พงษ์!(นามสมมุตินะคะ)
คุณตำรงจ    อ๊อออ ดาบพงษ์! 
เพื่อนเรา      555   ผมก็คิดว่าเป็น ระดับผู้กำกับแระ เพื่อเรากวนตีน
ม.น.ล         ธาตุไฟเข้าแทรก กระอักเลือด เริ่มรู้สึกว่ากูแพ้ชัวร์แระหันมา ดราม่า นำ้ตาคลอๆ ใส่เรา "หนูตอนนี้ลุงเจ็บตัวอยุ่ ทำงานไม่ได้อีกหลายวัน  รายได้หายแน่ ลุกเมีย ไม่มีกิน หนูจะช่วยค่ายา ค่าแอดมินหน่อยได้มั๊ย ลุงแอดมินไว้คืนนึง ค่าอาหารเมีย ค่านมลูก บลาๆๆๆๆ"
เรา              ลุงคะ เมื่อกี๊ลุงยังปากดี ว่าหนูอย่างโน่น อย่างนี้ อยู่เลย แถมผิดไม่ยอมรับผิด พูดจาข่มๆ ทั้งหนูและคุณตำรวจ ตอนแรกหนูว่าจะช่วยค่ายาลุง แต่ลุงทำตัวเหมือนคนไม่มีมารยาท การศึกษา และน้ำใจเลย
ม.น.ล         แล้วหนูจะช่วยลุงเท่าไหร่?
เพื่อเรา        อ้าวลุง คุณตำรวจก็ตัดสินชัดเจแล้วอะครับว่าลุงผิด เอาอย่างนี้ดีกว่าลุงจะจ่ายค่าซ่อมรถเพื่อนผมได้เมื่อไรดีกว่า 
คุณตำตรวจ  ลุงจะจบมั๊ย? ครับน้องเค้าอุตส่าห์ไม่เอาเรื่องเเล้ว หรือว่าลุงจะยังเอาเรื่องอีกผมจะได้คัดสำเนาให้น้องไปยื่นประกันว่าลุงเป็นคู่กรณี 
ม.น.ล.             เงิบๆๆๆ แล้วกล่าวด้วยน้ำเสียงที่เบาที่สุดตั้งแต่เริ่มสนทนากัน ว่า จบก็ได้ครับ
comment253-1:พันทิปน่าจะมีปุ่มสะใจนะคะเนี่ย ^^b
comment253-2:เป็นผมผมจะเรียกค่าเสียหายครับ
ให้ไปหามาสุดท้ายก็ไม่เอา

ปล.จะว่านิสัยเสียก็ได้นะครับ
แต่ไม่ชอบตั้งแต่ที่ เจ้าของรถจะยื่นเสนอนั้นนี้ให้แล้ว แต่อีลุงจะเอาแต่เงินอย่างเดียว
comment254:น่าจะเรียกมนุษย์ ป่า มากกว่าไร้มารยาทและอารยธรรม
comment255:อาจจะเป็นบุพเพก็ได้นะ
comment256:อย่างกับซีรีย์เกาหลี ฟลูเฮ้าส์ พ่อแง่อน อะไรประมาณนั้นเลย
จขกท. เล่าได้อารมณ์มาก5555
comment257:เราเพิ่งกำจัดมนุษย์ป้าไปได้หนึ่ง (เหตุการณ์เกิดขึ้นเร็วมากไม่ถึง1นาที)
เมื่อวานพาอาจารย์ไปเที่ยววัดพระธาตุดอยสุเทพ
เหตุเกิดตอนรอลงรถราง มีลุงนั่งรออยู่กับฝรั่งสองคน กลุ่มเรามารอเป็นกลุ่มที่สอง
ระหว่างรอคนก็มาต่อแถวเยอะขึ้นเรื่อยๆ
รถรางกว่าจะขึ้นลงแต่ละทีก็ใช้เวลานาน พอรถมาถึงเท่านั้นแหละ
มนุษย์ป้านางนึงเดินมาอยู่หลังกลุ่มเรา พร้อมกวักมือเรียกเพื่อนนางให้มาหา
"ตามคิวค่ะป้า" เราพูดออกไปทันที ระหว่างนั้นประตูเปิดพอดี
คนข้างในเริ่มทะยอยออก คนข้างนอกเริ่มเดินเข้าตามลำดับ
เรื่องมันไม่จบแค่นั้น เมื่อมนุษย์ลุงที่มากับฝรั่งพูดขึ้นว่า"ป้าแกแก่แล้ว"
ณ จุดนั้นปรี๊ด เมื่อได้ยินคนเอาคำว่า"แก่"มาอ้างเพื่อเรียกร้องขอความเห็นใจจากผู้อื่น
ระหว่างเดินเข้าไปก็เลยพูดสวนไป
"จะแก่จะหนุ่มมันก็คนเหมือนกันแหละค่ะ ยังไงก็ต้องเข้าคิว มาก่อนก็ได้เข้าก่อน อย่ามาทำนิสัยอย่างนี้ ไม่ชอบ"
มนุษย์ลุงเงียบไป ไม่พูดอะไรอีก ส่วนมนุษย์ป้าก็ไม่รู้จะแซงคิวสำเร็จหรือไม่ เพราะเห็นคนต่อคิวเยอะอยู่
นางหน้าด้านตะโกนเรียกเพื่อนพร้อมกวักมือซะขนาดนั้น
comment258:ยังไม่อ่าน  แต่ก็เม้นก่อน
เห็นชื่อกระทู้แล้วน่าจะฮา55555
comment259:
comment259-1:อยากเล่นเกมส์นี้อีกอ่ะ
comment260:เจอครั้งแรก!! แต่ฝีมือต่อกรไม่ธรรมดาเลยอ่าาา คุณจขกท.
comment261:ขอเล่าบ้างครับ 
ผมเจอมนุษย์ป้าบนรถทัวร์ ที่เหมาไปเที่ยว จ.เชียงใหม่ เชียงราย นานมาแล้ว
ตกกลางคืนมาแกคุยเสียงดังมาก ที่สำคัญบนรถทัวร์มีบริการคาราโอเกะ+ไฟดิสโก
ป้าๆ4-5คนก็บอกพนักงานแล้วก็ลุกไปเปิดเครื่องเล่นเฉยเลย 
ร้องเพลงเสียงดังรำคาญมาก รบกวนผู้โดยสารคนอื่นแบบสุดๆ

วันต่อมามนุษย์ป้าก็แผลงฤทธิ์อีก อยู่ๆแกก็โวยวายจะให้รถจอดแวะซื้อของที่นั่นที่นี่
ซึ่งพนักงานคนขับก็บอกว่าไม่ได้เพราะ ไม่ได้มีในโปรแกรม แกก็โมโห โวยวายๆ

แล้วแกก็คุยเสียงดังมาก ผมจำได้มีเรื่องนึงที่แกคุยกับบ่อย คือป้าคนนึงแกจะโม้ว่า
เคยมีแฟนเป็นฝรั่งมา ไอ้นั่นของฝรั่งนะ มันใหญ่มาก ป้าๆที่เหลือก็ กรี๊ดกร๊าดอะไรกันก็ไม่รู้ จบทัวร์มานี่อยากจะเป็นบ้าจริงๆ = =
comment262:ฮามาก ตั้งแต่เรื่อง 1A ยัน เล้าจน์บางกอกฯ

ฮาที่สุด ตรงที่ป้าเงิบ เข้าเล้าจน์ไม่ได้จ้า นั่งหางแดงยังไปเสนอหน้าเล้าจน์บูติก เขาก็ไล่เหิบมาถูกต้องแล้ว
comment263:มนุษย์ป้า คือมนุษย์ที่อันตราย 55
comment264:เราเคยเจอมนุษย์ป้าเมื่อปีที่แล้ว เป็นมนุษย์ป้าที่แย่ที่สุดในโลกที่เราเคยเจอมาค่ะ
"ทำให้เราสมัครเข้าเรียนนิติจนถึงทุกวันนี้"

เรื่องมีอยู่ว่า...เราไปเช่าคอนโดที่กลางแยกรัชดา ก่อนเราจะเช่าบริการดีมากค่ะ
เพราะค่าเช่าแพงเป็นหมื่นๆ เสนอการขายตอนแรกคงดี เขาซื้อให้ลูกสาวแต่ลูกสาว
ไม่ชอบเลย ปล่อยเช่า ทีนี้ คราวซวยเราก็บังเกิด ณ ตอนนั้นเป็นต้นมา
สัญญาหนึ่งปีค่ะ เราอยู่มาได้ประมาณสามสี่เดือน มนุษย์ป้าก็โทรมาหา 
บอกว่า...นู๋อยู่ห้องมั้ยค่ะ ป้าขอพาคนไปเข้าไปดูห้องหน่อยได้มั้ย ถ้านู๋ออกป้าจะขาย
เราก็ตกลง เพราะเห็นเขาพูดดี เราไม่ได้คิดอะไร พอมาดูห้องปุ๊บ อีกวันโทรมาบอกว่า...
ป้าอยากขายห้องช่วยป้าหน่อยนะ เป็นคนญี่ปุ่นมาซื้อสดป้าขายได้ราคาดี เราก็เลยบอกว่าให้ช่วยยังไงค่ะ 
มนุษย์ป้า: นู๋ต้องยากออกภายใน 3อาทิตย์นะ ป้าเดือดร้อนจริงๆ อยากขายราคาดี
เราได้แต่อึ้งไป5วิ ตอบกลับอย่างไม่คิด ป้าค่ะนู๋เพิ่งมาอยู่ ป้าให้ออกเร็วแล้วนู๋จะไปอยู่ที่ไหนได้ค่ะ นู๋ขอเวลา2เดือน
มนุษย์ป้าบอกไม่ยอม ยังไงก็ต้องออก แล้ววางสายไป
เราเลยโทรหาเอเจ้นที่หาห้องให้แต่แรก เข้าบอกว่าเราผิด ที่ยอมเปิดประตูให้แต่แรก แต่จะลองคุยป้าให้ ให้เวลา2 เดือน 
ป้าแกไม่ยอมให้สองเดือนหรอกค่ะ แต่เราขอร้องจนเป็นเรื่องใหญ่ แต่ทำอะไรไม่ได้เอเจ้นก็บอกว่าทำไงได้ เราเป็นผู้เช่า 
เขาเป็นเจ้าของเขาสามารถทำอะไรก็ได้ เขาจะแจ้งทางคอนโดว่าเราทำผิดกฏเสียงดังหรืออะไรก็ได้ที่แกล้งเราให้ทำผิดกฏแล้วโดนไล่ออก ถ้าโดนไล่ออกเราจะไม่ได้ค่าจ่ายล่วงหน้าประมาณห้าหมื่นบาท แต่มนุษย์ป้าคงโดนทางคนซื้อบีบ หรือมีปัญหาก็ไม่รู้ เมื่อป้าพูดสัญญาปากกับป้าว่า งั้นคนครึ่งทางขอเวลาหนึ่งเดือนที่จะออก เราก็อยู่จนใก้ลจะถึงวันนั้น...เก็บของเสร็จเรียบร้อย อาทิตย์สุดท้าย โทรไปย้ำกับป้าว่า นู๋จะออกค่ะ แต่ปลายสายกลับตอบว่า!!!! 

มนุษย์ป้า:อ่าวเธอไม่รู้เหรอว่าฉันไม่ให้เธอออกแล้ว เพราะเธอฉันถึงไม่ขาย จะอยู่ก็อยู่ไปถึงครบสัญญา แล้วก็วางสายไป

เราได้แต่อึ้งอีกครั้ง แล้วโทรไปถามเอเจ้น เอเจ้นบอกว่า อ่าวไม่รู้เรื่องเลย!!! ซักพักโทรกลับมาบอกว่า น้องไม่ต้องออกนะ เราได้แต่พูดว่า พี่ค่ะ เราเก็บของหมดแล้วค่ะ ยังไงเราก็จะออกทำตามสัญญา แต่คำพูดที่ทำให้เรา แย่ที่สุดคือ เอเจ้นบอกว่า ก็น้องสัญญาปากกับป้าเขาเองว่าหนึ่งเดือน แต่สัญญาหนึ่งปี ก็อยู่ครบเลย!!!! 

คือตอนนั้นอารมเราเลิกกับแฟนพอดี เลยจะไปอยู่ต่างประเทศ ตั๋วก็จองไว้แล้ว ของก็ออกหมดแล้ว ได้แต่ยอมอย่างเดียว แต่โชคอาจจะดีหน่อย คือ…เอเจ้นบอกว่าหาคนเช่าต่อเราแต่เราต้องเสียหนึ่งหมื่นไป เพื่อที่จะเรื่องจบแล้วเราอย่าทำให้ป้าคนนั้นจับได้ว่าปล่อยเช่าต่อ ไม่งั้นอยาจจะมีปัญหาตามมา เพราะสัญญาที่ป้ามีอยู่คือ ชื่อของเรา

เรื่องนี้ทำให้เรารู้เลยว่า นามสกุลใหญ่ มักข่มขู่ ผู้น้อยได้เสมอ!!!! 
และ อย่าหลงเชื่อคนที่ปากดีพูดดีต่อหน้า ไม่ว่าจะแก่หรือเด็ก อย่าสัญญาใจ 
และอย่าสัญญาปากเปล่า มักจะทำให้เราเป็นคนที่โดนกระทำเสมอค่ะ 

และสุดท้ายเอกสารบัตรประชาชนของมนุษย์ป้าเราเก็บไว้ทุกอย่าง
เพราะเป็นสิ่งเตือนใจค่ะ เราจำคำพูดพี่เราได้ตอนเราไปปรึกษาเขาบอกว่า โหหหห
นี่นามสกุลดังนะ ทำไมทำกับเด็กได้ ขอร้องเราอย่าไปยุ่งเลย ไม่งั้นเรามีแต่เสียกับเสียค่ะ

ขอโทษนะค่ะ ยาวไปหน่อย แต่ทำให้ระวังตัวขึ้นเยอะเลยค่ะ
comment265:ดาเมจป้าว่าแรงแล้ว ดาเมจจขกทนี่แรงกว่า55555
comment266:เมื่อวานนี้สดๆค่ะ ขึ้นแท็กซี่ตรงจุดรอหน้าเซนปิ่น เรากับเพื่อนขึ่นรถนั่งเบาะหลัง 2 คน บอกจุดมุ่งหมายเสร็จ พี่คนขับกำลังจะกดมิเตอร์ มีมนุษย์ป้า ใส่เสื้อลายทางสีแดงนางหนึ่ง เปิดประตูข้างคนขับ เข้ามานั่ง แล้วบอกให้คนขับออกรถ 

พี่แท็กซี่ : คันนี้มีผู้โดยสาร แล้วครับ ป้าเชิญคันข้างหลังนะครับ
ป้า : ฉันจะนั่งคันนี้ วันนี้ถือเคล็ดสีแดง จะนั่งสีแดง แล้วแกก็หันมาหาเราค่ะ ไปนั่งคันหลังได้ไหม วันนี้ฉันถือเคล็ด พวกเธอลุกไม่ยากเท่าฉันหรอก 
เรา : ห้ะ !! ป้าค่ะ พวกหนูมาก่อน ป้ามาแย่งนะคะ ป้าเชิญลงค่ะ 
เพื่อน : ป้าลงด้วยค่ะ หนูจะสายแล้ว
ป้า : บ่นว่าๆ อะไรไม่มีน้ำใจ เด็กสมัยนี้ ใส่ชุด นศ แต่ไม่ช่วยให้จิตใจดี บลาๆ (ตอนนี้รถข้างหลังเริ่มบีบแตรแล้ว รปภ.ที่โบกรถ กำลังเดินมาดู) 
เรา : ป้าจะถือเคล็ด หรือยากคอเคล็ดคะ หนูกระโดดข้ามเบาะไปได้นะ
พี่แท็กซี่ : ป้าลงครับ ไม่งั้นผมจะเรียก รปภ. แล้วนะครับ

จากนั้นป้าแกเลยลงไปเลย บอกว่าจะไปแจ้ง รปภ. เราขู่ทำร้ายร่างแก -______- พี่คนขับเลยออกรถ พี่แกบอกเคยเจอป้าแบบนี้เหมือนกัน บอกว่าจะไปตลาดไท พอไปถึง บอกพี่แท็กซี่พามาผิด เขาบอกจะไปปากคลองตลาด พี่แกโดนว่า เลยให้ลงที่ตลาดไทเลย ไม่ได้เก็บเงินด้วย ถ้าเจอบ่อยนี่อาจจะป่วยได้ค่ะ แต่นี่เจอไม่บ่อย พอรับมือไหวอยู่ แต่อย่าเจออีกเลย
comment266-1:สุดยอะ!!!
comment267:รู้สึกสะใจ 5555
comment268:อ่านมันส์มากครับ ขอบคุณที่เป็นกำลังใจให้ผม ไม่อายที่จะทำดีเพื่อไม่ให้คนช่วยได้ลอยหน้า เพราะผมเป็นคนยอมคนง่าย แต่มาอ่านแล้วดีใจจังครับเจ้าของกระทู้ พูดได้นุ่มแต่เจ็บลึก ไว้ผมเจอจะจัดการกับมือเองบ้าง
comment269:ไม่ชอบเลยคำว่า"มนุษย์ป้า"
บางเรื่องที่เล่ากันมาก็ดูจะเกิดจากความชราภาพจนเกิดความสับสน เชื่องช้า
อยากให้สังคมมีน้ำใจ เอื้อเฟื้อให้กัน
ป.ล. ยืมlogin ลุงมาใช้จร้า
comment269-1:เอาเท้าเดาะเบาะหน้า จขกท. เล่น คงไม่เกี่ยวกะชราแล้วสับสนเชื่องช้าป่ะ?
comment270:ตอนอ่านก็ฮานะค่ะ หมายถึงว่าในใจคิดอยากเจอแบบนี้บ้าง แต่อีกใจก็แบบไม่เอาดีกว่าถ้าเจอกลับตัวสงสัยทำอะไรไม่ถูก

แกล้งตายดีกว่า
comment271:เรื่องจริงป่าวนี่ ยังกะนิยายเลย
comment272:สะจาย... 555




(นี่ผมไม่บาปใช่มั้ย)
comment273:5555 มนุษย์ป้าต้องเจอแบบนี้ ตลกอ่ะ สะใจ
comment274:พึ่งเจอสดๆร้อนๆเมื่อเช้าครับ ขับรถไปต่อคิวจ่ายค่าไฟ พวกขี่มอไซค์แทรกมาจากท้ายแถวละมาจ่อตูดคันหน้าจะเข้าแทรก
สันดานจริงๆมาเป็น4-5คัน คนเขารอกันเป็นสิบนาที แถวโครตรยาวไม่ร็จักเข้าคิว ผมก็พยายามชิดๆคันหน้าไว้แต่ไม่ทันมัน
โดนแทรกไปได้1คัน อีกคันเบียดเกือบโดนรถ ห่านเอ้ยแค่เรื่องง่ายๆ ยังไม่ร็จักเคารพสิทธิผู้อื่น
comment275:https://www.facebook.com/photo.php?v=753251484696596&set=vb.583711444983935&type=2&theater

เข้าไปดูเพื่อนความเป็นฟินลี่งในการอ่านกระทู้นะครับ
comment275-1:น่ากัว T^T
comment276:เคยเจอแต่มนุษย์ป้าแซงคิว ทำเนียนมาซื้อของ เป็นถึงขั้นอาจารย์กลุ่มสถาบันเก่าเราด้วยแต่ตีเนียนมาซื้อคูปอง เพื่อนต่อคิวกำลังซื้อ มาจากไหนไม่รู้ เนียนเอาอีกเพิ่มเงิน แล้วลอยหน้าลอยตาไป ได้แต่บ่นในใจ เป็นถึงครูอาจารย์แต่ยังทำตัวแบบนี้ 

กับอีกเหตุการณ์แต่อันนี้สะใจ มนุษย์ป้าแทรกคิวอีกเหมือนกัน เพราะคนต่อคิวกันยาวมาก ไม่รู้เดินมาจากไหน เราก็ต่อคิวกันดีๆ แล้วก็มาข้างๆ  counter แล้วสั่ง เราก็ทนไม่ไหว จังหวะได้ก็พูดเลย เอิ่ม 

มนุษย์ A : เอิ่ม ป้าครับแทรงคิวอยู่นะครับ
มนุษย์ป้า : ไม่หันมา แต่เนียนไม่ได้ยิน
มนุษย์ A : ป้าครับ ต่อคิวครับป้า
สักพัก พนักงาน อยู่ในเหตุการณ์เห็นหมด พอมนุษย์ป้าสั่ง
พนักงาน : รอคิวค่ะคุณป้า ต่อคิวนะคะ
แล้วก็หันมาหาเรา ซึ่งทำหน้ามุ่ยอยู่ คุณคะ รับอะไรคะ โห ตอนนั้นพูดเลย ฟินขึ้นมาทันที
มนุษย์ A : เอา.....โน่น นี่ นั่นครับ ระหว่างนั้นก็พูดเลยว่า นึกว่าจะต้องรออีกแล้ว 
พนักงาน : ไม่เป็นไรค่ะ เราดูอยู่
มนุษย์ป้า ยืนจ๋อย แต่ไม่เดินไปไหน ยังตีเนียนอยู่ตรงนั้น คนก็สั่งของไป เราก็ยืนมองๆ ดู จนสุดท้ายแกก็ไปต่อคิวตอนคิวเหลือคนไม่เยอะ 
นี่ล่ะน้า จิตสำนึกและความมีวินัยคนมันต่ำกันจริงๆ
comment277:เราเคยเจอมนุษย์ลุงค่ะ กำลังรอคิวที่บีทีเอสชิดลม 
เรายืนอยู่คิวแรก แล้วก็มีมนุษลุงแต่งตัวใส่สูทอย่างดี มายืนเลนกลางแล้วก้ะค่อยๆจะแทรกตัวมายืนหน้าเรา
เราก็หันไปพูดกับแฟนดังๆว่า "ทำไมเค้าไม่ต่อคิว!!!"
มนุษลุงหันมามองหน้าเราแบบมึนๆ เราก็ทำหน้าจะยิงแม่มทิ้งพร้อมกับถามลุงว่า "ทำไมไม่ต่อคิว!!!" แผ่รังสีฆาตกรโรคจิตใส่มัน
มนุษลุงจึงยอมล่าถอยไปถอยคิวสุดท้าย  ถ้าไม่ถอยเราก็พร้อมถล่มค่ัวินาทีนั้น เกลียดสุดๆพวกไร้ระเบียบวินัย
comment278:เคยโพสไว้ในกระทู้หนึ่งขอยกมาเลยแล้วกันนะครับ (เนื่องจากมันยาวมาก- -) ของผมน่าจะเจอ มนุษย์ป้าระดับสูงนิดนึง

=======================================================================

ผมเคยโดนคล้ายๆกันนี่นะ แต่ของผมเป็นของที่รับได้แค่คนละชิ้นคือทีวี26นิ้วลดราคาจากเลขแปดปลายๆลงมาเลขห้าปลายๆแต่ต้องไปคิดเงินที่แคชเชียร์แถวเหมือนเดิม ซึ่งผมก็ไปรับมาซึ่งได้เป็นชุดสุดท้ายพอดีเด๊ะ(ใจจริงผมเล็งอีกรุ่นไว้แล้วแต่เห็นอันนี้มันลดอยู่พอดีก็เลยก่ะประหยัดตัง และมันก็มีให้ต่อสายพ่วงจากคอมพอดีเหมือนกัน) ผมก็เอาใส่รถเข็นไว้นะแล้วก็เดินไปดูสายHDMIต่อ(ซึ่งไม่ได้ห่างจากรถเข็นเลยราวๆ4-5ก้าว) สักพักผมหันมาเห็นคุณมนุษย์ป้าสองคนกำลังยกกล่องจากรถเข็นผมไปใส่รถเข็นเค้า 
ผมก็เดินเข้าไปถาม
"ป้ามาหยิบของผมไปได้ไง" 
เค้าก็ตีหน้ามึนและจัดแจงจะเข็นรถไปผมเลยคว้ารถเข็นไว้ ป้าก็หันมาโวยใส่ 
"อะไรวะนี่มันของของข้า" 
ผมก็สวน
"ของป้าได้ไง ผมต่อคิวรับมาอยู่ๆป้ามาหยิบไปเนี่ยนะ แถมหยิบจากรถเข็นผมด้วย" 
ป้าแกก็แถเลย
"ของเอ็งได้ไง ของยังไม่คิดเงินใครก็มีสิทธิ์ทั้งนั้นหล่ะโว้ย" (คิดในใจอะโห ตรรกะไม้ใกล้ฝั่งเป็นแบบนี้นี่เอง)
ผมก็พยายามใจเย็น แล้วบอก
"ใช่ป้าแต่นั่นมันของอย่างอื่น อันนี้มันต้องลงทะเบียนถึงได้ ไม่เชื่อถามพนักงานดูได้ป้า"
ตอนนั้นพนักงานอะไรคนต่างๆก็เริ่มมาดูแล้ว
ป้าแกคงหาเหตุผลมาเถียงไม่ได้เลยเริ่มไถลสีข้างอีกครั้ง
"เด็กอะไรพ่อแม่ไม่สั่งสอนไม่รู้จักผู้หลักผู้ใหญ่ ของแค่นี้ให้คนแก่ไม่ได้ สัน......ทรามจริงๆ พ่อแม่ก็คงไม่แพ้กันหรอก"
ตัวผมถึงในใจจะโกรธเป็นไฟแล้ว ด่าผมพอทน ด่าพ่อแม่นี่สุดจะทนจริงๆ(ท่าไม่ติดเป็นรุ่นป้าไม้ใกล้ฝั่ง คงได้จับเอาหน้ากระแทกชั้นวางของให้ปากดีๆพ่นคำอะไรต่อไม่ได้แน่ๆ) ก็เลยสวนไปแรงๆ(แต่ยังไม่ถึงขั้นด่า)
"พอดีพ่อแม่ผมเค้าสอนมาดีครับ ว่าอย่ายอมให้คนคดมาทำตัวเหนือกว่า แล้วคนแก่ไม่แก่ผมไม่รู้แต่กฏต้องเป็นกฏ อายุอนามคนเสื่อมไปตามเวลาแต่กฏต้องไม่เสื่อมไปตามคน แล้วนิสัยทรามนี่ ด่าตัวเองทำไมครับ"
ป้าแกยืนอึ้ง ผมก็ต่อเลย
"ท่าไม่มีอะไรแล้วผมขอของผมคืนนะครับ"
ป้าแกทำท่าฮึดฮัดแล้วกล่องทีวีโยนลงพื้น(ไม่ถึงขั้นโยนลอยแต่ยกออกจากรถเข็นแล้วปล่อยลงพื้น) และคงด้วยความที่มันเป็นของลดราคาแพ็คเกจเลยไม่ค่อยดีสักเท่าไหร่ ทำให้ตัวทีวีหลุดจากกล่องกระแทกพื้นหน้าจอแตก
ผมก็อึ้งกับนิสัยของป้าๆ ผมก็เลยพูดไปว่า
"อ้าวป้า ทำแบบนี้ได้ไง"
ป้าแกตีหน้าเซ่อ ผมก็เลยพูดต่อ
"ป้าทำของเค้าเสียหายป้าก็ต้องชดใช้นะป้า"
ป้าแกโวย
"อะไรของเอ็ง ข้ายังไม่ได้ทำอะไรเลย เอ็งทำหล่นมือเองอย่ามาโทษคนแก่สิวะ"
ป้าที่มาด้วยกันส่งเสริมตามน้ำทันที
ผมก็สวนไป
"คนเค้าเห็นๆกันอยู่ว่าป้าเอากล่องโยนลงพื้น"
ป้าแกหันไปโวยคนรอบข้างและผม
"ใคร ใครเห็น ใครเป็นพยาน"
คนรอบข้างมีหลายคนที่หลบๆคงไม่อยากยุ่งด้วย
ผมก็บอก
"ไม่เป็นไรคนอื่นอาจไม่พูด แต่กล้องวงจรปิดที่อยู่เหนือหัวป้าๆหน่ะเห็นหมดทุกอย่าง"
ป้าแกก็เงยขึ้นไปมอง ตอนนั้นน่าจะเป็นหัวหน้างานเดินออกมาหาสองป้ามหาภัยพอดี
"ป้าครับ ป้าทำของเสียหายป้าต้องชดใช้นะครับ"พนักงานบอก
ป้าแกยังมีการหันไปโวย"เสียหายอะไร ของมันเสียอยู่แล้ว ทำไมข้าต้องชดใช้"(ผมยืนมองคิดในใจ โหป้าเอ้ย แถได้ใจใช้จาลบียี่ห้ออะไรเนี่ยลื่นสะ)
"งั้นท่าป้าไม่ชดใช้ผมโทรแจ้งความนะครับ โรงพักอยู่ใกล้ๆนี่เองด้วย ป้าคิดเอาแล้วกันจะจ่ายค่าเสียหายตามราคาที่ลด หรือจะไปโรงพักจ่ายตามราคาเต็ม+ค่าเสียเวลาและค่าทำให้ลูกค้าคนอื่นตกใจครับ"พนักงานตอบเรียบๆแต่วาจาเชือดบาดคอได้ใจผมมาก
ป้าแกเสียงอ่อยเลยทีนี้
"แหมไม่ต้องถึงขึ้นโรงขึ้นศาลหรอกพ่อหนุ่ม เดี๋ยวป้าจ่ายให้ก็ได้ แหมเรื่องเล็กน้อยแค่นี้ ไม่ต้องไปต่อความยาวสาวความยืดหรอก" (อยากจะบอกว่าป้าสาวไส้ให้กากินเองสะมากกว่านะ)
ตัวผมก็เลยเดินไปซื้อTVรุ่นที่ดูไว้ ซึ่งเป็นรุ่น 39นิ้วตัวสูงกว่า(ถึงราคาจะเบิ้ลไปเกือบ3รอบ) พอเดินมาจ่ายเงินก็เจอสองป้ามหาภัยนี่อีกแต่อยู่คนละแคชเชียร์กัน(ห่างกันสองแคชเชียร์) ผมเห็นป้าแกควักเงินจ่ายเงินและรับทีวี26ตัวที่พังไปและยังมีบ่นอุบอิบๆกันสองคน พอผมมาพนักงานก็ขนทีวีมาให้ ป้าแกมองตาโตเลยครับ ผมก็มองกลับด้วยหางตาแล้วก็ทำเมินไม่สนใจควักเงินจ่ายสดๆเลย แล้วจ่ายเสร็จพนักงานก็เอากล่องทีวีใส่รถเข็น(แบบที่ลาบกับพื้นไว้ขนของหนัก)ให้ ผมก็เข็นออกไป ปล่อยสองป้ามหาภัยยืนอึ้งกับทีวี26นิ้วพังๆ ผมกลับบ้านสบายใจพร้อมทีวี39นิ้ว ส่วนสองป้ามหาภัยก็คงต้องเซ็งกันต่อไปกับทีวี26นิ้วจอแตก ซึ่งรุ่นแบบนี้ท่าจะซ่อมจอก็คงแพงกว่าค่าเครื่องหล่ะครับ (ทำตัวเองนะป้าผมไม่ได้ทำอะไรให้เลย) ซึ่งท่าวันนั้นสองป้าเค้าเข้ามาขอผมดีๆว่าเออป้าขอได้ไหมป้าอยากได้ป้ามีตังไม่มากอะไรก็ว่าไป ผมก็คงใจอ่อนให้ไปแล้ว เพราะผมก็ไม่ได้ไม่เสียอะไร แต่ป้าแกก็นะ.....อย่างที่เล่ามา
comment278-1:ดีใจที่พนักงานดีและมีกล้องวงจรปิดด้วยนะครับ
อีป้าเลยด้านไม่ออกเท่าไร
ขนาดไม่ออกยังแถไปเรื่อยเลย
comment278-2:โอว...สะใจมากๆ
comment278-3:คืออันนี้เราอ่านแล้วโมโหแทนมากๆๆๆๆ ประหนึ่งเหมือนอยู่ในเหตุการณ์เองเลยอ่ะ
comment278-4:ถ้าผมอยู่ในเหตุการณ์ ตอนที่คุณถามว่าใครเห็นบ้าง ผมจะบอกดัง ๆ เลยว่าเห็น
และเพราะคนหน้าบางพวกนี้แหละ พวกมนุษย์ป้าถึงได้ไม่หมดไปจากโลกซะที
comment279:แชร์บ้างครับ ประสบการณ์มนุษย์ป้าจากนักเรียนของผมเอง เด็กไปฝึกงานที่บริษัทเครื่องใช้ไฟฟ้าและอิเล็กทรอนิกส์ชื่อดังแห่งหนึ่งย่านวิภาวดีครับ

"ไปทำงานวันแรกก็ได้เรื่องเลยครับ!!! 
ณ เวลาหลังรับประทานอาหารเที่ยง ประมาณ 12:50
ผมกับเพื่อนก็กำลังจะไปทำงานพวกผมก็ได้แยกย้ายกันไป คือผมทำงานอยู่ในห้องเอกสารคนเดียว พอผมจะเข้าไปเท่านั้นละ สิ่งที่ผมพบเห็นคือมนุษย์ป้ากำลังนอนหลับอยู่ ผมเกรงใจก็เลยไม่กล้าเข้าไปเดินอยู่แต่หน้าประตูทันใดนั้นมนุษย์ป้าก็ลืมตาตื่นแล้วบอกกับผมว่า

มนุษย์ป้า:อ่าว!!!หนูเข้ามาก่อนก็ได้

(ผมจึงเดินเข้าไปนั่งในที่โต๊ะทำงานของผม แล้วป้าก็พูดขึ้นว่า)

มนุษย์ป้า:น้องฝึกงานคนอื่นจะไปนั่งเล่นกันที่ล็อบบี้เพราะล็อบบี้มีเบาะนุ่มๆ

(ผมสัมผัสได้ถึงความนัยที่แฝงถึงคำพูดนั้น)
ซึ่งมันแปลว่า "ป้ากำลังนอนอยู่"
แล้วมนุษย์ป้าก็ถามผมว่า

มนุษย์ป้า:มานานหรือยัง??? 

ผม:พึ่งมาฝึกงานวันนี้วันแรกกครับ

มนุษย์ป้า:ไม่ใช่มาที่นี่นานหรือยัง

(ความที่เรามานานแล้วจนเห็นภาพป้านอนอ้าปากอยู่ ความที่เราเป็นเด็กจึงไม่กล้าบอกภาพเหตุการณ์ตอนนั้นออกไป ผมจึงตอบว่า)

ผม:พึ่งมาเมื่อกี้เองครับ !!!

นี่เป็นตัวอย่างที่ไม่ดีในการพูดโกหก แต่คำพูดคำนั้นก็ทำให้ป้าสบายใจว่าไม่มีใครเห็นช็อตเด็ด 555"
comment280:มีเรื่องเล่าเหมือนกันค่ะ เราเพิ่งกลับจาก ซีอาน สุดๆร้อนๆ ปลายเดือน 5 นี้เอง
เราอยู่ที่สนามบินซีอาน กำลังจะกลับดอนเมืองค่ะ
เราเช็คอินเรียบร้อยแล้ว เหลือแค่โหลดกระเป๋า
แต่ทางเจ้าหน้าที่บอกว่า ยังเข้าไปไม่ได้เพราะ Airasia ยังไม่เปิด counter จะเปิดก่อนเวลาเครื่องออก 1.30-2.00 ชม.
เราก้อยืนต่อแถวอยู่ด้านนอก ใกล้ที่สุดที่เท่าเราจะทำได้
รอมา 1 ชม  ทางเจ้าหน้าที่ปล่อยให้คนที่ไปสายการบิน china เข้าไปก่อน เราก้อยืนรอต่อไป
อยู่ๆก้อมีขบวนหนึงวิ่งมาแล้วก้อเข้าไปทั้งๆที่ไกด์ของพวกเค้า (คนจีนแต่พูดไทยได้) บอกให้รอข้างนอก แต่พวกเค้าก้อไม่สนใจ เรางงมาก เราต่อแถวอยู่ตั้งนานทำไมถึงโดนคนไทยด้วยกันทำแบบนี้ แต่ในเมื่อพวกเค้าเข้าไปได้ ทำไมเราจะเข้าไม่ได้ เราก้อเลยเข้าไป แล้วคนอื่นๆก้อเข้าไป
แถว counter มีทั้งหมด 4 แถว แถว1-2 ขึ้นป้ายว่า GROUP CHECK IN และที่ 3-4 เป็นแถวธรรมดา เราก้อวิ่งเข้าไปต่อแถวที่ 3 
แต่ก่อนหน้าเรามีผู้ชายคนหนึง ซึ่งอยู่ในกลุ่มทัวร์นี้ อยู่หน้าเรา 
เราและเพื่อนอยู่เป็นคนที่ 2-3 และมีผู้หญิงอีกคน(ทัวร์) อยู่เป็นคนที่ 4 และเพื่อนเราอีกเป็นคนที่ 5-6 และยัยป้าเป็นคนที่ 7
เราก้อเลยเรียกเพื่อนๆที่อยู่ 5-6 ให้มาข้างหน้าจะได้โหลดกระเป๋าด้วยกัน 
แล้วพี่ผู้ชายเรียก ญ คนที่ 4 ให้มาอยู่กะเค้า เราก็โอเค แต่ยัยป้าที่อยู่คนที่7 ถึงแม้จะมากลุ่มเดียวกัน แต่เราไม่เห็นทั้ง ช และ ญ ที่อยู่หน้าเรา เรียกเค้าเลย
แล้วอยู่ๆยัยป้าคนที่ 7 ก้อบอกพวกเราว่า เค้ามาทัวร์ด้วยกัน เป็น VIP เพราะฉะนั้นให้พวกเราถอยออกมา แต่พวกเราก้อเฉยๆ ยัยป้าก้อจะเข็นรถมาชนขาแม่เพื่อน เพื่อนที่อยู่คนที่ 5 ก้อเลยพาแม่ไปอยู่ข่างหลังแทน
จากนั้น ยัยป้าก้อมาคุยกะเพื่อนเรา บอกว่า ถ้าเราไม่หลบออกไปจะขนขาให้เขียวเลย
ตอนนั้นเราไม่รู้ว่ามีเรื่องกัน เราเห็นว่าทัวร์นี้วุ่นวายมาก และแถว 1 ที่เป็น GROUP CHECK IN ไม่มีคนต่อแถวเลย เราก้อเรียกเพื่อนๆเปลี่ยนแถวมาแถว 1 แต่เพื่อนเราโมโหมาก เราก้อเลยบอกว่าช่างมันเถอะ (คือไม่รู้ว่ายัยป้าจะชนขาเราเขียว) 
ตอนหลังรู้จากปากเพื่อน แบบว่า ถ้าตอนนั้นฉันรู้ ฉันจะไม่ออกไปยืมแถวอื่นเลย

พอมาถึงดอนเมือง ยัยป้าลากรถเข็นเพื่อไปเอากระเป๋าจากสายพาน แต่รถเข็นพี่แกจองไว้ในที่ห้ามจอด
เรารู้ว่า ยัยนี่มารยาทหามีไม่ และการแต่งตัวดีไม่ได้บอกถึงนิสัยของคนเลย แบบว่าแย่มาก 
คนจีนยังไม่ทุเรศขนาดนี้เลย เรากลับชื่นชมคนจีนที่ไปเจอมากกว่าอีก
comment281:อ่านบ่อยๆ เจอกะตัวจะได้ตอบโต้ได้ทันที ไม่มีอึ้ง
comment282:จริงๆมนุษย์ป้ามนุษย์ลุงเป็นคนปลูกฝังนิสัยแย่ๆให้เด็กๆได้ด้วยนะคะ แล้วพอเด็กๆโตขึ้นก็จะกลายเป็นผู้ใหญ่นิสัยเสีย 

เคยเจอตอนพาหลานไปเที่ยว ในงานจะมีให้เด็กๆทดลองเล่นเกมส์แข่งรถกัน ก็มีเด็กๆต่อแถวอยู่ประมาณ 5 คน ทีนี้พอเด็กคนนึงเล่นเสร็จ กำลังลงจากเครื่อง มีมนุษย์ป้ามากับหลาน ดันหลานให้เดินขึ้นไปบนเครื่องเล่นเกมส์เลยค่าาา แถมบอกด้วยว่า ขึ้นไปเลยลูก ขึ้นไปเลย

เอากับเค้าสิ เด็กคนอื่นรอกันรอบละเกือบ 5 นาที อยู่ๆก็มาแซงเฉย เด็กคนอื่นต่อคิวเอง แต่โชคดีเราต่ออยู่กับหลาน เราเลยบอกเสียงดังๆเลย ว่า อย่าแซงสิคะ ต่อแถวด้วยนะคะ  มีน้องๆรออยู่อีกหลายคนค่ะ แล้วเราก็ชี้ไปที่ท้ายแถว นางก็ทำหน้ามึน บอก อ้าว ไม่เห็น มีแถวด้วยเหรอ แล้วก็สะบัดหน้าดึงมือหลานเค้าไปต่อท้ายแถว

โหหห ป้า เค้าต่อแถวกันตรงเชียว ป้าบอกไม่เห็นแถว ทำไมบางคนไม่มีมารยาท ไม่มีวินัยกันขนาดนี้เนี่ย แล้วเด็กๆในสิ่งแวดล้อมแบบนั้นก็จะติดยิสัยแบบนั้นตามไปด้วย มันทำให้ชาติเราไม่มีระเบียบวินัยซักที 

เฮ้อออ อ่านแต่ละเรื่องแล้วก็ต้องอุทานเบาๆ ว่า ทำกันไปได้เนอะ ไม่อายคนอื่นกันบ้างหรือไง
comment283:ของเราเองเจอมนุษย์ป้าบนรถเมล์เลย

เรื่องมีอยู่ว่าเราอยู่บนรถเมล์และนั่งเกือบถึงปลายแถวหลังสุด ซึ่งเราขึ้นตรงป้ายแรกเลยจึงได้นั่ง

ทีนี้พอมาถึงป้ายที่3เจอมนุษย์ป้านางหนึ่ง นางขึ้นมาแล้วก็เบียดคนอื่นๆที่ยืนอยู่บนรถ 

แล้วก็เอาตัวเบียดไปมาเพื่อจะหาที่นั่ง พอป้าแกเบียดคนอื่นๆขึ้นมาข้างในสุดได้แล้ว

ป้าก็เดินไปแถวหลังสุด มีเด็กผู้ชายนั่งฟังเพลงอยู่ริมหน้าต่างหลังสุด

ทันใดนั้น ป้าก็พูดขึ้นมาเลยว่า "น้องๆ ลุกให้พี่หน่อย พี่เมื่อยนะ!!"

คือเรามองแกอยู่แล้วไง แล้วก็คิดในใจนะว่า อ่อเมื่อยสิ ก็เบียดชาวบ้านชาวช่องซะขนาดนี้แหม!!

และพอป้างพูดซึ่งใช้น้ำเสียงบังคับและเสียงดังมาก พูดกะน้องคนนั้น น้องก็เลยลุกให้ 

แต่ระหว่างที่น้องลุกออกมา ป้าแกก็รีบเอาตัวเข้าไปนั่งๆทันที ทั้งๆที่น้องยังไม่ได้ออกมา 

ผู้หญิงที่นั่งข้างก็ได้แต่ชักสีหน้าออกมา พอป้านั่งได้เท่านั้น ก็พูดขึ้นมาว่า 

คนสมัยนี้ไม่มีน้ำใจเอาซะเลย! เราก็เลยหันไปมองหน้าเลยว่า อยากได้น้ำใจจากคนอื่น

พูดจากะคนอื่นๆดีๆไม่เป็นหรอคะ คือเราอดที่จะด่าไม่ได้จริงๆ แบบหมั่นไส้มาก 

ป้าก็จ้องหน้าเรา เราก็หันกลับไม่สนใจ ก็คิดๆนะ ว่าป้าจะทำไรเรามั้ย แต่นางก็ไม่จ้ะ นางหลับ555555 


เรื่องอีกเรื่องนึงที่เจออีก คือเหมือนชีวิตนี้วังวนอยู่กะมนุษย์แบบนี้ตลอด

คือเรายืนต่อคิวซื้อแมคโดนัลด์อยู่ ซึ่งมีเค้าเตอร์ที่เปิดอยู่ 2 เค้าเตอร์ ลูกค้าก็ยืนต่อคิวยาว 

ในจังหวะที่ถึงคิวเรา ก็มีป้าที่ตอนแรกยืนอยู่ข้างๆเค้าเตอร์ที่ไม่ได้เปิดยืนมองเมนูข้างบนอยู่นาน 

แล้วพอถึงคิวเรากำลังจะอ้าปากบอกเมนู ป้าแกก็พุ่งตัวมาแล้วหันมาพูดว่า 

"ป้าขอซื้อไอติมโคนแท่งนึงหน่อยนะ แค่อันเดียวเองนะๆๆ" 

เรามองหน้าป้าแล้วยิ้มๆพูดขึ้นมาว่า "แถวอยู่ด้านหลัง ไปต่อคิวนะคะ หนูก็หิวค่ะ ยืนรอนานแล้วด้วย 

แล้วมะกี้หนูเห็นลูกหลานป้าบอกจะเอาชุดโน้นนี้นั่น ทำไมไม่มาต่อคิวตั้งแต่แรกล่ะคะ" แล้วก็เชิ่ดใส่ป้าเลย 

คือเราเองเราก็รู้สึกแปลกๆนะที่พูดไป แต่ถ้าเราให้ป้าซื้อไอติม คนที่ต่อข้างหลังจะว่าเรามั้ย เค้าก็ยืนรอนาน

แต่อย่างว่าคนมันไม่เคารพกฏกติกา ใช้ชีวิตง่ายๆ มักง่าย จนเคยตัว ก็คงต้องโดนซะบ้าง
comment284:จขกท. สกิลการต่อสู้สูงมากค่ะ นับถือ 55
comment285:โคตรสะใจ 555
comment286:น่าจะถ่ายรูปมาดูน้ำหน้าหน่อยนะ เจอจะได้หลีกๆ ไม่มอยากตบคนแก่ให้บาป
comment287:ผมเคยเจอมนุษย์ป้าครั้งนึง ที่แบงค์กสิกร ป้าแกหัวหมอเก็บบัตรคิวที่ตกพื้นมาฟอร์มว่ากดคิวมาแล้วเลย พนักงานก็บอกให้ไปกดใหม่ ป้าแกก็ครุ่นคิดอยู่พักนึง ก็หันมาทางผมเลยครับ บอกว่าไอหนู ป้าขอถอนเงินหน่อย ป้าไม่มีบัตรATM บัตรป้าหาย ผมก็เลยบอกว่าป้าไปกดใหม่สิครับ เพราะของป้ามันเลยคิวแล้ว(ทั้งที่เห็นกะตาว่าป้าเก็บมาจากพื้น) ป้าแกก็ก็ตื๊ออยู่นั่นแหละ(ที่จริงกะว่าจะยื่นเช็คให้พนักงานเขาทำรายการไปก่อน แต่คิดอีกทีขอลองของยัยป้านี่ก่อน) ผมก็บอกไปแบบเดิมว่าป้าต้องไปกดใหม่ เพราะถ้าคนอื่นทำแบบป้าหมดก็คงไม่ต้องมีคิวแล้ว ป้าก็ฉอดๆๆๆๆบอกว่าชั้นเป็นผู้ใหญ่นะ เธอเป็นเด็กทำไมถึงไม่เคารพ บลาๆๆๆ จนสุดท้ายผมงัดไม้ตาย ยกมือชี้หน้าป้า ทำหน้าโหด พูดเสียงเข้มๆบอกว่า"อย่ามาทำตัวมนุษย์ป้ากับผม" คนข้างๆได้ยินก็พากันหันมามองที่ป้า ป้าแกคงจะอาย เลยถอนหายใจ แล้วไปกดคิวใหม่ ส่วนผมก็ยื่นเช็คทำรายการไป พอขึ้นเช็คเสร็จผมกำลังจะเดินออกจากธนาคาร ปรากฏว่าป้าคนนั้นอยู่ตรงเคาน์เตอร์เปิดบัญชี เลยไปนั่งเก้าอี้นั่งรอด้านที่อยู่ไกล้เคาน์เตอร์ ฟังว่าป้าแกจะทำบัตรใหม่หรือเปล่า แล้วจะแผลงฤทธิ์ใส่พนักงานอีกมั๊ย ปรากฏว่าป้าแกเล่นฟอร์มครับ บอกว่าจะทำบัตรATM คิดไปคิดมาเดือนนี้คงต้องใช้จ่ายเยอะ ป้าขอถอน500 โอยยยย ผมเป็นแค่ผู้ใช้บริการยังจะบ้าตาย นึกแล้วสงสารพนักงานธนาคารแทนจริงๆ เดือนนึงปีนึงไม่รู้ต้องเจอมนุษย์ป้าอีกสักกี่ร้อยคน- -*
ปล.ขออภัยที่อาจแสดงความไม่สุภาพออกไปนะครับ ปกติผมจะอ่อนน้อมกับผู้ใหญ่ทุกคน แต่ถ้าใครมา"ป้า"กับผม ผมก็คงต้องทำแบบนี้ ไม่งั้น"ป้า"ก็จะได้ใจแล้วไปทำแบบนี้กับคนอื่นอีกครับ โลกสวยๆต้องทำด้วยตัวเรา ไม่ใช่แค่ในความคิดหรือโลกไซเบอร์ครับ^^
comment288:ถ้าเป็นผม ผมคงทำแบบจขกท. ไม่ไหวครับมนุษย์ทั้งหลายแบบนี้ ไม่มีความอดทนมากพอกับเรื่องแบบนี้ จะหาว่าใจร้ายกับบคนแก่ก็ได้น่ะผมยอม
comment289:อยากให้ทางพันทิพย์เปิดเท็ก "มนุษย์ป้า" ...
comment290:1 ใน 300 คนในกระทู้นี้โตไปเป็นมนุษย์ป้า
comment291:ช่างโชคดีจริงๆ 555
comment292:เคยเจอเหมือนกันเลยค่ะ ตอนนั้นนั่งเครื่องบินขากลับ เชียงราย-กรุงเทพฯ สายการบินนกแอร์
มีเรา พ่อและแม่ 3 คนค่ะ ได้ที่นั่ง 34A 34B 34C 
พอเดินไปถึงที่นั่งปุ๊ป ก็ตกใจมีคนนั่งที่นั่งเราอยู่หรือในตั๋วเลขที่นั่งเราผิด ก็มองไปที่ตั๋วเลขที่นั่งก็ไม่ผิดนะ
พนักงานเดินเข้ามาหาแม่เราที่ยืนอยู่ข้างหน้าเรา

พนังงาน: สวัสดีค่ะ ขออนุญาตดูหมายเลขที่นั่งด้วยค่ะ

แม่เราก็ยื่นให้ดู พนังงานก็งงๆว่าอ่าวมีคนมานั่งที่เราจริงๆด้วย พนังงานจึงขอดูตั๋วคนที่นั่งที่เราอยู่
คนที่นั่งที่เราตั๋วหมายเลข 35A พนังงานก็เหมือนแอบตกใจเล็กน้อย แล้วก็มองไปยังที่ที่นั่งถัดไปและขอดูตั๋ว ก็กลายเป็น36A ซะงั้น และแถวสุดท้ายที่พนักงานขอตรวจคือคุณป้าและคุณยายอีก2คน ตั๋วของแกคือ37A คือนั่งผิด3แถวเลยค่ะ
เราก็คิดในใจแล้วว่าจะเจอมนุษย์ป้ามั้ยเนี่ย เพราะข้างหลังของที่คุณป้ามันว่างค่ะ พนังงานจึงยกมือไหว้คุณป้าที่นั่งอยู่ 

พนังงาน : ขอโทษนะคะ ท่านผู้โดยสารนั่งผิดที่นะคะ รบกวนย้ายที่ด้วยนะคะ ขออภัยจริงๆค่ะ 
มนุษย์ป้า : อะไรกัน ก็ชั้นมานั่งแล้ว แล้วจะมาให้ลุกอีกมันลำบากนะ
พนังงาน : (ยังคงยกมือไหว้อีกครั้ง) ขออภัยจริงๆค่ะ รบกวนย้ายที่ด้วยนะคะ ต้องนั่งให้ถูกหมายเลขนะคะ
              ขออภัยด้วยนะคะ (ยังคงยกมือไหว้ต่อไป)

พ่อเราบอกว่าไม่เป็นไรหรอกมั้งเดี๋ยวเราไปนั่งข้างหลังก็ได้ คือถ้าเลื่อนก็ต้องเลื่อนทั้งหมด3แถวอ่าค่ะ แล้วยังมีผู้โดยสารต่อแถวขึ้นเครื่องอีกยาวเหยียด เพื่อรอคุณป้าลุกเนี่ยแหละค่ะ

มนุษย์ป้า : วุ่นวายจริงๆ ทำไมบริการแย่แบบนี้ ชั้นไม่เคยเจอเลยนะ ก็ให้เขามานั่งข้างหลังนี่สิก็จบเรื่อง ย้ายไปย้ายมา         วุ่นวาย
พนังงาน : (ยกมือไหว้) ขอประทานโทษจริงๆค่ะ 
มนุษย์ป้า : ลุกขึ้นพร้อมชักสีหน้า แล้วบอกให้คุณยายที่นั่งข้างๆลุก 

ตอนนั้นคุณทั้ง2คนที่มากับคุณป้า เงียบไม่พูดอะไร นั่งนิ่งปล่อยให้คุณป้าแกพูดคนเดียว ที่บอกว่าเป็นคุณยายเพราะท่านทั้ง2ผมขาวทั้งคู่เลยค่ะ ส่วนคุณป้าแกยังผมดำแซมๆขาวนิดหน่อย มาต่อค่ะ

พนังงาน : (เห็นคุณป้าลุก) ขอโทษนะคะ ขออนุญาตช่วยถือกระเป๋านะคะ
มนุษย์ป้า : ไม่ต้องชั้นถือของชั้นเอง แล้วก็เหมือนจะช่วยจับแขนคุณยายที่นั่งข้างๆให้ค่อยๆลุกขึ้น

พนังงานก็ช่วยพยุงคุณยายทั้ง2ย้ายที่ค่ะ ส่วนคุณป้านั้นบ่นค่ะ บ่นๆๆๆๆๆๆๆๆๆๆๆ ทำปากมุบมิบๆ
แม่เราก็หันไปพูดกับคนที่นั่งที่ของเราว่า ไม่เป็นไรหรอกเนอะ คนกันเองทั้งนั้นแล้วก็ยิ้ม คนที่นั่งที่เราอยู่ก็ยิ้มๆให้ค่ะ
ไม่มีใครโมโหหรือโกรธที่กับการโดยสารครั้งนี้ ยกเว้น มนุษย์ป้าท่านนั้นแหละค่ะ
ถ้าป้าแกยอมย้ายตั้งแต่ทีแรกก็จบเรื่องแล้วนะคะ คนต่อหลังก็เยอะ มัวลีลาไม่ยอมลุก

อยากให้พนังงานช่วยตรวจสอบให้ทั่วถึงจริงๆ ตรงนั้นมีพนังงานยืนอยู่2-3คนมั้งคะถ้าจำไม่ผิด จะไม่ตรวจสอบเลขที่นั่งให้คุณป้าแกหน่อยหรือ  แต่คนที่มานั่งข้างหน้าแกก็ไม่คิดจะทักเลยเนอะ สงสัยคิดว่าคนมาทีหลังคงเลื่อนไปนั่งตรงนั้นได้ แต่ก็ผ่านพ้นไปด้วยดีค่ะ ดีนะที่ครอบครัวเราเป็นคนใจเย็น ไม่งั้นได้โวยวายไปแล้ว... 

ปล.คำพูดอาจไม่ถูกทั้งหมดนะคะ ประมาณเดือนกว่าแล้วค่ะเหตุการณ์นี้ แต่จำภาพพนังงานยกมือไหว้ได้แม่นมาก ไหว้กี่ครั้งกี่หนก็ไม่รู้จนรู้สึกสงสารเลยค่ะ
comment292-1:เหนื่อยกับคำว่า พนังงาน จริง ๆ นะ ทุกคำเลย
555+
comment292-2:ขอโทษนะคะ พอดีพิมพ์ไปคุยกะแม่เราไปนึกถึงเหตุการณ์วันนั้น พิมพ์เพลินติดมือเป็นพนังงาน *พนักงานนะคะ* (ถ้าครูประถมมาเห็นคงให้ไปคัดซัก100 คำ T_____________T)
แม่บอกว่าได้ยินป้าแกพูดมาอีกว่า "ชั้นไม่ผิด ไม่ใช่ความรับผิดชอบของชั้น ให้เขามานั่งข้างหลังสิ"
ไหงเราไม่ได้ยินก็ไม่รู้ สงสัยหันไปคุยกับพ่ออยู่
ขอแก้ตัวมา ณ ที่นี้ด้วยนะคะ แหะๆ
comment293:กรรมของจขกท.มาก
ปล. ถ้าเปลี่ยนเป็นสาวๆนี่เราว่าบุบเพ เลยนะ 555+
comment294:ผมคิดว่ามนุษย์ป้า เกิดจากการที่สังคมไทย มีการปลูกฝังเรื่องน้ำใจมากเกินไป

ทำให้มนุษย์เหล่านี้แสวงหาผลประโยชน์จากความมีน้ำใจของคนไทย ว่าง่ายๆ คือเห็นแก่ตัวนั่นล่ะ

ซึ่งอันที่จริงแล้ว คนมีน้ำใจเป็นเรื่องดี แต่ทุกครั้งที่คุณส่งน้ำใจให้กับใคร คุณกำลังสร้างความเห็นแก่ตัวเพิ่มขึ้นในมนุษย์ทุกครั้งไป
comment294-1:ใช่ค่ะ เอะอะก็ชั้นแก่แล้ว เป็นเด็กมีน้ำใจหน่อย
comment295:อย่าจิ้นเป็นพระเอก นางเอกเลยคะ นิสัยแย่ขนาดนี้
ต่อให้เป็นสาวสวยก็ทุเรศค่ะ
comment296:ผมเคยเจอสองคนหลักๆเลยครับ  
คนแรกเจอที่ทำงานเก่า  มีอยู่วันหนึ่ง ที่หัวหน้าสาขาเลี้ยง KFC  แบบชุดใหญ่จัดเต็ม หลังทำบุญบริษัท คือมีกินกันทุกคน  ผมก็ไปหยิบจานมา เพื่อเอามากินอย่างมีความสุข  และตอนที่เลือกชิ้นไก่อยู่นั้น  ผมเลือกชิ้นแรกเป็นสะโพกไก่นุ่ม  อีกชิ้นเป็นน่องไก่กรอบ  ใส่จานมาแล้วเรียบร้อย  แต่ไม่ถึง5 วินาทีหลังจากน่องไก่กรอบผมลงจาน อีกมนุษย์ป้าคนนี้ก็เดินมาบอกว่า  “ขอชิ้นนี้ได้มั้ย   พี่เล็งไว้ก่อนนานแล้ว”   อึ้งรับไปทานไปหลายวิ ก่อนจะยอมให้ไป เพราะอีกฝ่ายเป็นผู้ใหญ่ และตำแหน่งสูงกว่า(ผมเป็นพนักงานขายธรรมดา  ป้าคนขอเป็น Marketing Manager)  หลังจากให้ไปผมก็คิดในใจว่า”WTFFFF   ขนาดตูหยิบลงจานแล้วนะโว้ย  เอาเหอะ ไม่กลัวเรื่องกินขี้มือตูก็ตามใจ”  แล้วตอนมันมาขอ มันมีอยู่ในจานตัวเองแล้ว 2 ชิ้น  ไก่กรอบน่องล้วน    พี่ที่ทำงานด้วยกันก็บอกว่า อย่าไปใส่ใจมากเลย  คนอื่นก็เคยโดน   เห้อ...  ไอเราก็โดนสอนให้เกรงใจผู้ใหญ่มาแต่เด็กอีก ได้แต่ทนยอมไป   เศร้าแท้(ได้กินแค่ชิ้นเดียว เพราะบางคนมันก็กินไปสามชิ้น เหมือนอีป้านี่)

คนที่สอง  ที่วินรถตู้ ไปไทรน้อย คือมนุษย์ป้าคนนี้  เคยโดน คุณลงที่คุมวินว่าไปรอบนึงแล้วว่าทำไมชอบมาแซงหน้า คนอื่นเค้าต่อแถวกันตั้งนาน    นังป้าก็ไม่พอใจ พอขึ้นรถมาโทรหาลูก ด่าคนคุมวินให้ลูกฟังตลอดทาง จับใจความได้ว่า “มาว่าแบบนี้ได้ไงวะ  ก็ต่อแถวเข้าตลอด เดี๋ยวก่อน งวดหน้าเจอด่ากลับแน่”  จำได้ประมาณนี้ แต่มีเยอะกว่านี้อีกจนผมลงก่อน    พอมาอีกวันนึง ที่เว้นช่วงนานมาก   มาเจออีกที  ก็ตอนที่แถวกำลังเดินขึ้นรถตู้  อีกมนุษย์ป้าเวรนี่  มันเดินไปแทรกหน้าสุดเฉย  (อ้าว  แล้วที่คุณป้าบ่นให้ลูกฟังคราวก่อน นี่คือแหลใช่มะ?)   แล้ววันนั้นคนคุมไม่อยู่ด้วย  เลยอดเห็นการไฟท์กัน   แต่ก็โคตรเคือง ตรงที่ผมต้องรอขึ้นคันต่อไปเป็นคนแรก (ทั้งๆที่ผมน่าจะได้ขึ้นคนสุดท้าย)   แต่ก็ไม่ได้ไปด่าอะไรป้าเค้า เพราะรถออกไปแล้ว  และสกิลสู้ไม่ได้ โดนเล่นตลอด T_T
comment296-1:เรื่องไก่คงแบบ อุ๊บ ผมเลียนิ้วก่อนจับไก่ชิ้นนี้อ่ะครับ มันคงเปื้อนน้ำลายผมไปแล้ว แต่ถ้าไม่ถือก็ ได้ครับ(แล้วยิ้มแบบสุภาพบุรุษจุฑาเทพใส่เลยค่า!!)
comment297:มาอ่านของหลายๆคน นึกถึงเรื่องของตัวเอง ตอนนั้นเรา ต่อแถวซื้อ ลูกชิ้นทอดเจ้าอร่อย ระหว่างนั้นเราก็ปล่อยให้คนที่มาก่อนเค้าสั่ง แต่พอถึงคิวเราเท่านั้นแหละ!! กำลังอ้าปากจะพูด อีมนุษย์ป้า อายุไม่มากเท่าไหร่ แทรกหน้าเราและสั่งเรียบร้อย เราก็มึนๆ แต่พ่อค้าก็รับคำ แล้วเราก็สั่งแต่พ่อค้าให้เราก่อน แต่ไม่ได้พุดอะไรแล้วเราก็เดินออกไปบ่นๆกับอาว่าไม่มีมารยาทเลย
comment298:ขอเป็นแฟนคลับเจ้าของกระทู้ ☺️
comment299:กระทู้นี้มัน "มนุษย์ป้าเดอะซีรีย์" ชัดๆ

แต่ขออีกอย่าง แบบคือถ้าเจอป้าดีๆ ก็ช่วยๆกันหน่อยนะคะ
ไม่ใช่แบบ ทำเป็นสำออย มนุษย์ป้าหรือเปล่า ไรงี้ ไม่เอานะคะ

ถ้าป้าแกพูดดีๆ เราก็ดีตอบกันหน่อย อย่าให้อีกหน่อยต้องมีมนุษย์หนุ่มสาวบ้าง
comment300:5555+ นี่แค่เจอมนุษย์ป้าที่เที่ยว แค่วันสองวัน

เราสิครับ ทำงานกับมนุษย์ป้า เจอทุกวัน ทั้งปี หลายปีแระเนี่ย
ลองมโนกันเองนะครับ ขนาด จขกท ยังเจอแบบนี้
แล้วตรูหล่ะ ฮือๆๆๆๆ
comment301:อ่านจบ เรานั่งนึก ว่าเราเคยเจอมั้ย มนุษย์ป้า มนุษย์ลุง

ยอมรับว่ายังไม่เคยเจอที่นิสัยแย่ ๆ แบบจดจำได้นะคะ

แต่ที่จำได้ ก็มนุษย์แม่ค่ะ 


ใน 7 eleven ที่บางแสน  เราลงแวะซื้อของกิน และไปต่อคิวจ่ายเงิน
จู่ ๆ ก็มีแม่ของเด็กเล็ก ดันเด็กมาหน้าเรา เฉย ๆ ไม่บอกกล่าวอะไร
เราก็ เฮ้ยยย... บอกเลย น้องคะ มาทีหลังไปต่อคิวข้างหลังพี่ค่ะ
แม่เด็กก็พูดเลย   ให้เด็กก่อนไม่ได้เหรอ ลูกชั้นจะกินไอติม ละลายพอดี

เราก็บอก ว่าอย่าแซงคิว และอย่าสอนลูกให้แซงคิว มันน่าอายนะคะ


แม่คนนั้นดึงเด็กออกไปเลยค่ะ แล้วไปต่อคิวถัด ๆ จากเราอีกที (ถ้าต่อคิวแต่แรก
ก็ยืนแค่หลังเราละ มัวแต่มายืนเถียง คนก็มาต่อคิวเพิ่มขึ้น)
comment302:กระทู้อะไรกันเนี่ยยยยยยยยยยยยยยย

อ่านแล้วเข็ดฟันสุดเริ่ด
ทำไมฉันไม่เจอจังๆยังงี้บ้าง 555+
comment303:555555555555555 เคยเจอมากับตัวเหมือนกัน 

มนุษย์ป๊าเป็นอะไรที่พูดยากนะ คือ สภาพจิตใจมันเกินเยียวยาแล้วล่ะ 5555
comment304:มันมากอ่ะพูดเลย
comment305:555+ ฮามากอะ เจอแล้วเจอเล่าแบบนี้นี่เนื้อคู่เลยนะ
comment306:โถ...ความพยายามป้าสูงมาก ใช้ความแก่เข้าสู้....ไม่ไหวนะจ๊ะ
comment307:อ่านทุก comment แต่ละคนประสบการณ์สุดยอด
comment308:เรื่องมนุษย์ป้าเคยทำผมเสียชื่อมาละ บอกให้เราเป็นคนติดต่อมาซื้อที่เค้า ตกลงราคาและค่าตอบแทนกันเรียบร้อยละ
หลังจากนั่นชีวิตผมก็ตกอยู่ในสถานะคนไม่น่าเชื่อถือ เพราะมีคนมาซื้อละป้าก็ตุกติกจะขอขึ้นราคาเค้าก็ไม่สู้ 
อะรายต่อมาเค้าก็ให้ราคาตามที่แกเสนออีกสรุปแกบอกไม่ขายละ อยากจะบ้าเหมือนเล่นขายของกับคน ปญอ
comment309:เจ้าของกระทู้ไม่รู้ตัวหรือครับว่า หนึ่งในป้ากลุ่มนั้นแกแอบชอบคุณอยู่ มันเป็นรักแรกพบ Love at first sight ตั้งแต่สนามบินดอนเมืองแล้ว จริงๆแล้วที่มาที่ไปมันเป็นแบบนี้...

ตอนทะเลาะกันบนเครื่องบินเรื่องที่พวกป้ามานั่งที่นั่งคุณ ป้ากลุ่มนั้นได้แอบเช็คแล้วว่าคุณนั่งเบอร์ไหน (หลังจากคิวปิดแผลงศรตรงประตูทางเข้าสนามบิน) กลุ่มแกเลยทำสวมรอยมานั่งที่คุณ ใจจริงแล้วแกแค่อยากให้คุณพูดว่า "งั้นคุณลุกไป" ส่วนป้าที่นั่งข้างคุณ 1B นั่นแหละคือ"คนที่ใช่" (แกจะได้อิงแอบคุณ ตอนแกล้งหลับไง) แต่เกิดเสียงเอ็ดตะโรซะก่อน แอร์มา ก็เลยโดนย้ายยกก๊วน ป้าคนที่ใช่เลยเซ็งรอบหนึ่ง

ตอนที่แกมาสะกิดเบาะหลังคุณทุกสองวินาที มันเป็น"รหัสรัก"นะครับ แต่คุณพาลคิดว่าป้าแกมากระแทกเบาะ จริงๆแล้วรหัสรักที่กระแทกไปนั้นเป็นการเคาะรหัสมอร์ส(เหมือนเครื่องรับส่งรหัสที่เคาะในเรือ)ซึ่งแปลความได้ว่า "I love you, darling" แต่คุณตีเจตนาแกผิด แถมดันไปฉุนเฉียวใส่ป้าแกก่อน ป้าคนที่ใช่เลยเซ็งรอบสอง

ตอนโล้งเล้งกันที่เคาน์เตอร์เรื่องต้องการอัพเกรดห้อง คุณไม่รู้จริงๆเหรอว่า ป้าแกอยากอยู่ใกล้คุณ เลยทำเป็นกลบเกลื่อนว่าอยากย้ายห้องตามคุณ (ยิ่งได้ติดห้องคุณเท่าไหร่ ป้าแกยิ่งสบโอกาสเท่านั้น) พอไม่ได้ขอหมอนใบนั้นที่เธอฝันยามหนุน ป้าคนที่ใช่เลยเซ็งรอบสาม

ตอนอาหารเช้าที่ป้าคนที่ใช่เห็นคุณกิน แล้วแกอยากมากินด้วย แสดงว่าคุณไม่เคยดูหนังรักโรแมนติก ประเภทนั่งหม่ำข้าวกันมองตากันไป นั่นแหละครับคือสิ่งที่ป้าแกอยากทำ ถึงแม้นั่งคนละโต๊ะแค่ได้มองตาปริบๆก็ยังดี แต่พอไม่ได้มาร่วมวงศ์ไพบูลย์ แผนสบตาล้ม ป้าคนที่ใช่เลยเซ็งรอบสี่

ตอนเถียงเรื่องขึ้นเรือ ไม่มีอะไรหรอกครับ ก็คอนเซ็ปเดิม ป้าแกอยากอยู่เคียงข้างคุณ (เคยฟังเพลงของคุณเบิร์ดไหมครับ "หาดทราย สายลม สองเรา" ป้าแกตั้งใจแล้วว่าจะร้องส่งซิกในเรือลำที่มีคุณอยู่ด้วย) อีกอย่างคุณไม่เอะใจเหรอว่า ที่ป้าคนที่ใช่อยากดูใบจองคุณ รู้ไหมทำไมแกทำเนียนพูดอ้อมๆว่าคุณจ่ายเท่าไหร่ จริงๆแล้วแกจะแอบดูชื่อคุณผ่านสถานการณ์ชุลมุนตอนนั้น ไม่ให้คุณรู้ตัว (ป้าแกอยากรู้จักคุณจริงๆนะครับ ถึงขั้นต้องเอ่ยปากก่อน จะถามชื่อแซ่ตรงๆก็คงไม่งาม) พอไม่สมปรารถนา ป้าคนที่ใช่ก็เลยเซ็งรอบห้า

ตอนขากลับขึ้นรถลีมูซีน ป้าแกพยายามกลับรถคันเดียวกับคุณ มันเป็นช่วงเวลาส่วนตัวแล้ว เนื่องจากที่ผ่านมา คุณกับป้าคนที่ใช่ต้องอยู่ต่อหน้าธารกำนัลตลอด แต่ในรถตู้มีเพียงคุณกับป้าคนที่ใช่เท่านั้น มันเป็นช่วงทำแต้ม ป้าแกอยากเก็บความทรงจำทุกโมเมนท์กับคุณให้มากที่สุด ในเมื่อไม่ได้แนบชิดคุณ ป้าคนที่ใช่เลยเซ็งรอบหก

และตอนสนามบินขากลับ แกชะเง้อมองคุณอยู่นะ และคิดหนทางเข้าถึงตัวคุณสารพัด (เพราะถ้าชวดงวดนี้ ความหวังก็คงมลายสิ้น) แกเลยยอมเสียหน้าอีกครั้งเพื่อตีซี้คุณให้ได้ (รู้ทั้งรู้ว่า มันเป็นเลาจ์ของบางกอกแอร์ แต่ป้าคนที่ใช่ก็ขอบากหน้าอีกสักครั้ง) ถ้าได้เข้ามา ขอแค่รู้จักชื่อคุณก็แฮปปี้แล้ว แต่นี่ก็ยังเหลวเป๋วย้ำรอยเดิม ป้าคนที่ใช่เลยเซ็งรอบเจ็ด

ผมคงต้องสรุปให้ครับ ที่เหตุการณ์มันมะรุมมะตุ้มไม่ละมุนละม่อมแบบนี้ มันมีเหตุของมันอยู่ นั่นคือไม่รู้คุณทันฟังหรือเปล่า แต่ป้าคนที่ใช่แกชอบเพลงของคุณกุ้ง ตวงสิทธิ์ เรียมจินดาน่ะ (เพลงอาจเก่าสักหน่อย) แต่ป้าคนที่ใช่แกเอามาประยุกต์ใช้ในชีวิตรักก็เท่านั้นเอง เพลงนั้นก็คือเพลง"ทั้งรักทั้งเกลียด"

Have a good dream พี่น้องชาวไทย
comment310:อ่านทุก คห. ทนไม่ไหว สมัครมาเล่าบ้างเลยครับ ยาวมากครับ ขออภัยทุกท่านด้วย
เกิดเมื่อ กลางเดือนนี้เลยครับ ขอเล่าเหตุการณ์ก่อนเจอ มนป. ก่อนน่ะครับ
เหตุการณ์เริ่มจากผมกลับจากบ้านแฟน ช่วงเพชรเกษม ฝั่งตรงข้ามซีคอน ประมาณเกือบ 4 ทุ่ม ขับมอเตอร์ไซออกจากซอย ออกมายังไม่ทันออกถนนใหญ่ เจอ ชายหนุ่มสองท่าน แซ่ดดดด มีโอ มาอย่างเมามัน พร้อมขับร่อน อย่างสนุกสนาน ไอ้เราก้ เออ ปล่อยไปก่อน ยืนชิว ดูดบุหรี่รอสักพัก ก้ขับออกมาเรื่อยๆๆ จนถึงตัดราชพฤษ์ เจอชายหนุ่มสองท่านนี้ ร่อนไปร่อนมา ถ้าหลายๆท่านเคยผ่านมา คงรู้ว่ารถแม่มติดขนาดไหน ถนนเอยย ก่อสร้างเอย แต่ภาพที่ไม่น่าเชื่อ บริเวณสองหนุ่มร่อนอยู่นี้ เว้นว่างประมาณ รถเมล์สองคันต่อกัน ทั้งสองเลน สองหนุ่มขับร่อนไม่หยุด จนวินมอไซคันข้างหน้าทนไม่ไหว เลยแอบเร่งแซงไป 
เหมือนมีตาหลัง !! สองหนุ่มนั้น จอดขวางลุงมอไซวิน พร้อมเต้นยั่วอยู่บนรถ ยักไหล่ ไอ้เราได้โอกาศเลยแอบรูดขวาไป ยิ่งกว่าคุณริว จิตสัมผัส แม่มพุ่งเข้าซ้ายแล้ววกกลับมาหา ตูมมม เต็มท้ายรถ แต่ไม่กลายเป็นโกโก้ครันนะครับ งง+สตั้น สุดยอด นักขับรถแข่งอาชีพยังทำไม่ได้ขนาดนี้ ถ้าไม่เมา พ่อหนุ่มสองท่านนี้เมา ได้กลิ่นแรงเลย คนซ้อนท้ายเดินลงมา ตบหมวกกันน็อค พร้อมถีบรถล้ม แล้วด่า "มึ...ขับ..หี้..ไรของมึ.." สรุปนี้ผมผิด พอตั้งสติได้ ก้บวกเลย ทั้งคนซ้อนคนขับ จนมีคนมาห้ามแล้วพาไปเคลียที่ สน. ก้จบคืนนั้นไปแบบ งงๆๆ

มนุษย์ป้าจะมาแล้วครับ
วันรุ่งขึ้นขณะผมนั่งอบรบเรื่องงานอยู่มีสายแปลกโทรมาบอกว่า เป็น ตร. จะขอให้มาเคลียเรื่องเมื่อคืนหน่อย แล้วบอกว่า แม่ของคนขับจะขอนัดไกล่เกลีย ผมเลยตกลง (ระหว่างคุย ก้ได้ยินเสียง มนป. แทรกมาเป็นระยะๆ ว่าช่วยคุยหน่อยน่ะ อย่าให้เค้าเอาเรื่องลูกป้าเลย)
ไปถึง สน. เจอ ผญ. สูงวัย นั่งหน้าเฉยๆๆอยู่ ผมเลยบอกทาง จนท. ว่า มาเคลียเรื่องเมื่อคืน ท่าน ผญ. หันมามองด้วยหางตา ประหนึ่งว่าผมเป็นฆาตกร พร้อมพูดมาว่า
มนป. : คุณใช่มั้ยที่ชนกับลูกฉันเมื่อคืน
ผม : ใช่ครับ
มนป. : ดีเลยได้พูดทีเดียว ฉันจะแจ้งความจับคุณคนนี้ บลาๆๆๆๆ
(เท่าที่จับใจความได้ - ขับรถประมาท - ทำร้ายร่างกาย - ทำลายทรัพย์สินเสียหาย)
ผม : (เงิบ งง งวย พระเจ้าช่วย อีป้านี้รู้ไหมเนี้ย ว่าลูกมันทำอะไรไว้บ้าง แล้วเมื่อบ่ายที่คุยกันอ่ะ อะไร องค์ลง หรือ อะไรเข้าสิง)
ตร. : งง ไม่แพ้กัน แอบเห็นบางคนหัวเราะ
มนป. : บลาๆๆๆๆๆๆๆๆๆๆๆๆๆๆๆๆๆๆๆ เกือบ 20 นาที 
ผม : สรุปคุณป้าบอกให้มาเคลียกันไงครับ แล้วแจ้งข้อหานี้คือ ??
มนป. : ก้คุณมากระทืบลูกป้า พังรถลูกป้า บลาๆๆๆๆๆๆๆๆๆๆๆๆๆๆๆ(รถเค้านะครับ ไม่ได้ไปเฉียดเลย แต่คนผมจัดหนักเหมือนกัน)
ผม : (เริ่มเหลืออด ทนไม่ไหว)
        ป้าครับ ป้ารักลูก ปกป้องลูกอะ ถูกน่ะ แต่หลับหูหลับตา ไม่รู้เรื่องอะไรเลยแบบนี้ผมไม่ทนน่ะ ลูกป้าเมาขับรถกวนส้น......ชาวบ้านเค้า เมาก้ผิดแล้ว ขับร่อนไปร่อนมาก้ผิด แล้วอีกอย่างลูกป้าขับมาชนผม ลงมาตบหัวผม ถีบรถผมล้ม เป็นป้า ป้าทนไหว ?? (ผมเลยแกล้งง้างมือขึ้น) ป้าลองโดนดูม่ะ โดนตบหัวอ่ะ ถ้าป้าทนได้ ผมยอมติดคุก
มนป. : ........................................................................
ผม : สรุป ป้าจะเอาไง 
ตร. : ไปพา สองหนุ่มออกมานั่งคุย ว่าจะตกลงยังไงได้บ้าง 
มนป. : เอ้า จะเอายังไง หนูพูดเลย ไม่ต้องกลัว เราเจ็บขนาดนี้ นอนคุกอีก พูดเลย เอาให้หนัก 
ผม : (จ้องหน้าด้วยสายตาของฆาตกร 100 ศพ ประมาณนั้น)
ส.ห : ก้มหน้า เงียบ 
มนป. : หนูโดนขนาดนี้ อย่าไปยอม ฉันจะเอาเรื่องให้ถึงที่สุด 
เถียงกันอยู่อีก 15 นาที มีเซอร์ไพร์มา แบบคาดไม่ถึง
  เป็น ผช กับ ผญ เข้ามาพร้อมถามว่า เจ้าของรถมีโอนั้นคือใคร ผมลุกขึ้นชี้เลย "ไอ้นี้ครับ" 
ผญ : อ่อออ หนูจำพี่ได้ ที่ต่อยกันกลางถนนใช่มั้ยค่ะ พี่ก้มีเรื่องกับไอ้นี้หรอ 
ผม : อ่ออ ครับ มันขับมาชนผม ตบหัว ถีบรถ ผมเลยสวนไป 
ผช : ผมขับผ่านพี่ไป ยังแอบด่าพี่เลย ว่าตีกันทำ ค..ย รถติด ชิบ 5555
    สรุปคุยไปคุยมา เล่าเหตุการณ์ให้ฟังคือ โดนสองหนุ่มนี้ ขับกวน แล้วอยู่ๆก้เบรกกระทันหัน เลยชนท้ายมอเตอร์ไซ แล้วสองหนุ่มนี้ก้มาทุบกระจกรถ และ กระจกมองข้างพัง เลยจะมาแจ้งความ   
  เซอร์ไพร์ชุดสอง ผช ควักแฟรตไดร์ยื่นให้ ตร. บอกเป็นคลิปจากกล้องหน้ารถตอนเกิดเหตุ ได้ดูกันทั้งโรงพัก หน้าชัด ป้ายทะเบียนชัด
มนป. : หน้าเสีย เดินมาจับแขนผม บอก อย่าถือสาลูกป้าเลยน่ะ มันยังเด็กไม่รู้อะไร
ผม : (ขึ้นแบบ ขึ้นแล้วขึ้นอีก แต่พยายามตั้งสติ)
   ป้าครับ ถ้าลูกป้าขอโทษผมแต่แรก ทุกอย่างจบ จบเลย!! เพราะรถผมก้ไม่ได้เสียหายมาก นิดหน่อย ผมยอมได้ (จริงๆบังโคลนหลังเกือบหลุด)
แต่ลูกป้าทำผมก่อน แล้วอีกอย่างป้ามาเข้าข้างลูกตัวเองแบบนี้ คนเป็นพ่อเป็นแม่เค้าไม่ทำกันหรอกคับป้า ถ้าผมไปเผาบ้านป้า แล้วลูกป้าวิ่งเอามีดไล่แทงผม แล้วผมให้ พ่อผมมาแจ้งความจับลูกป้าอ่ะ ป้าคิดยังไง ตอนแรกผมจะไม่แจ้งความอะไรทั้งนั้นน่ะ แค่อยากได้คำขอโทษ แล้วผมก้จะขอโทษเค้าเหมือนกัน เพราะผมก้ทำเกินไป แล้วเดินไปหา ตร. บอกของแจ้งความครับ 
   แจ้งความเรียบร้อย ลงบันทึกประจำวันไว้ แล้วเดินไปบอกกับ มนป.
ผม : เรื่องผมจบน่ะ แต่ ผช กับ ผญ สองคนนั้น ผมไม่รู้จะจบหรือปล่าว 
แล้วเดิน สะใจ บวก งง กับเรื่องที่เจอมา 

ขออภัยอีกครั้งน่ะครับ ยาวไปหน่อย
comment311:ด่านต่อไปของคุณ คือมนุษย์ยาย
comment312:ของเราเคยเจอมนุษย์ลุงค่ะ

วันนั้นเราขับรถอยู่บนถนนสวนฝั่งละเลนโดยสองข้างทางเป็นต้นไม้ คูน้ำและนาข้าว ด้วยความเร็วเท่าไหร่จำไม่ได้  อยู่ๆ ก็มีม.น.ล.ขับรถออกมาจากซอยทางขวา แต่เราเบรคไม่ทัน ก็เลยเถซ้ายเพื่อไม่ให้ปะทะเต็มแรง ปรากฏว่ารถสองคันวิ่งถูกันไป รถเราถลอกทั้งแถบ และโชคดีไม่ชนต้นไม้ข้างทางหรือตกคูไป พอเอารถจอดข้างทางกันเรียบร้อยม.น.ล.ก็เริ่มบ่นหาว่าเราขับรถไม่ดูบ้าง ซื้อใบขับขี่มาบ้าง (ก็เลยบอกนางไปว่า - ขอโทษนะคะลุงหนูสอบครั้งเดียวผ่านค่ะ พร้อมสะบัดบ๊อบใส่แรงๆ) แล้วนางก็ยังหาเรื่องต่อ ให้เราผิด เรากลัวจนได้ แต่ . . . ฉันมันลูกตร.น้องทหารหลานทนาย มีเหรอที่จะไม่รู้กฎหมายง่ายๆ แบบนี้ ก็เลยเลิกพูดเลยคุยเดินเชิดๆ ไปโทรหาประกันมาเคลียร์  แล้วก็นั่งฟังเพลง ทานขนม รอประกันชิวๆ ไป ส่วนม.น.ล.นี่ไม่ต้องพูดถึงค่ะ เดินวน บ่นนู่นนี่นั่น โทรฟ้องลูกตามประสาไป พอประกันมาก็จบที่เราเป็นฝ่ายถูกตามระเบียบค่ะ

ส่วนเรื่องแซงคิวนี่โดนประจำ ถามว่าระคายเคืองต่อมหงุดหงิดมั้ย ไม่ต้องพูดถึงค่ะ ระคายเต็มๆ ส่วนใหญ่เราจะเริ่มจากจ้องด้วยสายตาพิฆาต ตามด้วยกอดออก ต่อด้วยเคาะเท้ากับพื้นเป็นจังหวะปลุกใจ รอจนถึงคิวนาง+รอจังหวะให้แถวยาวๆ  แล้วจิกตาใส่พนักงานพร้อมเสียงดังฟังชัดว่าฉันมาก่อน คนนี้แซงค่ะ !!! 

ส่วนที่รถไฟฟ้านี่รีบเดินเกาะคนข้างหน้า พอถึงประตูในขณะที่พวกชอบแซงยังเข้าประตูไม่ได้ เราก็จะยืนขวางประตูไม่ให้นางเข้าส่วนเราจะกระโดดเข้าไปตอนประตูใกล้ปิดหรือรถใกล้เต็มนั้นล่ะค่ะ 

เมื่อเอาชนะพวกเห็นแก่ตัวได้ แม้จะเล็กน้อยแต่ก็ฟินสุดๆ เลยค่ะ
comment313:โชคยังดี ผมเจอแต่มนุษย์ป้าเวลาจะขึ้น mrt กับ bts ถือว่าเป็นของคู่กันไปแล้ว

มีครั้งนึงรอกับเพื่อนอยู่หลายขบวน พอถึงคิวผมจะเข้าปิดท้าย(คนสุดท้าย) มนุษย์ป้าวิ่งมาด้วยความเร็ว pace 5 
ปาดหน้าเข้าไปแทนผม แล้วบอกว่า ขอป้าแซงหน่อยนะ ปล่อยผม สตั๊น เข้าไม่ได้ ได้แต่บ๊ายบายเพื่อน รอขบวนถัดไป
comment314:ขอให้อย่าได้เจอเลยค่ะ 555
comment315:จขกท.ดูเปนคนใจเย็นเหมือนกันนะคะเนี่ย มีแอบแค้นเล็กน้อย  อิอิ
เปนเราคงเหวี่ยงชีโลกแตกไปละ แต่กับคนแบบนี้ทะเลาะด้วยคงไม่ไหว 
แถเก่ง ต้องเจอแบบนี้แหละ 
เอาเถอะยังไงก็ยังได้เที่ยวแม้จะมีมนุษย์ป้าคอยรังควานเป็นระยะๆ
โลกนี้มีคนอีกเยอะให้เราประหลาดใจ ความเห็นแก่ตัวของคนก็เหมือนกัน
comment316:เราก็เจอค่ะ แต่ป้าอยู่ตรงข้ามบ้านเลย
นางชอบทำเป็นเอาขนมมาให้ 
แต่จริงๆแล้วมันเป็นขนมที่นางกินเหลือ
ขนมหมดอายุ คุ้กกี้ขึ้นรา สารพัด

มีเด็ดๆครั้งนึง แกเอากล้วยบวชชีที่ลูกชายแกทำมาให้แม่เรา
แม่ชิม ก็รู้สึกว่ามันเปรี๊ยว แต่ก็คิดว่า ลูกชายแกอาจจะทำอาหารไม่เป็น
รสเลยแปลกๆ แม่ก้กินจนหมด
แต่ที่ไหนได้ ลูกชายแกมาขอโทษทีหลัง ว่าวันนั้น แม่เค้าเอากล้วยบวชชีมาให้กินใช่ไหม
เค้าทำมาหลายวันแล้ว มันเสียแล้ว ว่าจะทิ้ง แต่แม่แกดันไปแจกจ่ายก่อน แมร่ง 
มันให้ของที่รู้แก่ใจว่าเสียแล้ว ให้แม่เรากินอ่ะ
ขนมตามเทศกาลนะ มีแต่ของบูด ของเน่า ทุเรศ
แต่แม่เราเอาของให้เค้านะ ให้แต่ของดีๆ ตั้งใจแบ่งไว้ให้

ครั้งนึง ป้าเคยเอาเสื้อมาให้แม่ แม่ก็จะไม่เอา เค้าก็บอก เอาไปเถอะ แม่เลยรับไว้ 
จริงๆแม่ไม่ชอบลาย ถึงแม้จะใส่ได้พอดี แต่ก็ไม่ได้ใส่นะ เพราะลายมันวัยรุ่นเกิน เป็นกากเพชรเยอะไป (ขนาดเรายังไม่กล้าใส่เลย)
วันถัดมา ป้ามากดออดหาแม่ ถามว่า เป็นไง ใส่ได้ไหม
แม่บอก ใส่ได้ พอดีเลย
ป้าแกบอก "250 บาท"
แม่เงิบเลยจ้า และไม่ยอมจ่ายตัง บอกไม่ชอบลาย จะเอามาคืน
แกเลย เอาๆไปเถอะ มาทำเป็นมีน้ำใจ ถุ๊ย

มันวันนึงแกจ้างคนมาตัดต้นไหม แล้วแกก็กองกิ่งไม้ไว้ข้างบ้าน
แต่ที่ไม่พอ ก็มากองข้างบ้านเรา แม่เราก็เออ ไม่เป็นไร เดี่ยวเค้าคงรีบขนไป
แต่ที่ไหนได้ ป้าแกเรียกคนมาขนเฉพาะหน้าบ้านแก
แล้วก็ปล่อยส่วนที่อยู่ข้างบ้านเราไว้เป็นสัปดาห์
สุดท้าย ฝนตก ราขึ้น กำแพงเสีย
ต้องทาสีใหม่ทั้งหมด!!!!

อ้อ แล้วหมาแก ก็ชอบมาขี้หน้าบ้านเราด้วย

หลังๆมานี่ เราเลิกไหว้ เลิกมองหน้าแกเลย 
แต่เราไหว้คนอืนในครอบครัวแกนะ ยิ้มให้
แต่พอเจอแก เราจะเชิ่ดใส่
comment316-1:น่ะ.. นี่มัน.. มนุษย์ป้าระดับบอสชัดๆ ความหนาของผิวหน้าเลเวล 99+
comment317:อยากได้ สกิลต่อสู้ มนุษย์ป้า แบบ จขกท. จัง เจอบ่อยเลย แต่สู้ไม่ไหว
comment318:นี่ถ้าเจ้าของกระทู้อยู่ในช่วงดวงตก อาจจะต่อกอนกับ 3 มนุษย์ป้าได้ไม่เต็มที่เท่านี้
comment319:ทำไหมช่วงนี้มนุษย์ป้าขยายพันธุ์เยอะจังคะ?
แข่งกับแมลงวันหัวเขียวช่วงหน้าร้อนเหรอ?
comment320:เพียงแค่อ่าน ก็รู้สึกสะเทือนใจไปแล้ว 50% 

ชีวิตนี้ขออย่าได้เจอเลย ต่อกรกับป้าไม่ถูก
comment321:น่าจะมีกระทู้ มนุษย์ป้า  นินทา มนุษย์เยาวชน มั่งเนอะ.. คงหนุกดี
comment322:เจอแบบนี้เป็นเรามีได้ตบคนแก่แน่
comment323:Ei Ei. . เอาคืนแบบสะใจเลย
นึกถึงตอนสามีโดนมนุษย์ป้า แต่งตัว เริ่ดๆ เชิด หยิ่ง  ..แต่ไม่ยอมซื้อที่นั่ง มายึดที่ติดหน้าต่างบนเครื่อง รายนั้นยอมนั่งที่ยายป้าแทน เพราะขี้เกียจทะเลาะคนแก่
แต่โทรมาบ่นอุบเลย..ดีนะยังได้ระบายบ่นให้ภรรยา
comment324:ควรจะเป็นวาระแห่งชาติ

โครงการโตไปไม่เป็นมนุษย์ป้า  ต่อจากโตไปไม่โกงครับ
comment325:ไหนๆ ก็ไหนๆ ซักเรื่องแล้วกัน...

มนุษย์ป้าข้างบ้าน -: ลูกเอ็นติดอะไร 
อิฉัน                 -: ติดเ..แ..ค ค่ะ
มนุษย์ป้าข้างบ้าน  -: โถเอ็นไม่ติดซิท่า..ถึงมาเข้าเ..แ..ค เบะปากเล็กน้อย (แม่สงสารลูกจับใจ..แต่พูดไม่ออก)
ลูกอิฉัน             -: หนูได้ทุนค่ะ 

** ป้านะป้า อายุเยอะแล้วใจไม่ดีแล้วปากยังไม่ดีอีก เฮ้อ!!
comment326:แหม่ คนอย่างงี้ก็มีในโลก
comment327:ที่พบเจอนี่คือมนุษย์ป้าในร่างรุ่นพี่ที่ทำงาน30+ขึ้นคาน เรื่องมากเอาแต่ใจ ไม่ยืดหยุ่น ซึ่งอิชั้นว่าตัวบอสกว่ามนุษย์คนแก่คราวแม่มีลูกมีผัวซะอีก
comment328:ตรูเกลียดมนุษย์ป้าตรงที่ชอบด่าว่าเราไม่มีมารยาท ทั้งๆที่ป้านั่นแหล่ะ เริ่มเสียมารยาทก่อน
comment329:ของผมเจอแบบไม่โหดนะ ประมาณว่าสั่งต้มยำไก่น้ำข้นเอาไว้ แล้ว10นาทีเดินกับมาเอาปรากฏว่ามนูษย์ป้าแกคงหิวเลยแกเลยจ่ายตังเอาไปเลย เด้กในร้านก็ทำหน้าเสียบอกว่า ป้าไม่ได้สั่งนะคะของพี่คนนั้น ป้าแกเลยรีบวางแล้วเดินหนีไปเลยเหมือนจะอายผม
comment330:ถึงกับต้องลอคอินมาเลย เพราะเราเพิ่งเจอเมื่อวานเลยค่ะ

เราเลิกงานจะกลับบ้านและแวะฝากเงินที่ตู้สีเขียวที่ตึก EXCHANGE TOWER ซึ่งเราเป็นคิวที่ 3 (มีพี่ ผญ อยู่หน้าเรา และอีป้าคนแรก)

ตอนแรกไม่ได้สนใจอะไร แต่พอสักพักรู้สึกว่าทำไมอีป้ามันฝากเงินนานจัง เลยหันไปดู

ปรากฏว่า นางกำลังปรับสมุดตู้ข้างๆ แล้วเอากระเป๋า กะตัวนางยืนกั๊กอยู่หน้าตู้ฝากเงิน

เราก้อแบบ อะไรเนี่ย??? คนทั้งยืนต่อคิวปรับสมุด ทั้งฝากเงิน ทำไมจะต้องมายืนขวางกันแบบนี้

เรา: เลยถามไปว่า "ขอโทษนะคะ จะใช้ตู้ฝากเงินรึเปล่าคะ"

นาง: หันขวับและตอบกลับมาทันใด ว่า "อ้าวแล้วทำไมไม่บอกล่ะ จะไปรู้ได้ยังไง"

เรา: ก็หันมาดูหน่อยสิคะ ว่ามีคนยืนรออยู่ มายืนขวางทางอยู่ได้

นาง : ชั้นจะไปรู้ได้ยังไงว่ามีคนต่อตอนชั้นมาเมื่อกี้ ยังไม่มี ใครเลย แค่นี้พูดดีๆ ก้อได้ ไม่มีมารยาท!!

เรา : คุณน่ะแหละไม่มีมารยาท!!!! 

แล้วนางก้อเดินไปบ่นไป ไปหยุดอยู่อีกหน้าธนาคารหนึ่ง แล้วก็หันมาบ่นเราอยู่เรื่อยๆ 

เรางี้แบบ ถ้าไม่ติดว่าจะต้องรอฝากเงินบวกกับสะพายกระเป๋าเสื้อผ้าใบใหญ่มานะ

จะเดินตามไป ไฝว้ เลยล่ะ จะวัดสกิลเลยว่าสู้ได้มั้ย
  

(ปล. ถามว่าคนทั่วไป ถ้าเค้าเจอเราถามแบบนี้ เค้าก็จะต้องหันมาบอกขอโทษ
พร้อมหลีกทาง หรือไม่ก็ไม่พูดอะไรแต่หลีกทางให้ป่ะ แต่อีมนุษย์ป้านี่มันป้าจริงๆ 
ไม่ขอโทษ แถมพูดเหมือนเราผิดซะอย่างงั้นล่ะ....เพลีย!!!!!!)
comment331:อ่านจบแล้วย้อนมองตัวเอง   
เนื่องด้วยทุกคนต้องกลายเป็นป้าเป็นลุง ในสักวัน  เลยตั้งปฎิญานตนไว้ ณ ดังนี้ว่าาา

หาก ณ. เวลาอันไม่ไกลนี้ข้าพเจ้าจะกลายเป็นป้า แก่ ขี้นมาสักวัน

ข้อ 1. ข้าพเจ้าจะไม่เห็นแก่ตัว โดยเอาอายุมาอ้างเพื่อการแซงคิว
      1.1 . ในกรณีเข้าห้องน้ำข้าพเจ้าจะเตรียมตัวให้พร้อมก่อนออกเดินทาง ระหว่างทางถ้าจำเป็นต้องแวะข้าพเจ้าจะไม่รอให้ปวดจนทนไม่ไหวแล้วค่อยเข้า 
      1.2.  ในกรณีซื้อของ ข้าพเจ้าจะจดรายการสินค้าก่อนซื้อ และซื้อเสร็จในรอบเดียว โดยการเชคตรวจทาน ว่าของมีบาร์โค้ดเรียบร้อยหรือไม่ แล้วต่อคิวอย่างมีมารยาท ในกรณีที่ข้าพเจ้าเดินไม่ค่อยไหว ข้าพเจ้าจะพา ลูกหลานมาช่วยต่อคิวซื้อเพื่อไม่เป็นภาระของคนอื่น
      1.3.  ข้าพเจ้าจะไม่รอให้หิวเกินไป และเผื่อเวลาในการซื้ออาหาร และหาโต๊ะว่าง เพื่อที่จะได้ไม่แทรกแซงคนอื่น
      1.4.  ในกรณีที่ข้าพเจ้าจำเป็นจะต้องใช้ รถประจำทาง รถไฟฟ้า ข้าพเจ้าจะเผื่อเวลาให้สำหรับการเดินทาง และแซงคิวคนอื่นเวลาขึ้น และหากข้าพเจ้าเป็นหวัดหรือไม่สบาย ข้าพเจ้าจะพกผ้าเช็ดหน้า หรือแม้ซ ปิดปากให้เรียบร้อย ถ้าอาการมากเกินไป ข้าพเจ้าจะขออยู่บ้านไม่เดินทางให้คนอื่นรังเกียจ

ข้อ 2.  ข้าพเจ้าจะไม่เรื่องมากกับอาหารที่ซื้อ ในกรณีที่คนทำทำผิดพลาด
      2.1. เช่นในกรณีน้ำแข็งในชาเขียวปั่นไม่ละเอียด ณ. สตาร์บัค แล้ว  มนป ก็ไปขอให้ พนง ทำใหม่โดย ไม่ยอมทิ้งแก้วเก่าเป็นต้น 
      2.2. แต่ถ้าอาหารสกปรกไม่อร่อยจนเกินทนไหว ค่อยว่ากันแล้วแต่กรณี แต่ในกรณี ที่ข้าพเจ้าขอเปลี่ยน จานใหม่ ข้าพเจ้าจะไม่ขอจานเก่ามารับประทานอีก
      2.3. ข้าพเจ้าจะไม่ขอเติมนั่นเพิ่มนี่ นอกเหนือจากเครื่องปรุง ที่เค้าเตรียมไว้ให้ ยกเว้น ว่าเค้าลืมใส่มาให้

ข้อ3.  ในกรณีที่ข้าพเจ้าจะไปเที่ยว พักผ่อน ตามสถานที่ ต่างๆ
      3.1. ข้าพเจ้าจะตรวจสอบเลือกที่นั่งที่ข้าพเจ้าพอใจ ก่อนชำระเงินจองตั๋ว ทุกครั้ง และเตรียมพร้อม ค่าใช้จ่ายสำหรับเดินทางหากข้าพเจ้าต้องการความสะดวกสบาย มากกว่าบริการชั้นประหยัด ข้าพเจ้าจะเลือกที่จะจ่ายเงินเพิ่ม เพื่อความสะดวกในการเดินทาง
      3.2. ข้าพเจ้าจะเลือกห้องพัก ที่พอใจ และคุยกับ โรงแรมให้เรียบร้อย ก่อนเข้าพัก ว่า ห้อง ได้ชั้นไหน มีสิ่งที่ข้าพเจ้าต้องการครบครันหรือไม่ รวมทั้งอาหารเช้า ข้าพเจ้ายินดีที่จะจ่ายเพิ่มถ้าข้าพเจ้าต้องการนอกเหนือจากที่ซื้อเอาไว้
      3.3. ข้าพเจ้าจะมีมารยาท ในที่ สาธารณะ ไม่พูดมาก ไม่พูดเสียงดัง ไม่แสดงตัวว่าชั้นแก่แล้วขอชั้นก่อน เพราะถ้าข้าพเจ้าเดินทางไม่ไหว ข้าพเจ้าจะไม่เดินทางให้เป็นภาระลูกหลาน 

ข้อ 4.  ข้าพเจ้าจะสอบถามข้อเท็จจริงที่แน่นอนก่อนจะโวยวายว่าคนอื่น ไม่ว่ากรณีใดๆทั้งสิ้น ข้าพเจ้าจะตั้งสติ ให้อยู่บนความถูกต้องเสมอ

ข้อ 5. ข้าพเจ้าจะเอื้อเฟื้อเผื่อแผ่ แก่คนในสังคมเสมอ 
         5.1. จะไม่นำขนม ที่กินเหลือ หรือใกล้หมดอายุแจกคนอื่นถ้าไม่มีก็ไม่แจกเลย แต่ถ้าจะให้คนอื่นก็ต้องเป็นของสดใหม่ที่เพิ่งทำหรือเพิ่งซื้อมาเท่านั้น
         5.2. หนักนิดเบาหน่อย ข้าพเจ้าจะให้อภัย ไม่ว่าจะเป็นเรื่อง ใบไม้ร่วง กิ่งไม้ล้ำเข้าบ้าน น้ำฝนกระเด็น หมาคนอื่นมาขี้หน้าบ้าน ถ้าจำเป็นต้องไกล่เกลี่ย ข้าพเจ้าจะพูดจาอย่างสุภาพ ยิ้มแย้ม และมีน้ำใจ จะไม่ด่ากราดกระโชกโฮกฮาก หรือแสดงความเห็นแก่ตัวออกมาอย่างชัดเจน

ข้อ 6. ข้าพเจ้าจะไม่นินทาดูถูกคนอื่นในทางที่เสียหาย จะเป็นมิตรต่อสังคม  เพื่อไม่ให้เป็นคุณป้ามหาภัยอีกต่อไป 

ป.ล. ไม่รู้จะทำได้หรือเปล่า แต่บันทึกไว้ก่อน 55555 เผื่อวันข้างหน้าจะได้ไม่เป็นมนุษย์ป้าให้คนอื่นเรียก
comment332:เราขอเล่าของเราบ้างคะ คือเป็นมนุษย์ป้าที่มาพร้อมมนุษย์เด็กแฝด

คือเราไปกินบาร์บีคิวกับแม่ แต่แม่เราไปทำธุระเราเคยขึ้นมากินก่อน
คือไปประมาณห้างเปิดอะคะ คนในร้านก็มีไม่กี่โต๊ะ แล้วเราไปนั่งติดกับโต๊ะของครอบครัวนึงเข้า
เราเป็นคนกลัวผีมาก แล้วคือป้าเค้าเปิดคนอวดผีในไอแพดแล้วไม่เสียบหูฟังอะคะ เราก็เครียดมาก
คือเรากินไม่เป็นสุขจริงๆ หันไปมองก็แล้ว อะไรก็แล้ว คือก็ฟังต่ออะคะ
เป็นประสบการณ์ที่แย่มาก TT ต้องนั่งปิ้งไปฟังเรื่องผีไป ก็ดีอะคะ รู้สึกว่าคนเรานี่ไม่มีความเกรงใจกันแล้ว
comment332-1:หักมุม

จริงๆแล้ว ทั้งร้านมีคุณนั่งอยู่โต๊ะเดียว
comment333:55555555 น่าสนุกจังทริปนี้
comment334:ชอบๆ
comment335:เจอมนุษย์ป้าแบบนี้น่ากลัวจริงๆ
comment336:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment337:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

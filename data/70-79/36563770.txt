title:(เตือนภัย)อย่าคิดแค่ว่ายอมยืนบนรถโดยสารที่เบียดๆแน่นๆเพียงเพื่อที่จะได้กลับถึงบ้านเร็วๆจนมองข้ามความปลอดภัยของตัวเอง
comment:เคยแต่อ่านตามข่าวตามกระทู้ ไม่เคยคิดว่าวันหนึ่งจะเจอกับตัวเอง เราจึงเขียนกระทู้นี้เพื่อเตือนภัยผู้หญิงทุกคนนะคะ เรื่องเกิดขึ้นกับเราเมื่อช่วงเย็นของวันนี้เลยค่ะ เหตุเกิดบนรถเมล์สายหนึ่งที่วิ่งรับ-ส่งเส้นทางจากในเมืองถึงจังหวัดในแถบปริมณฑล ช่วงเย็นช่วงเวลาเลิกงานใครที่โดยสารรถประจำทางจะทราบดีว่าคนบนรถจะเยอะมาก รถเมล์สายประจำเราก็เช่นกันคนจะแน่นมากๆชนิดที่ว่ายืนบันไดขั้นสุดท้ายเลยก็มี เราไม่เคยรอคันอื่นด้วยคิดว่าอยากให้ถึงบ้านเร็วๆ และไม่รู้ว่าคันต่อไปจะต้องรออีกนานหรือไม่ และคนอาจจะเยอะเหมือนคันนี้ก็ได้ ดังนั้นถ้าพอมีที่ขึ้นไปได้เราก็จะรีบขึ้นทันที เราได้ขึ้นไปยืนบนบันไดขั้นที่2 และจำได้ว่ามีคนขึ้นตามหลังเรามาอีกประมาณ3-4คนซึ่งมีทั้งคนแก่และผู้ชาย เรื่องมันเกิดขึ้นจากตรงนี้เลยค่ะ รถวิ่งมาได้สักพัก มีคนลงป้ายเพราะฉะนั้นเท่ากับว่าเราจะได้ขยับขึ้นไปยืนข้างบนตามปกติ มีผู้ชายคนหนึ่งซึ่งเราจำได้ว่าขึ้นจากป้ายรถเมล์เดียวกับเรา(ผู้ชายคนนี้ใส่แว่นดำ หมวกสีดำกลับข้าง อายุน่าจะราวๆ40-55ปี) ตอนนั้นไม่ได้คิดอะไรเลยค่ะ ก็ยืนตามปกติ(แต่คนยังแน่นเหมือนเดิมเพราะมีคนขึ้นมาเพิ่มใหม่) เรายืนหันหน้าเข้าเก้าอี้คนนั่งฝั่งทางคนขับ สักพักนึงเหมือนมีอะไรมาดันบริเวณก้น เราก็นึกว่าเป็นกระเป๋า เราก็พยายามหลบเพื่อที่จะได้ยืนสะดวกๆแต่มันก็มาโดนเราอีกอยู่ดี ครั้งนี้ความรู้สึกมันเหมือนคนข้างหลังตั้งใจมากกว่าเพราะมันเบียดมามากกว่าเดิม เราก็เลยหันไปดู จากที่เราคิดว่าเป็นกระเป๋ามันไม่ใช่เลย เป็นเป้าของผู้ชายที่ขยับเดินตามเรามา ซึ่งมันตุงมากเหมือนคนกำลังมีอารมณ์ทางเพศ(ขออภัยถ้าหากใช้คำไม่สุภาพ) ตอนนั้นเราตกใจจนทำอะไรไม่ถูก มือไม้สั่นไปหมด ความรู้สึกมันทั้งกลัวทั้งขยะแขยงมากๆ คือเราไม่เคยเจออะไรแบบนี้มาก่อน ไม่รู้ว่าผู้ชายคนนี้คิดอะไรอยู่ ไม่รู้ว่ามีอาวุธอะไรหรือมั้ย แต่มั่นใจว่าจิตต้องวิปริตแน่ๆ เราพยายามขอความช่วยเหลือด้วยการสะกิดแล้วพยายามมองคนข้างๆ แต่ไม่มีใครสังเกตเห็นหรือรับรู้สิ่งที่เราพยายามจะสื่อเลย ระหว่างนี้เราพยายามเบี่ยงตัวออกมาให้ได้มากที่สุดแต่ด้วยความที่คนแน่นมากจึงขยับตัวแทบไม่ได้เลย ตอนนั้นเรายืนกระสับกระส่ายมาก อยากจะร้องไห้ออกมาแต่ก็กลัวว่าจะยิ่งเข้าทางไอ้โรคจิตคนนี้ จนพี่ผู้หญิงข้างๆเราคงสังเกตเห็นความผิดปกติหรือรู้อะไรบางอย่างจึงช่วยเราโดยการขยับที่และดึงเราไปอยู่ใกล้ๆ ตอนนั้นเราตัวสั่นมากและยังตกใจอยู่ ผู้ชายคนนั้นหันมาทางเราตลอดและพยายามตีเนียนขยับมาใกล้ๆ แต่ทำไม่ได้เพราะคนเยอะมาก พี่ผู้หญิงก็เตือนเราว่าตอนลงรถให้ดูดีๆระวังมันจะตามจนถึงบ้าน เรายอมรับเลยว่าตอนนั้นขวัญเสียมากๆคิดไปต่างๆนานา แต่ก็ถือว่าโชคดีที่มันไม่ได้ตามเราลงมา มาถึงบ้านได้เราร้องไห้ออกมาเลย จนถึงตอนนี้เรารู้สึกไม่อยากอยู่ใกล้ๆหรือกลัวการถูกเนื้อต้องตัวจากเพศตรงข้ามมาก(เราไม่ได้เบี่ยงเบนอะไรนะคะ มันแค่รู้สึกกลัวและจิตตกไม่อยากเข้าใกล้)  เราจึงอยากฝากเตือนผู้หญิงด้วยกันหรือแม้กระทั่งเพศอื่นๆให้ระมัดระวังเรื่องการเดินทาง ตัวเราเองคงไม่กล้าขึ้นรถเมล์ที่คนแน่นๆแบบนี้อีกแล้วล่ะค่ะ ยิ่งคนเบียดเสียดยิ่งอันตราย คนประเภทนี้แฝงตัวอยู่ทุกที่เพียงแต่ว่าวันนี้คุณโชคดีหรือไม่แค่นั้นเอง จริงๆไม่ใช่แค่เรื่องการลวนลามบนรถโดยสารแล้ว การเบียดเสียดแออัดกันมากๆอย่างเช่นบนรถเมล์ก็ทำให้เกิดอันตรายจากทางอื่นได้เหมือนกัน ตามข่าวที่เราเห็นกันอยู่บ่อยๆ  

นอกเหนือจากนี้เราอยากสอบถามว่า ตอนนี้เรามีอาการจิตตก รู้สึกกลัวและไม่กล้าอยู่ใกล้เพศตรงข้าม อาการเหล่านี้จะหายไปมั้ยคะ มีวิธีรักษายังไง เพราะเรากลัวว่ามันจะกระทบกับการทำงานที่ต้องประสานกับคนอื่นๆรวมถึงการใช้ชีวิตประจำวันด้วย และอีกหนึ่งคำถามนะคะ(อันนี้ไม่ได้ตั้งใจจะเรียกความสนใจหรืออะไรแต่อย่างใด อาจจะดูตลกแต่ที่เราถามเพราะเราไม่รู้จริงๆ) คือเราเป็นคนรักนวลสงวนตัว ไม่เคยต้องส่วนนั้นหรือส่วนที่ไม่เหมาะสมของใคร เราตั้งใจว่าเราจะแตะต้องเฉพาะคนที่เป็นสามีเพียงคนเดียว เราอยากทราบว่าการที่ถูกลวนลาม ก้นไปสัมผัสตรงนั้น ผู้ชายเขาจะถืออะไรมั้ยคะ ประมาณว่าถึงไม่ได้ขนาดเสียพรหมจรรย์แต่เราไปแตะต้องตรงนั้นของผู้ชายจะกลายเป็นว่าเรามีมลทินมั้ยคะ(ไม่รู้ใช้ศัพท์ถูกมั้ย ถ้าผิดขออภัยนะคะ) มีผู้ชายที่มีความคิดประมาณนี้อยู่มั้ยคะ ส่วนตัวเราเรารู้สึกแย่มาก  ที่ถามเพราะเราแอบชอบคนๆหนึ่งอยู่ก็เลยอยากรู้ว่าในฐานะผู้ชายเขาจะมองเราไม่ดีมั้ย จะถือมั้ยน่ะค่ะ 

สุดท้ายนี้ เราอยากขอบคุณพี่ผู้หญิงคนนั้นที่ช่วยเราไว้และคอยระวังให้จนถึงป้ายที่เราลง ขอบคุณมากๆเลยนะคะ ถ้าพี่ผู้หญิงคนนั้นได้เห็นกระทู้นี้ อยากจะบอกว่ายังจำหน้าพี่ได้และถ้ามีโอกาสได้เจอกันอีกครั้งอยากจะขอเลี้ยงข้าวเพื่อเป็นการตอบแทนค่ะ

#หากแท็กห้องผิดประการใด จขกท.ขออภัยนะคะ
comment1:ทีหลังเอามือไว้ข้างหลัง แล้วบีบให้สุดแรงเลยนะคะ
comment1-1:เพื่อนสมัยเรียนเคยทำแบบนี้ครับ ปรากฏว่ามันเป็นกล้วยครับ ลุงแก่ๆ แกหิ้วกล้วยขึ้นรถแล้วไปโดนน้องเค้า น้องก็บีบซะเละคามือเลย
comment1-2:คห.1 ขอบคุณสำหรับคำแนะนำนะคะ
comment1-3:คห.1 บอกเพื่อน คราวหน้าดูดีดีนะครับว่า กล้วยหรือ
งู 

ปล. ขอให้ จขกท. ทำใจให้สบายๆนะครับ
comment2:ทำไมเรื่องคล้ายที่เราโดนเลย แต่เราโดนเย็นวันศุกร์รถชัทเทิลบัสจากอนุสาวรีย์ไปหมอชิต ไอ้โรคจิตใส่แว่นดำคล้ายเคลือบปรอทใส่หมวกชุดที่ใส่ชุดกีฬาสีเทา แต่เราเอากระเป๋าสะพายเหวี่ยงใส่กับเอาศอกกระทุ้งมัน 3-4 ครั้งอ่ะมันถึงไม่มายุ่งกับเรา แต่มันไปถูกับน้องเด็กนักเรียนอีกคนแทน เราไม่รู้จะทำไงกลัวบอกคนอื่นแล้วมันพูดว่ารถเบียดไม่ได้ลวนลามเราคงเงิบ ลงรถมาเข่าอ่อน มือสั่น น้ำตาไหลไม่รู้ตัวเลย กลัวมาก ขยะแขยงสุดๆ จะเป็นคนเดียวกับจขกท.มั้ยไม่รู้ ตัวมันท้วมๆ เตี้ยๆ
comment2-1:จากที่คุณคห.2 เล่าให้ฟัง เราว่าใช่คนๆเดียวกันแน่เลยค่ะ เพียงแต่ว่านั่งรถคนละสาย ไปไหนก็ระวังตัวนะคะ สังคมสมัยนี้น่ากลัวมากๆ
comment2-2:หลายปีก่อนก็เคยเจอจากเสาร์รีย์ขึ้นทางด่วน ไปลงงามวงศ์วาน กลับไปบ้านร้องไห้โฮเลยมาก 
ค่ะ
comment3:คุณ คห.1-1 คะ  ในฐานะที่คุณเป็นผู้ชาย เราขอถามอะไรหน่อยได้มั้ยคะ ถ้าหากสมมติว่าผู้หญิงที่คุณรู้จักหรือแฟนคุณหรือคนที่คุณรักโดนลวมลามในลักษณะนี้(โดนตรงส่วนนั้น อย่างที่เล่าเหตุการณ์ไป) คุณจะรังเกียจเธอมั้ยคะ ประมาณว่าเธอไม่เคยแตะต้องผู้ชายคนไหนมาก่อนเพราะตั้งใจว่าจะสัมผัสแค่คนที่ขึ้นชื่อว่าเป็นสามีแค่คนเดียว ถึงแม้ว่าจะไม่ได้โดนข่มขืนแต่ก็ไปสัมผัสของคนอื่นก่อนน่ะค่ะ คุณในฐานะที่เป็นผู้ชายจะถือเรื่องแบบนี้มั้ยคะ? แล้วเธอยังมีค่าสำหรับคุณอยู่มั้ยคะ? ตอนนี้เราเครียดมากๆเลยค่ะ ไม่กล้าแซวหยอกเล่นกับเขาเพราะรู้สึกผิดในใจมากๆ มันเหมือนตัวเองสกปรกจนรู้สึกว่าตัวเองไม่ดีไม่สะอาดพอสำหรับเขาเลย 
รบกวนช่วยตอบด้วยนะคะ ขอบคุณค่ะ
comment3-1:อย่าไปคิดแบบนั้นครับ เครียดเศร้าเปล่าๆ 

เหตุการณ์ไม่ได้เกิดจากตัวคุณ แต่มาจากคนอื่นมากระทำ 

ค่าคนเราไม่ได้วัดจากไปจับ สัมผัสไอนุ่นนี่นั้นมานะครับ
comment3-2:ถ้าผู้ชายคนไหนรังเกียจคุณเพราะเรื่องนี้
คนๆนั้น ก็ไม่สมควรจะไปคบด้วยแล้วครับ
comment3-3:เคยเจอแบบเดียวกันค่ะ (ในชีวิตจริงเคยเจอ ผช.ปีนเข้ามาถึงหน้าต่างห้องนอน 1-2 ครั้ง บนรถเมล์ก็เคยถูกถูไถ จับก้น, ผช.โชว์อวัยวะเพศ, สุ่มโทรศัพท์มา sex phone และเคยถูกคนขับจยย.ตามจับหน้าอก) เคยผวามากค่ะ แต่ไม่เคยรู้สึกว่าเป็นปมด้อยหรือทำให้เรากลัวการมีแฟนหรือมีสามีนะคะ (และสามีเราก็ไม่เคยรังเกียจเราเพราะเรื่องแบบนี้)มันไม่ใช่ความผิดเราค่ะ
comment3-4:ไม่ใช่ 1-1 ตอบในฐานะผู้ชายได้ป่ะครับ น้องอย่าคิดมากไปเลยนะครับ พี่ว่าน้องดูน่าเห็นใจมากกว่านะเพราะไปเจอไอพวกโรคจิตเข้า ในความคิดพี่ถ้าพี่เป็นแฟนน้องพี่ไม่ได้มองว่าน้องไร้ค่าลงเลยแม้แต่นิดนะครับ สบายใจได้ และพี่ว่าผู้ชายปกติๆ ทุกคนก็คิดแบบพี่ แต่พี่จะอยากกระทืบไอโรคจิตนั่นซะมากกว่า และไอโรคจิตนั่นตังหากที่จะต้องมองว่าตัวเองไร้ค่าไม่มีปัญญาหาที่ระบายที่ไม่เดือดร้อนใคร แต่ต้องมาทำอะไรทุเรศๆแบบนี้ตามรถสาธารณะ เอาเป็นว่าน้องอย่าคิดมากไปเลยนะ แต่ถ้าผู้ชายที่น้องแอบชอบรู้เรื่องนี้เข้าแล้วคิดว่าน้องไร้ค่าลงเพราะเหตุการณ์นี้ ก็อย่าเอามันมาทำพันธุ์เลยครับ ถือว่าดักดานและไม่รู้จักแยกแยะ ไม่มีวุฒิภาวะครับผม ดังนั้นทำใจให้สบายๆ และเอาเวลาไปคิดวิธีรับมือหากเจอเหตุการณ์แบบนี้อีกดีกว่าครับ
comment3-5:อย่าคิดมากเลยครับ ผมว่าไม่มีผู้ชายคนไหนมารังเกียจผู้หญิงกับเรื่องแค่นี้หรอกครับ

คุณเป็นผู้เสียหายนะครับ ผู้ชายส่วนใหญ่น่าจะรู้สึกเห็นใจและสงสารด้วยซ้ำ
comment3-6:แค่นี้ไม่ถือหรอกคับ
comment3-7:ผมไม่คิดว่า จะมี ผญ ปัจจุบันคิดแบบ จขกท แล้วนะครับเนี่ย คิดเหมือนนางเอกหนังพีเรียด ย้อยยุคไปสมัยอยุธยาโน้นเลย
ถ้าผู้หญิงส่วนใหญ่คิดแบบนี้เยอะๆ คงจะไม่น้อย ส่วนตัว ผมไม่รังเกียจผู้หญิงด้วยเรื่องแค่นี้หรอกครับ แล้วถ้ารัก เยอะกว่านี้ก็รับได้
comment3-8:ปรึกษาจิตแพทย์ดีมั้ย ถ้าจิตตกแบบนี้ เวลาแฟนถูกเนื้อต้องตัวคงสะบัดหนี เค้าก็คงไม่ทนหรอกนะ
comment3-9:ไม่ถือครับ ไม่ต้องไปคิดมากให้เสียสมองเลย
comment3-10:ขอบคุณสำหรับคำตอบมากๆนะคะ จากที่รู้สึกกังวลตอนนี้สบายใจขึ้นมากเลยค่ะ
คห.3-7 เราว่าคนที่มีความคิดแบบเราก็มีอยู่นะคะ แต่อาจจะน้อยกว่าคนรุ่นก่อนๆด้วยเพราะปัจจัยหลายๆอย่างที่เข้ามามีบทบาทในชีวิตปัจจุบัน
comment3-11:ช่วยตอบนะ ดูคุณกังวล

ไม่ถือสักนิดครับ จะไปตามหาไอ้โรคจิตนั่นด้วยซ้ำ
comment3-12:ยืนยันได้ว่า ตอนที่แฟนเป็นพยาบาล จับของผู้ชายคนอื่น แทบทุกวัน ไม่เคยถือสาหรอกครับ มันยังผ่านอะไรรองตั้งหลายชั้น
comment4:เราก็เคยโดนค่ะ มันอาศัยตอนรถเลี้ยวโค้งช่วงวงเวียนบางเขน เอาตัวมาเบียดดันจากข้างหลังแบบดันแรงมากๆ จนไปเบียดกะคนข้างหน้า เราก้เลยหันไปมอง
คือรถไม่ได้แน่นมากเลยที่ต้องมาเบียดขนาดนี้ คิดในใจโดนแน่ๆ เราก้เลยด่าเสียงดัง เขาเลยถอยๆละลงป้ายถัดไปค่ะ
กลัวก็กลัวนะคะ แต่มันโมโหมากกว่า
จากนั้นก็ระแวงการขึ้นรถเมล์คนเยอะๆ ระแวงการที่มีคนมาอยู่ข้างหลัง จนทุกวันนี้ยังกลัวค่ะ แต่ไม่มากแล้ว แต่มันก็ทำให้เราระวังตัวมากขึ้นกว่าเดิม
comment4-1:ตอนนี้เราก็ระแวงเวลามีคนอยู่ด้านหลังเหมือนกันค่ะ มันเหมือนยังจิตตกอยู่ ตอนนั้นเรายอมรับเลยว่าตกใจมากทำอะไรไม่ถูก ยังไงก็เดินทางระมัดระวังด้วยนะคะ
comment5:เคยเจอเหตุการณ์แบบนี้เหมือนกัน อย่าไปกลัวคะ ตอนนั้นเรากับเพื่อนขึ้นรถเมล์กำลังจะกลับบ้าน
ก็ดันเจอพวกโรคจิตแบบนี้คะ เพื่อนอยู่ข้างหลังเราที่โดนเพื่อนกระซิบบอกเรา 
เราเลยให้เพื่อนขยับตัวมาด้านหน้าเรา เพราะเพื่อนเรามันกลัว เราเลยไปยืนแทนที่เพื่อน
เราจะดูว่ามันจะทำแบบที่ทำกับเพื่อนไหม มันก็ทำคะ เราหันไปมองหน้ามัน
แล้วมันก็หยุดทำ ซักพักมันทำต่อ เราเลยก้มมองพื้นและกระทืบไปที่เท้ามันอย่างแรง
มันร้องเจ็บไม่ได้แต่มันเดินลงรถไปเลยคะ 
เหตุการณ์แบบนี้เจอหลายครั้งอยู่ พวกนี้อย่าไปกลัวยิ่งกลัวมันยิ่งทำ ถ้าคนเยอะยิ่งต้องทำให้
คนในรถรับรู้และช่วยเรา ไม่งั้นพวกนี้ก็ได้ใจ จะทำได้บ่อยๆ
comment5-1:ขอบคุณสำหรับคำแนะนำและมาร่วมแชร์ประสบการณ์นะคะ สมัยนี้มีทุกรูปแบบจริงๆค่ะ ยังไงก็ระมัดระวังด้วยนะคะ
comment6:เคยโดนบนรถเมล์ช่วงประตูน้ำค่ะ เราขึ้นตรงประตูน้ำ จะไปหน้าราม สักพักประมาณหน้าอิตัลไทย โดนลูบก้นค่ะ เราพยายามขยับหนี แต่รถแน่นมากขยับไปไหนไม่ได้เลย เราก็จะร้องไห้แล้ว ทั้งกลัว ทั้งทำอะไรไม่ถูก ตัดสินใจจะลงป้ายหน้า แต่รถก็ติดหนึบ ในที่สุดเราสะบัดตัวแรงๆ หันไปมอง ข้างหลัง ผช.หมด ทั้งนักศึกษา คนทำงาน และดูมีอายุอีกคน ดูไม่ออกเลยว่าใครทำ เราน้ำตาคลอแบบหน้าเสียเต็มที่ พอดีกระเป๋ารถเมล์เบียดๆ มา เราถือโอกาสขยับไปอีกหน่อย ทำให้ ผญ อีกคนขยับมายืนหลังเรา ไม่รู้ว่าเธอคนนั้นจะโดนหรือเปล่า

หลายคนคงเหมือนเรา ทำตัวไม่ถูก ไม่กล้าโวยวาย ทั้งกลัวทั้งอาย 
ตั้งแต่วันนั้น คันไหนแน่นมากๆ ไม่ขึ้น และพยายามเลือกยืนใกล้ๆ ผู้หญิงด้วยกัน
comment6-1:เหมือนกันเลยค่ะ ตอนนั้นเราตกใจจนทำอะไรไม่ถูก รู้สึกกลัวและขยะแขยงมากแต่ทำอะไรไม่ได้เพราะไม่มีพื้นที่เหลือให้ขยับตัวเลย ถ้าไม่ได้พี่ผู้หญิงคนข้างๆช่วยไว้เราคงแย่อ่ะค่ะ ตั้งแต่เมื่อวานเรายังกลัวการนั่งรถเมล์อยู่เลย ช่วงนี้เลยต้องนั่งพวกรถตู้หรืออย่างอื่นไปก่อนค่ะ ขอบคุณที่มาร่วมแชร์ประสบการณ์ค่ะ ยังไงก็ขอให้เดินทางอย่างระมัดระวังด้วยนะคะ
comment6-2:อย่ากลัวค่ะ ยิ่งกลัวยิ่งเป็นเหยื่อ ของเราเคยโดนผู้ชายที่ยืนซ้อนข้างหลังเอื้อมมือมาลูบเป้าเราข้างหน้า ครั้งแรกเรารู้สึกตัว พอครั้งที่สองเราหนไปพร้อมกับศอกเข้ากลางอกมันแรงๆ เลยค่ะ แล้วก็หันหน้าไปมองมัน คนบนรถเมล์มองเต็ม รลเมล์จอดป้ายพอดี มันก็ลงไปเลยค่ะ เราไม่กลัวแต่เราโกรธมากค่ะ ทีหลังอย่ากลัวนะคะ
comment7:แนะนำไปเรียนมวยไทยไว้บ้างสักคอร์ส

//ส่วนเรื่องสัมผัสนั้น  อย่าคิดมาก ไม่มีใครรู้ว่าใครทำไรคุณมาหรอก ขนาด ผญ มีลูกแล้ว  ผช  บางคนยังไม่รู้เลย
comment7-1:ขอบคุณสำหรับคำแนะนำค่ะ
comment8:อย่างกะหนัง AV ญี่ปุ่น
comment8-1:ไม่หนังAVล่ะค่ะ เรื่องจริงเลย น่ากลัวมาก
comment8-2:ในหนังนี่ไม่มีใครสนใจเลยครับ
comment8-3:ในหนังนี้ Extra กันเองทั้งนั้นครับ แต่จัดฉากได้เนียนอย่างกะเกิดขึ้นจริง ๆ
comment9:ให้ผมส่งไปไงครับ ปลอดภัยแน่นอน ล้อเล่นๆ 555
เรื่องแค่นี้พวกผู้ชายไม่ถือหรอกครับ ถ้ารักจริงต่อให้มีลูกติดมาผมยังรับได้เลย
comment9-1:ขอบคุณสำหรับคำแนะนำค่ะ
comment10:เจอคราวหน้าเอานิ้วดีดเลยครับ
comment10-1:ขอบคุณสำหรับคำแนะนำค่ะ
comment11:อย่าให้เจอนะไอ้พวกนี้ จะบีบให้เละคามือเลยเชียว
comment12:ถ้าเป็นเรา ตอนสาวๆ คงจะอายไม่กล้าพูด แต่ตอนนี้แกร่งแล้ว เราคงจะหันไปบอกเขาว่า
พี่ค่ะ ช่วยเอา ..... ของพี่ออกไปหน่อยค่ะ จะพูดดังๆ ให้คนทั้งรถรู้เลย ของพี่มันเล็กไปค่ะ
ของสามีที่บ้านหนูใหญ่กว่านะคะ หนูรำคาญของพี่มากเลยค่ะ เราว่าถ้าพูดเสียงดังๆ เขาน่าจะกลัวนะคะ
เอาให้อายคนทั้งรถไปเลยค่ะ เป็นกำลังใจให้นะคะ จขก. เข้มแข็งไวๆ นะคะ
comment12-1:เราทำอะไรไม่ถูกจริงๆค่ะจุดนั้น จะบอกว่ากลัวก็ได้ ขอบคุณสำหรับกำลังใจนะคะ ตอนนี้เราโอเคขึ้นมากแล้ว และก็ขอบคุณสำหรับคำแนะนำค่ะ
comment13:ไม่รังเกียจเลยครับ สำหรับผู้ชายที่จะมาเป็นสามี ไม่ต้องกังว
comment13-1:ขอบคุณมากค่ะ เราแคร์ความรู้สึกของพี่คนที่เราแอบชอบมากเราเลยค่อนข้างที่จะเครียดและกังวล แต่ตอนนี้รู้สึกสบายใจขึ้นมากแล้วค่ะ ขอบคุณอีกครั้งนะคะ
comment14:คราวหลังถ้าเจออีกก็เตะไข่ บีบไข่มันให้หน้าเขียวไปเลยครับ แต่ให้แน่ใจก่อนนะว่าโดนจริงๆไม่ใช่ผิดคนล่ะซวยเลย
comment14-1:ขอบคุณสำหรับคำแนะนำค่ะ
comment15:สมัยวัยรุ่นขึ้นรถเมลไปเรียนเจอประจำค่ะ 
พี่ใช้วิธีถอดเข็มมหาลัยที่อกเสื้อตัวเองออกมาเป็นอาวุธค่ะ
ถือหันปลายแหลมเข้าหามันค่ะ
ที่มาถูๆไถๆถอยหมดค่ะ  ได้ผลทุกครั้ง
comment15-1:ตอนนี้เราพกเข็มกลัดเล็กๆไว้ติดกระเป๋าแล้วค่ะ ขอบคุณสำหรับคำแนะนำมากๆนะคะ
comment15-2:เลิกที่อันหนาๆไม่งอง่ายๆนะคะ
เคยมีเคสนึงหน้าด้านเปลี่ยนที่ไถ
พี่จงใจจิ้มใส่เลย
เชื่อพี่เถอะพวกนี้ส่วนใหญ่มันโรคจิตแบบแอบๆ
ไม่กล้าเป็นเป้าสายตาฝูงชนหรอก
ถ้ามันรู้ว่าเราสู้มันจะรีบถอยเลย
comment16:แค่เอามือบีบ บางคนอาจจะชอบด้วยซะอีกรึเปล่าครับ แนะนำแกะเข็มกลัด แล้วเอาปลายเข็มทิ่มให้สุดแรงเลยครับ จะได้หายโรคจิต
comment16-1:ขอบคุณสำหรับคำแนะนำค่ะ
comment17:เคยโดนกับตัวเองครั้งนึงตอนอยู่ ปวช.ค่ะ ขึ้นรถเมล์ตอนเช้าจำได้ว่าฝนตกปรอยๆ รถแน่นมากผิดปกติ เรายืนใกล้ๆ ประตูมีเด็กมัธยมที่โรงเรียนอยู่ใกล้ๆ กับวิทยาลัยที่เราเรียนมายืนหลังเรา ซักพักเริ่มดันมาหาเรา เราก็ขยับ เด็กก็ขยับตาม ชัดเลย!!!

อุส่าตามมาถูอีก เลยหันไปจ้องหน้าถ้ายังไม่หยุดเจอดีแน่ เด็กคนนั้นเลยแทรกๆ ตัวถอยออกไปเลยค่ะ
comment17-1:น่ากลัวสังคมในอนาคตจังเลยค่ะ นี่ขนาดยังเด็กนะ โตไปนี่ไม่อยากจะคิดเลย เดินทางยังไงก็ระมัดระวังตัวด้วยนะคะ
comment18:เคยโดนบ่อยๆนะ ชินแล้ว
เช้าๆโหนรถเมล์ไปเรียน คนแน่นตลอด บางทีคนไม่แน่นก็โดน 

นักเรียนหญิงน่ะแร่ะตัวดี ชอบเอานมมาดันศอกถูหลังแทงหลังเรา เหมือนจะบอกว่าฉันมีนมแล้วนะ ...มั้ง
comment18-1:อันนี้เราว่า น่าจะเสื้อในเค้าเปนฟองน้ำรึป่าว เลยไม่รู้ตัว ส่วนใหญ่ผญ.ไม่เอาของตัวเองไปโดนใครอยู่ละนะ
comment18-2:โอยย น่าสงสาร 😂😂
comment19:วันหลังถ้าแน่ใจว่าโดนลวมลามแบบนี้ ให้ตะโดนด่าดังๆนะคะ พวกนี้จะหยุด แล้วหนีไป 

อย่ายอมให้เค้าทำอะไรแบบนี้แล้วมาร้องไห้ทีหลัง 

ส่วนต้วเราก็เคยโดนค่ะ สมัยยังเป็นนิสิต ต้องนั่งเรือไปเรียน ปกติจะออกเช้า เรือจะโล่ง มีอยู่วันนึง ออก 7.30 ซึ่งเรือแน่นมาก ก็โดน มีความรู้สึกอยากเฉือนเนื้อตรงนั่นทิ้ง เพราะรู้สึกขยะแขยงมากกกกก 
แต่เวลาผ่านไป โตขึ้น ก็ลืมๆ แล้วก็ไม่คิดอะไรมากแล้ว
comment19-1:ขอบคุณสำหรับคำแนะนำและมาร่วมแชร์ประสบการณ์ค่ะ ยังไงก็เดินทางระมัดระวังด้วยนะคะ สมัยนี้น่ากลัวมาก
comment20:สำหรับเราที่เคยเจอนะคะ 
เคยเดินๆอยู่ริมถนน แถวๆสยาม เดินปกติ กลางวันสว่างๆเลย ปรากฎว่ามีคนนั่งอยู่ที่เก้าอี้ข้างถนน คนนึง เราไม่ได้คิดอะไร พอเดินไปใกล้ๆ เค้าก้เรียก "หนูๆ" ไอเราก้นึกว่า คุณลุงจะถามทาง เลยเดินเข้าไปละก้มอง ปรากดว่า เค้าโชว์ ไอนั่น แบบชูออกมาเลย เรางี้ช้อกไปเลย รีบจ้ำ แบบคนช้อก ละก้กลัวผช.ไปเลยค่ะ ทั้งวันนั้น สำหรับที่ จขกท. ถาม อาการแบบนี้เดียวก็หายค่ะ เราเจอไม่เยอะเท่า 2 วันก็หายค่ะ เปนกำลังใจให้นะคะ
comment20-1:น่ากลัวมาก ถ้าเป็นเราเราคงช็อกและกลัวผู้ชายไปเลยเหมือนกัน  ขอบคุณสำหรับกำลังใจมากนะคะ ตอนนี้อาจจะยังระแวงๆอยู่บ้างแต่ดีขึ้นมากแล้วค่ะ^^
comment21:ทำเสียงดังใส่ ให้หลายๆ คนรู้ครับ
comment21-1:ขอบคุณสำหรับคำแนะนำนะคะ
comment22:น่าสงสารน้องมากนะคะ ใครที่เจอเหตุการณ์แบบนี้ตอนแรกจะขวัญเสีย ตกใจ สั่นเป็นธรรมดา ตั้งสติรวบรวมความกล้าทั้งหมดที่เรามี ปล่อยความกดดันที่มีอยู่ออกมา หลับตาแล้วพูดดังๆว่า"ลุงคะถอยนิดได้มั้ยคะ กะปู๋ลงโดนหลังหนูค่ะ"
ปล.ก็แค่แนะนำทำได้ไม่ได้อีกเรื่องนึง คนเราความกล้าหน้ามึนไม่เท่ากันพี่เข้าใจ หนูทำดีที่สุดแล้วและผ่านมันมาได้ อย่าคิดมาก คิดซะว่ามันก็คือหนึ่งเหตุการณ์ในชีวิตของเราและมันผ่านไปแล้ว เป็นกำลังใจให้ค่ะ
ปล.(อีกที) เคยเจอโรคจิตชอบโชว์ที่บิ๊กซีรามฯเปิดเสื้อโค้ทโชว์ของสงวนหน้าห้องน้ำหญิง พี่นี่ยืนมองไม่วิ่งหนีเหมือนคนอื่น มันก็เปิดอยู่นั่นแหละ ก่อนรปภ.จะมาจับตัวพี่เลยถามว่า "เมิงไม่อายเค้าเหรอเล็กก็เล็ก เหี่ยวก็เหี่ยว เปรตชัดๆ"มันปิดเสื้อวิ่งหนีไปเลย รปภ.วิ่งตามทันรึป่าวไม่รู้ พี่รีบไปรับลูกไม่ได้ตามเรื่อง เหตุที่ไม่อายมองของสงวนเพราะต้องดูแลตาที่ป่วยนอนติดเตียงอาบน้ำเช็ดตัวก็เห็นประจำ แถมมีลูกชายอีก3คนที่เลี้ยงเองคือชินนั่นแหละ
comment22-1:ขอบคุณสำหรับคำแนะนำและร่วมแชร์เรื่องราวนะคะ
comment23:เคยเจอตอนสมัยสาวๆอายุสัก 27-28 ได้ ขึ้นรถเมล์ไปทำงานตอนเช้า คนแน่นแย่งกันขึ้น พอขึ้นไปยืนได้สักพัก รูสึกเหมือนมีอะไรมาอยู่บนหน้าขา ก้มลงไปเจอมือจับต้นขา เงยหน้าขึ้นมาเลยฟาดด้วยกระดาษในมือเลย มันตกใจรีบเบียดออกไปเลย คนรอบข้างไม่มีใครสนใจเลยนะ ตอนนั้นอายก็อายนะ เพราะไม่เคยเจอ ยังคิดนะถ้ามีคัตเตอร์คงกรีดหน้ามันแล้วล่ะ ถ้าเป็นตอนนี้นะ ร้องลั่นบ้านเลยล่ะ
comment23-1:คนประเภทนี้น่ากลัวจริงๆค่ะ ยังไงก็ระมัดระวังด้วยนะคะ ขอบคุณที่มาร่วมแชร์เรื่องราวค่ะ
comment24:ก่อนอื่น ขอขอบคุณที่เอาประสบการณ์มาเตือน

จริงๆเรื่องนี้ไม่ห่างตัวผู้หญิงมากนัก เราเคยเจอครั้งหนึ่งสมัยยังเป็นนักศึกษา
ตอนนั้นเข็ดแบบไม่กล้ายืนใกล้ผู้ชายบนรถเมล์เลย

ส่วนคำถามที่ว่า ผู้ชายจะถือมั๊ย
อันนี้เราตอบแทนผู้ชายไม่ได้ เพราะเป็นผู้หญิง
แต่อยากให้กำลังใจและแสดงความเห็นตรงไปตรงมาในฐานะผู้หญิงด้วยกัน

เราว่าเจ้าของกระทู้อย่ากังวลว่าผู้ชายจะคิดกับเรายังไง
และอย่าให้ความคิดที่ว่า ผู้ชายจะคิดแบบนู้นแบบนี้ มาทำลายความรู้สึกตัวเอง
การรักนวลสงวนตัวเพื่อรอคนที่ใช่นั่นถ้ามันทางเลือกของคุณ มันก็ดีสำหรับตัวคุณเอง
 แต่การที่คุณถูกจู่โจม ถูกรังแก
ไม่ได้ทำให้คุณมีมลทิน หรือลดคุณค่าในตัวคุณลงแม้แต่น้อย
ถ้าวันนึงที่คุณเจอคนที่รักคุณจริง แล้วเค้ามารู้เรื่องนี้ เค้าจะเห็นใจและอยากปกป้องคุณด้วยซ้ำ

ความรู้สึกที่ไม่อยากโดนตัวผู้ชาย มันจะหลอกหลอนคุณไปสักพัก แต่ถ้าไม่หาย
ควรจะไปพบจิตแพทย์เพื่อหาทางออก
comment24-1:ขอบคุณสำหรับแง่คิดดีๆนะคะ ตอนนี้เรายังมีผวาอยู่บ้าง(โดยเฉพาะถ้ามีผู้ชายมายืนซ้อนอยู่ด้านหลังจะมีระแวงตลอด)แต่โดยรวมดีขึ้นเยอะแล้วค่ะ^^
comment25:ตอนแรก อ่านก็ โอเคนะ จนมาสะดุดตรงนี้ 
***คือเราเป็นคนรักนวลสงวนตัว ไม่เคยต้องส่วนนั้นหรือส่วนที่ไม่เหมาะสมของใคร เราตั้งใจว่าเราจะแตะต้องเฉพาะคนที่เป็นสามีเพียงคนเดียว เราอยากทราบว่าการที่ถูกลวนลาม ก้นไปสัมผัสตรงนั้น ผู้ชายเขาจะถืออะไรมั้ยคะ ประมาณว่าถึงไม่ได้ขนาดเสียพรหมจรรย์แต่เราไปแตะต้องตรงนั้นของผู้ชายจะกลายเป็นว่าเรามีมลทินมั้ยคะ***

เอ่อ น้องคะ แค่ตรงนั้นมาชนร่องก้นเรา มันไม่ได้เสียตัว เสียพรหมจรรย์ อะไรหรอกค่ะ และ สามีในอนาคต คงรับได้ค่ะ เราไม่ได้ตั้งใจซะหน่อย  ดีใจข้อนึง ที่เจอคนรักษาพรหมจรรย์เหมือนกัน ก่อนหน้านี้ พี่เคยตั้งกระทู้ เกี่ยวกับรักษาพรหมจรรย์ โดนด่ายับเลยว่าไม่เกี่ยว ยังไงๆ ก็ไม่เกี่ยว ผุ้ชายไม่สนใจเรื่องนี้ ว่างั้น 
แต่พี่ว่า เอาเข้าจริงๆ ซักวันเขาคงขุดมา ทะเลาะอ่ะ ถ้าเราเคยมีอะไรกะคนอื่นมา ... ก็ ร่างกายเป็นของเรา เราเลือกจะทำให้มีค่า หรือไม่มีค่าก็ได้ เลือกเอาเลยค่ะ
comment25-1:ขอบคุณสำหรับคำแนะนำนะคะ ดีใจเช่นกันนะคะที่ได้เจอคนที่อยากรักษาพรหมจรรย์เหมือนกัน คือเราตั้งใจอยากรักษาและสงวนทุกๆอย่างไว้ให้มากที่สุดเพื่อคนๆหนึ่ง พอมาโดนลวนลามเลยรู้สึกแย่   จริงๆแล้วเราเข้าใจทั้งในมุมของคนที่มีความคิดรักษาพรหมจรรย์และคนที่มีความคิดสมัยใหม่นะคะ แต่ละคนมีความคิด ทัศนคติและการใช้ชีวิตที่ไม่เหมือนกัน อย่างเราก็มีเหตุผลของเรา เขาเองก็มีเหตุผลของเขาเช่นเดียวกัน ถ้าไม่ได้ทำให้คนอื่นเดือดร้อนเราว่ามันก็โอเคแล้วค่ะ สำหรับเราก็ใช่ว่าจะหัวโบราณไปซะทุกเรื่องนะคะ บางเรื่องก็สมัยใหม่สุดๆเหมือนกัน เรายืดหยุ่นไปตามความเหมาะสมโดยยึดความมีกาลเทศะเป็นหลักค่ะ
comment25-2:เรื่องรักษาพรมจรรย์เป็นเรื่องดีค่ะ
comment26:ต้องกล้า โวยวาย   คนในรถจะได้ช่วยกันจดจำหน้าตา  แบบนี้วันหน้าใครอยู่เปลี่ยวๆ อาจเกิดอาชญากรรมได้
comment26-1:ขอบคุณสำหรับคำแนะนำนะคะ
comment27:ผมว่ายิ่งคนเยอะๆแบบนี้คุณยิ่งควรเสียงดังด่าไปเลยครับ รับรองมันลงป้ายหน้าแน่ๆ คนเยอะๆแบบนี้มันไม่กล้าทำอะไรหรอกครับ
ยิ่งเงียบมันยิ่งทำครับ มันจะยิ่งได้ใจคิดว่าเราไม่กล้า
comment27-1:ขอบคุณสำหรับคำแนะนำนะคะ
comment28:เจอเรื่องของผมบ้าง... อันนี้เกิดขึ้นกับตัวผมเองจริงๆ

ลืมไปว่าไม่เกี่ยวกับกระทู้สักเท่าไหร่นะครับ....

[Spoil] คลิกเพื่อดูข้อความที่ซ่อนไว้เรื่องนี้นานมากแล้ว ผมจำได้เลยว่าเป็นวันพฤหัสเพราะผมต้องไปเรียน รด. จากบ้านก็จะใช้รถเมล์สาย 138 วิ่งต่อเดียวจากพระประแดง

ซึ่งตอนเช้าๆคนแน่นมากกกกกกกกกกกกกกกก   แน่นอนว่าคนบนรถจะมีทั้งคนทำงานและนักเรียน รด. เต็มคัน

ผมเดินขึ้นรถเมล์ก็ยังลำบากอยู่แล้วเพราะว่าต้องแย่งกันขึ้นไม่งั้นถ้าไปไม่ทันโดนลงโทษเหนื่อยแน่ๆ

แต่ที่ลำบากสุดชีวิตก็คือตำแหน่งที่ผมไปยืน เพราะคนมันแน่นมากทำให้เราไม่มีสิทธิที่จะเลือกที่ยืนได้เลย วันนั้นตำแหน่งที่ผมยืนมันซวยจริงๆ

คือเป้าของผมเนี่ยมันไปอยู่ตรงหน้าของคนที่นั่งพอดี ตอนแรกไม่ตรง แต่โดนเบียดไปเบียดมามันก็ไปตรงจนได้ แล้วคนที่นั่งดันเป็นผู้หญิงวัยทำงาน

หน้าตาสวยเลยแหล่ะ ตัดผมหน้าม้า ผิวขาวมาก แรกๆที่ขึ้นไปก็ไม่มีไร แต่ผมพยายามที่จะกลับตัวก็ทำไม่ได้ แม้แต่จะเขยิบก็ไม่ได้แม้แต่นิดเดียว

และแล้วความซวยก็มาเยือน เธอคนนั้นหลับครับ พอเริ่มหลับก็เริ่มโยก ผมก็ยืนลุ้นแล้วลุ้นอีก เพราะมันใกล้มากๆ ..... เอาแค่เกร็งตัวไม่ให้ไปโดน

ก็เหนื่อยแล้ว นี่เธอดันมาหลับอีก และแล้ว......




***** tex *****
comment28-1:ทิ่มหน้าหรอครับ
comment28-2:เต็มๆ...



***** tex *****
comment28-3:
comment29:ทุกครั้งที่ขึ้นรถเมล์ก็หันไปมองบ่อยๆ ว่าอะไรมาโดน ปรากฏว่าไม่ใช่อ่า  มันเป็นกระเป๋าหรือไม่ก็ของถุงหิ้วพลาสติก 
จขกท คงเข็ดกับการขึ้นรถเมล์ไปเลย เราอยากจะบอกว่า ระวังตัวและรักษาตัวเองให้ดี  จขกท ดันแจ๊คพอตมาเจอไอพวกนี้พอดี
อยู่อย่างระวังนะคะ อย่าใช้ชีวิตระแวง เป็นห่วงสภาพจิตใจ
comment30:น่ากลัวอ่า ระวังเนอะ คนสมัยนี้
comment31:น่ากลัวอ่า ไม่กล้าขึ้นเลยแฮะ
comment32:แปลก... ตอนนี้เท่าที่เจอ มีแต่ ญ เอาก้นเอานมมาเบียดเยอะมากกกกกก

ขึ้นรถสาธารณะแต่ละครั้ง ญ เกิน 70% ของคนทั้งหมดไปละ

ขนาดหลบไปห้อยโหนอยู่ตรงมุม แม้จะแน่นเธอๆทั้งหลาย ก็ห้อยโหน

มาโดนมาถูกแบบไม่สนใจอะไร คือพวกไม่สนก็มีเยอะเหมือนกันเท่าที่เจอ

ส่วนอีกแบบที่เจอประจำเหมือนกัน คือเดินถนน หรือซื้อของ คนเยอะแต่ตัวเองถือของพะรุงพะรัง

หรือมีกระเป๋าสะพายสักนิด แต่ตัวเองดูนั่นนี่เกะกะคนเดินถนนคนอื่น พอเขาจะแทรกตัวผ่านทำเป็นจับกระเป๋า

เหมือนเขาจะมาฉกไป แล้วทำหน้าหันมามอง พวกนี้เท่าที่เห็นก็มีเยอะนะ คือทางผ่านของเขาตัวเองไปขวาง

แต่กลับมองเหมือนไปทำอะไรคุณเธอ เหมือนตัวเองมีค่ากว่าคนอื่น ทั้งที่เป็นคนเดินถนนทั่วไปเท่าๆกัน
comment32-1:จะบอกว่าจขกท.คิดไปเองรึยังไงก็เอาชัดๆครับ
ไม่ช่วยไท่เห็นใจก็อย่าเอาคนละเรื่องมาแขวะเค้าครัย
comment32-2:จะบอกว่ามีทั้ง ญ ทั้ง ช ไม่ได้แขวะ

แต่บอกให้รับรู้ว่า มีโอกาสโดนเหมือนกัน 

ไม่ใช่โดนเพียงฝ่ายเดียว โลกเปลี่ยนไปแล้ว

แล้วเห็นใจ แต่จขกท ไม่เห็นใจคนทั่วไปสินะ
comment33:เคยโดนเหมือนกันค่ะ ไม่รู้วันนั้นวันซวยอะไร คือเราโดนประตูรถเพื่อนหนีบนิ้วมือทั้ง4นิ้ว เลย ซื้อน้ำแข็งใส่ถ้วยแล้วแช่มือไว้ และก็ขึ้นรถเมล์กลับบ้าน แล้วก็มีผู้ชายใส่ชุดราชการสีน้ำตาล อายุ 40+ ได้ ขึ้นมายืนข้างๆ ตอนแรกเฉยๆ นึกว่าเค้ามาเกาะเบาะเราเฉยๆ สักพักเอาเป้ามาดุลไหล่เรา พยายามขยับ ก็ยังดันมาอยู่ ทั้งๆที่รถว่างมากกกก อยากผลักแต่ของในมือเยอะ มีทั้งถ้วยน้ำแข็ง มือก็เจ็บ ยังกระเป๋าหนังสืออีก คิดแค่อยากให้ถึงป้ายไวๆ นั่งกลั้นน้ำตาตลอดจนเค้าลงไป พอถึงบ้านแล้วปล่อยโฮเลย
comment34:ต้องกล้าที่จะตะโกน ถ้าคุณยอม คนที่น้ำตาตกในกลับบ้านคือคุณเอง สิทธิ์ในร่างกายคุณ คุณต้องปกป้องเอง  คนพวกนี้ถ้าคุณกล้า เค้าจะหงอ
comment35:หัดพกเข็มครับ ตั้งสติไห้ดีแล้วจิ้ม
อันนี้แนะนำแบบเข้มนิด 
ควรตั้งสติแล้วตะโกนร้องไห้คนช่วยครับ ไม่ต้องอาย พวกโรคจิตมันได้ใจเพราะผู้หญิงหน้าบางนี่แหละ คิดไว้ไห้ดีครับว่าทีหลังมันก็ไปทำกับคนอื่นอีก ในขณะเดียวกันโรคจิตคนอื่นที่เจอหญิงหน้าบางก็อาจจะได้ใจจนวนมาเจอคุณก็ได้
comment36:อีกเสียงค่ะ  พกเข็มกลัดขนาดใหญ่ค่ะ
ตอนเด็ก เราเป็นนิสิตนักศึกษา  เราโดนคนเอาได้นั่นมาถูๆเราแกะเข็มสถาบันที่ติดเสื้อ   เอามือค่อยๆหย่อนแล้วแทงค่ะ
เลือดติดเข็มเลย

พอเราเป็นผู้ใหญ่กว่านั้น  เราตะโกนด่าอาละวาดในรถเลยค่ะ  จะไปลวนลามน้องคนนึงในรถเมล์
มันจะเอาไอ้นั่นมาถูแล้วระวังๆนะคะน้อง  
ชายคนนั้นเลยโดนกระเป๋าไล่
comment36-1:แทงครั้งที่  1  ตรงขา  เตือนๆ
แทงครั้งที่สอง  ตรงนั้น
comment36-2:0 1,000
comment37:น่าจะผลิตเสื้อคลุมคาดเอว ที่มีตุ่มๆหนามๆ บริเวณบั้นท้ายมาใส่ไว้ เกิดมันมาถู ก็โดนไปเต็มๆ น่าจะต้องทำเองซะแล้ว
comment38:ถ้ากลัวจะก้าวข้ามมันไปไม่ได้ครับ 
โวยวายเสียงดังไปเลย
คนที่ควรอายคือมันไม่ใช่เรา
comment39:คนรู้จักเคยโดน

หันไปหา แล้วถามชื่อ นามสกุล
แล้วก็บอกว่าทำไมทำตัวแบบนี้

เค้าเล่าว่ามันเขยิบหนีไปครับ
comment40:เพิ่งโดนคล้ายๆ กันแบบนี้เมื่อเช้าเลยค่ะ พยายามคิดว่าเขาไม่ได้ตั้งใจเพราะเราโดนผญข้างๆ เบียดจนไปชนกะเขาพอดี เราก็พยายามเกร็งตัวไม่ให้ไปชนแต่ผญข้างๆ ก็เบียดอยู่นั่น ไหนจะตอนรถเบรกอีก นี่คิดแง่บวกสุดๆ ว่าผชรู้สึกง่าย เขาเองก็คงไม่ได้ตั้งใจ แต่แม้ว่าเราจะยืนหันข้างให้ผชคนนั้น สัมผัสที่ต้นขายังติดอยู่ที่ผิวเลยค่ะ คือแบบมันรู้สึกร้อนลวกผิวมาก(เราใส่กางเกงขายาว) พแเทียบกะที่โดนตัวผญข้างๆ คือมันคนละความรู้สึกเลยค่ะ ขยะแขยงมากกก ถึงที่ทำงานรีบเอาทิชชูเปียกถูขาเลย นี่ว่ากลับบ้านไปจะขัดๆๆๆ ไม่ให้เหลือ มันแย่มากจริงๆ ค่ะ ㅠㅠ
comment41:เคยเจอบนรถเมล์ นักศึกษาหญิงนั่งข้างผู้ชาย เธออยู่เบาะข้างหน้า ไม่รู้ผู้ชายทำอะไร เด็กคนนั้นพูดเสียงดังมากได้ยินไปไกลเลยว่าคุณทำอะไร ไอ้เจ้านั่นต้องทำอะไรจิตๆสักอย่างเจออย่างนี้ก้มหน้างุดลงจากรถไปทันที

เจอแบบนี้อย่าอาย คุณไม่ใช่คนผิด ตะโกนออกมาดังๆ คนในรถเยอะแยะมีคนพร้อมจะช่วยคุณอยู่แล้ว ยิ่งอยู่ใกล้คนขับเขาไม่ปล่อยเจ้าหมอนั่นหรอก
comment42:เราคงพูดตรงๆนะคะ 
พี่คะ มันชนอ่ะค่ะ  พี่เปลี่ยนองศาได้มั๊ยคะ
และจะพูดให้คนในรถได้ยินค่ะ
comment43:ขวัญเอ๋ยขวัญมานะคะ 
มีคนบอกว่ายิ่งเงียบมันจะได้ใจ
ถ้าหากเจอเราว่าควรจะตะโกนดังๆให้มันอายไปเลย
เอาแบบดีๆก็คุณทำอะไรนะ หรือไม่ก็แบบขำๆไปเลย นี่คุณจะสิงร่างชั้นหรอคะ เน้นเสียงดังๆหน่อยนะคะ
เราไม่ควรอายเพราะเราไม่ผิด พวกโรคจิตต่างหากที่สมควรโดน
comment44:เคยเห็นบน bts แต่เป็นน้องนักเรียน โดนเกย์แก่ ขย้ำเป้าเต็มๆ เลย น้องเขาพยายามขยับ แต่อีเกย์แก่ มันก้อไม่รามือ อยากให้อีเกย์แก่ กะตาลุงหื่น มาเจอกันจัง
comment45:เคยโดนกระเป๋ารถเมล์สาย14 ทำเนียนมานั่งข้างๆ (เราอ่านหนังสือแบบหน้าแทบจิ้มหนังสือเพราะสายตาสั้น) 
มันเอื้อมมือมาช้าๆตรงเป้ากางเกงเรา
โชคดีเราเอะใจ ที่ว่างตั้งเยอะมันมานั่งข้างเราทำไม
ละสายตาจากหนังสือ เห็นมือมัน ปุ๊ป ลุกพรวดพราดทั้งมันทั้งเรา 
ตกใจมากรีบลงจากรถทันทีที่รถจอด 
ทุกวันนี้ยังเสียดายที่ไม่ได้โทรแจ้ง ผ่านมา 10 กว่าปีแล้ว
ไม่รู้มันไปทำกับใครอีกบ้าง 
เรารู้สึกแย่กับผู้ชายไทยไปเลย เกลียด!
comment46:ครั้งนึงเคยขึ้นรถไฟฟ้ากลับบ้านจากที่ทำงาน ซึ่งปกติจะขับรถไปทำงาน อึ้งมากกับปริมาณคนที่เบียดกันในแต่ละขบวน

เจอผู้หญิงเหมือนโดนลวนลามบนรถไฟฟ้า เราหวังดีอุตส่าห์ ตะโกนด่าผู้ชายให้ กระชากมือออกให้ เจ้าตัวกลับนิ่งเงียบ ไม่อะไร เราเป็นเดือดเป็นร้อนแทนเขาซะงั้น แล้วเรื่องราวก็จบไป โดนที่ไม่มีอะไรเกิดขึ้น กลายเป็นเราทำตัวรบกวนคนอื่นเค้าแทน

เลยคิดได้ว่า ไม่ควรไม่ยุ่งเรื่องชาวบ้าน คราวหน้าเจอก็ปล่อยให้โดนลวนลามไป

บางทีความหวังดีของเรา ก็เป็นสิ่งที่เค้าไม่ต้องการ......
comment47:เราเคยเจอ_ว่าวใส่เลยค่ะ นั่งอยู่ดีดีแขนเปียกเฉยยย เรานั่งแต่ไอ้โรคจิตมันยืนข้างๆลักษณะมันเป็นคนมีอายุที่ลงพุง ซึ่งวันนั้นในรถคนก็แน่นมากกกมันก็กล้าทำเนอะ  แต่เรายังไม่รู้สึกอายนะลุกเพราะเราก็ว่ามันเอาให้มันอายคนในรถเลย พอเราว่านะรีบกดออดลงป้ายถัดไปเลยจ้าาา เราก็นั่งยาวๆจนถึงบ้าน
เสียอย่างเดียววันนั้นกระเป๋ารถเมล์ไม่ช่วยอะไรเลยเป็นผู้หญิงด้วยกันแท้ๆ ตอนนั้นจำได้ว่ามีแค่พี่ผู้หญิงคนนึงที่นั่งใกล้ๆถามว่าเป็นอะไรไหมแล้วยื่นทิชชู่มาให้
ทุกวันนี้แอบกลัวผู้ชายมีพุงที่ดูมีอายุมายืนข้างๆเลยมันรู้สึกขนลุกและก็แขยงเลย
comment48:เราก็เคยโดนบน bts ค่ะ ตอนเย็นคนเยอะมาก คนที่กลับbtsช่วงเย็นประจำจะนึกภาพออกนะคะ แม้จะเต็มแล้วแต่คนข้างหลังก็จะดันเราเข้าไปอยู่ดี ละข้างในนี่ยืนแทบขยับตัวไม่ได้ พอประตูปิดก็เริ่มเลยค่ะ ผู้ชายข้างหลังก็เอาเป้ามาถูที่กระโปรงนักเรียนข้างหลังเรา ตอนนั้นรู้เลยค่ะต้องใช่แน่ๆ เราสั่นไปหมดตอนนั้นจะขยับก็ไปไหนไม่ได้  หันไปมองก็ไม่กล้า เขาก็ยังไม่หยุดค่ะ  เอามือมาลูบอีกต่างหากโชคดีที่ถึงสถานีต่อมาพอดีเราก็ลงมาเลย เคยคิดไว้ว่าถ้าโดนจริงๆจะไม่ยอมแน่ๆ แต่พอเอาเข้าใจพูดไม่ออกเลย กลัวการขึ้น bts ไปสักพัก แต่ไม่ได้กลัวเพศตรงข้าม พอผ่านมาวันสองวันเราก็ลืมแล้วค่ะ ถือว่าช่างมัน ครั้งหน้าก็จะระวังตัวให้มากกว่านี้
comment49:หันไปมองก่อนว่าไม่ใช่ถุง กระเป๋า ร่ม กล้วย ฯลฯ แล้วทำตามคำแนะนำของ คคห. 27,34 และคนอื่นๆ ที่ให้ 
" ตะโกน โวยวาย หรือบอกให้คนอื่นรู้ " เราไม่ได้ทำผิด อย่าไปอาย  
ตามหลักจิตวิทยา พวกนี้จะกลัวคนรู้ อาย 
ส่วนเรื่องทำร้าย สบายใจได้ ไม่มี  เพราะคนอยู่ด้วยเยอะ มันจะรีบหนีลงจากรถไปเอง
comment50:ของเราเจอแต่โทรมาเบอร์แปลก พอรับมันไม่คุย โทรมา2-3 ครั้ง คราวนี้มีเสียงหื่นค่ะ วิธีของเราคือบล๊อกเบอร์ไปเลย  แต่จะพูดว่าชินก็ไม่เชิง รู้สึกแบบคนสมัยนี้จิตใจมันแย่มากๆ อ่อ เคยเห็นด้วยค่ะ แถวป้ายรถเมล์ วิธีคือไม่เข้าใกล้ ไม่มองและเดินไปที่คนเยอะๆ และสุดท้ายเคยโดนแบบ จขกท ค่ะ ตอนเด็กๆเล่นซ่อนหา เพื่อนข้างบ้านมันมานอนทับเรา  เหมือนมันจะทำอะไรบางอย่าง  แต่เราไหวตัวทัน เลยเอามันดันมันออก  แม้กระทั่งเพื่อบ้านบางคนที่เอามือมาล้วงกระเป๋าเสื้อหน้าของเรา เรายังสะดุ้งและเอามือออก จากนั้นรีบกลับบ้านเลยค่ะ เชื่อไหมคะว่ามาถึงปัจจุบันนี้ความกลัวในแบบพวกนี้มันยังอยู่ในหัวนะคะ แต่พยายามไม่คิด และมองแบบแยกแยะเอาค่ะ  วันเวลาจะช่วยเยียวยานะคะ อย่าเพิ่งไปมองตัดสินเพื่อนร่วมงานเพศตรงข้ามว่ามันจะเป็นแบบนั้นนี้ แต่ให้ระวังเป็นพอ ดูเอาว่าใครเป็นไง คิดว่าคงไม่เกิดแบบนั้นแน่นอน อีกอย่างจะได้ไม่มีปัญหาเรื่องงานตามมา ส่วนเรื่องที่ จขกท พูดว่าหากเจอ ผช มาสัมผัสหรือลวนลาม ผช ในฐานะคนรักจะรังเกียจไหม? ในกรณีนั้น  เราหนึ่งคนที่หากเป็น ผช  เราจะยิ่งทะนุถนอม ผญ คนนั้นมากๆ และปกป้องเธอค่ะ หากมี ผช ที่รังเกียจแบบนั้น แสดงว่ามันก็บ้าที่ไม่แยกแยะว่าเรื่องไหนเป็นเรื่องไหน  เราว่า ผช ที่รัก จขกท อย่างที่เราเป็นเรา จะไม่ทิ้ง จขกท และไม่คิดจะทำแบบนั้นแน่นอนค่ะ
comment51:ตะโกนไปเลยค่ะ อย่าเอากล้วยมาโดนได้ไหม คนข้างหลังน่ะ
comment52:เราก็เคยโดน สมัยเรียน ม.3 เลิกเรียนกลับบ้าน คนไม่แน่นเท่าไหร่ เราได้นั่งด้านนอกชิดทางเดิน ไอ้โรคจิตมายืนเบียด เอาเป้ามาถูไหล่เรา เราพยายามเบี่ยงออก มองหน้ามัน มันยังยิ้มกลับ เลวจริงๆ ตอนนั้นเราแค่ ม.3 ไง กลัวมาก คลื่นไส้อยากจะอ้วก กลับถึงบ้านร้องไห้ เอาแปรงขัดไหล่จนไหล่ถลอกไปเลย ขยะแขยงมาก ถ้าเป็นตอนนี้เราคงหันไปชกไข่มันให้จุกไปเลย 555 ตั้งแต่เลิกกลัว ไม่เคยเจอพวกโรคจิตอีกเลย สงสัยพวกนี้มันจะมีเซนส์ว่าใครกลัวใครไม่กลัว
comment53:เคยแต่รถแน่นฝนตกจนลื่นตกรถเมล์
comment54:ความคิดเห็นนี้ถูกลบเนื่องจาก 

กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment55:เราเคยเจอเหตุการณ์ประมาณนี้หลายครั้งค่ะ
ผู้หญิง (บางคน เช่น เรา) คงมีโหงวเฮ้งที่ดูแล้วน่าคุกคามมั้งคะ แบบตัวเล็กๆ ขี้กลัว ไม่น่าจะกล้าโวยวาย T-T
เหตุการณ์ที่เจอจังๆ มี 2 ครั้ง

1. สมัยมหาลัย
เรานั่งรถเมล์สาย 177 จากม.เกษตร นั่งกลับสยาม 
วันนั้นเราเลิกเรียนช่วงบ่าย คนบนรถเมล์น้อย เราเลือกนั่งฝั่งขวา แถวหลังๆ ซักพักก็มีผู้ชายอายุเยอะแล้วมานั่งแถวเดียวกับเราแต่เป็นฝั่งซ้าย
เรานั่งอ่านชีทเรียนไปด้วย เพราะใกล้สอบแล้ว สักพักเราถึงสังเกตว่า ผู้ชายคนนั้นกำลัง 'ปั่นหนอนน้อย' + นั่งมองหน้าเราอยู่ค่ะ 
เค้ารูดซิปกางเกงลง เราเลยเห็นได้เต็มตาเลย ตกใจมาก เรารีบลุกแล้วมองหากระเป๋ารถเมล์ทันที
โชคดีที่พี่กระเป๋ารถเมล์เข้ามาช่วยไว้ ผู้ชายคนนั้นก็รีบลงจากรถเมล์ป้ายต่อไปเลย

* ปล. ชุดนักศึกษา กระโปรงพลีท เสื้อไม่คับ ไม่รัด ไม่ล่อแหลมใดๆค่ะ

2. ตอนเริ่มทำงานใหม่ๆ
เรายืนรอรถเมล์อยู่ฝั่งตรงข้ามพารากอน ตอนนั้นเพิ่งกลับจากฟิตเนส หน้าเยิ้มๆ สภาพไม่ได้เซ็กซี่ หรือน่ามองเลยยยยยย 5555+
ตาก็มองนู่นมองนี่ไปเรื่อย (ตอนนั้นมือถือเรายังไม่ใช่ Smart phone ค่ะ ไม่มีอะรัยเล่น)
ก็เห็นผู้ชายใส่ชุดพนักงานออฟฟิศ อายุยังไม่เยอะ ยืนเยื้องๆเรา และกำลัง 'ปั่นหนอนน้อย' อีกแล้วค่ะะะะะ

เราตกใจเลยเผลอร้องว้าย ผู้ชายก็วิ่งหนีเข้าสยามซ.5 ไปอย่างเร็ว
คือคนเยอะมาก ตอนนั้นยังมีคนขายของเต็มหน้าสยามเลย 
ไม่แน่ใจว่ามีคนเห็นด้วยมั้ย เพราะคนยืนอยู่เยอะจริงๆ ทั้งคนรอรถ คนซื้อของ และวินมอเตอร์ไซต์

เราก็ไม่ได้กลัวผู้ชายนะคะ แต่ประสบการณ์สอนให้รู้จักระวังตัวมากขึ้นค่ะ ไม่ต้องอายถ้าต้องเรียกให้คนช่วย
comment56:เรื่องแบบนี้ ไม่แต่ผู้หญิงที่โดนคุกคามนะครับ

สมัยตอนผมเรียนมหาลัย
ราวๆ 20 กว่าปีที่แล้ว
ก็เคยโดนบนรถเมล์
ทั้งๆที่นั่งอยู่ รถก็ไม่เบียด
เป็นที่นั่งคู่
ผมนั่งด้านในติดหน้าต่าง
ไอ้บ้าพยายามเอามือมาจับของผม
แต่ผมเห็นก่อน เลยจับมือมันกดไว้ แค่ตรงต้นขา
จนถึงมหาลัย

ตอนนั้น ผมเองแม้เป็นผู้ชาย
ยังไม่กล้าโวยวายเลย
ค้างท่านั้นไว้ ราวๆ ครึ่งชั่วโมงได้เลย

มาคิดได้ตอนหลังว่า
น่าจะต่อยหน้ามันไปแรงๆซะหน่อย

ที่น่าตกใจ
อีกไม่กี่วัน
เพื่อนผม มันมาเล่าเหตุการณ์แบบเดียวกัน
บนรถเมล์ตอบเช้าสายเดียวกันเลย
comment57:ผมมองว่ามันเป็นการแต๊ะอั๋งธรรมดา ๆ น่ะ ถ้าคุณหรือชายคนไหนบังเอิญมาสัมผัสกัน แต่ในกรณีที่เกิดขึ้นในรถบัสนั้น ผมมองว่าคุณถูกลวมลามแล้วมันกระทบต่อจิตใจ รักษายังไงผมไม่ทราบนะแต่ก็พยายาทรักษาเนื้อตัวให้มากขึ้นละกันครับ พยายามอยู่ใกล้ ๆ ผญ.ด้วยกันไว้ ไม่ก็ยืนให้ห่างจากพวกโรคจิตทั้งหลาย การเลิกคิดถึงเรื่องพวกจิตตกแบบนี้มันจะทำให้เราหายดีเอง ส่วนการรักษาพรมจรรย์นั้นผมเคยฟังความเห็นแพทย์นะ เขาบอกว่ามันสามารถเสียก่อนเรามี sex ครั้งแรกได้ ถ้าได้รับการกระทบกระเทือนมากก่อน เช่น โดนเตะช่วงนั้นพอดีหรือกระโดดตีลังกายิมนาสติก
comment58:คือไม่ต้องผู้หญิงโดนหรอกผมเป็นผู้ชายยังคิดว่าโดนแบบนั้นยังขยะแขยงเลยครับ  ประสบการณ์ตรงเคยโดนพวกโรคจิตมามองตามห้องน้ำบ่อยมาก โชคดีของผมเล็กต้องใช้แว่นขยายส่องถึงจะเห็น
comment59:เคยโดนตอนทำงานใหม่ๆ ยังไม่ได้ซื้อรถ ปกตินั่งรถตู้ วันนั้นรถตู้แถวยาวมาก เลยเอาวะ รถเมล์ก็ได้
แน่นเอี๊ยดเหมือนกัน แต่เราอารมณ์ไม่ค่อยดีไง นอนน้อย โดนโอเวอร์ไทม์ด้วย 
มันก็ขยะแขยงนะ แต่เวลานั้นมันโมโหมากกว่า ไม่มีความกลัวอะไรเลย 
เราเลยพูดลอยๆแต่เสียงดังพอที่คนรอบด้านจะได้ยินบ้าง ว่าเด้าอยู่นั่นแหล่ะ เป็นหมาหรือไงเอาไม่เลือกที่
คนหันมามองเราเต็มเลย เราก็เชิดหน้าตรง มองไปที่หน้าต่างอย่างเดียว 
ไอ้ข้างหลังเราก็นิ่งไปไม่ยอมขยับอะไรอีก เราเลยพูดอีกทีว่า ถ้าทำอีกที กุจะบีบให้เละเลย 
นั่นล่ะ เลยยืนกลับบ้านได้แบบปราศจากโรคจิตตลอดทาง
comment60:เคยโดนสมัยเรียนค่ะ ครั้งแรกนั่งสองแถวกลับบ้าน เอานิ้วมาสกิดขา ไม่รู้จะทำไง อยากจะร้องไห้

ครั้งที่2 ตอนเรียน ปวช ขึ้นรถสาย 29 กลับบ้าน โชคดีมีที่ว่าง1ที่ นั่งข้างคนญี่ปุ่น นั่งไปสักพักเอามือมาลูบขาเรา อยากจะร้องไห้แต่กลั้นใจ ตะโกนดังๆ ไอ้บ้า get out get out เสียงสั่นไปหมด 5555 ตกใจไม่รู้จะด่ายังไง มันรีบลงป้ายหน้าเลย 

ครั้งที่3 เกิดกับเพื่อนสมัย ม.ต้น เค้าเรียนเตรียมอุดมฯ น่ารักเรียบร้อย เราเรียน ปวช บังเอิญเจอกันบนรถ ก็ดีใจ ก็คุยกันสนุกสนาน รถจอดป้ายก็มีคนลง ก็มีพระนั่งอยู่แถวยาวด้านหลังจะลง ทุกคนก็เบียดตัวกันสุดฤทธิ์กลัวโดนท่าน พอรถออกได้สักพักก็สังเกตเห็นหน้าเพื่อนเหมือนจะร้องไห้ ก็ถามว่าเป็นอะไร เพื่อนบอกพระที่ลงไปป้ายที่แล้ว มาเบียดตัวเพื่อนแล้วก็มาจับมือมัน โอ้ย สงสารเพื่อนมากเลยตอนนั้น ก็ได้แต่ปลอบใจไป พี่ผู้หญิงที่อยู่ข้างๆก็บอกว่าเห็นแต่ไม่มั่นใจคิดว่าคิดไปเอง
comment61:เข้าใจว่าคงผวาไปอีกสักพักเลยครับ เจอคนโรคจิตแบบนี้

แต่ก็อย่าไประแวงจนมากไปนะครับ พูดถึงเวลาโดยสารบนรถในวันข้างหน้า

เพราะบางครั้งอาจมีผู้ชายที่มายืนข้างหลังคุณ ที่เค้าไม่ได้เป็นคนแบบที่คุณเจอก็ได้

แต่ก็ให้ระแวดระวังให้ดี(พยายามอยู่ข้างๆหรือข้างหน้าผู้หญิงด้วยกันก็จะดี)
comment62:เราอาจจะเป็นคนจิตตกกว่า จขกท มากๆ เวลาที่ต้องขึ้นbts หรือรถเมล์ (ส่วนมากนั่งa1)จะพยามเดินชิดไปใกล้เก้าอี้หรือบริเวณที่ผญนั่งค่ะ บางทีอาจมีสายตาความรำคาน แต่ยอมค่ะ
 แล้วใช้กระเป๋าปิดด้านหน้า 
ถ้าจวนตัวจะหันหลังให้ประตู หรือพนักเก้าอี้ ให้ด้านหลังปลอดภัยจาก ผช และใช้กะเป๋าปิดด้านหน้า คืออธิบายไม่ถูก แต่จะใช้ความกลัวส่วนตัวในการไม่เบียดกะผชเลยค่ะ ซึ่งรอดมาโดยตลอด 
อ้อ อีกข้อค่ะ แนะนำใส่mask สังเกตว่าวิธีนี้ได้ผล คนจะไม่อยากเข้าใกล้ ปลอดภัยมากค่ะ555  ถ้ามี ผู้ชายมาใกล้ๆนี่แกล้งไอ ใครก้อกระเจิงค่ะ ลองดูนะคะ  
สู้ๆค่า
comment63:เคยเจอเหมือนกัน 
ของเราคนไม่แน่น ยังเจอค่ะ 

เรางีบบนรถ ไม่ได้หลับสนิทอะไร หลับตาเฉยๆ 
เหมือนมีอะไรมาโดนขา ก็คิดว่ากระเป๋าคนข้างๆ 
เขามีกระเป๋าใบใหญ่วางบนตัก 
สักพักมันขยับ มาลูบคลำ เราลืมตา นั่งตัวตรงเลยค่ะ 
พอลงรถที่อนุสาวรีย์ เราวิ่งป่าราบเลยค่ะ 
กลัวมากๆ กลัวมันตาม กลัวมันมีอาวุธ 

เป็นความทรงจำที่แย่มาก 
เราแต่งตัวเรียบร้อยมากนะ ออกจะเฉิ่มๆ เชยๆ 
ไม่ได้นุ่งสั้นมายั่วยวนใคร
ไม่รู้ซวยหรืออะไร ปกติเราไม่คุ้นกับผู้ชาย 
ไม่ค่อยมีเพื่อนผู้ชาย
เจอแบบนี้ ทำให้เรากลัวผู้ชายแปลกหน้ามากค่ะ TT 

จขกท. สู้ๆ นะคะ 
เรื่องมลทิน อย่าคิดมากเลยค่ะ 
ผู้ชายดีๆ ที่รู้เรื่อง เขาคงอยากปกป้องเรา 
มากกว่าเหยียดหยามเราค่ะ
comment64:เราเคยโดนจับก้นค่ะ
บนรถคนโล่งมาก มีคนยืนแค่5-6คนเองมั้ง ช่วงเวลาค่อนข้างดึกแล้ว
เราพึ่งกลับจากข้าวสารกับเพื่อน ไปเดินเล่นมา
แต่เขาก็เลือกที่จะมายืนใกล้เรา แบบหันหลังชนกันนะ
สักพักเหมือนมีอะไรมาตวัดก้นเรา ก็หันไปมอง ไม่มีอะไรเราก็ยืนชมวิวต่อ 
สักพักก็มาโดนอีก เรารีบหันไป เป็นตาลุงคนนึง ยืนทำหน้าไม่รู้ไม่ชี้ เราก็ไม่แน่ใจไง เลยไม่ได้ทำอะไร
สักพักโดนอีก!! เราเลยบอกเพื่อนว่าโดนจับตรุ๊ด เพื่อนเราเป็นผู้ชายหน้าตาโหดๆหน่อย มันก็มายืนข้างหลังเราให้ค่ะ แล้วก็มองหน้า
เราเลยได้ที พูดไปว่า อยากจับมากก็กลับไปจับของแม่มุงที่บ้านไป พอถึงป้ายมันรีบลงเลยค่ะ
อีกใจก็กลัวนะ ถ้าไม่มีเพื่อนคงไม่รู้จะทำไงเหมือนกัน
วันหลังถ้าเจอคงต้องตั้งสติก่อนค่ะ แล้วก็หันไปพูดกับมันว่า ขอโทษนะคะ ตอนนี้กี่โมงแล้ว? แล้วก็มองหน้ามัน จ้องเข้าไป เราว่ามันน่าจะตงิดๆในใจบ้างแหละ
ลงรถแล้วก็ระวังด้วยนะคะ
comment65:ถ้าระยะประชิดแบบนี้ อาจจะถือเข็มกลัดได้ไหมคะ หันปลายเข็มกลัดไปด้านหลัง แล้วกอดอกไว้ เบียดปุ๊บ จิ้มด้วยเข็มกลัดเลยค่ะ จิ้มพุงก็ได้ จิ้มหน้าขาก็ได้ ถ้าเจ็บเดี๋ยวก็ถอยไปเอง หรือถ้าใส่ส้นสูงก็เล็งแล้วเหยียบ เอาให้ดึงเท้าออกไม่ทันเลย หรือไม่ก็เอาโทรศัพท์มาอัดวิดีโอด้วยกล้องหน้า ให้ติดหน้าคนข้างหลัง ตั้งใจถ่ายให้เขาเห็น เราว่าเขาน่าจะไม่อยากให้ถ่าย ถ้าเห็นเราจับภาพ อาจจะเกรงๆ เพราะอาจถูกเผยแพร่ เดี๋ยวนี้สื่อโซเชี่ยลมันไว หรืออีกวิธีง่ายๆ กระซิบดังเบาแล้วแต่สะดวก บอกผู้ชายข้างๆ ว่าขอสลับที่ได้ไหม เราว่าผู้ชายเขาน่าจะดูออกว่ากำลังมีปัญหา และน่าจะยินดีสลับที่ให้ (มั้งนะ 55 ยังไม่เคยลองเหมือนกันค่ะ)
comment66:สมัยเรียนเราเจอพวกโรคจิตบ่อยมากๆ พวกนี้มันชอบโชว์ของและช่วยตัวเองบนสะพานลอย ป้ายรถเมล์ 

บนรถเมล์ คนไม่เยอะ มีที่เบาะว่างให้นั่ง .. มันขึ้นรถมาและมานั่งข้างๆเรา มีกระเป๋าวางบนตักมัน  ซักพักมันเอามือมาจับขาเรา อีกนิดจะถึงจิมิ๊เราแล้ว(เราเพิ่งจะรู้สึกตัว) ...เราด่าเสียงดังและตะโกนเรียกกระเป๋ารถเมล์ มันคงตกใจรีบลุกและลงรถไปเลย

เพื่อนเราลงจากรถเมล์ ร้องไห้(เพราะมันกลัว ทำอะไรไม่ถูก) กระโปรงนักเรียนมีคราบอสุจิติดมาด้วย

แค่อยากจะบอกว่า เจอพวกโรคจิต อย่าจิตตก จะต้องมีสติ พยายามตั้งสติให้ได้ แสดงออกให้มันรู้ว่าเราไม่กลัวมัน ตะโกนดังๆให้คนอื่นรู้ 
ไม่ใช่เรื่องน่าอาย...เราไม่ได้ทำอะไรผิด ฉะนั้นอย่าไปอาย
comment67:.
comment68:พวกนี้ ยิ่งเรากลัว ยิ่งได้ใจ
ตั้งสติแล้วตะโกนด่าไป 1 ทีมันจะรีบลงจากรถให้ไวที่สุด

ส่วนที่คุณกังวลว่า ผช จะคิดอะไรไหม ตอบว่า ไม่เลยแม้แต่นิดเดียว
comment69:เรื่องแบบนี้แหละ ทำให้เราโดนหาว่าเป็นนางเนื้อทองโดนตัวไม่ได้บนรถเมล์บ่อย ๆ เวลาเราพูดบอกคุณผู้ชายบางคนให้ยืนหรือนั่งขยับไปนิดเอาแค่ไม่ให้ตัวโดนกันตลอดก็พอ
คือเราถือว่าไม่ว่ารถจะแน่นขนาดไหนก็ตาม เพศชายและเพศหญิงก็ไม่ควรถูกเนื้อต้องตัวกันโดยไม่จำเป็นค่ะ ถ้าเป็นบางขณะในตอนที่กำลังหลบทางให้คนอื่นเดินผ่านเพื่อลงรถเมล์แบบนี้เราโอเค
แต่บางทียืนตัวแนบกันตลอดเวลาแบบนี้เราว่าไม่สมควรเลย ห่างกันนิดนึง ระยะแค่ 1 ซม. ก็ยังดีแค่ไม่ให้โดนตัวกันคงไม่เรียกว่าไร้น้ำใจหรือเนื้อทองกระมังคะ 
เห็นใจผู้หญิงทุกคนที่ต้องเดินทางแล้วเจอผู้ชายมาเอาเปรียบโดยการเอาเนื้อตัวมาเสียดสีตลอดเวลาบนรถเมล์ 
(เอาจริง ๆ เราก็เห็นใจทุกคนที่โดนเบียดไปมาบนรถเมล์จากเพศตรงข้าม (โดยเกินความจำเป็น) นะคะ เห็นผช หลายคนในกระทู้ก็โดน ผญ เบียดจนไม่รู้จะขยับไปทางไหนเหมือนกัน) 


หมายเหตุ เราเคยเจอแบบเอามือคืบคลานเข้ามาค่อย ๆ ไต่เหมือนปูไต่ แต่ยังไม่ทันโดนหน้าอกเรา (คือนั่งเบาะติดกันเนี่ยแหละค่ะ)
เราเอาศอกกระทุ้งแรง ๆ แล้วหันไปมองหน้าเลย ผช คนนั้นเลยเดินลงรถเมล์ไปเลยค่ะ (รถกำลังติดอยู่และเป็นผช ใส่ชุดลายพรางด้วย -_- เราก็ช่างกล้า อารมณ์กำลังโมโหน่ะค่ะ)
comment70:เคยโดนลวนลามบนสะพานลอย คืนนั้นฝนตกค่ะ เรามีเรียนถึงทุ่มนึง กว่าจะกลับถึงบ้านก็สองทุ่มกว่าๆ เราเดินกางร่ม ขึ้นสะพานลอยที่ไม่มีใครเดินข้ามสักคน ฝนก็ปรอยๆเราก็ก้มมองทางไปจรถึงตรงที่จะลง มีผู้ชายคนหนึ่ง เราเห็นแต่ขาเขาอยู่ๆผู้ชายคนนั้นก็โน้มหน้าเข้ามาในร่มหอมแก้มซ้าย เราก็เห้ยใคร! นึกว่าน้าที่มาจากต่างจังหวัดเราเลยไม่โวยวาย แล้วยื่นร่มออกมองหน้า ผู้ชายคนนั้นมาหอมแก้มเราอีกข้างเราก็งงๆ ไม่ใช่น้าหนิ เอ๊า ใครฟะ แล้วคือ กรี๊ดไม่เป็น เราก็ร้องเฮ้ยใครอ่ะ! มันก็บีบหน้าอกเราเลยแก๊ (โคตรเจ็บ ไอ่ซาดิสม์) แล้วมันแบบพยายามยื่นหน้ามาที่คอเรา แต่โชคดีคอเราสั้น เราเลยคว้าที่คอแล้วเอานิ้วชี้กับโป้งจิกลงไปที่คอมันจะเป็นแท่งๆน่าจะเป็นหลอดลมรึเปล่า เราจิกแรงมาก จนมันผละออก เราก็เอาหลังมือฟาดไปอีกทีแล้วรีบลงจากสะพานลอย ตอนนั้นกลัวมาก ใจสั่นแรงมาก วิ่งไม่ลืมหูลืมตากลัวมันตาม 
แล้วเราก็ไม่กล้าขึ้นสะพานลอยทั้งเช้าและมืด เราเสี่ยงวิ่งข้ามถนนเอา แต่อาการกลัวมันก็มาแป๊ปนึง ไม่ถึงเดือนก็ไม่กลัวแล้ว ขึ้นสะพานลอยได้
จขกท.ไม่ต้องกลัวนะคะ ระวังดีๆ ไม่ต้องกลัวค่ะ สู้ๆ
comment71:เจอคนโรคจิตบนรถ เราต้องทำเสียงดังใส่อย่าง 
พูดว่า เขยิบไปหน่อยค่ะเบียดอยู่นั่นล่ะ รำคาญ 
อย่าไปกลัวมันค่ะ ถ้ากลัวมันยิ่งได้ใจมันยิ่งตื่นเต้น ทำเสียงดังๆใส่เลยมันจะอายไปเอง
ถ้าไม่พูดไม่ด่า ใส่รองเท้าส้นสูงก็เหยียบบนหลังเท้ามันนั่นแหละค่ะทำเป็นเซๆรถเบรคเซไปเหยียบมันแรงๆ
ในกระเป๋ามีอะไรที่พอจะกันตัวเองได้บ้างอย่างพวก เข็มกลัด ปากกา เอามากำในมือให้แน่นพอมันเซมาก็เอาทิ่มๆใส่มันไปเลย
หาวิธีเอาคืนมันให้สาสม โรคจิตมาโรคจิตกลับไม่โกง 

ตอนแม่เรานั่งรถทัวร์กลับ ตจว ตอนกลางคืน เจอโรคจิตบนรถทัวร์ มันเอามือมาวางบนตักแม่เรา
แม่เราเอากิ๊บติดผม สีดำๆ ง้างให้เป็นเส้นตรงๆแล้วทิ่มใส่มือมันเท่านั้นแหละหนีไปเลย
comment72:เคยเหมือนกันครับ
แต่เป็นฝ่ายที่กระทำ แหะๆ
ตอนม.ต้น โรงเรียนอยู่แถวๆหมู่บ้านนักกีฬา ต้องขึ้นรถเมล์ที่โคตะระแน่น ก็ขึ้นไปได้แค่บันไดขั้นแรกนะครับ
ข้างหลังพิงราว ซ้ายถนน ขวาคนที่ยืนขั้นสอง 
ส่วนข้างหน้าเป็นเด็กนักเรียนหญิง...

ตอนแรกก็ขยับกันได้หละนะ ยืนกันห่างๆ แต่พอจอดป้ายอีกป้ายนึง ก็มีคนขึ้นมาเบียดอีกคน
น้องผู้หญิงก็เลยขยับตัวมาชิดข้างหน้าผม
ขอโทษนะครับ สะโพกเธอ ก้นเธอมาพอดีกับเป้าผมเลย
ผมจะถอยหลังก็ไม่ได้เพราะติดราว ขวาคนข้างบนก็เบียดมาอยู่ ซ้ายก็ถนน
ตอนแรกๆมันก็สงบนิ่งดีหละ แต่พอสักพัก......
จนน้องเขาต้องหันหน้ามามอง
โชคดีหน่อยที่หน้าตาผมดีค่อนไปทางหล่อและเรียบร้อย น้องเขาเลยแค่ขมวดคิ้วรีบหันหน้ากลับ
กว่า 5 นาทีที่รถไม่จอดเพราะไม่มีคนขึ้นและไม่มีคนลง พอถึงจุดหมายผมก็รีบเผ่นลงรถ
ไม่ได้ตั้งใจ ไม่มีเจตนาสักนิด แต่มันเป็นปฏิกริยาตอบสนองแท้ๆ จะให้ขยับก็ขยับไม่ได้ (และไม่อยากจะขยับ แหะๆ)
จะให้เอาอะไรมาบังก็ไม่มี เพราะเป็นวันสอบ ไปรร.ตัวเปล่ากับปากกาแท่งเดียว

ผู้ชายบางคนเขาก็ไม่ได้อยากจะลวนลามนะครับ แต่มันเป็นปฏิกริยาตอบสนองเท่านั้น
comment73:น่ากลัวเบาๆ
comment74:มีคนเเบ่งปันประสสบการณ์เยอะเเล้ว
เราขอมาเอาใจช่วยจขกท.เรื่องสุขภาพจิตล่ะกันค่ะ

เราคิดว่า ถ้า จขกท. ยังมีอาการจิตตกกับผู้ชายอยู่
รู้สึกไม่สบายใจเวลาอยู่กับผู้ชายเเม้จะเป็นเพื่อน หรือคนรู้จัก
เเละคนไม่รู้จักทั่วไปๆ ที่ห่างเมตรสองเมตรเเล้วยังรู้สึกระเเวง
ควรไปปรึกษาจิตเเพทย์ก็ดีค่ะ เพราะการเจอเหตุการณ์ที่ชวนสยอง
มันก็ทำให้เกิดปมในใจเราได้ การไปพูดคุยกับจิตเเพทย์ก็อาจจะช่วยคลายปมนั้น
เเละอาจได้รับคำเเนะนที่ดีในการปรับตัว ลองดูนะคะ
เข้าใจค่ะว่าเหตุการณ์เเบบนี้น่ากลัวจริง
เเต่เราไม่ควรจิตตกมากเกินไป เพราะอาจจะส่งผลเสียต่อการดำเนินชีวิตในภายภาคหน้าได้ค่ะ
ขอเป็นกำลังใจให้หายจิตตกไวๆนะคะ
comment75:รถเมล์บ้านผม สาย รังสิต-ลำลูกกา ถ้ารีบกลับบ้านตอนเย็น แน่นทุกคันครับ ถ้าไม่ได้ขึ้นจากต้นสายอย่าหวังว่าจะได้นั่ง เพราะรถน้อยและทิ้งช่วงด้วย สำหรับผมไม่นั่งไม่เป็นไรอยู่แล้ว แต่ จะได้ขึ้นหรือเปล่าน่ะสิครับ คนแน่นออกมาที่ประตู มีคนลง 3-4 คน แต่มีคนรอขึ้นเป็นสิบคน ถ้าให้ขึ้นไปเบียดผู้โดยสารท่านอื่นนี่ผมไม่เอาครับ โดยเฉพาะผู้หญิง จะไปยืนเบียดกับผู้หญิงนี่มันไม่ดีสำหรับผู้ชายแน่ๆ อีกเรื่องคือความปลอดภัย เพราะยืนตรงประตู มีโอกาสโดนประตูหนีบได้ หรือถ้าคนขับจะไม่ปิดประตู ก็อันตรายไม่แพ้กันหรืออันตรายกว่าอีก เพราะต้องหาที่จับให้ดี ถ้าพลาดมีโอกาสพลัดตกรถได้ ถ้าเป็นรถแอร์ จะมีเรื่องอากาศหายใจอีก เพราะตรงประตูรถจะเป็นขั้นบันได ถ้ายืนอยู่ขั้นล่าง คนที่ยืนอยู่ขั้นสูงกว่าก็หายใจรด มีอยู่ครั้งนึง ผมยืนอยู่ตรงประตูชั้นเกือบล่างสุด แล้วถัดขึ้นไปเป็นผู้หญิง 3 คน หันหน้ามาทางผม หายใจรดผมเต็มๆ ซึ่งผมก็ไม่อะไรหรอก แต่ทีนี้รถติดมากกว่าปกติเพราะมีอุบัติเหตุระขวางทาง ก็ อยู่อย่างนั้นแหละ จนถึงป้ายที่มีคนลงเยอะจึงได้ขยับตัว ทีนี้รู้สึกมึนๆ เลยครับ
comment76:รถเมล์โล่งๆที่นั่งว่างๆยังเคยโดนมาแล้วเลยค่ะ ไม่ว่าคนจะแน่นหรือไม่แน่นก็ต้องคอยระวังพวกนี้เอาไว้
comment77:รถเมล์บ้านผม สาย รังสิต-ลำลูกกา ถ้ารีบกลับบ้านตอนเย็น แน่นทุกคันครับ ถ้าไม่ได้ขึ้นจากต้นสายอย่าหวังว่าจะได้นั่ง เพราะรถน้อยและทิ้งช่วงด้วย สำหรับผมไม่นั่งไม่เป็นไรอยู่แล้ว แต่ จะได้ขึ้นหรือเปล่าน่ะสิครับ คนแน่นออกมาที่ประตู มีคนลง 3-4 คน แต่มีคนรอขึ้นเป็นสิบคน ถ้าให้ขึ้นไปเบียดผู้โดยสารท่านอื่นนี่ผมไม่เอาครับ โดยเฉพาะผู้หญิง จะไปยืนเบียดกับผู้หญิงนี่มันไม่ดีสำหรับผู้ชายแน่ๆ อีกเรื่องคือความปลอดภัย เพราะยืนตรงประตู มีโอกาสโดนประตูหนีบได้ หรือถ้าคนขับจะไม่ปิดประตู ก็อันตรายไม่แพ้กันหรืออันตรายกว่าอีก เพราะต้องหาที่จับให้ดี ถ้าพลาดมีโอกาสพลัดตกรถได้ ถ้าเป็นรถแอร์ จะมีเรื่องอากาศหายใจอีก เพราะตรงประตูรถจะเป็นขั้นบันได ถ้ายืนอยู่ขั้นล่าง คนที่ยืนอยู่ขั้นสูงกว่าก็หายใจรด มีอยู่ครั้งนึง ผมยืนอยู่ตรงประตูชั้นเกือบล่างสุด แล้วถัดขึ้นไปเป็นผู้หญิง 3 คน หันหน้ามาทางผม หายใจรดผมเต็มๆ ซึ่งผมก็ไม่อะไรหรอก แต่ทีนี้รถติดมากกว่าปกติเพราะมีอุบัติเหตุระขวางทาง ก็ อยู่อย่างนั้นแหละ จนถึงป้ายที่มีคนลงเยอะจึงได้ขยับตัว ทีนี้รู้สึกมึนๆ เลยครับ
comment78:บีบเลยครับ
comment79:เสียดาย. ถ้าผมเห็น ผญ กำลังโดนลวนลามนะ. ผมจะช่ายตะโกนด่ามันแน่เลย  เกลียดนัก พวกเห้นี่ เกิดจากเพศแม่แท้ๆ. อดอยากก็ไป ชตอ สิวะ

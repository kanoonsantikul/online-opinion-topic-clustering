title:ประสบการณ์จริง ของเด็กที่เกือบถูกทำแท้ง
comment:ช่วงนี้มีกระทู้ในเชิงเห็นด้วยกับการทำแท้งหลายกระทู้ ด้วยการอ้างว่า เด็กเกิดจะเป็นปัญหาสังคม ------- แล้วคุณมีสิทธิอะไรไปฆ่าเขาคะ

จะขอเล่าประสบการณ์ตรงที่เกิดกับตัวเอง รับรองว่าเรื่องจริง 100% เรามีตัวตนตรวจสอบได้
พ่อกับแม่ของเราคบกันตั้งแต่เรียนมัธยมปลาย และเมื่อขึ้นมหาวิทยาลัยท่านทั้งสองก็ไปเรียนมหาวิทยาลัยไกลบ้าน จึงทำให้ท่านต้องอยู่หอพัก และนั่นเป็นเหตุทำให้แม่ของเราท้องเราตอนเรียนปี1 ด้วยอายุ 18 ปี ด้วยความที่ท่านทั้งสองยังเด็กจึงทำให้ท่านตัดสินใจไปทำแท้ง โดยโดยไปถึงคลินิกทำแท้งเรียบร้อย  และกำลังรอคิวจะได้ทำเป็นคนถัดไป ในขณะที่คนก่อนหน้าได้ทำเสร็จแล้วพยาบาลก็เรียกชื่อแม่เป็นคิวถัดไป เวลานั้นเองไม่รู้อะไรดลใจให้พ่อของเราโทรหาคุณย่าที่อยู่ต่างจังหวัด ตัดสินใจสารภาพเรื่องราวทั้งหมดให้คุณย่าฟัง คุณย่าบอกกับพ่อของเราว่า "อย่าทำแท้งนะ กลับมาบ้าน เดี๋ยวแม่เลี้ยงเอง" คำพูดนี้ปลดความทุกข์ในใจของพ่อและแม่ของเรา ท่านได้แต่งงานกันในเดือนพฤศจิกายน และคลอดเราในเดือนธันวาคม ด้วยอายุเพียง 19 ปี เราเกิดมาเป็นหลานคนแรกของตระกูล จากเด็กที่กำลังจะตาย กลายเป็นที่รักของทุกคนในครอบครัวทั้งฝั่งพ่อและฝั่งแม่  ต่อมาเมื่อเราอยู่ชั้น ม.3 แม่กับพ่อเราก็ได้เลิกกัน เราจึงใช้ชีวิตอยู่กับยาย หลายคนอาจจะคิดว่าเด็กอย่างเราอาจเป็นปัญหาของสังคมในอนาคต 

ปัจจุบันเราเรียนปี 6 สายวิทยาศาสตร์สุขภาพ กำลังจะจบในอีก ไม่ถึงปี เรามีความคิดเป็นผู้ใหญ่กว่าเด็กทั่วไป เราไม่เคยรู้สึกว่าตัวเองเป็นเด็กมีปมด้อย 
เรามีพ่อแม่ที่ดี ด้วยความที่พ่อแม่ยังอายุไม่มาก คุยกันได้ทุกเรื่องเหมือนเป็นเพื่อนกัน เรามีความสุขและรักที่ได้เกิดมากับพ่อแม่ทั้งสองท่าน ไม่เคยโกรธเคืองเรื่องที่ท่านคิดจะทำแท้งเลยสักนิด กลับกันเรามองว่าเป็นเรื่องตลกมากกว่า หลายคนพอได้ทราบว่าพ่อแม่เราเลิกกันก็จะตกใจและขอโทษที่ถาม และทำเหมือนกับสงสารเรา เราก็ยังไม่เข้าใจจนถึงทุกวันนี้ว่า น่าสงสารยังไง55555
เรามียายที่ใกล้ชิดและรักเรามาก เรามีก๋งย่า อา ที่ดีกับเรา เรารักทุกคนมากๆ


ในทางกลับกัน ถ้าวันนั้น พ่อกับแม่เราตัดสินใจทำแท้ง 
1. ความรู้สึกผิดบาปจะติดตรึงในใจของพ่อแม่เราไปตลอด
2.เราจะไม่ได้เกิดมา จะไม่มีเราที่ทำให้ครอบครัวยิ้มได้
3. ไม่มีเราที่ดูแลยาย

สุดท้าย เราหวังเป็นอย่างยิ่งว่าเรื่องนี้จะเตือนใจใครหลายๆ คนนะคะ ขอบคุณที่อ่านมาถึงตรงนี้นะคะ ))))))))
comment1:ดีใจที่เห็นกระทู้นี้ครับ ผมเองยังอึ้งๆอยู่กับคนที่เห็นด้วยกับการทำแท้ง ทำอย่างกับเวลาเรียนเหมือนจะสอบไม่ผ่านก็ขอ drop ไปก่อน 

การทำแท้งผมว่าเป็นประเด็นละเอียดอ่อน ต่างคน ต่างเหตุการณ์ อะไรอะไรก็ต่างกัน ตัดสินแทนกันไม่ได้

ที่แน่ๆ คืออยากให้ทุกคนรู้จักป้องกัน จะได้ลดโอกาสเสี่ยงที่จะมาเถียงกันเรื่องทำแท้ง
comment1-1:ใช่ค่ะ อึ้งมากเลย พักนี้กระทู้ทำนองนั้นเยอะมาก ใจหายเลยค่ะ
comment1-2:มันตัดสินแทนกันไม่ได้

มันจึงสมควรเปิดโอกาสให้ทำแท้งได้อย่างเสรีไง ใครจะทำก็ตัดสินใจกันเอง 

ไม่ใช่ว่ามาตัดสินแทนกันอยู่ก่อนว่า "ห้ามทำ"

ปล.ที่ช่วงนี้เยอะ น่าจะมาจากเรื่องเด็กแว้นมั้งครับ
comment2:ดีใจด้วยค่ะ หวังว่าจะมีเด็กโชคดีแบบนี้อีกเยอะ ^^
comment2-1:)))
comment3:ตอนแม่ท้องเรา แม่ก็ทำแท้ง แต่เราดื้อหัวแข็งไม่ยอม อยากเกิดมาก วันนี้เราเข้าใจเหตุผลของแม่แล้วก็ไม่เคยโกรธแม่เลยที่ทำแบบนั้น ตอนนั้นแม่เพิ่ง14 พ่อเราก็ยังเรียน ยังเด็กมาก แบมือขอเงินพ่อแม่อยู่เลย  วันที่แม่คลอดเราสายรกขาดแม่เกือบตาย (คลอดเราปกติครบ32) นั่นก็เป็นอีกสาเหตุให้ชีวิตเราผกผันสุดๆ หมอดูบอกแม่เราว่าเราเกิดมาดวงขัดกะแม่อยู่ด้วยกันไม่ได้ เราก็ต้องไปอยู่กับแม่บุญธรรม(ท่านตัวคนเดียวไม่มีลูกไม่มีสามี) โชคดีมากที่แม่บุญธรรมรักเรามาก ทุกคนไม่มีใครปิดเรานะคะ เรารับรู้เรื่องแม่เราทุกอย่าง ไม่ได้รู้สึกเป็นปมด้อยอะไร รู้สึกว่าชีวิตนี้โชคดีที่ได้เกิดมา ชีวิตจากวันที่ลืมตาดูโลกคือกำไรแล้ว ชีวิตวัยเด็กก็ปกติเหมือนเด็กทั่วไปครอบครัวไม่ได้ร่ำรวยแต่ก็ไม่ถึงกับขัดสน พ่อกับแม่จริงๆต่างก็มีครอบครัวใหม่ มีลูกใหม่ มีชีวิตที่ดี แต่เรารักแม่บุญธรรมเรามากเหลือเกิน พอใจกับครอบครัวเราเองแล้ว วันนี้แต่งงานมีครอบครัว มีพาลูกไปไหว้ตายายจริงๆ เพื่อให้ลูกได้รับรู้ว่ายังมีตากับยายอยู่นะ  แต่ที่สุดของแม่ก็คือคุณยายที่เลี้ยงแม่มาตั้งแต่แม่เกิดได้19วันค่ะ
comment3-1:😊😊😊😊😊😊
comment4:ถ้าจะให้พูดจริงๆ  ไม่ทุกคนที่จะโชคดีได้รับการดูแล ได้รับการอบรมสั่งสอนให้เติบโตเป็นบุคคลากรที่มีคุณภาพได้  ดีใจกับจขกท.ที่คุณย่าน่ารักมากๆและพ่อกับแม่ก็กล้าที่จะสารภาพเรื่องกับผู้ใหญ่

แต่ลองมองไปกว้างๆถึงสังคมไทย เด็กวัยรุ่นใจแตกที่เป็นเด็กเลิกเรียนไปเสียตั้งแต่ป.6 ไปเป็นสก๊อยกะแวนซ์ ที่ไม่มีความพร้อมใดๆในการจะเลี้ยงดูเด็กคนนึงให้เติบใหญ่มีคุณภาพได้ เด็กเหล่านี่เมื่อโตขึ้นมา เหมือนต้องมาวัดดวงว่า ... จะดีกว่าพ่อแม่ หรือสุดท้ายซึมซับเอาแบบที่พ่อแม่เป็น และทำตามเพราะเห็นว่า "พ่อแม่ก็แบบนี้" สุดท้ายเด็กเหล่านี้ก็จะกลายเป็นภาระให้กับรุ่นลูกรุ่นหลานเรา ที่ต้องมีคนที่ขาดคุณภาพจำนวนมากในสังคม บางคนขั้นเลวร้ายอาจจะติดยา ติดเหล้า ไปถึงมีคดีต่างๆ

เราไม่อาจการันตีได้ว่า การที่มีลูกตอนพร้อมจะทำให้ลูกเป็นคนดี แต่ก็น่าจะดีกว่าการที่มีลูกตอนไม่พร้อมด้วยทั้งสติปัญญา และกำลังทรัพย์ ซึ่งเหมือนต้องไปวัดดวงแบบสุดๆอีกทีค่ะ
comment4-1:ขอบคุณความคิดเห็นนะคะ
comment4-2:แต่ก็ไม่ใช่เด็กที่เกิดตอนไม่พร้อม จะไปด่วยสรุปว่าทุกคนจะกลายเป็นเด็กแวนซ์

นี่คือประเด็นกระทู้ครับ
comment4-3:ผมอ่านข่าว หลายๆข่าวนะครับ
เช่น เด็ก(ที่เกิดมาจากความไม่พร้อม)ถูกข่มขืน ถูกทรมาณต่างๆ ถูกอดข้าว ถูกฆ่า ถูกเผาทั้งเป็น ถูกปาดคอ ถูกแทง ถูกให้กินยาฆ่าแมลง ถูกเฆี่ยนตีอย่างหนัก ถูกขายเป็นขอทาน ติดยา ติดเชื้อhiv ฯลฯ

สิ่งเหล่านี้คือ 
สิ่งที่เด็ก(ที่เกิดมาจากความไม่พร้อม)บางส่วนต้องโดน 
หากเกิดมาในขณะที่พ่อ แม่ ไม่มีความรับผิดชอบ ไม่พร้อมเลี้ยง สังคมมีปัญหา

ซึ่งคิดได้เลยว่า 
หากเด็กไม่เกิดมา(โดนทำแท้งไปเสียก่อน) จะเป็นผลดีต่อเด็ก มากกว่า

จขกท.อาจจะต้องเห็นดีเห็นงามในการทำแท้ง เป็นกรณีๆ ไปครับ
เพราะคุณอยู่ในจุดที่ดี แต่คนอื่นอาจจะไม่ใช่ครับ
comment4-4:เห็นด้วยกับความเห็นนี้นะ
comment4-5:4-2 

เราไม่ได้บอกว่าจะเกิดไปเป็นสก๊อยแวนซ์ทุกคนนะคะ แต่เราบอกว่า สก๊อยแวนซ์นี่ล่ะที่ท้องเป็นพ่อแม่เด็กแล้วเด็กที่เกิดมาก็ต้องไปวัดดวงว่าชีวิตจะดีกว่าพ่อแม่ หรือจะซ้ำรอยเดิมพ่อแม่น่ะค่ะ 

เพื่อนเราเป็นครูรัฐบาลสอนอยู่โรงเรียนวัด บอกว่าเด็กดีก็มีนะ แต่ที่ไม่ใฝ่เรียนก็เยอะมาก เคี่ยวเข็นกันจนเหนื่อย ปลุกใจกันตลอดว่าต้องทำชีวิตให้ดี แต่ก็เข็นกันได้ไม่มากนัก เพราะเด็กซึมซับจากครอบครัวมามากกว่าแล้ว
comment5:ถ้าเกิดในวัยที่พ่อแม่ต่างก็มหาลัยทั้งคู่ คือต้องยอมรับว่าเป็นปัญญาชนคนหนึ่ง อาจจะพลาดไปเนื่องจากทนต่อสันชาตญาณมนุษย์ไม่ได้นัก เลยท้องตอนเรียน นั่นแสดงว่าตอนคุณเกิดมาก็จะเจอแต่สิ่งแวดล้อมดีๆ 
แต่ถ้าเด็กที่เกิดมาจากพ่อแม่วัยรุ่น ครอบครัวแตกแยก ลูกเลยใจแตก ลองคิดดูว่าใครจะคอยอบรมเด็กที่กำลังจะเกิดมา แม่เขาเองก็ยังไม่โตพอเลย นี่แหละค่ะคือความแตกต่างที่ไม่ได้เหมือนกันทุกคน
comment5-1:แต่ก็ไม่ใช่เด็กที่เกิดตอนไม่พร้อม จะไปด่วนสรุปว่าทุกคนจะกลายเป็นเด็กใจแตกหมด

เหรียญมีหลายด้าน
comment6:ถ้าจะแก้ที่ต้นเหตุ คงเป็นเรื่องของการศึกษา เศรษฐกิจ สังคม สวัสดิการ 
เพื่อป้องกันเด็กใจแตก หรือแตกแล้วรู้จักป้องกัน 

ทีนี้ปลายเหตุ ถ้าท้องแล้ว คงต้องให้ผู้ปกครองช่วยดูแล
เด็กเหล่านี้ส่วนมากคงรับผิดชอบโดยการเลี้ยงดูลูกไม่ได้แน่ 

หากผู้ใหญ่เข้าใจซักนิดว่า นี่คือผลสะท้อนจากการเลี้ยงดูลูก
จึงมีหลานก่อนวัยอันควร ก็คงตัดสินใจได้ทันทีค่ะ ว่าจะทำยังไง 

เรื่องดีไม่ดี เราไม่พูดถึง เพราะโลกนี้ก็มีคนอยู่ 2 ประเภท เท่านั้น คือ ดี กับ ไม่ดี 
คนจนไม่เลวเสมอไป คนมั่งมีก็ใช่ว่าจะดีหมด ประชากรส่วนใหญ่ เป็นแค่ผู้มีอันจะกิน
ทุกคนต่างเลี้ยงคนได้ตามอัตภาพของตัวเองค่ะ ^^
comment7:เราก็เป็นคนนึงที่แม่พอรู้ว่าท้องเราก็กินยาขับเลือดค่ะ
ซึ่งตอนนั้นพ่อกับแม่ก็แต่งงานกันแล้วนะคะ แต่ยังไม่พร้อมที่จะมีเราค่ะ
แต่เราคงดื้อเพราะแม่กินยาขับเลือด แต่ก็ไม่แท้งเรา พ่อเลยบอกว่าไม่ต้องกิน
จนเราเกิดมานี่แหละค่ะ แล้วพ่อกับแม่ก็รักเรามากๆ เพราะมีเราเป็นลูกแค่คนเดียว
comment7-1:😝☺️☺️☺️☺️
comment8:ความคิดหนูเยี่ยมมากลูกคนเราจะไม่ด้อยค่าเด็ดขาดถ้าเราไม่ลดค่าหรือดูถูกตัวเอง

คนที่มาตั้งกระทู้เขากะแค่หาข้ออ้างให้ตัวเองไม่ผิด เพราะรู้ว่ามันผิดอยู่เต็มอกเลยหาทางลบ ตราบาปในใจ

บอกตรงๆไม่เคยเข้าไปอ่าน กท พวกนั้นหรอกเพราะว่าสมเพชคนตั้ง
comment8-1:ขอบคุณค่า
comment9:ตอนท้อง มักจะกลัวพ่อแม่ดุ
แต่พอ คลอดออกมาแล้ว หลงหลานกันทุกรายเลยค่ะ เห่อกันสุดๆ ^____^

เพื่อนเราหลายคนที่มีลูก อัพรูปลูกกันน่ารักดี โมเม้นต์ที่ได้แต่งตัวให้ลูกไปโรงเรียน ไปรับลูกที่โรงเรียน มันมีความสุขมากนะคะ
*เรามีแต่หลาน แม่มันทิ้งไป เราทำหน้าที่แทนแม่มันได้ทุกอย่างเลย สงสารพี่ต้องเลี้ยงลูกคนเดียว*
comment10:คุณโชคดีนะ
ที่มีญาติคนอื่นๆเติมเต็มความรักแทนพ่อ-แม่แท้ๆของคุณ
แต่มันไม่ใช่ทุกคนที่โชคดีแบบคุณ

หลายๆคนในนี้ออกมาบ่นว่าเห็นโพสแบบนี้เยอะ

ผมขอบอกตรงๆเลย
ศีลธรรมมันเลือนหายจากจิตใจคนไทยมานานแล้ว
เข้าวัดไปทำอะไรกันก็ไม่รู้ครับ...
ไม่มีบาปอะไรแก้ได้ด้วยการทำบุญชดเชย
รู้กฎข้อนี้ก็พอ...จะได้หยุดทำชั่วกันเสียที
comment11:คุณโชคดีก็ดีแล้วคะ 

คนโชคไม่ดีก็มีตอนนี้เพื่อนเรากำลังจะเป็นครูยังไม่ออกจากโรงบาลเลย เพราะโดนเด็กนรกส่งมาเกิดที่พ่อแม่เค้าไม่พร้อมเอาหินทุ่มใส่ทั้งแม่ทั้งลูก
เรื่องมันเกิดจากป้าเค้าไปรับเด็กมาจากสถานสงเคราะห์เพราะเค้าไม่มีลูก เด็กคนนี้พ่อแม่มีโดยไม่พร้อมเป็นแว้นกับสก้อยนั่นแหละ
รู้แค่แว้นขายยาติดคุกราวๆนั้น ป้าเพื่อนส่งเรียนให้ตังดูแลเหมือนลูกแท้แต่มันสมองไม่ดีเกเรติดเกมส์ไม่ยอมไปเรียนป้าก็ว่ามากมันก็โมโหเลยตามใจเพราะลูกคนเดียว เรื่องมันเกิดตอนเพื่อนกับแม่กลับต่างจังหวัดไปบ้าน บ้านป้าก็อยู่ในบริเวณเดียวกัน เพื่อนจะจบ ป.ตรีจะเป็นครูใครๆก็ชื่นชมญาติก็มายินดีด้วย มันที่อายุเท่ากันไม่พอใจอิจฉาเลยเอาก้อนหินทุ่มใส่แม่เพื่อนหลบโดนไหล่ เพื่อนเข้าไปห้ามมันเลยเอาหินทุ่มใส่ด้วยบาดเจ็บไปตามกัน
comment12:น้าชายเราไปทำผู้หญิงท้อง เอาตรงๆพวกเค้าก็ไม่ได้ป้องกันอะไรเลย ถือว่าเป็นผู้ใหญ่แล้ว ชิวเว่อร์
พอผู้หญิงท้องถึงเพิ่งมาคิดว่า เอ๊ะ...เราสองคนพร้อมแล้วเหรอ และคิดจะเอาลูกออก
ญาติทางฝั่งผู้หญิงมีแต่คนบอกให้เอาออก และย้ำว่าถ้าเอาไว้เค้าจะไม่ช่วยเลี้ยง 
เพราะมองว่าการคบหาครั้งนี้ไม่ได้ดูจริงจังอะไร (เพราะผู้หญิงตามจีบน้าชายเราก่อนเอง..แล้วก็ตั้งใจปล่อยให้ท้อง)
แต่ยายกับแม่เราบอกว่าอย่าเอาออกเลย เด็กมันไม่ผิดก็มีการต่อว่ากันไป เพราะมันก็สมยอมนอนด้วยกันทั้งสองคน
สุดท้ายไม่เอาออก น้าชายกับผู้หญิงก็อยู่ด้วยกัน ตั้งใจสร้างครอบครัวทำมาหากิน
จนทุกวันนี้น้องมันโตอยู่มอต้นแล้ว มันเป็นเด็กฮาๆ จิตใจดี 
ถึงจะติดเกมไปบ้างแต่มันก็ไม่ใช่เด็กเกเรเที่ยวเตร่  ญาติทางฝั่งผู้หญิง(เมียน้าชาย) ดันรักมันทุกคน
แม้แต่คนที่เคยบอกแม่มันให้ทำแท้งเอง ตอนนี้รักมันยังกับอะไร เพราะมันเป็นเด็กผู้ชายที่คอยดูแลผู้หญิงในบ้าน
เวลาเจ็บไข้ได้ป่วยก็พัดวี กอดหอมเอาอกเอาใจทุกอย่าง เรามองว่าถ้าตั้งใจจะเลี้ยงลูกสักคน มันไม่ได้ยากเกินความสามารถอะไรเลย
comment12-1:พออ่านมาถึงความเห็นของคุณเราก็ได้ข้อคิดในใจข้อหนึ่งค่ะ ไม่ว่าเด็กจะเกิดตอนไหน พ่อแม่พร้อมหรือไม่ สิ่งสำคัญคือเมื่อเขามาอยู่ด้วยแล้ว ก่อนอื่นต้องมีความตั้งใจเลี้ยงเขาให้ดีก่อนค่ะ ลูกถึงจะดีได้

ต่อให้เป็นสก๊อยลูกก็ดีได้ค่ะ ถ้าพ่อแม่มีลูกแล้วเกิดสามัญสำนึกว่าจะเปลี่ยนแปลงตัวเอง

แต่ถ้าสก๊อยแล้วทำแท้งทุกครั้งที่ท้อง ผ่านไปกี่ปี ก็คงไม่มีปัญญารับผิดชอบชีวิตใคร

ขอบคุณสำหรับความเห็นนะค่ะ
comment13:เราคิดว่า ความคิดเห็นที่บอกว่า ไม่พร้อม สิ่งแวดล้อมไม่ดี เป็นเพียงข้ออ้าง ต่อให้คุณไม่พร้อม คุณถามเด็กรึยังคะว่าเค้าพร้อมไหม เค้ากำลังจะได้เกิด จริงค่ะสิ่งแวดล้อมไม่ดีโตมาอาจจะเป็นคนไม่ดี แต่หลายคนนะคะที่เกิดในสิ่งแวดล้อมที่ไม่ดี โตมายังได้ดี อีกอย่างนะคะ ช่วงชีวิตนึงเค้าอาจจะเป็นคนไม่ดี แต่เชื่อเถอะค่ะ ทั้งชีวิตของเค้าก็ก็ทำดีบ้าง คนเราก็มีทั้งดีและไม่ดีปะปนกันไป ให้โอกาสเค้านะคะ ยังไงเค้าก็ชีวิตนึง ที่อาจจะทำประโยชน์อะไรได้มากกว่าเป็นเพียงก้อนเนื้อไร้ชีวิตที่ต้องทิ้งไป

แต่ต้นเหตุของปัญหา คือ การให้การศึกษาตั้งแต่เด็กค่ะ คุณครูควรมีความรู้ที่จะถ่ายทอดให้เด็กตั้งแต่ระดับประถม และมัธยมต้น ในเรื่องการคุมกำเนิด การใช้ยาคุมฉุกเฉิน  อย่าคิดว่าบ้านเราเมืองพุทธ อย่าคิดว่าเหมือนชี้โพรงให้กระรอก คิดซะว่าเป็นการป้องกันดีกว่าค่ะ
comment14:แล้วแต่กรณีครับผมว่า

สมมุติ พ่อแว้น ติดยา + แม่ก๊อย .. ขายตัว ( ปู่ ย่า ตา ยาย ก็ไม่มีคุณภาพพอกัน!)

มีลูกขึ้นมา .. ผมว่าโอกาสเป็น "เด็กมีปัญหา > 90%" ครับ เพราะอยู่ใต้สิ่งแวดล้อมเสียและไม่มีตัวอย่างที่ดี

เด็กคนนี้โอกาสมีลูกก่อนกำหนดมีสูงมาก .. ลูกเกิดมาก็ต้องเป็นปัญหาสังคมอีกต่อเนื่องต่อไปเช่นดียวกันครับ

กรณีเหล่านี้ .. การทำแท้งอาจดีกว่าสังคมภาพรวมก็เป็นได้ครับ
comment14-1:นั่นน่ะสิ ครอบครัวยายคนนึงคือไม่มีคุณภาพเลย เป็นสิ่งแวดล้อมที่ไม่ดีมากๆ ยายมีลูก 10 คน เกเรเสีย 9 มีดีอยู่แค่ 1 มันเท่ากับ 10% จาก 100 ท่ยังเหลือดีๆอยู่บ้าง ทั้งๆที่ไม่มีใครอบรมสั่งสอน แต่เขาก็เลือกที่จะใฝ่ดีเอง ไม่ได้เลือกทางที่จะทำให้ตัวเองตกต่ำ ทั้งๆที่สิ่งแวดล้อมมันยั่วยุมากๆ ดังนั้นคนเราถ้ามันจะดีมันก็ไม่ได้ขึ้นกับการเลี้ยงดูหรือสิ่งแวดล้อมเท่านั้น มันก็ขึ่นอยู่กับความคิดและจิตใจของเขาเองด้วยว่าจะใฝ่ดีหรือไม่ ไม่อย่างนั้นครอบครัวนั้นคงไม่เหลือดีมาตั้ง 10%

เฮ้อ...แต่คงยากที่จะทำให้ 90% นั้นลดลง
comment15:คุณโชคดีมากค่ะ
แต่หลายคนไม่โชคดีแบบคุณ

ขอเล่าเป็น case study อีกเรื่องนึง
สมัยเรายังเป็นอาจารย์สอนที่สถาบันราชภัฏแห่งหนึ่ง (สมัยยังไม่ได้เป็นมหาวิทยาลัย)
มีลูกศิษย์คนหนึ่ง ชีวิตน่าสงสารมาก ขาดเรียนบ่อยเพราะต้องไปทำงานหาเงินเลี้ยงตัวเอง
ตอนแรกเราไม่รู้ เลยเรียกเด็กมาคุย เพราะไม่งั้นจะหมดสิทธิ์สอบ
เด็กก็มาเล่าให้ฟัง เราจุกกับชีวิตเธอมาก

ชีวิตวัยเด็กไม่มีความสุข เธอเป็นเด็กที่แม่ทำแท้งแต่หัวแข็งไม่ยอมออก
สุดท้ายก็รอดมาได้ แม่เลี้ยงแบบตามมีตามเกิด อดบ้างกินบ้าง ทิ้งๆขว้างๆ เพราะแม่เองก็ยังเด็ก (อายุ 15)
แม้แต่อ้อมกอดแม่เธอยังจำไม่ได้ แถมพ่อเป็นใครก็ไม่รู้ สุดท้ายแม่ก็ไปติดยา 
เธอถูกส่งไปอยู่กับยาย ซึ่งยายก็ไม่ชอบเธอ ก็ทิ้งขว้างไม่ดูแลเหมือนเดิม
เธอต้องออกไปหางานทำตั้งแต่ยังไม่ถึง 10 ขวบ รับจ้างไปเรื่อยๆ
ได้ไป รร. บ้างไม่ได้ไปบ้าง ก็ถูลู่ถูกังกันมาจนเรียนจบ
เข้ามัธยมก็ออกจากบ้านยายเพราะยายไล่ออกมา บอกว่าเธอเป็นภาระ และสามีใหม่ของยายจ้องจะเคลมเธอ
เธอต้องไปอยู่ห้องเช่าถูกๆ หาเลี้ยงตัวเอง ไปรับจ้างเสิร์ฟตามโต๊ะจีน รับจ้างล้างจาน ทำความสะอาดบ้าน 
แม้แต่เก็บขยะขาย ทำงานทุกอย่างหลังเลิกเรียนจนดึกดื่น  
ทำงานเพื่อหาเงินเลี้ยงตัวเอง และเป็นค่าเทอม แถมยังต้องดูแลตัวเอง
เคยแม้กระทั่งเกือบโดนนายจ้างข่มขืนแต่หนีมาได้

เธอบอกเรามาคำนึงที่ทำให้เราจุกในใจว่า
"วันนั้นที่แม่ทำแท้งหนู  หนูไม่น่าหัวแข็งไม่ยอมหลุด 
ถ้าหนูตายไปตั้งแต่ตอนนั้น ชีวิตหนูก็คงไม่ต้องเป็นแบบนี้"

เธอไม่รู้แล้วว่าแม่เธอไปอยู่ไหน ยายก็เสียแล้ว ชีวิตตอนนั้นคือตัวคนเดียว
ทำงานหาเงินเรียน เพื่อจะทำให้ชีวิตตัวเองดีขึ้น แต่ในใจเธอบอกว่า มันโหวงๆ 
เหมือนไม่มีความหวัง ไม่มีใครคอยอยู่ชื่นชมความสำเร็จเธอ

เราเองต้องคอยให้กำลังใจเธอ บอกเธอว่าเราชื่นชมเธอนะที่ยังรักดี เป็นคนดี ไม่ทำตัวเหลวแหลก 
เราให้เธอมาช่วยงานบ้างเล็กๆน้อยๆ แล้วให้ค่าจ้าง
ซื้ออาหารให้บ้าง เพื่อให้เธอประหยัดค่าใช้จ่าย

จนเธอเรียนจบ แล้วเราก็ลาออกมา จนตอนนี้ไม่รู้ว่าเป้นอย่างไรบ้าง
ได้แต่หวังว่าชีวิตเธอคงจะมีความสุขแล้ว
comment15-1:ประเด็นที่จขกท.พยายามสื่อคือ..อีกมุมที่เด็กเกิดมาแล้วดี ก็มี
ไม่ใช่ว่าแย่ทั้งหมดไงครับ
comment15-2:เค้าก็แลกเปลี่ยนมุมมองและประสบการณ์กัน 

คห. 15 เค้าก็รู้ว่ามุมดีก็มี แต่มุมเสียก็เยอะ 

"คุณโชคดีมากค่ะ
 แต่หลายคนไม่โชคดีแบบคุณ"
comment16:จขกท.โชคดีที่คุณย่ายอมรับด้วยแหละค่ะ ถ้าวันนั้นคุณย่ารับไม่ได้ เรื่องอาจเป็นไปอีกทาง
แต่ไม่ใช่ทุกคนที่โชคดีนะคะ ถ้าเกิดมาไม่เป็นที่ต้องการของใคร ทั้งครอบครัวไม่มีใครเอา ก็คงไม่ได้โตมาเป็นคนคุณภาพ
เพราะตอนเด็กๆถูกเขี่ยไปเขี่ยมา จากเคสของคนรู้จักนะคะ เป็นลูกที่ตั้งใจมี แต่พ่อแม่ไม่ค่อยรัก ไม่รู้ทำไม รักแต่น้องเค้า
ไปนานๆเข้าก็มีปัญหาค่ะ เพราะปัญหาจริงๆไม่ได้อยู่ที่การทำแท้ง แต่เป็นการเลี้ยงดู
เพราะงั้นเราไม่อยากให้ตัดสินคนที่ทำแท้งเพราะพลาดท้อง
ยิ่งคนที่ไม่ใช่คนรักสนุกด้วยแล้ว บางคนไม่พร้อม ป้องกันแล้วแต่พลาด เราว่าเค้าก็มีสิทธิ์ที่จะเลือกเหมือนกันค่ะ
comment17:ตัวเราก็เคยจะถูกทำแท้งเหมือนกัน
เราเป็นลูกคนที่ 4  พ่อทำงานคนเดียว แม่เป็นแม่บ้าน 
อยู่กันลำบาก มีลูกหลายคน พ่อแม่เราจึงตัดสินใจจะไม่เอาเราไว้
แต่บังเอิญ  ตอนไปทำแท้ง แต่คนทำไม่อยู่ หรือด้วยอะไรไม่รู้นะ

แม่ว่าถ้าแบบนี้ งั้นเอาไว้ละกัน เพราะเหมือนมีอะไรมาขัดขวางให้ทำไม่สำเร็จประมาณนั้น

ปัจจุบัน แม้เราจะเป็นลูกที่ไม่น่ารักสักเท่าไหร่ แต่เราเป็นคนเดียวที่อยู่กับ พ่อและแม่ บ้านเราอยู่กัน 3 คน
ที่เหลือก็แยกย้ายไปมีชีวิตของตัวเองหมด

อย่างน้อย พ่อกับแม่ก็คงรู้แล้วล่ะ สุดท้ายคนที่ไม่คิดจะเอาไว้ ก็อยู่กับตนยามแก่เฒ่า
comment18:เราคงเปลี่ยนความคิดใครไม่ได้ ยังไงต้อง ขอบคุณที่ทุกคนอ่านกระทู้นะคะ ))))
comment19:อย่าพยายามเปลี่ยนความคิดใครเลยค่ะ เรื่องนี้เราว่าเป็นเรื่องส่วนบุคคล ที่ตอนนี้ยังผิดกฎหมายที่นี่ 
แต่โดยส่วนตัว เราไม่คิดว่าทำแท้งผิด และก็ไม่คิดด้วยว่ามันเป็นการฆ่าเด็ก เพราะมันเป็นปัญหาของคนๆนั้น
เราไม่ได้ไปช่วยลำบากกับเค้า จะไปยัดเยียดความคิดเราเอง ประนามเค้าว่าทำบาป ฆ่าเด็กได้ลงคอ มันไม่ใช่อะ 
เพราะไม่ใช่เด็กทุกคนจะเกิดมาแล้วโชคดีมีคนรักแบบคุณ 
ลองคิดกลับกัน ถ้าคุณเกิดมาแล้วไม่มียาย พ่อแม่เลิกกัน ทิ้งๆขว้างๆคุณ 
ต้องอยู่คนเดียว รับจ้างเพื่อมาหาตังกินข้างประทังชีวิต คุณจะอยากเกิดมามั้ย ?

ใช่ คงมีเด็กไม่ทุกคนหรอกที่จะโชคร้ายขนาดนี้ แต่เราไม่รู้อนาคตไง
comment19-1:คุณตัดสินเองนี่คะว่าเค้าไม่อยากเกิด 😭😭😭😭😭
comment19-2:หรือคุณอยากเกิดมาในสภาพนั้นละ ตอบจริงๆ อย่าโกหกนะ
comment19-3:แล้วคุณมีสิทธ์อะไรไปฆ่าลูกตัวเอง   เพราะคิดว่า   คาดว่า   ......

อนาคตมันไม่แน่นอน   คนเกิดในสลัด   ก็ไม่จำเป็นต้องตายในสลัมนี่นา   ประสบความสำเร็จเยอะแยะ

คุณเชื่อเรื่องบาปมั้ย   ถ้าไม่เชื่อก้แล้วไป   เรื่องของคุณ  ไม่ต้องเอาข้อกฏหมายมาอ้างหรอก   กฏหมายเขียนให้มันเป็นยังไงก้ได้
comment19-4:19-2 ถ้าตอนนี้เราลำบากมาก เราก็ไม่คิดฆ่าตัวตายค่ะ
comment19-5:ฆ่าคน คือฆ่าคน ต่างจากฆ่าสเปริ์มและยับยั้งไม่ให้ไข่ตก

เอาแต่มันส์ สุดท้ายมันก็ตกอยู่ในวงจรเดิมๆผลักความรับผิดชอบไปให้เด็ก จะเป็นตอนหนึ่งเซลล์ สองเซลล์ มีหรือยังไม่มีอวัยวะ ก็คือหนึ่งชีวิต

มดมันยังรักชีวิตตัวเอง แบคทีเรีย ยังรู้จักปรับตัวดื้อยาให้เอาชีวิตรอด
การเอาตัวรอดเป็นสัญชาตญาณพื้นฐานของสิ่งมีชีวิต
ไม่มีเหตุผลอะไรที่ดีพอใหพ่อแม่ฆ่าลูกตัวเอง

ไม่ใช่สงครามโลกนะค่ะ ผู้หญิงในประเทศผู้แพ้ มักถูกฆ่าข่มขืน พ่อเลยตัดสินใจยิงลูกสาวทิ้ง



แต่พอทำให้เขาเกิดมาแล้วเลี้ยงทิ้งๆขว้างๆ
เราว่าพ่อแม่ที่เอาแต่sex แบบนั้น เลิกเป็นคนไปดีกว่า
ควรจะมีสามัญสำนึกป้องกัน หรือไปทำหมันซะแต่แรก
comment20:เรื่องเหมือนเราเลย พ่อแม่เราท้องเราเป็นท้องที่3 คนที่3 พ่อแมาเราไม่พร้อมที่จะเลี้ยงดูแม่เราเลยไปทำแท้ง แต่พอกำลังจะไปขึ้นเตียงทำแท้ง แม่เราคิดอะไรไม่รู้ เดินหนีออกมาจากคลินิคหมอกลับมาบ้าน ร้องไห้ว่าจะไม่ทำแท้งแล้วขอเลี้ยงดูลูกคนนี้ เลี้ยงไม่ไหวก็จะเลี้ยง พี่เรา2คนเกิดอย่างดีที่ รพ. แต่เราดันมาเกิดใกล้ๆช่วงวิกฤตการณ์เศรษฐกิจที่บ้าน แต่ตอนนี้ ลูก3คน เรามีความคิดที่เป็นผู้ใหญ่สุด สามารถดูแลตังเองได้ สามารถเป็นคนเดียวที่เข้าเรียนต่อระดับอุดมศึกษา มหาลัยtop2 ของประเทศในสาขาสุขภาพได้และอีกไม่กี่ปีก็จะจบแหละ ส่วนพี่อีก2คนเราจบแค่ ม.6 กับ ม.3 สร้างแต่ปัญหาให้พ่อแม่ ...แม่เราบอกว่าแม่คิดถูกแล้วที่ไม่ทำแท้งเพราะมีพระมาเข้าฝันบอกให่เก็บไว้ก่อนวันทำแท้ง เรารู้สึกไม่เคยเสียใจเลยที่แม่จะทำแท้งเรา แรกๆตอนแม่บอกก็รู้น้อยใจนิดๆ แต่ตอนนี้ไม่รู้สึกเลย รู้สึกแต่เพียงว่าต้องทำตัวให้ดีและดูแลพ่อแม่ได้เหมือนที่ท่านให้ได้กำเนิดเรามาใช้ชีวิตถึงทุกวันนี้ครับ
comment20-1:ดีใจด้วยนะคะ ))
comment21:เราก็โชคดีเหมือนกัน
แต่เราเข้าใจนะ ตอนนั้นแม่เรายังเด็ก 
เค้าคงเครียด สับสนมากๆ แบบไม่รู้จะทำยังไง
พ่อเราปฏิเสธทุกอย่าง แล้วก็มาว่าแม่เราท้องกับคนอื่น 
แม่เล่าเรื่องนี้ให้เราฟังในสถานการณ์ที่แบบ .. 
แม่ไม่โกหกเราแน่อ่ะ เค้าพูดเรื่องจริงทุกอย่าง
แม่เล่าด้วยว่า ทำแท้งเรายังไงบ้าง เราน้ำตาไหลเยอะเลย
มันมีความรู้สึกที่เสียใจ แต่เราสงสารแม่มากกว่า 
สภาพจิตใจคงแย่มากๆ ญาติๆ ก็ตัดขาดไปหมดแล้ว
พ่อเราก็ไม่เอาเรา ไม่เอาแม่แล้ว มีแต่ยายคนเดียว

(แต่เรา หนังเหนียวด้วย 5555) 
แม่เลี้ยงเราอย่างดีมากๆ เค้าให้เวลา ให้ทุกอย่าง
เค้าทำทุกอย่างแบบเต็มที่มากๆ เค้าเหนื่อยมากอ่ะ 
เราไม่รู้สึกว่าเป็นปมอะไรเลย
เพราะแม่เราผ่านมันมาได้ ทุกวันนี้เราก็ยังอยู่ดี 
แม่ก็รักเรา เหมือนที่แม่คนอื่นพึงจะรักลูกตัวเอง 

มันผ่านมาตั้งยี่สิบกว่าปีแล้ว
เรื่องแย่ๆ ลืมมัน ทิ้งมันไปนะคะ อย่าไปสนใจมันอีกเลย
comment21-1:อิอิ
comment22:เราชาวพุทธ 
ไม่คิดว่าสมัยจะมีคนเห็นด้วยกับการทำแท้งมากขนาดนี้ 
แค่ตบยุงก็ยังบาปเลยค่ะ
นี่เอาอะไรมาอ้าง สิทธิบ้าบออะไร
เด็กคนนึงเลยนะ
comment22-1:ใช่เลยค่ะ งงมากๆๆ
เราทนกับความคิดแบบนี้ไม่ไหว เลยมาตั้งกระทู้ดู
comment23:เจ้าของกะทู้ โชคดีมากคับ  ที่ไม่โดนทำแท้ง ยิ่งช่วงนี้ดวงดีสุดๆเลยคับ
comment24:เท่าที่อ่านมา เห็นด้วยกับหลายความเห็นที่บอกว่า จขกท.นั้นโชคดีกว่าเด็กอีกหลายๆคนเลยค่ะ ขอแชร์บ้างนะคะ 

พี่ชายเรา (ลูกของลุง) ทำผู้หญิงท้องตั้งแต่อายุ 18 ส่วนผู้หญิงอายุ 16 ในตอนนั้นผู้หญิงกินยาขับแต่ไม่หลุด สุดท้ายจึงสารภาพกับพ่อแม่ ลุงกับป้าเราก็ยอมรับ ครอบครัวเรารักคนง่าย เมื่อหลานเกิดมาทุกคนก็รักและเอ็นดูหลานคนนี้มาก สุดท้ายทั้งคู่เลิกกัน หลานเราอายุแค่ขวบนิดๆเอง ต้องโยนไปบ้านนู้นที บ้านนี้ที สลับช่วยกัน เพราะตัวพี่ชายเรามันก็ไปมีแฟนใหม่และไปอยู่บ้านผู้หญิงไม่มาสนใจลูก ส่วนแม่นั้นไม่ต้องพูดถึง ไม่เคยมาหา หลานโตมาด้วยการเลี้ยงดูของ 2 บ้าน คือบ้านเรา และบ้านป้า(ย่าของหลาน) เราสอนอะไรไป ป้าจะบอกอีกอย่าง เด็กเลยเกิดความสับสนว่าอะไรถูก อะไรผิด สุดท้ายพี่ชายเราก็ถูกจับข้อหาค้ายาบ้าตอนหลานอายุ 12 ปี ติดอยุ่ 2 ปีเศษ ก็ถูกปล่อยตัว จังหวะนั้นแม่ของหลานเราติดต่อมาหาหลานเราพอดี ด้วยความเห็นแก่ลูกเลยกลับมาดีกัน ผ่านไป 3 เดือน พี่ชายเราโดนจับด้วยข้อหาเดิมพร้อมกับเมีย(แม่ของหลานที่กลับมาดีกัน) ต้องบอกก่อนว่า ตั้งแต่พี่ชายเราออกมา หลานก็ไม่ได้มาบ้านเราเลย พอพี่ชายโดนจับ เราก็ส่งข้าวส่งน้ำ เลยได้รู้ว่า หลานเราติด 0 ทั้งหมด 6 วิชา (ตอนนั้นอยู่ ม.2) ฝากให้เราตามเรื่องให้ แต่ป้าแกดื้อ ไม่ให้มาบ้านเรา คิดแต่ว่าบ้านเราไม่สนใจ (ลุงเรามีเมียน้อยและมีลูกใหม่ และพามาที่บ้าน แรกๆทางป้าสะใภ้ก็ดูรับได้ แต่ความจริงหัวอกผู้หญิงด้วยกันเราก็พอเข้าใจ เมียน้อยลุงนิสัยดี ไม่มีปัญหา ยอมอยุ่ในที่ตัวเอง ซึ่งป้าสะใภ้ไม่พอใจที่บ้านเราไม่ขัดข้องเรื่องนี้)  เราจึงปล่อยให้ย่าหลานเค้าดูแลกันเองและคอยตามข่าวอยู่ห่างๆ ดูจากเฟสบุ้คหลาน เราถึงขั้นร้องไห้เลย เพราะนางโพสรูปจูบผู้ชาย โพสสถานะว่า เ_ี่ยน เปลี่ยนแฟนแทบทุกเดือน แถมยังกินเหล้าอีกต่างหาก (หลานอายุ 15 อยู่ ม.3) เราบอกป้าว่าเราเห็นอะไรมาบ้าง แกไม่เชื่อเรา และไม่พอใจเรามากๆ เราไม่รู้จะทำยังไง คิดได้แต่ว่า กรรมใครกรรมมัน ถึงเวลาเดือดร้อนมา ตอนนั้นเราก็คงจะรับไว้เหมือนเดิม ก็หลานทั้งคนนี่ 

เล่ายาวเลย สรุปก็คือ มันอยู่ที่ความพร้อมของคนเลี้ยง และการดูแลเอาใจใส่  จขกท. ยังโชคดีที่คุณมียายที่ดีและมีความคิดที่ดีค่ะ
comment25:อย่าพยายามเปลี่ยนความคิดใครหรือตัดสินใครโดยเอาตัวเองเป็นมาตราฐานเลยค่ะ เพราะคุณไม่ใช่ไม้บรรทัดที่จะไปวัดว่าคนที่เขาไม่ทำแบบคุณ ไม่เห็นด้วยกับคุณคือคนแปลก คือคนไม่ดี คุณโชคดีที่ย่ายังรับเลี้ยง มีสภาพแวดล้อมดีๆให้โตขึ้นมาใช้ชีวิต พ่อแม่เต็มให้เกิด แต่ถ้ามีเคสที่เขาคิดแล้วว่า ไม่พร้อม เด็กเกิดมาก็ไม่อยากเลี้ยง ไม่มีปัจจัย ก็เป็นสิทธิของเขาที่จะเลือกทางนั้น อะไรตามมาก็คงเป็นชีวิตเขานั้นแหละ
  อืม แล้วอีกอย่างกระทู้แนวนี้เยอะพร้อมๆกับความคิดเห็นแบบ สำเร็จความใคร่ทางศีลธรรมอยู่หลังคีย์บอร์ดก็เยอะเช่นกัน เนอะ
comment25-1:เราแค่ไม่อยากให้คนมองการทำแท้งเป็นเรื่องปกติค่ะ ไม่มีขอความไหนว่าหรือไม่ได้ตัดสินใครเลยค่ะ 
เข้าว่าปัญหาต่างกันค่ะ แค่บอกให้คิดดีๆเนาะ  ไม่ได้ว่าใครเลย
comment25-2:ถ้าเราไม่มีศีลธรรมก้ไม่ต่างอะไรกับสัตว์    ไม่รู้ผิดชอบชั่วดี    เอาตัวอื่นไปทั่ว  มั่วไปหมด   

สังคมมันน่าอยู่เพราะเราช่วยกันคิด  ช่วยกันหาทางออก  ไม่ใช่ตัวใครตัวมัน   ไม่ใช่เรื่องของกรู   กรูจะทำอะไร ก็เรื่องของกรู

ถ้าฆ่าได้แม้กระทั่งลูกตัวเอง  เพราะเหตุผลเ-ี้ยอะไรก็แล้วแต่  ที่เอามาอ้างๆกัน   เราว่าอายหมามัน  ดูมันเลี้ยงลูกสิ -ึง  อายมันมั้ย

กรูแปลกใจตรงตรงคนกดชอบใจนี่แหละ   ยังมีความเป็นคนอยู่มั้ย
comment26:ใันทางกลับกันนะคะ  พี่สาวเราท้องลูกคนที่ 2 ตอนอายุ 37 ตอนนั้นพี่เราเป็นไทรอยด์เป็นพิษ ต้องกลืนแร่กำลังรักษาอยู่ แล้วพี่เราก็คุมกำเนิด ด้วยการใส่ห่วงด้วย แต่ก็ท้องจนได้   พอรู้ว่าท้องก็ร้องไห้เลย  ปรึกษาที่บ้านว่าจะทำแท้งดีมั้ย กลัวเด็กเกิดมาไม่สมประกอบ  แต่สุดท้ายก็ไม่ได้ทำ  ปล่อยให้เด็กคลอด    ปัจจุบัน หลานเรา 2 ขวบแล้ว เป็นเด็กฉลาดมาก น่ารักสุดๆๆ ^^
comment27:ใส่ถุงยางหรือทานยาคุมมันยากมาก ??
comment27-1:อย่าโลกสวยนักสิครับ  เรื่องมันเกิดไปแล้วต้องหาทางแก้ไขปัญหา ไม่ใช่คิดถึงแต่สิ่งที่แก้ไขไม่ได้
ถ้ามันเกิดขึ้นกับชีวิตคุณ คุณอาจจะไม่กล้าพูดแบบนี้นะครับ
comment27-2:คงยากสำหลับบางคนแหละครับ แค่จะใส่ให้ถูกวิธียังไม่รู้เลยเนี่ย
comment27-3:27-1 ก็แก้ตัวกันไป
comment28:คนแต่ล่ะคน มีคุณภาพชีวิต สภาพแวดล้อมไม่เหมือนกัน จะเอาชีวิตจขกท.คนเดียวมาเป็นบรรทัดฐานให้คนอื่นเปลี่ยนความคิดไม่ได้หรอกค่ะ ตัวจขกท.โชคดีมากนะคะ ที่มีพ่อแม่พร้อมจะดูแล ถึงแม้เค้าอาจจะเคยคิดอยากทำแท้งชั่ววูบ เพราะมืด 8 ด้าน แต่ด้วยเนื้อแท้ไม่ได้คิดอยากทำร้ายเด็กในท้อง พ่อคุณถึงตัดสินใจโทรหาย่าไงคะ และก็โชคดีด้วยที่ย่าคุณก็ยินดีรับเลี้ยง คุณถึงได้เติบโตมาท่ามกลางความรัก แม้พ่อแม่จะเลิกกันในภายหลัง แต่คุณก็ไม่ได้ขาดความรัก ถึงทำให้คุณเกิดมาเป็นคนมีคุณภาพ ชีวิตที่ดี

แต่โลกเรามันไม่ได้สวยดั่งใจคิด ไม่ใช่ทุกคนที่เกิดมาพร้อมกับความเป็นพ่อแม่ ไม่ได้มีคนพร้อมที่จะหยิบยื่นความช่วยเหลือให้ คนกลุ่มนี้ต่างหาก ที่เค้าตั้งประเด็นกันขึ้นมาว่า ถ้าเค้าไม่ต้องการ และไม่คิดจะเลี้ยงเด็ก การที่ปล่อยให้เกิดมา กับการทำแท้งไป แบบไหนจะดีกับเค้ามากกว่ากัน คนกลุ่มนี้ไม่พร้อมจะเลี้ยงใคร ไม่พร้อมจะเป็นแม่ใคร เด็กที่เกิดมาจะได้รับความรักหรือไม่ จะได้รับการเลี้ยงดูแบบไหน แล้วต่อไปเด็กเหล่านี้จะเป็นอย่างไร เป็นคนดี หรือเด็กใจแตกที่เข้าวงจรอุบาทว์ตามพ่อแม่เหมือนเดิม จริงอยู่อาจจะมีเด็กที่ดี ผ่าเหล่าผ่ากอมา แต่ในเมื่อพ่อแม่ไม่ต้องการมาตั้งแต่แรกเด็กเค้าจะได้รับความสุขจากไหน โดนทิ้งไปทางนู้นที ทางนี้ที อยากถามว่าคนที่ไม่สนับสนุนให้คนเหล่านั้นทำแท้งว่า คุณพร้อมจะไปโอบอุ้มดูแลจิตใจเด็กเหล่านี้ไหม หรือแค่โลกสวยหลังคีย์บอร์ดไปวันๆว่าทำแท้งบาป ทำแท้งบาป เป็นฆาตกร แค่นั้นจบ ชีวิตดี เราเป็นคนดีแล้ว

สำหรับเรา เราไม่แอนตี้การทำแท้งนะ เพราะเราคิดว่าโลกเรามันไม่ได้สวยงาม ขนาดนั้น ชีวิตจริงมันโหดร้าย เด็กคนนึงเลี้ยงไม่ง่าย เด็กเค้าจะมีวัยน่ารักของเค้าอยู่ประมาณ 5 ขวบปีแรก จากนั้นก็จะเริ่มดื้อแล้ว ความเดียงสาจะหายไป คนที่เป็นพ่อแม่คนก็จะต้องคอย อบรมบ่มนิสัย ทุ่มเทแรงกายแรงใจ สอนให้เค้าเป็นคนดีมีคุณภาพ ซึ่งเราเชื่อว่า คนที่พร้อมจะเป็นพ่อแม่คนน่าจะผ่านจุดตรงนี้กันไปได้ แต่คนที่ไม่พร้อมจะเป็นพ่อแม่ใครล่ะ เค้าพร้อมที่จะดูแลต่อไปไหม เผลอๆ แค่คลอดออกมาทิ้งขว้างแล้ว เด็กก็เป็นภาระสังคมกันต่อไป 

เราคิดว่าตัวเราเองก็ไม่ใช่คนใจบาปหยาบช้าอะไร เพียงแต่เรามองโลกแบบความเป็นจริงว่า ถ้าใครพร้อมจะเป็นพ่อแม่คนแล้วก็สมควรจะเก็บเด็กไว้ เด็กถือเป็นของขวัญที่มีค่าสำหรับคนเป็นพ่อเป็นแม่อยู่แล้ว ไม่ใช่ทุกคนที่มีลูกได้ง่าย บางคนพยายามมาทั้งชีวิตยังมีไม่ได้เลย ส่วนคนที่ไม่พร้อม เราก็คงไม่แนะนำให้เค้าทำแท้งเพราะจะเป็นบาปกับตัวเราเปล่าๆ แต่เราก็จะยอมรับการตัดสินใจของเค้า ไม่คิดรุมประณามหยามเหยียด เพราะเราเชื่อว่าคนเรามีข้อจำกัดในชีวิตต่างกัน เราไม่ได้มีชีวิตแบบเค้า ไม่ได้เป็นคนต้องรับภาระแบบเค้า ก็ขอให้เป็นการตัดสินใจของเค้าเองแล้วกัน
comment28-1:เห็นด้วยโลกมันไม่สวยนะครับ เลี้ยงลูกมันไม่ง่ายจริงๆ
ช่วงน่ารักมันก็แค่ ช่วงแรกๆ ครับ

การทำแท้งเป็นเรื่องที่ควรหรือไม่ควร การตัดสินถูกผิด
มันคงขึ้นอยู่กับส่วนตัวบุคคลจริงๆ

จากความรู้สึกผมนะครับ การทำแท้ง คงเหมือนการฆ่าคนแหละครับ
ถึงจะยังไม่เป็น คนสมบูรณ์เต็มร้อย หรือความเป็นคนอาจจะมีน้อยมากๆ
แต่ผมจัดว่าเป็นคนนะ 

ในความรู้สึกผมเหมือนว่า การสนับสนุนทำแท้งมันเหมือนการสนับสนุนการฆ่าคนนะ
comment29:แล้วทำไมถึงจะทำแท้งไม่ได้ล่ะครับ
ถ้าเด็กเกิดมาพร้อมพ่อแม่ที่พร้อม ใครจะอยากทำแท้ง
คนที่อยากทำแท้งคือคนที่ไม่พรัอมทั้งนั้น
จริงๆเด็กมันก็แค่กลุ่มเซลล์ที่มีชีวิตเหมือนกับสัตว์ ยังจำอะไรไม่ได้ด้วยซ้ำ
โดนฆ่ายังไม่รู้ตัวเลยว่าถูกฆ่า
เราเองก็ฆ่าสัตว์อยู่ตลอดเวลา ทำไมไม่เห็นมีใครบ่นอะไรครับ
อะไรๆก็สิทธิ คุณมีสิทธิอะไรยังโง้นยังงี้
คุณนั่นแหละมีสิทธิอะไรไปยุ่งกับการตัดสินใจของคนอื่นว่าจะทำแท้งหรือไม่มำ
ปล ไม่ต้องมาโลกสวยครับ
comment29-1:มีประสบการณ์แล้วรึปล่าวครับเนี่ย
comment29-2:พูดได้ดี
สบายๆ นี่...คนเสี่ยงตายก็ไม่ใช่คุณ
คนที่เจ็บเจียนตายก็ไม่ใช่คุณ
แต่เป็นผู้หญิง!!!
comment29-3:ขอโทษนะคะที่โลกสวย 😭😭
comment29-4:ก็ดาร์คมันสะให้พอเลยค่ะ
อ้างคำว่าไม่พร้อมกันเหลือเกิน 
แล้วทำไมเวลามีไรกันถึงพร้อมละ

และที่หาว่ามีสิทธิ์ไรไปยุ่งคนทำแท้ง
ลืมไปรึป่าวว่า จขกท ก็มีสิทธิ์ที่จะมีชีวิตอยู่เหมือนกัน

หรือคุณชิลๆ ถ้าพ่อแม่คุณเห็นว่าคุณก็แค่กลุ่มเซลล์เหมือนสัตว์ที่อยากจะทิ้งไปซะ?
comment29-5:อินเนอร์มาเต็ม
ไม่รู้ไปกระแทกปุ่มไหนเข้า
comment29-6:น้องจขกท.คงไม่ได้โลกสวยหรอกค่ะ  แต่เค้ารู้จักบาปบุญคุณโทษมากกว่า  อย่าอ้างเลยคำว่าไม่พร้อม มันพร้อมตั้งแต่คิดจะลองจะเอากันแล้วล่ะ  บางรายเอาไม่ป้องกันเกิดเหตุมาอ้างนังเด็กอยู่ นี่แหละคือความมักง่ายของคน!!!  จิตใจคนสมัยนี้ต่ำตมลงทุกวัน 😠
comment29-7:ถ้าไม่พร้อจะไปเอากันทำซากอะไร   ใส่ถุงยางมันหนักตรงหัวหรอวะ   ไม่งั้นก็ในห้องน้ำไปก่อน

ไม่ใช่สร้างปัญหาแล้วบอกว่าไม่พร้อม    กรูว่า -ึงไม่พร้อม   ไม่พร้อมที่จะเกิดมาเป็นคน
comment29-8:งงกับความคิดสมัยนี้ คนไม่เห็นด้วยกับการทำแท้งก็เอาคำว่า'โลกสวย'มาบังหน้า
คือถ้าไม่พร้อมมีลูก จะมีอะไรกันทำไมตั้งแต่แรก ตอนมีก็น่าจะคิดนะว่าโอกาสพลาดมันมี ถึงจะป้องกันแล้วแต่ก็ไม่100% นี่คือไม่พร้อม? พร้อมมีอะไรกันอย่างเดียว ไม่คิดให้ดีว่าจะมีอีก1ชีวิตเกิดมา? ดีจริง
comment30:เราก็ท้องตอนอายุ 17 ไม่เคยคิดจะทำแท้ง เพราะกลัว

ตอนนี้ลูก 5ขวบกว่าแล้วค่ะ แยกกันอยู่กับพ่อเขาตั้งแต่ 1.9ขวบ
แต่ช่วงหลังมา พ่อเขาไม่ส่งเงิน เราก็ทำงานไปเลี้ยงไป เพราะไม่มีใครช่วย
พ่อแม่เราก็ไม่ได้ช่วย พี่น้องเราก็ไม่ได้ช่วย แต่ดีค่ะมีบ้านแม่ ที่ไม่ต้องเช่า
เราเลี้ยงมาเอง อาศัยว่ามีความรู้การใช้โปรแกรม โฟโต้ช้อบติดตัว เราก็ฝึกเรื่อยๆค่ะ
จนมาเริ่มเก่งขึ้น มาฝึกโปรแกรมอีลาสเตเตอร์ จนได้งานหลากหลายมากขึ้น ออกแบบได้ดีขึ้น
ก็รับงานทางเน็ต น้อยบ้าง เยอะบ้าง ถูๆไถๆ ประหยัดไป เดือนไหนได้เยอะก็สบายกัน สองแม่ลูก

ถามว่าพร้อมมั้ย บอกเลยว่าไม่เคยพร้อม แต่ใจพร้อมสู้เต็มที่ค่ะ
เป็นคนนึงที่เคยผิดพลาด แต่ไม่คิดจะให้ลูกเป็นปัญหาสังคมแน่นอน

ตอนนี้ออกมาทำงานนอกบ้านแล้วค่ะ ตอนเย็นฝากป้าแถวบ้านดูให้ค่ะ
เรากลับไปก็ทันอาหารเย็นพอดี แล้วก็สอนการบ้าน เอาลูกอาบน้ำ นอน ค่ะ
เวลาไปทำงาน ก็ต้องตื่นจัดการลูกก่อน ส่งโรงเรียนก่อนแล้วถึงมาทำงานได้
ตอนเย็น ให้แฟนใหม่ไปรับ และช่วยดูอีกแรงค่ะ

ทางเดินอาจไม่ได้สวยงามเท่าครอบครัวอื่น แต่เราก็พยายามทำให้มันดีที่สุดแล้วค่ะ
ไม่เห็นด้วย เรื่องทำแท้ง นะคะ แต่ก็สิทธิส่วนบุคคลค่ะ แล้วก็ผิดกฎหมาย
comment30-1:สู้ๆนะคะ
comment30-2:เป็นกำลังใจให้นะครับ   

ไอ้ที่บอกไม่พร้อมแล้วไปทำแท้งทั้งหลายหนะ   ลงนรกไปครึ่งตัวแล้ว   ไม่ต้องไปตีตราตามกฏหมายหรอก  เขียนยังไงก้ได้

งั้นเราจะมีศาสนาไปทำไม   หากไม่มีศีลธรรม   ฆ่าได้แม้กระทั่งลูกตัวเอง   อายหมามันนะ  เราว่า
comment30-3:
comment31:เรื่องทำแท้งสำหรับเรา
ถ้ากรณีผู้หญิงคนนั้นโดนข่มชืนมาแล้วท้อง หรือเด็กในท้องมีแนวโน้มพิการ ถ้าอยากทำแท้งก็ ควรทำได้
( บางคนบอกถึงพิการก็ลูกไม่ใช่หรอ จะทำแท้งไม่รักลูกหรอ ลองคิดดูว่าถ้าพ่อแม่เด็กตายไป แล้วใครจะต้องมารับภาระเลี้ยงต่อล่ะ มันเป็นปัญหา เรื่องแบบนี้ทั้งพ่อแม่ และครอบครัวทั้งคู่ควรคุยกันให้ดี 
.
.
แต่ถ้ากรณีท้องจากการสมยอม เต็มใจ แต่พอมีปัญหาท้องขึ้นมาแล้วเอะอะก็ไปทำแท้ง อันนี้ไม่เห็นด้วยค่ะ
เพราะวิธีคุมกำเนิดมีตั้งเยอะแยะ ถ้ากลัวพลาดก็คุมทั้งหญิงและชายสิคะ
คือเวลาสนุกอ่ะไม่คิด พอเกิดปัญหาก็เอาเด็กออก อันนี้สิ้นคิดค่ะ
comment31-1:ใช่ค่ะ
comment31-2:ความเห็นนี้ดูมีเหตุผลที่สุดแล้วค่ะ นอกนั้นอ้างข้างๆคูๆ ไงก็ได้ให้ตัวเองไม่ผิด
comment31-3:เห็นด้วยมากๆๆค่ะ
comment31-4:เห็นด้วยกับความคิดเห็นนี้ค่ะ
comment32:คุณนับว่าโชคดีนะครับ
แต่ไม่ใช่ทุกคนจะเป็นแบบนี้ได้

แต่ที่บ้านคุณนี่ ตรงๆ กันดีนะ
ที่บอกลูกตัวเอง ว่าเกือบโดนทำแท้งมา
comment33:เคสของเจ้าของกระทู้ ถือว่าเป็นส่วนน้อยนะครับ นึกถึงว่าจะมีกี่คนที่ผู้ใหญ่จะโดดลงมารับผิดชอบ มีกี่คนที่ผู้ใหญ่จะใจดีเข้าใจและให้อภัยกับลูกๆ ของตัวที่ทำผิดไป (ต้องชมพ่อคุณที่กล้าหาญพอจะโทรไปเล่าความจริงให้ผู้ใหญ่ฟัง ส่วนใหญ่ถ้าเกิดเหตุการณ์นี้ผู้ชายจะชิ่งก่อนเลย) 

ถ้าวันนั้นคุณย่าคุณไม่ตกลงจะเลี้ยงคุณ พ่อแม่ คุณต้องมีปัญหาทั้งที่ไม่สามารถดำรงชีวิตได้ตามปกติ ผลจากการเกิดมาของคุณ ค่าใช้จ่ายก็เพิ่มอีก พวกเค้าจะหาทางออกยังไง เมื่อหนทางตีบตันมากๆ ก็ต้องทำอะไรสักอย่างซึ่งคนอายุยังไม่บรรลุนิติภาวะส่วนใหญ่ก็จะแก้ปัญหาด้วยวิธีที่ไม่ถูกต้องอยู่แล้ว เค้าอาจจะทำดังต่อไปนี้
1. ทิ้งคุณไป เพราะรับภาระดูแลคุณไม่ไหว 
2. ต้องหาเงินด้วยวิธีผิดกฏหมาย 
3. ออกจากการเรียนเพื่อมาทำงาน เสียอนาคตกันไปทั้งคู่ แล้วคนอายุ 19 วุฒิแค่มัธยมจะหางานดีๆ ได้อย่างใด
และเมื่อคุณโตคุณจะการเลี้ยงดูด้วย พ่อแม่ที่ไม่พร้อม วุมิภาวะยังไม่ดีทั้งคู่ คุณจะสร้างปัญหาให้สังคมไหม

ถึงได้บอกว่า คุณโชคดีนะครับ แต่เคสของคนส่วนใหญ่จะไม่เป็นแบบนั้น ผมเองก็ไม่เห็นด้วยกับการทำแท้ง แต่ในมุมของรัฐเมื่อไม่สามารถป้องกันได้ (เพราะคนมันไม่ตระหนัก เลยไม่คิดป้องกัน) ปัญหามันเกิดแล้ว จะทำอย่างไรให้เกิดปัญหาต่อส่วนรวมน้อยที่สุด
comment33-1:ในกระทู้ก็มีนะ ที่ครอบครัวไม่ยอมรับ ไม่ช่วย แต่เขาก็เลี้ยงเด็กมาได้
comment34:จุดประสงค์ของเราที่ตั้งกระทู้เพื่ออยากให้คนที่กำลังประสบปัญหาอยู่ ได้อ่านแล้วนำมาเป็นแนวทางค่ะ ส่วนเรื่องที่บอกว่าปัญหาแต่ละคนไม่เหมือนกันก็เห็นด้วยค่ะ 
แต่เราอยากให้ทุกคนไม่มองว่าการทำแท้งเป็นเรื่องปกติหรือสมควรทำในกรณียังไม่พร้อม เพียงแค่เราอยากให้ไตร่ตรองให้ดีๆก่อนค่ะ  😊😊😊😊😊😊
comment34-1:ไม่ได้คิดว่าการทำแท้งมันต้องเป็นเรื่องปกติหรอก แค่คิดว่ามันควรเปิดช่องให้กระทำได้โดยถูกกฎหมาย
1. ลดความเสี่ยงจากการทำแท้งเถื่อน
2. สามารถมีกระบวนการสกรีนก่อนได้ เช่น มีนักจิตวิทยาประเมินสภาพจิตใจ มีคนช่วยประเมินความพร้อมของครอบครัว หรือต้องมีพ่อแม่ของเด็กที่ท้องเซ็นยินยอม เป็นต้น
comment34-2:เรื่องนี้ไม่ขออกความคิดเห็นค่ะ 😂
comment34-3:มั่นใจเหรอว่าถ้าเปิดช่องให้แบบนั้นแล้วจะไม่มีการทำแท้งเถื่อน บอกเลยว่าไม่
comment34-4:เรามั่นใจนะ ว่า ถ้าเปิดแล้ว ทำแท้งเถื่อนก็ไม่มี จริงๆ 

บอกเหตุผลมาสิคะ ว่า ทำไมทำแท้งเถื่อนจะยังมี 

ในเมื่อทำแท้งเสรีใน รพ.รัฐ ทำฟรี ปลอดภัย ปกปิดความลับได้ เพราะคุณไปเข้า รพ.ไหนก็ได้ ใช้สิทธิ์ฉุกเฉิน
comment34-5:แล้วกรอบทางศีลธรรม  จริยธรรมแพทย์หละ   เรียนหมอเพื่อฆ่าคนหรอครับ

ไม่ง่ายหรอกนะครับ   งั้นลองให้ขายยาเสพติด  ยาบ้าโดนเสรี   เพื่อกระตุ้นเศษฐกิจดีมั้ย

เราว่าสอนเพศศึกษาในวันเรียน    เรียนวิธีป้องกัน    ทำสื่อประชาสัมพันธ์ให้ทั่วถึง  มันน่าจะง่ายกว่าให้หมอไปทำแท้งนะ
comment34-6:ถามจริง ไม่สงสารหมอหรอ เรียนมาเพื่อให้มาฆ่าคน อีกหน่อยจะไม่มีคนเรียน
comment34-7:Prototype-Alpha อ่อ มีความคิดแบบนี้นี่เอง โลกกว้างจริงด้วย ยอมค่ะ ไม่ขอพูด^^
comment35:จริงๆ ทำแท้ง มันเป็นเรื่องถูกแหละ
คิดดูดิ ก็ตอนทำ มันไม่ได้ป้องกันไง
ก็เลยต้องหาทางแก้ด้วยการ ให้ผู้หญิงทำแท้ง
พอแท้ง ลูกก็ไม่ต้องเล้ียง พ่อแม่ก็ไม่ต้องรับรู้
เราก็ไม่โดนด่าพ่อแม่เรา พ่อแม่แฟนด่า ผู้หญิงก็ไม่ต้องพักการเรียน
เรียนต่อจนจบ หางานทำได้ แถมเวลาเลิก ก็ไม่ต้องมีอะไรมาผูกมัด
โห ทางออกแบบนี้ ง่าย แบบนี้ใครก็ๆเลือกครับ

และถ้าโดนด่า โดนกล่าวหา นี่ไงง่ายมาก
เราก็เอาความผิดโยนไปที่เด็กไง มันจะยากอะไร
แค่บอกเนี่ย  เด็กโตมาจะกลายเป็นปัญหาของสังคม
เพราะ พ่อแม่ ไม่พร้อม เนี่ย ที่ทำแท้งอะเพราะรักสังคมนะ
เพื่อส่วนรวมเลย ไม่ได้เพื่อส่วนตัว ส่วนรวมจริงๆ เป็นห่วงสังคม
ไม่อยากให้สังคมมันเสื่อมโทรม
แค่เนี๊ย ก็ กลายเป็นคนถูก ล้ะ โถ้ว ง่ายจะตาย
comment35-1:ใช่เลยค่ะ 555
comment35-2:เออ...แม้จะฮาแต่ก็แฝงด้วยเหตุผล
comment36:เพื่อนพ่อ เหล้าในฟัง ตอนพ่อสังสรรค์กะเพื่อนๆในกลุ่มเราได้ยินว่า สมัยก่อนเพื่อพ่อ(อา)จะมีลูกเยอะ มี5 คน พอท้องคนที่6ทีนี้ กะจะเอาลูกคนสุดท้องออกปรึกษากับแฟนอาเขาแล้ว หายืมเงิน 5 พัน ไปคลิกนิก ระหว่างที่รอ แม่อาเขาโทรมาบอกอย่าเอาออกเดี่ยวแม่เลี้ยงเอง คืนตังค์ให้5พันเลี้ยงไม่ไหวเดี่ยวเลี้ยงเอง

 สรุปคือไม่เอาออก เด็กคลอกมาเป็นผู้ชายหล่อมากเรียนเก่งเรียบร้อย ดูแลครอบครัว คือดีกว่าลูกๆทุกคนในบรรดา 5 คนเลย สุดท้ายเรียนจบเป็นหมอรักษาคุณย่าที่ให้ชีวิตเขาตอนนี้ เราแอบฟังแล้วซึ้งใจมากๆ อยากจีบพี่เขาเหมือนกัน อิอิ
comment36-1:ดีจังค่า
comment37:เราก็เกือบจะไม่ได้เกิดแล้วเหมือนกัน ขอแชร์ประสบการณ์ของตัวเองนะคะ 
เเม่เราเล่าให้ฟังว่า ตอนที่แม่ท้องเราอยู่ ทั้งพ่อและแม่คิดจะทำแท้ง เหตุผลเพราะ บ้านยากจน
ตอนแม่ท้องเรา แม่อายุ20ปลายๆ (เราจำอายุไม่ค่อยได้) ตอนนั้นแม่กับพ่อมีพี่เราแล้ว 3 คน 
เนื่องด้วยตอนนั้นที่บ้านยากจนมากกกก ไม่มีเงินแม้จะซื้อกับข้าว ต้องเซ็นเขาเอา(เขียนผิดขออภัยนะคะ)
พ่อเป็นข้าราชการยศไม่สูงนัก ส่วนแม่ทำงานโรงไก่ แม่และพี่เราทั้ง3คนสามารถเบิกค่ารักษาพยาบาลและค่าเล่าเรียนได้ 
แต่ถ้าหากเราเกิดมาเป็นลูกคนที่ 4 เราจะไม่สามารถเบิกค่ารักษาพยาบาลหรือค่าเล่าเรียนได้เลย นั่นจึงเป็นเหตุผลที่พ่อกับแม่จะทำแท้งเรา

มีอยู่วันหนึ่ง พ่อเตรียมเงินที่จะพาแม่ไปทำแท้ง สามพันบาท  โดยไปยืมคนแถวบ้านมา
ตอนเย็นพ่อกำลังจะกลับบ้านพาแม่ไปทำแท้ง แต่พ่อแวะไปหาเพื่อนที่ต่างหมู่บ้านก่อน 
เผอิญเขาชนไก่กันอยู่ พ่อจึงเอาเงินทำแท้งนั้นไปลงพนัน ปรากฎว่าเสียเงินหมดเลยทั้งสามพัน
พ่อรีบกลับบ้านมาบอกแม่ ว่าไม่มีเงินทำแท้งแล้ว แม่ก็เลยบอกว่างั้นก็เลี้ยงเรา เป็นบุญของเรา 
แต่แม่ก็เกือบแท้งเราจริงๆ เพราะแม่ทำงานหนักเพื่อหาเงิน แม่ลื่นล้มในห้องน้ำ แม่บอกว่าแม่กลัวมาก กลัวเราจะเป็นอะไรไป
รีบไปหาหมอ หมอบอกว่าไม่ตายก็พิการ แต่เราก็เกิดมาปกติดีทุกอย่าง พ่อและแม่รวมทั้งพี่ๆทั้งสามคนจึงรักเรามาก 
ตั้งแต่เราเกิดมา การเงินของที่บ้านก็ดีขึ้นเรื่อยๆ และเราก็ไม่เคยเจ็บป่วยเข้าโรงพยาบาล จนตอนนี้เราอายุ23ปี กำลังฝึกสอนอยู่ 
จะเรียนจบกุมภาพันธ์ปี59 เราไม่เคยโกรธเลยที่พ่อกับแม่คิดจะทำแท้งเรา
แต่เรารู้สึกขอบคุณที่พ่อกับแม่เลี้ยงดูเรามาเป็นอย่างดี 

ขอบคุณที่อ่านความคิดเห็นของเรานะคะ ^^
comment37-1:
comment37-2:ไก่ ช่วยชีวิต

เกิด ปีระกา หรือเปล่าครับ
comment37-3:ใครจะคิด บ่อนชนไก่ก็ช่วยชีวิตหนูมาได้จนถึงทุกวันนี้. 5555

คิดบวกอีกคนล่ะ. โชคดีนะที่เป็นคนลักษณะนี้
comment37-4:เกิดปีลิงจ้าาา 555
comment38:จากที่อ่านความคิดเห็นมีคนเป็นแบบเราเยอะเลย เป็นกำลังใจให้ทุกคนนะคะ
ขอบคุณมากๆๆๆๆที่เข้ามาตอบกระทู้ทั้งเห็นด้วยและไม่เห็นด้วยนะคะ 

เราก็มีความคิดนิดนึงว่า ถ้าเด็กที่เกิดมาไม่มีคุณภาพ เช่น เรียนไม่เก่ง ขี้ขโมย เป็นเด็กชอบขับรถเสียงดังๆ หรือ อะไรก็ตาม แล้วเราควรฆ่าเค้าทิ้งเลย เพื่อไม่ให้เดือดร้อนคนอื่นแบบนั้นหรอคะ งงนิดนึงค่าาา 

สงสัยเราจะโลกสวยไปหน่อย 55555555 ขอบคุณทุกคนจริงๆค่ะ
comment39:ส่วนตัวเราเป็นคนมองโลกในแง่ร้าย ถ้าพูดไรผิดไปต้องขออภัยจริงๆ 

ขอถามหน่อยนะคะ ถ้าวันนั้นย่าคุณไม่ต้องการคุณล่ะคะ? อันนี้สมมุตินะ สมมุติว่าพ่อแม่คุณก็ไม่มีปัญญาเลี้ยงดูคุณ
ปู่ย่าตายายไม่มีใครต้องการคุณ คุณจะอยู่ยังไงคะ? ถูกเลี้ยงแบบตามดีตามเกิดนี่ยังไม่เท่าไหร่
แต่ถ้าคุณเกิดมาท่ามกลางความคิดที่ว่า ไม่มีใครต้องการคุณ ไม่มีใครรักคุณ เป็นคุณอยากเกิดไหมคะ?
อยากอยู่ในโลกเดียวดายใบนี้ไหม 

ส่วนตัวถ้าเป็นเรา เราไม่อยากเกิดค่ะแบบนี้ แต่ก็นั่นละ เราเอาตัวเราเป็นบรรทัดฐาน ใช่มั้ยคะ
ความคิดคุณ คุณมีสิทธิคิดได้ค่ะ และเอาไว้ใช้กับตัวคุณก็พอ คนอื่นเค้าไม่ได้คิดแบบเดียวกับคุณทุกคน
และคนเหล่านั้นก็ไม่ได้เลวทรามต่ำช้าอะไรอย่างที่คุณอาจจะคิดในใจ แต่ยังไงเราก็ชื่นชมนิดนึงนะที่คุณ
ออกมาแสดงจุดยืน ขอให้กระทู้นี้เป็นข้อเตือนใจกับหลายๆ คนที่คิดจะเอาเด็กออก
คิดให้ดีๆ เพราะมันย้อนเวลากลับมาไม่ได้ แต่ก็อย่าให้ความคิดส่วนตัวของเราไปตัดสินคนอื่นทั้งโลกเลยค่ะ

ทุกวันนี้เรามีปัญหาอะไรในชีวิต พ่อแม่เราคอยอยุ่เคียงข้าง มีญาติๆ คอยให้กำลังใจ คอยดูแล คอยประคบประหงม
 ชีวิตเราโครตโชคดี เราจะโลกสวยสดใสยังไงก็ได้ค่ะ แต่คนอื่นเค้าไม่ได้โชคดีแบบเราไงคะ

เด็กที่เกิดมาในโลกนี้ล้วนต้องการความรักทั้งสิ้น คนที่ไม่ได้ความรักตรงนี้ ถ้าเนื้อแท้เค้าดีก็ดีไปค่ะ
 ขอแสดงความยินดีด้วย แต่ส่วนใหญ่ ในโลกแห่งความจริง มันไม่ได้เป็นแบบนั้นไงคะ

แถมคนที่เขาทำแท้งเนี่ย มันไม่ได้มีแค่เลี้ยงไม่ไหวอย่างเดียวนะ มันยังมีโดนข่มขืนมา หรือครรภ์เป็นพิษบลาๆ 

เพราะงั้นดิฉันคิดว่า สิทธิในการทำแท้ง มันต้องดูเป็นกรณีไปค่ะ และมันก็เป็นเรื่องเฉพาะบุคคล 
เมืองไทยมันไม่เหมือนเมืองนอกนะคะที่จะสามารถคลอดบุตรแล้วยกให้คนอื่นได้ ทางเลือกในประเทศนี้มัน
มีไม่มากนักหรอกค่ะ ถ้าไม่ทำแท้งบางคนก็หมดอนาคตไปเลยก็มี ทั้งนี้มันขึ้นอยู่กับตัวแม่เด็กอีกนั่นแหละ
บางคนที่เค้าพอดูแลตัวเองได้เค้าก็เก็บไว้ไม่ใช่หรือ แต่สำหรับบางคนที่เขาไม่ต้องการจริงๆ เนี่ย
เขาจะดูแลเด็กคนนี้ให้ดีได้ไงคะ ^^
comment39-1:ในกรณีเหตุผลทางการแพทย์ ทำแท้งไม่แปลกค่ะ เพราะอาจจะอันตรายกับแม่เด็ก
แต่การท้องไม่พร้อม เราไม่ได้บอกว่าใครที่ทำแท้งจะเลวอย่างที่คุณพูดเลยนะคะ เรากลับสงสารพวกเค้าด้วยซ้ำ คนที่เรารู้จักทำแท้งก็มีเราเข้าใจ แต่เราตั้งกระทู้เพื่อให้คนที่คิดจะทำแท้งอยู่ได้เป็นแนวทางค่ะ

ขอโทษที่โลกสวยนะคะ
comment39-2:แล้วถ้าไม่เป็นอย่างที่คิดล่ะคะ
หลายคอมเม้นที่ก็สับสน
ถ้าปู่ย่าตายายรับไม่ได้งั้นงี้
ผลสุดท้ายส่วนใหญ่ก็ไม่ใจร้ายกับหลานนิคะ
อย่าคิดเองปรึกษาผู้ใหญ่ก่อน
จะมาเสียใจทีหลังว่าไม่น่าฆ่าเด็กเลย
comment40:แม่ไม่ทำแท้งแปลว่าแม่พร้อมพอ หรือมีคุณตาคุณยายหรือญาติๆซัพพอร์ตครับ ก็ดีแล้ว

แต่ในหลายกรณีเค้าไม่พร้อมจริงๆ ตัวแม่เองก็รู้ตัวว่าไม่พร้อม ครอบครัวก็ไม่พร้อม เกิดขึ้นมาแล้วอาจจะไม่ได้ดีอย่าง จขกท ก็ได้ 

ในกรณีคุณ คุณมีคุณย่าซัพพอร์ต พ่อแม่อยู่ครบ ซึ่งนั่นทำให้คุณอยู่ในจุดที่ดีกว่าหลายๆครอบครัวแล้ว

คือคิดว่าถ้า จขกท เกิดมาในครอบครัวที่ไม่พร้อมหนักกว่าที่เป็น อาจจะไม่พูดแบบนี้ก็ได้

บอกตรงๆนะครับ ชีวิตคุณดีกว่าผมที่พ่อแม่ไม่คิดทำแท้งอีกด้วยซ้ำไป...

ผ่านๆไปก็ได้ครับในสปอย
[Spoil] คลิกเพื่อดูข้อความที่ซ่อนไว้เกิดขึ้นมาพ่อแม่แยกทางกันตั้งแต่อนุบาลได้มั้ง อยู่กับปู่มาตลอด พ่อแม่แต่งงานใหม่ พ่อไม่แฟร์กับเรา ใม่ Recognize เราเป็นลูกในวงสังคมของเขาด้วยซ้ำไป เป็นภาระเสียมากกว่าตัวตนที่ใครต้องการน่ะครับ แต่เราเองก็ยังดีที่เค้ารับผิดชอบส่งเสียให้ได้ศึกษาอย่างเต็มที่ ส่งเสียไม่ให้อดอยาก แล้วก็คอยให้คำปรึกษาเรื่องงาน

แต่มีอีกหลายๆครอบครัวที่เลวร้ายกว่านี้หลายเท่า ข้าวไม่มีกิน เรียนก็ไม่ได้เรียน อนาคตจะไปทางไหนก็ไม่รู้ด้วยซ้ำไป

[Spoil] คลิกเพื่อดูข้อความที่ซ่อนไว้Even I sometimes think that I shouldn't be born in the first place...
...Life is not fun thing to toying with.
comment41:จุดประสงค์ของการตั้งกระทู้เราเขียนไว้แล้วนะคะ และ ไม่มีเจตนาจะว่าใครและ ไม่ได้ว่าใครด้วยค่ะ 

.มีคนร้อนรนเยอะมากเลย งงมากค่ะ5555

อย่าดุเค้าน้าาาาา เค้าแค่แชร์ประสบการณ์เอง
comment42:ไม่ได้สนับสนุนให้ทำแท้ง

แต่ก็ไม่ได้สนับสนุนให้คลอดออกมาแล้วเป็นภาระ

สิ่งที่ต้องทำให้ได้คือป้องกันถ้ายังไม่พร้อม

ส่วนตัวก็ยังรู้สึกว่าถ้าไม่พร้อมก็ไม่ควรเก็บไว้ เพราะถ้าพอเค้าเกิดมาแล้วดูแลเค้าไม่ได้ 

มันคงลำบากมาก
comment43:จนท เรียนปีหก เรียนแพทย์หรือสัตว์แพทย์ หรือเภสัชหรอคะ เก่งมากๆเลยค่ะ อิอิ สายวิท สุขภาพ หกปี เทพทั้งนั้นะคะ จากใจ วิทย์สุขภาพสี่ปีค่ะ
comment43-1:เภสัช จ้า
comment44:ดีใจด้วยนะคะ

เราค่อนข้างไม่เห็นด้วยกับการทำแท้ง
เพราะ ตอนทำคุณไม่คิด พอเจอปัญหาแบบนี้มาหนีปัญหา

ปล.ยกเว้นกรณีที่ตรวจและรู้ว่าเด็กไม่สมบูรณ์นะคะ อันนั้นก็เข้าใจว่ามันจำเป็นต้องทำ
comment45:ความเห็นเราเราคิดว่าคุณโชคดีที่ได้สังคมที่ดี
มีคุณย่าที่มีเวลาดูแล แต่บางสังคมคุณปู่คุณย่าก็หาเช้ากินค่ำเหมือนกัน
ทั้งพ่อแม่และผู้ใหญ่ไม่มีเงินมากพอมาดูแลเด็ก เด็กจะได้รับสิ่งที่ดีที่สุดไมค่ะ
คุณยังโชคดีที่คิดได้ แต่ก็นึกถึงคนที่คิดไม่ได้ด้วยนะค่ะ ทุกคนมีศักยภาพในการพัฒนาได้ไม่เท่ากัน
ถ้าหากว่าไม่มีผู้ใหญ่ค่อยดูแลและให้คำปรึกษาตอนเด็ก คิดว่าจะพัฒนาได้เต็มที่ไมค่ะ

บางครอบครัวส่งเรียนไม่ไหวก็มีค่ะ 
ติดอย่างคุณก็ส่งเรียนไม่ไหวมีเยอะแยะค่ะ มีข่าวเด็กติดแพทย์แต่พ่อแม่ส่งเรียนไม่ได้เป็นข่าวเยอะมากค่ะ
เด็กบางคนโชคดีได้ทุน แต่ที่ไม่ได้ก็มีเยอะแยะค่ะ
เด็กบางคนฉลาดมากแต่ไม่มีตังค์สมัครสอบ มีอีกกรณีคืออยากเรียนสายสามัญมาก 
แต่พอแม่ส่งเรียนไม่ไหวให้เรียนได้แค่สายอาชีพแล้วต้องส่งตัวเองเรียน (สองอันนี้เป็นเพื่อนของดิฉัน)
ที่นี้สำหรับเด็กที่กลายเป็นปัญหาสังคม ที่เราต้องแก้ไขกันเนี้ยเวลามันเป็นปัญหาก็ไม่ได้เป็นที่ครอบครัวที่นี้
เหมือนชื่อคือเป็นปัญหาสังคม วิ่งราว,ปล้น,ฆ่าถ้าคนพวกนี้มาทำลายคนที่คุณรู้จักล่ะค่ะ 

อยากให้มีกฎหมายการทำแท้งค่ะแบบจริงจังอาจจะเป็นอณุญาติให้ทำแท้งช่วงสองอาทิตย์แรกที่หัวใจยังไม่เต้นเมื่อรู้ว่าถุงยางรั่ว
หรือมีเปอร์เซ็นที่จะท้องก็ควรจะไปพบแพทย์และสามารถทำแท้งได้อะไรประมานนี้ค่ะ และมีการอบรมคุณแม่ที่เคยทำแท้ง
ไปแล้วให้รู้ถึงการคุมกำเนิดที่ถูกต้องเพื่อไม่ให้เป็นปัญหาซ้ำซ้อน

หากไม่ถูกใจใครก็ขออภัยไว้ด้วยน่ะค่ะ 
*แก้คำผิด
comment46:ตามความเห็นเรานะคะ เราว่า จขกท. ไม่ใช่คนโชคดีหรอก แต่เป็นคนมองโลกในแง่ดีมากกว่านะคะ
มีความสุขกับสิ่งที่เรามีอยู่ มองเห็นคุณค่าของสิ่งที่อยู่กับเรา ไม่ต้องไปเปรียบเทียบกับใครหรือไขว่คว้าในสิ่งที่ยากจะเป็นจริง
แล้วก็ขอบคุณเจ้าของกระทู้ที่มานำเสนอประสบการ์ดีๆ แง่คิดดีๆในการดำเนินชีวิต 
เราว่าไม่ใช่ใครทุกคนที่จะเกิดแนวคิดแบบนี้ได้
comment46-1:;) อิอิ
comment47:เราว่ามันเป็นเรื่องละเอียดละอ่อนค่ะ ต้องดูเป็นเคสไป และเราไม่ค่อยเห็นด้วยกับการที่บอกว่า ไม่พร้อม เป็นแค่ข้ออ้างนะคะ สำหรับเราคำว่า ไม่พร้อม มันเป็นเหตุผลได้ค่ะ เพราะถ้ามองลึกๆ เด็กที่เติบโตมาในสภาวะแวดล้อมที่ไม่ดี 'อาจ' เติบโตเป็นอาชญกรได้ ก่อปัญหาสังคมได้ แต่อย่างที่บอกไปตั้งแต่ต้นว่ามันเป็นเรื่องละเอียดอ่อน เป็นเรื่องส่วนบุคคลด้วยซ้ำ แต่เราบอกเลยค่ะว่าเราเอนเอียงไปทางที่ให้ทำแท้ง และควรทำให้ถูกกฎหมายค่ะ จริงอยู่ว่ามันแก้การทำแท้งเถื่อน 100 เปอร์เซ็นไม่ได้ แต่มันก็ดีกว่าค่ะ (สำหรับเรานะ) เราอาจจะโน้มน้าวให้คุณเชื่อว่าการทำแท้งควรจะทำให้ถูกกฎหมายไม่ได้ แต่เคสของคุณก็ไม่ได้ทำให้เราเปลี่ยนฝั่งมาสนับสนุนไม่ให้มีการทำแท้งเหมือนกันค่ะ 

ปล. จริงๆ เรื่องการทำแท้งมีการถกเถียงกันมาแล้วค่ะ ทั้งในและต่างประเทศ ถกกันในหลายๆแง่ทั้งเรื่องศีลธรรม สิทธิของเด็กเหมือนที่คุณยกมา (ในเรื่องสิทธิของเด็ก ฝ่ายที่ให้ทำแท้งจะแย้งด้วยเรื่องสิทธิของแม่ค่ะ คร่าวๆนะคะ ประมาณว่า ถ้าเด็กควรจะมีสิทธิของเด็กเหมือนกันว่าเค้าควรจะได้เกิดมาดูโลก ทั้งนี้แม่เองในฐานะที่ต้องเลี้ยงดูเค้า อุ้มท้องเค้า คลอดเค้าละ ไม่มีสิทธิที่การตัดสินใจเช่นกันว่าเด็กควรจะเกิดมามั้ยหรือ) เป็นต้นค่ะ ถ้าสนใจลองหาอ่านจากพวกรีเสิร์ชของตปทจะแน่นกว่าค่ะ 
ปล2 เอาจริงๆเราก็โลกสวยนะ แต่โลกสวยคนละแบบกับคุณ เราแค่ไม่อยากให้สังคมมืดไปมากกว่านี้ และการทำแท้งเด็กที่ไม่พร้อมออกอาจจะช่วยลดอาชญกรลงได้ (ดูน่าจะโลกสวยกว่าคุณอีกนะคะ 555)

สุดท้ายที่อาจจะบอกคือ ปัญหานี้เป็นปัญหาปลายเปิด ไม่มีถูกไม่มีผิด 100% แต่ตอนนี้เราแค่ต้องหาจุดกึ่งกลางของมันเท่านั้นเองค่ะ
comment47-1:แล้วต่างปท.ที่ทำแท้งถูกกฎหมาย โลกมันสว่างขึ้นหรือไม่
comment47-2:http://en.wikipedia.org/wiki/Legalized_abortion_and_crime_effect

ต่างประเทศมีการศึกษาอย่างจริงจังมากด้วยครับ เรื่องการทำแท้งกับอัตราอาชกรรมที่ลดลง
และมีบทวิจัยที่เป็นที่ถกเถียงกันอย่างกว้างขวางว่า การทำแท้งมีผลต่อการลดอัตราอาชกรรมจริง ๆ
comment48:จขกท. คิดว่า   ขนาดโจร เรายังไม่กล้าฆ่าเลย เพราะ มันมากเกินไป
แต่เด็กคนนึงยังไม่ได้เกิด ถูกกตราหน้าว่า โตมายังไงก็เป็นคนไม่ดี สมว่าควรตาย
ไม่ยุติธรรมเลยนะคะ

ส่วนเรื่องเกิดมาจะลำบาก เราเห็นคนที่ลำบากมาก เช้าชามเย็นชาม แต่เค้ายังไม่เห็นคิดจะฆ่าตัวตายเลยคะ เพราะเค้าไม่ได้อยากตาย เค้าเลือกที่จะลำบากค่ะ

สุดท้ายคิดต่างไม่ว่ากันนะคะ แลกเปลี่ยนความคิดเห็นกันค่ะ อย่าดุกันนะ เห็นหลายความคิดเห็นดุ จขกท. ฮือๆๆๆๆ
comment48-1:ใหนคะ ความคิดเห็นใหนที่เขาดุคุณ เราอ่านมาทั้งหมดทุกคนนำเสนอมุมมองอีแบบหนึ่งให้คุณเห็นเท่านั้น มีใครว่าอะไรคุณใหมก็ไม่มี เราว่ามีแต่คุณเจ้าของกระทู้ละมั้งที่แอบจิกคนที่ไม่เห็นด้วยอยู่ด้วยคำว่า " ร้อนรน" คือคนที่เขาไม่ได้เห็นด้วยกับคุณคือต้องร้อนรนอย่างนั้นรหอคะ กล้าที่จะขอความคิดเห็นในที่สาธารณะต้องกล้าที่จะยอมรับความเห็นต่างด้วย หรือไม่งั้นบอกตั้งแต่หัวกระทู้เลยว่า ขอแบบเบาๆนะคะ บังเอิญเป็นคนอ่อนไหวม๊วกกกกก
comment48-2:5555 พอดีเราอ่านแล้วนึกน้ำเสียงคุณออกเลยค่ะ อิอิ
comment49:ที่จริงในกระทู้ทำแท้ง ก็มีคนมาตอบว่าเด็กที่ไม่กลายเป็นปัญหา โตมาเป็นเด็กดีเลี้ยงพ่อแม่ก็มี
และผมก็ยังยกตัวอย่างผมกับเลขาผมเลย ว่าไม่มีใครในครอบครัวแม่ยอมรับด้วยซ้ำ แม่เองก็ทิ้งขว้างและทำร้ายเราด้วยซ้ำ
แต่เราก็กลายเป็นลูกที่ดูแลแม่อย่างดี
เราไม่ได้เกลียดชังคนทำแท้ง แค่เสนอความจริงอีกด้าน เพราะมีแต่คนแห่กันบอกว่า 
"เด็กที่ยอมให้เกิดมา = เด็กมีปัญหา เด็กสก๊อย เป็นภัยสังคม" ลูกเดียว
ซึ่งมันไม่ใช่

แต่ผมเห็นคำตอบในนั้น รวมทั้งในนี้แล้ว รู้สึกว่าฝ่ายโปรทำแท้ง "ไม่คิดจะรับฟังความจริงที่ต่างไปจากสิ่งที่ตนเชื่อ"
ยังเลือกมองว่าด้านของตัวเองนั้นถูกฝ่ายเดียว ไม่เปิดใจยอมรับว่าปัญหาทุกเรื่องมันออกได้หลายหน้า

คือคุณจะเลือกทำแท้งก็ได้ แต่แค่ยอมรับว่าเด็กที่ไม่เป็นปัญหามันก็มี
เหมือนฝ่ายโปรการเก็บเด็กไว้ เขาก็เข้าใจดีว่าเด็กมีปัญหามันก็เยอะ 
แต่เมื่อไหร่ฝ่ายโปรทำแท้งจะเข้าใจคนอื่นเสียที

ผมรู้สึกว่าคนที่ตัดสินปัญหาแบบ "เอาตัวเองรอดก่อน" เป็นมนุษย์พันธุ์ที่น่ากลัว
คนแบบนี้มักเป็นพวก 
"ชอบเรียกร้องสิทธิ" 
"เวลาสมัครงานก็มักจะถามว่าตัวเองจะได้อะไรบ้าง"
"ถ้ามีเรื่องผิดพลาด มักจะหนีปัญหา อ้างว่า ก็แก้ไม่ได้จะให้ทำไง"
"ถ้าท้อง ก็ทำแท้ง"
"ปัญหาของฉันใหญ่กว่าทุกคน"
"ความอยู่รอดของฉันสำคัญที่สุด"

มันเป็นผลจาก Generation ME
ทุกอย่างคือ ME  ME  ME
comment49-1:เข้าใจเลยค่ะ ตรงประเด็นมาก
comment49-2:เห็นด้วยค่ะ ตรงประเด็น : )
comment50:เราว่าถ้าไม่พร้อมก็เอาออกเหอะ ลูกพี่ลูกน้องเราโง่มาก อายุมันแค่ 24 เอง เรียนก็ไม่จบ
ถ้าพ่อแม่เค้าไม่บังคับให้ทำแท้ง ป่านนี้มันมีลูก 3 คนละ คนละพ่อด้วย
คือเราก็ไม่เข้าใจ แค่คุมกำเนิดนี่มันยากกกก มากกก ใช่ไหม 
คิดดูถ้าเกิดนางโลกสวยรักลูกทั้ง 3คนขึ้นมา ท้องกับใครก็เลี้ยงหมด จะเป็นยังไง
ทุกวันนี้ยังไม่มีแ_กเลยค่า ถ้าลูกทั้ง 3 เกิด เด็กมันจะแ_ก อะไร 
ตอนนี้นางก็ท้องอีกละ แต่นางจะเก็บเด็กคนนี้ไว้ เราก็ขอให้นางโชคดี ขอให้เริ่มคิดอะไรเป็น ทำตัวเป็นผู้ใหญ่
อย่าใช้แต่อารมณ์เหมือนเดิม อย่างน้อยลูกเกิดมาจะได้มีแม่ที่ดี ตัวอย่างที่ดี เกิดในสภาพล้อมที่ดี 
อยากเห็นเด็กคนนี้ได้ดี คิดเป็น อย่าเป็นเหมือนแม่มันตอนนี้เลย
comment51:คนที่บอกว่าทำแท้งในบางกรณี สมควรทำ

.... นั่นสินะ นี่ก็ครึ่งพุทธกาลแล้ว

คนที่เหลือและยังเชื่อมั่นในศาสนาพุทธอยู่ พยายามหาทางนิพพานเข้านะ 

เพราะมีแค่ตนเท่านั้น เป็นที่พึ่งของตนได้

คนสมัยนี้เค้ามืดบอดกันเกือบหมดแล้ว ยิ่งอ่านยิ่งกลัวว่าคนเดี๋ยวนี้เห็นการทำใหัคนหนึ่งคนตายลงเป็นแค่เรื่องของเซลล์
comment51-1:เสียใจจังเลยค่ะ 
แต่ก็คงเป็นไปตามคำทำนาย เทคโนโลยียิ่งก้าวหน้า จิตใจคนยิ่งถดถอย
comment52:เราคิดว่า การทำแท้ง เป็นเรื่องของ เจ้าของมดลูกนั้นๆอะค่ะ 

คนอื่น ไม่ควรเข้าไปยุ่ง
comment53:ทำไมต้องทำแท้งด้วยคะ ถ้าจนแล้วจนรอดจริงๆ เอาไปฝากให้สถานสงเคราะห์รับเลี้ยงเด็กก็ยังได้นะ เมื่อคุณพร้อมค่อยมารับกลับไปเลี้ยงก็ยังไม่สายนะ อาจจะ 10 ปี 20 ปี คือคนไทยอ่ะค่ะ ยังช่วยเหลือเพื่อนมนุษย์ด้วยกันเอง แม้แต่ต่างชาติ หรือพวกโรฮิงญ่าซึ่งเป็นปัญหา นั่นเขาก็ยังช่วยจริงๆ เป็นภาระมั้ยก็ไม่นะ แต่ที่ไม่ชอบและเป็นปัญหาคือสันดานที่ใช้ชีวิตไปวันๆ ออกลูกออกหลานแล้วไม่คิดที่จะทำอะไรให้มันดีขึ้นนั่นมันอยู่ในสายเลือดเขาไปแล้วอ่ะค่ะ แต่สายเลือดเราคนไทย คุณคิดว่าวันๆเราเกิดมาเพื่อนิ่งเฉย จิกหัวเรียกใช้คนอื่นตั้งแต่เกิดหรอก็ไม่นะ ทุกปัญหามันมีทางออกอยู่นะ ถ้าคุณไม่อายจริงๆ ยังไงก็มีทางออกเสมอแม้จะไร้ญาติขาดมิตรยังไงก็ตาม การตัดสินใจมันอาจจะอยู่ที่แม่เด็กว่าจะเก็บหรือไม่เก็บจะไปยุ่งอะไร ไม่ได้ไปช่วยเขาเลี้ยงนี่ แต่บางครอบครัวที่เขามีลูกยาก เขาก็ตัดสินใจไปขอเด็กจากสถานสงเคราะห์มาเลี้ยงเลย สุดท้ายเด็กก็มีสิทธิ์เลือกที่จะไปหรือไม่ไปก็ได้ สั้นๆนะให้ชีวิตนั้นเขาตัดสินใจดีกว่าค่ะว่าเขาจะอยู่ที่ไหน ที่ไหนให้ที่ยืนกับเขา เขาก็คงอยากอยู่ที่นั่นน่ะแหละ 

ถ้าคุณไม่พร้อมที่จะเลี้ยง ฝากเขาไว้กับเด็กที่ถูกทอดทิ้งหรือพ่อแม่ไม่พร้อม ดีกว่าไปฆ่าเขาหรือฝากเขาไว้กับถังขยะนะคะ
comment54:คนที่บอกว่าเก็บเด็กไว้อนาคตก็เป็นปัญหาสังคม แต่คนที่เค้าพร้อมจะมีลูกแล้วกำลังทรัพย์มากพอทำไมบางทีลูกออกมายังเป็นปัญหาสังคมได้ล่ะคะ เช่นนางวสาว 9 ศพ นายหมูหงิก นางสาวขี้เมาขับชนนักปั่น ลูกผู้อิทธิพลทั้งหลายอยากทำอะไรก็ได้พ่อชั้นใหญ่ มันอยู่ที่การเลี้ยงดูกับตัวเด็กมากกว่ามั้งคะ พร้อมแค่ไหนแต่คนเลี้ยงไม่เป็นขี้สปอยมันก็เละเหมือนเดิมแหละค่ะ ลงคิดดูนะคะว่าอีกมุมนึงมันก็มีเรื่องแบบนี้
comment54-1:ความพร้อมไม่ได้หมายความถึงแค่เรื่องเงินนี่คะ
comment54-2:ก็หมายถึงความพร้อมหลายๆด้านแหละค่ะ เน้นเรื่องเงินหน่อยเพราะว่ามันจำเป็นจริงๆในยุคสมัยนี้
comment55:กรณีอย่างคุณ  แม่เลือกที่จะไม่ทำแท้งคือถูกต้องแล้ว  เพราะมีคนช่วยเลี้ยงดูเกื้อหนุน  เป็นทั้งกำลังกายและกำลังใจ
กระทู้ของคุณน่าจะสะกิดให้ผู้หญิงที่ท้องโดยที่ไม่พร้อม  ได้ชั่งใจดูว่าชีวิตของเขามีผู้สนับสนุนมากน้อยแค่ไหน
ถ้ามีญาติพี่น้องช่วยเหลือเต็มที่  ทางเลือกที่ดีที่สุดของเขาคือเก็บเด็กไว้แน่นอน

แต่ก็อย่างที่หลายๆ ความเห็นด้านบน  ผู้หญิงบางคนไม่โชคดีแบบนั้น
การที่แม่ของคุณเลือกทางนี้ได้เพราะปัจจัยอย่างที่ว่าไป
และมีผู้หญิงอีกหลายคน  ต้องเลือกอีกทางหนึ่งเพราะเค้าคงคิดดูแล้วว่า  หันไปทางไหนก็ไม่มีใครช่วยเขาได้

เราไม่สนับสนุนการทำแท้ง  แต่เข้าใจและเห็นใจคนที่ต้องทำแท้ง  เค้าย่อมมีเหตุผลของตัวเค้าเอง
เรื่องของความพร้อมเป็นเรื่องของแต่ละคน   คนอื่นไม่ควรไปตัดสินแทนเค้า
comment56:มีคนบอกว่าพวกรักนวลสงวนตัวหัวโบราณ-กดขี่สิทธิสตรี
ต้องฟรีเซ็กซ์เหมือนต่างชาติ ถึงจะทันสมัย
แต่พอมีปัญหาก็อ้างบราๆ  ตอนคนเตือนไม่ฟัง
ตอนมีปัญหาร้องให้คนช่วย
ถ้าไม่ได้ทำหมัน ไม่มีวิธีป้องกันการท้องได้ 100%
แล้วพอมีครั้ง 1 เดียวก็มีเรื่อยๆ  ตอนนี้สังคมก็มีปัญหาเรื่องแบบนี้
ขนาดมีสถิติออกมาแล้วคนไทย ยังไม่ยอมรับเลย
ถ้าจะทำแล้วดูแลตัวเองได้ก่อนคงไม่เป็นไร แต่ทำรักสนุก
แล้วมาร้องที่หลัง ทั้งที่คนเตือนแล้วไม่เชื่อ สมเพซครับ
comment56-1:ค่ะ ต้นเหตุของปัญหาส่วนหนึ่งอยู่ที่ค่านิยมของเด็กสมัยนี้
comment57:เราก็เคยเป็นเด็กที่เกือบโดนทำแท้งค่ะ
เพราะตอนนั้นฐานะยากจนมาก
แม่ตัดสินใจบอกพ่อว่าจะเอาไว้มั้ยไม่เอาจะไปเอาออก
พ่อบอกเอาไว้สิลูกทั้งคนไม่มีก็ต้องเลี้ยง
นี่พ่อเล่าให้ฟัง เราไม่ได้รู้สึกโกรธนะคะ
เราแค่อึ้งๆไปแล้วเราก็คิดว่า
พ่อให้โอกาสเราแล้วเราต้องเป็นคนดี เป็นเด็กดี
เรามั่นใจว่าทุกวันนี้เราเป็นลูกที่พ่อแม่ภูมิใจที่สุด
เรียนจบสูงที่สุด หน้าที่การงานดีที่สุดในครอบครัว
และเพราะพ่อแม่กลัวเราอดเลยทำทุกอย่าง
จนทุกวันนี้ลืมตาอ้าปากได้พอมีพอกินอยู่บ้าง

ดังนั้นเราว่าเราก็อยากให้คนอื่นมีโอกาสแบบเราบ้าง
อย่าคิดว่าไม่พร้อม ทุกอย่างมันไม่มีอะไรพร้อมหรอก
แต่แค่เราต้องทำมันให้ดีที่สุดอย่ายอมแพ้ก็พอแล้ว
comment57-1:ดีใจที่เราทั้งสองคนรอดมาถึงทุกวันนี้ค่ะ
comment58:
comment59:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment60:พวกที่แม่เป็นสก้อย และคงกลับใจไม่ได้ มั่วผู้ชาย ไม่มีความรับผิดชอบ
เราว่าสมควรทำแท้ง  ไม่ใช่เพื่อตัวนางพวกนั้น  แต่เพื่อเด็กที่จะได้ไม่ต้องเกิดมามีแม่แย่ๆแบบนั้น(แม่ให้พ่อเลี้ยงข่มขืนลูก)

ส่วนพวกที่ยังมีจิตใจเป็นมนุษย์ แต่ท้องด้วยความไม่ตั้งใจกับคนรัก อันนี้อย่าทำแท้งเลย มันน่าจะมีทางออกที่ดีกว่า
comment61:จขคห. เก่งมากคะ อ่านแล้วรู้สึกดีมากคะ
comment61-1:ดีใจนะคะที่ชอบ
เย่ๆๆๆ ขอบคุณค่ะ
comment62:มีแต่คนมองถึงสิทธิเด็ก ไม่มีคนมองถึงสิทธิแม่ 'เจ้าของ'มดลูกบ้างเหรอคะ
ส่วนตัวเรามองว่าการตัดสินใจทำแท้งหรือไม่เป็นเรื่องส่วนบุคคลค่ะ เราไม่เห็นด้วยกับการทำแท้ง แต่เราไม่ประนามหยามเหยียดคนที่ทำ และไม่ได้มองว่าการทำแท้งเป็นบาปมหันต์ด้วย
คนเรามีความจำเป็นต่างกันนะคะ อย่าเอาสถานการณ์ตัวเองไปตัดสินคนอื่นค่ะ ว่าคนนี้ทำแท้ง ต้องผิดแน่ๆ
ที่คุณทำ คือยกสถานการณ์ของตัวเองมา แล้วบอกว่า ดูสิ พอไม่ทำแท้งปุ๊ป ฉันยังโตขึ้นมาเป็นคนมีคุณภาพได้ขนาดนี้เลย แต่คุณลืมไปรึเปล่าคะว่าไม่ใช่ทุกคนนะคะที่จะมีครอบครัวที่พร้อมแบบคุณ ถ้าคนที่เขามีปัญหาจริงๆ  คิดร้อยแปดรอบแล้วและคำตอบก็คือไม่พร้อม สู้ค่าใช้จ่ายไม่ไหว เขาคิดแล้วว่าเขาเลี้ยงเด็กคนนี้ไม่ไหวแน่ๆ แก้ปัญหาโดยการทำแท้งนี่ผิดเหรอคะ?
ก็น่าจะรู้กันนะว่าผลของเด็กที่เติบโตมาในสภาพที่ไม่พร้อม เสี่ยงแค่ไหนที่จะโตมาเป็นปัญหาของสังคมต่อไป 
จะบอกว่าพลาดมาแล้ว ทำตัวเป็นเด็กใจแตกเอง ก็ยอมรับผลจากการทำแท้งนั้นไปเถอะ
อ้าว แล้วคนพลาดไม่มีสิทธิเลือกทางเดินชีวิตใหม่เลยเหรอคะ ทำไมต้องไปขีดเส้นให้เขาด้วยว่าท้องแล้วก็ต้องรับผิดชอบเลี้ยงไป มันเป็นทางเลือกที่ดีที่สุดจริงๆหรือคะ
สิ่งหนึ่งที่เราอยากให้ประเทศไทยมีนะคะ คือกฎหมายทำแท้งเสรี และการสอนเพศศึกษาที่ได้ประสิทธิภาพ วิธีป้องกัน ไม่ใช่ท่องปาวๆให้รักนวลสงวนตัวเพียงอย่างเดียว (ทั้งที่เซ็กส์เป็นเรื่องธรรมชาติแท้ๆ)

ปล. เราไม่ได้ดุคุณนะคะ จขกท. ;)
comment62-1:รับทราบค่าาา ไม่ดุ อิอิ
ขอบคุณสำหรับความคิดเห็นนะคะ
comment63:ไม่ใช่เด็กทุกคนที่จะโชคดีแบบจขกท. พ่อแม่จขกท.ก็โชคดีด้วยที่คุณย่าของคุณยินดีช่วยดูแลให้ หลายคนไม่ได้มีที่ปรึกษาและคอยต้อนรับแบบนี้ เราไม่มีทางรู้ได้เลยว่า เด็กคนหนึ่งจะเติบโตมาเป็นอย่างไร อาจจะได้ดีก็ได้ อาจจะเป็นปัญหาสังคมก็ได้ แต่ที่รู้แน่ๆคือคนที่ท้องนั่นล่ะที่จะลำบากแน่นอน ถ้าพ่อแม่ก็ไม่ช่วย ผู้ชายก็ไม่เอา ผู้หญิงที่ท้องนี่ลำบากเลย มันมีผลกับทางจิตใจของเขาด้วย ดังนั้น ดิฉันคิดว่าจะทำหรือไม่ก็อยู่ที่ตัวคนเป็นแม่ หากไม่ทำแท้ง ยอมปล่อยให้คลอดแล้วโยนทิ้งถังขยะ ปล่อยให้อดตาย/มดกัดตาย/หมารุมทึ้ง/ขาดอากาศหายใจตาย คลอดแล้วเอาไปขาย คลอดแล้วเลี้ยงแบบละเลย/ทำร้ายร่างกาย/ใช้แรงงานเด็ก ให้เด็กมีชีวิตแต่เหมือนตายทั้งเป็น แล้วมันจะต่างกับทำแท้งให้ตายตั้งแต่ยังไม่ได้ลืมตาดูโลกตรงไหน การเก็บเด็กไว้ ไม่ทำแท้ง ยังไม่ใช่ตอนhappy endingของเรื่อง แต่คลอดแล้วจะเลี้ยงยังไงต่อไป นี่แหละคือตอนต่อไปของเรื่อง
comment64:คิดอย่างเดียวคือ ช่องคลอดใคร ช่องคลอดมัน  ผู้หญิงทุกคนมีสิทธิในช่องคลอดตัวเอง
comment65:โหวตให้ค่ะ คุณโชคดีที่มีครอบครัวที่ดีนะคะ และครอบครัวคุณก็โชคดีที่มีลูกหลานรักดีอย่างคุณ
comment65-1:ขอบคุณค่ะ
comment66:ใครทำอย่างไรก็ได้อย่างนั้น
ประโยคที่ย่าบอก อย่าทำแท้ง แม่เลี้ยงให้เอง

ผมเชื่อว่า ชีวิตย่าคงมีแต่ความสุข
และในบั้นปลายมีลูกๆหลานๆดูแลอย่างอบอุ่น
ความกตัญญูกตเวที จะทำให้หนูพบแต่ความเจิญก้าวหน้า
อีกอย่าง หนูเป็นคนคิดบวก จะมีแต่ความสุขด้วยเช่นกัน
comment66-1:ขอบคุณค่ะ
comment67:คุณย่าของคุณท่านน่ารัก  น่านับถือมากๆ
comment67-1:น่ารักค่ะ มากๆๆๆ555
comment68:เราว่ามันพูดยาก แต่เห็นด้วยว่าถ้าไม่พร้อมจะเลี้ยง ก็ไม่ควรให้เกิดมามีโอกาสถ่วงสังคม

ใช่ค่ะ ว่าเค้าอาจโตมาเป็นคนดี บลาๆ แต่เราว่าโอกาสมันน้อย

คนที่แบกรับภาระนอกเหนือจากเด็กด้อยโอกาสก็คือสังคม แว๊นซ์ สก๊อย หรือ แรงงานไร้ฝีมือ มีค่าใช้จ่ายที่รัฐและสังคมต้องแบกรับนะคะ

แค่ปัจจุบันมีคนด้อยคุณภาพ ก็ทำให้สังคมมันไม่น่าอยู่ และเยียวยาลำบากพอแรงแล้ว เราไม่อยากเพิ่มโอกาสความเน่าเฟะ

เราเอง ไม่พร้อมมีลูก ถ้าพลาดพลั้งจริงๆเราก็คงทำแท้งนะ แม้ว่าคนนอกจะคิดว่าเฮ้ย หน้าที่การงานดี ฐานะโอเค คนจนกว่าเรายังเลี้ยงลูกให้ได้ดีได้เลย ... แต่เรารู้ตัวว่าเราไม่พร้อมจะรับผิดชอบชีวิตใคร เรามีอนาคตหน้าที่การงานของเรา ... เราไม่ต้องการให้ลูกเราต่ำกว่าเรา ถ้าเราไม่สามารถการันตีชีวิตและโอกาสที่ดีให้ได้ ก็ไม่มีดีกว่า

สิทธิ์ใครสิทธิ์มันค่ะ คนทำแท้งไม่ได้มีแต่สก๊อย เด็กใจแตก .... คนที่ไม่พร้อมจริงๆ พลาดพลั้งจริงๆด้วยเหตุผลหรือสถานการณ์ของเค้าก็มี
comment69:เราเชื่อพระและเชื่อว่าการถือศีล 5 จำเป็น ถ้าพลาดท่าท้องขึ้นมาก็จะไม่ทำแท้ง ถ้าลูกเป็น down syndrome ก็จะไม่ทำแท้ง พี่โจน จันไดบอกว่าหมามันยังเลี้ยงลูกได้ เราเป็นคนไม่อายเหรอ เราคิดว่าการทำแท้งก็คือการฆ่า ยังรู้สึกแปลกใจคนทำแท้งทำไมไม่ถูกจับเข้าคุกเหมือนฆาตกร ทั้งๆที่เขาก็คือฆาตกร อีกอย่างที่เราคิดไปว่าไม่อยากให้ลูกเกิดมาลำบาก พี่ริว จิตสัมผัสก็บอกว่าเด็กที่ถูกทำแท้ง เขาจะไปอยู่ดินแดนที่ไม่น่าอยู่เลย จนกว่าจะหมดอายุขัยของเขา ก็ไม่ใช่ว่าจะส่งเขาไปที่ที่ดีกว่านิ 

สิ่งที่ควรจะทำก็คือ พยายามให้ศาสนาพุทธเข้ามามีบทบาทในสังคมมากขึ้น ให้ศีลธรรม ความรู้สึกผิดชอบชั่วดีมีมากขึ้น เน้นๆเลยเรื่องศีล จากทางสื่อ การควบคุมสื่อเป็นสิ่งสำคัญเพราะเดี๋ยวนี้สามารถชักจูงคนได้มาก ให้มีพระที่มีศีลธรรมดีงามและสอนเก่งมาพูดมาอบรมเยาวชนและคนทั่วไปบ่อยๆ เคยมีคุณหมอคนนึงถามพระอาจารย์สุชาติ อภิชาโตว่าเขากำลังต้องมีหน้าที่ในการให้คำปรึกษาคนที่จำเป็นต้องทำแท้ง ถามว่าจะบาปไหม พระอาจารย์ตอบว่าให้หลีกเลี่ยง ถ้าจำเป็นก็ออกจากงานไปเลย เรามีกรรมโดยทำให้เขาเกิดขึ้นมาเราก็ต้องรับกรรมนั้น พระอาจารย์พูดอีกว่าทำไมทำงานไม่กลัวนรกกันเลย คิดแต่ว่าได้เงินเดือน ก็ตอบชัดเจนแบบนี้ 

https://www.facebook.com/Abhijato     ลองดูนะคะ ท่านเทศน์ดีมาก แต่เรื่องทำแท้งไฟล์เสียงไม่รู้จะยังอยู่ไหม 

พูดถึงแวนซ์ สก๊อย ถ้ามีลูกให้เป็นปัญหาสังคม มันก็คงเป็นกรรมร่วมของพวกเรา ที่เราปล่อยให้สังคมมันปล่อยปะมาได้ถึงเพียงนี้ เราไม่มีสิทธิ์ไปบอกให้เขาทำแท้ง เอาเป็นว่าถ้ามันเกิดกับเราหรือคนอื่น แล้วกลัวไม่มีปัญญาเลี้ยงก็ให้รีบถือศีล เพราะคนมีศีลจะไม่อดไม่อยากไม่ยากไม่จน ตามคำสอนของหลวงปู่มั่น ลูกออกมาก็จะดีถ้าแม่ดี ควรจะเข้าวัดปฏิบัติธรรมให้มากก่อนลูกเกิด แล้วจะเกิดผลดี ไม่สนับสนุนการฆ่าเลยจริงๆ การเกิดเป็นมนุษย์นั้นพระพุทธเจ้าว่าแสนยาก แล้วการฆ่าผู้อื่นก็จะเป็นกรรมติดตัวเราไป จะบอกว่าแม่เราเป็นคนประเภทเห็นด้วยกับการทำแท้งที่ท้องไม่พร้อมหรือยากจนหรือลูกพิกลพิการปัญญาอ่อน แต่ตอนยายท้องเขา ยายก็ทำแท้งเขาเพราะมีเรืองตาเราเจ้าชู้ เขาไม่อยากท้องช่วงตากำลังจะมีกิ๊ก พอดีเอาไม่ออก แม่ก็เกิดมา แต่เป็นลูกที่ยายไม่รัก แม่เรากับยายไม่ถูกกันเลยตั้งแต่เกิด แต่แม่ไม่รู้เรื่องยายเคยจะทำแท้งเขา อันนี้น้ามาบอกค่ะ เพราะแม่เราเป็นเด็กมีปัญหาพอควร เราว่าเนี่ย มันคือกรรมเลย ในเมื่อเขามีความคิดแบบนี้มันก็สนองเขามาลักษณะนี้ แม่บ้านไปทำแท้งเขายังไม่ว่าอะไรเลย ทั้งๆที่เป็นนายจ้าง น่าจะให้เขาไปคลอดลูกแล้วก็รับมาทำงานต่อ นี่แม่บ้านกลับลาวไปเอาลูกออกเพราะกลัวนายจ้างไม่จ้างงานต่อและลำบากเลี้ยงลูก เรายังคิดเสมอว่าถ้าเรายินดีหรือเห็นด้วยกับเรื่องแบบนี้ เศษกรรมก็จะติดตัวมาเหมือนกัน
comment69-1:เราก็ถือศีล 5 จริงจังค่ะ
อนุโทนาค่ะ
comment70:ก่อนอื่นต้องยินดีกับคุณเจ้าของกระทู้กับความสำเร็จแล้วก็ความสุขในชีวิต และครอบครัวดีๆ นะคะ ^^

แต่ส่วนตัวเราก็ยังสนับสนุนการทำแท้งถูกกฎหมาย เป็นทางเลือกส่วนบุคคลและตัดสินใจภายใต้กรอบของความปลอดภัยทางการแพทย์ทั้งแง่สุขภาพและจิตใจ

เพราะหากคนเป็นพ่อแม่ยังไม่พร้อม ไม่ว่าจะเริ่องกำลังทรัพย์หรือวุฒิภาวะ สภาพจิตใจ โอกาสที่จะเลี้ยงดูเด็กให้โตขึ้นมามีคุณภาพมันยาก  การจะเป็นพ่อแม่ต้องดูแล อบรม ให้การศึกษา และอื่นๆ อีกมาก 

ไม่ใช่ว่าตัดสินใจแค่คลอดออกมาถือว่าไม่ทำบาป คือ จบ 
ทิ้งๆ ขว้างๆ ยังไงก็ได้ คนที่รับผลกระทบคือตัวเด็กและสังคม 

แล้วถ้านึกถึงเด็กวัยรุ่น 13-14  ที่เกิดพลาดขึ้นมา ทางเลือกมีอยู่ 2 แบบ 
คือ เก็บเด็กไว้ ซึ่งอาจเป็นการทำลายอนาคตเด็กถึง 2 คนพร้อมๆ กัน ถ้าไม่มีครอบครัวช่วยดูแล
อีกทางเลือกคือทำแท้ง แน่นอนว่าคนที่ทำก็ได้รับผลกระทบต่อจิตใจ 
แต่เด็กได้มีโอกาส เรียน ทำงาน ใช้ชีวิตอย่างระมัดระวังมากขึ้น

หากมั่นใจว่าครอบครัว ปู่ย่าตายายช่วยดูแลเต็มที่
การเก็บเด็กไว้ก็อาจเป็นทางเลือกที่เหมาะสมกว่า

อีกอย่างการคุมกำเนิดทุกประเภทไม่ใช่ว่าได้ผล 100% 
และการทำแท้งถูกกฎหมายก็ไม่ใช่ว่าจะไม่รณรงค์เรื่องการคุมกำเนิด
ทั้ง 2 อย่างนี้ต้องทำควบคู่กันไป
หลายๆ คนมีตรรกะประหลาดๆ ที่ว่า ถ้ามีการทำแท้งแบบถูกกฎหมาย จะมีคนอยากเดินเข้าไปทำกันมากมาย -_-

จริงๆ แล้วมันเป็นแค่ทางเลือก ซึ่งคนเป็นเจ้าของเรื่อง/ร่างกาย ควรจะมีสิทธิ์ในการตัดสินใจ ไม่ว่าจะเก็บเด็กไว้หรือไม่เก็บไว้ 
แต่ที่แน่ๆ การเก็บเด็กไว้ คนได้รับผลกระทบไม่ใช่แค่เจ้าตัวแต่เป็นคนอื่นๆในสังคมด้วย
comment71:เป็นกระทู้ที่กดถูกใจจนเหนื่อย

ขอบคุณเจ้าของกระทู้สำหรับกระทู้ดีๆนะค่ะ

เราไม่เห็นด้วยกับการทำแท้งค่ะ
แทนที่จะคิดว่าทำแท้งถูกกฏหมายดีไหม

เราว่าเอาคนไร้ความรับผิดชอบเหล่านั้นมาเรียนรู้ ว่าจะควบคุมตัวเองยังไง ถึงจะไม่เสี่ยงกับการมีบุตรโดยไม่พร้อมมากกว่า

อย่ามาแก้ปลายเหตุด้วยการฆ่าคน ผลักความรับผิดชอบ แล้วบอกว่าชีวิตชั้นน่าสงสาร...เพลียจริง
comment71-1:ถูกใจค่ะ😊
comment72:ขอบคุณทุกความคิดเห็นนะคะ ขอบคุณจริงๆ
comment73:" ตามข้อมูลของสหประชาชาติ ประเทศพัฒนาแล้วกว่าร้อยละ 82 อนุญาตให้ผู้หญิงทำแท้งด้วยเหตุผลทางเศรษฐกิจ ในขณะที่ประเทศกำลังพัฒนาเพียง 20 เปอร์เซ็นต์เท่านั้นที่อนุญาต "


http://news.voicetv.co.th/global/75494.html
comment74:เราไม่เห็นด้วยกับการทำแท้งนะค่ะ
การทำแท้งคือ การทำให้เด็กในครรภ์ของผู้หญิงเสียชีวิตก่อนที่จะคลอดออกมาเป็นทารก หรือคลอดออกมาแล้วเสียชีวิตทันที (เสียชีวิตขณะอยู่ในครรภ์แล้ว) ดังนั้น การทำแท้งนั้นไม่ว่าจะแท้งตั้งแต่เด็กอยู่ในครรภ์หรือเด็กคลอดออกมาแล้วตายทันทีก็ถือเป็นการทำแท้งทั้งนั้น นั่นแปลว่าไม่ว่าใครก็ตาม ทั้งแม่เด็ก ทั้งคนอื่นๆที่ลงมือไม่ว่าจะอาศัยวิธีการแบบไหนโดย มีเจตนาให้เด็กเสียชีวิตตั้งแต่ที่หญิงตั้งครรภ์ ถือเป็นความผิดอาญาฐานทำให้แท้งลูก ตามประมวลกฎหมายอาญา ม.301
comment75:ความคิดเห็นนี้ถูกลบเนื่องจาก      กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment76:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

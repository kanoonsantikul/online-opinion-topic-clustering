title:เชื่อว่า...มีเพื่อนร่วมงานแบบนี้คนเดียวในโลก **กระทู้ระบาย**
comment:ก่อนอื่นออกตัวก่อนนะคะ อาจจะมีพิมพ์ผิดบ้างถูกบ้างต้องขอโทษด้วยนะคะ
เกริ่นก่อนเลย.... เราอายุมากกว่าเพื่อนร่วมงานหลายปีมากๆ เรามีครอบครัวมีลูกแล้วด้วย  
เพื่อนร่วมงานเป็นรุ่นน้อง (ห่างกันหลายปีมากๆ) ไม่ได้มีท่าทีมาจีบแต่อย่างใดค่ะ

**เราก็มนุษย์เงินเดือน 
"เงิน" หามาจากการทำงานนะคะ    "ของกิน" ก็เอาเงิน(จากการทำงาน)ไปแลกซื้อมา
"ขอกิน" ก็แบ่งปันกันไป แต่เจอคนแบบนี้.....

เรามีของกิน เอามากินก็แบ่งกันไป ไม่ได้หวงกินนะ  แต่ความเกรงใจไม่มีเลย 
คือคนอื่นๆ  (ในแผนกมี 4 คน) ยังมีปฏิเสธบ้างแต่คนนี้สุดทนแล้ว 

เราซื้อของกินมา ทำกับข้าวมา ก็ชวนกินนะ แต่คำตอบที่ได้คือ “ไม่เกรงใจนะ” 
แรกๆก็ไม่คิดไร  นานๆไปชักไม่ใช่แล้วค่ะ 
หลังๆเราเลยไม่ถาม ไม่ชวน เรียกว่ามึนใส่เลยดีกว่า  แต่กลับได้เห็นนิสัยแย่ๆ
ประโยคที่ได้ยินบ่อยๆ...วันนี้มีอะไรมากินขอลองชิมหน่อยนะพี่

บางครั้งทำแซนวิชมากิน (ประกบคู่หั่นครึ่ง) กะว่านั่งชิวๆ ก่อนเข้างานจิบกาแฟดูข่าว 
มันมาถึง โห่น่ากินมาเลย หยิบค่ะ หยิบไปเลย เรางี้จุกค่ะ (ทำไมนิสัยแย่จัง) 
พอกินแล้วมีชมเราด้วยค่ะ (น่าภูมิใจมั้ยเนี่ย) โห่อร่อยมากเลย ไว้ทำเผื่อบ้างนะ

เช้าๆบางทีไม่มีอะไรกินเราลงไปซื้อขนมปังปิ้งใส่กล่องมา 2 แผ่น 
ไม่เคยชวนมันก็จะยืนกินด้วยตลอดแบบว่าอีกแผ่นของมัน ทั้งที่ไม่ได้ชวนไม่ได้จ่ายตังค์ ( 2 แผ่น 25 บาทนะคะ )

กาแฟซองขอทุกวัน บางวันขอเช้าขอบ่าย ขอไปเช้าชงทิ้งไว้ ยังไม่หมด เททิ้ง บ่ายขอใหม่กินไปนิดตั้งทิ้งไว้ 
กระติกน้ำร้อนก็ของเรา น้ำเราก็หิ้วมาจากบ้าน กินของเราตลอด (น้ำที่ทำงานเราขายแพงค่ะขวดใหญ่ 15 บาท )
คือบางทีเค้าก็เอาน้ำที่ซื้อมาต้มเองก็มี (แบบว่าถ้าน้ำเราหมด) แต่ขวดน้ำก็จะผ่านการยกดื่มกรอกปาก 
หรือใช้หลอดดูดน้ำแล้ว หรือบางทีน้ำเหลือๆเค้าก็เทมาต้มกิน  (ซึ่งเราบอกเราเคยบอกเค้าแล้วว่าอย่าเอาน้ำแบบนี้มาเทต้ม)
อันนี้แก้ปัญหาด้วยการกินกาแฟดำค่ะ (แบบว่ามันกินไม่ค่อยได้ แต่มันก็พยายามขอกินแต่ก็น้อยกว่าปกติ)
และล้างกระติกน้ำร้อนทุกวัน

บางทีเราจะซื้ออะไรกิน ก็ขอหุ้นด้วยซึ่งของกินบางครั้งเรามองว่า มันไม่ใช่นะที่จะมาหุ้นด้วย มาหารด้วย 
เราสั่งน้ำหวาน ชาเขียว กาแฟสด ขอหารด้วยทุกที (เมื่อก่อนก็โอเคเป็นครั้งๆไป) 
แต่บางครั้งที่ไม่ขอหุ้นขอหารครึ่ง บอกว่าอยากกินคนเดียว มันบ่นเลยโห่พี่ผมพลาดละ ก็ผมอยากกินนะพี่ 
ท้ายสุดมาแบบเหนือเมฆเลย เทเลย ขอแบ่งเลย โห่ไม่รู้จะสรรหาคำไหนเลย โกรธนะแต่ต้องเก็บอารมณ์

อยากกินพิซซ่า พี่ๆ วันนี้หัวหน้าไม่อยู่กินพิซซ่ากันครับ (จะเหลือแค่3คน) นี่เลย ผมออกร้อยนึง 
(มันยื่นแบงค์มากร้อยนึง) เราก็หัวเราะ (อีกคนก็ยิ้มแห้งๆ )บอกว่า ไม่อะจะไปกินข้างนอกกะอีกแผนก
(มันสั่งเกือบพันทุกที แล้วก็หิ้วกลับบ้านด้วยทุกครั้ง)

พวกน้ำพริก บางทีเราซื้อติดไว้ในลิ้นชัก(น้ำพริกแห้งขวดๆ) พอเห็นเรามีขอมันเกือบทุกวันที่นั่งกินในแผนก 
พอหมดเราไม่ซื้อมา มันไปซื้อมาแต่เป็นขวดเล็กกว่า มันเทแบบว่ากลัวใครเห็น กลัวใครขอกิน
น้องอีกคนขอบ้าง มันกำชับเค้าเลยว่าเทน้อยๆ หน่อยเดียวหมด (แต่เราไม่เคยขอมันนะประมาณว่า เออมีกินก็ดีใจด้วย)

ขนมคอนเฟลกคาราเมล  กะว่าจะเก็บไว้กินเผื่อเวลาหิว พอมันเห็น เรากำลังจะเก็บใส่ลิ้นชัก 
มันพูดเลย โห่มีคอนเฟลกด้วย รีบวิ่งออกจากแผนกไป 
พอเดินกลับเข้ามาพร้อมนม 1 กล่อง เราติดสายอยู่ เปิดลิ้นชักหยิบเลย แล้วมันเท ครึ่งกระปุกรวดเดียว แม่เจ้าเรางี้ปี๊ดดดดสุดๆ

บางทีเที่ยงเราติดงานก็จะฝากเค้าซื้อข้าวกล่อง และทุกครั้งที่ฝากไปมักจะไม่ได้ตังค์ทอนคืน ต้องทวงทุกครั้ง
บางทีก็ให้เค้าออกก่อนแล้วค่อยจ่าย ตอนจ่ายก็บอกไปนะกล่องนี้ 35 บาท ให้แบงค์ 50 ไป ทอนพี่ 15 บาทนะ
มันก็เก็บเงียบ   บางทีบอกจำราคาข้าวไม่ได้ผมไม่ทอนแล้วกันนะพี่   คนเรามีงี้ด้วย  
หลังๆ เราก็เลิกฝากเลยค่ะ


มีอีกนิสัยที่เป็นบ่อยๆ ถามเราว่าจะเที่ยงแล้วไปกินอะไร ที่ไหน  เราบอกมีข้าวกล่องมา คิดว่าจะจบ  ไม่เลยค่ะ
ผมว่าวันนี้เราไปกินก๋วยเตี๋ยวกันดีกว่าพี่ / หรือบางทีชวนไปกินโน่นนั่นนี่
แล้วมันจะบอกว่า “ข้าวกล่องพี่เดี๋ยวผมกินให้”   (เอิ่ม...ฉลาดเกินมนุษย์)


ล่าสุดเราซื้ออเมริกาโน่เย็นมาแต่ว่าบ่ายสองแล้ว เรากินไม่หมด (ถ้ากินหมดสงสัยไม่ได้นอนแน่) 
เราเลยกะว่ามันไม่มีนม ไม่เสียหรอก เก็บไว้ในตู้เย็นพรุ่งนี้ซื้อน้ำแข็งมาใส่ก็ได้ (เราซื้อน้ำแข็งมา เอาแก้วเมื่อวานเทใส่แก้วใหม่)
พอสายๆเค้าชวนเรากินกาแฟร้อน เนื่องจากว่ามันจะขอกาแฟ 3 Mix (ถึงจะหันมากินกาแฟดำแต่ก็แอบมีตุน 3 mix บ้าง) 
กะเรา เราเลยบอกว่าไม่กิน ยังมีกาแฟอยู่ พอเค้าเห็นเท่านั้นล่ะ 
มัน  : ยังไม่หมดเหรอพี่เดียวช่วยกิน 
เรา  : ไม่อ่ะ....ไม่ให้เดี๋ยวแก้วนี้จะกินทั้งวัน
มัน  :โห่.... พี่ครับ ผมขอ แบ่งผมเถอะพี่ ผมก็อยากเป็นคอกาแฟแบบพี่บ้าง พี่กินได้ผมก็ต้องกินได้
เรา :  ไม่ให้เว้ย (เริ่มโกรธ)
มัน : ยื่นแก้วมา.... ผมขอครับ 
เรา  : เราเลยตัดสินใจเทใส่แก้วที่มีน้ำแข็ง (เช้าเทกินไปแล้วแต่ยังไม่หมดเลยเทเข้าไปอีกตั้งใจจะให้หมด)
มัน  : เห็นมั้ยพี่ล้นแล้ว เหลืออีกนิดขอผมเถอะครับ ยื่นแก้วมา
เรา : goo ไม่ให้ครับ มันหยิบเลยค่ะ 


อีกประเด็นนี้ที่ทำให้เราคิดว่ามันไม่เต็ม
เราซื้อไอศกรีมกูลิโกะ (ลูกอยากกิน) แบบว่าต้องโทรสั่ง ลางานกลับก่อนเวลาเพื่อขับรถไปรับ 
(มันไกลเดี๋ยวกลับมารับลูกไม่ทัน)  พอเราได้มาก็ตามกระแสค่ะ ถ่ายขึ้น facebook 
มันรีบ Line มาเลยผมจะเอาอันนั้นอันนี้ พรุ่งนี้เอามาให้ด้วย 

พอเช้ามามันดี๊ด๊า ดีใจมาก ไอติมผม ไอติมผม ล่ะพี่ พอเราบอกว่าอะไรไม่ได้รับปาก
มันโวยวายลั่นผมจะเอามารีวิวนะพี่ แล้วมันก็หยิบขนมมาจากญี่ปุ่นมา ยื่นใส่เราแบบว่าไม่พอใจมาก 
นี่ๆๆๆ (ยื่นใส่หน้าเราแบบว่า เห็นไหม เห็นไหม) ผมจะเอามากินกะอันนี้ 
ผมให้พี่ ผมไม่กินแล้ว ไม่เอาแล้ว โวยเหมือนคนเสียสติไปสัก 5 นาทีได้ 
แล้วมันคงจะนึกได้มันเลยหยุด มันวางขนมที่โต๊ะเรา ตอนนี้ก็ปรี๊ดค่ะ พูดกะมันแค่ว่า “ขนมเอากลับไปกูไม่เอา”
หลังจากนั้นมันเลยไม่ค่อยกล้ากับเราเท่าไหร่แล้ว (อาจเพราะเราไม่ค่อยพูดภาษาพ่อขุน) 
แล้วเราก็แสดงออกให้มันเห็นว่า เอ็งมันน่ารังเกียจ (เรื่องงานก็คุยนะคะ)

ทุกวันนี้สิ่งที่เราแก้ปัญหาก็คือ แอบกินค่ะ (มันทุเรศมากไหมคะ ชีวิต 555 )  
มีไรซุกไว้ในกระเป๋า หาถุงผ้ามาใส่ยัดในลิ้นชัก บางครั้งกินทีเราก็หยิบมานิดๆหน่อยๆ 
แบบว่าหยิบมาพอดีกินก็ ล็อคลิ้นชักทุกครั้งที่ไม่อยู่

จากที่สังเกตทุกครั้งที่เรากิน มันก็จะแอบมองดูของกินเราตลอดเลย  ซื้อ Mc Donald burger
มันมองแล้วมองอีก พูด...วันนี้มีเบอร์เก้อมากินด้วย น่าอร่อยนะพี่ บางทีก็ถาม อร่อยมั้ยพี่ 
ถ้าพี่จะซื้อบอกผมบ้าง จะฝากซื้อ

**อีกไม่นานเดี๋ยวมันก็คงลืมตัว แล้วก็มามีพฤติกรรมเดิมๆอีก																																	   แก้ไขข้อความเมื่อ 1 มีนาคม 2559 เวลา 15:55 น.
comment1:พี่เป็นคนที่มีความอดทนสูงมากเลยค่ะ นับถือเลย
comment2:กลับมากินแบบเดิมดีกว่าครับ ไม่ต้องแอบ แล้วถ้าน้องกลับมายุ่มย่ามอีกก็คุยจริงจังไปเลย เหมือนสอนลูก ว่าทำแบบนี้มันไม่มีมารยาท พี่ไม่ชอบ สิ่งที่น้องทำมันน่ารังเกียจ น้องเขาจะได้รู้ตัว
comment2-1:เหมือนพี่เค้าทำทุกทางที่จะบอกแล้วนะคะ แต่เหมือนเค้าไม่แคร์ คนเรา...
comment3:คิดเงินทุกดอกไปเลย
comment3-1:เค้าไม่มีเงินให้คิดน่ะสิ
comment4:ผมเคยเป็นแบบเจ้าของกระทู้ครับ คือ ในสังคมคนเล่นสนุกเกอร์ตามคลับต่างๆก็จะมีกลุ่มมีสังคมกันหลายสิบคน เวลาเจอกันก็มักเลี้ยงอาหารเลี้ยงเหล้าสังสรรกัน แต่มันจะมีน้องอยู่คนนึงอยู่ในระดับมหาลัย รายได้ก็อาจจะน้อย มักขอมานั่งกินอยู่ตลอด ด้วยความเอ็นดูเด็กๆ ของู้ใหญ่ตามประสาคนไทยก็ไม่ค่อยมีใครว่าเลี้ยงไอ้เด็กคนนี้กินฟรี เพราะแต่ละคนก็เห็นว่าเงินเล็กน้อย  แต่นานวันเข้ามันชักลามปาม นอกจากน้ำใจไม่เคยมีมาออกค่าอาหารหรือชวนกินข้าวหรืออะไรๆเลยแล้ว แถมยังเวลาขอให้เปลี่ยนหัวคิวยังเรียกเงินด้วย  หนำซ้ำเวลาเล่นพนันเสียไม่จ่ายแต่เวลาได้จะเอาเงิน  

มีอยู่วันผมชักไม่ไหวและ เลยกระชากคอเสื้อเหวี่ยงไปที  จบ ไม่เจอมันอีกเลย
comment5:เรียกคุยเป็นการส่วนตัวค่ะ คุยกันตรงๆไปเลย
ถ้าคุยตรงๆแล้วยังทำแบบเดิมอีก ด่าประจานค่ะ
comment6:เหมือนโรคจิตเลยเนอะ ชอบกินของคนอื่น ไม่เกรงใจแบบนี้ 
พูดตรงๆ เลยดีกว่าว่าของกินเราก็ต้องใช้เงินซื้อมา ไม่ใช่ได้มาฟรีนะคะ
comment7:วัวเห็นแก่หญ้า ขี้ข้าเห็นแก่กิน
comment8:สติไม่ดีใช่มั้ย คนแบบนี้ก็มีด้วย เหลือเชื่อมากกกกก
comment9:เราว่าคนแบบนี้หน้าหนาค่ะ ไม่ค่อยมีความเกรงใจ
ถ้าเราหน้าบาง มันจะยิ่งอาศัยความหน้าหนาเอาเปรียบค่ะ
กับคนที่ไม่มีความเกรงใจ บางทีเราก้ไม่ต้องเกรงใจหรอกค่ะ
ถ้าขอกิน บอกเลย "ไม่ให้" แล้วไม่ต้องพูดอะไรกับมัน ไม่ต้องต่อล้อต่อเถียงอีก ถ้ามันโวยวายมากนักก็บอกว่า "รำคาญ"
comment10:
comment11:กินน้ำแล้วแกล้ง อม แล้วบ้วนใส่แก้วเหมือนเดิม  ทำเป็นสำลักอะไรก็ได้ไรงี้ ..ทำให้เห็นด้วยนะ 5555555 ทำสัก 3-4 วัน ก็น่าจะพอละ
คราวต่อไป ไม่น่าจะกล้าละ
comment11-1:โหดแท้  -*-
comment11-2:เหอะๆๆๆ โทษนะคะ  

พี่เคยแบบว่ามือหยิบรองเท้า แล้วจับขนมยื่นให้เค้ายังกินเลยค่ะ 

"โห่.... ไม่เป็นไรพี่ พี่ไม่ได้จับขี้มาหนิ"    ทึ่งไหม
comment11-3:พีคสุด ยอมใจ
comment12:เอายาถ่ายใส่ในของกินแล้วแบ่งให้เขากินเลยค่ะ ไม่เข็ดก็ทำต่อไปเรื่อยๆจนกว่าเจ้าตัวจะสงสัยและเลิกไปเอง
comment13:ใส่ยาถ่าย ๆ ๆ ลองดู
comment14:เด็ดขาดไปเลยค่ะ ให้เขารู้ว่าเราไม่ยอม
... เราคิดว่าเขาไม่ปกติอะ บกพร่องทางอารมณ์อะไรซักอย่างรึเปล่า
comment15:แบบนี้เรียก ตลก แ-ก ยังได้เลย พี่ความอดทนสูงมากค่ะ เป็นหนูด่าไปแล้ว
comment15-1:ไม่อยากด่าอ่ะค่ะ  .. คือด้วยมุมเราเป็นผู้ใหญ่กว่า 
แล้วก็หาวิธีเลี่ยงเอง จนพีคสุด ก็ยืมใช้ภาษาพ่อขุนมาพูดกะน้องมัน
ก็เลยน่าจะสะอึกไปแล้ว
comment16:ที่ทำงานเราก็มีนะแบบนี้.
ของกินแช่ตู้เย็นไว้ ไม่ได้หายหมด  (มีแต่น้ำมะเขือเทศดอยคำ แช่ไว้นานแค่ไหนก็ไม่หาย 5555)
บางทีของวางบนโต๊ะ เดินมาคุยงานด้วย คุยไปกินไป หมดเกลี้ยง
แถมทิ้งจานให้เก็บอีก แต่เรามีโวยวายบ่นบ้าง ด่าแบบขำๆ เลยไม่ค่อยมีใครกล้ายุ่งของเรา

ปล. ไม่ใช่คนขี้ห่วงนะ ไปไหนซื้อของฝากตลอด แต่บางทีมันโมโห แช่หวานเย็นไว้ บ่ายๆอากาศร้อนจะกิน. หายยมันน่าโมโหมั้ย
comment16-1:เราใช้วิธีเขียนชื่อไว้เลย
comment17:ทนมาได้ไง ตั้งนานอ่ะ สุดยอด
เป็นเราด่าไปตั้งแต่แรกๆแล้ว
comment18:ก็เพราะคำตอบ และทุกความไม่พอใจของคุณจขกท.คือความเงียบไงคะ ไม่ชอบก็บอกไม่ชอบไปค่ะ ถ้ามาขอก็บอกไปเลยว่าไม่ให้ ตอบไปตรงๆอย่างที่คิด ไม่ต้องไปรักษามารยาทอะไรกับคนแบบนี้แล้วเพราะเค้าเองก็ไม่มีมารยาทกับคุณนี่คะ
comment19:ที่ทำงานเก่าเคยเจอแต่แบบว่า... น้องที่ออฟฟิศ เป็นโรคบชอบแกะ

คือช่วงปีใหม่จะมีลูกค้าเอาของขวัญมาให้ซึ่งจริงๆเค้าเอามาให้เจ้านายนางพอเห็นเป็นของขวัญ

ก็แกะเลยค่ะ สงสัยอยากรู้อยากเห็น พอรู้ว่าเป็นอะไรก็ปิดไว้เหมือนเดิม

รวมถึงของที่ลูกค้าให้มาจับสลากกันด้วย เค้าห่อมาให้อย่างดีมีหลายชิ้น นางแกะดูทุกชิ้นแล้วห่อกลับ

แบบนี้ปกติมะอะ
comment19-1:อันนี้พอทนค่ะ โรคสอดรู้สอดเห็น ยังดีที่แค่ดู
comment20:คือในที่ทำงานต้องจัดโซนกองกลางไว้ครับ คือใครซื้อของกินอะไรมา ขนมนมเนย ชากาแฟโอวัลติน ให้อยุ่ตรงนั้นทั้งหมดทุกคนมีสิทธิหยิบกินยังไงก็ได้ไม่ต้องขออนญาต เพราะถือเป็นกองกลางกินได้ทุกคน เวลาคุณซื้ออะไรมาถ้าจะเก็บไว้กินส่วนตัวก็เก็บไว้ที่โต๊ะ อย่าให้ใครรู้ แต่ถ้าจะแบ่งก็เอาไว้กองกลางแล้วตัดไปเลย ใครจะกินก็กินไป แบ่งให้ชัดเจนจะได้ไม่มีปัญหากันครับ
comment20-1:ที่ออฟฟิตเราก็เป็นแบบนี้ค่ะ  ถ้าวางโต๊ะใครโต๊ะมันก็ไม่มีใครแย่งกิน. ถ้าวางไว้โต๊ะส่วนกลางไม่ต้องถามว่าของใคร ใครจะกินก็ได้
comment21:เหยยย ที่ทำงานเราก็มีคนนึงอ่ะ ที่ทำงานเราคือโรงเรียนค่ะ จะมีฝ่ายมัธยมกะประถม เราอยู่ฝ่ายประถมมีแต่คนใจดี
คือเพื่อนเราอยู่ฝ่ายมัธยม จะเจอพี่คนนึง ชอบมาแย่งของคนอื่นกิน แล้วพี่แกจะพูดทำนอง "พี่ไม่ค่อยหิว" บางทีก็ "พี่ไม่ชอบกินของแบบนี้" แต่พอเอามาวางกลางโต๊ะเท่านั้นแหละ พี่แกจกกินของคนอื่นหมด
และไม่มีใครได้กินของๆแก เพราะแกจะไม่ซื้อของตัวเองมากินแต่จะรอกินของคนอื่นตลอด บางทีไม่มีใครชวนพี่แกกินนะ พี่แกเดินมานั่งกลางวงแล้วกินของคนอื่นหน้าตาเฉย มีครั้งนึงเราว่างคาบพักมัธยมเลยลงไปกินข้าวกะเพื่อน เจอพี่คนนี้แหละ เดินมานั่งกลางวงแล้วกินแคปหมูที่เราซื้อมา เราก็อึ้ง นี่มันเป็นแบบที่เขาเล่ากันจริงๆ เราฉกถุงกลับค่ะ แล้วเทแคปหมูใส่ชามก๋วยเตี๋ยวเพื่อนทุกคนในกลุ่มจนหมด ยกเว้นพี่แก เทหมดก็จ้องพี่แก55555 ทุกวันนี้คนที่ทำงานเขาเอือมกันมาก เราก็เออ เงินเดือนพี่แกมากกว่าเราด้วยซ้ำ ทำไมนิสัยงี้ แปลกคน
comment22:ถ้าคุณสนิทกับเค้าก็รองคุยดูครับว่าเค้ามีปัญหาอะไรหรือเปล่า

สมัยเรียนผมก็มีเพื่อนแบบนี้ครับ ทางกลุ่มเพื่อนเลยตัดสินใจไล่เพื่อนคนนี้ออกจากกลุ่มด้วยวิธีค่อนข้างแรง หลังจากนั้นเพิ่งมารู้ว่าเพื่อนคนนี้น่าสงสารมาก พ่อแม่เสีย น้าเลยรับเลี้ยงนอนก็ติดกับกรงหมา กินก็ต้องกินของที่เหลือจากลูกเค้า ต้องเดินมาเรียนเป็นกิโล ทุกวันนี้รู้สึกผิดมากกกกครับ
comment23:ของแบบนี้มันน่าจะเป็นสันดานติดตัวแล้วนะครับ มันคือมารยาทในการอยู่ร่วมกันในสังคมอ่ะ คนที่ไม่รู้มารยาทแบบนี้ สงสัยเลยว่าเขาเติบโตมาแบบไหน

เมื่อก่อนมีเพื่อนคนนึงเหมือนกัน คล้ายๆ งี้แหละ สมมติเราซื้อเลย์มากินถุงนึง คือปกติทั่วไปก็บอกเฮ้ยกินอันนึงนะ หยิบไปชิ้นนึงก็ไม่ว่าหรอก ไอ้หมอนี่มาแบบไม่พูดไม่จา เทกรอกปากไปครึ่งถุง แล้วบอกว่า ไม่เห็นอร่อยเลย

แย่งเค้ากินนี่ก็บัดซบพอแล้วนะ นี่ยังเป้นประเภทกินของเค้าแล้วบอกว่า โห ไม่อร่อยว่ะ รสชาติแย่ว่ะ (แต่กินของเค้ากว่าครึ่งนะ)

คือยอมรับว่ามันเป็นเพื่อน แต่นิสัยแบบนี้ของมันคือ ต้องด่าแล้วอ่ะ บอกเฮ้ยมีมารยาทหน่อยดิวะ ด่าแบบแรงด้วยว่าเราทนไม่ไหวแล้ว มันถึงขอโทษขอโพย

แต่ก็ยังไม่เลิกทำ
comment24:คนข้างบ้านเป็นคล้ายๆแบบนี้ค่ะ เหมือนคนบ้ามาชอบมาขอกับข้าว เวลาที่บ้านทำอาหาร รั้วบ้านจะติดกัน กลิ่นหรือเสียงจะถึงข้างบ้าน พอเริ่มทำกับข้าว มาเเละเกาะรั้วถาม วันนี้ทำอะไรกินค่ะ พอบอกทำอันนี้ ก็พูดว่าของชอบเลย ขอชิมสักชามได้ไหม ช่วงแรกๆก็ให้ค่ะ ถือเป็นน้ำใจบ้านติดกัน เเต่จากนั้นมาทุกเย็น 6 โมงครึ่ง มาส่องว่าทำอะไร แกงอะไร บ่นว่าอันนี้ป้าไม่ชอบไม่ต้องทำนะ เมื่อวานหนูทำเค็มนะลดหน่อย บางวันก็มาบอกว่าวันนี้ป้าอยากกินต้มจืดผักเยอะนะ มาใช้ให้ทำเฉย!!!!! แก็ซ ผัก เนื้อสัตว์คงฟรีหล่นลงมาจากฟ้า คือแบบป้าหนูไม่ใช้คนใช้ป้านะ พอหลังๆเริ่มหักดิบมาเกาะรั่วชวนคุยก็ไม่คุย ปัจจุบันนางเอาเราไปนินทาว่เรางกไม่มีน้ำใจ ก็ช่างเค้าของแบบนี้อยู่ที่สันดานค่ะ แก้ไงก็ไม่หาย
comment24-1:ทำสองจาน จานที่แบ่ง ใส่เกลือไปสัก 2 - 3 ช้อน

ทุกวัน ไตไม่พังให้มันรู้ไป 

ตายผ่อนส่งเลยสม
comment25:ควรจะบอกไปตามตรงนะคะ ถ้าพี่ไม่บอกก็จะอึดอัดอยู่แบบนี้ประสาทเสียด้วยเจอคนแบบนี้ต้องพูดไปเลยค่ะไม่ต้องเกรงใจ 
คิดว่าพี่เอามาระบายในนี้มันก็ไม่รู้หรอก แล้วพี่ก็จะต้องทนมันไปเรื่อยๆ พรุ่งนี้เช้าพี่ไปบอกมันเลยว่าทำแบบนี้มันไม่ถูกต้อง
comment25-1:ตอนนี้พี่ไม่ได้คุยเล่นกะเค้าแล้วค่ะ คุยเฉพาะงาน เรื่องกิน แรกๆพี่ก็กินแอบกินซุกกินค่ะ

แต่ทุกวันนี้ก็ซื้อมาให้มันนั่งมองเล่นๆ แบบว่า เอาขึ้นมากินแต่ไม่ได้กินเยอะ เดี๋ยวมันจะมาหยิบอีก

พี่ไม่อยากด่ากันค่ะ ดูเค้าแปลกๆทั้งทางบ้าน และเรื่องเงิน 

เคยมีคนด่าเค้าเหมือนกันแต่เค้าก็ยังไม่รู้สึก แต่กลับทำเป็นว่า ซื้อของมาฝากซื้อของมาให้กินแทน

แต่ขอบอกค่ะ พี่ไม่กล้ากินของมันนะ แบบว่า ดูซกมก สกปรก ไงไม่รู้
comment26:คงตะกละเป็นทุนเดิม หรือน้องเค้าด้อยโอกาสในชีวิต ขัดสนเงินทองหรืองก อยากกินฟรีไม่ต้องจ่ายตังค์
comment27:เออก็ทนเนอะเป็นเราด่าไปตั้งแต่สามครั้งแรกละ
comment28:เป็นผมนี้ด่ากลับจนไม่กล้ากลับมาสู้หน้ากันอีกเลย เจอแบบนี้ จขกท. ถือว่าใจเย็นมากกกกกกกกกกกกกกกกกกก
comment29:คือ อยากเห็นหน้าน้องคนนี้มาก ๆ น่าเอ็นดูนะคะ 555

เห็นด้วยเลยความอดทนสูงมากกก กอไก่ 18 ล้านตัวค่ะ 

แต่อ่านแล้วขำอ่ะ แต่เรื่องจริงคุณคงไม่ขำใช่ไหม
comment30:มีคนแถวบ้านคนนึงคะ ชอบมากินข้าวบ้านเรา 
ตกเย็นป้าแกถือชามใส่ข้าวมา 1 ใบ มาถึงก็เปิดแก๊สอุ่นแกงที่แม่เราทำไว้ (ก่อนที่แม่จะไปทำงานกะดึก)
แกกินทุกอย่างๆเมามัน กินเสร็จก็ล้างชามที่แกใส่ข้าวมา เพื่อ...
ตักแกงหรือกับข้าวที่เหลือใส่ชามจนเต็ม แทบล้น เอากลับไปกินต่อบ้านแก
บางทีเราเลิกเรียนเย็นกลับมาช้า โดนป้าคนนี้กินแกงเรียบ 
เราเหลือแค่น้ำแกงเปล่าๆไว้กินกับข้าว กับข้าวบางทีหมดเกลี้ยงเลยต้องทอดไข่กิน
ตอนนั้นเราน้ำตาไหลเลยนะ 
แม่ก็แก้ปัญหาโดยการทำแกงหม้อใหญ่ขึ้น ทำกับข้าวทิ้งไว้เยอะๆ สุดท้าย..ก็ไม่เหลือ เหมือนเดิมอยู่ดี
comment30-1:เปิดบ้านไว้ทำไมค่ะ ให้คนอื่นเดินเข้าออกตามสบาย? แก้ปัญหาไม่ตรงจุดนะคะ
comment30-2:สังคมตจว.จ้า บ้านไม่มีรั้ว บ้านญาติๆนี่หลังคาติดกันเลย 
พอปิดบ้านก็มีปัญหาขุ่นเคืองใจตามมาอีก
ทนมา 20 ปี ตอนนี้ไม่มาแล้วจ้า ป้าแกใกล้ไปจากโลกนี้แล้ว
comment31:อยากเจอหน้ามันใครมีลายแทงมั่งขอๆๆๆ
comment32:ที่ทำงานเก่าเราก็มีค่ะ ทุเรศกว่าตรงที่ไม่ใช่เพื่อนร่วมงาน แต่เป็นเจ้านาย (อ้วน ๆ คนนึง) ค่ะ โดนกันทุกคน ใครซื้อไรแช่ไว้ในตู้เย็นมีหายอ่ะ ถึงขนาดต้องติดชื่อกันไปเลย แต่กระนั้นก็เถอะ หายอยู่ดี อยากเอาไรของใครไปกินก็หยิบเลย กินเสร็จวางไว้ให้ล้างด้วย จริง ๆ อะไรที่ไม่ใช่ของตัว ไม่ได้ซื้อมาก็ควรจะมีมารยาทป่ะ อยากกินไรก็ซื้อมาดิ แต่ก็อีกอ่ะ ขนาดหิวข้าวจะใช้ให้ลูกน้องไปซื้อยังยืมตังค์เลย ไม่เคยคืนด้วย หรือเราจะคิดมากไป มันควรจะทำใจได้ตั้งแต่เบิกเงิน (ที่สำรองจ่ายในการทำงานให้ก่อน) คืนไม่ค่อยได้แถมเนียนทำใบเบิกหายแล้วนี่เนาะ 555
comment32-1:เจ้านายเก่าคุณน้อง ชั่วร้ายมากนะคะ  สุดๆเลยค่ะ อันนี้พี่คอนเฟิร์ม
comment33:ขอเล่าบ้าง

รายแรกเป็นอดีตเพื่อนร่วมงาน เราเป็นคนชอบซื้อขนมมาตุนไว้เพราะช่วยบ่ายมักจะหิว แล้วก็ชอบซื้อเผื่อคนอีกแผนก ประมาณว่าผูกมิตรไว้ ทีนี้ก็จะมีพี่คนนึงที่แกจะเหมือนมารอเลยว่าเราจะซื้ออะไรมาบ้าง จนวันนึงเราซื้อขนมมาแต่ไม่ได้ซื้อเผื่อแผนกนั้น (ไม่ได้ซื้อเผื่อทุกวัน แต่ก็บ่อย) พี่แกเดินมาถึงโต๊ะ สั่งเราว่า แกะขนมออกให้กินด้วย อยากกิน เรากำลังงานยุ่งก็นึกว่าล้อเล่น เลยบอกว่า เดี๋ยวนะพี่ ขอทำงานก่อน ยังไม่หิวด้วย พี่แกบอก แกะเลยๆ แล้วมาดึงแขนเราจากเม้าส์ คือเราก็ขึ้นอ่ะ ต้องบอก ถ้าแกะแล้วจะเรียก พี่แกก็หน้าทน ยืนรอไม่ไปค่าาาแถมพูดย้ำๆ แกะเลยๆ จนเรารำคาญต้องแกะถุงให้ไป หลังจากนั้น ซื้ออะไรมาแล้วไม่ได้เผื่อแผนกนั้น เราซ่อนในลิ้นชักเลย ถ้ามาถามก็จะบอกว่าไม่มีไม่ได้ซื้อ

รายสองเป็นเพื่อนร่วมชั้นสมัยมหาลัย พักกลางวันนางจะไม่ซื้อข้าว แต่จะถือช้อนมาคันนึง ตักชิมจานเพื่อนๆรอบโต๊ะ โดนทุกคน ทำแทบจะทุกวัน บางทีเราต้องยกจานหนี นางก็จะไปหาเหยื่อรายอื่นๆต่อ  นางไม่จนนะ บ้านรวยมาก พ่อเป็นประธานบริษัทใหญ่พอควรเลยล่ะ
comment34:เหมือนเพื่อนเราเลย จนไม่มีตังจะตามใจเหมือนเพื่อนๆ แต่ขอแจมร่ำไป ไม่ได้อะไรนะ แต่มันเอาเราไปด่า อืม ไปตายซะนะคะ
comment35:เคยเจออีกประเภทค่ะ
ไปสั่งข้าวนะค่ะ พิเศษขอเพิ่มข้าว อ่ะแม่ค้าใจดีเพิ่มให้ไม่คิดตัง ยังไม่พอ ขอพิเศษอีก เพิ่มหมูกรอบ แม่ค้าก็เพิ่มให้ แต่อันนี้คิดตังเพิ่ม ฮีโวยวายจะไม่ยอมจ่าย  โอ้ววว พ่อคุน หมูไม่ได้โตจากกระบอกไม่ไผ่นะเหวยย ต้องไปซื้อมานะเหวยย อีกโรค เป็นโรคกินของคนอื่นแต่ตัวเองไม่เคยซื้ออะไรมา ขีดเส้นใต้ไม่เคย อ่านปากณัชชานะค่ะ NEVER แรกๆกินแผนกตัวเอง พอคนอื่นเริ่มรู้ไต๋ ลามไปกินแผนกอื่นค่าา

อันนี้ที่อุดส่าลอคอินมาเล่าเพราะรุ้สึกเข้าใจ จขกท แต่ไอ้ตัวที่เราเล่านี่คือ พราว ทู พรีเซ้น ว่าตัวเองรวยมากกก มีไร่ มีรีสอรท มีคอนโดดด มีทุกอย่าง แต่พฤติกรรมที่เจอทำให้ไม่เข้าใจจ

ที่เด็ดสุดคือไปขอแชร์เนตคนอื่นเล่นจ้า แรกๆเราคอดว่ามือถือเขามีปัญหาก้ไม่ได้สนใจ พอวันที่สองที่สาม เอ้ย ไม่ใช่ละ มาขอแขรจนเนตหมดไม่ว่า เนตไหลจนเต็มวงเงินจ้าา
ปล.ไม่ข่วยจ่ายด้วยนะเทอว์
*ถ้าพิมตก เคาะวรรคผิดขอโทดด้วยนะค่ะพิมจากมือถือ*
comment36:ไม่จำเป็นต้องไปเกรงใจกับคนแบบนี้ เป็นไปได้ว่าเขาเติบโตมาในครอบครัวที่แสดงให้เห็นถึงการเอารัดเอาเปรียบ การเอาแต่ได้ และความสุขจากการเอาเปรียบคนอื่น ซึ่งคนที่ผิดคือพ่อแม่ของเขาที่ไม่ได้แสดงการอบรมที่ถูกวิธีแถมยังแสดงอาการดีใจหรือมีความสุขจากการเอาเปรียบคนอื่นได้ ซึ่งกลายเป็นการสอนลูกที่ผิดในทางอ้อม ยกตัวอย่างเช่นหากน้องคนนี้มีครอบครัวที่บ้านเปิดกิจการเป็นร้านอาหาร แล้วเวลาที่บ้านคิดเงินลูกค้าก็อาจคิดเกินบ้างเล็กๆน้อยๆโดยที่ลูกค้าไม่ได้สนใจหรืออยากจะตอแยด้วย แม้เพียงเงินไม่กี่บาทที่โกงจากลูกค้าได้แต่พ่อแม่อาบแสดงอาการให้ลูกเห็นว่าเป็นความสุขที่ได้จากการโกงเงินเพียงไม่กี่บาทนั้น เลยกลายเป็นการปลูกฝังที่ไม่ดีให้กับลูกจนโตขึ้นมา
comment37:ซึ่งในกรณีนี้เคยเห็นอยู่ 2 อย่างคือรู้จักผิดชอบชั่วดีและมองว่าการกระทำนั้นเป็นสิ่งที่ไม่น่ายอมรับหรือน่ารังเกียจ กับอีกอย่างมองว่าเป็นหนทางลัดที่จะไม่ต้องเสียเงินเพียงแสดงออกว่าอยากได้อะไรก็จะได้รับสิ่งนั้นนั้นมา ถ้าเป็นตามเหตุผลที่เคยเจอมาก็ต้องถือว่าทั้งเราและเขานั้นน่าสงสาร เขาน่าสงสารที่เป็นคนแบบนี้ เราน่าสงสารและน่าเห็นใจที่ต้องเจอคนแบบนี้ การหลีกห่างจากคนแบบนี้เป็นสิ่งที่ดีที่สุดที่น่าจะทำได้ เพราะเขาไม่ได้สนใจว่าคุณจะให้กับเขากี่ครั้ง แต่เมื่อคุณหยุดให้แค่ครั้งเดียวเขาก็จะมองคุณเลวในสายตาเขาเลย แล้วถ้าคนในออฟฟิศหลายหลายคนไม่ยอมรับในพฤติกรรมนี้ของเค้า เขาก็จะต้องหาวิธีแก้ไขปัญหาเองหากอยากอยู่ที่นี่ให้ได้
comment38:แผนกบุคคลหลายที่จะมีการคัดกรองคนที่จะเข้ามาทำงานก่อนว่าพื้นเพมาจากที่ใด ที่เขียนตรงนี้ไม่ได้มีเจตนาจะโจมตีหรือเปล่าว่าคนในพื้นที่นั้นๆ แต่น่าตกใจและน่าสนใจว่าคนสองคนที่มีนิสัยเหมือนกับที่เจ้าของกระทู้พบเจอปัญหาอยู่มาจากอำเภอและจังหวัดเดียวกันโดยที่ทั้งสองคนนี้ไม่รู้จักกันมาก่อน ทำให้ตัวผมเองรู้สึกว่าไม่อยากจะเดินทางไปอำเภอนั้นเลยถ้าไม่จำเป็น เพราะส่วนตัวไม่มีความรู้และไม่มีความสามารถที่จะช่วยเหลือพัฒนาได้ แต่จากการคุยกับสองคนนี้ได้ความรู้สึกเหมือนกันที่ว่าวัฒนธรรมของคนในอำเภอนั้นมันไม่ดีจริงๆ จึงทำให้เขาพยายามออกมาจากอำเภอนั้นและมาใช้ชีวิตอยู่ในจังหวัดอื่นแต่ก็ยังมีนิสัยที่จำเป็นต้องเอาตัวรอดอย่างหนักในอดีตติดมาด้วย ดังนั้นฝ่ายบุคคลของบางสถานที่ก็จะพยายามไม่รับคนที่มีแนวโน้มว่าจะสร้างปัญหาให้กับองค์กรได้โดยบางครั้งจำเป็นต้องเลือกดูจากพื้นเพ แต่ในความเป็นจริงไม่ว่าจะมาจากที่ไหนหรือผ่านการสัมภาษณ์มาอย่างรัดกุมเท่าไหร่เราก็จะมีปัญหาเรื่องคนไม่ได้ เพียงแต่ผมก็เคยเจอแบบเจ้าของกระทู้แต่เบากว่าเท่านั้น แต่ยอมรับเลยว่าคนแบบนี้มีจริงๆและภาวนาว่าขอให้อย่าได้เจอกับคนแบบนี้อีกเลยเท่านั้นเอง
comment39:มีได้ส่วนที่พิมพ์ผิดนะครับ ต้องการจะพิมพ์ว่าเราหนีปัญหาไม่ได้เนื่องจากยังทำงานอยู่ที่เดียวกัน ได้กลับคนนิสัยแบบนี้มันก็ไม่น่าอยู่ด้วยจริงๆ ที่ทำได้คือคุยกันเรื่องงานอย่างเดียวแล้วไม่ต้องไปสนใจอะไรทั้งนั้น เชื่อว่าในออฟฟิศก็คงจะไม่มีใครแย่เท่านี้แล้วและคนอื่นๆก็อาจจะมองเห็นอย่างที่เราเห็นด้วย มองเขาอย่างสงสารแต่แบบนี้ต่างคนต่างอยู่ดีกว่านะครับ
comment40:ทำไมจขกทมีความอดทนสูงจังคะ 
เราเป็นคนหวงของกิน นิดๆหน่อยๆนานๆทีเราแบ่งได้นะคะ
ถ้ามาทุกวันแบบนี้เรามีกรี๊ดแน่นอน ไม่อดทนแบบจขกทหรอกค่ะ
แต่เราไม่ค่อยชอบประจัญหน้ากับใคร คงจะไปแอบๆกินเอาเหมือนคุณจขกทแหละค่ะ ฮาาาาา
comment40-1:คือพี่เองไม่ได้หวงกินนะ ทีแรกเกิดจากความสงสารด้วยซ้ำ แบบว่า การทำงาน....กองทัพต้องเดินด้วยท้อง 
แรกๆเห็นว่ามาสายบ้าง เกือบเริ่มงานแล้วบ้างก็สงสาร ยังไม่กิน ก็แบ่งกันไป

แต่นานๆ ไปมันไม่ใช่ค่ะ คือ พี่คิดว่าเค้าน่าจะมีปัญหาเรื่องเงินด้วย พอหลังวันที่ 10 ไปแล้ว เค้าจะไม่ค่อย
มีอะไรมาทานตอนเช้า บางวันก็หิ้วข้าวกล่องมาจากบ้าน แต่ทานได้ตอนเที่ยง เพราะเช้าเหมือนเค้าอดได้ 
หรือหาได้จากพี่มั้งคะ 55555
comment41:พ่อแม่ไม่สั่งไม่สอนโตมาเลยเป็นแบบนี้ อันนี้เรื่องจริงเลยไม่ได้ด่า
comment42:ครอบครัวเขาไม่ค่อยมีเงินรึป่าวคะ 
ตอนเด็กเลยอาจจะติดนิสัย ฐานะทางบ้านเค้าปานกลางหรือระดับไหนคะ พอเรามามองกลับมุมนี้ ถ้าเกิดครอบครัวเขาไม่ค่อยมีเงินนี่ออกแนวน่าสงสารไปเลยนะ
comment43:อ่านจบแล้วรู้สึกได้ว่า เพื่อนร่วมงานของคุณเจ้าของกระทู้คือ พยาธิ กลับชาติมาเกิดค่ะ
comment44:ถึงกับต้อง login มาตอบเลย
เห็นใจพี่ค่ะ จับมือๆ
พี่เจอหนักกว่าหนูอีก
ในออฟฟิตหนู มีคนประเภทชอบขอของกินคนอื่น 
นางชอบฝากซื้อข้าวกลางวัน นางบอกขี้เกียจเดินร้อน
โชคดีที่เราไม่กินพวกเนื้อ เราก็เลยไม่กินร่วมกับเขา 
ชอบยุ่งชอบมองเวลาเรากินไร จิกกัดเราอีกแนะ ว่ากินแต่ผัก 
ได้ยิ้มตอบ ในใจคิด (ออก จะกินไรก็เรื่องของเราป่ะ)
comment45:เกลียดมากพวกนี้ เคยเจอเหมือนกัน เดินมากินน้ำแก้วเราเฉย ก็เลย หยิบแก้วน้ำนั้นโยนทิ้ง เขวี้ยงลงถังขยะเสียงดังโครม พร้อมกับไปเดินซื้อแก้วใหม่ จากนั้น ก็มีคนมาแจมบ้างแต่ก็ไม่กล้าถึงขั้นไม่ขอก่อน สงสัยตอนนั้นหน้าคงบึ้ง อารมณ์สุดเหวี่ยงเต็มที่ เบื่อพวกยืมเงินไม่คืนมากกว่า เพลีย หน้าด้านมาก ตอนขออย่างกับหมา ตอนทวงบอกว่าไม่มี เงินในกระเป๋ามีตั้งสามสี่ร้อย แถมยังมาบอกอีกว่า ไม่ได้ยืมซะหน่อย แค่ขอ ขอน่ะ เน้นด้วยนะ อยากจะถีบยอดหน้า พูดละก็อยากโทรไปด่าแม่มัน ได้แต่อดทน เฉยๆไป
comment46:เคยเจอ และตอนนี้ก็ยังเจออยู่ พวกที่แมร่งคิดแต่อยากได้ของคนอื่น โครตน่าเบื่อเลย
comment47:ตบแม่ม อ่านแล้วโมโหแทน ที่ออฟฟิศก้อมีค่ะแต่คงไม่หน้าหนาขนาดนี้ เป็นผู้ชายน่ารังเกียจสุดๆ เดินแกะห่อคนนั้นคนนี้กินทั้งที่บางทีเจ้าของเค้ายังไม่ทันแกะ
comment48:เราเคยเจอคล้ายๆจขกท. หยิบไม่บอก
เรามองหน้าแล้วเชือดด้วยวาจานิ่มๆเลยค่ะ
ถามว่าปกติไม่มีใครบอกเหรอ ว่าจะเอาของอะไรจากใครควรบอกเขา และรอให้เขาอนุญาตก่อน...
แล้วก็ไม่มีใครกล้าหยิบของจากเก๊ะเรา กระเป๋าเราโดยไม่ขออีกเลย บอกก่อนเราก็ให้เราเราไม่ว่า 555

โดยปกติเราไม่ใช่คนหวงของกินด้วยนะ ถามชาวบ้านตลอด แบ่งตลอดว่ากินไหม แต่ถ้าบอกว่าไม่ให้ก็แปลว่าไม่ให้ 

ไม่มีก็บอก เราแบ่งได้อะไรได้ แต่ถ้าไม่มีแล้วไม่เกรงใจ ต้องมีเตือนให้สำนึกหน่อย
comment49:โหย เราก็โดน แบบนี้แหละ

เราเป็นลูกจ้างเงินเดือนน้อยกว่านายคนนั้นมาก เค้าเป็นข้าราชการเงินเดือนหลายหมื่น ชอบมาแวะห้องทำงานเราแล้วหยิบนู้นนี่นั่นกิน ตลก- คือขนมเนี้ยเราซื้อกันกับเพื่อนอีกคนเอาไว้กินเวลาทำงานมาเหนื่อย เพิ่มพลังงานเค้ามาถึงเปิดตู้เย็นหยิบกินแรกๆ ถามหลังๆ มาเปิดกินเลย ไม่พอชอบมาคุยว่าเก็บเงินเดือนเป็นหมื่น เอาสมุดบัญชีมาอวด ไปทำงานพิเศษเทรดหุ้นได้เงินเยอะมาก เงินเดือน ขรก. เนี้ยไม่จำเป็นต้องใช้เลย

ถรุยยยยยยย ก็เมิงมากินของฉันตลอดจะได้ใช้อะไร เราเลยไปบ่นให้พี่อีกคนฟัง ปัจจุบันนางไม่มากินละ น่าจะรู้ตัว ก็ดีไปแบบ
comment50:คนแบบนี้ต้องเด็ดขาดด มีเพื่อนแบบนี้เหมือนกันแล้วเราเป็นคนซื้อของกินเยอะ หอบมา นางเดินอ้าปากมาแต่ไกล หื้มม น่ากลัวว😱ทีแรกก็อ่ะแบ่งๆ หลังๆแบบกินไม่ยับไม่เคยเกรงใจ คนนั้นนิดคนนี้หน่อย เพื่อนๆเอือมระอา พูดใส่ก็แล้ว ไม่ไห้ก็แล้วว ก็ยังค่ะ ยังไม่หยุด เราเด็ดขาดไม่ไห้คือไม่ไห้ ทำหน้าใส่เลยย หลังๆไม่กล้ากับเราเลยย ไปหาเหยื่อื่นแทน ของเหลือที่เราไม่กินแล้ว เช่น น้ำมาม่า เน้นย้ำอีกรอบ น้ำมาม่า นางบอก ขอน่ะ บ้านนางรวยน่ะ แต่...ทำไมเป็นแบบนี้ #มีอีกเยอะ
comment50-1:5555555555555555555

น้ำมาม่ายังขอ   ใช่ๆ นึกออกเลยค่ะ  ของเราเค้าก็เคยขอ (น่าภูมิใจขำๆ ไม่รังเกียจเราด้วย)
ข้าวกล่องเรา เคยกินเหลือ ถ้าจำไม่ผิดเหลือแต่กับข้าว ผัดไชโป๊ไข่ เหลือประมาณว่า อีกคำ สองคำ
นี่แหละ เค้าบอกว่าขอเราอ่ะ ทีแรกคิดว่าขอเล่นๆ ก็เปิดกล่องยื่นให้ เค้ากินจริงๆคร่า
comment51:เคยเจอครับแบบนี้  คนนี้ใส่แว่นด้วยหรือเปล่าครับ เผื่อเป็นคนเดียวกัน
comment51-1:ไม่ใช่คร่า หัวฟู
โต๊ะทำงานสกปรก รก มาก อวบๆ ขาว ๆ 
ที่โต๊ะจะมีแก้วน้ำที่ๆไม่ค่อยทิ้งค่ะ เก็บสะสมไว้ทิ้งทีเดียว 
อย่าไปยุ่งกะโต๊ะเค้านะคะ
comment52:เห้ยยยย จขกท น่าสงสารกว่าเราอีก ที่ทำงานเราก็มีคนนึง นางจะจำกัดงบในการซื้อ แต่ไม่จำกัดปริมาณในการกิน งง ใช่มะ ยกตัวอย่างเช่น เวลาเย็นๆเราจะไปซื้อของกินมากินแล้วก็นั่งทำงานกันต่อ เราก็ไปกะนางแล้วก็พี่อีกคน นางก็ซื้ออะไรซักอย่างด้วยงบ20บาท ส่วนเราก็ซื้ออะไรหลายอย่าง อย่างที่เราอยากกิน พอถึงโต๊ทำงานก็มุมใครมุมมัน ต่างคนก็นั่งก้มหน้ากินของตัวเอง นางกินหมดก่อน(ก็ซื้อมาแค่นั้น)แล้วก็หันมามองของกินของเราแล้วก็พูดว่า "โห ไมเมิงซื้อเยอะอ่ะ เมิงจะกินหมดเหรอ" แล้วมือนางก็จะทั้งหยิบไป เข้าปากเคี้ยวไป เห้ยยยย เทพอ่ะ ตอนเราท้องนะ เราต้องซื้อของกินมากกว่าเดิมสองเท่า เผื่อนางแย่งลูกเรากิน 5555 เวลาใครชวนไปกินไร นางก็จะถามว่าเลี้ยงเหรอ บ่ายๆเวลาน้ำชานางก็จะเดินเวียนโต๊ะนั้นทีนี้ที ดูว่ามีไรกินบ้าง แต่ตัวนางเองเวลาซื้อไรมาก็จะแบบนั่งกินเงียบๆ เราคิดว่าเราเจอคนแบบนี้คนเดียวซะอีก เราพยายามไม่คิดมากนะ(แค่ช่างจดช่างจำ) ก็เพื่อนร่วมงาน ไม่อยากเสียบรรยากาศ ทนๆกันไป
comment52-1:น่านล่ะค่ะ ทีแรกไม่คิดมากนะ

สงสารด้วยซ้ำ แต่นี่แหละสงสารแล้วสร้างสันดานความเคยชินให้กันเค้า

สงสัยผิดที่เรา...ต่อไปไม่มีแล้วค่ะ
comment53:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment53-1:คนไทย
comment53-2:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment53-3:ภาคกลางได้ไหมคะ
comment53-4:คห.53 เค้าหมายถึงเค้าเคยรู้จักคนนิสัยแบบนี้ เลยถามว่าเป็นคนที่ไหน อาจเป็นคนเดียวกันก็ได้ (ใช่ไหมคะ) จริงๆถามชื่อเล่นก็ได้นะ จะได้รู้เลย
comment54:ถ้าเค้ามาขอของกิน หรือพูด โห วันนี้พี่มีนี่ มีนั่น หรือพูดเหน็บๆ เป็นเรา เราด่า เ สื อ ก เลยค่ะ
ขอโทษที่ไม่สุภาพนะคะ เอาจริงไม่เคยเห็นคนด้านขนาดนี้มาก่อนในชีวิต
comment54-1:ใจจริงพี่ก็อยากด่านะคะ 55555 (ถ้าวัยเท่ากันนะ)

แต่ในมุมมองที่เราเป็นระดับหัวหน้างานน้องด้วย
comment55:คือขี้งกมา จขกท. คิดตังมันไปเลย บอกถ้าไม่มีก็ไม่ต้องแดรก
comment56:ทำตัวเองเอง ช่วยไม่ได้ 

จะไปเกรงใจอะไรกับคนแบบนี้

ไม่อยากให้ก็ปฏิเสธไปสิ  เค้าไปเอามีดจ่อคอให้คุณเอาขนมให้เค้าหรอ ?

แล้วคนแบบนี้ไม่-อคนอื่นมั่งเหรอ ถึงมาขอแต่คุณ  
ถ้าขอแต่คุณ คุณควรพิจารณาตัวเองได้แล้ว  ว่าทำไมคุณถึงตกเป็นเหยื่อ ?
comment56-1:พิจารณาตัวเองแล้วค่ะว่า อาจเป็น ญ คนเดียวในแผนก 
เรื่องจุกจิก เรื่องกินเลยเป็นที่ 1 (มั้งคะ)

อาจทำตัวเอง เพราะว่า ทีแรกเกิดจากความสงสาร  และก็เรียกว่าชวนตามมารยาทค่ะ

ความสงสารนั้นเกิดจากที่ว่า เช้ามา มาสาย มาไม่ทัน เกือบได้เวลาเริ่มงาน ก็เลย เรียกว่า แบ่งปัน 
(เพราะเราคิดว่า กองทัพเดินด้วยท้อง เรามองว่าถ้าเราไม่อิ่มหรือไม่ได้กิน การทำงานก็ด้อยประสิทธิภาพ)
แต่เรารู้แล้วค่ะว่า สิ่งที่เราสงสาร สิ่งที่เรียกว่า แบ่งปัน มันสร้างความเสียนิสัย ให้กับคนที่ขาดความสำนึก

การชวนตามมารยาท นั้นเกิดจากโดยทั่วๆไปก็น่าจะเป็นกันทุกคน แต่คนที่ได้รับคำชวนนั้นต่างหากที่จะมีมารยาทในการ
ตอบรับ หรือปฏิเสธ หรือไม่  

อย่างตัวคุณน่าจะมีเพื่อนๆคนรอบๆตัว เพื่อนที่ทำงาน เพื่อนบ้าน เอ่ยปากชวนเหมือนกัน แต่ก็อยู่ที่คุณเลือกที่จะตอบรับหรือปฏิเสธ
comment57:สมัยเด็กๆผมเคยชอบเอาหลอกมาดูดแก้วน้ำปั่นเพื่อนน่ะ เหคุผลเดียวเลยคือ ตะกละ 

ลองถามน้องคนนั้นดูนะครับ ว่าที่บ้านมีปัญหาอะไรรึเปล่า ค่อยๆสอนน้องเค๊าครับ หรือถ้าเห็นว่าไม่ใช่เรื่องก็ด่าไปแรงๆเลยครับ อย่าให้น้องเค๊าเอานิสัยแบบนั้นติดตัวไปที่อื่น ผมยังจำเพื่อนด่าได้เลย
comment58:ที่ทำงานเราก็มีค่ะ .. แรกๆก็ชวน
ใหลังๆเริ่มเอะใจ เลยพูดแซวมันไปทีละนิดละหน่อย
แขวะวันละนิดๆๆ
หลังๆมันเดินมาใกล้นี่พูดดักก่อนเลย
ปัจจุบันนี้มันไม่ยุ่งละ 555
comment59:ที่ทำงานผมก็มี ชอบบอกให้คนนู้นคนนี้เลี้ยงข้าว แล้วก็ชอบสอดเวลาผู้ใหญ่เขาคุยกัน วันนั้นผมนั่งคุยอย่ก็สอดขึ้นมาแล้วพูดจาเล่นหัว ผมเลยพูดขึ้นมาเสียงแข็ง ๆ หลังจากนั้นก็ดูเขาระวังตัวขึ้นนะ มีสัมมาคารวะมากขึ้น

บางทีเขาไม่รู้ตัวหรอกครับ เพราะแต่ละคนเติบโตมาไม่เหมือนกัน เขาอาจจะมองว่าอยากตีสนิท หรือเขาอาจจะมองว่ามันธรรมดาสำหรับสังคมที่เขาโตมา ซึ่งมันต่างจากเรา ของแบบนี้ต้องปรับตัวให้ได้ครับ หมายถึงเขานะ ต้องปรับให้ได้ ไม่งั้นอยู่ในสังคมลำบาก
comment60:ผมว่า คนอายุ น้อยกว่าเรา แล้วมาตีสนิท เกินงาม สอนง่ายนะ ค่อยๆ หาวิธีสอนกันไป เขาอาจจะ ไม่ได้รับการอบรมเรื่องการเข้าสังคม อ่ะครับ ผมไม่โกรธนะ เป็นผม แต่จะ ค่อยๆสอน อาศัยการที่เราสนิทกันนี่แหละ 

ผมเบื่อ แต่พวก ผู้ใหญ่กว่า หัวแข็ง ไม่รับฟังกันมากกว่า ที่ทำงานอ่ะครับ ตำแหน่งเดียวกัน แต่ ไม่รับฟังความเห็นกันเลย 
ทุกวันนี้ ผมนั่งทำงานเงียบๆ คนเดียว เหมาโปรเจค คนเดียว ทีละ 4-5 จ๊อบ
นายก็บอกนะให้จ่ายให้น้องๆทไช่วย แต่ หันหาน้อง พี่ๆคนอื่น เอาไปหมดละ เอาเช็คสโตร งี้ ไปเดินนับเหล็กงี้ 
งานออกแบบ ผมทำคนเดียว เหอๆ
comment61:สาเหตุเริ่มแรก น่าจะมาจาก ที่บ้านตามใจ ไม่อบรมสั่งสอนมารยาทในสังคมเท่าที่ควร
อีกสาเหตุนึงคือ ก่อนหน้านี้ คุณ จขกท ใจดีเกินไป ทำให้น้องคนนี้รู้ว่า จขกท ยอมให้ สามารถทำแบบนี้ด้วยได้

เหมือนเลี้ยงสุนัข ถ้าตามใจเกินไป สุนัขจะเข้าใจว่าคุณเป็นทาสรับใช้ อยากได้อะไรต้องได้ 
ดีแล้วที่ จขกท เริ่มตอบโต้ ใจแข็ง ต่อไปเค้าจะรู้แล้วว่า จขกท ไม่ยอมให้เค้าทำอย่างที่เคยทำ 

จริงๆไม่ต้องแอบกินหรอกครับ แต่ต้องแสดงออกให้ชัดว่า ไม่ให้คือไม่ให้ ถ้ามาหยิบกินโดยไม่อนุญาต ก็ต้องจัดการ
comment62:เคยลองเรียกเค้าคุยแบบจริงจังไหมคะ แบบ ไม่ได้เรียกมาด่านะ แต่คุยกัน สองคนก็ได้ ถามแบบซีเรียสว่ามีปัญหาทางบ้าน การเงิน อะไรหรือเปล่า แล้วสอนเค้าไปแบบ จริงจัง ว่าการทำแบบนี้ มันไม่สมควร มันไม่มีมารยาท บอกเค้าไปตรงๆว่าควรจะมีความเกรงใจคนอื่น ให้เค้ารู้ตัวว่า คนอื่นๆคิดยังไง คือของแบบนี้เราว่าน่าจะคุยกัน ไม่ต้องด่า แต่คุยตรงๆให้เค้ารู้เลยว่าเราซีเรียสอะค่ะ
comment63:ละ จขกท เคยบอกเค้าตรงๆมั้ยคะว่าลำบากใจที่มาขอเรากิน แทนที่จะพูดขำๆไปเป็นทีๆว่าไม่ให้ หรือไม่เอา
เขาต้องอายนะคะหากโดนตอกหน้าไม่ใช่ จขกท

เราทำงานกะฝรั่ง ตะก่อนเราไม่เถียงไม่ตอบโต้ ใครใช้ไรเราทำ ใครห้ามไรเราเชื่อ เราโดนเอาเปรียบสุดๆ
หลังๆเราเถียงหมดแต่ด้วยเหตุผลและไม่ใส่อารมณ์นะคะ ตอนนี้ทุกคนเรียกเราว่านางมารร้าย แต่เราสบายใจค่ะ
ยกตัวอย่างนะคะ เวลาเพื่อนร่วมงาน/เมเนเจอร์บอกว่าทำไมเราไม่ทำโน่นนั่นนี่ เราจะพิจารณาก่อนว่าสำคัญมั้ย หน้าที่โดยตรงเราหรือเปล่า 
ถ้าไม่ใช่เราสวนกลับเลยค่ะว่าละทำไมต้องเรา คนอื่นทำไมไม่ทำ ทำไมต้องชั้นตลอด ให้ทำอะทำได้ แต่ทำไมต้องเป็นชั้นคนเดียวที่ทำ

เรื่องขนมก็ไฟว์มาแล้ว
เรื่องทิปนี่ไฟว์ทุกวัน คือที่ทำงานเรามีกล่องทิปก็จะเอามาแบ่งกันตอนท้ายชิฟ 
เราเป็นแคชเชียร์ออกหลังสุดโดนโกงตลอดเหลือแต่เหรียญมั่ง ไม่ได้มั่ง เพราะคนก่อนหน้าทำเป็นนับขาด
แรกๆเราก็ยอม เงินแค่ 1-2เหรียญ จะมาทะเลาะกะเพื่อนร่วมงานให้เสียความรู้สึกกันทำไม
แต่เป็นว่าคนนับผิดได้ผลประโยชน์สิ เราไม่เอา ถ้ามีเรากะนางสองคนนางก็ได้ไปเต็มๆ เราเลยว่าเอามาดีกว่า หยอดกระปุกให้ลูก
จนวันนึงเราไปยืนดูนางนับ เราบอกนางนับผิด ขาดไป2คน นางก็แบบเออๆนับใหม่ ทีนี้นางได้แค่เหรียญเดียว นางจะเอาอีกเหรียญเราบอกไม่ได้
นางบอกก็เดี๋ยวพวกยูก็ได้เพิ่ม ชั้นเอาไป1เหรียญ ก็หักจากพวกยูแค่คนละไม่กี่เซ็นต์
เราเลยบอกว่าละถ้าไออยากได้2เหรียญมั่งหละ จะหักจากใครดี นางก็เงียบ
เราบอกโทษทีนะ ไม่กี่เหรียญแต่ก็ต้องแฟร์ ทุกคนได้ไม่ถึง2ยูก็ต้องได้ไม่ถึง2 ไอก็อยากได้เงิน นี่ค่าคอเลจลูก เราพูดงี้เลยนางเลยยอม 555

แรกๆเราก็ถามตัวเองว่าเราถี่เกินไปมั้ย แต่พอเราอยู่ไปนานๆทุกคนก็รักษาผลประโยชน์ของตัวเองทั้งนั้น เพื่อการนั้นก็ต้องพูดกันตรงๆ
เพราะมีครั้งนึงเราออกคนเกือบสุดท้าย แต่มีคนแบ่งทิปไว้แล้ว เราก็หยิบกองสุดท้ายไป พอมีคนสุดท้ายออกมาก็โวยวายว่าไม่ได้ทิป ก็มาโวยเรา
เราบอกเราไม่ได้เป็นคนแบ่ง นางก็วีนๆจะเอา เราเลยบอกว่าเราได้มา4 เอาไปคนละ2ละกัน
แต่พอล่าสุดเราออกคนสุดท้าย นางคนที่เราเคยแบ่งทิปออกก่อนเราหยิบกองสุดท้ายไป เราบอกนาง นางบอกนางไม่ได้แบ่ง
เราเลยถามว่างี้เราก็ไม่ได้เลยสิ (นางได้ไปราวๆ4-5เราเห็นก่อนไปนับเงินเข้าเซฟ) นางก็บอกช่วยไม่ได้นางไม่ได้เป็นคนแบ่ง
เราเลยบอกว่างั้นคราวหน้าใครนับผิดไปทวงกะคนนั้นนะ เราจะไม่แบ่งทิปให้ใครแล้วถ้าเราหยิบกองสุดท้ายออกมา
ก็ตามนั้นแหละค่ะ ยังต้องไฟว์ต่อไป แต่อย่างน้อยก็ถือว่าพูดแล้วบอกแล้ว และจะไม่ยอมเธออีกแล้ว อะไรแบบนี้
ฝรั่งยังมาไฟว์เราขนาดเราไม่ผิด เราก็เลยคิดได้ว่าเราจะไฟว์บ้างถ้าเราไม่ผิดและไม่อยากยอม

จขกท ก็ไฟว์หน่อยนะคะ อย่าไปแอบอะไรมากมายเลย แลดูลำบาก
ถ้ามาขอก็บอกดีๆไปก่อน ถ้ายังตื้อก็เพิ่มคำรำคาญ เช่นไม่ให้ก็ไม่ให้สิ, นี่จะเก็บไว้กินทั้งวัน, รำคาญละนะถ้ายังไม่เลิกขอจะด่าละนะ
ละถ้ายังว้าวุ่นนู่นนี่นั่น ก็ตอกไปพร้อมอารมณ์นิดๆว่า พูดไม่รู้เรื่องหรือไงว่าไม่ให้ พกมากินเองซะบ้าง อยากได้ก็ไปซื้อไม่ใช่มาขอเอาขอเอา
บอกเค้าไปเลยว่าพี่ห่อมาพอดีตัวเองไม่ได้ห่อมาเผื่อใคร และไม่คิดจะเผื่อในวันข้างหน้าด้วยเพราะเงินพี่ก็มีจำกัด

ถ้าไม่พูดคนประเภทนี้บางทีก็คิดไม่ได้ค่ะ เอาเปรียบคนอื่นได้ แต่พอโดนเอาเปรียบมักจะงอแง
comment64:ของกินบางอย่างก็ไม่น่าจะมาขอแบ่ง

เกินมนุษย์ จริงๆ
comment65:น้องเค้าเหมือนคนไม่ปกติ หรือไม่ก็ขัดสนเอามาก ๆ ถ้าคุณยังเอ็นดูเค้าก็แบ่งของกินให้เขาตามความเหมาะสมอันไหนไม่ให้ก็บอกว่าของพี่จะกินเอง ถ้าไม่เอ็นดูกันแล้ว เลิกคุยเลิกเล่นด้วยเลยค่ะ
comment66:เคยเจออ่ะ เป็นรุ่นพี่ด้วยนะคะ ชอบฝากซื้อ เงินไม่ให้ พอซื้อมาเสร็จก็นิ่ง แรกๆก็คิดว่าเค้าคงลืม หลังๆไม่ใช่ละมันเนียนเว้ยเห้ย มีไรก็จะขอกิน มาทำงานเห็นเราเดินมามันวิ่งกระแทกเราเพื่อจะลงเวลาก่อน คว่ำขันค่ะคนแบบนี้
comment67:อยากเห็นหน้าจริงๆ อยากรู้ว่าคนแบบนี้หน้าตาเป็นยังไง
comment68:ปัญหาหงุดหงิดนี้จะลดลงไปส่วนนึง ถ้าหยุดพฤติกรรมกินจุบจิบในเวลางาน ปล.ที่บริษัทมีกฏห้ามกินขนมยกเว้นเครื่องดื่ม ผมว่าก็ดีนะ ไม่อ้วน อิอิ

เพื่อนร่วมงานคนนี้เป็นทนายมั้ยครับ ไม่ชอบกินผลไม้สดด้วย ถ้าใช่ คงมีคนเดียวในโลก 55555555+ ที่ บ.เก่าเคยมีแบบนี้ 1 คน
comment69:อ่านดูแล้ว เราว่าในเคส จขกท เตือนกันได้ง่ายนะ เพราะมีอำนาจเป็นหัวหน้าด้วย เป็นผู้ใหญ่ด้วย ถ้าเด็กมันไม่ฟังก็แสดงว่าคุณใจดีเกินไปจนให้เค้ามาปีนเกลียวกับเรายังไงก็ได้

เป็นเราไม่ว่าใครหน้าไหนถ้าไม่มีความเกรงใจ เราขอใช้สิทธิเหวี่ยงใส่ค่ะ เป็นเรา เราจะขอโอกาสคุยกันให้รู้เรื่องเลยว่ามีปัญหาอะไรรึเปล่าถึงได้มาขอกันบ่อยๆ ไม่ใช่ว่าหวงนะ แต่อยากสอนให้รู้จักความเกรงใจกันบ้าง มีเหตุผลอะไรต้องมาขอเรา? มีเหตุผลอะไรต้องมาขอคนอื่น? แล้วจัดการร่ายยาวไปเลยค่ะว่าขอไปกี่รายการบ้างแล้ว (ถ้าจะสะใจกว่านี้แอบเตรียมจดบัญชีไว้ค่ะ มาขออะไรไปจดๆๆ) ถ้าไม่มีเงินกินข้าว/เงินขัดสน บอกกันดีๆ เดี๋ยวจะเรี่ยไรคนอื่นมาช่วย (ก็อยากช่วยจริงๆ แต่แอบประจานนิดๆ ฮ่าๆๆ) 

เราก็รู้สึกไม่ดีหรอกถ้าได้เห็นใครตัวหดจากการที่เราระเบิดอารมณ์ใส่ แต่อยากให้เขาได้มีสติมีสำนึกบ้างก็ดีค่ะว่าสิ่งที่เขาทำลงไปไม่ถูกต้อง อย่าทำ ควรมีมารยาททางสังคมกันบ้าง ไปทำกับใคร ใครก็ว่าน่าเกลียด ไม่ใช่เรื่องน่าขำน่ารัก
comment70:อยากเห็นหน้าตาบุคคลดังกล่าวจังค่ะ
comment71:เราว่าเค้าน่าจะบกพร่องทางสติ  ปัญญา  ความคิด พฤติกรรม  ไม่ก้อะไรสักอย่างในตัวเอง  เราเคยเจอคนคล้ายๆแบบนี้น่ะ  มักง่าย ไม่มีมารยาท พูดจาก้าวร้าว  กรรกขระ  แต่เป้น ผญ.  แถมเป้นน้องของเพื่อน  ตอนแรกๆก้เอ้นดูนางเห้นหน้าตาน่ารัก  แต่นิสัย  หืมมมมม อย่างที่เอ่ย  เราก้พยายามไม่พูดด้วย  ให้รุ้ว่าเราไม่ชอบพฤติกรรม  หลังๆปีนเกลียว เราเรยบอกไปน้ำเสียงนิ่งๆ  ว่า  ครั้งนี้จะเป้นครั้งแรกและครั้งสุดท้ายที่จะได้พูดปีนเกลียวกะพี่นะ  มีรอบหน้าโดนดีแน่  ชั้นไม่ใช่พี่แก  จะได้มาหยาบคายและไม่เดรงใจแบบนี้.....ผ่านไปหลายเดือน  นางคงไม่พอใจเราเรื่องวันนั้นที่เราว่านางนัแหละ   นางเรยด่าเราเสียๆหายๆต่อหน้าเพื่อนเราซึ่งนางไม่รุ้ว่าคนที่นางด่าให้ฟังเป้นเพื่อนเรา  พอเรารุ้เรื่องก้เรียกมาถามว่าจิงมั้ย  นางก้อ้างสารพัด  เราเรยบอกว่าอย่าพล่าม  ให้ตอบว่าจิงหรือไม่...พอนางพูดว่าจริง!!  เราเรยซัดไปฉาดหนึ่ง  คือตบหน้านางเต้มแรงเราเรย... แร้วนางก้ร้องไห้  เราบอกก้สอนนาง  บอกว่าพ่อแม่ไม่สอน  พ่อแม่ตามใจ  พี่ตามใจ  แต่จะมาทำกริยาแบบนี้ใส่คนอื่นไม่ได้  ชั้นเคยเตือยแร้ว  อิกอย่างถ้าไปทำแบบนี้กะคนอื่น มันไม่ใช่แค่นี้นะ  ที่จะโดน บอกไว้เรย...นางก้ไปฟ้องพี่นาง  พี่นางซึ่งเป้นเพื่อนสนิทเราก้มาขอบใจเราที่ตีน้องให้ 555  พีคเรยละ
comment72:ที่ทำงานมีคนคล้ายๆ แบบนี้ค่ะ แต่เป็นคนตำแหน่งสูงเงินเดือนเยอะเป็นแสน เวลาไปกินข้าวจะไม่ชอบสั่งของตัวบอกไม่ค่อยหิว แต่มาขอแบ่งจากคนอื่นในโต๊ะ คนโน้นนิดคนนั้นหน่อยเป็นประจำ เวลาหารทำเนียนไม่จ่าย
บางทีถ้าวันไหนสั่งของตัวเองก็สั่งแพงกว่าคนอื่น แต่เวลาหารบอกหารเท่าง่ายดี
ตอนเช้ามาถึงก็มาขอแบ่งข้าวกับกับข้าวแม่บ้านกิน ปกติแม่บ้านเค้าจะเอากับข้าวมาคนละอย่างสองอย่างมากินร่วมกัน ประหยัดไปอีกมื้อ
เวลานั่งแท็กซี่ไปกินข้าวกลางวันไกลๆ จะให้คนอื่นรวมๆ ออกจนครบ ตัวเองเนียนๆ ไม่ต้องจ่าย บางทีเงินเหลือทอนจากแท็กซี่ก็เก็บไปไม่คืนคนที่เค้าออกตังค์

บางทีคนเราก็มีชีวิตอยู่เพื่อเบียนเบียนคนอื่น
comment73:เหมือนเปรตขอส่วนบุญเลยนะคะ น่ากลัวมากก
comment74:คนพวกนี้จะไม่รู้ตัวเองนะ บางทีพูดตรงก็แล้วพูดอ้อมก็แล้ว
ไม่รู้จริงจริง ต้องพูดแรงแรงอ่ะ จำเลย

ตอนเรียนก็มี เพื่อนประเภทนี้ ไปกินข้าว สามห้าบาท จะมาขอตังเราห้าบาทสิบบาทตลอด บอกไม่มีเศษ เราก็ให้ตลอด
นึกย้อนกลับไปยังงอยู่ว่าแล้วเราจะให้มันทำไม  ฟระ...
เออ แต่จ่ายไปสี่สิบ จ่ายแบงค์ร้อย นะ
เราก็งงกะมันมาก
อะไรจะงกขนาดนั้นวะ

ไม่พอมาห้องเรามาเอาสบู่กลับไป เอาทิชชู่กลับไปม้วนนึง
โห แบบ ไรจะขนาดนี้วะ
ตอนนั้นก้อแบบ เออ ทำบุญ เอาไปเหอะ (คิดในใจ)
คนแแบบนี้มีจริงจริง
แล้วไม่รู้ด้วยว่าตัวเองน่าขยะแขยง

ตอนนี้เรียนจบทำงานเชื่อมั้ย
คนนี้ไม่มีเพื่อนสมัยเรียนติดต่อด้วยสักคน
นานนานทักเรามาที เราก้อไม่ค่อยจะตอบด้วย
comment75:ซิ้อของกินแล้วใส่ยานอนหลับแรงๆหน่อยให้มันกินทุกวันมันจะได้ง่วงหลับจนไม่เป็นอันทำงาน หลังจากนั้นก็โดนเจ้านายมันดุทุกวันเรื่องไม่มีความรับผิดชอบเอาแต่ง่วงซึมในที่ทำงาน ทำให้งานขาดประสิทธิภาพมาก นานเข้าๆ แล้วก็โดนไล่ออกในที่สุด พอถึงตอนนั้น จขกท ก็ซื้อกาแฟใส่ขี้หมาปลอบใจมันและบอกลากันอย่างสวยงาม ทีนี้ จขกท จะมีอิสรภาพในการกินอย่างเต็มที่อย่างที่ไม่เคยมีมาก่อน โชคดีค่ะ (>"< )
comment76:นึกว่าที่เจอมานี่หนักสุดแล้วนะคะ ของหนูนี่เด็กๆไปเลย

ไม่เข้าใจคนแบบนี้เลย ว่าถูกเลี้ยงมาแบบไหน
ทีของคนอื่นจะกิน ทีของตัวเองนะแอบกินกลัวคนอื่นแย่ง
ซึ่งมันไม่มีใครอยากไปแย่งอยู่แล้ว เพราะนานๆทีนางจะซื้อกิน
ไม่ก็ชอบไปขอของเบรคคนที่เค้ามาจัดประชุมกิน

ไม่รู้จะหาคำไหนมาเปรียบจริงๆ

ของหนูนี่บางทีซื้อของที่ตัวเองชอบกิน 
เช่น หัวหมูต้ม เราจะชอบกินแต่ส่วนที่เป็นเนื้อ
แต่นางจะกินไส้ ยังมาว่าอีกนะว่าไม่มีนำ้ใจนึกถึงคนอื่น

เฮ้ออออออ  จะบ้าตาย

ยิ่งสนิทด้วยแล้วยิ่งไม่มีความเกรงใจ

ขอระบายบ้างนะคะ อึดอัดมานาน
ของใช้ก็เหมือนกัน ปากกาเราซื้อมาปกติก็ใส่ที่ใส่ปากกา
วางไว้บนโต๊ะ พอจะใช้ หายซะงั้น พอถามทีไรบอกไม่รู้

แต่อีกวันจะเห็นปากกากลับมาวางที่เดิมตลอด
หยิบไปไม่บอกไม่ว่า แต่ต้องให้ทวงตลอด ถึงจะคืน
หลังๆเลยเก็บใส่ลิ้นชักล็อคกุญแจเลย เบื่อ
comment77:คนแบบนี้คิดว่าเยอะค่ะ เคยมีเพื่อนร่วมงานเป็นแบบนี้เหมือนกันค่ะ ไม่เกรงใจ. หน้าด้าน. ตะกละ เห็นแก่ตัว
เนื่องจากเราเคยเป็นมนุษย์เงินเดือน มีภาระ หน้าที่ การใช้เงินเหมือนกัน ทุกเช้าเราจะซื้อหมูปิ้งข้าวเหนียวมากินที่ทำงาน หมู 7 ไม้ข้าวเหนียว 1 ห่อ เกือบทุกวัน เราชอบกินข้าวเหนียวให้หมดแล้วเหลือแต่หมูไว้กินเล่น. บางวันยังกินไม่ทันหมดเพื่อนตะกละคนนี้มันมาถึงมันจะรีบเอาหมูเราไปกิน แรกๆ ก็ไม่ว่าไรแบ่งกันกิน  พอบ่อยขึ้นมันทุกวันเลยพอวันไหนเรากินหมดเร็วมันว่าเราไม่รอมันเลย พอวันไหนเหลือไม้เดียว มันบอกว่าทำไมซื้อมาน้อย. (อยากบอกว่าเงินกรูไหม)

บางครั้งเราหิวตอนบ่ายๆ เราจะมีขนมมันก็มากินทุกครั้ง  บางทีซื้อมากินชิ้นเดียวที่เหลือหวังดีเอาไปกินหมดเลย. บางทีแกล้งบอกว่า 20 บาทยังไม่ได้กินเลย มันทำตาโตบอก 20 บาทเหรอ น้อยจัง มันก็หัวเราะกลบเกลื่อน

พอวันไหน ออฟฟิต เลี้ยงพวกอาหาร ฟาดฟูด โทรสั่ง มันจะนั่งลิสรายการว่าเอาไรบ้าง แต่ถ้าวันไหนพวกเพื่อนร่วมงานอยากกินกันเอง มันจะถามว่าใครจ่าย. พอบอกว่าจ่ายกันเองของใครของมัน มันบอกว่าไม่กิน แต่มันจะรอกินของคนโน่นทีคนนี้ที

ถ้าเวลาของมันซื้ออะไรมากิน เราแกล้งไปขอมันกินบ้าง มันบอกว่าไม่ได้ อันนี้จะเอากลับไปกินบ้าน 

ถ้าเล่าจริงๆ 3 วันไม่หมด เพราะเพื่อนร่วมงานก็ระอากันทุกคน ไม่มีใครกล้าว่าตรงๆ มันเป็นผู้ชายตัวใหญ่แต่ขี้น้อยใจ เลยได้แต่นั่งนินทา จนไม่มีใครอยากซื้อของกินกันเลย ไม่มีใครหวงกันหลอกแต่มันเลยไม่ออกเลย เพราะบางอย่างมันแพงเขาหารกันมันรอกินอย่างเดียว

นึกแล้วเพลีย
comment78:เคยเจอคนแบบนี้ค่ะ ยิ่งกว่านี้ด้วยเพื่อนเราจับเข่าคุยกันเลย ไม่ทักไม่คุยหลบหน้า ตีหน้าเศร้าว่าช่วงนี้ไม่ค่อยมีตังค์เลยขนาดจะซื้อข้าวยังไม่ค่อยจะมี แอบพูดเรื่องเขากับเพื่อนให้เขาได้ยิน อีกอย่างเป็นคนพูดตรงๆด้วยไม่อ้อม ด่าคือด่าชมคือชมอันไหนเล่นอันไหนไม่เล่นเขาน่าจะรู้นะอย่างน้อยน่าจะมีความเกรงใจกันบ้าง  จนเขาไม่มาขออีกเลย โดยส่วนตัวไม่ใช่คนหวงกินแต่บ่อยไปก็ไม่ไหว เขามีเงินก็เอาเงินไปกินเหล้าซื้อบุหรี่มาสูบ ที่หอเขาไม่มีอะไรกินเลยนอกจากขวดเหล้าขวดเบียร์

title:ทำไมทุกคนถึงคิดกันว่าเหยื่อคดีข่มขืนจะต้องหมดสิ้นอนาคต ชีวิตเหมือนตายทั้งเป็นเหรอคะ TvT
comment:**ไม่ได้คิดว่าไม่ควรลงโทษคนร้ายนะคะ แต่เราขออีกประเด็นค่ะทู้นี้**
**อันนี้ข่มขืนแล้วไม่ฆ่านะคะ**

เพราะช่วงนี้มีกระแสน้องแก้ม มีคนออกมาสงสารตามกระแสเยอะ ทำให้เราสังเกตเห็นอะไรบางอย่างจากความเห็นของหลายต่อหลายคน เรียกว่าเกือบทุกคนก็ว่าได้
คือจะคิดว่า คนร้ายคดีข่มขืน (ไม่รวมข่มขืนแล้วฆ่านะคะ) ต้องโดนประหาร เพราะมันทำลายชีวิตเหยื่อ คนโดนข่มขืนเหมือนตายทั้งเป็นตลอดชีวิต กลับเข้าสังคมไม่ได้
เพราะโดนข่มขืนมา ชีวิตเขาจะไม่เหมือนเดิมอีกต่อไป

มันทำให้เราคิดว่า เออ ที่ทำให้เขากลับเข้าสังคมไม่ได้ มันคือสายตาของคนในสังคมรึเปล่าอะ.... ที่คิดว่าผู้หญิงคนนี้มีมลทินแล้ว โดนใครไม่รู้ข่มขืนมา
เรารู้ค่ะว่าคนโดนข่มขืนเจ็บปวดมากและมีบาดแผลทางใจ จนต้องมีสถานที่บำบัดคนถูกข่มขืนโดยเฉพาะ 
(เรากะเพื่อนๆเคยทำโปสการ์ดขายเพื่อนำเงินไปบริจาคบ้านหญิงธัญพร เป็นสถานพักฟื้นของหญิงที่โดนทำร้ายค่ะ เลยทราบ)
ที่เราตั้งใจจะพูดคือ แค่แผลทางใจก็แย่มากแล้ว อยากให้คนในสังคมมองพวกเขาอย่างคนธรรมดามากกว่า ไม่ใช่ตีตราว่าเป็นเหยื่อข่มขืนไปจนวันตาย

เมื่อโดนข่มขืนจนบอบช้ำทั้งกายและใจ รอดมาได้ เข้ารับการบำบัดจนจิตใจรู้สึกดีขึ้น ความเป็นเหยื่อข่มขืนมันควรจะจบตรงนี้ใช่ไหมคะ ไม่ต้องตอกย้ำกันอีก
แต่เมื่อเขาเหล่านั้นตั้งใจจะเดินกลับเข้าสู่สังคมอีก สิ่งที่รออยู่คือสายตาทิ่มแทง พินิจพิเคราะห์จากคนในสังคม ใครรู้ว่าเคยถูกข่มขืนก็คงสงสาร สมเพช เห็นใจ ไปจนถึงยี้
อย่างดีก็อยู่แบบปิดบังเรื่องนั้นไว้ ถ้าความแตกก็ต้องระแวงว่าคนรอบข้างจะมองตัวเองยังไง
คนรอบข้างอาจจะสงสาร เลยปฏิบัติด้วยต่างจากปกติ แต่อาจนำไปสู่ความรู้สึกว่า เขาสงสารเราเพราะเราสกปรก โดนข่มขืนมาใช่ไหม
ยิ่งถ้ามีลูกติดมาด้วย สายตาคนรอบข้างก็จะยิ่ง......

เราแน่ใจว่าคนที่ออกมาเป็นเดือดเป็นร้อนแทนเหยื่อทุกคนหวังดี เจ็บปวดแทน แต่ความคิดว่า "เหยื่อข่มขืนเสมือนตายทั้งเป็นตลอดชีวิต" เราว่ามันทำร้ายหลายๆคนนะ
บางคนอาจจะอยากมีชีวิตธรรมดาต่อไปโดยลืมๆเรื่องนั้นไป ไม่ต้องให้ใครมาสงสารเห็นใจ หรือคิดว่าเขาต้องซึมเศร้าอยู่แน่ๆ ทรอม่าแน่ๆ โอยเจ็บปวดแทน เขาตายทั้งเป็น
คือคงจะดีกว่าถ้าทุกคนยอมรับเขาเป็นผู้หญิงธรรมดาคนนึงนะคะ ;w; ลบความคิดของพวกคุณที่ทำให้เหยื่อข่มขืนต้องทรมานตลอดชีวิตกันเถอะ
ถ้าเป็นแบบนั้น คนที่เคยถูกข่มขืนก็จะได้ไม่ต้องตายทั้งเป็นตลอดชีวิตอีกต่อไป กลับมาใช้ชีวิตตามปกติได้ไงล่ะ

@เพิ่มเติมหน่อยนะคะ

- สังคม หมายถึงทุกสิ่งที่อยู่รอบๆตัวค่ะ ไม่ใช่แค่คนรอบตัว อาจจะข่าว สื่อ โซเชียล ฯลฯ ด้วย
- การแสดงออกของสังคม ตัวอย่างง่ายๆเช่น เมื่อมีข่าวเด็กโดนข่มขืน คนที่รู้ข่าวก็จะ โธ่ต่อไปจะอยู่ยังไง จะไปสู้หน้าใครได้ เขาต้องเจ็บช้ำตลอดชีวิตแน่
เมื่อคนเราโตขึ้นมากับการแสดงออกแบบนั้น ก็จะสั่งสมไปและคิดว่า เหยื่อที่โดนข่มขืนต้องเป็นแบบนั้นค่ะ
เมื่อโดนข่มขืนเข้าก็จะรู้สึกหมดค่า ความภูมิใจในตัวเองลดลง รับตัวเองไม่ได้ หวาดกลัวสายตาสังคม

เราอยากให้เราเปลี่ยนมาเห็นคนที่เคยถูกข่มขืนเป็นคนปกติคนนึง เหมือนกับตัวเราเอง
ไม่รู้จะพูดยังไงค่ะสำหรับคนที่ไม่เข้าใจ แต่สังคมที่ไม่มองว่าคนที่ถูกข่มขืนต้องทรอม่าอับอายไปตลอดชีวิต จะทำให้เขายืนหยัดขึ้นได้เร็วกว่านะคะ

ขอยกมาจากคห.ล่างนะคะ

หากอยู่ในสังคมสั่งสมมาว่า ถูกข่มขืนนี่มันน่าอับอาย น่าอดสู ออกข่าวว่าโดนข่มขืนนี่คือหมดอนาคตเลย น่าอายมาก
ก็จะคิดว่า ถ้าตัวเองโดนข่มขืนมันต้องอายมาก แย่มาก เราจะสู้หน้าคนอื่นไม่ได้ 
ถ้าโดนข่มขืนขึ้นมาจริงก็จะเสียความภูมิใจ เพราะคิดมาตลอดว่าถ้าโดนแล้วต้องเป็นแบบนี้ๆๆๆ เชื่อว่าสังคมจะตราหน้าว่าเคยโดนข่มขืน 

แต่ถ้าคุณโตมาตลอดในสังคมที่เปิดโอกาสให้หญิงที่โดนข่มขืน สังคมที่ให้เกียรติ ไม่ใส่ใจว่าเคยโดนอะไรมา คนรอบข้างคุณเป็นแบบนี้ตั้งแต่คุณเกิดจนโต
ถ้าคุณโดนข่มขืนก็คงจะหวาดกลัวเจ็บปวดมาก แต่จะเงยหน้าเดินต่อได้โดยไม่รู้สึกว่าตัวเองไรัค่าหรือน่าอดสูน่าดูถูกแน่นอนค่ะ

----------

เราไม่ได้บอกว่าเหยื่อจะไม่เจ็บปวด ไม่ทรอม่าเลย ถ้าสังคมยอมรับ
ไอ้การเจ็บปวดจนหวาดกลัว กลัวการโดนทำร้าย มันมีอยู่แล้วค่ะ เข้าใจนะคะ
แต่ ถ้าสังคมไม่เคยแสดงอาการกีดกันคนโดนข่มขืนให้คุณเห็นมาก่อนเลย (สังคม หมายถึงทั้งหมด รวมถึงคนที่คุณไม่รู้จัก ไม่ใช่แค่ปู่ย่าตายาย พ่อแม่พี่น้อง เพื่อน)
มันจะทำให้คุณไม่รู้สึกว่าคนโดนข่มขืนมันช่างน่าอาย มันไม่กล้าสู้หน้าคนอื่น เข้าใจไหมคะ

แยกประเด็นให้ชัดๆก่อนนะคะ
- เจ็บปวดทางกาย จนกลายเป็นแผลใจ หวาดกลัวต่อการโดนทำร้าย 
กับ
- อับอาย ไม่กล้าสู้หน้าสังคม รู้สึกว่าตัวเองต่ำลง ไม่ใสสะอาด ความภูมิใจในตัวเองลดลง

ประเด็นกระทู้เราคืออันล่างค่ะ

ป.ล. เราแปลกใจว่าทำไมทุกคนถึงฮือฮาเฉพาะข่าวน้องแก้ม ข่มขืน/ข่มขืนเด็ก/ข่มขืนแล้วฆ่า มีแทบทุกวันเลยนะคะ =w=
ล.ป. ขอแท็กหว้ากอหน่อยนะคะ ชอบความคิดเห็นของชาวหว้ากออะ ถ้าเห็นไม่เหมาะสมถอดออกได้ค่า																																	   แก้ไขข้อความเมื่อ 9 กรกฎาคม 2557 เวลา 14:16 น.
comment1:เห็นด้วยที่ว่าสิ่งนึงที่ทำให้เค้าเหมือนตายทั้งเป็นคือสังคม คนรอบข้าง เรา ๆ ที่แสดงความเห็นใจ สงสาร นี่แหล่ะ

ตรง ปล เราก็สงสัยเหมือนกัน
บางคนว่าเพราะเหตุเกิดบนรถไฟ ที่ไม่ควรจะเกิด บางคนว่าเป็นฟางเส้นสุดท้าย ขาดผึง
comment2:สังคมไทยชอบเรื่องดรามาติกครับ แต่ไม่ค่อยมีสติพิจารณาสักเท่าไหร่
comment3:คงเป็นฟางเส้นสุดท้าย ขาด กระแสเลยมาแรงมากๆ 

เห็นด้วยที่ อยากให้เลิกไปมองเค้าเป็นถูกเคราะห์ร้ายตลอดเวลาซะที บางทีความเห็นใจ ความสงสารมากไปก็ทำร้ายจิตใจได้นะคะ

ในกรณีคนพิการก็เช่นกันค่ะ บางคนเค้าก็อยากทำอะไรๆได้เหมือนคนปกติ มองเป็นคนปกติทั่วๆไป คือไม่ต้องช่วยทุกกรณีก็ได้ บางอย่างเค้าก็ทำเองได้ค่ะ เราเคยไปตามศูนย์บำบัด ก็จะเน้นช่วยสนับสนุน ไม่ได้ทำให้ทุกอย่าง
comment4:สิ่งที่ทำให้คนถูกข่มขืนตายทะ้งเป็นคือสังคมต่างหากคับ
comment5:ตายทั้งเป็นคงเป็นความรู้สึกและจิตใจมากกว่า
สมัยเรียน เพื่อนสนิทเราคนหนึ่ง เคยโดนแฟนกับเพื่อน ๆ พากันรุมโทรม
เราไปนอนเฝ้าเพื่อนที่โรงพยาบาล มันตื่นขึ้นมาร้องกรี๊ดๆๆๆ อยู่ตลอดว่า "อย่าทำกรูๆๆ"
พอไปแจ้งตำรวจ ถามคำถามแต่ละคำถาม เหมือนโดนข่มขืนซ้ำ 
มีการถามด้วยว่าน้องอยู่ข้างบนหรือข้างล่าง พวกที่อยู่ในห้องนั่งหัวเราะ (อันนี้เพื่อนเล่าให้ฟัง)
แล้วเพื่อนเราก็เริ่มไม่อยากไปเรียนเพราะสายตาคนรอบข้าง แล้วในที่สุดก็หายไปจากโรงเรียนอย่างถาวร
เรากับเพื่อน ๆ ที่สนิทกันไปตามหาที่บ้าน แม่เค้าบอกว่าเพื่อนหนีออกจากบ้านไปไหนไม่รู้
จนปัจจุบัน เราก็ยังไม่รู้ว่าเพื่อนคนนี้เป็นตายร้ายดีอย่างไร 
ส่วนเรื่องคดี เรารู้แค่ว่า พวกมันจ่ายให้เพื่อนเราคนละ 3 หมื่น 
(เพื่อนเราหายออกไปจากบ้านพร้อมเงินจำนวนหนึ่ง)
พวกเราได้แต่สันนิษฐานว่าคงหนีไปอยู่ในที่ ๆ ไม่มีใครรู้ว่าโดนข่มขืน
....
สังคมนี่แหล่ะ ตัวสำคัญที่ทำให้คนที่ถูกข่มขืนตายทั้งเป็น 
ส่วนเรื่องน้องแก้ม เราว่าคดีข่มขืนมันบ่อยไป แต่เหมือนไม่มีมาตรการอะไรป้องกัน
โดยเฉพาะครั้งนี้คนที่ทำเป็นพนักงานของรัฐ คนของการรถไฟทำเอง ความอดทนเลยขาดผึงกัน
อย่างที่คุณว่าไง "มันมีทุกวัน" แต่ทำไมไม่มีใครคิดจะแก้ปัญหา
ผู้หญิง ต้องอยู่ในสังคมด้วยความหวาดกลัว 
คนชั่ว ๆ มันก็ทำ here ๆ แบบนี้ เพราะมันไม่มีอะไรทำให้มันกลัวไง
ถ้ามีบทลงโทษที่รุนแรง คนมันจะได้กลัว ได้เกรงอำนาจกฏหมายบ้าง 
กฏมีไว้เพื่อความเป็นระเบียบเรียบร้อยในสังคม ไม่ได้มีไว้ให้นำมาเอื้อประโยชน์แก่ตนเองและพวกพ้อง
...
แค่นี้แหล่ะ ความคิดของเรา
comment5-1:ตอบได้ดีมากครับ
comment6:ที่หลายๆคนไม่อยากไปแจ้งความ ก็เพราะสังคมเนี่ย เราว่าต้องปรับทัศนคติกันใหม่ หลายๆคนมักจะไม่รู้ว่า ความหวังดีของเราก็ทำร้ายคนอื่นได้เหมือนกัน...
comment7:"Whoever fights monsters should see to it that in the process he does not become a monster. And if you gaze long enough into an abyss, the abyss will gaze back into you."

- Friedrich Nietzsche
comment8:ไม่จริง มั้ง ที่ว่าสายตาของสังคม

คุณไม่เคยโดนข่มขืนคุณไม่เข้าใจหรอกครับ และผมก็ไม่เคยโดนข่มขืนด้วย

แต่ผมอ่านจากประสพการณ์คนโดนข่มขืนที่ต่างประเทศ
--------------------------------------------------------------------------------------------

ประเทศเขาเปิดกว้างเรื่องการมีเพศสัมพันธ์ ดังนั้น

สังคมไม่มีใครมองผู้หญิงที่โดนข่มขืนว่า แย่ เสียตัว ไม่บริสุทธิ์

แต่ตัวเหยื่อ นั่นแหล่ะที่ไม่มีวันที่จะลืมช่วงเวลาอันโหดร้ายนั้นได้

แม้ว่าจะมีเหยื่อบางส่วนทำใจรับมันได้ แต่จำนวนน้อยมากถ้าเทียบกับคนที่ ตกอยู่กับฝันร้ายตลอดชีวิต
-------------------------------------------------------------------------------------------------------------------------
comment8-1:เราพยายามจะสื่อว่า สายตาจากสังคมที่ไม่มองเขาเหมือนคนปกติ ทำให้เหยื่อรู้สึกว่าตัวเองไร้ค่า จนไม่สามารถหลุดจากเวลาเลวร้ายนั้นได้ อะค่ะ
comment8-2:
comment8-3:คือ เราคิดว่า สิ่งที่เจ้าของกระทู้จะสื่อ หมายถึง

เหยื่อโดนข่มขืนเจ็บปวดแน่ค่ะ แต่จะดีกว่านี้มั้ย ถ้าคนในสังคมไม่ตอกย้ำซ้ำเติม คนเหล่านั้น

ถ้าเค้าได้มีที่ยืนในสังคม จิตใจเค้าจะดีขึ้นมั้ย ที่อย่างน้อยเค้าก็ไม่ได้เป็นที่รังเกียจ 

ยังสามารถใช้ชีวิตปกติได้ จิตใจอาจจะไม่ปกติ แต่เราเชื่อว่าฟื้นฟูได้ค่ะ 

เหมือนเป็นแผลแล้วโดนกรีดย้ำๆ มันก็ไม่มีวันหาย แต่ถ้าไม่ย้ำ สักวันมันก็จะกลายเป็นแผลเป็น 

อาจจะเห็นแล้วเจ็บปวด แต่จะไม่ทรมานเท่าเดิมนะคะ
comment8-4:สังคม ของ คห.8 ที่ว่ามา  ต่างและห่างจากสังคมไทย มากค่ะ
comment8-5:สังคมที่คุณว่าไม่ใช่เมืองไทยครับ 

ถ้าเป็นเมืองไทยมันจะโดนความเจ็บปวดซ้ำซ้อน
comment8-6:เห็นด้วยครับ ส่วนตัวผมกลับคิดว่า สังคมก็เป็นส่วนหนึ่ง
แต่ผู้ที่ถูกกระทำคงไม่มีอะไรที่เลวร้ายไปกว่าช่วงเวลาอันโหดร้ายนั่นได้
ใครจะไปลืมมันได้ครับ คนโดนกระทำกับคนนอกที่มองเข้ามา
ผมว่ามันคนละเรื่อง
comment8-7:เจอพวกมโนไปเองอีกแล้ว คงไม่เคยโดนขี้ปากชาวบ้าน สิ นะ โลกของนายสวยจริงๆๆวะ
comment9:สังคมต่างหากที่ทำให้พวกเธออยู่ไม่ได้    โดยเฉพาะสังคมไทย    

สังคมที่ยังมีเพศผู้บางคน ต้องการให้เมียตัวเองมีพรหมจรรย์  แต่ตัวเองจิ้มมาแล้วไม่รู้เท่าไร    


ในอเมริกามีคนดังหลายคนที่เคยตกเป็นเหยื่อ ของการข่มขืน  แล้วสามารถยืนอยู่ในสังคมได้อย่างมีเกียรติ มีศักดิ์ศรี


ไปอ่าน กรณีจดหมายเปิดผนึกสิว่า บริษัททำอะไรกับเทอ   สังคมให้ที่ยืนเหยื่อรึป่าว

http://www.ranker.com/list/famous-rape-victims/celebrity-lists?var=2&utm_expid=16418821-39.UIJi4-rZS625yI_ELKHYvA.1&utm_referrer=https%3A%2F%2Fwww.google.co.th%2F
comment9-1:ชอบลิ้งค์มากค่ะ ;-;

เออดูซิเซเลบตั้งเยอะแยะที่เดินต่อโดยไม่มาคร่ำครวญ และถึงตอนนี้ก็ไม่มีใครคิดสงสารว่าพวกเขาต้องทนทุกข์เพราะโดนข่มขืนอยู่แน่นอน 
การให้เกียรติพวกเขาคือ เห็นเรื่องที่เกิดขึ้นเป็นแค่เรื่องที่ผ่านไปแล้ว ไม่ต้องมาสงสารย้อนหลัง เหมือนที่พวกเขาเหล่านั้นหลุดพ้นมาได้ คนรอบข้างก็ควรหลุดพ้นด้วย
อดีตบางอย่างคนเราก็อยากทิ้งมันเอาไว้ตรงนั้นแล้วดำเนินชีวิตต่อไป เราว่าไม่น่าจะต้องไปตามหอบให้เขาแล้วเดินตามเขามา

คุณๆ ทำของหล่นแน่ะ อดีตอันเลวร้ายอะ ห้ามลืมดิคุณตัองเจ็บปวดไปตลอดชีวิตนะ เอ้าแบกไว้ๆ
comment10:ตายทั้งเป็นค่ะ น้องสาวเราโดนข่มขืนค่ะ น้องสาวเลิกงานกับบ้านตอน5ทุ่ม ปกติแฟนจะไปรับ แต่วันนั้น แฟนไปทำงานค่ะ
น้องสาวเราโดนคนร้ายขับรถกะบะมาจอด ใกล้ๆเซเวน จับรถมอไซค์ตาม แล้วก็ขับปาด น้องเราล้ม มันก็ข่มขืนค่ะ  น้องสาวเราทั้งร้อง ทั้งกรี๊ดแต่ไม่มีใครได้ยิน มันข่มขืนเสร็จก็ขับรถออกไป  น้องสาวเรานอนกรี๊ดๆ ร้องไห้ตัวสั่นอยู่ข้างทางค่ะ จนเกือบตี5 มีชาวบ้านมาเห็นก็ช่วย ทางตำรวจก็ไม่ทำอะไร จนบ่าย พ่อของน้องสาวเรา โทรเข้ามาหาที่สำนักงานตำรวจว่าจะทำอะไรได้บ้าง เพราะตั้งแค่เกิดเหตุไม่ทำอะไรเลย ตำรวจมันถามน้องเราว่า จำได้ไหม คนร้ายทีลักษณะยังไง  น้องเราบอกว่าจำไม่ได้ มันมืดมาก แค่จำได้ว่า เป็นรถกะบะ ยกสูง สีบอนด์เงิน แล้วกลางคืนน้องสาวเราจะไม่กล้าปิดไฟนอน ช่วงแรกๆ จะร้องกรี๊ดๆๆๆ ในช่วงเวลาใกล้ๆเกิดเหตุเป็นแบบนี้บ่อยมากค่ะ แล้วคือที่เศร้ากว่า คือน้องสาวเราท้องค่ะ คุณคิดสิค่ะ ว่าผู้หญิงที่อยู่กับแฟนทุกวัน แล้วไปโดนข่มคืนมาในคืนเดียว  กับคเองทำแท้ง เพราะแฟนบอกว่า ไม่แน่ใจว่าใช่ลูกตัวเองหรือเปล่า มันเจ็บไหมคะ แบบนี้เรียกตายทั้งเป็นได้ไหม แล้วที่เลวร้ายกว่า คือจับคนร้ายได้ค่ะ แต่!!! คนร้ายถูกระบุว่าทีอากาีทางติต เป็นโรคก่อนเกิดเหตุการณ์แบบนี้ เลยไม่คิดคุก มันยิ่งกว่าตายทั้งเป็นสำหรับคนในครอบครัวอีกค่ะ
comment10-1:ขอโทษทีค่ะเรากดผิด ตอบไว้ที่ คห.12 นะคะ //เล่นในมือถือยากจัง
comment10-2:แล้วทุกๆคนในครอบครัวและแฟนน้องสาวคุณเค้าอยู่ให้กำลังใจน้องสาวคุณใช่มั้ยคะ 

คืออย่างน้อยน้องสาวคุณกลับมาได้นะคะ  ขอให้ผ่านมันไปให้ได้ 
และมีอนาคตที่ดีต่อไปนะคะ
comment10-3:ตอบ คห 10.2 ขอบคุณค่ะ ใช่ค่ะ เรื่องนี้ผ่านมาได้3ปีแล้วค่ะ ตอนนี้น้องเรามีกำลังใจได้เพราะคนในครอบครัวค่ะ
เพราะแฟนของน้องสาวเราก็เป็นผู้ชายที่น่ากลัวค่ะ ตอนนี้น้องสาวเราทั้งกลัวและเข็ดค่ะ ตั้งแต่เลิกกับแฟนคนนั้นได้เกือบปีก็ไม่เคยเห็นน้องสาวเราคิดจะคบหรือยุ่งเกี่ยวกับใครอีก ตอนนี้ก็กับมาทำงาน แต่น้องเราจะไม่กล้าออกจากบ้านมืดๆค่ะ และน้องเราจะโทรหาเราแทบจะทุกครึ่งชั่วโมงเวลาที่เรากับบ้านเกิน3ทุ่มค่ะ เข้าใจเลยค่ะว่าความรู้สึกมันเป็นยังไง 

ตอบเจ้าของกะทู้ ไม่เป็นไรค่ะ เราก็เล่นในทือถือ เราเข้าใจค่ะ ครอบครัวเราโอเคค่ะ ตอนนี้ก็ใช้ชีวิตเป็นปกติค่ะ เป็นกำลังใจให้ผู้หญิงทุกคนเลยค่ะ อยากให้ผู้หญิงทุกคนระวังตัวและดูแลตัวเองค่ะ
comment10-4:โทษนะครับ ที่เขียนว่า "แต่!!! คนร้ายถูกระบุว่าทีอากาีทางติต" ทีอากาีทางติต คืออะไร งง มาก
comment10-5:น่าจะหมายถึงเป็นโรคจิตค่ะ
comment11:แล้วถ้าคนที่ข่มขืนมีเชื้อเอดส์ล่ะ ตายทั้งเป็นมั้ยต้องรับโทษเพิ่มมั้ยรึลดโทษเพราะรับกรรมอยู่แล้ว
comment11-1:ลดโทษ? คุณจะลงโทษเหยื่อข่มขืนเหรอคะ??
comment11-2:เรื่องประเด็นโรค เราว่าไม่เกี่ยวกับประเด็นที่เราต้องการสื่อค่ะ เราพูดถึงสายตาของคนในสังคมที่มองคนที่เคยโดนข่มขืนอะ
และที่สำคัญ สายตาของคนในสังคมที่มองคนเป็นเอดส์ก็เหมือนกันค่ะ มันไม่ดีนะคะที่จะตั้งแง่รังเกียจอะ -_-" ติดยากกว่าหวัดตั้งหมื่นเท่า
comment12:เราเสียใจด้วยค่ะกับเรื่องที่เกิดขึ้น

แต่เราหมายถึงหลังจากนั้นค่ะ.... คนร้ายไม่ฆ่า น้องคุณไม่ได้ตาย แต่ต้องเดินต่อไป ด้วยชีวิตที่แบกรับเรื่องราวเหล่านั้นไว้
หลังจากเยียวยาจิตใจตัวเองได้แล้ว เขาย่อมต้องอยากใช้ชีวิตแบบปกติใช่ไหมคะ... มันจะดีไหมคะถ้าแฟนเขาไม่ต้องให้ทำแท้ง แต่ดูแลน้องของคุณต่อไป
มันคงดีใช่ไหมคะ ถ้าสังคมจะไม่มองน้องคุณด้วยสายตาทิ่มแทง แต่จะปฏิบัติด้วยเหมือนที่ปฏิบัติกับคนทั่วไป ไม่ต้องตอกย้ำอีกว่าโดนข่มขืนมา
มันคงจะดีนะคะ ถ้าคนในครอบครัวช่วยกันปลอบประโลมกันและกันและเดินหน้าต่อด้วยกำลังใจ เมื่อสภาพจิตเขาดีพอ ทุกคนก็มีความสุขเหมือนเดิมได้

ป.ล. แต่คนร้ายควรโดนลงโทษค่ะ -_-*
comment12-1:อย่าลืมประเด็นของสภาพจิตใจของผู้ถูกกระทำด้วย
แม้นว่าจะสังคมจะไม่ซ้ำเติม แต่ตัวเค้าก็อยู่กับความหวาดกลัว
การถูกร่วมประเวณี โดยไม่มีความยินยอม จากใครก็ไม่รู้ 
ขนาดแค่เราคิด มันยังแย่เกินจะทนเลยคุณ
....
ทางทีดีเราว่าไม่ควรมีเหตุการณ์แบบนี้เกิดขึ้นกับใครเลยจะดีกว่า
และถ้าเราไม่อยากให้มันเกิดขึ้นก็ควรมีมาตรการป้องกัน
comment12-2:เราไม่ได้บอกว่าไม่ควรมีการป้องกันค่ะ.... ไม่ได้บอกด้วยว่าผู้ถูกทำร้ายไม่เจ็บปวด

คือเขาเจ็บปวดอยู่แล้วไงคะ แค่ต่อสู้กับแผลใจจนกลับมายืนหยัดได้ก็แทบหมดแรงแล้ว
สังคมไม่ควรไปสร้างภาระทางใจให้เขาอีกอะค่ะ
comment12-3:เราเป็นสัตว์สังคมไงคะ ชีวิตเราต้องเจอคนมากมายค่ะ น้องสาวดิฉันก็เข้ารับการรักษาค่ะ ครอบครัวก็เข้าร่วมด้วยค่ะ จะมีนักสังคม นักจิตวิทยามาหาที่บ้านค่ะ มีพูดคุย แนะนำแนวทาง ส่วนเพื่อนบ้านรอบข้างก็ไม่มีใครพูดต่อหน้า หรือทำสายตารังเกียจนะคะ แต่เราไม่รู้ว่าลับหลังเราจะเป็นยังไง คือ น้องสาวเรากลัวค่ะ กลัวมากๆ เราเองก็กลัวค่ะ มันเหมือนเราตอบไม่ถูกค่ะว่ารู้สึกยังไง คือมันเป็นการใช้ชีวิตที่ยากมากค่ะ ช่วงแรกๆ คนในครอบครัวก็เป็นกำลังใจ  มันเป็นเหมือนตราบาปในใจค่ะ  อาจจะพูดไม่ถูกเพราะ มันเป็นความรู้สึกอะคะ คนที่เจอในครอบครัว ดูข่าวน้องแก้ม ตอนเช้าในรายการเรื่องเล่าเช้านี้ สภาพทุกคนคือ เรา แม่ อา(ผู้ชาย)และก็ย่า ทุกคนเงียบค่ะ แล้วย่าก็ร้องไห้ และถามว่าเมื่อไหร่คนแบบนี้จะหมดไป มันเหมือนกับกว่า เราใช้ชีวิตปกติใรสังคมได้ แค่เราจะลบเลือนความรู้สึกแบบนี้ไปไม่ออกค่ะ
comment12-4:มันลบไม่ออกหรอกค่ะ มีแต่ต้องเดินหน้าต่อไป สิ่งที่เราอยากให้เป็นคือ คนที่โดนสามารถเดินต่อไปได้โดยไม่มีคนทำท่าทางให้สะกิดใจแล้วเจ็บขึ้นมาเรื่อยๆอะค่ะ
สำหรับเราคิดว่า การสงสาร เห็นใจ มาพูดปลอบประโลม โดยคนอื่นที่ไม่ใช่คนในครอบครัว ไม่สนิท ก็เป็นการขุดคุ้ยนะ..........
ปฏิบัติแบบปกติดีสุดอะ
comment12-5:
comment12-6:เคยคิดไหมคะ ว่าทำไมผู้ถูกกระทำถึงรู้สึกแบบนั้น  ความอับอายอดสู มันเป็นความรู้สึกที่ธรรมชาติสร้างมาหรือเปล่า
เราว่าไม่นะคะ ตามธรรมชาติแล้ว นอกจากเจ็บปวดกาย แต่ผลทางใจคือทรอม่าต่อการโดนทำร้าย หวาดกลัวความรุนแรง (ไม่ใช่อับอาย รู้สึกหมดค่า)
สิ่งเหล่านั้นมันคือผลลัพธ์จากการสั่งสมสิ่งที่สังคมแสดงออกมาตลอดค่ะ ว่าหญิงที่ถูกข่มขืนนั้นน่าสงสาร น่าอดสู น่าเศร้า ต่อไปจะอยู่ยังไงในสังคม
เมื่อเด็กเติบโตกับสังคมที่แสดงออกแบบนั้นมาตลอดโดนข่มขืนเข้า เขาก็จะเชื่อว่าเขาสกปรกน่าอับอายค่ะ
comment12-7:
comment12-8:"อย่าเถียง" เลยเหรอคะ เอ่ออออออออ จะให้ว่าไงล่ะคะเนี่ย

โทษนะคะ คุณก็เติบโตมาในสังคมแบบที่เราว่าปะคะ ที่โดนสั่งสมมาว่า ถูกข่มขืนนี่มันน่าอับอาย น่าอดสู ออกข่าวว่าโดนข่มขืนนี่คือหมดอนาคตเลย น่าอายมาก
ถ้าคุณโตมาตลอดในสังคมที่เปิดโอกาสให้หญิงที่โดนข่มขืน สังคมที่ให้เกียรติ ไม่ใส่ใจว่าเคยโดนอะไรมา คนรอบข้างคุณเป็นแบบนี้ตั้งแต่คุณเกิดจนโต
ถ้าคุณโดนข่มขืนก็คงจะหวาดกลัวเจ็บปวดมาก แต่จะเงยหน้าเดินต่อได้โดยไม่รู้สึกว่าตัวเองไรัค่าหรือน่าอดสูน่าดูถูกแน่นอนค่ะ
comment12-9:ไม่ใช่ธรรมชาติสร้างแน่นอนครับ ถ้าธรรมชาติสร้าง (Hard Wire) สังคมอื่นก็ควรจะมีปัญหาคล้ายๆกัน 
แต่เท่าที่ผมรู้มาปัญหาแบบนี้จะเกิดแถวๆ Asia เกือบเท่านั้น อย่างญี่ปุ่นก็มีปัญหาแบบนี้

เรื่องมันเกิดจากการปลูกฝังทางสังคมมากกว่า ว่าสังคมนั้นๆฝังหัวคนมาแบบไหน 
ถ้าฝังหัวมาตั้งแต่เด็กว่าการถูกข่มขืนเป็นเรื่องเสียหน้า เป็นเรื่องน่าอาย 
คนในสังคมนั้นที่โดนข่มขืนก็จะรู้สึกอาย รู้สึกผิดได้เองโดยไม่ต้องอาศัยคนอื่นมากระตุ้น เพราะว่ามันถูกฝังมาตั้งแต่เด็กๆแล้ว
comment12-10:
comment12-11:กับคดีนี้ ผมรับไม่ได้ตรงที่
1. เจ้าหน้าที่ ที่จะรักษาความปลอดภัย เป็นฆาตกร ซะเอง
2. จากเหตุการ น้องเขายังมีชีวิตขณะโดนจับโยนลงจากรถไฟ (คุณคิดดูละกันนะ ว่ามันโหดร้ายแค่ไหน)
3. ตอนแรก ฆาตรกรให้การปฏิเสธ ไปในทางเดียวกับ ผอ.การรถไฟ (เหมือนเตี๊ยมกันมา)
4. เหยื่อ มีอายุแค่ 13 ปี
ส่วนประเด็นอื่นผมขอผ่าน ผมว่าคดีนี้ เป็นคดีประวัติศาสตร์ที่ผมก็คงลืมยาก บอกตรงๆว่าสะเทือนใจ ขนาดไม่ใช่ญาติพี่น้องตัวเองนะ แล้วนี่ลองคิดถึงจิตใจ พ่อแม่พี่น้อง ของผู้เสียชีวิต เห้อออออ
comment13:ผมว่ามันขึ้นอยู่กับ 2 ปัจจัยหละครับ
1. ตัวผู้ถูกกระทำเอง ทำใจ ตั้งสติ ได้เร็วแค่ไหน มองเรื่องที่ผ่านมาแล้วให้ผ่านไปได้เร็วหรือไม่ หรือต้องจมอยู่กับสิ่งนั้น
2. สังคมรอบข้าง ครอบครัว ไม่ไปขุดคุ้ย กระทบกระทั่ง ให้กำลังใจ

หาก 2 ปัจจัยนี้ดี อนาคตก็ต่อไป
comment14:เราเข้าใจคห.ของจขกท.นะคะ แต่ก็เข้าใจคห.ของหลายๆท่านเช่นกัน

คือเราเองก็คิดว่า ต่อให้เค้าถูกข่มขืนแล้วเค้าปกปิดไว้ หรือรู้แค่คนในครอบครัว
ไม่มีคนอื่นมาจ้องมองหรือวิพากษ์วิจารณ์

คนที่ถูกทำร้าย ยังงัยก็คงต้องมีความรู้สึกหวาดกลัว ซึมเศร้าเหมือนตายทั้งเป็นอยู่ดี
บางคนก็อาจจะรู้สึกเหมือนตัวเองสกปรกรังเกียจตัวเองอีก พวกฝรั่งที่เราคิดว่าเค้าฟรีเซ็กส์ก็เป็นค่ะ

คือคนที่โดนทำร้ายแบบนี้ ถูกทำร้ายทั้งร่างกายและจิตใจ ต่อให้ไม่มีใครมาซ้ำเติมเค้าก็เจ็บและหวาดกลัวจนแทบลืมไม่ลงอยู่แล้วล่ะค่ะ
comment15:#14

อันนั้นต้องช่วยกันเยียวยาบำบัดให้เขาหลุดพ้นจากความทรมานให้ได้ค่ะ >_< เป็นสเตจก่อนถึงตรงที่เราตั้งกระทู้ คือสเตจที่จิตใจพร้อมจะกลับเข้าสู่สังคมแล้ว

การรู้สึกว่าตัวเองสกปรกน่ารังเกียจ ส่วนตัวเรามีความเชื่อว่าเป็นเพราะการปลูกฝังจากสังคมค่ะ
คือโดนข่มขืน ต้องเจ็บปวดและหวาดกลัวอยู่แล้ว หวาดกลัวการโดนทำร้าย แต่ไม่ใช่รู้สึกว่าตัวเองสกปรกอะค่ะ
ความรู้สึกแบบนี้เกิดเพราะเขารู้ว่า สังคมคิดว่าคนที่โดนข่มขืนคือคนสกปรก ถ้าเขาโดนข่มขืนเขาจึงสกปรก
comment16:เราขอถาม จขกท หน่อยค่ะ
ว่าคุณมีความลับมั้ย
ความลับแบบที่มีแค่คุณคนเดียวที่รู้ 
ไม่มีใครบนโลกใบนี้ที่รู้ ถ้าสมมุติว่ามี
สมมุตว่า ความลับนั้นคือ 
คุณเคยฉี่รดที่นอนตอน อายุ 18
ไม่มีใครรู้เลย บนโลกนี้ นอกจากคุณคนเดียว
เราถามหน่อย ว่าคุณรู้สึกยังไงกับเรื่องนี้
คุณอายมั้ย..... (ทั้งๆที่ไม่มีใครรู้)
ทุกครั้งที่มีคนพูดถึงเรื่องฉี่รดที่นอน คุณรู้สึกยังไง....

ทั้งๆที่เรามั่นใจ ว่าคนในสังคม
ไม่มีใครตอกย้ำ หรือซ้ำเติม หรือฉายซ้ำ เรื่องที่คุณฉี่รดที่นอน
แต่แน่นอน ว่าคุณอาย  คุณรู้สึกผิด
คุณกลัวว่าสักวันจะมีคนรู้เรื่องนี้
คุณทำเป็นลืมๆ มันไปได้มั้ย
เวลามีคนพูดเรื่องเด็ก อายุ 5-6 ขวบ
แล้วแต่ยังฉีรดที่นอนอยู่ น่าอายจัง ขึ้นมา
คุณจะ สะดุดสักนิดมั้ย 
ว่าเราอายุ 18 แล้ว ยังฉี่รดที่นอนอีก.....


ที่เราอยากจะสื่อคือ
บางครั้ง มันไม่ใช่สังคมหรอก 
ที่ทำให้พวกเค้าต้องทรมานตลอดชีวิต
ถึงเรื่องนี้เกิดขึ้นแต่ไม่มีใครรู้
พวกเค้าก็ยังคงเจ็บปวด และทุกข์ทรมานอยู่ดี
เพราะสิ่งที่พวกเค้าต้องพบเจอ
มันไม่สามารถที่จะลืมได้
ถึงแม้พวกเค้าไม่อยากจะจำ 
หรือแม้ไม่มีอะไรมากระตุ้น
แต่มันลบออกไปจากใจ ไม่ได้ค่ะ........
comment16-1:-___-" อ่านดีๆค่ะ 

เราไม่ได้บอกว่าเขาไม่เจ็บปวด เขาไม่มีแผลใจ เขาชิล
เราบอกว่า เขามีแผลใจก็แย่พอแล้ว สังคมไม่ควรต้องไปทำให้เขาคิดตลอดเวลา และตลอดชีวิต ว่าเขาเป็นคนที่มีแผลค่ะ

เขาอาจจะพยายามแทบแย่ เพื่อจะรู้สึกเหมือนคนปกติ สังคมไม่ควรไปรำเลิกเปิดแผลเขา ด้วยการคิดว่าเขาควรเจ็บปวดตลอดชีวิตค่ะ
comment16-2:บางครั้งก็อยู่ที่จิตใจของผู้กระทำก็จริงค่ะ 

แต่ที่จขกท. พูดมาก็ถูกนะคะ ว่า สังคม ด้วยที่มีส่วนให้ ผู้ถูกกระทำ ลำบากไปกว่าปกติอีก 

คือแค่ต่อสู้กับความรู้สึกตัวเองก็ยากแล้ว มาเจอสายตาทิ่มแทง มันยิ่งทวีคูณหรือเปล่าค่ะ 

เราว่ามีส่วนกันทั้งสองด้านค่ะ ทั้งตัวผู้ถูกกระทำ และสังคมรอบด้าน จะบอกว่าสังคมไม่มีผลเลยก็ไม่น่าจะใช่
comment16-3:ใช่ค่ะ เข้าใจ
ไม่มีใครอยากจะคิดว่าเค้าควรจะเจ็บปวดตลอดชีวิต
แล้วคุณเข้าใจที่เราสื่อมั้ยคะ
ต่อให้ไม่มีใครรู้
แต่เค้ารู้ตัวเค้าเองดีค่ะ
ต่อให้ไปบำบัด แต่ยังไงมันก็ไม่หาย
เหมือนที่เค้าว่าเป็นแผลเป็นนั่นแหละ
อย่าโทษแต่คนในสังคม
ว่าทำให้เค้าต้องตายทั้งเป็น 
ต้องทุกข์ทรมาณเพราะเห็นใจเค้า
สงสารเค้า เพราะต่อให้ไม่มีใครรู้
ไม่มีใครสงสาร เห็นใจ
แต่เค้าก็เศร้าด้วยตัวของเค้าเองได้ค่ะ

ถ้าคุณเคยเป็นเหยื่อมาก่อน
แล้วคุณมาบอกมาอธิบายเอง
ว่าคุณสามารถลืมมันได้แล้วจริงๆ
แต่อยู่ดีๆวันนึง มีคนทักคุณขึ้นมา
คุณเลยจำเรื่องราวเลวร้ายต่างๆเหล่านั้นได้อีกครั้ง
ถ้าเป็นแบบนี้ โอเคค่ะ 
เราจะไม่แย้งคุณแม้แต่สักคำเดียว
แต่นี่คุณไม่เคยค่ะ จบนะคะ.....
comment16-4:=_= เราไม่ได้บอกว่าเขาไม่เจ็บปวดค่ะะะะะะะะะะะะ เราแค่ไม่อยากให้สังคมซ้ำเติมเขา เข้าใจไหมคะ
comment16-5:ประเด็นคือ ถึงสังคมไม่ได้ซ้ำเติม แต่จิตใจคนโดนกระทำก็ไม่สามารถรับได้หรอกค่ะ
comment16-6:คุยกันคนละประเด้นแล้วค๊าาาาาา

จขกท ไม่ได้พูดถึงความเจ็บปวดของเหยื่อค่ะ เจ้าของกระทู้พูดถึงเสียงตอบรับจากสังคม

เช่น ถ้าวันนึงคุณรู้ว่าเพื่อนที่ทำงานนั่งข้างคุณเคยโดนข่มขืนมาก่อน คุณจะรู้สึกยังไงคะ

คุณอาจจะรู้สึกเฉยๆ หรือสงสารและดูแลเพื่อนคนนั้นเป็นอย่างดี แต่เชื่อเราเถอะค่ะ

มีคนจำนวนไม่น้อยจะตั้งท่ารังเกียจ เอาไปนินทา กระแทก-ดันและจี้ปมของเพื่อนคุณขึ้นมา 

เคยเจอมาแล้ว เพื่อนโดนข่มขืนตอนสมัยเรียน เพื่อนเกือบทั้งห้องรังเกียจ เห้ย ไอ่นี่โดนแล้วว่ะ สกปรก

จนสุดท้ายเพื่อนคนนั้นก็ต้องออกจากโรงเรียนไป 

จขกท ต้องการพูดถึงคนเหล่านี้ค่ะ
comment16-7:กระทู้นี้ เจ้าของกระทู้เค้าไม่ได้มุ่งประเด็นไปที่ความรู้สึกของเหยื่อนะคะ แต่พูดในมุมมองของบุคคลที่สามที่มีเหยื่อผู้ถูกกระทำต่างหาก ซึ่งในที่นี้ก็คือ ค่านิยมคนในสังคมนั่นเอง

ตัวเหยื่อเองถูกทำร้ายก็ต้องจำฝังใจอยู่แล้วค่ะ ไม่มีทางลืมง่ายๆหรอก

แต่ที่เจ้าของกระทู้พูดถึง หมายถึง ค่านิยมแปลกๆของคนในสังคมไทย ที่ทำให้เหยื่อต้องรู้สึกผิดซ้ำซ้อน ด้อยค่าและสกปรก จากการที่ตนถูกข่มขืน 

การเข้าสู่กระบวนการยุติธรรม สิ่งแรกคือการที่เหยื่อออกมายอมรับกับสังคมว่าตนถูกข่มขืน เหยื่อมักจะถูกสังคมตั้งคำถาม เช่น "โดนข่มขืน เพราะไปยั่วเค้ารึเปล่า แต่งตัวโป๊เองรึเปล่า อยู่ในที่เปลี่ยวเองรึเปล่า" เป็นต้น และมักจะเกิดการตำหนิเหยื่อว่า "ทำไมไม่ระวังตัวเอง" ซึ่งกระบวนการนี้เรียกว่า การโทษเหยื่อ(victim blaming) ซึ่งสังคมไทยมีความเชื่อเรื่องคุณค่าพรมจรรย์ ที่มักลดคุณค่าผู้หญิงที่เสียพรมจรรย์ 

(ลองอ่านกรณี นศ.ปริญญาโท ที่ถูกข่มขืนบนรถไฟ แล้วถูกไล่ออกจากงานภายหลัง โดยที่ทำงานให้เหตุผลว่า ก่อให้เกิดความเสื่อมเสียต่อบริษัท)

ดังนั้นจุดประสงค์หลักที่เจ้าของกระทู้พูดถึง น่าจะเป็นการที่ อยากให้หลายๆคนที่ยังมีทัศนคติแบบที่กล่าวมาข้างต้น ปรับตัวก่อน ให้เข้าใจว่า การถูกข่มขืนไม่ใช่ความผิดของเหยื่อ การที่ถูกข่มขืนไม่ได้ลดคุณค่าความเป็นคนของเหยื่อ ไม่ได้ทำครอบครัวและที่ทำงานของเหยื่อเสื่อมเสีย และอยากให้ปฎิบัติต่อเหยื่ออย่างปกติ เห็นใจแต่พอควร ไม่หยิบยกประเด็นเหล่านี้ขึ้นมาให้เหยื่อต้องคิดมาก น่าจะเป็นการดีกว่า สงสารเหยื่อ แต่ตอกย้ำเหยื่อด้วยเรื่องที่เหยื่ออยากลืมซ้ำๆ
comment17:เราว่าสังคมส่วนใหญ่ไม่มีใครมองว่าผู้หญิงที่ถูกข่มขืนมีมลทินนะคะ แต่ถ้ามองแบบสงสารอะไรอย่างนี้มีไหม เราว่ามีแน่
เราเองไม่เคยโดนข่มขืนหรือมีคนรอบข้างโดนนะ แต่เคยเรียนวิชาเกี่ยวกับความรุนแรงทางเพศ รวมทั้งล่าสุดคือจดหมายจากเหยื่อที่ถูกข่มขืนบนรถไฟเมื่อ 13 ปีก่อน
หลายครั้งคนในครอบครัว หรือคนรอบข้างไม่ได้ตีตราเค้าว่ามีมลทิน หรืออะไรเลย แต่มันก็ยังเป็นเรื่องยากอยู่ดีที่เค้าจะกลับมาใช้ชีวิตโดยไม่หวาดระแวง ไม่กลัว (คือเราจะสื่อว่า บางทีคนรอบข้างไม่ได้คิดอะไร แต่บางทีเค้าก็คิดไปก่อนแล้ว) ซึ่งเราว่าเรื่องนี้จะไปโทษเหยื่อก็ไม่ได้ และความรู้สึกแบบนี้ไม่ใช่แค่เข้าบำบัดแล้วมันก็จะหายไปเลยนะคะ

และเราว่าที่หลายๆคนที่ตอนนี้บอกว่า "การข่มขืนเหมือนตายทั้งเป็น" เป็นเพราะเค้าต้องการผลักดันให้โทษของการข่มขืนหนักขึ้น 
เนื่องจากมีหลายคนตอนนี้ออกมาแย้งว่าแค่ข่มขืนไม่สมควรรับโทษเท่าฆ่าข่มขืน ทั้งๆที่บางครั้งการตายมันไม่ใช่แค่การจบชีวิตเท่านั้นนะคะ
comment17-1:เราว่าควรแยกกันนะคะ สำหรับเราไม่เห็นด้วยว่า ข่มขืน แล้วประหาร อาจช่วยคดีข่มขืนลดลงไปได้ก็จริง แต่ในทางกลับกัน คดีฆ่าข่มขืนก็อาจเพิ่มขึ้นด้วยนะคะ เพราะว่าตอนข่มขืนคิดว่าโทษเท่ากัน จะปล่อยเหยื่อให้ไปทำไม ฆ่าปิดปาก หรือไม่แบล็คเมล์ไปเลยดีกว่า 

ส่วนคดีตอนนี้ เป็น ฆ่า ข่มขืน โทษประหาร เป็นโทษสูงสุดอยู่แล้วค่ะ

เราคิดว่าควรเปลี่ยนกฏเรื่องการสารภาพลดโทษ กับ ระบุเคสว่า คดีไหน ไม่มีสิทธิ์อุทธรณ์ ลดโทษ หรือ อภัยโทษมากกว่า
comment17-2:อันนี้จริงค่ะ เราว่ากฎหมายเมืองไทยสมเหตุสมผลอยู่แล้ว ปัญหาคือคนที่ใช้มัน...
เลิกซะทีปล่อยตัวคนร้ายในวันสำคัญ หรือลดโทษไอที่ควรรับโทษประหารเนี่ย
comment17-3:อันนี้เราอธิบายให้ฟังไงค่ะ ว่าที่เค้าบอกว่าการข่มขืนเหมือนตายทั้งเป็น เพราะการข่มขืนเฉยๆ มันไม่ได้รุนแรงน้อยกว่าการฆ่าข่มขืนเลย เพราะมันมีผลกระทบทางจิตใจตามมามากมาย

ตอนแรกเราว่าจะไม่พูดประเด็นเกี่ยวกับเห็นด้วยกับการข่มขืนสมควรโดนโทษประหารไหม เพราะตอนแรกจขกท.ไม่ได้พูดถึงประเด็นนี้ กลัวจะทำให้ประเด็นเบี่ยงเบน แต่ตอนนี้คิดว่าคงพูดได้นะคะ เพราะจขกท.ก็เอาประเด็นนี้มาพูดแล้ว

งั้นเราขอถามอย่างนึงได้ไหมคะ ถ้าเกิดว่าไม่ให้ประหารในกรณีที่ข่มขืนเฉยๆ ไม่ลดโทษ ไม่มีสิทธิ์อุทธรณ์ ไม่มีการอภัยโทษ ทำไมเราสมควรเสียภาษีเพื่อให้คนที่ทำลายชีวิตคนนึงติดคุกต่อไปล่ะคะ
comment17-4:ถ้าคิดแบบนี้ก็ต้องประหารนักโทษทุกคนเลยค่ะ ทำไมเราต้องเสียภาษีให้มีคุกด้วยคะ 
แทงคนเหรอ ขับรถชนคนจนพิการ ทำลายชีวิตคนอื่นนี่ ประหารให้หมด

งี้เหรอคะ
comment17-5:อันนี้คือ อารมณ์นักโทษติดคุกไปทำไมใช่มั้ยค่ะ ถ้าติดคุกตลอดชีวิต มันเปลือง ประหารไปเลยดีกว่า.........

แอบไปไม่เป็นเลยอ่ะ ;;____;; 

ถ้าแบบนี้เราก็สงสัยค่ะ เออ เนอะ เปลือง ประหารไปเลยซิ //ต้องรบราก็พวกองค์กรมนุษยชนอีกนะคะ หลายๆประเทศก็ยกเลิกการประหารไปแล้ว......

แอบสาระนิดนุง เราไปหามา เค้าบอกว่า 

Theories of punishment and criminality
A variety of justifications and explanations are put forth for why people are imprisoned by the state. The most common of these are:

Rehabilitation: Theories of rehabilitation claim that the experience of being imprisoned will cause people to change their lives in a way that will make them productive and law-abiding members of society once they are released. However, this is not supported by empirical evidence, and in practice prisons tend to be ineffective at improving the lives of most prisoners.[100] As Morris & Rothman (1995) point out, "It's hard to train for freedom in a cage."[98] While this view of prisons as centers of rehabilitation was popular during the early development of the modern prison system, it is not widely held anymore, and has mostly been replaced by theories of deterrence, incapacitation, and retribution.
Deterrence: These theories claim that by sentencing criminals to extremely harsh penalties, other people who might be considering criminal activities will be so terrified of the consequences that they will choose not to commit crimes out of fear. In reality, most studies show that high incarceration rates either increase crime, have no noticeable effect, or only decrease it by a very small amount. Prisons act as training grounds for criminal activity, form criminal social networks, expose prisoners to further abuse (both from staff and other prisoners), foster anti-social sentiments towards society (law enforcement/corrections personnel in particular), fragment communities, and leave prisoners with criminal records that make it difficult to find legal employment after release. All of these things can result in a higher likelihood of reoffending upon release.
Incapacitation: Justifications based on incapacitation claim that while prisoners are incarcerated, they will be unable to commit crimes, thus keeping communities safer. Critics point out that this is based on a false distinction between "inside" and "outside", and that the prisoners will simply continue to victimize people inside of the prison (and in the community once they are released), and that the harm done by these actions has real impacts on the society outside of the prison walls.[105]
Retribution: Theories of retribution seek to exact revenge upon criminals by harming them in exchange for harms caused to their victims. These theories do not necessarily focus on whether or not a particular punishment benefits the community, but are more concerned with ensuring that the punishment causes a sufficient level of misery for the prisoner, in proportion to the perceived seriousness of their crime. These theories are based upon a belief that some kind of moral balance will be achieved by "paying back" the prisoner for the wrongs they have committed.

http://en.wikipedia.org/wiki/Prison#Theories_of_punishment_and_criminality
comment17-6:งั้นเราขอถามอย่างนึงได้ไหมคะ ถ้าเกิดว่าไม่ให้ประหารในกรณีที่ข่มขืนเฉยๆ ไม่ลดโทษ ไม่มีสิทธิ์อุทธรณ์ ไม่มีการอภัยโทษ ทำไมเราสมควรเสียภาษีเพื่อให้คนที่ทำลายชีวิตคนนึงติดคุกต่อไปล่ะคะ 

คำตอบง่ายๆครับ เพราะระบบเรา(หรือที่ไหนในโลก) ไม่มีอะไรที่ 100% คุณจะรับรองได้ไหมว่านักโทษคดีข่มขืนทุกคนผิดจริง ไม่ได้ถูกยัดข้อหา ไม่ได้ถูกล่อลวง ข่มขู่เอาเงิน กฎหมายสมัยปัจจุบันมันต่างกับยุคป่าเถื่อนสมัยก่อนมากนัก สมัยก่อนจับคนถูก 10 คนดีกว่าปล่อยคนผิดคนเดียว ปัจจุบัน ปล่อยคนผิด 10 คน ดีกว่าจับคนถูกคนเดียว และถ้ามองให้กว้างกว่านั้น การเพิ่มโทษยังทำให้ผู้ต้องสงสัย ไม่ได้รับความยุติธรรม อย่างเช่นการประกันตัวฯลฯ (หลักกฎหมายบอกว่าทุกคนถือว่าบริสุทธิจนกว่าจะผ่านการตัดสินจากศาลนะครับ คนไทยทำเป็นลืมข้อนี้เสมอ) เรื่องเหล่านี้มันมีเหตุผลของมันที่นอกเหนือจากความสะใจ และความคิดล้างแค้น เขาต้องศึกษาพิจารณากันมามากแล้วกว่าจะออกมาเป็นรูปแบบที่เราเห็นอยู่

ถ้าอย่างนั้นผมขอถามคุณกลับบ้าง ถ้าเกิดประหารนักโทษข่มขืนทุกคนจริงๆ แล้วคุณจะยอมรับได้ไหมถ้า 1 ในนั้น หรือมากกว่านั้นเป็นผู้บริสุทธิ คุณจะรู้สึกยังไงว่าความคิดเห็นของคุณเป็นตัวการที่ทำให้คนคนหนึ่งตายโดยที่ไม่ได้ทำความผิด ทำให้ครอบครัวของเขาล่มสลาย คุณจะมองหน้าลูก-หลานเขาได้ไหม?
comment17-7:ทำอะไรก็ตามแต่ อย่าใช้อารมณ์ อย่าใช้ความสะใจเป็นที่ตั้ง ข้อมูล งานวิจัยเรื่องอาชญวิทยา สามารถหาอ่านได้ไม่ยาก เช่นที่ scholar.google.com การลงโทษและกฎหมายเป็นเรื่องที่ต้องใช้เหตุผลเป็นที่ตั้งไม่อย่างนั้นมันจะกลายเป็นกลายเป็นการล้างแค้นและมันจะพัฒนาเป็นความอยุติธรรมต่อไปในอนาคต
comment17-8:ถึงคุณ เหมียวลายพาดกลอน และ คุณลูกสาวอีฟ
ดิชั้นว่าแล้วว่าคุณต้องไม่เข้าใจประเด็น (ทั้งๆที่ประเด็นนี้พวกคุณเป็นคุณเสนอมาเองแต่แรก) 
ก็พวกคุณเป็นคนบอกเองว่า สมควรระบุว่าคดีไหน ไม่มีการอุทรณ์ คดีไหนไม่ให้ลดโทษ คดีไหนไม่ให้อภัยโทษ ดิ
ชั้นหมายถึงคดีพวกนี้ (ที่คุณกล่าวเองทั้งนั้นว่าไม่สมควรได้รับสิทธิเหล่านี้) แล้วจะให้จำคุกไปทำไมเรื่อยๆล่ะ
แล้ว คดีพวกนี้ "แทงคนเหรอ ขับรถชนคนจนพิการ" ที่คุณกล่าวอ้างมันสมควรโดนตัดสิทธิ์แบบที่คุณว่าไหม ถ้ามันสมควรดิชั้นก็คิดแบบเดิม

คุณ Nexus
ดิชั้นไม่ได้สนับสนุนว่าต้องประหารทุกคนที่ถูกกล่าวหาว่าเป็นผู้กระทำการข่มขืนทันที ดิชั้นมองมันก็สมควรมีการพิสูจน์ทุกอย่างจนถึงที่สุด โดยคนที่มีสิทธิเข้าร่วมพิสูจน์ก็ต้องเป็นทั้งฝ่ายเหยื่อและฝ่ายผู้ถูกกล่าวหา รวมถึงมีการทำให้องค์กรที่เกี่ยวข้องอย่างตำรวจ อัยการ ศาล มีการตรวจสอบได้
comment17-9:แล้วคุณจะเอาอันไหนมาตัดสินคะ ว่าคดีข่มขืนไหน สมควรได้รับโทษเทียบเท่าข่มขืนแล้วฆ่า
ไอ้คดีน้องแก้มเนี่ยนะ ประหารไปเถอะ เห็นด้วย
แต่สมมุติมีเด็กมหาลัยคบกันเป็นแฟน เมาๆแล้วปล้ำกัน เช้ามาผู้หญิงเฟล ไม่รู้จะบอกพ่อแม่ยังไง เลยไปแจ้งความว่าโดตข่มขืน
แบบนี้ต้องประหารฝ่ายชายด้วยไหมคะ
comment17-10:ถึงคุณลูกสาวอีฟ

สำหรับดิชั้น ดิชั้นว่าตอบไปเคลียร์แล้วนะว่าดิชั้นเห็นด้วยกับการประหารชีวิตผู้ต้องหาที่ถูกพิสูจน์แล้วว่าเป็นผู้ข่มขืนจริง
ส่วนคุณคนที่บอกว่าควรระบุเคสว่า คดีไหน ไม่มีสิทธิ์อุทธรณ์ ลดโทษ หรือ อภัยโทษมากกว่า คือ คุณเหมียวลายพาดกลอน (ในความเห็น 18-1) และคุณก็เข้ามาเห็นด้วย ในความเห็นที่ 18-2 
ดิชั้นว่าดิชั้นต่างหากที่ควรถามคุณนะว่าคุณเอาอะไรมาตัดสินว่า คดีไหนสมควรได้อุทธรณ์ ลดโทษ หรือ อภัยโทษ
comment17-11:มันก็ประเด็นถกเถียงเดียวกันแหละค่ะ

สามีบังคับทำภรรยาเมื่อภรรยาไม่มีอารมณ์ เป็นการข่มขืนนะคะ พิสูจน์ได้ว่าข่มขืนจริง
ต้องประหารสามีไหมคะ
comment17-12:คุณลูกสาวอีฟ

ดิชั้นว่าคุณนี้อ่านหนังสือไม่แตกชานจริงๆค่ะ เห้ออออออออ ดิชั้นตอบประเด็นนี้ไปแล้วก็ยังถามซ้ำๆซากๆ
ถ้าภรรยาแจ้งความแล้วพิสูจน์แล้วว่าสามีข่มขืนจริง สำหรับดิชั้นก็ต้องค่ะ

แล้วคุณล่ะคะ เมื่อไหร่จะตอบคำถาม ดิชั้นสักทีคะ ว่าคดีไหนสมควรได้รับอุทธรณ์ อภัยโทษ ลดโทษ และคดีแบบไหนไม่สมควรได้รับ
แล้วจะมาอ้างว่าถกประเด็นเดียวกันได้ยังไงค่ะ ในเมื่อดิชั้นมีบรรทัดฐานเดียวตั้งแต่แรกว่า คดีไหนที่พิสูจน์แล้วว่าข่มขืนจริงให้มีโทษประหาร แต่คุณน่ะมีหลายบรรทัดฐาน ว่าควรแบ่งเป็นเคสๆ อ่อ แล้วตอบคำถามดิชั้นด้วยนะคะ
comment17-13:ประเด็นคือทั้งฉันและคุณไม่ใช่ศาลค่ะ คุณจะบอกว่า "สำหรับคุณมันต้องประหาร" เนี่ยนะคะ.....
กฎหมายไม่ใช่ดูประเด็นเดียวนะคะ มีปัจจัยอื่นๆในคดีมากมายนอกจากการข่มขืน ปัจจัยเหล่านั้นแหละค่ะที่จะตัดสินว่าควรรับโทษไหน

เคนะคะ คำตอบของเรา "ให้นักกฎหมายพิจารณาตามรูปคดี"
comment17-14:ดิชั้นมองมันก็สมควรมีการพิสูจน์ทุกอย่างจนถึงที่สุด โดยคนที่มีสิทธิเข้าร่วมพิสูจน์ก็ต้องเป็นทั้งฝ่ายเหยื่อและฝ่ายผู้ถูกกล่าวหา รวมถึงมีการทำให้องค์กรที่เกี่ยวข้องอย่างตำรวจ อัยการ ศาล มีการตรวจสอบได้ 

ตรวจสอบได้แต่มันก็มีโอกาสพลาดอยู่ดี ผมถึงถามว่า

ถ้าเกิดประหารนักโทษข่มขืนทุกคนจริงๆ แล้วคุณจะยอมรับได้ไหมถ้า 1 ในนั้น หรือมากกว่านั้นเป็นผู้บริสุทธิ คุณจะรู้สึกยังไงว่าความคิดเห็นของคุณเป็นตัวการที่ทำให้คนคนหนึ่งตายโดยที่ไม่ได้ทำความผิด ทำให้ครอบครัวของเขาล่มสลาย คุณจะมองหน้าลูก-หลานเขาได้ไหม? 

คุณจะรับประกันได้ไหมว่าจะไม่เกิดความผิดพลาดขึ้นในระบบเลยแม้แต่กรณีเดียว ย้ำนะครับ แม้แต่กรณีเดียว

หลักกฎหมายปัจจุบันเขามีหลักวางอยู่แล้ว ถ้าคุณจะแย้งกับหลักกฎหมายคุณก็ต้องให้เหตุผลเยอะ ที่สมเหตุสมผลหน่อย ไม่ใช่เอาแค่ว่า ฉันอยากจะได้อย่างนั้น อยากจะได้อย่างนี้ โดยไม่มีเหตุผล ไม่มีการวิจัยทดลองอะไรมายืนยันเลย เรื่องพวกนี้เขาวิจัยกันมาหลายสิบปีแล้ว วิจัยกันในหลายประเทศ 

Homo Sapience ต่างกับ Homo ตรงที่มันมี Sapience นั่นแหละ
comment17-15:ด้วยระบบปัจจุบันเราไม่มีทางรับประกันความถูกต้องได้ 100% เขาถึงมีการยกเลิกโทษประหารชีวิตในหลายๆประเทศทั่วโลกเพราะ
1. การประหารชีวิตไม่ได้ทำให้อัตราการเกิดอาชญากรรมลดลง
2. ไม่สามารถรับประกันได้ว่าจะไม่ประหารผิดคน

เห็นไหมครับขนาดความผิดร้ายแรงแบบฆ่าคนเขายังกลัวประหารผิดคนเลย แล้วประเทศไทยจะถอยหลังไปตามอารมณ์เพิ่มโทษข่มขืนให้เป็นประหารชีวิตเนี่ยนะ

คนเราขังคุกตลอดชีวิตถ้ารู้ว่าขังผิดคนยังเอาออกจากคุกได้ ยังเยียวยาได้(ถึงจะไม่สมบูรณ์ก็ตาม) แต่ถ้าตายแล้วตายเลยนะครับ ล
ตายแล้วตายเลย
comment17-16:5555555555555555555555555555555555 
คุณนี้มันตลกที่สุดเท่าที่ชั้นเคยเจอเลยค่ะ จับประเด็นอะไรไม่ได้สักอย่าง แถมพอตอบคำถามไม่ได้ก็แถเปลี่ยนประเด็น

แล้วดิชั้นบอกตรงไหนค่ะ ว่าดิชั้นเป็นศาล 
ดิชั้นบอกว่าดิชั้นสนับสนุนให้ประหารชีวิตผู้ที่ถูกพิสูจน์แล้วว่าผิดจริงในคดีข่มขืน ก็คือการสนับสนุนให้มีกม.แบบนี้
คนที่มีปัญญาใครอ่านดูเค้าก็จะเข้าใจว่าคำว่า ถูกพิสูจน์แล้ว ก็คือมีการพิสูจน์มาแล้วทางกฏหมาย ว่านายคนเนี่ยมันข่มขืนจริงๆนะ 
แล้วพอถูกตัดสินว่า เออมันข่มขืนจริงๆ ก็ต้องรับโทษ ซึ่งตรงนี้แหละที่ดิชั้นสนับสนุน คือ สนับสนุนบทลงโทษให้หนักขึ้น 
แต่ถ้าการพิสูจน์ทุกอย่างแล้วว่าไม่ผิด ก็ไม่ต้องรับโทษ

แล้วอย่ามาเปลี่ยนประเด็นสิค่ะ ตอบคำถามมาด้วยสิคะ ไอ้ที่คุณบอกว่าให้ยกเลิกอภัยโทษ ลดโทษ เอาอะไรมาตัดสิน แล้วไม่ต้องโยนไปบอกว่าให้นักกฏหมายพิจารณาตามรูปคดีนะคะ เพราะทุกวันนี้เค้าก็พิจารณาตามแบบนั้น 
แต่คุณก็ยังไม่พอใจ เลยเสนอมาว่าให้ยกเลิกอภัยโทษและลดโทษ ดิชั้นถึงถามว่าเอาเกณฑ์อะไรมาตัดสินว่าเคสนี้ควรลด ไม่ควรลด

เลิกเบี่ยงเบนประเด็น แล้วตอบคำถามด้วยค่ะ
comment17-17:อะไรของคุณคะ =_=
ก็ตอบแล้วนี่ไง ว่าสิ่งที่ใช้พิจารณา คือรูปคดี ไม่ได้เป็นเทพนะคะถึงจะพูดออกมาได้ว่าอะไรบ้าง
นี่คือตอบคำถามแล้วค่ะ อ่านดีๆค่ะ ไม่ใช่อ่านไม่รู้เรื่องแล้วมาเยาะเย้ยคนอื่น =_= 
ข่มขืนรูปคดีนี้ ประหาร รูปคดีนี้ภรรยต้องการยอมความ รูปคดีนี้พิสูจน์แล้วว่าเกิดเพราะโดนจัดฉาก มอมยา ผู้หญิงก็โดนบังคับมา ผู้ชายก็โดนบังคับมา
ปัจจัยมันเยอะค่ะ แต่ละคดีก็ต่างกันไป

แล้วข่มขืนทุกคดีต้องโทษประหาร นี่คือความคิดคุณใช่ไหมคะ
แบบนี้ข่มขืนเฉยๆ โทษต่างจากข่มขืนแล้วฆ่ายังไงคะ
comment17-18:ถึงคุณลุกสาวอีฟค่ะ
กรณีที่คุณบอกว่าสามีข่มขืนภรรยา ถ้าภรรยาไม่คิดจะเอาความแต่แรกแล้วจะแจ้งความทำไมค่ะ ถ้าแจ้งความก็คือต้องการเอาความแล้ว

ถึงคุณ Nexus
ดิชั้นถึงบอกไงค่ะ ว่าดิชั้นสนับสนุนให้มันมีการพิสูจน์ไปจนถึงที่สุดก่อนจะมีการตัดสิน ทั้งทางนิติเวช และสภาพแวดล้อม คือพิสูจน์จนไม่มีข้อแย้งแล้ว
ส่วนที่คุณอ้างว่าในต่างประเทศพิสูจน์แล้วว่าการประหารชีวิตไม่ได้ทำให้อาชญกรรมลดลง
งั้นอย่างนี้ดิชั้นก็สามารถอ้างได้ว่า ในประเทศไทยคนที่ถูกปล่อยออกมาก็มีแนวโน้มที่จะกระทำซ้ำเหมือนกัน
ดิชั้นว่าในแต่ละประเทศมีบริบทที่ต่างกัน อย่างบางประเทศมีการยกเลิกโทษประหารจริง แต่เศรษฐกิจดีขึ้น ดิชั้นก็มองว่าไม่สามารถสรุปได้ว่าอาชญกรรมมันน้อยลงเพราะยกเลิกโทษประหาร หรือเพราะเศรษฐกิจที่ดีขึ้น
comment17-19:ถ้าวันนั้น สามีมาสะกิด ภรรยาบอกไม่มีอารมณ์ ไม่สบายเป็นหวัด สามีจัดการเลย. กรณีแบบนี้ คือไม่เต็มใจใช่มั้ย จะเรียกเป็นการข่มขืนได้ป่าว. สามีจะต้องโทษประหารมั้ย

กรณี ช ช หรือ ญ ญ จะต้องมีใครโดนประหารมั้ย

ฝาก อ่านตามลิงค์

http://pantip.com/topic/31459133
comment17-20:ก่อนอื่นเลย คุณSassy Mink ต้องเข้าใจก่อนว่าแม้ศาลจะพิสูจน์ตามกระบวนการจนถึงที่สุดแล้ว มันก็มีโอกาสผิดพลาดครับ เช่น คดีเชอร์รี่ แอน หรือ2นายดาบที่ติดคุกฟรี เห็นไหมครับ นั่นคือคดีถึงที่สุดแล้ว แล้วถ้าเกิดคดีนั้นโทษคือประหารล่ะ เราจะเรียกคืนชีวิตเค้าได้ไหม นี้แหละปัญหาครับ ผมจะไม่ค้านนะถ้าคุณเชื่อมั่นในกระบวนการยุติธรรมในไทย ผมอยากให้คุณดูเอาเอง
comment17-21:ต่อให้มัน "พิสูจน์ไปจนถึงที่สุด" แล้วมันก็ผิดพลาดได้ครับ อันนี้เป็นเรื่องที่รู้กันดี
ผมถึงถามว่าคุณมั่นใจได้ยังไงว่าจะไม่มีความผิดพลาดเกิดขึ้นเลย

ไม่เกี่ยวกับที่ว่าสู้สามศาลหรือพิสูจน์จนถึงที่สุดอะไรที่คุณว่ามาเลย
comment17-22:ถ้าคุณคิดว่ายังไงมันก็มีข้อผิดพลาด ดิชั้นว่าคุณก็ควรเสนอให้มีการปรับปรุงกระบวนการในการสืบหาความจริงสิค่ะ
ไม่ใช่มาต่อต้านไม่ให้คนอื่นไม่ให้เสนอบทลงโทษที่รุนแรงขึ้น
comment17-23:ไม่เกี่ยวครับ ไม่ว่าจะปรับปรุงยังไงระบบสืบหาความจริงมันก็ผิดพลาดได้ครับ 

เค้าถึงไม่ต้องการให้มีโทษประหาร 


งั้นถ้าผมบอกว่าเพิ่มโทษได้  เข้าชื่อมาเลยทุกคนในรายชื่อที่ต้องการให้เพิ่มโทษต้องค้ำประกัน ถ้ามีคนบริสุทธิ์ถูกประหารเพราะการเพิ่มโทษ 

พวกคุณที่เข้าชื่อเพิ่มโทษทุกคนต้องรับผิดชอบครึ่ง ๆ กับภาครัฐที่ตัดสินผิดพวกคุณพร้อมรับผิดชอบไหมละครับ
comment17-24:ปรับปรุงยังไงก็ยังมีข้อผิดพลาดได้ครับ ระบบที่ดีต้องคำนึงให้รอบด้าน ไม่ได้เอาแต่ใจอย่างเดียว
ถ้าการปรับปรุงระบบมันง่ายอย่างที่คุณพูดจริงๆ โลกนี้เขาคงประหารชีวิตนักโทษกันทุกคนแล้ว 
ทุกอย่างที่ทำ การกำหนดโทษ การละโทษประหารชีวิต มันมีเหตุผลที่มาที่ไป ไม่ได้เอาแต่ความคิดเห็นอย่างเดียว


ในขณะที่ความจริงแล้ว ระบบยุติธรรม(ทั้งต่างประเทศและในไทยนั้น บางครั้งเราก็รู้ว่าทำผิด แต่หลักฐานอ่อน, จับแพะ ถูกจัดฉาก หรือถูกกระบวนการต่างๆบิดเบือน) 
        ในสหรัฐ ตั้งแต่ปี 1973 มี 138 คนถูกตัดสินโทษประหาร และภายหลังได้รับการตัดสินพ้นผิด ซึ่งมีนักโทษถูกประหารทั้งหมด 1,227 คน คิดเป็นเปอร์เซ็นต์การตัดสินผิดพลาดถึง 10%, Cameron Todd Willingham เป็นผู้ที่ถูกจดจำรายแรกอย่างเป็นทางการว่าเป็นผู้บริสุทธิ์ที่ถูกตัดสินโทษประหาร จากคดีทำให้เกิดไฟไหม้ เผาลูกๆของตน- คน ที่เป็นฝาแฝดอายุ 1 ขวบ และ อายุ 2 ขวบ ภายหลังการประหาร ได้รับการพิสูจน์ว่าเค้าไม่ได้ทำ แต่ก็ไม่สามารถคืนชีพให้กับนาย Cameron อีกแล้ว

http://pantip.com/topic/32298554
comment17-25:"ถ้าคุณคิดว่ายังไงมันก็มีข้อผิดพลาด ดิชั้นว่าคุณก็ควรเสนอให้มีการปรับปรุงกระบวนการในการสืบหาความจริงสิค่ะ
ไม่ใช่มาต่อต้านไม่ให้คนอื่นไม่ให้เสนอบทลงโทษที่รุนแรงขึ้น"

ถ้ายังงั้นคุณก็ต้องรอให้มีการปรับปรุงกระบวนการเสร็จก่อนครับ ถ้าคุณเสนอให้มีบทลงโทษแรงขึ้นทั้งๆ ที่กระบวนการยังไม่เที่ยงธรรมและคุณก็รู้อยู่ว่ามันไม่เที่ยงธรรม จะมาบอกว่า "ฉันไม่เกี่ยว มันสืบกันไม่ดีเอง" นี่ไม่ไร้ความรับผิดชอบต่อข้อเสนอของตัวเองไปหน่อยเหรอครับ คือแค่เสนอถูกแต่ผลลัพธ์จะแย่ยังไงใครจะตายฟรีกี่คน ฉันก็ไม่เกี่ยว ลอยตัวไป มันใช้ได้เหรอความคิดแบบนี้
comment17-26:ผมนึกถึงนิยายเรื่องที่ไม่เกี่ยวกับเรื่องนี้ขึ้นมาได้เลยเรื่องนึง เป็นเรื่องในชุด หุ่นยนต์ของอาซิมอฟ
ปกติหุ่นยนต์ของอาซิมอฟจะถูกฝังกฎสามข้อ

1. หุ่นยนต์ห้ามทำร้ายมนุษย์หรือนิ่งเฉยปล่อยให้มนุษย์ตกอยู่ในอันตราย
2. หุ่นยนต์ต้องเชื่อฟังคำสั่งของมนุษย์ยกเว้นจะขัดต่อกฎข้อที่ 1
3. หุ่นยนต์ต้องปกป้องตัวเอง ตราบเท่าที่ไม่ขัดกับกฎข้อที่ 1 และ 2

คราวนี้มันมีหุ่นรุ่นทดลองตัวหนึ่งหลุดออกไป ซึ่งหุ่นตัวนี้มีกฎข้อที่ 1 แต่ต่างจากมาตรฐานคือมีแค่ครึ่งแรก "หุ่นยนต์ห้ามทำร้ายมนุษย์"
ก็ดูไม่แปลกใช่ไหมครับ แต่ผลกระทบของมันใหญ่มาก ยกตัวอย่างเช่น

ถ้าหุ่นปล่อยท่อนเหล็กใส่หัวคนข้างล่างโดยคิดว่า จะเข้าไปจับไว้ก่อนที่จะถูกหัวคน อันนี้ก็ไม่ผิดกฎข้อที่ 1 เพราะไม่ได้ทำร้ายมนุษย์ 
แต่พอปล่อยไปแล้ว กลับไม่ไปจับเหล็กที่ปล่อยไปเพราะว่า ไม่มีท่อนหลังของกฎข้อที่ 1 ที่ห้ามปล่อยให้มนุษย์อยู่ในอันตราย

และหุ่นยนต์ก็ลอยตัว ลั้ลลา ไม่ได้ทำผิดกฎ ผมแค่ปล่อยให้ท่อนเหล็กตกลงไปโดยคิดว่าจะจับได้ แต่เปลี่ยนใจไม่ไปจับเพราะไม่ใช่หน้าที่เท่านั้นเอง
comment17-27:อย่าลืมนะคะว่า "โทษประหารชีวิตเป็นโทษอย่างเดียวที่รัฐไม่สามารถเยียวยาผู้ถูกลงโทษได้" คือ ไม่สามารถแก้ไขเมื่อเกิดการลงโทษ"แพะ" ถ้าลงโทษจำคุกปรับหรือยึดทรัพย์ยังสามารถคืนความยุติธรรมให้ผู้ถูกลงโทษได้ 

การกำหนดฐานความผิดทางอาญาและการลงโทษคนต้องเป็นระดับขั้นบันได และต้องได้สัดส่วนค่ะ  การประหารชีวิตฆาตกรหรือผู้ข่มขืน"และฆ่า"นั้นทำได้ แต่การประหารผู้ทำผิดโดยผู้ทำไม่มีเจตนาฆ่าด้วยเป็นการลงโทษที่ไม่ได้สัดส่วนและควรใช้มาตรการอื่นในการเพิ่มโอกาสลงโทษหรือจับกุมคุมขังมากกว่า 

ลองอ่านบทความนี้ดูนะคะ http://www.matichon.co.th/news_detail.php?newsid=1404989640  อันนี้เราดึงแล้วสรุปมาคร่าวๆให้

"การข่มขืนเป็นความเสียหายต่อผู้ถูกกระทำและสังคมเป็นอย่างมากจริงๆ เมื่อถามว่าโทษที่เหมาะสมจะเป็นอย่างไร โทษที่เหมาะสมก็คือ การจองจำระยะยาว เช่น ในต่างประเทศข่มขืนจะจำคุก 15-30 ปี ซึ่งเป็นการจำคุกระยะยาวที่จะคืนความยุติธรรมให้ผู้เสียหาย และคืนความสงบให้สังคม"

"การเพิ่มโทษให้ผู้กระทำผิดรับโทษประหารชีวิตสถานเดียวจะกลายเป็นการทำร้ายเหยื่อเพราะคนที่ลงมือไปแล้วไม่ว่าจะด้วยปัจจัยอะไรก็ตามจะมีทางเลือกทางเดียวคือต้องฆ่าผู้เสียหายเพื่อเอาตัวรอดการเพิ่มโทษ การรณรงค์ให้มีการเพิ่มโทษจะไม่ใช่การแก้ปัญหาแต่จะเป็นการซ้ำเติมเหยื่อผู้เสียหายเสี่ยงต่อการถูกฆาตกรรมมากขึ้น"

ทำไมผู้กระทำผิดที่มีความผิดซ้ำซากถึงไม่เกรงกลัวกฎหมาย? คำตอบคือโอกาสถูกลงโทษยังน้อยอยู่

ปัจจัยแรกคือ การกำหนดโทษของผู้ข่มขืนบุคคลอายุมากกว่า 15 ปีสามารถยอมความได้ ถ้าผู้เสียหายไม่เอาเรื่อง กฎหมายก็ไม่สามารถเอาผิดได้ แต่ในหลายประเทศการข่มขืนเป็นอาญาแผ่นดิน มีความผิดสถานหนักแม้ว่าผู้เสียหายไม่ต้องการเอาโทษก็ต้องลงโทษเพื่อไม่ให้เป็นตัวอย่างและเป็นการคุ้มครองบุคคลอื่นแต่ประเทศไทยยังเป็นความผิดที่ต้องให้ร้องทุกข์ยอมความได้อยู่

ต่อมาคือ ความผิดข่มขืนบุคคลอายุเกิน 15 ปี กฎหมายเปิดโอกาสให้คู่กรณีสามารถเจรจาค่าเสียหายได้และเมื่อผู้กระทำความผิดจ่ายค่าเสียหายโดยที่ผู้เสียหายยินยอมคดีจะยุติลงทันที

เพราะฉะนั้นทางแก้ปัญหาควรปรับให้ความผิดคดีข่มขืนเป็นอาญาแผ่นดินเหมือนที่หลายประเทศทำกันเมื่อเป็นอาญาแผ่นดินทำให้โอกาสลงโทษผู้ทำผิดมีมากขึ้นแม้ผู้เสียหายไม่ร้องทุกข์ไม่เอาเรื่องก็สามารถลงโทษผู้ทำผิดได้

"อีกหนึ่งเรื่องคือ การลดโทษเมื่อจำเลยรับสารภาพ แม้ว่าผู้ทำผิดคดีข่มขืนและฆ่ามีโทษประหาร แต่เมื่อรับสารภาพจะได้รับลดโทษครึ่งหนึ่งตามประมวลกฎหมายอาญา ก็ทำให้โอกาสลงโทษลดน้อยลงไปอีก ส่งผลให้คนไม่เกรงกลัว คิดว่าขนาดข่มขืนและฆ่าเมื่อสารภาพก็ไม่ถูกประหารอยู่ดี ซึ่งต้องมีการปรับความเข้าใจใหม่ การสารภาพในความผิดอุกฉกรรจ์ ถ้าไม่เป็นประโยชน์ต่อการพิจารณาหรือการสารภาพเพราะจำนนต่อหลักฐานต่างๆ บางกรณีก็ไม่ควรลดโทษ ควรลงโทษให้เต็มที่เพื่อไม่ให้เป็นเยี่ยงอย่าง 

และโอกาสการถูกลงโทษยังลดน้อยลงเพราะปล่อยนักโทษข่มขืนเร็วเกินไป ผู้ทำความผิดที่ต้องโทษจำคุกตลอดชีวิต หรือ 20 ปี แต่อยู่ในเรือนจำไม่นานก็ถูกปล่อยตัวด้วยเหตุผลว่านักโทษล้นเรือนจำ 

สิ่งที่ต้องคิดคือจะทำอย่างไรให้กระบวนการตรงไปตรงมาเป็นไปอย่างที่ควรจะเป็นโดยถูกต้องและยุติธรรม เพิ่มโอกาสในการถูกลงโทษมากขึ้นเพื่อให้คนเกรงกลัวความผิด เและเรื่องที่ต้องแก้อย่างเร่งด่วนเป็นอันดับแรกก็คือ การทุจริต คอร์รัปชั่น  ถ้าไม่มีการทุจริตหรือลดโอกาสลง สภาพการบังคับกฎหมายจะเข้มแข็งขึ้น คนจะเกรงกลัวกฎหมาย การวิ่งเต้นขอคดีลดลงหรือไม่มีเลย 

เรื่องต่อมาคือกระบวนการยุติธรรมไทยขาดความร่วมมือกันระหว่างผู้ที่เกี่ยวข้อง แต่ละฝ่ายต่างคนต่างทำหน้าที่โดยขาดการประสานงานกันผลคือกระบวนการล่าช้าแทนที่จะดำเนินคดีและลงโทษรวดเร็วกลับกลายเป็นความล่าช้า กระบวนการยุติธรรมที่ล่าช้าทำให้คนไม่ยำเกรง  กฎหมายก็ไม่ศักดิ์สิทธิ์เมื่อกระบวนการมีปัญหา" 


สิ่งที่เราจะต้องแก้ไขคือเรื่องพวกนี้มากกว่าจะเรียกร้องให้ประหารทุกกรณีอย่างที่กำลังเป็นรึเปล่าคะ และเราเห็นด้วยกับความคิดของเจ้าของกระทู้นะคะ ผู้ถูกกระทำได้รับความเจ็บปวดมามากพอแล้ว ทำไมสังคมจะต้องตอกย้ำซ้ำเติมอีกทำไม "มนุษย์เป็นสัตว์สังคม" และ "สังคมเป็นตัวกำหนดพฤติกรรมมนุษย์" สิ่งที่สังคมไทยและเราทุกคนจะต้องทำคือไม่ลดค่าความเป็นมนุษย์ของผู้เสียหาย ด้วยการตีตรา ตีค่า ติฉินนินทา หรืออะไรต่างๆ ที่เป็นการทำร้ายจิตใจของผู้เสียหายทั้งทางตรงและทางอ้อมค่ะ
comment17-28:ปัญหาสำคัญอีกประหารหนึ่งคืออัตราการจับกุมครับ คดีข่มขืนเนี่ยอัตราการจับกุมน้อยมาก อย่างของไทยมีที่เป็นคดีความคาดว่าไม่ถึง 20% ของที่เกิดขึ้นทั้งหมด เหตุผลก็มีตั้งแต่เรื่องของกฎหมายเอง เรื่องของสังคมที่เห็นว่าการถูกข่มขืนเป็นเรื่องน่าอายทำให้ผู้เสียหายไม่ค่อยเข้าแจ้งความ
หรือแม้แต่เรื่องที่ว่า คดีข่มขืนส่วนใหญ่เกิดจากคนใกล้ชิดมากกว่าคนแปลกหน้า 
ถ้าอยากแก้ปัญหาการข่มขืน การเพิ่มอัตราการจับกุมได้ผลกว่าการเพิ่มโทษ

ยกตัวอย่างง่ายๆ สมมติว่าเราเพิ่มโทษให้คนที่ทิ้งขยะในที่สาธารณะติดคุก 5 ปี (ปัจจุบันถูกปรับน่าจะ 2000 บาท) แต่อัตราการจับกุมเหมือนปัจจุบัน (คือ 0% ไม่เคยมีใครถูกจับข้อหาทิ้งขยะ)
กับให้เราลดโทษเหลือแค่ปรับ 100 บาท แต่อัตราการจับกุมเป็น 80% (คนทิ้งขยะ 10 คน ถูกปรับ 8 คน) 
คิดว่าอย่างไหนจะทำให้คนเลิกทิ้งขยะในที่สาธารณะมากกว่ากัน
comment18:บางครั้งผมก็ไม่เข้าใจคนโดนข่มขืนนะครับ เขาจะคิดว่าสังคมรังเกียจ แฟนใหม่รับไม่ได้ บลาๆๆ

แต่ผมเคยเจอมาคนนึงเล่าเรื่องข่มขืนให้ฟัง เธอโดนมาหนัก แถมโดนแบล็กเมล์ด้วย เธอบอกว่า เธอเสเพลไปซักพักเลย ไม่กล้าเล่าให้ใครฟัง แต่... พอเธอเล่าให้คนอื่นฟัง คนอื่นก็เห็นใจและสงสารเธอนะครับ คือ คนอื่นมองว่าเธอเป็นเหยื่อ ไม่มีใครคิดว่าเรื่องนี้เธอเป็นฝ่ายผิดหรือทำตัวเอง ผมเลยไม่เข้าใจว่า ทำไมคนถูกข่มขืนจะต้องอายขนาดนั้น คุณไม่ได้ตั้งใจให้คนมาข่มขืนหนิครับ เจตนาคุณไม่มี คุณไม่ใช่คนผิด คุณไม่มีอะไรจะต้องอายครับ

ส่วนสังคมรอบข้างคุณ ถ้าเป็นประเภท ถูกข่มขืนแล้วมาเล้าให้ฟังแล้วพูดว่า เนี่ย เห็นมะ แต่งตัวโป๊ๆไปยั่วผู้ชายหละสิ เขาเห็นเขาเลยทนไม่ได้ ทำตัวเองแท้ๆ เปผเนไงหละเตือนแล้วไม่เคยฟัง อะไรแบบนี้นะ ผมพูดเลยครับ อย่าไปเสียเวลาคบคนเฮียๆอย่างนี้เลยครับ คนดีแต่ปากแบบนี้ ปล่อยไปเถอะ อย่าเอาคำพูดคนไม่มีสมองแบบนี้มาทำร้ายเราได้ แม่มคนพูดนี่โง่มาก นี่พูดเลย

ส่วนเรื่องหลอน ยังติดตา อะไรแบบนี้ผมเข้าใจนะ บางทีมันก็รักษายาก บางคนหาย บางคนไม่หายครับ
comment18-1:T T น้ำตาจิไหล ความเห็นแบบคุณนี่ล่ะค่ะ ที่จะทำให้คนที่เคยโดนข่มขืนสบายใจได้ ขอบคุณนะคะ
คุณไม่เข้าใจว่าทำไมต้องอายด้วย ไม่ใช่ความผิดคนที่โดนซะหน่อย 
คุณไม่แสดงท่าทางสงสารเว่อร์ ไม่เป็นเดือดเป็นแค้น แต่มองเธอเป็นคนธรรมดาคนนึงที่ไม่ได้ตั้งใจโดน

ฮืออออ อยากมีปุ่มกด *ชื่นชม* TwT
comment19:เข้าใจ จขกทนะคะแต่ว่าเราอยากให้ลองคิดอีกมุมนึงที่เราได้ไปอ่านจดหมายเปิดผนึกของคดีเมื่อ13ปีก่อนนะคะ
น่าจะเป็นประเด็นที่ จขกทว่าไว้คือ ถูกล่วงละเมิดทางเพศแต่ไม่ถูกฆาตกรรม ในกรณีนี้ผ่านมา13ปีแล้วแต่อยากให้ไปอ่าน
สภาพจิตใจของผู้เคราะห์ร้ายค่ะ เราไม่ได้พูดถึงสังคมเพราะแต่ละประเทศไม่เหมือนกัน แต่สภาพจิตใตของผู้ถูกกระทำ
ถึงแม้จะได้รับการเยียวยา หนีไปอยู่ตปท แต่ฝันร้ายยังไม่จบนะคะ มันเหมือนตายทั้งเป็นน่ะค่ะ
การเยียวยาบำบัดยังไง สภาพจิตใจก็ไม่หายขาดหรอกนะคะ

การที่ผู้ถูกกระทำรู้สึกว่าตัวเองสกปรกนั้นเราว่าไม่ใช่เพราะสภาพสังคมที่ปลูกฝังมาว่าถูกข่มขืนแล้วน่ารังเกียจ
หรอกค่ะ โดยส่วนตัวเราว่าผู้ถูกกระทำคงจะรู้สึกว่าเนื้อตัวเราถูกกระทำต่างๆโดยไม่ยินยอมและโดยใครก็ไม่รู้
หน้าตาฝังอยู่ในหัวสมองไปตลอดชีวิต น่าขยะแขยงออกค่ะ 
และอาจนำไปสู่ภาวะโรคหรือตั้งครรภ์ได้ด้วย อยากจะลบมันออกไปมากกว่าค่ะ
comment19-1:เราไม่ได้บอกว่าเหยื่อที่โดนเขาจะเฉยๆหรือชิลๆได้นะคะ -_-" เราบอกว่าเขาจะมีแผลใจแน่นอนค่ะ แต่สังคมไม่ควรเพิ่มแผลเขาไงคะ...
เรื่องรู้สึกว่าสกปรก อาจจะเป็นการขยะแขยงแบบที่คุณว่าก็ได้ค่ะ แต่เราอยากให้ลองนึกภาพ สาวคนป่าที่ไม่เคยรู้จักเรื่องเพศหญิงเพศชายเลย โดนข่มขืน
เราคิดว่าสิ่งที่จะทำให้เป็นแผลใจคือความเจ็บปวดทางกาย และแผลใจที่เกิดจากการบังคับกระทำรุนแรงอะค่ะ คงจะหวาดระแวงและหวาดกลัวมาก
แต่เราคิดว่าไม่น่าจะรู้สึกว่าตัวเองเป็นสิ่งสกปรกนะ
comment20:ตอบในมุมมองจากที่ดูๆหลายๆเหตุการณ์มา 

เหยื่อบางคนก็ไม่ได้สนกระแสสังคมเป็นหลักนะคะหากเกิดขึ้นแล้วย่อมรู้สึกแย่กับตัวเองกับร่างกายตัวเองอยู่ดี คิดว่าเหยื่อต่อให้จะทำใจกลับมาในสังคมได้มากแค่ไหน ยังไงมันก็เคยเกิด มันก็จำได้ เพราะมันฝังใจไว้แล้วไงคะ 

คือต่อให้ย้ายสังคมออกมาที่ไม่มีใครรู้จัก เหยื่อก็หนีความจริงในใจข้อนี้ไม่ได้และเชื่อว่านึกถึงทีไรก็คงเจ็บปวดแหละค่ะ 

 คุณจขกท.อาจจะโลกสวยไปนิดนะคะ ลองมองกว้างๆนิดนึง
comment20-1:อันนั้นเราเขียนไว้ในเรื่องบนหัวกระทู้แล้วค่ะ....... บอกว่า ถึงจะปิดบังไม่ให้คนรอบข้างรู้ ก็ต้องอยู่แบบกลัวคนรู้อยู่ดี ^^"
เขาก็ต้องเจ็บปวดอยู่แล้วล่ะค่ะ - -" แต่มันคงดีใช่มั้ยคะ ถ้าสังคมจะปฏิบัติแบบว่า คนถูกข่มขืนมาไม่ได้ผิดปกติอะไร เดินต่อได้แบบปกติเหมือนคนทั่วไป
comment20-2:เราถึงบอกไง ต่อให้ย้ายสังคมมาในสังคมที่ไม่มีคนรู้ ยังไงก็รู้สึกแย่กับตัวเองค่ะ ไม่ต้องมีใครมาบิ้วท์ก็ได้
นี่ไงประเด็นที่คุณแย้งแล้วเราตอบ.. ชัดนะ 
คือบางคนก็ไม่รู้ค่ะว่าคนนี้โดนมา ก็ใช้ชีวิตปกติได้เยอะแยะนะคะ 
หลังจากสภาพจิตใจโอเคแล้วอ่ะ 
แต่เหยื่อก็ยังรู้สึกแย่กับตัวเองไง เข้าใจมั้ย คือเค้าไม่ได้กลัวว่าคนจะรู้อย่างเดียวค่ะ
แต่มันคือมลทินที่ติดตัว
comment20-3:เราเก็ทค่ะืแต่ดูท่คุณจะยังไม่เข้าใจประเด็นเรานะคะ

เราไม่ได้พูดว่าเขาจะไม่เจ็บปวด เราไม่ได้พูดว่าเขาจะลืม จะชิล

เราบอกว่าเมื่อเขาจะเดินต่อสังคมไม่ควรไปยัดเยียดให้เขาว่า โถคุณโดนข่มขืนมา คุณต้องเจ็บปวดแน่ๆเลย เอ้าเจ็บปวดสิๆ =_="

ถ้าคุณจะพูดว่า เหยื่อเจ็บอยู่แล้วไง ก็ใช่ไงคะ เราก็เขียนไว้ตั้งแต่ข้างบนโน้นแล้วว่า เหยื่อเจ็บอยู่แล้ว รู้สึกแย่อยู่แล้ว

คุณต้องการแย้งเรื่องไหนเนี่ย =__=
comment20-4:โลกสวยของจริงอ่าาาา55555 -*- 
คือจะบอกว่าส่วนใหญ่บำบัดจิตใจมาแล้ว มาอยู่ในสังคม
ไม่ได้มีป้ายแขวนคอค่ะว่าคนนี้โดนมา สังคมก็ปฏิบัติปกติค่ะ
ไม่ได้รังเกียจอะไรเลย ถึงจะรู้ก็ฟีลสงสารด้วยซ้ำนะคะ 
ที่ตัวเหยื่อรู้สึกแย่ เป็นเพราะกังวลเองล้วนๆ ว่าตัวเองมีมลทิน
คนอื่นรู้จะรังเกียจ <<< ตรงนี้ไงที่คุณคิดว่าเป็นเพราะสังคม
แต่มันไม่ใช่ค่ะ โดยรวมคือความหวาดวิตกกังวลไปเองของเหยื่อทั้งนั้นด้วยซ้ำ
สังคมไม่โหดร้ายขนาดเจอแล้วแซวแล้วแขวะ แล้วดูหมิ่นค่ะ 
ที่รู้สึกแย่บางทีก็เกิดจากความหวั่นวิตกในใจเหยื่อเอง ที่นึกถึงทีไรมันก็จะย้อนมาย้ำๆค่ะ
comment20-5:ความสงสาร เห็นใจ สมเพชที่เจอมา การพูดให้กำลังใจ อะไรก็ตาม เป็นการเปิดแผลเขาหมดค่ะ ไม่ใช่แค่แสดงการรังเกียจ
ปฏิบัติปกติก็ดีแล้วไงคะ สาธยายหน่อยค่ะว่าเราโลกสวยยังไง
comment20-6:ถ้ารู้สึกโอเคดีกับตัวเองอยู่แล้ว เสียงอะไรก็ไม่สั่นคลอนกำลังใจได้มากเท่าไม่ได้ภูมิใจในตัวเองเท่าเดิมแล้วหล่ะค่ะ
สังคมไทยไม่ใช่ว่าจะไปยุ่งเรื่องชาวบ้านหมดนะคะ ส่วนมากก็ไม่มีใครพูดถึงให้เจ็บหรอกค่ะ
อธิบายเคลียร์ไปหมดแล้วนะคะ เปิดมุมมองกว้างๆบ้างค่ะ 
ถ้าไม่โลกสวย อ่านข้อความเราจะเก็ทตั้งแต่ที่ตอบแรกเลย -_-
comment20-7:-____-" สังคม ไม่ใช่เพื่อนบ้านนะคะ
อย่างการพูดถึงในโซเชียล ในข่าว แชท อะไรก็ตาม เวลาพูดถึงเหยื่อข่มขืน พวกคุณพูดถึงด้วยอารมณ์ไหนคะ
comment20-8:ก็เพราะสังคมไม่ใช่เพื่อนบ้านไงคุณ -___- 
ไม่มีใครจ้องจับผิดจ้องวิพากษ์วิจารณ์ตลอดหรอกค่ะ
เข้าใจมั้ยว่าไม่บอกก็ไม่รู้อ่ะ ปกติธรรมดาเลยชีวิต แต่ก็รู้สึกแย่อยู่ดีไง -*- 
เอาเป็นว่าคุณอาจเข้าใจถ้าโดนเอง เวลานั้นก็ลองไม่บอกใครนะ
เดินไปไหนมาไหนคุณก็ยังปกติในสังคมค่ะ แต่คุณเองไงที่รู้สึกแย่กับตัวเอง.
comment20-9:รู้สึกแย่อยู่แล้วล่ะค่ะ ก็เติบโตมาในสังคมแบบนี้ไงคะ

แบบที่ตอกย้ำว่าคนที่โดนข่มขืนต้องรู้สึกแย่กับตัวเอง
comment20-10:แง้มกะลานิดนึงนะคะ ถ้าความคิดคุณดีละ ติไม่ได้ 
ก็เขียนใส่ไดอารี่เอาค่ะ ไม่ต้องมาโพสต์สาธารณะ
ที่ๆรวมหลากความเห็น ;)

สำหรับเหยื่อ..
ถ้าจิตใจไหวแน่ๆแล้ว อยู่ในสังคมสบายมากค่ะ ทำตัวปกติ
ถ้าใจไม่ไหวแล้ว ต่อให้ไม่มีใครว่าก็ไม่ไหวค่ะ
ไม่เกี่ยวกับสังคมปลูกฝังว่าดูแย่ดูน่าอายค่ะ
แล้วที่คุณบอกว่าสังคมมอง มันไม่ใช่ค่ะ แต่มันคือความรู้สึก "ถ้าเค้าโดนบ้าง" จะรู้สึกแย่+อายแน่ๆ
ไม่ใช่ความรู้สึกที่ "เอาไปลง" กับเหยื่อค่ะ 
ไม่มีสักเคสนะ จะไปรุมด่า บอยคอตเหยื่อเอาเป็นเอาตาย
comment20-11:เพราะโตมาในสังคมที่คิดว่า "ถ้าโดนบ้างจะรู้สึกแย่+อายแน่ๆ" ไงคะ =_= ถึงรู้สึกแย่กับตัวเองร่ำไป บางคนถึงขั้นอับอายจนฆ่าตัวตาย
comment20-12:ความรู้สึกต่อตัวเองถ้าโดนค่ะ ไม่ใช่ต่อคนที่โดน --" อย่าตัดประโยคได้ป่ะ?? ความหมายจะเพี้ยน

งั้นถามน้องโลกสวยค่ะ ว่าที่น้องต้องการนะ
สมมติอยู่ในที่ๆฟรีเรื่องข่มขืนมากๆไม่คิดอะไร
เวลาโดนแปลว่าคุณจะรู้สึกโอเคดี ไม่แย่ใช่มั้ยคะ ??  หลังจากทำใจได้ 
จะเฉย ย้อนมานึกๆก็ไม่คิดอะไรใช่มั้ย????? 

นี่ยกมาจากตรรกะสังคมปลูกฝังความรู้สึกคนของคุณเลยยนะ
comment20-13:ใช่ไงคะ..... ความรู้สึกต่อตัวเองถ้าโดน เพราะคุณโตมากับสังคมแบบนั้น คุณถึงคิดว่า "ถ้าโดนบ้างฉันจะรู้สึกแย่+อายแน่ๆ"

เราอยากถามว่า ถ้ามันเป็นสังคมที่คนที่เคยถูกข่มขืน ต่างก็ใช้ชีวิตได้เป็นปกติหลังจากเยียวยาบำบัดความเจ็บปวดหวาดกลัวแล้ว
ทุกคนต่างก็เชิดหน้าใช้ชีวิตได้โดยไม่มีใครมองประเด็นว่า คนนี้เคยโดนมา ไม่มีใครมองอย่างสงสารอยู่ตลอด ไม่มีใครคิดว่าคนนี้น่าอาย
ถ้าโตมากับสังคมแบบนี้ จะไม่เอาแต่คิดว่า แย่+อาย ค่ะ แต่จะลุกขึ้นมายืนได้เร็วขึ้น

และมันไม่ได้แปลว่าฟรีเรื่องข่มขืนค่ะ อย่าคิดเอง มันไม่ควรมีที่แบบนั้นค่ะ ข่มขืนก็ต้องโดนลงโทษค่ะ -*- ทุกคดีด้วย
แต่ที่เป็นอยู่ทุกวันนี้ แม้คนร้ายจะตายไปแล้ว แต่ผู้หญิงยังรู้สึกว่าตัวเองต้อง แย่+อาย ใช่ไหมคะ ความจริงที่ว่าเคยโดนไม่ลบหายไปด้วย บางคนลุกขึ้นไม่ได้อีก
ตรงนั้นแหละค่ะที่เราคิดว่าถ้าไม่ปลูกฝังแบบนั้น คนที่ถูกข่มขืนจะต้องสู้กับความเจ็บปวดหวาดกลัวต่อการใช้ความรุนแรงก็จริง แต่ไม่ต้องทนความรู้สึกอับอายด้อยค่าต่อสังคมค่ะ
comment20-14:สังคมเกิดจากอะไร? ไปอ่านมานะคะ 
ที่รู้สึกแบบนี้เพราะจิตสำนึกที่ดี และเห็นว่าเป็นการกระทำที่มนุษย์ไม่สมควรทำและโดนค่ะ
เพราะฉะนั้นตราบใดที่คุณอยู่กับคน คุณหนีความคิดนี้ไม่พ้นค่ะ
เพราะทุกคนล้วนรู้สึกไงคะว่ามันไม่ดี  รู้สึกกันหลายๆคนเลยกลายเป็นสังคมแบบนี้
ถ้าจะให้สังคมไม่คิด คุณก็ต้องไม่คิดค่ะ ห้ามนอยด์ค่ะ ทำได้หรอคะถ้าโดน? 
ถ้าทุกคนไม่คิด สังคมก็ไม่คิดอะไรค่ะ เซต+สับเซตกัน

คิดตามนะคะ
comment20-15:"ไม่คิดว่าคนที่โดนข่มขืนมาด้อยค่า" ไม่เท่ากับ "เฉยๆไม่คิดอะไรเมื่อมีคนโดนข่มขืน"
comment20-16:ไม่เก็ทค่ะ ช่างเถอะค่ะ คนแบบคุณก็จนปัญญาละ น้ำเต็มแก้วต่อไปนะคะ
comment20-17:แยกไม่ออกเหรอคะ??

"ไม่คิดว่าคนที่โดนข่มขืนมาเขามีมลทินด้อยค่า"

ไม่เหมือนกับ

"เฉยๆไม่คิดอะไรเมื่อมีคนโดนข่มขืน"

แยกออกมั้ยคะ แยกไม่ออกเหรอคะ ไม่เก็ทเหรอคะ
comment20-18:ไม่เข้าใจคุณPaucha  

บอกก่อนว่าเราพูดอย่างนี้เพราะมันเกี่ยวเนื่องมาจากที่จะให้เเก้กฏหมาย ข่มขืน =ประหาร ซึ่งเรายังไม่เห็นด้วย
เพราะจะทำให้โอกาสรอดชีวิตของเหยื่อน้อยลง ไม่ใช่เพราะเราไปเห็นใจหรือเข้าข้างคนร้ายหรอกนะ

คุณเถียงกะ จขกท มาจนถึงตอนนี้ จะสื่ออะไร
คนโดนข่มขืนเเล้วรอดชีวิตมา จะเเก้ไขสภาพจิตใจที่บอบช้ำ ก็ต้องขึ้นกับ กำลังใจของเหยื่อ กำลังใจครอบครัว เเละการร่วมมือจากสังคมก็ถูกเเล้วนี่
ถึงจะไม่ลืมความเจ็บปวดไปตลอดชีวิต (เเน่ละ) มันก็ยังมีโอกาสได้ใช้ชีวิตต่อไป ได้มีโอกาสสร้างชีวิตใหม่ที่ดี อาจได้พบเจอคนที่ดี ยังมีอนาคต 

คุณก็เถียงซะยังกะว่า ยังไงก้ไม่มีวันมีทางเลือกอื่นเเล้ว นอกจากตายไปให้จบๆ งั้นละ
กำลังใจเเต่ละคนมันไม่เหมือนกัน ถ้ายังมีชีวิตอยุ่ ยังไงทุกอย่างก็ยังมีโอกาสทั้งนั้น
comment21:จิตใจคนไม่เหมือนกันครับ คนที่ถูกกระทำย่ำยี แม้สังคมจะช่วยเหลือแต่ยังไงๆแผลในใจมันไม่เลือนหายหรอก แม้จะดีขึ้นบ้างแต่มันลบไม่หมดแน่นอน
comment22:อธิบายจนเหนื่อย............ หลายคห.ดูจะอ่านกระทู้ไม่แตกนะคะ

เราไม่ได้บอกว่าเหยื่อที่โดนเขาจะลืม จะไม่เจ็บปวด จะชิลล์ อยู่ได้อย่างสุขใจลัลล้า ค่ะ

เราบอกว่า เมื่อเขาก้าวออกมาสู่สังคม สังคมไม่ควรไปรื้อแผลใจเขา ด้วยการปฏิบัติจากเขาต่างจากปกติ
ไม่ว่าจะแสดงความเห็นใจ สงสาร หยามเหยียด บ้วนแล้วแตาเป็นการปฏิบัติด้วยแบบไม่ปกติค่ะ
เราควรเห็นเขาเป็นผู้หญิงธรรมดาคนนึง ที่ดำเนินชีวิตปกติธรรมดา

ซึ่งนั่นเราไม่ได้หมายความว่า การทำแบบนั้นจะรักษาแผลใจเขาให้เขาลืมมันได้ เข้าใจนะคะ
มันแค่ช่วยไม่ให้สิ่งที่เขาพยายามมา -คือการเยียวยาใจตัวเองให้กลับมาใช้ชีวิตปกติได้- ต้องสูญเปล่าค่ะ
comment23:มันเหมือนตายทั้งเป็นแน่ ๆ เราแน่ใจว่าคนที่ถูกข่มขืนจะรู้สึกแบบนั้น

เราเคยถูก ผช ลวนลามจับก้นกลางฟุตบาทที่ถนนอโศก เรายังเดินผวาเป็นเดือนเลย ใครเดินมาใหกล้ ๆ เราแทบจะเอากระเป๋าฟาดเลย เวลาเดินในทางแคบ ๆ แล้วมีคนเดินเฉียดแบบติด ๆ เรา เราผวาเลย เป็นแบบนั้นอยู่หลายเดือน  แล้วคิดดูว่า ผญ ที่ถูกข่มขืนจะเป็นยังไง

ตอนที่แจ้งความ ตำรวจให้เล่าหลายรอบมาก ตำรวจทุกคนสนใจมาก แต่ไม่ได้บันทึกทำสำนวนเลย  เราเล่าให้ตำรวจทุกคนบนโรงพักฟัง ซ้ำแล้วซ้ำอีก (ตอนนั้นยังเอามาเล่าในพันทิพเลย ว่าตำรวจมาถามว่าเกิดอะไร แต่ไม่ยอมทำอะไรสักที นึกว่าเล่าจบคือเสร็จ แต่เปล่า สุดท้ายบอกว่าไม่ใช่พื้นที่ ให้เราย้ายไปอีกโรงพักนึง)

ปล. เคสเรา เราช่วยกันจับ ผู้ร้ายได้นะคะ (ตอนแรกมันตกใจที่เห็นเราสู้ แต่เราจิกหัวมันแล้วเรียกคนช่วย มีพี่วินมาช่วยค่ะ)  เราจิกหัวมันเลย เราแค้น เราฝังหุ่นมาก เราไม่ยอมปล่อยมันไปเลย  ในที่สุดมันก็โดนจับ แต่ไม่รู้ตำรวจเอามันไปทำอะไร หรือแค่ขังแล้วปล่อยไป เราแค้นจนคิดว่า เราจะไปโรงพัก แล้วถ้าตำรวจให้มันกินข้าว เราจะเตะออกเลย  
 เราเป็น ผญ ดี นะ ไม่เคยมั่ว ผช ไม่เคยทำตัวเสื่อมเสีย ตอนนั้นเราคิดว่า เราอยู่ของเราดี ๆ เราทำตัวดี ฉะนั้น มุงมาทำแบบนี้กะกุไม่ได้ (เราใส่สูท ใส่ชุดทำงานโรงแรมตอนเกิดเรื่อง กระโปรงยาวถึงเข่า ใส่ถุงน่อง เกล้าผมเรียบร้อยแบบพนักงานโรงแรม  ตอนที่จับไอ้เวรนั่นได้ กระโปรงเราขาดสูงจนถึงขาอ่อน รองเท้ากระจุย เพราะห้ตายเราก็ไม่ยอมปล่อนมันไป)

เวลาจะตัดสินโทษ เราไม่อยากให้มองว่า คนร้ายทำอะไร แต่อยากให้พิจารณาโดนเริ่มจากความรู้สึกของเหยื่อก่อนเลย 

ตาต่อตา ฟันต่อฟัน อยากให้กม. เป็นแบบนั้น ไม่มีความปราณี ไม่ให้โอกาส ทำผิดต้องรับโทษอย่างสาสมเท่านั้น
ไม่มีการอภัยโทษเมื่อถึงวันสำคัญ
comment24:แผลในใจมีแน่ แต่ถ้าสังคมไม่ไปลงโทษซ้ำเติมมันก็จะเบาบางลง 
แต่สังคมทุกวันนี้ฝังหัวกันตั้งแต่เกิด ว่าโดนข่มขืนคือต้องหมดสิ้นทุกสิ่งอย่าง เป็นตราบาป เป็นความไม่ระมัดระวังตัวเอง มีมลทิน สารพัดสารเพ
พอใครโชคร้ายโดนเข้าไปแทนที่จะเสียแค่ร่างกาย จิตใจที่โดนสะกดจิตมาเลยพาลงเหว
ทั้งๆที่ในมุมกลับเด็ก12เดี๋ยวนี้ทำแท้ง เปลี่ยนแฟนมีเพศสัมพันธ์ก่อนวัย สลับคู่มากหน้าหลายตา แต่แบบนั้นไม่เป็นไร เพราะคือความพอใจ
แต่โดนข่มขืนคือไม่พอใจ ไม่ยินยอม สังคมพร้อมจะร่วมซ้ำ ร่วมจดจำ?

ต่างประเทศสังคมเค้าสะกิดกันให้เปลี่ยนทัศนคติในเรื่องนี้ไปก่อนหน้าเรา คนของเค้าเลยมีความตระหนักฉุกคิดความคิดในหลายๆแง่
มีวิธีการพยายามช่วยเหลือ มีกลุ่มคนมีคนคอยพูดคุย มีการปฎิบัติต่อเหยื่อด้วยความเหมาะสม
แต่สังคมไทยใครโดนเข้าไปคือต้องหายออกจากสังคม เก็บตัวเพราะกลัวคนรู้คนขุดคุ้ย เพราะทุกคนมีธงตั้งกากบาทไว้ด้วยความเชื่อแบบเดิมๆ
comment24-1:เราตอบไว้ที่ #26 นะคะ ><" ใช้แอพแล้วเม้นท์ผิดที่ตลอด
comment25:
comment26:จริงค่ะ ;_; บางคนพยายามบอกเราว่า ไม่มีคนคิดว่าสกปรกหรอก ทุกคนจะเห็นใจ
แต่ความเห็นใจนั้นเกิดจาก...? เกิดจากการที่คุณรู้สึกว่า โถๆๆๆโดนข่มขืนมา รึเปล่าคะ 
พูดได้เต็มปากไหมว่าเพียงแค่เห็นใจที่เขาเจ็บปวดโดนทำร้าย โดยไม่มีเรื่องเพศๆเข้ามาเกี่ยวข้อง 
ที่ว่ามีเรื่องเพศเข้ามาเกี่ยวข้องคือแบบ โถๆๆโดนข่มขืนมาคงขยะแขยงแย่เลยสิลูก... ไอ้ชั่วเอ้ยมาทำเด็กผู้หญิงได้ โอ้ยตายแล้วมีลูกติดมาด้วย รังเกียจแย่ จะเอาออกไหม
มันคือการแหกแผลที่มาในรูปความหวังดีอ้ะ ;-;

ยังยืนยันนะว่า การที่เหยื่อรู้สึกลึกๆว่าตัวเองไม่เป็นที่ต้องการของสังคม เพราะเขาโตมาในสังคมที่เป็นแบบนั้น
โตมากับการวิพากษ์วิจารณ์ข่าวข่มขืนว่าแบบนั้นแบบนี้ โธ่สงสารเด็กที่โดน ต่อไปจะอยู่ยังไง จะเอาหน้าไปไว้ไหน
มันคือการสั่งสมความเชื่อว่าเหยื่อข่มขืนไม่ใช่คนปกติอีกต่อไปอะ
comment27:ไม่โดนเองแล้วจะไปคิดแทนได้ไงล่ะ
ไอ้ความสงสารก็ห้ามไม่ได้มันเกิดขึ้นเองตามธรรมชาติอยู่แล้ว...
ไหนจะความแค้นความโกรธสารพัดของครอบครัว  
ความอยุติธรรมของขบวนการทั้งหลายอีก...   

ปฏิกิริยาของแต่ละคนที่โดนกระทำและคนรอบข้าง
คงมีประสบการณ์ที่เจ็บปวดหลากหลายมากเกินสรุป...
comment28:เปลี่ยนทัศนคติ ให้สังคมไม่มองหรือจี้จุดเค้าไม่ได้หรอกค่ะ คนตั้งกี่ล้านคน เราว่าส่วนใหญ่คนในสังคมเห็นไจเหยื่อ สงสารเหยื่อ ไม่อยากซ้ำเติมทั้งนั้นค่ะ แต่คือเหยื่อฝังใจกับเรื่องที่เกิดขึ้นกับตัวเอง เพราะมันเป็นเรื่องเลวร้ายมากๆ จึงกลัว ระแวงสังคมคนรอบข้างไปหมดค่ะ (แม้สังคมรอบข้างจะปกติ)  มันเป็นปมอยู่ในใจลึกๆ ของเหยื่อค่ะ
**สรุปคือ เปลี่ยนทัศนคติของคนในสังคมยากค่ะ
comment29:ความรู้สึกแย่ทางจิตใจ มันเกิดขึ้นจากผู้ถูกกระทำล้วนๆค่ะ

ขออนุญาตลบข้อความค่ะ
comment29-1:เพราะสังคมมันปลูกฝังมาตั้งแต่เด็กๆแล้วครับ คนที่โดนถึงได้รู้สึกผิด (Guilty) 
traumatic experience รากเง่ามันมีมาตั้งแต่การปลูกฝังทางสังคมแล้ว
และบ่อยครั้งที่การให้กำลังใจก็เป็นการซ้ำเติมผู้เคราะห์ร้ายด้วยครับ เพราะเป็นการตอกย้ำประสบการณ์

อันนี้เป็นเหตุผลหนึ่งที่ควรมีนักจิตวิทยาเข้าไปในขั้นตอนการสอบสวน เพื่อช่วยบรรเทา Traumatic ที่อาจจะเกิดขึ้นได้ระหว่างการถูกสอบสวน ซึ่งบางทีก็ทำให้ผู้เสียหายราวกับได้รับการข่มขืนซ้ำอีกครั้งหนึ่งเลยทีเดียว
comment29-2:
comment29-3:แล้วอยากให้คนอื่นสงสาร ให้กำลังใจถึงเรื่องที่โดนข่มขืนบ่อยๆ ปฏิบัติด้วยพิเศษตลอดเวลาเพราะโดนข่มขืนมา แม้ว่าเรื่องนั้นจะผ่านไปหลายปีแล้วมั้ยคะ
comment30:บอกตามตรงอ่านแล้วงงกับความคิดเจ้าของกระทู้ค่ะ
เหมือนจะเข้าใจความรู้สึกของผู้ถูกข่มขืน 
แต่อีกทางก็มากล่าวโทษทางสังคม 

จริงอยู่ที่สังคมอาจมีส่วน เนื่องจากค่านิยมเรา อาจเทิดทูนความบริสุทธิ์ ซึ่งอาจหาได้น้อยมากอยู่แล้วในสังคมสมัยนี้
แต่กับความรู้สึกสงสาร มันเป็นเรื่องตามปกติที่คนจะรู้สึกค่ะ
เรามองว่า การที่คนร่วมออกมาเรียกร้องเกี่ยวกับเรื่องคดีที่ถูกข่มขืนว่า 
แม้จะไม่โดนฆ่า ก็เหมือนตายทั้งเป็น อันนี้มันเป็นเรื่องจริงอยู่แล้วค่ะ โดยที่ไม่ต้องไปคิดถึงบริบททางสังคมเลย
คนเหล่านี้ต้องใช้เวลานานกว่าจะเยียวยาสภาพจิตใจและร่างกายอย่างมาก และถึงแม้จะผ่านมาได้แล้ว มันก็ยังอยู่ในใจตัวเค้าเองไม่ได้เกี่ยวกับปัจจัยภายนอกค่ะ
ดูได้จากเคสเด็กที่โดนข่มขืนค่ะ ยิ่งในเด็กที่เล็กมาก เขาเหล่านั้นยังไม่มีความรู้สึกร่วมทางด้านสังคมแน่นอน 
แต่เด็กๆเหล่านี้ จะมีความเจ็บปวดทั้งทางร่างกายและจิตใจอย่างมากค่ะ ยิ่งในกรณีที่เกิดจากคนใกล้ชิด ก็ยิ่งเพิ่มความเจ็บปวดมากขึ้น
บางคนอาจกลายเป็นเด็กที่มีปัญหาทางสังคม การเข้ากับผู้อื่นไม่ได้ ความหวาดระแวง บางคนอาจกลายเป็นคนเก็บกด ฯลฯ อีกมากมาย
เพราะฉะนั้น การบอกว่าคนโดนข่มขืน ชีวิตเหมือนตายทั้งเป็น มันเป็นเรื่องจริงยิ่งกว่านิยายค่ะ
comment31:ตั้งสติก่อนสตาร์ทก่อนนะคะ

เราไม่ได้บอกว่าเหยื่อจะไม่เจ็บปวด ไม่ทรอม่าเลย ถ้าสังคมยอมรับ
ไอ้การเจ็บปวดจนหวาดกลัว กลัวการโดนทำร้าย มันมีอยู่แล้วค่ะ เข้าใจนะคะ
แต่ ถ้าสังคมไม่เคยแสดงอาการกีดกันคนโดนข่มขืนให้คุณเห็นมาก่อนเลย (สังคม หมายถึงทั้งหมด รวมถึงคนที่คุณไม่รู้จัก ไม่ใช่แค่ปู่ย่าตายาย พ่อแม่พี่น้อง เพื่อน)
มันจะทำให้คุณไม่รู้สึกว่าคนโดนข่มขืนมันช่างน่าอาย มันไม่กล้าสู้หน้าคนอื่น เข้าใจไหมคะ

แยกประเด็นให้ชัดๆก่อนนะคะ
- เจ็บปวดทางกาย จนกลายเป็นแผลใจ หวาดกลัวต่อการโดนทำร้าย 
กับ
- อับอาย ไม่กล้าสู้หน้าสังคม รู้สึกว่าตัวเองต่ำลง ไม่ใสสะอาด ความภูมิใจในตัวเองลดลง

ประเด็นกระทู้เราคืออันล่างค่ะ
comment32:แล้วตัวคุณเองเวลาอ่านข่าวโดนข่มขืนคุณรู้สึกอย่างไรค่ะ
ถ้าคนใกล้ชิดตัวเองโดนข่มขืนรู้สึกอย่างไรค่ะ
ถ้าตัวคุณเองโดนข่มขืน คุณรู้สึกอย่างไรค่ะ
คุณจะทำอย่างไรกับเหตุการณ์ข้างบนบ้าง
comment32-1:เรากำลังพยายามทำให้ตัวเราเป็นแบบที่เราเขียนค่ะ
เราก็โตมากับสังคมที่บีบบังคับให้รู้สึกว่า คนถูกข่มขืนคือเหยื่อที่น่าสังเวช และเราพยายามจะไม่คิดแบบนั้น เราถึงมาเขียนกระทู้นี้
comment33:ผมเข้าใจเจ้าของกระทู้ครับ แต่คนอ่านยังอยู่กับความเชื่อ ความกลัว จารีต ประเพณี สังคมไทยชอบเรื่องการนินทา ดูถูก อำนาจเหนือ 

คนท้อง คนติดคุก คนสติไม่ดี คนจน คนพิการ คนถูกข่มขืน และคนข่มขืน 

สังคมต้องให้ที่ยืนครับ แต่อาจจะต่างแง่มุม เช่น คนถูกข่มขืน ก็ทุกคนต้องเข้าใจ คนในครอบครัวต้องไม่มองว่าประหลาด สามีต้องอยู่เคียงข้าง สวนคนข่มขืนถ้าสำนึกผิดจะได้รับการลงโทษที่เหมาะสมก็ควรกลับมาอยู่ในสังคม(แต่กรณีน้องแก้ม ประหารอย่างเดียว มันอันตรายต่อสังคม)
comment33-1:ไม่แค่คนในครอบครัวหรอกนะคะ >< แต่เราอยากให้ไม่มีใครเลยที่มองว่าคนถูกข่มขืนจะต้องเจ็บปวดตลอดชีวิต ยืนหยัดขึ้นไม่ได้อีกเลย
อยากได้สังคมที่เห็นว่า อ้าวสมัยก่อนเคยโดนข่มขืนมาเหรอ แต่นานมาแล้ว? อ๋อๆตอนนี้ไม่เป็นไรแล้วใช่มะ โอเคทำงานต่อ แบบนี้จังเลยน้า~...
การต่อสู้กับความเจ็บปวดข้างใน คนที่โดนเขาทำอยู่แล้วล่ะ แต่การสงสารเห็นใจทำเหมือนกับเขาคงเจ็บปวดอยู่ตลอดเวลา มันทำให้เขายืนขึ้นยากนะ
comment34:การแสดงอาการสงสารบางทีก็เหมือนกับดูถูกกัน ผมเคยได้ยินเคสคนพิการบางคนรู้สึกไม่ได้เวลาคนแสดงความสงสาร 
เขาบอกว่าอยากให้สังคมแสดงออกกับเขาเหมือนคนที่เท่าเทียมกัน ไม่ต้องสงสาร ไม่ต้องสมเพช แค่ทำตัวตามปกติเหมือนคนทั่วไปทำกันก็พอแล้ว
comment34-1:ตอนไปญี่ปุ่นเราประทับใจมากค่ะ *0* คือคนพิการเยอะมาก ทั้งแบบไม้ค้ำและแบบรถเข็น แต่ว่าไม่มีใครแสดงออกอะไรกับเขาเป็นพิเศษ
ไม่มองอย่างแปลกใจ ไม่มองอย่างสงสารเห็นใจ ไม่ถามไถ่อย่างเห็นใจว่ามีอะไรให้ช่วยมั้ย ทุกคนเดินต่อไปข้างหน้ารวมถึงคนพิการด้วย
แต่ไม่ใช่เขาใจดำกับคนพิการนะคะ ถ้าคนพิการเดินช้า ถึงไฟเขียวแล้วรถก็หยุดให้ และถ้าต้องการความช่วยเหลือเป็นพิเศษอย่างเข็นขึ้นเนินทุกคนก็พร้อมจะช่วย
เป็นการให้น้ำใจกันเสมือนคนแขนขาปกติทั่วไปทำกันอะค่ะ ไม่ใช่หยิบยื่นน้ำใจเพราะความสงสารที่เขาพิการ

เหล่าคนพิการก็หน้าตามุ่งมั่นจริงจังกันทุกคนค่ะ ไม่มีใครคิดว่าตัวเองน่าสงสาร
comment35:ขอตอบกท.อีกสักรอบนะคะ 

คืองี้.... ไม่มีใครไม่เข้าใจในสิ่งที่คุณจขกท.พยายามจะสื่อหรอกค่ะ
แต่เค้าพยายามอธิบายในส่วนความรู้สึกของผู้ถูกกระทำล้วนๆบ้าง

ยกตัวอย่างนะคะ (ขออภัยด้วยที่เอาสัตว์มาเปรียบเทียบ)

เคยได้ยินเรื่องแม่สุนัขที่ลูกถูกรถทับตายไหมคะ
แม่สุนัขบางตัวเค้าจะจำมาก และเริ่มไล่กัดรถแบบเดียวกันกับที่ทับลูกเค้า

เพราะเค้าถูกกระทำงัยคะ... สังคมสุนัขไม่ได้คอยกดดันหรือกระตุ้นให้เค้าจำเรื่องนี้

แต่เพราะสิ่งมีชีวิตถ้าถูกทำร้ายทางร่างกายหรือจิตใจอย่างรุนแรง.. มันฝังใจค่ะ
ไม่ต้องมีใครมาย้ำมันก็ยังคงคิดอยู่อย่างนั้น

แม้แต่คนที่เข้มแข็งที่สุด คนที่บอกตัวเองว่าชั้นไม่เป็นไร ลึกๆเค้าเป็นไรค่ะ

ลองหาซีรีส์ LAW &ORDER SVU.มาดูค่ะ
เป็นซีรีส์ที่เดินเรื่องน่าติดตามมาก แต่ก็เศร้ามากๆ 
เล่าเรื่องราวเกี่ยวกับเหยื่อ(จากการทำร้ายแทบทุกประเภทจากมนุษย์ด้วยกัน)โดยเฉพาะ

แล้วจะเข้าใจความรู้สึกและความเจ็บปวดของพวกเค้าได้ดีขึ้นค่ะ
comment35-1:ขอบคุณค่ะที่อธิบายให้ฟัง
เรารู้ค่ะว่าเค้าเจ็บปวด.......... เราย้ำมาตลอดกระทู้แล้วนะ ว่าเราเข้าใจว่าเหยื่อก็เจ็บปวดเป็นธรรมดาอยู่แล้ว ใครจะไม่เจ็บล่ะคะ
ถ้าสังคมที่คุณอยู่ไม่มีใครซ้ำเติมเขา (ไม่ว่าจะด้วยความสมเพชหรือความเห็นใจ) ก็ดีแล้วอะค่ะ -_-" คือดีมากๆแล้วไง
ลึกๆเขาเป็น ใช่ แต่เราอยากให้สังคมไม่มองว่าเขาน่ยี้ หรือน่าสงสาร หรือน่าเศร้า เพราะเป็นการขุดสิ่งที่อยู่ลึกๆนั้นขึ้นมาอะค่ะ

รบกวนอ่านคห.31 นิดหนึ่งนะคะ ประเด็นแม่หมาคืออันบน ประเด็นกระทู้เราคืออันล่างค่ะ
comment35-2:เราเข้าใจคุณค่ะ โอเคนะ 555


แต่เห็นคุณย้ำในหลายคห.ว่าเหมือนไม่มีใครเข้าใจในมุมที่คุณเสนอเลย 
ทั้งๆที่เราอ่านแล้วส่วนใหญ่คนที่ตอบกท.เค้าเข้าใจคุณกันทั้งนั้นล่ะค่ะ 


ปล. เป็นกท.ที่อ่านแล้วเหนื่อยมากๆกับการที่คนตั้งและคนตอบกท.พยายามอธิบายประเด็นซ้ำๆให้อีกฝ่ายเข้าใจ
ซึ่งทุกฝ่ายเข้าใจดีอยู่แล้ว แต่ก็ยังพยายามที่จะอธิบายให้อีกฝ่ายเข้าใจกันอยู่นั่นเอง 

5555


ปล. ไม่โกรธกันนะคะจขกท. ถือว่าเป็นการแลกเปลี่ยนคห.กันอ่ะ
comment35-3:ไม่ค่ะๆ ไม่โกรธ  ดีใจด้วย 555555555
comment36:เอาตัวอย่างชัดๆ คือขุ่นแม่มาลีนะคะ ใส่สปอยล์เผื่อใครยังไม่ดู

[Spoil] คลิกเพื่อดูข้อความที่ซ่อนไว้เลดี้โจลี่บอกไว้ว่า ฉากตัดปีกนั้นสื่อประเด็นข่มขืนด้วย
คือไม่ได้หมายถึงขุ่นแม่โดนข่มขืน แต่การตัดปีกนั้นเสมือนการข่มขืนสำหรับขุ่นแม่
มันคือการบังคับพรากสิ่งที่สำคัญเท่าชีวิต ทำให้ขุ่นแม่เจ็บปวดจนอยากนอนร้องไห้ไม่ลุกขึ้นมาอีกเลย

แต่ขุ่นแม่ลุกค่ะ ลุกขึ้นมายืนหยัดแม้จะเจ็บปวด ตัดสินใจก้าวต่อแม้จะยังคิดถึงปีกนั้นทุกวินาที แม้จะเจ็บเหมือนใจโดนฉีกทุกครั้งที่นึกถึงมัน
จนสามารถเชิดหน้าได้อย่างงดงาม เต็มไปด้วยพลังชีวิต 

ในเวลานั้นถามว่าขุ่นแม่เจ็บปวดไหม เจ็บค่ะ เจ็บตลอดเวลาที่เชิดหน้า ใช่ค่ะคงเจ็บเหมือนจะตาย แต่ก็เงยหน้าขึ้นจากแผลนั้น
และสิ่งที่เราควรทำ คือการแสดงความสงสาร เห็นใจ และคิดว่าด้วยแผลใจนั้น ขุ่นแม่กำลังตายทั้งเป็น น่าสงสาร เห็นขุ่นแม่ทีไรก็สงสาร อย่างนี้ไหมคะ...

สำหรับเราไม่ใช่อะค่ะ ยอมรับขุ่นแม่ที่ไม่มีปีกแต่ก็ยังงดงาม และเดินเคียงข้างโดยไม่แสดงความเห็นใจต่ออดีตนั้น แบบที่เดียวัลทำ ดีกว่าค่ะ
comment37:เอางี้ครับ สิ่งที่คุณพูดมาทั้งหมดไม่ใช่สังคมครับ เป็นความเข้มแข็งส่วนบุคคลครับ

คุณแค่ประทับใจที่ มาลี อะไรนั่นโดนฉีกปีก แต่มันเป็นปัญหาของบุคคลครับ

ผมจะบอกว่า ญาติผมคนหนึ่งตาสูญเสียการมองเห็น 80% ง่ายๆ คือบอดนั่นแหล่ะ

วันๆ เขาคิดแต่ตัวเขาพิการ และไม่สามารถทำอะไรได้อีกแล้ว

ตรงนี้เกี่ยวกับสังคมตรงไหนเหรอครับ ช่วยตอบที มันไม่ได้เกี่ยวอะไรกับสังคมเลย

คนตาบอดหลายคนขยันทำงานยอมรับความจริง น่าประทับใจ

ถ้าคุณไม่ตาบอดคุณไม่มีวันเข้าใจคนตาบอด 
ถ้าคุณไม่โดนข่มขืน คุณไม่มีวันเข้าใจคนที่โดนข่มขืน

สำหรับเรื่อง แม่มาลีอะไรนั่นน่ะ มันแค่สร้างเรื่อง เพื่อให้กำลังใจ ซึ่งมันก็ดีครับ

ผมไม่เคยว่าการสร้างนิยายให้กำลังใจเหยื่อไม่ดี

ถ้าไม่เคยโดนข่มขืนอย่าไปคิดแทนเขาเลยครับสังคมไม่เกี่ยวหรอก
comment37-1:O_O ความเข้มแข็งส่วนบุคคล เกิดได้ยากในสังคมที่บั่นทอนค่ะ
เรายกตัวอย่างในเคสที่เกิดขึ้นจริงได้ค่ะ ถ้าคนที่ถูกข่มขืนไม่ทุกข์ทรมานด้วยความคิดว่าตัวเองแย่ เราโดนข่มขืนนะ และเขาสามารถเดินต่อได้
เราก็ควรยอมรับเขาเป็นคนธรรมดาคนหนึ่งค่ะ เ

หมือนถ้าญาติคุณเกิดมาในสังคมที่คนตาบอด หูหนวก เป็นใบ้ แขนขาพิการ ทำงานใช้ชีวิตกันตามปกติ เขาก็จะรู้สึกอีกอย่างค่ะ 
สมมุติว่าวันหนึ่งเขาคิดได้ ไม่เอาแต่คิดว่าตัวเองพิการ แต่อยากหางานทำ อยากใช้ชีวิตปกติ
คุณว่าเขาจะอยากให้ยอมรับในสิ่งนั้นของเขา ให้เขาใช้ชีวิตใหม่ ต่อสู้เพื่อเดินต่อไป หรือจะยังอยากให้สงสารเห็นใจตลอดเวลาว่าเขาพิการคะ?
ที่คุณชื่นชมคนตาบอดที่ทำงานนั่นล่ะค่ะ คือสิ่งที่ดีแล้ว >_<b
comment37-2:เอาจริงๆคือ สังคม และอัตบุคคล แยกจากกันไม่ได้นะคะ ทั้งสองอย่างเสริมสร้างกันและกันค่ะ
ตัวตนและอัตลักษณ์ถูกสร้างโดยสังคม และปรับเปลี่ยนได้โดยสังคมค่ะ
comment38:ผมก็เข้าใจจขกท.ครับ แต่ว่ามันยิ่งกว่าความฝันแหละถ้าอยากจะให้ไม่มีใครที่มองอย่างนั้นคิดอย่างนี้ทำอย่างโน้น
มันไม่มีทางเลยคนเป็นล้านๆความคิดเป็นล้านๆๆๆ คงทำได้แค่ปลง
ถ้าเจอคนที่โดนข่มขืนมาแม้จะรู้หรือไม่รู้ผมว่าคนส่วนมากเค้าก็ทำตัวปกติน่ะแหละ
อย่าไปคิดมากเลยเถียงกันไปมาไม่จบสิ้นหรอกเรื่องแบบนี้
comment38-1:น..นั่นสินะคะ ;_;" จริงของคุณค่ะ TwT
comment39:เห็นด้วยกับกระทู้นี้ค่ะ
ถ้าสังคมเราช่วยกันปรับทัศนติที่มีต่อเหยื่อที่ถูกข่มขืนให้เท่าเทียมกับคนธรรมดาได้ จะดีมากเลยค่ะ 
ยกตัวอย่างคือ 
ไม่มองด้วยความเวทนา - เพราะถึงแม้ทุกคนจะสงสาร และโกรธเกลียดผู้ร้าย แต่เมื่อมองมาที่เหยื่อ ก็จะมองด้วยความสลดใจเหมือนที่ จขกท เขียนไว้
หรือ อีกกระทู้นึง มีกรณีของผู้หญิงปริญญาโท ที่โดนข่มขืน 13 ปีที่แล้ว สภาพใจที่บอบช้ำมากแล้ว ยังทำให้การใช้ชีวิตอยู่ที่ประเทศไทยลำบากมาก จนต้องย้ายไปต่างประเทศ ....... นี่เป็นตัวอย่างที่เห็นได้ชัด ว่าทำไม เมื่อเกิดเรื่อง แล้วสังคมรู้ ทำให้อยู่ต่อไปไม่ได้ ทั้งๆ ที่เจ้าตัวพยายามที่จะใช้ชีวิตต่อ  
แต่ - บริษัทงานเลิกจ้าง ...เพราะเสื่อมเสียชื่อเสียง << ถ้าเราปลูกฝังการให้เกียรติที่ของเหยื่อเท่ากับคนปรกติได้ ปัญหานี้จะไม่เกิดขึ้น 
หรือ แฟนบอกเลิก หรือ คนรอบข้างบางคนปฤิบัติตัวไม่เหมือนเดิม (ญาติพี่น้อง เพื่อน)

ปล. จขกท แจ้งชัดเจน ว่ากระทู้นี้ ไม่ได้หมายถึงว่าเหยื่อจะไม่เจ็บปวด แต่เพื่อให้สังคมเราเปลี่ยนทัศนคติเพื่อปฏิบัติตัวต่อเหนื่อผู้เคราะห์ร้ายได้ดีขึ้น 
ซึ่งบางคนที่โต้แย้งมา คุณอาจจะไม่ได้มีปัญหาในเรื่องนี้ แต่คนอื่นๆ ที่เค้ายังมีทัศนคติเรื่องนี้อยู่อีกเยอะค่ะ เรามาช่วยกันปรับแก้ตรงนั้นค่ะ

ขอบคุณ จขกท ค่ะ สำหรับกระทู้ที่ดีๆ
comment39-1:http://pantip.com/topic/32301545 แปะลิ้งค่ะ
comment39-2:เพิ่มนิดค่ะ
ถ้าจะบอกว่า เหยื่อเลือกที่จะไปใช้ชีวิตต่างประเทศเพราะความอับอายเอง ไม่ได้มีใครไล่ให้ไป เราก็เข้าใจค่ะ
แต่นี่ก็แสดงให้เห็นว่า เหยื่อแต่ละคนภาวะทางจิตใจ (เจ็บปวดเหมือนกันทุกคน แต่การมองหรือตีค่าคุณค่าในตนเองไม่เหมือนกันค่ะ ไม่เหมือนจริงๆ ค่ะ) และ/หรือ บุคคลรอบข้างที่ไม่เหมือนกัน (บางครอบครัวซัพพอร์ททางจิตใจได้นิ่มนวล ในขณะที่บางครอบครัวใช้คำพูดที่รุนแรงต่อผู้ฟัง แม้จะโดยไม่ได้เจตนา แต่ก็มีผลความความรู้สึกทั้งนั้นค่ะ)

ดังนั้น การที่เราช่วยกันปรับทัศนคติในเรื่องแบบนี้ ซึ่งไม่ได้ก่อให้เกิดผลเสียอะไรต่อใคร ทั้งยังเป็นการฝึกการให้เกียรติต่อผู้อื่นอย่างเท่าเทียมอีกด้วย เราเห็นด้วยค่ะ
comment40:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment40-1:ใช่ค่ะๆ คุณแยกถูกประเด็นแล้ว สิ่งที่เราพูดในกระทู้นี้ คือประเด็นทางสังคม ความอับอายที่เกิดจากค่านิยม อะไรก็ตามค่ะ
เรื่องทรอม่าจากการโดนทำร้าย จนเป็นแผลใจ คือความเจ็บปวดที่เลี้ยงไม่ได้จริงๆค่ะ แต่นั่นคือสิ่งที่คุณผ่านมันมาได้แล้ว คุณเข้มแข็งมากค่ะ
และเมื่อมาถึงตอนนี้ เราเชื่อว่าคุณอยากให้คนอื่นๆทำตัวสบายๆกับคุณ ไม่ใช่มาคอยสงสารคุณทุกวันในเรื่องที่คุณก้าวข้ามพ้นมันมาได้แล้วใช่ไหมคะ

เราไม่ได้ห้ามเกิดความรู้สึกสงสารนะคะ เมื่อใครโดน เราก็สงสารค่ะ
แต่เมื่อเหยื่อข้ามพ้นความเจ็บปวดจากการโดนไปได้แล้ว การแสดงออกตลอดว่า สงสาร เห็นใจ รู้นะว่าเธอโดนข่มขืนมา มีแต่จะกระทบแผล
comment41:ตั้งกระทู้แบบนี้ ต้องลองเป็นคนที่ถูกข่มขื่นค่ะ
เราเชื่อว่า คุณไม่ได้โดนเอง ก็พูดได้แบบนั้นค่ะ 

...... ไม่ได้หาเรื่องนะ แต่ความคิดคุณมันดูเป็นทฤษฎีจัง .....
...... ดูมันก็แค่ถูกข่มขืน ต้องสู้ ต้องยืนหยัดให้ได้ .......
...... มันก็ดีที่ทุกคนจะคิดได้แบบนั้น แต่ มันก็ไม่ใช่ทุกคน ........
...... และเราก็เชื่อว่าในต่างประเทศเอง ก็มีปัญหาแบบนี้เหมือนกัน ......
....... คนที่ชนะ จะถูกนำเสนอ มันก็น่าภาคภูมิใจค่ะ ........
....... แต่คนที่ไม่ชนะ เค้าก็แค่เก็บตัวเงียบอยู่ในซอกหลีบไหนซักซอกหนึ่งของโลกใบนี้ ...... แค่เราไม่เห็นเท่านั้นไง......

หรือว่า ไม่ต้องลงข่าว ไม่ต้องทำอะไรเลย หรือว่ายัง
คนก็ฮือฮาทุกข่าวแหละ ไม่ใช่เฉพาะข่าวนี้นะ 
อย่างตอนข่าวน้องการ์ตูน คนให้ความสนใจกันมากมาย ทั้งสงสารและสะเทือนใจ
comment41-1:ไม่ใช่ค่ะ ประเด็นของกระทู้ไม่ใช่ "แค่ถูกข่มขืน ต้องสู้ ต้องยืนหยัดให้ได้" ค่ะ
ประเด็นคือ สังคมควรปฏิบัติอย่างไรต่อคนที่เคยโดนข่มขืน เพื่อช่วยให้เขายืนหยัดได้โดยมีแผลใจน้อยที่สุดค่ะ
comment41-2:หัวข้อ "ทำไมทุกคนถึงคิดกันว่าเหยื่อคดีข่มขืนจะต้องหมดสิ้นอนาคต ชีวิตเหมือนตายทั้งเป็นเหรอคะ"

กระแสน้องแก้ม มีคนออกมาสงสารตามกระแสเยอะ ทำให้เราสังเกตเห็นอะไรบางอย่างจากความเห็นของหลายต่อหลายคน 
เรียกว่าเกือบทุกคนก็ว่าได้ 
...... เราว่าคนส่วนใหญ่ไม่ได้สงสารตามกระแส นะค่ะ.... สงสารจากใจจริง ทำไมคุณคิดแบบนั้นละ....... 
...... คุณมองว่าคนที่ออกมาสงสาร เค้าทำตามกระแส แล้วผิดเหรอ  ....... 
...... เราคงไม่สามารถทำให้ทุกคนรับรู้สิ่งที่ แสดงออกมา ว่าจริงใจหรือหลอกลวง ....... 
...... เราว่าสิ่งที่คุณคิด มันคือทฤษฎี ในทางปฏิบัติมันยาก ....... 

คือจะคิดว่า คนร้ายคดีข่มขืน (ไม่รวมข่มขืนแล้วฆ่านะคะ) ต้องโดนประหาร เพราะมันทำลายชีวิตเหยื่อ 
คนโดนข่มขืนเหมือนตายทั้งเป็นตลอดชีวิต กลับเข้าสังคมไม่ได้
เพราะโดนข่มขืนมา ชีวิตเขาจะไม่เหมือนเดิมอีกต่อไป

---- สภาพจิตใจเค้ามันยากที่กลับมาเหมือนเดิม 100% นะค่ะ  ----
---- มันเป็นแค่คำพูดเปรียบเปรย กว่าจะเยี่ยวยาให้เค้ากลับมาสู่สังคมแห่งความจริงมันยาก ----
---- จิตใจของเหยื่อ มันใม่ใช่การพิมพ์งานบนโปรแกรมคอมพิวเตอร์ แค่กดบุ่ม Del แล้วทุกอย่างจะเหมือนเดิม ---

ถามหน่อยเถอะค่ะ แบบที่ จขกท คิดว่าถูกต้อง ทุกคนต้องทำอะไร ทำยังไง บอกให้ทราบเป็นข้อ วิธีคิด และวิธีปฏิบัติหน่อยซิค่ะ
เราไม่ได้กวนนะ
comment41-3:เลิกการมองว่าคนที่ถูกข่มขืนมา เขามีอะไรที่แตกต่างจากเราค่ะ เขาไม่ได้มีมลทินอะไรติดตัวมาเลย การโดนข่มขืนไม่ได้ทำให้เขาด้อยค่า ตัวเขาไม่ได้สกปรก ไม่ต้องหลบหน้าใคร

พอจะเข้าใจไหมคะ ถ้าไม่มีค่านิยมว่า คนโดนข่มขืนต้องเป็นมลทินติดตัวตลอดไป ต้องตายทั้งเป็นตลอดชีวิต
คนที่โดนข่มขืนเองก็จะไม่เอาแต่คิดว่าเรามีมลทินๆๆ เรามันหมดค่า

เขาคือคนบาดเจ็บคือ เขาโดนทำร้าย เขาจะพักฟื้นตัวเอง แต่จะไม่รู้สึกว่าตัวเองไร้ค่า ตัวเองสกปรก
เขาจะกล้าไปแจ้งความ กล้าตามจับคนร้าย
กล้าออกมารณรงค์เรื่องการทำร้ายหญิงและเด็ก

เขาจะกล้าประกาศตัวว่า ฉันโดนมาแล้วนะ และมันย่ำแย่ มันเจ็บปวด เพราะงั้นไม่มีใครควรโดนอีก

มันดีกว่ารู้สึกว่าตัวเองมีมลทินด้อยค่า นั่งอยู่ในมุมมืดตายทั้งเป็นตลอดชีวิตใช่มั้ยคะ
comment42:อ่านไม่จบในสิ่งที่คุณตั้งกระทู้ต้องการสื่อนะคะ

แต่จำข่าวหญิงท้อง ที่ถูกชายแฝดทรามข่มขืนได้ไหม
สามีหญิงท้อง รับไม่ได้
ต่อมาหญิงท้องก็ฆ่าตัวตาย

เราเข้าใจผู้หญิงที่เป็นเหยื่อ เราไม่ประนาม เราสงสาร เราวางเฉยได้
แต่ถ้าคนใกล้ชิด ต่างมีทัศนคติเหมือนสามีหญิงท้อง
หรือผู้หญิงที่โดนข่มขืนแต่ละคนอาจมีกลไกการเยียวยาจิตใจตัวเองต่างกันล่ะ

ควรแก้ปัญหาที่ไหน
การข่มขืนกันมันไม่ควรเกิดขึ้น
มนุษย์เพศชายที่กระทำผิด ทำไมจึงทำร้ายคนอื่นแบบนี้
จะถามใครดีล่ะ
comment43:คือหัวกระทู้กับข้อความด้านใน ทำไมอ่านแล้วสื่อคนละแบบ = = 
มันก็จริงที่สังคมเป็นส่วนหนึ่งหรือส่วนใหญ่ด้วยซ้ำ ที่ทำให้ผู้ถูกกระทำเสียความรู้สึก
แต่จุดเริ่มต้นมันก็มาจากเหตุการณ์ที่เค้าเจอหนิคับ มันจะติดตาติดใจเค้าไป
และเราเป็นมนุษย์ก็มีสังคม ผมคิดว่ามันเป็นเรื่องในอุดมคติที่ว่าจะไม่ให้คนในสังคม
มองเค้าแบบนั้น ซึ่งเป็นสิ่งที่ควรคิดแต่ทำจริงไม่ได้ทุกคน 
แล้วสิ่งที่คุณอธิบายเกี่ยวกับสังคม ดูคุณเข้าใจดีนะคับ 
ดังนั้น คุณก็น่าจะเข้าใจบุคคลเหล่านั้น แม้คุณจะไม่ได้โดนข่มขืนเอง
มันก็น่าจะไม่ใช่เรื่องยากใช่มั้ยคับ
comment44:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment44-1:สมมุตินะคะ อันนี้จากความอยากรู้ส่วนตัวล้วนๆ อาจจะทำให้คุณไม่พอใจ
สมมุติว่าเคสของคุณเป็นเคสที่มีคนมากมายรู้ และคุณก็เจ็บปวดหวาดระแวงมามาก แต่พอถึงวันนี้คุณผ่านมันมาได้แล้ว
แต่คนรอบๆตัวคุณที่รู้ก็ยังรู้อยู่ดี
คุณชอบจะให้คนเหล่านั้นทำเหมือนคุณคือคนทั่วไปคนนึงไม่ได้มีปมอะไร หรือชอบจะให้แสดงความเห็นใจตลอดเวลาเพราะคุณเคยโดนข่มขืนมากกว่าคะ
(ไม่พูดถึงเคสแสดงความรังเกียจนะละไว้ก่อน =w=)
comment44-2:ช่างสงสัย ในเรื่องที่มันมีประโยชน์กว่านี้ได้ไหมค่ะ 
สรุป จทกท ต้องการอยากรู้อะไรกันแน่ค่ะ
ต้องการให้คนไทย ทำอย่างไรเหรอ
comment45:เราอาจคิดต่าง
การเยียวยา คือการรักษา หลังจากที่ถูกข่มขืน

เราจึงคิดว่า การมีบทลงโทษที่รุนแรง ไม่ผ่อนปรน และบังคับใช้จริง คือการป้อง การสะกัดเหยื่อเพิ่ม
ถ้าคิดว่า เหยื่อรอดลจะลดลง  ก็ต้องหามาตรการที่จะลดไม่ให้เกิดการอยากข่มขืน เพื่อจะไม่มีเหยื่อข่มขืนอีก!!!  ต่างหาก

บางทีเรื่องอ่อนไหวแบบนี้ก็ยากเหมือนกัน  เหมือน ดาบ 2 คม
comment46:เข้าใจแล้ว

คุณต้องแยกออกเป็น 3 เรื่อง

1 บทลงโทษ

2 การเยียวยาความเจ็บปวดของเจ้าตัว

3 มุมมองของคนรอบข้างและสังคม
comment47:คิดถึงเคส Jaycee Lee Dugard ที่โดนลักพาตัวไปตอนอายุ 11 ปี เธอโดนขังไว้ถึง 18 ปี โดนข่มขืนอย่างต่อเนื่องและมีลูก 2 คน
หลังจากเธอได้อิสระไม่นาน เธอก็แกร่งพอจะออกทีวี เขียนหนังสือ
ใช้ชีวิตอย่างสดใส ไม่ได้หลบหน้า ไม่ได้เปลี่ยนชื่อ



อีกคนคือ Elizabeth Smart ที่โดนลักพาตัวไปตอนอายุ 14 ปี เธอถูกคุมตัวไว้และข่มขืนถึง 9 เดือน (โชคดีที่ไม่ท้อง)
ตอนนี้เธอเป็นนักเคลื่อนไหวเกี่ยวกับการต่อต้านการล่วงละเมิดทางเพศเด็ก และนักเขียน

ภาพด้านล่างคือ เธอจับมือกับอดีตประธานาธิบดี George W. Bush ในวันที่มีการลงนามกฏหมายเกี่ยวกับการป้องกันการล่วงละเมิดทางเพศเด็ก
ถ่ายไม่กี่เดือนหลังจากที่เธอเป็นอิสระ



กรณีเหล่านี้ค่อนข้างน่าทึ่ง เพราะพวกเธอเข้มแข็งและมีความกล้ากว่าคนทั่วไปมากๆ 
ซึ่งเป็นตัวอย่างที่ดี ที่สังคมจะเรียนรู้ต่อไป

สิ่งที่สำคัญคือ ผู้เสียหายไม่ควรต้องใช้ชีวิตด้วยความอับอายและต่ำต้อย  พวกเธอไม่ได้ทำอะไรผิด!!!
comment47-1:เอ่ยยยย ชื่นชมอะะะะะะะ
comment48:จากประสบการณ์จริงของผู้ประสบเคราะห์ร้ายจากการข่มขืน
-----------------------------------------------------------------------------------------------
สาวป.โท เหยื่อข่มขืนบนรถไฟเมื่อ 13 ปีก่อน เขียนจม.เปิดผนึกถึงหน.คสช. ร.ฟ.ท.
-----------------------------------------------------------------------------------------------
เรียน ท่านสื่อมวลชน ผ่านไปยัง หัวหน้า คสช. / การรถไฟแห่งประเทศไทย 

เรื่อง ความรับผิดชอบต่อผู้โดยสาร ในคดีข่มขืนบนรถไฟ

วันนี้ ดิฉันได้รับข่าวสารจากทางเมืองไทย แค่ได้อ่านหัวข้อข่าวว่า มีเหตุข่มขืนแล้วฆ่าบนรถไฟสายใต้ ดิฉันก็รู้สึกเจ็บและปวดที่หัวใจผู้อย่างรุนแรง "มันเกิดขึ้นอีกแล้วหรือ ?" "ทำไมฉัน ไม่เป็นคนสุดท้าย ? ทำไมต้องเป็นน้องเขา ? ทำไม ?"

เหตุการณ์นี้เกิดขึ้นกับตัวดิฉันเอง เมื่อ 13 ปีที่แล้ว หากท่านยังจำกันได้ เมื่อวันที่ 16 กรกฎาคม 2544 เกิดคดีข่มขืนหญิงสาวปริญญาโทบนตู้นอน บนขบวนรถไฟสายใต้ คดีนี้เป็นข่าวครึกโครม การรถไฟฯได้ไล่ผู้กระทำผิดออกจากงาน และศาลอาญาได้ตัดสินจำคุกจำเลยเป็นเวลา 9 ปี ส่วนในคดีแพ่ง ศาลชั้นต้น และศาลอุธรณ์ ได้ตัดสินให้การรถไฟฯและจำเลย ร่วมกันชดใช้ค่าเสียหายฐานละเมิดให้แก่โจทก์ นับจากวันนั้นถึงวันนี้ 13 ปีผ่านไปแล้ว แต่คดีก็ยังไม่ถึงที่สุด ดิฉันก็ยังไม่ได้รับการเยียวยาชดใช้ค่าเสียหาย เพราะการรถไฟฯได้ยื่นฎีกาขอทุเลาคดี และทำให้การเยียวยาของดิฉันได้รับความล่าช้าออกไปเรื่อยๆ

หลายท่านคงไม่รู้ว่า หลังเหตุการณ์ครั้งนั้น มีเหตุการณ์ต่างๆ ที่เปลี่ยนชีวิต และสุขภาพดิฉันไปตลอดกาลอย่างสิ้นเชิง ท่านรู้หรือไม่? ดิฉันต้องถูกบีบบังคับให้ออกจากงานที่กำลังไปได้ดี เพราะในสายตาของผู้บริหาร ดิฉันได้นำความเสื่อมเสียมาสู่องค์กร เพราะในการเดินทางครั้งนั้น ดิฉันไปทำงานในนามของบริษัท ดิฉันต้องเข้าโรงพยาบาลทางจิตติดต่อกันมาหลายปี มีอาการประสาทหลอน ควบคุมสติไม่ได้ ต้องเข้าบำบัดรักษาอย่างต่อเนื่อง ทุกคืนวัน ดิฉันมีอาการฝันร้าย ผวาและหวาดกลัวคนรอบข้าง ไม่ไว้วางใจผู้คน วันแล้ววันเล่า เดือนแล้วเดือนเล่า นานนับหลายปี ต้องรับประทานยาอย่างต่อเนื่อง ส่งผลให้มีอาการสั่นของมือ และเมื่อมีเหตุการณ์อะไรที่กระทบกระเทือนจิตใจ แม้แต่เพียงเล็กน้อย ดิฉันจะมีภาวะตระหนก ควบคุมตนเองไม่ได้ และหลายต่อหลายครั้งถึงกับหน้ามืดเป็นลมหมดสติ ซึ่งอาการเหล่านี้แม้เวลาจะผ่านมาเนิ่นนานถึง 13 ปี ดิฉันก็ยังประสบความยากลำบากที่จะมีชีวิตเยี่ยงคนปกติ ด้วยความอ่อนแอทางสุขภาพจิตและการต้องรับประทานยาอย่างต่อเนื่องหลายปี ทำให้ส่งผลกระทบต่อสุขภาพกายอย่างหลีกเลี่ยงไม่ได้ การต้องประสบกับความอับอายในสังคม ทำให้ดิฉันต้องระเห็จมาตั้งต้นชีวิตใหม่ในต่างประเทศอย่างยากลำบาก และรอคอยกระบวนการยุติธรรมที่ถูกทำให้ล่าช้า อย่างไม่เห็นแก่มนุษยธรรมของท่าน

หลังจากอ่านหัวข้อข่าว ดิฉันรู้สึกแย่มาก น้ำตาไหลโดยไม่รู้ตัว รู้สึกว่าหัวใจถูกบีบอย่างแรง มันเหมือนเหตุการณ์ที่เคยเกิดขึ้นเมื่อ 13 ปีที่แล้ว เพิ่งเกิดขึ้น และมันได้เกิดขึ้นอีกครั้ง ดิฉันไม่สามารถที่จะถ่ายทอดความรู้สึกนี้เป็นตัวอักษรได้ เพราะมันเจ็บปวดเกินกว่าที่จะพูดออกมาได้ ดิฉันทราบข่าวเวลา 3 ทุ่มของประเทศกรีซ หลังจากนั้น ดิฉันหมดสติ มาเริ่มรู้สึกตัวประมาณเที่ยงคืน แต่ดิฉันก็พยายามฝืนที่จะพิมพ์จดหมายฉบับนี้ เพราะต้องการสื่อสารถึงคนในสังคมไทย ว่าถึงเวลาหรือยัง ที่เราจะทำอะไรสักอย่างเพื่อให้สังคมนี้มีความปลอดภัยมากขึ้น ไม่ต้องคอยระแวงว่า "ใคร คือรายต่อไป"

จากคดีของดิฉัน ได้เกิดการเปลี่ยนแปลงในกระบวนการทางการแพทย์ ทางกฎหมาย และกระบวนการยุติธรรม แต่นั่นก็ยังไม่ใช่การเปลี่ยนแปลงที่แท้จริง เพราะคดีข่มขืนก็ยังเกิดขึ้นอีกแทบทุกวัน

ดิฉันคาดหวังให้มีบทลงโทษที่รุนแรง ในคดีข่มขืน และมีการป้องกัน บังคับใช้กฎหมายอย่างเข้มข้นจริงจัง เพราะมันอาจจะเป็นหนทางที่ทำให้เหตุนี้เกิดขึ้นน้อยลง จนไม่เกิดขึ้นเลย........จะเป็นไปได้มั้ยคะ ขอฝากไปถึงท่านผู้เกี่ยวข้องทุกท่านที่จะสามารถทำให้เกิดบทลงโทษที่รุนแรงมากกว่านี้ หรือว่าต้องรอให้เกิดขึ้นกับคนในครอบครัวของท่านก่อน

ดิฉันขอแสดงความเสียใจกับบิดาและมารดาของน้องที่เสียชีวิต ดิฉันเข้าใจความรู้สึกของการสูญเสีย เพราะดิฉันก็ได้เสียมารดา เนื่องจากผลของเหตุการณ์ที่เกิดขึ้นกับดิฉันเช่นกัน ดิฉันอยากจะบอกว่าน้องเขาไปดีแล้ว น้องเขาโชคดีกว่าดิฉันเยอะ เพราะทุกวันนี้ดิฉันมีชีวิตอยู่เหมือนตายทั้งเป็น 10 กว่าปีที่ผ่านมา ดิฉันไม่เคยนอนหลับตอนกลางคืนเลย มันยากที่จะลืม

สุดท้ายนี้ ดิฉันขอฝากข้อความไปถึงท่านผู้มีอำนาจในบ้านเมือง, ผู้ว่าการการรถไฟฯคนปัจจุบัน ว่า ท่านมั่นใจเหรอคะ ว่า 117 ปี ของการรถไฟฯ ไม่เคยมีคดีร้ายแรง มีแต่อนาจาร ดิฉันไม่ทราบว่า ท่านมาบริหารองค์กรนี้ได้อย่างไร ท่านไม่เคยทราบเลยหรือคะ ว่า องค์กรของท่านเคยเกิดเหตุคดีข่มขืนบนรถไฟสายใต้ ขณะที่รถไฟยังวิ่ง โดยผู้ก่อเหตุเป็นพนักงานขององค์กรของท่านเอง ท่านไม่เคยทราบเลยหรือคะ ท่านคิดว่า ท่านสมควรที่จะเป็นผู้บริหารองค์กรนี้ต่อไปหรือคะ คดีของดิฉัน 13 ปีแล้วค่ะ ท่านมีความคิดเห็นอย่างไรคะ ชีวิตที่เปลี่ยนไปอย่างตลอดกาลของดิฉัน การรถไฟฯเห็นว่า การเยียวยาชดใช้ช่วยเหลือความเสียหายมันตีเป็นตัวเงินเมื่อเทียบกับชีวิตของดิฉันได้หรือคะ ทำไมต้องใช้เวลาเตะถ่วงถึง 13 ปี จนบัดนี้ ดิฉันมีลูกชายวัยเด็กที่ดิฉันต้องรับผิดชอบเลี้ยงดู ด้วยสุขภาพทั้งกายทั้งจิตที่บอบช้ำอย่างหนัก แต่สำหรับท่าน เงินเพียงเล็กน้อยเท่านี้เท่าที่ศาลท่านสั่งให้ชดใช้ ท่านคิดว่ามากไปหรือคะ ช่วยกรุณาตอบดิฉันด้วย และเหตุการณ์ของน้องแก้ม ที่เพิ่งเกิดขึ้น ท่านจะพูดว่าอะไรคะ ท่านจะดำเนินการอย่างไร ไล่พนักงานคนนั้นออก แล้วก็จบ เหมือนคดีของดิฉันใช่มั้ยคะ คำว่า "ขอแสดงความเสียใจกับเหตุการณ์ที่เกิดขึ้น" ที่ท่านผู้ว่าฯ คนก่อนโน้นเคยกล่าวกับดิฉัน ท่านก็กำลังจะกล่าวคำนี้เช่นกัน กับมารดาของน้องแก้มใช่มั้ยคะ .....ดิฉันอยากถามว่า ถ้าเหตุการณ์นี้เกิดขึ้นกับคนในครอบครัวของท่าน ท่านจะกล่าวคำว่าอะไร ????????????

--------------------------------
ที่มา : http://news.sanook.com/1626941/
--------------------------------

ความเห็นผม ไม่ว่าเรื่องแบบนี้จะเกิดขึ้นผู้หญิงคนไหน ก็คงติดอยู่ในหัวไปจนตลอดชีวิต
นอกเสียจากเธอคนนั้นจะความจำเสื่อม ลืมทุกสิ่งที่ผ่านมาเท่านั้น
comment49:ความคิดเห็นจากมิตรสหายท่านหนึ่งที่ไม่ประสงค์จะออกนาม
และความคิดเห็นของมิตรสหายอีกท่านหนึ่งที่เราชอบมากๆๆๆค่ะ




.
comment50:สังคม ไทย มีคน 60 กว่าล้านคน

มีคนดี และคนไม่ดี    จู่ๆ มาบอกสังคมว่า  อย่าไปว่า อย่าไปรังเกียจผู้หญิงไม่ให้ถูกข่มขืน
ไปสั่งคนที่คิดไม่ดี  ให้มาคิดดี  มันทำไม่ได้  เหมือนคุณไปสั่งให้ใครไม่ต้องข่มขืนใคร ก็ทำไม่ได้ 

เหยื่อจึงต้อง ตกนรกทั้งเป็นเรื่อยไป ไปหาตำรวจ โดนถามเหมือนโดนข่มขืนซ้ำแล้วซ้ำเล่า
ไปตรวจร่างกายที่โรงพยาบาล โดนถาม ให้ต้องนึกถึงภาพที่โดนข่มขืนซ้ำแล้วซ้ำเล่า
ไปขึ้นศาล ศาลถาม ทำให้ต้องเจ็บปวดจิตใจ ไม่รู้จบ  

ต้องการใครสักคนมา ปลอบ มาบอกว่า ไม่เป็นไรจ๊ะ แล้วมันจะผ่านไป สิ่งที่เหยื่อต้องการ อันที่จริงแล้วคงมีแค่นี้
ต้องการกำลังใจ เพราะแม้อยากลบภาพ ออกแค่ไหน  ก็ยังผวาเกิอบทุกลมหายใจ  

ถ้าถูกข่มขืนในบ้านเกิด แน่นอนว่า รู้ไปสามบ้านแปดบ้าน ทั้งตำบล หมดอำเภอ น่าอับอาย 
ผู้ชายบางคน เห็นว่าโดนข่มขืนมาแล้ว คิดว่าคงจะชิน ก็มาดักข่มขืน
บางคนก็แซว  หัวเราะๆใส่  โดนอีกสักทีมั้ยน้อง...

ห้ามใครได้คะ  คนที่มีผิดชอบชั่วดีสูง เค้าก็ไม่ทำ แต่คนที่ชั่ว คนไม่ดี มันก็ทำ 

สิ่งที่ควรทำคือ การฟื้นฟูให้เหยื่อ อยู่ในสิ่งแวดล้อมใหม่ หาสิ่งที่ทำ แล้วทำให้ตัวเองเกิดคุณค่า 
ทำให้เหยื่อ เข้มแข็ง พึ่งพาตัวเองได้  ไม่อ่อนแอและตกเป็นเหยื่อของภาพหลอนในใจ
ไม่ตกเป็นเหยื่อของสังคม ยอมรับความทุกข์และผ่านมันไปให้ได้
comment51:เห็นด้วยกะจขกท

สังคมต้องเปลี่ยนความคิด ถ้ารู้ว่าผญเพือน หรือคนใกล้ตัว เคยถูกอนาจารหรือข่มขืน ไม่ต้องไปแสดงความเห็นใจโดยรื้อฟื้นความทรงจำเลวร้าย ออกมา

ส่วนพวกที่ชอบพูดว่า ข่มขืนเพราะแต่งโป๊ ก็ควรเงียบไปได้ละ เพราะนี้คือสังคมเลว
comment52:สังคมก็ส่วนหนึ่งค่ะ

แต่ถึงไม่มีเรื่องแรงกดดันจากสังคม ลำพังความบาดเจ็บทางใจจากการโดนข่มขืนก็รุนแรงพอแล้วค่ะ

ในหลายประเทศ ซึ่งเค้าไม่สนใจเรื่องประวัติการมีเพศสัมพันธ์ของผู้หญิง 
(จะเคยผ่านผู้ชายมากี่คน สุดท้ายก็สามารถหาสามีดีๆ ได้ แต่งงานแล้วก็เลิกกับสามีได้ง่ายๆ เพราะหาใหม่ได้ไม่ยาก)
แต่คดีข่มขืนก็เป็นเรื่องใหญ่มากๆๆ บทลงโทษรุนแรงกว่าบ้านเราเยอะ
นอกจากนั้น ผู้หญิงที่ถูกข่มขืนจะได้รับการดูแลโดยนักจิตวิทยา มีการเข้ากลุ่มบำบัด (group therapy)
โดยเน้นให้ผู้หญิงเหล่านั้นรับรู้ถึงอารมณ์ ความกลัว ความแค้น ฯลฯ ของตัวเอง และจัดการกับมันอย่างถูกต้อง

แสดงให้เห็นว่า แม้ในประเทศที่การมีเพศสัมพันธ์นอกสมรสของผู้หญิงและความจิ้นไม่ใช่เรื่องใหญ่
ผู้หญิงที่โดนข่มขืนไม่มีใครมองเป็นของแปลกหรือสงสารจนเกินเหตุ 
แต่การถูกข่มขืนก็ถือเป็นความบาดเจ็บทางใจร้ายแรงอยู่ดีค่ะ
comment52-1:อันนั้นอยู่ในการบาดเจ็บหวาดกลัว ตามข้อ 1 ที่เราแบ่งไว้ในหัวกระทู้ค่ะ
comment52-2:ที่เราเขียนในคห. 52 คือจะสื่อว่า การข่มขืนเป็นเรื่องร้ายแรงโดยตัวมันเอง ถึงไม่มีความเห็นของคนอื่นๆ มันก็เหมือนตายทั้งเป็น
ซึ่งพอเรานึกว่าถ้าเป็นตัวเอง ก็คงรู้สึกแบบนั้น เราจึงได้มองเหยื่อว่าคงคิดเหมือนเรา มองด้วยความเห็นใจ เข้าใจเพื่อนมนุษย์

ปัญหาอยู่แค่ที่ว่า เมื่อเห็นใจแล้ว จะต้องแสดงความรู้สึก/ห่วงใย/เห็นใจออกมามั้ย? ถ้าแสดง จะแสดงอย่างไร
แต่จะให้ไม่รู้สึกว่า"เหยื่อเหมือนตายทั้งเป็น" มันเป็นไปไม่ได้ค่ะ ในเมื่อเราเกิดมาในบ้านเมืองที่มีวัฒนธรรมแบบนี้ 
การข่มขืนจึงไม่ใช่แค่การลิดรอนเสรีภาพของผู้อื่น อย่างที่คนตะวันตกรู้สึก แต่มันยังมีจารีตโน่นนี่เกี่ยวกับผู้หญิงเข้าไปอีก

คห.ส่วนตัวคิดว่า การที่มีคนมาเห็นใจ ไม่ได้ทำให้เหยื่อรู้สึกเลวร้ายลงหรอก 
การที่คนห่วงใย เข้าใจ อย่างแย่ก็คือไม่ช่วยให้ดีขึ้น (ต้องรอเวลา) แต่คงไม่ทำให้รู้สึกแย่หนักกว่าเดิม
ยกเว้น"ผู้หวังดี"ประเภทมาถามไถ่ด้วยความสอดรู้ ไม่ใช่ด้วยความหวังดี หรือมาพูดเหน็บแนม ซึ่งคนที่ทำแบบนั้น
แสดงว่าไม่ได้สงสารหรือเห็นใจเหยื่ออยู่แล้ว ถึงได้ทำ

ปล.ตรงนี้ไม่เกี่ยวกับโทษประหาร สำหรับเราการประหารไม่ใช่เพื่อความสาสม เพราะทดแทนกันไม่ได้ 
และดีไม่ดีอาชญากรพวกนี้ก็ไม่สำนึก คือ กลัวตายก็กลัว แต่มันสำนึกไม่ได้ว่าที่มันทำไป เลวอย่างไร คนอื่นทุกข์อย่างไร
แต่อยากให้ประหาร เพราะคิดว่าอาชญากรรมเรื่องเพศ เป็นอะไรที่หลีกเลี่ยงได้ (คนฆ่ากันบางทียังมีสาเหตุพอเข้าใจ
แต่ข่มขืนมันไม่มีเหตุอะไรที่เลี่ยงไม่ได้) คนที่ทำแสดงว่าขาดความสำนึกอย่างรุนแรง อยู่ต่อไปก็คงไม่มีอะไรดีขึ้น
มีแต่คนอื่นๆ ต้องมาเสี่ยงกับมันอีก จึงควรประหารให้พ้นไปจากสังคม
comment52-3:ถ้าเราโตมาในวัฒนธรรมแบบนี้ แล้วเราคิดว่ามันไม่มีทางเปลี่ยนได้ เราก็จะผลิตซ้ำวัฒนธรรมแบบนี้ไปสู่รุ่นต่อไปนะคะ
comment52-4:ถูกต้องค่ะ แล้วถ้าอยากเปลี่ยนจะเปลี่ยนยังไงคะ

ถ้าอย่างบ้านเรา ก็ต้องเปลี่ยนตั้งแต่ค่านิยมรักนวลสงวนตัว เสียจิ้นแบบไม่ตั้งใจไม่ใช่เรื่องเสียหาย
ผ่านผู้ชายกี่คนแบบไม่ได้ตั้งใจกี่คนก็ได้ >>> อันนี้จะทำให้เราคิดคล้ายๆ ตะวันตก 

แล้วในแง่การถูกลิดรอนเสรีภาพ การถูกบังคับขู่เข็ญ (ซึ่งเป็นประเด็นหลักในเมืองนอก) ล่ะ 
จะแก้ด้วยการเลี้ยงดูยังไง เพราะถึงไม่มีปัญหาเรื่องเสียความบริสุทธิ์ ฝรั่งก็ยังรู้สึกแย่มากกับการโดนข่มขืนค่ะ
แก้โดยเลี้ยงให้เด็กยอมคนอื่นทุกอย่าง ให้รู้สึกว่าโดนใครเค้าบังคับ ขืนใจก็ไม่ต้องรู้สึกอะไร 
เผื่อโดนข่มขืนจะได้ไม่ต้องรู้สึกเหมือนตายทั้งเป็น...เหรอคะ

ที่พูดมาคือจะบอกว่า การโดนข่มขืนเป็นการทำร้ายขั้นรุนแรง น้อยกว่าโดนฆ่านิดเดียว
และเราเปลี่ยนความรับรู้นั้นไม่ได้ค่ะ มันเป็นธรรมชาติที่ต้องเกิด
แค่คนในสังคมต้องเข้าใจ เห็นใจ และแสดงความเห็นใจอย่างเหมาะสม ไม่ใช่ไปคอยถาม คอยจุ้น
comment52-5:เปลี่ยนทรรศนคติว่า ให้ไม่มองว่าคนโดนข่มขืนเขามีมลทินอะไรค่ะ =_= ให้เหมือนคนโดนทำร้ายคนนึงที่ไม่ได้มีมลทินอะไรติดอยู่หลังจากนั้น ไม่ต้องมองด้วยสายตาแปลกๆ

มันไม่ได้หมายความว่า โดนข่มขืนแล้วให้เฉยๆนะคะ และมันไม่ได้หมายความว่าจะผ่านผู้ชายกี่คนก็ได้ชิวๆฟรีเซ็กส์ค่ะ
comment52-6:พอจะเข้าใจไหมคะ ถ้าไม่มีค่านิยมว่า คนโดนข่มขืนต้องเป็นมลทินติดตัวตลอดไป ต้องตายทั้งเป็นตลอดชีวิต
คนที่โดนข่มขืนก็จะไม่เอาแต่คิดว่าเรามีมลทินๆๆ เรามันหมดค่า

เขาคือคนบาดเจ็บคือ เขาโดนทำร้าย เขาจะพักฟื้นตัวเอง แต่จะไม่รู้สึกว่าตัวเองไร้ค่า ตัวเองสกปรก
เขาจะกล้าไปแจ้งความ กล้าตามจับคนร้าย
กล้าออกมารณรงค์เรื่องการทำร้ายหญิงและเด็ก

เขาจะกล้าประกาศตัวว่า ฉันโดนมาแล้วนะ และมันย่ำแย่ มันเจ็บปวด เพราะงั้นไม่มีใครควรโดนอีก

มันดีกว่ารู้สึกว่าตัวเองมีมลทินด้อยค่า นั่งอยู่ในมุมมืดตายทั้งเป็นตลอดชีวิตใช่มั้ยคะ
comment53:นู๋จ๋า นู๋ลองนึกภาพ ตัวนู๋เอง ถูกซ่ำ โดยคนที่นู๋ไม่รู้จักสิ

แทบไม่อยากจะบรรยาย ว่าคงจะหฤหรรษ์น่าดู

เวลานู๋ถูกขืนใจ ให้จินตนาการ เหมือนถูกจับขึง

แล้วเอาแตงกวามากระทุ้งๆเข้าไป เจ็บนะนู๋ บอกเลย

เจ็บทั้งกาย เจ็บทั้งใจ รับประกันว่าลืมไม่ลง
comment54:ผมก็ไม่เห็นด้วยนะที่ ข่มขืน=ประหาร เพราะถ้าเกิดประหารแพะขึ้นมาหล่ะ ภายหลังจะทำไง เมืองไทยยิ่งเยอะ ๆ อยู่
comment55:สังคมน่ะแม้จะดูว่าเปลี่ยนยาก แต่ถ้าไม่ยอมเปลี่ยนก็จะเป็นสิ่งที่ชี้นำผู้ที่อยู่ในสังคมให้ต้องเป็นไปในทางนั้น
และที่สำคัญ แม้จะดูว่าเปลี่ยนยาก แต่ถ้าร่วมกันคนละไม้ละมือ สักวันมันก็ต้องเปลี่ยนได้

ไม่ใช่บอกว่าเปลี่ยนยาก เลยมาปฏิเสธไม่คิดเปลี่ยน แล้วทำตามกระแสสังคมต่อไป แบบนั้นสังคมมันจะยิ่งย่ำแย่

นอกจากนี้ ความจริงก็มีสิ่งที่ทำให้สังคมเปลี่ยนได้ง่าย ๆ เช่นกัน
ด้วยการที่ภาครัฐสนับสนุน และสื่อต่าง ๆ ให้ความสำคัญ

แต่ในปัจจุบันเหมือนในละครหลังข่าวพระเอกข่มขืนนางเอกแล้วฟิน ผู้ร้ายข่มขืนนางร้ายแล้วสะใจ นางเอกต้องซิงให้ดูดี นางร้ายต้องเสียซิงให้ดูแย่
แบบนี้เมื่อไหร่จะเปลี่ยนทัศนคติของสังคมได้ ?
ในเมื่อสิ่งที่มีอำนาจในการเปลี่ยนสังคมกลับชี้นำไปในทางตรงกันข้าม
แถมหลายคนดันสนับสนุนและยินยอมให้สื่อบันเทิงพวกนี้มีอยู่ต่อไปอีก

ทั้งที่จริง ต่างประเทศ เขาไม่มีการนิยมของพวกนี้เลยนะ ดังนั้นอัตราการข่มขืน และทัศนคติของคนในสังคมก็ออกมาคนละเรื่องแบบที่ไทยกำลังเป็นอยู่


ปล. ไม่ว่าจะปฏิบัติกับผู้ที่ถูกข่มขืนดีหรือแย่ ต่างก็ย้ำแผลเป็นกับเหยื่อทั้งนั้น
เพราะสุดท้ายสิ่งที่ทำให้ดีให้แย่กว่าปรกตินั้นมันก็จะสะท้อนทัศนคติการถูกข่มขืนว่าแย่ ทำให้ผู้หญิงคนนั้นมีราคีมีตราบาปไปชั่วชีวิต
สิ่งที่ทำคือการไม่มองว่าผู้หญิงคนนั้นมีราคีมีตำหนิ หากปฏิบัติดั่งคนธรรมดาทั่วไป
comment56:ทุกคนในสังคม เขาจะยอมเป็นอย่างที่คุณตั้งใจอยากให้เป็นหรือครับ .
แค่ความรู้สึกเห็นใจ ต่อคนที่ถูกทำร้าย ยังแสดงออกไม่ได้ เพราะจะเป็นการซ้ำเติม .
กลายเป็นว่า ทางออกที่ดี เราควรเพิกเฉยต่อสิ้งที่เกิด เหมือนไม่มีอะไรเกิดขึ้น ถึงจะดีต่อเหยื่อ .

ผมว่าผมทำไม่ได้หรอกครับ เรื่องไม่แสดงออกว่าเห็นใจ .
รู้สึกว่า มันก้าวข้ามความเป็นคนปรกติที่มีจิตใจไป .
comment57:คือไม่ใช่แฟน ไม่ใช่คนรัก มันก็ขยะแขยงนะ แล้วเกิดเจอคนเป็นโรคอีก แค่คิดก็สยอง
ภาพเหตุการณ์มันต้องฝังใจ ก็เหมือนเป็นตราบาปตายทั้งเป็นนั่นแหละ
comment58:ผมไม่เห็นด้วย กับการดันกฎหมาย ข่มขืนแล้วประหารนะครับ  ผมคิดว่ามันเป็นดาบสองคม ใช้ถูกก็ดี แต่ถ้าใช้ผิด แล้วในไทยเรา ผมว่ามีแต่แพะละเข้าคุก

ส่วนเรื่องเหยื่อ ผมเข้าใจ ผู้หญิงที่ถูกข่มขืนนะครับ  ว่ามันรู้สึกยังไงสังคมไทยเราเองนั้นละที่ทำให้ ผู้หญิงไทยเป็นแบบนี้

สังคมต่างชาติถ้าเค้ารู้ เค้าจะมองว่าเป็นเหยื่อ แต่คนไทยดันประนาม ไม่เข้าใจจริงๆ
comment59:ผมเข้าใจเจ้าของกระทู้นะครับ

แล้วผมก็เห็นด้วย
แต่หลายคนผมว่า ใช้อารมณ์เยอะไปอะนะ

สู้ๆนะครับเจ้าของกระทู้

ป.ล. ในฐานะคนที่ทำงานกับเหยื่อที่โดนทารุณกรรมทางเพศ
เขาอยากให้เราดูเขาเป็นคนปกติ ห้ามมองเขาในแง่ สงสาร สมเพช ฯลฯ
เขาอยากให้เราหยิบยื่นโอกาสดีๆให้เขา ตามสมควรครับ
comment59-1:รบกวนช่วยแนะนำวิธีปฏิบัติที่เหมาะสมให้หน่อยได้ไหมคะ : D
comment60:สรุป 
ไม่ต้องมีปฏิกิริยาอะไรกับคนที่โดนข่มขืน ไม่ต้องสมเพช สงสาร เห็นใจ เขาจะได้ไม่คิดว่าการถูกข่มขืนเป็นเรื่องผิดแปลก

ถูกไหม? อ่านกระทู้แล้วมึนๆ วกไปวนมา
comment60-1:เหมือนเจอคนทุพพลภาพ หรือพิการ บางครั้งเขาไมไ่ด้ต้องการความช่วยเหลืออะไรมากหรือสายตาสงสาร (โดยเฉพาะพวกที่พิการแต่กำเนิดจนเขามองว่าเป็นเรื่องปกติของชีวิตเขา) คือ เขาไม่ต้องการความเห็นใจ/สมเพชหรืออะไรเป็นพิเศษ  เขาต้องการให้ทำกับเขาแบบที่ทำกับคนปกติ ไม่ต้องจ้องมองด้วยความสมเพชหรือเห็นใจ..  ประมาณนี้มั้งคะที่เจ้าของต้องการจะสื่อ  คือ เขาก็เจ็บปวดและรู้สึกแย่อยู่แล้ว ขอสังคมปฏิบัติกับเขาเช่นเดิมได้ไหม ไม่ต้องเห็นใจตอกย้ำสิ่งที่เกิดขึ้น 

อันนี้เรามโนนะ 55
comment60-2:สารภาพว่าตอนแรกที่เราอ่าน(ตอนยังไม่แก้)คือจับประเด็นไม่ได้ ต้องนั่งอ่านคอมเม้นท์ดูแนวคิดจขกทอีกที
น่าจะตามที่ว่า เนอะ นะมั้ง แต่กรณีนี้มันต่างจากทุพพลภาพนะ ทุพพลภาพบางทีไม่เอื้อในการประกอบอาชีพนี้ๆ เช่นตาบอดสี 
เราว่าน่าจะเทียบกับการหกล้มอะไรพวกนี้มากกว่า
comment60-3:เทียบกับประสบอุบัติเหตุรถคว่ำก็ได้ค่ะ (ยืมมาจาก 79-1)
อาจจะบสดเจ็บมากหรือพิการ แรกๆเขาต้องการกำลังใจจากคนรอบข้าง เขาหวาดกลัว ตกใจ แต่หลังจากหายหวาดกลัว เขากลับมาใช้ชีวิตตามปกติ อุบัติเหตุอันนั้นก็เป็นแค่เรื่องที่เคยเกิดขึ้น พวกเราก็ไม่ได้ต้องมาแบบ แอบซุบซิบกันเบาๆว่า ดูดิๆโดนรถชนนิ้วขาดอะ แล้วรู้สึกเจ็บปวดหรือสมเพชเขา (เหมือนเวลามองคนที่โดนข่มขืน).. อะไรงี้น่ะค่ะ
comment61:จขกท. ครับ ว่างๆลองให้คนในครอบครัวหรือใกล้ตัวโดนแล้วถามเค้าดูนะครับ
comment61-1:น้องแก้มโดนแล้วคุณสงสาร แต่ถ้าฉันหรือคนใกล้ตัวฉันโดน คุณสะใจ?
comment61-2:ผมบอกว่าจะสะใจตรงไหน? แค่แนะนำให้คุณได้รู้ความรู้สึกแค่นั้น
คุณจะรู้สึกยังไงผมก็ไม่รู้หรอก แต่ผมก็คงสงสารคนใกล้ตัวคุณที่โดน
comment62:คนพิการ คนที่มีปมด้อย เค้าไม่ได้ต้องการความเห็นใจครับ เค้าต้องการให้พวกคุณปฏิบัติเหมือนเค้าเป็นคนปกติเหมือนเรา ๆ ท่าน ๆ นี่แหละครับ 


คนที่โดนขมขื่นมาก็เหมือนกัน จขกท เค้าต้องการบอกแค่นี้แหละ สังคมไม่ต้องไปสงสารอะไรเค้า ไม่ต้องรังเกียจเค้า แค่ทำตัวเหมือนปกติกับเค้าก็เท่านั้นเอง
comment62-1:พิการ เห็นได้ด้วยตา

ถูกข่มขืน เดินพ้นปากซอย

ก็ไม่มีใครรู้จักคุณแล้ว

ปล.ในกรณีถ้าคุณรอดตายมาได้น่ะนะ
comment63:เป็นกระทู้ที่นั่งอ่านแล้วเหนื่อยมาก...
comment63-1:เก๊าก็เหนื่อย 555555
comment64:เราเข้าใจความคิดเจ้าของกระทู้นะคะ แต่เหมือนหลายความเห็นจะตอบไปอีกอย่างเลย คนที่ถูกข่มขืนมา เราควรมองเค้าเหมือนคนทั่วไป ไม่ต้องทำอะไรให้เค้ารู้สึกว่าตัวแตกต่าง ไม่ต้องมองเค้าแบบสงสารจนเกินพอดี เหมือนยิ่งไปกระตุ้นให้เค้าคิดว่าคนมากมายมาสงสารเค้าเพราะเค้าถูกข่มขืน .____.
comment65:เราเข้าใจจขกท.นะคะ เราเคยมีเพื่อนสนิทเค้าพิการค่ะ ไม่มีมือแต่เค้าทำอะไรได้เหมือนคนอื่น
ไม่มีเพื่อนคนไหนพูดถึงมือเค้า และไม่มีใครปกป้องเค้าว่าเล่นกีฬาไม่ได้นะเพราะพิการ
ไม่มีเพื่อนคนไหนยื่นมือเข้าไปช่วยเค้าเพราะคิดว่าเค้าพิการ สิ่งที่พวกเราทำคือปฏิบัติต่อเค้าเหมือนพวกเรา
เค้าเล่นกีฬาได้ เค้าเรียนเต้นได้. เค้าทำงานกลุ่มได้ ไม่เคยรู้สึกสงสารรึเห็นใจ คือเห็นเค้าเท่าเทียมเราทุกอย่าง
ถ้าสังคมเห็นเหยื่อข่มขืนเหมือนคนที่ประสบอุบัติเหตุมา เป็นเรื่องที่บังเอิญเกิดขึ้นมาโดยไม่ได้ตั้งใจ
ไม่ได้น่าสงสาร สมเพช ตัวผู้หญิงเองจะไม่เอาแต่โทษตัวเองในส่วนที่ตัวเองไม่ได้ผิด ไม่ได้รู้สึกว่าสกปรกรังเกียจตัเอง
ส่วนความเจ็บปวดในส่วนที่ถูกทำร้าย มันต้องมีอยู่แล้ว แต่วันหนึ่งมันจะจางลง ถ้าไม่มีความรู้สึกเลวร้ายอื่นๆมาฝังเพิ่มไปอีก
comment65-1:อันนี้ตรงใจเราเลย  สิ่งที่เหยื่อต้องการคือ การปฏิบัติกับเขาเหมือนเดิม   ให้เขาค่อยๆ เยียวยาจิตใจตัวเองไป
comment65-2:ตรงใจเราด้วยค่ะ ;_; อยากให้มองว่าเขาไม่ได้น่าสงสาร ไม่ได้น่าสมเพช เขาเป็นคนปกติคนนึง
comment66:ขออนุญาตทำความเข้าใจนะคะ สิ่งที่ จขกท สื่อคือให้สังคมปรับทัศนคติกับคนที่โดนข่มขืน
เพื่อให้เขาอยู่ได้ในสังคม ส่วนคนที่ตอบส่วนใหญ่บอกว่ามันเป็นแผลในใจของผู้ถูกกระทำ
ไม่ว่าสังคมจะมองเขาไม่ผิดปกติยังไง มันก็เป็นแผลที่ฝังอยู่และกลับไปปกติไม่ได้ การที่จะพูดว่า
ให้เหยื่อไม่ยึดติดกับอดีตแล้วเดินหน้าไปกับปัจจุบันมันแทบจะเป็นไปไม่ได้เลยค่ะืต่อให้บำบัดแล้วก็ตาม
ดูจากกรณี จดหมายเปิดผนึกก็ได้ ต่อให้สังคมปรับทัศนคติ สิ่งทีเหยื่อต้องเจอคือ การบำบัด การเสียโอกาสทางการงาน
ไม่ใช่เพราะทัศนคติแต่เพราะต้องเอาเวลาไปทุ่มกับการปรับสภาพจิตใจ ยังไงก็กลับมาปกติไม่ได้ค่ะ
การที่คนที่เคยโดนเห็นข่าวแล้วสงบไปมันยังไม่ชัดถึงความโหดร้ายที่เจอเหรอคะ นั่นล่ะค่ะเรียกว่าตายทั้งเป็น
comment67:เขาก็น่าจะรู้การปฏิบัติตัวเวลาอยู่ใกล้คนที่โดนข่มขืนมานะ คงไม่มีใครหรอกที่จะเข้าไปซักไซร้ หรือไปเปิดประเด็นเรื่องนี้ มันเป็นมารยาททางสังคมอยู่แล้วไง แต่ถ้าพูดถึงสังคมโดยรวมมันห้ามกันไม่ได้หรอกที่จะไม่ให้แสดงอารมณ์เกี่ยวกับข่าวที่ออกมา เพราะพวกเราคือมนุษย์ไง
จะให้คนในสังคมแกล้งทำไม่รู้ไม่ชี้ทั้งต่อหน้าและลับหลังมันเป็นไปได้ยาก ต่อหน้าอาจทำได้แต่ลับหลังไม่ได้หรอก
อีกอย่างถ้าต้องการให้สังคมไม่เปิดแผลเหยื่อ(ทั้งเปิดแผลดีหรือแผลร้าย) ให้สังคมเมินเฉยให้เรื่องนี้กลายเป็นเรื่องปกติ มองการข่มขืนเป็นเรื่องปกติ มันจะไม่แย่ไปกว่านี้หรือ ไม่ใช่เหยื่อบางคนที่จะอยากลบตัวตนให้คนอืนไม่มาสนใจตัวเองนะ มันไม่ได้มีประเภทนี้ประเภทเดียว มันมีเหยื่อประเภทที่ต้องใช้แรงสังคมมาผลักดันเพื่อต่อสู้ด้วยเช่นกัน แล้วแรงสังคมเกิดจากอะไรล่ะ ถ้าไม่ใช่ความเห็นใจ ความอยากช่วยเหลือ กำลังใจ เป็นต้น
เราก็เข้าใจคุณนะ ว่าไม่อยากให้สังคมมองเหยื่อด้วยความน่าสงสารเพราะมันจะไปเปิดแผลเสียมากกว่า
แต่ก็เข้าใจบางความเห็นที่แย้งกับคุณเช่นเดียวกันเพราะเขาพยายามบอกด้านดีของสังคมในขณะที่คุณมองแต่ด้านลบอย่างเดียว
ทุกสิ่งทุกอย่างล้วนมีทั้งด้านดีและไม่ดี สุดท้ายอยู่ที่เหยื่อค่ะเอาจะมองอย่างไร
comment67-1:ไม่ได้บอกให้เมินเฉยนะคะ......
comment68:เพื่อนเราเคยโดนเพื่อน อีกห้องรุมโทรม เพื่อนเราเจออิเลวนี่ซ้อนท้ายพาไปเที่ยว 
แต่มันเจือกพาไปบ้าน คือไป2คน แต่พอไปถึง มันเอาเพื่อนมารอที่บ้านรุมโทรม 
อีกวัน อิพวกได้รุมโทรม พูดกันสนุกปาก เราสงสารเพื่อนเรามาก มันไม่กล้ามารร.
พอเราไปหา มันเข้ามากอด ร้องไห้หน้าตามันโดนซ้อม ยังมีรอยเขียวช้ำที่ตา และตัวเต็มไปหมด
เพื่อนในห้องบอกให้มันแจ้งความ มันอายไม่แจ้ง และมันลาออกจากรร.ตอนม.4 เทอม1 

มันดรอปไป1 ปี และมาเรียนกศน. แทน ส่วนอิเลวนั่น นิสัยเลว พอม4 เทอม2 มันโดนยิงตาย 
เพราะนิสัยแนวนักเลง ส่วนเพื่อนๆมันก็ยังลอยหน้าลอยตาแต่เลิกทำตัวเก๋าไปเลย

เราเคยเจอเหตุการณืเพื่อนเรา บอกเลยเราแช่งให้มันตายทุกวัน ทำไมมันทำกับเพื่อนร่วมห้องเราได้ 
ถึงนิสัยเพื่อนเราจะแนวตบๆ แต่มันไม่ได้ ขนาดที่จะมาทำกะเพื่อนเราขนาดนี้นะ มันเป็นแผลในใจ
ถ้าเกิดวันั้นเพื่อนเราเป็นไรไปล่ะ ใครรับผิดชอบ
comment68-1:;_; อี๋..... เลวที่สุด สัตว์นรก....

เพื่อนคุณตอนนี้เป็นยังไงบ้างแล้วคะ โอเคแล้วไหม
comment68-2:ตอนนี้แต่งงานแล้วค่ะ เพื่อนทุกคนไม่พูดเรื่องนี้เลยค่ะ เหมือนเรื่องปล่อยผ่านไม่อยากเอาอดีตมาทำลายชีวิตคนนึง
comment68-3:>_<b ยินดีด้วยค่ะ♥
comment69:เราเข้าใจที่จขกท. ต้องการสื่อนะ  แต่บอกตามตรงว่าเป็นไปได้ยากสำหรับสังคมเราน่ะ
เพราะสังคมเรายังให้ค่ากับ"ความบริสุทธิ์" ของผู้หญิงไว้อย่างสูงอยู่  ถึงจะไม่มากเท่าสมัยก่อนแต่ก็ถือว่าเยอะน่ะ
ถึงปัจจุบันคนส่วนมากจะไม่ค่อยถือกันแล้ว  แต่ยังไงทัศนคติแบบนี้มันก็ไม่หายไปจากสังคมเราหรอก 
ไม่ต้องดูที่ไหนไกล  เอาในพันทิปก็ได้ ยังมีกระทู้อยากได้แฟนบริสุทธิ์/แฟนไม่บริสุทธิ์ทำไงดี อะไรแบบนี้อยู่เลย
ซึ่งที่อ่านมาก็มีความเห็นที่หลากหลายอยู่  แต่มีแนวคิดนึงที่เราได้ก็คือ "ไม่มีใครชอบผู้หญิงที่มีประสบการณ์โชกโชนนัก"
ซึ่งมันตรงข้ามกับผู้ชายที่ไม่มีใครตั้งคำถามเรื่อง"ความโชกโชน"เท่าไหร่น่ะ  ดีไม่ดียังนับถือว่าเป็นยอดชายเสียอีก

ดังนั้นเราจึงคิดว่าไม่แปลกที่คนส่วนหนึ่งในสังคมจะมองว่าผู้หญิงที่ถูกข่มขืนนั้น "มีมลทิน", "ถูกทำให้แปดเปื้อน",
"ตายทั้งเป็น" ฯลฯ คือไม่ใช่ว่าจะโทษเหยื่อหรือรังเกียจเดียดฉันท์อะไรแบบนั้นนะ  แต่เป็นอารมณ์แบบ "น่าสงสารจัง
เพราะค่าความเป็นหญิงที่ดีในอุดมคติแบบไทยซึ่งควรรักษาความบริสุทธิ์ผุดผ่องไว้ (แม้จะไม่ทั้งหมด แต่ก็ต้องให้ได้
มากที่สุด) ถูกทำลายลงไปแล้วส่วนนึง   แถมยังเกิดจากการโดนบังคับข่มเหงโดยที่เจ้าตัวไม่เต็มใจเสียอีก" 
ดีไม่ดีไม่ใช่แค่สังคมเท่านั้นหรอก  ตัวเหยื่อเองก็อาจมองตัวเองเป็นแบบนั้นก็ได้  

แต่ทั้งนี้ทั้งนั้น เราไม่ได้มองว่าการข่มขืนเป็นเรื่องเล็กน้อย แบบก็แค่การมีเซ็กซ์ที่ไม่เต็มใจนะ  เพราะสำหรับเรามันเป็น
การแสดงให้ผู้ที่โดนกระทำรู้สึกว่าตัวเองอ่อนแอ ไร้ทางสู้ ไร้อำนาจในการปกป้องตัวเอง และไร้สิทธิในร่างกายของตัวเอง
ต้องเป็นเหยื่อให้คนอื่นมากระทำย่ำยีได้ตามใจชอบโดยไม่อาจขัดขืนได้  ถึงบาดแผลทางร่างกายอาจจะไม่ร้ายแรงนัก
แต่เราว่าบาดแผลทางใจต่างหากที่น่าห่วง  เพราะความรู้สึก"ไร้ทางสู้และไร้อำนาจ ต้องขึ้นอยู่กับคนอื่น" มันจะติดตัวเรา
ไปตลอด  ขึ้นอยู่กับว่าเราจะจัดการกับมันยังไงนั่นแหละ  ซึ่งเราคิดว่านี่ก็เป็นสิ่งที่ผู้ถูกกระทำต้องคิดวิตกกังวลมากพออยู่แล้ว
และคนที่ถูกกระทำก็คงไม่อยากได้ความสงสารจากคนในสังคมที่มากับทัศนคติแบบที่มองว่าคุณค่าความเป็นกุลสตรีที่ดีงาม
ของเขาถูกทำให้มัวหมองลงเพราะมีเซ็กซ์  มากดทับให้รู้สึกแย่กับตัวเองยิ่งขึ้นไปกว่าเดิมอีกน่ะ  

เรื่องจะให้คนเปลี่ยนทัศนคติเราว่ายากแหละ  เพราะวัฒนธรรมเราเป็นแบบนี้  แต่อย่างน้อยสังคมเราก็ยังเห็นใจผู้หญิงอยู่นะ
ซึ่งเราว่าก็ยังดีกว่าอีกหลายที่ที่เหยื่อไม่มีวันได้ลืมตาอ้าปากเลยน่ะ  

ปล. : ที่พูดในความเห็นนี้ เราไม่ได้ประกาศว่าเพื่อให้สังคมดีขึ้น เราทุกคนจงมาฟรีเซ็กซ์กันนะ  บอกไว้ก่อนเผื่อใครจะดราม่าเรื่องนี้
เพราะวั
comment69-1:ตัวเหยื่อเองคิดแบบนี้จริงๆค่ะ
ที่น่ากลัวคือ เหยื่อเชื่อว่าความรู้สึกแบบนี้เกิดตามธรรมชาติ...
comment70:เราเห็นด้วยในกรณีที่ว่า เราควรจะเห็นผู้หญิงที่ถูกทำร้ายในฐานะคนปกติค่ะ


เรื่องที่ จขกท. เปิดประเด็นในครั้งนี้ พูดถึงชีวิตหลังผ่านการถูกทำร้ายทั้งร่างกายและจิตใจมาแล้ว
แต่ในกรณีของสังคมตอนนี้คงเป็นเป้าที่พุ่งไปในแนวทางการตราบทลงโทษเสียมากกว่า


การแก้ไขปัญหาที่ยั่งยืน เราว่าทั้งภาครัฐและเอกชนต่างๆ ก็ควรจะปรึกษาหารือเรื่องแนวทางหลายๆอย่าง
เกี่ยวกับบทลงโทษและมาตรการที่จะใช้ประกัน ป้องกัน คุณภาพชีวิตและจิตใจของผู้หญิง
หรือเหยื่อที่เคยถูกกระทำทางเพศ ให้สามารถกลับมาใช้ชีวิตในสังคมอย่างมีคุณภาพ
โดยไม่ต้องหวาดระแวงเกี่ยวกับชีวิตในเบื้องหลัง หรือ หวาดกลัวต่อคนร้ายที่จะย้อนกลับมาทำร้ายตัวเองอีก
ในกรณีของการเป็นคนใกล้ตัวที่ผู้ถูกกระทำ หรือ บุคคลที่ครอบครัวเคยไว้วางใจ (ซึ่งมีอัตราสูงขึ้นเรื่อยๆ)


เรื่องที่เราต้องยอมรับคือ มันต้องใช้เวลาระยะใหญ่ๆในการเปลี่ยนทัศนคติของคนในสังคม
ให้สามารถมองข้ามบาดแผลของคนๆนึงไปได้ ด้วยสภาพหลายๆอย่าง ที่สังคมเรายังมีความอาทรซึ่งบางครั้ง
ก็มากเกินไปจนกลายเป็นคำว่าก้าวก่าย ยังคงมีการวิพากษ์วิจารณ์กันเป็นวงกว้างในสังคมที่ผู้ถูกกระทำใช้ชีวิตอยู่
ยิ่งถ้าเป็นแนวคิดสำหรับคนที่อายุมาก "ส่วนใหญ่" ก็มักจะส่งสายตาแสดงความเห็นอกเห็นใจจนเกินพอดีเสมอ


และสำหรับคนบางคน ความเห็นอกเห็นใจ ความเข้าใจ มีความสำคัญน้อยกว่าความสนุกและคะนองปาก
แต่กว่าเขาจะรู้ตัวว่าทำให้ผู้ถูกกระทำบอบซ้ำขนาดไหน ก็กลายเป็นว่าเขาทำลายคนๆนึงไปแล้วโดยไม่รู้ตัว 


อย่างน้อยที่สุด เรื่องทัศนคติที่ว่า "คนที่ไปหาจิตแพทย์คือคนบ้า คนวิกลจริต" ก็ควรถูกแก้ไขซะก่อน


แต่ทั้งนี้ทั้งนั้นแล้ว ก็ต้องอยู่ที่สภาพครอบครัว รวมถึงสิ่งที่สำคัญที่สุด คือ กำลังใจของผู้ถูกกระทำเอง
เพราะผู้หญิงเหล่านี้ไม่ได้ถูกบุกรุกแค่เพียงร่างกาย แต่ถูกบุกรุกทางจิตใจอย่างรุนแรง
จนกำแพงกลไกการป้องกันทางจิตใจพังลง ขาดความเชื่อมั่นใจการใช้ชีวิตอย่างรุนแรง


ถึงจะมีสถานที่รับปรึกษาปัญหา และรับเยียวยาในเรื่องนี้โดยเฉพาะ 
ก็คงจะมีผู้หญิงไม่ถึง 50% ของผู้ถูกกระทำทั้งหมดที่จะเข้าไปรับการเยียวยา(ในปัจจุบัน)


1. เพราะขาดความรู้และข้อมูล 
(เอาตรงๆว่าเราเป็นผู้หญิง แต่ไม่เคยรู้ข้อมูลของ บ้านหญิงธัญพร เลยค่ะ)

2. กลัวชาวบ้านเขารู้ว่าโดนอะไรมา 
(บางครั้งก็เป็นพ่อแม่ และครอบครัวเองนั่นละที่เผลอมองว่าผู้ถูกกระทำล้มเหลวไปทั้งชีวิต 
ยิ่งคนรอบข้างโทษตัวเองเท่าไหร่ หรืออาลัยอาวรณ์ต่ออนาคตของผู้ถุกกระทำมากเท่าไหร่
ก็ยิ่งอันตรายต่อสภาพจิตใจของผู้ถูกกระทำมากกว่าสังคมโดยรวมเสียอีก)



แย่ที่สุดคือ ผู้หญิงที่ตั้งครรภ์ หลังถูกกระทำ ..



ทุกเคสมีความยากง่ายและซับซ้อนต่างกัน 
ซึ่งต้องเร่งหาทางป้องกัน
ก่อนจะปรับทัศนคติของสังคมซึ่งยากกว่าการตรากฏหมายโดยผู้ทรงคุณวุฒิในประเทศ


เราไม่รู้จริงๆว่าการแก้ปัญหาความรุนแรงต่อเด็กและสตรี รวมถึงการลงโทษผู้กระทำผิดในรูปแบบนี้
จะออกมาในแบบไหนจึงจะถูกต้อง เหมาะสม ไม่ต้องพูดถึงแค่ในกรณีของประเทศไทย แต่ในต่างประเทศโดยเฉพาะ
ในประเทศแถบตะวันออกกลาง และแอฟริกา ความรุนแรงต่อผู้หญิงเหมือนเป็นเรื่องที่สามารถกระทำได้โดยไม่ผิดกฏหมาย


ไม่ใช่แค่ประเทศไทยเท่านั้น แต่โลกควรจะตระหนักถึงการมองผู้หญิงด้วยทัศนคติใหม่ ว่าเราไม่ได้มีค่าเพียงแค่อยู่บ้านแล้วเลี้ยงลูก
มีชีวิตเพียงเพื่อสืบพันธุ์เพียงอย่างเดียว หลายๆอย่างในปัจจุบันผู้หญิงทำได้ และบางอย่างผู้หญิงก็ทำได้จนถึงขั้นดีมาก


แต่ด้วยสภาวะทางเพศ ผู้หญิงเองก็ไม่สามารถปฏิเสธหน้าที่ซึ่งมีมาแต่งดั้งเดิมได้เหมือนกัน 


แต่จะทำยังไงให้ผู้ชายเคารพและให้เกียรติผู้หญิง
ในฐานะมนุษย์ด้วยกันที่สามารถสื่อสารกันด้วยคำพูดไม่ใช่ความรุนแรง
ไม่ใช่การใช้กำลังที่เหนือกว่าข่มขู่บังคับ เพื่อให้ได้ในสิ่งที่อีกฝ่ายไม่เต็มใจ


ในปัจจุบันนี้ยังมีคนใช้คำหยาบคาย ส่อเสียดในด้านเพศกับผู้หญิงที่มีความสามารถมากกว่าอยู่มากในสังคม
บางครั้งก็มองด้วยสายตาที่จินตนาการถึงเรื่องบนเตียงไปไหนต่อไหน ตรงนี้มันยากค่ะ 
การแก้ปัญหาทุกอย่างตอนนี้เหมือนต้องประคับประคองจากปลายเหตุแล้วค่อยๆสาวไปถึงต้นเหตุทั้งสิ้น 
รวมถึงเรื่องมุมมองที่มีต่อผู้หญิงหลังจากถุกกระทำอนาจารหลายๆรูปแบบ
ถึงกระนั้นไม่ว่ายังไงก็ต้องแก้ ไม่ว่ายังไงก็ต้องเริ่ม คนละเล็กคนละน้อย ก็ยังดีเพื่อให้เกิดพลัง


เพื่ออนาคตของลูกหลานของเราที่จะโตขึ้นมา และใช้ชีวิตอยู่ในสังคมนี้ต่อไปในอนาคต


ก่อนอื่นคงต้องเริ่มจากตัวเราเอง ...
comment71:ในประเทศสหรัฐอเมริกา  หรือยุโรปอื่นที่ไม่ได้ให้ค่ากับพรหมจรรย์  ก็ยังถือว่าการข่มขืนเป็นเรื่องที่ร้ายแรงอยู่นะคะ
comment71-1:เราไม่ได้หมายถึงว่า ให้คิดว่าคดีข่มขืนมันชิลนะคะ
ในส่วนคดี มันเป็นเรื่องร้ายแรง ต้องตามคนร้ายมาลงโทษ

ที่เราพูดถึงคือส่วนการปฏิบัติต่อเหยื่อค่ะ
comment72:ก็เข้าใจเจ้าของกระทู้นะคะ แต่ถ้าคนในสังคมทำเป็นเฉย ไม่สนใจ แล้วมีเรื่องแบบนี้เกิดขึ้นซ้ำๆบ่อยๆ ก็คงไม่ดีใช่ไหมคะ ดังนั้นการที่ทุกคนออกมาต่อต้านกันก็น่าจะดีนะคะ
comment72-1:ที่กระทู้เราสื่อ ไม่ใช่การเพิกเฉยต่อคดีข่มขืนนะคะ
comment72-2:เราหมายถีง คนในสังคมถ้าเขารู้ว่ามีเหตุการณ์ทำนองนี้ขึ้นเขาก็จะช่วยๆเตือนกัน อย่างเราเป็นผู้หญิงไปเรียนต่างจังหวัดคนเดียวไม่มีเพื่อนไม่ญาติอยู่ที่นั่น แต่คนที่สนิทเขาเคยมีหลานที่เรียนที่เดียวกันโดนข่มขืนก็เตือนให้ระวังตัวอย่าไปพักแถวนั้น หรือไปที่นั่นไม่ปลอดภัย เราว่าการที่สังคมให้ความสนใจและช่วยกันเตือนช่วยกันบอกต่อก็น่าจะดีนะคะ ส่วนเรื่องการปฏิบัติต่อเหยื่อถ้าทุกคนทำเป็นเรื่องปกติ ไม่พูดถึง ก็คงอาจจะมีเหตุการณ์แบบนี้เกิดขึ้นซ้ำ
comment72-3:การป้องกันระวังภัย การลงโทษคนร้าย ควรมีค่ะ
แต่เวลาคุณเตือน คุณก็เตือนคนที่อยู่แถวนั้นใช่ไหมคะ ว่าให้ระวัง แถวนี้มีคดีข่มขืน
คุณไม่ได้ไปตอกย้ำกับตัวเหยื่ออะค่ะ ว่าเธอถูกข่มขืนแถวนี้ๆๆ 

การทำตัวเป็นปกติกับคนที่โดน ไม่ได้หมายความว่าห้ามเตือนคนอื่นนะคะ ไม่ได้หมายความว่าให้เพิกเฉยต่อคดีข่มขืนใดๆค่ะ
comment73:พอจะเข้าใจเจ้าของกระทู้นะครับ ประเด็นแรก คือ ต้องแยกคำว่าไม่สนใจ ต่อคนสองกลุ่มก่อนครับ คือ ผู้กระทำผิด กับ ผู้ถูกกระทำ 

อย่างถ้าเป็นสังคมอเมริกัน ก็จะมีการโกรธแค้นและเกรี้ยวกราดต่อผู้กระทำผิดไม่แพ้บ้านเราหรอกครับ สังคมก็จะเรียกร้องให้มีการจับกุมและลงโทษผู้กระทำผิด และกดดันผู้ที่มีส่วนเกี่ยวข้องให้ป้องกันปราบปรามไม่ให้เกิดเรื่องนี้ขึ้นอีกเช่นกัน

แต่สิ่งที่ต่างคือ ความรู้สึก"หลัก" ต่อ "ผู้ถูกกระทำ" ก็จะเป็นแบบ So what, เรื่องแบบนี้ไม่ได้ทำให้เธอด้อยค่าลงเลยหนิ ทุกอย่างที่ทำให้เธอประสบความสำเร็จในชีวิตได้ไม่ได้ถูกทำลายเลย เธอเป็นแรงบัลดาลใจให้กับคนอีกมากที่ก้าวข้ามเรื่องแย่ๆเหล่านี้ได้...

ไม่ใช่ว่าคนเหล่านี้ไม่แคร์หรือสงสารเหยื่อนะครับ เขาก็สงสารเหมือนกัน แต่ถ้ามุมมองหลักคือการมองไปข้างหน้า เป็นเชิงบวก ถ้าสังคมแสดงออกว่าเขาไม่แคร์ว่านี่คือเรื่องด่างพร้อย เหมือนการหกล้มก็ลุกใหม่ได้และไม่ต้องมองไปข้างหลังอีก มันก็จะทำให้ผู้ถูกกระทำมองไปข้างหน้าได้ง่ายขึ้น "แต่" (ย้ำอีกทีว่า 'แต่')  ถ้าเธอยังอยู่ในช่วงทำใจ ทุกคนก็พร้อมสนับสนุนให้กำลังใจเหยื่อเต็มที่ อารมณ์แบบ เพื่อนอกหักแล้วเราไปปลอบว่าเธออย่าไปแคร์ผู้ชายห่วยๆคนนั้นเลย เธอมีดีจะตาย แต่บอกฉันนะว่าเธอไม่ไหว ฉันพร้อมจะรับฟังและช่วยทุกอย่างเท่าที่จะทำได้เสมอ

เพราะฉะนั้นปฏิกริยาหลักคือเขาจะกดดันผู้กระทำผิด และสนับสนุนให้เหยื่อก้าวข้ามเรื่องเหล่านี้ได้ เก็บความรู้สึกสงสารเป็นเรื่องภายใน ทั้งในใจตัวเอง และเป็นเรื่องภายในของครอบครัว เพื่อน และบุคคลรอบข้างที่จะช่วยให้เหยื่อให้รู้สึกดีขึ้น
comment74:ถ้าเจ้าของกระทู้โดนบ้าง...จะพูดว่า "อ๋อขำ ๆ ค่ะ"   ก็ได้ช่วยผู้ชายหื่น ๆ ที่ไม่สามารถยับยั้งชั่งใจ  ให้เขาได้ปลดปล่อยความต้องการทางเพศ ได้กุศลนะคะ   อย่าคิดมากเลยเหมือนโดนมีดบาดเท่านั้นเอง...มันก็เหมือน ๆ กับการมีอะไรกับแฟน  ไหมคะ???
comment74-1:อะไรของคุณคะ =_=

"ไม่มองว่าเหยื่อที่ถูกข่มขืนโดนทำเรื่องสกปรกมา" ไม่เท่ากับ "ปล่อยให้คนโดนข่มขืนโดยไม่คิดอะไรเลย"

สั้นแค่นี้เก็ทไหมคะ เกินสามบรรทัดไหม
comment75:ให้เจ้าของกระทู้ค่ะ
comment76:เข้าใจคุณจขกทนะคะ

การโดนแบบนี้ กระทบจิตใจมากนะคะ ขนาดเราเคยโดนลวนลามเล็กน้อย ภาพมันยังติดในสมองเลย
และมันไม่ใช่เรื่องง่ายที่จะลืม

เราว่ามันอยู่ที่ตัวบุคคลเอง ที่จะรู้สึกตัดความรู้สึกที่คอยตอกย้ำตัวเอง
สังคมช่วยอะไรไม่ได้หรอกค่ะ เผลอๆก็ซ้ำเติมโดยให้นึกถึงเหตุการณ์แย่ๆเหล่านั้น 

ปรับทัศนคติใหม่เพื่อเยียวยาเหยื่อและสังคม ก็คงอีกนานค่ะ แต่ก็น่าจะลองดูกันสักทีนะคะ 
ส่วนตัวคิดว่า จขกท ก็แค่นำเสนอแนวคิดแก้ปัญหาในส่วนของการดำเนินชีวิตต่อของเหยื่อ 
อยากให้เหยื่อมีชีวิตที่ดีขึ้น แต่มันยากมากเลยนะ ..  

อยากให้ลองมองถึงเหตุผลเหมือนกัน บางทีตัดอารมณ์ดารค์แล้วหาทางแก้ไขให้มันดีขึ้น ดีกว่าจมกับสิ่งที่เกิดขึ้น ก็ดีเหมือนกันนะคะ ^^

ปล.คนกระทำผิดสิต้องอับอาย เสียใจ และติดกับตราบาปของตัวเอง ไม่ใช่เหยื่อสักหน่อย
comment77:พูดถึงว่าถ้าโดน ถ้าโดนจะรู้สึกว่าน่ารังเกียจ สกปรก รับตัวเองไม่ได้ แบบนั้นเลยค่ะ 
เพราะลองนึกสภาพตอนโดนข่มขืนมันเป็นสถานการณ์ที่บีบรัดและกดดันมากๆๆๆๆ 
มันน่ากลัว มันอะไรหลายอย่างค่ะ แล้วการมีอะไรกับคนไม่ได้รักใคร่และเต็มใจพร้อมใจมันน่ากระอักกระอ่วนมากๆ 

เวลาโดนข่มขืน สถานที่มันไม่ได้สวยหรูเหมือนอยู่บนเตียงอยู่แล้ว มันจะเป็นป่า
ข้างทางที่รกร้างไร้ผู้คนสัญจรไปมา 

แล้วพูดถึงตัวคนข่มขืน มันไม่ได้เทพบุตรจุติอยู่แล้ว อาจจะเป็นคนจิตเภท คนเสพสุรามา ยาบ้า ฯลฯ
เพราะคนดีๆคงไม่ลงมือข่มขืนใครหรอกค่ะ 

ส่วนที่ถามว่าหมดสิ้นอนาคต นี่ไม่หมดหรอกค่ะ ทุกคนยังสามารถใช้ชีวิตต่อไปได้
นอกจากจะโชคร้ายสุดๆ ตั้งท้องจากไอ้คนที่ข่มขืนเรา หรือถูกฆ่าตาย
ส่วนกรณีตายทั้งเป็น คิดว่าเป็นแน่ๆค่ะ อย่างน้อยมันก็เป็นแผลฝังอยู่ในจิตใจ นานแค่ไหนแล้วแต่สภาพจิตใจคน
comment78:เข้าใจ จขกท นะ แต่... คุณไม่ได้โดนข่มขืน คุณไม่รู้หรอก
จขกท. โลกสวยมากค่ะ
ที่จขกท.บอกคือวิธีเหยียวยาผู้ถูกกระทำที่ดีค่ะ ที่สังคมน่าจะทำค่ะ
comment79:เราเข้าใจที่เจ้าของกระทู้ต้องการจะสื่อนะคะ  โดยส่วนตัวเราก็ไม่ได้ปฏิบัติกับผู้เคราะห์ร้ายหรือผู้พิการด้วยการแสดงออกว่าสงสาร เราคิดเหมือนเจ้าของกระทู้ว่า การทำแบบนั้นเหมือนไปซ้ำเติมแผลเก่าเค้ามากกว่า จึงทำตัวปกติกับบุคคลเหล่านี้
แต่... เราขอแย้งเรื่องการปลูกฝังของสังคมค่ะ
เจ้าของกระทู้เคยมองมุมกลับไหมคะ
สมมติว่า นายเอ ข่มขืน นางบี 
นางบีย่อมรู้สึกเจ็บปวด หวาดระแวง เป็นแผลใจ เป็นความรู้สึกที่เกิดขึ้นโดยธรรมชาติของมนุษย์เวลาที่ถูกคนอื่นกระทำไม่ดีใส่ 
ครอบครัวนางบีมาเห็นว่านางบีต้องตกอยู่ในสภาพไหน มันเลวร้ายยังไง
ครอบครัวนางบีจึงมองว่า การถูกข่มขืน มันเลวร้าย มันทำให้ผู้หญิงคนนึงต้องตกอยู่ในสภาพแบบนี้

กลับกัน

ถ้านางบีฟื้นฟูสภาพจิตใจได้เร็ว เริ่มต้นใช้ชีวิตใหม่
ครอบครัวนางบีก็จะมองการข่มขืนว่า มันเลวร้ายก็จริง แต่เดี๋ยวมันก็จะผ่านไปได้

แต่ถามว่าจะมีผู้เคราะห์ร้ายกี่คนที่จะฟื้นฟูสภาพจิตใจได้รวดเร็ว

เราไม่ได้โทษว่าเป็นความผิดเหยื่อนะที่ทำให้สังคมมองยังไง เราแค่อยากให้มองในมุมกลับบ้าง
สังคมปลูกฝังความคิดให้ผู้เคราะห์ร้าย หรือ สังคมพูดถึงความเป็นจริง สิ่งที่เกิดขึ้นจริง กันแน่คะ?

บางสิ่งบางอย่าง บางความรู้สึก ไม่ต้องมีใครปลูกฝังค่ะ มันเกิดขึ้นโดยธรรมชาติ โดยจิตใต้สำนึกของตนเอง ความรู้สึกของคนเรามันห้ามกันไม่ได้ค่ะ ร้อยคนร้อยความเห็น เพราะฉะนั้นเราคิดว่า สังคมที่เจ้าของกระทู้พูดถึง ไม่มีทางเป็นจริงได้ค่ะ
comment79-1:สิ่งที่จขกท.บอกคือ การถูกข่มขืนมันไม่ได้ผิดเลวร้ายสกปรก เหมือนคนที่เกิดมาพิการก็ไม่ได้ผิด ไม่ได้น่ารังเกียจ
แค่อยากให้ทุกคนมองเค้าเป็นคนปกติแค่นั้นเองค่ะ เหมือนกับเราๆ อย่าสงสาร อย่าเวทนา ให้มันเหมือนถูกรถชน
เราคงไม่มีวันลืมมันได้ แต่ร่างกายไม่ได้สกปรกไม่ได้สึกหรอ ไม่ได้สูญเสียความเป็นตัวเองไป
แค่มองว่าเค้าเป็นคนๆนึงแค่นั้นเอง
comment79-2:อยากให้จข.คห.ลองนึกภาพ
มีผู้หญิงโดนคนร้ายใช้อีโต้ไล่ฟัน จนสุดท้ายบาดเจ็บ มีแผลฉกรรจ์ ต้องเย็บ ต้องตัดนิ้วมือสามนิ้วเพราะติดเชื้อ เป็นคนพิการ
คนที่บ้านก็ต้องคิดว่านี่เป็นเรื่เลวร้าย ไม่อยากให้เกิดขึ้น การเอามีดมาไล่ฟันคนมันไม่ดี (แบบเดียวกะที่คุณยกตัวอย่างถึงการข่มขืนอะค่ะ)

แต่ถามว่าหลังจากนี้สังคมจะมองเขาแบบเดียวกับที่มองเหยื่อข่มขืนหรือไม่? มันก็ไม่นะคะ ทั้งที่สิ่งที่เขาเจอมันเจ็บ มันเลวร้าย มันหวาดกลัว เขาอาจจะตื่นมากรีดร้อง ร้องไห้กลางดึก แต่เขาจะไม่ต้องระแวงกลัวสายตาสังคม ว่าจะรู้ว่าเขาโดนทำร้ายมา
เขาจะพูดถึงคดีได้แบบไม่ต้องกลัวจะโดนมองไม่ดี 

เนี่ยล่ะค่ะที่เราพูดถึง เราไม่มองว่าคนโดนข่มขืนมีมลทินไม่ได้เหรอคะ มันไม่ใช่สิ่งที่ธรรมชาติสร้างมานะ มันคือสังคมสร้างอะ
comment79-3:ถ้าแบบนั้นก็ต้องพูดถึงค่านิยมความบริสุทธิ์  ซึ่งถ้าอยากจะแก้ คงต้องย้อนเวลากลับไปอดีตกาลเลยค่ะ จะมาแก้ตอนนี้มันยาก มันฝังรากไปแล้ว เหมือนผู้หญิงทุกคนก็มีศักดิ์ศรีของตนเอง เมื่อศักดิ์ศรีถูกย่ำยี ก็เป็นแบบนี้แหละค่ะ ถ้าทำแบบเจ้าของกระทู้ว่าได้มันก็ดีนะ แต่เราคิดว่ามันยากมากอยู่ดี
comment79-4:มันยาก แต่ถ้ามีคนเริ่มต้นแก้ มันก็จะค่อยๆเปลี่ยนไปค่ะ ถ้าคิดว่า ยากอะ ไม่ทำ มันก็ไม่เปลี่ยน

แต่เราว่ามันต้องมีประเด็นนอกจากเรื่องความบริสุทธิ์

ลองคิดภาพ
ผู้หญิงลัลล้า ยอมมีอะไรกะแฟน มีแฟนมาทั้งหมดห้าคนก็มีอะไรด้วยหมดเลย
กับ
ผู้หญิงที่โดนข่มขืนครั้งนึง

สังคมอาจจะมองคนแรกว่า เห้อออคนสมัยนี้ ไม่สงวนตัวเลย แต่จะไม่รู้สึกว่ามีมลทินแบบคนหลัง ทั้งที่ถ้าดูรื่องความบริสุทธิ์ คนแรกเสียไปเยอะแยะกว่าตั้งเยอะ (งงมั้ยคะ พูดเองงงเอง)
comment80:โลกสวย? ถ้าอย่างนั้นประเทศอื่นก็โลกสวยสิครับ เพราะคนประเทศอื่นเขาไม่ได้มีทัศนคติอย่างคนไทยนี่
คือถ้าไม่รู้ว่าโลกนี้เขาเดินกันไปทางไหน เดินไปถึงไหนแล้ว คำว่าโลกสวยมันก็เหมือนกับการประกาศว่า 
"ไม่รู้ ว่าโลกเขาไปถึงไหนกันแล้ว ไม่รู้ว่าชาวโลกเขาพัฒนากันไปถึงไหนแล้ว" นั่นแหละ
comment81:ถ้าผมพ้นโทษ  ผมจะไปตอบแทนคนที่เห็นใจแน่นอนครับ
comment82:http://www.dailynews.co.th/Content/crime/251495/%E0%B8%9E%E0%B9%88%E0%B8%AD_%E0%B9%84%E0%B8%AD%E0%B9%89%E0%B9%80%E0%B8%81%E0%B8%A1_%E0%B8%A2%E0%B8%B1%E0%B8%99%E0%B8%A5%E0%B8%B9%E0%B8%81%E0%B8%A1%E0%B8%B5%E0%B8%9E%E0%B8%A4%E0%B8%95%E0%B8%B4%E0%B8%81%E0%B8%A3%E0%B8%A3%E0%B8%A1%E0%B8%AB%E0%B8%A1%E0%B8%81%E0%B8%A1%E0%B8%B8%E0%B9%88%E0%B8%99%E0%B9%80%E0%B8%A3%E0%B8%B7%E0%B9%88%E0%B8%AD%E0%B8%87%E0%B9%80%E0%B8%9E%E0%B8%A8
comment83:เราคิดว่ามันเป็นแผลใจค่ะ​ เราโดนข่มขืนจากคนสองคน​ตอนอายุเท่ากัน คนนึงเป็นญาติที่ทุกวันนี้ก็ยังเจอหน้า​ อีกคนนึงเป็นคนข้างบ้านของญาติห่างๆที่ตอนนั้นไปค้างค่ะ
หลังจากแม่ทราบก็ถูกตีค่ะ​​ ตอนนั้นเราเด็กมากๆ9-10ขวบ ได้แต่สงสัยว่าเราผิดอะไร​ และก็ยังไ​ม่เข้า​ใจค่ะ​ รู้อย่างเดียวคือเราโดนข่มขืน

พอเราอยู่มัธยมก็มีแฟนค่ะ​ คบตั้งแต่ม.1 รู้มาตลอดว่าแฟนบูชาความซิง​ ทำให้เราไม่กล้าจะพูดอะไรกับเค้าค่ะ​ มันเหมือนกับเค้าหวังกลายๆว่าเออแฟนคนแรกของกันและกันนะต้องซิงนะ​ คบจนอยู่ปี2ค่ะ​ เรารักเค้ามาก​ตัดสินใจจะบอกไปค่ะเพราะคิดว่าคงจะมีการทำอย่างว่าแน่ๆเพราะอยู่หอ​ แต่ไม่ทันการค่ะ​ แฟนเราเห็นของเราแล้วก็รู้ว่าเราไม่ซิง​ตามที่หวังไว้​ หลังจากนั้นเค้าก็บอกเลิกเราเลยค่ะ​ รู้สึกโลกถล่มมาก​ น้ำหนักลงไปเกือบสิบโล​ นอนร้องไห้ทุกคืน​ โทรไปหาแฟนตื้อทุกอย่างเป็นเดือนๆ​ เค้าไม่เคยสนใจเราเลยค่ะ​ เราได้แต่โทษตัวเองที่เราไม่ซิง​ เสียใจมากค่ะ​

จนเรามามีแฟนใหม่​ เราเลยตัดสินใจบอกเค้าไปพอคบกันลึกซึ้งแล้วก็เลยบอกไปค่ะ​ เค้าก็รับได้​ เรารู้สึกดีมากที่แฟนคนนี้ไม่บูชาซิง​ แต่มันไม่เป็นแบบนั้นค่ะ​ หลังจากนั้นเค้าคอยถามตลอดว่า​ โดนใครทำ​ บ่อยมั้ย​ ท่าไหน​ มีอารมร่วมมั้ย​ ถ้าไม่มีจะใส่เข้าหรอ​ เรารู้สึกแย่จริงๆค่ะ​ พอเราบอกไปว่าเรื่องนี้เรารู้สึกแย่จนเราจำไม่ได้หมด​ ทำไมต้องซักไซ้​ เค้าก็บอกที่ถามแบบนั้นเพราะเป็นห่วงค่ะ​ อันนี้เราก็ไม่รู้จริงๆว่าคำว่าห่วงกับซ้ำเติมมันมีเส้นบางๆกั้นไว้หรือยังไง

ถึงตรงนี้ถ้าเกิดว่าเรานอกเรื่องก็ขอโทษด้วยค่ะ
ทุกวันนี้เราก็ยังเจอหน้าญาติคนที่ข่มขืนเราอยู่ค่ะ​ รู้สึกแย่ทุกครั้งที่เจอหน้าค่ะ​ ทั้งๆที่ผ่านมาสิบกว่าปีแล้ว​ ยิ่งถ้าเค้าชวนคุยด้วยจะเครียดมากค่ะจะตอบ​แบบไม่มองตา​  กับแฟนคนที่ถามซักไซ้ก็ยังคบกันอยู่และไม่ได้พูดถึงเรื่องที่เราโดนข่มขืนแล้ว​ สุดท้ายแฟนเก่าคนที่บูชาซิงก็ตามจีบอยู่ค่ะ​เกลียดความสวยของตัวเองค่ะ

ฝากถึงเหยื่อข่มขืนทุกท่านนะคะ​ ขอให้ผ่านมันไปให้ได้ค่ะ​ ขอให้นึกถึงแต่สิ่งที่เราอยากจะเป็นหรืออยากจะทำ​จะได้ไม่จมกับความทุกข์​ เข้มแข็งนะคะ​
comment83-1:คุณเข้มแข็งมากเลยนะคะ อย่าหลบสายตามันเลย คนที่ควรต้องหลบสายตาคือคนที่ทำผิด
มองให้มันรู้ว่าเราไม่ใช่เด็กเมื่อตอนนั้นอีกแล้ว มีความสุขมากๆๆนะคะ
comment83-2:ถ้าไม่อยากคุย เครียด ไม่ต้องคุยเลยค่ะ บอยคอตแม่-มเลย ทำเหมือนมันเป็นอากาศธาตุไปเลย
สารภาพว่าเราก็ทำแบบนี้ กับคนที่พยายามข่มขืนเราตอนเด็กค่ะ (แต่ตอนนี้ไม่เจอกันแล้ว)
แอบคิดว่าแม่ทำไมใจร้ายอย่างนี้อะ ;_; คนโดนผิดตรงไหน (วะ)
comment84:ในคดีข่มขืนนั้น ต้องยอมรับว่า การแสดงออกของสักคม ผู้คนรอบข้าง และสภาพแวดล้อมมีผลกระทบต่อเหยื่ออย่างมากทีเดียวครับ โดยเฉพาะเมื่อเหยื่อได้รับการกระทบกระเทือนทั้งทางกายและทางจิตใจจากการถูกกระทำชำเราอย่างไม่เต็มใจมาก่อนแล้ว เมื่อสังคมรอบข้างและผู้คนรอบข้างที่ไม่เข้าใจ หรืออาจจะเข้าใจ แต่ยังซ้ำเติมเขา สภาพจิตของเหยื่อก็จะยิ่งทรุดหนักลงไปกว่าเดิมอีก 

สาเหตุที่ทราบก็เพราะน้องสาวที่รู้จัก (พอดีรู้จักกับพี่ชายเขาก็เลยสนิทกับตัวน้องด้วย) โดนหนุ่มข้างบ้านที่พยายามตามจีบข่มขืนในระหว่างที่ไม่มีใครอยู่บ้าน ซึ่งคดีนี้ผมยอมรับเลยว่าน้องสาวยังครองสติได้ดี หลังถูกข่มขืนแล้วยังอดทนไม่อาบน้ำลบรอยอะไร โทรหาพ่อแม่และแจ้งความ หลักฐานจึงพร้อมมูลทุกอย่าง แต่หลังจากนั้นมันนรกดีๆ นี่เอง เพราะการตอบคำถามในการสอบสวนมันเหมือนย้อนไปเจอเหตุการณ์คราวนั้นอีก โชคดีที่ไม่มีใครหน้าไหน หรือตำรวจงี่เง่ามานั่งหัวเราะเขา ทุกคนเห็นใจเขาหมด 

แต่หลังจากสอบสวนและกลับมาบ้านแล้วเนี่ยสิ เป็นเรื่อง เพราะคนแถวบ้านรู้เรื่อง ประกอบกับก่อนหน้านี้มีคนเคยไปพูดใส่ไฟน้องเขาไว้ คนทั้งซอยมองเขาทำนองว่าไปให้ท่าหรือเปล่า หรือท้าทายผู้ชาย หรือไม่ปิดบ้านให้ดี เล่นเอาน้องเขาแย่ไปเลย พอความจริงกระจ่าง แต่ละคนก็นะ...ออกสันดานไทยๆ (บางจำพวก) ยิ้มหน้าชื่นบอกฉันไม่รู้ ฉันไม่ผิด แล้วก็ด่าๆ ไอ้คนผิดกลบเกลื่อน ส่วนไอ้คนผิดนั่นมันก็เอาเงินมาขอน้องผมแต่งงาน ไม่อยากให้เรื่องถึงศาล แต่ทางบ้านเขาไม่ยอม น้องสาวก็ไม่ยอมเหมือนกัน สภาพจิตใจของเขาแย่มากนะครับ นอนฝันร้ายทุกคน บางคืนผมไปนอนเฝ้าด้วย เขาก็ตื่นมากรี๊ด นั่งตัวสั่นตาค้างทั้งคืน เพราะไม่อยากฝันถึงเหตุการณ์ตอนนั้นอีก แต่เขาก็ไม่ยอมแพ้ จะเอาเรื่องให้ถึงที่สุด ฝ่ายชายคงไม่พอใจเลยปล่อยข่าวไม่ดีเกี่ยวกับน้องเขาอีก ตอนนี้คดีเลยอยู่ในชั้นศาล 2 คดี หมิ่นประมาทกับข่มขืนกระทำชำเรา ยังไม่ถึงที่สุด 

ตอนนี้น้องสาวไม่ได้อยู่ที่บ้านหลังที่เกิดเหตุแล้วครับ เพราะทนสภาพไม่ไหว คนในซอยมองแปลกๆ แถมเรื่องเขาก็ดังด้วย ไปไหนมาไหนมีแต่คนมอง มีแต่คนพูดถึง บางคนก็ปากหมานมาคุยให้ได้ยินใกล้ ๆ อีก จิตแพทย์ที่ดูแลเขาเลยแนะนำให้ออกมาจากจุดนั้นก่อน เพื่อให้สภาพจิตใจน้องเขาดีขึ้นก่อนค่อยดำเนินการต่อ แต่ได้ยินว่าญาติผู้พี่ที่อยู่เมืองนอกจะเอาไปอยู่ด้วยน่ะครับ 

กรณีของน้องสาวคนนี้ ยังดีที่เข้มแข็ง มีคนช่วยดูแล แต่มันต้านกระแสรอบข้างไม่ได้จริงๆ แล้วสังคมของเราเองก็เป็นลักษณะที่ว่า ถึงจะลืมง่าย แต่ฉันก็จำเสมอ เห็นหน้าเธอก็นึกถึง แถมยังปากบอนเม้าท์มอยได้ตลอดเวย์ (บางสังคมไม่เป็นก็ดีไป แต่หมู่บ้านรากหญ้าถึงมีอันจะกินบางแห่งมันเป็นเช่นนี้จริง ๆ ครับ) มันก็เหมือนยิ่งตอกย้ำเหยื่อไปเรื่อย ๆ คนที่จะลุกได้เลยสะดุดล้มทุกครั้งที่ได้ยิน
comment85:ถ้าคุณ จขกท กล้าตั้งกระทู้ขึ้นมา อยากให้คุณคิดว่า คุณต้องสามารถยอมรับความเห็นที่แตกต่างได้ค่ะ ไม่ใช่พอใครมาตอบแล้วความเห็นไม่ไปในทางที่คุณต้องการ แล้วมาว่ากันต่อ ความดราม่าจึงเกิดขึ้นบ่อยในห้องพันทิพย์ ส่วนตัวขอไม่ออกความเห็นเรื่องหัวข้อกระทู้ แต่อ่านๆแล้ว มันรู้สึกอย่างที่บอกจริงๆ เปิดใจหน่อยค่ะทุกคน ^^
comment85-1:ขอบคุณคทะ : D
สำหรับเราถ้าคนที่เข้ามาเม้นท์เข้าใจผิดไป ก็อยากอธิบายอะค่ะ ไม่ใช่เพราะทนไม่ได้ที่คนคิดไม่เหมือนเรา แต่เพราะเขาไม่เข้าใจประเด็นอะ = = บางคนอ่านแล้วคิดไปได้ไง ว่าเราหมายถึงว่าให้คิดว่าโดนข่มขืนเป็นเรื่องธรรมดา ห้ามคิดว่าเหยื่อต้องทุกข์ ห้ามเหยื่อคิดว่าตัวเองทุกข์ โดนข่มขืนแล้วต้องลัลล้า ....มันไม่ใช่อะ....
comment86:สนับสนุนให้เลิกตั้งกระทู้แนวนี้ครับ มันอ่อนไหวเกินไป
comment87:ทัศนคติของสังคมก็ส่วนหนึ่งคะ ที่ทำให้เหยื่อรู้สึกแย่ แต่ต้นเหตุไม่ได้อยู่ที่ตรงนั้น  
สมมติหากคุณหรือคนที่คุณรักโดนกระทำบ้าง แล้วคุณไม่ได้บอกใครเลย ชีวิตและจิตใจของคุณจะแย่ลงเพราะทัศนติของตคนรอบข้างไหมคะ??

ที่เราเห็นด้วยกับการประหารเพราะ ไม่ต้องการให้ใครโดนข่มขืนอีก 
คดีข่มขืนจะลดลงไปมาก เพราะธรรมชาติของมนุษย์นั้นย่อมกลัวตาย 
พูดง่ายๆใครก่อคดีข่มขืน เตรียมตัวตาย รับรองได้ผล 
เห็นได้จาก การจับตาย คดีค้ายาบ้า ของทักษิณในช่วงยุคต้นๆ มันได้ผลเลยทีเดียว

ดังนั้น การแก้กฎหมายให้มีการประหาร จึงเป็นการแก้ที่ต้นเหตุ 
ไม่ใช่มาปลอบกันทีหลัง อันนี้ปลายเหตุ

ปล.
# ถึงคดีข่มขืนจะมีแทบทุกวัน แต่สังคมก็ไม่ได้ฮือฮาคดีนี้เป็นคดีแรก 
# ที่ผ่านมาเราเพียงได้แค่พูดว่า อยากให้เป็นคดีสุดท้าย แต่วันนี้เราจะไม่ใช่แค่พูด เราจะทำให้มันเป็นคดีสุดท้าย เท่าที่เราจะทำได้

ทุกคนมาช่วยกันนะคะ เราเชื่อว่า สังคม pantip นั้นมีพลังจริง
comment87-1:1. คุณใช้หลักฐานอะไรมาสนับสนุนว่าการเพิ่มโทษข่มขืนจะทำให้อัตราการเกิดอาชญกรรมลดลง
2. คุณรู้หรือเปล่าว่าถ้าเพิ่มโทษช่มขืนเป็นประหารชีวิติอะไรจะเกิดขึ้นตามมา
3. คุณพร้อมจะรับผิดชอบกับสิ่งที่จะเกิดขึ้นตามมาจากการเพิ่มโทษหรือเปล่า หรือคุณจะบอกว่าไม่ใช่เรื่องของคุณ
comment87-2:จับตายยาบ้า มีคนที่ไม่ได้ขายยาบ้าตายแบบใบไม้ร่วงเลยนะคะ.....
ในจังหวัดเรามีเป็นสิบๆราย ที่ทำอะไรไม่ถูกใจใครแล้วโดนแจ้งว่าขายยาบ้า หรือว่าไม่ถูกตาตำรวจซะเองอะแหละ เจอข้อหาขายยาบ้า วิสามัญไปเลย
comment88:เอาตรงๆสังคมมีคนไม่รู้กี่ล้าน แต่ละคนนิสัยไม่เหมือนกัน เราจะแก้สันดานคนทุกคนได้เหรอ ว่าห้ามดูถูกห้ามมองเหยื่อด้วยสายตาแปลกๆ ปกติคนส่วนใหญ่ชอบยุ่งเรื่องชาวบ้านด้วยยิ่งเรื่องแบบนี้ก็ยิ่งอยากรู้อยากเห็น คนเรามันไม่ได้โลกสวยทุกคนหรอกค่ะ 100 คนให้กำลังใจ แต่มีแค่ 1 คนเหยียดหยามมันก็เฟลละคะ

เราแก้นิสัยคนไม่ได้ แต่เราช่วยกันแก้กฏหมายได้ไม่ใช่เหรอ? แก้ให้คนทำผิดได้รับโทษที่ควรจะเป็นได้ไม่ใช่เหรอ? 
แล้วที่บอกข่าวข่มขืนมันมีแทบทุกวัน คือยังไง เราทุกคนควรปล่อยไปให้มีข่าวข่มขืนทุกวันใครโดนข่มขืนก็ช่างมันงั้นเหรอ?
comment88-1:แก้ได้ครับแต่มันต้องใช้เวลา "และต้องมีการเริ่มต้น มีจุดเริ่มต้น" ถ้าเรามองว่า "เราจะแก้สันดานคนทุกคนได้เหรอ" 
ป่านนี้ชาวผิวดำในอเมริกาคงยังเป็นทาสอยู่ และคงยังไม่ได้สิทธิเลือกตั้ง เห็นไหมครับขนาดเรื่องแรงๆอย่าง Racist ยังแก้สันดานคนผิวขาวกันได้เลย
แล้วสันดานคนไทยมันจะติดแน่นจนแก้ไม่ได้เชียวเหรอ? 

แน่นอนว่าการ Racist ยังคงไม่หายไปจากสังคมอเมริกัน แต่มันก็ดีขึ้นกว่าเมื่อร้อยปีที่แล้วเยอะ 
และถ้าร้อยปีที่แล้วเขาคิดว่า "แก้ไม่ได้หรอกมันเป็นสันดานมนุษย์" ป่านนี้ก็คงไม่มีอะไรดีขึ้นหรอก
comment89:เมืองไทยมองเรื่องถูกข่มขืนเป็นเรื่องร้ายแรง อาจเป็นเพราะค่านิยมที่ปลูกฝังกันมายาวนาน ว่าผู้หญิงห้ามนอนกับใครไปทั่ว (แต่ผู้ชายทำได้)

แล้วจะมองคนถูกข่มขืนแบบ สมเพชเวทนาจับจิต โถน่าสงสาร เป็นตราบาปไปตลอด (ทั้งที่เหยื่อไม่ได้ผิดเล้ยยยยยย)บอกไม่ถูกอ่ะ

เอาง่ายๆ เราจะซุบซิบทำท่าล่อกแล่กกลัวใครจะมาได้ยินไหม หากมีใครเกิดอุบัติเหตุ ส่วนใหญ่ก็พูดกันเสรี ไม่ต้องทำท่าทางลับๆล่อๆ กระซิบกระซาบ  ก็พูดกันตามปกติ แล้วพูดว่าไม่น่าเลย จบ

แต่ถ้ามีข่าวใครโดนข่มขืนแล้วล่ะก็ แพร่กระจายข่าวกันแบบลับๆล่อๆนี่แหละตัวดี จาก1เป็น 2 2เป็น 4 แล้วกระจายต่อไปเป็นร้อย ไม่มีวันสิ้นสุด (อันที่จริงไอ่ตัวผู้ร้ายน่าโดนประณามหยามเหยียด เป็นคนที่สังคมรังเกียจมากกว่านะ)ประมาณว่า เออๆชั้นเพิ่งได้ยินมาว่ะ แกรู้มั้ยAเคยโดนข่มขืนอ่ะแก เมื่อ 9 ปีที่แล้ว แล้วคนแต่ละคนน่ะ ปกปิดสายตาเวลามองคนอื่นได้ไม่เท่ากัน เราอาจทำสายตาเฉยๆใส่เค้าได้ แต่บางคนก็ไปทำสายตามองเค้าแบบผิดไปจากที่เคยมอง หรือมองแบบจ้องจับผิด หรือมองแบบสมเพชเวทนาใส่เค้า คิดว่าเหยื่อจะไม่รับรู้เหรอคะ พูดกันตามตรง ตัวเหยื่อเองไม่ต้องการให้มีจำนวนคนรู้เรื่องมากขึ้นหรอกนะ เพราะยิ่งมีคนรู้เรื่องมากเท่าไหร่ ก็"มากคนมากความ"ขึ้นเท่านั้น 

บางคนมองคนโดนข่มขืนเหมือนเป็นโรคร้ายแรงห้ามไปคุยด้วยหรืออยู่ใกล้กลัวติดเชื้อ จะบ้าหรือเปล่า คนพวกนี้จิตใจต่ำตมมากหรือไม่ก็ชอบเหยียบย่ำคนอื่นเพื่อให้ตัวเองรู้สึกว่าเหนือกว่า ลบปมด้อยภายในจิตใจตัวเองด้วยการมองว่าคนอื่นด้อย และไปกดเค้าให้ต่ำกว่าตัวเอง(อันที่จริงคนโดนข่มขืนมาไม่ใช่คนด้อยค่าเลยนะ เป็นผู้ถูกกระทำต่างหากล่ะ ไม่สมควรได้รับการมองว่ามีมลทินหรือมองทำนองว่า อีนี่เคยโดนข่มขืนมาว่ะ แล้ววิจารณ์แนวสนุกสนานว่า เออมันจะติดใจไหมวะ หรือว่า วันนั้นใส่ชุดแบบไหนไป อ้าวมองเป็นผู้หญิงผิดไปซะอีก แต่ลึกๆแล้ว สังคมไทย ผู้หญิงก็ยังคงไม่เท่าเทียมผู้ชายอยู่ดีแหละ ทุกวันนี้ก็ยังเป็น หากผู้หญิงหย่าสามี จะถูกมองว่าเพราะเป็นผู้หญิงไม่ดีก่อนเลยอ่ะ)

แต่ถามหน่อยถ้าเคยเกิดอุบัติเหตุรถคว่ำ จะมากระซิบกันมั้ยว่า เออแกๆรู้เปล่าวะ ว่าAเคยรถคว่ำด้วยแหละแก เมื่อ 9 ปีก่อน แล้วพูดเบาๆท่าทางสงสารเวทนา >>>ไม่มีหรอก

มันยิ่งทำให้เหยื่อรู้สึกเป็นตราบาป กลัวว่าจะมีใครรู้เพิ่มอีกไหม คนนี้เค้ารู้หรือยัง(เวลาเข้าไปอยู่ในสังคมใหม่ๆ) ฝันร้ายนั้นก็จะตามหลอกหลอนเรื่อยๆไม่มีวันสิ้นสุด
comment90:เรารู้จักคนที่คยถูกข่มขืน

สังคมรอบตัวให้กำลังใจ แต่ความรู้สึกต่างๆที่เกิดขึ้นหลังจากเหตุการณ์นั้นมันยังอยู่ในใจเขา

ไม่มีวันลบเลือน และเขายังรู้สึกแย่กับมัน...

เขาเปรียบสิ่งนั้นว่าเหมือนตกนรก ...
comment91:สังคมไทยเป็นสังคมที่นิยม ความสมบูรณ์ แบบ สังคมหนึ่งครับ
เราดูง่ายๆจากปัญกาที่มันเกิดขี้นในสังคมก็ได้

เริ่มจากคดีข่มขืน ผู้พิการ จนไปถึง คนผิวคล้ำ ตัวเตี้ย 
หรือแม้กระทั่งคนจน

สังคม ส่วนใหญ่ มองคนเหล่านี้ว่าไม่สมบูรณ์แบบ 
และแปลกแยกจากตัวเอง
และกีดกันออกไปอยู่อีกมุมหนึ่งสังคม

ไอคำว่าเมืองพุทธ วัฒนธรรม ประเพณีบ้าบออะไรก็ตามที่ยกมา
เพื่อบอกว่า สังคมนี้ เมืองนี้ มันเป็นเมืองดีงาม
อุดมไปด้วยคนดี และสมบูรณ์แบบ
สุดท้ายมันก็คือคำที่คนโง่ชอบหลอกตัวเอง
เอามาใช้ปัดความจริงที่ตัวเองรับไม่ได้เท่านั้นแหละ

ผมไม่รู้ว่าเมื่อไรประเทศนี้จะเลิกดัดจริตทางศีลธรรมเสียที
ผมไม่รู้ว่าเมื่อไรคนอีกมากมายที่ไม่ได้ที่ไม่ได้ทำอะไรผิด
จะเลิกโดนป้ายสีจากสังคมว่าเขาผิด
และเอาตรรกะวิบัติมาแอบอ้างว่าตัวเองคือผู้ล่าแม่มด

เพราะขืนถ้าเป็นแบบนี้ต่อไป ผมเชื่อว่าให้อีกพันปี
ประเทศนี้ก็ยังย่ำตมอยู่แบบนี้แหละ

ปล. ใครโลกสวยรับไม่ได้ ก็ข้ามความเห็นผมไปครับ
comment92:ไม่เห็นโรงศพ  ไม่หลั่งน้ำตา.  คำโบราณเค้าว่าไว้คับ
comment93:โพสต์ผิดกระทู้ครับ ขออภัย
comment94:ณ ตอนนี้เห็นกระทู้ว่าด้วยเรื่องข่มขืนก็ใจขึ้นตลอดค่ะ
เป็น ผญ อะไรๆก็ลำบากค่ะ ผญถูกปลูกฝังให้ระวังตัว 
แต่ไม่ทราบว่า ผช เคยถูกบอกไหมว่าอย่าไปข่มขืน ผญ

จู่ๆก็อยากได้เดธโน้ตสักเล่ม จะเขียนชื่อไอ้เกมส์คนแรกเลย งงง
comment95:อ่านบางความเห็นของกระทู้นี้ เเล้วรู้สึกยังกับว่า เเค่มาตอบเพื่อ เอาชนะกันยังไงไม่รู้สิ
comment96:ถ้าคนที่ปฎิบัติต่อเค้าอย่างคนที่เป็นเหยื่ออยู่ตลอดเวลาน่าจะเป็นคนในครอบครัวและคนรู้จักละแวกที่อยู่ที่ทำงานมากกว่า
บางคนต้องถึงขั้นย้ายบ้านย้ายที่ทำงานเพื่อหลีกหนี อันนี้คนรอบข้างต้องมีความเข้าใจบ้างว่าควรปฎิบัติตนอย่างไร
คนที่รู้เอง ก็ดี คนที่ไม่รู้ แล้วไปศึกษาหาความรู้ ก็ดี แต่ที่น่าสงสารคือ คนที่ไม่รู้ และ ไม่ศึกษาหาความรู้ ทำให้พลาดพลั้งปฎิบัติต่อเหยื่ออย่างไม่ตั้งใจ

แต่ประเด็นที่เป็นคอมเม้นต่างๆ ตอนนี้ เป็นการแสดงออกให้พวกที่ยังมีความเชื่อผิดๆและเข้าข้างการระบายความใคร่ของเพศชาย ว่า การที่เพศชายเกิดมีอารมณ์ เกิดความทรมาณขนาดที่ต้องระบายออก ไม่ว่าจะถูกยั่วยุหรือไม่ก็ตาม 
ผู้ชายไม่มีสิทธิ์ล่วงละเมิด หรือแม้ว่าจะยังเชื่อผิดๆว่าตัวเองมีสิทธิ์
อย่างน้อยก็ขอให้นึกถึงแผลเป็นทางจิตใจของเหยื่อซึ่งไม่สามารถลบล้างหรือลืมไปได้อย่างง่ายดาย
ไม่ใช่แค่สุขภาพจิตเท่านั้น ยังเรื่องของสุขภาพทางกายอีก ไม่ว่าจะเชื้อโรคที่ติดมา หรือ จากการถูกทำร้าย

ขอให้ร่วมกันสอนลูกหลาน ทั้งชายหญิงให้เข้าใจ มีพัฒนาการอย่างถูกทางและเท่าเทียมด้วยเถิด

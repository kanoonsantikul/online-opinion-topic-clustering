title:ความบราซิล ถูกวัยรุ่นเอามีดชี้หน้าขู่บนบีทีเอส T-T
comment:เรื่องนี้ไม่ได้เกิดกับเราโดยตรง แต่เกิดกับน้องสาวและน้องชายเราเอง
บอกเลยว่าบนบีทีเอสก็อาจจะไม่ได้ปลอดภัยไปกว่าบนรถเมล์ (เพราะมักจะมีข่าวเด็กช่างยกพวกขึ้นไปตีกันบ่อยๆ นั่นแล)
อยากให้ระวังตัวเองเป็นดีที่สุด ความบราซิลมันอยู่กับเราทุกที่นั่นแหละ อยู่ประเทศกำลังพัฒนาแบบนี้ก็ต้องดูแลตัวเอง อ่อนแอก็แพ้ไปนะเออ

เรื่องคือวันนั้นน้องสาวกับน้องชายเราขึ้นเราไฟฟ้าจากสถานีบางจาก เพื่อไปลงสถานีอโศก เวลาประมาณ 5-6โมงเย็นของวันอาทิตย์
น้องสองคนก็นั่งคุยอะไรกันไปเรื่อย และสังเกตเห็นวัยรุ่นผู้ชายใส่เสื้อช็อปสีกรมขึ้นมาคนเดียว (บนขบวนคนค่อนข้างน้อย)
สักพัก น้องจะเด็ดก็มายืนตรงหน้าน้องเราที่นั่งคุยกันอยู่ (ขอเรียกน้องเสื้อช็อปว่าจะเด็ด เดาว่าน่าจะต้องไปรบถึงสิบทิศ น้องจึงต้องพกมีดติดตัวตลอดเวลา)
ความวัยรุ่นของน้องเรา มันก็ไม่ได้สนใจอะไร เม้ามอยกันตามประสา และเหมือนได้ยินน้องจะเด็ดพูดอะไรพึมพำ แต่ก็ไม่ได้สนใจเพราะนึกว่าคุยโทรศัพท์
จนกระทั่งเลือดนักรบของน้องจะเด็ดพลุ่งพล่านขึ้นมา ล้วงมีดพกออกมาจากกระเป๋าแล้วยกมาชี้หน้าน้องชายเรา บนบีทีเอส ณ กลางกรุงเทพ (กรุงเทพที่ชีวีตดีๆที่ลงตัวนั่นแหละ) แล้วเอ่ยวาจาดั่งนักรบออกมาข่มขวัญศัตรูอย่างน้องชายเราว่า

"คุยอะไรกันนักหนาวะไอ้ตี๋ กูรำคาญ พูด here อะไรกันอยู่ได้ เสียงดังกันนักอ่อ ห้ะ!?"
"จัมวรั้ยย กูเด็กพะคอนเหนืออ จัมวรั้ยยย"

แล้วจะเด็ดก็พลันควบม้าหนีออกไปช่วงระหว่างสถานี ทองหล่อ-พร้อมพงษ์ (น้องตกใจเลยจำสถานีที่แน่นอนไม่ได้ แต่ดูทรงแล้วจะเด็ดเลือกจะประกาศแสนยานุภาพในช่วงที่ใกล้ถึงจุดหมาย เพราะจะได้กรีฑาทัพหนีออกไปตีทิศที่สิบเอ็ดต่อโดยเร็ว)
เมื่อถึงสถานีปลายทาง น้องเราสองคนก็ยังคงเหวอกิน ไม่ได้ไปแจ้งรปภ.บีทีเอสแต่อย่างใด น้องรีบพุ่งตัวกลับบ้านทันที และไลน์มาหาเรา

เราติดต่อไปหาเพื่อนที่ทำงานในบีทีเอส เค้าก็ว่าให้ไปแจ้งความก่อน แล้วเอาใบแจ้งความมาขอดูกล้องได้เลย (เพิ่งรู้ว่าในขบวนรถไฟ ไม่มีกล้อง ขอดูได้เฉพาะกล้องในสถานี) เพื่อนเราก็บอกว่า รปภ.ยึดอาวุธจากพวกน้องๆ เลือดนักรบได้บ่อยมาก ก็คงเป็นลูกหลานเจงกิสข่านแหละเนาะ ที่ข้ามมาจากเทือกเขาอัลไต ส่งต่อสัญชาตฐาณนักรบกันรุ่นต่อรุ่น (ไม่อยากเรียกเด็กช่าง เดี๋ยวไม่ใช่สังกัด จะถือว่าไปหมิ่นกัน)
และเพื่อนเราฝากมาว่า เวลารปภ.ขอตรวจกระเป๋าก็ขอความร่วมมือกันด้วย เสียเวลานิดเดียว เพื่อความปลอดภัยของทุกคนนั่นแหละ

จริงๆ แล้วตัวเราก็อยากไปแจ้งความเอาผิด แต่ด้วยน้องเราไปต่างจังหวัดทั้งอาทิตย์ กลับมาไปแจ้งความขอดูกล้อง มันก็ตั้งอาทิตย์นึงละ 
บวกกับน้องๆ มันก็ไม่อยากมีประเด็น กลัวว่าจะเด็ดจะจำหน้าได้ พาพวกมาดักจักจี๋จนหายใจไม่ทันทำยังไง 
(แจ้งหมิ่นดีมั้ยละ มันด่าน้องว่าไอ้ตี๋ เหยียดอ่อออ ห๊ะ?! ผิวเหลืองแล้วไง ไอ้คนผีทะเล เดี๋ยวจับไปตรวจฮีโมโกลบิน ไทยแท้หรอ ตาบ้า)

เราก็คิดอยู่ว่า หรือถ้าไปแจ้งความเอาผิดแพ่งขอค่าทำขวัญค่าเสียหายอาจจะเรียกได้เยอะ 
พ่อแม่น้องจะเด็ดพวกนี้น่าจะรวยใช่เล่น คงเป็นกลุ่มเศรษฐีที่หาเงินมาได้ง่ายๆ นอนอยู่บ้านเฉยๆ ปั่นหุ้นโปรยเงินให้ลูกใช้ได้สบาย 
น้องเลยโนสนว่า ความประพฤติที่ไร้ค่าของน้องแบบนี้พ่อแม่ต้องเดือดร้อน น้องจึงไม่ต้องสนใจเรื่องเรียนอีกต่อไป เรื่องจะทำงานหาเลี้ยงพ่อแม่ในอนาคตคือตัดทิ้งได้เลย เพราะพ่อแม่สบายมากแล้ว จึงสำคัญเอาแต่เรื่องประกาศศักดาของ "สถาบัน" ที่ฟูมฟักพวกน้องขึ้นมา 
ประชาชนทุกคนเค้าชื่นชมกับความกล้าหาญ ของเด็กในสถาบันน้องแล้วตอนนี้ อนาคตน้องสบายแน่นอน เวลาหางานทำอย่าลืมเอาชื่อสถาบันไปเบ่งกันด้วยละ รับรอง ซิลิคอนวัลเลย์ยังกรูกันเข้ามารับตัวแทบไม่ทัน  

---------------


แก้ไข้เน้อ*****

น้องผู้ก่อเหตุอ้างชื่อสถาบันขึ้นมา อาจจะจริงหรือไม่ก็ได้ 
จึงขอเอาชื่อสถาบันในส่วนอื่นออก (นอกจากสิ่งที่น้องผู้ก่อเหตุพูดไว้ เพราะเป็นข้อเท็จจริง) 
แต่ยังพิสูจน์ไม่ได่ว่า น้องเป็นนักเรียนของสังกัดนั้นจริงมั้ย และ ชื่อนั้นหมายถึงได้ทั้งสองสถาบัน
    แก้ไขข้อความเมื่อ 18 สิงหาคม 2560 เวลา 11:18 น.
comment1:1. ผมว่าควรแจ้งความไว้เป็นหลักฐาน เพราะเจอกันครั้งเดียว คนร้ายไม่อาจจำหน้าได้ดอก
2. เมื่อแจ้งความแล้วให้ไปขอดูกล้อง เพราะทาง BTS เขาจะได้รู้ว่าคนร้ายหน้าตาเป็นอย่างไร เขาจะได้แจ้งให้ รปภ. ทราบ ว่าคนร้ายหน้าตาแบบนี้ คราวหน้าถ้าเขามาในระบบอีก ให้ระมัดระวัง

การที่เรานิ่งเฉย ไม่อยากยุ่ง ไม่อยากมีเรื่อง ก็เสมือนสนับสนุนให้เกิดการกระทำผิดซ้ำ เพราะคนกระทำผิดก็ยังคงลอยนวล
comment1-1:ขอบคุณมากค่ะ เดี๋ยวจะลองไปคะยั้นคะยอน้องดูใหม่ ติดแต่ตรงเด็กๆไม่อยากแจ้งความนี่สิ
comment2:อย่าไปฟัง-เชื่อคำพูดของมัน สองสถาบันที่อยู่ตรงพระนครเหนือไม่ใช่สวนสัตว์ที่จะปล่อยสัตว์ร้ายออกมาเพ่นพ่านไปทั่ว เพราะสถาบันหนึ่งเป็นมหาวิทยาลัยราชมงคล อีกสถาบันหนึ่งก็เป็นมหาวิทยาลัยเทคโนโลยีพระจอมเกล้า มีแต่เด็กเรียน-ใช้สมองไม่ได้นิยมใช้กำลัง

แล้วจุดที่ตัวนี้ขึ้นมา มันเป็นแหล่งอาชีวะที่ตีกันบ่อยๆ โรงเรียนมันอยู่แถวๆนั้นแหละ

ขอร้อง ลบคำว่าพระนครเหนือออกไปซะ ไม่งั้นคุณอาจมีความผิดข้อหานำเข้าข้อความอันเป็นความเท็จสู่คอมพิวเตอร์ได้ [Spoil] คลิกเพื่อดูข้อความที่ซ่อนไว้มาตรา ๑๔  ผู้ใดกระทำความผิดที่ระบุไว้ดังต่อไปนี้ ต้องระวางโทษจำคุกไม่เกินห้าปี หรือปรับไม่เกินหนึ่งแสนบาท หรือทั้งจำทั้งปรับ
(๑) นำเข้าสู่ระบบคอมพิวเตอร์ซึ่งข้อมูลคอมพิวเตอร์ปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหายแก่ผู้อื่นหรือประชาชน
คุณจะอ้างว่าคุณไม่ได้พูดก็ได้ แต่การที่คุณพิมพ์ลงคอมพิวเตอร์นี่ คุณก็มีความผิดตามกฎหมายเต็มๆแล้ว
comment2-1:เดี๋ยวแก้ไขให้นะคะ จะ quote คำพูดจากที่น้องนักเรียนพูดไว้ และเขียนอธิบายไว้ให้นะคะ
เพราะเราพิสูจน์ไม่ได้ว่า พระนครเหนือ ที่น้องหมายถึงคืออะไร แต่จะแก้ไขให้ว่า เป็นคำพูดที่น้องผู้ก่อเหตุ"อ้าง"ขึ้นมา 
ขอโทษและขอบคุณที่ช่วยแก้ไขนะคะ  ไม่ได้มีเจตนาจะให้ร้ายสถาบันที่ไม่เกี่ยวข้องจ้า
comment2-2:ลบออกไปเถอะ

ไม่ต้องไปอ้างถึง
comment2-3:เราเข้าใจนะว่าแค่อ้างถึง ไม่ได้ปักใจเชื่อว่าเป็นเด็กพระนครเหนือ ไม่จำเป็นต้องลบก็ได้มั้งคะ ก็เขาพูดออกมาแบบนั้นจริงๆจะเป็นนำข้อความอันเป็นเท็จออกมาเผยแพร่ได้ยังไง งง ไม่เข้าข่ายซะหน่อย
comment2-4:ยินดีแก้ไขให้ค่ะ
comment2-5:ผมว่าลบชื่อเถอะสถาบันน่ะ จริงหรือเปล่าไม่ได้พิสูจน์ว่าน้องนั้นเรียนอยู่จริง ใครพูดก็ได้ ถึงคุณจะใช้คำที่หลีกเลี่ยงแต่ก็ยังเดาได้ถึงชื่อสถาบันฯ
comment2-6:ความคิดเห็นที่ 2-3
เราเข้าใจนะว่าแค่อ้างถึง ไม่ได้ปักใจเชื่อว่าเป็นเด็กพระนครเหนือ ไม่จำเป็นต้องลบก็ได้มั้งคะ ก็เขาพูดออกมาแบบนั้นจริงๆจะเป็นนำข้อความอันเป็นเท็จออกมาเผยแพร่ได้ยังไง งง ไม่เข้าข่ายซะหน่อย
Misspolarbear 

แบบเห็นชัดๆนะ
หลายๆคดี โดยเฉพาะที่เกี่ยวกับม.๑๑๒ ก็มาจากแค่เอามาพูดต่อ,อ้างถึงแบบไม่มีวิจารณญาณแบบนี้แหละ
comment2-7:สงสัยอย่างนึง ถ้าเราด่าถนนโดยที่ถนนเป็นชื่อเจ้า จะเป็นไรมั้ยอ่ะ

ถ้าเป็น ทำไมไม่เปลี่ยนชื่อเป็นถนนอีเปรี้ยว ถนนแพรวา  อะไรแบบนี้ หรือไม่ก็ทำถนน ทางให้มันดีๆหน่อย
comment2-8:ผมโพสท์ผิดที่ครับ
comment2-9:เห็นด้วยนะ ไอ้เส้นบางจากไปอโศกเนี่ย แสบ ๆ ทั้งนั้น
แถมไกลจาก "พระนครเหนือ" ด้วย ไม่น่าใช่ "พระนครเหนือ"

ดังนั้นมันสถาบันเด็กแถว ๆ นี้แหละ ชัวร์ป้าป
comment2-10:ไร้สาระ เอา 112 มาอ้าง คนล่ะเรื่องกันเลย

ส่วนเรื่องที่ไอ้เจ้านี่ีมันอ้าง ใคร ๆ มันก็อ้างได้  และเจ้าทุกข์ เค้าได้ยินมาอย่างนั้น โพสไปก็ไม่มีความผิด จับได้ก็ไปไล่เบี้ยกับมัน จบ

และอีกอย่างสถาบันไหนมันไม่มีคนเลวมั่ง ไม่ต้องมาปกป้อง

ส่วนตัวสถาบันผมเคยมีเคสออก ข่าวด้วย ผมด่าไม่สนหรอก มันเลวเฉพาะบุคคล  มันติดป้ายรุ่นสถาบันไว้ผมด่าาตัวไม่ได้ว่ารุ่น

เพียงแต่มันดูแล้วเป็นรุ่นพี่  และมีรุ่นพี่มาด่าผม หาว่าผมไปด่ารุ่นเค้า  ผมให้กลับไปอ่านใหม่ไม่ได้ลบ  สุดท้ายบอกรุ่นเข้าตา ต้องออกมา

ปกป้องก่อน จนต้องมาขอโทษโพย  ผิดคือผิด สังคมไทยอย่ามาอ้าง สถาบัน  รุ่น ไม่เกี่ยว  มันอยู่ที่ตัวบุคคล ถ้ามันอ้างมันก็ต้องรับผิดชอบ
comment2-11:เด็กพระนครเหนือ บ้านเขาอาจอยู่พระนครเหนือก็ได้ 
เรื่องแค่นี้ใครจะเป็นเจ้าทุกข์ไปแจ้ง 
นี่ผมมองแบบผู้บริหารมหาลัยคนนึงเลยนะว่าตลก
comment3:ถ้าสองร้อยปีก่อนมีพวกเอ็งอยุ่เคียงข้าง อยุธยาคงไม่เพี่ยงพล้ำแน่แท้
comment3-1:เกรงว่าอยู่เคียงข้างก็ผลเหมือนเดิมแหละ พม่าบุกก็คงเผ่นหมาจุกตูดไม่ก็แกล้งเป็นบ้า เผ่านี้จะเก่งเฉพาะ เด็ก สตรี คนแก่ และคนที่ดูด้อยกว่า
(เดาว่าคู่กรณีคงจะตัวเล็ก ๆ ลองถ้ารูปร่างเหมือนบัวขาว คงทำตัวลีบเหมือนหมาชิชาว่า) ถ้ามาเป็นฝูงนี่ยิ่งกว่านักรบสปาตันอีก
comment4:อ่านสำนวนของ จขกท.ฮามากครับ   ทั้งๆที่เหตุการณ์นี้ถือเป็นเรื่องที่น่ากลัวมาก  และอยากให้ทาง BTS  หาทางป้องกันไว้ด้วย

 อยากให้ในขบวนมีการติดตั้งกล้องวงจรปิดไว้ด้วยครับ  อย่างน้อยถ้ามีเหตุการณ์อะไรเกิดขึ้น  ก็จะมีหลักฐานในการจับกุมได้


# ว่าแต่ ความบราซิลหมายถึงอะไรครับ
comment5:มีด..... เป็นโลหะ ลอดผ่านเครื่องแสกนเข้ามาได้ยังไง? อันนี้น่าแปลกใจ
comment5-1:BTS ไม้มีเครื่องสแกนโลหะทุกสถานีครับ
และรปภ.ที่ตรวจก็สักแต่ตรวจให้จบวันๆไป
comment5-2:ด้วยความเคารพ ปืนก็เอาขึ้นไปได้ครับ แค่ให้ผ้าห่อๆไว้แล้วในประเป๋าละมีอย่างอื่นใส่ด้วย ผ่านตลอดขึ้นได้ทุกสถานี
BTS เอาเข้าได้ง่ายมาก ตรวจหน้าห้างพวก Paragon MBK แข้มกว่าเยอะ แต่สมัยนี้ไม่ค่อยแข้มแล้ว

รปภ. ทำท่าตรวจไปงั้นๆ บางทีแค่ทำท่าเปิดประเป๋าก็บอกว่าผ่านแล้ว
ขนาดตรวจสนามบินขาออก มีบางคนยังเอาปืนไปเที่ยวญี่ปุ่นได้เลย
comment5-3:อันนี้เอาฮาหรือเปล่าครับ เขาไม่ได้ตรวจเหมือนสนามบินครับ
แค่มีไว้พอเป็นพิธีแค่นั้นแหละ ล่าสุดผมเดินผ่าน เครื่องร้อง
ผมก็เปิดกระเป๋า เขาใช้เวลาส่องดูประมาณ 1.82 วินาทีเท่านั้นครับ

แต่นี่ยังดีกว่า MRT เพราะสายนั้นเขาใช้เวลาส่องไม่ถึงวิด้วยซ้ำ

ไม่เชื่อก็ลองจับเวลาดู
comment5-4:อาจจะเป็นเทคโนโลยีขั้นสูง แสกนผ่านแสงไฟฉายในเสี้ยววินาที ก็สามารถเก็บข้อมูลวัตถุในกระเป๋าได้หมด
comment5-5:เคยเจอ ARL ยืนเป็นจ่าเฉยส่องไฟฉาย ไม่เปิดไม่ขยับอะไรทั้งสิ้น

แต่ก็เข้าใจเรื่องความเร็ว
comment6:ไม่ไปแจ้งความ เพราะมีข้ออ้างสำคัญกว่า... ก็เท่านั้นเอง เรื่องผ่านไป
จบ
comment6-1:
comment7:เอ้าฮาาาาาาา (สำนวนชวนฮา) แต่ถ้าเจอกับตัวไม่ฮาเป็นแน่ แม่ลำดวนคงต้องถอย
comment7-1:นั่นมีดนะเธอ จะบ้าหรือ 🤣
comment8:แจ้ง BTS ขอภาพจากกล้อง เพื่อเป็นหลักฐานครับ...
comment9:ภาษาอะไร คนแก่อ่านไม่เข้าใจเลยอ่านไม่จบ
comment10:ความบราซิล คืออัลไลครับ
comment10-1:นายก็รุ้...
comment10-2:ที่นี่บราซิล...
comment10-3:เราก็ไม่เข้าใจค่ะ

สรุปมันหมายความว่าอะไรคะ  แล้วทำไมต้องบราซิลคะ
comment10-4:ที่มามันมาจากหนังเรื่อง Fast and Furious 5 ฉากที่ดเวน จอนสันไปจับวิน ดีเซล แล้วก็พูดประมาณว่า "นายมาจากอเมริกา จากบ้านมาไกล แต่ที่นี่บราซิล" แล้วฝั่งพวกของวิน ดีเซลก็ชักปืนออกมาล้อม

ถ้าจะให้ตีความ มันก็เหมือนความป่าเถื่อนที่กฎหมายทำอะไรไม่ได้
comment10-5:ความบราซิล  คำๆนี้  ไม่เคยได้ยินเลย

คนไทย ใช้กันแล้วเหรอครับ
comment10-6:จริงๆ ไม่ควรใช้คำนี้มาเป็นการแสดงความหมายว่า ป่าเถื่อน ประเทศเค้าเป็นยังไงก็ส่วนนึง แต่การใช้ชื่อประเทศนั้นมาเป็นตัวแทนของความหมายที่ไม่ดี ก็ถือว่าไม่เหมาะสม เหมือนถ้ามีใครบอกว่า ความไทย หมายถึง การขายบริการทางเพศ เราก็คงไม่ชอบ ถึงแม้จะมีความจริงอยู่ก็ตาม
comment10-7:10-6
เห็นด้วยอย่างมากครับ แต่บ้านเราก็ประดิษฐ์คำแบบนี้มานานแล้วเหมือนกันเช่น "ลาว" ที่แปลว่าล้าหลังไม่ทันยุคทันสมัย ก็ใช้ชื่อประเทศเพื่อนบ้านมาเป็นคำแสดงสถานะ
comment11:มั่นใจว่าไม่ใช่ทั้ง 2 สถาบันที่อยู่ตรงพระนครเหนือ
ถ้าเจอเอง จะมะเหงก ให้จะเด็ดหงายเงิบ
เสื่อมเสียชื่อสถาบันคนอื่น ...
comment11-1:เราก็รู้สึกว่าหรือจะไม่ใช่ คือเทียบจากข่าวที่เราเห็น ไม่น่าใช่นะ หรือว่าแอบอ้าง
comment12:มีแต่ศัพท์วัยรุ่นเยอะเนอะ คนอ่านไม่ได้มีแค่วัยรุ่นนะในนี้ เห็นใจคนแก่ที่มาอ่านบ้าง มีงงแน่ ๆ 
อ่านไปตีความไป อ่านแล้วสะดุดเหมือนแผ่นเสียงตกร่องเพราะตามไม่ทัน ความบราซิล..คือ !?
comment13:มันเกี่ยวอะไรกับบราซิล?

ที่บ้านไม่มีใครสั่งสอนหรือ? ว่าการเอาชื่อประเทศคนอื่นมาล้อเลียน มันไม่เหมาะสม และไม่ใช่สิ่งที่คนมีการศึกษาสมควรทำ

ทุกวันนี้ประเทศลาวเขาก็เกลียดขี้หน้าคนไทยไปประเทศนึงแล้ว 

อยากเป็นศัตรูกับบราซิลอีกประเทศใช่ไหม?
comment13-1:พี่ดอมแกพูดในหนังอานะ ถ้าโวยคงโวยตั้งแต่หนังฉายแล้ว
comment13-2:เราว่าจขกท. คงอยากจะพูดให้ขำ ทั้งที่เรื่องมันไม่ขำมากกว่า เลยพยายามใช้สำนวนแบบนี้ อย่าซีเรียสเลยค่ะ
comment13-3:เห็นด้วย กับคอมเม้นท์นี้ 
ไม่ได้มีแค่บราซิล มีทั้งจะเด็ด และเจงกิสข่าน
comment13-4:คนบราซิล เขาจะขำด้วยไหมครับ ???????
comment14:เจอ "จัมวรั้ยย" ก็เลิกอ่านเลยค่ะ (ตอนแรกงง อะไรหว่า จัมวรั้ยย)
comment14-1:เราหยุดอ่านตรงนี้เหมือนกันค่ะ แล้วมาอ่านคอมเมนต์แทน แค่อยากรู้ว่าความบราซิลคืออะไร
comment14-2:เหมือนอคติเกินไปหรือเปล่าคะ เราว่าจขกท.คงต้องการวิบัติเพื่อให้ได้อรรถรสมากกว่า เราอ่านเราขำมาก เพราะมโนภาพตามได้เลยค่ะว่าต้องนักเลงขนาดไหนถึงจะกล้าประกาศศักดากลางที่สาธารณะชนขนาดนี้

ปล.เพิ่มเติม คำว่า "ความบราซิล" เราก็งงเหมือนกันตอนแรก นึกว่าเหตุเกิดที่บราซิล ไม่เห็นด้วยที่เลือกใช้ชื่อประเทศอื่นจริงๆ มาใช้แทนความเสื่อมเสียในประเทศเราค่ะ
comment15:ความบลาซิล คืออะไร อธิบายหน่อย 

เขียนภาษาไทย ทำไมต้องทำให้เข้าใจยากด้วยฟร่ะ
comment15-1:ทีแรกนึกว่าพิมพ์ผิด จะพิมพ์ ควายบลาซิล ....ก็งงอยู่ดี บลาซิลมีควาย????
comment16:"จัมวรั้ยย"
กุก้อนึกว่า มันถือมีดอยู่เดี๋ยว "จิ้มเลย"
comment16-1:ทำไมขำเม้นนี้😂😂
comment17:เจอเกริ่นหัวโพส "ความบราซิล"เข้าไป เนื้อความข้างในหมดความน่าสนใจไปเยอะเลยทีเดียว ไม่ลองไปโฟสในเฟสดูล่ะ ภาษาแบบนี้มีแยะนัก
comment18:อ่านยาก อ่านช่วงแรกๆก็ไม่ได้อ่าน ความบราซิลคืออะไร ส่วนคำนี้"จัมวรั๊ยยยย" อ่านทวนหลายรอบมากคืออะไร อ๋อ จำไว้ อ่านถึงตรงนี้ก็หยุดอ่านแล้ว
เรายังไม่แก่ สามสิบกว่าๆ แต่เวลาอ่านอะไรแล้วมันสะดุดก็เลยไม่อยากอ่านต่อ
comment19:ฮิ ฮิ
comment20:จะบอกให้ รปภ.BTS หรือ MRT
คาดหวังขนาดไหนว่าจะหาอาวุธเจอ?
เวลาตรวจกระเป๋าเอาไฟฉายส่องๆ
ขอบคุณคร้าบละก็ผ่านไป=_=

นโยบายอะไรก็ไม่รู้
แต่มันก็เป็นการกรองได้ระดับนึง(นิดนึงจริงๆ)
และถ้าจะให้ตรวจละเอียดคนไทยก็....
พอเหตุเกิดทำไมไม่ตรวจละเอียดๆ

บ่นเฉยๆ
comment20-1:จริงๆแล้วจากที่คุยกับเจ้าหน้าที่ เป็นทั้งสองทางค่ะ บางทีรปภ.เองก็ละเลย บางทีผู้โดยสารก็เมินเฉย...มันจึงเป็นอย่างที่เห็น
comment21:สมัยนี้คนบ้าประสาทแ-กมันเยอะจริงๆ เขาคุยกันดีๆดันหยิบมีดมาแกว่งเล่น แล้วยังสำรอกบอกชาวบ้านอีกว่าตัวเองเรียนที่ไหนอะไรยังไง 
ไม่โง่ก็บ้าแล้ว อีกอย่างแล้วเรียนที่นั้นแล้วไง?? บอกทำไมไม่มีใครถามสักหน่อย นี้เคยอยู่ทั้งออสทั้งอเมริกาเขาก็คุยกันปกติ ยิ่งพวกวัยรุ่นผู้หญิง
ยิ่งแสบๆทั้งนั้น คุยอะไรกันได้ยินหมด
comment22:คนที่เอามีดมาชี้หน้าก็ผิดอยู่แล้ว
แต่อยากให้นึกถึงใจเค้าใจเราด้วย มารยาทในการอยู่ร่วมกัน ขึ้นรถไฟฟ้าก็เงียบๆก็ได้ จะคุยไว้ไปคุยปลายทาง เรื่องจะไม่เกิดเลยถ้าไม่ไปรบกวนกันจนถึงขั้นนั้น

คือบางคนมันรำคาญก็รำคาญจริงๆนะคะ
เราอยู่ญี่ปุ่นหลายปี กลับไทยแต่ละครั้งเวลาขึ้นรถไฟฟ้านี่หนวกหูมากๆ ทั้งเสียงทีวี เสียงคนคุยกัน
comment22-1:นี่ก็ลาเวนเดอร์มาเชียว

คนมันนักเลงหาเรื่อง คุณคุยกระซิบกันมันก็หาเรื่องครับ อยู่คนเดียวมันก็หาเรื่องคุณได้ครับ

อ้อ...แล้วคนดีๆ เค้าไม่พกมีดมาขึ้นรถไฟฟ้ากันหรอกนะครับ อิอิ

แล้วคุยกันคุณรู้เหรอว่าเค้าคุยกันดังขนาดไหน? ตะโกนคุยกันเหมือนคนจีนหรือเปล่า?
comment22-2:victim blaming อะป่าวเนี่ยเรา
comment22-3:ไปญี่ปุ่นมาหลายรอบ สถานีไหนคนเยอะ เสียงดังกว่าไทยอีกนะ ....
comment22-4:ถ้าแหล่งท่องเที่ยวและช่วงเวลามันก็มีดังบ้างค่ะ แต่ปกติเวลารถไฟปกติเช้ากลางวันเย็นมันก็เงียบ ในขบวนน้อยคนมากที่จะคุยอะ ไม่ทราบว่าคุณ 22-3 ไปสถานีไหนคะ เราใช้เส้นหลักไปใจกลางโอซาก้าทุกวันเพื่อไปทำงาน. มันก็เงียบค่ะ แม้คนจะแน่น
comment22-5:เราก็ชอบญี่ปุ่นนะคะ 
แต่บางเรื่องเราก็คิดว่า คนไทยอวยญี่ปุ่นเกินไป

ก็รถไฟฟ้าไทยมันสายน้อยจะมีเสียงดังก็ไม่แปลก แล้วเส้นสยามนี่ก็แหล่งท่องเที่ยว
( คุณก็บอกเอง ว่าสายท่องเที่ยวมันก็มีเสียงดังบ้าง )
ของไทย ได้ยินคนญี่ปุ่นคุยกันเสียงดังก็มีบ่อยนะ เราได้ยินภาษาญี่ปุ่นประจำ
ลองมีหลายสายแบบญี่ปุ่นสิ มันก็จะมีสายที่เงียบและไม่เงียบเหมือนกันนั่นแหละค่ะ
comment22-6:22-5นานาจิตตังอะ  เราไม่ได้อวยญี่ปุ่น ก็ตอบตามประสบการณ์เทียบกัน ชายเมืองโอซาก้าไปสถานีอูเมะดะ นัมบะ ที่ดังมากๆก็นักท่องเที่ยว เราทำงานที่นี่สี่ปีใช้เส้นนี้ทุกวัน เทียบกับตอนไปเรียนแถวสยามทุกวันห้าปี มันก็บอกได้ว่าต่างกันรึเปล่า คนส่วนมากก็ควบคุมตัวเอง มันดูรู้อะ ถ้าเทียบกัน มันเพราะส่วนร่วมเป็นแบบนั้น คนญี่ปุ่นมาอยู่บนบีทีเอสไทยเห็นเราคุยกันปกติเค้าก็คิดว่าคุยได้ คิดว่าวัฒนธรรมไม่เหมือนกัน 

ส่วนคนจะชอบคนคุยกันเสียงดังบนรถหรือไม่ชอบ มันก็แล้วแต่คนอีกอะ 
บางทีก็ไม่ได้อยากจะฟังเรื่องชาวบ้าน ก็ใส่หูฟัง จัดการตัวเองเอา แล้วหลายๆคนไม่ชอบคนคุยโทรศัพท์บนรถตู้ เม้ามอยบนรถตู้ มันก็เหมือนกันปะคะ ที่ห้ามเสียงดัง เพราะมันเป็นพื้นที่ส่วนรวม
comment23:ความบราซิลคือ???
comment24:เสียงคนคุยกันบนรถไฟฟ้าน่ารำคาญจริงๆ
เด็กช่างคนนั้นคงรำคาญสุดทน แบบว่า เมื่อใหร่มันจะเงียบกันสักที
จะคุยกันไปถึงใหน

แต่เวลาเรารำคาญก็เก็บไว้ในใจ
ไม่กล้าแบบเด็กช่างคนนั้นหรอก ทนๆ ไป
comment24-1:น้องที่ถือมีด มายืนมองหน้าอยู่สักพักแล้วค่ะ จากตอนแรกที่นั่งอยู่อีกฝั่ง เราเดาว่าคงหมั่นไส้ส่วนตัว
comment25:.

            เข้ามา..........อ่าน

            ถ้าแค่ เอา " เฮฮา "  อ่านแล้วรู้สึกได้
            แต่ถ้าจะให้เป็นเรื่องราว ........
            บราซิล คือ อะไร หมายถึงอะไร ?
            จัมวรั้ยย.....พะคอนเหนืออ.......เป็นภาษา..... ?
            พึ่งรู้ว่า BTS เอาม้าขึ้นไปได้ด้วย......

            ยังอยู่ใน อารมณ์ เฮฮา ตามเนื้อเรื่อง ครับ
comment26:ตกลง ความบราซิล คืออะไร
comment26-1:ความบัดซบ
comment27:เข้าใจคำว่า "ความบราซิล" แปลว่าอะไรนะครับ แต่อย่าเอาชื่อประเทศมาเป็นคำด่าเลยครับ เหมือนเหยียดเบาๆ
comment28:ก่อนอื่นจะบอกว่า ผมเข้าใจบริบทของคำว่า ทีนี่มันบราซิล ว่ามันมาจากไหนนะครับ

แต่การมาตั้งกระทู้เป็นเรื่องเป็นราวแบบนี่ แล้วอ้างชื่อประเทศเขาที่เอามาจากมุกตลกสั้นๆที่คนชอบเล่นกันนั้น ไม่เป็นผลดีกับใครทั้งสิ้น

ดังนั้นลบแล้วตั้งใหม่เถอะครับ จะเล่าอะไรก็ว่าไป แต่อย่าไปใช้ชื่อประเทศเขาแบบนี้อีก
comment29:จะเกิดอะไรขึ้นถ้ามี social ที่โน่นเอากระทู้นี้ไปโพสลง ??
comment30:เรียงความเอาไป 2 คะแนนพอ อ่านแล้วงง?
comment31:เข้าใจว่าช่วงนี้เศรษฐกิจประเทศบราซิลตกต่ำ คนตกงาน โจร ขโมยเยอะมาก ปล้น ฆ่ากันเป็นว่าเล่น

จขกท.เลยเปรียบว่ามีคนถือพกอาวุธไว้เพื่อก่อเหตุ

ลองหาดูใน liveleak.com แล้ว search คำว่า brazil ดูครับ
comment32:ความบราซิล เป็นวลีแสลงในอินเตอร์เน็ต มักใช้ว่า ที่นี่บราซิล หมายถึง อะไรที่มันค่อนข้างเถื่อนและเหนือกฎหมาย  it's brazil! 

ส่วนพะคอนเหนือ หรือ กระทั่งคำว่า จัมวรั้ย เราตั้งใจเลียนแบบสำเนียงและวิธีเขียนของเด็กวัยรุ่น (อยู่ในเครื่องหมายคำพูด)  เพื่ออรรถรสในการอ่านและไม่ได้มีเจตนาตั้งกระทู้ให้เครียดค่ะ ทางเราไม่มีใครได้รับบาดเจ็บ เลยอยากมาแชร์ให้ระวังตัวด้วยจ้า (ถ้าเครียดคงหนีไปแจ้งความแล้ว)
comment33:กลัวว่าซักวัน เด็กเลงนักเรียนพวกนี้จะ ใช้รถไฟฟ้าเป็นสมรภูมิสู้รบ แทนรถเมล์
(แตมี รปภ ประจำแบบนี้คงยากหน่อย)
comment33-1:ห้าง MBK กลางเมืองก็เคยมาแล้ว

สต กลัวสายสีส้ม เพราะอยู่แถวบ้าน และยังมีพวก Noปิ(ตะ)  Meanโป อะไรก็ไม่รู้
comment33-2:แถวบ้านสายสีชมพูครับ ถ้ามันเปิดกัน ขอให้มันร่วงตกลงข้างล่าง
comment34:ความบราซิลมาคือหมายถึงจะออกแนวเถื่อนๆไร้กฎหมายครับ...แบบตามคลิปบราซิลหาดูตาม youtube ที่เดินๆอยู่มีคนเดินมาดึงกระเป๋าไปซะงั้นบางคนพลาดแล้ววิ่งหนีไปเผลอแป๊ปย้อนมาอีกต้องระวังทุกฝีก้าว...ถ้าออกไปนอกเขตท่องเที่ยวคืออันตรายถึงชีวิตได้.....จำไม่ได้ว่าในหนัง fast and furious มีพูดไว้ด้วยหรือเปล่ามันถึงฮิต..ประมาณ นายก็รู้ที่นี่บราซิล อะไรงี้
comment35:กระทู้นี้ อ่านยากมากค่ะ ไม่เข้าใจตั้งแต่ ต้นจนจบ

เป็นสำนวนภาษาสำหรับ Thai native speaker จริงๆ
comment36:แต่โซนสุขุมวิทนี่คนประสาทเยอะจริงๆ ผมเจอบ่อยบนรถเมล์ สาย40 บ้าง 25 บ้าง
บางคนก็ฮา บางคนก็น่ากลัว
แต่ไม่คิดว่าจะขึ้นมา BTS
comment37:อ่านไม่รู้เรื่องเลย ภาษาวิบัติมากครับ  เอา "ความ" นำหน้าคำนาม เป็นความบลาซิล ความวัยรุ่น  ???  ทำไมคุณไม่เขียน "ความเป็นบลาซิล" "การเป็นวัยรุ่นของน้องชาย"  "ความ" ใช้นำหน้าคำนามบางคำเท่านั้น เช่น "ความวัวไม่ทันหายความควายเข้ามาแทรก"
comment37-1:รับสอนภาษาไทยไหมครับ
comment38:คือเอาเฉพาะประเด็นนักเรียนตีกันนะ ตัดอย่างวาทะกรรมและเรื่องอื่นออกหมด

- นักเรียนอาชีวะ ไม่ใช่เยาวชน ควรลดอายุเยาวชนลงไปแค่ 13 พอ ขึ้นม.1 มันก็จ้องจะมีเรื่องกันแล้ว
- ต่อจากข้อแรก เพราะมันรู้มากว่ามันไม่ติดคุก มันถึงกล้าทำ
- ผู้ใหญ่ไม่ว่าวัยทำงาน จนถึงรุ่นปู่ ที่เข้ามามีบทบาทในระบบการศึกษา หรือเลิกให้ท้ายรุ่นน้องหรือ นักเรียนในสถาบันพวกนี้ซะที
- ทำให้สถาบันพวกนี้ปิด ปิดแบบถอนราก ถอนโคน ไม่ใช่แบบ รร.ก.ไก่[Spoil] คลิกเพื่อดูข้อความที่ซ่อนไว้เทคนิครวงข้าว ปิด เปิดใหม่เป็น รร.ข.ไข่[Spoil] คลิกเพื่อดูข้อความที่ซ่อนไว้บริหารวิศวกรรม น.ด. มันก็มีแต่เด็กกร่างๆพวกนี้อยู่ดี
- ปิดสถาบันพวกนี้โดยไม่ต้องไปแคร์ ชื่อเสียง ลองคิดดีๆ คนเราทำดีมาทั้งชีวิต ทำผิดก็ต้องว่าไปตามผิด มันไม่ใช่เรื่องที่มาทดแทนกัน (ใครปล่อยให้ นักเรียนของตัวเองไปก่อเรื่องต้องมีการทำโทษถึงที่สุด เพื่อ ป้อง และ ปราบปราม ถ้าทำไม่ได้ ก็ไปทำธุรกิจอื่นเอา)
- ส่วนไอ้พวกปลาเน่าๆที่ออกไปแล้วเอาชื่อสถาบันมาแอบอ้าง พวกในสถาบันก็อย่าไปอะไรกันนัก คิดว่าพวกนั้นเป็นแค่โจรคนนึง อย่าไปดิ้นตาม อย่าไปเอาคืนกัน คนๆนั้น สถาบันที่มันแอบอ้างก็ต้อง แบนทิ้งไป ประจานซ้ำด้วย อย่าเอามาปั่นหัวรุ่นน้อง
- มีดและลูกปืน ไม่มีตา มันจะโดนคนที่ไม่เกี่ยวข้องเมื่อไหร่ก็ได้ ไม่ตลก แล้วคนที่เกี่ยวข้องถ้าเป็นเด็กเล็กหรือผู้หญิง ที่หูตาไม่ไว มันน่าเศร้าแค่ไหน


นึกออกแค่นี้ เห็นข่าวพวกนี้แล้วเพลีย เท่านี้ประเทศก็แย่พอแล้ว ทำไมต้องมีโรงเรียนผลิตโจรเพิ่มอีก แยกพวกนี้ออกจากกัน ถ้าคนพวกนี้ไม่ลดลง ก็แยกคนพวกนี้ออกจากสังคมดีไป

แก้ไข เพราะมีดราม่าชื่อโรงเรียน...
comment39:ดั้ยขึ้นเปรนกระทู้แนะนำเสย (เอามั่งสิ)
comment40:เสื้อช้อปมีไว้สำหรับปกป้องคนอ่อนแอ (เบ้ย)  ไม่ใช่ไว้แสดงตัวแล้วทำลูกเล็กเด็กแดงกระจองอแงแบบนี้ ถ้าใครดูข่าวเมื่อวาน มีข่าวน้องเลย์ใช้เสื้อช้อปให้ผู้หญิงคลุมเข่าบนรถเมล์กันโป๊ไง เด็กดีๆ ก็มี
ปล.ความบลาซิลไม่ต้องไปยุ่งกะเค้า บ้านเราใช้มายบาซินกะโทนาฟ 555
comment41:ตั้งกระทู้​ทั้งชื่อ ทั้งเนื้อหา ใช้ภาษา​ได้แย่มาก

แค่เล่าธรรมดา ก็ได้​ใจความแล้ว
สื่อความให้คนอ่านเข้าใจง่าย

นี่อะไร ศัพท์แสง​ก็เฉพาะกลุ่มเล็กๆ 
เขียน​ประหนึ่ง​อยู่​ในเหตุการณ์​เวิ่นเว้อไม่เข้าท่า​
comment41-1:เห็นด้วยครับ
แลดูพยายามประดิษฐ์คำเกินไป
ถ้าเป็นงานเขียนก็ยังขาดศิลปะ
comment42:ไม่จำเป็นต้องลบชื่อสถาบันที่เขาพูดครับ
เขาพูดออกมาว่ายังไง ก็ถ่ายทอดออกมาให้หมด
เพื่อความสมบูรณ์ของเนื้อหา จะได้รับรู้กันว่า เขาพาดพิง
คุณอาจเปลี่ยนวิธีเลืาเรื่องได้
แต่อย่าบิดเบือนเนื้อหาสำคัญ
------------
มันเป็นความจริงที่เกิดขึ้นกับชีวิตของคุณ/น้องคุณ
ส่วนความจริงของคนร้ายเราไม่รู้ทั้งหมด
ไม่อย่างนั้นการเผยแพร่เรื่องที่เราเข้าใจผิด และยังไม่มีการพิสูจน์
จะกลายเป็นความผิดไปหมด
comment43:เสียค่าปรับไม่เท่าไหร่เองครับ พกมีดนี่ น่าจะเข้าข่าย มาตรา 371
comment44:** ขอเห็นต่าง**
ถ้าดิฉันเป็นน้องเด็กช่างคนนั้น ก็แทบอยากจะเอามีดแทงน้องคุณให้ตายๆไปซะ เพราะอะไร ? รำคาญ !! เกลียดมากอีพวกชอบคุยกันใน BTS คือในรถมันเงียบแล้วพวกเมิงงคุยห่าอะไรกันมันได้ยินหมดแล้วคนอื่นเขารำคาญ น่าจะมีความเกรงใจคนอื่นบ้าง ก่อนจะแจ้งความคุณไปสอนมารยาทน้องก่อนให้รู้หุบปากไว้ด้วย
**ขออภัยที่แสดงความใจดำออกมา แต่มันคือความจริงจากใจ**
comment45:ในเรื่องก็มีแต่คนไทย เรื่องเกิดในประเทศไทย ไปเกี่ยวอะไรกะบราซิล

ความไทย จริง ๆ ชอบกด ชอบข่มประเทศคนอื่น ไม่ได้ดูเลยว่าประเทศตัวเองก็เถื่อนไม่ต่างกัน
comment46:ที่นี่บราซิล เคยเห็นผ่านๆเหมือนเป็นมีมเลยพอเดาได้ว่าจะสื่อไปทางไหน 
เราอ่านแล้วเข้าใจนะคะ ขำสำนวนการเล่าค่ะ แต่เรื่องมันอันตรายอ่ะ เอาจริงๆ
comment47:เข้ามาเพราะงง กับคำว่า "ความบราซิล" เลยกลายเป็นจุดสนใจมากกว่า
เนื้อหาข้างในซะอีก ผมว่าถ้าจะให้น้ำหนักกับเรื่องข้างใน ก็ไม่ต้องจั่วหัว
ให้มันเด่นในลักษณะแบบนี้ก็ได้
comment48:แทนที่จะรีบแจ้ง รปภ หรือ กดปุ่มแจ้ง พขร กลับไม่ทำแล้วมาบอกว่า บนรถไฟฟ้าใช่ว่าจะปลอดภัย คุณยังไม่รู้จักป้องกันตัวเองหรือขอความช่วยเหลือเลย อย่าไปกล่าวหาเขา ถ้าคุณแจ้งแล้วเขาไม่ช่วยก็ว่าไปอย่าง แนะนำนะครับแจ้งความเถอะ แล้วไปขอดูกล้องวงจรปิดเขาได้ กล้องใช้ได้ทุกตัวแน่นอน จำคดีไอ้ติ้งต่างที่แบริ่งได้มั้ยครับ แล้วตอนนี้เขาคงนั่งไล่ดูกล้องแล้วแหละครับ ถ้าคุณจะเอาเรื่องผมว่าน่าจะหาตัวได้ไม่ยากครับ
comment49:อ่านจบ สนุก เข้าใจ เอาภาษาวัยรุ่นมาเล่าเรื่องวัยรุ่น เออ เกรียนจริงจะเด็ดน้อยทศทิศ
comment49-1:ประเด็นคือไม่มีใครเข้าจขกท. มีแต่ด่าเรื่องการใช้ภาษา 5555 อันที่ควรติงก็มี ซึ่งเรากล่าวไว้แล้วในคห.ย่อยบนๆ แต่นอกนั้นเราชอบนะ
comment50:ถ้า รปภ ตรวจอย่างละเอียด จะมีคนมาโพสต์บ่นอีกมั้ยว่าเสียเวลา
comment51:อ่านแล้วไม่ค่อยน่าเห็นในเท่าไร กับภาษาอะไรไม่รู้
comment52:ที่จริงจขกท.สะกดภาษาไทยถูกทุกคำเลยนะคะ ผันวรรณยุกต์ก็ไม่ผิด ติดแต่ใช้ศัพท์วัยรุ่นไปเกินไปหน่อย

น่าไปแจ้งความนะคะ คนแบบนี้น่ากลัว ภัยสังคมแท้ๆ
comment53:หลงไปบราซิล อ้าวกลับมาไทยเฉย จขกท.ควรระมัดระวังคำพูดด้วยบางอย่างเอาฮาได้แต่ต้องอยู่ในกรอบเดี๋ยวมันจะเหมือนกรณีความขัดแย้งกลางเมืองที่บางทีไม่รู้จุดประสงค์คนพูด พูดเพื่อเอาสนุก พูดเพื่อผลประโยชน์ทางอื่นมั่วไปหมด พาดพิงบุคคลก็โดนแค่คดี พาดพิงกลุ่มคนก็เป็นเรื่องหน่อย แต่พาดพิงใหญ่กว่านั้นจะพาเรื่องราวบานปลายได้
comment54:5555 เขียนสนุกมากครับ อ่านเพลิน
ทำงานเกี่ยวกับการเขียนอะไรหรือเปล่าครับ
comment55:เออ อิฉันอ่านแล้วเข้าใจ และขำกับจะเด็ดด้วยนะ ^^
เอาเป็นว่า ถ้าใครเจอแบบนี้อีก ถึงจะไม่คิดเอาเรื่องก็เถอะ
แต่แนะนำให้ไปลงบันทึกประจำวันไว้นะ เผื่อบานปลาย จะได้ตามกันถูก

แล้วก็ฝากน้องๆหนูๆ เวลาคุยกัน ก็เบาๆหน่อยนะ
จะเด็ดคนนี้มาเดี่ยว เลยแค่ขู่ๆ 
ระวังถ้านักรบมาพร้อมๆกัน ก็ไม่แน่ อาจโดนเสียบได้จริงๆเน้อ

...
comment56:แต่ผมอ่านแล้วเข้าใจมุข จขกท. หมดเลยนะ อ่านสนุกดีออก
comment57:ผม 41 ครับ
ผมใช้วิธีอ่านแบบออกเสียงในหัว ก็เลยเข้าใจภาษาจขกท.
"จัมวรั้ยย กูเด็กพะคอนเหนืออ จัมวรั้ยยย" = "จำไว้ ผมเป็นชาวพระนครทางเหนือ จำไว้"

ส่วนความบราซิล ก็น่าจะแปลว่า บราซิลเขาเถื่อนหนะ (แต่ไม่ควรเอาประเทศเขามาล้อนะครับ จขกท.)
comment58:เข้าใจในเรื่องราว และอ่านจนจบ
น่ากลัวมากๆ ดีที่ไม่มีใครบาดเจ็บ เจออย่างนี้เข้าไป เป็นเราคงกลัวจริงๆ ทำไรไม่ถูกเหมือนกัน
แม้คนจะอยู่เยอะ แต่ถ้าเขาแทงจริง คงไม่มีใครช่วยทันอ่ะ

ส่วนเรื่องวิธีการเล่า ก็เห็นด้วยกับหลายๆ คอมเม้นท์ ว่ามันดูไม่ตลกเท่าไหร่อ่ะ เล่าปกติดีกว่า
และเราว่าไม่ควรพาดพิงอะไรทั้งสิ้น ไม่ว่าจะเป็น บราซิล จะเด็ด หรือเจงกิสข่าน
comment59:ขอ พูดถึง  ที่ จขกท เอามาพูดถึง "ชื่อประเทศ"  "นักรบในอดีตของชาติอื่น" 

ไม่รู้ดิ บางที ก็พยายามให้มันเป็นวรรณกรรมมากเกินไป  การอ้างชื่อพวกนี้มันเหมือนไปกำกับ  Stereo Type  หรือ ที่เราเรียกกันว่า เหมารวม นั่นแหละ


จริงๆ ไม่ต้องไป -ซิล หรือ เรียกเขาว่า จะ- อะไรหรอก   เรียกไปตรงๆ นี่แหละ  ว่า "นักเรียนช่างเมืองไทย"   อีกหน่อย ไม่แน่ชื่อนี้แหละ จะเด่นดังไปไกล กลบ -ซิล  อะไรที่เอามาอ้างอีก ถ้าไม่มีการแก้ไข
comment60:ต้องไป ถาม ท่านศานิต ว่ารอบนี้จะให้ทำท่าอะไรดี มันถึงจะดีกัน  ที่ปัญหาแบบนี้มันแก้ไม่ได้มาตลอด ก้เพราะ ผู้รักษากฎหมายกับนักสิทธิมนุษยชนนี่แหละ
comment61:ภาษาวิบัติ+เหยียด+เสียดสี ทำให้กระทู้นี้อ่านแล้วเหมือนเรื่องแต่งเอาฮา
comment62:ถ้าเป็นเรื่องจริง การที่คนนั้นเอามีดมาขู่ก็สมควรไปแจ้งความและหวังว่าตำรวจจะจับได้ รวมถึง BTS ปริ๊นรูปแปะไว้ถือว่าเป็นบุคคลอันตราย

แต่ทางน้อง จขกท หรือตัว จขกท เอง ต้องหัดมีมารยาทบ้างนะคะ BTS ไม่ใช่ที่ที่คุณจะคุยกันเสียงดัง ทั้งรบกวนคนอื่นและเอาเรื่องส่วนตัวไปให้ใครได้ยินไม่รู้ มารยาทเป็นสิ่งที่ต้องรู้และปฏิบัติค่ะ
comment63:ไม่ตะโกนว่า This is Sparta!!!!!! ก็ดีแล้วล่ะครับ
comment64:รู้สึกการเขียนดูพยายามทำให้ตลกเกินไป
comment65:...แล้วเขียนธรรมดาไม่ได้หรือคะ

"ความบราซิล" นึกว่าเหตุเกิดในบราซิล...
comment66:แหม่ล่ะเบื่อจริงๆพวกบอก เลิกอ่านเลยค่ะ แต่มีปัญญาคอมเม้น เอาสนุกปาก
comment67:จขกท แต่งภาษามากเกินไป ทำให้อ่านไม่สนุก คือเราเข้าใจทันที เพราะอย่างบราซิลเรารู้แล้วว่ามันหมายถึงอะไรเพราะอยู่ต่างประเทศ แต่คนอื่นพอเขาอ่านแล้วงง มันเลยพาลหงุดหงิด จขกท แต่งคำมากเกินไป จนคิดว่าไม่ใช่เรื่องจริง คิดว่าเป็นเรื่องแต่งเล่นๆ 

ถ้าใช้ภาษาดีๆ ก็จะกลายเป็นเรื่องจริงและประเด็นที่น่าถกกันในสังคมเลย
comment68:ความบราซิล = เหยียดมากค่ะ
comment69:ความบราซิลคืออะไร ? คุณรู้ได้ไงว่าบราซิลมันเถื่อนไปทุกที่ ประเทศประชากร 200 ล้านค้นบนเนื้อที่ขนาดพอๆกับออสเตรเลีย คุณคิดว่าคนบราซิลเขาถือมีดไล่แทงไปทุกที่หรือครับ ? เอาชื่อประเทศเขามาเขียนอยางนี้คุณลองนึกสิถ้าต่างชาติเขาพูด"ความไทย"จะหมายถึงอะไร ? 

สำนวนการพูดคุณเหยียดเชื้อชาติมากๆ ครับ
comment70:เหมือนกระแสจะตีกลับ
comment71:พยายามจะเขียนเอาฮา

แต่มันมากไป ดูประดิษฐ์ไปเยอะ 

เขียนธรรมดา เล่าเรื่องปกติก็ดีแล้วแท้ๆ 

อยากจะแสดงความเห็นในเรื่องที่ จขกท. พยายามจะสื่อสาร แต่พออ่านแล้ว หมดรมณ์ไปเฉยๆเลย

ไม่รู้ว่าจะเอาจริง จะประชด ประแขวะ จะเตือนภัย หรือจะเอาอะไรกันแน่
comment72:จับใจความได้ว่าน้องไปเจอเด็กอาชีวะกร่างใส่ แต่พวกคำอย่าง บราซิล จะเด็ด เจงกิสข่าน มันดูพาดพิงไปทั่วเลยนะครับ

อ่านจบได้อารมณ์เสียดสี มากกว่าเตือนภัยน่ะครับ

สมัยนี้ต้องระวังตัวให้ดีๆครับ คนเครียดมากขึ้น จุดเดือดต่ำลง

ถ้าน้องอาชีวะเป็นเด็กสถาบันที่คุณว่าจริง ผมต้องบอกว่าตกใจมากครับ

เพราะเมื่อก่อน เด็กที่นี่แม้จะกร่างแถวสถาบันยังไม่ค่อยมี และก็ไม่ค่อยมีสถาบันอื่นมาอะไรมากมาย เพราะภาพคือเด็กเรียน

อย่างไรก็ตาม ขอบคุณครับที่โพสช่วยเตือนให้ระมัดระวังตัวกัน
และเผื่อว่าจะกระตุ้นให้เกิดการตรวจตราที่มากขึ้นต่อไปครับ
comment73:เอาเข้าผ่านเครื่องสแกนไปได้ไง
comment74:"เพียงแค่ฝนตกลงที่หน้าต่างในตอนเช้า"
comment75:ใส่มุขมาเยอะซะอ่านแทบไม่รู้เรื่องเลยค่ะ

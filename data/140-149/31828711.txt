title:::: ส่องสลัมญี่ปุ่น ::: Khao San Road of Osaka !!!
comment:อัพเดทหน่อยจ้า 
ท่านที่สนใจไปเที่ยวแถวนั้น (แบบปลอดภัย) มีข้อมูลเล็กๆ น้อยๆ มาฝาก อาจพอเป็นประโยชน์ เชิญเลื่อนไปดู คห. 110 - 111 เลยจ้า
....................................................


เอ่ยถึงสลัม หลายๆ คนอาจจะคิดว่า "ไม่มีหร๊อกกก สลัมในญี่ปุ่น" "ญี่ปุ่นเขาไม่ปล่อยให้คนอยู่อย่างลำบากหรอกน่า" บลาๆๆๆ

วันนี้เรามาดูกันดีกว่า เริ่มจากนิยามของคำว่า "สลัม" กันก่อนปะไร 

UN-HABITAT นิยามสลัมไว้ว่า การอาศัยอยู่รวมกันเป็นชุมชนในสถานที่เดียวกันในเขตเมือง โดยขาดปัจจัยที่สำคัญในการดำรงชีวิตข้อใดข้อหนึ่งหรือหลายข้อ ดังต่อไปนี้ (สรุปสั้นๆ)
1.  ที่พักถาวร
2.  พื้นที่อยู่อาศัยที่เพียงพอ (คืออยู่กันไม่เกิน 3 คนต่อ 1 ห้อง)
3.  การเข้าถึงน้ำสะอาดที่เพียงพอ
4.  การมีสุขอนามัยที่เพียงพอ เช่น ห้องน้ำที่สะอาดและเพียงพอกับจำนวนผู้ใช้
5.  ความมั่นคงของสิทธิในการอยู่อาศัย ไม่ใช่วันดีคืนดีถูกไล่ที่

โดยสลัมแต่ละแห่งในโลกใบนี้ จะมีลักษณะและสภาพความเป็นอยู่ที่เลวร้ายแตกต่างกันไป 
ขึ้นอยู่กับระดับของความขาดแคลนปัจจัย 5 ประการที่กล่าวมาข้างต้น ว่ารุนแรงมากขนาดไหน

เมื่อพิจารณาจากนิยามด้านบน สลัมกะมะงะซากิ ในเมืองโอซาก้าที่จะพูดถึงต่อไป ถือเป็นสถานที่ที่มีองค์ประกอบของความเป็นสลัมอยู่ครบถ้วน คือเป็นชุมชนแออัด อยู่กันแบบชั่วคราว พื้นที่ค่อนข้างสกปรกรกรุงรัง มีบ่อขยะผิดกฏหมาย มีการค้าของเถื่อน ฯลฯ

เพียงแต่สลัมของญี่ปุ่นแห่งนี้น่าจะจัดเป็นสลัมเกรดดีหน่อย เนื่องจากมีหน่วยงานของรัฐยื่นมือเข้ามาดูแลพอสมควร มีศูนย์จัดหางาน มีแจกอาหาร แจกตั๋วที่พัก ไม่ได้อยู่กันอย่างตามมีตามเกิดอย่างสลัมในประเทศด้อยพัฒนาอื่นๆ 


Cr. ภาพ: no-border.asia																																	   แก้ไขข้อความเมื่อ 27 มีนาคม 2557 เวลา 23:05 น.
comment1:สลัมกะมะงะซากิ (Kamagasaki) ในเมืองโอซาก้า มีความเป็นมายาวนานตั้งแต่ช่วงหลังสงครามโลกครั้งที่ 2 ซึ่งญี่ปุ่นเริ่มพลิกตัวฟื้นฟูประเทศครั้งใหญ่ แรงงานจำนวนมากหลั่งไหลเข้ามาหางานทำในเขตเมืองใหญ่ เช่น ย่านกะมะงะซากิ ในเมืองโอซาก้า โดยเฉพาะเมื่อมีการจัด EXPO '70 ในเมืองโอซาก้า ทำให้เกิดการจ้างงานในย่านนี้จำนวนมาก ผู้คนเข้ามาหางานทำ มาแล้วก็ไม่กลับ อยู่ยาวๆ กันไป

ซึ่งตอนนั้นก็ไม่มีปัญหาเรื่องการจ้างงานเท่าไหร่ เพราะช่วงทศวรรษ 1970 เป็นช่วงที่เศรษฐกิจญี่ปุ่นบูมเต็มที่ เมื่อเศรษฐกิจเฟื่องฟูก็ทำให้เกิดความต้องการแรงงานเป็นจำนวนมาก ผู้คนก็ยิ่งแห่แหนเข้ามาหางานทำกัน จนย่านกะมะงะซากิถูกขนานนามเป็น "labor towns" กลายเป็นตลาดแรงงานที่สำคัญขึ้นมา ซึ่งในยุคนั้นเรียกว่าแรงงานทุกคนมั่นใจได้เลยว่ามีงานทำทุกวันแน่นอน

ปัญหาคือพอถึงปี 1991 ญี่ปุ่นเกิดฟองสบู่แตก เศรษฐกิจจากบูมเป็นบึ้ม เละเป็นโกโก้ครั้นช์ ตลาดแรงงานย่านกะมะงะซากิก็รับไปเต็มๆ จาก "labor towns" กลายเป็น "welfare towns" ผู้คนตกงาน ไร้บ้าน กลายเป็นสลัมมาจนทุกวันนี้

ที่สำคัญ 
ประดาผู้อาศัยอยู่ในสลัมแห่งนี้ถึงแม้จะมีความเป็นอยู่ที่ยากลำบาก หาเช้ากินค่ำไปวันๆ แต่พวกเขาต่างก็ภาคภูมิในตนเอง เพราะพวกเขาถือตนว่ามีส่วนร่วมในการสร้างชาติหลังสงครามโลก ความเจริญเกิดขึ้นบนบ่าที่พวกเขาทำงานหนักแบกรับไว้ โดยได้ค่าตอบแทนแสนถูก 

แต่มันช่างน่าเจ็บใจ 
เมื่อสลัมกะมะงะซากิแห่งนี้ได้ถูกลบออกจากแผนที่ทางการ ทางการเมืองโอซาก้าไม่อนุญาตให้ชื่อ Kamagasaki ปรากฏในแผนที่ของเมือง และยังไม่สนับสนุนให้ใช้คำนี้ในสื่ออีกด้วย จนสลัมแห่งนี้กลายเป็นแดนลับแล (nation's dark secret) ของญี่ปุ่นไป 
(ทางการโอซาก้าโปรโมทชื่ออื่นขึ้นมาแทนคือ Airin-chiku เพื่อสร้างภาพลักษณ์ใหม่ให้แก่ย่านนี้ แต่คนทั่วไปยังเรียกชื่อเดิมอยู่)

ล่าสุดภาพยนต์ที่มีเนื้อหากล่าวถึงสลัมกะมะงะซากิเรื่อง Fragile กำกับโดยชินโง โอตะ (Shingo Ota) ได้ถูกบีบให้ถอนตัวออกจากการจัดฉายในเทศกาลภาพยนต์แห่งเมืองโอซาก้า (Osaka Asian Film Festival) ด้วยเหตุผลว่ามันเป็นประเด็นอ่อนไหวเกินไป อาจส่งผลกระทบต่อผู้คนที่ใช้ชีวิตอยู่ที่นั่น
เพราะเนื้อหาของภาพยนต์กล่าวถึงวิถีชีวิตของแรงงาน และคนไร้บ้านในกะมะงะซากิ 

โอตะ ผู้กำกับของหนังที่ถูกถอนออกไป ให้สัมภาษณ์ว่าสิ่งที่เจ้าหน้าที่ทำ คือความพยายามปกปิดความจริง ราวกับย่านกะมะงะซากิไม่มีตัวตน

เพื่อนแท้

Cr. ภาพ: no-border.asia
comment1-1:ญี่ปุ่นนี่เค้าเน้นภาพลักษณ์ดีให้ปรากฎสู่สายตาชาวโลกจริงๆน่ะครับ 

ไทยเราก็เลยเห็นแต่มุมดีของเค้า
comment1-2:หมาน่ารัก
comment1-3:นี่ขนาดหมาสลับนะครับ
ถ้าเห็นหมาบ้านผม ....ท่านจะคิดว่าหมานรกเลยหล่ะ
comment1-4:พัดลมบ้านเราก๊องแก๊งกว่าของเค้าอีก
comment1-5:ทึ่งอย่างหนึ่งขนาดหมาสลัมก็ยังต้องไปซื้อปลอกคอให้ใส่
comment1-6:ปกปิดข้อเสียตนเองเก่งจริงๆ
ไม่แปลกใจที่จะไม่ยอมรับเรื่องนานกิง
comment1-7:เหมือนไทยเลยอ่ะ ชอบเอาด้านแย่ซุกใต้พรม เวลาบอกว่าไม่มีไร
comment2:มีคน 3 กลุ่ม อาศัยอยู่ในสลัมกะมะงะซากิ (Kamagasaki) ในเมืองโอซาก้า
1. พวกคนขายแรงงาน หาเช้ากินค่ำ
2. คนว่างงาน
3. คนไร้บ้าน
โดยแทบทั้งหมดเป็นผู้ชาย มีเด็กและผู้หญิงน้อยมาก เจ้าหน้าที่อาสาฯ ในนั้นอธิบายว่า "It's a man's world"

ปัจจุบันมีคนอาศัยอยู่ในสลัมแห่งนี้ประมาณ 25,000 คน ตัวเลขที่แน่นอนยังไม่มีใครทราบ แม้แต่ในการสำรวจสำมะโนประชากรก็ไม่ได้ระบุไว้ เพราะมีจำนวนคนไร้บ้านเข้าๆ ออกๆ สูงมาก โดยลักษณะของการพักอาศัยจะมี 2 แบบ
1. ที่พักฟรีพอคุ้มหัวนอน ซึ่งไม่เสียเงิน
2. ที่ดีขึ้นมาหน่อยก็เป็นโรงแรมโกโรโกโส ต้องเสียที่พัก สนนราคาคืนละประมาณ 800 - 1,000 เยน

กิจวัตรประจำวันของชาวสลัมคือ 
1. ตื่นเช้ามาเข้าแถวที่หน้าศูนย์จ้างงาน เพื่อรอนายจ้าง เช่น บริษัทก่อสร้าง มาเลือกเอาตัวไปทำงาน คนได้งานก็ดีไป 
2. คนที่ไม่ถูกเลือกก็ต้องกินแห้ว เดินเตร็จเตร่อยู่แถวนั้น เพื่อรอเข้าคิวรับแจกอาหารฟรี 3 มื้อ และมีเหล้าแจกเล็กๆ น้อยๆ ด้วย
3. ตกเย็นก็มาเข้าคิวที่หน้าศูนย์จ้างงาน เพื่อขอรับบัตร (ticket) สำหรับที่พักฟรีในสลัม

ปัจจุบันสลัมกะมะงะซากิถือเป็นสลัมที่ใหญ่ที่สุดในญี่ปุ่น ถึงแม้สถานที่แห่งนี้จะไม่ปรากฏในแผนที่ของทางการ แต่พวกเขาก็ยังคงใช้ชีวิตอยู่ที่นั่น การดำรงอยู่ของพวกเขาคือความจริงที่ไม่อาจปฏิเสธได้

"ที่นี่พวกเรามีอิสระเสรีที่คนญี่ปุ่นทั่วไปไม่มี พวกเรามีอาหารกินฟรีๆ ครบ 3 มื้อทุกวัน ผู้คนที่นี่ก็เป็นกันเองสุดๆ ตีซี้สรวลเสเฮฮากันง่าย หลายปีมานี้ผมมีเพื่อนเยอะแยะมากมาย แต่ในจำนวนนี้ก็มีบ้างที่ตายจากไปแล้ว!" ลุงวัย 60 ปี ที่อยู่ในสลัมมากว่า 18 ปีกล่าวไว้

รอๆๆๆ

Cr. ภาพ: no-border.asia

ตกเย็น ตั้งวงก๊งกันจนเมาพับ

Cr. ภาพ: no-border.asia
comment2-1:คนที่นี่ดูท่าทางนอกจะตกงานแล้ว   น่าจะเป็นคนแก่ที่ไม่มีญาติ   คนติดสุราอย่างหนักจนทำงานในโรงงานไม่ได้  ฯลฯ
comment2-2:ทำไมคนใช้แรงงานที่ไม่มีเงินชอบเมาหลังทำงานเกือบทุกประเทศเลย ได้เงินมาซื้อเหล้า แล้วจะมีเงินเก็บ มีตังค์ใช้กับเค้ามั้ยนี่ = ="
comment2-3:ลุงชาวสลัมวัย 52 คนหนึ่งให้สัมภาษณ์ว่า แกเข้ามาหางานทำในกะมะงะซากิ หลังจากที่แกสูญเสียบ้านจากเหตุการณ์แผ่นดินไหวครั้งใหญ่ในโกเบ เมื่อปี 1995
ลุงแกได้เงินสวัสดิการรายเดือนจากรัฐ เดือนละ 70,000 เยน แต่เงินทั้งหมดก็เกลี้ยงไปกับการพนัน เหลือแต่กระเป๋าแฟบๆ!

ผมว่าสำหรับคนที่นี่ พวกเขาคงไม่ได้คาดหวังอะไรมากมาย ตั้งแต่ย่างเท้าก้าวแรกเข้ามาเหยียบกะมะงะซากิ 
ก็เหมือนยอมรับชะตากรรม ที่ส่วนใหญ่จะต้องกลายเป็นแรงงานรายวันตลอดไป

ยังดีที่มีข้าวกินได้อิ่มท้อง
comment2-4:คนจร(จัด) รองเท้า Mizuno !!!
comment2-5:เป็นความสุขอย่างเดียวที่พวกเขามี 

 การมีรายได้เล็กๆน้อยๆ ไม่อาจฝันถึงความร่ำรวย
comment2-6:สวัสดิการรัฐยังมากกว่าเงินเดือนคนไทยอีกกกกกกกกกกกก
comment2-7:ถ้าเคยไปเที่ยวญี่ปุ่นช่วงหน้าหนาว จะรู้ว่าถ้าไม่ใช่รองเท้าแบบนี้ละก็เอาความหนาวไม่อยู่ครับ ดูจากการแต่งตัวในรูปก็พอรู้ได้ว่าถ่ายตอนอากาศหนาวอยู่แต่ยังหนาวไม่มาก
comment2-8:คห.ที่ 2-2 คะ 

เราเคยคุยกับลุงจรจัดแถวบ้านคนนึง แกคิดว่าการดื่มมันเป็นความสุขที่หาได้ง่าย
ไม่ต้องรอคอยอนาคตซึ่งไม่รู้ว่ามันจะเป็นยังไง พรุ่งนี้แกอาจจะตายก็ได้ ดังนั้นวันนี้มีเงินเท่าไหร่
ก็ทำให้ตัวเองมีความสุขได้มากที่สุด ก็คือการดื่มค่ะ ดื่มเพื่อให้ลืมความเจ็บช้ำ บรรเทาบาดแผลในจิตใจ และร่างกาย
comment2-9:อัตราแลกเปลี่ยน
100  เยน =  32 บาท
ึ70,000  เยน  =  22,400  บาท

โห  มาอยู่  มาท่องเที่ยวเมืองไทยได้ยันตาย

แต่ว่าถ้ามามาอยู่ต่างประเทศ  รัฐบาลจะให้เงิน  หรือจะโอนเงินให้ไหม
สมัยก่อน  เห็นพวกสแกนดิเนเวีย  กับพวกญี่ปุ่น  มาอยู่ที่ปาย
เป็นปี  ไม่ทำงาน  แต่บอกว่ารัฐบาลโอนให้ทุกเดือน
เดือนละ  25000-60000  บอกอยู่สบายมาก
แต่ถ้าเป็นประเทศฉัน  อดตายอย่างเดียว
comment2-10:2-8 
คุณหมายถึงคห.2-2รึเปล่าครับ 2-7ไม่เห็นเกี่ยวอะไรเลย
comment2-11:2-10 คะ ขอบคุณค่ะ สงสัยตาลาย ^^"
comment2-12:กินเพื่อให้ลืม
comment2-13:เห็นแล้วนึกถึงหนังเรื่อง "ไคจิ"
comment2-14:ขนาดเป็นชาวสลัม แต่ก็เข้าคิวกันเป็นระเบียบนะ
comment2-15:2.2ครับ
เพราะพวกเขาต้องการลืมชีวิตที่ทุกข์ระทม เหล้าเป็นสิ่งเดียวที่ทำให้พวกเขาลืมและมีความสุขได้ในช่วงสั้นๆแค่ข้ามคืน รู้ทั้งรู้ว่าไม่ถูกต้อง แต่มันคือช่องทางออกในขณะนั้นครับ
ผมเองเคยเป็นแบบนั้นเหมือนกันในช่วงท้อแท้ชีวิต
comment2-16:อีกคนเสื้อหนังสวยซะ...
comment2-17:2-9

มาเที่ยวได้อย่างเดียวนะคะ แต่อยู่นานกว่าวีซ่าท่องเที่ยวคงลำบาก ขนาดสามี ภรรยาแต่งงานกันแล้ว ยังต้องเอาเงินไปฝาก 4 แสน 8 แสน (แล้วแต่ประเภทวีซ่า) เงินบำนาญอย่างต่ำต้อง 80000 ถึงจะอยู่บ้านเราได้ ... โอ๊ยย คิดแล้วปวดหัว เวลาไปต่อ ตม.ให้สามี อะไรก้อเงิน เงิน เงิน ... ฟามร๊ากกกกกกอย่างเดียวมันอยู่เมืองไทยไม่ด๊ายยยยย !!!! 555


อ้าว ไม่เกี่ยวกับหัวข้อกระทู้ ค่ะ .....  แว๊บบบบบ!!! 55555
comment3:รออ่านค่ะ
comment4:ชอบอ่านกระทู้แบบนี้จัง ได้เปิดโลกกว้าง ขอบคุณมากค่ะ สำหรับข้อมูลดีๆและภาพประกอบ
comment5:นี่นะสลัม? ทำไมดูดีจัง
comment6:ระยะหลังสลัมกะมะงะซากิเริ่มเป็นที่รู้จักในต่างประเทศ และมีนักท่องเที่ยวกว่าปีละ 70,000 คน เข้ามาเยือน เพราะความจริงแล้วก็เข้าถึงได้ง่าย 

แบ็คแพ็คเกอร์บางส่วน เมื่อมาเยือนสลัมแห่งนี้ หลังจากชมดูโดยรอบ หันซ้ายหันขวา ตะหงิดๆ เอ๊ะนี่มันบรรยากาศที่คุ้นเคย ครุ่นคิดไปมา แล้วก็ปิ๊ง! ขนานนามสลัมแห่งนี้เพื่อเป็นเกียรติแก่ชาวไทยว่า....

Khao San Road of Osaka !!!

(เดี๋ยวๆ มันใช่ไหมละนั่น ย่านข้าวสารเป็นสลัมในสายตาต่างชาติไปแล้วรึ !?)

ป.ล. 
1. "Khao San Road of Osaka" ปรากฏในบทความที่ลงใน metropolis.co.jp/travel/travel-features/nishinari/
2. จขกท. ไม่ได้ไปศึกษาด้วยตัวเอง ข้อมูลทั้งหมดเป็นข้อมูลที่ได้จากการสืบค้นเอกสารทั้งสิ้น (แหมใช้คำหรู ส่วนใหญ่ก็จากเน็ตนั่นแหละ)
3. ภาพและข้อเขียนไม่ได้มีเจตนาเอาชีวิตของผู้อื่นมาทำเป็นเรื่องตลก ทั้งหมดเป็นเป็นชีวิตจริงๆ ของคนจริงๆ มีทุกข์ มีเศร้า มีสนุกสนาน มีเฮฮา มีขำขัน ปะปนกันไป นั่นคือภาพของชีวิตที่หยิบมาถ่ายทอด

หยอกล้อกันบ้าง ขำๆ  เป็นกันเองสุดๆ !??

Cr. ภาพ: shotbyandrew.com

ถูกต้องนะครับ....

Cr. ภาพ: shotbyandrew.com

จบแล้วครับ กระทู้สั้นๆ คนเขียนหิวข้าวแล้ว
comment7:คนญี่ปุ่นเป็นคนที่มีระเบียบวินัยสูงนะครับ แม้แต่สลัมก็ยังดูเป็นระเบียบเรียบร้อย
comment8:สวยดีอ่ะ ขอยืมกลับไปตั้งที่บ้าน

Cr. ภาพ: no-border.asia
comment9:นิสัยคนญี่ปุ่น เค้าจะไม่เอาเรื่องแย่ ออกมาพูดกัน

เรื่องนี้เลยกลายเป็นเรื่องที่คนญี่ปุ่น ไม่ค่อยอยากให้นคนประเทศอื่นรู้

คนกลุ่มนี้ เป็นเหมือนชนชั้นล่างทางสังคม ที่ถูกทิ้งเอาไว้ 

คนญี่ปุ่น เมือง ประเทศ พยายามที่จะลบคนพวกนี้ออกจาก ประเทศ
comment9-1:อเมริกา อินเดีย ไทยก็เป็นนะครับ

ผมว่านิสัยนี้เป็นกันทั่วโลกแหละ
comment9-2:กรณี ไทย อินเดีย ยอมรับ ว่ามีสภาพที่เป็นอยู่นี้จริงๆ

ดูในรายการทีวีของไทย สิ

คุณสามารถพบ เรื่องราวชีวิตของคนยากคนจน ได้

แต่ ญี่ปุ่น มันคนละเรื่องกัน
comment10:ตอนแรกว่าจะหารูปมาสาด 

แต่รูปภาพหายากมาก เพราะอย่างที่บอกว่า ทางการเมืองโอซาก้าพยายามเก็บงำย่านนี้ไว้ ไม่ให้เปิดเผยสู่สาธารณะ
comment11:ขำอะ ขอให้เป็นญี่ปุ่น สลัมญี่ปุ่นยังต้องชมว่าเป็นระเบียบ
จริงคนญี่ปุ่นไม่รู้จะอายทำไม ทีพวกยากูซ่าครองประเทศ ไม่เห็นญี่ปุ่นจะอาย
comment11-1:AV มันก็บานตะไท ไม่เห็นอายชาวโลกเลย
comment11-2:ผมก็ไม่เห็นอาย...........
comment11-3:ยากูซ่าครองประเทศ......หมายถึงอะไร 

มีกลุ่มมาเฟียใรประเทศน่ะใช่ เเต่ไม่ใช่กลุ่มมาเฟียมีที่นั่งในสภาเหมือนบางประเทศซะหน่อยนา
comment11-4:เรื่องยากูซ่า มีอิทธิพลจริง แต่เท่าที่รู้มาคนญี่ปุ่นอายในเรื่องนี้นะคะ
คือรู้ว่ามี แต่ไม่พูดถึงอย่างเปิดเผย 
มีละครไทยเรื่องหนึ่ง มีเนื้อหาบางส่วนเกี่ยวกับยากูซ่า
ต้องไปถ่ายที่ญี่ปุ่น แล้วขอความร่วมมือภาครัฐภาค+เอกชนที่โน่นไป
เขาขอให้ตัดส่วนที่เกี่ยวข้องกับยากูซ่าออกทั้งหมด
ถึงจะให้ความช่วยเหลือได้ 
เพราะเขาถือว่าเป็นเรื่องน่าอายของคนญี่ปุ่น
comment11-5:AV จะอายทำไมล่ะท่าน มันถูกกฏหมายนี่ครับ
comment11-6:ยากูซ่ามี แต่คนต่อต้านนะคะ ออนเซนรวมที่ญี่ปุ่น คนที่มีรอยสัก ยังไม่ได้รับอนุญาตให้ใช้ออนเซนเลยค่ะ เพราะมันอาจจะเกี่ยวกับยากูซ่า

คนสาธารณะ เช่น คนทำรายการทีวี ถ้ามีส่วนรู้ สนิทสนม ข้องเกี่ยวกับยากูซ่า โดนกดดันให้ลาออกเลยนะคะ ตัวอย่างก็มีมาแล้ว
comment11-7:ยากูซ่ามีจริง  แต่คงไม่ใช่ครองเมืองค่ะ ไม่ได้รับการยอมรับ จากสังคมปกติของที่ญี่ปุ่น
comment11-8:..กลุ่มที่กำลังจะยึดประเทศตอนนี้อ่ะเหรอ??...ชัตดาวน์ กทม. ก็แล้ว..เลยเดินปิดถนน กันให้พล่าน..

..ถ้าเป็นประเทศอารยะ...พวกนี้ติดคุกหมดแล้ว..
comment11-9:นิสัยคนไทยชอบกัดกันจริง ๆ เดี๋ยวหาน้ำร้อนมาสาดก่อน
comment11-10:"AV มันก็บานตะไท ไม่เห็นอายชาวโลกเลย "

สำหรับผมมันเป็นเรื่องดี
comment12:ไปต่อแถวเอาตั๋วที่พัก นึกถึงใน Pursuit of Happyness เลย
comment12-1:ขอบคุณที่มาบอก กำลังนึกถึงเลย
แต่นึกไม่ออก ถามใครก็ไม่รู้เรื่อง เพราะดูมานานมาก
เพิ่งได้เข้าใจแหละ ว่าทำไมต้องต่อแถว
comment12-2:เนอะๆ
comment12-3:ทำเอาร้องไห้เกือบทั้งเรื่องนะ หนังเรื่องนี้
comment13:ขอบคุณสำหรับข้อมูลค่ะ
comment14:จขกท. เคยดูเฮียอาเบะ เล่นเป็นคนไร้บ้านในเรื่อง Shiroi Haru (White Spring) ก็ได้ฟีลประมาณนี้
comment14-1:นึกถึงเรื่องนี้เหมือนกัน ที่มาต่อแถวรอคนมารับไปทำงานกับรอแจกของกิน
comment15:รออ่านต่อครับ
comment15-1:มันจบแล้วครับนาย

หมดมุกแล้ว 555
comment16:ผมว่าต่อให้เป็นประเทศที่เจริญสูงสุดอย่างอเมริกายังมีสลัมเลย ส่วนมากคนเชื้อสายเม็กซิกันจะอยู่ ญี่ปุ่นมีก็ไม่แปลก

ว่าแต่ประเทศแถบสแกนดิเนย์เวียที่ความเป็นอยู่ เค้าว่าดีสุดในโลก มีสลัมด้วยมั้ยครับ
comment16-1:ลองไปส่องกูเกิ้ล  ดูหลังคาบ้านในเมืองต่างๆของนอรเวย์ดูแล้ว   นั่นมันรีสอร์ทชัดๆ.......
comment16-2:ที่ออสโล นอร์เวย์ มันไม่ใช่สลัมอย่างที่เราคุ้นเคยกัน แต่เป็นบริเวณที่มีคนต่างชาติ หรือพวกติดเหล้าติดยาอาศัยอยู่เยอะๆ แต่เค้าก็อยู่กันในตึกนะ สภาพก็ไม่ดีมาก ตามมีตามเกิด รัฐจ่ายค่าเช่าบ้านให้ ซึ่งมันก็มีในทุกประเทศในยุโรป
comment16-3:สลัมของอเมริกาในแบบที่เราเจอ (จากที่เคยเจอมาแถวๆ เมืองที่อยู่) คนที่ฐานะยากจนมากๆ แบบมีชีวิตที่แบบไม่มีงานทำ เคลมเงินรัฐบาลกินไปวันๆ ผู้หญิงบางคนขี้เกียจทำงานแต่ขยันมีลูกก็ได้เงินเคลมจากรัฐมาใช้จ่าย ปล่อยลูกให้เติบโตแบบคุณภาพชีวิตแย่ๆ โตมาก็มั่วสุมยาเสพติด คือจะบอกว่าถ้าไม่มาอเมริกาจะไม่รู้เลยว่าเออ...พี่เบิ้มของโลกก็มีมุมเน่าๆ เยอะเหมือนกันนะเนี่ย

ตู้เทรเลอร์แบบในรูป จะมีให้เช่าอยู่เป็นโซนๆ ในราคาถูก เค้าจะตั้งเรียงๆ กันแต่ละตู้ห่างกันประมาณ 2-3 เมตร แต่ถึงจะอยู่กันแบบนี้ ภายในตู้สี่เหลี่ยมก็มีของใช้อำนวยความสะดวกพร้อม ห้องนอน เตียงนอน มุมนั่งเล่น เตาแก๊ส เตาอบ ฮีทเตอร์ให้ความอุ่น ฟังดูอาจจะไม่ใช่ภาพของสลัมในแบบที่ จขกท. นำเสนอเท่าไหร่
comment16-4:มีย่านที่คนอพยพอยู่ และก็เป็นโซนที่ไม่น่าไปล่ะกันค่ะ
อัตราการเกิดอาชญกรรมไม่น้อยเลย
comment16-5:เราอยู่สวีเดนภาคเหนือตอนล่าง  ที่สวีเดนก็มีแบบนี้นะคะ แต่คงไม่ถึงกับเรียกสลัม เพราะไม่ได้เป็นชุมชน มีเป็นที่อพาร์เม้นท์ให้อยู่ฟรี มีค่าครองชีพให้ และส่วนใหญ่ก็จะเป็นพวกมีปัญหาทางสุขภาพ หรือไม่ก็ติดเหล้ากันค่ะ ตอนหน้าร้อนก็มีการมารวมกลุ่มกัน นอนนอกๆห้าง ตามซอกหรือมุมของตึกบ้าง เพราะเขาบอกว่าพวกเขาเป็นพวกไร้บ้าน ก็ต้องนอนนอกบ้าน เพราะมีเจ้าหน้าที่ไปบอกให้กลับไปนอนที่ๆหลวงจัดให้ มีการประท้วงของกลุ่มนี้ด้วย เพราะเขายืนยันจะนอนข้างนอกแบบนี้ แต่แค่ประมาณสิบกว่าคน เรายังงงมีอย่างนี้ด้วย
comment16-6:คุณ 16-3 ที่อธิบายมาคล้ายกับที่เราเห็นที่อังกฤษเลยค่ะ

คนอังกฤษจำนวนมากที่ไม่มีงานทำ อาศัยเงินช่วยเหลือจากรัฐสำหรับ single mum และสำหรับบุตรกินไปวันๆ 
เราเคยไปเยี่ยมเพื่อนทางตอนเหนือของอังกฤษ (เหนือมาก ขับขึ้นไปอีกไม่ถึงชั่วโมงก็สก็อตแลนด์แล้ว) เพื่อนชี้ให้ดูเพื่อนอีกคนแล้วบอก เนี่ย ไอ้เนี่ยมันมีลูกกับผู้หญิงสี่คนแล้วนะ
เราก็ตกใจ อ้าว แล้วเลี้ยงยังไงไหว ได้ข่าวว่าคนนี้ไม่มีงานทำเป็นหลักแหล่ง พาร์ทไทม์ไปเรื่อยๆ 
เพื่อนก็บอก อ๋อ เปล่า ผู้หญิงมาขอให้ทำให้ท้องหน่อย เรางี้งงรับประทานมากๆ ถามเพิ่มเติมได้ความว่า พอถึงช่วงหนึ่ง ผู้หญิงขี้เกียจๆบางคนจะปล่อยให้ตัวเองท้อง เพื่อที่จะเอาเงินช่วยเหลือจากรัฐมาใช้ สำหรับ single mum นี่เงินรัฐก็ให้ บ้านรัฐก็หาให้ด้วย
comment16-7:คุณ 16-6 เราเองเคยอยู่อังกฤษ 10 ปีเศษๆ ที่ทนอยู่ต่อไม่ได้ก็เพราะเรื่องที่รัฐเอาเงินไปประเคนให้กับคนพวกนี้อ่ะค่ะ คือเราทำงานบริษัทของอังกฤษ เงินเดือนแต่ละอาทิตย์ที่ได้รับโดนหักภาษีบาน แล้วไงเหรอคะ รัฐเอาเงินภาษีจากคนทำงานอย่างเราๆ ไปซัพพอร์ทคนพวกนี้ ไหนจะพวกที่อพยพมาจากยุโรปแล้วรัฐบาลอังกฤษเอามาอุ้มชูให้บ้านให้เงินใช้ สบายกันจริงๆ คือถ้าลำบากจริงๆแบบพิการ เรายินดีแต่ไม่ใช่ขี้เกียจแบบนี้ เราเลยแบบคิดว่าบั้นปลายก็ไม่อยากอยู่ที่นี่ทำงานไปเงินเก็บก็ไม่มี กลับบ้านดีกว่า ตอนนี้แต่งงานมาอยู่อเมริกา คิดถึงอังกฤษมากกกกกก 555
comment16-8:ความคิดเห็นที่ 16-6 

ขอรับจ้างทำได้มั้ยครัช ลูกครึ่งไทย อังกฤษเลยน่ะครัช 

ความคิดเห็นที่ 16-7

ได้ข่าวมาชาวต่างชาติมาทำงานที่อังกฤษนี่ โดนหักภาษีครึ่งครึ่งจากเงินเดือนเลยใช่มั้ยครับ เห็นนักบอลรัสเซีย อังเดร อาชาวิน เคยมาค้าแข้งในอังกฤษและบ่นเรื่องนี้
comment16-9:เคยอยู่สเปนและปัจจุบันอยู่เยอรมนี 

ที่สเปนนี่มีแน่นอนค่ะ พวกยิปซี่เยอะ พวกนี้เขาจะเกาะกลุ่มกันเหนียวแน่นมากนะคะ
บ้านที่คนพวกนี้อยู่จะเป็นพวกบ้านร่างหรือตึกร้างค่ะ  
คือ แบบไม่มีคนอยู่พวกนี้ก็จะเข้าไปยึดเอามาทำบ้านของตัวเองเลย
หน้าต่างไม่มี ประตูไม่มีไม่ใช่ปัญหา พวกเขาหาลังกระดาษหรือไม้มาตอกเข้าไปก็ใช้ได้แล้ว
น้ำไม่มี ไฟฟ้าไม่มี ไม่ใช่ปัญหา เพราะความที่เขาเกาะกลุ่มกันเหนียวแน่นนี่แหละ
มันจะต้องมีอยู่บ้านหรือห้องหนึ่งที่มีน้ำและไฟฟ้า พวกเขาก็ต่อพ่วงออกมากระจายกันใช้ค่ะ
ตอนอยู่สเปนเคยเห็นบริเวณที่คนเหล่านี้อยู่และก็เคยดูที่เป็นสารคดีทางทีวีของสเปนเองด้วยค่ะ

ที่เยอรมันก็มี  เราดูจากทีวีเช่นกัน
ถ้าจำไม่ผิดเขาไปถ่ายบริเวณรอบนอกของเบอร์ลิน
เป็นพื้นที่ว่างเปล่ามีเจ้าของหรือเปล่าไม่รู้ค่ะ แต่เนื้อที่ใหญ่พอสมควร
พวกโรมาเนียเข้าไปยึดแล้วก่อสร้างบ้านอยู่อาศัยกันแบบดื้อๆ 
แล้วอยู่กันหลายครอบครัวมาก คือ เรียกว่าเป็นชุมชนโรมาเนียเลย 
มีน้ำมีไฟฟ้าใช้คือ เขาต่อพ่วงๆ กันมาเราก็จำไม่แม่นล่ะ ว่าต่อมาจากบ้านไหน
ทางการเยอรมนีก็พยายามผลักดันให้ย้ายออก ก็ไม่ยอมย้ายค่ะ 
ให้เหตุผลว่า ไม่รู้จะย้ายไปไหน ถ้าจะให้ย้ายรัฐต้องหาที่อยู่ใหม่ให้ เอ่อ...ง่ายเนอะ
มาอยู่กันนี่งานการไม่มีทำนะคะ มาผลิตลูกค่ะ  
เพราะถ้ามีลูกด้วยกฏหมายสิทธิมนุษยชนทำให้พวกเขาสามารถอยู่ที่นี่ได้
ถ้าใครมาเยอรมนี ตามแถวๆ สถานีรถไฟ ถ้าเห็นผู้หญิงอุ้มเด็กคลุมศรีษะ
นุ่งกระโปรงยาวๆ  หน้าตาจะฝรั่งก็ไม่ใช่ จะเอเซียก็ไม่ใช้ พวกนั้นแหละค่ะ ซินติโรมาเนีย
ให้ระวังๆ นะคะ  พวกนี้ขอทานแบบตื้อโคตรๆ ขอแบบระบุจำนวนเงินด้วย
เราเคยโดนขอแบบเดินมาบอกว่า "ขอ 5 ยูโรสิ"  อึ้งไป...แต่ไม่ให้ค่ะ
comment17:ได้ความรู้ ในอีกแง่มุมหนึ่งค่ะ ขอบคุณสำหรับรีวิวดีๆ มีประโยชน์นะค่ะ
comment18:# 16 

ใช่ครับ คิดว่ามันเป็นมุมหนึ่งที่น่าจะมีอยู่เกือบทุกประเทศทั่วโลก 
เพียงแต่อย่างที่พิมพ์ไว้ในความเห็นบนสุดว่ามีหลายระดับ ขึ้นอยู่กับระดับการขาดแคลนปัจจัย 5 ประการดังกล่าว

ในสแกนดิเนเวีย อาจจะมีคล้ายๆ แต่ไม่รุนแรงเท่า คือเป็นชุมชนแออัดใน Rosengård กลางเมืองมัลโม
รู้สึกแต่เดิมเป็นเมกะโปรเจ็คด้านการเคหะแก่ชาวสวีดิช

ต่อมาสวีเดนเปิดประเทศรับผู้อพยพชาวต่างชาติก็แห่เข้ามาอยู่ จนคนสวีดิชส่วนใหญ่ถึงกับเผ่นหนีไปอยู่ที่อื่น
Rosengård จึงกลายเป็นพื้นที่ที่มีชาวต่างชาติอพยพอยู่ถึงกว่า 80%

ลูกพี่ Zlatan Ibrahimović ก็เติบโตมาจาก Rosengård พี่แกเลยเก๋าโจ๋เป็นพิเศษ
comment18-1:ถึงได้ว่า พี่เเกกร่างจากนักบอลสวีเดนคนอื่นจริงๆ
comment18-2:แล้วรายได้พี่แก จัดว่าอันดับ 1 ของนักบอลบนโลกใบนี้ .  .  . ทำไม ไม่เอาตังค์ที่มีไปช่วยพัฒนามั่งเนอะ
comment18-3:ผมก็คุ้นๆว่า สลาตัน มาจากโซนสลัมที่นั่น เพราะเป็นคนต่างชาติอพยพ ไม่ใช่สวีดิชแท้

แต่สาบานน่ะ ว่านี่คือสลัมสวีเดนนนนนนนนนน




 อุต๊ะ !!! ถ้าเป็นที่ไทย คงถูกยกว่าเป็นแฟลตไปแล้วล่ะ
comment18-4:18-2 พี่แกบริจาคเงินไปสร้างโรงเรียนในมัลโมแล้วครับ(ก็ว่าชื่อมัลโมมันคุ้นๆที่แท้เคยอ่านข่าวสลาตันนี่เอง)
comment18-5:18-3 บรรยากาศจริงๆ ไม่น่าไปหรอกค่ะ...
comment18-6:นี่มันแฟลตเอื้ออาทร
comment18-7:ชุมชน Rosengård เมืองมัลโม ขึ้นชื่อเรื่องผู้อพยพมากเลยค่ะ สวีเดนบางคนเรียกว่า อาหรับซิตี้เลยค่ะ มีปัญหาเรื่อง การขโมย ความไม่ปลอดภัย และค่อนข้างสกปรก ถ้าเทียบกับที่อื่น ตอนนี้สวีเดนรับคนอพยเข้าประเทศจนจะทั่วประเทศแล้วค่ะ
comment19:ขอบคุณมากค่ะ เราสะใภ้ญี่ปุ่นยังไม่รู้เลย
comment20:ถนนข้าวสารเนี่ยนะสลัม คืนนึงทำรายได้ไม่รู้ตั้งเท่าไหร่
comment20-1:ข้าวสารก่อนหน้ามันก็เป็นแบบนั้นจริงๆนะครับ  จนเกิดการพัฒนาจากกลุ่มทุน  ทั้งไทย และต่างชาติ

แต่ก็ยังมีซอกมีลืบ ที่มีที่ัพักราคาถูกอยู่ คืน 200 ก็มี
comment21:โทษนะครับ หน้าต่างโลกกับ ญ่ปุ่น แทกจากตรงไหนเหรอครับ ผมไม่เคยเจอ ขอบพระคุณ
comment21-1:พิมพ์ในช่องเสิร์ช tags เลยครับ เดี๋ยวมันขึ้นมาให้เลือก
comment21-2:หน้าต่างโลก เป็นแท็กของโต๊ะห้องสมุดค่ะ
comment21-3:Tag หน้าต่างโลกอยู่ใน ห้องสมุด ครับ
comment22:จบดื้อๆเลยนิ? รมณ์ค้างง่ะ


ปล มันอยู่ส่วนไหนของโอซาก้าเหรอครับ เผื่อแวะไป
comment23:น่าสนใจมากๆ

ขอบคุณมากนะคะ
comment24:เห็นละนึกถึงเรื่อง Priceless เลย ลองไปหาดูกันนะ
comment24-1:นึกถึงเรื่องนี้เหมือนกันเลยค่ะ
comment24-2:เรื่อง Precious ค่ะ ไม่ใช่ Priceless
comment24-3:priceless อะถูกแล้วค่ะ เป็นละครญี่ปุ่นที่ ทาคุยะ คิมุระเล่น // สนุกมากค่ะดูแล้วได้ข้อคิดจริงๆ
comment25:555 ส่วนที่เป็นข้อมูลก็อัดไปใน 2-3 ความเห็นแรกหมดแล้วอ่ะครับ ไม่อยากกระจายหลายความเห็น เดี๋ยวคนอ่านรู้สึกไม่ต่อเนื่อง

ส่วนภาพประกอบหายากจริงๆ ครับ มีน้อยมากๆ คือทางการก็ปิด คนทั่วไปก็คงไม่ค่อยมีใครอยากเข้าไปถ่ายรูป



ใครสนใจไปส่อง ก็นั่ง Osaka Loop line ไปลงสถานี Shin-Imamiya เลยครับ

ข้อมูลบอกว่าสลัมแห่งนี้อยู่ถัดจากย่านการค้าและภัตตาคารในเมืองโอซาก้าไปไม่กี่บล็อคเองครับ

ปัจจุบันมีนักท่องเที่ยวแบ็คแพ็กไปเยอะขึ้น ที่ว่าเหมือนถนนข้าวสาร น่าจะเหมือนในลักษณะเป็นแหล่งที่พักราคาถูก ที่แบ็คแพ็กเกอร์มาพัก
ค่าที่พักคืนละประมาณ 1,500 - 2,300 เยน

ซึ่งข้อมูลแนะนำว่าให้ท่องเที่ยวอยู่ในย่าน Nishinari แต่ไม่ควรเข้าไปในย่านสลัม Kamagasaki เพราะอันตราย
(เป็นแหล่งตลาดมืด และพวกยากูซ่าก็ดำเนินงานอยู่ในบริเวณนั้น)
comment25-1:ว่าแล้วว่าต้องอยู่แถว shin-imamiya ถ้าซื้อหวยเราคงถูกแน่ๆเลย 
เราเคยไปพักแถวนั้นมาค่ะ 5คืนเลย โฮมเลสเยอะมาก และที่พักแถวนั้นก็ถูกจริงคอนเฟิร์ม
แต่ในส่วนสลัมเราไม่เห็นเลย(และไม่เคยรู้ด้วยว่ามี) สงสัยอยู่อีกหลืบแน่ๆ 
แถวๆหน้าสถานีเดินข้ามฝั่งถนนมา โฮมเลสนอนตามพื้นให้เกลื่อนเลย 
แต่ไม่ค่อยน่ากลัวเท่าไหร่นะ ลุงๆเขาไม่สนใจคนเดินผ่านไปผ่านมาเลยค่ะ 
เราไปคนเดียวด้วยเดินผ่านตรงนั้นอยู่4คืนเลยอะ
comment25-2:เมื่อหลายปีก่อนเคยไปเรียนแลกเปลี่ยนที่เกียวโต แล้วได้มีโอกาสเข้าชมรมอาสาค่ะ ตอนนั้นจำไม่ได้ว่าทางชมรมพาไปที่นั่น แต่พอคุณจขกท บอกว่าใกล้สถานีชินอิมามิยะ ก็จำได้เลยว่าน่าจะเป็นที่เดียวกัน สถานที่จริงกว้างมากเลยค่ะ วันนั้นไปกันหลายคนค่ะ เราจำได้ว่าต้องไปกันแต่เช้า เพื่อเตรียมอาหารกลางวัน เราเสียเงินกันคนละ 500 เยน ถ้าจำไม่ผิดนะ เป็นค่าวัตถุดิบ แล้วพวกเราก็ช่วยกันปั้นข้าวปั้น จำได้ว่า เยอะมากๆ หลายร้อยก้อนเลย ตอนนั้นมีนักเรียนแลกเปลี่ยนจากเกาหลีมาร่วมด้วยค่ะ มีรูปถ่ายเก็บไว้ด้วย (ต้องไปค้นดู) พอทำอาหารเลี้ยงเสร็จก็เก็บกวาด ตอนเย็นๆจะมีคุณลุงเอาของมาวางขาย จะเป็นพวกนิตยสารเก่าๆ ของเก่าๆ อารมณ์เวลาไปเดินสนามหลวงเลยค่ะ แต่ว่าเสียดายที่ไม่ได้ถ่ายรูปละแวกนั้นเพราะว่า ตอนนั้นเดินอยู่คนเดียว ไม่กล้าถ่าย แต่มองเห็นแต่ผู้ชายอายุมากกว่า 40 ปีทั้งนั้นเลยค่ะ
comment25-3:ใช่ครับ คุณ KatGaL

อารมณ์ประมาณสนามหลวงจริงๆ ครับ ลุงๆ แกเอาของมาวางขายหารายได้พิเศษ
ของที่วางขายก็นะ ส่วนมากเป็นของที่ขโมยมา พวกรองเท้า ข้าวของเครื่องใช้ไรพวกนี้
แล้วก็หนังสือ ฮะ อะไรนะ ลุงๆ แกอ่านหนังสือกันด้วย อิอิ ดูสิ 


Cr. ภาพ: no-border.asia
comment25-4:ถ้าเป็นหนังสือเก่า ไม่ต้องขโมยมาก็ได้นะ
ปกติหนังสือนิตยสารพวกการ์ตูนรายสัปดาห์มันจะมีแบบถูกๆ เล่มละร้อยเยน
กระดาษแบบซุปเปอร์รีไซเคิล (สีพื้นกระดาษน่ะ) 
พอถึงวันทิ้งของ ผู้คนก็พากันมากองไว้ตรงพื้นที่ที่จัดไว้ให้
หนังสือพวกนี้นะ กองเป็นภูเขาเลากาเลย
comment25-5:เคยไปพัก shinimmamiya สองรอบ คือโรงแรมถูกมาก ห้องสะอาดด้วยดีด้วย
ต้องเดินผ่าน homeless ที่เค้านอนเอาลังคลุมตัวไว้
แต่เค้าก็ไม่ทำอะไรนะ เราก็รีบๆเดินหน่อย

ตอนนั้นไปกับเพื่อนสาวสองคนด้วย ฮ่าๆๆๆๆ
ถ้าไปโอซาก้าอีก ก็พักที่เดิมแหละ มันใกล้สถานีรถไฟมาก
comment25-6:Ohhhhh นวลนางยุ่นนนนนน
comment25-7:ช่วงที่พักอยู่ที่ชินอิมามิยะผมไปเดินเล่นอยู่แถวใต้รางรถไฟสายนันไค ไม่รู้ว่ามันใช่รึเปล่าแต่รู้สึกว่าเป็นมุมที่ดูทรุดโทรมจริงๆ (เดินเข้าไปอย่างไม่รู้เนื้อรู้ตัวเลย)
comment25-8:บอกตำแหน่งสถานีแล้วอ๋ออ เลย 
ตอนที่ไปแบ็คแพ็คก็พักแถวนี้เพราะถูกดีค่ะ แต่ขี้เมากับโฮมเลสเยอะจริง คอนเฟริมอีกเสียง แต่ก็ไม่อะไรนะคะ โรมแรมก็ดี ถูกด้วย5555
comment25-9:โป๊ะเชะค่ะ เคยไปนอนโฮสเทลแถวนั้นเหมือนกัน 
มันน่ากลัวเหมือนกันนะคะ ไปนอนมา 3 คืน

เงียบสงบสุดๆ และน่ากลัวสุดๆ เหมือนกัน

แถมกลางคืนไปเดินแถวย่านการค้าตอนหลังสามทุ่มคนเดียวอีก
ฉันทำอะไรลงไป = =
comment25-10:ตอนแรกจองรร.จะไปนอนตรงนั้นแล้วค่ะ พอสตรีทวิวดูเท่านั้นแหละ เอ๊ะ เอ๊ะ เอ๊ะ แปลกๆละ เสิร์จดูอ่อออ ย่านนี้นี่เอง แหะๆ น่าสงสารคนที่อยู่แถวนั้นเหมือนกันนะคะ
comment25-11:กะแล้วว่าต้องใช่ Shin-imamiya  เพราะเมื่อต้นปีเราไป พักบ้านพักที่คนเค้าให้เช่าผ่าน air bnb ใกล้สถานี shin imamiya แล้วไปเดินเล่นแถวๆสถานี จนเดินไปเรื่อยๆ เจอสภาพแบบชุมชนแออัด แบบอยู่ในหลืบ แล้วจะมีรถไฟสายเล็กๆประมาณ 1 ตู้ ให้นั่งต่อไปด้วย แต่เราไม่รู้ว่ามันจะไปที่ไหน ก็เลยไม่ไป แต่แถวสถานีนี่ลุงขี้เมาเยอะมากตอนดึกๆ คือดึกๆนี่ไม่แนะนำให้เดินคนเดียวเลย ถึงเค้าไม่ทำอะไรแต่เราก็กลัวอ่ะ 
พอเห็นรูปแล้วคุ้นตามากๆ พอบอกสถานีshin imamiya นี่ ร้องอ๋อเลย
comment26:คำว่าสลัมของคนแต่ละประเทศไม่เท่ากันจริงๆ..... (แม้จะเข้าข่ายนิยามของคำว่าสลัม)
comment27:รับซุปมานั่งซดร้อนๆ กลางสวนสาธารณะ Triangle Park อร่อยเลยไง


Cr. ภาพ: en.wikipedia.org


Cr. ภาพ: sogobunka.exblog.jp
comment27-1:อืมม หาผู้หญิงไม่เจอจริงๆ มีแต่ผู้ชายล้วนๆเป็นไปได้ไง หรือเมื่อไหร่มีเมียก็จะพยายามออกไปตั้งตัวข้างนอกกัน
comment27-2:คนหนุ่มยังไม่ค่อยมีเลยครับ

ส่วนใหญ่พวกที่เข้าคือคนที่ไม่เหลืออะไรแล้วจริง อยู่คนเดียว รับจ้างไปวันๆ
comment27-3:คคห.27-1

"อืมม หาผู้หญิงไม่เจอจริงๆ มีแต่ผู้ชายล้วนๆเป็นไปได้ไง หรือเมื่อไหร่มีเมียก็จะพยายามออกไปตั้งตัวข้างนอกกัน"

(ชื่อล้อกอิน)ไปด้วยกันมั้ย..

5555555555555
comment27-4:ขยะไม่ค่อยมีให้เห็นเลย ระเบียบ วินัยดีมากๆ
comment28:เล่นกับหมา หมาเลียปาก

Cr. ภาพ: no-border.asia
comment28-1:ทำไมผมนางงามแบบนั้น -.-?
comment28-2:ประทับใจตรงรักหมา ไม่ทอดทิ้งมันเนี่ยแหล่ะ อารมณ์ว่าฉันอดเธออด ฉันอิ่มเธอก็ได้อิ่มด้วย
comment28-3:หมาดูดีมากกกก
comment28-4:ขนาดหมายังมีสกุลรุนชาติ
comment28-5:หมายังขนสวยกส่าหมาข้างแถวบ้านเราอีก
comment29:น่าสนใจดี
comment30:หลายปีก่อนเคยเจอ homelessที่โตเกียว ทึ่งในความมีระเบียบของเค้ามาก เอากล่องมาทำที่พักแล้วมีการกั้นเป็นห้องนอน ห้องครัว ห้องนั่งเล่น ห้องหนังสือ เจอเวลากลางคืนพอเช้ามาเค้าหายไแล้ว
comment30-1:สงสัยเหมือนกันว่าตอนกลางวันเขาหายไปไหนกัน
comment31:ที่ไหนก็มี
comment32:โตเกียว โอซากา homeless เยอะครับ จะนอนเต้นท์กันตามสวนสาธารณะ หรือริมแม่น้ำ ไม่เคยรู้มาก่อนว่ามีเป็นย่านสลัมแบบนี้
comment33:น่าสนใจ โลกอีกมุมนึงของญี่ปุ่น ว่าแต่มีแค่ที่โอซาก้าเท่านั้นหรือคะ ที่เมืองใหญ่ๆอย่างโตเกียวนี่จะมีสลัมบ้างไหม
เพราะเคยอ่านการ์ตูนบางเรื่องก็พูดถึงการตั้งเต็นท์ในสวนสาธารณะหรือตามใต้สะพานที่คนเร่ร่อนใช้เป็นที่พักอาศัยเหมือนกัน
comment33-1:Nagoya ก็มีนะ เคยเห็น
comment33-2:อย่างโตเกียว คนที่เป็นมนุษย์กล่อง นับมั้ยครับ
comment34:เคยได้ยินว่าญี่ปุ่นก็มีสิ่งที่ทั่วโลกเขามีเหมือนๆกัน ปล้น สลัม ข่าวไม่ดีทั้งหลาย แต่ประเทศเขารู้จักรักษาภาพลักษณ์เรื่องเเบบนี้เลยไม่ค่อยถึงหูคนข้างนอกเท่าไหร่
comment34-1:ที่นู่นฆ่ากันตายออกข่าวทุกวันล่ะครับ 55555555
ไปอยู่14วันออกข่าวทุกวัน
comment34-2:โห ออกทุกวัน
comment35:อเมริกาก็มีคนจน  เเต่ประเทศเขา จะให้อยู่เเฟลต มีห้องน้ำ มีปัจจัยสี่อยู่

เป็นห้องเเคบๆ เเออัด  รัฐบาลให้เงินใช้ทุกเดือน เเค่พอประทังชีวิต ง่ายๆคือ  คนพวกนี้ มีหลายๆที่ควรมี เเต่ขาดบทบาททางสังคม เเละความพร้อมอีกหลายๆด้าน  เเค่มีชีวิตอยู่ไปวันๆ  เป็นเหมือนขอทานรัฐบาลอยู่ เท่านั้น

พ่อเล่าให้ฟังหลายปีมาเเล้ว ไม่เเน่ใจว่าตอนนี้ยังมีอยู่มั้ยนะคะ
comment35-1:มีเงินให้ใช้ และต้องอยู่ในเขตพื้นที่ของตัวเองด้วย
เคยเจอตำรวจปั่นจักรยานมาตรวจบัตร(จะเป็นคนจร ก็ต้องขึ้นทะเบียน)
จำได้ว่าเจอโฮมเลสเป็นลม ช่วงนั้นอากาศร้อนอ่ะ
รถดับเพลิง รถพยาบาลมารุมเต็มถนนเลย  เสียงหวอดังมาแต่ไกล

...เข้าใจชัด คำว่าประเทศพัฒนาแล้ว  คุณภาพชีวิตมันต่างกัน
comment35-2:คุณภาพชีวิตในบางครั้งก็วัดยาก คนรู้จักห่างๆ ไปอยู่เมกา แต่คงอยู่ย่านไม่ปลอดภัย
โดนคนดำจี้ เอามีดแทง แทบไม่รอด 

เพื่อนอเมริกันเองก็บอกว่าสังคมเค้าก็มีมุมมืดเหมือนกันล่ะ บางจุดเค้าเองยังไม่กล้าผ่านเลย
comment35-3:เมกาเท่าที่ทราบมาแต่ละรัฐต่างกันมาก

บางรัฐใหญ่กว่าไทย+พม่า เขมรลาว ก็ถือว่ารัฐ=ประเทศนึงละกัน ความแตกต่างก็มีเป็นธรรมดา
comment35-4:ไม่นะ ก็เห็นนอนหนาวเหน็บอยู่ข้างถนนเต็มไปหมด ไม่มีงาน ไม่มีเงิน มีอาหารแจกบ้าง ขอกินบ้าง สวัสดิการมีบ้าง ไม่มาก
comment36:ขอบคุณกระทู้ดีๆ ค่ะ ไม่คิดเลยนะเน่ย ว่าจะเป็นสลัมที่ดู ก็โอเคไม่แย่มาก
comment37:คุณพระ
comment38:เพิ่มเติม

ไปส่องข้อมูลในวิกิมา

ชื่อย่าน Kamagasaki เป็นชื่อที่คนท้องถิ่นบริเวณนั้นเรียกกัน (ซึ่งเป็นชื่อเก่ามาตั้งแต่ปี 1922)

ต่อมาในปี 1966 ทางการเมืองโอซาก้าได้พยายามใส่ตะกร้าล้างน้ำเปลี่ยนชื่อย่านนี้ใหม่เป็น Airin-chiku 
และพยายามโปรโมทการใช้ชื่อนี้ โดยให้ใช้ชื่อ Airin-chiku ในเอกสารของทางการ แผนที่ และในสื่อต่างๆ

แต่คนทั่วไปยังคงเรียกย่านนี้ว่า Kamagasaki
comment38-1:ทั้ง2ชื่อมีความหมายว่าไงครับ?
comment38-2:Kamagasaki เป็นชื่อเก่า น่าจะเป็นชื่อเฉพาะ ผมไม่ทราบความหมายครับ

Airin มีความหมายประมาณ ชุมชนแห่งมิตรภาพ หรือ "neighborly love" ในภาษาอังกฤษครับ
comment39:ขอบคุณนะคะ เปิดหูเปิดตาจริง ๆ นึกถึงรายการโกโกริโกะ ตอนทำความสะอาดบ้านขยะเลย อ่านแล้วถอนหายใจให้กับสองเรื่อง

1. เฮ้อ! ชีวิต
2. เฮ้อ! ญี่ปุ่น
comment39-1:ในไทยก็มีครับ บ้านขยะ จังหวัดเราเอง ใครมาขอร้องอะไรก็ไม่ยอม ด่ากลับอีกต่างหาก
แล้วก็เก็บนู่นเก็บนี่มาเพิ่มเรื่อยๆ
comment40:ที่คลองเตยบ้านเรา  ผมว่ามีเป็นแสนคนไหม  ????   ยังไม่รวมตามข้างคลองสายต่างๆอีก  ????

แต่ผมว่าคนตามสลัมบ้านเรา  ไม่น่าจะอยู่แบบคนญี่ปุ่นที่ต้องขอเงินจากรัฐบาล  แต่เขาทำงาน
มีอาชีพ  ทำมาหาเลี้ยงได้ด้วยตัวเอง (ยกเว้นบ่อน หวย ยาบ้านะ)

ถ้าปรับสภาพแวดล้อมสลัมบ้านเราให้ดี  น่าจะทำให้คุณภาพชีวิตของชาวสลัมดีขึ้นนะครับ.....
comment40-1:เคยทำแล้วครับ อย่างคลองเตยมีการปรับใหญ่มาแล้ว สร้างบ้านจัดผังจัดระบบใหม่ให้มีระเบียบและถูกสุขอนามัย แต่หลายๆปีผ่านมาไม่รู้ยังเหมือนเดิมหรือกลับไปเป็นแดนสนธยาเหมือนเก่าอีก
comment40-2:ผมเห็นด้วยนะ คนในสลัมที่ทำงาน(สุจริต) บางทีรายได้อาจจะทำให้ทึ่งเลยทีเดียว
comment40-3:ดูดีกว่าเมื่อยี่สิบสามสิบปีก่อนมาก
comment40-4:เห็นอยู่ในสลัม ผมเคยเดินเข้าไปดู บางบ้านนี่ ทีวี 42 นิ้ว  คอม ไอแพด เพลย์สาม ครบเลย
comment40-5:สลัมในกรุงเทพ เกิดจากการที่ค่าที่ดินมันแพงจนคนทำงานระดับล่างไม่สามารถซื้อที่อยู่อาศัยได้
ถ้าในราคาที่ซื้อไหว ก็ออกไปอยู่นอกเมืองจนทำให้มาทำงานไม่สะดวก
comment40-6:คลองเตยตอนนี้เป็นแฟลต & คอนโดมิเนียมหมดแล้ว

ต่อไปย่านชานเมืองรังสิตก็คล้ายๆกัน เดี๋ยวนี้มนุษยสลัมย้ายไปหมู่บ้านเอื้ออาทรหมดแล้ว
comment40-7:สมัยเรียนโทต้องเดินเก็บข้อมูลในสลัม คนในนั้นนี่แบบ ไอโฟน ไอแพด โอนึซึกะ นักเรียนป.โท ยังพกโนเกียกันอยู่เลยจ้า
comment40-8:เห็นเม้นพันทิปบอกว่าคลองเตย บางหลังมีอุปกรณ์ครบนะ เราว่าแฟลตเอื้ออาทรคือสลัมในสมัยนี้มากกว่า
comment41:จากภาพ สะอาด ดูดีกว่าบ้านลูกกรงในฮ่องกงเยอะเลย // ประเทศที่มีค่าที่ดินแพงพอๆ กัน
comment42:สื่อญี่ปุ่นอย่าง The Japan Times พาดหัวข่าวเชิงเสียดสีจากกรณีเซนเซอร์หนังเรื่อง Fragile ทำนองว่า

"สลัมที่ใหญ่ที่สุดในประเทศกลับไม่สามารถพบเจอได้ทั้งในแผนที่ และในเทศกาลภาพยนต์"

Nation’s biggest slum cannot be found on maps — or at Osaka film fest

เนื้อหาของหนังระบุสถานที่ตั้งของ Kamagasaki และพูดถึงจุดสำคัญๆ ของสลัม เช่น สวนสาธารณะที่คนเร่ร่อนจับจองเป็นที่อยู่ที่กิน
บ่อขยะที่ผิดกฏหมาย การค้าสิ่งผิดกฏหมายและยาเสพติดในสลัม
รวมถึงการใช้ศัพท์สแลงอย่าง “doya” ซึ่งหมายถึงที่พักราคาถูก และ “shabu” ยาเสพติด

ปัญหาสำคัญของแรงงานใน Kamagasaki  ก็คือ พวกเขาทำงานรับจ้างรายวัน ซึ่งส่วนใหญ่เป็นงานหนัก เช่นก่อสร้าง
แต่จากข้อมูลปัจจุบันพบว่า 40% ของผู้อาศัยในสลัมเป็นคนแก่ ที่มีอายุ 65 อัพ
ทำให้พวกเขาทำงานหนักรายวันแทบจะไม่ไหวแล้ว

ลุงที่ตั้งบาร์เล็กๆ อยู่ติดกับสลัมให้สัมภาษณ์ว่า

"ชาวสลัมเหล่านี้นี่แหละคือผู้ลงแรงสร้างตึกใหญ่ๆ สร้างถนนในยุค 1960s พวกเราควรจะขอบคุณพวกเขา"
comment43:สลัมบ้านเราเขาทำงานหาเงินนะเพราะไม่ได้มีใครเลี้ยง ถ้าไม่ทำก็อด เพียงแต่สภาพความเป็นอยู่และนิสัยพื้นฐานส่วนบุคคลก็อย่างที่รู้ๆกัน
comment44:จริง กรณี สลัมญี่ปุ่น จะมีข้อพิเศษ

คือคนกลุ่มนี้ เป็นคนกลุ่มที่คนญี่ปุ่น รังเกียจมานานแล้ว 
ถือว่าเป็นคนชั้นต่ำเหมือนไม่มีตัวตน สมัยก่อนไม่ถือว่าเป็นคน
(ไม่แปลกจะคนญี่ปุ่นจะทำเรื่องนานกิง)

ไม่มีใครอยากจะยุ่ง และรังเกียจมาก เลยเป็นกลุ่มคนที่ไม่มีจะกิน
ถึงกับมีคนญี่ปุ่น เล่าว่า ที่ย้ายเมืองหลวงเพราะว่า ย้ายหนีคนพวกนี้
คือ รังเกียจมากๆ

พอยุคฟองสบู่ คนทำงานไม่พอ พวกงานบ้างอย่างที่คนญี่ปุ่นไม่อยากทำ 
ก็เลยมีคนยอมจ้างถูก เพราะว่าได้กำไรดี พอหลังจากฟองสบู่แตก 
ก็เลยไม่มีใครสนใจ ถูกรังเกียจเหมือนเดิม 

มียุคหนี่ง ถึงกับมีหนังสือ รวมนามสกุลที่ถือว่าเป็นคนชั้นต่ำ
หลังจากแพ้สงคราม ก็มีการผลักดันเรื่องความเท่าเทียมของชนชั้น
จนมี พิพิธพันธ์ เกี่ยวกับ คนกลุ่มนี้ แต่ว่าก็ยังมีคนที่รังเกียจคนกลุ่มนี้อยู่
comment44-1:นึกถึงพวก บุระคุมินเลยค่ะ  แต่เราคิดว่า ที่อยุ่ในสลัมนี้ น่าจะไม่ใช่หรือมีส่วนน้อย แต่ที่โดนดูถูกเพราะลักษณะญีปุ่น มักจะมองข้ามและดูถูกคนประเภทไม่รักความก้าวหน้า หรือทำตัวไร้ประโยชอยุ่แล้วมากกว่า ซึ่งถ้าเทียบกันจริงๆแล้ว ยังถือว่าได้รับการให้เกัยรติมากกว่าพวกบุระคุมินเยอะมากค่ะ
comment44-2:เรื่องย้ายเมืองหลวงเพื่อหนีสลัมนี่ไม่น่าใช่นะครับ
เพราะการย้ายเมืองหลวงของญี่ปุ่นจากเกียวโตไปเป็นโตเกียวตั้งแต่สมัยปฏิวัติเมย์จิ ซึ่งเกิดขึ้นในช่วงยุค 1860's

ส่วนการเกิดสลัมเกิดในยุคหลังสงครามโลกครั้งที่ 2 (สงครามสิ้นสุดในปี 1945) 
ซึ่งหลังจากนั้นก็เป็นยุคฟื้นตัว และเข้าสู่ยุคฟองสบู่ซึ่งเป็นจุดเริ่มต้นของการเกิดสลัมคนงานครับ

ส่วนเรื่องการแบ่งแยกชนชั้นนี่มีจริงๆ ครับ ซึ่งมีมาตั้งแต่สมัยก่อนเอโดะ
มีการเรียกกลุ่มนี้ว่า 穢多 (เอะตะ) ซึ่งก็คือคนที่ทำงานที่สกปรก หรืองานที่คนบาปทำ
ว่ากันว่าคนกลุ่มนี้จะถูกเหยียดไปชั่วลูกชั่วหลานครับ
ถึงขนาดมีคำกล่าวที่ว่า 「卑しい者とは結婚しない。血は一度汚れるときれいにはならない。穢多の子はいつまでも穢多である」
- ห้ามแต่งงานกับพวกชั้นต่ำ ถ้าเลือดแปดเปื้อนครั้งหนึ่งแล้วไม่มีทางสะอาดได้อีก ลูกของพวกสกปรกคือคนสกปรกวันยังค่ำ

แต่ทว่าความเป็นจริงคือคนที่สามารถหาเงินได้ก็สามารถหลุดพ้นจากชนชั้นนี้ได้ 
ส่วนคนที่ทำผิดกฏหมาย หรือคนว่างงานก็จะถูกจัดมาอยู่ในชนชั้นนี้แทน 
(ซึ่งจากการสำรวจบุระคุมินในเกียวโตพบว่าเกินครึ่งของบุระคุมินเป็นคนกลุ่มนี้ครับ)

คร่าวๆ ก็ประมานนี้มั้งครับ เรื่องนี้น่าสนใจทีเดียว เดี๋ยวผมคงต้องไปหาอ่านเพิ่มแล้ว

ปล. เจอข้อมูลเรื่องนามสกุลแล้วครับ ขอบคุณครับ
comment44-3:แปลกใจมากค่ะที่มีคนเอ่ยชื่อพวกเอะตะด้วย คำนี้ถูกซ่อนไว้ลึก และมุมมืดว่าบุระคุมินเสียอีก ตอนแรกเราเข้าใจว่าเป้นพวกเดียวกับบุระคุมิน แตไม่สามารถปักใจเชื่อได้เต็มที่เลยล่ะค่ะ

แต่ที่แน่ๆคนญีปุ่นในยุคโบราณจนถึงเอโดะถือว่าพวกนี้ไม่ใช่พวกยามาโตะ(คนญี่ปุ่น) และถูกกำหนดให้มีสถาณะไม่ต่างจากสัตว์เลย สำหรับเรา หาข้อมุลของเอะตะยากจริงๆ
comment44-4:ถึงคุณ Laevateinn 
เรื่องย้ายเมืองหลวงเพื่อหนีสลัมนี่ไม่น่าใช่นะครับ
เพราะการย้ายเมืองหลวงของญี่ปุ่นจากเกียวโตไปเป็นโตเกียวตั้งแต่สมัยปฏิวัติเมย์จิ ซึ่งเกิดขึ้นในช่วงยุค 1860's

คนกลุ่มนี้ จะอยู่แถว โอซาก้า เกียวโต และ เฮียวโกะ อยู่มาก
เป็น คำเปรียบเปรย ดูถูก คนกลุ่มนี้ เหมือนกับ ว่าทนอยู่รวมเมืองไม่ไหว 
ต้องย้ายเมืองหลวง (จริงที่ย้ายเพราะเป็นเหตุผลอื่น)

ตั้งแต่สมัย เอโดะ จะมีการแบ่งชนชั้นจากอาชีพ ที่เรียกว่า 士農工商
ส่วน กลุ่มที่เรียกว่า เอดะ ต่ำกว่า ชนชั้นอื่น
จะเป็นกลุ่มคนที่มี ทำงานสกปรก ทำผิดกฎหมาย ทำผิดศีลธรรม 
หรือ ทำงานเกี่ยวกับ ศพ จนมีความเชื่อ คล้าย วรรณะของอินเดียว่า 
ถ้าแต่งกับคนกลุ่มนี้แล้ว จะแปดเปื้อน แล้ว เปลี่ยนนามสกุลไม่ได้
คือเป็นตราบาท ชั่วลูก ชั่วหลาน ไปจนถึงปัจจุบัน
รังเกียจ จนถึงกับมีใช้คำว่า ฮินิน

อันนี้ไม่แน่ใจการที่จะหลุดชนชั้นได้หรือไม่ เพราะว่า จะสืบจากนามสกุลไปจนตาย

คนกลุ่มนี้ได้รวมตัวกัน ตั้งเป็นองค์กรเพื่อแล้วชูความเท่าเทียม เนื่องจากถูกดูถูกมานาน
คนกลุ่มนี้ได้รับสวัสดิการค่อนข้างดี มีบ้านราคาถูกให้เช่า 
ถ้าเมืองไม่ช่วยคนกลุ่มนี้ ก็คงหนาวตายหมด อดตายหมด 
เพราะอยู่ในสังคมลำบาก ไม่มีใครอยากรับเข้าทำงาน 
บ้างคนทนอยู่ในสังคมไม่ไหว ก็เลยกลายเป็น homeless

พอโอซาก้า มี homeless เยอะ เลย กลายเป็น สลัมไป
comment45:นึกถึงซีรีย์เรื่อง Priceless เหมือนกันค่ะ
comment46:เปิดโลกมากๆ
comment47:ขอตอบด้านนอกจะได้เห็นทั่วๆ กัน 

คห. 2-2 ถามว่า
ทำไมคนใช้แรงงานที่ไม่มีเงินชอบเมาหลังทำงานเกือบทุกประเทศเลย ได้เงินมาซื้อเหล้า แล้วจะมีเงินเก็บ มีตังค์ใช้กับเค้ามั้ยนี่


ลุงชาวสลัมวัย 52 คนหนึ่งให้สัมภาษณ์ว่า แกเข้ามาหางานทำในกะมะงะซากิ หลังจากที่แกสูญเสียบ้านจากเหตุการณ์แผ่นดินไหวครั้งใหญ่ในโกเบ เมื่อปี 1995 

ลุงแกได้เงินสวัสดิการรายเดือนจากรัฐ เดือนละ 70,000 เยน แต่เงินทั้งหมดก็เกลี้ยงไปกับการพนัน แกบอกโชคร้ายชิบเป๋ง!
comment48:ฮ่องกง  ก็โหดร้ายพอๆ กัน



http://www.dailymail.co.uk/news/article-2084971/Hong-Kongs-cage-homes-Tens-thousands-living-6ft-2ft-rabbit-hutches.html
comment48-1:บ้านลูกกรงนี่อนาถกว่าเยอะครับ
comment48-2:บอกตรงๆ ยังกะกรงหมาเลย
comment48-3:ห้องกรง จิงๆด้วย O[]O"
comment48-4:OMG
comment48-5:ฮ่องกงต้องอันนี้ ปัจจุบันถูกรือไปแล้ว
comment48-6:พื้นที่ว่างตรงกลางเป็นอะไรครับ
comment48-7:เป็นอาคารราชการเดิมครับ สลัมมาสร้างทีหลังต่อเติมไปเรื่อยจนใหญ่โต ก็เลยโล่งๆตรงกลางแบบที่เกห็น
comment48-8:ภาพที่ 48-5 น่าจะเป็น ฮ่องกง เกาลูนครับ ว่ากันว่า ห้องหลายห้องที่อยู่ตรงกลางๆ ไม่เคยถูกแสงอาทิตย์เลย
comment48-9:เรียกว่ากำแพงเกาลูน
ข้างในนั้นมีทุกอย่าง บ้านคน โรงแรม ร้านค้า โรงชำแหละ ฯลฯ
ความเป็นอยู่เสื่อมโทรมมาก สร้างติดๆ กันแบบนั้น สามารถเดินข้ามไปถึงกันได้เลย แสงสว่างไม่ต้องพูดถึง

ต่อมารัฐบาลรื้อทิ้ง เพราะถ้าเกิดไฟไหม้ขึ้นมามีหวังได้ไหม้กันทั้งเมือง
จ่ายค่าชดเชยให้คนออกไปอยู่ที่อื่น ตอนนี้กลายเป็นสวนสาธารณะไปแล้ว...
comment48-10:เรื่องนี้เคยมีใน national geographic ด้วยค่ะ เราชอบมากไม่รู้ว่าเราอ่านมาจากฉบับอังกฤษหรือไทย
แต่ความเป็นอยู่แออัดมากๆจนน่าทึ่งเลยค่ะ ข้างในเหมือนเป็นอาณาจักรแมลงอ่ะที่ทางต่อๆๆกันได้หมดเลย
comment49:เคยไปเจอกับตัวครับ ที่ โอซาก้า แต่ไม่ใช่สลัม ก็กึ่งๆล่ะครับ 
ปราสาทโอซาก้านั้นแหละ รอบๆตัวปราสาทที่เป็นพื้นที่ สวนสาธารณะล่ะ
พวก โฮมเลส อยู่กันเยอะมากมาย ส่วนมากจะใช้กล่องกระดาษมาทำเป็นบ้าน
ถึงบางคนทำเป็นบ้านสองชั้นเลยก็มี  แล้วย่านร้านค้า หลัง3ทุ่ม พอร้านปิด พวกนี้ก็จะจับจองหน้าร้าน 
เอาลังกระดาษนี่แหละ ทำที่อยู่อาศัย พอ ตี 5 ปุ๊บ ก็หายตัวกันไปหมด
แต่ละประเทศเค้าก็มีปัญหาเหมือนกันแหละครับ แต่นี้เค้าชอบปิดมากกว่า
comment49-1:เคยเจอที่โอซาก้าเหมือนกัน ว่าจะมาคอมเม้นพอดี ในโตเกียวเอง แถวๆสถานีรถไฟชินจูกุก็โฮมเลสเยอะนะ สองสามทุ่มก็เห็นเริ่มจับจองที่นอนกันแล้ว
comment49-2:เจอในโตเกียวแต่เราว่าคนพวกนี้ดูไม่อันตรายนะ ดูโอเคกว่า homeless ในหลายๆประเทศนะ เราเดินผ่านสวนตอนดึกๆก็ไม่เห็นมีอะไร
comment50:ดูแล้วญี่ปุ่นไม่ควรมีชินกันเซ็น จริงๆ เหอๆ
comment51:ถ้าในโตเกียว ละแวกนิชิชินจุกุยาวไปถึงชินโอคุโบะ ก็มีคนไร้บ้านเยอะมากครับ 
แต่ถ้าพูดถึงย่านสลัมเก่าแก่ อันนี้จะอยู่ละแวกอาซะกุสะครับ
comment52:สงสารคนพวกนี้ครับ แรงงานเหล่านี้ถือเป็นแรงงานสร้างชาติญี่ปุ่นช่วงเศรษฐกิจญี่ปุ่นรุ่งเรืองรุ่น 1970s แต่หลังเศรษฐกิจฟองสบู่แตก รัฐบาลกลับพยายามปกปิดการมีอยู่ของแรงงานเหล่านี้ทั้งที่แรงงานเหล่านี้คือเหยื่อของฟองสบู่ ผมว่ามันไม่แฟร์อย่างแรง

แต่อย่างว่า วัฒนธรรมเอเชียอย่างนึงที่ไม่ดีคือการกลัวเสียหน้า แทนที่จะคุยกันหรือเผยกันตรงๆเพื่อแก้ปัญหา
comment53:ขอบคุณสำหรับแง่มุมแปลกๆของญี่ปุ่นนะคะ เปิดหูเปิดตามากๆเลย
comment54:ดูแล้ว รู้สึกเกิดมาสบายแล้วเรา

เค้าอยู่กันลำบากกว่าเรามาก T_T 

แต่ที่ญี่ปุ่นก็ยังดูดีนะ รัฐเค้าดูช่วย 

ในไทยนี่แย่กว่ามาก เห็นแล้วถนาจใจไม่รู้จะช่วยไง ได้แต่ช่วยซื้อข้าวให้กิน
comment55:ขอบคุณสำหรับกระทู้ดีๆ นะคะ
comment56:โตเกียวกพ. ที่ผ่านมา
comment57:ก็ไม่เชิงปกปิดหรือเปล่าคะ เรื่องสลัม คนไร้บ้าน
เราดูหนังกับซีรี่ส์ญี่ปุ่นเยอะพอควร หลายๆเรื่องก็มีเรื่องเกี่ยวกับคนพวกนี้นะคะ
จะแสดงให้เห็นถึงวิถีชีวิตของคนไร้บ้าน กลางวันก็พยายามหางานทำเพื่อมีเงิน 
ถ้าวันไหนไม่ได้งานก็ไปรอรับแจกอาหาร กินเสร็จไปหาอะไรทำต่อ แต่บางคนก็นั่งถอนหายใจอยู่แถวนั้นแหละ
กลางคืนเอาลังกระดาษมาทำกั้นเป็นห้องนอน บางครั้งไม่มีผ้าจริงๆก็เอาลังนั่นแหละเป็นผ้าห่ม บีบๆให้มันนิ่มๆสักหน่อย
พอตอนเช้าต้องลุก ต้องเก็บที่ เหมือนไม่เคยมีใครมานอนอยู่แถวนั้นมาก่อนเลย
ถ้าเค้าปิดขนาดนั้น ไม่น่ามีหนังหรือซีรี่ส์ที่แทรกเรื่องพวกนี้ออกฉายได้นะคะ  
อย่างเรื่อง Priceless ที่ท่านบนๆพูดถึง ดาราที่รับบทนำคือดาราชายอันดับ 1 ของญี่ปุ่นเลยนะคะ
หนังเรื่องที่โดนแบน อาจจะทำตรงเป๊ะไปหน่อย  คนแก่ในนั้นดูแล้วอาจซึมเศร้าเลยโดนแบนหรือเปล่าคะ

อเมริกามีคนไร้บ้านที่เร่ร่อนเหมือนกัน แล้วก็มีเยอะด้วย(หลักหลายแสน)  เพียงแต่เค้าไม่ชอบจับกลุ่มกัน จะอยู่ใครอยู่มัน 
มีแจกอาหารฟรีมีบ้านพักให้เหมือนกัน แต่ก็ยังมีคนไร้ที่เร่ร่อนนอนข้างทางอยู่ดี  
ปูกระดาษนอนมันตรงทางเดินนั่นแหละ ไม่ต้องมีเต้นท์มีอะไร มีแค่ผ้าห่มพอ
comment57-1:หากเราต้องการจะซื้อหนังที่พูดถึงสังคมญี่ปุ่น หาซื้อได้ที่ไหนครับ
comment58:แต่หนังฮอลลีวูดก็มีฉากคนไร้บ้านอยู่บ่อยๆนะครับ
comment59:
comment60:รัฐเขาก็ไม่ได้ปกปิดหรอก เพียงแต่ไม่อยากโปรโมท พยายามฟื้นฟูในชื่อใหม่ไง

ถ้าปกปิด หรือทิ้งจริง คงไม่มีสวัสดิการ เลี้ยงอาหาร หรือเงินช่วยเหลือหรอกครับ ขนาดทีว่าลำบากบ้านเขา ก็ยังดีกว่าแรงงานขั้นต่ำบ้านเราเยอะนะ
comment61:จะว่าปกปิดก็ไม่ใช่มั๊ง

หนัง ซีรีย์ นิยาย การ์ตูนญี่ปุ่น หรือเเม้เเต่หนังฮอลีวู้ดที่มาถ่ายที่นี่ก็มีพูดถึงคนไร้บ้าน หรือเรื่องราวในมุมมืดของญี่ปุ่นออกจะบ่อย

เเต่สลัมอันนี้ไม่รู้จักจริงๆเเฮะ มันออกจะต่างกับสลัมที่อื่นตรงที่ส่วนมากเป็นชายเเก่นี่ล่ะ จะว่าเป็นเเหล่งรวมคนไร้บ้านก็ได้มั๊ง
comment62:สลัมบ้านเค้าสะอาดดีนะคะ ดีที่มีข้าวเลี้ยงด้วย ไม่มีงานทำก็ไม่อด 


ส่วนบ้านเรา เราไม่เคยไปแถวคลองเตยนะ แต่เท่าที่เป็นศิษย์รถไฟชั้น 3  รถไฟฟรี ก็เลยได้เห็นสลัมตลอดริมทางรถไฟ สลัมไทยเป็นสลัมแค่บ้านค่ะ เพราะคนข้างในทำงานเองหมด ขายอาหารรถเข็น แบบนี้ จะมารอรัดบานมีหวังอดตายซะก่อนค่ะ  จะมีพวกที่ไม่ทำงานก็พวกขอทานไรงี้ ส่วนใหญ่ที่เห็นจะเป็นพวกไร้บ้านไปเลย มีบางประเภทเหมือนกัน เราเคยไปถาม ขอทานเช่าบ้านรวมกันเป็นกลุ่ม ตอนกลางวันแยกกันมาขอทาน ไม่รู้อันนี้เรียกว่าแกงค์ขอทานรึเปล่านะคะ แต่คนที่เราไปถาม เอาลูกเล็กๆมานอนแบขอเงินด้วยค่ะ

เราว่าเคสฮ่องกงน่าเห็นใจสุด เพราะมันไม่ใช่แค่เรื่องคนไร้บ้าน แต่มีเรื่องการขาดแคลนพื้นที่เข้ามาเอี่ยวด้วย คนทำงานยังต้องต่อบ้านไม้บนยอดตึกเลย นับประสาอะไรกับคนไร้บ้านที่ต้องอยู่ในกรงแบบนั้น
comment63:ถึงกับไปเปิดกูเกิ้ลแม็ปดู
เปิดแล้วอ๋อเลย มันไม่ไกลจากบิสสิเนสโฮเต็ลที่ไปพักบ่อยๆ ย่านชินอิมามิยะเลยอ่ะ
มิน่าเวลาบอกคนญี่ปุ่นว่าพักแถวนั้น ส่วนมากบอกว่าแถวนั้นไม่ค่อยโอนะ
ลุงแปลกๆ เยอะ อันตราย ..... มันเป็นเพราะแบบนี้สินะ...

ขอบคุณจขกท.ค่ะที่เอามาแบ่งปันกัน
เราไปพักแถวชินอิมามิยะบ่อยมากกก แต่ไม่เคยรู้เลยว่าไม่ไกลจากนั้นจะมีชุมชนนี้อยู่
comment64:แต่ญี่ปุ่น บ้านเมืองเค้าสะอาด จริงๆ สงสัย อยู่ในกมลสันดาน และ จิตสำนึก
comment65:ตอนที่เราไปก็พักแถว shin-imamiya 
ประเด็นหลักคือห้องพักถูก

ก่อนไปถึงจะทราบถึงการเตือนเรื่องโฮมเลส หรือลุงๆแถวนั้น 
แต่พอไปพักแล้วไม่ได้มีอะไรน่ากลัวนะคะ
เจอมั้ย เจอค่ะ แต่พวกเขาไม่ได้ทำอะไรเรา
ตื่นมาเช้าๆ ลุงเต็มเลย เราก็ใช้ชีวิตในส่วนของเรา
เรากลับรู้สึกเหมือนมีสมาคมคุณตาล้อมหน้าล้อมหลังซะอีก (หัวเราะ)

ผู้หญิงคนเดียว ไปนอนตรงนั้น 3 คืน 
กลับไปคราวหน้า ก็ยังว่าจะนอนแถวนั้นแหละค่ะ
การเดินทางสะดวกดี
comment65-1:เหมือนกันเลยค่ะ กลับดึกๆ นอนคนเดียวแถวนี้บ่อยมากๆ
จะเจอลุงเมาๆ ซะเยอะ 
แต่โอเคค่ะเพราะค่าห้องถูก (งก)
comment65-2:ถ้าบ้านเราไม่ต้องสลัมหรอก โดนฉุดเอาง่ายๆ ยิ่งสลัมบ้านเรานี่น่ากลัว อย่าว่าแต่ผู้หยิง ผู้ชายยังจะโดนจี้เอาง่ายๆ
comment65-3:เหมือนกันเลยค่ะ ถ้ากลับไปก็ไปพักที่เดิมอีก บอกตามตรงว่าเดินแถวสนามหลวงกลางคืนยังน่ากลัวกว่าอีก ฮ่าๆๆๆๆๆ
comment65-4:เค้าเคยไปพักที่ shin-imamiya สองปีที่แล้ว
ยังพูดกับเพื่อนอยู่เลยว่า เป็นครั้งแรกเนี่ยที่เห็นคุณลุงนอนข้างถนน 
ตลอดทริปสิบกว่าวันในเมืองอื่นไม่ค่อยเห็นเลย 

แต่ก็ไม่รู้สึกกลัวนะ บางที่ในบ้านเรา ไม่ต้องสลัมหรอกค่ะ ริมถนนไฟสว่างๆ ยังน่ากลัวกว่าอีก 555
comment66:นี่สลัมนะเนี่ย........ มาเจอในไทยนี่สวรรค์ชัด ๆ
comment67:โอซาก้าเป้นเมืองที่มีโฮมเลสเยอะที่สุดค่ะ 
เคยมีเรื่องการจลาจลช่วงประชุม G8 ด้วย
http://datacide.c8.com/repression-and-the-riot-situation-in-kamagasaki-osaka-related-to-g8-meeting/

เซตนี้ภาพเยอะดี
http://www.theguardian.com/world/gallery/2008/aug/22/japan

อันนี้ทำเหมือนเป็นนิทานเลย มีภาพประกอบ
http://www.kamagasaki-forum.com/en/history.pdf
comment67-1:ข้อมูลไฟล์ PDF ดีมากเลยครับ
comment68:ขอบคุณค่ะ
comment69:เรื่องจริงครับที่ทางญี่ปุ่นจะไม่เปิดเผยเรื่องพวกนี้

แต่มีการ์ตูนบางเรื่อง ย้ำว่าบางเรื่องเท่านั้น ที่จะเอาเรื่องของคนไร้บ้านเหล่านี้มาเขียนลงเป็นการ์ตูนสะท้อนชีวิตและมีความฝัน (หายากมากครับแต่ผมมีเรื่องนึงที่ชัดเจนมาก)

แต่ยอมรับว่าสลัมของเค้า มีระเบียบกว่าบ้านเราเยอะมากมาย (เพราะผมเองก็เดินเข้าไปในสลัมต่างๆ ในเขตแถวบ้านมาเกือบหมดแล้ว ขนาดผมผู้ชายยังต้องระวังตัวมากๆ เลยครับ อันตรายมากโดยเฉพาะสมัยนี้บ้านเรา)
comment69-1:ผมว่าผมเจอการ์ตูนหลายเรื่องมากๆ ทีแทรกเรื่องhomeless ของญี่ปุ่นมาในเรื่องนะครับ
comment70:เคยเห็นอยู่ครั้งนึงที่โอซาก้า เดินๆ อยู่ ได้กลิ่นตุตุ เหม็นกลิ่นฉี่มาก ซักพักก็เห็นคนญี่ปุ่นที่นอนเกลื่อนกลาด ใต้โถงอาคารพื้นที่ของรถไฟ แต่ไม่เห็นเป็นขอทานนะครับ ขอเงินแบบนี้จะไม่มี 

แต่จริงๆ แล้วคนญี่ปุ่นที่เป็นแบบนี้มีเยอะเหมือนกัน เวลาส่วนใหญ่เกิดจากความคาดหวังของสังคมที่มีมากจนเกินไป
comment71:ว่าแล้วว่าต้องเป็นแถบ Shin Imamiya เคยไปพักแถวนั้นมา 1-2 คืน เป็นที่แห่งแรกในญี่ปุ่นที่เราไปแล้วรู้สึกไม่ปลอดภัย คนญี่ปุ่นเองยังเลี่ยงไม่ไปแถบนั้นเลยค่ะ เป็นแหล่งโฮมเลส ยากุซ่า แต่เพิ่งเคยรู้ว่ามีสลัมอยู่ที่นั่นด้วย
comment72:ผมว่าบ้านผมสลัมกว่านี้นะ
comment73:นี่คือมาตรฐานสลัมญีุ่ปุ่นบ้านเค้านะ ทึ่งจริงๆ
comment74:สงสัยจังว่าทำไม่สลัมญี่ปุ่นไม่มีเด็ก
หรือว่าเด็กๆรัฐเอาไปดูแลเพื่ออนาคตที่ดี
ส่วนคนแก่ที่เหลือรุ่นนี้อีกหน่อยก็ต้องตาย และจะหมดไปในที่สุด



ส่วนสลัมบ้านเรา
เด็กจะเยอะมากๆ อยู่กันเป็นครอบครัว
comment75:เมื่อปีใหม่ที่ผ่านมาไปเที่ยวญี่ปุ่น ตอนเดินกลับโรงแรมดึกๆ จะมี โฮมเลส นอนอยู่ตรงทางเชื่อมสถานีรถไฟฟ้า 
เรากับแฟนยังได้เอาเสื้อโค้ทที่ไม่อยากหอบกลับมาไปให้เค้าเลยค่ะ (พอดีแฟนพูดญี่ปุ่นได้นิดหน่อย) เห็นแล้วสงสาร
เดินผ่าน 3 วันก็เจอเค้าจับกลุ่มแล้วก็นอนตรงนั้น3 วันเลย

อีกวันไปเที่ยวสวนสาธารณะ ตรง UENO เจอ โฮมเลส เยอะแยะเลย คิดว่า เยอะกว่าที่เจอที่ฮ่องกงอีกค่ะสำหรับคนที่นอนกันข้างถนน
comment76:เป็นสลัมที่ดูดีมากค่ะ ชอบประเทศนี้จริงๆ ทุกอย่างดูดีไปหมด
comment77:ไม่รู้ว่าปกปิดหรือไม่แต่ทีวีญี่ปุ่นมีเรื่องราวคนพวกนี้บ่อยๆในทีวี บางทีก็ติดตามชีวิต สัมภาษณ์ต่างๆนาๆ ขนาดวันที่พายุลูกใหญ่เข้ามาเค้ายังไม่ตามหาโฮมเลสเลยว่ายังอยู่ดีหรือเปล่า หลบไปที่ไหนหรือเปล่า พอเจอว่าปลอดภัยดีก็ดีอกดีใจ ทำไมถึงคิดว่าเค้าปกปิดกันนะ
comment77-1:ก็สื่อเอามาเปิดเผยเพราะทางการพยายามปดปิดไงครับ 

อย่างข้อเท็จจริงที่เขียนไว้ว่าทางการเซนเซอร์หนังที่เกี่ยวข้องกับสลัม แต่สื่อเอามาเปิดเผยและวิจารณ์ว่า

Nation’s biggest slum cannot be found on maps — or at Osaka film fest

ผู้กำกับหนัง และสื่อเองก็พูดในทำนองเดียวกันว่าทางการพยายามทำเหมือนสลัมแห่งนี้ไม่มีตัวตน

อย่างไรก็ดี พวกเขาก็อยู่ตำตาที่นั่นแหละ นักท่องเที่ยวผ่านไปผ่านมาก็เห็น คนญี่ปุ่นก็รู้ แต่มองข้ามกันหมด
comment78:ทุกเมืองใหญ่ในโลก ต้องมีสลัม

เพราะเป็นแหล่งแรงงานราคาถูก ทำงานที่ชนชั้นกลางไม่อยากทำ

ซึ่งทั้งหมด ก็คืองานบริการชนชั้นกลางนั่นแหละ ทำความสะอาด ก่อสร้าง ขายอาหาร ใช้แรงงาน

ถ้าไม่มีสลัม ระบบเศรษฐกิจก็จะเดินไม่ได้



ยิ่งสังเกตุได้ง่ายๆ แถวไหนมีตึกใหญ่ๆย่านธุรกิจ ใกล้ๆกันจะมีสลัม
comment79:เราเคยอยู่ Tennoji ที่โอซาก้า ตอนแรกอ่านชื่อแล้วไม่คุ้นเลย พอบอก Shin Imamiya ถึงนึกออก 

ตอนหาห้องเช่าแถวนั้นจะถูกและห้องดีเพราะคนญี่ปุ่นไม่ค่อยอยู่กัน มันมี Homeless เต็มไปหมดต้องใช้คำว่าเป็นดง 

นอนกันตามทางเดินนี่แหละ บอกเพื่อนญี่ปุ่นตอนหาห้องว่าแถวนั้นถูกดีเนอะ เค้ารีบห้ามเลยว่าอย่าไปอยู่ 

ขนาด Tennoji เองซึ่งอยู่ห่างมา 1 หรือ 2 สถานีรถไฟก็จำไม่ได้แล้ว ยังมีหลงมานอนตามสถานีหลายคนเหมือนกัน 

เวลาจะโละผ้าห่ม ที่นอน ก็หอบเอามาให้พวกนี้แหละค่ะ 5555 เค้าจะใช้กล่องมากั้นเป็นคอกนอนกัน หน้าหนาวคงหนาวจับใจ 

ขนาดเราอยู่ในห้องมีฮีตเตอร์ยังแทบเอาไม่อยู่เลย จริงๆตอนอยู่ตลอด 4 ปี ไม่เคยเจอพวกนี้มายุ่งวุ่นวาย ขอตัง หรืออะไรเลยนะคะ 

ต่างคนต่างอยู่มากๆ เคยโดนแต่ตาลุงเมาๆมาเรียกว่า น้องๆ ตอนขี่จักรยานกลับห้องดึกๆหลังเลิกงาน

เพราะแถวนั้นนอกจากมีโฮมเลสแล้วก็มีสาวๆ(แก่)หลายเชื้อชาติ(ยกเว้นญี่ปุ่น)ขายตัวกันเป็นจุดๆ เลยไม่รู้ลุงเรียกเพราะจะถามราคาหรืออะไร 5555

ขายจะมาขี่จักรยานเรอะ!! ชั้นก็ยืนเฉยๆให้ต่อรองราคาดีกว่ามั้ย??

ปล. เคยขี่ผ่านตอนเค้าบ๊วบให้กันด้วย นั่งคนยืนคน ตกใจโคตรรรรร ทำไมไม่ไปเปิดห้องงงงง  งบหมดหราาาาาา
comment79-1:สาวแก่ญี่ปุ่น ไม่มีทำงานแบบนี้เลยเหรอครับ
comment79-2:คนญี่ปุ่นคาดว่าไปอยู่ตามร้านเป็นเรื่องเป็นราวกันอ่ะค่ะ แต่ที่เราเจอจะได้ยินเค้าพูดภาษาจีนกันเป็นส่วนมาก

คล้ายๆภาษาอีสานก็มี เลยไม่รู้ว่าคนไทยหรือคนลาว
comment80:ในญี่ปุ่น ยังมีเรื่องของวรรณะ ฝังในความคิดอยู่ลึกๆ  เป็นผลตกทอดมาจากยุคเอโดะ  พวกคนชายขอบของสังคม เรียก ว่า บุราคุมิน  ครับ

          ชนชั้นหลักๆในสังคม มีตามนี้ครับ  4 ชนชั้น ได้แก่  ซามูไร  ชาวนาชาวไร่ ช่างฝีมือ และ พ่อค้า  นอกเหนือจากกลุ่มที่ว่านี้ก็มี ย่อยไปอีก มากจากอาชีพที่พวกนี้ทำ ทำให้ถูกมองว่าเป็นคนชั้นล่างๆของสังคมไป เช่น พวกฆ่าสัตว์ หรืองาน อะไรก็ตามที่เกี่ยวข้องกับความสกปรกครับ 
ื          คล้ายๆจัณฑาลของอินเดียเลย  แต่มันไม่แรงเท่า  คนญี่ปุ่นรุ่นปัจจุบันส่วนใหญ่ไม่ค่อยยึดถือเรื่องนี้เท่าไหร่แล้วด้วย
comment81:เรื่องคนไร้บ้าน บนหน้าหนังสือพิมพ์ญี่ปุ่น

ฮิโรชิ อิโตะ วัย ๖๕ ปี เป็นคนจรจัดคนหนึ่งที่อาศัยอยู่ในวัดเซนโซจิ ในย่านอะซากุสะ มาเป็นเวลา ๓ ปีแล้ว เขาเกิดที่ฮอกไกโด เดินทางมาโตเกียวเมื่ออายุ ๔๐ กว่าปีหลังจากบริษัทก่อสร้างที่เขาเคยทำงานอยู่ล้มละลาย เขาทำงานที่สถานที่ก่อสร้างอีกหลายแห่ง แต่หลังจากอุบัติเหตุจักรยานล้มทำให้ขาของเขาบาดเจ็บ เขาก็มาอาศัยอยู่ในวัด

อิโตะนอนอยู่ใต้ประตูคามินาริมอน ประตูใหญ่ซึ่งอยู่ด้านหน้าของวัด ตื่นขึ้นมาตีห้าก่อนที่นักท่องเที่ยวจะเริ่มมาถึง และนั่งอยู่บนม้านั่งตัวโปรดของเขา ระหว่างวันเขาเก็บเศษเงินที่อยู่ในเครื่องขายของ และขออาหารและเครื่องดื่มจากคนที่รู้จัก ดื่มเหล้าโชชูราคาขวดละ ๒๐๓ เยน (ประมาณ ๗๐ บาท) สัก ๑ ใน ๓ ของขวด ที่เหลือก็เอาไปผสมกับน้ำประปาแล้วก็จิบทีละน้อย ตกเย็นก็กลับไปที่ประตูคามินาริมอน แล้วก็นอน



ในช่วงวันหยุดยาวต้นเดือนพฤษภาคม อิโตะนั่งบนม้านั่งตัวโปรดมองดูพ่อแม่ลูกกินน้ำแข็งไส ในขณะที่นักท่องเที่ยวต่างประเทศถ่ายภาพเจดีย์ห้าชั้น เหล่าคนจรจัดก็กลับไปยังที่อยู่ของพวกเขา นั่งในกล่องกระดาษใกล้ ๆ พ่มไม้

จากตัวเลขของกระทรวงสวัสดิการ จำนวนคนจรจัดในโตเกียวลดลงประมาณ ๖๐ เปอร์เซ็นต์ในรอบ ๕ ปี มีจำนวน ๑,๔๓๗ คน ในเดือนมกราคม พ.ศ. ๒๕๕๕  คนจรจัดในเขตไทโตที่วัดเซนโซจิตั้งอยู่มีจำนวน ๒๓๑ คน มากที่สุดใน ๒๓ เขตของกรุงโตเกียว

เก็บความจาก บทความเรื่อง "หลังจากคดีฆาตกรรม, ชีวิตของเหล่าคนจรจัดในเขตอะซากุสะก็กลับเข้าสู่ปรกติ โดย โยอิชิโร โคเดรา หนังสือพิมพ์อาซาฮี

http://www.reurnthai.com/index.php?topic=5709.msg124005
comment82:ชอบมากครับเรื่องราวแนวนี้ ขอบคุณครับ
comment83:ทำไมคิดถึงเรื่อง getbackers
จำไม่ค่อยได้ 
พระเอก กลางคืนนอนในกล่อง ตอนเช้าอาบน้ำตรงน้ำพุหน้าสวนสาธารณะ
comment84:ของบ้านเราก็ไม่ได้น่าเกลียดมากนะ ก็ทำงานไม่ได้พึ่งรัฐอย่างเดียว เอ๊ะ หรือพึ่งไม่ได้?? 
อย่างน้อยก็พอมีที่ดินบ้าง จัดสรรดีๆน่าจะเป็นระเบียบมากขึ้น
พัฒนาชุมชนริมคลองในกรุงเทพน่าสนใจมาก คลิปภาษาอังกฤษใช้คำว่า slum เอาว่าเป็นชุมชนแออัดก็พอ  



อันนี้เวียดนามนำแนวคิดนี้ไปใช้ด้วย แต่ของบ้านเขาดูดีกว่าเราแฮะ
comment85:ขอบคุณค่ะ ชอบอ่านเรื่องแบบนี้มาก เปิดโลก เปิดมุมมอง
อยากให้ทุกคนมีบ้าน มีครอบครัวอบอุ่น
comment86:พวกคนไร้บ้านในญี่ปุ่นก็เคยอ่านเจอมาบ้าง แต่ไม่นึกว่าจะมีสลัมอะไรแบบนี้ด้วย

ขอบคุณจขกท.มากค่ะ ที่มาแบ่งปันอีกมุมในญี่ปุ่นที่เราไม่เคยรู้มาก่อน
comment87:ผมเองก็เคยทำงานสาธารณสุขก็เข้าๆออกสลัมบ่อยๆ ของไทยกับญี่ปุ่นผมว่ามันไม่เหมือนกันนะ
-ของญี่ปุ่น ไม่มีงานประจำเป็นจุดรวมพลเพื่อรับสวัสดิการจากรัฐ/ของไทยค่าเช่าถูก คนที่อยู่ก็คนทำงานแต่อยากอยู่ถูกๆ ไม่ต้องการให้รัฐมาช่วยอะไรมาก(อาชีพหลายๆอย่างที่เรามองว่าไม่น่าจะมีเงินอย่างขับซาเล้งเนี่ย เดือนๆหนึ่งได้เงินมากกว่ามนุษย์ออฟฟิตหน้าใหม่อีกนะ)

-ของญี่ปุ่นสุขลักษณะดีเพราะรัฐจัดที่ทางให้/ของไทยสุขลักษณะแย่มากเพราะ ต้นกำเนิดมาจากที่ดินสุดไกลเจ้าของไม่รู้จะเอาไปใช้ทำอะไรได้ก็ปล่อยเช่าถูกๆให้คนเช่าปลูกบ้านกันเอง คนเช่าก็รู้ว่าอยู่ชั่วคราวก็ปลูกไปแบบลวกๆไม่มีการถมที่ ข้างล่างก็เป็นน้ำเน่า แพขยะ

-ของญี่ปุ่นมีเงินแค่พอยาไส้/ของไทยเขาทำงานทำการออฟชั่นในบ้านนี่ครบเลย ติดเคเบิลดูบอลนอก ลูกหลานได้เรียนสูงๆ มหาลัยชั้นนำ ทำงานรัฐวิสาหกิจ ขับรถแพงๆก็มี
-------
คือสลัมไทยเนี่ยที่มาคือที่ดินซอยสุดลึกเจ้าของไม่รู้จะใช้ทำอะไร ก็เลยปล่อยให้เช่าถูกๆ คนที่มาเช่าก็มีตั้งแต่แรงงานจากต่างจังหวัดเพิ่งเข้ามาไม่ค่อยมีเงิน (แต่พอทำงานไปเรื่อยๆ เงินทองเริ่มมี ออฟชั่นก็เริ่มมา ลูกหลานก็ใช้ชีวิตเหมือนคนทั่วไป)ไปจนถึงพนักงานระดับสูงในองค์กรใหญ่ๆ

ส่วนสภาพสังคมคนที่อยู่ในนั้นก็แฮปปี้ดี เย็นๆก็ออกมาจับเข่าคุยกันเพราะบ้านมันอยู่ติดกันก็เลยสนิทกันง่ายๆคล้ายๆสังคมชนบท (ต่างจากคนเมืองที่เข้าบ้านก็ปิดประตูบ้านใครบ้านมัน) ดังนั้นพอเขามีเพื่อนฝูงคุยกันถูกคอ พอมีตังก็เลยไม่อยากย้ายออกไปเพราะอยู่อย่างนั้นก็แฮปปี้ดี ถูกด้วย

ส่วนด้านมืดของไทยอันนี้ก็มีคือด้วยความที่ว่าสลัมเนี่ยมันอยู่ในซอยลึก คนภายนอกก็ไม่ค่อยผ่านเข้าไป ก็เลยทำให้พวก"หลบหนี/ซ่อนเร้น"มาแอบๆพักอาศัยอยู่ก็มาก พวกนี้ก็จะทำธุรกิจมืด อะไรพวกนี้ เลยทำให้สลัมกลายเป็นแหล่งค้ายา บ่อน และกลายเป็นว่าคนนอกที่ไม่ได้อาศัยอยู่ในนั้น ซี้ซั้วเข้าไปไม่ได้ อาจมีภัยถึงตัว

พวกเจ้าหน้าที่รัฐเองจะเข้าไปก็ต้องให้แกนนำชุมชนพาเข้าไป หรือต้องคุ้นหน้ากันถึงจะเข้าไปได้ ซึ่งก็มีเจ้าหน้าที่เข้าไปบ่อยๆ เพราะด้วยสุขลักษณะที่ไม่ค่อยดีก็จำเป็นต้องเข้าไปดูแลเรื่องสาธารณะสุขอะไรแบบนี้ประจำ
--------
จริงๆสลัมในกรุงเทพก็มีหลายเกรดแบบคนมีตังอยู่แบบผู้ดีคุณหนู(ย้ำ คุณหนู!) ไปจนถึงเกือบจะเป็นคนป่าอุมบะๆอยู่แล้ว ทั้งนี้ทั้งนั้นก็ขึ้นอยู่กับคนข้างในด้วยแหละว่าเขาอยากจะพัฒนาชุมชนของเขาหรือเปล่าและให้ความร่วมมือไหม แต่โดยส่วนใหญ่ก็ให้ความร่วมมือดี คนในสลัมอัธยาศัยไมตรีดีมากๆเลย (กับเจ้าหน้าที่รัฐอ่ะนะ)

อีกรูปแบบหนึ่งของสลัมเมืองไทยคือ"สลัมลอยฟ้า" พวกแฟลชหรืออาคารชุดถูกๆ คำบรรยายเหมือนข้างบน แต่เป็นตึก ใครจะซื้ออาคารชุดก็ดูเผื่อไปอนาคตด้วย ถูกมากๆ ตอนซื้ออาจจะไม่มีอะไรแต่ซักพักก็จะกลายเป็นสลัม
--------
สลัมในไทยปัญหาใหญ่สุดคือสกปรก กับมีพวกนอกกฎหมายไปกบดาน นอกนั้นจัดว่าดี ถ้าเทียบกับห้องรูหนูแบบฮ่องกงนี่ สลัมเราก็สวรรค์ดีๆนี่เอง บอกตรง
comment88:อ่านแล้วสงสารกลุ่มคน บุราคูมิน เลยค่ะ  หลังจากข่าวสึนามิที่ญี่ปุ่นหลายฝ่ายก็เป็นห่วงโรงไฟฟ้านิวเคลียร์
ช่วงแรกก็เห็นมีการจัดการที่ดี จำได้ว่า ช่วงแรกๆมีทีมฮีโร่ของชาติที่เป็นวิศวกรปลดเกษียณแล้วเข้าไปจัดการ เป็นที่ออกข่าวยกย่องไปทั่ว
แต่พอเวลาผ่านไป กลับมีอีกกลุ่มทำงานอยู่เบื้องหลัง แต่พวกเขาไม่ได้รับคำสรรเสริญเยินยอให้เป็นฮีโร่อะไรเลย แถมยังโดนดูถูกอีกตังหาก

“ฟูคุชิมา”สะเทือนโลก(5)(6)บุราคูมิน“เหยื่อ”รังสี โดย ทวีศักดิ์ บุตรตัน
http://botkwamdee.blogspot.com/2012/05/ts-fks5.html

ที่จริงเรื่องแบบนี้ เห็นในรายการ "หนังพาไป"  ก็พาไปชมอยู่นะคะ  
ตอนแรกก็พาไปเที่ยวล่ะ แต่ไปเจอเหตุการณ์นึงเข้า บอลยอด เลยพาไปดูอีกด้านของญี่ปุ่นน่ะ
แต่ไม่คิดว่าจะเลวร้ายถึงขนาดญี่ปุ่นอยากจะลบออกจากหน้าประวัติศาสตร์เลยน่ะ


บ้านกล่องของ homeless ในโตเกียว
comment89:ขอบคุณที่นำภาพมาให้ชม
ส่วนที่ไม่เจริญของญี่ปุ่นบ้าง
เราชอบดูนะ
ฌพราะช่วงนี้บริโภคแต่สถานที่ท่องเที่ยวเค้าเลยรู้สึกบ้านเค้าดีไปหมด
comment90:ขอบคุณที่นำมาแบ่งปันค่ะ เปิดหูเปิดตามากๆ
comment91:-- เป็นความรู้เกี่ยวกับสังคมที่ดีมากๆ ครับ ขอบคุณที่นำมาแบ่งปันจ้า >w<
comment92:กระทู้ดีครับ
comment93:หมาสลัมญี่ปุ่น นี่ น่ารักจริงๆ
comment94:ได้ความรู้มากมาย
comment95:เปิดหูเปิดตาดีจังค่ะ ขอบคุณกระทู้
comment96:
comment97:สะอาดกว่าตามตรอกซอกซอยแถวสยามอีก
comment98:ความเจริญย่อมมาพร้อมกับความเสื่อมค่ะ คิดว่าทุกประเทศก็คงมีแบบนี้ 
แต่สวัสดิการสังคมญี่ปุ่นดีจริง ๆ ค่ะ นับถือ
ขอบคุณสำหรับข้อมูลความรู้ดี ๆ ค่ะ
comment99:เคยเดินหลงไปตรงนั้นเหมือนกันค่ะ ตอนไปญี่ปุ่นครั้งแรกเมื่อห้าปีก่อน 
ตอนนั้นการท่องเที่ยวญี่ปุ่นยังไม่บูมเหมือนทุกวันนี้ เพราะยังต้องขอวีซ่า 
ตอนนั้นไม่มีข้อมูลแบบนี้เลย เดินหลงเข้าไป งงมาก ว่าที่ญี่ปุ่นมี homeless เยอะแบบนี้เลยเหรอ
เห็นเค้านอนกันในกล่องในตรอกเล็กๆ เป็นการเปิดโลกทัศน์เลยว่าเจริญแค่ไหนก็ยังมีพวกคนที่ไม่มีบ้านอยู่
comment100:เห้อ เอาแบบนี้ดีกว่า จะมีสักกี่ประเทศในโลกนี้ที่ไม่มีคนยากไร้ ความเท่าเทียมอยู่ที่ไหน นอกจากใจเรา
comment101:เกาหลีก็มีนะครับ ตามรถไฟใต้ดิน เจอเยอะมาก ถ้าตอนกลางคืนน่ากลัว บางวันเจอคนรุมชกกัน ตำรวจยังนิ่ง ๆ เลย

http://coryinkorea.wordpress.com/2011/09/26/the-homeless-in-seoul-a-growing-problem-maybe-but-why/
comment102:ถ้าสลัมนี่  ต้องไปดูอินเดียครับ  
น่าจะที่สุดของที่สุดแล้ว  (เฉพาะที่เคยเห็นเคยได้ยินมา)
comment103:เรานี่แหล่ะ สมัยเรียนอยู่ย่านที่ก็เรียกได้ว่าเป็นเขตสลัมของโอซาก้าเหมือนกัน ใกล้ๆกะชินอิมามิยะนี่แหล่ะ แต่ก็นะ ขนาดนั้นก็ยังปลอดภัยมากกกกกก เรากลับบ้านตอนตีสองหลายครั้งมากๆ ก็ยังรู้สึกได้ถึงความปลอดภัยขนาดมีโฮโบนอนอยู่ตามสวนหย่อมเพียบ แต่เค้าก็ไม่ได้ทำตัวน่ากลัว ไม่ได้เข้ามาเงินเหมือนโฮโบในอเมริกานะ สามีบอกว่า คนพวกนี้บางคนเมื่อก่อนเป็นถึงประธานบริษัท แต่พอฟองสบู่แตก บริษัทล้ม หนี้เละ ลูกเมียก็หนีไป  หมดอาลัยตายอยาก เลยกลายมาเป็นแบบนี้แหล่ะ แต่ก็มีหลายคนที่เป็นพวกเกาะรัฐกิน พวกนี้น่ารังเกียจมาก คนอื่นทำงานแทบตาย ต้องมาเสียภาษีช่วยพวกเค้า เฮ้อ
comment104:ยังดีกว่าดงพี่มืดในอเมริกา   หลงเข้าไปถูกปล้น ถูกแทง ได้ง่ายๆ
comment105:เพิ่งเข้ามาเบิ่ง
ที่ไหนๆก็มี แต่ขึ้นกับสวัสดิการและการจัดการของภาครัฐ
บ้านเขาจัดการได้โอเคดี บ้านเราปรับมั่งก็ดีนะ
comment106:ขอบคุณเจ้าของกระทู้ ค่ะ  เคยเรียนที่โตเกียว เจอพวก homeless  เหมือนกัน แต่ไม่รู้ว่ามีย่านสลัมแบบที่โอซาก้าไหม   ขอบคุณที่นำข้อมูลมาแบ่งปันกันค่ะ
comment107:ขอบคุณสำหรับข้อมูลดี ๆ ได้เห็นอีกมุมหนึ่งเลย
comment108:อย่างที่หลายๆ ท่านว่าครับ ชีวิตความเป็นอยู่ในสลัม Kamagasaki ในเมืองโอซาก้า 
อาจจะมีสภาพที่ค่อนข้างดี (มีอาหาร มีการจัดการ) เมื่อเทียบกับสลัมในประเทศด้อยพัฒนา 

Karl Schoenberger คอลัมนิสต์ของ LA times ก็เขียนไว้ตั้งแต่ปี 1990 ในทำนองเดียวกัน แต่ก็ยืนยันว่า
มันเป็น blind spot และสะท้อนให้เห็นความยากจนในรูปแบบหนึ่ง ซึ่งยังมีอยู่ในญี่ปุ่น
และดูผิดที่ผิดทางมากๆ เมื่อสองเท้าของคุณยืนอยู่ในสถานที่ที่เต็มไปด้วยคนไร้บ้าน อันตราย กลิ่นเหม็น และความสกปรก
แต่เมื่อคุณเงยหน้ามองออกไปอีกไม่กี่ร้อยเมตรกลับเต็มไปด้วยตึกรามใหญ่โต แสงสีและความเจริญ

น่าสนใจว่าแต่เดิม สลัมที่มีขนาดใหญ่ที่สุดในเมืองโอซาก้าตั้งอยู่ที่ย่าน Nagamachi ตั้งแต่สมัยเมจินู่นเลย
ยุคนั้นย่าน Kamagasaki ยังเป็นเพียงหมู่บ้านเล็กๆ ที่คนมานั่งตกปลาชิวๆ
ซึ่งสมัยนั้น Nagamachi ก็เป็นแหล่งที่พักราคาถูกของชนชั้นแรงงานเช่นกัน
แต่ต่อมามีการจัดงานนิทรรศกาลอุตสาหกรรมแห่งชาติขึ้นในปี 1903 ทางการเลยออกกฏหมายบังคับให้ที่พักราคาถูกเหล่านั้นย้ายออกไป
ก็เลยพากันย้ายข้าวย้ายของมาตั้งที่หมู่บ้าน Kamagasaki นับเป็นปฐมบทแห่งสลัม Kamagasaki ที่สืบทอดมาจนปัจจุบันเลย

Schoenberger บอกว่าเมืองใหญ่อื่นๆ ในญี่ปุ่นก็มีแหล่งที่คนไร้บ้าน หรือแรงงานรายวันรวมกันอยู่แบบนี้เช่นกัน 
แต่ชุมชนจะมีขนาดเล็กกว่าที่ Kamagasaki ในโอซาก้า 
เขาให้ความเห็นที่น่าสนใจว่า เอาเข้าจริงชาวสลัมเหล่านี้มีส่วนสร้างญี่ปุ่นยุคใหม่ ไม่น้อยไปกว่าเหล่า "salaryman" เลย

อีกปัญหาที่ทับซ้อนเข้ามา ทำให้สลัมแห่งนี้ค่อนข้างยุ่งยากและซับซ้อนเกินกว่าจะแก้ไขได้โดยง่ายก็คือ มีพวก ยากูซ่า เข้ามาเกี่ยวข้อง
เนื่องจากยากูซ่าปฏิบัติงานในสถานที่มืดเหล่านี้ ทุกวันนี้ออฟฟิสของพวกยากูซ่าก็อยู่ในบริเวณสลัมนี่แหละ 
โดยพวกยากูซ่าแทรกอิทธิพลเข้ามผ่านกระบวนการเป็นนายหน้าจัดหางาน
ว่ากันว่าพวกยากูซ่าหยั่งรากลึกลงในบริเวณนี้เนื่องจากเศรษฐกิจยุคฟองสบู่ของญี่ปุ่น ทำให้การเป็นนายหน้าจัดหางานทำรายได้มหาศาล 
โดยกระดิกเท้ารอรับเงินแบบทั้งขึ้นทั้งล่อง ทางหนึ่งเก็บหัวคิวค่าแรง อีกทางยังเปิดบ่อน และค้าเหล้า-ยา โสเภณี ให้พวกแรงงานมาถลุงเงินกันอีก 
ซึ่งแม้ฟองสบู่จะแตกไปในปี 1991 แต่เครือข่ายยากูซ่าก็ครอบงำสลัมแห่งนี้ไปแล้ว 

ตำรวจก็จัดการอะไรไม่ได้มาก หนำซ้ำยังเคยมีตำรวจถูกจับฐานรับสินบนจากแก๊งยากูซ่า เป็นเงินกว่า 70,000 ดอลลาร์อีกต่างหาก

ที่สำคัญโอซาก้ายังเป็นเมืองที่อัตราการเกิดอาชญากรรมสูงสุดในญี่ปุ่นอีกด้วย
comment109:ปัญหาความไม่เท่าเทียมแบบนี้ไม่ได้มีอยู่กับเฉพาะชาวสลัมพวกนี้อย่างเดียว ขอแยกให้เข้าใจง่ายๆ แบบนี้ดีกว่า

1. คนญี่ปุ่นด้วยกันเอง

ในสังคมญี่ปุ่น ลูกหลานของกลุ่มคนที่เรียกว่าบุระกุมิน "burakumin" ประมาณ 1-3 ล้านคนซึ่งเป็นพวกชนชั้นล่างสุดๆ ยังคงต้องต่อสู้เพื่อความเท่าเทียม ทั้งในด้านการศึกษา การจ้างงาน และการแต่งงาน ทั้งๆ ที่พวกเขาก็เป็นชาวญี่ปุ่นแท้ๆ ไม่ต่างจากคนญี่ปุ่นทั่วไป

ในอดีตพวกบุระกุมินถูกเหยียดหยามและเอาเปรียบมากๆ ในอดีต ภายหลังถูกปลดปล่อยให้เป็นอิสระในปี 1871 ในทางกฏหมาย
แต่ในทางปฏิบัติยังคงถูกกีดกัน และถูกบีบให้ไปรวมตัวกันอยู่เป็นชุมชนแออัดที่มีแต่พวกบุระกุมินด้วยกันเอง

ป.ล. 1. เกี่ยวกับบุระกุมินคร่าวๆ โปรดย้อนขึ้นไปดู ---> ความคิดเห็นที่ 44 และความคิดเห็นย่อย)

ป.ล. 2. อย่าสับสนว่าบุระกุมินกับชาวสลัม Kamagasaki คือคนกลุ่มเดียวกัน
ชาวสลัม Kamagasaki คือพวกชนชั้นแรงงาน คนไร้บ้าน คนไม่รู้จะไปไหน ก็มาอยู่ที่นี่ หางานทำไปวันๆ
ส่วนพวกบุระกุมินคือพวกนอกระบบสังคม เป็นวรรณะต่ำสุดคล้ายจัณฑาล เป็นมรดกจากสมัยศักดินา


2. คนต่างชาติ

นอกจากพวกบุระกุมินซึ่งเป็นคนญี่ปุ่นด้วยกันเองแล้ว ก็ยังมีคนที่มีเชื้อสายต่างชาติอีกเกือบล้าน ซึ่งเอาหลักๆ จะมีเชื้อสายจีน และเกาหลี (ถูกเทครัวมาใช้แรงงานตอนญี่ปุ่นล่าอาณานิคม ประมาณเกือบ 7 แสนคน) พวกนี้ก็ต้องเผชิญกับปัญหาความไม่เทียมทางเศรษฐกิจและสังคมเช่นกัน

รวมถึงชาวโอกินาว่าที่ขึ้นไปหางานทำทางเหนือ และลูกหลานชาวไอนุที่เหลือรอดบนเกาะฮอกไกโดที่ต้องอพยพลงมาหาโอกาสทำมาหากินทางใต้ คนทั้ง 2 กลุ่มนี้ต่างก็มาเผชิญกับชีวิตที่ยากลำบาก และการปฏิบัติที่ไม่เท่าเทียมของชาวญี่ปุ่นทั่วไป


ถามว่าระดับ discrimination รุนแรงขนาดไหน 
ตัวอย่างเช่น พวกเจ้าของบ้านเช่า หรือบริษัทใหญ่ๆ ของญี่ปุ่นหลายแห่งถึงขั้นตรวจสอบประวัติผู้เช่า หรือผู้สมัครงานก่อน ว่ามีปูมหลังครั้งบรรพบุรุษเป็นพวกบุระกุมินหรือเปล่า
comment110:ชาวญี่ปุ่นบอกว่า ย่านสลัม Kamagasaki และบริเวณใกล้เคียง ถือเป็นสถานที่ที่คนท้องถิ่นชาวญี่ปุ่นพยายามหลีกเลี่ยง

อิอิ อย่างไรก็ดี

ปัจจุบันมีนักท่องเที่ยวแห่เข้าไปมากขึ้น เพราะรอบๆ  Kamagasaki  เป็นแหล่งที่พักราคาถูกสำหรับบรรดาแบ็คแพ็กเกอร์

น่าขันที่ว่า แม้สถานที่แห่งนี้จะถือว่าเป็นที่ที่อันตรายที่สุดในญี่ปุ่น แต่คำแนะนำในหนังสือท่องเที่ยว ยังคงยืนยันว่ามันก็ยังปลอดภัยกว่าเมืองบางเมืองในประเทศบ้านเกิดของคุณละว้า 555

ตอนนี้จึงเริ่มเกิดคำถามที่ชวนคิดมากๆ และเป็นคำถามที่สะท้อนอะไรหลายๆ อย่าง คือคำถามว่าเราควรจะมอง


"ย่านนี้ เป็นสลัมที่ทุกข์ยากของคนใช้แรงงาน หรือเป็นแหล่งที่พักราคาถูกสวรรค์ของนักท่องเที่ยว!?"


คำตอบที่ประนีประนอมคงประมาณ เป็นได้ทั้ง 2 อย่างละมั้ง 

ภายใต้สภาวะของความไม่เท่าเทียมทางเศรษฐกิจและสังคมที่เป็นอยู่นี้ มันก็น่าคิด ใช่ไหมครับ
ผลที่เกิดจากการมีนักท่องเที่ยวเข้ามามากขึ้น จะส่งผลดีต่อคุณภาพชีวิตของชาวสลัมหรือไม่
comment111:ทิ้งท้าย (หมดแรงจะพิมพ์ 5555) 

ทุกวันนี้คนไทยไปญี่ปุ่นได้ง่ายขึ้นเพราะไม่ต้องใช้วีซ่า
จากที่อ่านๆ มา ด้านบนเห็นคนไทยก็นิยมไปพักแถวๆ นี้กันเยอะ 

ดังนั้น

สำหรับผู้ที่สนใจ ย่านนี้มีอะไรน่าเที่ยว นอกจากสลัม (แหงละ ใครจะอยากไปดูสลัม)

หลายๆ ท่านที่ช่ำชองญี่ปุ่นก็คงค้นข้อมูลจนพรุนหมดแล้ว แต่ท่านที่ยังไม่ทราบ
ก็มีสวนสาธารณะเทนโนจิ สวนสัตว์เทนโนจิ ท่านที่ชอบออนเซนก็มี “Spa World"

ที่สำคัญ ย่านโคมแดงที่ใหญ่ที่สุดในญี่ปุ่น! ก็อยู่แถวนี้นี่เอง 



หลายๆ คนเข้าไปเพื่อหาที่พักราคาถูก เอ๊ะ ถ้าอยากประหยัดกว่านั้นล่ะ มีอะไรอีกที่ราคาถู๊ก ถูกในย่านนี้
ข้อมูลจาก Tofugu บอกว่า

1. Super Tamade จะเรียกว่าเป็นร้านขายของชำ โชห่วย หรืออะไรก็แล้วแต่ แต่ที่นี่มีของขาย มีพืชผักผลไม้และของกิน ขายด้วยโปรโมชั่น 
เช่น ซื้อครบ 1,000 เย็น สามารถซื้อสินค้าชิ้นอื่น (ในรายการที่กำหนด) ได้ในราคา 1 เยน เป็นต้น 
(อันนี้ฟังดูน่าสนุกนะ ไปลองกันได้ ผมเองยังไม่เคยไปลอง ไปโอซาก้าก็พักแต่แถว Yodoyabashi‏)

มีอาหารชุด (เบนโตะ) ราคาถูกชุดละ 300-500 เยน

ดูเอาเถิด ดูป้าๆ เขาทำ 



2. ร้านอาหารราคาถูกในละแวกนั้น เช่น ชุดอาหารโฮมเมด ของร้าน Manpuku Shokudou ที่ราคาประมาณ 400 - 500 เยน

3. ตู้ขายเครื่องดื่มอัตโนมัติราคาถูก โอเคตู้กดน้ำราคาถูกที่สุดในโอซาก้าอยู่ที่ย่านฟุกุชิมะ (10 เยน) แต่ที่ Kamagasaki ก็ราคาไม่แพง คือ 50-70 เยน เมื่อเทียบกับที่อื่นที่ราคา 100-120 เยน

4. ดูหนังราคาถูกที่ Tobita Cinema 800 เยนดูได้ 3 เรื่อง วันอังคารลดเหลือ 500 เยน

มีอะไรอีกละ ลองไปผจญภัยกันเองบ้างเน้อ 5555 
เจออะไรก็มาตั้งกระทู้เล่าให้ฟังบ้าง
comment112:ขอบคุณครับ
comment113:- สรุปว่า เดี๊ยนเข้าใจผิดว่าสลัมบ้านเรา ยังเป็นสถานที่ที่ขาดแคลน จากกระทู้กับดักรายได้ปานกลางที่เคยถามไป

- เคยผ่านบางที่ใน กทม. ยังเห็นร่องน้ำทิ้ง ยังเห็นคนดมถุง (น่าจะสารระเหย) สงสัยว่าแถบนั้นเรียกว่าสลัมไหม แล้วนักท่องเที่ยวเห็นที่แบบนี้เป็นเสน่ห์ของเมืองไหม ใจเดี๊ยนนั้นเห็นความโทรมเป็นเสน่ห์อย่างนึง (อย่างที่เคยบอกในกระทู้รีวิวฟิลิปปินส์) รู้สึกว่าเป็นธรรมชาติดีค่ะ ไม่ต้องเป๊ะตลอดเวลา แต่ก็อยากให้ปรับปรุง เลยไม่รู้ว่าคนไทยส่วนใหญ่ กับนักท่องเที่ยวที่มาจากต่างชาติ มองภาพแบบนี้ว่าอย่างไร หมายถึงสถานที่นะคะ ไม่ได้หมายถึงยาเสพติดนะ

- ญี่ปุ่นแบ่งแยกชนชั้นได้โหดมาก ปกติอ่านจากกระทู้พันทิพ ก็มีเพื่อนสมาชิกบอกว่า เทศกาลปาถั่วคือรามเกียรติ์เวอร์ชันญี่ปุ่น โดยยักษ์นั้นหมายถึงชาวไอนุ (เวอร์ชันอินเดีย ยักษ์ หมายถึง แขกดำ ทราวิฑ) ตอนนี้มาเจอจัณฑาลหรือยิ่งกว่า ในกระทู้นี้อีก จัณฑาลอินเดียน่าจะหลุดพ้นได้จากการย้ายศาสนา (ถ้าเดี๊ยนเข้าใจผิด รบกวนแก้ให้ด้วยนะคะ)

- เกาหลีใต้ ได้ยินว่าแบ่งแยกคนตามนามสกุลเหมือนกัน แต่ปัจจุบันคนนามสกุลทาสเก่าก็เปลี่ยนหนีได้ จอหงวนเกาหลีก็มี ยังบัน เป็นการกรองชนชั้นไว้อีกขั้นหนึ่ง แอบงงเหมือนกัน ทำไมต้องเปลี่ยนแซ่หนี ในเมื่อไม่ได้แบ่งชนชั้นแล้ว หรือเพราะประเทศเขามีการบันทึกประวัติศาสตร์ แล้วเกิดรับไม่ได้กัน อายกัน สงสัยค่ะ
comment113-1:ที่คุณอวัยวะชิ้นนั้น (ชิ้นไหนอ่ะ) เห็นว่าความโทรมเป็นเสน่ห์อย่างนึง 
วิธีการมองแบบนี้เรียกว่า "Romanticizing the Poor"

เราพิมพ์ขยายความในช่อง reply ผิดอ่ะ ดันไปพิมพ์ตอบไว้ใน คห. 115
comment113-2:กรณีเกาหลีใต้นะคะ เกาหลีจะมีพงศาวลี หรือบันทึกสายตระกูลอยู่ ถ้าเห็นในละครก็จะเป็นปึกหนังสือ มีหลายๆเล่มห่อผ้าไว้ ในนั้นจะบันทึกว่าต้นตระกูลเป็นใคร ใครทำอาชีพอะไรแต่งงานกับใครมีลูกกี่คน ฯลฯ สิ่งเหล่านี้สำคัญเท่าชีวิต ถ้าในหนังไทยเวลาไฟไหม้ยกโอ่งหนีคนเกาหลีคนจีนก็ยกห่อผ้านี่หนีล่ะค่ะ คนไม่มีสายตระกูลก็เท่ากับไม่มีหัวนอนปลายเท้าด้วย ดังนั้นแซ่อะไรก็พอจะบอกได้ว่ามาจากชนชั้นไหนจากสายตระกูลนี้ ภายหลังสงครามโลกครั้งที่2 ระบบสี่ชนชั้น(士農工商 ซานงคงซาง หรือชิโนโคโจ ในภาษาญี่ปุ่น)ก็ถูกยกเลิกตามไปด้วย คนในชนชั้น นง ชาวนา คง ช่างฝีมือ ซาง พ่อค้า ก็พยายามจะลบอดีตของตัวเองด้วยการติดสินบนทางการเพื่อจะเปลี่ยนแซ่หนี เพราะถึงจะบอกว่าไม่มีชนชั้นตามกฎหมายแล้ว แต่ในทางสังคม คนเกาหลีก็ยังแบ่งชนชั้นกันอยู่ดี หากใครมาจากตระกูลขุนนาง คนก็จะรู้กันอ่ะค่ะ (เช่นดาราเกาหลีบางคนก็เป็นอดีตเชื้อพระวงศ์ เป็นที่รู้โดยทั่วกัน) คิม ปาร์ค และลี จึงเป็นแซ่ที่มีคนใช้เยอะมาก เหตุเพราะการเปลี่ยนแซ่ครั้งใหญ่และ เนื่องจาก3แซ่นี้เป็นแซ่ตระกูลขุนนางเก่า และแซ่ของราชวงศ์โชซอนค่ะ การเปลี่ยนแซ่หนีก็เป็นการเริ่มชีวิตใหม่ที่ดีสำหรับคนที่มาจากชนชั้นต่ำ(ชอนมิน) และจัณฑาล(แบกจอง)ได้เช่นกัน
comment113-3:เรื่องวรรณะของอินเดีย ปัจจุบันจะออกแนว"ใครทำอาชีพอะไร" ถ้าเป็นอาชีพสกปรกๆก็จะเป็นวรรณะต่ำ แต่เรื่องอาชีพสกปรกก็ไม่จำเป็นว่าต้องมีรายได้ต่ำเสมอไปอย่างฟอกหนังหรือย้อมผ้าก็เป็นวรรณะต่ำ(เป็นอาชีพต่ำในยุคก่อน)แต่ปัจจุบันรายได้ดีเป็นเศรษฐี ดังนั้นถึงจะโดนดูถูกแต่ชั้นไม่แคร์อ่ะ ก็รวยอ่ะ ไหนใครเหยียดเดี๋ยวเอาเงินตบให้หน้าหงาย

เรื่องวรรณะเป็นเรื่องจารีตเก่าๆ ผูกติดกับอาชีพในยุคเก่าๆ ดังนั้นคนอินเดียที่อยากหนีออกจากระบบวรรณะ เขาไม่ใช้การเปลี่ยนศาสนาหรอก แต่เขาขวนขวายไปเรียน/ทำงาน ในสายงานใหม่ๆที่ในยุคโบราณไม่มีกำหนดว่าเป็นวรรณะไหนแบบพวกคอมพิวเตอร์ ไฟฟ้า อิเล็กทรอนิคอะไรแบบนี้

นั่นเลยเป็นหนึ่งในสาเหตุทำให้อินเดียมีชื่อเสียงด้านไอที
comment113-4:ขอบคุณทั้งสามท่านค่ะ
comment113-5:"Romanticizing the Poor" เนี่ยในไทยเห็นเยอะมาก แบบอยากให้ชาวนาขี่เกวียน จุดตะเกียง เถือกนั้น
comment114:
comment115:อันนี้เราไม่ได้มีเจตนาวิพากษ์ความเห็นคุณ อวัยวะชิ้นนั้น นะ แต่เรามีเรื่องเล่าให้ฟัง 

อิอิ การมองว่าสลัมเป็นสเน่ห์อย่างหนึ่ง มันกำลังจะเป็นเทรนของชนชั้นกลาง-สูง และนักวิชาการกระแสหลักบางกลุ่มไปแล้ว 

อารมณ์ประมาณโหยหา แต่ให้เราไปร่วมด้วยไม่เอานะ ขอมองอย่างเดียว มันมีสเน่ห์ดี ดูพวกเขามีความสุขแบบบ้านๆ ดีนะ 555

ตัวอย่างแบบเป้งๆ คือเมื่อตอน Slumdog Millionaire โด่งดังเป็นพลุแตกเมื่อปี 2008 
คนรวยดูจบก็ตบมือแปะๆ ชอบใจกันใหญ่ แหมนี่นะวิถีชีวิตคนจน มันเป็นอย่างนี้ ช่างมีสเน่ห์ 555...

การมองแบบนี้ ลุง Aneel Karnani อาจารย์เศรษฐศาสตร์ มหาวิทยาลัยมิชิแกนแกเรียกว่า "Romanticizing the Poor"

คือทำให้ชีวิตคนจนดูน่าสนุกดูมีสเน่ห์อะนะ แต่คนจนจริงๆ เขาจะโรแมนติกแบบนั้นไหมอ่ะ !!


ไปให้ลึกกว่านั้นอีก ลุงแกวิพากษ์แนวคิดเศรษฐศาสตร์กระแสหลัก (นีโอคลาสสิค) ว่าตั้งอยู่บนพื้นฐานความคิดแบบนี้แหละ
เพราะเศรษฐศาสตร์กระแสหลัก เร็วๆ นี้เพิ่งเสนอวิธีการใหม่ๆ ในการแก้ปัญหาความยากจน 2 วิธี

1. Microfinance - เสนอโดย นักเศรษฐศาสตร์กระแสหลัก แต่ที่เห็นชัดรู้จักกันดีก็ Muhammad Yunus (รวม น้า J. Sachs ด้วยไหม เห็นชอบพูดเรื่องการให้ประเทศร่ำรวยบริจาคเงินให้ประเทศยากจน)
สาระ: เงินๆๆๆๆ ในหัวมีแต่เงิน โยนเงินให้คนจนไปเหอะ ให้คนจนเข้าสู่ระบบตลาด เดี๋ยวกลไกตลาดพาพ้นความจนได้เอง
ป.ล. ลุง Yunus เน้นไปที่ให้เงินผู้หญิงไปจัดการ เพราะเชื่อว่าผู้หญิงมีความรับผิดชอบ และซื่อสัตย์

2. The Fortune at the Bottom of the Pyramid - เสนอโดย C. K. Prahalad นี่ก็สอนอยู่ ม. มิชิแกน ที่เดียวกับลุง Karnani เลย อิอิ
สาระ: อารมณ์ประมาณคนจนที่ก้นปิระมิดมีศักยภาพในการบริโภคสูง มีความสามารถ มีความพร้อม ให้ธุรกิจรายใหญ่ลงไปขายสินค้าและบริการชั้นดีให้แก่คนจนเหล่านี้ คนจนจะได้มีของดีๆ ใช้ จะได้มีงาน มีรายได้ คุณภาพชีวิตจะได้ดีขึ้น Yes ๆ ธุรกิจขายของได้ก็มีกำไร Yes ๆๆ

ลุง Karnani ตอนแรกฟังๆ ไปก็เกือบเคลิ้มแระ แต่สักพักคิดได้ก็โอ๊ยโวยแหลก บอกนี่คือสิ่งที่เรียกว่า Romanticizing the Poor
นักเศรษฐศาสตร์กระแสหลักอยู่ดีๆ ก็ทึกทักเอาเอง ว่าคนจนมีศักยภาพเพียงพอพร้อมที่จะแข่งขันและเข้ามาจอยกันๆ ใน free markets
ทั้งๆ ที่คนจนกว่า 2,000 ล้านคนมีรายได้แค่ 2 เหรียญต่อวัน

นักเศรษฐศาสตร์กระแสหลักบินอย่างหล่อโผล่จากขอบฟ้าอย่างกับ superman 
มาพร้อมกับสมมติฐานที่ว่า มนุษย์เป็นสัตว์เศรษฐกิจที่ได้รับข่าวสารเกี่ยวกับระบบตลาดเป็นอย่างดี รู้เขารู้เรา
สามารถนำข่าวสารมาคิด วิเคราะห์ แยกแยะ เพื่อตัดสินใจในการแสวงหากำไรอย่างมีเหตุมีผล (well-informed and rational actors) 
ขอแค่เอาเงินมายัดใส่มือคนจน (อาทิ microfinance, โครงการหว่านเงิน เช่น กองทุนหมู่บ้าน หรือโบราณหน่อยก็มิยาซาว่าแพลน อิอิ แก่จัง) 
เมื่อคนจนได้เงินแล้ว ก็จะสามารถเอาไปประกอบธุรกิจ ยืนอยู่ในระบบตลาดได้อย่างหล่อ มั่กๆ บ่ ยั่นเลย!?

แนวคิดนี้ Romanticizing the Poor เพราะมองข้ามข้อเท็จจริงว่าคนจนนะเฟ้ย มีส่วนน้อยที่มีความรู้พอแข่งขัน
คนจนเขาไม่ได้จนเงินอย่างเดียว เขาจนความรู้ จนเส้นสาย จนโอกาส บางกลุ่มถูกปัจจัยสังคมนอกเหนือตลาดกดทับ แบบพวกบุระคุมินเป็นต้น
โยนเงินให้พวกบุระคุมินไปทำธุรกิจ ก็ไปไม่รอด เพราะ norms ของสังคมไม่เอาด้วย free markets ก็เลยกลายเป็นแค่นิทานหลอกเด็ก

ลุง Karnani บอกว่าแนวคิด Romanticizing the Poor นอกจากจะผิดพลาดแล้ว ยังเป็นอันตรายต่อคนจนด้วย
เพราะการทึกทักเอาว่าคนจนพร้อมเข้าสู่ตลาด ขาดแค่เงินๆๆๆๆๆ ทำให้คนจนอดได้รับความช่วยเหลือในด้านอื่นๆ 
เช่น ความช่วยเหลือจากรัฐ เรื่องกฏหมายเพื่อความเท่าเทียม หรือมาตรการอื่นๆ ที่ใช้สนับสนุนและปกป้องคนจน

ป.ล. ลุง Karnani แกไม่ใช่พวกโปรรัฐให้มาตั้งหน้าตั้งตาแทรกแซงตลาดนะ 
แกแค่คิดว่า free markets อย่างเดียวไปไม่รอด มันต้องมีรัฐมาช่วยเสริม 
ไม่ใช่แค่เสริมเฉพาะด้านนโยบายการคลัง แบบพวกสำนักเคนส์เสนอด้วยนะ ลุง Karnani แกหวังมากกว่านั้น
และมุมมองที่นักการเมือง/นักเศรษฐศาสตร์มีต่อคนจนก็ควรจะ realistic มากขึ้น 
เริ่มจากการ relax สมมติฐานบ้าๆ บอๆ ของเศรษศาสตร์กระแสหลักก่อนเลย
comment115-1:โหว! ตรงกับสิ่งที่เดี๊ยนกำลังคิดเลยค่ะ แม่นยังกะตาเห็น อยากจะเรียนถามเพิ่มเติม แต่ว่าความรู้น้อยและยังไม่ถึงเวลา ประกอบกับอาย เพราะกระทู้ขึ้นแนะนำของโต๊ะและของพันทิพ ขอผัดไปก่อนนะคะ

สรุปว่าควรปรับปรุงภูมิทัศน์ของสลัมใช่ไหมคะ อาการที่เดี๊ยนเป็นก็ประมาณนี้เลยค่ะ เหมือนโหยหาภาพในวัยเด็ก

ขอบคุณสำหรับความรู้และคีย์เวิร์ดนะคะ
comment115-2:ชอบครับ
comment116:ในข่าว เขาบอกว่าที่ทางตัวเมืองโอซาก้าไม่ยอมให้ฉายก็เพราะว่า 
ตัวหนังมีฉากที่ตัวเอกไปซื้อยาเสพติดในสลัม และได้รับการฉีดยาบ้า
ซึ่งทางเจ้าหน้าที่เกรงว่า หนังจะก่อให้เกิดอคติต่อย่านสลัมและผู้อยู่อาศัยได้

http://www.scmp.com/news/asia/article/1455694/director-claims-censorship-pulls-film-set-slum-osaka-festival

ในส่วนนี้ผมว่าข้ออ้างพอฟังขึ้นเหมือนกันนะ เพราะข้อเสียของสังคมญี่ปุ่นประการหนึ่งก็คือ
ถ้ามองว่าอะไรแย่หรือเป็นผิดแล้ว อย่างเบาก็จะไม่มายุ่งอะไรด้วย แต่ถ้าอย่างหนักก็จะเข้ามารังแกเลย
คดีที่โฮมเลสโดนคนทั่วไปรังแก หรือไม่ก็โดนฆาตกรรม ก็มีอยู่เหมือนกัน
comment117:ครับตามที่พิมพ์ไปในความเห็นแรกๆ และ คห. 42 ที่พูดถึงเนื้อหาบางส่วนของหนัง

ซึ่งถ้ามองในมุมทางการ ก็จะเป็นในลักษณะความพยายามปกป้องคนในชุมชน 
และความพยายามสร้างภาพลักษณ์ใหม่ เช่นเปลี่ยนมาใช้ชื่อ Airin (ประมาณชุมชนแห่งมิตรภาพ) ในเอกสารราชการ 

แต่ถ้ามองในมุมมองสื่อ และผู้กำกับก็จะคิดว่าในความพยายามสร้างภาพลักษณ์ใหม่
กลับกลายเป็นพยยายามปกปิดความจริง ซุกไว้ใต้พรม
ดูง่ายๆ ท้ายข่าวบอกว่าทางการให้ผู้กับกับเก็บเงินสนับสนุนทำหนัง 600,000 เยน ไว้ไม่ต้องคืน 
โดยให้ผู้กำกับเงียบๆ ไว้ อย่าบอกสื่อ
สื่อก็เลยเอามาพาดหัวข่าวทำนองนั้น

และที่ผ่านมา สื่อก็ใช้ถ้อยคำหลายๆ แบบ เช่น Country's Dark Secret อะไรประมาณนี้
comment118:เคยไปพักย่าน shin-imamiya  ไม่ได้รู้สึกว่าน่ากลัวอะไรเลยเลย ของกินหาง่าย ใกล้ๆมี supermarket ที่ bento ราคาถูกมาก ร้านสะดวกซื้อก็เยอะ ที่สำคัญ business hotel ราคาสบายกระเป๋าสุดๆ ผมจ่ายคืนละ 1,600 เยน ห้องเดี่ยว มีทีวี ตู้เย็น แต่ห้องน้ำและห้องอาบน้ำรวม ห่างจากสถานีรถไฟแค่ 2 นาที ซึ้ง business hotel แบบนี้โตเกียวราคาต่ำสุดที่เจอคือ 2,700 เยน แถมไกลจากสถานีรถไฟ 
   ก่อนไปผมหาข้อมูลคนในพันทิปก็บอกอันตรายๆ  แต่พอพักที่นั้นก็ไม่รู้สึกถึงภัยอันตรายใดๆเลย เห็นฝรั่งผู้หญิงก็พักกันเยอะ คนญี่ปุ่นก็เยอะ  homeless มีจริงแต่เขาไม่ยุ่งอะไรกับเรานะ ถ้าคุณไม่ไปด่าเขา ไปเตะเขา ก็ต่างคนต่างอยู่ ไม่งั้นจะประเทศญี่ปุ่นจะได้ตำแหน่งประเทศที่มีอาชญากรรมต่ำสุดเหรอ
comment119:ผมเคยคิดนะ ว่าถ้าวันนี้ แผ่นดินไหว บ้านพัง ญาติพี่น้องผมตายไปกันหมด

เหลือ ผมอยู่คนเดียว

ผมก็คงใช้ชีวิต ไม่ได้ต่างจากพวกเขา

คืออยู่ไปแบบไร้จุดมุ่งหมาย มีชีวิตไปวัน ๆ 

แต่ผมมองดูพวกเขาอยู่ ก็น่าจะยังพอมีความสุขอยู่บ้าง ซึ่งก็น่าจะถือว่าเป็นเรื่องดี
comment120:บางคนที่เห็นน่าสงสารนั้นอาจได้รับเงินช่วยเหลือจากทางการอยู่ก็ได้  ได้เงินโดยไม่ต้องทำงาน โอซาก้าของ่ายสุดในญี่ปุ่น 
จึงมีคนจากทั่วสารทิศมาที่นี่ เพื่อขอรับสวัสดิการต่างๆจากรัฐหรือNPO
comment120-1:ครับ อย่างที่มีลุงคนหนึ่งบอกว่าได้เงินจากรัฐ เดือนละ 70000 เยน
comment120-2:ตั้ง7หมื่นเยน รับรองได้ว่าเขาไม่ทำงานหรอก ได้มากกว่าคนทำงานเเล้วได้รับเงินเกษียณอีกนะ
เเม่บ้านทำพาร์ทไทม์ ส่งเน็งคิง พอเกษียณเเล้วได้เดือนประมาณ4-5หมื่นเยนเอง (ในนี้ยังต้องจ่ายค่าพยาบาล)
จุดบอดของสังคมญี่ปุ่น คนไม่ทำงานขอความช่วยเหลือจากรัฐ ได้เงินช่วยเหลือ ได้ทุกอย่างฟรี (ค่ารักษาพยาบาลไม่เสียสักเยน)บางคนทำงานงงๆ เช่นพาร์ทไทม์ ยังไม่ได้ไม่เท่านี้เลย
comment120-3:ฟังดูคล้ายฝรั่งเศสเลยค่ะ นึกถึงโกโกริโกะ หนึ่งเดือน หนึ่งหมื่นเยน (ประมาณสามพันบาท) พอได้อ่านกระทู้นี้แล้วได้แต่แอบอุทานในใจ
comment121:ในเมืองไทย ไม่ต้องไปมองสลัมคลองเตยก็ได้ ดูใกล้ ๆ แถวนี้
ก็คือตรงแถว ๆ คลองถม วรจักร วงเวียน 22 พวกนั้นห้องแบ่งเช่า
สภาพเหมือนรูหนู ห้องน้ำรวม ส้วมนั่งยอง ๆ ขันตักน้ำอาบ
ราดส้วม อันเดียวกัน
comment122:เคยไปมาแล้วที่นี่โอซาก้านี่แร่ะ  บ้านกล่อง โฮมเลส เห้นแล้วดีกว่าบ้านเรา เพราะมี จนท ดูแล เราไปกับอาจารย์ ไปดูเกือบทุกซอกทุกมุม แถวสวนสาธารณ ะมีรถเก่าๆ
แล้วก้อมีคนเข้าไปนอน จนท เล่าให้ฟังว่า ช่วงหน้าหนาวบางคน  ตายในรถ ในกล่องก้อมี 
แล้วถัดๆจากย่านนั้น จะเป็นย่านแหล่งขายบริการึค่ะ คือแบบตื่นตาตื่นใจมาก มีการแต่งคอสเพลยมาเรียกแขกด้วยนะ
comment123:ความรู้มากๆๆ หลายเรื่องในหลายๆคอมเม้นไม่เคยรู้มาก่อนเลยค่ะ
บุระคุมิน?  เอะตะ?  คืออะไร  เพิ่งเคยได้ยินจากในนี้นี่ละค่ะ

ขอบคุณ จขกท.ด้วยนะคะ  สำหรับกระทู้เลอค่า เพิ่มรอยหยักในสมอง
comment124:ขอบคุณเจ้าของกระทู้มากค่ะ ที่นำอีกมุมหนึ่งมาให้ได้เปิดโลก เปิดมุมมองใหม่ๆ 

กระทู้นี้ดีจริงๆ
comment125:น่าสนใจดีครับ
comment126:ญี่ปุ่น อัตราอาชญากรรมต่ำ!! แล้วในโคนัน ก็แค่หลอกกันใช่มะ!!
comment127:ถ้าดูจากสภาพแวดล้อม สุขอนามัย ก็ถือว่าดูดีอยู่นะคะ 

เราว่าคนพวกนี้เหมือนหมดความหวังแล้ว ใช้ชีวิตอยู่ไปวันๆ (สังเกตุว่าเป็นคุณลุงอายุเยอะ, อยู่คนเดียว)
คือครอบครัวไม่มี หรือมีแต่เลี้ยงดูกันไม่ไหว เลยมาอยู่นี่เพื่อไม่ให้เป็นภาระลูกหลานหรือเปล่า

************
จขกท. รวบรวมข้อมูล เขียนอ่านง่ายดีจังค่ะ ชอบที่ย่อยข้อมูลวิเคราะห์ทางเศรษฐศาสตร์ให้อ่านง่ายขึ้น
อ่านแล้วสนใจมากๆ เดี๋ยวต้องไปหาอ่านเพิ่มเติมบ้างแล้วค่ะ
comment128:กระทู้เนื้อหาดีมากเลยครับ ขอบคุณครับ
comment129:บ้านการเคหะและหรือบ้าน.....อ่า....นั่นน่ะ  ไม่นานจะกลายเป้น  สลัม !
comment130:คนจรจัดที่จีนที่เคยเป็นข่าว
comment131:สมัยยังเป็นเด็กวัยรุ่นโลกสวยขี้เห่อ 
จิ้นภาพญี่ปุ่นสวยหรูไม่มีที่ติ
วันนึงพอมาเห็นภาพญี่ปุ่นแบบนี้แล้ว บวกกับการได้เห็นโลกมากขึ้น
พูดจริงว่า ตอนนั้น เหมือนกบน้อยๆในกะลา ที่ฝันสลายหงายเงิบ และกลับมาสู่โลกความจริงมากขึ้น
comment132:ขอบคุณที่แบ่งปันค่ะ สลัม คนไร้บ้าน คนเร่ร่อน มีทุกที่ในโลกเลย แต่ของเขาก็ยังดูมีระเบียบสไตส์ญี่ปุ่นอยู่ดี
comment133:
comment134:
comment135:เอ่อ ใครตั้งชื่อให้เป็นถนนข้าวสารเหรอครับ
comment136:ใครไปเที่ยวพักแถว Namba ก็ใกล้ๆเลยครับ ประมาณ 1.8 กิโลเมตร

[Spoil] คลิกเพื่อดูข้อความที่ซ่อนไว้https://www.google.co.th/maps/@34.648794,135.500728,3a,75y,332.33h,81.57t/data=!3m4!1e1!3m2!1skJcDlh_e8nos-LFfO1THOQ!2e0?hl=en
comment137:ขอบพระคุณสำหรับข้อมูลค่ะ
เปิดโลกมากๆ ค่ะ
comment138:สลัมบ้านเขาไม่ได้เสี้ยวที่ออกวงเวียนชีวิต บ้านเรา ทุกๆ วันหรอก อย่างยน้อยก็มีสวัสดิการมีอาหารกิน
comment139:ประเทศจะร่ำรวยแค่ไหนก็ยังต้องมีคนจนอยู่ดี
comment140:แปะ
comment141:มีทุกที่ครับผม. รัฐควรจัดสวัสดิการบ้านพักให้เป็นสัดส่วนนะครับ.  แต่ต้องดุกำลังเงินของทั้ง2 ฝ่ายด้วยครับว่าจัดไปตรงกับความต้องการมั้ย
comment142:ความคิดเห็นนี้ถูกลบเนื่องจาก    กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment143:เห็นชื่อกระทู้แล้วขัดใจครับ ถนนข้าวสารไม่ใช่สลัมนะครับ เป็นแหล่งท่องเที่ยว บาร์ ผับ ร้านอาหาร เกสเฮ้าส์ บลาๆๆ ในเขตพระนครที่ต้องอนุรักษ์ไว้ แล้วไม่สามารถสร้างให้ตึกทันสมัย สูงๆเหมือนสาทรได้ เพราะกฏหมายห้ามสร้าง ถาวรวัตถุ อาคารสูงเกินพระบรมมหาราชวังครับ 

ดูจากในรูป สลัมญี่ปุ่น ต้องเทียบกับแฟลตคลองเตยครับ แต่สภาพตึกดูดีกว่าเยอะ ไม่มีขยะและไม่แออัดเหมือนแฟลตคลองเตย
comment144:ลงชื่อเก็บไว้อ่าน
comment145:ทุกสังคมก็เหมือนเหรียญที่มีสองด้าน อ่านแล้วรู้สึกแบบนี้เลยค่ะ
comment146:ขออนุญาตปัก เดี๋ยวมาอ่านต่อ ขอบคุณ จขกท และท่านสมาชิกอื่นๆ ที่แชร์ข้อมูลค่ะ
comment147:เปิดโลก
comment148:เหมือน เคยดู ฮิโรซัง พาไป ในรายการ ซุโก้ยเจแปน

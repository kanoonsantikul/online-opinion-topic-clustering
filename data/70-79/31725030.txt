title:### สิ่งมหัศจรรย์สิ่งใหม่ในเมืองไทย .... มันได้เกิดขึ้นแล้ว !!!
comment:ไม่น่าเชื่อว่าในเวลาเร่งด่วน ผมจะได้เห็นภาพนี้ 

นี่คือภาพที่ถ่ายได้ตอนที่ผมเดินทางกลับบ้าน แล้วมาลงที่ BTS หมอชิต บันไดทางลงไปรถใ้ต้ดิน เวลาประมาณ 19.00

แถมยังเป็นวันศุกร์ วันเงินเดือนออก วันที่รถติดที่สุดในสยามประเทศ 

คนลงมาเยอะมาก แต่ทุกคนก็ชิดขวาครับ เป็นภาพที่น่าประทับใจมาก เรียงตัวสวยงาม

ตั้งแต่ขึ้นรถไฟฟ้าในเมืองไทยมา ยังไม่เคยเห็นภาพอะไรแบบนี้มาก่อน 

เห็นจริงๆก็ตอนไปฮ่องกง คือระเบียบเป๊ะมาก บ้านเรากำลังรณรงค์เรื่องนี้ ก็หวังว่าจะเป็นกันต่อไปเรื่อยๆ

หรือมันเป็นแค่ความบังเอิญเนี่ยะ พยายามมองโลกในแง่ดี ><

ปล. แถวจริงๆยาวกว่านี้เยอะครับ แต่กว่าจะหยิบมือถือมาถ่ายได้ คนก็ลงออกไปกันเกือบหมดแล้ว มัวแต่ตื่นเต้น 5555555555

    แก้ไขข้อความเมื่อ 2 มีนาคม 2557 เวลา 01:30 น.
comment1:ดีๆ เป็นระเบียบดีจริงๆคะ 555
comment2:ดีใจที่มีคนกลุ่มนึง (ในรูปน่าจะเป็นกลุ่มคนทำงาน)
พร้อมใจกันทำอะไรดีๆ
ขอให้มีอะไรแบบนี้ เยอะๆครับ
เป็นระเบียบดีมาก
comment3:ภาพนี้ดูประทับใจนะคะ 

แต่ลองไปดูตอนเช้าประมาณซัก 8.50 น. ช่วงเวลาเร่งรีบก่อนเวลาเข้างานของออฟฟิสทั้งหลาย
คนไม่รีบ ยืนชิดขวา แล้ว...จะมีคนซักคนนึงที่ยืนชิดซ้าย บังทางเดินของผู้ที่อยู่ข้างหลัง 
(ซึ่งเร่งรีบมาก ที่จะไปให้ทันตอกบัตรเข้างาน)
ซึ่งชะโงกแล้วชะโงกอีกว่าใครบังฟระ 555+

เพราะ 10 วินาที ก็มีค่า 
เพราะเวลาของเรา ไม่เท่ากัน555555+
comment3-1:ถ้าผมอยู่หลังคนนั้น  ถ้าพูดให้หลบไม่หลบ  ผมชนเลยนะ  ไม่รอ  คนอื่นรีบเดินมีอีกมาก มนุษย์ป้าคนเดียวช่างประไร
comment3-2:MRT เค้าห้ามเดินหรือวิ่งนะครับ
comment3-3:เอ้า.. แล้วเมื่อไหร่จะได้ขึ้นรถกันล่ะ..
comment3-4:ห้ามเดินหรือวิ่งนี่ท่าจะไม่ได้สำหรับระบบ metro นะครับ
comment3-5:ห้ามเดินหรือวิ่ง ผมคงต้อง ขี่มอไซค์เข้าไปเเทนหละครับ
comment3-6:เค้าหมายถึงห้ามเดินหรือวิ่งบนบันไดเลื่อน

นี่ก็ไม่คิดกันเล้ย...
comment3-7:ถ้ารีบก็ลงบันไดแบบ Manual สิครัส
บันได้เลื่อนมันสำหรับยืนนิ่งๆ จับราวบันไดให้มั่นคง
comment3-8:พึ่งรู้(อีกละ 555)ว่าบันไดเลื่อนสถานีรถใต้ดินเค้าห้ามเดิน,วิ่ง ผมไม่เคยขนาดวิ่งหรอกแต่เคยเดินบ้าง (ซึ่งก็ไม่กี่ครั้งเพราะชอบมีคนขวางทั้ง 2 ข้าง)

แต่ถ้าอย่างนี้ แล้วเราจะยืนชิดด้านใดด้านหนึ่งทำไมล่ะครับ เพื่อความเป็นระเบียบเฉยๆหรอ
comment4:สิ่งเล็กๆที่เรียกว่าความเป็นระเบียบ
comment5:รอมานานแระ  ที่จะเห็นภาพนี้ในเมืองไทย
comment6:ไม่น่าเชื่อว่าเกิดในเมืองไทย

ดีเลยครับ อยากเห็นแบบนี้มานานแล้ว
comment7:ถึงจะบังเอิญ....แต่ก็เอาวะ!!
comment8:มันเป็นบันไดเลื่อน  ไม่มีคนสวนขึ้นมาอยู่แล้ว  คนส่วนมากถนัดขวา  เวลาจะลงก็เอามือขวาจับราวบันได  ก็เลยยืนชิดขวา  เขาจะขยับมาซ้ายทำไม
comment8-1:ส่วนมากเขาไม่จับราวกันด้วยซ้ำครับ.. เพราะงั้นถนัดซ้ายขวาคงไม่เกี่ยว.. ดีไม่ดีข้างถนัดนะเอามือถือมารูดเล่นด้วย และเวลาเร่งด่วนปกติผมก็เห็นซ้ายขวาแน่นไปหมด.. เพิ่งเห็นก็ในรูปนี้แหละครับ..
comment8-2:จะเลื่อนลว เลื่อนขึ้นหรือไม่เลิ่อน คนไทยส่วนใหญ่จะยืนสะเปะตามบันไดเลื่อนอยู่แล้วครับ และการยืนแบบนี้สามารถให้ผู้ที่รีบจากด้านหลัง เดินลงไปได้อย่างสะดวกอีกด้วยนะครับ
comment8-3:เห็นด้วยกับ 8-2 ค่ะ ... จากประสบการณ์การเดินทางไปต่างประเทศพบว่า คนที่ยืนจะยืนอีกฝั่ง เพื่อเว้นช่องว่างให้ผู้ที่เร่งรีบเดินขึ้นหรือลงบันไดเลื่อนไปก่อนค่ะ
comment8-4:เค้าเรียกว่า มารยาท ในการใช้บันไดเลื่อนครับ
ยืนชิดขวา เพื่อให้คนที่รีบจริงๆ ได้ก้าวเดิน ทางด้านซ้ายครับ
เพราะคนยืน ลงหรือขึ้นบันไดเลื่อนก็จะยืนเฉยๆ ขึ้นลงตาม Speed ของบันได
comment9:แปลกตรงไหนหว่า
comment9-1:แปลกที่ไม่เคยเห็นแบบนี้ในเมืองไทยครับ
comment10:เตี๊ยมกันมาป่าวฮะ..
comment10-1:ถ้าจะเตี๊ยมแบบนี้ ผมเอาเวลาไปทำอย่างอื่นดีกว่าครับ
comment11:ผมเห็นบ่อยนะ
คือมันอยู่ที่ 3คนหน้านี่แหละ  ถ้า3คนแรก เรียงเป็นแนว  คนอื่นๆที่ตามมาและไม่ได้มาด้วยกัน จะยืนตาม3คนหน้าครับ    แต่ถ้ามันมาด้วยกัน  ก็เต็มบรรไดเหมือนเดิม
comment12:ถ้ามีภาพคนเดินอีกด้าน จะมองว่าดีไหมครับ

ภาพนี้มันดีในตัวเองอยู่แล้ว แต่อย่าเอามาบอกว่าเอาไว้ให้คนรีบเร่งมาใช้เดินแทรกนะครับ

เขาทำเอาไว้ให้คนมีที่ยืนไม่แคบเกินไป และอาจวางของด้านข้าง ไม่ใช้ที่ให้คนสำคัญว่าเป็นช่องทางคนรีบเร่ง

ปล.สนับสนุนให้มีการเข้าคิว เข้าแถว เพื่อความเป็นระเบียบเรียบร้อยครับ
comment12-1:แต่ในประเทศญี่ปุ่น, ในฮ่องกง, หรือยุโรป จะเป็นช่องทางที่คนเดินเร็ว ไม่รอ ใช้กันน่ะครับผม ใครไม่รีบชิดขวา ใครรีบก็เดินลงไปกันเลย
comment12-2:ให้คุณดูด้วยตาตัวเองนะครับ ว่าช่องที่มีเขาทำมากว้างให้คนเดินสวนกันไหม

ให้คุณคิดนะครับว่า คนที่รีบเร่ง เขาเคลื่อนไหวอย่างไร จะเกิดอะไรได้บ้างหากมีคยามรีบเร่ง แล้วมีอุบัติเหตุ โดยที่คนอื่นเขาพยายามจะอยู่ในระเบียบสังคมแล้ว ( เข้าใจคำว่าอุบัติเหตุนะครับ)

ไม่เสมอไปหรอกครับที่คนเดินทางจะมาแค่ตัว บางทีเขามีสัมภาระ คิดว่าเขาควรจะทำอย่างไรครับ ถ้าเขาวางด้านข้างตัว เท่ากับกีดขวางช่องทางเร่งด่วนไหมครับ เขาจะกลายเป็นคนไร้ระเบียบไหมครับ

ทุกคนก็เร่งรีบในสังคมทั้งนั้นครับ แต่อย่าเอามาอ้างให้ตัวเองชอบธรรมครับ ถ้าทุกคนไม่เตรียมพร้อม อะไรก็จะต้องมีช่องทางรีบเร่งให้ สังคมมันจะเป็นระเบียบ หรือวุ่นวาย ภาพที่ถ่ายมา จะดูน่ามอง หรือกลายเป็นไม่น่าดูครับ

ด้วยความเคารพนะครับ ผมอยากเห็นสิ่งที่ดีในสังคมไม่น้อยไปกว่าคุณ ผมยืนยันได้ แต่ไอ้การที่คนที่บอกตัวเองว่ารีบเร่ง มาใช้พื้นที่ที่เขาไม่ได้มีไว้ให้ มันไม่ใช่สิ่งที่ดีหรอกครับ บันไดเลื่อนมันวางตำแหน่งไว้คู่บันไดปกติเสมอๆในสถานีรถไฟฟ้า รีบก็ไปใช้ทางนั้นได้ครับ เขาออกแบบมาแบบนั้นครับ

สุดท้ายคุณนึกถึง ลิฟท์สำหรับคนพิการ ถ้ามีคนพิการจะใช้ แต่มีใครบอกว่าตัวเองรีบขอใช้ก่อน คิดว่านี้ใช้วัตถุประสงค์ของมันไหมครับ ตัวอย่างนี้อาจไม่ตรง แต่จะบอกว่านี่แค่ข้ออ้างให้คนเอามาอ้าง เพื่อให้ดูชอบธรรมขึ้น
comment12-3:โอเคครับ ตามนั้นครับ
comment12-4:ผมเอาไปเปรียบเทียบกับเลนรถบนนถนนนะครับ (ช้าชิดซ้าย เร็ว-รีบให้ชิดขวา)

รถบนถนนที่เขาแซงไป เขาจะรีบไม่ได้หรือครับ

ก็เปรียบกับบันได ที่เว้น 1 ช่องเอาไว้สำหรับกรณีฉุกเฉิน

ไช่ครับ ทุกคนเร่งรีบหมด

แต่มันจะมีจังหวะฉุกเฉินนะครับ

เฉพาะฉะนั้น เว้น 1 ช่องทางซ้าย สำหรับคนฉุกเฉิน ผมว่ามันถูกต้องแล้ว
comment12-5:ก็มีบันไดด้านข้างแล้วไงครับ ก็ไปรีบเอาตรงนั้นสิครับ

ถ้าคุณพูดถึงถนน ที่ขอให้มีช่องทางพิเศษ เอาแบบที่มีคนขับรถเลนจะยูเทิร์นต่อกัน มีบางคนไม่ต่อแต่มาเบียดตรงจุดยูเทิร์น ต้องอำนวยความสะดวกไหมครับ หรือมีไฟจราจรตรงสี่แยก แต่มีคนรีบ ต้องปล่อยให้ฝ่าไปไหมครับ

จะเอื้ออาทรให้คนรีบแค่ไหนครับ ให้มันเดือดร้อนคนที่เขาอยู่ในกฎระเบียบเลยไหม ถึงจะถือว่าช่วยๆกันครับ

แยกให้ออกนะครับ ว่าอะไรเหมาะสม อะไรไม่เหมาะสมครับ ไม่งั้นทุกคนก็อ้าง แล้วจะจบกันยังไงครับ หรือผมรีบนะคุณทำไมไม่ยืนให้ชิดกว่านี้ แต่อีกคนบอกว่า ฉันยืนชิดขวาอยู่ดีๆมากระแทกฉันทำไม ตกลงคุณตัดสินให้ใครผิด ถ้าคุณยังไม่รู้ว่าอะไรเหมาะสมน่ะครับ
comment12-6:ไปเทียบกับรถที่มาเบียดตรงจุดยูเทิร์น 
ไปเทียบกับคนปกติที่แย่งใช้ลิฟท์คนพิการ 
ไปเทียบกับคนขับรถฝ่าไฟแดง

ไปกันใหญ่แล้ว ...
comment12-7:ไอ้ที่ไปกันใหญ่คือไปเทียบกับรถที่มีเลนขวาต่างหากครับ

แค่เพราะคุณไม่ยอมรับว่ามันมีบันไดด้านข้างบันไดเลื่อน และมันจะเป็นจะตายถ้าไม่ได้เดินบนบันไดเลื่อน

หาข้ออ้างมาได้ ผมเลยแค่ยกตัวอย่างของข้ออ้างที่คนจะใช้ เพื่ออ้างความชอบธรรมว่าตัวฉันนั้นรีบ
comment12-8:มันเป็นสิ่งที่เป็นสากลครับ  ไม่ได้มีใครละเมิดสิทธิ์ใครเลย

ยืนด้านขวา  เดินหรือวิ่งด้านซ้าย  ประเทศเจริญแล้วเค้าทำกันทั่วโลก







จะวางของก็วางด้านหน้าตัวเองครับ  ไม่ใช่มาวางเกะกะทางเดินด้านข้าง
comment12-9:จริงๆ เรื่องนี้เป็นเรื่องสากลมากๆ ที่คนยืนจะชิดด้านใดด้านหนึ่งของบันไดเลื่อน ส่วนคนเดินหรือรีบจะใช้อีกด้านที่เหลือ ทั้งนี้ทั้งนั้นขึ้นอยู่กับว่าประเทศนั้นๆ จะกำหนดให้ชิดด้านไหน...

รายการทีวีของไทยหลายรายการถึงกับต้องสอนการใช้บันไดเลื่อนให้กับคนไทย เพื่อจะได้ไม่เกะกะเมื่อไปอยู่ประเทศอื่น

กรณีนี้คิดว่าคุณ i_am_y  อาจจะไม่ทราบ
comment12-10:http://www.j-campus.com/article/view.php?id=1028

ดูเอาเองล่ะกันครับ อธิบายไปก็ไม่ฟังกันอยู่แล้ว

ยังไม่รู้จริงว่าเขาออกแบบบันไดเลื่อนมาเพื่ออะไร ก็อ้างหลักสากลกันแล้ว นี่ล่ะมั้งคนไทย หรือยังไง
comment12-11:
comment12-12:สรุปว่าแถเพื่อจะเอาชนะลูกเดียวซินะ
comment12-13:จะแถเพื่อ? ที่อังกฤษเค้ายืนชิดขวาเพื่อให้คนด้านซ้ายแซงขึ้นไปก่อนครับ มันเป็นมารยาทครับ ไว้มีโอกาสลองไปเปิดหูเปิดตาบ้างนะครับ ด้วยความหวังดี
comment12-14:เราเห็นด้วยว่ามันแคบ เคยมีคนวิ่งขึ้นบันไดเลื่อนมาแล้วมาสะกิดโดนเราด้วยนิดนึง เรายังตกใจเลย ยืนหันหลังอยู่แล้วอยู่ดีๆ ก็มีอะไรไม่รู้มาสะกิด ถ้าเกี่ยวกันตกลงไปไม่อยากจะนึกสภาพเลย เราก็ยืนชิดขวาแล้วนี่ล่ะ แต่ชิดแบบติดราวบันไดเลยคงทำไม่ได้เพราะกลัวโดนหนีบเหมือนกัน คนที่รีบก็ระวังอย่าไปเกี่ยวและโดนตัวคนอื่นด้วยละกัน แต่เชื่อมั้ยร้อยทั้งร้อย ถ้าทางมันไม่ได้ยาวมากๆ จริงๆ น่ะ ยังไงก็ไปเจอกันอยู่ข้างบนเหมือนเดิม
เพิ่มเติม คนนั้นไม่ได้พูดขอทาง แล้วถ้าใครอยากจะแทรกก็ควรหลบตัวเองไม่ให้ไปโดนคนอื่นด้วยเพราะคนอื่นก็ยืนชิดสุดๆ กันแล้ว ถ้าสถานที่ไหนอยากรณรงค์ให้ยืนชิดขวา ช่วยสร้างบันไดเลื่อนให้กว้างขึ้นด้วยเพราะจากในรูปตัวอย่างน่ะแคบ (แต่คงเกิดขึ้นได้ยาก เพราะงบประมาณในการก่อสร้างคงเพิ่มขึ้นนิดนึง ซึ่งพวกท่านๆ คงยอมไม่ได้หรอก) ไม่งั้นจะถือว่าไม่ได้คำนึงถึงความปลอดภัยของคนใช้งานแต่อยากรักษาภาพลักษณ์ไว้ก่อน
comment12-15:^
^
^
ีคนที่รีบต้องบีบแตรสิครับ 

"ขอโทษนะครับ ขอไปหน่อยครับ ขอบคุณครับ"

นี่แหละครับแตรของผม
comment12-16:อ่านะ  
การทำแบบนี้เขาทำกันในระบบขนส่งมวลชน  พวกรถใต้ดินนะครับ
ทำกันเป็นสากล
ชิดด้านนึง อีกด้านมีเอาไว้ให้คนรีบ เดินไป
comment12-17:แล้วอีกอย่างครับประเทศอื่นเค้าเดินไวครับไม่ได้เดินชิวแบบบ้านเรา ส่วนมากจะเดินบนบันไดเลื่อนทั้งนั้น
comment12-18:สงสัยไม่เคยไป ตปท
comment12-19:12-5 เคยเห็นรถฉุกเฉินไหมครับ? ถ้าเป็นในประเทศอื่นที่เค้ามีมารยาทกัน

มีเสียงหวอตามหลังมา หักรถลงข้างทางเพื่อเปิดทางให้แก่เหตุฉุกเฉินก่อน

หรือถ้าเป็นรถดับเพลิงเปิดหวอมา เค้าก็ต้องหลบครับ เพราามันมีเหตุฉุกเฉิน 

ไฟแดงยังฝ่าได้ละกัน (แต่จะไม่ค่อยเห็นฝ่า เพราะส่วนมากศูนย์ควบคุมจราจรเค้าเปิดทางให้ไปอยู่แล้ว

คุณเข้าใจฉุกเฉินหรือยังครับ?
comment12-20:บันไดเลื่อนไม่แคบหรอกครับ แต่ "โลกคุณแคบมาก"
มันเป็นธรรมเนียมสากล ในมารยาท การใช้งานสิ่งของเหล่านี้ครับ
ไม่ใช่ เพื่อให้แทรกคิว หรือแซงคิว เพราะ มันไม่ได้ต่อคิวเพื่อเข้าห้องน้ำหรือ ซื้อตั๋วเลย
แค่เพื่อ สำหรับ คนที่รีบก็จะได้เดินไปเลย ไม่ต้องยืนแช่ รอ Speed ของบันไดลงไป ซึ่งเค้าเดิน มันจะเร็วกว่ายืนนิ่งๆให้บันได้พาเลื่อน ขึ้นหรือลง ดังนั้น มันจึงเป็น ธรรมเนียมสากล ในการปฏิบัติครับ
comment12-21:โลกใครแคบไม่ทราบ ก็บอกว่ายืนชิดขวาแล้ว ต้องการให้ทำตัวลีบๆ เพิ่มอีกด้วยหรอ จากในรูปนี่บันไดเลื่อนไม่แคบหรอ ถ้าคนตัวใหญ่เดินมาจะให้คนอื่นหลบไปที่ไหน จากความเห็นของคนที่ปกติยืนชิดขวาเวลาขึ้นบันไดเลื่อนตลอดนะ แต่ต้องการให้คนรีบต้องเบี่ยงตัวเองและระวังไม่ไปโดนตัวคนอื่นเพราะบันไดเลื่อนค่อนข้างแคบ ไม่ใช่ให้คนอื่นเบี่ยงตัวแล้วคอยระวังไม่ให้โดนบันไดเลื่อนหนีบในเมื่อคนอื่นก็ยืนชิดขวาตามระเบียบแล้ว เข้าใจว่าตามหลักสากล เมื่อทำตามหลักสากลแล้วก็ควรระวังไม่ให้เกิดอุบัติเหตุด้วย อย่าสักแต่ตามก้นคนอื่นอย่างเดียว
comment12-22:12-5

... รถฉุกเฉินใน ตปท เขาแค่เปิดหวอ รถคันอื่นๆเขาก็หยุดให้รถหวอไปก่อนนะครับ
ฝ่าไฟแดงได้เลย เพราะมีเหตุฉุกเฉิน
รถอีกฝั่งที่ไฟเขียว้เขาก็หยุดให้

ในเมืองไทยเปิดแค่ไหนก็ไปไม่ได้ ('__')

ส่วนบันไดเลื่อน bts มันไม่ได้มีบันไดเลื่อนติดกับบันไดธรรมดาเหมือน mrt นะะรัครับ
ถ้าผมจำไม่ผิด ตอนรณรงค์เขามีบอกให้จับราวบันไดเลื่อนด้วยนะ

คนที่รีบเขาก็ใช้ช่องทางด้านที่ว่าง แต่การชนก็อ่าจมีอุบัติเหตุ ตรงนี้คนที่รีบควรจะขอทาง ไม่ใช่ชนเลย

เปิดโลกทัศน์บ้างนะครับ

(อยากพิมอีกเยอะ แต่ในมือถือพิมไม่ถนัดเลยวุ้ย หาคีย์บอร์ดไทยดีๆในมือถือยังไม่ได้เลยแฮะ)
comment12-23:สปีดบันไดเลื่อนบ้านเราของรถไฟใต้ดินมันเร็วพอสมควรแล้วนะครับ
และถ้าให้ยืนต่อแถวยืนข้างขวาด้านเดียว มันยิ่งจะทำให้แถวยาวมาถึงช่องแตะบัตร
ยืนนิ่งๆบนบันไดเลื่อนซ้ายขวาคู่กันขึ้นไปหริอสลับฟันปลาซ้ายขวามันหน้าจะเร็วกว่า
และปลอดภัยกว่านะครับ ขอบขั้นบันไดเลื่อนมันเป็นเหล็กและขอบคมมาก 
เดินไม่ดีสะดุดขึ้นมาหัวเข่าหน้าแข้งไปกระแทกเจ็บตัวอีก ทำคนที่อยู่ข้างหน้าได้รับผลกระทบด้วย
ยิ่งถ้าเป็นตอนเลื่อนลงยิ่งอันตราย โดมิโนลงไปข้างล่างแน่ครับ 
ใช้บันไดเลื่อนตามวัตถุประสงค์ของมันเถอะครับ ให้บันไดมันพาเราขึ้นไปเอง
ถึงจะรีบมากแค่ไหน แต่การเดินหรือกึ่งเดินกึ่งวิ่งบนบันไดเลื่อนมันไม่ทำให้เราเร็วกว่าเดิมมากขึ้นหรอกครับ
อย่างมาก็ไม่เกิน30วินาที หรือถ้าอยากเดินก็ใช้บันไดแบบ manual เอา เดินขึ้นเอง
หลักง่ายๆ บันไดเลื่อนให้เรานิ่ง บันไดนิ่งให้เราเดิน
comment12-24:บันไดเลื่อนถ้าเค้าจะทำให้คน"ยืน"ข้างใดข้างหนึ่งอย่างเดียวเค้าก็ไม่จำเป็นต้องทำให้กว้างขนาดยืนกันได้ 2 คนคู่กันนี่ครับ

บันไดเลื่อนแบบแคบก็มี ไว้เฉพาะยืนอย่างเดียวไม่เหลือที่ให้คนแซงเพราะมัน fix พอดีตัวคน (ในญี่ปุ่นเริ่มเปลี่ยนมาใช้แบบนี้เพราะห่วงเรื่องความปลอดภัย) ถ้าแบบแคบผมว่าใช้เหตุผลของคุณ i_am_y ได้ แต่แบบกว้าง(ที่บ้านเราใช้กัน)นี่ถ้าชิดข้างอย่างเดียวแล้วช่องที่เหลือจะมีไว้ทำอะไรล่ะครับ
comment13:ผมไปอยู่ ญี่ปุ่นมาครึ่งเดือน

เวลาขึ้นบันไดเลื่อน

ติดยืนชิดซ้ายตลอดเลยครับ
comment13-1:โตเกียวอะดิ ลองไปโอซาก้า
comment13-2:โตเกียวชิดซ้าย โอซาก้าชิดขวาค่ะ (อิฉันถนัดชิดซ้ายแบบโตเกียวมากกว่า)
แต่ทั้งนี้ทั้งนั้นในยุโรปอเมริกาก็มีธรรมเนียมชิดขอบเพื่อให้ทางคนรีบขึ้นเช่นกัน
ท้ายที่สุดตัวเรารู้ธรรมเนียมสากล แม้จะชิดซ้ายหรือขวาก็ไม่สำคัญหรอกค่ะ
comment14:ผมเห็นแบบนี้ประจำที่บันไดเลื่อนจากรถใต้ดินสามย่านขึ้นจามจุรีแสควร์ช่วงเช้าๆ เห็นแล้วก็รุ้สึกดีเหมือนกันครับ ดูเป็นระเบียบดี
comment15:ดีมากครับ เริ่มมีระเบียบแล้ว 
แล้วคนขับรถหละ มัวทำอะไรกันอยู่ อย่าได้อายคนที่เค้าทำดีกันนะครับ
อย่าแซงตรงทางแยก เข้าคิวกันเถอะครับ ใครมาก่อนก็ให้เค้าไปก่อน มาทีหลังต่อแถวกันเถอะครับ 
ใครช้าเข้าซ้ายไปเลยครับ ทำตามกฏหมายที่กำหนด ปัญหารถติดมันจะได้ลดน้อยลง
comment16:อ้าว ที่เมืองไทยชิดขวากันเหรอครับ ผมชิดซ้ายตลอดเลย
comment17:ดีครับเป็นระเบียบดี

แต่ถ้ายืนคู่ก็จะลดคิวยาวลงอีกนิด เพราะทางลงไม่มีใครสวนขึ้นมา
comment17-1:เขายืนชิดด้านใดด้านหนึ่ง เพื่อให้เกิดช่องว่างสำหรับกรณีที่มีคนเร่งรีบ และต้องแซงขึ้นไป ให้สามารถไปได้ครับ (หลักสากล)
comment18:เป็นสิ่งดีที่เหมาะสมต่อการเผยแพร่แล้วครับ
comment19:เยี่ยมครับ ขอรณรงค์ด้วยคนครับ
comment20:ใน MRT เคยเจอครับ เวลาเร่งด่วนนี่แหละ แต่ที่เจออาจจะเป็นเพราะมีคนรีบขอทางไปตลอดเส้นทาง
comment21:น่าประทับใจมากๆ
ขอให้เป็นแบบนี้ทุกๆวันเลยนะครับ
comment22:น้ำตาจะไหล เยี่ยมมากครับ
comment23:ขึ้น -ลง จงชิดขวา

ง่ายๆ จำแค่นี้
comment23-1:ขอร้อง อย่าเอาไปใช้ตอนขับรถล่ะ
comment24:ว้าว เจ๋งไปเลย
comment25:ที่ไหนเนี่ย ยอดเยี่ยมมาก แต่...

ไม่ใช่ห้างแถวบ้านเราแน่ๆ

เพิ่งไปมา ยังระเกะระกะอยู่เลย
comment25-1:ในห้างเขาไม่ถือกันครับ  ที่ดูกันอยุ่นี่เป็นบันไดเลื่อนในระบบขนส่งมวลชน
comment26:ภาวนาให้เป็นแบบนี้ตลอดไป    ใต้ดินพระราม9,ใต้ดินสุขุมวิทอย่าคาดหวัง  คุณไม่โดนเบียดกระเด็นก็บุญของคุณแล้ว

และอีกสิ่งมีชีวิตจำพวกหนึ่งก็คือพวกที่ลงรถไฟฟ้าปุ๊บแล้วไปจ่ออยู่ที่ปากทางขึ้นบันไดเลื่อนโดยไม่ดูหางแถว

อยากรู้จริงๆ อีพวกนี้มันคิดอะไรของมันอยู่  อย่างน้อย ควรจะอายปลายรองเท้าตัวเองบ้าง ถ้าไม่มองคนต่อคิวเป็นแถวยาวๆ เหอะ

นี่ยังไม่รวมพวกมือถือริซึ่มนะ  โลกจะเป็นอย่างไร ช่างแม่...  แต่กูจะกดจะดูของกู   คนที่ทางเข้าประตูเบียดกันจนน้ำจะแตกอยู่แล้ว

อีกพวกนี้ก็ยืนอยู่นั่นไม่ขยับเลย    อยากให้เหมือนญี่ปุ่นจริงๆ  พนักงานมาดันๆ เหอะ  พวกนี้ถึงจะเหมาะสม

// ขอบคุณที่ให้ผมระบาย   อย่าถือสาผมนะครับ สบายใจแล้ว ไปทำงานต่อดีกว่า //
comment27:ดอ่วเมืองไทยเหรอนี่ นึกว่าฮ่องกง
comment28:ปกตินิครับ ลองขึ้นรถใต้ดินตอนเช้าๆวันทำงานดู เค้าก็มีแถวยืน แถวเดินกันยังงี้นานล่ะครับ

ปล. แต่รถไฟฟ้าไม่ค่อยเจอนะครับ
comment28-1:คุณอาจจะโชคดีมากมั้งครับ ที่ขึ้นแล้วเจอบ่อย แต่สำหรับผมขึ้นมา จะ 10 ปี ยังไม่เคยเห็นอะไรแบบนี้เลย
comment28-2:ผมขึ้นตอนเช้าประจำ ก็เจอประจำนะครับ

คนส่วนใหญ่เค้าจะแยกแถวยืน กับแถวเดินนะครับ

จะมีพวกไม่รู้เรื่องส่วนน้อย ที่ชอบไปยืนกันคนอื่นเค้า
comment29:ใช้รถไฟใต้ดินเกือบทุกวัน  ไม่เคยเจอเลย
comment30:ตอนนี้ผมก้อขึ้นบันไดเลื่อนชิด 1 ฝั่ง
เวลาขึ้นก็จะบอกเพื่อนด้วย ให้ชิด คนอื่นจะได้ทำตาม
comment31:ปลื้มนะครัชช ถือว่าเป็นการเปลี่ยนไปในแนวทางที่ดี
comment32:บีทีเอส เหมือนจะมีป้ายเตือน ให้ชิดขวา เวลาใช้งานบันไดเลื่อนด้วยนะครับ
ส่วนของเอ็มอาร์ทีมีป้ายให้จับราวบันได้เลื่อนทุกครั้งที่ขึ้นลง

ผมมองว่าการชิดด้านใดด้านหนึ่ง มันไม่มีหลักตายตัวมากนัก อยู่ที่ว่าสถานที่นั้นกำหนดให้เป็นอย่างไร
ก็ควรปฏิบัติไปตามนั้นครับ แต่ถ้าสถานที่นั้นไม่ได้กำหนดให้ชิดด้านไหนเป็นหลัก ก็อาจมองได้อีกอย่าง

คือเขาไม่ต้องการให้คนเดินหรือวิ่งขึ้นลงบนบันไดเลื่อน จริงๆแล้วสมัยนึงในไทยหลายๆห้างที่มีบันไดเลื่อน
มีสัญลักษณ์เตือน ห้ามเดินหรือวิ่งบนบันไดเลื่อนด้วยซ้ำไป ไม่แน่ใจว่าสมัยนี้ยังมีที่ไหนเตือนอยู่บ้าง
comment33:แต่ก็คงอีกนาน กว่าคนส่วนใหญ่จะทำอย่างนี้ได้จริง ๆ ทุกที่ทุกเวลา
ตอนนี้ชินกับการเอ่ยปากขอทางซะแล้ว สนุกดี
comment34:เมื่อเย็นวันเสาร์ เจอคนต่อแถวรอขึ้นรถ airport rail link อย่างเป็นระเบียบมากๆเยี่ยงนี้เช่นกันค่ะ
และเมื่อเดือนที่แล้ว..วันศุกร์แห่งชาตินี่แหล่ะ..ลงรถตู้ฝั่งตรงข้ามเซ็นทรัลบางนา..คนยืนต่อแถวเพื้อขึ้นสะพานลอยข้ามฝั่ง
 เเบบเป็นระเบียบมากๆ แถมแถวยาวเกือบ10 เมตรได้....ชื่นชมจริงๆ
comment34-1:จริงๆแล้วแถวจะยาวไปกลางซอย บางนาตราด36เลยครับ
ถ้าอยากพบเจอมาได้ทุกสิ้นเดือน 17.30-19.00 โดยประมาณ
ดูน่ารักดีเนาะ
comment35:คนไทยให้กันได้ อิอิ
comment36:มีเหตุผลนะ ที่ไอแอมวายว่ามาหน่ะ

กดเข้าไปดูlinkก่อนสิ
comment37:การยืนเรียงเป็นระเบียบเป็นเรื่องที่น่ายินดีค่ะ

แต่บันไดเลื่อนไม่ได้ถูกออกแบบมาให้วิ่งหรือเดินจริงๆ 

(สมาคมผู้ผลิตบันไดเลื่อนญี่ปุ่นพยายามรณรงค์ให้ผู้โดยสารยืนตรงกึ่งกลางบันไดเพื่อรักษาสมดุล แต่สู้กระแสมหาชนไม่ไหว)

เพราะหากวิ่งลงบันได้ด้วยความเร็วโดยไม่จับราวบันไดไว้แล้วบันไดเกิดหยุดกึกเหมือนรถเบรคกะทันหัน

มีความเป็นไปได้สูงว่าคนที่วิ่งลงจะสะดุดหัวทิ่มเสียหลักหน้าคะมำลงไปด้านหน้าอย่างรุนแรง ดีไม่ดีถึงตายได้ถ้าวิ่งเร็วมากและบันไดชันมาก

อย่างไรก็ตามดิฉันสนับสนุนให้ทุกท่านยืนชิดด้านใดด้านหนึ่งของบันไดเลื่อน(บันไดธรรมดาก็เหมือนกัน)และให้คนที่จำเป็นต้องเดินบนบันไดเลื่อน

เดินด้วยความระมัดระวังโดยใช้มือจับราวบันไดตลอดเวลาเผื่อกรณีบันไดหยุดเลื่อนกะทันหันจะได้ไม่หน้าคะมำตกลงไปฟาดขอบบันได
comment37-1:"วิ่งลงบันได้ด้วยความเร็วโดยไม่จับราวบันได"

บันไดอะไรก็อันตรายทั้งนั้นแล

ถ้าแค่เดินเฉยๆ แล้วจับราวบันได ยังไงก็ไม่มีปัญหา
comment37-2:กรณีบันไดจะหยุดกึกเนี่ยก็ต้องเป็นความผิดของคนคุมด้วยสิครับ คนวิ่งเค้าก็ต้องมีการระมัดระวังตัวเองอยู่แล้ว มันไม่เป็นไรแน่ถ้าบันไดมันไม่หยุดกึก ยิ่งถ้าจับราวตอนวิ่งด้วย
comment37-3:ตอบ คห.37-2 ครับ

บันไดเลื่อนนี่มันไม่มีคนคุมหรอกนะครับ ถ้ามันจะหยุดกึกก็หมายถึงมีเหตุฉุกเฉิน เช่นคนโดนบันไดเลื่อนหนีบ หรือเหตุอื่นๆที่
จำเป็นต้องหยุดบันไดเลื่อน โดยกดปุ่มหยุดฉุกเฉินที่มีอยู่ เหตุฉุกเฉินคงไม่มีใครมัวมามองซ้ายขวาหรอกครับว่ามีใครกำลังเดิน
อยู่ไหมรอให้หยุดเดินก่อน คนที่โดนหนีบคงสาหัสก่อนล่ะครับ

อันนี้ ตอบ คห.37-1 และ 37-2 ครับ
อีกอย่างผมว่าต่อให้จับราวบันไดไว้ก็ยังอันตรายอยู่ดี คนเราตอนเดินลงบันไดมาเร็วๆหรือวิ่งลงมา ไม่ได้จับราวบันไดเลื่อน
แบบเต็มมือนะครับ มันมีโอกาสที่จะล้มได้โดยที่จับราวบันได้ไม่อยู่ ซึ่งผมเคยเห็นมากับตาแล้ว และยิ่งบันไดเลื่อนมีแรง
เหวี่ยงเพิ่มอีก โอกาสจับไม่อยู่ก็ยิ่งมากขึ้นไปอีก
comment37-4:อ้าว ไม่มีคนคุมหรอครับ ปล่อยไก่ซะละ 555

ก็จริงนะ ตอนวิ่งถึงจะจับราวไว้ยังไงก็อันตรายอยู่ดี แต่ถ้าเดินเฉยๆ นี่ถึงจะหยุดกึกผมว่าก็ไม่เท่าไหร่หรอกมั้ง
comment38:พอดีมีคนตะโกน ปวดขรี้ เขาก็เลยหลบให้กันหมดเลย
comment39:สรุปว่าเมืองไทยรณรงค์ให้ "ยืน" ชิดด้านไหนครับ?

ทุกวันนี้ผมอาศัยคนหมู่มาก  เห็นแนวว่าตอนนี้ชิดด้านไหน  ผมก็ชิดด้านนั้นไปด้วย
comment40:แถวอีกอย่างที่ผมเห็นมาพอสมควรแล้วคือ รอมอไซคฺ์วิน กับรอก๋วยเตี๋ยวไก่มะระ ครับ
comment41:ถ้าเดินหรือวิ่งลง แล้วบันไดเลื่อนหยุดกึกนี่ หัวทิ่มเลยนะ อันตรายมาก

เห็นบ่อยนะที่เป็นระเบียบแบบนี้ อยู่ที่คนแรกๆ เข้ายังไง คนหลังๆ จะทำตาม

แต่สำหรับ MRT หรือ BTS สยาม ทางขึ้นลงจากชานชาลา จำเป็นต้องยืนทั้งสองฝั่ง เพราะคนจำนวนคนที่มาก กว่าความเร็วของบันไดเลื่อน จึงไม่สามารถเข้าแถวเดียวได้ 

ส่วนตัว ไม่ค่อยเห็นด้วยกับการให้เดิน หรือวิ่งขึ้นลงบันไดเลื่อนครับ
comment42:ยินดีด้วย พวกคุณทำได้
comment43:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการ

แลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment43-1:เค้าโพสท์กันเรื่องดีๆ นี่ก็พยายามลากเสียจริงๆ
comment44:ที่สวีเดนก็ยืนชิดขวาเ็นธรรมเนียม คนเร่งรีบก็วิ่งด้านซ้ายได้เลย  อยากเห็นประเทศไทยมีระเบียบแบบนี้เป็นกิจนิสัยนะคะ
comment45:ผมว่าถ้าจะทำก็ทำได้นะครับ ไม่ยากนะครับ
แต่ติดตรงที่ว่า บางคนก็ชอบชิดขวา บางคนก็ชิดซ้าย
ต้องรณรงค์จะอยู่ชิดฝั่งไหน จะได้เป็นแนวทางเดียวกัน
comment46:แต่วันนี้ หน้าตึก รพ. พระมงกุฏ 

ขณะที่ผมยื่นต่อแถวรอแทคซี่พาคุณพ่อกลับ ผมอยู่ลำดับที่ 2 พอมีคนเดินออกมาก็มายืนต่อแถวกัน ทั้งเด็กและคนแก่ ทันใดนั้น ก็มีมนุษย์ป้า มนุษย์ลุง เดินไปดักแทคซี่ข้างหน้า จนคนในแถวบ่นกันขรม แต่มนุษย์ลุง มนุษย์ป้า ก็มิได้นำพา คนที่มาต่อผม พอเห็นคนจะเดินไปก็เรียกมาต่อแถว แต่ คนพวกนั้นก็มิได้นำพา  เซ็งลึกๆ แต่เจอมนุษย์ป้าจนชิน
comment47:อ่านคอมเม้นท์ในนี้แล้ว
เหมือนบางคนยังไม่รู้ว่ามันคืออะไร
ประเทศด้อยพัฒนาก็งี้แหละครับ
comment48:เห็นภาพแล้วยิ้มเลย อยากให้เป็นระเบียบแบบนี้ไปเรื่อยๆ
comment49:ที่ Sydney Australia เค้านิยมยืนชิดซ้ายครับ
เลนขวาไว้แซง
comment50:ปัญหาโลกแตกต่อไป ว่า ซ้าย หรือ ขวา ที่ถูก
comment51:ภาพแบบนี้เห็นบ่อยเหมือนกัน ไม่ใช่เพิ่งเกิดขึ้น
และเป็นการดีทีเราได้แชร์สิ่งที่ทำให้สังคมเราเป็นระเบียบแบบนี้ตลอดไป
comment52:แต่ผมกลับรู้สึกว่า น่าจะยืนชิดซ้ายแล้วคนแซงก็แซงขวามากกว่า (เหมือนขับรถอะครับ)
แบบนี้มันดูแปลกๆไงไม่รู้
comment53:อยากให้ MRT BTS เอาสติกเกอร์รูปเท้าคนมาติดที่บันไดเลื่อน เหมือน ตปท

เพราะมีอีกมากที่ไม่เคยอ่านเลยว่าควรจะยืนชิดด้านขวา
comment54:จะชิดซ้ายหรือชิดขวาก็ไม่สำคัญ
สำคัญตรงที่ขอให้ชิดหน่อยเถอะค่ะ คนที่เร่งรีบเค้าจะได้มีช่องทางในการเดิน )
comment55:Escalator etiquette
comment56:มาสังเกตดู ไม่ใช่ว่าคนไทยนิยมยืนชิดซ้ายหรือขวานะฝั่งใดฝั่งหนึ่งไปเลยนะ จริง ๆ คือน่าจะตามความสะดวกของคนอ่ะค่ะ

สังเกตที่สถานีสีลมตอนเช้าจะเห็นชัดมาก คือ เมื่อรถวิ่งจากนอกเมือง (บางซื่อ - หัวลำโพง) มาจอดที่ชานชาลาชั้นล่างสุด ซึ่งมีบันไดเลื่อนอยู่สองฝั่ง คือ ด้านหัวขบวนและท้ายขบวน เวลาคนออกจากด้านหัวขบวนจะเดินไปขึ้นบันไดเลื่อนทางด้านซ้าย ทำให้จุดที่ใกล้ที่สุดของบันไดเลื่อนอยู่ทางขวามือ คนจึงยืนฝั่งขวาและคนที่มีความจำเป็นเร่งด่วนจะเดินขึ้นที่ฝั่งซ้าย

กลับกัน เวลาคนออกจากท้ายขบวนจะเดินไปขึ้นบันไดเลื่อนทางด้านขวา จุดที่ใกล้ที่สุดของบันไดเลื่อนจึงอยู่ทางซ้ายมือ คนก็ยืนฝั่งซ้ายแล้วคนเร่งรีบจะเดินฝั่งขวา

บันไดอยู่ซ้าย คนยืนชิดขวา คนเดินชิดซ้าย / บันไดอยู่ขวา คนยืนชิดซ้าย คนเดินชิดขวา

งงมั้ยคะ เหมือนคนขึ้นบันไดคนแรกตีวงในด้านไหนก็ยืนด้านนั้น ให้คนเร่งตีวงนอก ทำนองนั้น เราใช้เส้นทางนี้ทุกเช้าเวลาเร่งด่วนจนสังเกตมาได้อย่างนี้ล่ะ 

อย่างไรก็ตาม พอคนยืนบนฝั่งเดียวบนบันไดเลื่อนขึ้นมาซักประมาณ 8-10 คน ก็จะมีคนเริ่มยืนตีคู่อยู่ดี
comment57:ต่างประเทศในยุโรป อเมริกา ญี่ปุ่นและอีกหลายประเทศที่เจริญ ไม่เพียงแต่ขึ้นบันไดเลื่อน ทางเลื่อนชิดขวา แม้กระทั้งเดินบนฟุตบาทยังชิดขวา แต่ส่วนนี้ยังมีคนแหกกฎอยู่บ้าง แต่เมื่อเดินมาเผชิญหน้ากัน คนที่เดินผิดข้างยังต้องหลบให้ ผมเองถ้าไปกับครอบครัวในกท.ก็จะคอยเตือนคนในครอบครัวให้ชิดขวา
comment58:คนส่วนใหญ่ถนัดขวาค่ะ
comment59:น่าจะเป็นเรื่องบังเอิญ เราไม่เคยเจออย่างนี้ที่เมืองไทย
comment60:มาดูแถวบางนา โฮมโปร กิ่งแก้ว สิครับ

เวลาเช้าเย็น เรียงแถวกันขึ้นสะพานลอย มีทั้ง ไทย ลาว พม่า 55555
comment61:อืม..ผมเห็นพลังงานบางอย่างทำให้คนต้องยืนชิดขวานะครับ

จาก
comment62:ผมคุ้นๆ ตอนไปญี่ปุ่น กับเกาหลีใต้
ว่าเหมือนมีความพยายามจะเปลี่ยนนิสัยบางอย่างนะครับ
น่าจะเป็นให้ยืนเต็มพื้นที่บนบันได แทนการมารอยืนเรียงตอนเรียงหนึ่งแล้วเว้นที่ว่างด้านข้าง
comment63:จริง ๆ สิ่งทีทำในรูปมันผิดกฎความปลอดภัยในการใช้บันใดเลื่อนนะครับ


แต่ก็มีข้อดีคือเห็นต่อแถวกันเป็นระเบียบนี่แหละ
comment64:การมีระเบียบเป็นสิ่งที่ดี แต่ว่าบันไดเลื่อนไม่ได้ออกแบบมาให้วิ่งนะครับ
comment64-1:คลิปนี้น่าจะถูกนำไปฉายในรถไฟฟ้า หรือตามสถานีนะ
comment65:ส่วนตัวคิดว่ายืนให้เต็มพื้นที่จะดีกว่านะ อาจจะดูไม่เรียบร้อยแต่ปลอดภัย คนที่รีบก็ไปขึ้นบันไดธรรมดา ยิ่งชั่วโมงเร่งด่วนต้องมาต่อแถวแบบนี้มันไม่ใช่อะ ส่วนพวกที่วิ่งบนบันไดเลื่อนถ้าล้มขึ้นมามันจะพลอยทำให้คนอื่นเดือดร้อนไปด้วย
comment66:ต้องชิดขวาใช่ไหม ให้วิ่งชิดซ้าย 
แต่ไหนๆเมืองไทยช้าชิดซาย วิ่งน่าชิดขวาเนอะ
comment67:นึกถึงสะพานลอยระหว่างเซ็นทรัลพระราม 2 กับบิ๊กซี ที่ตีเส้นทางเดินบนพื้นให้ชิดซ้าย แต่คนก็เดินชิดขวากัน สับสนไปหมด
comment68:สปีดบันไดเลื่อนบ้านเราของรถไฟใต้ดินมันเร็วพอสมควรแล้วนะครับ
และถ้าให้ยืนต่อแถวยืนข้างขวาด้านเดียว มันยิ่งจะทำให้แถวยาวมาถึงช่องแตะบัตร
ยืนนิ่งๆบนบันไดเลื่อนซ้ายขวาคู่กันขึ้นไปหริอสลับฟันปลาซ้ายขวามันหน้าจะเร็วกว่า
และปลอดภัยกว่านะครับ ขอบขั้นบันไดเลื่อนมันเป็นเหล็กและขอบคมมาก 
เดินไม่ดีสะดุดขึ้นมาหัวเข่าหน้าแข้งไปกระแทกเจ็บตัวอีก ทำคนที่อยู่ข้างหน้าได้รับผลกระทบด้วย
ยิ่งถ้าเป็นตอนเลื่อนลงยิ่งอันตราย โดมิโนลงไปข้างล่างแน่ครับ 
ใช้บันไดเลื่อนตามวัตถุประสงค์ของมันเถอะครับ ให้บันไดมันพาเราขึ้นไปเอง
ถึงจะรีบมากแค่ไหน แต่การเดินหรือกึ่งเดินกึ่งวิ่งบนบันไดเลื่อนมันไม่ทำให้เราเร็วกว่าเดิมมากขึ้นหรอกครับ
อย่างมาก็ไม่เกิน30วินาที หรือถ้าอยากเดินก็ใช้บันไดแบบ manual เอา เดินขึ้นเอง
หลักง่ายๆ บันไดเลื่อนให้เรานิ่ง บันไดนิ่งให้เราเดิน
comment69:กลับมาอ่านอีกทีผมรู้สึกว่าบางคนคิดว่าคนที่รีบจะตั้งหน้าตั้งตาวื่งหรือเปล่าครับ
ทางปฏิบัติมันไม่ขนาดนั้นนะครับ  แค่เดินเฉยๆ ก็เร็วกว่า(ยืน)เยอะแล้ว

มันแค่เหมือนรถติดอยู่กับที่ แล้วมอเตอร์ไซค์แทรกไป  แค่มอเตอร์ไซค์ขับไปเฉยๆ ไม่ต้องงซิ่ง ก็ไปเร็วกว่าแล้ว
comment70:ปัญหานี้จะไม่เกิดขึ้นเลย ถ้าทุกคนตื่นเช้าๆ กะเวลาก่อนทำงานหลายๆชั่วโมง ไม่ต้องรีบเร่งวิ่งลงบันไดเลื่อน
comment70-1:ยากครับสำหรับโลกปัจจุบัน  ในเมืองใหญ่ คนเยอะซะจนเฉลี่ยเวลาเดินทางยังไงก็ยังหนาแน่น
comment71:.
comment72:ความคิดที่ว่า คนยืนบันไดเลื่อนควรยืนชิดด้านใดด้านหนึ่ง แต่ที่ว่างที่เหลือก็ไม่ควรเดินหรือวิ่งแซง -  อย่างนี้ผมว่าไม่ค่อยมีประโยชน์ครับ บันไดเลื่อนจะระบายคนได้ไม่เร็วพอแถมเหลือที่ไว้ไม่มีประโยชน์อีก ได้แค่ระเบียบ

คนยืนบันไดเลื่อนควรยืนชิดด้านใดด้านหนึ่งเพื่อเปิดช่องให้คนแซง - อย่างนี้ผมว่าดีครับ ถ้าต่างคนต่างรับผิดชอบตัวเองดี (เช่นคนจะแซงคนอื่นก็จับราวบันไดให้มั่นคง คนคุมบันไดเลื่อน (มีมั้ยผมก็ไม่แน่ใจ) ก็ดูดีๆ  ว่าบันไดมันจะหยุดกึกมั้ย)มันจะได้ประโยชน์และระเบียบสุดละครับ

ความคิดแรกถ้าจะให้ใช้ประโยชน์จากบันไดเลื่ือนได้มากสุด ก็ต้องยืนให้เต็มบันไดเลื่อน ก็ไม่ได้ระเบียบครับ
comment73:เป็นสิ่งที่ปฏิบัติกันมาในหลายๆประเทศ แต่มีการศึกษาชัดเจนว่าไม่ควรเดิน/วิ่งบนบันไดเลื่อน
แม้แต่ฮ่องกงMTRที่หลายคนยกเป็นกรณีตัวอย่างของการยืนชิดข้างใดข้างหนึ่งก็พยายามที่จะรณรงค์ให้ยืน จับราวบันได และไม่เดิน
ทำมานานแล้วแต่ก็สำเร็จยากเพราะเขาปฏิบัติกันจนเป็นวัฒนธรรมไปแล้ว ตามลิงค์เป็นแผ่นพับประชาสัมพันธ์ ลองเข้าไปศึกษากันได้

Hold the handrail, Stand Still, Don't Walk

http://www.mtr.com.hk/eng/publications/images/safetybooklet.pdf
comment74:ผมคัดค้าน...ได้ไหมครับ...บันไดเลื่อน...มันรับน้ำหนักไม่สมดุล...จะพังเอาง่ายๆ  นะครับ
comment75:โลกที่3เค้าไม่เดินบนบันไดเลื่อนกันหรอนิ เพิ่งรู้. ,,
comment76:เรากำลังเริ่มต้นวัฒธรรมที่หลายประเทศพยายามจะเลิกหรือเปล่า

title:ถ้าไปสั่งอาหารแล้วแม่ค้าทำให้ผิดเรามีสิทธิ์ไม่เอาใช่ไหมคะ
comment:สมมุตินะคะ สมมุติว่าเราไปสั่งน้ำเต้าหู้
บอกแม่ค้าใส่เครื่องทุกอย่างยกเว้นเม็ดแปะก๊วย
เราก็ย้ำไปแล้ว แม่ค้าก็ยิ้มรับทราบ
แต่พอถึงเวลาใส่เม็ดแปะก๊วยให้เราซะงั้น
แบบแม่ค้ามัดใส่ทุกอะไรมาละเรียบร้อย
แบบนี้ถ้าเราบอกให้เขาทำให้ใหม่เราก็ไม่ผิดใช่ไหมคะ
comment1:เวลาผมสั่งกาแฟที่ไม่ต้องการให้มีรสหวาน
แล้วได้แบบหวานมา ผมคืนตลอดครับ
comment1-1:สั่งแบบไม่ใส่น้ำตาลไปเลย

ระดับรสชาดของคนไม่เหมือนกัน
comment1-2:ไม่หวานนี่มันต้องมีระดับด้วยหรือครับ ไม่หวานคือไม่หวานหรือผมเข้าใจอะไรผิด
comment1-3:หรือผมเข้าใจอะไรผิด
มากเลยที่ผิด หวานของร้าน นํ้าตาล 4 ช้อน ไม่หวาน 2 ช้อน 
แต่คุณท่านลูกค้า คิดว่าหวาน 2 ช้อน ไม่หวาน คือไม่ไส่ แค่นี้ก็แย่แล้ว
comment1-4:ผมถึงใช้คำว่า "รสหวาน" แทนคำว่า "หวาน" เฉยๆ ไง
คำว่า ไม่มีรสหวาน ในความคิดผมคือ ครอบคลุมทุกปัจจัยที่ทำให้เกิด รสหวานขึ้น
ไม่ว่ามันจะเป็นและมาด้วยวิธีใดก็ตาม
ความหวาน มาอยู่ในสินค้าได้จากหลายวิธี ผมโดนมาแล้ว

บอกไม่ใส่น้ำตาล คนขายบอก ก็ไม่ได้ใส่น้ำตาล ใส่แต่น้ำผึ้งบ้าง น้ำเชื่อมบ้าง 
บอกว่าไม่ได้ใส่น้ำตาล พอบอกว่าหวาน ตอบว่าเขาใส่มาแล้วจากโรงงานบ้าง 
ชงไว้แล้วบ้างไม่ได้ใส่น้ำตาล(ลงไปอีก)บ้าง สาระพัด

คงคล้ายๆบอกไม่ใส่มะนาว แม่ค้าตอบไม่ใส่มะนาวใส่ มะขาม ใส่ มะดัน ใส่มะเฟือง ใส่น้ำส้มสายชู 1008-1009
ทำให้ต้องบอก ไม่เอา "รสเปรี้ยว" แทน ซึ่งก็ไม่น่าจะไม่เข้าใจ
comment1-5:แค่เพิ่มประโยคไปว่า "ไม่หวานเลยนะครับ" ก็น่าจะได้แล้วนะ
comment1-6:ผมเคยโดนมาทุกรูปแบบ แล้วครับ 
บอกไม่หวานเลยยังโดน เขาตอบว่า
"ก็ไม่เห็นจะหวานเลยใส่น้ำเชื่อมแค่นี้"
comment1-7:ฟังแล้วคุณน่ะเรื่องเยอะเอง

บอกว่าลองมาหมดทุกรูปแบบ 

ผมสั่งกาแฟดำ ไม่น้ำตาล  ไม่เคยเห็นร้านไหน จะใส่นม น้ำเชื่อม น้ำผึ้ง ให้ผมซักที
comment1-8:สั่งเลยว่า จืด
comment1-9:เยอะไงครับ โดนมาก็เล่าให้ฟัง
คุณไม่เคยโดนแล้วหมายความว่าคนอื่นเขาจะไม่มีใครเจอเลยเหรอครับ
comment2:ไม่เอา เอาเฉพาะอันที่สั่งเท่านั้น
comment3:ไม่รับได้ค่ะ
comment4:คนสั่งสิบคน มีเงื่อนไขทุกคน ผมเป็นพ่อค้าผมก็สับสนครับ ถ้าคุ้นเคยกันดีก็อะลุ่มอะหล่วยกันหน่อย อย่าไปสั่งซ้ำสั่งซ้อนกันหลายคน ถึงคิวตัวเองแล้วค่อยสั่ง ตอนเค้าทำให้ก็คอยดูถ้าเห็นกำลังตักที่เราไม่เอาก็บอกเค้าครับ
comment4-1:แล้วทำไมถามย้ำลูกค้าไปอีกที ก่อนจะทำละครับ
หรือให้ลูกค้าจดก็ได้
comment4-2:เห็นใจพอค้าครับแต่นี่แหละครับ งานบริการต้องเป็นมืออาชีพครับถ้าเราพลาดก็เท่ากับเราเสียผลปนะโยชน์
comment4-3:มีกระดาษกับปากกาให้ลูกค้าจดให้แค่นี้ก็จบละครับ
comment4-4:ร้านแถวบ้านเปิดใหม่ๆ บอกไม่เอาแปะก๊วยเพราะดูดแล้วติดหลอด พ่อค้ายิ้มแย้มสั่งแบบไหนได้หมด ปัจจุบันเริ่มมีลูกค้าสั่งเหมือนเดิมทำหน้าไม่พอใจหาว่าเราเรื่องมาก
comment4-5:สำหรับพ่อค้า มันก็แค่ 1 ในร้อยที่ทำทุกวัน

แต่สำหรับลูกค้ามันคือ อันเดียวที่เค้าซื้อครับ

เค้าไม่สนหรอกว่าอีก 99 อันมันจะยังไง

เค้ารู้แต่ว่าแค่สั่งอันเดียวยังทำไม่ถูกเลย
comment4-6:- -" ผมละอึ้งกับเม้นนี้
comment4-7:เราขอจด แม่ค้าบอกไม่ต้องจดค่ะ บอกว่าจำได้ แต่ไปกี่รอบก็ผิดทุกรอบ (เราสั่งโจ๊กไม่ขิงไม่ไข่แต่ได้ขิงมาตลอด) โมโหสุดคืออิปั๋วทำท่าเหมือนเราเรื่องมาก เกรงใจแม่ค้ามากมายทั้งๆที่เราย้ำแล้วย้ำอีกว่าไม่ใส่ขิง
comment4-8:ประสบการณ์ตรงเลย มีแม่ค้าหลายเจ้าที่จำลำดับลูกค้าได้แม่นมาก

ใครมาหลังสั่งก่อน เธอไม่ฟังหันมาถามคนมาก่อน แต่นั่นคือส่วนน้อยเพราะแม่ค้าส่วนใหญ่หงุดหงิด

ลูกค้าคนไหนสั่งก่อนได้ก่อน ทำให้ลูกค้ามาถึงต้องรีบสั่งพอแม่ค้าทำให้ก็ผิดจากที่สั่งอีก

ลองสร้างระบบดูครับ เขียนกระดาษเสียบ หรือถ้าความจำดี ลูกค้าไม่เยอะมากในช่วงเวลาเดียวกัน

ลองทำแบบที่ผมเจอสิ ใครมาก่อนถามเขาก่อน ใครมาหลังสั่งก่อนไม่ฟังเขา ลองดูนะ
comment5:คือถ้าเราทำใจได้และทานได้ ไม่ทำให้ร่างกายเสียหายก็รับไปเถอะครับ เพราะการผิดพลาดการทำอาหารย่อมเกิดขึ้น เพราะคนขายเค้าเคยมือถ้ามีคนสั่งอาหารเครื่องดื่ม แตกต่างทางรสชาด ตรงนี้เกิดความผิดพลาดบ่อยเพราะผมเจอประจำ อีกอย่างคนค้าขายเขาก็อยากได้เงินของที่คืนมา อาจขายต่อไม่ได้ถ้าไม่เหลือบ่ากว่าแรง รับไปทานเถอะครับ ถือว่าช่วยเหลือกันน่ะ
comment6:เราเกรงใจ ส่วนมากเราจะรับมาค่ะ 
เคยสั่งส้มตำ เราไม่กินถั่ว ย้ำเเล้วว่าไม่เอา ก็ใส่ให้ น้องเค้าตำรอเรามาชิม เห็นว่าใส่ถั่วเราบอกน้องว่าพี่บอกไม่ใส่ถั่วนะ เห็นเค้าหน้าจ๋อย เลยสั่งใหม่อีกถุง เเละก็เอาถุงนั้นมาด้วย ส่วนมากเราจะเอามา เเล้วสั่งใหม่อีกถุง เราเกรงใจ 

เคยกลับบ้านไปกินต้มยำทะเล ชามละ 80 ย้ำว่าไม่ใส่ถั่ว เเต่เค้าใส่ถั่วมา เราถามว่าทำไมใส่ถั่วมา เค้าบอกผิดหรอ เราบอกค่ะ เเต่กินได้เดี๋ยวเอาออกค่ะ เจ้าของบอกไม่ได้ๆเปลี่ยนให้ค่ะเดี๋ยวให้ลูกน้องกิน เราบอกไม่เป็นไรค่ะ เดี๋ยวตักออก เจ้าของก็ไม่ยอม เราบอกปรุงเเล้วค่ะ ไม่เป็นไร ผลสุดท้าย เจ้าของเเถมเกี้ยวให้สองจาน ราคาเกือบเท่าเตี๊ยว ร้านนี้ได้ใจเราไปเต็มๆ เเต่บางครั้งเราก็ให้เค้าทำใหม่ค่ะ
comment6-1:ร้านแบบนี้ลูกค้าได้ใจลูกค้าไปเต็มๆ
comment6-2:จริงค่ะ เราหลงรักเจ้าของเลย กลับบ้านไปต้องกินทุกครั้งพาน้องหลานไปกินบ่อยๆเลย
comment6-3:เราเป็นแบบนี้เลยค่ะ เกรงใจอ่ะ สงสารแม่ค้า
อยากลองเปลี่ยนตัวเองเหมือนกัน
comment7:ตอนถึงคิวเราได้บอกแม่ค้าแล้วว่าใส่ทุกอย่างยกเว้นเม็ดแปะก๊วย
แต่ด้วยความเคยมือทำให้ใส่ทุกอย่าง
เพราะฉะนั้นเราไม่กินอะไรจะต้องจ้องดีๆและบอกให้ทัน
มีสิทธิ์ไม่เอาแต่เราไม่กล้าใช้สิทธิ์นั้นหรอก
comment8:วัฒนธรรมการชิมส้มตำจากครกนี่น่าจะเลิกได้แล้วนะครับ ไวรัสเอ บี ซี ฯลฯ เลิกเหอะ
comment8-1:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment8-2:ไวรัสตับอักเสบเอ ติดทางน้ำลาย แต่ ไวรัสตับอักเสบ บี ซี ติดทางเลือดหรือทางเพศสัมพันธ์ค่ะ
comment9:ไม่เอา
comment10:ผมเคยปฏิเสธได้อยู่นะ
comment10-1:ผมก็เจอบ่อยๆนะ บางครั้งก็รู้สึกหวั่นๆเหมือนกันว่าจะมีของแถมอะไรมาหรือเปล่า 🤣😂
comment11:.
comment12:บางอย่างถ้าไม่หนักหนามากก็เอาครับ  แต่ถ้ามันเพี้ยนจากที่สั่งมากก็ไม่เอา
comment13:ถ้าเราสั่งแบบที่เค้าไม่คุ้นเคย
เราจะคอยจ้องเลยนะ ว่าให้หยุดเวลาเค้าตักนู่นนี่เร็วๆ

แต่ปรกติ ถ้าไม่ผิดมาก หรือตักออกได้ เราไม่ว่าอะไร
ไม่สั่งใหม่
ไม่ได้ให้ทำใหม่
comment14:ถ้าเป็นข้างทาง ราคาย่อมเยาว์ แล้วเราหยวนได้ เราจะหยวนค่ะ
สงสารคนขาย หาเช้ากินค่ำ ราคาก็ไม่ได้มากมายอะไร

แต่ถ้าเป็นในร้าน เป็นที่เป็นทาง ราคาสูงขึ้น เราจะบอกให้ทำใหม่ค่ะ
ถือว่าเค้าบวกค่าการันตีความถูกต้อง ไปในราคาที่แพงขึ้นแล้ว
comment14-1:หาเข้ากินค่ำรถเข็นข้างทาง บางเจ้ารวยกว่ามนุษย์เงินเดือนอย่างเราอีกค่ะ
comment14-2:ร้านข้างทางนี่รวยกว่ามนุษย์เงินเดือนอีกนะคะ 555555

เหมือนขายกับข้าวแกงถุง คนรู้จักเราขายได้กำไรอย่างต่ำวันละ 3000 ขายดีหน่อยก็หมื่น "ต่อวัน"
comment15:แล้วเราก้จะไม่สามารถไปกินร้านนี้ได้อีก
คนส่วนมากที่ทนรับๆมา ก็เพราะยังต้องการกินร้านนี้อีกในโอกาสต่อไป
ไม่อยากมีปัญหามาก
กลัววันหลังเค้าจะถุ๋ยน้ำลายลงในอาหารให้กิน
comment16:ไม่รับก็ได้ค่ะ แต่เราขึ้นอยู่กับแม่ค้าอ่ะ ถ้าทำผิดแล้วแบบขอโทษ เราก็หยวนๆนะ
comment17:ถ้านิดหน่อย ผมยอมเอามา  แต่ถ้าคราวหน้าผิดซ้ำอีกเลิกกิน
comment18:ถ้าผิดมาไม่เคยรับไม่ว่าร้านถูกแพง เพราะผมจ่ายตังเพื่อให้ได้สินค้าตอบสนองความต้องการของตัวเอง ของที่ผมไม่ต้องหาร ไม่ยอมจ่ายแน่นอน เพราะเราสั่งแล้วรับรู้แล้ว ถ้าสั่งกำกวมก็จะรับครับ
comment18-1:เห็นด้วยมากๆค่ะ สั่งแบบไหนย่อมอยากได้กินแบบนั้นเพราะเราจ่ายตังค์ค่ะไม่ได้กินฟรี เคยทำงานโรงแรม5ดาว จำขึ้นใจแขกสั่งแบบไหนต้องได้แบบนั้นผิดมาเปลี่ยนทันที เพราะความผิดเราค่ะ
comment19:ถ้ามันทำให้รสไม่เพี้ยนผมก็พอให้อภัยนะ
comment19-1:อันนี้เห็นด้วยค่ะ
comment20:ไม่เหนือบ่ากว่าแรงก็รับค่ะ

แต่ประเภทสั่งตำไทย แถมปลาร้ามา อันนี้ยังไงก็คืน
comment21:จะไปยากอะไรคราวหลังก็ย้ำแม่ค้าเขาอีกรอบก็ได้
บางร้านลูกค้าสั่งเยอะ ย้ำแม่ค้าอีกรอบไม่เสียหายเขาขอบคุณเราด้วยซ้ำ
น้ำเต้าหู้ไม่เท่าไหร่ เจอร้านเตี๋ยวเรือสิ
- เล็ก ชิ้น สด เอ็น ตับ ตก ไม่งอก
- ใหญ่ ชิ้นเอ็น เปื่อย เอ็น ตับ ไม่ริ้ว ไม่ตก 
- เล็ก ไม่ผัก เอ็น ตับ พิเศษ ริ้ว 
ขนาดจดให้ยังลวกให้ผิด แต่เราไม่ซีนะเพราะจะแลกกันกับเพื่อนว่าใครกินไรไม่กินไรก็จบแล้ว
.
.
.
.
.
.
แต่ถ้าเป็นของขึ้นห้างที่ราคาบวกค่าเช่าค่าน้ำค่าไฟ อันนี้ขอเปลี่ยนทันทีเพราะเราไม่ได้สั่งจะมายัดเยียดไม่ได้
comment22:บางอย่าถ้าพอรับได้ หรือ เขี่ยออกได้ ก็จะหยวนๆไป แต่ถ้าไม่กินเนื้อ แล้วทำเนื้อมาให้ อันนี้ขอคืนนะ
comment23:ถ้าไม่ผิดขนาดว่ากินไม่ได้ก็หยวนๆไปค่ะ บางทีขี้เกียจรอ คิวยาว หิวด้วย
แต่แม่ค้าบางคนก็ดีนะคะ พอรู้ว่าผิดเค้าก็ทำใหม่ให้เลย
comment24:ปกติถ้าเรารับได้เราก็เอาค่ะ บางทีสงสารแม่ค้าพ่อค้า แต่ถ้าบางอย่างมันผิดเพี้ยนเยอะไป หรือเป็นอะไรที่แพ้ ไม่รับแน่นอนค่ะ
comment25:เคยสั่งส้มตำ ไม่ใส่พริก แต่ที่ได้มาเผ็ดมากเลยบอกแม่ค้า เขาก็เปลี่ยนให้ค่ะ
comment26:ก็คงต้องดูว่าผิดมากไหมเช่น สั่งกะเพราหมูสับ ได้เป็นกะเพราไก่ อันนี้รับได้ครับ 
แต่ถ้าแบบสั่งกะเพราหมู ได้เป็นผัดเผ็ดกบ อันนี้คงต้องขอใหม่ครับ....แล้วแต่สถานการณ์และความหิว 555
comment27:ปกติหยวนได้ก็หยวน
แต่ถ้าพวกก๋วยเตี๋ยวสั่งไปเส้นแบบนึงแล้วได้เส้นอีกแบบนึงนี่ขอเปลี่ยนครับเพราะกินแต่เส้นเล็ก
comment28:คิดเหมือน 15 ถ้าจะไม่รับควรแน่ใจว่าจะไม่ซื้อร้านนี้อีก 
ตามกฎแล้วคุณมีสิทธิ์ไม่รับ แต่โลกนี้ไม่ได้มีแต่กฎ ทุกอย่างไม่ได้เป็นขาวดำหมด
ลูกค้าประจำ สั่งอาหารยังได้เยอะกว่าลูกค้าขาจรเลย ไม่มีกฎข้อไหนรองรับหลักการนี้ แต่มันเกิดขึ้นจนเป็นเรื่องปกติ
comment29:ขนาดไม่อร่อย รู้สึกว่าไม่ใช่ตามสิ่งที่ต้องการยัฝคืนได้เลยครับ นี้ส่วนประกอบไม่ตรง คืนได้แน่นอน
comment30:มีสิทธิ์นะ แล้วไม่ต้องกลัวจะไม่ได้ไปกินร้านเดิมด้วย
ถ้าเราท้วงขึ้นมาดีๆ แม่ค้าคงไม่ใจร้ายถึงกับจะมองหน้ากันไม่ติดหรอกค่ะ

เราจะใช้วิธีท้วงขึ้นมาว่า อ่ะ ไม่ได้สั่งอั้นนี้นะคะ ปกติแม่ค้าก็จะเสนอจะเปลี่ยนให้เอง
ถ้าเค้าไม่มีทีท่าจะเปลี่ยนให้ ค่อยบอกขอเปลี่ยนได้มั้ย แต่ถ้าแม่ค้าเสียงแข็งกลับมา
ตอนนั้นแหละ ไม่ใช่ว่าเรากลับไปกินร้านเดิมไม่ได้ แต่จะขอไปกลับไปกินเองเลยล่ะ

แต่ที่ผ่านมา ยังไม่เคยเจอแม่ค้าใจร้ายอะ
comment31:ไม่รับค่ะ แล้วเรายังไม่เห็นด้วยกับให้อะลุ่มอลวย เพราะคนส่วนใหญ่ที่ไม่พอใจแล้วยอม สุดท้ายกลับบ้านก็หาเรื่องด่าแม่ค้า ด่าลับหลังกันอยู่ดี สู้บอกต่อหน้าให้เรื่องจบดีกว่า เพราะถ้าแม่ค้าพ่อค้ามีบรรยาบรรณ เค้าจะรู้ว่าเค้าผิดเอง แล้วทำใหม่ให้ แต่ถ้าร้านไหนเราบอกแล้ว แล้วทำผิดแต่ยังบังคับให้เราเอา เราจะไม่เอาแล้วเดินออกเลย

เราซื้อด้วยเงินไม่กี่บาท แต่กำไรพ่อค้าแม่ค้านี่มากโขนะคะ
comment32:ร้านข้างทาง ตึกแถว หยวนๆไปครับ ถ้าไม่ได้แพ้อาหารขนาดนั้น

แต่ร้านมีคุณภาพมีแอร์ ใหญ่โตหน่อย ผมขอเอาใหม่ครับ เพราะ ราคา+คุณภาพไปแล้ว
comment33:เคยสั่งหมูสับผัดพริกแกงไข่เจียว
แต่ได้ข้าวผัดหมู 
เลยบอก ป้าๆ ทำผิดค่ะ ป้าบอกมีไรให้กินก็กินๆไปเถอะ ทำมาแล้ว
บักปอปปปปปปปป คือถ้าขอโทษก็จบนะ แต่นี่แบบยังมาพูดจาแบบนี้อีก 
ด้วยความโมโหหิว ก็เลยเดินออกเลยค่ะ ออกไปหาอะไรรองท้องที่เซเว่นก่อน และหาร้านนั่งกินใหม่
comment34:สำหรับเรา ถ้าเล็กน้อย ราคาไม่แพงจนเกินไป ก็จะพูดว่าไม่เป็นไรคะ เอาอันนี้ก็ได้ เราก็จะได้รับคำขอโทษและรอยยิ้มจากแม่ค้าคนนั้นมาสำหรับเรานะ 
แต่ถ้าแบบผิดแบบไม่น่าให้อภัยก็จะพูดว่า ไม่ใช่ของหนูนะคะ ป้าน่าจะทำผิด แล้วแม่ค้าก็จะเอาไปเปลี่ยนให้เรา คำพูดเพราะๆแสนธรรมดา จะทำให้ลดปัญหาได้เย่อะ มองโลกในแง่บวกเสมอ ชีวิตก็จะสุขคะ
comment35:ถ้าเป็นผมถ้าทานไม่ได้ผมก็ไม่เอาครับ เพราะไม่ใช่ที่เราสั่ง แต่ถ้ากินได้ก็กินขี้เกียจรออีก
comment36:เมื่อเช้าผมสั่งโจ๊กเด็ก ใส่ไข่  แล้วเดินไปเซเว่น

คนขายตักผิด กลับมา คนขายนึกขึ้นได้ ก็ตักให้ใหม่นะ

แต่เคสข้าว อาหารตามสั่ง  เปลี่ยนไม่ค่อยได้ ยอมๆไป
comment37:ผมแพ้ปลาหมึกขั้นรุนแรง สั่งกะเพราหมูสับใข่ดาว

คุณป้าเล่นผัดพร้อมกับกะเพราปลาหมึกแล้วตักใส่จานแยกปลาหมึกออก

ก็เลยไม่กิน ไม่จ่าย โดนด่าว่าเรื่องมากก็ด่ากลับ

เป็นไรขึ้นมาเค้ามีปัญญาและเต็มใจรับผิดชอบเราไหม
comment38:แล้วแต่ค่ะ บางอย่างก็จะหยวนๆ กันไป
แต่อันไหนที่เราไม่กินเลย แบบสั่งหมี่แห้ง แต่ได้หมี่น้ำงี้ เราไม่เอานะคะ 5555
comment39:ถ้าเป็นในกรณีที่แพ้ส่วนประกอบในอาหารนั้นแล้วเขาทำใส่มาให้ ก็ไม่ควรรับ
แต่เราเป็นคนไม่เรื่องมากก็กินได้หมด บางทีสั่งส้มตำไม่ใส่ถั่ว เขาใส่มาให้ก็แต่เลือกไม่กิน เขี่ยๆออก

หรือสั่งก๋วยเตี๋ยวแล้วเขาทำเส้นผิดมา ก็กินได้ค่ะ ไม่ใช่ปัญหาอะไร เพราะบ้านเราก็เปิดร้านอาหาร ทั้งก๋วยเตี๊ยวและอาหารตามสั่ง

บางทีทำผิดไปลูกค้าก็รับบ้างไม่รับบ้าง ที่ลูกค้าไม่รับก็เก็บไว้กินเอง 
แต่ไม่ได้ทำผิดบ่อยนะคะ บางทีแค่ช่วงเวลาคนเยอะๆ หลังๆมาสั่งให้ดขียนใส่กระดาษหมดกันพลาด 

เราว่าอะไรหยวนได้ก็หยวนเถอะค่ะ เคยไปนั่งกินร้านก๋วยเตี๋ยวแล้วมีอีกโต๊ะสั่งอีกเส้นได้อีกเส้น โวยวายกันยกใหญ่ สงสารแม่ค้า เรื่องผิดพลาดไม่มีใครอยากให้เกิด เข้าใจนะคะว่าบางทีก็อยากกินอันนี้แบบนี้ แต่ถ้ามันนิดๆหน่อยๆก็เนอะ 

อย่างเราเมื่อวานสดๆร้อนๆ สั่งวุ้นเส้นเนื้อ หมี่ขาวหมู แฟนไม่กินเนื้อ ทำสลับกันมา เป็นหมี่ขาวเนื้อ วุ้นเส้นหมู เราก็บอกเขานะคะว่าทำผิดนะ แต่พูดแนวขำๆ เขาก็ถามเปลี่ยนใหม่ไหม เราก็บอกไม่เป็นไร เขาก็ขอบคุณครับใหญ่เลย ^^ ขนาดกินบ่อยกินเกือบทุกวัน ยังจำสลับได้เลย 
ใครที่ได้อะไรผิดมาจากที่ส้งก็ใจเย็นๆนะคะ ไม่รับก็บอกไม่รับขอฝหม่อะไรก็ว่าไป อย่าไแทำหงุดหงิดเถียงด่ากันเลยค่ะ
comment40:มันก็ขึ้นอยู่กับร้านแบบไหน ถ้าแบบ ข้างทาง จาน 35 - 40 ถ้าไม่ได้ผิดอะไรมากมาย เรารับค่ะ ถือว่าช่วยๆกัน แต่ไม่ใช่สั่ง กระเพราไก่ ได้สุกี้แห้ง อันนี้ไม่รับค่ะ

แต่ถ้าเป็นร้าน แบบ หลักร้อยขึ้น เราไม่รับค่ะ เพราะคิดว่า คุณ + ค่าโน่น นี่ นั่น แพงอยู่แล้ว เรามาซื้อบริการตรงนี้ เราควรได้รับสิ่งที่ถูกต้อง
comment41:ถ้าไม่เหลือบ่ากว่าแรง ก็พอรับได้ครับ...

อย่างในกรณีนี้ ผมก็แค่ตักออกเท่านั้นเอง...

ยกเว้นในกรณีที่ผมแพ้ ก็คงสั่งเปลี่ยน ถ้าไม่ยอมเปลี่ยนก็ไม่จ่ายครับ...
comment42:ผมโดนกับแฟนเหมือนกัน สั่งตำไทไม่ใส่พริก ได้มาเห็นพริกหน่อยๆ เราก็เข้าใจว่าติดครก ไม่เป็นอะไร เขี่ยๆ ออก
กินไปกินมาเจอไข่เค็ม แล้วก็พริกเยอะขึ้นอีก ผมก็เรียกแม่ค้า บอกอันนี้ไม่ใช่ของผมป่าว เค้าก็ค่ะ อ้าวส่งผิด
งั้นเดี๋ยวแก้บิลให้นะคะ...ไม่ให้โอกาสเราเอ่ยปากเลย ก็ก้มหน้าก้มตากินเส้น กินน้ำ ปากนี่เจ่อเลย

สรุปสั่งตำไท แต่ต้องเสียค่าไข่เค็ม ตอนแรกกะจะไม่กิน จะเขี่ยไข่ไว้ข้างๆ คิดไปคิดมา คิดเงินเพิ่มแล้วนิ่
แบบนี้เค้าไม่คิดค่าพริกได้มั้ยครับ ผมเขี่ยไว้ข้างๆ จานให้เค้าเห็น
comment43:พอรับได้ แปะก๊วยไม่กินเขี่ยออกได้...

แต่ถ้าไม่กิน เม็ดแมงลัก แล้วใส่มา อันนี้จะเขี่ยออกก็กลัวจะเหนื่อยเกินไป
comment44:ใจคอทำได้อย่างไร?

ผมรับ แต่ไม่จ่ายนะครับ 

ถ้าให้ก็เอา 5555555
comment45:ตามกฎหมายสามารถปฏิเสธไม่รับได้ครับ ชำระหนี้ไม่ตรงตามสัญญาซื้อขาย

แต่ชีวิตจริงมันจะตึงกันชนาดนั้นก็คงไม่ใช่เรื่อง แค่ยกให้ทราบว่าเป็นเรื่องสิทธิของเรานะครับ

ถ้าเป็นกรณีที่ผมได้อะไรที่ผมกินได้มา แค่ผมไม่อยากกินตอนนั้นผมก็ไม่ซีเรียส บอกเค้าให้ทราบแต่ก็บอกว่าไม่เป็นไรไม่ต้องเปลี่ยน
หรือถ้าร้านที่กินบ่อยๆคุ้นหน้ากับคนขาย ผมก็กินๆไปเลยแต่ก็บอกเค้าตอนกินเสร็จจะจ่ายเงินครับ

แต่ในกรณีที่ไม่กินสิ่งไหน สั่งแล้วดันได้สิ่งนั้นมา อันนี้ก็ต้องขอเปลี่ยนครับ แต่ปกติผมกินได้หมดเลยไม่ค่อยเจอเคสแบบนี้
ถ้าเจอร้านดื้อดึงที่ไม่ยอมเปลี่ยน ผมจะพูดกับเค้าดีๆบอกว่าผมแพ้อาหารชนิดนี้ถ้าผมกินจะบลาๆๆ เค้าก็ต้องยอมเปลี่ยนล่ะครับ 55555
comment46:ใจจริงก็อยากหยวนๆนะ  
แต่เคยเจอสั่งบะหมี่แห้ง แต่ได้บะหมี่น้ำ  พอบอกพ่อค้าว่าสั่งแห้ง เขาก็เอาชามเราไปเทน้ำทิ้งแล้วเอามาเสริฟใหม่
เราก็อึ้งๆ คือ มันใช่ป่ะวะ แค่รินน้ำออกจากชามแล้วจบ...

เราก็เลยให้เอาใส่ถุง แล้วไปสั่งผัดไทยร้านข้างๆกินแทน ส่วนบะหมี่ก็หิ้วกลับไปทิ้งที่บ้าน
comment47:ถ้าเป็นพี่นะพี่จะเอากลับมาก็แค่เม็ดแปะก๊วยอันเดียวเองเขียออกก็ได้

แต่ถ้าคุณไม่รับคุณก็ไม่ผิดนะคะเพราะถือว่าเค้าไม่ทำตามคำสั่งซื้อที่คุณต้องการ
comment48:ต้องดูร้านด้วย
ถ้าเป็นป้าแก่ ๆ ยายแก่ ๆ ก็หยวน ๆ ไปค่ะ หูอาจจะไม่ดี
แต่ถ้าร้านดีหน่อย ลูกค้ามีเยอะ จดใส่กระดาษ แล้วยังทำผิด คิดแพง ก็เปลี่ยนลูกเดียว
comment49:ที่ถูกต้องเลย คือเขาต้องทำให้ใหม่
แต่ส่วนมาก คนไทยชอบหยวนๆ หยวนจนเป็นเรื่องปกติ พอใครที่ไม่ยอมหยวน กลับกลายเป็นคนเรื่องมาก
comment49-1:เห็นด้วยอย่างยิ่ง
คนไทยมักไม่ค่อยรักษาสิทธิตัวเอง หยวนๆไปจนคนขายเสียนิสัย
comment50:ผมเจอประจำ สั่งไม่ใส่ผัก ใส่มาทุกที 55555
comment50-1:น่าเบื่อมากจริงๆ เราย้ำนักย้ำหนาว่าไม่ใส่ผัก จะต้องมีหลุดมาตลอด ทนๆกินไป
comment51:เราว่ามีสิทธิ์คืนนะ แต่ถ้า อะลุ่มอล่วยได้ก็ควรจะทำอย่างนั้น บางทีก็เห็นใจแม่ค้าพ่อค้าหงะ บางทีขายของนานอาจจะเหนื่อย สับสน มึนงง 5555. เราก็เคยสั่งราดหน้าทะเลค่ะได้หมูเฉยย แต่เราไม่กินหมูจริงๆเลยขอคืน เค้าก็ไม่ได้ว่าอะไรเพราะเค้าทำผิดจริงๆ
comment52:เราเคยสั่งส้มตำไม่ใส่ผักชีลาวเพราะเราเหม็นไม่ชอบ แต่วันนั้นลูกค้าเยอะแม่ค้าน่าจะจำไม่ได้เลยใส่ลงไปพอยื่นให้เราแม่ค้าคิดได้ว่าเราบอกว่าไม่ใส่ผักชีลาวเขาก็ขอโทษเรา เราก็บอกไม่เป็นเราเดียวเอาออกเองตอนนั้นเราก็รีบด้วยเลยไม่ว่าอะไร
comment53:ปกติถ้าเล็กๆน้อยๆก็กินๆไปค่ะ เพราะเสียดายของ และสงสารคนขาย แต่บางทีก็ผิดเกินแบบรับไม่ได้ เช่น สั่งก๋วยเตี๋ยวแห้งได้น้ำ สั่งโจ๊กแต่ได้ต้มเลือดหมู แบบนี้ก็จะบอกว่าไม่ได้สั่งอันนี้ ไม่เอา จะเอาแบบที่สั่ง แต่เราคิดว่าไม่ว่าจะผิดมากน้อยลูกค้ามีสิทธิ์ขอเปลี่ยนค่ะ ไม่ผิดอะไร
comment54:ทำใหม่ บางคนกินไม่ได้กิน ๆ แบบว่าถ้าทำส้มตำเผ็ด เอามาก็ต้องทิ้งอยู่ดี
บางคนแพ้อาหาร ก็กินแล้วเข้าโรงพยาบาล

ทำใหม่เท่านั้น
comment55:ลูกค้ามีสิทธิ์ไม่รับค่ะ

ส่วนใครจะหยวนหรือไม่แล้วเลยค่ะ

สำหรับเราสิ่งที่เราเกลียดที่สุดคือความหวาน เราสั่งอาหาร/เครื่องดื่มทุกอย่างจะไม่ใส่น้ำตาล และแน่นอนค่ะอยู่ประเทศไทยเมืองแห่งความหวาน อาหารอะไรก็ใส่น้ำตาลหมด จากสถิติ 50% เราจะได้น้ำตาลมาค่ะ บางทีก็เห็นจะจะบางทีไม่ทันเห็นมารู้ตอนกินหวานเจี๊ยบ ส่วนมากเราเอาหมดนะ ถือว่าช่างมัน แต่จะไม่ไปซื้อร้านนั้นซ้ำอีก ถ้าร้านไหนมีสติไม่ใส่น้ำตาลมาให้เราจะเป็นลูกค้าประจำค่ะ

เคยเจอร้านนึงสั่งก๋วยเตี๋ยวต้มยำไม่ใส่น้ำตาล ทันทีที่แม่ค้าใส่น้ำตาลแม่ค้าก็นึกได้เองเลยว่า "อ้าว สั่งไม่ใส่น้ำตาลใช่มั้ยคะ" แม่ค้าเททิ้งทำให้ใหม่เลยค่ะ ความจริงเรากำลังจะบอกว่าไม่เป็นไรค่ะแต่ห้ามไม่ทัน แม่ค้าเสียอาหารฟรีไป 1 ถุง แต่ได้ลูกค้าประจำเพิ่ม 1 คนค่ะ ^^ กินจนเดี๋ยวนี้เดินไปยืนหน้าร้านไม่ต้องอ้าปากสั่งแม้แต่คำเดียว แม่ค้าทำให้เลย 5555+
comment56:สั่งอย่างได้อีกอย่าง
ผมเอาครับ  แต่ผมจะไม่เข้าร้านนั้นเป็นครั้งที่สอง
comment57:ส่วนมากเราจะรับมา หยวนๆ
เพราะเราไม่แพ้อาหารอะไร
แต่จะมีร้านใหญ่ สาขาเยอะ ถ้าเราย้ำชัดๆ แล้ว
คงต้องมีคืน เพราะที่ระบุไป คือ ความต้องการแบบนั้นจริงๆ
ยิ่งร้านไหนพนักงานมาเถียงว่าไม่ได้จดผิด
บางทีเราก็อาจจะไม่ยอมรับมานะ
แล้วแจ่สถานการณ์ และบรรยากาศการกินอาหารโดยรวม
comment58:ต้องขอเปลี่ยนแน่นอน ครับ เพราะเราไม่ได้สั่ง ถ้าเรารับมาก็เท่ากับ ซื้อไปทิ้ง

แต่ผมก็ใช้ มุกนี้บ่อย  คือหมอห้าม   จบเลย ไม่ยังงั้นผมจะชัก

เคยสั่งกาแฟไม่ใส่หวาน  คือใส่แค่ 5 อย่างพอ  กาแฟ นมสด น้ำแข็ง แก้ว หลอด  ยังอุตส่าใส่น้ำเชื่อมมาให้ ยังมีหน้ามาบอกว่าของเขาหวานน้อย

ผมบอก หมอห้าม วันก่อนเผลอกัน ต้องไปนอน รพ 2 อาทิตย์   แม่ค้ารีบทำให้ใหม่อย่างแรง
comment59:สั่งน้ำเต้าหู้ไม่ใส่น้ำตาล เราก็ไม่เอานะ เข้าใจว่าเคยมือ แต่เราไม่อยากจ่ายเงินในสิ่งที่เราไม่คิดจะกิน
comment60:่ส่วนมากเกรงใจและเห็นใจคนขายค่ะ เพราะเคยขายของมาก่อน บางอย่างทำไปแล้วต้องทิ้ง บางครั้งต้นทุนสูง แล้วเราก็ไม่แพ้อะไรในอาหารด้วยส่วนมากเลยรับมาค่ะ 555
ปกติเราไม่กินน้ำชา กาแฟหรือน้ำผลไม้หวาน ถ้าเค้าลืมก็ตั้งให้ละลายหรือเติมน้ำ 5555
comment61:มีสิทธิ์ไม่รับครับ

ใคร่ถามบ้าง ถ้าสั่งก๋วยเตี๋ยว ไม่เอาผัก 
แม่ค้าควรใส่ถั่วงอกให้ไหมครับ
comment61-1:- ไม่เอาผัก ก็ไม่ควรใส่ถั่วงอก
- แต่ถ้าสั่งไม่งอก แม่ค้าจะถามเอาผักไหม   ผมกินไม่งอกแต่กินผัก
comment61-2:เราเกลียดต้นหอม แต่กินผักชีได้  ชอบถั่วงอกกับผักบุ้งมาก ...แต่ผักชีกับต้นหอมเค้าซอยรวมกัน

เวลาสั่ง ก็ต้องสั่ง "ไม่เอาผักโรย" ...เพื่อนเราไม่กินถั่วงอก ก็สั่ง "ไม่ใส่ถั่วงอก"

แล้วแม่ค้าจะชอบเผลอ (แถมมือเร็วด้วย ขนาดจ้องยังไม่ทัน ซัดไปเต็มช้อน....ป้า ไม่เอาผักกก โ ร ย ยยยย  ...อุ้ย ป้าลืม!!! ทุกที กรอกตาบน) ไปเขี่ยเอาก็ได้ หมดความอร่อยเลย อยากจะร้องไห้
comment61-3:ถั่วงอกก็เป็นผักนะ ปกติเราก็ไม้กินผักฉุน พวกผักโรย เช่นผักชี ต้นหอม หอมใหญ่ หอมแดง ถั่วงอกพวกนี้ ถั่วงอกกินได้ถ้าเป็นผัดสุกใส่หมูสับใส่เลือด หรือผัดพร้อมหอยทอด ถ้าเป็นก๋วยเตี๋ยวจะบอกสั่งไม่ผักไม่งอก แต่ก็จะถามต่อว่ามีผักที่ไม่ฉุนไหม เช่น ร้านบะหมี่เกี๊ยวมีกวางตุ้งก็จะบอกว่าผักเอากวางตุ้งอย่างเดียว ผักโรยไม่เอา ก็เจอบ่อยที่เคยมือบ้างลืมบ้างก็อยากไม่รับแหละ แต่ส่วนมากที่รับเอามากินๆ มานั่งเลือกออกเองแต่เราแก้แค้นด้วย เลือกเขี่ยออกมากองไว้บนโต๊ะนั่นแหละ ไม่มีอะไรรองด้วย ตอนกินเสร็จเก็บชามให้มาเช็ดเอาเอง 

อึกอย่างคือผัดกะเพรา ถึงแม้ว่าเราจะกินผักทุกชนิดที่ไม่ใช่ผักฉุนได้ แต่เวลาสั่งผัดกะเพราก็จะสั่งเอาใบกะเพราอย่างเดียว ผักอื่นไม่ต้องใส่มา จะกินผัดกะเพราไม่ใช่ผัดผักรวม บางร้านใส่ถั่วฝักยาว บางร้านนี่ใส่มาทั้งผักสวนครัว แครอท ข้าวโพดอ่อน หอมใหญ่ เห็ด
comment62:แถวบ้านผมมีร้านนึง เป็นเจ๊คนจีนเหวี่ยงๆ ให้เบอร์มาโทรสั่งอาหาร ไปถึงก็รับกลับบ้านเลย
ทุกๆครั้งเจ๊แกจะรับแล้วตอบแบบปัดๆ ประมาณว่า ได้ๆ เคๆ รู้แล้วๆ แล้วรีบวางแบบ งงๆ
สรุปทำผิดมาเกือบทุกครั้ง แล้วอ้างว่าได้ยินไม่ชัด เราก็บอกตอนสั่งทำไมไม่จด แล้วทำไมต้องรีบวาง
มีครั้งนึงคุณแม่ทานเป็ดไม่ได้ สั่งกระเพราะปลาหมึกเผ็ดน้อยมากๆ เจ๊แกรับสายวางแบบปัดๆตามเคย
สรุปตอนไปรับเปิดกล่องมา พริกเพียบ ผมวางตรงโตะบอกกล่องนี้ไม่รับนะครับ สั่งแล้วว่าเผ็ดน้อยๆ
เจ๊แกเหวี่ยงๆ และนั้นคือครั้งสุดท้ายที่กินร้านนี้ ร้านอื่นไม่เห็นมีปัญหา มันอยู่ที่สันดานคนจริงๆ
comment63:ค้าขายต้องแม่นยำ ตรงไปตรงมา...ทำให้ ลคผิดก็ต้องยอมรับทำใหม่
comment64:คืนได้ไม่ผิดค่ะ แต่ถ้าเป็นกรณีที่ไม่ทำให้รสชาติเปลี่ยน เขี่ยออกได้ เราก็หยวนๆนะคะ
comment65:เราสั่งกะเพาไก่ ได้สุกี้ไก่ คือกินสุกี้ทุกวันล่ะวันนี้เปลี่ยนแต่แม่ค้าชิน เราก้กินๆไปร้านประจำหย่วนๆหน่อย
comment66:เราก็เป็นค่ะกับน้ำเต้าหู้เหมือนกัน ส่วนตัวไม่ชอบกินถั่วแดง แต่เวลาสั่งบางทีพ่อค้าเผลอเลยตักใส่ ใส่น้ำเต้าหู้แล้วเรียบร้อย เราห้ามไม่ทัน แต่คิดว่าคงจะเอาออกได้ ก็รับๆมา เห็นใจพ่อค้า 5555ที่จริงมีอีกหลายอย่างเป็นคนเรื่องมากนิดหน่อย
comment67:ถ้าไม่เหลือบ่ากว่าแรง ผมก็รับไว้นะ เขาคงยุ่ง คงเครียด พลาดได้

เหมือนเราทำงานพลาด เจ้านายสั่งแล้วสั่งอีก แต่ก็มีโอกาสพลาดได้ 
ถ้างั้นเจ้านายไม่จ่ายเงินเดือนเราได้ 

เราคงเสียใจเราไม่ได้เจตนา
comment68:น้ำเต้าหู้ผมก็เจอบ่อย แม่ค้าถามเอาไรจ้ะ ผมก็บอกเอาน้ำเต้าหู้ใส่เครื่อง ยังไม่ทันอ้าปากจะบอกเลยว่าเอาอะไรบ้าง เจ๊แกหันไปหยิบถุงที่ใส่เครื่องที่ตักเตรียมไว้แล้วแบบใส่ทุกอย่างที่มีเพื่อความรวดเร็ว มาให้ซะงั้น จะปฏิเสธก็ไม่ทันซะละ คือบางก็ไม่อยากกินอ่ะ พวกวุ้นงี้กินเพื่อไรอ่ะ
comment69:เรารับทุกครั้ง แต่ถ้าเจ้าไหนเสนอเปลี่ยนเราซื้อซ้ำ
เงียบก็รับมาแล้วจบกัน
comment70:แล้วแต่กรณีค่ะ
เช่นสั่งชุดสีชมพูไปงานแต่งเอาชุดดำมาให้ไปงานศพคงไม่รับ
สั่งอาหารไม่ใส่กุ้ง เพราะแพ้อาหารทะเล ใส่มาให้ คงไม่กิน กลัวตายค่ะ
สั่งรถสีขาว คนขายจะขายรถสีดำให้ คงไม่รับเช่นกัน
แต่ถ้าสั่งอะไรไม่เป็นรูปธรรมชัดอย่างรสชาติอาหาร ก็ต้องรับไปเพราะคนเรารับรู้รสชาติไม่เหมือนกัน
ปล. พ่อค้าแม่ค้าก็มีสิทธิเลือกจะปฏิเสธได้
เช่น ร้านเค้กมีคนอยากสั่งเค้กสำหรับเด็กแพ้อาหาร แต่ร้านค้าทำไม่ได้เพราะวัตถุดิบไม่ครบหรือครัวปนเปื้อนอาหารอื่นก็จะปฏิเสธไม่รับorderนั้นได้
ร้านอาหารแถวที่ทำงาน ช่วงเที่ยงลูกค้าเยอะ งดใส่ถุงกลับบ้าน ขายแต่ในร้าน เราก็ไปนัางกินหรือซื้อใส่ถุงมาแต่เช้า
คือ พ่อค้าแม่ค้า เลือกได้ ผู้บริโภคก็เลือกได้ ตกลงซื้อขายอะไรกันก็ให้ได้ตามข้อตกลง
comment71:เห้ย ผมไม่เอาแปะก๊วยนะ ไปทำมาใหม่  ez[Spoil] คลิกเพื่อดูข้อความที่ซ่อนไว้โดนปาถุงน้ำเต้าหู้ใส่
comment72:ไม่ค่ะ แต่เคยเจอบางร้านก็ดี๊ ดี เราบอก ไม่เป็นไรค่ะ เขาก็กุลีกุจอทำใหม่ให้เรา ประทับใจมาก แต่ถ้าเจอร้านที่ทำผิด เราไม่ค่อยเปลี่ยนค่ะ เราหยวนๆ
comment73:ส่วนมากจะไม่รับ แล้วให้ทำใหม่
ไอ้เรื่องสั่งอย่างได้อย่างก็เจอบ่อย

แต่เรื่องที่ปวดตับที่สุดคือพอเวลาสั่งอย่างเดียวกันเกินสองห่อ ปริมาณจะน้อยลงอย่างชัดเจน เพราะมันทำกระทะเดียวกันแล้วกะๆแบ่งเอา .....
comment74:มาแชร์ประสบการณ์ครับ ร้านนี้ไปซื้อค่อนข้างบ่อย  สั่งอาหารซ้ำเดิมๆ ประจำ  วันหนึ่งสั่งกระเพราแหนม แม่ค้าทำกระเพราเนื้อมา ผมบอกว่าไม่ใช่ (ผมไม่กินเนื้อวัว) แม่ค้าหน้างอ ตะคอกว่า "สั่งกะเพราเนื้อไม่ใช่เหรอ"  บอกไม่ใช่สั่งกะเพราแหนม แม่ค้าก็ทำให้ใหม่ด้วยอาการไม่พอใจ  ผมก็จ่ายเงินแล้วไม่เข้าร้านนี้อีกเลย  ทำไมเสียเงินแล้วจะต้องมาทนอารมณ์แม่ค้า ทำผิดแล้วไม่ขอโทษ ยังจะใช้อารมณ์  เงินอยู่ในกระเป๋าตรู. ไม่กินร้านนี้ก็ไม่อดตาย ไม่ขายตรู ร้านก็ไม่เจ๊งสักหน่อย
comment75:เคยสั่งก๊วยเตี๊ยวน้ำตกไม่ใส่ถั่วงอก (เขียนใส่กระดาษ) แต่เขาอ่านแค่ข้างหน้าทำก๊วยเตี๊ยวน้ำตกใส่ถั่วงอกมา เขาถือมาแล้วบอกว่าขอโทษทีค่ะทำผิด กินได้อยู่เนาะ ก็เขี่ยๆออกแล้วกัน เราคีบออกใส่ทิชชู่ทิ้งค่ะ หลังจากนั้นก็เป็นอีกหลายครั้ง (5ครั้งได้) เรารู้สึกว่าเขาไม่ค่อยใส่ใจรายละเอียดลูกค้า เราเลยเลือกร้านใหม่ค่ะ เพราะลองสั่งแบบเดิม 5 ครั้งก็ยังผิดทั้ง 5 ครั้ง(ที่กินร้านนี้เพราะใกล้ที่ฝึกงานค่ะ)
comment76:ถ้าพอกินได้ก็รับมา บางทีเราก็ไม่รับ
อย่างแม่เราแพ้นมขั้นรุนแรง เขาก็ใส่มาให้อย่างนั้นจำเป็นต้องเปลี่ยนจริงๆ
comment77:สําหรับผม อะไรก็ได้ เรื่องเล็กๆน้อยๆ ของกินเล่นๆ
ไม่ผิดหรอกที่จะไม่เอา แล้วก็ไม่เสียหน้าด้วยที่จะรับไว้
คิดนานเกินเสียเวลาไปปล่าวๆ
เป็นผมก็จะยิ้มให้ รับมา บอกเขาไป ผิดนะพี่ แต่ไม่เป็นไรกินได้
ถ้าไม่ชอบ ครั้งหน้าก็เปลี่ยนร้าน
comment78:เปลี่ยนได้จ้าแต่ส่วนมากพี่กะกินๆไปเพราะไม่แพ้อะไรกินได้หมดไม่ค่อยซีเรียสบางที่สั่งกระเพราะไก่ได้กระเพราะหมูกะกินคือเก่า555
comment79:ในความคิดเรา เราว่าแค่เม็ดแปะก๊วย กลับบ้านไปตักออกเองก็ได้นะ แต่ถ้าเป็นเมนูอื่น เช่น สั่งแกงส้ม แต่ได้ต้มยำ แบบนี้ก็ว่าไปอย่าง ไม่ต้องถึงขนาดเปลี่ยนคืนหรอกครับ เขาคงไม่ได้ตั้งใจหรอก เขาอาจจะลืม ถ้าเขาตั้งใจเขาจะใส่มาให้เปลืองของทำไม ถ้ารู้ว่าคุณไม่ทาน จริงไหม?
comment80:สำหรับเรานะ จะแล้วแต่ระดับความทำผิดค่ะ เช่นว่า สั่งก๋วยเตี๋ยวเส้นหมี่ขาว ได้ เส็นเล็ก เออพอรับได้ แต่ถ้าสั่งก๋วยเตี๋ยวแล้วได้ข้าวผัดนี้คือ รับไม่ได้ค่ะ คืนแน่นอน
comment81:พอกินได้ก็กินครับ บางทีลูกค้าเยอะ ๆ คุณก็น่าจะเห็นใจแม่ค้าด้วย
comment82:เกรงใจเค้า หน่อย รับๆไปเถอะ
comment83:ส่วนมาก ได้มาไม่ตรงกับที่สั่ง  ถ้าราคาไม่ต่างกัน(มากเกินไป)  หรือเป็นของที่เรากินได้ ก็หยวนๆกันไป 
เช่นสั่งกะเพราหมู ได้กะเพราไก่
หรือสั่งไม่เอานั่นนู่นนี่  แต่ใส่มา  ก็เขี่ยออก
เช่นผัดไทไม่ใส่เต้าหู้  ก็เสียเวลานั่งเขี่ยเต้าหู้ประมาณ1นาที

แต่ถ้าได้ของที่ไม่กิน  ก็จะให้เปลี่ยน  ถ้าจะไม่ยอมเราก็ไม่เอาเลย (แต่ไม่เคยเจอไม่ยอมนะ  เพราะทางร้านฟังผิดทำผิดเอง)
เช่น  สั่งก๋วยเตี๋ยวเส้นอื่น  ได้เส้นหมี่ขาว (เป็นเส้นที่เราไม่ชอบในรสชาติ  ไม่ถูกโฉลกกับกลิ่น)  หรือสั่งกะเพราหมู  ได้กะเพราเนื้อ  (เราก็ไม่กินเนื้อวัวเนื้อควาย)
comment84:เคยไปกินที่ร้านส้มตำ สั่งตำซั่วปูปลาร้าไปแต่ได้ตำแคบหมูมาแทน บอกพนง.ว่าเราไม่ได้สั่ง เค้าเลยกลับไปถามคนตำ เค้าก็บอกโต๊ะเราสั่ง เอ้า เขียนใส่กระดาษแล้วนะ? รู้อย่างนี้ถ่ายรูปกระดาษที่เขียนไว้ยืนยันก็ดี สุดท้ายก็ยอมกินตำแคบหมูที่เค้าทำผิดมาให้ คนเต็มร้านเลยเกรงใจ
comment85:ของผมข้าวราดแกง แม่ค้าตักผิดมาเป็นร้านประจำกินเกือบทุกวันเกิน 10 ปี แม่ค้าตักไก่ผัดขิงมา ผมทักขอให้เปลี่ยนเพราะไม่เคยสักเลยสักครั้งเดียว
แค่เอาออกแล้วใส่กับใหม่แทน มีเศษๆไม่ว่ากัน คนตัก 2  คนเป็นพี่น้องงกันคนน้องโวยวายพี่ว่าตักมาได้ยังไง ผมกินมานานไม่เคยสั่งเลยจำไม่ได้เหรอ

สรุป. คือผมก็ไม่ได้กินวันนั้นเพราะเจ๊ 2 คนทะเลาะกัน บอกผมกลับบ้านไปก่อนขอปิดร้านเคลียร์กันก่อนเดี๋ยวค่อยมาใหม่ ทำไมต้องเป็นตรูที่รับเคราะห์
comment86:เคยเจอค่ะ สั่งก๋วยเตี๋ยวบะหมี่บอกไปบะหมี่ ทำเส้นหมี่มาให้
หลังจากนั้น แม่ค้าบังคับให้เราจ่ายอีก สุดท้ายไม่อยากเถียงกับแม่ค้ารำคาญ!!!
เลยยอมจ่าย และเอาไปให้คนอื่นกินค่ะ รำคาญ!!!
สุดท้ายจนปัจจุบันไม่ซื้อร้านนั้นอีกเลย เด็ดขาดเกลียดค่ะ
comment87:เวลาเราเจอนะ (ซึ่งไม่ค่อยบ่อย นานๆๆๆๆครั้ง) เรารับนะ

สำหรับเรานะ ไม่ใช่ว่าเราไม่รักษาสิทธิอะไรหรอก คือมันไม่ใช่เรื่องใหญ่อ่ะคุณ ก็มันกินได้อ่ะ ก็กิน ไม่ซี

ไม่ใช่อะไรที่จะต้องมาวีนเหวี่ยงขนาดนั้น (ย้ำ สำหรับเรา) แล้วถ้าเราเป็นคุณ เราก็คงเอา กลับบ้านมาไม่กินเม็ดแปะก๊วยก็ตักออก แค่นั้น

คุณโมโหมากเลยหรอคะ
comment87-1:เปล่าจ้าไม่ได้โมโหวีนเหวี่ยงอะไรขนาดนั้น เราแต่ถามความเห็นคนอื่นๆ แต่เอาจริงๆก็ไม่ได้แฮปปี้หน้าบานเท่าไหร่ การที่เราไม่กินแล้วบอกว่าไม่เอาคือให้แม่ค้าเอาไว้ไปใส่ให้คนที่เขากินจะได้ไม่เปลือง ส่วนตัวเราเหม็นกลิ่นเม็ดแปะก๊วย กินทีไรอ้วกพุงทุกที พยายามกินหลายครั้งแล้ว บางเม็ดมันแตกอะคะพอใส่มาละมันจะได้กลิ่นนั่นชัดขึ้น แล้วปนกับน้ำเต้าหู้ไง แต่วันนั้นเราก็เอาของกลับมานะคะ ไม่ได้เหวี่ยงแม่ค้าด้วย แค่พูดกับแม่ค้าว่า "ป้าเม็ดแปะก๊วยหนู ฮ่าๆๆ" เพราะตอนเราสั่งเราสั่งครั้งแรก พอถึงคิวเราพอแม่ค้ากำลังตักเครื่องเราก็บอกย้ำไปอีกที "ป้าเม็ดแปะก๊วยหนูไม่เอานะคะ" แม่ค้าก็ได้ยินและยิ้มตอบ แต่เขาคงชินมือแหละคะ แล้วถ้าวันหลังเราขอให้เขาทำให้ใหม่จะน่าเกลียดไหม คือเราสามารถบอกเขาทำให้ใหม่ได้ใช่รึเปล่า แค่นั้นคะ หรือเราคงอธิบายในกระทู้ไม่เคลียเอง 55555+
comment88:เราว่าถ้ามันไม่เหนือบ่ากว่าแรงหรือว่าสิ่งที่แม่ค้าใส่มามันไม่ได้ทำให้อาหารรสชานิเปลี่ยนจนรับไม่ได้ถ้าพอกินได้ก็กินเถอะค่ะ 
อย่างเราเวลาสั่งไม่ใส่ผัก แต่แม่ค้าใส่มาให้ก็ยังพอเขี่ยออกได้ เห็นใจแม่ค้า คนเยอะออเดอร์เยอะ ยิ่งทำคนเดียวนะ...หืม สนุกเลยค่า
แต่เคยเจอ สั่งก๋วยเตี๋ยวเนื้อน้ำตก ได้ก๋วยเตี๋ยวแห้งมา เส้นนี่ชุ่มฉ่ำไปด้วยซีอิ๊วดำ เราก็บอกเขาว่าสั่งก๋วยเตี๋ยวน้ำตกนะคะ เขาก็ไม่เปลี่ยนให้ แต่ตักน้ำก๋วยเตี๋ยวมาเพิ่ม พอกลับมาลองกิน กินไม่ได้เลยยยยย ซีอิ๊วดำ+น้ำตก รสชาติแย่มาก ลาขาดค่ะร้านนี้
comment89:ปกติเราก็ไม้กินผักฉุน พวกผักโรย เช่นผักชี ต้นหอม หอมใหญ่ หอมแดง ถั่วงอกพวกนี้ ถั่วงอกกินได้ถ้าเป็นผัดสุกใส่หมูสับใส่เลือด หรือผัดพร้อมหอยทอด ถ้าเป็นก๋วยเตี๋ยวจะบอกสั่งไม่ผักไม่งอก แต่ก็จะถามต่อว่ามีผักที่ไม่ฉุนไหม เช่น ร้านบะหมี่เกี๊ยวมีกวางตุ้งก็จะบอกว่าผักเอากวางตุ้งอย่างเดียว ผักโรยไม่เอา ก็เจอบ่อยที่เคยมือบ้างลืมบ้างก็อยากไม่รับแหละ แต่ส่วนมากที่รับเอามากินๆ มานั่งเลือกออกเองแต่เราแก้แค้นด้วย เลือกเขี่ยออกมากองไว้บนโต๊ะนั่นแหละ ไม่มีอะไรรองด้วย ตอนกินเสร็จเก็บชามให้มาเช็ดเอาเอง 

อึกอย่างคือผัดกะเพรา ถึงแม้ว่าเราจะกินผักทุกชนิดที่ไม่ใช่ผักฉุนได้ แต่เวลาสั่งผัดกะเพราก็จะสั่งเอาใบกะเพราอย่างเดียว ผักอื่นไม่ต้องใส่มา จะกินผัดกะเพราไม่ใช่ผัดผักรวม บางร้านใส่ถั่วฝักยาว บางร้านนี่ใส่มาทั้งผักสวนครัว แครอท ข้าวโพดอ่อน หอมใหญ่ เห็ด
comment90:หยวนได้ก็หยวนค่ะ

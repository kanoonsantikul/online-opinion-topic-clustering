title:ทำไมผู้โดยสาร (บางท่าน) บนเครื่องบินจึงต้องไปแย่งที่นั่งของผู้โดยสารท่านอื่นครับ?
comment:สวัสดีครับทุกคน ผมขอออกตัวก่อนเลยนะครับว่าผมไม่ได้เป็นผู้ประสบพบเจอกับปัญหานี้เองโดยตรง แต่น้องของผมเจอเหตุการณ์แบบนี้มาสองครั้งแล้ว  ผมจึงมีความสงสัยใคร่รู้อยากจะถามทุกๆคนครับ (โดยเฉพาะอย่างยิ่งผู้โดยสารที่เคยแย่งที่นั่งของผู้โดยสารท่านอื่นครับ)

ทำไมคุณจึงต้องแย่งที่นั่งของผู้โดยสารท่านอื่นครับ?
ผมเข้าใจนะครับว่าบางสายการบินอาจจะใช้ระบบ random จึงเลือกที่นั่งไม่ได้ หรือในกรณีที่คุณเลือกที่นั่งเอง แต่ที่นั่งที่คุณเลือกนั้นไม่ใช่ที่นั่งที่คุณต้องการจะนั่งตั้งแต่แรก แต่เนื่องจากว่าผู้โดยสารท่านอื่นได้จองไว้ก่อนแล้ว จึงเหลือแต่ที่ที่คุณไม่พึงประสงค์ แต่ถึงแม้ว่าคุณจะได้ที่นั่งที่คุณไม่ต้องการจะนั่งตั้งแต่แรก คุณก็ไม่มีสิทธิ์ที่จะไปนั่งที่ของผู้โดยสารท่านอื่นรึเปล่าครับ? คุณกำลังละเมิดสิทธิของผู้โดยสารท่านนั้นอยู่ คุณเองก็น่าจะทราบดีนะครับ รู้อยู่แก่ใจ แล้วการที่คุณไปนั่งที่ของผู้โดยสารท่านอื่นโดยที่คุณไม่ได้บอกกล่าวหรือขอเจ้าของที่ก่อน ขอโทษนะครับ ผมว่ามันเป็นอะไรที่ไร้มารยาทมากครับ พอเจ้าของที่เขามายืนงงๆว่าทำไมที่ของตนถึงมีคนอื่นมานั่ง สิ่งที่คุณควรทำคือการขอโทษครับ เป็นมารยาทอย่างแรกที่คุณพึงกระทำ แม้ถึงว่าเจ้าของที่เขาจะอายุน้อยกว่าคุณก็ตาม แล้วถ้าคุณต้องการจะนั่งตรงนั้นจริงๆ รบกวนช่วยสอบถามเจ้าของที่ก่อนนะครับว่าเขายินยอมหรือไม่ (แต่สิ่งที่ดีที่สุดคือการขอโทษแล้วกลับไปนั่งที่ของตนเองครับ) แต่สิ่งที่น้องผมเจอคือการเพิกเฉย ละเลย ไม่สนใจ ประหนึ่งว่าที่ตรงนั้นเป็นที่ของคุณเองโดยถูกต้องตั้งแต่แรก คุณเอาแต่มองไปทางอื่นทำเป็นไม่รู้เรื่อง คุณอาจจะคิดว่าคุณจะทำอะไรก็เรื่องของคุณ คุณอยากจะนั่งตรงไหนคุณก็นั่ง ครับ ถ้ามันไม่ทำให้คนอื่นเดือดร้อน คุณก็ทำไปเถอะครับ ไม่มีใครไปขัดคุณหรอก แต่ที่คุณทำ คุณกำลังเอาเปรียบเด็กตาดำๆคนนึงอยู่นะครับ ผมถามจริงๆ คุณไม่ละอายใจตัวเองบ้างหรอ? อายุบางคนก็ไม่ใช่น้อยๆ สามารถแยกแยะถูกผิดได้แล้ว รู้ว่าอะไรควรไม่ควรแล้ว หรือว่าจิตสำนึกคุณไม่มีครับ? แล้วมันใช่เรื่องรึเปล่าครับที่คุณจะต้องให้แอร์ฯมาถามเจ้าของที่ให้ว่าเจ้าของที่ยินยอมให้คุณนั่งตรงนี้รึเปล่าแล้วให้เจ้าของที่ไปนั่งที่ของคุณ มันดีแล้วใช่มั้ยครับที่คุณทำ? ผมเชื่อว่าถ้าคุณเป็นคนที่ถูกแย่งที่นั่ง คุณจะต้องรู้สึกอย่างเดียวกัน เผลอๆโดนถ่ายคลิปประจานอีกต่างหาก ใจเขาใจเรานะครับ ท่องไว้ให้ขึ้นใจ อย่าไปเที่ยวเบียดเบียนใครจะเป็นการดีที่สุดครับ 

ถ้าคุณเป็นผู้โดยสารที่ถูกแย่งที่นั่งคุณจะรู้สึกอย่างไรครับ? ถ้าผู้โดยสารที่เคยแย่งที่นั่งผู้โดยสารท่านอื่นตอบว่า เรื่องเล็กนิดเดียวเอง นั่งไหนก็ได้ขอให้ไปถึงที่หมายก็พอ ทำไมต้องเรื่องมาก ทำไมต้องทำให้ยุ่งยาก ครับ ผมรบกวนท่านนั้นย้อนกลับไปอ่านคำถามที่ผมถามอีกรอบ แล้วตอบตัวเองให้ได้ว่า ถ้านั่งตรงไหนก็ได้ ทำไมคุณจึงต้องไปแย่งที่นั่งผู้โดยสารท่านอื่นครับ?

สำหรับบางคนอาจจะเห็นว่าเป็นเรื่องเล็กน้อยที่สามารถประนีประนอมหรืออะลุ่มอล่วยให้กันได้ ทำไมต้องมาตั้งกระทู้ให้มันเยอะแยะ ครับ มันอาจจะเป็นเรื่องเล็กน้อยสำหรับใครบางคน แต่มันอาจจะเป็นเรื่องใหญ่สำหรับคนอื่นก็ได้นะครับ สำหรับน้องผมที่รักการนั่งติดหน้าต่าง ถึงแม้ข้างนอกหน้าต่างจะมีแต่ท้องฟ้ากับก้อนเมฆ แต่นั่นแหละครับ คือความสุขของเขา ความสุขเล็กๆที่หาได้จากเครื่องบินลำใหญ่ๆแต่ละลำที่น้องขึ้นครับ แน่นอนครับว่าน้องผมไม่เคยไปแย่งที่นั่งใครแม้จะไม่ได้นั่งติดหน้าต่างก็ตาม ทำไมทีแบบนี้นั่งได้ เอ้า ก็มันที่ของคนอื่นหนิครับ จะไปละเมิดสิทธิของคนอื่นได้ยังไง ใช่มั้ยครับ เราได้เท่าไหน ก็เอาเท่านั้นครับ  (ได้หมด..ถ้าสดชื่น แต่เคสนี้ไม่สดชื่นครับ 55555)

สุดท้ายนี้ผมอยากฝากถึงผู้โดยสารที่เคยแย่ง หรือคิดจะแย่ง หรือแย่งอยู่เป็นกิจวัตรว่า เลิกเถอะครับ เลิกเบียดเบียนคนอื่น เลิกเอาเปรียบ เลิกเห็นแก่ตัว เลิกเอาแต่ใจตัวเอง แล้วมองคนรอบด้านบ้างนะครับ ใจเขาใจเรา แทนตัวเองเป็นค่า x แล้วให้ชีวิตผู้อื่นเป็นสมการนะครับ และขอฝากถึงผู้ที่ถูกกระทำว่า หยุดเลยครับ หยุดให้ใครเอาเปรียบ หยุดให้ใครมารังแก หยุดที่จะรับชะตากรรมที่ตัวเองไม่ได้ก่อ และขอให้รักตัวเอง และรักษาสิทธิ์ของตัวเองเถอะครับ

ปล.ขอโทษนะครับถ้ามันเป็นกระทู้ไร้สาระสำหรับใครบางคน แต่ผมขอให้เข้าใจผมซักนิดว่าผมทนเห็นใครมาเอาเปรียบคนอื่นไม่ได้จริงๆ โดยเฉพาะคนที่ผมรัก ผมไม่เคยมานั่งระบายความอัดอั้นตันใจแบบนี้มาก่อน นี่เป็นครั้งแรกครับ เพราะผมอยากทราบว่าวิญญูชนโดยทั่วไป ผู้กระทำ และผู้ถูกกระทำรู้สึกอย่างไรบ้างกับเหตุการณ์เหล่านี้ (บ่นไปกว่าครึ่ง 55555 ต้องขอโทษจริงๆครับ แหะๆ)


ขอบคุณทุกท่านนะครับที่รับฟังปัญหาของใครก็ไม่รู้ที่ไม่เคยรู้จักมาก่อน ขอบคุณมากๆครับ
comment1:มีอย่างนี้ด้วยหรือครับ
comment1-1:น้องของผมเพิ่งโดนมาสดๆหมาดๆเลยครับ ผมนี่ขึ้นเลย
comment1-2:มีค่ะ เมื่อก่อนคิดว่าไม่มีนะ มาเจอตอนบินกลับจากไปตรวจงานที่อุบลฯเนี่ยล่ะ เรามา 3 คน เครื่องเล็กเลยนั่งแบบ2/1 2 แถวติดกัน ทีนี้กลุ่มเรานั่งแถวหน้าๆ ตอนขึ้นมาเจอป้านั่งอยู่เราเลยถามดีๆว่าคุณป้านั่งผิดที่รึเปล่าคะอันนี้ที่หนูค่ะ ป้าแกด่ากลับเฉยว่ามาก่อนได้ก่อน เดี๋ยวๆๆไม่ใช่รถตู้นะคะป้า รถทัวร์ยังล๊อคที่นั่งเลยค่ะ ด้วยความเหนื่อยเลยขี้เกียจจะยุ่งเลยให้น้องแอร์มาจัดการ สรุปป้าแกนั่งท้ายเครื่องโน่นนนน
comment1-3:ต๊ายยยยย มาก่อนได้ก่อน งี้ถ้าป้ามาเร็ว ป้าไปนั่งแทนกัปตันได้เลยนะคะ!!!!
comment1-4:ทานโทษนะคะ ขออนุญาตขำคห.1-3 555555
comment1-5:เพิ่งรู้ว่ามีการแย่งที่นั่งซึ่งๆหน้าแบบนี้เหมือนกันค่ะ ได้ไงอ่ะ พฤติกรรมน่ารังเกียจจัง
ส่วนตัวไม่เคยเจอ แต่มั่นใจมากว่าถ้าเจอกับตัวเองจะไม่ยอมแน่นอน 
ยกเว้นถ้ามาพูดคุยกันดีๆ ขอแลกกันดีๆ แล้วเราโอเคกับที่นั่งของเค้านะ
comment2:เคยเจอค่ะ คุยดีๆก็ไม่ยอมลุก บอกว่า"มาก่อน" สุดท้ายต้องตามแอร์มาไล่  
(ผู้โดยสารเจ้าปัญหาคนนี้ไม่ใช่คนไทยนะคะ )
comment2-1:โอเลยครับ โอโห เอากันดื้อๆอย่างนี้เลย!? ผมยอมใจ
comment3:เคยเจอบ้างครับ วิธีแก้ไม่ต้องพูดอะไรกับคนที่นั่งอยู่ ให้เรียกแอร์มาดูบัตรของเราก็พอครับ ที่เหลือแอร์จัดการให้เอง
comment3-1:ขอบคุณสำหรับวิธีแก้ครับ แอร์มาจัดการเรียบร้อยครับ แต่ที่ผมสงสัยคือทำไมคนเราไม่เคารพสิทธิ์ของคนอื่นเลยครับ 55555
comment3-2:สงสัยว่าแอร์ ทำยังไงให้คนไร้มารยาทพวกนี้ยอมลุกกลับที่ตัวเองคะ ทั้งๆที่บางคนที่โดนก็พยายามพูดด้วยดีๆแล้วแต่ก็ไม่ยอมลุก
comment3-3:ถ้าไม่ยอมก็มีสิทธิโดนเชิญลงจากเครื่องครับ
comment4:แจ้งเจ้าหน้าที่ซิคะ ยืนเฉยทำไม
comment4-1:ขอบคุณสำหรับคำแนะนำครับ ส่วนเรื่องนี้แอร์ฯมาจัดการให้เรียบร้อยครับ แต่สิ่งที่ผมสงสัยคือทำไมต้องแย่งที่นั่งครับ ความเคารพสิทธิ์ของผู้อื่นหายไปไหน = 3=
comment4-2:จิตสำนึก และการเคารพสิทธิ์ กลายเป็นสิ่งที่ต้องเตือนกันแล้วหล่ะค่ะสมัยนี้...เศร้าใจเนาะ
comment4-3:ใช่ครับ น่าเศร้าใจมาก แต่สิ่งที่น่าเศร้าใจกว่า คือทำไมผมกลายเป็นคนสมัยก่อนไปแล้วล่ะครับ? 😂😂😂
comment5:แจ้งเจ้าหน้าที่ค่ะ สั้นๆจบ
comment5-1:ขอบคุณสำหรับคำแนะนำครับ แอร์ฯมาจัดการเรียบร้อยแล้วครับ ผมแค่สงสัยตามหัวข้อที่ผมตั้งครับ แหะๆ
comment6:เคยเจอพี่จีน มาเป็นครอบครัวยึดทั้ง3ตัว ตอนแรกเข้าใจว่าคงจอง2แล้วเอาเด็กมานั่ง
เราพยามบอกว่าที่ริมกระจกนั่นของเรา (เราจองแบบจ่ายเงินมา) พี่แกก็พูดจีนกลับแต่ไม่ได้แสดงท่าท่างก้าวร้าวนะ
เหมือนจะขอนั่งหรืออะไรไม่รู้ แต่คือเราไม่ยอมไง เลยลุกออกไปคน
ซักพักมีคู่ชายหญิงมาอีกคู่พร้อมแอร์ ก็บ้งเบ้งกันนิดหน่อย ครอบครัวแรกก็ลุกจากไปและคู่ชายหญิงก็ลงมานุ่งแทน
สรุปคือไม่ใช่ที่ครอบครัวนั้นซักที
comment6-1:ดีอย่างนึงครับที่ไม่เจอพฤติกรรมก้าวร้าว และคุณทำถูกแล้วที่สู้เพื่อสิทธิของตัวเอง

นั่งมั่วแบบนี้ 3 ที่ก็มา เงิบครับ
comment7:ทำไมไม่แจ้งเจ้าหน้าที่หรอคะ
คือเคยโดนมา 2 ครั้งแล้วทำไมยังยอมอีกคะ
เราเคยบินไปสิงคโปร์ มีคนจีนมานั่งที่เรา
เราบอกว่านี่ที่เราเค้าก็ไม่สนใจมองไปทางอื่นแบบนี้เป๊ะ
เราก็ยืนอยู่แบบนั้นแหละ พอแอร์มาเรายื่นตั๋วให้เค้าดู
เค้าก็จัดการให้พูดกับผู้โดยสารให้นะคะ
เราแทบไม่เห็นต้องทำอะไรเลย
ที่นั่งเราสิทธิ์ของเรานะ
ถ้าไม่กล้าแม้แต่ขอความช่วยเหลือจากพนักงานแบบนี้ก็โดนต่อไปอะค่ะ
แก้ปัญหาให้เป็นนะคะ คุณเป็นพี่ก็แนะนำ สอนน้องด้วย
comment7-1:แอร์มาเคลียร์ให้ทั้งสองรอบครับ (ชื่นชมแอร์ครับ ทำหน้าที่ได้ดี) รอบแรกน้องผมยอมแบบบ่นๆให้ผมฟัง ผมเลยฉะไปหลายดอกจนรอบสองน้องไม่ยอมแล้วครับ ผมภูมิใจมากก 

ปล.สิ่งที่ผมถามคือทำไมผู้โดยสาร(บางคน)ถึงต้องไปแย่งทึ่นั่งผู้โดยสารคนอื่นครับ ไม่ใช่มำยังไงดีมีผู้โดยสารท่านอื่นมาแย่งที่นั่ง แต่ก็ขอบคุณสำหรับคำแนะนำนะครับ
comment7-2:ได้อ่านครบทุกตัวอักษรไหมคะ จขท เค้าหมายถึงว่า ทำไมคนเราต้องไปนั่งที่ๆของคนอื่น
comment7-3:ถ้าอย่างนั้นก็ต้องไปฝึก เจโตปริยญาณครับ ถึงจะสามารถรู้ใจคนอื่นได้
comment7-4:ขอบคุณนะครับคุณ คคห. ที่ 7-2 ที่เข้าใจผมม 😭😭😭

คคห.ที่ 7-3 ขอบคุณสำหรับคำแนะนำครับ แต่ผมคงจะไม่สามารถไปถึงจุดๆนั้นได้ 55555
comment7-5:5555 เป็นชุดเลย โควต้า 8 บรรทัดหมดแล้วหรอ???
comment7-6:ผู้โดยสารบางคนพ่อแม่ไม่สั่งสอนครับ
comment8:เคยเจอ สว 2 คนมาพร้อมลูก สว. น่าจะ 60+ ลูกสาว เกือบ 40 นั่งกัน 3 คนเรียง abc สักพัก มีผู้หญิง2คนเดินมาบอกนี่ที่เค้า ขอดูเลขที่นั่งหน่อย ลูกสว. ทำเฉยๆ. จนน้องผู้หญิงไปเรียกแอร์มา แอร์ก็จัดการให้นะ บอก ที่ตรงนี้ของน้องผู้หญิงเค้าซื้อที่นั่งมา 3 คนพ่อแม่ลูก ก็ยังเฉย จนแอร์เรียก ให้ออกมา คนลูกที่นั่งริมทางเดินถาม ต้องย้ายด้วยหรอ. ????   คืน คนแบบนี้ มีอยู่จริง
comment8-1:หนักกว่าเคสน้องของผมก็เคสที่คุณเห็นนี่แหละครับ 55555 บางทีผมก็สงสัยเหมือนกันว่าคนแบบนี้ก็มีอยู่หรอ!?
comment9:.
comment10:เจอประจำค่ะ ส่วนมากจะเป็นผู้โดยสารมีอายุ แต่พูดดีๆ ส่วนมากก็เข้าใจค่ะ ถ้าไม่เข้าใจก็เรียกแอร์ค่ะเขาจะจัดการให้

เคยมีไฟลท์เดียวที่เซ็งมาก โรงเรียนพาไปแลกเปลี่ยนที่จีน เราได้ที่นั่งริมหน้าต่างแต่โดนอาจารย์ที่ไปด้วยแย่งที่นั่งเราไปเฉยเลย ด้วยคำกล่าวอ้างที่ว่า "นั่งตรงไหนๆ ก็เหมือนกัน พวกเราทั้งนั้น นั่งๆ ไปเหอะ" เพลีย!
comment10-1:เอ่อออ..อาจารย์ครับ ถ้านั่งตรงไหนก็เหมือนๆกัน ทำไมอาจารย์ต้องมาแย่งที่นั่งเด็กครับ? 55555
comment11:เคยเจอแย่งครั้งหนึ่งค่ะ เชียงใหม่-กรุงเทพ โดยปกติเป็นคนชอบหลับเวลาเดินทางเลยจะนั่งข้างหน้าต่างตลอด เพราะริมทางเดินมีคนเดินไปมาบ่อย เจอ ผดส ผัวเมียสองท่าน มีอายุ แต่งตัวดี ดูมีการศึกษาอ่ะ นั่งแทนที่เราข้างหน้าต่าง เราก็ยืน งง พร้อมกับมอง broading pass ของเรา และพยายามมองป้าผู้หญิงว่านั่งที่นั่งเรานางก็ไม่สนใจนัางจิ้มมือถือ เราไม่ยอมนั่งลงนางเลยไปสะกิดลุงผัวนาง ผัวนางก็เลยพูดออกมาห้วนๆว่านั่งที่ไหนมันก็ถึงเหมือนกันนั่นแหละ รีบๆนั่งจะได้รีบไป หรืออยากนั่งข้างหน้าต่างไม่เคยขึ้นเครื่องบินหรือไง เราก็คิดในใจแบบเห้ยยยยย ก็พูดดีๆขอกูดีๆก็ได้ม่ะ นี่ไม่ขอไม่พอมาแขวะมาทำฮึดฮัดกับกูอีก หน้าตาก็ดูมีสกุลรูนชาติแต่มารยาทนี่โคตร แต่เราก็ไม่อะไรนะก็ยอมนั่งข้างทางเดินเฉย ตอนนั้นงงตัวเองมาก ทำไมกูยอมคนอื่นมาเอาเปรียบกูขนาดนี้ ข้างหน้าต่างนั่นกูจองเสียเงินมานะ คิดแล้วก็โมโหตัวเอง สุดท้ายเราก็แก้เผ็ดด้วยการไม่ยอมลุกจากที่นั่งตอนเครื่องลง รอคนลงให้ละเราค่อยลุก ได้ยินเสียงพูดลอยๆว่า taxi จะคนเยอะรอนานถ้าไม่รีบ เราก็เฉยทำท่าเหมือนจะลุกแต่ไม่ลุกจนออกแถวสุดท้าย 😂
comment11-1:55555555 แสบเอาเรื่องเลยนะครับเนี่ย เยี่ยมจริงๆ เยี่ยมจริงๆ เยี่ยมจริงๆ ต้องเจอซะมั่งใช่มั้ยครับ จะได้รู้สึก
comment11-2:ชอบแบบนี้ 555
comment11-3:ออกตอนไหนก็ได้ออกเหมือนกัน 555
comment11-4:11-3
ผมขำไม่หยุดเลย 555555555
จขม.น่าจะตอกกลับไปแบบนี้ด้วย
comment11-5:แสบมาก แต่เราชอบ 555
comment11-6:คห.11 กับ 11-3 เราชอบบบบบ 55555555555
comment11-7:อย่างนี้เรียกแสบเหรอ
comment11-8:ไม่น่าไปยอมเขาเลยค่ะ ลุงนั่นน่าจะโดนตอกกลับว่าแล้วเมียลุงไม่ยิ่งกว่าเหรอ แย่งที่นั่งคนอื่นเพราะอยากนั่งริมหน้าต่าง เอาให้พวกแก่กะโหลกกะลามันอายไปเลยค่ะ
comment11-9:แสบตรงไหน? สุดท้ายก็ยอมเขาอยู่ดี 
เพื่อนผมเป็นกะเทยขึ้นเครื่อง เจอป้าคนนึงนั่งแย่งที่นั้งนาง 
เพื่อนก็พูดดีๆ ป้าไม่ยอมลุกบอกนั้งไหนก็เหมือนกัน นั่งๆไปเถอะ
แอร์ก็มาบอก ป้าก็ไม่ลุก คนก็เยอะ สุดท้ายเพื่อนโมโหปรี๊ดแตก พูดเสียงแข็ง
"จะลุกดีๆหรือจะให้กรูจิกหัวลุก หะ!!" 
 อิป้าคงเห็นเพื่อนเอาจริงเลย ลุก ปากเงียบบบ คงกลัว
comment11-10:เป็นผมจะให้จ่ายค่าส่วนต่างเลือกที่นั่งข้างหน้าต่างที่เราเสียไปด้วย
comment11-11:ออกตอนไหนก็ได้ออกเหมือนกัน
เพิ่มเติม...
จะรีบไปขึ้นแทกซี่นี่ไม่เคยนั่งแทกซี่รึไง คันไหนก็เหมือนกัน
comment12:ผมก็เคยครับ ไปนั่งที่คนอื่น เพราะดูแถวผิด 
แต่พอเค้ามาบอกว่าเค้าต้องนั่งที่ตรงนี้  
เลยดูตั๋วตัวเองเอ้าเรานั่งผิดที่นี่หว่า ก็ขอโทษเค้าไป แล้วลุกไปนั่งที่ตัวเองครับ
comment12-1:ผมก็เคยเป็นครับ ตอนนั้นขึ้นเครื่องครั้งแรก อาการเดียวกันเลย ชื่นชมการกระทำคุณครับ
comment13:เคยโดนแย่งอยู่เหมือนกันครับ แต่ของผมยอมรับได้เพราะ คุณป้ามากับเด็ก น่าจะไม่เกิน ป.6 คาดว่าจะไม่เคยขึ้น แล้วอยากนั่งริมหน้าต่าง
แต่ของผมดีครับ คุณป้าบอกว่า ขอน้องนั่งนะ ผมก็โอเคเพราะป้าพูดขอนั่ง พูดดีครับ ผมเลยไม่คิดไรมากมาย
comment13-1:ถูกครับ ถ้าเห็นว่าเป็นการจำเป็นจริงๆ และพูดจาดีๆ ขอหรือบอกกล่าวกันดีๆ ส่วนใหญ่ก็จะยอมยกที่นั่งให้เลยครับบ
comment14:เราเคยเจอตอนขึ้นรถไฟ ซื้อตั๋วชั้น2 แต่ตอนขึ้นไปมีแม่ลูกนั่งอยู่แล้ว เราบอกว่าตรงนี้ที่นั่งเรา 
เขาก็บอกให้เราสละที่นั่งให้เด็ก (น่าจะซัก10ขวบ) เด็กไม่มีตั๋ว 
เราก็ว่าแล้วทำไมไม่ซื้อ นางก็ว่าไม่ได้ตั้งใจจะพาลูกมา เราก็ว่าถ้าจะให้ลูกคุณนั่งก็ต้องจ่ายค่าตั๋วคืนให้เรา 
เพราะเราจ่ายเงิน นางก็ไม่ยอมจ่าย สุดท้ายเลยให้ลูกนั่งตักนางไป แต่นางก็บ่นๆเรา ว่าไม่มีน้ำใจ ไม่รู้จักเสียสละ บลาๆๆๆๆ

จนเจ้าหน้าที่เขามาตรวจตั๋ว โป๊ะแตก นางไม่ได้ซื้อตั๋วชั้น2 แต่ซื้อชั้น3 เห็นตรงที่เราว่างเลยเนียนๆมานั่ง เลยโดนเชิญกลับไปนั่งที่เดิม

เฮ้อออ คนเราแบบนี้ก็มี
comment14-1:อย่างนี้ก็ได้หรอครับ 55555 ย้ายชั้นกันมาเลยทีเดียว แล้วยังมีการมาแขวะอีก หื้มม ไม่ไหวเลยครับ
comment14-2:บนรถไฟนี่บ่อยมากค่ะ  ชั้น3 ชอบเนียนมานั่งชั้น2 เพราะที่นั่งชั้น2 มันปรับเอนได้ แต่ชั้น3มันปรับไม่ได้ ต้องนั่งหลังตรงไปตลอดทาง
comment14-3:มีแต่คนชอบตีเนียนสินะครับ 55555
comment14-4:คนไทยบางคนชอบถามหาแต่น้ำใจ เพราะตัวเองไม่มีไง เลยต้องไปขอจากคนอื่น
comment14-5:โอ๊ยยย... 14-4 ชอบเม้นนี้ๆๆ จดๆๆๆ ไว้ขอเอาไปใช้มั่งน้า 

...
comment14-6:คนที่เรียกหาน้ำใจจากคนอื่น...คือคนที่เห็นแก่ตัวครับ
comment15:เคยเจอกับ ,Philippines airline ครั้งนึง ปินส์แกล้งโง่ พูดภาษาอังกฤษไม่รู้เรื่อง เรียกพนักงานมาเชิญก็ไม่ย้าย เอาแต่มองเอาลูกนั่งข้าง ๆ ไม่พูดอะไร สันดานมาก ก็ได้แต่ต่อว่าไปว่า อยากให้ลูกนั่งหน้าต่างก็พูดดี ๆ ไม่ต้องแกล้งซื่อบื้อ เข้าใจว่าอาจไม่เคยขึ้นเครื่องบินมาก่อน เป็นไฟลท์บินมาไทยด้วย เดาว่าคงเป็นพวกมาสอนภาษาในไทย แบบเห็นวีซ่าทำงาน  บางทีก็สงสัยว่าทำไมคนไทยเอาพวกเห็นแก่ตัวพวกนี้มาสอนทั้ง ๆ ที่ดูถูกคนไทยจะตาย

ปกติก็เกลียดนิสัยพวกนี้อยู่แล้ว เจอก็กาหัวลงบัญชีหนังหมาเพิ่มไป

อ้อ ไม่ต้องด่าเรา จากประสบการณ์ที่เราเจอมา เราเกลียดอยู่ 2-3 ชาติเป็นการส่วนตัว
comment15-1:นั่นสิครับ แค่พูดดีๆกันก็พอ มาหันหน้าหนีไม่ได้ช่วยให้ความรู้สึกดีขึ้นเลย มีแต่จะแย่ลงเนอะ

ปล. ไม่ด่าหรอกครับ คนทุกคนมีสิ่งที่ชอบและไม่ชอบอาจจะเหมือนกันหรือต่างกันไป แค่เราไม่ได้เบียดเบียน หรือก้าวก่ายกันก็พอครับบ
comment16:แถวนี้มีแต่คนสุภาพเรียบร้อย และมีมารยาทพอ. วันหลังถ้าเจออีก ก็ให้แอร์เขาจัดการไม่ต้องมาเคร่งเครียด บ่นอะไรไปเยอะแยะหรอก
comment16-1:55555 อาจจะด้วยครับ ประเด็นหลักคือไม่รักษาสิทธิ์ของตัวเอง น้องผมเรียกแอร์มาเคลียร์เรียบร้อยครับ ผมแค่ค่อนข้างละเหี่ยใจกับคนที่ชอบเอารัดเอาเปรียบชาวบ้านครับ 555555
ขอบคุณสำหรับคำแนะนำครับบ
comment17:ผมไม่เคยเจอครับ เพราะไม่เลือกที่นั่ง ไปเชคอินทีไร ไม่ติดทางเดินก็ตรงกลางเสมอ แต่ไม่เป็นไร ยังไงก็หลับ แต่ถ้าเกิดขึ้นก็คงตามแอร์มาเหมือนกัน

แต่เคยมีเที่ยวหนึ่ง ฝั่งผมนั่งเต็ม อีกฝั่งมีอยู่คนเดียว แล้วลุงแกได้ตรงกลางก็นั่งเรียบร้อย แต่พอเครื่องขึ้นเสร็จก็ลุกไปนั่งริมหน้าต่างแทน 
อันนี้ไม่ได้อะไรแค่เอามาเล่าให้ฟัง
comment17-1:55555 ผมตลกตรง "แต่ไม่เป็นไร ยังไงก็หลับ"
ขอบคุณสำหรับการแชร์ประสบการณ์นะครับ
comment17-2:เที่ยวบินสั้นไงครับ 1 ชม. ตอนขึ้นครั้งแรก รู้เลยครับ ว่าเมาเครื่อง เลยชิงหลับในทุกๆครั้ง ที่ขึ้นเครื่อง ไม่อยากอ้วก

แต่ล่าสุดต้นปีไปญี่ปุ่นก็หลับครับ เพราะเที่ยวบินดึก ขากลับออกตอนค่ำ ก็หลับครับ กลับถึงดอนเมืองถึงตี 2 ก็ยังมาหลับคาเก้าอี้ต่อได้ รอตอนเช้าค่อยหารถไปที่พัก
comment17-3:นอนหลับได้ทุกที่ สามารถจริงๆครับ สงสัยจะเมามาก อย่าลืมทานยาแก้เมาก่อนขึ้นเครื่องด้วยนะครับ
comment18:คนหน้าด้านในสังคมเรามีเยอะมากจริงๆ บางคนหน้าด้านจนเราไม่คิดไม่ฝันว่าจะหน้าด้านอะไรได้ขนาดนี้ ต้องทำใจ
comment18-1:เอ่อ..อันนี้น่าจะมาจากประสบการณ์ตรงใช่มั้ยครับ? รับรู้ถึงรังสีอะไรบางอย่าง
ขอบคุณสำหรับคำตอบนะครับบ
comment19:พิมพ์อะไรเยอะแยะ แจ้งแอร์ก็จบเครื่องบินเขาต้องระบุที่นั่งชัดเจน เวลาเกิดอุบัติเหตุจะได้ตรวจสอบได้ง่ายว่าเป็นใคร
comment19-1:55555 ขอโทษนะครับถ้าทำให้เสียเวลาอ่าน แต่ผมสงสัยว่าทำไมต้องมาแย่งที่นั่ง ทำไมถึงไม่รู้จักเคารพสิทธิของคนอื่นครับ แต่ก็ขอบคุณสำหรับคำแนะนำนะครับบ
comment19-2:เดี๋ยวนี้เค้าตรวจจากดีเอ็นเอค่ะ ไม่ตรวจจากซากที่ติดกับที่นั่ง
comment20:ผมอาจจะผิดเองที่แจงข้อเท็จริงไม่ครบ 555555 ขอโทษด้วยนะครับ คือน้องของผมเรียกแอร์มาเคลียร์เรียบร้อยทั้งสองครั้งนะครับ ไม่ได้ยืนโด่เด่หัวชี้อยู่เฉยๆ รอบแรกน้องยอมให้เขานั่งครับ เพราะไม่อยากมีปัญหา (ผมนี่ขัดใจมากครับ) ผมและทางครอบครัวจึงต่อว่าและเตือนสติชุดใหญ่เลย 55555 การพบเจอปัญหาในครั้งที่สอง แบบเดิมเด๊ะเลยครับ แต่ที่ไม่เหมือนเดิมคือน้องผมไม่ยอม สู้เพื่อรักษาสิทธิ์ของตัวเองจนได้ครับ ภูมิใจจ

ปล.ที่ผมไม่ได้แจงเรื่องนี้เพราะเห็นว่ามันไม่เกี่ยวข้องกับหัวข้อกระทู้ของผม และไม่ตอบโจทย์ความสงสัยของผมครับ

ขอบคุณครับบ
comment21:ผมเข้าใจนะ เป็นผมก็สงสัย ทำไมพวกนี้ไร้มารยาทกัน เจอทั้งคนไทยและคนตปท.แหละครับ
เป็นกันได้ทุกเชื้อชาติเลย
comment21-1:ใช่ครับ อันนี้อยู่ที่ตัวบุคคลจริงๆ เห็นแล้วก็เพลียครับ
comment22:เราเคยเจอนะ แต่เป็นฝรั่ง (อยู่ตปท.กำลังขึ้นเครื่องกลับบ้าน แต่ต้องไปเปลี่ยนเครื่องในยุโรปก่อน) ..... ของเรานี่ เราตั้งใจจองริมทางเดิน เพราะเราไม่ชอบที่แคบ และเดินทางคนเดียว เราเลือกไว้ก่อนเลย

ตอนเราเดินมาถึง คือ มีฝรั่งผู้ชาย ตัวอ้วนพุงใหญ่มานั่งที่เราเรียบร้อย เราก็มองๆอีกทีเผื่อพลาด .... พอแน่ใจ เราก็บอกตรงนี้ที่เรา ... ยัยฝรั่งหญิงมาเถียงบอกว่าที่เราคือข้างใน คงกะจะให้เรามึน เราก็มองบอร์ดดิ้งพาสในมือ มองที่นั่งอีกที แล้วบอกไม่ นี่ที่เรา

ตอนเราบอก หน้าเรานิ่งๆนะ (จริงๆคือมึน ตื่นเช้า เที่ยวทั้งวัน มานั่งรอที่สนามบินอีกคืนเพราะบินเช้า) ... ฝรั่งผู้หญิงก็ทำท่าฮึดฮัดๆไม่พอใจใส่เลย บ่นอะไรอีกยาวๆ แต่นาทีนั้นเราไม่สนอ่ะ เรามองซ้ายขวาหาแอร์ เพราะบอกไปแล้ว ยังไงก็สิทธิเรา เราไม่ยอมแน่แต่เราไม่ปะทะด้วย (ฝรั่งก็คน มีดี มีแย่ .... เราจัดยัยผู้หญิงว่าเป็นพวกแย่ ไม่อยากยุ่งด้วยมาก)

ดีที่ฝรั่งผู้ชายคงเห็นเราไม่ยอมแน่ เลยเลื่อนเข้าไปเอง แล้วบอกผู้หญิงว่าไม่เป็นไร ผู้หญิงก็ท้วงๆ งั้นนั่งกลางไหม บลาๆ แบบรักแฟนห่วงแฟน 
แต่เราไม่สนละ ง่วงขั้นสุดเราก็เลยนั่ง แล้วหลับยาววว ตื่นมาอีกทีคือคนอื่นกำลังรอลงเครื่อง
comment22-1:ผมขอแนะนำว่าถ้าคราวหน้าเจออีกให้ทำตาม คคห.ที่ 11 ครับ เด็ดจริงๆ 555555 ล้อเล่นนะครับ คนตีเนียนเยอะมากเลยนะครับเนี่ย ไม่มีความละอายใจเลย แย่ๆ
comment22-2:เหมือนแอบแก้แค้นหรือเปล่าไม่ทราบ เพราะเราก็นั่งบล๊อคที่ หลับยาวเหมือนกันค่ะ
ถ้าพี่อ้วนหรือแฟนแกจะไปห้องน้ำหรืออยากเดิน แกคงแอบด่าเราในใจแน่ๆเพราะหลับสนิท หลับลึกมากจริงๆ
(ตอนตื่นยังงงๆนึกว่าเครื่องกำลังขึ้นเลย มึนมาก 55)

ขืนทำแบบคห.11 อีก อิเจ๊ได้ตบเราคาเครื่องบินแน่ๆค่ะ 555
comment22-3:โอ้โห หลับลึกจริงๆครับ หลับหลายช.ม.เหมือนหลับไม่กี่นาทีใช่มั้ยครับ 55555 น่ากลัวว่าจะโดนตบเป็นลูกวอลเลย์บอลเลยครับ
comment22-4:ขืนทำตาม คห.11 แต่ข้างในเค้าดึงดันจะออก เอาขาเบียดออกมาเลย ทำไงล่ะ จะทำไรเค้าได้ ขนาดที่ตัวเองยังต้องยอมเค้าเลย
เจ็บใจรอบสอง แถมเจ็บขาอีก
comment22-5:22-4 อ่านดีๆ อ่านหลายๆรอบก่อนแสดงความเห็นดีกว่ามั้ง
ที่เขียนอยู่บรรทัดที่ 2 เอง ... หรือคุณอ่านน้อยกว่า 2 บรรทัดเนี่ย?!?
ที่ของเราอยู่ริมทางเดินแต่แรกแล้ว และสุดท้ายคนที่จะมาแย่งต่างหากที่ต้องยอมแพ้ไป
อะไรคือจะต้องเจ็บใจรอบสอง??

เพลีย!
comment22-6:เพลียกับ 22-4 ด้วย...เห้อออ
comment23:ตอนผมไปเที่ยวจีน คนในกรุ๊ปทัวร์ก็โดนแย่งที่นั่ง  ขนาดแอร์มาเคลียร์ตั้งนานยังไม่ยอมลุก สุดท้ายพอแอร์บอกว่าถ้าไม่ลุกจะให้ตร.มาเชิญลงจากเครื่องถึงยอมลุกไปนั่งที่ของตัวเองได้
comment23-1:โห ต้องสาวไปถึงตร.จึงจะยอมหรอครับ? จัดว่าหน้าทนมากๆครับ 55555
comment24:เจอไฟท์ในประเทศ
ผดส จองมา3ที่  แต่มาจริงๆ 2 ที่
อีกที่เลยเป็นที่ผม ปรากฎว่า ป้าท่านเล่นนั่ง แบบเว้นตรงกลาง เราเอาตั๋วให้ดูป้าก็บอกจองมาสามที่ แต่อีกคนไม่ว่างมา อืม ในเมื่อยังเข้าใจแบบนั้น...
ก็เรียกแอร์สาวสุดสวยมาจัดการให้
เจ้าป้าเลยยอมย้ายก้นลุกออกจากที่นั่งเรา

ฮ้าาาาาา กรรม
comment24-1:คือป้าแกนั่งที่นั่งคุณหรอครับ? 55555
comment25:เคยเจอเหมือนกัน ไฟล์กลับจากฮ่องกงปีที่แล้ว เป็นคนจีนแต่ไม่แน่ใจว่า จีนแผ่นดินใหญ่ หรือจีนฮ่องกง มากันเป็นกรุ๊ปใหญ่ร่วมสิบคน มีทั้งหนุ่มสาว ผู้สูงอายุ  ไฟล์นั้นที่นั่งเราติดหน้าต่าง พี่ๆเค้าเล่นจองนั่งที่ติดหน้าต่าง เป็นขบวนรถไฟเลย จำได้ว่า5คน สาวๆ2คน คนแก่3คน คือนั่งที่ติดหน้าต่าง เรียงๆไป เท่ากะแย่งที่คนอื่นถึง5ที่

ใครเอาตั๋วให้ดูก็ไม่ยอมสนใจ ส่งภาษาจีนล้งเล้ง   จนมีคนไปเรียกแอร์มาจัดการ ถึงยอมลุก แต่มีการแสดงสีหน้าแบบเอาเรื่องกะคนอื่นอีกนะ   ตอนนั้นคิดในใจ เฮอะๆ ไฟล์นี้บินกลับไทย บ้านกรู   ถ้าซ่า ลงไปมีเจอกันแน่
comment25-1:ทำไมมีแต่คนที่ทำผิดแล้วไม่ยอมรับผิดครับ เอาเปรียบคนอื่นแล้วยังจะมาฮึ่มใส่เขาอีก ไม่ไหวเลยจริงๆ แอร์เหมือนเป็นตำรวจกลายๆ 555555
comment26:ความคิดเห็นนี้ถูกลบเนื่องจาก    มีเนื้อหาเกี่ยวกับข้อมูลส่วนบุคคล เช่น ภาพถ่ายส่วนบุคคล ชื่อนามสกุล ที่อยู่ เบอร์โทรศัพท์ เป็นต้น
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment26-1:ความคิดเห็นนี้ถูกลบเนื่องจาก    มีเนื้อหาเกี่ยวกับข้อมูลส่วนบุคคล เช่น ภาพถ่ายส่วนบุคคล ชื่อนามสกุล ที่อยู่ เบอร์โทรศัพท์ เป็นต้น
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment27:ลากลงแบบยูไนเต็ดเลย
comment27-1:อันนั้นก็โฉดไปครับพี่น้องง 555555
comment28:เคยเจอค่ะ
คือเวลาไปไหน ถ้าไปคนเดียวก็พอเข้าใจได้ค่ะ แต่ครั้งที่พีคสุดคือตอนไปเที่ยวกับครอบครัว ซึ่งเราก็ได้เลือกที่นั่งไว้แล้ว ก็บังเอิญไปเจอคุณผู้หญิงคนนึง นั่งอยู่ตรงที่นั่งของเรา เราก็คุยกับเขาดีๆว่า คุณคะ ดิฉันจองที่ตรงนี้ไว้นะคะ แล้วเราแสดง boarding pass เขาก็ทำเฉย จนเราต้องเรียกแอร์ฯ คุณผู้หญิงนึงลุกจากที่นั่งแบบเหวี่ยงๆ แถมมองจึก (ตรูผิดไรว้าาา)
comment28-1:คนแบบนี้นี่แหละครับที่น่าหนักใจ คราวหน้าเขาจิกมา เราต้องดึงหงอนเขากลับครับ (ขอโทษครับ ลืมไปว่าเขาเป็นคน ไม่ใช่ไก่) อย่าถือสากับมุกผมเลยนะครับ 😂😂😂
comment29:เมื่อก่อนคิดว่าไม่มีนะ มาเจอตอนบินกลับจากไปตรวจงานที่อุบลฯเนี่ยล่ะ เรามา 3 คน เครื่องเล็กเลยนั่งแบบ2/1 2 แถวติดกัน ทีนี้กลุ่มเรานั่งแถวหน้าๆ ตอนขึ้นมาเจอป้านั่งอยู่เราเลยถามดีๆว่าคุณป้านั่งผิดที่รึเปล่าคะอันนี้ที่หนูค่ะ ป้าแกด่ากลับเฉยว่ามาก่อนได้ก่อน เดี๋ยวๆๆไม่ใช่รถตู้นะคะป้า รถทัวร์ยังล๊อคที่นั่งเลยค่ะ ด้วยความเหนื่อยเลยขี้เกียจจะยุ่งเลยให้น้องแอร์มาจัดการ สรุปป้าแกนั่งท้ายเครื่องโน่นนนน
comment29-1:เท่าที่อ่านๆมา "ระบบมาก่อนได้ก่อน" มาแรงมากเหมือนกันนะครับเนี่ย แต่สุดท้ายก็กลับไปสู่ "ระบบจองหลังได้หลัง" จนได้ เยี่ยมไปเลยย
comment30:จขกท.สงสัยว่าทำไมต้องมาแย่งที่นั่ง ทำไมถึงไม่รู้จักเคารพสิทธิของคนอื่น

คงไม่มีใครมาให้คำตอบจขกท.ได้หรอกค่ะ เพราะคนที่ทำ ก็คงไม่มาตอบจขกท.หรอกค่ะ
comment30-1:555555 ผมทราบครับ แต่อย่างน้อยผมก็หวังว่าพวกเขาจะได้เห็นและได้อ่านมันครับ ผมคงไม่กล้าหวังให้พวกเขาเข้ามาตอบ หรือคิดได้แล้วกลับตัวเองเสียใหม่หรอก นิสัยคนเรามันเปลี่ยนกันยากครับ อันนี้ผมก็ทราบดี แค่ให้พวกเขารับรู้ว่ามีคนกลุ่มหนึ่งต้องมาเดือดร้อนเพราะความเห็นแก่ตัว และการเอาเปรียบของพวกเขาก็พอครับ (ไม่รวมถึงกรณีที่ท่านนั้นเข้าใจผิด หรือขออนุญาตเจ้าของที่ก่อนด้วยความสุภาพครับ)

ขอบคุณนะครับที่เข้ามาพูดคุยกัน
comment30-2:ผมว่ามีคนที่ทำมาตอบกระทู้นี้อยู่นะ.....พวกที่ตอบเหวี่ยงๆเหน็บจขกท.เรื่องนู้นเรื่องนี้นั่นแหล่ะ 55555
comment30-3:คนในพันทิปมีหลากหลายรูปแบบเกินกว่าที่ใครจินตนาการได้ค่ะ
กระทู้ขอวิธีกินบุฟเฟต์เหลือแบบแนบเนียนก็เคยเห็นอยู่หลายครั้ง
กระทู้แชร์วิธีเนียนเอาของกินเอาของเข้าโรงหนังก็เคยมีมาแล้ว
ดังนั้นถ้าอยากรู้เรื่องเนียนนั่งที่ชาวบ้าน เราว่าถามที่นี่เหมาะสุดแล้วค่ะ
comment31:เจอบ่อย ทั้ง แบบ พ่อแม่มีลูกมาด้วย แต่ตั๋วดันแยกกัน ขอแลกที่ เราก็ยินดี
มาเนียนนั่งที่เรา ก็ บอกให้ย้าย
บางคนดูแล้วแบบว่า ไม่ค่อยได้ขึ้น อยากนั่งริมหน้าหน้าต่าง ก็ สลับให้ ไม่ว่า
บางคน คนแก่ กลัวเราเข้าออกลำบาก ขอแลกนั่งด้านใน เราก็ไม่มีปัญหา
สุดท้าย ถ้าดื้อ ตีมึน ก็บอกแอร์แบบสวยๆ เดี๋ยวเค้าจัดการให้เอง
ส่วนตัวผม ชอบนั่งริมทางเดิน เพราะฉี่ง่าย ออกง่าย ใครมาขอแลก เข้าทางผมเลย เพราะริมหน้าต่างผมเบื่อแล้ว แถมเวลาฉุกเฉิน ริมทางเดิน หนีได้ก่อนครับ ...
comment31-1:ใช่ครับ ถ้าบอกกันดีๆก็เข้าใจได้ครับ แต่พวกที่ชอบตีมึนทั้งๆที่รู้อยู่แก่ใจว่าที่เป็นของคนอื่นนี่มันเกินรับได้จริงๆครับ หื้ม

ปล.คุณเป็นคนที่คิดการณ์ไกลและมีความรอบคอบพร้อมทุกสถานการณ์มากครับ เป็นเรื่องที่ดีครับบ
comment31-2:จริงค่ะ เคยเจอฝรั่งผัวเมีย ฝ่ายผู้ชายแย่งที่นั่งริมหน้าต่างเรา
เมียสะกิดบอกให้ย้าย เราบอกไม่เป็นไรนั่งไปเถอะเราโอเค

จริงๆเราชอบนั่งริมทางเดินมากกว่า นั่งริมหน้าต่างก็ไม่เคยมองวิว นั่งริมทางเดินเข้าออกง่ายกว่ากันเยอะ
comment32:เคยเจอมาหลายครั้งเหมือนกัน แต่เคลียร์ได้ด้วยตัวเองเกือบทุกครั้ง คงเป็นเพราะว่าท่าทางดูไม่ยอมคน เสียงดังและออกห้าวๆ แต่มีเคสนึงดื้อมากต้องให้ลูกเรือมาจัดการ
comment32-1:นี่สินะครับที่เป็นต้นแบบของ "ตนเป็นที่พึ่งแห่งคาแรคเตอร์ตน" อ่อ ไม่ใช่ครับ ขอโทษครับ แหะๆ เจอดื้อๆต้องส่งแอร์มากำราบทุกรายจริงๆครับ
comment33:เราเป็นคนนึงนะ ที่ชอบนั่งผิด คือหลงที่หลายครั้งมาก พอมีคนมีเจ้าของที่มาถาม เรานิ รีบดึงตั๋วขึ้นมาดู รีบุก แล้วก็รีบขอโทษแทบไม่ทัน😂😂😂😂
comment33-1:55555 ผมก็เคยครับ ตอนนั้นเอ๋อมาก แล้วก็ขอโทษเขาไปครับ เจ้าของที่นั่งมาขำในความเปิ่นของผมซะอีก แหะๆ แต่อย่างนั่งที่ผิด ผมเข้าใจได้ครับ ไม่ใช่เพราะผมก็เป็นนะ แต่เพราะไม่ได้มีเจตนาไปนั่งที่ใครเขาน่ะครับ
comment34:จุดนี้เค้าเห็นใจผู้ตั้งกระทู้นะคะ และเค้าใจลึกซึ้งเลย บางคนอาจจะว่ามันเรื่องเล็กน้อย ยอมๆไป แต่ถ้ามันไม่โอเครกับคนที่โดนเปลี่ยนละคะ 

ทำไมถึงให้ความสำคัญกับที่นั้ง?
บางคนมีเหตุผลส่วนตัวคะ เพื่อเหตุผลส่วนตัว อาจจะอยากเห็นวิว หรือเข้าห้องน้ำบ่อย หรือไม่ชอบนั่งกลางมันอึดอัด ด้วยเหตุนี้จึงต้องทำการบ้านมาก่อน รอเวลาเพื่อจะเช็คอินที่นั่งให้ได้ตามต้องการ หรือยอมจ่ายส่วนต่างสำหรับการเลือกที่นั้ง แต่จะมาขอเปลี่ยนที่นั้งโดยที่เค้าไม่ได้เต็มใจ ด้วยคำพูดเห็นแก่ตัวเองแบบนี้มันไม่โอคะ 

ส่วนตัวเดินทางทั้งในประเทศ และต่างประเทศ ในประเทศโอเค อาจจะแค่เสียอารมณ์ไปมันไม่เกิน 2ชม. เคยโดนเปลี่ยนนั่งกลางครั้งนึง จำไปจนตายคะมันนั่งแบบอึดอัดไป 5 ชม.ได้ มันแย่จริงๆนะคะ

หวังว่าทุกคนที่กำลังบิน คงไม่เจอเหตุการณ์น่าอึดอัดใจแบบนี้เลยนะคะ
comment34-1:ขอบคุณมากๆนะครับที่เข้าใจผม และที่คุณพิมพ์มาถูกต้องตามความเห็นของผมทุกอย่างเลยครับ ผมเห็นด้วย ถ้าเปลี่ยนแล้วได้ที่นั่งที่อึดอัดนี่แย่กว่าเดิมอีกครับ เห็นใจจริงๆ = 3=
comment34-2:ตอนเช็คอิน บอกเจ้าหน้าที่ได้นะว่า อยากนั่งริมหน้าต่างหรือทางเดิน หากมาเช็คอินเร็วแล้วหากไฟลท์นั้นที่นั่งที่อยากได้ยังพอมีที่เหลือ เจ้าหน้าที่เขาก็ช่วยจัดให้ได้  

แต่ถ้าหากไม่ได้ตามต้องการ ก็ต้องเข้าใจเจ้าหน้าที่เขาบ้างเหมือนกันว่า อาจจะโดนล็อคไปหมดแล้ว
comment35:ถ้ามาขอกันดีๆเราก็ยอมเเลกให้นะ แบบบางคนมันจำเป็นอะ พ่อลูกมา2คนดันนั่งเเยกกันแบบนี้ เเต่หน้ามึนนั่งเนียนอันนี้ไม่เคยเจอแฮะ เราไม่มีปัญหาอะไรกะที่นั่งอยู่เเล้ว นั่งไหนก็ได้เเต่ถ้าได้ริมหน้าต่างจะดีมาก555
comment35-1:ใช่ครับบ ถ้าขอดีๆ พูดดีๆ มีเหตุอันสมควร ส่วนใหญ่จะยอมให้ครับ เข้าใจเขา
"นั่งไหนก็ได้ แต่ถ้าได้ริมหน้าต่างจะดีมาก" 55555 เป็นเหมือนผมเลยครับบ
comment36:เคยเจอค่ะ คนไทยนี่แหละซื้อตั๋วริมหน้าต่างไว้ ชีมาก่อนก็ให้แม่นั่งริมหน้าต่างแล้วบอกว่าแม่ไม่เคยขึ้นเครื่องบินขอหน่อยนะ ไอ่น้องที่เราจองให้มันก็ไม่กล้าเอาเรื่องกลัวเป็นคนใจดำอีก
comment36-1:55555 เอาจริงๆก็เข้าใจน้องนะครับ แล้วทางนั้นเขาก็ขอมาดีๆด้วย น้องคงไม่กล้าขัดจริงๆครับ
comment37:เคยเจอคุณป้าคนหนึ่งมานั่งที่พี่สาวเรา TG117 ไฟลท์จากเชียงใหม่ อุตส่าห์เลือกที่นั่งริมหน้าต่างแถวต้นๆ เรานั่งแถวหน้า ตอนแรกก็ไม่ทันสังเกต พอหันกลับไป เอ๊ะ! ป้าที่ไหนมานั่งที่ของพี่เรา จึงขอตั๋วป้ามาดูแล้วสอบถามป้าไปตรงๆ ว่าตั๋วป้าเป็นที่นั่ง C ป้าจะมานั่ง A ได้อย่างไร ป้าแกว่า "ก็แอร์ฯ เขาชี้มานี่" อ้าว! เขาแค่บอกแถวหรือเปล่าคะ แล้วแกพูดต่อด้วยประโยคที่ทำให้เราฟังแล้วรู้สึกว่าไม่เข้าหู "จะเปลี่ยนก็ได้นะคะ"  เฮ้ย! มันเป็นที่ของเรา และเราไม่ได้ขอนะ แต่ความที่พี่เราเขาง่ายๆ บอกไม่เป็นไร ไม่เปลี่ยนก็ได้ ให้ป้ายึดไปสบายใจไปเถอะค่ะ
comment37-1:อย่างนี้ก็ได้หรอครับ!!? นี่มันที่ของเขานะครับป้า!!! ผมอ่านแล้วก็ได้แต่ถอนใจ หื้มมม ขอให้ไม่เจอคนแบบนี้อีกนะครับบ
comment38:จากที่อ่านแอร์สุดยอดเลยค่ะเคลียร์กับผู้โดยสารหน้ามึนได้หมดเลย
comment38-1:ใช่ครับ น่าชื่นชมมาก จัดการให้ผู้โดยสารดีมากครับ
comment39:เจอคนประเภทนี้ ไม่ต้องไปทวงที่จากแก ไม่ต้องพูดอะไรกันทั้งสิ้น หันหลังเดินไปหาแอร์อย่างเดียว
ตามตั๋วค่ะ !
comment39-1:555555 มีแอร์อยู่แล้วสบายใจครับ เย็นดี อ่อ ผิดครับ แอร์ให้ความช่วยเหลือตลอดเลยครับบ
comment40:ที่เคยเจอคือ
1.ไม่รู้ว่าต้องนั่งตามที่ นึกว่านั่งตรงไหนก็ได้
2.นั่งผิด ดูแถวผิด

ก็ไม่ได้ว่าอะไรครับ รอเขาย้าย
ไม่คิดว่าเขาเห็นแก่ตัวด้วยครับ
comment40-1:อันนี้เข้าใจได้ครับ เพราะเขาไม่เจตนาที่จะนั่งที่ใคร ไม่เห็นแก่ตัวแน่นอนครับ ขอให้คุณอย่าเจอคนประเภทแบบที่น้องผมหรือใครๆหลายคนเจอเลยนะครับ คงหงุดหงิดใจน่าดู = 3=
comment41:ความคิดพวกหัวโบราณ คิดว่าจะเหมือนรถราสาธารณะสมัยก่อน  ที่มักจะไม่มีเลขที่นั่ง จะเปลี่ยนจะแลกที่นั่งกันง่ายๆ ตามใจชอบ แล้วก็ยังติดนิสัยนั้นมาจนถึงทุกวันนี้ พอมีลูกหลานก็ถ่ายทอดความคิดนั้นๆ สมัยก่อนที่ค่าเครื่องบินแพงๆ ผมไม่เคยเจอปัญหาเหล่านี้เลยนะ จะมีก็แต่ที่นั่งอื่นว่างแล้วไปนั่งตรงนั้น แต่เดี๋ยวนี้เจอบ่อย
comment41-1:ลูกหลานที่ได้รับความคิดมาจากผู้ใหญ่ จริงๆน่าจะเรียนรู้ได้นะครับว่าการขึ้นเครื่องบินสมัยนี้มีระบบการล็อคที่นั่ง ไม่เหมือนสมัยก่อน จะเอาความคิดของคนสมัยก่อนมาใช้มันไม่ได้แล้ว 55555 หรือเพราะมันติดจนเป็นนิสัยไปแล้วครับ? หื้มม

ขอบคุณมากๆนะครับที่มาตอบคำถามผม ได้อีกแง่มุมครับบ
comment42:ก็ไม่ใช่ปัญหาใหญ่อะไร เพราะมีวิธีแก้อยู่แล้ว
comment42-1:55555 ครับ วิธีแก้นั้นผมทราบดีครับ แต่ถ้าเจ้แกไม่ยอมลุกแม้แอร์จะมาคุยให้ และเจ้าของที่ไม่ยอม นี่แหละครับปัญหาใหญ่แน่นอนครับ
comment43:เคยเจอตอนบินกลับไทย ขึ้นเครื่องที่ฮ่องกง มีสาวจีนมานั่งปั้นจิ้มปั๋นเจ๋อที่นั่งเรากะเพื่อน
หนุ่มฮ่องกง เดินตามหลังมา โครตเข้าข้างสาวจีนมากมาว่าเรากะเพื่อนมาผิดที่ พอเราเอาตั๋วให้ดู เงิบ...
ยังดี ฮีบอกให้สาวจีนออกไป เป็นที่นั่งเรากะเพื่อน...
comment43-1:55555 ผู้ชายคนนั้นดูมีความเย็บหน้าตัวเองแบบเนียนๆให้กลับคืนสู่ใบหน้าเดิมนะครับ ตลกดีครับ ขอบคุณที่มาแชร์ประสบการณ์ให้อ่านนะครับบ
comment44:เคยเจอกับตัวเลยค่ะตอนบินไปญี่ปุ่น แบบสามที่นั่ง เราเดินมากับสามีเห็นมีสองคนสามีภรรยาเหมือนกันนั่งสองในสามตัวไปแล้ว เราก็งงเพราะเราจองแบบบุ๊คที่นั่ง เราเลยขอเค้าดูตั๋ว (ชาวต่างชาติแขกๆ) ปรากฎของผญ.คืออยู่อีกแถวนึง เราเลยบอกคุณนั่งผิดที่นะ เค้าบอกเค้ารู้ว์ (ลากเสียงยาวไอโน้ววววว) แต่เรามาด้วยกันนะ เอิ่ม...เราก็มากับปั๋วอะ เสียงเงินจองแบบบุ๊คที่ด้วย  เจรจาสักพักคือไม่ยอมไปแน่เลยเรียกแอร์ สุดท้ายถึงยอมแยกจากกัน แต่ตลอดการเดินทางคือเอื้อมมือมาจับกัน จุฟมือหอมมือ ยื่นหน้าไปจุฟกันตลอดๆ เสียงแบบเรานอนไม่ได้อะ55555 รักกันปานจะกลืนขนาดนี้!!!!แล้วทำไมเมิงไม่จองแบบบุ๊คที่นั่งแต่แรกค๊าาาา55555
comment44-1:ยังดีนะครับที่เขาไม่นั่งตักกัน 55555 ก็เป็นที่น่าสงสัยจริงๆครับ งงเหมือนกันว่าทำไมไม่จองไว้นั่งติดกัน หรือเขาจองกันท้ายๆเลยไม่เหลือที่ก็ไม่ทราบนะครับเนี่ยย
comment44-2:มากดถูกใจชื่อลอคอินครับ
comment44-3:ได้ยินเสียงจุ๊บจั๊บๆ ขนลุกมากกกค่า5555  เรื่องจองนี่ไม่ทราบเหมือนกัน เรานี่ไม่ได้เลยยอมเสียเงินล๊อคที่ไว้สบายใจกว่า5555
comment44-4:อ้วนกว่าสามีเลยต้องเป็นคนแบกแทนค่ะ อิๆ
comment45:เคยเจอค่ะ (แต่ไม่ใช่ตัวเองนะคะ)
เป็นไฟท์สั้นๆแค่ดอนเมืองขอนแก่นค่ะ
ที่นั่งมีฝั่งละ 3 ที่นั่ง
มีพ่อลูก2คน นั่งฝั่งทางเดิน
ส่วนพี่ผู้ชายนั่งริมหน้าต่าง
อิคนลูกอยากนั่งริมหน้าต่าง
ก็ขอนั่ง อยากนั่ง แล้วพี่ผู้ชายก็ต้องนั่งริมทางเดิน
แอร์เคลียร์นานมาก สงสารน้องๆแอร์มาก พูดแล้วพูดอีก คู่พ่อลูกก็ไม่ยอมอย่างเดียว หน้าด้านมาก
เราก็นึกว่าเด็กยังเล็ก ที่ไหนได้ ชะโงกหน้าไปดู เด็กน่าจะ ป.5-6 แล้ว
เครื่องก็ไม่ได้ออกสักที มัวแต่คาคู่พ่อลูกนี้ จนพี่ผู้ชายยอมนั่งฝั่งทางเดิน
เรื่องนี้เพิ่งรู้ว่า หน้าด้านซะอย่าง ใครจะทำไม
comment45-1:คำสอนท้ายเรื่องนี่เด็ดมากครับ 55555 สงสารทั้งแอร์ทั้งเจ้าของที่ครับ สุดท้ายก็ต้องพ่ายให้กับความเห็นแก่ตัวของคนกลุ่มหนึ่ง เหนื่อยแทนจริงๆครับ พาลทำให้คนอื่นเสียเวลาไปด้วย แย่จริงๆ
comment46:น่าจะลองนั่งดูเผื่อฟลุคเจอเจ้าของที่นั่งเดิมยอมคนก็อาจจะปล่อยผ่านอะไรแบบนี้ค่ะ คนไทยขี้สงสารอยู่แล้ว และไม่ค่อยคิดเรื่องสิทธิกันมากนัก
สำหรับเรา เคยโดนเหมือนกันค่ะ ก็เรียกพี่แอร์มาจัดการกันไป
comment46-1:มีแอร์เหมือนมีเกราะป้องกันจริงๆครับ ชื่นชมแทน 55555 เจอคนขอดีๆก็คงใจอ่อนยอมเขาไปจริงๆครับ มีความเป็นไปได้ครับ
comment47:ผมเจอประจำ แต่ไม่เคยคุยเอง เรียกแอร์มาจัดการให้ตลอด
บางทีย้ายไปแล้วก็เดินกลับมาขออีกรอบซะงั้น
เป็นสิทธิ์ของเราครับที่จะนั่งที่นั่งที่เราเลือก
ผมจะยกให้กรณีที่เป็นเด็กเล็กแล้วอยากนั่งริมหน้าต่างเท่านั้น แต่ผมต้องได้ที่นั่งริมทางเดินกลับมานะ
comment47-1:เดินมาขออีกรอบ แปลว่าเขาต้องอยากนั่งจริงๆสินะครับ เป็นข้อแลกเปลี่ยนที่ดีครับ ถ้านั่งกลางจริงๆ คงไม่ค่อยมีใครยอมหรอกครับ 55555
comment48:คงไม่ต่างจากดูหนัง ถ้านั่งไม่ตรงเลขทีนั่งของตนเอง ก็เชิญกับไปนั่งให้ตรงที่ซะ
ถ้าดื้อก็คงต้องใช้ไม้แข็งกันล่ะ
comment48-1:ใช้ไม้แข็งแล้วหัวจะแตกมั้ยครับ? ขอโทษครับถ้าเล่นไม่รู้จักเวล่ำเวลา
ขอบคุณสำหรับข้อเสนอแนะนะครับบ
comment48-2:5555 ไม่ซีเรียสครับ
comment49:เค้าถามว่า "ทำไม" ไม่ใช่ "แก้ปัญหายังไง" 
เค้าอยากรู้ การวิเคราะห์บุคคลที่มีอาการแบบนั้น(แย่งที่นั่งบนเครื่อง)ว่าเกิดจากอะไร ที่บ้านเคยสั่งสอนมั้ย อะไรแบบนั้น
comment49-1:โห เข้าใจเจตนาซ่อนเร้นของผมเป็นอย่างยิ่ง 55555 ขอบคุณมากๆนะครับบ
comment49-2:ปล. แต่ไม่ถึงขั้นว่าที่บ้านเคยสั่งสอนมั้ย นะครับ 55555 แต่ขอบคุณมากๆครับที่เข้าใจผม
comment50:เคยเจอค่ะ เราจองที่ติดหน้าต่าง พอมาถึงมีคนนั่งแทนแล้วขอนั่งตรงนี้เราก็ไม่ให้นะเพราะตั้งใจจองมา แต่เคสเราคือเขาพูดรู้เรื่องไม่ชวนทะเลาะ
comment50-1:เจอเคสดีคือโชคดีมากครับ เจอเคสตีเนียน ดื้อๆ แล้วมาด่า ผมนี่ปวดหัวแทนเลยครับ
comment51:เคยเจอแบบเซ็งกว่าคือ
A320 ที่นั่ง 3-3เรานั่งริมหน้าต่าง มีครอบครัวไทย-ฝรั่ง
นั่งข้างเรา 2 กับนั่งอีกแถว 1
เด็กเล็กประมาณ 3 ขวบ ตะโกนร้องไห้ตลอดเวลาว่า จะนั่งริมหน้าต่าง ไม่ยอมๆ
ตอนแรก เราจะลุกให้นั่งละ ถือว่า สงสารเด็ก
สักพักเด็กตะโกนใหญ่ ใส่คนเป็นแม่ว่า "ไอ เฮด ยู!!"

เราก็อืม ไม่ลุกละ
เชิญนั่งที่เดิมต่อไปละกัน

สักพักคนอีกแถวลุกให้จ้า
comment51-1:โอ้โห นั่นแม่หนูนะครับ ดื้อจัง งอแงอีกต่างหาก เราจะไม่สนับสนุนให้เด็กเอาแต่ใจครับ!! เดี๋ยวเสียนิสัย = 3= คนอีกแถวคงทนเสียงไม่ไหว หรือไม่ก็สงสารแหละครับ 55555
comment52:ไม่เคยเจอค่ะ เคยเจอแต่มีคนมาขอแลกที่นั่งกับเรา คือเรานั่งริมหน้าต่าง เก้าอี้คู่ แถวหลังสุดใน section นั้น ข้างเราเป็นผู้ชายเอเชีย พอเครื่องขึ้น สัญญานรัดเข็มขัดดับ แฟนของผู้ชายคนนั้นก็มาขอเปลี่ยนที่นั่งกับเรา เราก็ไม่ได้คิดอะไรนะ อยากให้เขานั่งด้วยกันก็เลยเปลี่ยนให้ ส่วนเรานั่งไหนก็ได้เพราะเดินทางคนเดียว สรุปที่นั่งที่เขาแลกกับเราคือริมหน้าต่าง ติดประตูฉุกเฉินเลย (เจ้ยย เขาสงวนไว้ให้ผู้ชายนั่งไม่ใช่รึ เผื่อฉุกเฉินต้องเปิดประตู) แต่ก็นั่งสบายดีค่ะ ยืดขาสบายใจ
comment52-1:55555 หรือจริงๆแล้วคุณกับเขาคนนั้นที่คุณเห็นว่าเป็นผู้หญิงจะไม่ใช่ผู้หญิงครับ!!? ..ล้อเล่นนะครับ แต่ได้ที่สบายก็ดีแล้วครับ โชคดีที่เจอผู้โดยสารดีๆครับ
comment53:กะทู้เก่าเรา จองที่นั่งริมหน้าต่าง  แต่ไปถึงมีพระมานั่ง จ้า ให้แอร์มาถาม ก็ไม่ตอบด้วย เป็นเราต้องย้ายที่เอง
comment53-1:นมัสเตครับท่าน =/|\= ท่านน่าจะตอบแอร์ซักหน่อยนะครับ เป็นอีกครั้งที่เจ้าของที่นั่งต้องยอมให้กับเคสแบบนี้ ขอให้อย่าพบเจอเหตุการณ์แบบนี้อีกเลยนะครับ สาาาธุ
comment53-2:คุณน่าจะทำท่าเดินพรวดเข้าไปนั่งเลยนะคะ พูดไปเลยว่าแบบอยากนั่งที่ตามบัตรตัวเองค่ะ ถ้าหลวงพี่ไม่ย้ายที่ งั้นขออนุญาตนั่งตักหลวงพี่นะคะ
comment54:เคยเจอแต่ยังไม่เคยมีปัญหา (ไม่รู้เพราะเราหน้าดุด้วยมั้ย)
ครั้งแรก เจอ สว เราเห็นเค้านั่งที่เรา เราก็บอกไปว่าเรานั่งตรงนี้ (อารมณ์ตอนนั้น มึน+ง่วง เลยยิ่งหน้าดุ) ป้าเค้าก็ยิ้มแหยๆ ขอโทษแล้วก็ลุกให้
ครั้งที่สอง เราได้สุ่มไปนั่งตรงกลาง ระหว่างแม่กับลูก เค้าขอแลก เราเลยแลกให้

คิดว่าถ้าเจอเคสมีปัญหา ตีมึน เราก็คงเรียกแอร์ค่ะ
comment54-1:ถ้าเป็นแบบนี้ก็เข้าใจได้ครับ เพราะเขาไม่ได้ตั้งใจ หรือในกรณีหลัง ก็มีเหตุผลที่ฟังได้ครับ เป็นผม ผมก็คงยอมแหละ แต่ปัญหาคือกรณีตีมึนเนี่ยแหละครับ 555555

ขอบคุณนะครับบ
comment55:เพิ่งกลับจากเยอรมัน transit ที่อาบูดาบี มีชาวอาหรับหญิงสองคนนั่งกลาง แถวกลางสี่ที่นั่ง เรานั่งริมทางเดินซ้าย ชายฝรั่งนั่งริมทางเดินขวา นางขอให้เราเปลี่ยนไปนั่งแทนที่เพื่อน นางบอกศาสนาไม่อนุญาตให้นั่งใกล้ผู้ชาย เท่ากับเราต้องนั่งกลาง ซึ่งเราไม่สะดวก และจองที่นั่งมาแล้ว เราบอกให้นางลองคุยกับแอร์ สุดท้ายแอร์ขอให้ชายแลกกับฝั่งหญิงริมทางเดินสามที่นั่ง จบลงที่แถวกลางสี่ที่นั่งหญิงล้วน  happy บางทีก็อยากช่วย แต่นั่งนานๆ ไม่ไหวอ่ะ
comment55-1:ผมเข้าใจครับ บางคนก็อยากจะช่วยเหลือ แต่ตัวเองก็มีความจำเป็นเหมือนกันที่จะต้องนั่งริม (คุณมีจิตใจที่นึกถึงผู้อื่นมากนะครับ กดไลค์)
comment56:เคยเจอตรงที่นั่งตัวเองไม่มีที่วางกระเป๋า มาขอวางตรง quiet zone ที่เสียเงินพิเศษ แต่ตัวดันจะมานั่งเฝ้ากระเป๋าด้วย คือเนียนไปอะ
comment56-1:เอ่อ..เนียนนั่งเฝ้ากระเป๋าก็มานะครับท่านผู้ชม หื้มมม ให้ตายเถอะ
comment57:เจอค่ะ เราก็ชอบนั่งริมหน้าต่าง จาก check-in online จองที่ก่อนตลอด บางทีพอขึ้นไป ที่เรามีคนนั่งแล้ว ก็มีเหวอๆ  ถ้าเจอคนมีมารยาท เค้าก็จะขอโทษ บอกว่าเข้าใจผิด และลุกให้  แต่บางครั้ง ก็มีนั่งแช่ดื้อๆ บอกอยากดูวิว เออ อยากดูก็ขอตั้งแต่ check-in สิคะคุณ ไม่ใช่รถเมล์รถตู้นะคะ จะได้เลือกที่นั่งตามใจชอบ  เราไม่ให้ค่ะ ถึงบางครอบครัวตะมีเด็ก เราก็ไม่ให้ ต้องสั่งสอนลูกด้วยสิ อยากนั่งไหนก็ต้องรู้จักวางแผนตั้งแต่ตอนจอง ไม่ใช่สอนให้ลูกเบียดเบียนคนอื่น และพอเราไม่ให้ ก็หาว่าเราไม่มีน้ำใจ! เพี้ยนอะ ทำไมเราต้องเสียสละให้ลูกเค้าฟระ? งง?  น้ำใจคือสิ่งที่เราเต็มใจยื่นให้ แต่มาระรานเรางี้ จะว่าเราไม่มีน้ำใจไม่ได้นะ

(บางทีเจอเด็กน่ารักๆ เราก็เสนอให้เองนะคะ แต่ถ้าพวกดึงดันไม่ยอมลุก ละโวยวายขอนั่ง เราไม่ให้เด็ดขาด ไฟลท์ใกล้แค่ไหนก็ไม่ยอม!   ขนาดรถทัวร์ รถตู้ เดี๋ยวนี้ยังมีระบุที่นั่งเลย)
comment57-1:สงสัยต้องสั่งสอนตัวของพ่อแม่ก่อนนะครับ จึงจะไปสั่งสอนลูกได้ ผมคิดว่าคนที่มักง่ายและเห็นแก่ตัว ไม่มีสิทธิ์แม้แต่จะเรียกร้องหาความเห็นอกเห็นใจ หรือน้ำใจจากคนอื่นครับ
comment57-2:เห็นด้วยล้านเปอร์เซ็นต์เลยครับ น้ำใจมันคือเรื่องของความสมัครใจที่เราจะให้ เเละไม่ผิดถ้าไม่ผิดถ้าไม่คิดที่จะให้
comment58:เคยจ่ายเพิ่มเพื่อเลือกที่นั่งติดหน้าต่าง ปรากฏเจอป้าคนนึงบอกขอแลกที่นั่งกันได้มั้ยอยากเห็นวิว เลยตอบไปประมาณว่า แลกไม่ได้เพราะจ่ายเพิ่มเพื่อเลือกที่นั่งตรงนี้ ดีนะที่ป้าไม่ถามต่อว่าจ่ายเท่าไหร่ >.<"
comment58-1:โอ้โห ผมนี่นึกไม่ออกเลยว่าถ้าป้าแกพูดแบบนั้น จะไปยังไงต่อ จะยอมมั้ยครับๆ? 55555
comment59:อ่านที่หลาย ๆ คห.แชร์ประสบการณ์ที่ประสบพบเจอมา อันที่ขำ ๆ ก็มี อ่านเพลินดีค่ะ ว่าแต่ที่จขกท.ถามน่ะ ว่าอยากทราบเหตุผลของคนที่แย่งที่นั่ง ว่าแย่งเพราะอะไร? คือ แล้วใครล่ะคะ จะยอมรับ ว่าตัวเองเคยทำแบบนั้น - -" หรือต่อให้เคยทำจริง ๆ แล้วก็ไม่ใช่แค่ที่นั่งบนเครื่องบินหรอก ที่นั่งที่ไหนก็เหมือนกันค่ะ ในโรงหนังก็ด้วยเจอบ่อย บางรอบที่คนดูน้อย ที่นั่งว่างเยอะ บางคนก็ย้ายที่นั่งใหม่ โดยอาจทราบหรือไม่ทราบก็ได้ ว่าที่นั่งใหม่ ที่มันว่างน่ะ มันว่างเพราะไม่มีเจ้าของ หรือว่างเพราะเจ้าของยังไม่มา แล้วถ้าไม่มีการทวงสิทธิ์  คนเหล่านั้นก็จะนั่งดูจนจบเรื่อง โดยอาจจะลืมไปเลยว่า คุณกำลังนั่งในที่ที่ไม่ใช่ของตัวเอง แต่เพราะไม่มีการเรียกร้องสิทธิ์ไงคะ หรือเพราะเก้าอี้ตัวนั้นอาจจะบังเอิญว่างจริง ๆ แต่ยังไงมันก็ไม่ใช่ที่ของคุณ 

แล้วสมมติโดนทวงเก้าอี้ ก็คงจะมี 2กรณี คือ ลุกคืนให้ กับไม่ลุก โอเคลุกคืนให้อาจดีกว่าหน่อย แต่ก็ไม่ได้หมายความไม่ผิดนะ เพราะมันผิดตั้งแต่คุณนั่งในที่ที่ไม่ใช่ของตัวเองแล้ว เหมือนขโมยของไงคะ ขโมยของไปแล้ว ต่อให้คืนของ ชดใช้ หรือยอมความ ก็ขึ้นชื่อว่าได้ขโมยไปแล้ว

คือแค่จะบอกว่า ในบางครั้ง ใครบางคนในนี้ ก็อาจเคยเป็นหนึ่งในบุคคลนั้น ที่พวกเรากำลังพูดถึงกันในกระทู้นี้ ทั้งที่อาจจะรู้ตัว หรือไม่รู้ตัวก็ได้ ว่าเป็นหรือเคยเป็นคนที่ไปละเมิดสิทธิของผู้อื่น แต่เราว่าน่าจะส่วนใหญ่นะที่ไม่ตั้งใจ และไม่รู้ตัว และก็คิดว่าน่าจะเป็นส่วนใหญ่อีกเช่นกัน ที่รู้ตัวแทบจะในทันทีว่าเสียเปรียบ เพราะกำลังโดนละเมิดสิทธิ์ 

ไม่ได้ต่อว่าใครนะคะ  แค่แสดงความเห็นในมุมมองส่วนตัว เพราะเราเองก็อาจจะเคยเป็นหนึ่งในนั้นเหมือนกัน เพียงแต่จะบอกจขกท.ว่า จขกท.อาจไม่ได้รับคำตอบที่ต้องการ เพราะว่าเราต่างก็มีเหตุผลที่สนับสนุนในทุกการกระทำของตัวเองอยู่แล้ว มีเหตุผลรองรับแม้จะเป็นการกระทำเพื่อหลบเลี่ยง หลีกเลี่ยงก็ตาม คือเข้าใจนะ ว่าเหตุผลตรงนี้ใช่มั๊ยคะ ที่จขกท.อยากทราบ  แต่ประเด็นคือ ใครล่ะคะจะยอมรับ ว่าตัวเองเคยเป็นหนึ่งในนั้น  แต่เราว่ามีแค่ส่วนน้อยนะที่ทำไปแบบเจตนาอ่ะ 
อย่างเรื่องตำแหน่งเก้าอี้บนเครื่องบิน คือก็ไม่ควรเปลี่ยนเองโดยพลการป่ะ เพราะผู้โดยสารบางที่นั่ง ของบางเที่ยวบิน อาจต้องการรับการบริการแบบพิเศษ เช่น อาหารเฉพาะ อะไรแบบนี้  ถ้ามีความจำเป็นต้องเปลี่ยน   อย่างน้อยก็ควรขอเจ้าของที่นั่งก่อน หรือไม่ก็แจ้งแอร์ บอกเหตุผลความจำเป็น แล้วเขาจะพิจารณาแล้วจัดการต่อเอง
comment59-1:เคยนั่งผิดเหมือนกันครับในโรงหนัง ดูแถวผิดไปหน่อย พอโดนเตือนก็ลุกให้ครับ ยอมรับผิดไป
comment59-2:ใช่ครับ ผมทราบดีครับและผมไม่กล้าคาดหวังว่าคนที่เคยกระทำความผิดจะมาตอบคำถามผม แล้วผมตั้งทำไมใช่มั้ยครับ? ที่ผมตั้งกระทู้นี้เพราะผมอยากทราบความเห็นของคนทั่วๆไปว่าเพราะเหตุใดคนเหล่านั้นจึงต้องแย่งที่ของผู้โดยสารท่านอื่นและผมก็ได้คำตอบมาบ้างและได้ทราบถึงวีรกรรมที่พวกเขาได้ก่อกับผู้ร่วมชะตากรรมแบบน้องของผมแล้วครับ และอีกอย่างคือผมแค่อยากให้พวกเขาได้เข้ามาอ่านและรับรู้ผลกระทบจากการกระทำของพวกเขาครับว่าการกระทำของพวกเขาได้สร้างปัญหาให้ใครบ้าง อย่างน้อยก็ตัวเจ้าของที่นั่งครับ และส่วนมากที่ผมอ่านความเห็นมาจะมีแอร์เข้ามาเกี่ยวด้วย 555555

กรณีที่ผมกล่าวไปข้างต้น รวมถึงที่ได้ตั้งกระทู้นี้เป็นกรณีที่ผู้โดยสารท่านนั้นเจตนาที่จะไปนั่งที่คนอื่นครับ โดยเน้นผู้ที่ทราบดีว่านั่งที่คนอื่น แต่เพิกเฉย ละเลย ไม่สนใจ ตีมึนครับ 55555 ในกรณีของการนั่งที่ผิดอันนั้นผมเข้าใจครับ ความผิดพลาดเกิดขึ้นได้เสมอ ไม่มีใครไม่เคยพลาด ไม่มีใครไม่เคยล้มหรอกครับ ผมเชื่อแบบนั้นนะ กระทู้นี้จึงไม่ใช่กระทู้ที่ตั้งขึ้นมาเพื่อผู้โดยสารที่เข้าใจผิดครับ แหะๆ

ผมชอบความคิดเห็นของคุณนะ มีการอธิบายที่ดีครับ เอาไปเลย 10 คะแนน ขอบคุณสำหรับความคิดเห็นนะครับบ
comment59-3:คคห. ที่ 59-1 เป็นการกระทำที่น่าชื่นชมครับ บางคนเห็นแล้วถึงขั้นเอ็นดูในความเปิ่น
comment59-4:ไม่ค่อยยอมรับกันหรอกครับ ถึงรู้ตัวว่าผิดก็จะเนียนๆหรือไม่ก็แถไป งงว่าทำไมถึงจะต้องเป็นฝ่ายถูกตลอดเวลา

ผิดก็ว่ากันไป ไม่ใช่อะไรร้ายแรงหรือมีโทษ ในโรงหนังที่เจอบางคนก็ขอโทษแล้วก็ลุกไปดีๆก็มี เคยเจอพวกเล่นใหญ่

ว่านั่งตรงไหนก็เหมือนกัน ก็ต้องตามคนเดินตั๋วมาจัดการให้ ตอนผมไปอเมริกาก็เคยเจคนนั่งที่นั่งของผม พอเข้าไปบอกเขาก็ลุกแต่โดยดี

พร้อมขอโทษ แต่ถ้าจะหน้ามึนก็เจอตอนบินไปเที่ยวในประเทศนี่หละครับ ผมจองริมหน้าต่างไว้ แต่โดนแย่ง

ไม่ขอบอกว่าเป็นชาติอะไรอายุเท่าไหร่ แต่รู้เลยว่าเค้าไม่ฟังผมแน่ๆ ผมเลยให้แอร์จัดการให้ครับ

เจอบ่นจิ๊จ๊ะเล็กน้อย แต่ไม่สนใจครับ เครื่องออกแปดโมง ผมถึงสนามบินตั้งกะหกโมงเพื่อจองที่นี่หละ เพราะนานๆบินทีนึง

เพื่อจะถ่ายรูปเอาไว้เป็นที่ระลึก
comment60:เวลาเจออย่าไปยอมครับ แต่ไม่ต้องไปปะทะเอง ให้แอร์มาจัดการ

เจอบ่อยมากครับ ไม่ใช่ที่นั่งตัวเองนะครับ แต่เห็นทุกครั้งที่ขึ้นเครื่องมักจะมีคนแบบนี้เสมอ

มีเคสนึง มีการเถียงแอร์ว่า ก็จองตั๋วพร้อมกัน ทำไมไม่ได้นั่งติดกัน โอ้ย อยากได้ที่ติดกันก็จ่ายตังค์ซื้อที่นั่งไปเซ่
comment60-1:55555555 วรรคสุดท้ายมันดีมากครับ คือสิ่งที่ผู้โดยสารที่มาด้วยกันต้องการนั่งติดกันพึงกระทำครับ ขอบคุณสำหรับคำแนะนำและการแชร์ประสบการณ์ให้ผมอ่านนะครับบ
comment61:เคยเจอบนแอร์เอเชีย55555แต่ป้าแกแบบมาไม่เคยขึ้นเครื่องดูออกแบบไปถามหาอาหารกับแอร์เห็นเราได้ เราจองอาหารมาบวกเลือกที่นั่ง แบบแกมาถึงก่อนละมานั่งติดหน้าต่างที่นั่งเรา55555เราก็โอเคปล่อยไปเพราะเฉยๆ
comment61-1:เป็นคนยังไงก็ได้ ให้เฉพาะเรื่องที่ให้ได้ใช่มั้ยครับ? แต่ตอนคุณมา คุณไม่ได้ถามป้าหรอครับว่านั่งผิดที่รึเปล่าหรือได้สอบถามที่นั่งของป้ามั้ยครับ?
comment62:ผมก็เคยโดนครับ ผมจองที่นั่งริมหน้าต่างไว้ เสียเงินเพิ่มด้วย คือกะหลับเต็มที่แบบไม่มีคนเดินผ่าน หรือขอทางเข้าออก 
แล้วพอมาถึงปรากฎว่ามีคนมานั่งก่อน เป็นคนไทยครับ ทีแรกจะไม่ยอมลุก ผมเลยบอกว่า
 "ไม่รู้หรือไงว่านั่งเครื่องบิน ต้องนั่งที่ใครที่มัน หรือไม่เคยขึ้นเครื่องบิน ต้องการคำแนะนำไหมครับ?"
บวกทำหน้าเหวี่ยงๆไปด้วย หลังจากนั้นเขาก็ลุกให้ผมครับ
comment62-1:ปรบมือสิครับ รออะไรรร 55555 เจอคนดื้อแบบนี้ยอมไม่ได้จริงๆครับ แหม่ะ
comment63:แจ้งแอร์ จบ
ไม่เสียเวลาคุย
comment63-1:จบจริงๆครับ คุยเองไม่ลุก ก็รบกวนแอร์มาเคลียร์เลยครับ ลุกทันที แต่บางคนเจอหนักกว่านี้ครับ สงสารเลย
comment64:เครื่องบินมีระบุที่นั่ง ไม่ใช่รถไฟชั้นสามไม่ระบุที่นั่ง จริงๆ แล้วเหตุการณ์แย่งที่นั่งควรเป็นศูนย์ เพราะทุกคนมีเลขที่นั่งของตัวเอง แต่ก็ยังมีคนมากมายที่พบเจอปัญหา เช่นเดียวกับอีกหลายเรื่องในสังคมนี้ ที่ไม่น่าเชื่อว่าจะมีก็มี คงจะต้องหวังว่าพ่อแม่และครูรุ่นต่อๆ ไปจะสอนสิ่งที่เป็นประโยชน์พวกนี้ นอกจากเน้นวิชาการและติวเพื่อสอบ เผื่ออะไรๆ จะดีขึ้นบ้าง
comment64-1:ถูกต้องที่สุดครับ เหตุการณ์แบบนี้ไม่ควรจะเกิดขึ้นเลยด้วยซ้ำครับ คงต้องปลูกฝังกันตั้งแต่พ่อแม่เลยล่ะครับ เจอบางครอบครัวก็สอนลูกผิดๆ ผมเพลียเลย
comment65:เราก็เจอเรื่อย   ถ้าไม่ใช่มนุษย์ป้าก็ออกแนวคู่ผัวเมียแต่งตัวดูดีมาก
comment65-1:สองเคสนี้มาแรงแซงโค้งจริงๆครับบ
comment66:เพิ่งเจอมาเมื่อปลายเดือนที่แล้ว ไทยสไมล์ เราจองและเลือกที่นั่งไว้เป็นเดือนเลยได้แถว A36ถัดจากชั้นพรีเมียมคลาส  วันเดินทางคู่แม่ลูกจ้า คนแม่นั่งที่เราคนลูกนั่งกลาง เรามาถึงที่ก็งง ๆ พอเราจะทำท่าจะถามนางหันหน้าหนีจ้า แต่ก็ช่างนางเถอะ เพราะแปปเดียวไม่ได้มายด์
comment66-1:เจอแบบนี้ก็แอบเซ็งนะครับเนี่ย ไม่แม้แต่จะให้ถาม 😂😂😂
comment66-2:ครั้นจะบอกแอร์ คิดว่าต้องวุ่นแน่ เพราะมันเป็นที่นั่งด้านหน้า ผู้โดยสารท่านอื่นกำลังทยอยเดินเข้ามากัน 
ในใจคิดว่า ป้าแก่แล้วคงอยากจะนั่งติดหน้าต่างมั้ง อาจจะขึ้นครั้งแรกหรือเปล่า ลูกสาวบอกให้นั่งหรือเปล่า คิดแทนเขาไปหมดอะ 
ก็เลยปล่อยๆนางไป (เรื่องของเรื่องไม่อยากเป็นประเด็น ณ ตอนนั้นด้วยค่ะ)
comment67:เห็นด้วยว่าจะพิมพ์อะไรเยอะแยะ  บางครั้งคนเรามันเผลอจำผิดหรือสับสนกันได้บ้าง นี่เล่นด่ายังกับไปขโมยควา ยใครมา
comment67-1:เค้าก็ไม่ได้พูดถึงเคสดูเลที่นั่งผิดมั๊ยคะ เค้าก็พูดถึงเคสที่ตั้งใจจะนั่งที่คนอื่นอะค่ะ ดูทรงอ่านไม่เกิน 8 บรรทัดใช่มั๊ยคะ
comment67-2:ขอบคุณครับคคห.ที่ 67-1 ที่ช่วยขยายความให้ครับ ผมหมายถึงกรณีที่ตั้งใจนั่งโดยรู้ตัวว่ากำลังนั่งที่ของคนอื่นครับ คุณคคห.ที่ 67 ถ้าขโมยควายนี่ผมด่ามากกว่านี้อีกนะครับ ทำให้ผมต้องใช้คูโบต้าแทน ผมชอบควายมากกว่าครับ มันน่ารักดี
comment67-3:5555 คห67 เป็นหนึ่งในคนที่ชอบแย่งที่นั่งคนอื่นรุเปล่าคะ   ดูตัวร้อนๆนะ  😒😒
comment67-4:อ่านทุกบรรทัดครับ แต่อ่านแล้วที่ จขกท เขียนมาไม่ได้สื่อถึงตามที่ความเห็น 67-1 ว่ามาทั้งหมด
comment68:ถ้าเค้าไม่ลุก ก็เรียกแอร์ค่ะ จบง่าย ๆ เลย เพราะยังไง เราต้องได้นั่งที่ที่ระบุไว้ในบอร์ดดิ้ง   

เราก็เจอบ้าง แต่ส่วนใหญ่ไม่ใช่คนไทย ประมาณว่า ตรูจะนั่งตรงนี้เพราะมันสบาย (ที่ long leg) คือกะว่าถ้าเครื่องว่าง ที่ตรงนี้ไม่มีใครนั่ง...เราก็ได้ก่อนเพราะจองก่อน พอเราไปถึง เราก็บอกว่านี่ที่เรา ก็ลุกแบบไม่ดื้อดึง และไปนั่งที่คนอื่นต่อ 55+ คือนั่งไปเรื่อยๆ อ่ะ ถ้าว่างก็ดี ไม่ว่างก็ย้าย จนสุดท้ายเค้าก็ต้องกลับไปนั่งที่ตัวเอง เพราะเครื่องเต็ม
comment68-1:555555 ผมลั่นครับ นั่งที่ตัวเองแต่แรกก็คงไม่ต้องลุกย้ายไปย้ายมาให้เมื่อยตุ้มหรอกครับ
comment69:ด้วยความสงสัย....ถ้าบอกไปว่า "ไม่นั่งตามที่นั่งถ้าเครื่องตกจะไม่รู้ว่าศพใครเป็นศพใคร" จะโดนตบมั๊ย....
comment69-1:คงจะโดนผู้โดยสารทั้งลำรุมสกรัมครับ ไม่ต้องสืบเลย 555555
comment70:ไม่ใช่เรื่องเล็กน้อยหรอกครับ มันคือกฎระเบียบของสังคม ถ้าคนๆนั้นทำตามไม่ได้ ก็ไม่ควรเข้าอยู่กับสังคม หรือควรถอนตัวจากสังคมไปซะ

ถ้าไม่รู้ก็แล้วไป นี่รู้แล้วจงใจ ยังไงผมก็ไม่ยอมครับ แล้วถ้าไม่จบก็คงต้องให้แอร์เชิญลงจากเครื่อง
comment70-1:ใช่ครับ เราต้องไม่ยอมครับ ยิ่งถ้าคุยกันไม่รู้เรื่องแล้วมาพูดจาไม่ดีใส่ คงอยู่ร่วมโลกกันไม่ได้แล้วล่ะครับ!! ขอโทษครับโอเวอร์ไปหน่อย..มากเลยก็ได้ครับ
comment71:จะบอกว่า การเคารพสิทธิ์ของคนอื่น บ้านเรายังต่ำครับ
comment71-1:ขอบคุณมากๆนะครับที่เข้ามาแสดงความคิดเห็น และผมเห็นด้วยครับ
comment72:เคยครั้งหนึ่ง ไปนั่งที่นั่งคนอื่น ด้วยความที่ลูกเล็กและของเยอะ เบลอจัด แต่พอเจ้าของที่มาทวงรีบลุกและขอโทษนะคะ >_<~
comment72-1:555555 ถ้าไม่ได้ตั้งใจก็ไม่เป็นไรหรอกครับบ คนเราพลาดกันได้ ผมก็เป็นครับ เอ๋อมาก แต่ก็ขอโทษเจ้าของที่ไปใหญ่เลยครับ 5555
comment73:ปรกติเคยเจอแต่บนรถไฟ โดยเฉพาะชั้น3 รถเร็ว ในขบวนรถไฟฟรี นี่ลามมาถึงบนเครื่องบินเลยเหรอนี่
comment73-1:ไม่เหลือเลยครับบบ 555555
comment74:เจอทั้งแบบตั้งใจ กับไม่ตั้งใจ  ไม่ตั้งใจคือรีบขอโทษแล้วคืนที่ให้ ที่ตั้งใจนี่สิเด็ดสุด เมื่อล่าสุด จีนไร้อารยธรรม(เราก็จีนแต่มีอารยะ 555) นางจะนั่งด้วยกันสามคนไม่ยอมลุก ไล่ให้เราไปนั่งที่นาง ซึ่งสามคนนั่งกระจายกันคนละทิศ จริงๆไม่ค่อยซีเรียส เพราะไปแค่สิงค์โปร์ แป๊บเดียวก็ถึง แต่หมั่นไส้ แถมบ๊งเบ๊งภาษาจีนดังลั่น เหมือนเราไปแย่งที่นาง และเราจองที่ริมทางเดินเพราะเรามีปัญหาเรื่องอั้นปัสสาวะ เราก็เลยเดินไปบอกแอร์ให้มาเคลียร์ปรากฏว่าไม่จบ นางไม่ยอมลุกแถมชี้หน้าด่าแอร์ด่าสจ๊วตด้วย ดีที่เครื่องไม่เต็ม สจ๊วตเดินมาขอโทษ แล้วเปลี่ยนที่นั่งให้ใหม่ ดีกว่าเดิม บ่นกับเราอย่านั่งโซนนั้นเลย มีแต่คนจีนหนวกหูเปล่าๆ สงสารเจ้าหน้าที่ต้องเจอผู้โดยสารแบบนี้บ่อยๆ
comment74-1:สจ๊วตถึงขั้นแนะนำ คงไม่ธรรมดาจริงๆแล้วล่ะครับ เจอคนแบบนี้แล้วเหนื่อยแทนเลยครับ เราไม่ผิดแถมยังโดนด่าอีก = 3=
comment75:เคยขึ้นเครื่องแอร์เอเซีย เพื่อนเราสองคนโดนแย่งที่นั่ง โดยฝรั่งครอบครัวนึง
ฝรั่งโวยเป็นภาษาอังกฤษว่า เค้ามาเป็นครอบครัวก้อต้องได้ที่นั่งติดกันสิ เป็นสิทธิ์ของเขา (ใช้คำว่า right เลยนะ) เรียกแอร์มาเคลียร์สอง สามรอบ แอร์ก้อไม่ยอมมาเคลีย คือหะเรี่ยมาก เราก้อเลยต้องเคลียเอง 
เราก้อบอกว่าเราก็มาด้วยกัน มันก้อเป็นสิทธิ์ของเราเหมือนกันที่ต้องได้นั่งด้วยกัน และตามหน้าตั๋วนี่มันก้อที่นั่งของเรา และนี่มันโลว์คอสท์ ถ้าคุณอยากได้ที่นั่งติดครอบครัว คุณควรจ่ายเงินเพื่อทำการจองที่นั่ง
ฝรั่งเอาแต่บ่นพึมพำว่า this is not right this is not ok เราก้อด่าๆไปแหละว่าให้ get out of my seat ฮีแกก้อทำเป็นไม่เข้าใจ พูดภาษาฝรั่งเศส โวยวายเป็นฝรั่งเศสใส่เรา
เอาเป็นว่าไม่มีใครยอมใคร แอร์ ก้อไม่ยอมมาเคลียร์ เครื่องก็ไม่ต้องออกกัน จนสุดท้ายแอร์มาขอให้ทางเราย้ายที่แทน เพราะอีกฝ่ายไม่ยอม (หะเรี่ยอีกแล้ว) เราก้อไม่ยอม ถามว่าทำไมเราต้องยอมล่ะในเมื่อเป็นสิทธิ์เรา สุดท้ายน้องแอร์จึงตัดสินใจอัพตั๋วเราไปโซนที่นั่งจ่ายเงินพิเศษด้านหน้า ที่ที่นั่งว่างตรึม เราถึงยอมตกลง
แต่แอร์เอเซีย แก้ปัญหาได้แย่มากๆอะตอนแรก ปล่อยให้ผู้โดยเคลียกันเอง แล้วแอร์ไม่ยอมแม้แต่จะไปพูดคุยหรือเจรจาอะไรกับฝ่ายนั้นเลยนะ กลับมากล่อมและเจรจาเราที่เป็นฝ่ายถูกแทน คือแย่มากๆ คือ ทรีทคนไทยได้ดับเบิลสแตนดาร์ดสุดๆ
comment75-1:แอร์เอเชียสมัยที่กำหนดที่นั่งแรก ๆ เป็นแบบนั้นจริงๆครับ ปล่อยให้ ผดส. เคลียร์กันเอง
คนเนียนไปนั่งฮอตซีตก็ไม่กล้าไล่
แต่ตอนนี้เหมือนเริ่มเก่งละ
comment75-2:โห เพิ่งมีแอร์ในความคิดเห็นนี้เป็นความคิดเห็นแรกนะครับที่ผู้โดยสารขอความช่วยเหลือแล้วไม่ช่วย ปล่อยให้ผู้โดยสารเคลียร์กันเอง = 3= ปรับปรุงการบริการด้วยนะครับ แอร์ผู้นั้น อย่าให้ผู้โดยสารต้องเผชิญปัญหาแบบนี้โดยลำพังเลยนะครับ ^^ ขอให้ช่วยปกป้องและรักษาความยุติธรรมด้วยครับ ผิดก็ว่าตามผิดนะครับ ขอบคุณครับ

ขอบคุณสำหรับการแชร์ประสบการณ์ในอีกด้านนึงให้ผมอ่านนะครับ ขอให้คุณไม่เจอกับปัญหาวุ่นวายแบบนี้อีกครับ ปวดหัวมาเกินพอแล้ว
comment75-3:แอร์ปล่อยให้ ผดส จัดการกันเองนี่เรื่องใหญ่นะครับ ถ้าเกิดถึงขั้นทะเลาะวิวาท กระทบทั้งเที่ยวบิน ตัวแอร์เองก็จะมีความบกพร่องในหน้าที่ไปด้วย เพราะเป็นหน้าที่โดยตรงในการรักษาความสงบเรียบร้อยในเครื่องบิน
comment75-4:เคสนี้แอร์แย่มาก เข้าขั้นห่วย
comment75-5:ใช่ครับ....เคสนี้แอร์ไม่ทำหน้าที่ที่ตัวเองควรทำ   ถ้าร้องเรียนน่าจะโดนหนังสือเตือน.....ทำงานน้อยกว่า job discription แบบนี้ บริษัทมักไม่ค่อยยอม
comment76:เราว่าอาจจะเป็นเพราะเข้าใจผิดเรื่องการเรียงลำดับที่นั่งก้อได้  ถ้าไม่เคยขึ้น  นานๆขึ้นที หรืออ่านตัวอักษรภาษาอังกฤษไม่ออก ก้ออาจจะนั่งผิดที่ได้  อันนี้มองในแง่ดี  แต่บางคนก้อไม่ได้เป็นแบบนั้น  พวกชอบนั่งริมหน้าต่างแต่ไม่ได้จองมา  กับพวกตีมึนก้อเยอะ  เคยเจอตอนไปเกาหลีเป็นลุงดูเมาๆคนนึง ดูไม่รู้เรื่อง กับตอนไปออสเตรเลีย  ไปต่อเครื่องที่กัวลา คนมาเลย์  มาแย่งที่ริมหน้าต่างของเรา  ไทยกะแขกเกือบตบกันคะ
comment76-1:เกือบกลายเป็นศึกมวยคู่เอกบนเครื่องบินไปแล้วมั้ยล่ะครับ 5555 เข้าใจผิดนี่ผมไม่มีปัญหาอะไรเลยครับ เข้าใจดีเลย แต่เคสแบบที่คุณเจอนี่เกินทนครับ หื้มม
comment77:ของเราเคยไปทัวร์ แล้วป้าคนนึงในทัวร์พยายามขอที่นั่งด้านหน้า แต่ไฟลท์เต็มทำให้เปลี่ยนที่ไม่ได้ แกก็พยายามอ้างว่ารู้จักคนใหญ่คนโตในสายการบินคนนั้นคนนี้ สุดท้ายก็ไม่ได้อยู่ดี แกเลยพูดกับแฟนแกว่าไม่เป็นไร เดี๋ยวไปแย่งเอาบนเครื่อง -_-" พูดแบบนี้ตรงๆ เลยอะ  แม่เราก็ชอบนั่งข้างหน้า ถ้าจองได้ก็ดี ไม่ได้ก็นั่งตามที่ของตัวเอง ไม่เคยไปแย่งคนอื่นซักที ไม่เข้าใจเหมือนกันว่าคนพวกนี้ทำลงไปได้ยังไง
comment77-1:รู้จักคนใหญ่คนโตก็มาครับ เอ่อ..ป้าครับ ป้าเผยไต๋มาขนาดนี้ ก็เชิญขึ้นคนสุดท้ายเลยครับ 55555 คุณทำถูกแล้วครับ ถึงจะอยากยังไง ก็ไม่ใช่ของๆเรา เราต้องหักห้ามใจไว้ครับ
comment78:เจอมากับตัวคะ เรากับเพื่อนได้ ขึ้น AA ที่นั่ง E กับ F พอไปถึง ก็มีคนนั่งอยู่ เราก็แจ้งนะ ว่าที่นั่งเรา เค้ากับตอบว่า  " เค้าได้ แถว D ต้องนั่งริมหน้าต่าง " เรานี้งงเลย ก็เลยบอกว่า " คุณคะ แถวที่นั่ง มันจะเป็น A B C แล้ว ก็  D E F ที่นั่ง D ของคุณต้องติดทางเดิน ของเราก็ติดหน้าต่าง " เธอไม่ยอมลุกจ้าา เราก็ไม่ยอมเหมือนกัน เลยเรียกแอร์ มาเคลียร์ตรงนั้นเลย สรุปนางก็ต้องย้าย คนอื่นจะว่าเรื่องมากก็ได้นะ แต่เราก็ต้องรักษาสิทธิ์ของตัวเอง 😊😊😊
comment78-1:เป็นสิ่งที่ถูกต้องแล้วครับ ใครมองว่าเรื่องมากก็ไม่เป็นไรครับ แต่ผมคนนึงล่ะที่เห็นด้วยกับการกระทำของคุณ
comment79:เยอะ
comment79-1:หมายถึงผม หรือผู้โดยสารที่มาแย่งที่นั่งครับ? 55555
comment79-2:สงสัย จขกท.อาจเจอคนที่ต้องการถามแล้วล่ะครับ5555
comment79-3:เห็นด้วยกับ79-2
comment79-4:มีอยู่ เยอะ คนที่ชอบมาแย่งคนอื่น เปนผมจะหวงแหนสุดชีวิต อะไรที่ควรเป็นของเรา ก็ต้องเป็นของเราครับ ^^ '' พอดีเผลอกดส่ง ก็ เลย ปล่อย เลย ตาม เลย ครับ  แฮ๊
comment80:เคยโดนทั้งคนอื่นมานั่งที่ตัวเองกับตัวเองไปนั่งที่คนอื่นค่ะ

- คนอื่นมานั่งที่ตัวเอง -
เป็นไฟล์ทบินไปฮ่องกงค่ะ เรากะเพื่อนเกือบตกเครื่อง ขึ้นตอน Last Call ขึ้นมาเจอครอบครัวคนจีนพ่อแม่ลูก นั่งอยู่ เรากะเพื่อนก็พยายามบอกนั่นที่เรา เค้าก็ไม่ยอมลุก ลูกพูดประมาณว่าขอแลกที่ (เค้าพูดจีนนะคะ เราเดาเอา) พ่อแม่ก็ช้งเช้งๆ อะไรไม่รู้ แต่หน้าไม่พอใจ และทำเหมือนเราผิด 
เข้าใจว่า เค้าคงคิดว่าเราไม่มาแล้วมั้ง ไม่ก็เข้าใจว่า มาก่อนได้เลือกก่อน นั่งไหนก็ได้ เรามาทีหลังจะมาไล่เค้าได้ไง 555 
สุดท้ายแอร์มาเคลียร์ แต่ก็นานเหมือนกันค่ะ กว่าเค้าจะยอมลุก 

- ไปนั่งที่คนอื่น -
อันนี้เป็นในรถไฟชินคันเซ็นค่ะ ตอนนั้นเราไปช่วงที่เป็นวันหยุดยาวของคนญี่ปุ่นอ่ะค่ะ นั่งไป Aomori แต่เนื่องจากเป็นวันหยุดยาว ไม่มีที่นั่ง T v T
ต้องอยู่ระหว่างโบกี้เหมือนหลบหนีเข้าเมือง ไม่รู้จะไปอยู่ตรงไหนจริงๆ เหมือนจะเกะกะคนออกอีก หลบไม่ถูกเลย 
ทีนี้เดินทางไปเรื่อยๆ เห็นที่นั่งว่างเยอะเหมือนกัน เลยไปถามนายสถานีว่า ถ้าที่นั่งไหนไม่มีคน ไปนั่งได้มั้ย เค้าก็บอกว่าได้ 
ก็เลยไปนั่ง แต่ก็นั่งได้แปบๆ เจ้าของที่เค้าก็ขึ้นมาค่ะ จากเมืองอื่น ไม่ได้ขึ้นมาจากต้นทางที่โตเกียว 
ก็ระเห็จกลับไปอยู่ซอกโบกี้ตามเดิม T v T
comment80-1:คนจีนช้งเช้งก็เยอะนะครับ จีนเอ้ย อยู่ยากแล้ว 55555ดึงดันเหลือขนาดครับ

แต่ยังดีนะครับที่คุณลุกเมื่อเจ้าของที่มา บางคนนี่ไม่ยอมลุกเลย เอือมระอามากครับเคสนั้น ขอบคุณสำหรับเหตุผลนะครับบ
comment80-2:บนรถไฟ ญี่ปุ่น ผมก็เคย แบบว่านั่งไปสักพัก คนญี่ปุ่นเดินมา งงๆ และก็ยืนตั๋วรถไฟให้ดู แต่เค้ายิ้มๆ น่ะ
ผมนี่รีบขอโทษๆ และก็ระเห็ดตัวเองออกจากตรงนั้นให้ไว แบบตอนขึ้นก็ไม่รู้ไงว่าตู้นี้เค้าระบุที่นั่ง 
แล้วก็ไปยืนเหมือนเกะกะ ในตู้รถไฟนั้นความรู้สึกแบบคุณนั้นแหละเข้าใจเลย
สุดท้ายก็ไปยืนแถวๆซอก ๆ ให้ตัวผมเองมีความรู้สึกว่าไม่เกะกะคนอื่นเค้าอ่ะ
แล้วก็ไม่กล้านั่งอีกเลย 5555 เหมือนจำได้รางๆ ว่า เป็นขากลับจาก Kyoto - Osaka มั้ง 

- -*
comment81:เคยเจอตอนบินกลับกทมเมื่อ15เมษาที่ผ่านมาเลยพูดเสียงดังๆว่า รบกวนช่วยเช็คที่นั่งด้วยครับว่าถูกต้องหรือเปล่าพร้อมเรียกแอร์มาจัดการให้ เรานั่ง34K ของนาง 54K มีแถเนียนๆว่าเห็นตัวเลขคล้ายกันเลยด่าให้ชุดนึงพร้อมบอกถ้าสงสัยให้ถามแอร์อย่ามาทำเนียน มันไร้มารยาทครับ...
comment81-1:ใจเย็นๆครับบ เขาอาจจะดูผิดจริงๆก็ได้ครับ ดูผ่านๆอะไรประมาณนี้ครับ ตามองเป็นเลขนึง แต่สมองจำเป็นเลขนึง เอาง่ายๆว่าเบลอครับ 55555 แต่ถ้าไม่ได้ดูผิด แล้วตั้งใจมานั่งมั่วเนี่ย ก็ไม่ไหวจริงๆครับ จัดว่าแย่มากๆ
comment82:เคยเจอแต่ลูกฝรั่งมานั่งที่เราตรงหน้าต่าง เขาก็ขอโทษ และรีบย้ายลูก ปรากฎลูกไม่ยอม 

เลยกะว่าหยวนๆ เพราะไม่ซีเรียส เลยบอกว่าไม่ต้องย้ายก็ได้ แต่คนแม่ไม่ยอม ยังไงก็จะให้ลูกย้ายไม่ตามใจ

สอนลูกได้ดีมาก แอบชื่นชมเลย
comment82-1:คุณแม่ดีเด่น คุณแม่ตัวอย่าง นี่สิครับ คุณแม่ที่ดีต้องแบบนี้ โชคดีมากนะครับที่เจอคุณแม่น่ารักๆแบบนี้ (ผมผิดประเด็นรึเปล่าครับ 55555)
comment83:ถึงกับต้อง log in เข้ามาตอบกระทู้ 
อ่านแล้วหัวร้อน 555 
เคยเจอแบบนี้บ่อยๆ ค่ะ แต่ส่วนใหญ่จะโชคดี ที่พอเราไปถึงปุ๊ป บอกเค้าว่าที่นั่งเรา เค้าจะลุกให้พร้อมขอโทษตลอด หรือเป็นเพราะหน้าตาเราจะนิ่งๆ แบบพร้อมมีเรื่องก็ไม่รู้ เค้าเลยยอม 

มาในส่วนของการละเมิดสิทธิ เราคิดว่าโดยนิสัยของคนไทยส่วนใหญ่ ไม่ชอบที่จะมีปัญหากับใคร ไม่ชอบการเป็นจุดรวมสายตา ขี้อาย และขี้เกรงใจ เลยทำให้มีคนไทยหรือชาวต่างชาติ(ชาติที่คุณก็รู้ว่าใคร)ส่วนน้อยอาศัยจุดนี้ในการเอาเปรียบคนอื่น ซึ่งส่วนใหญ่ก็จะประสบความสำเร็จซะด้วย 

ดังนั้น เวลาเจอเหตุการณ์แบบนี้ ไม่ต้องไปแก้นิสัยเค้าค่ะ เสียเวลา มันคงดีกว่านั้นไม่ได้แล้ว เราแค่ต้องรักษาสิทธิตัวเองไว้ให้ได้ แค่นั้นเอง
comment83-1:โอ้โห เชื่อแล้วครับว่าหัวร้อนจริงๆ 555555 เข้ามาเพื่อตอบกระทู้กันเลยทีเดียว ขอบคุณมากๆนะครับสำหรับความคิดเห็น ผมเชื่อครับว่านิสัยคนเราจะให้แก้จะให้เปลี่ยนมันยาก คงต้องรอจนกว่าเขาจะคิดได้และคิดที่จะเปลี่ยนแปลงตัวเองจริงๆครับ
comment84:ครั้งนึงเคยเจอที่ ตปท. นะคะ กลุ่มใหญ่เลย เป็นชาวต่างชาติ แบบอยากนั่งตรงไหนก็นั่ง แล้วก็วุ่นวายมาก พนักงานก็ทำหน้าเอือมระอา กลุ่มนี้ใช้วิธีขึ้นมาก่อนนั่งก่อน แล้วนั่งที่คนอื่นหมดเลย ใครขึ้นมาก็มีปัญหาหมด เครื่องเลยช้า กว่าจะกล่อมให้ไปนั่งตามเลขที่บน boarding pass ดีเลย์กันสนุกสนานไป จริง ๆ เรื่องนี้ไม่ใช่เรื่องใหญ่เลย ยังไงก็ต้องนั่งตามที่ที่จัดไว้ 
ส่วนตัวเองเคยเดินทางคนเดียว เลยจองที่ริมทางเดินไว้เพื่อให้ลุกง่าย พอดีมีคุณแม่คุณลูกมาด้วยกัน ไม่เหลือที่คู่เลย คนนึงนั่งที่ตรงกลางข้าง ๆ ที่เรานี่เอง พนักงานเลยมาขอให้เราไปนั่งอีกที่นึงที่ยังว่างอยู่ เป็นที่ริมทางเดินอีกฝั่งแต่แถวเดียวกัน ก็ไม่รู้ยังไง คนที่นั่งข้าง ๆ ก็มอง แบบว่า อย่ามานั่งตรงนี้สิ มันว่างอยู่ 5555 จนพนักงานกับ ผดส. 2 คนแม่ลูกมาขอบคุณ เขาถึงเลิกมอง
comment84-1:ถ้าเขานั่งตามที่ของเขามันจะไม่มีปัญหาแน่นอนครับ ปัญหาใหญ่จะเกิดตรงที่ให้ไปนั่งที่ตัวเองแล้วไม่ไปเนี่ยสิครับ แย่สุดๆ

นั่นแหนะ อ่านใจเขาออกอีก 55555 นี่ถ้าพนักงานกับผดส.แม่ลูกไม่มา คงมีสายตาจับจ้องตลอดทางแน่ครับ

ขอบคุณที่แชร์ประสบการณ์ให้อ่านกันนะครับบ
comment85:เคยเจอเหมือนกันค่ะ แต่เป็นคู่แม่ลูก เราได้ที่นั่งติดหน้าต่างแต่เด็กผู้หญิงชอบอยากนั่งติดหน้าต่าง แม่ก้อบอกว่าไม่ใช่ที่ของเรานะ แล้วพอมาถึงเด็กผูหญิงยิ้มให้เราแล้วจะลุกให้ เราเห็นว่าเด็กคงอยากนั่งดิดหน้าต่างจริงๆ เราก้อเลยบอกไม่ต้องลุกจ๊ะ นัางได้เลย แม่และเด็กขอบคุณเราใหญ่เลย ถ้าเคสแบบนี้เราเข้าใจนะ สำหรับคนที่ชอบนั่งติดกน้าต่าง แต่นี่ทำเมินเฉยก้อคงไม่ชอบใจเช่นกัน
comment85-1:เด็กแบบนี้ค่อยน่ารักน่ายินยอมหน่อยครับ ผมอ่านประสบการณ์ของบางคห. เด็กงอแงโวยวายลูกเดียวเลย เป็นเด็กน้อยเอาแต่ใจน่าดู แบบนั้นไม่น่าให้ครับ ต้องดัดนิสัยแต่เด็ก แต่เคสนี้เด็กยิ้มให้อีกต่างหาก น่ารักครับ เข้าใจสถานการณ์ดี เจ้าของที่นั่งใจดีด้วย เด็กน้อยเลยได้รางวัลนั่งติดหน้าต่างเลย 55555 โชคดีนะครับบ
comment86:เคยเจอคนจีน นางยอมลุกไปดีๆ ถ้าเป็นคนไทยจะด่าเลยว่าทำไมขี้ขโมยจัง ที่นั่งคนอื่นยังจะเอา สันดานขโมย อี๋ๆ
comment86-1:เก็บกดอะไรขนาดนี้ครับบบ!? 555555
comment86-2:เราเคยนั่งผิดที่ ไปนั่งที่ของคนจีน 555555
นี่มันที่ของชั้น  เรารีบไปดูตั๋ว โอ้ววว sorry
comment86-3:ไม่เก็บหรอกจ่ะ เป็นคนแบบว่าด่าตรงนั้นเลยถ้าไม่โอเค
comment87:ไม่เห็นต้องไปต่อปากต่อคำเอง 555 แจ้งแอร์เค้าเลยค่ะ เราทำแบบนั้นอย่าเสียเวลาไปพูดให้เสียน้ำลายเรา
comment87-1:คงสอบถามเพื่อให้แน่ใจก่อนล่ะมั้งครับว่าเขาเข้าใจผิดจริงๆ หรือว่าจงใจมานั่งที่คนอื่น ถ้าจงใจแล้วไม่ลุกก็..แอร์ครับ!!!
comment88:ส่วนตัวเคยเจอแต่เค้านั่งผิด กับอีกเคสคือคนจีนลูกเค้าง่วงอยากนอนแต่นอนไม่หลับ ก็เป็นอยู่พักใหญ่ๆเด็กก็ประมาณ5-6ขวบเด็กนั่งริมหน้าต่างแม่เค้าก็ทำหน้าแบบเกรงใจขอแลกที่เรากับลูกเค้า เราก็บอกเค้าว่าไม่เป็นไรเดี๋ยวยกที่ให้เดี๋ยวไปนั่งอีกแถวมีที่ว่าง เคสแบบนี้โอเคยอมให้และเค้าขอดีๆ 

ไม่เคยเจอแบบจงใจแย่งที่ อาจเป็นเพราะเดี๋ยวนี้ถ้าบินคือจะนั่งทางเดินตลอดไม่เอาที่ข้างในออกยากเลยไม่ค่อยเจอ แต่คิดว่าถ้าเจอคงไม่ยอมค่ะ น้องของจขกทอาจจะยังเล็กเลยทำอะไรไม่ค่อยสะดวกนัก อาจจะต้องค่อยๆเรียนกันไปค่ะ สังคมเราสมัยนี้บางครั้งก็เกินไปจริงๆ
comment88-1:ใช่ครับ เคสแบบนี้ก็ยอมให้ได้ ต้องดูเป็นเคสๆไปครับ เคสที่ยอมไม่ได้ที่สุดคือตีมึนและให้กลับที่แล้วไม่ยอมกลับครับ มันน่าตีก้นจริงๆ 555555 ส่วนน้องของผมเนี่ย จะต้องสอนเขาไปเรื่อยๆครับ อ่อนต่อโลกด้วย ยอมเขาไปหมดด้วย แหม่ะ

ขอบคุณสำหรับความคิดเห็นนะครับ
comment89:บอกตรงๆ เราเกลียดมากคนแบบนี้ ไม่มีมรรยาทเลย เราเคยเจอกับตัวพี่จีนขาประจำทำหน้ามึน บอกก็แล้ว แอร์เชิญก็แล้วก็ยังทำเป็นหน้ามึน พอเครื่องจะขึ้นนางปลดเข็มขัดลุกขึ้นยื่น แบบว่าเห้ย นิสัยแบบนี้ก็มีหรอ?

ปล.เราหัวร้อนมากเลยแบบอยากพ่นไฟใส่
comment89-1:คล้องจองเชียวครับ 55555 ทำไมป้าแกขวางโลกจังครับ = 3=

ปล.ตกลงเป็นคนหรือมังกรครับ? ล้อเล่นนะครับ
comment90:เคยเจอคุณป้าสูงอายุมานั่งที่นั่งของดิฉันสมัยที่แอร์เอเชียเริ่มมี hot seat คุณป้า ไม่ยอมย้ายบอกว่าจะมองวิวข้างนอก ก็เลยต้องพึ่งแอร์มาจัดการ
comment90-1:หนีร้อนมาพึ่งเย็น ของจริงครับอันนี้ ก็เข้าใจคนชอบชมวิวนะครับ แต่ก็น่าจะรีบจองหน่อยจะได้ไม่ต้องมานั่งที่คนอื่นแบบนี้
comment91:มีสามประเภท
1.ไม่เคยนั่งเครื่องบิน
2.สับสนที่นั่ง
3.หน้าด้าน
comment91-1:55555555 เป็นคำตอบที่เคลียร์มากครับบ มาเป็นข้อเลย ขอบคุณมากๆนะครับสำหรับคำตอบ
comment92:ผมว่าส่วนมากคือดูผิดที่ผมเจอ 2 เคสคือผมจองริมหน้าต่าง
ถ้าเจอใครมานั่งผมก็จะบอกว่าที่นั่งผม ส่วนมากจะเจอเขาดูหมายเลขนั่งอีกครั้ง
แล้วลุกมาแบบงงๆ เพราะเขาอาจจะดูสัญลักษณ์หน้าต่างเครื่องบินไม่รู้เรื่อง
comment92-1:เคสนี้ผมเข้าใจครับ เขาไม่ได้เจตนานั่ง คือดูผิดพลาดจริงๆ 555555
comment93:เคยเจอเหมือนกันค่ะ เราได้ที่ตรงแถวติดหย้าต่างพอดี ก็แอบดีใจค่ะ พอขึ้นเครื่องมา มีมนุษย์ป้าแก่ๆมานั่งแทนเรา พอเรายื่นตั๋วให้แกดูแกก็บอก หนูก็นั่งตรงริมทางเดินก็ได้นี่ เราไม่อยากให้วุ่นวายก็เลยยอมๆนั่งไป แถมป้าแกยังมองหน้าเราเหมือนว่าเาเรื่องมาก เฟลมากๆเลยอ่ะ อุสาดีใจ ป้าแต่งตัวก็ดี ใส่ผ้าไหมขึ้นเครื่องพร้อม ดูน่าเคารพ แต่การกระทำป้ามันไม่ใช่อ่ะ 
ปล. ป้าแกดมยาหอมบนเครื่องด้วย ได้กลิ่นแล้วเวียนหัวมาก
comment93-1:โห ผมเจอแบบนี้ผมไม่ยอมเลยนะครับเนี่ย ป้าก็นั่งตรงริมทางเดินก็ได้นี่ครับ จะมาแย่งที่ผมทำไม 55555 คนสมัยนี้ที่เห็นว่าดูดี ดูสง่า มีฐานะ มีการศึกษา มันไม่ใช่อย่างที่เห็นเสมอไปแล้วครับ เผลอๆกลายเป็นบุคคลที่คงรหลีกเลี่ยงมากที่สุดด้วยซ้ำครับ รู้หน้าไม่รู้ใจจริงๆ

ปล.เอายาดมยัดจมูกป้าได้ครับ ผมไม่ว่า หลอกนะครับบ
comment94:เรื่องนี้จำไม่ลืม

เคยเจอผู้ชายอายุไม่เกิน30มานั่งริมหน้าต่างแทนเราตอนกลับจากไต้หวัน พอเรามาเราก็บอกว่า I'm sorry,that's my seat. เค้าก็ลุกให้นะ แต่ดันบ่นเป็นภาษาไทยว่า  มาทำไมวะ แล้วยังจะมาเร่งแอร์อีก (เราปรับแอร์มาช่องนึงให้เบี่ยงมาทางเราแล้วเร่งแอร์) อารมณ์ประมาณนี้ เราก็นิ่ง เงียบๆ ไม่ได้พูดอะไร 

พอเครื่องขึ้นเราเอาใบของฝากขึ้นมาดู มันมีภาษาไทย เค้าก็ถามว่า เอ่อ คนไทยหรอครับ เราก็บอกว่า ค่ะ

อึมครึมตลอดจนเครื่องลง
comment94-1:อันนี้พีคจริง55555555
comment95:บินในไทยไม่เคย แต่ดันไปเจอตอนที่บินไปเมกา ตอนต่อเครื่องจากดูไบค่ะ ความหน้าด้านนี่ไม่ไม่เข้าใครออกใครจริงๆ ไม่ว่าจะคนชาติไหน
ของเราคือ มีผู้โดยสารกลุ่มหนึ่งมากันเป็นสิบ เขาก็นั่งด้วยกันเป็นแถบ กินที่ตรงกลางไป2-3แถว ทีนี้มันก็ไปกินที่ของผู้โดยสารอีกคู่หนึ่ง 
ถามว่าคนที่โดนกินที่ทำไง แทนที่จะบอกแอร์ ดันมาแย่งที่นั่งของบ้านเราค่าาาา 
เรานี่บ่นยับเลย เขาก็บอกว่า เขาก็โดนแย่งมาให้ทำไง เราก็แบบ แล้วทำไมไม่บอกแอร์ ไม่รู้ล่ะลุกออกไปนี่ที่นั่งเรา เขาก็หน้ามึนไม่ยอมลุก
เราเรียกแอร์เลยค่ะ พูดเสียงดังบ่นแบบชี้หน้า แล้วก็ชี้ไปจุดที่ผู้โดยสารคู่นี้โดนแย่งที่ด้วย พอแอร์รับทราบเขาก็จัดการให้ทันที
ดีนะที่แอร์แอมิเรตโหดอยู่ นี่ยังคิดว่าถ้าเจอแอร์เหลาะแหละจะทำไง เพราะจุดที่เรายืนบ่นก็คือที่นั่งคนอื่นเขาด้วย ถ้าผดสหน้าด้านกลุ่มแรกไม่ยอมนี่เราคงเป็นตัวร้ายอ่ะ ทั้งโวยวายทั้งยืนกินที่ชาวบ้าน 

ขอโทษนะคะเลยกลายเป็นเรามาระบายเลย แต่ก็เพิ่งรู้เหมือนกันนะว่าคนเจอแบบนี้เยอะเหมือนกัน ไม่เข้าใจคนพวกนี้เลยจริงๆ
comment96:เคยนั่งผิดน่ะค่ะ หนนึง ทั้งที่นั่งหลายครั้งแล้วนะคะ แต่คนที่มาเขาบอก ก็ แอม โซ ซอรี่ไปน่ะค่ะ
comment97:ทำงี้ได้ไงเนี่ย ควรแจ้งแอร์ให้เชิญออกค่ะ เพราะทุกใบมีระบุหมายเลขที่นั่ง ฮ่วย!!!
comment98:เคยแต่เจอคนนั่งผิดแถวครับ
พอยื่นตั๋วไปให้เค้าดู พอเค้ารู้ตัวเค้าก็เปลี่ยนแต่โดยดี ยังไม่เคยเจอแบบหน้าด้านกับตัวมาก่อน (ผมไม่บินบ่อยด้วยแหละ ถ้าบินก็มีแต่ไปตปท) 

อย่างที่บางท่านได้บอกไปแล้ว พอให้เค้าดู เค้าไม่ยอมย้ายก็ยื่นตั๋วให้แอร์ดูก็จบ ไม่ต้องเก็บมาใส่ใจให้เสียอารมณ์ครับ
comment99:ผมเคยครั้งนึงครับ ไม่ได้ตั้งใจแย่ง แต่ผมนั่งผิด
ของผม 40a แต่ดันไปนั่ง 41a
ด้วยความเพราะคิดว่าขึ้นมาช้า คนอื่นนั่งไป80%แล้ว
พอดี 41aว่าง เลยคิดว่าเป็นของตัวเอง แต่ของผมจริงๆมีคนอื่นนั่งอยู่
comment100:ปัญหานี้แก้ง่ายมาก แค่นำ boarding pass ให้กับ air hostess จากนั้นตีหน้ามึนประมาณว่าถามที่นั่ง แค่นี้คุณก็จะได้ที่นั่งของคุณคืน โดยไม่ต้องเสียสุขภาพจิต ผมเองเคยเจอแบบคุณและทำแบบที่ว่าบ่อย ได้ผลทุกครั้งนะ

ปล.air hostessจะพูดเสียงดังฟังชัดเพื่อขอดูboarding passคนที่นั่งผิดที่ เดี๋ยวเขาก็ลุกเองโดยอัตโนมัติ ออกแนวเขิลๆด้วยซ้ำ5555
comment101:เราเคยนั่งจาก กทม ไปจีนค่ะ เราเสียค่าใช้จ่ายในการเลือกที่นั่งริมทางเดิน พอขึ้นเครื่อง เจอคนจีนมานั่งที่เรา เราก็เดินไปบอกเค้าว่า นี่ที่เรานะเป็นภาษาอังกฤษ สักพักป้าแกก็โวยวายประมาณว่า ก็จะนั่งกับแฟนกับลูก เธอก็ไปนั่งที่อื่นสิ คือเราฟังจีนออกค่ะ แต่ไม่พูดเพราะเดี๋ยวเถียงไม่ทัน 555 ยิ่งเป็นไฟล์ทเช้าด้วย เราก็หน้านิ่งๆ เนื่องจากง่วงนอน ย้ำอีกทีว่านี่ที่ของเรานะ เราจ่ายเงินซื้อมานะ ทีนี้ป้าแกก็บ่นๆอีก แอร์เลยเดินมาถามว่ามีอะไร แล้วแอร์ก็จัดการให้ พอเราได้นั่งที่เรา ป้าแก นั่งอยู่ที่นั่งตรงกลางด้านหลัง บ่นๆๆ ไม่หยุด พอเครื่องใกล้ออก แอร์คนเดิมเลยเดินมาบอกเราว่า ย้ายไปด้านหลังมั้ยคะ จะได้นอนด้วยเพราะตรงนั้นเสียงดังมากค่ะ
comment102:เราก็เคยเจอคู่ชายหญิง ผู้หญิงนั่งที่ที่เราจองริมหน้าต่าง 
เราก็สะกิด ขอโทษนะคะ พูดดี ๆ นะ 
ผู้ชายก็บอกผู้หญิงขยับให้ แต่ผู้หญิงทำหน้าเหวี่ยง ๆ คือ . . . หนูผิดหรอ ที่มาขอที่นั่งตัวเองคืน???

เหมือนหลาย ๆ ค.ห.ที่ว่า อยากรั่งทำไมไม่จองมาก่อน เสียส่วนต่างเพิ่มไม่ถึงร้อยเอง
comment103:เคยเจอแต่กรณีทางสายการบิน ออกที่นั่งซ้ำให้ค่ะ กรุงเทพ-ขอนแก่น เราขอจองที่นั่ง3ที่ขอติดหน้าต่าง(น้องชายชอบค่ะ) แต่ที่ติดหน้าต่างมีแค่2ที่ อีกที่เลยนั่งอีกแถว(เรานั่ง) พอขึ้นเครื่องจู่ๆก็มีผญ.เดินไปที่นั่งตรงน้องกับแม่เรานั่งเราก็ยื่นตั๋วใส่หน้า แม่เราก็งง เราก็มองกลัวมีการทะเลาะ พนง.ก็เข้ามาเคลียร์ให้ กรณีแบบนี้เราควรให้พนง.จัดการให้ค่ะ จบง่าย ส่วนกรณีของ จขกท. แนะนำให้ใช้ไม้แข็งสำหรับคนพวกนี้ค่ะ เราเข้าใจอารมณ์การเลือกที่นั่งค่ะ น้องชายเราชอบมากค่ะ เขาชอบมองวิวถึงแม้จะมีแค่ก้อนเมฆ😂 คือการต่อว่าค่ะ(ต้องไม่ใช้คำหยาบ)และควรเรียกพนง.มาอยู่ด้วย เราใช้เคยใช้ตอนไปดูหนัง ด้วยความที่ว่าหนังเรื่องนี้(คนดูหลากหลายอายุ)มีเด็กนั่งข้างหลังเรา(มากับพ่อแม่) พอเรานั่งน้องเริ่มมีการเตะเก้าอี้ครั้งที่1เราก็เฉยๆเพราะเป็นเด็ก พอครั้งที่2เราหันไปมองและส่งสายตาเตือน คท.3เตะอีกและแรงเราเลย หันไปบอกพ่อแม่เด็กว่าน้องเตะ(พูดเบาๆ) พ่อแม่ก็เฉย คท.4น้องเตะอีกค่ะเตะถี่ๆ เราไม่ไหวเลยหันไปบอกว่า 
"อย่าเตะเก้าอี้นะ พี่เจ็บ"[เราพูดเสียงปกติ(แต่เนื่องจากว่าเป็นคนเสียงคล้ายๆผช.และเสียงเรามันดัง)คนก็หันมามอง]พ่อกับแม่น้องก็เลยจับน้องไว้ คนพวกนี้เขารู้ค่ะว่าสิ่งที่ทำมันผิด แต่ก็ทำ เพราะฉะนั้นต้องใช้ไม้แข็งสำหรับพวกมึน
comment104:เคยเจอครั้งนึง ตอนน้ำท่วมใหญ่ เราก็เลยรีบเช็คอิน เพื่อเลือกที่นั่งริมหน้าต่าง เพราะอยากเห็นภาพน้ำท่วมมุมสูง

ปรากฏว่า พอขึ้นเครื่อง ที่นั่งเราดันมีผู้หญิงไทยภรรยาของฝรั่งมานั่งปั้นหน้าขรึมเชิ่ด ๆ ประมาณว่า ฉันจะนั่งนี่ ไม่มองหน้าเรา ตอนเราบอกว่า นี่ที่ผมนะ นางก็เชิ่ด ไม่ตอบ

กลายเป็นสามีนางที่เป็นฝรั่ง หันมาขอโทษบอกว่า ชีอยากนั่งตรงนี้มาก ๆ ขอนะ แล้วผายมือเราไปนั่งตรงอื่นซึ่งน่าจะเป็นที่ของนางจริง ๆ 

โกรธมากกกก เคือง แต่ตอนนั้นไม่อยากมีเรื่อง ก็เลยยอม ๆ ไปแบบเคือง ๆ 

โกรธที่นางเชิ่ดใส่เหมือนเราผิด โกรธที่นางคือคนไทยเหมือนกัน แต่ดันให้สามีฝรั่งมาคุยกะเรา คือจะบรรยายหน้านางยังไงดีว่า นางเชิ่ดใส่เราเสมือนเราเป็นคนที่ต่ำกว่านางอะ 

เป็นไฟล์ทที่นั่งน้ำตาตก แง้ อุตส่าห์อยากดูวิว มาตอนนี้ก็คิดนะ ว่าตอนนั้นทำไมต้องยอม ไม่น่าหยวน ๆ เลย
comment105:พ่อแม่ ไม่รัก เลยไม่มีสอนครับ
comment106:ขอถามความเห็นสักนิดค่ะ ผิดมั้ยคะ ถ้าเด็กอายุ 9-12 จะขอสลับที่กับคนข้างๆที่นั่งแม่ พอดีมาเจอกระทู้นี้ รู้สึกผิดที่ว่า หนูขอสลับที่กับคนข้างๆแม่ ปล.เค้ายินดีสลับนะคะ แล้วก็เดี๋ยวนี้ก็โอเคหน่อย ได้ที่ติดกับแม่ ไม่เหมือนแต่ก่อน
comment106-1:อยากนั่งติดกัน แล้วทำไมจะจองที่นั่งติดกันตั้งแต่แรกล่ะคะ
comment106-2:พี่เข้าใจนะคะที่หนูขอนั่งกับแม่ คนมาด้วยกันก็ต้องอยากนั่งด้วยกัน แถมเป็นแม่ลูกกันด้วยและหนูก็ยังเด็กอยู่ ถ้าหนูขอเขานั่งดีๆ บอกกล่าวดีๆ และให้เหตุผลเขา เป็นพี่ พี่ก็ให้หนูนั่งค่ะ หนูโชคดีที่ได้เจอคนที่เข้าใจหนูนะ ถ้าครั้งหน้ามีอีก แล้วเจ้าของที่นั่งไม่ให้หนูนั่งกับแม่จริงๆ หนูต้องไม่งอแงนะคะ เพราะเขามีสิทธิ์ที่จะให้หรือไม่ให้หนูนั่งก็ได้ พี่รู้ว่าหนูเป็นเด็กดี หนูต้องเข้าใจได้แน่นอน เนอะ แต่พี่ว่าคนทุกคนชอบคนพูดจาไพเราะ เวลาขอร้องหรือขอความช่วยเหลือจากใคร เขาก็จะยินดีทำให้ค่ะ ต่อให้เป็นคนอื่น เขาก็คงจะสลับให้ค่ะ พี่คิดว่านะ 55555 แต่ถ้าจะไม่เป็นการรบกวนคนอื่น และเพื่อที่หนูไม่ต้องมานั่งคิดว่าสิ่งที่หนูทำลงไปมันผิดรึเปล่า สิ่งที่ดีที่สุดคือการนั่งประจำที่ของหนูนะคะเด็กดี 

พี่จะตอบคำถามหนูนะ ในกรณีของหนู ถ้าเจ้าของที่เขายินดีที่จะสลับ เพราะหนูขอเขาดีๆ พูดจาดีๆ สำหรับพี่ พี่เห็นว่าหนูไม่ผิดค่ะ แต่ถ้าหนูได้ที่นั่งเขามาโดยการงอแง หรืออะไรก็ตามจนเขาต้องยอมสลับด้วยความไม่เต็มใจ แบบนี้สิคะ ถึงจะเรียกว่าผิด เพราะฉะนั้นหนูไม่ต้องรู้สึกผิดนะคะ 

ปล. ดีใจด้วยนะคะที่หนูได้นั่งติดกับคุณแม่ ขอให้หนูเป็นเด็กดี น่ารักแบบนี้ไปเรื่อยๆนะคะ
comment106-3:ผิด แม่ที่มากับลูกที่อายุ 9-12 ปี ถ้ารู้ว่าลูกตัวเอง ไม่มีความสามารถพอจะนั่งกับคนอื่นได้ จะต้องนั่งติดกับแม่ตลอดเวลา ก็ควรจองที่นั่ง เสียตังค์เพิ่ม เพื่อให้ติดกัน แต่ต้องเดือดร้อนคนอื่น อาศัยความเป็นเด็ก เป็นแม่ลูก อะไรแบบนี้มาเอาเปรียบค่ะ หวังว่าอายุ 9-12 ปี แล้ว จะเข้าใจ  ถ้าไม่เข้าใจ ให้แม่มาอ่าน และอธิบายให้ฟังนะคะ
comment107:ของเราจองริมหน้าต่างตลอดเพราะชอบถ่ายรูปท้องฟ้า ไม่เคยโดนแย่งที่นะคะ แต่ถ้าเจอคงเรียกแอร์มาจัดการ ไม่ยอมแน่ค่ะ

เคยเจอแต่ตอนเป็นนักศึกษาขึ้นเครื่องครั้งแรก ต้องบินไปทำงานที่อุบลเมื่อหลายปีมาแล้ว ที่นั่งของเราอยู่ตรงริมทางเดิน

แต่ทีมงาน (ซึ่งเราเพิ่งรู้จักก่อนขึ้นเครื่อง) ถามเราว่าน้องเคยขึ้นเครื่องหรือยัง พอบอกยัง พี่เค้าสลับที่ให้เรานั่งริมหน้าต่าง
comment108:แปลก เราไม่เคยเจอปัญหาแบบนี้กับฝรั่ง แต่ถ้าขึ้นเครื่องแล้วเจอคนเอเชีย จีน ไทย แขก แขกนี่แย่สุด พวกนี้มีปัญหากับการนั่งตามที่ของตัวเองประจำ ต้องไปนั่งที่คนอื่น
comment109:เคยเจอครั้งนึง เป็นผู้หญิงวัยรุ่น แต่งตัวเหมือนสก๊อยหน่อยๆ ก่อนหน้านั้นนางไปนั่งติดริมหน้าต่างแถว30A แล้วเจ้าของที่นั่งนั้นมา นางจึงขยับมานั่งแถว29C สักพักก็เอาเท้าขึ้นมาพาดเบาะแล้วแคะขี้เล็บ แล้วก็ลุกไปเข้าห้องน้ำขณะเครื่องเพิ่งขึ้นสัญญาณรับเข็มขัดยังไม่เตือน พอกลับมานั่งอีกทีก็พับที่พาดแขนข้างนางๆลง(ที่นั่งข้างๆนางว่าง)แล้วก็นอนเหยียด หันเท้าออกทางเดิน เราไม่รู้ว่ามีกฎให้นอนได้รึป่าว แต่เพิ่งเคยเจอคนแบบนี้ นอนๆลุกๆอยุ่หลายที แอร์ก็เดินขายของไป ท้ายสุดนางก็ลุกชะโงกหน้าไปแถวด้านหน้า ชะโงกไปๆมาๆ แล้วก็เดินอย่างมั่น ไปนั่งแถวหน้าที่มันมีที่นั่งว่าง แบบนี้ก็ได้หรอ แอบถ่ายรูปไว้ไม่กล้าโพสต์ลง กลัวนางตามมาตบ !!
comment110:มีประเภทที่เนียนแซงคิวตอนเรียกขึ้นเครื่อง คือเขาต่อแถวยาว มักง่ายมากมาแซง เจอทุกครั้งที่ขึ้นเครื่อง
comment110-1:อันนี้ขอเล่าในอีกมุมนึง เผื่ออาจเป็นเคสนี้ในบางทีนะคะ
เราเคยโดนด่าว่าแซงคิวแบบนี้ล่ะค่ะ
คือเวลา พนง เรียกขึ้นเครื่อง เขาจะเรียกตามไพรออริตี้บัตร ละก้อตามแถวที่นั่ง แต่คนไทยไม่รู้เป็นอะไร ทุกไฟลท์ที่เคยเดินทางมาเลย ไม่เคยคิดจะสนที่เค้าประกาศ ชอบไปต่อแถวออกัน จนคนที่เขาได้สิทธิ์เรียกขึ้นเครื่องไปแล้วจริงๆ ขึ้นไม่ได้ 
คือถ้าพนักงานเรียกแถวเรา เราไม่สนอะ เดินแทรกขึ้นข้างหน้า รอจนประตูโล่งละค่อยเข้า (คนที่เขาไม่ได้เรียกแถวให้ขึ้น ยังไงก็ขึ้นก่อนไม่ได้ แต่จะไปเข้าแถวออ แออัดข้างหน้าแทน เราจะรอจนแถวที่ได้คิวเรียกขึ้นเครื่องหมดจริงๆ ละเดินไปตอนช่วงช่องว่าง ระหว่างที่เขายังไม่ได้เรียกแถวต่อไป) ก้อชอบมีมนุษย์ป้ามนุษย์ลุง ด่ากระแนะกระแหนว่าไร้มารยาท เบียดเค้าแซงคิวเค้า พอเราถามเขาแถวไร ถ้าใช่แถวที่เรียกทำไมไม่เข้าประตูไป ก็ไม่กล้าตอบกัน
comment111:เราชอบนั่งข้างหน้าต่าง เพราะขี้เกียจรีบลุกตอนเครื่องจอด ก็คนไม่รีบอ่ะนะ
คราวก่อนเคยมีลุงป้าผัวเมียนั่งริมทางเดินมาขอแลก แต่เราไม่แลก คิดอยู่เหมือนกันว่าเขาจะหาว่าไม่เคยนั่งเครื่องบินเลยอยากนั่งข้างหน้าต่างหรือเปล่า
คือเบื่อพวกที่พอเครื่องจอดแล้วต้องรีบลุกมายืนออกันตรงทางเดินนะ ยังไงก็รอให้ลงไปทีละแถวก็ได้ พอคนนั่งริมทางเดินไม่รีบลุก คนที่นั่งด้านในก็ทำฮึดฮัด จะให้รีบลุกไปยืนรอเราก็เมื่อยนะ
comment112:แล้วก็เคยมีแบบที่นั่งตัวเองเป็นริมทางเดิน แต่พอนั่งสักพักแล้วพูดเสียงดังว่าของตัวเองเป็นริมหน้าต่างแล้วมองๆเรา ทำเหมือนเราแย่งที่นั่งนาง เราก็มองงงๆนะ เราจองข้างหน้าต่างนี่หว่า แต่ก็ไม่ได้พูดอะไร รู้งี้เรียกแอร์มาถามเสียงดังๆต่อหน้านางบ้าง
ตอนนั้นน่าจะเป็นนกแอร์ ตั๋วของเราแถวkนะ
comment113:เคยเจอเหมือนกันค่ะ เจอทั้งครอบครัว อยากนั่งติดกัน แต่มันคือที่นั่งของเรา และเราตั้งใจเลือกเอง เราพูดเลยค่ะ ว่าสงสัยจะนั่งที่นั่งผิด เขาก็บ่นๆ แต่ก็ยอม คงกลัวเสียหน้าอยู่ ถ้าไม่ยอม เราก็ไม่ยอมเหมือนกัน 555
comment114:ผมก็เคยโดนรอบนึงครับ ขึ้นเครื่องหลังๆเดินมาถึงที่ปุ๊บเจอโดนแย่งที่นั่ง 2 แม่ลูก คนแม่บอกหนูนั่งตรงนู้นไปนะ(ที่นั่งที่โดนให้ไปนั่งคือติดทางเดิน) ผมเหนื่อยๆไม่คิดมากเลยนั่งปล่อยให้คุณแม่เขามีความสุขริมหน้าต่างไป
comment115:เจอเหมือนกันแต่เข้าใจว่า นั่งผิด ปกติก็เรียกแอร์มาจัดการเองตลอด ไม่เคยเจอแบบหน้าด้าน นะ
comment116:ล่าสุดเจอมาครับ แกะผ้าห่ม หูฟังรอเรียบร้อย
มากันเป็นหมู่คณะ ผมจอง A ติดริมหน้าต่างไว้ จะขอให้เปลี่ยนไปนั่ง E เบาะ4ที่นั่งตรงกลาง
เพื่อจะได้นั่งคู่กัน แล้วให้อาม่าที่มาด้วยกันย้ายจาก E มานั่ง D ติดทางเดิน
งงมาก วัยรุ่นไทยสมัยนี้!!!!
comment117:เราเคยแย่งที่นั่งท่านอื่นโดยไม่ได้ตั้งใจค่ะ TT
ตอนนั้นไม่มีใครมาทักท้วงด้วย เลยไม่รู้ตัวค่ะ มารู้ตัวอีกทีตอนเครื่องขึ้นไปแล้ว ที่เอาบอร์ดดิ้งพาสมาเช็คดูอีกที 
ก็รู้สึกผิดมากๆค่ะ แต่ตอนนั้นจะย้ายที่นั่งก็ไม่ได้แล้วอะค่ะ

ที่นั่งผิดที่ เหตุเพราะเราสับสนค่ะ เรานั่งต่อเครื่อง3ต่อในเมกา ในกระเป๋ามีบอร์ดดิ้งพาส3ใบ หน้าตาคล้ายกัน แล้วมันมีเลขที่นั่ง3ที่ต่างกัน
พอเช็คเสร็จเราเก็บบอร์ดดิ้งพาสในกระเป๋าแล้วเดินขึ้นเครื่อง แต่จังหวะตอนจะไปที่นั่งเราดึงออกมาดูแบบรีบๆ แล้วคงดูผิดใบค่ะ

เราเองก็เคยโดนคนแย่งที่นั่งหลายครั้งเหมือนกัน 
แต่เพื่อตอบคำถามที่คุณสงสัย จึงขอเล่าประสบการณ์อีกมุมจากคนแย่งที่คนอื่น(โดยไม่ได้ตั้งใจ)นะคะ
comment118:เรายังไม่เคยแย่งที่นั่งใคร แต่เคยเจอกรณี ตั๋วเรากับแฟนอยู่คนละฝั่งกัน

เราก็นั่งตามที่ boarding pass ระบุ รอจนเครื่องขึ้นและรักษาระดับได้ 

รอดูว่าไม่มีใครย้ายมาแล้ว  เราก็เลยย้ายไปนั่งใกล้ๆ กับแฟน หรือแฟนย้ายมานั่งกับเรา

ตรงที่นั่งว่าง แบบนี้เสียมารยาทไหมคะ หรือว่าสามารถเปลี่ยนได้ 

แต่เราก็รอจนไม่มีใครแล้ว ถึงย้ายนะคะ กลัวเป็นที่คนอื่นเหมือนกัน
comment118-1:ถามว่าเสียมารยาทรึเปล่า เราคิดว่าไม่ค่ะ เพราะคุณรอจนแน่ใจว่าไม่มีใครแล้วจริงๆ แต่ส่วนตัวไม่แนะนำเท่าไหร่ หรือถ้าจะเปลี่ยนเราแนะนำคุณควรแจ้งแอร์ก่อน เพราะเราเคยอ่านเจอว่าแอร์บนเครื่องเวลาเช็คผู้โดยสารเขาเช็คจากที่นั่ง
comment118-2:อันนี้ไม่ใช่เรื่องเสียมารยาทค่ะ แต่เป็นเรื่องความปลอดภัย แนะนำให้แจ้งแอร์ก่อนดีกว่านะคะ เพราะบนเครื่องบนเนี่ย สายการบินเค้าจะบาลานซ์น้ำหนักบนเครื่องไว้ค่ะ ถ้ามีคนย้ายที่กันหลายคน ยาลานซ์เครื่องจะเสีย มีส่วนให้เกิดอุบัติเหตุได้ค่ะ ก่อนจะย้ายที่ แจ้งแอร์เพื่อขออนุญาตก่อนดีกว่าค่ะ
comment118-3:ถ้าเครื่องขึ้นแล้วไม่เป๋นไรค่ะ  บาลานซ์น้ำหนักเฉพาะตอนกำลังจะขึ้นเท่านั้น
แต่จริงๆแล้ว ได้ที่นั่งตรงไหนนั่งตรงไหนดีที่สุด
ล่าสุดเนื่องจากเวลาบินไม่ได้ จำเป็นต้องบินด่วนไปสิงคโปร์ เลยบินกับแอร์เอเซียที่นั่งเรากับสามีก็ไม่ติดกัน
เราก็เฉยๆนะ  ถือว่าไม่ได้นั่งชั่วชีวิต นั่งไปเถอะเดี๋ยวก็ลงแล้ว อยู่ห่างๆกันบ้างก็ได้ 5555
comment118-4:อันนี้เราก็ทำ
เพราะบินนานมากกกกก ไม่สะดวกแก่การเข้าห้องน้ำ เบื่อที่ต้องสะกิดคนข้างๆ
เลยย้ายที่ดีกว่า
ถ้าเครื่องว่างเราทำตลอด
ขากลับเข้าไทยเป็นงี้ทุกที ที่นั่งกระจุยกระจายไปหมด
comment118-5:ขอบคุณค่ะ คราวต่อไปคงต้องแจ้งแอร์ก่อน เพราะเผื่ออะไรยังไงขึ้นมา 

แอร์ตัดสินใจแทนเราดีที่สุด

เราเป็นคนที่เมาอะไรง่ายมาก นั่งใกล้คนอื่นกลัวเค้ารังเกียจเอา

อาศัยแฟนช่วยบังๆ ให้ ยังไม่เคยนั่งเครื่องคนเดียวเลยสักที

แอบเครียดเหมือนกันค่ะ เกรงใจคนอื่นกลัวเค้าเห็นเราอาเจียน

แล้วเมาตาม ขอบคุณอีกครั้งค่ะ
comment119:เราไม่เคยเจอแย่งที่นั่ง แต่มีเรื่องที่เจอมาเล่าให้ฟัง

มีคนจีนที่นั่งชั้น eco ไปนั่งชั้น business เฉยเลย แอร์เรียกให้กลับเท่าไหร่ ก็ไม่กลับ คือน่าจะคุยกันไม่รู้เรื่อง ภาษาอังกฤษกะจีน
แอร์ก็มาวานสามีให้ไปช่วยเป็นล่ามพูดกับคนจีน สามีพูดอังกฤษจีนได้  แป๊ปเดียวก็กลับมา

คนจีนบอกว่าเพื่อนเขาบอกที่นั่งไหนว่างก็สามารถนั่งได้เลย แอร์ก็บอกโอเคนั่งชั้นนี้ได้แต่ต้องเสียเงินเพิ่ม
เท่านั้นแหละ คนจีนเดินกลับเลย

สักพัก แอร์ก็เอาช็อคโกแลตมาให้หนึ่งกล่อง ตอบแทนที่ไปช่วยพูดให้
comment120:เคยเจอเหมือนกันค่ะ เราโดนคนจีนชายหญิง 2 คนเป็นแฟนกันแย่งที่นั่ง เราจองที่นั่งติดหน้าต่างไว้ แต่ผญ.ไปนั่งที่เรา พอเราเดินไปถึงที่เราก็งงสิ เพราะจำได้ว่าจองตรงนี้ไว้ เลยเช็คเลขที่นั่งอีกรอบ ซึ่งเราก็เข้าใจถูก ตอนแรกมีบางคนเข้าใจว่า 2 คนนี้อาจไม่รู้เรื่อง แต่เราคิดว่าเขาตั้งใจ เพราะถ้าไม่ตั้งใจตอนเราเดินไปถึงปุ๊บผช.คงไม่หันมาบอกให้เรานั่งที่ติดทางเดินทันที ตอนนั้นโมโหมาก แต่ภาษาไม่แข็งแรง โชคดีคนไทยที่เดินมาข้างหลังเขาช่วยคุย ตอนแรก2คนนี้ไม่ยอมท่าเดียว จนเรายืนยันว่าเราจะนั่งที่เรา 2คนนี้เลยยอมขยับให้
แต่เรามาโมโหหนักตอนพอเราจะเข้าไปนั่งที่ ผญ.ไม่ยอมเบี่ยงขาให้เราเข้าไปง่ายๆ นางนั่งตัวแข็งขาแข็งเลย เราก็เลยตัดสินใจข้ามขานางไป พอเราข้ามไปนางก็ทำท่าปัดกางเกงเสียงดังแบบรังเกียจเรามาก นั่งไปบางช่วงเรานั่งไขว่ห้าง ขาเราไม่ได้โดนกางเกงนางเลย แต่นางก็ทำท่าปัดเสียงดังอีก
นั่งไปจนถึงดอนเมือง สุดท้ายเราเลยเขียนจดหมายยื่นให้แอร์ ตำหนิแอร์บนเครื่องที่ไม่ยอมดูแลและเช็คที่นั่งผู้โดยสารให้ดี แล้วเราก็ลงมาเลย

ลืมตอบคำถามจขกท. บางคนก็ไม่รู้จริงๆค่ะ บางคนเพิ่งเคยขึ้นเครื่องคนเดียว พอมีคนมาท้วงเขาก็ยอมลุกนะ แต่ก็มีบางคนนี่คือด้านล้วนๆเลย แบบฉันอยากนั่งกับญาติฉัน(สำหรับสายการบินที่สุ่มที่นั่ง)เธอไปนั่งที่ฉันสิ หรือไม่ก็ที่นั่งตรงนี้สบายฉันอยากนั่ง

เราเคยอาจเจอมีคนบอกถ้าเกิดกรณีนี้ ถ้าคุยเองแล้วยังไม่เป็นผล ให้เรียกแอร์มาคุย ถ้าแอร์มาคุยแล้วยังไม่เป็นผล แอร์จะหันมาถามเราว่าสลับได้รึเปล่า ถ้าเรายังยืนยันว่าจะนั่งที่เรา เขาจะลองคุยกับคนที่แย่งอีกรอบ ถ้าคนที่แย่งยังดื้อ ก็จะเชิญกัปตันมาคุยกับคนนั้น ถ้ายังไม่ได้ผลอีก กัปตันมีสิทธิ์จะเชิญลงจากเครื่องเลย เพราะถือว่าขัดขวางการเดินทาง
comment121:คนทำไม่มาโพสหรอกครับ เลยอาจหาเหตุผลยากนิดนึง
comment122:คนที่รู้จักชั่วดี กาลเทศะ มักเจอปัญหาแบบนี้ค่ะ
comment123:เคยเจอ boarding pass พิมพ์ที่นั่งที่เดียวกันเลยตอนบินกลับ กทม หลายปีแล้ว  มี ผดส ฝรั่งเดินมาบอกว่านี่ที่ของไอ ขอดู boarding pass ปรากฎว่า seat เดียวกันเป๊ะ  ผมรีบลุกให้ทันทีแล้วเดินไปหาลูกเรือ  ซักพักมี gate agent เดินเข้ามา ขอ boarding pass คืนแล้วพาไปนั่ง premium eco  ก็สบายขึ้นมาอีกนิด

ปล. ไฟลท์ LAX-BKK เมื่อหลายปีก่อนตอนยังบินด้วย A340-500 อยู่
comment124:เคยเจอเหมือนกันค่ะ เราจองที่นั่งสองที่นั่งที่นึงติดริมหน้าต่างไว้ พอมาถึงมีคนญี่ปุ่นมานั่งที่เรา เราก็งงๆมองหน้าแฟน แฟนก็เรียกเค้าแต่เค้าทำเป็นไม่สนใจเราเลยเดินไปแจ้งแอร์ค่ะว่ามีคนนั่งที่เราและเราประสงค์จะนั่งที่ที่จองมา ทางแอร์เลยไปเคลียร์ให้ ยังดีที่ทางนั้นยอมลุกไปนั่งที่ตัวเองแต่โดยดีค่ะ
comment125:คือมันไม่ใช่บนเครื่องบินอย่างเดียวหรอกครับ แม้แต่ที่อื่นๆอย่างคอนเสิร์ต หรือ สนามกีฬา โรงหนัง มีหมดครับ ล่าสุดไปดูกีฬามา มั่วที่นั่งกันเยอะมาก ก้ไม่เข้าใจว่าทำไมถึงมั่วได้ขนาดนี้ เยอะขนาดที่นั่งรอบข้างที่แทบจะมีแต่คนมั่วเต็มไปหมดถึงขั้นมีการด่ากัน  ไม่เข้าใจว่าเลขในบัตรไม่มีแจ้งไว้หรือไง

หรืออาจจะเป็นที่นิสัยมักง่ายของคนไทยหลายๆคนในประเทศ
comment126:เพื่อนผมเป็น Co Pilot จะบอกเสมอว่าให้นั่งประจำที่ตัวเองและอย่ายกเก้าอี้ให้ใคร

เวลาเครื่องตกแล้วจะเก็บศพกลับบ้านง่าย 

ไม่ผิดตัว

ครับ...

:]
comment127:เจอคนแบบนี้ ถีบหัวมันอัดกำแพง สามารถอ้างบันดาลโทสะได้ไหมครับ
comment128:เคยเจอ routing บรัสเซลล์- กรุงเทพ ชะนีฝรั่งกับเพื่อนของนาง มานั่งที่ของเรา แถมแกะผ้าห่มในห่อ ออกมาห่มตัวเองอย่างดีเลยเชียว พอนางเจอรังสีอำมหิตของเราเข้าให้ รีบม้วนตัวออกจาก seat อย่างรวดเร็ว เลยตบท้ายให้นางรู้ตัวว่า อย่าลืมบอกแอร์โฮสเตสเพื่อขอผ้าห่มผืนใหม่มาคืนชั้นด้วยนะย่ะ!!
comment129:เคยเจอแต่บนรถไฟค่ะ ของเราที่นั่ง 33 รถเชียงใหม่-กทม. เราขึ้นที่พิษณุโลกค่ะ เดินมาเจอป้าคนนึงนั่งริมหน้าต่างที่นั่งเราอยู่ ของป้าแกเลข 34 

เราก็ถามป้าขึ้นมาตั้งแต่เชียงใหม่หรอคะ จะไปลงไหน คือกะว่าถ้าใกล้ๆจะยอมให้แกนั่งไป สรุปแกลงเกือบถึง กทม.เลย เราเลยบอกที่เราริมหน้าต่างนะคะ ป้าแกก็บอกของแกริมหน้าต่าง เราขึ้นมากตอนนั้นเพราะมันมีจุดพีคอยู่ตรงที่ว่า...

ที่ผนังเขียนไว้ชัดเจนเลยค่ะ
"33 ริมหน้าต่าง
34 ริมทางเดิน" เราเหวี่ยงๆแล้วชี้ให้แกอ่านตรงเหนือหัวแกเลยค่ะ ตรงเหนือที่นั่งที่แกมาแย่งนั่งอ่ะ ;-;

แต่ที่พีคกว่า แกย้ายสลับที่นั่งออกมาแล้วเสียบหูฟังเปิดยูทูปร้องเพลงลูกทุ่งลูกกรุง ลั่นขบวนรถเลยจย้าาาาา ฮือออออออออ อิป้าหนูจะนอนนนนนน
comment130:ที่ไทยยังไม่เคยเจอคนแย่งที่นั่งแบบด้านๆนะคะ

แต่เราเจอที่จีนค่ะ  บินกลับไทย เจอหลายครั้งเลย  เราจองตั๋วแล้วเราจะเลือกที่นั่งเลือกอาหารไว้เลยค่ะ  ปกตินั่งริมหน้าต่าง แถวพยายามหน้าสุดเท่าที่เลือกได้  ปกติไม่เกินแถวที่ 35 ริมหน้าต่างค่ะ  หลายครั้งคนจีนจะมาขอแลกที่นั่งประจำแบบมาเป็นแฟนกันแล้วไม่ได้นั่งด้วยกันไรงี้  เราไม่เคยให้เลยค่ะ  เพราะเราถือว่าเราเลือกมาแล้วค่ะ

อีกครั้งเจอบนรถไฟจากฮาร์บิน กลับปักกิ่งค่ะ  ขึ้นไปเจอเลย เด็กผู้ชายคนจีนกะพ่อนั่งที่ริมหน้าต่างแทนเรา  เราโวยวายเลยค่ะ  พ่อเค้าก็เถียงๆนะ  แต่สุดท้ายลูกชายเค้าลุกคืนที่ให้เราค่ะ

ที่เราไม่ค่อยเจอคนโมเมมานั่งที่เราบ่อยๆอาจเพราะเราขึ้นเครื่องไวค่ะ  เราเจอหลายครั้งแล้ว  ขึ้นเครื่องช้า  ที่วางกระเป๋าบนศรีษะที่ตรงกับแถวที่เรานั่งมักเต็ม  ต้องไปวางที่อื่นแทน  เวลาลงก็ลำบากต้องเดินไปเอาสวนกับคนอื่นในทางแคบๆ  เราเลยเป็นพวกขึ้นไวลงไว  ใครว่ายังไง  ขึ้นกี่โมงก็ได้ยังไงก็ได้ไป  กับค่อยๆรอลงก็ได้ยังไงก็ได้ลง  อันนี้ไม่เคยอยู่ในสมองเราเลยค่ะ  เรามักจะรีบลงไปหากระเป๋าไวๆเสมอๆ

หรือเพราะเราอยู่ในสังคมจีนมานานเกินไป  แบบเค้าเร่งรีบแย่งกินแย่งใช้กันอะค่ะ  55555
comment131:ขุ่นพระ!!! มีคนแบบนี้ด้วยหรอเนี่ย
ถ้านั่งผิดเพราะคิดว่าตรงนี้อาจไม่มีคนจอง เครื่องจะออกแล้ว คนไม่น่าเต็ม
ก็แต่ขอโทษแล้วลุกก็จบ ไม่อยากจะเชื่อว่ามีคนคิดแบบความเห็น11
แบบว่าจงใจนั่งเพราะชั้นชอบตรงนี้ -.- ตรรกะประหลาดแท้
ส่วนตัวเราจองที่ก่อนตลอดในเน็ต เอาแบบริมทางเดินเพราะเราเข้าห้องน้ำบ่อยกลัวรบกวนคนอื่นตอนลุกออก
comment132:หลายๆ คห อ่านหนังสือไม่แตกฉานจริงๆ เขาไม่ได้มาถามวิธีแก้ปัญหา คนละประเด็นเลย อ่านผ่านๆยังเข้าใจได้เลยนะ
comment133:เจอเหมือนกัน เป็นคนเมกัน ส่วนใหญ่จะคนแก่ อ้วน ไม่ก็เด็ก ส่วนใหญ่เราก็ให้เค้าแย่งไปนะ ถ้าพูดถึงสาเหตุเราคิดว่า

1. เค้าคงขี้เกียจลุก (เพราะที่นั่งอยู่ริมทางเดิน ที่นั่งเราอยู่ที่หน้าต่าง) เค้ามาก่อนเราถ้าเค้านั่งริมทางเดิน พอเรามา เค้าก็ต้องลุกอีก จินตนาการตาม อ้วน+แก่ ลุกทีเหนื่อย นั่งริมหน้าต่างซะเลย ถ้าเราทักค่อยเปลี่ยน ซึ่งเราก็ทักแต่บอกไปว่าคุณนั่งผิดที่นะ แต่ไม่เป็นไร แต่เค้าขอโทษเรานะ

2. เสี่ยงดวงดูเผื่อเจอคนใจดีให้นั่งริมหน้าต่าง กรณีนี่เราเจอเด็กตัวเล็กๆ มานั่งที่เรา ผู้ปกครองอยู่ข้างๆ พอเราเดินมาบอกว่าที่นั่งเรา เค้าก็จะลุกแหละ แต่เราก็ให้เด็กนั่งไป เพราะถ้าย้ายคือ ทุลักทุเลมาก ทั้งเด็กและผู้ปกครองต้องออกมาตรงทางเดิน

3. ตีมึน อยากนั่งริมหน้าต่าง เจอกรณีนี้เราแย่งคืน 55555
comment134:ยังไม่เคยเจอค่ะ เข้ามาเก็บข้อมูลเผื่อว่าจะเจอกับตัวเองค่ะ อ่านแล้วยังขึ้นเลย 55555555
comment135:เรามี ปสก อีกด้านนึงมาเล่าค่ะ เคยมีครั้งนึง เราไม่ได้ตั้งใจแย่งแต่เรา #นั่งผิดที่ 
คือได้แถวกลาง แล้วตอนเดินหาที่นั่งก็มองๆ ดูป้ายบอกเลขที่นั่งน่ะค่ะ ทีนี้ด้วยความที่ขึ้นเครื่องครั้งแรก เลยนั่งผิด ไปนั่งแถวหลังจากที่นั่งตัวเอง อีตอนนั่งแรกๆ นึกว่าถูก จนแถวเราคนครบ

สักพักมีฝรั่งคนนึงแกขึ้นเครื่องมา แกก็หาๆ ที่นั่ง มองหน้าเรานิดนึง เราถึงรู้ว่าอ้าวว ตูนั่งผิดแถว แต่ตอนนั้นก็บอกเขาไปดีๆ ว่านั่งผิด เดี๋ยวเปลี่ยนกลับ แต่พี่แกก็บอกว่าไม่เป็นไรหรอก (คงคิดว่าเราออกยากน่ะค่ะ) เรื่องก็จบด้วยดี หลังจากนั้นมาพยายามดูแถวหรือถามคนที่นั่งก่อนตลอดว่านี่เรานั่งถูกแถวไหม นี่ใช่แถวนี้รึเปล่า เพราะถ้าผิดแบบตอนแรกนี่เกรงใจคนอื่นอยู่เหมือนกัน
comment136:ผมบินระหว่างประเทศ เจอบ่อยครั้งเช่นกัน แบบว่า บางครั้ง ซื้อตั๋วคนละที่ แต่ต้องการนั่งคู่กัน เพราะผมบินคนเดียว ก็สละให้ ก็...งง
แบบว่า เอาๆ ไงก็เอา มีคำถามในใจคนเดียว ว่า ทำไมเป็นแบบนี้หนอ
comment137:เคยเจอเหมือนกันแบบนี้ เค้าก็พูดลักษณะเดียวกันเลย นั่งตรงไหนก็ถึงเหมือนกัน มาช้า แล้วยังเยอะอีก เลยเรียกแอร์มาต่อว่าเลยคะ ว่าถ้าสายการบินไม่มีระบบจัดการที่ดีในการจัดการที่นั่ง ไม่ต้องคิดค่าที่นั่งนะคะ เสียเวลา  น้องแอร์เลยจัดที่นั่งให้เลย
comment138:โดนประจำค่ะ แต่ยังไม่เคยโดนคนไทยแย่งที่นะคะ โดนคนออนเดียแย่งบ่อยมากๆๆๆๆๆๆๆๆๆ (งานที่ทำต้องไปอินเดียบ่อยๆ) เราก็พูดไปเลยอ่ะค่ะว่าที่นั่งคุณเบอร์อะไร นี่ที่นั่งฉันนะ แล้วก็เอาหมอนผ้าห่มที่เขาใช้แล้วแลกกับอันใหม่จากที่นั่งเขาด้วย ยังไม่เคยเจอว่าไม่ยอมลุกให้นะคะ
comment139:ถ้าเป็นเรา ไม่พูดอะไรกับคนแบบนี้คะ. เพราะเหนื่อยป่าว. เรียกพนักงานให้เคลีย.  จบ.
comment140:ไม่รู้อะผมไม่เคยทำ เลขที่นั่งผมได้แน่นอนตอนเช็คอิน บอร์ดดิ้งพาสมีบอกชัดเจน ผมจะไปแย่งคนอื่นได้ไงผมก็ต้องนั่งที่ผมสิ ผมก็ไม่เข้าใจว่าคนแย่งที่คนอื่นจิตใจมันทำด้วยอะไร ในเมื่อเลขที่นั่งก็มีระบุชัดเจนแล้ว
comment141:ถ้าเจอแบบนี้ผมบอกเลย ถ้าคุณไม่ลุกผมก็จะนั่งทับคุณ
ผมหนัก100นิดๆ เอาสิๆ
comment142:ผมขี้เกียจพูดกับคนแบบนี้ครับ ทุกครั้งผมจะอ่อนน้อมถ่อมตนเข้าไปหาแอร์ให้เค้าพาไปถึงที่นั่งเลย
ถ้าเจอคนแบบนี้เดี๋ยวแอร์ก็จัดการเอง
comment143:เราเคยตอนนั่งรถไฟค่ะ
มีคนมานั่งที่เรา เราก็สะกิดบอกว่านี่ที่หนูค่ะ เค้าทำหน้าตกใจแล้วก็ลุกให้ 55555
ครั้งที่สอง เราต้องนั่งตรงริมทางเดิน แล้วมีพี่ผู้หญิงนั่ง เราก็สะกิดบอกแก แกบอกริมหน้าต่างที่พี่เอง น้องนั่งได้ใช่มั้ย เราก็เคเค ได้ค่ะได้ 5555555
comment144:นั่งตามที่นั่งในบัตรโดยสารตลอดค่ะ ถ้าเค้าไม่ยอมก็แจ้งแอร์เลยค่ะ
comment145:คุณแฟนต้องบินบ่อย เค้าชอบนั่งตรงกลางก็จะเลิอกที่นั่งพร้อมชำระเงินค่าที่นั่งเรียบร้อย พอขึ้นเครื่องเจอผดส สร่มาด้วยกันขอสลับที่นั่งตลอด เค้าก็ปากหนักเกรงใจยอมๆไป หลังๆเลยไม่เลือกแล้ว ปล่อยระบบแรนด้อมไปเลย เหมือนเสียเงินเปล่า
comment146:ยังไม่เคยเจอนะคะโดนแย่งที่นั่ง แต่ถ้าโดนก็จะบอกว่า "ขอโทษนะคะ ถ้าเกิดเครื่องตกศพเป็นตอตะโกไปแล้วเขาจะระบุตัวตนจากเลขที่นั่งได้ ดิฉันกับคุณคงไม่อยากสลับญาติกันมาทำพิธีหรอกนะคะ เพราะญาติดิฉันอาจทำบุญโดยเอาอะไรที่คุณไม่ชอบให้ ถ้าไม่อยากให้เกิดเหตุการณ์แบบนั้น ย้ายที่ดีกว่านะคะ จะได้ตายแบบถูกที่ถูกทาง ญาติเอาศพไปทำบุญถูกตัว"

หรือจะไฟท์
comment147:เคยเจอสองครั้งคือ ไฟล์ไปกรุงเทพ - ระนอง กับ เชียงใหม่ - กรุงเทพ เพราะแอร์ จะเรียกแถวท้ายขึ้นไปบนเครื่องก่อน  แถวต้นๆจะให้ขึ้นทีหลัง พอขึ้นไปก็เจอคุณป้าผู้หญิง นั่งมึนอยู่ในที่นั่งริมหน้าต่างหันหน้าออกไปชมวิวข้างนอก ทำตัวไม่สนใจโลก ตอนนั้นเราเองก็เอ๋อๆ มาก คิดว่ามองเลขที่นั่งผิดแถว ยืนมองเลขที่นั่งกับ boarding pass สลับไปมา จนแอร์มาถามว่านั่งที่ไหน เราเลยแจ้งไป แอร์เลยเชิญคุณป้าออกจากที่นั่ง ป้าก็ทำหน้างงๆ แล้วบอกเจ้าหน้าที่ว่าอ้าวนึกว่าไม่คนนั่ง (หรอออ) ครั้งที่สอง เชียงใหม่ - กรุงเทพ ขึ้นมาทีหลังอีกเช่นกัน แถวล่ะ 3 ที่นั่ง เลือกที่นั่งริมหน้าต่าง ที่นั่งเลขเดิมกับตอนขามา ขึ้นไปปุ๊บเห็นแถวตัวเองเว้นที่ไว้ตรงกลาง อีกด้านหนึ่งมีคุณป้าใส่แว่นตาดำนั่งอยู่ เราก็มองสลับ boarding pass กับเลขที่นั่งอีกครั้งกันหน้าแตก ป้าที่นั่งแทนที่เราเหมือนจะรู้ตัว แต่เราก็ไม่อยากพูดอะไร แต่หน้านี่หงิกมากๆ 5555 ป้าพยายามชวนคุยตลอดเวลา ซึ่งเราก็แค่ยิ้มๆ ไม่พูดอะไรอ่ะนะ
comment148:เขาอาจจะเคยชินกับการนั้งสาบการบินที่ไม่ระบุที่นั่งครับ
ไม่ก็ชินกับการขึ้นรถ ปอ.ชั้นสอง ที่คิดว่าอยากจะนั่งตรงไหนก็ได้ ผมยังไม่เคยเจอเหตุการณ์แบบนี้ แต่ถ้าเจอผมคงแจ้งสจ๊วตครับ ไม่แจ้งแอร์ เลือกคนล่ำๆ น่าจะช่วยคนบอบบางอย่างผมได้
comment149:เคยเจอค่ะ เราจ่ายเงินเพิ่มเพื่อระบุที่นั่งเพราะอยากได้ที่ริมหน้าต่าง 
พอไปถึง ปรากฏว่ามีคุณป้าคนนึงนั่งอยู่เพราะแกจะนั่งกับเพื่อน
ป้าแกก็ไม่พูดอะไรนะ แล้วคุณแอร์ก็เดินมาพอดี
พอเอาเอกสารให้ดู คุณแอร์ก็บอกว่าให้เราช่วยย้ายที่ได้มั้ย กลุ่มป้าๆ เค้าจะได้นั่งด้วยกัน -*- 

สรุปก็ย้ายให้นะคะ เห็นคุณป้าแกมองตาแป๋วเชียว แต่ลืมคิดไปว่าตูจ่ายตังเพิ่มค่าระบุที่นั่งไปนี่หว่า 555
comment150:ตอนแรกๆผมชอบนั่งติดหน้าต่างเพื่อที่จะดูวิว
พอนั่งบ่อยๆเข้าเปลี่ยนมานั่งติดทางเดินเพื่อที่จะดูแอร์ (อันที่จริงเป็นคนต้องเข้าห้องน้ำบ่อย เลยเลือกที่ลุกสะดวก)

ยังไม่เคยเจอคนมาแย่งที่นั่ง มีนั่งผิดมาบ้างเพราะเค้าเข้าใจผิดจริงๆ คุยดีๆก็ขยับให้
แต่ถ้าเจอพวดดื้อ_ด้านหน่อยก็คงเรียกพนักงานมาจัดการให้
เคยยอมเปลี่ยนที่นั่งให้ครอบครัวแม่ลูกได้นั่งด้วยกัน เพราะสังเกตว่าลูกคอยมองหาแม่บ่อยๆ แต่เค้าเองก็ไม่ได้ขอ พอถามดูเท่านั้นแหละ ขอบคุณกันใหญ่เลยทั้งแม่ทั้งลูก

หลังๆร่างกายเริ่มชิน หลับตั้งแต่ล้อยังไม่หมุน ตื่นอีกทีตอนล้อแตะพื้น เลยปล่อยพนักงานเลือกที่นั่งเองได้เลย
comment151:ถ้าบอกแล้วไม่ลุก เราไม่ต้องพูดมากความค่ะ ให้แอร์มาจัดการ  คือเราคิดว่าแต่ละที่นั่งมีรายชื่อคนนั่งอยู่ในลิสต์ของสายการบิน เราแค่คิดว่าเผื่อมีอะไรเกิดขึ้น (ที่ไม่อยากให้เกิด) เขาจะได้รู้ว่าคนนั่งตรงนี้คือใครมาจากไหน แบบว่าเราดูหนังมากไปมะ
comment152:เสียดายเขาไม่ให้เอามีดขึ้นเครื่องนะครับ
comment153:เราไม่เคยเเย่งใคร และไม่เคยมีใครมาแย่ง มากสุดก็แค่เค้านั่งผิดเบอร์เก้าอี้เท่านั้น (โชคดีไป)

เวลาเดินทางเราจะไปกับสามี ซึ่งบางสายการบินแบบโลวคอร์สจะมี คชจ.ในการเลือกที่นั่ง เราก็เข้าใจได้หากต้องแยกนั่งกัน บางทีก็หลายชั่วโมงเพราะไป ตปท. แต่ถ้าเครื่องเทคออฟแล้วเห็นว่าที่นั่งติดๆ กันว่างอยู่ ก็อาจจะขยับไปนั่งด้วยกัน

เพราะเราคิดว่าเราต้องยอมรับกับการจัดสรรของพนักงาน ในเมื่อเราเลือกที่จะไม่ซื้อแพ็คเกจเลือกที่นั่งเอง เเต่ถ้าเราเลือกแต่ได้ไม่ตรงใจที่อยากได้ เพราะเลือกช้า ก็คิดว่าต้องยอมรับ ไม่งั้นกฎก็ไม่เป็นตามกฎ

คนไทยเรามักมีนิสัยอะลุมอล่วย จนบางครั้งก็มากไป เลยกลายเป็นความไม่มีระเบียบในสังคม เราเห็นด้วยกับ จขกท. นะคะว่า หากถูกเอาเปรียบ ไม่ควรยินยอม เราต้องบอกกับผู้ที่ละเมิดสิทธิเรา

การบอก ไม่ใช่การต่อว่า ด่าทอ ทั้งผู้ถูกละเมิดและผู้ที่ละเมิดผู้อื่น ต้องเข้าใจตรงกันว่านี่ไม่ใช่การหาเรื่อง ไม่ใช่การต่อว่า แต่เป็นการรักษาสิทธิของแต่ละคนเท่านั้น แต่สิทธิของตนก็ต้องอยู่บนพื้นฐานของการไม่ละเมิดสิทธิผู้อื่นนะคะ
comment154:เราไม่เคยเจอค่ะ แต่มีเรื่องเล่าให้ฟังตอนเราขึ้นเครื่องล่าสุด มีเด็กแฝดผู้ชาย 2 คน ขึ้นมากับมากับคุณพ่อ เด็กแฝด 2 คน ได้ที่นั่งข้างเรา เรานั่งติดทางเดิน เลยลุกให้น้องเข้า น้องยกมือไหว้ขอบคุณ มารยาทน่ารักมากๆ ต่อมาคุณพ่อก็มาขอให้สลับที่นั่งกับเค้า ซึ่งอยุ่ไม่ห่างกันมาก เรายินดีเปลี่ยนให้โดยไม่มีข้อแม้เลย แถมตอนจะลง คุณพ่อยกกระเป๋าลงให้เราด้วย
comment155:เราไม่ค่อยได้เดินทางด้วยเครื่องบินนะ แค่จากอ่านมา 
แอร์ก็ไม่สามารถแก้ปัญหาได้ทุกครั้ง หรือความสามารถไม่พอก็ไม่รู้นะ 
ถ้าเจอคนที่มึนสุดๆ ด้านสุดๆ เห็นแก่ตัวสุดๆ แอร์ก็จนปัญญาได้เหมือนกัน
comment155-1:สามารถเรียกเจ้าหน้าที่สนามบินมาหิ้วลงจากเครื่องได้ครับ
แบบนี้ไม่มีใครว่าแน่นอน
comment155-2:เท่าที่เคยอ่านเจอ ถ้าด้านแบบสุดๆแล้วแอร์ก็ทำอะไรไม่ได้ กัปตันมีสิทธิ์เชิญลงจากเครื่องเลยค่ะ
comment156:เคยนั่งรถไฟชั้น3 เราไปสองคนกับน้องสาว เราจอง4ที่นั่ง เพราะว่ามีสัตว์เลี้ยงไปด้วย กลัวคนนั่งข้างจะรังเกียจแล้วไม่อยากเอาน้องวางที่พื้นกลัวหายใจไม่สะดวก 
นั่งไปสักพัก มีป้าที่ไหนไม่รู้มาเอาตะกร้าสัตว์เลี้ยงเราลงแล้วให้ลูกนั่ง ไม่ขอเราเลยสักคำเดียว เลยมองหน้ากันกับน้อสาวแล้วบอกป้าไปว่าที่นั่งเราค่ะ จองมาสี่ที่นั่ง นั่งผิดที่หรือเปล่าคะ 
แต่ป้าดันด่าเราว่า มาสองคนประสาทจองสี่ที่ทำไม คนไทยไหมมีน้ำใจแบ่งๆกันหน่อย จะให้สัตว์มันนั่งทำไม แถมเด็กที่ป้านั้นพามาด้วยยังเอาเท้ามาวางบนตะกร้าสัตว์เราอีก ปรี้ดแตกเลยไม่คุยด้วยแล้ว เรียกตำรวจรถไฟมาคุยให้เลย  จนได้ที่นั่งตัวเองคืนมา
comment157:ไม่เคยเจอแย่งที่นั่ง แต่เคยเจอฝรั่งนั่งที่ผิด ซึ่งที่นั่งผมติดทางเดิน แต่ฝรั่งมานั่งแทน แล้วผมไปนั่งริมหน้าต่างแทน ผมเลยปล่อยเลยตามเลย ไม่ซีเรียส เพราะตอนนั้นอยากนั่งริมหน้าต่างอยู่แล้ว 555
comment158:เคยเจอครับ ถ้าผมเลือกที่นั่งมาล่วงหน้า ยังไงผมก็ไม่มีทางยอม บอกดีๆ ไม่ฟังก็ให้ลูกเรือมาจัดการ แต่ยังไงก็ไม่ยอม คนพวกนี้ชอบคิดว่าเดี๋ยวก็ได้ เนียนๆไปเถอะ แต่มาเนียนกับผมนี่เจอถนนลูกรังจ่ะ ไม่เนียนแน่
comment159:ไม่เคยเจอคนแย่งที่นั่ง แต่เคยเจอแบบที่ว่า ขึ้นไปแล้วถามแอร์ว่า นั่งตรงไหนคะ แอร์บอกนั่งตรงไหนก็ได้ค่ะ มึนตึ๊บเลยค่ะ เอิ่มมม...นี่เครื่องบินหรือรถแดงคะ😅😅😅 คือตอนนั้นเป็นครั้งแรกที่นั่งเครื่องบิน และเป็นช่วงแรกๆที่แอร์เอเชียบิน คืองงมาก อ่ะโอเคค่ะ นั่งตรงไหนก็ได้
comment160:นั่งที่ตัวเองเถอะค่ะ จะได้ไม่เป็นภาระคนอื่น
เราเคยทำงานสายการบินนะ กรณีที่จำนวนผู้โดยสารที่มาเช็คอิน ไม่ตรงกับจำนวนผู้โดยสารบนเครื่อง
เราจะมีการเช็คออนบอร์ดค่ะ ว่าseat ที่ยังมาไม่ถึงเครื่อง ไม่มาจริงๆใช่มั้ย หรืออาจจะมีการ error จากพนง. ระบบ คอมพิวเตอร์ บลาๆๆๆ
พอเช็คปุ๊ป seat ที่ผดส.ยังไม่มาขึ้นเครื่อง มีคนนั่งหว่ะ พอขอดู boarding pass อืม ไม่ได้นั่งที่ตัวเอง
สรุปไฟล์ทนั้นย้ายที่กันมั่วเลย ไล่เช็คอยู่นาน สุดท้าย ดีเลย์ และผดส.ท่านที่หายไปก็โผล่มาพอดีระหว่างไล่เช็ค seatกันนั่นเอง (ซึ่งเลยเวลาเครื่องออกแล้ว)

ถ้าอยากย้ายจริงๆ หลังจากเครื่อง take offแล้ว ตรงไหนว่าง ก็ถามแอร์ได้เลยค่ะ หรือเลือกที่นั่งมาตั้งแต่ตอนจองตั๋วชัวร์สุด 

เก็บความเห็นแก่ตัวและความมักง่ายไปใช้ในที่ส่วนตัวเถอะนะคะ อย่าเอามาใช้ในที่ส่วนรวม
comment160-1:หมายถึง ผดส ชาวจีนรึเปล่าคะ อิอิ
เราเคยฝึกงานแอร์กราวด์ พี่ๆ แอร์กราวด์บ่นให้ฟังประจำค่ะ
ผดส ไม่ได้จองที่นั่งมา พอได้ boarding pass มา ก็ไปสลับที่นั่งกันเอง
comment160-2:ถูกต้องค่ะ ผดส.จีนที่น่ารักก็มีนะคะ ถึงจะสื่อสารกันไม่ค่อยรู้เรื่องก็ภาษามือกันไป เค้าก็ทำตามทุกอย่าง แต่บทจะดื้อขึ้นมา โอ้โห ต้องแยกตัวไปสงบสติอารมณ์กันเลย
comment161:ไม่เคยเจอเลยค่ะ แต่คนรอบตัวบอกว่าเราหน้าตาเอาเรื่องมากๆ เป็นคนที่ไม่ค่อยเจอใครทำอะไรผีๆใส่เท่าไหร่
แต่เคยเจอฝรั่งเหวี่ยง นางจะขอย้ายที่เพื่อนนั่งกับสามี ตอนนั้นไฟล์ทเวียนนา-กรุงเทพ เราบินคนเดียว
ทั้งไฟล์ทไม่ค่อยมีเอเชียด้วย ทั้งขาไปขากลับเลย ที่นั่งมัน 3-3-3 เราจองแต่ตรงกลางติดทางเดินซ้าย
ไม่รู้ทำไม ชอบที่นั่งแถวนี้มาก บินพร้อมพ่อแม่เรายังนั่งแยกเลยค่ะ ต่างคนต่างนั่งติดทางเดิน 555555
เค้าจะขอย้าย เราก็ถามว่าย้ายกับตรงไหน นางชี้ตรงกลาง เราบอกเราไม่ย้าย เราจองติดทางเดินเพราะชอบนั่งติดทางเดิน
นางก็บ่นว่าทำไมไม่ยอม แค่นี้เอง เลยตอบไปว่าแล้วทำไมเธอต้องนั่งด้วยกันล่ะ แค่นี้เอง แล้วรู้จักการจองที่นั่งมั้ย
มันมีนะการจองที่นั่งเนี่ย อยากนั่งด้วยกันก็จองก่อนสิ นางก็เงียบไป สรุปว่าว่าผัวเมียคู่นั้นเป็นคนฝรั่งเศส
นางไปขอแลกที่กับหนุ่มออสเตรียมาได้ คนนั่นมานั่งข้างเราก็เบียด เค้าอวบๆหน่อย แต่นั่งกางแขนกางขามาก
เราก็ดันกลับตลอด เค้าบอกขอโทษนะ เค้าตัวใหญ่เลยไม่อยากนั่งกลาง พูดแบบอังกฤษไม่คล่อง
เราเลยถามเค้าเป็นเยอรมันไปว่า แล้วยอมแลกทำไม เค้าบอก นั่นสิ คิดไม่ทัน ไม่รู้เหมือนกัน ยอมไปแล้ว
ก็เลยแบบ ช่วยไม่ได้นะ ยอมเค้าเอง รู้อยู่แล้วว่าตัวเองจะลำบาก เพราะงั้นก็รับผลไปนะ เค้าก็ขำๆ

แต่มันตลกมากจริงๆ สมัยก่อนที่ตั๋วเครื่องบินแพงๆมันไม่ค่อยมีอะไรแบบนี้นะ ไม่รู้สิ
พอเริ่มมีโลว์คอสถ้าไม่ใช่ทริปไปกับเพื่อนที่อยากประหยัดงบจริงๆ เราก็บิน full service ตลอด
เงินไม่กี่พันแลกสุขภาพจิตอ่ะ ถ้าหงุดหงิดแล้วเราจะเหวี่ยงแรงมาก โมโหง่ายด้วย ก็ protect ตัวเองกับคนรอบข้างไป
comment162:บางคนไม่รู้แต่ทำอวดเก่งว่าชั้นถูก เคยจองตั๋วแอร์เอเชียให้แม่กลับ ตจว. ทุกครั้งจะเลือกที่ริมทางเดิน เผื่อเวลาต่อแถวขึ้นเครื่อง แม่ขึ้นเป็นคนท้ายๆจะได้ไม่ต้องให้คนที่ขึ้นก่อนเค้าลุกออกให้  ไฟลท์นั้นแม่โทรมาเล่าให้ฟังว่า ตอนขึ้นไปมีเด็กวัยรุ่นนั่งที่ของแม่ แม่เราก็บอกว่า "ขอโทษนะคะ หนูนั่งผิดที่นะ นี่ที่ของป๊า" นางดันมองแม่เราด้วยหางตา แล้วพูดเสียงดังใส่แม่เราว่า "ผิดอะไร ไม่ผิด ที่ของป้าอยู่ริมหน้าต่าง" พูดจบก็ลุกออกไปยืนให้แม่เราเข้าไปข้างใน แม่เราเลยชี้ป้ายบอกบนหัว แล้วบอกให้ดูเอง แล้วบอกว่า "แต่ไม่เป็นไร หนูคงไม่รู้เรื่อง ป้านั่งข้างในก็ได้จะได้ดูวิว" แล้วแม่ก็เดินเข้าไปนั่ง จำได้ตอนแม่เล่าน้ำเสียงยังติดตลกเลยว่า "สงสัยเค้ามองว่าแม่บ้านนอก ไม่รู้เรื่อง"
comment163:ล่าสุดเจอฝรั่งครอบครัวเลยค่ะ..ทำไม่รู้ไม่ชี้ เราเลยเดินไปหาแอร์ แล้วถามว่าที่นั่ง 8 A ริมหน้าต่างของพี่ใช่มั๋ยค่ะ.. แอร์เดินมาจัดการให้จบเรื่องกันไป...
comment164:ตอบคำถามว่า ทำไมมีคนแย่งที่น้ะ ว่า มี จะมีแน่นอน โดยเฉพาะคนที่ใช้สายการบินโลว์คอส คนเรามันร้อยพ่อพันแม่ เวลาบินสั้นๆอย่างงี้มักจะมีคนลักไก่ และไม่มีมารยาทมาด้วยเสมอ ตามธรรมชาติของคนทั่วๆไป ร้อยอาจจะมี 2-3 คน มันต้องเจอแน่ๆ ขนาดเราก็เคยเจอ เขามานั่งผิดที่ เราก้อบอกไปดีๆว่าที่ของเรา เขาลุกให้ ...ทีนี้ถ้าน้องคุณเจอคนที่ปากปลาร้า ตั้งใจแย่งที่นั่ง มันก้อต้องให้แอร์เคลียร์ให้ ก็เท่านั้นเอง แอร์เขาต้องฝึกมาให้รับมือกับ ผดสแบบนี้อยู่แล้วมันเป็นส่วนหนึ่งของjob
comment165:เคยโดนเหมือนกัน แต่ไม่ยอม และยืนยันจะนั่งที่ตัวเองเท่านั้น สุดท้ายนางถึงยอมบุงไปแบบเคืองๆ เราก็นั่งที่ของเราไม่สนใจ
comment166:รถทัวร์ผมยังไม่ยอมเลยครับ
ยื่นบัตรเราให้เค้าดู แล้วถามว่าพี่นั่งตรงไหนครับ 
เพราะก่อนหน้านี้เคยยอม แล้วโดนคนอื่นไล่อีกที 55+

ส่วนเครื่องบินยังไม่เคยเจอ ถ้าเจอคงไม่คุยเองอาจจะบอกแอร์
comment167:จขกท คงจะเกิด และโต ในอเมริกา มาสินะครับ ถึงต้อง Sensitive กับ สิทธิ์ ขนาดนี้ สิทธิ์ๆๆๆๆๆๆ

ถ้าโดนละเมิด สิทธิ์ ก็แค่ไปแจ้ง จนท ที่เกี่ยวข้อง ทำตามขั้นตอน ในที่นี้ก็คือ เรียกแอร์มาเคลียร์ก็พอแล้ว ไม่ต้องแสดงอาการหงุดหงิดมากๆ เพื่อให้รู้ว่าตัวเองมาจากประเทศพัฒนาแล้วก็ได้นะ โดยเฉพาะถ้ามันเป็นเรื่องของคนอื่น
comment167-1:1. ผมเกิดที่ไทย โตในไทย มีสัญชาติไทย พ่อแม่ผมเป็นไทยแท้ครับ โปรดเข้าใจเสียใหม่
2. ผมไม่ได้ sensitive กับสิทธิ์หรอกครับ แต่ผมเห็นว่ามันเป็นเรื่องที่เกี่ยวกับการเคารพผู้อื่น มารยาทในสังคม และจิตสำนึกของคนมากกว่าครับ พูดไปคุณก็คงไม่เข้าใจหรอก
3. ผมไม่ทราบว่าคุณอ่านภาษาไทยไม่แตกฉาน จับใจความไม่เป็น หรือคุณไม่ได้ใส่ใจกับหัวข้อกระทู้ซึ่งเป็นคำถามหลักที่ผมถามนะครับ และผมมั่นใจว่าไม่มีข้อความส่วนไหนที่ผมพิมพ์ไป "ขอวิธีแก้ไข" เลย ถ้าไม่เป็นการรบกวนจนเกินไป ผมขอให้คุณลองไปหาบทความ หรือข่าว หรือสิ่งพิมพ์ หรือทางสื่อต่างๆอ่าน แล้วฝึกจับใจความ และจับประเด็นสำคัญของเรื่องให้ได้นะครับ อ้อ ผมขอแนะนำด้วยว่าให้คุณลองทำแบบฝึกหัดถามตอบด้วย เน้นๆเลยนะครับ คุณจะได้ตอบได้ตรงคำถามบ้างยังไงล่ะครับ 
ปล.1 ผมไม่ว่าคคห.อื่นหรอกครับ เพราะอย่างน้อยเขาก็ไม่พิมพ์ภาษากระแนะกระแหนใครครับ ผมกลับยินดีและขอบคุณเขาซะอีก
4. ขอบคุณนะครับที่ชมผมว่าผมเป็นคนมีความคิดอย่างคนประเทศที่พัฒนาแล้ว เพราะถ้าคุณไม่คิดว่าผมมาจากประเทศที่พัฒนาแล้ว ความคิดของผมก็คงไม่พัฒนาเหมือนกัน ความพัฒนาคงกองๆอยู่แถวนี้แหละครับ แอบเสียดายนะครับที่มีคนไม่เก็บมาใช้ให้เกิดประโยชน์
5. ไม่รู้สิครับ สำหรับคุณ คุณอาจจะเห็นว่าเรื่องคนในครอบครัวเป็นเรื่องของคนอื่น แต่ผมไม่เคยเห็นว่าเรื่องของคนในครอบครัวของผม เป็นเรื่องของคนอื่นนะครับ เพราะเราเป็นครอบครัวเดียวกัน เราแบ่งปันทุกข์สุขร่วมกันครับ ไม่มีใครทิ้งใคร ใครมีปัญหาก็ช่วยเหลือกัน ช่วยสอน ช่วยตักเตือนกันครับ แต่ขณะเดียวกันเราก็จะเว้นที่ว่างให้กันได้มีพื้นที่ส่วนตัวของตัวเองครับ ครอบครัวผมถึงได้ผูกพันกันมาก เพราะอย่างนี้แหละครับเราจึงไม่เคยเห็นเรื่องของคนในครอบครัวเป็นเรื่องของคนอื่น

เท่าที่อ่านคคห.คุณมา ผมไม่แปลกใจเลยว่าทำไมคุณถึงได้พิมพ์แบบนั้น และคุณดูมีปัญหาอยู่หลายๆด้านนะครับ แต่ผมคงไม่บอกหรอก เดี๋ยวคุณจะรู้ตัวว่าคุณมีปัญหาด้านใดบ้าง 555555

ปล.2 ผมเป็นคนแฟร์ๆ ไม่โกงใครครับ ดีมาดีกลับ ร้ายมาร้ายกลับ กระแนะกระแหนมาก็กระแนะกระแหนกลับ จบนะครับ
comment167-2:เอ้ยๆ คนที่เกิดและโตเมกา ไม่ได้เป็นอย่างนี้หมดเน้อ  อย่าเหมาๆ ตรรกะอะไรฟร้ะนี่
comment168:ส่วนใหญ่จะเจอกับสายการบินโลว์คอส เพราะไม่ได้มีการ book ที่นั่งจากเว็บ หรือตอนเช็คอิน

ฝรั่งที่มาเที่ยวบ้านเราก็มีหลายเกรด  ไม่ต่างกับคนไทยเลย
รวยก็รวยไปเลย ดูมีการศึกษา
บางคนก็สำมะเลเทเมา มีเรื่องมีราวชกต่อย ยังกะกุ๊ย
ค่าเงินฝรั่งมันแพง มาเที่ยวได้นาน อยู่บ้านมัน มันก็แค่คนจนคนหนึ่ง
comment169:ของเราเคยเจอแบบ ไม่ได้แย่งที่นั่ง. แต่แย่งวางของ
แบบเรากะพี่นั่งด้านนอก 2 ที่. ป้านั่งด้านในริมหน้าต่าง 1 ที่
เราขึ้นไปทีหลัง เจอป้าเอาของมาวางตรงที่วางเท้าหน้าที่นั่ง เต็มทั้ง 3 ที่เลย. 
บอกให้เอาออกก็ไม่เอาออก อ้างว่าไม่มีที่วาง
เราต้องไปพาแอร์มาช่วยเคลียร์. เฮ้อ. 
คือตรงที่วางเท้ามันก็คือสิทธิ์ของคนที่นั่งตรงที่นั้นไหมอะ.  ป้ามาทำมึนอะไร
comment169-1:เป็นผมจะนั่งตรงที่นั่นแล้วเหยียบของๆ ป้าให้เห็นกับตาเลย

ก็ไม่มีที่ให้วางเท้านี่นา
comment169-2:กลัวป้าเรียกค่าเสียหายอะดิ
comment170:ยากอะไรแจ้งแอร์ก็จบ ไม่เชื่อหรอกว่าแอร์เคลียร์ไม่ได้ ขนาดมีตั๋วถูกต้องเขายังหาคนมาลากลงเครื่องได้เลย 55
comment171:ไม่เคยโดนแย่ง แต่เคยเจอแบบมาขอสลับที่ ที่ที่จะสลับตรงตำแหน่งที่นั่งเดิม ก็เลยยอมสลับที่ให้
comment172:เรื่องนี้ไม่ใช่ปัญหาเเจ้งแอร์ก็จบถ้าแอร์จัดการไม่ได้เค้าต้องหาที่ให้เราได้ ยิ่งถ้าเราซื้อที่นั่งมาอันนี้สายการบินยิ่งต้องรับผิดชอบ
comment173:เคยเจอมานั่งที่เรา แล้วมาขอเราเลยว่าแลกที่นั่งกันได้มั้ย หรือไม่ก็เค้าขอนั่งตรงนี้ ให้เรานั่งตรงนั้นได้มั้ย 
ถ้าเราเดินทางคนเดียวส่วนใหญ่ไม่มีปัญหานะ แต่ถ้าเอาลูกมาด้วยหรือมีคนอื่นมาด้วยอาจจะไม่ยอมเหมือนกัน 
แต่มองว่าบางคนก็เห็นว่ามันเป็นสิทธิ์ของเค้าจริงๆ เพราะบางคนเสียเงินค่าที่นั่งมาก็เข้าใจว่าอยากจะนั่งที่ที่ตัวเองเลือกมาอยู่แล้ว
comment174:เราใช้วิธีหยุดยืนจ้องมันอยู่อย่างนั้นแหละ คนต่อคิวข้างหลังก็เดินต่อไปไม่ได้ เดี๋ยวแอร์ก็เดินมาถามและจัดการให้เอง
comment175:เคยเจอแบบที่ แอร์ช่วยไม่ได้ไหมครับ
มีครั้งหนึ่ง ผมกับแฟนไปเยี่ยมญาติที่ยุโรป ขากลับตีตั๋วการ์ต้าแอร์ไปเปลี่ยนเครื่องที่ โดฮา

เดินมาถึงที่นั่ง 
มีผู้หญิงมุสลิมห่มดำ มีอายุซัก 60 กว่านั่งอยู่ริมหน้าต่าง ถัดมาที่นั่งแฟน  ริมทางเดินเป็นชายฝรั่งบินเดี่ยว

ผมรู้ว่าเกิดอะไรขึ้น เลยให้แอร์จัดการ
แอร์โฮสเตสบนเครื่อง 2-3 คนมาช่วยพูดให้คืนที่นั่งผม 
แล้วก็มีเสียงเกรี้ยวกราดจากหญิงมุสลิมที่นั่งล็อคกลางตะโกนมาใส่แอร์ทำนองว่า แม่แกไม่เคยออกนอกประเทศ  ให้นั่งริมหน้าต่างหน่อยไม่ได้หรือ  ตัวผมคงต้องไปนั่งเป็นไข่แดงในกลุ่มเสื้อผ้าดำๆตรงนั้น  
แอร์ก็เถียงกันไปมา  แอร์แพ้ครับลูกสาวไม่ยอม

พระเอกม้าข้าว อย่างฝรั่งนายนั้นบอกไม่เป็นไร ไอเข้าใจยู เดี๋ยวไอไปนั่งที่หญิงแก่เอง ไอมาคนเดียว  ทั้งเราและแอร์รีบขอบคุณยกใหญ่

คิดว่าเรื่องจะจบ ดันไม่จบ 
หญิงแก่ริมหน้าต่างเริ่มบ่นกับแอร์สารพัดด้วยภาษาที่ไม่เข้าใจ  ไม่ยอมใส่เข็มขัด
หนักสุดคือ แกถอดรองเท้า ยกเท้าขึ้นมาขัดถูกง่ามนิ้วตลอดเวลา  แฟนผมแทบอ้วกครับ ทนจนถึงเมืองไทยแล้วรีบเผ่น

ถ้าแกเป็นอะไรตาย  เจ้าหน้าที่คงหาว่าผมปลอมตัวเป็นหญิงแก่มานอนตายบนเครื่อง แน่เลย
comment175-1:ถ้าแอร์ช่วยไม่ได้ ต้องเรียกเพอร์เซอร์ หรือ flight manager เพราะเป็นหัวหน้าพนักงานบนเครื่องบิน เค้ามีหน้าที่ตัดสินทุกอย่างรองจากพวกกัปตัน

แล้วถ้าเรายืนยันว่า จะนั่งเป็นสิทธิ์ของเรา สุดท้าย สายการบินทำได้คือ 

1) ทำทุกวิธีให้คนนั้นย้าย หรือ ส่งออกจากเครื่องบิน

หรือ

2) อัพเกรดเราไปที่นั่งที่ดีกว่า
comment175-2:พอดี ฝรั่งนายนั้นแกเสียสละให้ครับ ผมก็ฟังภาษาอาหรับไม่ออก 
เลยตัดสินใจยุติเรื่องไว้ที่การเสียสละของฝรั่งคนนั้นครับ  ส่วนกฏระเบียบเป็นเรื่องของแอร์

ปล.แอร์เที่ยวนั้นมีคนไทยด้วยนะครับ  พอเดาได้ไหมครับว่าทำไมแอร์แพ้
comment176:เจออยู่2-3ครั้งค่ะ เราจะจองนั่งติดหน้าต่างตลอด เพราะชอบถ่ายวิวจากหน้าต่างเครื่องบิน เราบินกับหางแดงเพราะฉะนั้นถ้าจะเลือกที่นั่งต้องจ่ายเงินเพิ่ม แต่มีคนอื่นมานั่งที่ของเรา เราเลยบอกว่า Excuse me,madame. The seat number 50A is mine. แล้วก็โชว์boarding passให้เค้าดู เค้าก็มองแต่ไม่สนใจ เราเลยบอก So I will call the flight attendant to bring you out. จนแอร์เดินมาถามว่าผดส.มีปัญหาอะไรหรือเปล่าคะ เราเลยชี้ไปที่ที่นั่งแล้วบอกว่าคนนี้ไม่ยอมลุก พอแอร์กำลังจะอ้าปากพูด นางรีบลุกเลยค่ะ คงกลัวโดนจนท.พาลงจากเครื่องถ้ามีปัญหาเยอะนัก ผญ.คนนี้เป็นคนฟิลิปปินส์ค่ะเราเห็นpassportเค้า เพราะฉะนั้นคงฟังภาษาอังกฤษออก แค่แกล้งตีมึนใส่จนนาทีสุดท้ายเท่านั้นเอง
comment177:ยังไม่เคยเจอโดนแย่งที่นั่งครับ แต่เคยนั่งผิดเพราะดูเลขที่นั่งผิด แถมเจ้าของที่ไม่ถามหาที่ด้วย
มารู้อีกทีก็ตอนเครื่องลงแล้ว เลยมองว่าใครนั่งที่นั่งผม ตอนออกจากเครื่องเลยเดินไปขอโทษเขาแทน

ที่นั่งเป็นริมทางเดินเหมือนกัน แต่คนละแถวครับ เรื่องก็จบด้วยดีครับ เขาไม่ได้ติดใจอะไรเพราะเป็นที่นั่งริมทางเดินเหมือนกัน
อันที่จริงที่นั่งผมอยู่แถวหน้ากว่านิดหน่อยด้วยครับ แต่ผมดันเดินเลยเพราะดูผิดครับ (ตอนนั้นง่วงนอนมากไฟลท์บินแค่ชั่วโมงนิดๆหลับสนิท)

กับอีกอันไม่รู้ว่าโดนแย่งที่นั่งหรือเปล่า แต่เช็คอินได้บอร์ดดิ้งพาสมาแล้ว พอจะเข้าเกทขึ้นเครื่องเจ้าหน้าที่แจ้งว่าที่นั่งเต็ม 
สุดท้ายเลยได้ไปนั่งบิสสิเนสคลาสแทนครับ
comment178:เคยเจอเหมือนกันค่ะ แต่เป็นเพราะเราขึ้นช้า (ได้ upgrade เพราะเป็น frequent flyer จริงๆเพิ่งใช้สายการบินนี้ครั้งแรก เลยไปสมัครไว้เฉยๆ ขาไปไม่ได้คงเพราะที่นั่งเต็ม) 
พอเดินไปถึงเห็นคู่แฟนกันนั่งอยู่ (คนไทย) เราก็กำลังคิดว่าจะพูดไทยหรืออังกฤษดี 
เผอิญผู้ชายพูดถามมาก่อนว่า "นั่งตรงนี้หรอครับ?"
เราคิดในใจ "ถ้าไม่ใช่ จะมายืนค้ำหัวแกเล่นๆหรอ" อาจจะคิดว่า ทำไมเราต้องโมโห เขาก็ถามสุภาพดี เราไม่พอใจจริงๆค่ะ เพราะรู้อยู่แกใจว่าตัวเองกำลังนั่งที่คนอื่น จะถามทำพ่องงง
พอเราตอบว่า "ใช่" ยังถามอีกว่า "แล้วจะนั่งมั้ย?"  
I-haaaaa (เราด่าในใจแรงมาก ฮ่าๆๆ)
สรุป นางก็ย้ายกันเองไปนั่งตรงแถวกลางตั้งแต่เครื่องยังไม่ขึ้น FA เดินมาก็งงเต๊ก เพราะในระบบที่นั่งตรงนั้นมันต้องว่าง

เราว่าใครอยากจะย้ายที่นั่ง ก็อย่าถือวิสาสะเลย ให้ FA เขาหาให้ดีกว่าค่ะ
comment179:เราอาจจะเป็นพวกบู๊ๆ 

แต่ไม่ว่าจะเจอคนชาติไหน ก็จะบอกให้ลุกออกไป เคยด่าลั่นห้องผู้โดยสาร ด่าคนเกาหลีที่มาแย่งที่นั่ง แล้วทำมโนฟังภาษาอังกฤษไม่ออกทั้งที่มันฟังออก 

ตอนแรกก็พูดดีๆ แต่นางทำเป็นฟังอังกฤษไม่ออก เลย เรียกแอร์มาคุย มันก็ยังไม่ลุก เลยเรียกเพอร์เซอร์มาเจรจา ซึ่งตอนนั้นไม่ไหวแล้ว เราด่าลั่นห้องผู้โดยสารเลย จนมันต้องลุก
comment180:เพิ่งเจอมาล่าสุด บินกลับจาก ไทเป Tifer Air IT505 Apr 18, 15:35 เจอมนุษย์ป้า 3 คน อยากนั่งด้วยกัน มานั่งทับที่ของผมกับแฟน (2 ที่ ติดหน้าต่าง) โดนคนที่มานั่งทับที่ของผมกับแฟนนั้น ที่ของเค้า 2 คนไม่ได้นั่งติดกันด้วยนะครับ บอกผมให้ไปนั่งข้างหลัง ซึ่งที่ๆ เค้าให้ผมกับแฟนไปนั่ง มันไปทับที่ของผู้โดยสารคนอื่นอีกด้วย ผมก็งงกับตรรกะของเค้า คือถ้าผมทำตามที่มนุษย์ป้าแกบอก พอเจ้าของที่มาถึง ผมก็ต้องมีปัญหาอีก กลายเป็นว่าผมไปแย่งที่คนอีก พูดยังไม่ทันขาดคำ แอร์ก็มาว่าผมว่า ขวางทางคนอื่น เค้าเดินไม่ได้ จากนั้นผมจึงแจ้งแอร์ไปว่า ที่ของผมโดนป้าแย่งไป ป้าก็ไม่ยอมย้าย จนเจ้าของที่ตัวจริงที่ป้าแกให้ผมไปนั่งแทนก็เดินมา ทำท่าหงุดหงิดคิดว่าผมไปแย่งที่เค้าอีก ผมย้ำกับแอร์เลยว่า ผมจะนั่งที่ของผม ช่วยจัดการให้ด้วย สุดท้ายก็เคลียร์ได้ พอได้นั่ง ป้าแกยังมาบอกอีกว่า ที่ย้ายเพราะมีเด็กมาด้วย อยากนั่งติดหน้าต่าง คือ มันเกี่ยวกันมั้ยครับ ถ้าคุณอยากได้ที่นี่งตามต้องการ กรุณาซื้อที่นั่งนะครับ อยากเอาเด็กหรือความมักง่ายมาอ้าง ถึงจะคนไทยด้วยกัน ผมก็ไม่ยอมครับ 

หลังจากเครื่องขึ้น ป้าแกก็คุยกันเสียงดังมาก (มากันเยอะ น่าจะมาทัวร์) สั่งเบียร์มากิน ขอเศษเหรียญจากคนที่มาด้วยกัน คุยข้ามหัวกันไปมา ไม่เกรงใจคนอื่นเลย ทำเหมือนว่าทั้งลำเป็นของป้าแก ไม่สงสัยเลยครับว่า คนไทยที่ไปทำนิสัยแย่ๆ ที่ ตปท มาจากไหน เห็นแล้วเพลียครับ ได้แต่นั่งทำใจ จนป้าแกกินเบียร์ไป 3 กระป๋องถึงสงบ หลับเป็นตาย
comment181:ยังไม่เคยเจอโดนแย่งที่ เคยเจอแต่คอลเซนเตอร์ ทำงานห่วย เกือบไม่ได้บิน
comment182:มาก่อนได้ก่อนสิ

title:เมื่อเจอคนแซงคิว ควรโวยวายหรือเงียบไว้คะ?
comment:เราซื้อของในห้างสรรพสินค้าต่างจังหวัดห้างนึงค่ะ ช่วงที่กำลังต่อแถวคิดเงิน เราคุยกับเพื่อนเรื่องของค่ะ แล้วสักพักมีป้าคนนึงเดินเนียนๆเข้ามาอยู่ข้างหน้าแล้วแทรกเฉยเลยค่ะ เรากับเพื่อนก็ได้แต่มองหน้ากัน คิดว่าเค้าคงรีบค่ะ แต่พอเค้าจ่ายเงินเสร็จก็เดินใจเย็นมากๆค่ะ โอเค ถือว่าเค้าแก่แล้ว ช่างเค้าเถอะ

จากตรงนั้นมาสักพัก เราหิวน้ำเลยไปต่อแถวซื้อโฟลตที่ KFC ค่ะ อยู่ๆมีเด็กคนนึงวิ่งเข้ามาแทรกข้างหน้าแล้วสั่งเลย พนักงานก็เห็นนะคะ แต่ก็ให้เด็กสั่งก่อน เราก็ไม่ว่าอะไรค่ะเพราะเห็นเป็นเด็ก แต่อยากรู้ว่าผู้ปกครองทำอะไรอยู่ถึงไม่สั่งสอนน้อง เราหันไปตามทางที่น้องวิ่งมา ปรากฏว่าเป็นคุณป้าที่มาแทรกเราตอนแรกค่ะ 

นี่ป้าเค้าแทรกแถวเองแล้วยังสอนหลานเค้าอีกหรอคะ เป็นห่วงอนาคตเด็กจังเลยค่ะ
comment1:คุณยืนห่างเกินไปหรือเปล่าคะ คนถึงแซงคิวได้2ครั้งเลย กรณีแรกถ้าเป็นดิฉันจะสะกิดยัยป้านั่นแล้วบอกว่า "ป้าคะไปต่อคิวค่ะ มาแซงคนอื่นแบบนี้มันไม่ถูกนะคะ" สะกิดบอกป้าแต่ระดับเสียงควรดังพอสมควรให้คนรอบข้างได้ยินเผื่อจะมีความละอายบ้าง แต่ถ้ามึนนักก็ปล่อยไปค่ะแค่ด่าลอยๆพอ นี่หมายถึงถ้าเป็นดิฉันน่ะนะ ส่วนกรณีที่2เราว่าเด็กคงไม่รู้เรื่องต้องโทษพ่อแม่คงไม่สอนมา ก็ปล่อยๆไปค่ะ เพราะอาจเป็นเพราะเรายืนห่างเกินไปจนคนมาแซงคิวได้ โทษตัวเราค่ะ ^^
comment1-1:เรายืนห่างจากคนข้างหน้าปกติเหมือนต่อคิวทั่วไปอะค่ะ ครั้งแรกเรายืนคุยกับเพื่อน สงสัยจะห่างเกินไป แต่ก็มีคนมาต่อคิวข้างหลังเรานะคะ

ส่วนครั้งที่สอง พอคนข้างหน้าได้ของเสร็จเด็กก็วิ่งมาแทรกเลยค่ะ TT
comment1-2:ยืนห่างไม่ห่าง นี่อยู่ที่จิตสำนึกคนแซงครับ ยืนใกล้คนจะแซงมันก็แทรกตัวเข้ามาได้ 
บางเรื่องไม่จำเป็นก็ไม่ต้องไปคิดโทษตัวเองครับ คิดบวกกับหลอกตัวเอง มันมีเส้นบางๆ กั้นอยู่
comment1-3:เราเคยบอกคนที่มาแซงคิวค่ะว่าให้ต่อแถวด้วย สุดท้ายโดยเค้าด่ากลับและทำท่าจะตบเราค่ะ จากนั้นมาไม่กล้าพูดเลยค่ะ กลัวโดนตบ
comment2:ถ้าไม่เหนือบ่ากว่าแรงก็เงียบไว้ดีกว่าค่ะ เราอยู่ในสังคมแบบไทย ๆ ยังไม่เจริญเหมือนญี่ปุ่น ยุโรป หรือเมกา
เราโวยวายยิ่งทำให้เสียเวลาไปใหญ่ค่ะ.....บางทีก็ปล่อยไปตามเรื่องตามราวบ้างค่ะ
comment2-1:เพราะคิดแบบคุณนี่แหละ ถึงทำให้ประเทศไร้ระเบียบ อย่าโลกสวยเลยค่ะ คนเราต้องอยุ่กับปัจจุบันและความจริง
comment2-2:คุณนั่นแหละโลกสวน นี่มันประเทศไทย ไม่ใช่นิวยอร์คนะคะ คุณอยู่ที่จีน มีคนแซงคุณ คุณกล้าหือหรือเปล่าคะ
ในสถานการณ์จริง ๆ มันไม่ได้เปะ ๆ อย่างที่คุณคิดหรอก 

ถามจริง ๆ ถ้าคุณเถียงโต้แย้ง เค้าสินค้ามีมาก เค้ามีชิ้นเดียว คุณไม่เสียเวลาแย่หรือไง
comment2-3:ด่าลอยๆค่ะ หรือสะกิดถามเสียงดังๆเลยแต่พูดดีๆแค่เสียงดัง ดิฉันทำได้ผลทุกที
comment2-4:ไม่เห็นด้วยกับการนิ่งเฉยครับ ทำเหมือนเป็นเรื่องปกติก็แสดงว่ารับเรื่องไร้ระเบียบวินัยได้ ควรต้องช่วยกันคนละนิดละหน่อยตักเตือนคนที่ชอบเอาเปรียบคนอื่นครับ คุณควรมี"ความกล้า"ในเรื่องที่ถูกต้องมากกว่านี้นะครับ ถ้าคุณไม่กล้าไม่เป็นไร อย่าไปแนะนำคนอื่นให้ไม่กล้าเหมือนคุณเลยครับ 

อย่ามาอ้างประเทศไทยอะไรนะครับ ไม่เกี่ยวกัน ที่ไหนก็เตือนได้ ไม่อยากให้นิ่งเฉย ไม่ได้แปลว่าให้ไปด่าเค้านะครับ ให้สะกิดบอกกันดีๆเลย เราคุยกับเค้าดีๆ ในประสบการณ์ผมไม่เคยเจอใครด่ากลับนะ จะละอายเสี่ยงอ่อยๆ อธิบายเหตุผลของเค้าว่าทำไมเค้าทำแบบนี้ แล้วก็ขอโทษ แค่นั้นก็จบ
comment2-5:เราไม่เห็นด้วยที่เงียบไว้นะคะ แต่ก็ไม่สนับสนุนให้ใช้กำลัง หรือโวยวาย
เราพูดตลอดค่ะ พูดเบาๆแต่ไม่ถึงกระซิบว่าเราต่อแถวอยู่ค่ะ 
ส่วนใหญ่ก็จะได้รับการขอโทษ และก็ออกจากแถวไปเพราะอาย

แต่ถ้าเค้ายังไม่รู้ไม่ชี้ ก็คงไม่ทำอะไรมากไปกว่าแผ่เมตตาจิต
อธิฐานว่า อย่าได้พบได้เจอกับคนสันดานแบบนี้อีกเลย สาาาาธุ (พูดออกมาเบาๆ)
comment2-6:การที่เราเงียบก็เหมือนยิ่งส่งเสริมให้เค้าทำแบบเดิม เพราะงั้นควรพูดทวงสิทธิ์ของเราจะดีกว่านะคะ
ไม่ได้โลกสวย แต่ก็ไม่ได้โลกเลวค่ะ ถึงจะมีของแค่ 1ชิ้น ก็ควรไม่ต่อแถวเพราะเป็นเรื่องของ
มารยาท และสามัญสำนึก ตรรกะแบบนี้เก็บไว้ใช้คนเดียวนะคะ แซงบ่อยหรือเปล่า
comment2-7:ไม่ใช่เรื่องโลกสวยอะไรหรอก สำหรับผม ผมมองว่าเป็นความลำบากใจมากกว่า คือ เราควรจะบอกควรจะพูดยังไงไม่ให้เกิดเรื่อง เกิดพูดแบบสุภาพใจเย็นๆไปทางนั้นเค้าเดือดใส่ล่ะ ลงยูไลค์ เรื่องใหญ่เลยทีนี้ ! ...ในขณะเดียวกันจะเฉยๆไว้ก็ดูไม่ดีเท่าไหร่ เหมือนเป็นการสนับสนุนความไม่มีระเบียบวินัย ทางนั้นก็จะหยามใจไม่รู้สึกตัว หนำซ้ำหลานตัวเองยังจะมาทำนิสัยไร้ระเบียบอีก เหมือนเป็นการส่งต่อจิตสำนึกที่ไร้ระเบียบวินัยในสังคมไทย
comment2-8:เราบอกคนที่แซงคิวหมดนะคะ ไม่ว่าจะเป็นคนชาติใด
ให้ไปต่อแถว ต้องเคารพสิทธิของตัวเองและคนอื่นค่ะ
comment2-9:ไม่เคยอยู่เฉยค่ะ บอกทุกครั้ง จะแซงหน้าเราหรือหน้าคนอื่นในแถวก้อไม่ยอมค่ะ ว่าพนักงานด้วยถ้าคิดเงินให้ ถ้าพนักงานยอมเราเคยเอาของวางแล้วเดินออกเลยค่ะ.  มารยาททางสังคมพื้นฐานน่าจะทราบกันนะคะ ถ้ารีบก้อขอได้ค่ะ แต่เดินมาตัดหน้าไม่ควรทำค่ะ
ถ้าไม่มีใครพูดเลยซักคน สังคมจะเป็นยังไงคะ ถ้าเราอยากจะปาดหน้าใครก้อทำได้เหรอคะ
comment2-10:การยอมรับให้เค้าทำผิด ก็เหมือนการส่งเสริมนะครับ ถ้ามาแซงคิว ผมก็จะบอกเลยว่า เข้าคิวกันอยู่นะครับ 
หรือปกติเจอก่อนขึ้นรถไฟฟ้า ถ้ามาเนียนแตกแถวแซงคิว ผมก็สะกิดและบอกไปเลยครับ กรุณาตามคิว นะครับ
comment2-11:ช่วยตอบกลับ คคห 2-2 ค่ะ ถามว่าอยู่จีนกล้าหือไหม จากปสก.ไปฮ่องกง ต่อแถวขึ้นนองปิง มีเด็กจีน2-3คน โตแล้วนะ แบบ9-10ขวบได้ มากับแม่ๆป้าๆน้าๆ อะไรประมาณนี้ ซึ่งต่อแถวอยู่หลังเรา แถวมันก็ตะคดไปคดมาเหมือนตอนซื้อตั๋วโรงหนังใช่ไหมคะ พอใกล้ๆถึงคิวซื้อตั๋ว เด็กๆพวกนั้นก็แกล้งมึนๆชะเง้อหน้าไปดูกระเช้าแล้วแทรกเรากับลูกเราไปเลย (ลูกเรา2ขวบเองค่ะ)
แล้วถึงคิวแล้วซะด้วย เราเลยตะโกนเสียงดังมาก บอกพนักงานว่า Hey We come 1st ! แล้วพวกแม่ๆป้าๆที่อยู่ข้างหลังก็ตกใจ ค่อยมาดึงลูกหลานกลับไป แล้วแก๊งมนุษย์จียก็พูดทวนคำที่เราพูดว่า We come 1st เราก็หันไปเลยค่ะ แล้วเซย์ yes แล้วสะบัดไปขึ้นกระเช้าเลย 

มนุษย์จีนเอาเข้าจริงๆ อย่าไปยอมมันค่ะ ด่ามาก็ฟังไม่รู้เรื่อง ชอบทำเสียงดัง พอเจอของจริง พูดนิ่งๆ จีนสงบทุกราย
comment2-12:คุณไปเปลี่ยนสัญชาติเถอะครับ. 
ผมเข้าแถวในห้างที่ กทม. ก็ไม่เห็นจะมีคน
แซงคิว. ปญอ. ติ่ง ต่างชาติ
comment2-13:ผมไม่ยอมนะครับ
และพูดบอกตรงๆเลย เจอประจำเวลาขึ้นรถไฟใต้ดิน คนต่อแถวมาดีๆมาจากไหนไม่รู้เข้าไปเลย 
ผมพูดเลย แซงคนอื่นนะครับ ไปต่อแถวสิครับ ให้คนมองให้อายกันไปเลย 

หรือ ต่อแถวซื้อของอยู่ๆมาเนียนๆแทรก ผมบอกเลยให้ไปต่อแถว

เราต้องเคารพรักษาสิทธิ์ตัวเองครับ
comment2-14:สาเหตุหนึ่งที่สังคมไทยยังไม่เจริญก็เพราะมีคนไทยคิดแบบความเห็นนี้เยอะ
comment2-15:เราเคยบอกคนที่มาแซงคิวค่ะว่าให้ต่อแถวด้วย สุดท้ายโดยเค้าด่ากลับและทำท่าจะตบเราค่ะ จากนั้นมาไม่กล้าพูดเลยค่ะ กลัวโดนตบ
comment2-16:2-2 เรานี่แหละ ไปจีน .... ไม่ใช่จีนฮ่องกงที่พัฒนาแล้วด้วย จีนปักกิ่ง จีนเฉิงตู แม้แต่จีนกลุ่มป้าที่สนามบิน จีนในไทยก็ลุยมาแล้ว
คนพวกนี้เค้ารู้ค่ะว่าที่ทำมันผิด แต่เพราะนิสัยเสีย เห็นแก่ตัวเลยทำ (ที่รู้เพราะมีเพื่อนจีนเยอะค่ะ)
ถ้าคุณยืนยันจะรักษาสิทธิ คนพวกนี้จะถอยค่ะ จะละอายไปเอง

มันอยู่ที่คุณ ว่าคุณเลือกจะรักษาสิทธิตัวเองหรือยอมแพ้ไป
comment3:ทางออกมี 2 กรณีครับ

1. ปล่อยไป ทำจิตใจชิวๆ สบาย มีความสุข
2. คุยกับพนักงานว่าคิวเราก่อนครับ เพราะว่ายื่นก่อน ต่อก่อนครับ
    ไม่จำเป็นต้องไปคุยกับคนสันดานเสียครับ เสียน้ำลายเปล่าๆ ครับ
comment4:เคยเจอคนพยายามแซงนะคะ เราไม่ได้ด่าเขาหรอก ไม่อยากรมณ์เสีย
แต่เราจะพยายามยืนติดคนข้างหน้าให้มากๆ แล้วเอาตัวกันไว้แบบเนียนๆ 
ให้เขารู้ว่าเรารู้สึกตัว และไม่ได้ยอมเขาเลย ถ้านั่งหน้าด้านเบียด ทีนี้ก็ออกโรงด่าเลยค่ะ
comment5:โวยค่ะ  เราเคยโวยมนุษย์ป้า มาแทรกเคาเตอร์ 7-11 เธอชักสีหน้าไม่พอใจ เอาของไปกระแทกอีกเราเตอร์นึง แล้วสะบัดตูดออกนอกร้านไป คนที่ต่อแถวยากเราก้พูดว่า คนแบบนี้สมควรเจอแบบนี้ คนที่แซงคิวไม่ได้แซงคิวคุณคนเดียว แต่ทำให้คนที่อยู่หลังคุณช้าไปด้วย
comment6:เราจะโวยวายเสียงดังคะ
comment7:ปกติก็โวยวายนะ แต่มีอยู่สองครั้งที่โดนสวนกลับ หลังๆเลยปล่อยๆไปละ รู้สึกพูดไปก็เท่านั้น เสียเวลาเถียงด้วย ที่เจอคือ
แม่ค้านี่แหละด่าเรา ว่าไม่รู้จักเคารพผู้ใหญ่ (คนแซงเป็นลุงๆ)
กับอีกรอบนึงสวนมาว่า ซื้อน้อยก็รอไปก่อนค่ะ (คนแซงซื้อเยอะกว่าเรา)
comment8:บางทีโวย แต่ พนง แม่มมม ให้อิคนแซงก่อน. 

อะไรวะ
comment8-1:เราโวยตลอด ทั้งคนแซง ทั้งพนักงาน 
ไม่ยอมเด็ดขาดพนักงานเลยขอโทษทุกครั้ง
 อิคนแซง(ผู้หญิงทุกครั้งเลย) ก็ยืนหน้าหงิกไม่มีใครขอโทษซักครั้ง
comment9:เราไม่โวยกับคนแซง
 แต่เราจะเรียกพนง.มาจัดการ 
ถ้าพนง.จัดการไม่ได้ เราจะเรียกผจก. 
ขอเรียกดูกล้องวงจรปิดด้วย เอาหลักฐานมัดให้ดิ้นไม่หลุด
comment10:เขาบอกว่า 

คนดี  ต้องรู้จักรักษาสิทธิของตัวเอง ต้องบอกให้เขาไปเข้าคิวค่ะ  ต่อไปเขาจะได้ทำถูกระเบียบ โลกก็จะน่าอยู่ขึ้น

ส่วนคนที่ยอมให้คนอื่นมาลัดคิว แล้วบอกตัวเองว่า ตัวเองมีน้ำใจทั้งๆที่ในใจตรงกันข้าม แบบนี้ทำไม่ถูกค่ะ ปล่อยให้เขาแซงคิว ก็เท่ากับคุณไม่ให้เกียรติตัวเอง ให้ใครก็ไม่รู้มาละเมิดสิทธิตัวเอง ตัวเองมีสิทธิในการบอกเขา100% แต่กลับไม่ทำ คนแบบนี้เขาไม้เรียกมีน้ำใจนะคะ  เขาเรียกว่า คนโง่ค่ะ
comment10-1:อ่อ เขานี่ใครอะคะ
comment10-2:เขาก็คือ คนที่เขารักษาสิทธิตัวเอง คนที่เขาไม่ยอมให้คนอื่นเอาเปรียบค่ะ 
ถ้าจะแสดงความมีน้ำใจ ก็ควรมีความสุขที่ได้มอบน้ำใจให้คนอื่นค่ะ  แค่ถ้ามานั่งคิดดูเอามือแตะหัวใจตัวเองแล้ว พบว่าใจเรากำลังบอกเราไม่มีความสุขกับเหตุการณ์ที่เกิดขึ้น  ก็แปลว่าสิ่งที่เราทำไปไม่ใช่แสดงความมีน้ำใจ  เพราะเราไม่มีความสุข  แปลว่าเราโดนเอาเปรียบ เราก็ควรใช้สิทธของเราให้เขาไปเข้าคิวค่ะถึงจะถูกต้อง เราก็จะมีความสุขและภูมิใจในตัวเองที่ได้ทำสิ่งที่ถูกต้อง ฝึกทำในทุกๆเรื่องค่ะ ค่อยๆลองทำดูนะคะ
comment11:ถ้าแถวกำลังไหลไปเรื่อย
ก็ไม่หงิดหงิดใด ๆ..
..ถ้าเห็นสาวหมวย สวยอวบ
  อยากให้มายืนแทรกข้างหน้า
แต่คนข้างหลังผม 4-5 คน คงเขม่นแน่

ครั้งหนึ่ง ไปทำธุรกรรมที่ธนาคาร
ถือบัตรคิวค้างอยู่เกือบครึ่งชม.
เพราะอาเจ๊ อาเฮีย เจ๊กในตลาด
ถือสิทธิสนิท..เงินฝากธนาคารเยอะ
ไม่มีบัตรคิว แต่เข้าไปในคอก..
นั่งวิสาสะกับพนักงานคนละ 10-20 นาที
ผมเริ่มบ่จอย..จึงเดินเข้าไปโวยวายกับผจก.
..พนักงานไม่สนใจบัตรคิว..

วันต่อมา เจอเจ๊ในตลาด เจ๊ก้อพูดกับผม
..เธอก็เกินไป แค่นี้ต้องถึงผจก. ..

..194
comment11-1:เจ๊แกคงทำบ่อย ._.
comment12:เคยเตือนกลับไป โดนด่ากลับแบบสาดเสียเทเสีย พนง.ให้คิวคนแซงก่อน พอเราโวยขึ้นก้มหน้าหนี จนผจก.ร้านต้องมารับคิวเราเอง ทำอะไรไม่ได้เลยต้องยอมไปตามระเบียบ เรื่องจบไปแล้วคนข้างหลังถึงมากระซิบเบาๆว่าพี่เห็นอยู่ว่าโดนแซง
comment12-1:เยี่ยมมากๆแล้วค่ะ คนอื่นจะเป็นยังไงช่างเขา แต่เราจงภูมิใจเถอะค่ะ ที่เราได้ทำในสิ่งที่ถูกต้อง ได้รักษาสิทธิของตัวเอง แม้ผลลัพธ์จะเป็นยังไงก็ช่าง อย่างน้อยสมองเราจดจำว่าสิ่งที่ทำคือสิ่งที่ถูกต้องค่ะ  

แต่ถ้าเราบอกตัวเองว่า  ไม่เป็นไร แซงคิวได้ ไม่เป็นไร แล้วเก็บมาคิดเป็นทุกข์ทีหลังที่ไม่ได้พูดอะไรออกไป  ทำแบบนี้บ่อยๆซ้ำๆ สมองจะจดจำแต่ความล้มเหลวที่เราไม่กล้าทำ มันจะจำแต่สิ่งที่เราเคยโดนเอาเปรียบ แล้วพอมีเหตุการณ์ลักษณะเดียวกันเกิดขึ้นอีก สมองก็จะไม่คิดเยอะ จะสั่งให้ตัวเองเสียเปรียบคนอื่นโดยอัตโนมัติแล้วมานั่งบ่นในภายหลังแบบที่เคยทำบ่อยๆ 

วันนี้เราต้องสั่งสมองให้ลุกขึ้นมาทำในสิ่งที่ถูกต้องค่ะ  ถ้าเราทำอะไรที่ควรทำบ่อยๆในทุกๆเรื่องตั้งแต่เล็กๆจนถึงเรื่องใหญ่ สมองจะจำไว้ว่า เราคือคนที่ทำอะไรก็สำเร็จ กล้าคิดกล้าทำในสิ่งดีงาม   ชีวิตเราก็จะสำเร็จในทุกๆเรื่องอย่างง่ายดายค่ะ เพราะเราทำบ่อยๆ สมองมันก็จะไม่คิดเยอะ   มันก็จองมองทะลุไปเลยถึงความสำเร็จในทุกๆเรื่อง   แต่ถ้าไม่ทำอะไรเลยแล้วมานั่งบ่นทีหลัง คุณใส่อะไรให้สมองมันจำล่ะ  ความล้มเหลว ความไม่กล้า ความทุกข์ หรืออะไรที่ใส่ให้มันจำ มันจำทุกความรู้สึกที่เราใส่ลงไปนะ  ถ้ารู้ว่าเรื่องไหนทำให้เป็นทุกข์ ลองกลับด้านลุกขึ้นมาทำสิ่งที่ควรทำค่ะ
comment12-2:12-1 ขอบคุณมากๆเลยนะคะ เจอคราวหน้าจะไม่ยอมแล้วล่ะค่ะ
comment13:เป็นเรา เราพูดค่ะ 

ป้าค่ะ ป้าไปต่อคิวนะคะ คนอื่นเขารอกันอยู่เหมือนกันค่ะ ..

ส่วนเด็กน้อย เราจะบอกพนักงานคะ. 

พนักงานเห็น ว่าแซงคิว ไม่ควรขายให้ ปกติที่ญี่ปุ่นถ้ามีคนแซงคิวอาจจะด้วยความไม่รู้หรืออะไรก็ตาม. พนักงานเขาจะพูดจาสุภาพให้ไปต่อคิวล่ะจะขายให้เราก่อนตามคิวคะ

ประเทศไทยก็ไม่ควรละเลยนะคะ เรื่องเล็กๆแค่นี้ยังทำกันไม่ได้ แย่เลยนะคะ
comment13-1:ตอนที่เด็กแซงคิว น่าจะนึกว่ามาด้วยกันหรือเปล่า
comment14:ไม่มีกลางๆหรือคะ  เราคิดว่าการโวยวายเป็นเรื่องไม่ควรทำ โดยเฉพาะการเตือนครั้งแรก  มันทำให้เกิดการทะเลาะกันได้ค่ะ  ถ้าเตือนด้วยคำพูดดีๆ สุภาพและเป็นกลาง  จำทำให้เรื่องจบง่าย โดยเฉพาะถ้าเป็นแค่การเข้าใจผิด คิดว่าไม่มีคิว  หรือเป็นคนที่มีจิตสำนึกบ้าง

สำหรับเด็ก ถ้าไม่ขี้เกียจ เราจะบอกน้องเค้าดีๆ ว่า เดี๋ยวจ้ะ หนูต้องไปต่อคิวนะคะ  เห็นไหม มีคนต่อคิวกันเยอะแยะเลย แซงคิวไม่ดีนะ

ถ้าไม่ฟัง เราจะดูอายุเด็กก่อน ถ้าแค่ 5-6 ขวบ เราจะปล่อยๆไป ให้แม่สอน  ถ้ามากกว่านั้น เราจะสั่งกับพนักงานเลยค่ะ  ทำเหมือนไม่มีตัวตนตรงนั้น  ให้เค้าเห็นว่าการแซงคิวไม่ได้ผล และในสังคม คนไม่ยอมให็แซงก็มี
comment14-1:เราใช้คำผิดเอง ขอโทษค่ะ จุดประสงค์คือเราจะพูดเตือนหรือจะเงียบ ประมาณนั้นอะค่ะ
comment15:เวลาโดนแซงคิว ใจจริงก็อยากบอกให้เค้าไปต่อคิวนะ
แต่กลัวว่าถ้าเจอคนหน้าด้าน ก็จะกลายเป็นเรื่อง
โต้เถียงกันไม่จบ เพราะเค้ายังไม่อายเลยที่จะแซงคิวเรา
เคยเจอคนที่มาแซงคิวเราเหมือนกัน แต่พนักงานบอกว่า
"เชิญพี่คนข้างหลังก่อนค่ะ" คนที่แซงถึงกับเงิบ

เวลาพาลูกไปซื้อของ ด้วยความเป็นเด็ก บางทีก็วิ่งไปแทรกคิวคนอื่น
ผมก็จะบอกลูกให้ไปต่อคิวข้างหลัง เพื่อปลูกจิตสำนึก ไม่ให้โตขึ้น
เป็นผู้ใหญ่ที่เห็นแก่ตัว ถ้าเราปล่อยผ่านไป คนที่ต่อคิวอยู่ เค้าจะไม่ตำหนิเด็ก
แต่สายตาทุกคู่จะจับจ้องมาที่เรา ด้วยความเหยียดหยามแทน ลูกเราก็จะกลาย
เป็นเด็กที่ "พ่อแม่ไม่สั่งสอน"
comment16:เราต่อแถวอยู่ แถวยาวด้วย ทีนี้คนข้างหน้าเราอ่ะ นางเว้นช่องว่างไว้ให้คนเดินผ่าน พอคนข้างหน้าเราหันข้าง ก็มีผญเนียนๆเข้ามาแทรกเลย เราที่อยู่ข้างหลังเห็นเต็มๆ เลยสะกิดนาง บอกว่า ขอโทษนะคะ หางแถวอยู่ทางนู้น พร้อมชี้ไปทางหางแถว นางก็ได้แต่ยิ้มแห้งๆ 

สำหรับเรื่องการแทรกแถวแบบนี้เราจะบอกเขาค่ะว่าคุณมาแทรกแถว จะไม่อยู่เฉยๆยอมให้แทรกแน่ๆ เรากับคนอื่นๆอุตส่าห์ยืนต่อตั้งนาน
comment17:เคยโดนครับ  ผมก็ผลักออกนอกแถวไป  แล้วเสียงดังหน่อยบอกว่าเหยียบเท้าผม  
 ตอนแรกเค้าก็ปฎิเสธ  
ผมเลยโวยวายถามกลับไปว่า เค้ามาจากไหน  ....ก็เงียบไปแล้วจ้ำหายไปเลย
comment18:โวยสิค่ะรอไร 
เหตุการณ์ที่ 1 " ป้าค่ะ เข้าคิวดีกว่ามั๊ยค่ะ แต่ถ้าป้ายังทำมึนก็บอกต่อไปเลยค่ะ ป้าค่ะ ถ้าป้าคิดว่าป้าจะอยู่ไม่นาน ป้าก็ไปก่อนเลยค่ะ "
เหตุการณ์ที่ 2 " พูดแบบอุทาน อุ๊ย น้องค่ะมาแทรกคนเดียว ผู้ใหญ่ไปไหนค่ะ ทำมัยปล่อยให้ทำแบบนี้ค่ะ "
comment19:ผมคนนึงที่ไม่ยอมเด็ดขาด แต่จะเริ่มจากละมุนละม่อมก่อน

แต่ถ้าไม่สำเร็จ มีแรงเท่าไหร่ใส่ไม่ยั้ง ไม่ชอบเลยพวกเอาเปรียบคน

ไม่ชอบเอาเปรียบใคร และไม่ชอบให้ใครมาเอาเปรียบเช่นกัน
comment20:ของเราล่าสุดเลยค่ะเมื่อวาน
กลับจากเที่ยวเขาใหญ่แวะปั้มน้ำมัน ปตท. รอคิวเข้าห้องน้ำ
มาป้าคนนึงเดินจูงหลานประมาณ3ขวบคนนึงและหลานอีกคนนึงน่าจะ ม. ต้น แทรกเรา เพื่อจะแซงคิวเข้าห้องน้ำ

เราตะโกนเลยค่ะ ขอโทษนะคะ ต่อคิวด้วยค่ะ หางแถวอยู่ด้านหลัง ยังไม่หยุดค่าทั้งสามคน เราเลยตะโกนดังกว่าเดิม ไม่เห็นว่าเค้าต่อคิวกันอยู่หรอคะ

ทั้งสามคนถึงได้หยุดแล้วเดินออกไปต่อแถว คือสิ่งที่เรางงมากเลยคือหนึ่งในนั้นมีน้องวัยรุ่นอายุช่วง ม. ต้น แต่ทำไมตามน้ำคนแก่เพื่อที่จะแซงคนอื่น
comment20-1:เด็กเขาถูกอบรมมาโดยคนแบบนั้น เขาก็ทำตามแบบอย่างที่เห็นมานั่นแหละค่ะ
comment21:ควรตักเตือนด้วยเสียงอันดังแบบสุภาพครับ
comment22:เมื่อก่อนเราก็หยวนๆ นะ แบบ เออ เราไม่รีบ ปล่อยเค้าไป คนไม่มีมารยาท 
เคยเจอกลุ่มเด็กมัธยมมาแซงคิวซื้อตั๋วหนัง (เราต่ออยู่ น้องเค้ามาต่อแถวที่เป็นแถวตั๋วจอง) เรารอดูว่าพนักงานจะว่ายังไง เพราะเค้าเห็นอยู่ว่าเรามาก่อน แต่พนักงานก็ขายให้เด็กๆ กลุ่มนี้ก่อน ทั้งที่ไม่ได้จองมา 
คนข้างหลังเราก็ไม่พอใจ บ่นกับแฟน แต่ก็ไม่ทำอะไร เราเลยรู้สึกว่า ไม่ได้ละ คือถ้าเรารอให้คนอื่นมารักษาสิทธิให้เรา เราควรจะรักษาสิทธิของเราเองก่อนมั้ย กล้าๆ หน่อยดิ 555 

หลังๆ เลยไฟท์เอง 
ชอบเจอแซงคิวเวลารอเชคอิน 
จะผนึกกำลังกับคนข้างหลัง เฮ้ย สู้ไปด้วยกัน ! 555
มีครั้งนึง ต่อแถวกันอยู่ มีคุณป้าเดินมาถามว่า แถวนี้ไปดอนเมืองใช่มั้ย เราก็บอกใช่ค่ะ คุณป้าก็เรียกคุณลุงมา ทางนี้ๆ เราก็เลยบอกว่า ต่อแถวนะคะ 
คุณป้าก็ รู้ๆ แต่ไม่ไปฮะ จะมายืนหน้าเราให้ได้ 
เราก็แบบ เอาไงดีวะ ... หันไปหาคนข้างหลัง สบตากันเสี้ยววินาที ผชคนนั้นก็พูดเสียงแข็งว่า 'ไปต่อแถวด้านหลังด้วยครับ' 
เย้ ชนะ คุณป้าคุณลุงเดินไปแต่โดยดี 

อีกครั้งที่โมโหมาก เพราะมันนานอยู่แล้วจากกลุ่มข้างหน้าที่มีปัญหาเรื่องน้ำหนักกระเป๋า 
คุณป้าอยู่หลังเราไปสองคน เลยบอกว่า มีปัญหาให้ป้าไปก่อนได้มั้ย 
เรานี่คิดเลย อ่าว ถ้ามีใครไปก่อนมันควรจะเป็น ผช ข้างหน้าเรามั้ย คือจะมาแซงคิวงี้เหรอ 
กรุ๊ปนั้นปัญหายังไม่จบ คุณป้ามาเลยค่ะ มาแทรกผชข้างหน้าเรา แต่เค้ามากับเพื่อน เพื่อนชิงเข้าเคาท์เตอร์ได้ก่อน 
เค้าก็หันมามองหน้าเรา ยิ้มปลงๆ แล้วส่ายหัว แล้วเดินตัดหน้าป้าเข้าเคาท์เตอร์ไป 
ในหัวเรานี่ตีกันมาก เอาไงดีวะ จะมีคนไฟท์ด้วยมั้ย  
สุดท้ายยอม สะกิดป้าบอก กลับไปเข้าคิวตามเดิมได้มั้ยคะ 
ป้าทำหน้าแบบ อ้าว แต่ก็เดินไปโดยดีนะ แต่บ่นว่าก็เห็นมีปัญหาอยู่ มันเสียเวลา
ผช ข้างหลังเราก็เลยพูดว่า ... เค้าก็เข้าคิวกันอยู่มั้ยครับ 
เราได้ยินป้าพูดงี้ยิ่งโมโห เลยบอกว่า ... ต่อให้มีปัญหาอยู่ แต่คนที่ควรจะได้ไปเคาท์เตอร์ก่อนก็คือคนที่อยู่ข้างหน้ามั้ยคะ 
ป้าก็เลยขอโทษ ก็จบไป 

จริงๆ เราใจดีมากนะ หยวนๆ แต่อย่างที่บอก หลังๆ เจอเยอะขึ้น แล้วรู้สึกว่า เราต้องรักษาสิทธิของตัวเราเองอ่ะ
comment23:เราจะบอกว่าเชิญไปต่อคิวค่ะเพราะคนอื่นเค้าก็ต่อกัน แต่บางครั้งวิธีนี้ก็ใช้ไม่ได้ผลกับคนบางจำพวกนะคะ ที่เจอล่าสุดเลยคือเป็นนักท่องเที่ยวจีนมาแซงคิวตอนต่อแถวสอดบัตรบีทีเอส อยู่ๆ มายกมือไหว้เราและก็แทรกเลยอ่า คือหน้าเหมือนคนไทยมาก แต่ที่เซ็งสุดคือ รปภ ก็เห็นนะแถมช่วยสอดบัตรให้อีก บางทีก็เพลียกับคนประเภทนี้นะคะ
comment24:เคยโดนแซงก็สะกิดบอกเค้า ว่ากำลังต่อคิวกันอยู่นะคะรบกวนไปต่อท้ายแถวนะคะ
ส่วนใหญ่ก็จะทำหน้ามึนๆ เดินหนีไป บางคนก็มาแถๆ เราก็ทำหน้าเฉยๆ แต่ไม่ให้แทรก จบ
มีครั้งนึงทำท่าจะไม่ยอม เราบอกพนักงานคิดเงินเลยว่า นี่ก็ยืนต่อคิวมานานแล้วนะคะ
พนักงานส่วนใหญ่ก็จะไปบอกให้คนแซงคิวไปต่อแถว ก็หน้าม้านกันไป
ยังไม่เคยเจอพนักงานยอมให้แซงคิวจังๆ เลย อาจจะเป็นเพราะหน้าตาเราพร้อมเหวี่งตลอดก็ได้
เลยไม่ค่อยมีคนกล้าแซงคิวเท่าไหร่
comment25:ดูตามสภาพ ถ้าแซงกันเป็นธรรมดา โวยวายก็เหนื่อยเปล่ากลางกรุงก็เป็น. ห้างใหญ่ รอจ่ายเงิน ทำเป็นตีมึนมาแซงจากอีกทาง
comment26:เราเจอบ่อยทุกครั้งที่ไปกราบพระบรมศพ ไม่ว่าจะระหว่างเดิน ระหว่างรอหยุดรอ ก็จะมีแทรกแถวให้เห็นตลอด พยายามไม่โกรธ ไม่หงุดหงิด ด้วยรู้ว่าที่ทำไปคือไปทำอะไร และครั้งสุดท้ายที่ไป (ครั้งที่ 4) เข้าไปถึงหน้าพระบรมโกศแล้ว เจอป้าคนนึงเดินแทรกเบียดขึ้นไปเพื่อไปอยู่แถวหน้าเรา (เรายืนอึ้งแล้วมอง แต่พูดไม่ออก) จนท.เห็นเหตุการณ์เลยบอกว่าว่าไม่เป็นไรค่ะ ใจเย็นๆ เราเลยต้องกระเถิบไปแถวหลังแทนป้าเค้าค่ะ T_T เศร้าที่คนไทยบางส่วนเป็นแบบนี้
comment26-1:เรื่องแทรกคิวในงานพระบรมศพ  เราเห็นว่ามันมีอยู่หลายสาเหตุนะคะ
1- คนแทรกคิวจริงๆ
2- พวกที่มาเป็นกลุ่ม แล้วเคยอยู่หน้าเรา อาจจะหน้าไปมากๆด้วย
    แต่มัวพลัดหลงเลยกันกลับกลุ่ม  ก็เลยพยายามเดินแทรกจากข้างหลังไปอยู่ที่เก่า
comment27:พูดถึงเรื่องแซงคิวถึงกับต้องล้อคอินมาเมนท์555555
เราไม่โอเคมากๆค่ะกับการแซงคิว เราเคยโดนแซงนะแต่เราก็สะกิดบอกเค้าค่ะะ ว่าเธอๆเรามาก่อนค่ะ 
ไม่ต้องโวยวายก็ได้ แต่เราควรพูดไปเลย เพื่อรักษาสิทธิ์ของเราเอง
comment28:เงียบไว้ดีกว่า
comment29:เคยโดนเหมือนกันค่ะ เราก็บอกเลยนะ คืออยากให้รู้ไงว่าที่เค้าทำมันไม่ถูก แต่ก็บอกดีๆ สุภาพๆ นี่แหละค่ะ ส่วนใหญ่ก็มีความละอายแก่ใจกันะนะคะ 
เพราะก็รู้ตัวว่าผิดอยู่แล้วไง  แต่ถ้ายังตีหน้ามึนทำเนียนอยู่ก็อาจเพิ่มเลเวลขึ้นไปอีก 
ส่วนถ้าเป็นเด็กเล็กๆ แบบที่เล็กจนดูรู้ว่าเค้าไม่ได้ตั้งใจ ก็อาจจะคุยดีๆ เชิงสอนว่าที่เค้าทำอยู่มันไม่ถูก ถ้าไม่มีใครต่อจากเรา ก็อาจหยวนให้ก่อน 
แล้วบอกคราวหน้าอย่าทำอีกนะ  แต่ถ้ามีคนต่อก็คงบอกไปว่าพี่อาจต้องถามคนต่อคิวด้านหลังพี่ก่อนนะว่าเค้าจะยอมให้น้องแซงคิวที่ทุกคนต่อแถวอยู่ไหม  เพราะเคยไปต่อคนนึงแต่เค้ายืนห่างเลยถามว่าต่อคิวจ่ายอยู่ไหม เค้าบอกใช่เลยไปยืนต่อด้านหลังเค้า ทีนี้ลุงป้าคู่นึงเนียนเดินเข้ามาแทรกช่วงที่ห่างอยู่ เลยเดินไปบอกลุงป้าคู่นั้น ว่าคนนี้เค้าต่อแถวอยู่นะ  ลุงป้าเลยหันมาบอกให้คนหน้าเราไปก่อน แต่คนนั้นคงจิตใจดีมั้งยอมให้ลุงป้าแทรก  เรานี่กลายเป็นเผือกไปเลย รีบก็รีบนะวันนั้น
คหสต เรานะคะ ถ้าไม่ชอบใจในสิ่งที่ไม่ถูกต้องก็ควรทำให้มันถูกต้อง อยากให้คนที่ทำผิดสำนึกก็ต้องบอก บางทีการยอมในบางเรื่องมันไม่ใช่น้ำใจอ่ะ มันคือการส่งเสริมให้คนๆ นึงทำตัวเอาเปรียบคนอื่นอยู่เรื่อยไป ในเมื่อเค้าไม่มีจิตสำนึกพื้นฐานของการอยู่ร่วมกันคนอื่น เราก็อยากสะกิดให้เค้าได้คิดบ้าง จะมาเอาเปรียบคนที่เค้าทำถูกกติกามันก็ไม่แฟร์นะ มันเห็นแก่ตัวเกินไป
comment30:ผมก็โดนบ่อยครับ วันก่อนยืนรอคิวที่ร้านเจ๊ไข่ริมคลองประปา เจอมนุษย์ป้า ทำเนียนยกมือสวัสดีเจ๊ไข่ แล้วเดินเข้าไปเลย
comment31:ถ้าเป็นตัวเองอาจจะเงียบ ไม่กล้าพูดตรง ๆ 

แต่เมื่อวาน ระหว่างต่อแถวรอเช็คอินที่สนามบิน 
มีสาวจีนสองคน จู่ ๆ เดินแทรกไปยืนหน้าสุดตรงจุดรอเลย ทั้ง ๆ ที่ก็มีคนยืนต่อแถวกันอยู่ 2-3 คน
พอดี สาวฝรั่งเค้ายืนรอตรงจุดนี้ และจะเป็นคนแรกที่จะได้เข้าไปเช็คอินที่เค้าเตอร์ นางก็พูดเลยแบบสุภาพ ๆ ว่าให้ไปต่อคิว ประมาณนี้
ยืนคิดในใจ ถ้าเป็นเราจะกล้าพูดมั้ยหว่า แต่ฝรั่งเค้ารักษาสิทธิ์และกล้าที่จะพูดเลย
comment32:ปกติเราไม่เงียบค่ะ ตักเตือนอย่างสุภาพก็ไม่เคยมีปัญหา ยิ่งกับเด็กนี่ของง่าย เวลาเด็กปราดมาจะแซงเรายกแขนกันที่ไว้เลยล่ะแล้วบอกเด็กดีๆว่าต้องต่อแถวนะ สอนให้เข้าแถวเสร็จสรรพถ้าพ่อแม่เค้าไม่รู้จักสอนล่ะก็ 

กับป้าก็จัดไปตามความเหมาะสม ไม่ด่า แต่ถ้าป้าไม่ยอมเราก็ไปเล่นพนักงานต่อถ้ายอมให้คนอื่นแซงคิว

ไม่เงียบแต่ไม่พูดจาหาเรื่องกวนหรือประชดใส่คนอื่นไม่มีปัญหาหรอกค่ะอย่าไปกลัว
comment33:เราเคยเจอเหมือนกันค่ะ แต่เป็นมนุษย์ลุง ตอนนั้นจ่ายเงินที่ไปรษณีย์แล้วอยู่ต่างจังหวัด
บัตรคิวก็มีให้จับ แต่พอถึงคิวเรามนุษย์ลุงก็พรวดไปที่เคาท์เตอร์ทันทีทั้งที่เพิ่งมาถึงร้าน

พอเรากำลังจะทักท้วง แต่เจ้าหน้าที่ไม่บริการให้ลุงคนนั้นแล้วบอกให้เขามานั่งที่
ได้ยินเจ้าหน้าที่เขาพูดว่า "เคารพสิทธิ์ของคนอื่นด้วยครับ เขามาก่อนก็ได้บริการก่อน"

ประทับใจมากค่ะ
comment34:เราเคยโดนนะ ก็สะกิดเค้าค่ะ แล้วก็บอกว่า หางแถวอยู่ตรงโน้นค่ะ ส่วนใหญ่เค้าก็จะอายแล้วออกไปต่อแถวนะ 
ยังไม่เคยเจอใครที่ด้านมากๆเท่าไหร่ แต่มีครั้งนึงไปกิน KFC ผู้หญิงคนก่อนหน้าเราสั่งเสร็จรับของไปแล้ว
แต่มีเด็ก 2 คนมาสั่งโดยมาข้างๆเค้าเตอร์ เราก็เลยบอกว่า น้องๆไปต่อแถว น้องมันดันบอกว่าต่ออยู่ 
เราเลยบอกว่า ถ้าต่ออยู่ก็แปลว่าต้องอยู่หน้าพี่สิ น้องมันก็ทำหน้าบอกว่า ต่อแถวแล้ว 
พนักงานตอนนั้นรับออเดอร์น้องกับออเดอร์เรา แต่ทำให้เราก่อน
comment35:เคยโดนแซงคิวเหมือนกันในห้าง ผมไม่โวยกับคนแซงหรอกครับ แค่บอกคนคิดตังส์ว่า "ผมมาก่อนครับ ถ้าคิดเงินเค้าก่อน ของในรถเข็นน้องเอาไปเก็บที่เองนะ ผมไม่ซื้อครับ"
comment35-1:เหมือนกันครับ หลีกเลี่ยงการมีปัญหาโดยตรงแต่ให้ผู้ให้บริการจัดการปัญหาเอง
comment36:ผมพูดครับ ถือเป็นสิทธิ์ของผมครับ
ว่าทั้งคนที่แทรก และคนที่คิดเงิน (ต้องมั่นใจนะว่าเค้าเห็นผมมาก่อน)
comment37:เกือบทุกครั้งที่เจอ ผมบอกครับ ใช้น้ำเสียงปกติ ไม่โวยวาย แล้วเค้าก็จะไปเอง
comment38:ไม่ควรโวยวายครับ แต่คนพูดอะไรออกไปบ้าง เรียกง่ายๆว่า โวยวายแบบผู้ดี
comment39:ยินจ้องหน้าแบบเหยียดๆครับ จ้องจนกว่าจะออกจากร้าน
comment39-1:เราว่าน่าจะบอกเค้าไปเลยนะคะ จ้องอย่างเดียวเมื่อยแทน ฮ่าๆ
comment39-2:เราจ้องป้าเค้านะคะ แต่ป้าไม่หันมามองเลย
comment40:ถ้าโดนแซง เราก็พูดดีๆ ยิ้มให้ว่า ขอโทษนะคะ ตรงนี้ต่อคิวอยู่ หางแถวอยู่ทางนั้นค่ะ 
ไม่เคยมีใครด้านจะต่อค่ะ เพราะเราไม่ให้แน่ๆ จะอายุเยอะกว่าเป็นมนุษย์ป้าหรืออะไรก็ไม่ยอมค่ะ ใครแซงเราไม่มีกรณีเงียบแน่นอน แต่ไม่ค่อยมีคนแซงเรานะ สงสัยจะหน้าตาพร้อมบวก 555

ถ้าเจอเด็กเราก็คงสอนค่ะ ว่าพี่ๆต่อแถวอยู่ หนูต้องมีมารยาทรอรับบริการตามคิวนะครับ/คะ 

ถ้าไม่แน่ใจแบบคนมะรุมมะตุ้มเคาท์เตอร์ เราถามพนักงานเลยค่ะ ว่าหางแถวอยู่ทางไหนจะได้ต่อถูก บางทีก็จะเป็นจังหวะให้พนักงานได้แนะนำลูกค้าให้ได้ต่อแถวให้เป็นระเบียบขึ้น
comment41:เจอบ่อยมากเจอหลายเหตุการณ์ และไม่เคยยอมด้วยให้ใครแซงด้วย 

ถ้าไม่ใช่เหตุการณ์จะเป็นจะตายร้ายแรง

พร้อมรบเสมอถ้าเจอแบบนี้ เหอะๆๆๆ
comment42:เราพูดนะ ทุกครั้ง
เสียงดัง แต่ไม่แข็ง 
เค้าต่อแถวกันอยู่ค่ะ ปลายแถวอยู่โน่นนะคะ
ไม่คิดจะต่อแถวหน่อยหรอคะ?
เข้าแถวด้วยค่ะ
เป็นต้น
เคยเจอใน7-11 มาถึงวางพรึ่บ ชายร่างใหญ่
เราพูดเลย"บริการตามคิวด้วยนะคะน้อง"บอกพนักงาน)น้องก็ลังเล คงจะกลัวผู้ชายคนนั้น 
แต่ทุกสายตาที่ต่อคิวมองไปที่ชายคนนั้น นางจึงไปต่อคิว
บางคนเค้าก็ไม่รู้มารยาทในการอยู่ร่วมกัน เราต้องบอกเค้าค่ะ
comment43:ทำไมต้องเงียบคะ
เราเคยเจอบ่อยๆ มีครั้งนึงประทับใจมากกกก
เราพาเด็กๆที่บ้านไปดูปลาที่ ม.บู เค้าจะมีขายบัตรขึ้นไปให้อาหารปลา ตามป้ายแจ้งว่าเปิดขายบ่ายโมง แต่วันนั้นเจ้าหน้าที่มาช้า ระหว่างรอก็มีผู้หญิงคนนึง มาทำทีเป็นยืนคุยกับเรา แล้วก็ยืนแทรกข้างหน้าแบบหน้าตาเฉยมาก ตอนแรกเราพยายามมองในแง่ดีว่าเดี๋ยวเจ้าหน้าที่มาก็คงจะไป
พอเจ้าหน้าที่มาเค้าก็หยิบเงินเตรียมจ่ายเฉยๆเลย
เราสะกิดค่ะ ถามเค้าว่าเจ้าหน้าที่มาแล้ว ควรจะไปต่อคิวนะคะ

OMG อิป้าตีมึนค่าาา นางตอบมาว่า ก็นี่ไงแถว
เฮ้ย...แต่ตรูมาก่อนนะ

เราเลยตอบไปว่า เรามาก่อนนะคะ คุณควรจะเข้าแถวไหม
นางทำหน้าเคืองมาก แล้วตอบเราว่า อ๋อ..งั้นเชิญก่อนเลย
ตอนเดินออกมาเราเจอแม่นางยืนมองอยู่ เราเลยเหน็บกับสามีดังๆว่า แต่งตัวก็ดี ลูกก็โตแล้ว สมองน่าจะมี พ่อแม่คงลืมปลูกฝังมารยาท เอาให้ได้ยินทั้งบ้านเลย

ตอนพาลูกขึ้นไปให้อาหารปลาก็ไมาเจอนางเลย

มนุษย์ป้าต้องเจอกับมนุษย์แม่
comment44:ส่วนตัวผม ถ้าผมรีบ แล้วยังมีคนแซงคิว ผมจะโวย... แต่ถ้าไม่รีบอาจจะเฉยๆแล้วแต่อารมณ์ ณ ขณะนั้น

ปล.แต่ทางดี ควรเตือนเขาดีๆ ให้ต่อคิวครับ
comment45:เป็นเรา เราบอกค่ะ เพราะเคยเจอตอนยืนรอจ่ายเงิน แถวยาวมากแต่มีป้าเนียนมาแทรกด้านหน้าเรา เราก็เลยบอกป้าคนนั้นไปว่า ป้าค่ะ เค้ารอต่อแถวอยู่ด้านนี้นะค่ะ หางแถวอยู่ตรงโน้นค่ะป้า ป้าแกคงอายมั๊งค่ะ ทำหน้างง เหวอๆบอกว่า หรอๆ แล้วก็เดินหายไปเลย  คนแบบนี้ต้องบอกค่ะ ไม่บอกไม่ได้ นิสัยเสีย แล้วก็จะทำไปเรื่อยๆค่ะถ้าไม่มีคนคอยเตือน
comment46:ผมพูดปกติธรรมดาว่า พี่ครับ เขาต่อคิวกันอยู่ครับ...
comment47:จริงๆอยู่ที่ร้านครับ ลูกค้ามันจะแซง ร้านไหนเอาใจใส่นี่รู้นะ ว่าใครมาก่อนมาหลัง

เคสนึงที่ชัดเจนมาเล่า ร้านขายก๋วยเตี๋ยวเย็นตาโฟในซอยบ้าน จริงๆมันไม่มีต่อคิวหรอกแต่จะซื้ออะไรตามมารยาทต้องมาก่อนได้ก่อนอยู่แล้ว
ผมมาก่อน อารมแบบว่าพูดสั่งออร์เดอร์ก่อนเลยพูดครั้งเดียว แลัวอีกคนเหมือนคงหิวมากมาสั่งต่อจากผมพูดสองครั้ง ยืนแบบว่าไกล้ๆเจ้าของร้านเลย (ผมยืนห่างๆ) 

เจ้าของร้านทำเสร็จจากคนก่อนหน้าผม ก็ย้อนกลับมาถามผมว่าเอาแบบนี้ใช่ไหม คือเจ้าของร้านแกไม่สนคนที่พูดสั่งสองรอบนั่นเลย 
ตามคิวครับ อันนี้น่าอุดหนุน 

แต่เคสไหนร้านไหนที่ร้านปล่อยให้ลูกค้ามาทีหลังได้ก่อน ผมเจอครั้งนั้นครั้งเดียว ไม่ใช้บริการอีกเลยครับ ร้านมีเยอะแยะ
comment48:เราเลือกที่จะโวยวายค่ะ แต่บางทีเจอพวกที่ไม่แคร์นี้เราก็เหนื่อยฟรีอยู่นะคะ พีคสุดที่เราเจอคือที่สนามบินขณะกำลังรอเช็คอิน เป็นแม่ลูกสองคนชาวจีนอยู่ๆเอารถเข็นมาเบียดๆรถเข็นเราแล้วแทรกเข้ามา เราก็พูดเป็นภาษาอังกฤษบอกให้เค้าสองคนแม่ลูกไปต่อคิว แต่เค้าก็แกล้งทำเป็นฟังไม่รู้เรื่องค่ะ เผอิญแฟนเราเป็นคนไต้หวัน ก็พูดภาษาจีนย้ำอีกทีนึง เค้าก็แกล้งทำเป็นไม่รู้เรื่องอีก ..... คือแบบตอนนั้นโมโหมากกกกกกก เรากับแฟนเลยโวยวายเสียงดังเลยค่ะ พูดอยู่นานมากกก ทั้งเป็นภาษาไทย ภาษาอังกฤษ ภาษาจีน เอาให้ได้ยินกันทั้งสนามบิน รู้ไหมนางทำไง นางหยิบมือถือขึ้นมาอ่านบทสวดมนต์จ้าาาา โหยยยยยยยย รู้สึกตัวเองเลวขึ้นมาทันที สุดท้ายก็ทำอะไรไม่ได้ค่ะ ขณะแกล้งเอารถเข็นกระทุ้งๆเบาๆให้รู้สึกตัว ก็ยังนิ่ง โชคดีว่าเค้าเตอร์เช็คอินเปิดเพิ่มอีกอันนึงพอดี เราเลยแยกแถวออกมา แล้วขอพนักงานที่เค้าเตอร์เช็คอินไปว่าขอนั่งให้ห่างๆสองแม่ลูกไร้มารยาทนั้น คิดแล้วยังโมโหไม่หายเลย ฮึ่ยย
comment49:ถ้าเป็นผมไม่ต้องด่าครับ พูดคำเดียวเสียงดังนิดนึง 
"นี่คุณไม่เห็นคิวจริงๆหรอครับ" 
แค่นี้ก็หน้าชาเดินไปต่อแถวด้วยความสงบ คนพวกนี้ต้องให้สังคมลงโทษครับ ไม่ต้องไปด่าให้เสียน้ำลาย เสียอารมณ์เปล่าๆ
comment50:เคอเจอฝรั่งแซงที่ xxi central world โวยวายสิคะ 
ด่าภาษาอังกฤษเลยย. 

ส่วนพวกป้าๆๆ. ก็จะพูดลอยๆ เสียงดังฟังชัด ว่า
ให้ป้าเขาไปก่อนก็ได้ค่ะ เขาคงรีบ 
เพราะเหลือเวลาบนโลกนี้อีกไม่นาน

ยิ้มเก๋ๆ
comment51:ควรว่าคนแซงและบอก พนง.ว่าเรามาก่อน
comment52:บอกพนักงานว่า น้องคะ พี่มาก่อน 
ไม่ต้องกระทบกับคนที่แซงคิวด้วยค่ะ 

ถ้าเป็นเด็ก บอกเด็กได้เลยค่ะ หนูจ๋า พี่มาก่อน ถ้าหนูจะสั่ง ต้องไปต่อคิวนะคะ
comment53:ถ้าเจอคนแซงคิว สิ่งที่ผมจะปฏิบัติก็ตามนี้ครับ
-แจ้งเค้าว่าเค้ากำลังแซงคิวแล้วบอกให้ไปต่อแถวข้างหลัง
-ถ้ายังเนียนไม่สนใจก็จะแจ้งพนักงานว่าคนนั้นแซงคิว
-ถ้าพนักงานไม่สนใจก็คอมเพลนพนักงานไป
นั่นคือสิ่งที่ผมจะทำเมื่อก่อนนะครับ

ปัจจุบันเลือกอยู่เฉยๆเลี่ยงการปะทะครับ
ช่วงหลังมานี้เจอพวกบ้าๆบ่อยเลยเกิน
โดยเฉพาะพวกตรรกะบ้าๆเอาตัวเองเป็นใหญ่
ขอเลี่ยงพวกนี้ไว้ดีกว่า เจอที่ไหนก็ซวยที่นั้นครับ
comment54:เราเคยคนที่แซงคิวโวยใส่อ่ะค่ะ ที่ mc
เราเข้าไปต่อคิวซื้อของเป็นคิว 3 ไม่มีคนต่อหลัง  ขณะที่คิวแรกเสร็จ คิว 2 กำลังสั่ง  มีมนุษย์ป้า 2 คนเดินเข้ามาแล้วเลี้อยไปข้างเคาท์เตอร์ ข้างคนที่กำลังสั่ง  เราก้อมองๆแต่ไม่คิดอะไร คิดว่าคงไปดูเมนู  พอถึงคิวเราพนักงานก้อถามเราว่ารับอะไรดีคะ   ป้า 2 คนนั้นรีบโวยเลยบอกเค้ามาก่อนเราอ่ะไปแซงเค้า   เราปรี๊ดแตกมาก  ปกติจะยอมๆนะ  เราเสียงดังให้คนอื่นได้ยินเลยว่าเราอ่ะต่อคิวก่อน  แล้วก็เห็นตั้งแต่คุณ 2 คนเดินเลี้อยมาข้างเคาท์เตอร์แล้วไม่ยอมต่อแถว ใครกันแน่ที่แซง ไปเอาวงจรปิดมาดูได้เลย  พร้อมทำหน้าโหดๆพร้อมเอาเรื่อง  (จริงๆแอบกลัวโดนรุม >< เพราะไปคนเดียว)  อิป้า 2 คนเงียบกริบ ยอมแต่โดยดี   

คือเราว่าพวกเค้ารู้ตัวนะว่าตัวเองแซงเลยยอมแพ้ แต่งงมากที่กล้ามากล่าวหาคนอื่นว่าแซงคิว
comment54-1:เราเคยเจอแบบนี้แต่เป็นสาวเกาหลี 
พอเราหนักแน่นใส่นางก็ถอย
แล้วนางก็หันไปเลื้อยใส่อีกแถวแทน
อึกแถวเห็นนางเป็นต่างชาติมั้ง  ยอมให้นางแซง
comment55:ถ้าจังหวะแซง ชัดเจน  ผมพูดครับ  

"ท้ายแถวอยู่ทางโน้น/นี้ครับ"


ถ้าพูดแล้วไม่ฟัง ก็อาจจะต้องขอร้อง พนง ให้มาจัดการ  ถ้า พนง ไม่จัดการ ก็แล้วแต่  แต่ร้านที่จัดการเรื่องพวกนี้ ไม่ได้ผมก็ไม่เข้าอีกแหละครับ รม เสีย 55
comment56:เมื่อเจอคนแซงคิว ชุดการกระทำของผมคือดังนี้

เริ่มจากสะกิดเบาๆแล้วบอกให้รู้ตัว 
ถ้ายังทำหูตึงก็พูดให้ดัง
ถ้ายังโมเม ก็ดึงคนข้างหลังมาช่วยยำด้วย
ถ้าไม่ยอมอีก บอกพนักงานว่า อย่าบริการให้
ถ้าพนักงานไม่สนใจ พูดให้ดังว่าจะเรียกหัวหน้า 
ถ้าขนาดนี้ยังไม่ยอม ก็ไม่รู้จะยังไงแล้ว

ยกเว้นว่าไอ้คนแซงมีอาวุธ แบบนี้ผมเดินหนีไปต่อช่องอื่นดีกว่า
comment57:พูดดังๆให้ทุกคนในรัศมี 100 เมตรได้ยินว่าคุณถูกแซงคิว บอกพนักงานคิดเงินว่าถ้าคิดเงินให้คนที่มาแซงคิวจะขอพบผู้จัดการ อย่าไปยอมครับคนแบบนี้เอาเปรียบคุณได้ก็จะไปเอาเปรียบคนอื่นต่อไปเรื่อยๆ คนที่อยู่ข้างหลังคุณเค้าก็จะด่าคุณที่ยอมให้มีคนมาแทรกมากกว่าจะด่าคนแทรกครับ กับคนสันดานไม่ดีอย่าไปใจดีไม่เข้าเรื่องครับ
comment58:ปกติถ้าเจอคนแซงคิวจ่ายเงินใน7/11 ก็จะหยิบของที่เค้าวางเลื่นออกไปนิด...แล้วหันไปบอกว่า  วันหลังไม่แซงคิวนะมันไม่ดี  แล้วให้พนักงานคิดเงินเราก่อน...ที่เจอมาก็เข้าใจและไม่มีโต้เถียงสักคน...อาจมีไม่พอใจกันบ้างตามประสา ^_^
comment59:เราจะบอกค่ะ พูดดีๆว่าคนยืนต่อแถวอยู่ เคยรอคิวเข้าห้องน้ำในปั๊ม ตจว มีหญิงคนหนึ่งยืนต่อคิวข้างหลังถัดเราประมาณ 2-3 คิว คนข้างหน้าเราเป็นฝรั่ง พอมีคนเปิดประตูออกมา หล่อนเดินพรวดตัดหน้าฝรั่งเข้าห้องน้ำ จนฝรั่งทำหน้าอ้าปากค้าง เราเลยตะโกนบอกว่าคนต่อแถวกันอยู่ค่ะ หล่อนตอบกลับมาว่า ต่อก็ได้ แล้วเดินกลับไปที่แถว อับอายขายขี้หน้าฝรั่งมาก
comment60:"ปรากฏว่าเป็นคุณป้าที่มาแทรกเราตอนแรกค่ะ"
--
อันนี้ดูจะออกไปลักษณะ เจ้ากรรมนายเวร นะครับ ขอไม่วิพากษ์

"เมื่อเจอคนแซงคิว ควรโวยวายหรือเงียบไว้คะ?"
--
มีสองกรณี
1. หากคุณไม่แคร์สังคม และก็รอได้ ไม่รู้สึกเดือดร้อนอะไร ก็ยอมให้เขาแซงต่อไป
2. หากคุณแคร์สังคม มันถือเป็น civic duty ที่จะต้องเข้าไป intercept วงจรอุบาทว์นี้ โดยการ
เตือนดีๆ ก่อน ถ้ายังดื้อก็
ขึ้นเสียง ถ้ายังดื้อก็
โวยวาย ถ้ายังดื้อก็
Light physical contact ถ้ายังดื้อก็
Get really physical, so they know mutated monkeys don't belong in human society.
comment61:ถ้าเป็นป้าแซงคิวจะพูดดัง ๆ ถามน้องที่คิดเงินว่า

นี้ช่องพิเศษสำหรับคนชรา  มันจะมีช่องสำหรับคนท้อง คนพิการ คนชรา และคนมีเด็กเล็ก ๆ
comment62:เราสะกิดแน่ค่ะ  เคยเจอแซงคิวสั่งอาหารที่เซ็นทรัลเราบอกพนักงานเลยว่าพี่มาก่อนนะซึ่งพนักงานก้อเห็นแล้วว่าเรามาก่อนเลยรับคิวจากเราก่อน ไม่งั้นเราโวยแน่
comment63:ความคิดเห็นนี้ถูกลบเนื่องจาก   กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment64:บางทีก็อยากโวยเหมือนกันค่ะ แต่ก็กลัวจะถูกหาว่าไม่เคารพผู้ใหญ่ ไม่มีกาลเทศะ
comment65:บอกพนักงานว่าคุณมาก่อนค่ะ คนแบบนี้ไม่ควรคุยด้วย
comment66:เราพูดเตือนค่ะ อย่างสุภาพนะคะแต่หน้าตึงละ  
ก็ไม่เคยมีปัญหานะคะ เค้าก้อยอมกันโดยดี 
เจอทั้งคนจีน และคนไทยค่ะ
comment67:ที่อุดรใช่ป่าวครับ. ผมเคยไปมา. เขาไม่รู้จักการเข้าแถวจริงๆครับ. อย่าโกรธนะครับ. ลองไปพิสูจน์ได้ที่ ทุกห้างเลยครับ. 
ผมไม่ทราบว่าเป็นชนชาติไหนนะครับ

แต่ที่อื่นผมไม่เห็นนะ
comment68:กลับเมืองไทยปีที่แล้ว ที่ร้านหนังสือในบิ๊กซีอุดร เด็กน่าจะสิบขวบแซงคิวสามีเรา เรายืนรอสามีอยู่หน้าร้าน สามียืนรอคิวจ่ายค่าหนังสือ ลูกๆเราก็วิ่งเล่นในร้าน คือตอนนั้นอยากกลับมาก พอพนักงานคิดเงินให้เด็กคนนั้น เราเลยพูดกับพนักงานว่า สามีพี่มาก่อนนะค่ะ พนักงานบอก อ่อเหรอครับ ขอโทษครับ แล้วเราก็หันไปหาเด็กแล้วพูดว่า หนูขาทีหลังต้องเข้าคิวนะคะ เพราะการลัดคิวคนอื่นมันไม่ดี สามีเราบอก ทำไมเธอใจร้ายจัง ไปว่าให้เด็ก อ้าว เราผิดอีก
comment69:เคยเจออยู่ครั้งนึงเป็นอาจารย์หรือพนักงานของมหาวิทยาลัยเนี้ยแหละค่ะแซงคิวซื้อข้าว ไอ้เราเป็นนิสิตก็ทำได้แค่ยืนกอดอก มองจิกและจ้องพร้อมเบะปากใส่เจ๊คนนั้นจนกว่าเจ๊จะซื้อข้าวเสร็จค่ะ
comment70:เคยเจอเมื่อปีใหม่ คนเยอะมากที่ห้างแล้วต้องเอาของชั่งกิโล

ห้างก็ไม่มีการจัดระเบียบอะไร มั่วไปหมด

เราก็ยืนจะวางของที่จะชั่ง ป้าข้างหน้าก็ยืนขวางจะตักของ

จู่ๆ ป้าอีกคนก็พุ่งมาจะวาง แถมกวักมือเรียกลูกกระจ๊อกให้รีบมาวาง

เราก็ยกศอกกันของ แล้วพูดเลยว่า วางตรงนี้เลยค่ะ จะได้ตามคิว พอเราได้ของก็เดินไปที่รถ แกยังเดินมามองหน้าเราอีกแน่ะ สรุปว่าป้าก็ไม่รู้ตัวงี้
comment71:วิธีการพูดเป็นสิ่ฃสำคัญค่ะ
ไม่ว่าคนนิสัยเสียแค่ไหนก็คงไม่ชอบให้ใครมาสั่ง ลองปรับจาก " ป้าค่ะ ป้าต้องไปต่อคิวค่ะ " เป็น " ป้าคะ หนูยืนต่อคิวอยู่นะคะ หนูมาก่อนค่ะ". อะไรทำนองนนี้ 
ถ้าคนมีจิตสำนึก ฟังรู้เรื่อง เค้าจะคิดได้ค่ะ
comment72:ถ้าเป็นป้าด่าเลย ถ้าเป็นเด็กด่าป้า
เด็กทำตามผู้ใหญ่ ด่าป้าให้รู้ว่าที่ทำตามเป็นตัวอย่างที่ไม่ดี
comment73:พอถึงคุณป้านั่น เราบอกพนักงานว่า...น้องคะ พี่มาเข้าคิวก่อนคุณท่านนี้ค่ะ ช่วยทำรายการให้พี่ก่อนนะคะ  
เท่าที่ผ่านมาก้อเป็นไปด้วยดีนะคะ
comment74:การไม่รักษาสิทธิ์ ย่อมทำให้คนอื่นไม่เกรงใจ
comment75:ปรกติก็ต่อคิว  แต่มีบ้างที่จะแซงเลยเช่นถ้ายืนห่างยืนเอียงทําให้แถวมันเละผมจะแซงเค้าเลย

อย่างรถไฟฟ้ามีจุดยืน ก็ไม่ยืนกันทํายังกะยืนรอรถเมลรึไง
ห่างไปสัก2ก้าวเอียงไปทางซ้ายทางขวาไรงี้ผมยืนแซงมันเลย  เค้าจะทําหน้าตาตกใจแล้วค่อยขยับมายืนให้ดีๆ
comment76:ไม่ยอมค่ะ 
เห็นสถานการณ์แล้ว ให้เขยิบแขนขา ร่างกาย และเคลื่อนที่เข้าไปรักษาพื้นที่ก่อน 
ถ้าเขาทำท่าไม่รู้ไม่ชี้ ให้จ้องหน้า ใช้สายตาจิกแบบนิ่ง ๆ 
ถ้าคนแซงยังไม่รู้อีก พูดเสียงระดับปกติว่า "เข้าคิวด้วยค่ะ"
ถ้าเขาโวย เราโวยกลับ "ก็คุณแซงคิว" เร่งวอลุ่มเสียงให้ดัง ได้ยินทั่วกันในรัศมีสามถึงสี่เมตร 

ปล เราเคยรอจ่ายตังค์ในซุปเปอร์ ผู้หญิงมาต่อแถว ซื้อธุปเทียน มาขอแซงคิวหน้าตาเฉย บอก "จะรีบไปทำบุญ....ตอนเวลา.... เดี๋ยวไม่ทัน" 
เสมือนหนึ่งถ้าเราไม่ให้แซง จะบาป  เรายิ้ม ตอบว่า "ไม่ได้ค่ะ" "แล้วคนข้างหลังที่ต่อคิวกันอยู่ด้วยล่ะคะ"
comment77:คุณไม่ได้ปล่อยให้เค้าแซงแค่ตัวคุณนะคะ ถึงจะได้ปล่อยไปได้

คุณกำลังปล่อยให้เค้าแซงคนข้างหลังคุณทุกคนด้วยค่ะ

ถ้าไม่คิดถึงตัวเองก็คิดถึงคนข้างหลังบ้าง

ถ้าเป็นเราเจอคนข้างหน้าปล่อยให้มีคนแซง เราด่าหมดทั้งคนแซงและคนที่ปล่อยให้เค้าแซงเลยค่ะ ไม่มีจิตสำนึกต่อสังคมทั้งคู่
comment77-1:เคยคิดอย่างนี้เหมือนกัน แต่มีครั้งนึงที่ต้องหน้าแตก
หลังจากนั้นไม่กล้าว่าคนแซงคิวอีกเลย 
คือตอนนั้นมีป้าคนนึงแซงคิวเรา เราบอกว่าให้ป้าไปต่อคิวนะคะ คนอื่นเค้าก็ต่อคิวกัน แต่คนข้างหลังเราก็บอกว่าให้ป้าคนนั้นไปก่อนก็ได้หนิ ไม่เห็นเป็นไร แล้วทั้งคู่ก็สั่งสอนเราว่าหัดมีน้ำใจหน่อย เป็นคนไทยต้องมีน้ำใจ
comment77-2:คห 77-1 เราควรจะสวนกลับว่า น้ำใจกับมารยาท มันคนละส่วนกัน เป็นคนไทยหัดมีมารยาทบ้างก็ได้นี่ แต่ต้องขึ้นกับว่าเราพูดกับเขาด้วยน้ำเสัยงแบบไหนด้วยค่ะ ถ้าพูดน้ำเสียแย่ๆ ดังๆ หมายจะทำให้คนอื่นอาย คนอื่นๆจะตำหนิเราที่เด็กกว่า ถ้าจะเคือนคงต้องพุดกันดีๆถ้าพูดดีๆไม่ได้ก็ต้องจัด
comment77-3:ฮือออ ขอโทษค่ะ แล้วก็ขอบคุณนะคะ ถ้าเจออีกเราจะไม่ยอมแล้วค่ะ
comment78:ถ้าเป็นผม ผมคงเงียบปล่อยไป ยอมๆไป ทำใจให้สบายไว้

แต่ถ้าคนที่ยืนต่อแถวเป็นแฟนผม ป้านั้นคงโดนสายตามหาโหด และคงยอมถอยไปเองแน่นอน และหลังๆผมให้แฟนต่อแถวก่อนหน้าผมตลอด เลยสบายใจไม่มีใครกล้าแซงคิว
comment79:รุ่นนี้โวยตลอดค่ะ  ตั้งแต่งานวิ่ง แลกแบงค์  ยิ่งมีพวกต่อคิวยาวข้างหลัง  

โวยทีไร มีแต่คนชื่นชมยิ้มแป้น 5555
comment80:เจอมนุษย์ป้าแซงคิวค่ะ อิฉันนี่ถามป้ากลางวงต่อแถวเลยค่ะ "ป้า ป้าแซงคิวมาจากไหนคะ?" รู้มั๊ยคะป้าว่าอะไร ป้าบอกว่า "ให้ป้าแซงเถอะ ป้าปวดหลัง" ไม่รุ้ปวดหลังอะไรนะคะ ปวดแบบแซกคิวนู้นนี้เบียดคนอื่นไปทั่ว อิฉันนี่มีแผลผ่าตัดที่เท้า ไหมก้อยังไม่ได้เอาออก ยังยืนต่อคิวเลยยยย อิป้าาา ถ้าไม่เห็นว่าอยู่ในวัดนะ วีนแตกไปละ
comment80-1:ในวัด???
ถ้าคนแบบนี้ไปวัดคงไม่น่าจะเป็นบุญหรอกมั้ง
comment81:แล้วแต่อารมณ์ค่ะแต่โดยมากจะมีลำดับแบบนี้
- โวย ประมาณบอกให้อีกฝ่ายต่อแถว
- ถ้าอีกฝ่ายไม่ต่อแถว มองหน้าพนักงาน
- ถ้าพนักงานเลือกจะคิดให้คนแซงคิวก่อน 
กรณีซื้อของจะวางของไว้ตรงนั้นแล้วเดินออก ยกเลิกการซื้อการสั่งทุกรายการ
comment82:ผมก็ไม่รู้ว่าผมทำแรงไปมั้ยนะ เเต่ผมพูดเสียงดังๆ ชัดเจนใช้เสียงเเข็งๆไปเลยว่า " ผมมาก่อน อย่ามาเเซงคิว "
มองหน้าเเล้วชี้ไปที่หางเเถว ถ้ายังด้านก็ตะโกน บอกว่า เเซงคิวหรอครับ
comment83:คือบางคนก็เก่งอ่ะครับ
พร้อมจะมีเรื่องตลอดเวลา ขอแค่รักษาความถูกต้อง

แต่บางคน เค้ารักชีวิต เค้ารักความสงบสุขมากกว่า การยอม จึงเป็นการรักษาความปลอดภัยของตัวเองได้ดีที่สุด

ผมแต่ก่อนก็ไม่ยอมใคร ยิ่งขับรถ มีใครมาปาด กวงส้งติง ผมเอาคืนตลอด และเอาคืนได้ทุกครั้งด้วยสิน่า
แต่หลังจากมีลูก เลยรู้จักยอมคน 
มีปัญหาอะไร มันไม่คุ้ม

และไม่เคยตัดสินใครถึงขนาดที่ว่า คนที่ยอมคน คือคนที่ทำให้สังคมไร้ระเบียบ
เค้าต้องมีเหตุผลของเค้าสิ
comment83-1:มองได้หลายแง่
กรณีคุณคือ การทำให้ไอ้พวกไร้ระเบียบมันได้ใจมากยิ่งขึ้น
comment83-2:83-1

พันทิป โลกสวย เก่งคีย์บอร์ดกันเยอะครับ
พอถึงเวลาจริงๆไปเจอพวกคนเลวๆไม่พอใจกระทืบเอา มีเรื่องกัน มันคุ้มไม๊

ขนาดลูกนายพล ลูกตำรวจ ไม่ได้ทำอะไรยังโดนรุมกระทืบได้
อยู่ในประเทศนี้ โลกสวยมากไม่ได้ครับ 

เอาเถอะครับ ใครอยากจะมีเรื่องก็เชิญ
ตอนนี้ ความซ่าในตัวผมมันลดลงไปเยอะ ตั้งแต่มีลูก คิดถึงครอบครัวมากขึ้น แลกไปมันไม่คุ้ม
comment84:บางทีผมคิดว่า เพื่อไม่ให้มีเรื่องราวมันบานปลาย
พนักงานที่อยู่ที่เคาน์เตอร์ต้องเป็นคนจัดการเอง
ถ้าปล่อยให้มีการแทรกคิวเกิดขึ้น
ให้จำหน้า จำป้ายชื่อ รหัสพนักงาน
แล้วนำเรื่องไปแจ้งกับทางร้าน
(เก็บใบเสร็จไว้เป็นหลักฐานด้วย)

อยากให้ทำแบบนี้ทุกร้านไม่ว่าจะ KFC แมคโดนัล เซเว่น บลาๆ
อาจจะแก้ปัญหาตรงหน้าไม่ได้ทันที
แต่ในระยะยาวผู้ประกอบการจะได้อบรมพนักงานให้มีมาตรฐานเรื่องนี้เหมือนๆกัน
comment85:ประสบการณ์ส่วนตัว ณ ห้างดงกี้ สาขาชินจูกุ ญี่ปุ่น
ชั้น 2 จุดชำระเงินปลอดภาษี คิวยาวมาก มนุษย์ป้าคนนึงจ่ายเงินเสร็จตะกร้านึง ก็ให้ลูกเอามาอีกตะกร้านึง แล้วตามด้วยตะกร้าเพื่อนป้า สรุป คือแยกบิลจ่าย ซึ่ง ญี่ปุ่น เมื่อเป็นตะกร้าคนอื่นต้องไปต่อคิวใหม่ พนักงานพยายามบอก นางก็ตีมึน ด้วยความโมโห เราจึงตะโกนกลางร้านว่า "ไม่มีมารยาท" นางรีบหันมาพูดว่า คนไทยเหมือนกันทำไมต้องพูดจาแบบนี้ เลยสวนกลับ "ฉันเป็นคนชาติไทยมีมารยาท แต่ป้าคง ชาติ__" 
แปลกที่ จีนมาไทยก็ขยันไปว่าเค้าจัง แต่พอไทยไปเที่ยวที่อื่นทำตัวไม่ต่างหรืออาจแย่กว่า
comment86:80% จะโวยค่ะ
20% จะไม่โวยเพราะประเมินแล้วว่าสู้ไม่ไหว
บางทีป่วย  บางทีฝ่ายตรงข้ามมาเยอะมาก
เช่น ล่าสุดไปซื้อของที่ห้าง  มองแล้วไม่ไหวชัวร์
คือเค้ามากัน ผู้ใหญ่ 6 เด็ก 2 เรามาคนเดียว
comment87:เราจะบอกพนักงานว่าเรามาก่อน และป้ามาแซงคิวเรา
ขอให้รับออร์เดอร์เราก่อน เราต่อคิวมานานแล้ว ทำแบบนี้ได้ยังไง บลาๆๆๆๆ

ปล. สถานะการณ์นี้เคยทำมาแล้ว พนักงานหงุดหงิดใส่เรา
แต่คนที่แซงคิวเราทำหน้าจ๋อยๆ แล้วก็ยอมให้เราสั่งก่อน
comment88:ดีใจค่ะที่เดี๋ยวนี้คนไทยเริ่มเข้าแถวต่อคิว เห็นได้บ่อยขึ้น สมัยก่อนไม่มีแบบนี้มากนักเป็นไทยมุงแย่งกันเสียมากกว่า

เรื่องแซงคิวเราก็ไม่ยอม แต่จะบอกนิ่มๆว่าท้ายคิวอยู่ด้านโน้นค่ะ ส่วนใหญ่ก็จะไปโดยดีนะคะ  ถ้าพนักงานตีมึนให้บริการคนแซงคิว มีโดนด้วยค่ะ
comment89:เราก้ไม่ยอมค่ะ คงจะบอกว่า ขอโทษนะคะพอดีมาก่อนค่ะ แต่คงไม่พูดเสียงดังให้เขาอาย เพราะถ้าเปนเราคงรู้สึกแย่ อาจจะทำใฟ้เรื่องแย่ลงอีกถ้าอีกฝ่ายไม่ยอม  แรกๆก็เตือนดีๆด้วยน้ำเสียงปกติค่ะ แต่ถ้ายังแซงอยู่ แล้วพนักงานรับออเดอร์ คงเตือนพนักงานหรือไม่ก็เรียนผจกค่ะว่าทำไม่ถูก อันนี้ก็ต้องมีสู้กันหน่อย555
comment90:ไม่ต้องโวยวายครับ แค่บอกคนที่มาแทรกสั้นๆว่า"ปลายแถวอยู่ตรงนั้น"

อยู่ในที่สาธารณะ สักขีพยานหลายตา มั่นใจว่าเราไม่ผิด ทวงสิทธิ์ของเราไปครับ

เคยเดินบนทางเท้า แล้วเจอมอไซบีแตรไล่ ผมก็บอกเขาว่า"ตรงนี้ทางเท้าครับ ถนนอยู่ตรงนั้น ลงไป" พี่แกก็ดูยั๊วะ แต่ก็ไม่กล้าทำอะไร เพราะสายตาคนรอบข้างจับจ้อง
comment91:จำได้ว่าตอนเราโดนแซงคิวครั้งแรก (คนขายยอมด้วย บอกว่าเรารอได้ ทั้งที่คนมาแซงเค้าถามแล้วว่าเรามาก่อนใช่ไหม)
เราโมโหมาก ไปบ่นให้เพื่อนฟังยาวเลย
เพื่อนเราพูดว่าทำอะไรที่เราสบายใจ จัดการไปแล้วจบ เลือกทางนั้นแหละ
comment92:ผมไม่เงียบครับ จะสะกิดเตือนและพูดอย่างสุภาพก่อน ถ้าไม่ฟังก็ลุยโลดครับ เท่าที่เจอๆมักเป็นเด็กสาว ไม่ก็เป็นชายแก่ไปเลย แบบหลังนี่อยู่ๆ ก็เบียดปาดมาตรงหน้าผมหน้าตาเฉย 

ผมคิดว่า สถานการณ์แบบนี้ไม่ควรเงียบ มันไม่ใช่แค่เพื่อรักษาสิทธิของเรา แต่มันยังเป็นการสร้างบรรทัดฐานที่ถูกให้สังคมไทยครับ ถ้าเห็นอะไรไม่ดีที่เราคิดว่ามันจะส่งผลลบกับส่วนรวม เราควรทักท้วง ทั้งคนที่โดนแซงเอง และคนให้บริการก็ไม่ควรบริการคนที่เห็นอยู่ว่าไม่ต่อคิว 

และผมบอกเลยว่า สถานการณ์แบบนี้ ลองได้มีคนเปิดเกมส์จะมีแนวร่วมเพียบ คนที่ต่อจากเราเค้าก็ไม่ยอม มันไม่ได้แค่แซงเราคนเดียวแต่มันคือการแซงคนที่เหลือทั้งแถวครับ
comment93:เคยโดนแซงคิวค่ะ
เราจะพูดเสียงดังแต่น้ำเสียงสุภาพค่ะว่า "กำลังต่อแถวอยู่ค่ะ"
ถ้าเค้าไม่ได้ยิน หรือแกล้งไม่ได้ยิน เราก็จะพูดประโยคเดิม แต่เสียงดังขึ้น จนกว่าเค้าจะได้ยินค่ะ
พอเค้ารู้ตัว ก็จะหันมาขอโทษ แล้วก็เดินไปต่อคิวด้านหลัง ค่ะ
แต่ก็มีบางครั้ง คนขายให้คนที่แซงคิวก่อน เราก็จะไม่ซื้อของร้านนั้นอีกเลยค่ะ
comment94:เคยไปซื้อของในห้างแมคโคต่างจังหวัดตอนเข็นรถมาจ่ายเงินแถวยาวมากจนแถวมาปิดทางเดินพอมีคนเข็นรถผ่านมาผมก็ต้องคอยเข็นรถหลบแล้วจากนั้นมีป้าเข็นรถมากจากไหนไม่รู้มาแซกตรงหน้าผมซะงั้น
ผมก็บอกป้าแก ให้ไปต่อแถว แก่ก็ด่าผมใหญ่เลย
แล้วบอกว่าตัวเองน่ะมาก่อน. ผมผมทำถ้าจะเอาเรื่องแกก็เข็นหนีไปแถวอื่นแล้วปากก็ยังด่าผมอยู่อย่านั้น
กลายเป็นว่ากรูผิดซะงั้น. 
คนพวกนี้ต้องพูดเตือนครับไม่งั้นได้ใจ
comment95:ด่าเลยครับ ด่ามันไปยันพนักงานที่คิดเงินให้คนที่กล้ามาแซงด้วย
เคยทำมาแล้วหลายครั้ง อย่างว่าครับ ที่นี่ประเทศไทย ใครก้าวร้าวรุนแรง คนนั้นเป็นคนไม่ดี 
ผมไปด่าลุงคนที่มาแซงคิว เค้าก็มองผมว่านิสัยไม่ดีด่าคนแก่ แต่ไม่สนครับ ด่าด้วยว่า เพราะมีคนแก่แบบนี้ไง ลูกหลานถึงออกมาแย่ เหอะๆ
comment96:ช่วงนี้ไม่กล้าตำหนิใครเรื่องแซงคิวแล้วค่ะ ตอนเดี๊ยนไปเที่ยวก็มักทั้งเผลอ (ไม่มองให้รอบ) ทั้งจงใจ แย่งคิวถ่ายรูป จนโดนตำหนิ หรือประชดประจานบ่อย ๆ

ล่าสุดเลย ไปขอกลับคิวเขาเฉย ๆ เพราะเผลอ เดินออกคิวตอนตักอาหารไม่ครบ ก็ไม่รู้อะไรดลใจตัวเองตอนนั้นให้ไปพูดขอ ก็โดนประชดไปตามระเบียบ คนมองทั้งคิว ทั้งโถง 555 T-T

เคยมีคติที่ให้กำลังใจตัวเองว่า "ฉันคือผู้สร้างอารยธรรม" แต่ตัวเดี๊ยนเอง โคตรรรรร จะบาร์บาเรียน
comment97:เคยซื้อของในเซเว่น แล้วเจอคนเมาแซงค่ะ
เป็นผู้ชาย ตาแดงมาเลย เราก็ไม่กล้าพูดอะไร ไม่รู้จะโดนอะไรหรือเปล่าเลยปล่อยไป แต่ในหัวนี่ร้อนดั่ง fire

title:จากข่าวที่รถขนเบียร์คว่ำ อยากให้คนไทยบางส่วนที่กำลังเข้าใจผิด..ของฟรี เปลี่ยนความคิดใหม่
comment:หลังจากที่เราดูคลิปรถขนเบียร์คว่ำกลางทาง แล้วมีชาวบ้านมาหอบกล่องเบียร์ ขึ้นรถตัวเองคนละลังสองลัง ด้วยหน้าตายิ้มแย้ม
พร้อมกับเสียงในคลิปที่บอกว่า "เอาไปได้ๆ คนละลัง" แค่ดูก็รู้สึกหดหู่แล้ว เลยมาตั้งกระทู้นี้ก็ว่าเพราะอ่านคอมเม้นของคนไทยบางส่วน
นี้ทำเอาปี๊ดจริงๆๆ มันบ่งบอกว่ายังมีคนไทยบางส่วนกำลังเข้าใจผิดอย่างมาก เกี่ยวกับเรื่องการเอาของคนอื่นแล้วคิดว่าของฟรี ได้กำไร 
เลยอยากทำอะไรสักอย่าง ที่ทำให้คนที่กำลังเข้าใจผิดเหล่านี้ เข้าใจให้ถูกต้องมากขึ้น ไม่งั้นปล่อยไว้ต่อไปปท.ไทยคงจะมีคนแบบนี้เพิ่มจำนวนขึ้นแน่ๆๆ

จากคอมเม้นในเฟส ของคนไทยบางส่วนที่ดูคลิปนี้ ที่อ่านเจอแล้วเพลีย ยกตัวอย่าง
"เป็นกู กูก็เอา" 
"ของฟรีนะคะ คนชอบ"
"เอามันเยอะๆๆ มันขายแพงเกิน แค่นี้ไม่เท่าไรหรอก
"มันเป็นสิทธิของเค้าครับ"
"คืนกำไรให้ลูกค้า"
"อยากขายเบียร์แพงดีนัก เอาแค่นี้ไม่ขาดทุนหรอก"
"บริษัทมีประสินสินค้านะคะ...บราๆ"
และอีกความคิดเห็นที่เห็นแก่ตัวมากมายที่อ่านไม่หมด

การมีคอมเม้นแบบนี้เกิดขึ้น แสดงว่าคนเหล่านี้กำลังเข้าใจผิดคิดว่า ข้าวของที่หล่นเสียหายจากอุบัติเหตุ เป็นของได้ฟรี มีสิทธิจะเอาได้ แล้วเป็นเรื่องปกติที่ใครๆก็ทำกัน 
ซึ่งความจริงแล้วมันไม่ใช่เลย แม้แต่ในสามัญสำนึกการเอาของ ของคนอื่นที่ไม่ใช่ของตัวเองก็เป็นเรื่องที่ผิดอยู่แล้ว
แต่เหตุการณ์แบบนี้ก็ยังเกิดขึ้นบ่อยๆจนกลายเป็นเรื่องปกติของสังคมไทย

แล้วรู้บ้างมั้ยว่าจริงๆๆแล้ว คนที่รับผิดชอบต่อความเสียหายที่เกิดขึ้นจริงๆๆ คือ ใคร ?
ซึ่งในบางคนที่คิดว่าบริษัทเป็นคนรับผิดชอบ มันรวยอยู่แล้ว เอาแค่นี้ขนไม่ร่วงหรอก เพราะมีประกัน ต่างๆบราๆๆ มโนเอง

ลองคิดดูซิว่า ถ้าคุณเป็นเจ้าของบริษัท หรือร้านค้าที่ซื้อของมา แล้วคนขับรถขนของทำของเราเสียหาย คุณจะเอาโทษใครก่อน
ความผิดแน่ๆๆคือ คนขับรถ แล้วความเสียหายที่เกิดขึ้นคุณจะไปเอากับใครก่อน ก็คือ คนขับรถ ทั้งหักเงิน ไล่ออก จ่ายค่าเสียหาย เป็นหนี้
ทุกอย่างมาลงที่คนขับรถก่อนเลยแน่ๆๆ ซึ่งทั้งบาดเจ็บแล้วต้องชดใช้ให้อีก มันขูดเลือดชัดๆๆ 
ส่วนบริษัทจะมีประกันหรือไม่ มันเป็นส่วนที่เค้าจะไปจัดการอีกที แต่ไม่ใช่ว่านั้นจะเป็นของฟรี ยิ่งของเหลือเยอะเท่าไร การชดเชยความเสียหายก็จะน้อยลง ซึ่งการที่ไปเอาของคนอื่นมานั้น เท่ากับว่ายิ่งไปทำให้เรื่องมันแย่ลงกว่าเดิม ซ้ำเติมเข้าไปอีก ชั่วร้ายมาก...

แล้วขอยกตัวอย่างอีกเรืองนึงที่เกิดขึ้นจริงบ่อยๆ เพื่อให้ทุกคนแล้วอีกหลายๆคนที่กำลังเข้าใจผิด เอาของคนอื่นแล้วคิดว่าเป็นของฟรี ได้กำไร ทำความเข้าใจซะใหม่ นั้นคือ "เรื่องของเงินทอน"
ไม่มีสสารใด หายไปเองได้ ถ้าหากมีการเกินก็แสดงว่าต้องมีการขาดเกิดขึ้น
ไม่ว่าจะเป็นร้านค้า เซเว่น หรือแม้แต่ธนาคาร ถ้าหากคุณได้เงินทอนมาเกินกรุณาให้คืนเค้าไปค่ะ 
มันไม่ใช่ความโชคดีของคุณเลย หรือคุณได้กำไรแม้แต่น้อย  เพราะการที่เงินคุณเกิน ก็เท่ากับว่าเงินของพนักงานคนนั้นขาด
แล้วบริษัท ร้านค้า ไม่ได้มาชดเชยเงินที่ขาดให้นะ ทุกบาททุกสตางค์ พนักงานคนนั้นจะต้องรับผิดชอบควักเงินตัวเองจ่ายคืนให้แทนคุณ
อย่ามองแต่ว่ามันเป็นคราวซวยของพนักงาน ที่ทำงานผิดพลาดเองช่วยไม่ได้ ก็ในเมื่อคุณรู้ว่าได้มาเกิน และจะต้องมีสามัญสำนึกคิดได้
ขนาดแม้แต่ตัวพนักงานเองก็ยังคืนเงินให้ถ้าได้รับมาเกินเช่นกัน เพราะเค้าเข้าใจ ใจเขาใจเรา ไม่ต่างกัน

ดังนั้นอยากให้ทุกคนเข้าใจว่า การที่คนนึงได้รับมา จะต้องมีอีกคนสูญเสีย หากแต่ละคนยังมีความคิดเห็นแก่ตัวเอาแต่ได้ และยังไม่เข้าใจว่า ใครคือคนที่จะเดือนร้อนจริงๆแล้วต้องรับผิดชอบจากการกระทำมากที่สุด เหตุการณ์อย่างที่เป็นข่าวก็จะเกิดขึ้นอีกเรื่อยๆ ซ้ำเต็มไปเรื่อยๆ สังคมไทยก็จะแย่ลงแบบนี้ตลอดไป
ถ้าเราช่วยมือกัน แอนตี้ไม่เห็นด้วยกับคนที่มีพฤติกรรมดังกล่าว ช่วยบอกให้คนเหล่านี้ได้รู้ ได้เข้าใจ มันคงจะดีกว่าปล่อยให้เรื่องเงียบหายไปเฉยๆ 
และสุดท้ายขอบคุณ หวังว่าจะมีคนเปลี่ยนความคิดเข้าใจที่ผิดๆซะใหม่ให้ดีขึ้น เพราะทุกอย่างยังไม่สายยังเริ่มต้นใหม่ได้
comment1:ถ้าจำไม่ผิด ยี่สิบกว่าปีก่อน
รถบรรทุกคว่ำ ชาวบ้านแห่มา ขนไปคนละกล่องสองกล่อง

สุดท้ายมันคือ...ระเบิด

ตู้ม..เดียว ลบหมู่บ้านออกจากแผนที่เลย
comment1-1:บ้านทุ่งมะพร้าวที่พังงาครับ ต้นกำเนิดโกโก้ครั้นเลย แต่ที่นี่แรงกว่าคือหาซากไม่เจอ นายตำรวจที่ไปยืนอยู่บนรถบรรทุกแก้ประเบิด(ตัวนำระเบิด) เหลือแต่ซองปืนให้ดูต่างหน้าแค่นั้นเองครับ
comment1-2:ที่พังงาเขาไปมุงดูรถบรรทุกระเบิดไดนาไมด์คว่ำครับ ไม่ได้ไปขนของ
comment1-3:มีบางส่วนไปขโมยมาด้วยครับ แต่คงหลักฐานไม่ได้ เพราะคนขโมยกลายเป็นเศษเนื้อไปแล้ว
comment1-4:เอออ คนตายพูดไม่ได้ครับ แต่คนที่อยู่แถวนั้นเล่าให้ผมฟังเองครับ ที่ตายเยอะเพราะรถมันขวางถนนทำให้รถติด และแถวนั้นเป็นชุมชน
comment1-5:http://narongthai.com/ma11.html

นี่แหละครับโกโก้ครั้นพังงา
มีคนมาขนจริงๆครับ
comment1-6:มีคนไปเอาของด้วยครับ ผมมีหนังสือเก่าๆเล่มนึงลงสกู๊ปไว้
comment1-7:ข้อมูลแน่น! ทำไมผมเพิ่งเคยได้ยิน T_T
comment1-8:รายการแนวผีๆ สางๆ ละครกฎแห่งกรรม 
น่าจะเอาประเด็นนี้ไปเล่นบ้างนะ 


ชาวบ้านบางคนที่ใจดำ ถึงไม่สนใจความเดือดร้อนคนอื่น 
อย่างน้อยดูแล้วกลัวบาปกรรมเข้าตัวเองบ้างก็ยังดี
comment1-9:พังงานี่เราไม่เคยรู้มาก่อนเลย ขอบคุณมากสำหรับข้อมูล ค่ะ
comment2:ความเห็นใน youlike (เพจขยะ) นั่นเป็นความเห็นที่สื่อให้เห็นปัญหาของสังคมไทยอย่างแท้จริงครับ

คนไทยบางส่วนมีจิตสำนึกที่ต่ำจนคิดว่า มันต่ำกว่าความเป็นมนุษย์ปกติเยอะ  เอาจริงๆนะคนพวกนี้ถ้ามันเกิดกับตัวเองมันถึงจะสำนึก

จากคลิปทำไมไม่สืบสวนสอบสวนจำมาลงโทษ  เด็กโดนขโมยข้าวเหนียวไก่เป็นข่าว 4 เวลา แต่เรื่องแบบนี้ตำรวจได้แค่มาขู่ว่า ผิดนะ อย่าทำ  ทั้งๆที่หน้าตาออกจะชัด
comment3:เห็นด้วยครับทั้งเรื่องเงินขาดเงินเกินของธนาคาร และเรื่องเอาของๆคนอื่นมาเป็นของตน คำว่าสามัญสำนึกนับวันยิ่งเลือนหายไปจากคนไทย การเอาเปรียบหรือการได้อย่างใจตนมันมันกัดกินไปจนเข้าถึงเนื้อใน บางครั้งไม่แปลกใจเลยว่าทำไมประเทศเราไม่เจริญเสียทีก็เพราะมีคนจำพวกนี้มากมายในสังคมปะปนอยู่ทั่วไป  เด็กเยาวชนรุ่นใหม่ก็ได้พ่อแม่และสังคมแบบนั้นเป็นตัวอย่าง  ถ้าเป็นสมัยโบราณเราคงเสียกรุงไปนานแล้วล่ะครับ
comment4:เล่าเรื่องอดีต

เหตุการณ์รถบรรทุกแก๊ประเบิดที่ทุ่งมะพร้าว จังหวัดพังงา
วันที่เกิดเหตุ 15 กุมภาพันธ์ พ.ศ. 2534
จำนวนผู้เสียชีวิต 207 ราย  บาดเจ็บ 525 คน  อุทธาหรณ์ไทยมุง
comment4-1:นั่นไง ทำไมไม่คุ้น 2534 เพิ่งถูกเทวดาทีบลงมาได้ 3 ปีเอง
comment5:ลองเปลี่ยนเป็นรถบรรทุกภังแก๊ซคว่ำ ดูซิว่าจะกล้าเข้าไปเก็บกลับบ้านรึเปล่า?
comment5-1:รถขนน้ำมันคว่ำ มันยังไม่กลัวเลยครับ เหนเอาภาชนะไปรองกัน
ถ้าเกิดมีประกายไฟระเบิดขึ้นมาตายหร่า มันจะไปเรียกร้องบริษัทไหมหนอ
comment5-2:รถบรรทุกถังแก้สคว่ำนี่หวานหมูเลย ไม่ต้องไปหาภาชนะมารอง กลิ้งกลับบ้านได้สบายแฮ
comment5-3:5-1 กำลังจะพูดถึงเรื่องนี้พอดี

น้ำมันไหลไปลงร่องกั้นถนน ชาวบ้านเอาภาชนะไปวิดกันขึ้นมา

เห็นแล้วหวาดเสียวแทน กลัวจะได้ไม่คุ้มเสีย
comment5-4:เหมือนกับเคยอ่านข่าว ประเทศในทวีปแอฟริกา (ไม่แน่ใจใช่ไนจีเรียหรือเปล่า) รถบรรทุกน้ำมันคว่ำ ชาวบ้านแห่ไปเอาน้ำมันกัน 

ระเบิดครับ ตายเพียบ
comment5-5:ที่ไทยนี่แหละครับ

๓๐ ต.ค. ๕๗ ระยอง- เกิดอุบัติเหตุรถบรรทุกน้ำมัน 16,000 ลิตร พลิกคว่ำ ชาวบ้านรีบนำถังแกลลอนมารองทำจราจรติดยาว
[Spoil] คลิกเพื่อดูข้อความที่ซ่อนไว้http://www.posttoday.com/%E0%B8%81%E0%B8%97%E0%B8%A1.-%E0%B8%A0%E0%B8%B9%E0%B8%A1%E0%B8%B4%E0%B8%A0%E0%B8%B2%E0%B8%84/%E0%B8%A0%E0%B8%B2%E0%B8%84%E0%B8%95%E0%B8%B0%E0%B8%A7%E0%B8%B1%E0%B8%99%E0%B8%AD%E0%B8%AD%E0%B8%81/327371/%E0%B8%A3%E0%B8%96%E0%B8%9A%E0%B8%A3%E0%B8%A3%E0%B8%97%E0%B8%B8%E0%B8%81%E0%B8%99%E0%B9%89%E0%B8%B3%E0%B8%A1%E0%B8%B1%E0%B8%99%E0%B8%84%E0%B8%A7%E0%B9%88%E0%B8%B3%E0%B8%8A%E0%B8%B2%E0%B8%A7%E0%B8%9A%E0%B9%89%E0%B8%B2%E0%B8%99%E0%B9%80%E0%B8%AE%E0%B9%82%E0%B8%A5%E0%B9%80%E0%B8%AD%E0%B8%B2%E0%B8%96%E0%B8%B1%E0%B8%87%E0%B8%A3%E0%B8%AD%E0%B8%87
comment6:ดังไปทั่วโลกเลย ตอนเลาด้าแอร์ตก
comment6-1:จำได้ว่าเลาด้าตก มีคนเหมารถไปขนของด้วย
comment6-2:มีกระทั่งคนไปตั้งโต๊ะรับแลกเงินดอลล่าร์(ที่เก็บมาจากศพ+ซากเครื่องบิน)

เลวได้โล่
comment7:สิ่งที่ทำจนเป็นเรื่องปกติของประเทศไทย 
เป็นเรื่องน่าอายจริงๆ

รถคว่ำพัทลุง ปลาหล่นเกลื่อน คนยังไปแย่งกันจับปลาเลย
นับประสาอะไรกับเบียร์
comment8:พวกไม่เจริญตามสันดาล
comment9:ไร้น้ำใจ
comment10:นึกถึงสมัยก่อนตอนเด็กๆ  ไปเล่นว่าวที่สนามหลวง
จำได้ว่าถ้าเล่นๆอยู่ ถ้าเชือกว่าวเกิดขาด ว่าวปึ๊ง (ศัพท์ว่าว แปลว่าตัวว่าวกับเชือกว่าวขาด แยก ออกจากกัน)
ถ้าใครเก็บว่าวได้คนแรก ก็ให้ถือเป็นกรรมสิทธิ์ของเด็กผู้นั้น 
ตอนนั้นผมงงมาก มีอย่างงี้ด้วยรึวะ แม้ว่าเจ้าของว่าวที่ทำว่าวปึ๊ง จะวิ่งตามว่าวตัวเองไป แต่ถ้าตามเก็บไม่ทันโดนเด็กคนอื่นตัดหน้าเก็บว่าวไปแค่เส้นยาแดงผ่าแปด ก็ให้ถือว่าซวยไป เสียว่าวไปฟรีๆ1ตัว

คุณดูเอาซิครับ ตรรกกะมันผิดเพี้ยนบิดเบี้ยวกันมานมนานกาเล นี่แค่เรื่องชักย์ว่าว
comment10-1:ของผมว่าวตก  เด็กแถวนั้น เดินเข้าไป  ดึงเชือกออกจากตัวว่าว แล้วบอกว่า เป็นสิทธิ์เขาว่าวตกแล้ว เขาเก็บได้ 

สุดท้าย โดยตีน พวกผม
comment10-2:คล้ายๆ เรื่อง kite runner ป่ะคะ แต่ในเรื่องเป็นการแข่งว่าว
comment10-3:ตอนเด็กๆเคย ไปเล่นว่าวที่นั่น
แล้วจะมีพวกที่เอาเชื่อกติดเศษแก้วมาปั่นสายว่าวให้ขาด
แล้วมีพวกไปเก็บมา เอาไปขายร้านขายว่าวตรงนั้นใหม่

มิจฉาชีพแต่เด็กเลย
comment11:นี่หรือคนไทย น่าอายมากๆ
comment12:ต้องมีการจำกุมดำเนินคดีให้เป็นตัวอย่างครับ เชือดไก่ซักตัว

จิตสำนึก หรือสามัญสำนึก บางคนมันคิดไม่ได้หรือไม่มีจริงๆนะ
comment12-1:ตามนั้นเลยครับ

แค่รถคว่ำสิ้นค้าเทกระจาดก้อเสียหายมากพอแล้ว

ไม่ช่วยไม่ว่าแต่นี้มาซ้ำเติมกันด้วยการขโมยกันแบบหน้าด้าน ๆ อีกนี้ผมว่าไม่ไหวนะ

มีภาพมีคลิปแบบนี้อยากให้เจ้าทุกข์แจ้งความดำเนินคดีเอาให้เป็นตัวอย่างเลย
comment12-2:ตามคลิปถ้าสืบจริงๆจังๆ คงได้หลายตัวครับ ถ่ายหน้าตาชัดเจนเลย
comment12-3:เห็นด้วยค่ะ ในเมื่อเจ้าของเขาไม่ยินยอมให้เอาไป มาขนไปเองแบบนี้มันผิดนะคะ
น่าจะมีการดำเนินคดีตามกฏหมายค่ะ
comment12-4:เห็นด้วยค่ะ คือถ้าช่วยคนที่ติดอยู่ในรถสักนิด เขาก็ไม่ใจจืดใจดำที่จะหยิบยื่นให้ แต่นี่คนติดอยู่ในรถไม่ช่วย แถมมาขโมยของเขาอีก ไม่รู้จะนิยามคนกลุ่มนี้ว่ายังไงค่ะ
comment13:คนไทยส่วนใหญ่ยังทุกข์ยากลำบากอยู่ ...การศึกษามี ผมว่าฉลาดขึ้นกว่าเก่าและไม่เกรงกลัวกฏหมาย และ การปลูกฝังค่านิยมจากบบรรดา ผู้มีอำนาจทั้งหลาย ข้าราชการ พ่อค้า นักการเมือง ที่ทำเป็นตัวอย่าง สร้างภาพ "มือใครยาว สาวได้ สาวเอา" ให้เขาเห็นและคิดว่าสังคมไทยเป็นเรื่องของการเอาตัวรอด โดยไม่เลือกวิธีการ ทำให้เขาไม่รีรอที่จะ หยิบฉวยเอาสิ่งของที่ไม่รู้ว่าเป็นของใคร 

เอาไปก่อน กินก่อน แล้วค่อยเอาขวดกะลังมาคืน...
comment13-1:คิดเหมือนคุณ 
เพราะความจน ความยากลำบากในการดำรงชีวิต และตัวอย่างมือใครยาว สาวได้ สาวเอา
comment14:มันไม่ใช่ของๆเรา
แล้วเค้าก็ไม่ได้มาแจกนะ
comment15:เห้อ....

มิน่าทุกวันนี้ขโมยยังชุกชุม

เพราะคิดกันแบบนี้นี่เอง
comment16:ความคิดบ้าๆครับ
ไม่รู้ว่าถ้าโดนเองจะรู้สึกบ้างหรือเปล่า
comment17:mindset ระหว่างของคนจนที่ไม่ว่าจะยื่นเงินให้ไปกี่ล้าน ก็จะยังจนอยู่วันยังค่ำ
comment17-1:เห็นด้วยมาก ๆ เลยครับ
comment17-2:
comment18:คนไทยพร้อมที่จะช่วยและเป็นโจรในคราวเดียวกัน

ผมก็แปลกใจเหมือนกัน ทำไมถึงคิดว่า สามารถเอาไปได้ฟรีๆ
comment19:ด้อยพัฒนาแท้จริง
comment20:จิตสำนึก เป็นเรื่องที่หายากขึ้นในสังคม
แต่ก่อนเคยหวังว่า จิตใจคนไทยจะมีสำนึกและวินัยมากขึ้น ... แต่จากความรู้สึก มันลดลงทุกวัน
แค่ขับรถออกจากปากซอยก็รู้ได้แล้ว
comment21:สมอง
comment22:เอาติดคุกให้หมดเลย หลักฐานก็มีครบ
comment23:ผมเชื่อว่า ต่างประเทศที่มีความยากจนโดยเฉลี่ยเท่าๆ กัน ก็จะเอาเหมือนกันครับ

ความเป็นอายระจริงๆ มันต้องมาพร้อมกันหลายๆ อย่างครับ ถ้ายังขาดแคลนอยู่ ของอยู่
ตรงหน้า มีแนวโน้มเยอะครับที่จะฉวยโอกาส

เป็นผม เหตุการณ์เดียวกัน ผมคงไม่เอาอะ เพราะผมไม่ดื่มเบียร์
comment24:มันแสดงถึงความเสื่อมของจิตสำนึกคนไทยอย่างมาก
จากหลายๆเพจที่คอมเม้นท์กัน แสดงให้เห็นว่าการศึกษาไม่ได้ช่วยให้จิตสำนึกคนดีขึ้น
ผมอยากให้จับคนที่วิ่งเข้าไปขโมยเบียร์มาลงโทษให้มากที่สุดเท่าที่จะืำได้ครับ อย่างน้อยก็แสดงให้เห็นในสังคมว่ามันเป็นการกระทำที่ผิด
comment25:ขโมยของ  นี่คือเป็นโจรกันชัดๆเลยนะคะเนี่ย
ขโมยของผู้เสียหายซึ่งๆหน้าแบบนี้ มีคลิปอีกด้วย จับได้เลยนะนั่น
comment26:เราปลูกฝังแนวคิดกันมาดี ยังมีเรื่องอื่นๆอีกแยะ จะพาสิ้นชาติในอนาคต
comment27:เกิดในขวดเป็น Cobalt 16 เป็นไง
comment28:เห็นแบบนี้แล้วสะท้อนถึงจิตสำนึกของคนไทยบางส่วนมากๆว่า 
มีแต่ความเห็นแก่ตัว ไร้ยางอาย ฉวยโอกาสกับทุกอย่างเท่าที่ทำได้

ทำไมเรื่องเลวๆถึงชอบทำกันจัง
comment29:ตำรวจจับปรับเลยครับ

น่าอายสันดรของคนไทยบางส่วนแทนชาวโลก

ฝากถามกระทรวงพัฒนาสังคม ฯ อีกกี่ร้อยปีครับ ?? สามัญสำนึกของคนในชาติจะได้เท่าคนญี่ปุ่นบ้าง
comment30:จริงๆจะบอกว่าจน ก็ไม่น่าใช่
ในคลิปนั่น มีรถขับกันทั้งนั้น
comment30-1:จนทางจริยธรรมและจิตสำนึก สงสารลูกหลานจะเอาเยี่ยงอย่าง
comment31:มีรูป มีคลิป ตำรวจไม่จับ ถือว่าเลี้ยงเสียข้าวสุก
comment31-1:กลับกัน 
พอตำรวจจับ ด่าตำรวจ
นานาจิตตัง

ควรเอาผิด เป็นคดีตัวอย่างครับ
comment32:แค่เบียร์ครับ ลองรถขนกล่อง Iphone 6+ ประมาณ 1000 เครื่อง คว่ากลางเมืองสิ คงได้มีวิ่งแย่งกันเลือดอาบน่ะ
comment33:ไร้จริยธรรม
comment34:"เป็นกู กูก็เอา" 
"ของฟรีนะคะ คนชอบ"
"เอามันเยอะๆๆ มันขายแพงเกิน แค่นี้ไม่เท่าไรหรอก
"มันเป็นสิทธิของเค้าครับ"
"คืนกำไรให้ลูกค้า"
"อยากขายเบียร์แพงดีนัก เอาแค่นี้ไม่ขาดทุนหรอก"
"บริษัทมีประสินสินค้านะคะ...บราๆ"

ความคิดแบบนี้ สื่อถึงลักษณะนิสัยคนในชาติได้ เป็นห่วงก็แต่พวกเด็กๆ
อยู่กับผู้ใหญ่ที่มีทัศนคติแย่ จ้องจะเอาเปรียบเมื่อมีโอกาส แล้วเมื่อไรประเทศจะไปถึงจุดนั้นซะที
comment34-1:"เป็นกู กูก็เอา"
- ก็สัน_เดียวกัน
"ของฟรีนะคะ คนชอบ"
- ใครบอกว่าเค้าให้ฟรี
"เอามันเยอะๆๆ มันขายแพงเกิน แค่นี้ไม่เท่าไรหรอก
- เค้าไม่ได้บังคับให้ซื้อกินนี้ น้ำเปล่า 7 บาทเอง
"มันเป็นสิทธิของเค้าครับ"
- ตรงไหน? เจ้าของเค้าให้หรอ
"คืนกำไรให้ลูกค้า"
- บ้าแล้ว ผมก็ดื่ม ทำไมไม่เก็นได้กำไรบ้างเลย
"อยากขายเบียร์แพงดีนัก เอาแค่นี้ไม่ขาดทุนหรอก"
- อยากดื่มเองนะ เค้าไม่ได้บังคับ
"บริษัทมีประสินสินค้านะคะ...บราๆ"
- บริษัททำประกันสินค้าฟรีหรอครับ
อีกอย่างความเสียหายมันไม่ได้อยู่ที่จุดนั้น

ขอพูดตรงๆ  พวกนี้แหละประเทศเลยไม่พัฒนา
จิตสำนึกสาธารณะเป็นสิ่งที่คนไทยส่วนใหญ่แทบจะไม่มี
comment35:คนเค้าเดือดร้อนยังไปเอาของเค้ามาอีก แย่มาก
comment36:แต่ไหนแต่ไร มานานนมแล้วนะ เหตุทำนองนี้ สื่อน่ะแร่ะ มักจะชอบใช้คำว่า "เทกระจาด"
คนมันก็ติดเป็นสันดานไปแล้วสิ เห็นเทกระจาดที่ไหนก็นึกว่าของฟรีไปซะหมด ...ฮ่าๆๆ
comment37:หลายอย่างในประเทศนี้เห็นแล้วก็ได้แต่อเนจอนาถในใจ เรื่องสากลสามัญทั่วไปหลายคนยังไม่มีในกมลสันดาน
เอาเถอะมันก็เป็นธรรมดาอยู่เองที่ประเทศด้อยพัฒนาจะมีคนด้อยคุณภาพจำนวนมากอาศัยอยู่รวมกัน
นี่เป็นเพียงตัวอย่างหนึ่งของจำพวกด้อยคุณภาพ มาตรฐานสากลต่ำมากถึงขั้นไม่มีเอาเลย...
comment38:ไม่เห็นด้วยที่บอกว่าคนจนทำเท่านั้น เพราะความคิดของคนจน
อย่างในคลิป มีรถขับได้ คงไม่จนตรอกขนาดไม่มีตังค์ซื้อเบียร์ 
หรือกรณีรถน้ำมันรั่ว พ่อแม่พี่น้องเอาถังไปรองหน้าตาเฉย 

อยู่ที่ พื้นฐาน "นิสัย และ "สันดาน" ล้วนๆ 

เชื่อว่าอยู่ที่การปลูกฝังจากครอบครัว โรงเรียน 
ง่ายๆ คืออะไรที่ "ไม่ใช่ของเรา" อย่าไปหยิบฉวย
คิดถึงไต เอ้ย ใจคนอื่น ก่อนคิดเอาเปรียบเขา

แค่นี้ สังคมไทยจะน่าอยู่ขึ้นอีกมาก
comment39:เห็นแล้วทุเรศอ่ะ ขอให้เกิดกับคนที่ขโมยบ้าง 
ถ้าขับรถคว่ำ มีคนไปทึ้งเอาของ ปล่อยให้ตายจะว่างัย
comment40:มนุษย์ป้าซะเยอะ
comment41:การศึกษาก็มีส่วน
แต่จริงๆคิดว่าอยู่ที่สามัญสำนึกของคนมากกว่า
คนจนการศึกษาน้อยเก็บเงินหรือของได้
คืนเจ้าของก็เยอะไป
คนการศึกษาสูง แถมรวยแล้วรวยอีก
ยังไม่พอยังใช้ความรู้หาช่องว่าง
โกงแล้วโกงอีกมีให้เห็นๆ

ชาวบ้านตามข่าวก็นั่นแหละ อยากได้ อยากมี
หรือคนที่ขี้ลักขี้ขโมยก็เหมือนกัน
นิสัย...(สัน...) ยังไงก็เป็นอย่างนั้น
comment42:เอะอะๆ ก็มนุษย์ป้าๆ ฟุ่มเฟือยไปมั๊ย
ไม่มี พี่ป้า น้าอา เลยเหรอ 
ระวัง พฤติกรรมตัวเองจะไม่ต่างกันนะ
comment43:พฤติกรรมแบบนี้มีให้เห็นอยู่เืรื่อยๆ...รถน้ำมันคว่ำยังไปตักเอาน้ำมัน...รถขนปลาคว่ำก็ไปเอาปลา...

สันดานล้วนๆ...
comment44:พวกเขาคงจะจนไม่ค่อยมีตัง พอเห็นของฟรี(คิดว่าฟรี) ก็เลยเอากลับบ้านกันใหญ่  ก็ขอให้ชาตินี้ก็ให้จนลงๆ  อย่าได้ลืมตาอ้าปากได้เลย
จนแล้วแต่เป็ยคนดี ขยันทำมาหากินก็น่าสนับสนุน  แต่นี่จนแล้วยังเลวอีก  ก็ไม่รู้จะหาคำมาด่าว่ายังไงให้มันสำนึกได้
comment45:สุภาษิตไทย คนล้มอย่าข้าม รถล้มปล้นแม่มเลย
comment46:คนไทยเยอะครับประเทศนี้ แก้ยาก ทำใจ
comment47:เดี๋ยวหมายจับจะไปแปะหน้าบ้านพวกนี้แล้วหนีกันให้ทันล่ะ

ชั่วช้าสารเลว ขี้ขโมย
comment48:ลักทรัพย์ในรถที่เกิดอุบัติเหตุ   โทษจะหนักกว่าลักทรัพย์ธรรมดาด้วย ..... ถ้าเป็นผมจะแจ้งความดำเนินคดีพวกนี้ให้หมด
comment49:คนมีจิตสำนึกที่ต่ำลงไปอย่างมาก ปัจจุบัน ในคลิปแต่ละคนหน้าระรื่นมากเลย 

ถึงแม้บริษัทมีประกันก็จริง เคสนี้ คนขับรถน่าจะโดนหนักหลายเรื่องเลย ประกันก่อนจ่ายก็ต้องดูซาก คงเคลมได้เฉพาะที่มีซาก อยู่ ส่วที่มีสัมพเวสีหยิบไปนี่ จะเคลมได้เหรอ
comment50:ถูกปลูกฝั่งให้คิด....

คิดเอง เออเอง เอาตัวเองเป็นหลัก....
comment51:เบื่อคำพูดที่ว่า "ประเทศไทยถึงไม่เจริญด้านวัตถุ แต่เจริญด้านจิตใจ"

สำหรับคนที่เจริญด้านจิตใจจริงๆก็อย่าได้เดือดเนื้อร้อนตัวแทนคนอื่น ถ้าคุณทำดีแล้วก็จงทำดีต่อไป
comment52:ปกติผมเป็นคนสนับสนุนแนวทาง "Robinhood Style" หรือการ "ปล้นคนรวยมาช่วยคนจน" นะครับ

( พวกรวยๆ เนี่ยสันนิษฐานไว้ก่อนได้เลยว่าไม่ใช่คนดี อย่างน้อยๆ ต้องเคยเลี่ยงภาษี จ่ายค่าน้ำร้อนน้ำชาให้เจ้าหน้าที่รัฐ ไม่ก็เล่นแง่เอาเปรียบแรงงาน ---> ไม่มีทางที่ใครจะร่ำรวยมาได้อย่างขาวสะอาด )

แต่อีกทางหนึ่ง ผมเห็นด้วยกับ จขกท. นะ

เพราะคนรวยพวกนี้มันไม่ยอมขาดทุน ( หรือแม้แต่กำไรน้อยลง ) อยู่แล้ว ดังนั้นมันไม่สนหรอกว่าอุบัติเหตุเกิดเพราะอะไร แล้วสุดวิสัยแค่ไหนถึงปล่อยให้คนอื่นยกของไปได้แบบนั้น

มันสนอย่างเดียวแหละครับ..ทรัพย์สินของมันเสียหายหรือสูญหาย แล้วก็มาลงที่ลูกจ้าง ชนชั้นแรงงานกรรมาชีพ หรือก็คือคนจนๆ เหมือนกันนี่แหละ

( ขนาดหลายๆ กรณีลูกค้าผิดแท้ๆ พนักงานยังต้องยอมรับว่าผิดเลย ทนไม่ได้ก็ออกไปซะ ลูกค้าคือพระเจ้า จะทำไงก็ได้ แต่ลูกจ้างคือทาส ต้องผงกหัวรับเท่านั้น )

กลายเป็นคนจนฆ่าคนจนด้วยกัน ส่วนพวกคนรวยมันนั่งดูสบายแฮ

เห้อ..คิดโง่ๆ แท้นะคนไทย

ปล.ไม่ขออภัยนะที่ใช้คำว่า "มัน" เพราะจริงๆ พวกชนชั้นนายทุน ก็ไม่ใช่คนดีอยู่แล้วละ
comment52-1:คนรวยทำอะไรก็ผิด โดนปล้นยังผิดเลย ขนาดคนจนปล้นคนจนด้วยกัน คนรวยก็ยังผิด ฮือๆ

ดีนะไม่เกิดมาโชคร้ายเป็นคนรวย
comment52-2:พอๆกับตรรกะรถใหญ่ชนรถเล็ก รถใหญ่ผิดเสมอ
comment52-3:555... เคยไปถามฝรั่ง ว่าคิดยังไงกับโรบินฮูด
ฝรั่งบอก... " He is only a theft" (เขาเป็นแค่โจรคนนึงเท่านั้น)

ชัดเจน..
comment52-4:วันนึงคุณรวยขึ้นมา  พร้อมที่จะให้คนเรียกคุณว่า  มัน  รึเปล่าละครับ

เพราะ  ไม่ใช่คนดีอยู่แล้ว
comment52-5:คห.52-4

เผอิญผมรู้ดี ว่า "เงินทองและอำนาจสามารถเปลี่ยนใจคน" อะครับ

หลายๆ คน ตอนเป็นคนธรรมดาๆ ก็นิสัยดีหรอก พอรวย หรือมีตำแหน่งใหญ่โตหน่อย ออกอาการกร่าง เจ้ายศเจ้าอย่างกันเลยทีเดียว

ผมเลยแช่แข็งตัวเอง ไม่แสวงหาสิ่งเหล่านั้นดีกว่า 

ไม่อยากกลายเป็นคนไม่ดีครับ

ฉะนั้นไม่ต้องเป็นห่วง..ผมเกิดและตายอย่างจนๆ ถึงปานกลางแน่นอน ตั้งเป้าชีวิตไว้แค่นี้ครับ
comment53:พ่อเราเคยบรรทุกเงาะทุเรียนไปส่งตจว. รถคว่ำพริบตาเดียวเงาะทุเรียนหายวับ เหลือแต่ซากที่ทานไม่ได้ตะกร้าทิ้งไว้ให้ เรายังคิดทำไมทำแบบนี้ทำเหมือนของฟรี ของเค้าก็เสียหายซื้อมาเช่นกัน เสียใจมากๆนะตอนนั้นสงสารพ่อมาก เจ็บตัวรถพังของหาย อย่าไปทำแบบนี้กับใครเลยค่ะ มันดูเป็นคนเห็นแก่ตัวมากๆ
comment54:เห็นด้วยกับ จขกท ว่าตำรวจควรตามจับคนทำมาให้หมด


ไม่เห็นด้วยกับ จขกท ในข้อความนี้ครับ เจ้าของบริษัท หรือร้านค้าที่ซื้อของมา แล้วคนขับรถขนของทำของเราเสียหาย คุณจะเอาโทษใครก่อน
ความผิดแน่ๆๆคือ คนขับรถ แล้วความเสียหายที่เกิดขึ้นคุณจะไปเอากับใครก่อน ก็คือ คนขับรถ ทั้งหักเงิน ไล่ออก จ่ายค่าเสียหาย เป็นหนี้ 

ไม่มีสิทธิ์ทำได้ตามกฎหมายแรงงานนะครับ แรงงานไทยหลายคนยอมเค้าทำไมไม่เข้าใจเหมือนกันควรดัดนิสัยนายจ้างห่วย ๆ กันเสียที เพราะเคสนี้มันเกิดอุบัติเหตุมันเป็นเหตุสุดวิสัย ไม่ใช่ลูกจ้างเจตนาขโมยหรือเจตนาทำให้เกิดอุบัติเหตุครับ
comment54-1:นายจ้างมีสิทธิเรียกร้องค่าเสียหายจากลูกจ้างเพราะประมาทเลินเล่อจนนายจ้างได้รับความเสียหาย คือแล้วแต่นายจะเก็บมั้ย...และถ้าเก็บต้องไม่เกินเท่าไหร่

แต่ถ้าเสียายแล้วบุคคลที่ 3 ต้องได้รับการชดเชยนี่นายจ้สงต้องจ่ายก่อน แล้วค่อยมาเก็บกลับพนะกงานทีหลัง

ส่วนอุบัติเหตุจะสุดวิสัยหรืออื่นใดคงต้องพิสูจน์อีกที

เพราะกฏหมายก็ต้องยุติธรรมกับทั้งนายจ้าง ลูกจ้าง  ถ้าลูกจ้างทำความเสียหายแต่นายจ้างรับผิดชอบคนเดียว ก็ไม่ไหวนะ
comment55:คห.54

กระบวนการยุติธรรมไทย ค่าใช้จ่ายแพงสำหรับคนตัวเล็กตัวน้อยครับ

- ไปติดต่อหน่วยงานร้องทุกข์ของรัฐ เรื่องช้ามาก ( เว้นแต่จะรู้จักคนข้างใน จึงจะรวดเร็วได้ )

- ค่าทนาย คนรวยมีเงินจ้างทนายที่ว่าความได้เก่งขั้นเทพ ส่วนคนจนได้แค่ทนายกากๆ ที่ไปเดินเตร็ดเตร่ของานทำแถวศาล ( ทนายขอแรง มีแต่คนบอกว่ากากทั้งนั้น หาเก่งยากมาก ขนาดไม่ต้องเก่งก็ได้ขอแค่ตั้งใจทำงานยังหายากเลย )

- ค่าเดินทางไปศาล ต้องสืบพยาน เบิกความ ฯลฯ หลายต่อหลายครั้ง บางทีเป็นปีกว่าคดีจะจบ แถมไม่รู้ด้วยว่าจะชนะไหม?

ด้วยเหตุนี้ คนจน คนรายได้น้อย เลือกที่จะยอมรับสภาพ แล้วไปหางานใหม่ดีกว่าครับ เพราะตกงานวันเดียว สำหรับคนหาเช้ากินค่ำนี่เครียดนะครับ

น่าเศร้าไหมล่ะ?
comment56:สมัยนี้ศาลแรงงานไม่มีค่าใช้จ่ายอะไรแล้วครับ 

และดำเนินการไม่ล่าช้าครับเด๋วนี้คดีแรงงานไม่นานครับ ดีไม่ดีจบตั้งแต่ไกล่เกลี่ยแล้ว เพราะถ้าผิดกฎหมายจริง ๆ ก็จบแล้ว 

เหตุใดเราต้องยอมเสียเงินที่ไม่สมควรเสียและส่งผลกระทบอยู่ดีครับ โดยปกติมันต้องเสียเงินเหมือนกัน
comment56-1:ไม่มีค่าใช้จ่ายทางศาลจริง แต่ค่าเวลาที่เราต้องใช้ก็มากอยู่ เพื่อนผมฟ้องชนะคดีแต่ไม่มีปัญญาตามเรื่องบังคับคดี สรุปเสียเวลาไปศาลเปล่าตั้งหลายนัด
comment57:จริงๆ แล้วมันผิดกฎหมายนะ
ไม่เข้าใจเหมือนกันว่า ทำไมถึงกล้าทำ
comment57-1:คนทำผิดกฏหมาย มีมากมาย จนดูว่ากลายเป็นเรื่องธรรมดาไงครับ เช่น 
- ขับมอเตอร์ไซค์บนฟุตบาธ ย้อนศร ฝ่าไฟแดง เฉี่ยวแล้วหนี ฯลฯ
- จอดรถในที่ห้ามจอด เลี่ยงภาษี ค้ากำไรเกินควร ฯลฯ
- ขายของบนทางเท้า ตรงไหนว่าง ก็ขายของเลย 
- ติดสินบน ฉ้อราษฎร์บังหลวง ฯลฯ
- เล่นการพนัน ตั้งบ่อนการพนัน ฯลฯ
- เสพยา ค้ายาเสพติด ฯลฯ
และอีกมากมาย ที่ยังพบเห็นได้ทั่วไปในสังคมไทย
comment58:ต้องยอมรับความจริงว่า
จิตสำนึกคนไทยบางส่วน ต่ำมากครับ
comment59:ถ้าทำแล้วโอกาสถูกจับน้อย มันก็ทำ
คิดในแง่เศรษฐศาสตร์ก็คือความเสียหายที่เกิดหากถูกจับได้ น้อยกว่าผลที่จะได้เมื่อทำผิด
ลองถ้าตำรวจไปไล่บี้ไอ้พวกที่หยิบไปนั่นมาแจ้งข้อหาลักทรัพย์ให้หมดทุกคน ไม่มีการยกเว้น ทำสัก 3-4 รอบมันก็ไม่มาขโมยแล้ว ไม่คุ้ม
ถ่ายมาติดหน้าก็หลายคน แต่ถามว่าจะไปจับมั้ย ก็ไม่ ปล่อยไป กลัว "คนจนโดนรังแก"

คนเราถ้าไม่ถูกควบคุมด้วยกฏเกณฑ์ จะแสดงออกอย่างเห็นแก่ตัวเสมอ
โดยเฉพาะพวกที่ไม่มีศักดิ์ศรีความเป็นมนุษย์
comment60:ถ้ารถสูบส้วมคว่ำ
comment61:ของที่ตกหล่น ไม่ว่าจะมาจากไหน ของใคร   คนบางพวกก็ถือว่าของๆนั้น ไม่มีเจ้าของแล้ว  
ตัวเองสามารถเอามาเป็นของตัวเองได้อย่างไม่ผิดอะไร   พวกนี้จ้องแต่จะเอาเปรียบคนอื่นอยู่ตลอดเวลา
comment62:พออายุมากขึ้นเรื่อยๆ เริ่มเข้าใจแล้วว่าคนไทยมีประชากรที่ด้อยคุณภาพในสัดส่วนที่มากจริงๆ
หรือว่ามันจะเป็นนิสัยที่สืบทอดมาจากบรรพบุรุษ
comment63:คนขับน่าจะพกปืนสักกระบอกนะครับ พอรถคว่ำก็ลงไปยืนเฉยๆ  "ใครหยิบกรูยิง!!!!!!"





***** tex *****
comment63-1:ความคิดนี้เข้าท่าแฮะ เพราะบางรายเคยอ่านเจอในข่าว
เจ้าของรถเจ็บกระแหง่กๆอยู่ไม่มีใครสนใจช่วย
เฮโลกันรุมทึ้งขนของเขาอย่างเดียว
ขนาดเขายกมือไหว้ปะล๊กๆว่าอย่าเอาของผมไปๆๆ
ก้ไม่มีใครฟัง
comment64:หน้าตายิ้มแย้ม กันทุกคนเลย
comment65:ตอนนี้ผม อายุ 50 ปีแล้ว สมัยผมยังเด็ก อายุ สัก 10 ปีได้  พี่ชายเกิดอุบัติเหตุขาหัก แขนหัก ใส่สร้อยคอทองคำ 2 บาท มันยังกระตุกเอาไป แถมไม่ช่วยด้วย ดูเอาแล้วกันน้ำใจคนไทย มันเป็นแบบนี้มานานแล้ว
comment66:นี่แหละเมืองพุทธ   55555+
comment67:คงยากที่เมืองไทยจะพัฒนาทางจิตใจและวัตถุ เฮ้อ สังคมไทยนะสังคมไทย
comment68:จะบอกที่เบียร์แพง  ไม่ใข่ว่ากำไรมากมายอะไรนะครับ  

ราคาเบียร์สมมติอยู่ที่ 10 บาท  เจอภาษีบาปไปก่อนเกือบ 5 บาท ต้นทุนสินค้าอีก บาทกว่า ๆ ค่าการตลาดอีกบาทกว่า ๆ รวม ๆ แล้วบริษัทเหลือกำไร 10-20% เท่านั้น  ยิ่งถ้าเป็นเบียร์นำเข้า กำไรเผลอ ๆ ไม่ถึง 10%  กรณีแบบนี้ผมบอกเลยครับบริษัทเบียร์ไม่เดือดร้อนหรอกครับ  บริษัทก็ไปไล่เบี้ยเอากับประกันหรือขนส่ง บริษัทขนส่งหรือประกันก็ไปไล่เบี้ยเอากับคนขับ  สุดท้ายคนจนแม่มก็ทำร้ายกันเองต่อไป   เอาไปเลยครับ ของฟรี ชีวิตและครอบครัวคนขับฟรี ๆ เอาหยิบฉวยไปได้เลย
comment69:สนับสนุนการปฎิรูป
comment70:นะ .....
เห็นแล้วหดหู่
ขโมยของคนอื่นกันอย่างหน้าชื่นตาบานเลยทีเดียว

T_T
comment71:พูดได้แค่ว่า   มักง่าย  เห็นแก่ตัว  ออกแนวตรรกะ   เอาความจนของตัวเองมาเบียดเบียนคนอื่น
comment72:เหตุการณ์แบบเดียวกันนี้ เคยเจอเมื่อประมาณ 10 ปีที่แล้ว บนถนนสายเอเซียขาขึ้น หัวโค้งก่อนถึงวัดอัมพวันประมาณ 1 กม.
เป็นตู้คอนเทนเนอร์ บรรทุกเบียร์สิงห์โกลด์ ส่งลูกค้าที่เชียงใหม่
ได้รับการติดต่อจากเพื่อนอีกทีให้ช่วยหารถเครนเพื่อยกตู้ขึ้นจากร่องเกาะกลางถนน
ส่งรถไป 2 คัน แต่ยกไม่ขึ้น ทางบริษัทประกันเลยยอมให้เปิดตู้
เลยส่งลูกน้อง + นศ.ฝึกงานไปช่วย 8 คนเพื่อเปิดตู้และคัดลังเบียร์ ขนออกจากตู้
พวกเราทำงานตั้งแต่บ่าย 3 โมงเย็นยันตี 2 ตัวเปียกปอนเพราะอาบด้วยเบียร์ตอนเปิดตู้ โดยเจ้าของตู้บอกให้กินได้ไม่อั้นแต่ห้ามขนกลับ
ทำกันจนหมดแรง เพราะทั้งเมา ทั้งเหนื่อย คัดลังดีลังเสียให้เจ้าของเขาเพราะรู้สึกเห็นใจเขามากเลย แม้จะมีประกันก็ตาม
มีน้องๆ จิ๊กลังเสีย(ที่ต้องส่งคืนบริษัทเบียร์) ได้มาหลายลัง ตุนไว้จนเต็มท้ายรถเก๋ง และก็ยังช่วยนอนเฝ้าอยู่หน้างาน ตั้งใจว่า พอมีแรงแล้วจะขนต่อ
แต่พอเวลาใกล้สว่าง มีรถของมูลนิธิ อะไรซักอย่างนี่แหละ เข้ามารุมช่วยขนประมาณ 10 คนพร้อมรถยก พวกนี้ ขนเบียร์ที่พวกเราคัดไว้แล้ว ขึ้นรถตัวเองหน้าตาเฉยเลย แถมยังไล่ทีมงานที่ส่งไปช่วย กลับหมดเลย
มาวันหลัง ประกันโทร.มาขอบคุณ และตำหนิพวกมูลนิธิ ที่ทำให้เขาได้รับความเสียหายมากขึ้นจากเบียร์ที่ควรจะเคลมทางบริษัทได้ แต่พวกนั้น กลับขนไปเป็นของตัวเองหมดเลย แถมต้องเสียค่าบริการอีกเป็นหมื่นบาท ในขณะที่ทีมงานเรา ไม่ได้เรียกร้องอะไรเลย ยกเว้นได้กินเบียร์ฟรีเขาไปมื้อใหญ่ๆ เท่านั้นเอง
เจอหน้ากัน นศ.ที่เคยฝึกงานและร่วมทำงานในครั้งนั้น ยังเล่าถึงเหตุการณ์ตอนนั้นอยู่เสมอๆ
comment73:เรื่องแบบนี้มันแก้ได้โดยการปลูกจิตสำนึกตั้งแต่เด็กประเทศไทยคงต้องรอวีรบุรุษมาเป็นผู้นำถึงจะทำได้ วีรบุรุษผู้นั่นต้องรู้จักแยกแยะดีชั่วถูกผิดได้ก่อนถึงจะรู้ว่าอะไรควรอะไรไม่ควร  อะไรดีอะไรชั่ว
comment74:ดำเนินคดีฐานลักทรัพย์

คือขโมยก็ว่าแย่แล้ว นี่มันยิ่งกว่าอีกนะ 

นึกถึงบ้านน้ำท่วม คนเข้าไปขโมยของ แม่ม อยากบอกว่าแท้ๆ

ปล.เป็นกูๆไม่เอา ของฟรีที่เขาไม่ได้ให้มันคือขโมย
comment75:ลุงเคยเราให้ฟังเหมือนกันค่ะ    ลุงเรามีอาชีพขายกุ้งสดและปลากระพงสด   มีถังน้ำแข็งใหญ่เต็มท้ายรถเลยค่ะ  เพิ่งไปซื้อกุ้งมาจากบ่อกำลังรีบไปขายนัดแห่งหนึ่งแถวทับสะแก     แต่รถยางแตกค่ะ  เสียหลักพลิกคว่ำ  รถหงายท้องแล้วค่ะ  กำลังไถลไปตามถนน  ตอนนี้ลุงยังสติดีอยู่  ลุงบอกว่าชาวบ้านแถวรีบคว้ากระป๋อง   กะละมัง   วิ่งมากันใหญ่เลย  วิ่งมาก่อนรถจะหยุดซะอีก  เรานี่ฮาก๊ากเลย   จะสงสารก็สงสารแต่ก็อดขำไม่ได้จริง
comment76:ตอนเลาด้าแอร์ตกที่สุพรรณฯ ข่าวบอกว่าเหมารถกันไปใกล้จุดที่เครื่องบินตกเพื่อค้นหาทรัพย์สินกันเลย
ต่อมามีงานอะไรสักอย่างที่ฮ่องกง ไทยก็ไปจัดบูธด้วย คนไทยที่ประจำบูธให้สัมภาษณ์ว่าไม่มีใคร
เดินเข้าบูธของไทยเลย แทบทุกคนเดินผ่านกันหมดเลย

ลองค้นหาภาพในกูเกิล มีภาพซากเครื่องบินตก ตำรวจและทีมงานอาสาสมัคร
comment77:คนไทยปากบอกเมืองพุทธ ศีลธรรมสูงส่ง เหอะๆ แต่นิสัยนี่โจรชัดๆ การศึกษาไม่ได้ช่วยอะไรเลย
comment77-1:เมืองพุทธจริงๆนะครับ ศีล 5 ข้อ รักษากันไม่ได้ซักอย่าง
comment77-2:พอเขาเอาความจริงมาพูด ก็โกรธเขา ปฎิเสธเป็นพัลวัน

ยอมรับความจริงแล้วคิดจะแก้ไข "แค่คิด" ยังไม่ยอมเลย
comment77-3:อย่าว่าแต่รักษาเลย ท่องกันได้มั่งหรือเปล่า
comment78:ต้องยอมรับว่า ส่วนหนึ่งเพราะความเชื่อที่ว่าการเอาเปรียบคนอื่นได้ คือ ความชาญฉลาด  แถมคนทำยังมีความภูมิใจอีกนะ 

บางคนที่ขนไปเค้าไม่ละอาย เชื่อไหมตรงกันข้ามจะต้องไปคุยว่า โชคดีวันนี้ได้เบียร์ฟรี
comment79:ใครรู้จักคนในคลิปนี้บ้าง
comment80:หดหู่อะ แบกของคนอื่นไปยิ้มไป อายบ้างไหมเนี่ย - -
comment81:ในโลกนี้ไม่มีของฟรี สุดแต่ว่าใครเป็นคนจ่ายและจ่ายด้วยอะไร
comment82:อนาถแท้
comment83:ความจัง-ลัยยย ของคน ไม่แปลกใจทำไม จริยธรรมคนในบ้านเรา นับวัน ยิ่ง เจริญฮวบๆๆ
comment84:ไม่ช่วยแถมยังซ้ำเติมอีก น่าอายประเทศอื่นที่เขาดูคลิปบ้านเราที่เป็นอย่างนี้
comment85:หิริ-โอตัปปะ การเกรงกลัวต่อบาป การละอายต่อบาป ได้เรียนมาทุกคนนะ ตั้งแต่ประถมยันมัธยม ไม่หยิบมาใช้กันบ้างนะ
comment86:ผมชอบความคิดที่ว่า   การที่คนนึงได้รับมา จะต้องมีอีกคนสูญเสีย
comment87:ผมก็สงสัยเหมือนกัน ใครมันเป็นคนเริ่มความคิดเช่นนี้

รถเกิดอุบัติเหตุพลิกคว่ำ ของที่บรรทุกมา กลายเป็นของสาธารณะทันที น้ำมัน มันยังจะเอาไม่กลัวตาย 

ประชากรเรา(บางกลุ่ม)ช่างด้อยพัฒนาจริงๆ ฉกฉวยโอกาสที่จะเอาเปรียบผู้อื่นได้ตลอดเวลา 

อย่าอ้างว่า จน คำว่า จน ไม่ได้มีอภิสิทธิ์มากไปกว่าคนทั่วไปนะ อย่างหลายๆเรื่องที่เราชอบได้ยินกัน "รังแกคนจน"

ไม่สงสัยเลยจากที่เรียนมาว่า "ประเทศไทยเป็นประเทศกำลังพัฒนา" ผ่านมาจะ 30 ปีแล้ว ก็ยัง ไม่เป็นประเทศพัฒนาแล้ว สักที...
comment87-1:พัฒนาแล้ว ได้แค่นี้แหละ
comment88:คนที่ต้องชดใช้เงิน ก็คือ คนขับรถ

ทำไมไม่สงสารเขาบ้างเลยหรอเนี้ย

เอาของเขาไป ไม่ชาตินี้ก็ชาติหน้า ต้องชดใช้คืนเขาอีกน่ะครับ

คนขับต้องโดนบริษัท ฟ้องร้อง สงสารแทนครับ
comment89:น่าคิด ว่าทำไมคนถึงคิดว่านั่นคือของฟรี ฉกฉวยเอาได้ เค้าไม่รู้หรือว่ามันคือการลักทรัพย์
comment90:สาเหตุหลักที่ประเทศไม่เจริญ 

ประเทศเจริญแล้วคนในชาติจะไม่มีความคิดแบบนี้เลย
comment91:อาจจะไม่เกี่ยวกับห้อข้อกระทู้ แต่อยากเล่าให้ฟัง

เมื่อประมาณ 2 ปีที่แล้ว ผมขี่มอเตอร์ไซค์ เลียบถนนมาเรื่อยๆ จังหวะข้ามแยก มีรถขับเข้ามาชนด้านหลัง ดีที่รถสไลเข้าด้านข้างถนน ก้นผมกระแทกพื้นถนนอย่างแรง เจ็บมากตอนนั้น ขยับไม่ได้ ปวดมาก แล้วก็สลบไป
พอฟื้นขึ้นมา โทรศัพท์ ทอง 2 บาท กระเป๋าสตางค์ หายหมด ตอนแรกนึกว่า แม่จะเก็บไว้ให้ พอถามแม่ ไม่เจอครับ

ก็ไม่รู้ว่า ใครเอาไปก็ได้แต่คิดว่า ช่างมันถือว่าฟาดเคราะห์ ผมไม่รู้นะครับว่าใครเอาไป ผมมากับรถมูลนิธิ ก่อนหน้านั้น อาจจะมีโจรแถวนั้นก็ได้
comment92:นิสัยแบบนี้ บอกถึง สันดานดิบ ของคนที่ทำครับ 

ต่ำช้า และ เลวทรามมาก ๆ ขอสาบส่งคนพวกนี้
comment93:ไปขนของเค้ามา พอกลับไปบ้านก็ไปคุยกัน 

ว่าดูสิขายเหล้าขายเบียร์มันเป็นบาปเวรกรรมมีจริงรถมันถึงคว่ำ

โชคดีเป็นบุญของชั้นนะผ่านไปเห็นพอดี ได้เบียร์กินฟรี
comment94:ผมว่าคนไทยนิสัยต่ำช้ากว่าพวกแอฟริกาแล้วนะ อีกหน่อยมันคงกินเนื้อคนกันเอง
comment95:ประเทศๆนึงจะเจริญได้มันขึ้นอยู่กับคุณภาพประชาชนน่ะ

คิดว่าประเทศเราเป็นแบบนี้ ก็เพราะคุณภาพประชาชนเป็นยังไง
comment96:ขอเล่า เคสเพื่อนผม ใกล้เคียงกันแต่เห็นถึงจิตใจที่ตกต่ำกันมากๆละ
เพื่อนผมเคยขับฟอร์จูนเนอร์ตีลังกา แถวๆชานเมือง รู้สึกตัวอีกทีพยายามออกจากตัวรถพร้อมกับแฟน (มีชาวบ้านมุงดูนิดหน่อย)แล้วจึงหามือถือจะโทรแจ้งความพร้อมรายงานที่บ้าน ปรากฏหาไม่เจอ (เพื่อนมีมือถือสองเครื่อง ของแฟนอีกเครื่อง)หาย!!!
แฟนบอกหลังชนแรกๆรู้สึกว่ามีคนพยายามเข้ามาในรถแต่ก็ไม่ได้คิดอะไรเข้าใจว่ามาช่วย บวกกับเห็นเพื่อนกำลังรู้สึกตัว
สุดท้ายติดต่อใครไม่ได้ ต้องไปยืมโทรศัพท์คนที่มามุงโทรรายงานที่บ้านแทน คนเค้าเจ็บปวดมามากแล้ว( แฟนเพื่อนแขนหัก )ยังโดนซ้ำเติมได้ขนาดนี้ ตรรกะคนสมัยนี้น่ากลัวมากจริงๆครับ
comment97:โหวตให้ค่ะอยากให้เจ้าหน้าที่เอาผิดจริงจังกับคนที่ทำแบบนี้
ลงโทษให้หนักๆออกสื่อไปเลยจะได้เป็นการเชือดไก่โชว์พวกที่
ชอบซ้ำเติมความเดือดร้อนผู้อื่น
comment98:ช่วยโหวตให้ค่ะ ตอนนั้นพ่อกับแม่เราเคยรถคว่ำ ชาวบ้านไม่ช่วยนะ แต่แห่กันมาถอดนาฬิกาออกจากแขน ค้นหาของมีค่า เลวค่ะ บอกเลย
comment99:ไทยมากกกกก So thai จริงๆค่ะ น่าอายมากกกกก เห้อ
comment100:
comment101:วันก่อนพาลูกไปซุปเปอร์ ออกมาขึ้นบันไดเลื่อนมาจะเข้าห้องน้ำ หันไปเจ้าตัวเล็กถือขนมอยู่ อ้าวไม่ได้จ่ายตังค์ ตกใจ
เข้าห้องน้ำเสร็จ กลับลงไปจ่าย ระหว่างนั้นก็พูดขำๆกับลูกสาวไปว่าอุ๊ยลืม เดี๋ยวไปเล่าให้พ่อฟังนะ พ่อจะได้ตลก สอนเค้าว่าเราต้องจ่ายตังค์นะซื้อของตอนไปจ่ายก็ให้เค้าพูดเองว่าหนูลืมค่ะ พี่ๆก็แซว 
เรารู้สึกว่าของอย่างนี้ต้องสอน ถ้าตั้งแต่เล็กๆ ถ้าทำได้อีกหน่อยก็คงเห็นเป็นเรื่องธรรมดาแน่
ทั้งๆที่เดินออกมาแบบไม่ต้องเสียเวลากลับไปก็ได้ แต่ถือเป็นดีที่ได้สอนเค้าค่ะ 
ปล. น้องสองขวบปลายๆค่ะ กำลังรู้เรื่องเลย
comment101-1:สอนลูกดีมากๆเลยค่ะ สามัญสึกนึกที่ดีเราต้องปลูกฝั่งไว้ตั้งแต่เด็กๆๆ 
ผู้ใหญ่เป็นแบบอย่างที่ดี น่าชื่นชมค่ะ
comment102:มันเป็น__อะไรกันไปหมด
comment103:รู้สึกดีที่ยังมีคนคิดเหมือนกัน คราวก่อนเห็นเพื่อนในเฟสโพสว่ารถขนเนื้อหมูคว่ำ กะจะลงไปเอาเนื้อหมูไปใว้ทำไรกินสักอย่างเนี่ยเเหละเราก็จำไม่ค่อยได้ แต่บังเอิญเค้าลงไปไม่ทันต้องรีบไปธุระ ไม่งั้นละได้ติดมือกลับมาสองสามโลแน่ๆ โพสข้อความพร้อมหัวเราะด้วย เราอ่านแล้วก็เออนะ
อยากเมนท์กลับไปเหมือนกัน แต่บังเอิญไม่สนิท กลัวเค้าด่าเอา มาเห็นข่าวเมื่อคืนนี้สดๆ ร้อนๆอีก คราวนี้รถขนข้าวสารเกิดอุบัติเหตุ จำไม่ได้ว่าที่ไหน
ตามข่าวบอกว่า ทุกคนต่างจอดรถลงไปขนกระสอบข้าวสารที่ร่วงหล่นอยู่ แม้ว่าผู้เสียหายซึ่งเป็นคนขับรถและบาดเจ็บจะพยายามร้องขอแล้ว แต่ก็ไม่มีใครฟัง สรุปข้าวสารหายไปกว่าร้อยกระสอบ ได้ยินแล้วรุ้สึกสงสารอ่ะ เรานั่งคำนวนอยู่ว่ามันจะเป็นราคาเท่าไร ที่คนขับจะต้องชดใช้ แล้วขณะเกิดเหตุมีคนถ่ายคลิปไว้บ้างไหม เผื่อตำรวจจะไปตามคืนมาได้บ้าง สงสารจริงๆ
comment104:หดหู่ใจมากๆ
comment105:ประเทศนี้สิ้นหวังแล้วครับ  ดูแลตัวเองกันให้ดี ๆ
comment106:จริงค่ะ เราทำงานที่เกี่ยวกับเงินด้วย เคยมีครั้งนึงต้องควักเอง800กว่าบาท ซวยมากๆ
comment107:พวกเปรต คอยเอาของคนอื่นที่เดือดร้อน ที่บ้านไม่สั่งสอน
comment108:ประชาธิปตัยไทยแท้
ทำปฏิรูป ๆๆ ไปก็ 
สูญเปล่า
comment109:นึกถึงข่าวนี้ทุกทีครับ

รถน้ำมันไนจีเรียคว่ำ คนแห่ตักเชื้อเพลิง ถูกเผาเกรียม 100 ศพ

http://www.thairath.co.th/content/275627
comment110:เคยมีความรู้สึกนะว่า ถ้าเจอจะลงไปเก็บไหม
พอพักหลังๆ เห็นข่าวในแนวนี้บ่อยๆ

อย่างแรกที่ควรคิดเลยคือ..กลัว

ไม่ว่าจะรถน้ำมันคว่ำ รถอาหารคว่ำ ฯลฯ
อะไรก็แล้วแต่

คิดว่า ถ้าเราเป็น เจ้าของ เราจะรู้สึกยังไง
ใจเขา ใจเรา

คิดแค่นั้น...
comment111:เห็นแล้วอนาถใจ
จิตสำนึกต่อสังคมหายไปไหนหมด
comment112:เค้าเคย มีรณรงค์ อยู่ช่วงหนึ่งนะ ตอนผมเด็กๆ ใครจำได้มั่งนะ
ที่แบบประสบอุบัติเหตุ แทนที่จะไปช่วย ไปเอาของเค้า แล้วก็หายไป ไม่แจ้ง ไม่ช่วยด้วย ผมว่าใกล้ถึงจุดนั้นแล้วนะ
comment113:คนพวกนั้นมันแค่ส่วนแย่ส่วนน้อยนะ  ทำไมถึงใช้ค้ำว่า ไทยมาก ดูถูกคนไทยกันเองละครับ ??
comment114:==! เพลีย 

ปล. อยากบอกอีกเรื่อง พวกรถแทกซี่ที่เก็บกระเป๋าเงินมาคืน โน่นนี่มาคืนหนะ ไม่ใช่คนดีเท่าไรห่หรอก แต่ว่า ฝรั่งเค้าจ้างจากสนามบินไป และทุกครั้งจะมีการจดบันทึก พวกนี้เลยเอาของไปไม่ได้ ขืนเอาของไปโดนจับติดคุกแน่ๆ ........
comment115:เมื่อวานนี้ไปซื้อน้ำมะเขือเทศดอยคำ 10 กล่อง กับขนมอีกเยอะแยะ
พอพนักงานคิดตังค์ปรากฏว่าแค่ 140 เราก็แตะบัตรจ่ายไปเพราะรีบ
พอกลับมาบ้านก็มานั่งคิดเอ๊ะ เราซื้อแต่ก่อนหมด 2-3 ร้อย เลยรีบหาบิลมาดู ปรากฏว่าคิดแค่กล่องเดียว
เลยวนกลับไปร้านใหม่บอกว่าคิดผิด พี่เค้าเลยคิดให้ใหม่แต่ไม่มีการขอบคุณอะไรเลย พี่ผู้หญิงข้างๆเคาท์เตอร์เลยบอกขอบคุณแทน

ทำตามสามัญสำนึกครับ เพราะไม่อยากทำผิด กลัวจะรู้สึกผิดไปตลอดแน่ๆ
comment116:เพื่อนผมบ้านขายไข่ มันขับรถขนไข่กลับบ้าน 

ตอนเข้าหน้าซอยบ้าน เกยอะไรสักอย่างไม่ดี ไข่ที่ตั้งมาล้มระเนระนาดเละทั้งคัน (ไข่เละ) 

ไม่มีคนมาแย่งกันเก็บเลย 5555 

ปล.จากกระทู้นี่ สันดาล ล้วนๆๆๆ
comment117:พี่สาวเล่าให้ฟังเมื่อวาน ว่าที่เกิดเหตุ อยู่ในอำเภอบ้านผมเอง น่าขายหน้าจริงๆ
comment118:เคยดูข่าว จำเนื้อหาได้คร่าวๆ คนขับเป็นเจ้าของซึ่งเกิดอุบัติเหตุแล้วปลาร่วงเกลื่อนพื้น แล้วพอชาวบ้านเห็น ก็วิ่งมาจับปลา 
บางคนก็เอากะละมังมาใส่เลย โดยทื่เจ้าของเพิ่งเอาเงินทุนไปรับปลามา เขาก็ได้แต่ยืนมองคนมาเอาปลาตัวเองไปตาละห้อย
แล้วในคลิปมีคนสัมภาษณ์ เจ้าของก็ตอบประมาณว่า..ก็เสียดายแต่ไม่รู้จะทำยังไง บอกห้ามแล้วแต่เขาก็ยังเอากัน เลยได้แต่ยืนดู

ฟังแล้วระเหี่ยใจมาก ถ้าเป็นเรา คงน้ำตาตกใน
รถก็เสียหาย เงินก็เพิ่งไปซื้อของมา กะจะเอากำไรสรุปทุนหายกำไรหด จะไปร้องห้ามก็ตัวคนเดียว ชาวบ้านมีหลายคน
เป็นชุมชนที่แล้งน้ำใจมาก เจ้าของเค้ายืนอยู่แท้ๆยังเอาไปแบบด้านๆ
comment119:จับปรับให้หมดก็สิ้นเรื่อง มีหลักฐาน
comment120:หลักฐานก็มี เห็นชัดมากใครขนไปมั่ง จับปรับให้เป็นคดีตัวอย่างเลยมั้ย ดีกว่าไปหาใครขโมยเหนียวไก่

ประเทศนี้ป่วยจริงๆ

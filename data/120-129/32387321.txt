title:เจ้านานสั่งห้ามฟังเพลงขณะทำงาน ถือว่าละเมิดมั้ยคะ
comment:เรื่องคือ อยู่ดีๆ วันนี้เจ้านายก็มาสั่งว่าห้ามฟังเพลงขณะทำงาน โดยให้เหตุผลว่าทำให้เสียสมาธิ
ที่ผ่านมาเราก็ฟังเพลงไป ทำงานไปมาตลอด ไม่เคยผิดพลาดอะไรนะ (ไม่ได้เข้าข้างตัวเองนะคะ เป็นเรื่องจริง)

ส่วนตัวเราคิดว่าการที่เราฟังเพลง เพราะเราตัดเสียงรบกวนจากภายนอกค่ะ 
บางทีเพื่อนร่วมงานคุยกันเสียงดัง หรือเจ้านายคุยโทรศัพท์เสียงดังมาก
เสียงพวกนี้ทำสมาธิเรากระเจิงค่ะ
สาเหตุที่เราฟังเพลง เพราะเราฟังจากเพลย์ลิสตัวเอง มันก็เป็นเพลงเดิมๆ ที่เราฟัง เราคาดเดาได้ ก้จะไม่เสียสมาธิ (งงมั้ยคะ ขอโทษนะคะ ถ้าอธิบายได้ไม่ดีแล้วทำให้งงๆ)

เราเลยอยากทราบว่า เมื่อเจ้านายสั่งห้ามฟังเพลงขณะทำงานแบบนี้ เท่ากับละเมิดสิทธิเราหรือเปล่าคะ

##########################

ขอบคุณที่เข้ามาตอบกันนะคะ ทำให้เราได้มุมมองที่กว้างขึ้น
ทั้งนี้ทั้งนั้น เราขออนุญาตชี้แจงเพิ่มเติมว่า การที่เราตั้งกระทู้นี้ ไม่ได้มีเจตนาจะขัดขืนคำสั่วหรือโชว์เกรียนใดๆทั้งสิ้น
เพียงแต่สงสัย จึงเข้ามาถาม หวังได้คำตอบในเชิงกฏหมาย เพือเก็บเป็นความรู้ต่อไป

อย่างไรก็ตาม หากเนื้อหากระทู้ของเรา ทำให้สมาชิกท่านใดไม่พอใจ ต้องขออภัยด้วยค่ะ

###################
เราไม่รู้ว่าจะมีใครกลับมาอ่านหรือเปล่า แต่เราขออนุญาตชี้แจงรายบุคคลนะคะ

****************************************

เราขออนุญาตยุติการชี้แจงรายบุคคลนะคะ แต่ยินดีตามอ่านความคิดเห็นของเพื่อนๆต่อไปค่ะ
ขอบคุณทุกคนที่เข้ามาแสดงความคิดเห็น ช่วยให้เรามีมุมมองที่กว้างขึ้น

ขอบคุณจากใจค่ะ																																	   แก้ไขข้อความเมื่อ 31 กรกฎาคม 2557 เวลา 06:51 น.
comment1:^^ ทำงานในองค์กรก็ต้องทำตาม กฎองค์กรครับ
comment2:เรายินดีทำตามจ้า  แต่แค่สงสัยเฉยๆอ่ะค่ะ เลยมาถามในนี้
comment3:เค้าจ้างมาทำงาน ไม่ได้จ้างมาฟังเพลง อยากฟังเพลงไปฟังที่บ้าน เขาไม่ได้ละเมิดคุณ คุณนั่นแหล่ะละเมิดเวลาทำงานของเขา คุณอ้างว่าคุณทำงานไปด้วยระหว่างฟังเพลง แล้วถ้าคนอื่นอ้างว่าแชทได้ด้วยก็ทำงานได้ เจ๊งกันพอดี เรื่องง่ายๆแค่นี้ยังไม่รู้ ถ้าเราเป็นเจ้าของบริษัทและรู้ว่าคุณมีตรรกะแบบนี้ เราไล่ออกค่ะ
comment3-1:ขอบคุณที่แนะนำค่ะ

ก่อนอื่น เราต้องบอกก่อนว่าเราไม่ได้จะเถียงหรือแย้งนะคะ แต่เราขอถามนิดนึง เวลาแชทต้องใช้นิ้วจิ้มใช่มั้ยคะ แต่เราฟังเพลงมันไม่เกี่ยวกันรึเปล่า

และเราทำงานเต็มที่จริงๆค่ะ บางครั้งที่ใส่หูฟัง ก้ไม่ได้ฟังอะไรอยุ่เลย แค่เอามาอุดหูเท่านั้น
comment3-2:ลองคิดในแง่เจ้าของกิจการนะคะ ถ้าให้คุณทำได้ พนักงานคนอื่นก็มีสิทธิทำในสิ่งที่ตัวเอนต้องการได้เหมือนกัน เขาจ้างมาทำงานก็ต้องทำงาน สิ จะมานั่งฟังเพลงได้ไง ถ้าเขามีเรื่องเร่งด่วนต้องเรียกคุณแล้วคุณไม่ได้ยิน มันถูกต้องไหมคะ อย่ามาเถียงว่าได้ยิน เพราะมีคอมเม้นข้างล่างไว้เแล้ว ไว้เป็นเจ้าของกิจการเองแล้วจะรู้ว่าพวกคนงานหน่ะ เบียดบังเวลาทำงานแล้วมาตะแบงว่างานไม่เสียไม่ทั้งนั้นแหล่ะ
comment3-3:ขอโทษด้วยนะคะ ถ้าคำถามเราอาจทำให้คุณไม่พอใจ
เรายอมรับว่าสิ่งที่คุณบอกมามันคือ'ความเหมาะสม' แต่สิ่งที่เราอยากรู้คือ 'กฏหมาย'ค่ะ

ขออธิบายลักษณะงานของเรานะคะ
เป็นงานโปรเจ็คแยกของใครของมัน ไม่ต้องติดต่อกับคนอื่น ทำงานตามตารางเวลาที่กำหนด

ต่อข้อที่คุณบอกว่าให้เราคิดแบบเจ้าของกิจการ เราจะขอแยกประเภทพนักงานที่เราพบเจอ เพื่อตัดสินใจในการว่าจ้างต่อหรือไล่ออกค่ะ
###งานโปรเจคแยก มีตารางงาน###
1. เล่นเกมออนไลน์ ดูหนัง โหลดหนัง ฟังเพลง กินขนมในเวลางาน งานเสร็จตามตารางบ้าง ไม่ทันบ้าง
2. ฟังเพลง ไม่เล่นเกม ไม่เล่นเน็ต งานเสร็จตามเวลาหรือเสร็จก่อน
3. ฟังเพลง ดูยูทูป พูดคุย เบรกเกินเวลา มาสาย งานเสร็จทันบ้าง ไม่ทันบ้าง

เราไม่ได้แต่งเรื่องค่ะ นี่คือรูปแบบพนักงานที่เราเจอจริงๆ
ถ้าคิดแบบเจ้าของกิจการที่ดี ควรจ้างใครดีคะ
comment3-4:คุณโพสเมื่อหนึ่งชั่วโมงที่แล้วคือ 11.20เวลาทำงานหรือเปล่าคะ  อันนี้เล่นเนตหรือเปล่าคะ คิดเอาเองนะคะ โตๆกันแล้ว  หาเหตุผลมาอ้างเพื่อทีจะได้ไม่รู้สึกว่าตัวเองทำผิด
comment3-5:เป็นช่วงเบรกก่อนประชุมค่ะ ไม่ใช่เวลางาน
comment3-6:เบรกก่อนประชุมแต่ก็ยังอยู่ในเวลางานหรือเปล่าคะ มันยังไม่ได้พักเที่ยง พอเถอะค่ะ เราไม่ตะแบงกับคุณ แต่ยืนยันค่ะ ว่าพนักงานที่ตักเตือนแล้วแต่ยังตะแบงว่าไม่ผิด หาเหตุผลร้อยแปดมาอ้าง เราไล่ออกค่ะ
comment3-7:ค่ะ รับทราบ และไม่ต่อความยาว สาวความยืดกับคุณแล้วค่ะ
comment3-8:คห.3 นี้ เป็นหัวหน้า จขกท.เหรอคะ
comment3-9:โลกแคบจัง ... ทุกคนจะเกียจหัวหน้าแบบนี้ << หัวหน้าที่เห็นแก่ตัว << มองแต่ผลประโยดตัวเองเป็นใหญ่

เอะอะไล่ออก... ไร้เหตุผล ... จิตใจคับแคบ ... กดหัวคนที่อยู่ล่างกว่า ... บ้าอำนาจ ... สร้างภาพ ... เอาดีเข้าตัว แต่ไม่เคยดูตัวเองเลย
comment3-10:โครตโลกแคบ อ่านชื่อกระทู้ยังไม่ละเอียดเลยมั้ง ว่าจุดประสงค์คืออะไร เค้าตั้งคำถามครับคุณ ว่ามันละเมิดหรือไม่ละเมิด 

เหอะ ไดโนเสาร์เสียจริง
comment3-11:ใครเป็นลูกน้องคุณ โค ต ร ซ ว ย
comment3-12:เอ่อ...ไปโมโหอะไรมาอ่ะครับ
comment3-13:ความเห็นที่สามเป็นไรมากรึเปล่าค่ะ
เอะอะไล่ออก น่าจะเป็น หน ที่บริหารคนไม่เป็นเท่าไหร่ อมรมณ์ล้วนๆ

การไล่ออกไม่ใช่วิธีการแก้ ปห ค่ะ ถ้าไม่สุดโต่งจริงๆ คุณจ้างเค้ามา คุณมีหน้าที่ที่จะพัฒนาบุคคลากรของคุณให้ดีขึ้น เก่งขึ้นเพื่อองค์กร ไม่ใช่เห็นว่าใช้เงินจ้างได้ก็เลิกจ้างได้ ทำแบบนี้สุดท้ายไม่มีใครอยู่ทำงานกับคุณนานๆหรอกค่ะ แทนที่จะได้ใช้ประโยชน์จากความสามารถของพนักงาน กลับไล่บุคคลเหล่านั้นออก อาจทำให้เสียบุคลากรดีๆไปได้
comment3-14:คห นี้ไม่โอ ไม่น่าทำงานด้วย เป็นเพื่อนร่วมงานด้วยก็ไม่โอ ไม่ชอบ ไม่เอา
comment3-15:แนะนำให้ฟังหูไว้หูครับ (เราก็ทำ)  
คือ ใส่หูฟังแค่หูเดียว ซึงถ้าทำแบบนี้มันจะทำให้เราได้รับรู้กับโลกภายนอกด้วยอย่างเช่น หากเพื่อนๆพูดไร เราก็จะได้ฟัง ได้มีส่วนร่วม
มันจะไม่ทำให้น่าหมั่นใส้ ที่ดูแบบฟัง 2หู อยู่ในโลกส่วนตัวคนเดียว **อย่าลืมนะครับว่าเรายังอยู่ในสังคมที่ทำงาน**

และ หากเจ้านายเดินผ่านเราจะได้รู้ คือหันไปสบตา หรือยิ้มให้นิดนึง ทำตัวแบบพร้อมที่จะรับฟังคำสั่งจากเจ้านายเพิ่มเติม ประมาณนี้อ่ะครับ

กฎมันยืดหยุ่นกันได้ อยู่ที่เราจะทำตัวยังไง เมื่ออยู่ในสังคมที่ทำงานครับ
comment3-16:คือเอามาอดหูเวลาเจ้านายหรือเพื่อนร่วมงานเรียก ก็อาจจะไม่ได้ยินได้ครับถ้าเขาเรียกบ่อยๆไม่ได้ยิน 
ก็จะรำคาญได้ครับ
comment3-17:เป็นเจ้านาย จขกท.เหรอ มาสั่งโน้นสั่งนี่ ตินั่นตินี่
comment3-18:คนแบบนี้อะนะจะเป็นเจ้านายคน สมองมีแต่ไล่ออกๆ คิดต่างไล่ออก ชี้แจงหาว่าตะแบงก็ไล่ออก

ในความเป็นจริงน่าจะบริหารคนไม่เป็นเลยมากกว่า ตรรกะแบบนี้เป็นเจ้านายคนยาก คิดอะไรตื้นๆ

ความคิดข้าถูกคนเดียว สยองจริงๆ
comment3-19:ความเห็นนี้ เละ
comment3-20:เห็นด้วยกับ คคห 3 นี้อย่างมาก
ขึ้นกะองค์กรนะคะ ตามหลักทั่วไป การทำงานคือก็ต้องให้เวลากับงานเต็มที่ 
การฟังเพลงคือความบันเทิงส่วนตัว มองดีๆคือการเอาเรื่องส่วนตัวมาปะปนกะงาน
สำหรับเรา เราไม่ซีเรียสเรื่องการฟังเพลงในที่ทำงาน แต่ถ้าองค์กรอื่นซีเรียส ก็คงต้องทำตามกฎ
กรณีแบบนี้ไม่ถือว่าละเมิดสิทธิ์ลูกจ้าง

เห็นด้วยเรื่องการที่ จขกท กำลังเบียดเบียนเวลางานมาตั้งกระทู้
อันนี้ถือว่าละเมิดสิทธิ์นายจ้าง
เป็นเรา เราก็ไล่ออกค่ะ

ใจเขาใจเรา เวลางานคือ นายจ้างจ้างงานเต็มที่ ลูกจ้างควรจะทำงานให้คุ้มกับค่าจ้างงาน
comment3-21:ผมฟังครับ ฟังทุกวันฟังตลอดเวลาที่เริ่มปั่นงานเลยด้วยซ้ำ เหตุผลมีง่ายๆ
1.รำคาญเสียงคนคุยกันในออฟฟิศครับ คือบางทีเป็นเรื่องที่พอฟังแล้วอยากเผือกต่อไงเลยตัดปัญหาเสียบหูฟังซะ อยากได้อะไรมาสะกิดเอา
2.เมื่อก่อนถ้างานเป็นแบบต้องเร่งสปีดจะฟังเพลงพวกๆ EDM ไม่ก็ metal จังหวะเพลงพาให้ทำงานเร็วขึ้น แต่หลังๆ รำคาญเลยเปลี่ยนไปฟังพวก อ.วีระ ไม่ก็ the shock ไปให้มีเสียงๆ กลบเสียงในออฟฟิศ บางทีเบื่อมากๆ ก็เสียบคาไว้เฉยๆ บอกไปในตัวว่า อย่ารบกวนสมาธิ
comment3-22:คุณ จขกท. อย่าไปต่อความยาวสาวความยืดกะความเห็นนี้เลยค่ะ
ท่าจะเป็นเอามาก!!! เห็นกระทู้ที่ตั้งมีแต่จะหาหูฟังให้ลูกฝึกภาษาอังกฤษ กับอวดกับข้าว ไม่แน่ใจว่าทำงานบริษัทหรือป่าวหรือทำอาชีพอะไรกันแน่
เราเป็นเลขา CEO ค่ะ นายเราไม่ว่าที่เราใส่หูข้างเดียว เพราะบางทีเราทำงานที่ต้องการสมาธิเช่นงานแปล หรือ research เราต้องการความเงียบ (บางทีก็ใส่หูไว้ไม่ได้เปิดอะไรค่ะ) การที่เราใส่หูไว้หรือเปิดเพลงคลอ
ทำให้เรามีสมาธิมากกว่าคนข้างๆชวนคุยเรื่องลูกเรื่องผัวอะไรตลอดเวลาอีก
นายเราไม่ว่านะ และถ้าจะว่าเค้าก็จะมีเหตุผล เช่น กลัวเราจะไม่ได้ยินโทรศัพท์ เราเลยใส่หูข้างเดียว
เราว่าการบริหารที่เอาแต่บังคับๆๆๆๆ โดยที่ไม่มีเหตุผลที่ดีมารองรับ ยังไงก็อยู่ไม่ยืดหรอก
องค์กรเก่าแก่ที่ไม่ปรับตัวเข้ากะยุคสมัยแบบนี้ค่อยๆตายลงทุกวัน เพราะมีแต่เด็กรุ่นใหม่ ๆ เข้าสู่ตลอดแรงงานมากขึ้น
พวก gen เดิม ๆ ก็ค่อย ๆ เกษียณออกไป
การจะวัดความสามารถคนทำงานแค่ห้ามเล่นเน็ต ใส่หูฟัง เดินผ่านทีไรต้องเปิด file ตลอด ไม่ได้ดูที่ผลงานไม่ได้วัดที่ KPI มันล้าสมัยแล้ว
บริษัทเรามีเลขาป้าแก่ วัน ๆ ไม่ฟังเพลงไม่เล่นเน็ตนะ เดินผ่านไปก็เห็นแกเปิด file ทั้งวัน memo อันนึงทำวันนึงเต็ม ๆ ยังไม่เสร็จเลย
ทั้ง ๆ ที่เราใช้เวลาทำแค่ 5 นาที
comment3-23:ถูกต้อง
comment3-24:ผมไม่แปลกใจทำไมทุกวันนี้ถึงมีองค์กรห่วยๆเต็มไปหมดคงเพราะมีคนแบบเจ้าของความเห็นที่3 เยอะ ไม่รับฟังความคิดเห็นลูกน้อง เอะอะก็เอากฎที่ไม่มีเหตุผลมาอ้าง เออะก็ลงโทษ ดุด่า ใส่อารมณ์ ไล่ออก ฯลฯ

ผมเป็นคนนึงที่(ต้อง)ฟังเพลงตลอดเวลาทำงาน เพราะงานที่ผมทำค่อนข้างเครียดต้องจ้องจอคอมวันละอย่างน้อย6ชั่วโมง วันทั้งวันแทบไม่ได้คุยกับเพื่อนร่วมงาน ต่างคนต่างจ้องคอมทำงานทั้งวัน ไปพบจิตแพทย์เพราะโรคเครียดก็หลายครั้ง หมอแนะนำมาว่าให้พยายามหาวิธีคลายเครียดขณะทำงาน วิธีที่ผ่อนคลายที่สุดคือการฟังเพลงไปในขณะทำงาน งานผมไม่เคยเสีย ไม่มีพลาด เสร็จก่อนกำหนดส่งตลอด

ถ้าผมมีหัวหน้าห่วยๆ อย่างเจ้าของความเห็นที่3 ผมคงลาออกตั้งแต่วันแรกๆที่ทำงานแล้วล่ะครับ เห็นแก่ตัวสุดๆ มองพนักงานเป็นเครื่องจักร ตรรกะห่วย คนห่วย ความคิดห่วย องค์กรที่ดูแลอยู่ก็คงห่วยไม่ต่างกัน
comment3-25:ฟังเพลงมันเป็นการผ่อนคลายอย่างนึง ถ้าฟังเพลงแล้วทำงานอย่างมีความสุขก็ได้งานมีคุณภาพ 

ถ้าความคิดแบบความคิดเห็นที่ 3 นี่คงไม่มีใครอยากทำงานด้วยหรอก จริงๆ
comment3-26:สมองมีแค่นี้เป็นนายคนไม่ได้หรอกครับ
ไม่มีหลักการปกครอง ต้องดูลักษณะงาน 
สถานที่ เนื้องาน

ไม่ใช่จะให้เงียบ เป๊ะ เครียดทุกอย่าง
เพลงช่วยผ่อนคลาย เสริมการทำงานได้
ถ้าเขาทำงานได้ดี งานไม่เสีย จะไปห้ามทำไม
บางคนมีอารมณ์ ศิลป์ ฟังเพลง ทำงานได้ดีเยอะแยะ
พวกอาร์ต ออกแแบ มีเพลงคลอ บรรยากาศออฟฟิสดี
ส่งเสริมการทำงาน

ดูออฟฟิส สมัยใหม่ google โน่น พนักงานเขาถึงทำงานได้ดี
เหมาะกับเนื้องาน สร้างบรรยากาศ
ไม่ใช่เปิดออฟฟิสมา เจอยายเบ้อะ i beนี่ หน้าคร่ำเครียด เงียบสงัด
ห้ามโน่นห้ามนี่ พนักงานเครียดตาย
comment3-27:ไล่ออกเพราะอะไรครับ ไล่ออกแบบไม่ฉลาด ระวังผลที่ตามมาครับ อาจโดนสิ่งที่เรียกว่า ดาบนั้นคืนสนอง
comment3-28:อ่านคำตอบแล้วอยากจะไล่ท่านหญิงออกจาก pantip ซะจริงๆเชียว ทำไงถึงองค์ลงได้ขนาดนี้ 555
comment3-29:ค่ะ คุณคห 3 
เขาถามดี  ๆ ก็ของขึ้นซะขนาดนี้ สงสารประเทศไทยที่คนแบบนี้ ผลิตลูกออกมาอีก  เสียจริง ๆ
comment3-30:เหมือนเด็กอยากเอาชนะ
comment3-31:อือหือ ไม่น่าทำงานหรือเป็นเพื่อนร่วมงานเลย ถ้าต้องเป็นลูกน้องหรือหัวหน้าแบบนี้รู้เลยปวดหัว
comment3-32:ตามหาคนหาย
comment3-33:ความคิดเห็นที่ 3 เจตนาก่อกวน หรือเรียกง่ายๆว่า เห็นแก่ตัวครับ
comment3-34:เขาไม่ใช่พนักงานระดับผู้บริหารหรอก คห.3 เนี่ย
ก็คงลูกจ้างทั่วๆ ไปหนะแหละ 
ตรรกะ วิธีคิด อารมณ์ มารยาท ไม่ได้สักอย่าง
comment3-35:ถามหาเหตุผล  แต่ตอบแบบบ้าอำนาจ อ่านอะไรยังไม่ชัดเจน ยังบ้าอำอาจขนาดนี้ เที่ยวสั่งสอนเขา ไม่ดูตัวเอง แปลกดี 

น้องมันถามดีๆ ตอบแบบคนดีๆตอบก็น่าจะได้ วงเล็บไว้ว่าอ่านดีๆก่อน
comment3-36:อ่านดูแล้วตรรกะ คงจะมนุษย์ป้านะฮะ
อารมณ์ ล้วนๆ ครับ คห. นี้
ปรับตามโลก ไม่ทันนี่ จะเครียดเอานะ
เข้าใจโลก เข้าใจ gen. พอจะมีส่วนช่วยได้นะครับ
Flexible
comment4:ผิด คะ เป็นลูกจ้างเรา เราก็ไล่ออก ถ้าเตือนแล้วไม่ฟัง อยากฟ้องร้องเชิญ ไปฟ้องกระทรวงคุ้มครองแรงงานเลย
comment4-1:กระทรวงนี้...ไม่มีครับ
มีแต่ กรมสวัสดิการและคุ้มครองแรงงาน ภายใต้กระทรวงแรงงาน
comment4-2:ขอบคุณค่ะ

เราไม่ได้จะต่อต้านรึฟ้องร้อง เพียงสงสัยเท่านั้นเองค่ะ
comment4-3:อยากทราบเหตุผลที่ไล่ออกครับว่าจะเขียนในหนังสือเลิกจ้างว่าอะไร

ส่วนใหญ่พวกพูดแบบนี้ ไม่เคยเป็นหัวหน้า และถึงเคยเป็น คงไม่มีประสบการณ์กับแรงงาน หรือศาลแรงงาน
comment5:นี่ล่ะ คือ การทำงานภายใต้ แรงกดดัน ถ้าทำได้ ก็แปลว่าผ่านค่ะ 
อดทนไว้ค่ะ ถ้ากฏนี้เรารับไม่ได้ กรีส ๆๆ ก็ ลาออกไป 
แล้วสมัครที่ใหม่ลองถามด้วยว่า ฟังเพลงในขณะทำงานได้มั้ย
>> ท้งหมด ไม่ได้กวนค่ะ 
ถ้าเจ้านาย หรือ หัวหน้างานเราสั่งนะ แล้วเรารู้สึกแย้งหรือ มีเหตุผลของเรา 
เราจะแย้งและให้เหตุผลนั้นทันทีค่ะ 
ถ้าเจ้านาย ตอบกลับปุ๊ป จบค่ะ ทำตามนั้นเลยค่ะ 

กรณีคุณ ถ้ามีคนอื่น ๆ ที่ยังฟังเพลงได้ โดยเจ้านาย ห้ามเฉพาะ คุณ คนเดียว 
อย่างงี้ละ ลำเอียงชัวร์
comment5-1:ขอบคุณค่ะ
เราพร้อมทำตามกฏบริษัททุกอย่างคะ แค่สงสัย อยากรู้เท่านั้น ไม่ได้จะขัดขืนค่ะ
comment6:ไม่ไหวนะคะ เวลางานก็คือเวลางาน 
การที่คุณเอาเวลางานมานั่งฟังเพลง ไม่ว่าจะด้วยเหตุผลอะไร
ถือว่าคุณเอาเปรียบนายจ้างค่ะ
comment6-1:ค่ะ เราปฏิบัติตามกฏใหม่นี้อย่างดีค่ะ
comment6-2:เอาเปรียบยังไง งง ในเมื่อจขกท.ก็ทำงานได้ไม่บกพร่อง
comment7:ขอบคุณที่ตอบกันนะคะ
เราไม่ได้ต่อต้านกฏนี้นะคะ แค่อยากถามในแง่กฏหมายเฉยๆค่ะ
เราทำตามได้สบายมากค่ะ
comment7-1:"เมื่อเจ้านายสั่งห้ามฟังเพลงขณะทำงานแบบนี้ เท่ากับละเมิดสิทธิเราหรือเปล่าคะ" 
"ที่ผ่านมาเราก็ฟังเพลงไป ทำงานไปมาตลอด ไม่เคยผิดพลาดอะไรนะ (ไม่ได้เข้าข้างตัวเองนะคะ เป็นเรื่องจริง)"
สบายใจ ก็หยุดฟังเถอะครับ จะได้ไม่ต้องมีข้อสงสัย
comment7-2:เจ้าของกระทู้เก่งมาก
comment8:เล่น Pantip ในเวลาทำงานได้หรือเปล่า ???
comment8-1:ไม่ได้เล่นเวลางานค่ะ ที่เล่นและตอบคือตอนพักหรือเบรกค่ะ
comment8-2:29 กรกฎาคม 2557 เวลา 18:02 น.
comment8-3:ตั้งกระทู้ตอน "29 กรกฎาคม 2557 เวลา 13:24:38 น" ไม่ใช่เวลางานเหรอ?
comment8-4:ผมก็เล่นในเวลางาน 555+
comment9:ที่ทำงานก็มีเหมือนกัน น้องที่ใส่หูฟังทำงาน
เวลาเรียก(เพื่อจ่ายงาน) น้องก็ไม่หันเพราะไม่ได้ยิน

ดังนั้น สามารถใส่หูฟังทำงานได้ครับ แต่ควรออกกฎว่า หากเรียกเพื่อแจ้งงาน แล้วไม่ตอบหรือละเลย ก็ต้องถือว่า "ต้องหักเงินเบี้ยขยัน" เพราะถือว่าบกพร่องต่องาน
comment9-1:พอดีงานที่เราทำ มันไม่ต่องติดต่อกับใครน่ะค่ะ รับส่งงานทางเมลกับไลน์
comment9-2:บางทีก็คิดนะคะ ว่าเรื่องแค่นี้ยังไม่รู้อีกว่าอะไรควรไม่ควร เหมาะสมไม่เหมาะสม 
รู้จักแต่จะเรียกร้องสิทธิ์ แต่ไม่รู้จักหน้าที่กันเลย เพลียนะ
comment9-3:สังคมในที่ทำงาน มันจะแตกต่างกับสังคมในสังคมกันอย่างสิ้นเชิงครับ (เข้าใจมั๊ยครับ)

สังคมในสังคม ในที่นี้หมายถึง นอกที่ทำงาน เช่น ครอบครัว เพื่อน โลกส่วนตัว คืออันนี้เขาจะไม่แคร์คุณ ไม่ห้ามคุณอยู่แล้วเรื่องถ้าคุณจะฟังเพลงหรือเล่นเกมส์แบบไม่สนคนรอบข้าง 

แต่..........สังคมในที่ทำงาน คือการอยู่รวมกัน ในองค์กร ในห้องห้องนึงที่ต้องอยู่รวมๆกัน ใหญ่-เล็ก ก็ว่ากันไป  ซึ่งมันจะอยู่ในสายตาของทุกๆคน แต่เราไม่สามารถรู้ได้เลยว่าลึกๆแล้วแต่ละคนเขาคิดยังไงกับเรา จะคิดดี หรือคิดร้ายกับเรา เราก็ไม่รู้เลยครับ

เพราะฉะนั้น เราควรปรับตัว ให้เข้ากับสังคมในที่ทำงานให้ได้ ดีกว่าครับ  มันจะเหมือนเราเปิดโลกอีกโลกนึงเลย
comment10:กฎมีไว้ให้ปฏิบัติ
comment10-1:ทำตามเรียบร้อยค่ะ

ขอบคุณค่ะ
comment11:ผมตอบในมุมมองของนักบริหารแรงงงานแล้วกันนะครับ ซึ่งต้องยอมรับว่า ในช่วงหลายผีที่ผ่านมานี้ โลกหมุนไปไวมาก เด็กในยุคใหม่ๆ ต่างผลัดเปลี่ยนหมุนเวียบเข้ามาในองค์กรกันอย่างไม่ขาดสาย คนในยุคเก่าๆ ที่มีความเป็นนักอนุรักษ์นิยม ก็เริ่มล้มหายตายจากไปจากองค์กร ถือเป็นยุคเปลี่ยนผ่านของ Generation อยู่พอสมควร หากท่านนักบริหารแรงงานได้ลองสังเกตุกันในช่วงที่ผ่านมา
แต่ทั้งนี้ การบริหารแรงงาน โดยเฉพาะอย่างยิ่งในยุคใหม่ๆที่เด็กในยุคดิจิตอล เริ่มเข้ามาอยู่ในองค์กรนั้น เราต้องมีความเข้าใจในความเป็นไปของตัวตนของเขา เด็กยุคนี้ไม่ใช่คนในยุค baby boomer หรือ veteran ที่นายจ้างจะสั่งให้ซ้ายหันขวาหันได้ดั่งใจนึก แต่คนในยุคนี้ จำเป็นต้องใช้เหตุผลเข้ามาแนะนำพวกเขาในการเปลี่ยนแปลงพฤติกรรม มากกว่าการบังคับ เพราะคนในยุคใหม่นี้ การบังคับก่อให้เกิดการ Bias และสุดท้าย ก็จะส่งผลต่อการทำงานร่วมกันในภาพรวม 
ดังนั้น แล้ว ท่านที่เป็นนักบริหารแรงงานทั้งหลาย ลองเอาใจเขาใส่ใจเราว่า ถ้าเราเป็นเด็ก เราต้องการอะไร ถ้าเราเกิดการขัดใจขึ้น เราจะตอบสนองอย่างไร นี่เป็นหลักจิตวิทยาในการปกครององค์กร ดังนั้น ต่อกรณีนี้ หากเป็นกรณีที่เกิดขึ้นกับตัวผม ผมจะชี้แจงให้พนักงานเหล่านี้เข้าใจได้ว่า เหตุใดเราต้องใช้กฎดังกล่าว โดยอธิบายอย่างมีเหตุผลอ้างอิ่ง ไม่ใช่กล่าวว่า นี่เป็นกฎ ต้องปฏิบัติตาม แต่การเป็นกฎ ต้องมีที่มาที่ไป รวมทั้งต้องรับฟังเขาด้วยว่า ทำไมเขาจึงมีพฤติกรรมที่ต้องทำกิจกรรมดังกล่าวระกว่างที่ทำงาน ผมว่าหากท่านรับฟังเขาไปในขณะที่ชี้แจงเหตุผล ความขัดแย้งทางความคิดของเด็กในยุคนี้จะลดน้อยลง และสามารถเข้าใจในส่งที่องค์กรต้องการตีกรอบให้เขาได้อย่างที่ไม่เกิดการต่อต้าน และคำถามขึ้นครับ
comment11-1:ขอบคุณค่ะ

เราไม่ได้มีเจตนาจะต่อต้านกฏ เราเพียงแค่สงสัยเพราะ 'กฏ' โดยปกติแล้ว บางครั้งก็อาจขัดกับกฏหมายได้
เราเลยลองถามเพื่อจะเก็บเป็นความรู้เท่านั้นค่ะ
comment11-2:เป็นความคิดเห็นที่ดีมากๆครับ ได้เหตุผลที่ดี แนวทางที่ดี
comment11-3:ผมชอบแนวการคิดมากเลยครับ ดูมีจิตวิทยาในการเข้าหา รับฟังก่อนจะแก้ไข ดีงามที่สวดด ลูกน้องต้องการหัวหน้าอย่างคุณที่สู๊ดดด
comment11-4:เยี่ยมครับ
comment12:เจ้านายเรียกแล้วไม่ได้ยินหรือเปล่าคะ
comment12-1:ไม่เคยค่า เพราะของเราติดต่อกันทางเมล
comment12-2:ที่ว่าติดต่อทางเมล ติดต่อกับลูกค้าหรือเปล่าครับ
แต่เจ้านายมาเรียก น่าจะไม่เรียกทางเมลมั้งครับ อาจจะผ่านมาเรียก หรือเพื่อนร่วมงานเรียกเป็นต้นครับ
comment13:ออฟฟิศเก่าเราเคยมีแบบนี้ค่ะ ที่อยู่ๆห้ามฟังเพลง เฉพาะฝ่ายๆหนึ่งค่ะ ฝ่ายอื่นๆไม่ห้าม โดยบอกว่าจะทำให้มีสมาธิในการทำงานมากขึ้น ทั้งๆที่ฝ่ายที่โดนห้าม เป็นฝ่ายที่ทำงานเป็นเอกเทศมากๆ คือเป็นฝ่ายออกแบบ วันๆก็แทบไม่ยุ่งกะใคร ส่วนฝ่ายอื่นๆเชิญฟังตามสบาย คนออกคำสั่งเป็นผู้บริหารต่างชาติ

ห้ามอยู่ได้ประมาณเดือนนึง ก็ยกเลิกค่ะ คงเห็นว่ามันไม่ได้เรื่องอะไรมั้ง ส่วนตัวเราก็ไม่ฟังเพลงเวลางาน มันรำคาญ แต่ฝ่ายออกแบบนั่น ช่วงที่โดนห้าม เสียงเมาส์คีย์บอร์ดดังกระหึ่มเลย คิดดูคนเกือบสามสิบดังปังๆๆก๊อกๆๆๆ ไม่รู้ประชดรึเปล่า
comment13-1:ที่เราใส่หูฟังเพราะเพื่อนร่วมงานอีกกลุ่มชอบคุยเล่นกัน 
แต่เรารู้สึกมันขัดแย้ง เพราะแทนที่เจ้านายจะว่าคนที่ทำเสียงดัง จนคนอื่นรำคาญ กลับไม่เคยว่าเลย
comment13-2:เราคือคนกลุ่มออกแบบจะบอกว่าเค้าอาจไม่ได้ประชดนะคะ แต่เค้าเครียดคะการทำงานแล้วไ้ด้ยินเสียงคนอื่นมากๆมันไม่มีสมาธิคะ หลายคนคงอาจจะบอกว่า งานฉันก็ต้องการสมาธินิ แต่งานพวกนี้มันจะออกมาจากจินตนาการของคนอื่นให้ออกมาเป็นผลงานมันเลยเครียดค่ะคนพวกนี้จะมีโลกส่วนตัวสูงมาก ทุกๆบริษัทนั่นน่ะค่ะคนที่เรียนออกแบบ ภายนิเทศ ฝ่ายออกแบบลายกราฟฟิกทุกคนจะมีโลกเหมือนกันก็คือโลกส่วนตัวค่ะเพราะถ้าเราไม่มีเราทำงานไม่ได้ค่ะ คิดว่าบอสต่างชาติคงอยากฝึกอะไรรึป่าวคะ
comment14:ไม่คิดว่าเป็นการละเมิดสิทธิ

แต่การฟังเพลงไม่ได้ก่อผลเสียกับการทำงานเสมอไป บางงานอาจเป็นผลดีด้วยซ้ำ

แต่บางงานอาจเป็นผลเสียขั้นร้ายแรงได้เลย

แต่อีกปัญหาหนึ่งคือ การใส่หูฟัง บางทีมันบอกไม่ได้ว่าฟังอะไร อาจจะฟังเพลง อาจจะฟังรายการสนทนาวิทยุ อาจจะคุยกับแฟน

ฟังเพลงนั้นอาจช่วยเสริมสมาธิการทำงาน แต่ที่เหลือคงไม่ใช่
comment14-1:เราใส่หูฟังเพื่อเพิ่มสมาธิเท่านั้นค่ะ บางครั้งแค่อุดหูไว้เฉยๆ กันเสียงข้างนอก
comment14-2:คนอื่นเค้าจะเชื่อไหมคะว่าคุณไม่ได้แอบแชท โทรคุยกับแฟนสมมุติว่าฟังเพลงไม่ผิดจริงๆแต่เค้าก็ต้องกังวลว่าลูกน้องจะทำอย่างอื่นที่ทำให้ประสิทธิภาพการทำงานน้อยลงไหมคะ 

เค้าไม่ว่างมาคอยดูคุณหรอกว่าแค่ฟังเพลงจริงไหมเค้าก็ต้องทำหน้าที่เค้าไหมล่ะ
comment15:ตามบริษัทปกติเขาก็ห้ามฟังเพลงห้ามเล่นเกม หลายอย่างนะคะ เวลางานก็คือเวลางานอ่ะ 
มีด้วยเหรอคะให้ฟังเพลงเวลางานได้ ออฟฟิศอะไร ใจดีจัง
comment15-1:ออฟฟิศผมที่นึงครับ ไม่ใช่แค่ใส่หูฟัง เปิดใส่ลำโพงเลยพอดีผู้จัดการเค้าใจดีไม่ซีเรียส อาจเพราะงานด้วยมั้งครับเพราะงานไม่ได้มีตลอด มาเป็นนช่วงๆ
comment15-2:ของบริษัทเราก็มีกฏห้ามนะคะ แต่บางทีพนักงานในไลน์ เข้ากะกลางคืน 
ก็มีฟังกันบ้างลับหลังนายไม่อยู่ แต่ถ้ามาเจอก็ซวยกันไปค่ะ
comment15-3:ที่เราทำงานมาก่อนหน้านี้ทั้งสองที่ฟังเพลงได้ค่ะ เพราะงานที่เราทำไม่ต้องติดต่อข้องเกี่ยวกับใครค่ะ
comment15-4:ที่ทำงานเราเจ้านายให้เปิดเพลงค่ะ ต้องเปิดออกทางลำโพง แต่ห้ามเสียงดังเกินไป และเป็นเพลงฟังสบายๆ เน้นสากลค่ะ
comment15-5:ที่เราก็ฟังได้เปิดออกลำโพงเลย แต่มีกฎว่าห้ามใส่หูฟัง ช่วงบ่ายๆง่วงนี่เปิด the shock กันเลยจ้า
comment15-6:ผม ทั้งฟังเพลง ดูหนัง เนต 
เอาว่าครบทุกอย่าง เจ๋งปะ
comment16:กฎหมายอะไรเราไม่รู้หรอก เรารู้แต่ -มารยาท
comment16-1:เรารู้จักมารยาทค่ะ แต่คนที่ทำให้เรากลายเป็นคนไร้มารยาทในสายตาคุณคือเพื่อร่วมงานเราที่ทั้งคุย เล่นเกมส์ กินขนม
แล้วเราจะพูดอะไรได้ คนที้ป็นหัวหน้า เป็นเจ้านายยังไม่เคยว่าเค้าเลย
แล้วที่คุยเล่นกันนั่น งานก้ไม่เสร็จหรอกนะคะ
comment16-2:เราดีในแบบของเราก็พอแล้วค่ะ *-*เราไม่ได้ตั้งใจว่าอะไรคุณหรอกนะ
-ปล.เพื่อนร่วมงานเค้าจะทำอะไรก็ช่างเค้าเหอะ ซักวันสิ่งที่เราทำและสิ่งทำเขาทำจะสะท้อนให้เห็นเอง
คนที่ตั้งใจทำ แต่เจ้านายไม่เห็นคุณค่า
กับคนที่ไม่ตั้งใจทำ แต่เจ้านายกลับชอบ

สังคมแบบนี้มีเยอะค่ะ เราเคยโดนมาเหมือนกัน แต่ความอดทนของเรามีแค่ 2 ปีเท่านั้น
และวันนี้ผลของการกระทำนั้นก็ปรากฎ (คนพูดมาก คุยเก่ง) วันนี้ทำอะไรไม่เป็นซักอย่าง
comment16-3:ขอบคุณค่ะ 
เราไม่ได้คิดว่าคุณว่าเรานะคะ 
เราแค่ขออธิบายให้เห็นภาพจ้า ว่าเราต้องใส่หูฟังตอนทำงานเพราะอะไร
comment17:เขาบอกดีๆ ก็ควรรับฟัง

ถ้ามีเหตุผลหักล้างก็ถามเขา

เจ้าของเงินหรือตัวแทนนายจ้างบอก ก็ควรปฏิบัติ
comment17-1:มีพี่คนหนึ่งค้านค่ะ แต่คนที่เอาคำสั่งมาบอกคือหัวหน้า เค้าก้ตอบอะไรไม่ได้ ได้แต่บอกให้ทำตาม

ซึ่งเราทำตามอย่างดีค่ะ
comment18:จขกท.ใจเย็นมากๆ
หวังว่าคงได้รับคำตอบแล้วนะครับ
เป็นกำลังใจให้ กฎคือกฎ เราต้องปรับตัวตาม
comment18-1:ขอบคุณค่ะ

เราทำตามกฏทุกอย่างได้ ไม่มีปัญหาค่ะ 
แต่เราก็เข้าใจว่าคนเราไม่เหมือนกัน บางคนอาจไม่เข้าใจบริบทเหตุการณ์ที่เราเจอ เราเลยขอตอบรายคน เพื่อให้ตรงจุดที่สุด
comment19:โชคดีของผมที่ได้อยู่ในห้องทำงานส่วนตัว ผมต่อลำโพง พร้อมมินิซัฟวูฟเฟอร์เข้ากับคอมพิวเตอร์เลย
เปิดเพลงฟังทั้งวัน บางวันก็ dubstep hiphop rock เพื่อชีวิต ตามแต่อารมณ์ ส่วนตอนนี้ก็กำลังฟัง Chris Brown อยู่

มาตอบยั่ว จขกท. 

[Spoil] คลิกเพื่อดูข้อความที่ซ่อนไว้จริงๆ นะครับ ไม่ได้พูดเล่น
comment19-1:ดีใจด้วยค่ะ ขอให้ทำงานให้สนุกนะคะ ^^
comment19-2:ด้วยหน้าที่ด้วยล่ะครับ ผมทำงานอยู่ที่ไซต์งาน ถึงเวลามอบหมายงานให้ช่างเสร็จ ช่างก็ขึ้นทำงานบนตึก
ทางผมก็นั่งประจำออฟฟิสจัดการเอกสารแทนธุรการ ซักพักค่อยขึ้นไปตรวจงานช่าง
หัวหน้าก็ดูแลงาน 2 ไซต์วิ่งไปมา ผมเลยค่อนข้างมีอิสระในการฟังเพลง

ปล.ไซต์งานผมอยู่ต่างจังหวัด บริษัทเลยจำกัดการส่งคนมาประจำที่หน่วยงาน หน้าที่งานธุรการผมที่เป็นสถาปนิคก็ต้องจัดการเอง ... มันจึงได้นั่งชิวในออฟฟิสด้วยประการฉะนี้แล
comment19-3:ดูท่าจะทำหลายหน้าที่
สู้ๆนะคะ
comment19-4:โอ้ว ลำโพงช้างน้อยในตำนาน
comment20:ถ้าคุณจะบอกว่า ละเมิด ก็ใช่
นั่นคือ คุณจะไม่ทำตามเขาก็ได้
แต่เขาจะหาวิธีบีบคุณออกเอง
ผมว่า การเตือนการบอกนี่ ถือว่าปราณีแล้วนะ
comment20-1:ก่อนหน้านี้ไม่เคยมีกฏนี้ค่ะ
เราจึงคิดว่ากรณีนี้เรียกว่าเป็นการเตือนการบอกไม่ได้ แต่ต้องบอกว่าเป็นการตั้งกฏใหม่
ซึ่งเราไม่ได้มีปัญหาอะไร แค่สงสัยด้านกฏหมายเลยมาถามค่ะ
comment21:หากการห้ามพนักงานฟังเพลงขณะทำงานคือการละเมิด

ผมนึกภาพขึ้นมาได้ว่าถ้าพนักงานใน Line ผลิตที่ทำงานผมต่างเอาหูฟังมาใส่เพื่อฟังเพลง

หากเครื่องจักรส่งสัญญาณเตือนความผิดปกติแล้วพนักงานไม่ได้ยิน

วันๆผมคงต้องมานั่งทำรายงานตอบปัญหางานเสียให้ลูกค้าทุกวันแน่นอน
comment21-1:ขอบคุณค่ะ

เรามองว่าต้องขึ้นอยู่กับบริบทค่ะ
กรณีในไลน์การผลิต การฟังเสียงเครื่องจักรเพื่อดูความผิดปกติเป็นเรื่องสำคัญ
แต่งานของเรา ไม่ได้ต้องมีการสังเกตแบบนั้นค่ะ
หนำซ้ำมลพิษทางเสียงจากคนรอบข้างยังทำเราโฟกัสงานยากอีก

ขอท้าวความด้วยค่ะ ว่าสาเหตุที่เราใส่หูฟังในบางครั้ง เราทำเพื่อกลบเสียงพูดคุยที่ทำให้เราเสียสมาธิ
แต่ตั้งแต่นี้ไป แน่นอนว่าเราจะทำตามกฏนี้ค่ะ
comment21-2:พอดีผมเห็นเจ้าของกระทู้ถามเรื่องการละเมิดสิทธิน่ะครับ

ผมเลยเข้าใจว่าสิทธิของแต่ละบุคคลน่าจะเหมือนกัน

ไม่น่าจะมีการแบ่งแยกว่าบริษัทไหนควรมีสิทธิอะไรหรือไม่มีสิทธิอะไร

หรืองานไหนควรมีสิทธิในการฟังเพลงหรือไม่มีสิทธิในการฟังเพลง

ถ้าพูดถึงสิทธิผมคิดว่ามันน่าจะรวมๆเหมือนๆกันน่ะครับ

แต่ถ้าเปลี่ยนจากว่าเจ้านายสั่งห้ามฟังเพลงเป็นการละเมิดสิทธิไหม เปลี่ยนเป็นเจ้านายสั่งห้ามฟังเพลงถูกต้องไหม

แบบนี้ผมพอจะเข้าใจได้ว่ามันขึ้นอยู่กับภาระหน้าที่การงานอีกทีน่ะครับ เกี่ยวกับเรื่องความเหมาะสมในการทำงาน
comment21-3:ขอบคุณมากค่ะ
เราดันลืมคิดไปเองว่าสิทธิแต่ละคนน่าจะเท่ากันตามที่คุณว่าจริงๆ ข้อนี้เราสะเพร่า ลืมคิดไป ยอมรับผิดค่ะ

ขอบคุณที่เข้ามาอธิบายให้ฟังอีกรอบนะคะ ^^
comment22:เข้ามาชื่นชมน้องที่ดูมีวุฒิภาวะในการถามและตอบได้ค่อนข้างใจเย็น ชื่นชมจากใจจริงครับ
comment22-1:ขอบคุณค่ะ ^^
comment23:ที่ทำงานผมฟังเพลงได้นะ

แต่ผมนี่สิ หมดโอกาสฟัง ดันเป็นเบอร์แรก ยังกะ Call Center อยากจะอุดหูทำงานเงียบๆ อ๊าาา
comment23-1:สู้ๆนะคะ ถือซะว่าได้คุยกับคนใหม่ๆตลอด ^^
comment23-2:ปัญหาคือ ถ้าไม่ได้คุยต่อหน้า คนส่วนใหญ่ที่รับโทรศัพท์ผมโดยที่ไม่คุ้นเคยมาก่อน จะคิดว่าผมกะลังโกรธใส่ อิอิ 
แต่ถ้าคุยต่อจนจบ ก็โอเคไม่มีปัญหาเพราะผมจะแก้ไขปัญหาให้พวกเขาได้ 

แต่เกลียดนักเชียวพวกเหวี่ยงๆ มา พอได้ยินเสียงต้องรีบหันไปมองกระจก >>> หน้าตูบึ้งป่ะฟะ!?

สรุป วันๆ แทบไม่ได้เขียนโปรแกรม ต้องมาเขียนโปรแกรมกะ Debug ตอนเลิกงาน
comment24:กลายเป็น จขกท ให้กำลังใจคนอื่น ซะอย่างนั้น
comment24-1:ให้กำลังใจตัวเองด้วย ให้กำลังใจคนอื่นด้วยค่ะ ^^
comment25:ผมเดาว่าคุณทำงานหน้าคอมพิวเตอร์ใช่ไหมครับ 

ผมค่อนข้างเห็นต่างกับความเห็นส่วนใหญ่ด้านบนนะครับ 

เพราะผมเองก็ชอบฟังเพลงตอนทำงานเหมือนกัน เพราะรู้สึกว่าทำให้จดจ่อกับงานที่ทำอยู่ได้มากกว่า
comment25-1:ใช่ค่ะ เราทำงานหน้าคอม
เรารำคาญเสียงคุยน่ะค่ะ เลยใส่หูฟัง บางทีก้แค่เอามาอุดหูเฉยๆ
comment26:เข้าใจเลยค่ะ เราถามตั้งแต่วันสัมภาษณ์เลยค่ะว่าฟังเพลงตอนทำงารได้รึเปล่า ถ้าเราไม่ฟังเพลงตอนทำงานจะรู้สึกเครียด+รำคาญเสียงคนคุยกัน ทำมาสามสี่ที่ก็อนุญาตทุกที่นะคะ โชคดีจัง เย้
comment26-1:เราผิดเองแหละค่ะ ดันคิดเอาเองว่าฟังได้เหมือนกับสองบริษัมที่เราเคยทำมา
หลังจากนี้ถ้าเปลี่ยนงานจะไม่ลืมถามเรื่องนี้เลย
comment27:ผมทำงาน + ฟังเพลง ไปด้วยตลอดฮะ ถ้าไม่ฟัง มันคิดไม่ออกจริงๆ รําคาญเสียงคุยกัน รําคาญเสียงคีย์บอร์ด รําคาญเสียงแอร์ ถ้าเวลาบอสส์จะเรียก เขาจะชอบเรียกผมผ่าน Skype หรือ Line แทนฮะ เช่นเดียวกับเพื่อนร่วมงาน บางทีโบกมือให้เห็น เพื่อเรียกเรา

อ๋อๆ บอสส์ผมเป็นฝรั่งฮะ ค่อนข้างเข้าใจการกระทำของผม T_T น้ำตาไหลโชคดีที่เจอบอสส์เข้าใจอารมย์เรา และได้ทำงานบริษัทไม่เคร่งครัด กฎเกณฑ์มากเกินไป

สู้ๆ ครับเจ้าของกระทู้ ผมคงเป็นหนึ่งที่เหมือนคุณ เข้าใจอารมย์ฮะ ฮาๆ
comment27-1:ใช่ค่ะ เราฟังเพลงหรือเอาหูฟังอุดหูเพราะรำคาญเสียงคนคุยกันเนี่ยแหละ
comment28:ที่ที่ผมเคยทำงานนี่ เจ้านายบอกให้เปิดเพลงเลย
คือเปิดเพลงได้ยินกันทั้งห้อง ช่วงไหนบอกให้เงียบ หรือโทรศัพเข้า ก็จะบอกให้ปิดเพลงแปป

แล้วแต่ที่นะผมว่า 555

ส่วนตัว ผมก็ชอบฟังเพลงไป ทำงานไปนะ
comment28-1:ดูท่าจะอารมณ์สุนทรีทั้งเจ้านายและลูกน้องเลยนะเนี่ย
comment29:เป็นผม ผมห้ามแบบนี้เลย

ห้ามฟังเพลง เพราะเสียงจากเพลงทำให้เราไม่นึกถึงงานที่กำลังทำ
ห้ามกดคีย์บอร์ดดัง กดเสียงดังมันรบกวนคนข้างๆ นะ
ห้ามคลิกเมาส์ดังและถี่ จะกดทำไมนักหนา
ห้ามพูดคุย พักค่อยไปคุยสินี่มันเวลาจดจ่ออยู่กับงานนะ
ห้ามเปิดแอร์ เพราะลมที่ออกจากแอร์แอร์เสียงดัง
ห้ามละสายตาออกจากงานที่ตนทำ ถ้าไม่จดจ่อกับงาน ละสายตาไปทางอื่น เดี๋ยวงานไม่เสร็จกันพอดี
comment29-1:ถ้าตั้งกฏขนาดนี้ เราจะขอทำงานอยู่บ้านเลยล่ะค่ะ ^_^"
comment29-2:อันพูดเล่นหรือของจริง 

ถ้าจริง ตั้งกฏขนาดนี้เงินเดือนเท่าไหร่จะคุ้มกับความอึดอัดที่ต้องทนทุกวัน ถามเล่นๆแต่อยากให้คิดจริงๆว่าคนเก่งๆที่เค้ามีทางเลือกเค้าจะเลือกทำงานกับคุณมั้ย
comment30:โชคดีที่ที่ทำงานไม่สนใจกระบวนการเท่าไหร่ สนใจแต่ผลลัพธ์
เจ้านายใหญ่บริษัทเราก็สร้างกฎหุ่นยนต์ๆแบบนี้ไว้เหมือนกัน
แต่เจ้านายเล็กไม่ว่าอะไร ถ้างานเสร็จ
comment30-1:เราก็อยากให้เป็นแบบบริษัทคุณค่ะ เน้นที่คุณภาพงานดีกว่า
comment31:ผมว่าแล้วแต่ สายงาน กับ นโยบาย ของแต่ละ บริษัท นะครับ ถ้าไม่มีผลกระทบ ก็ไม่น่ามีปัญหา

ของผม ฟัง แชท pantip แต่ งานต้อง เสร็จ ตาม timing ครับ   ผมทำงาน บ. Advertising Agency
comment31-1:พอดีบริษัทเพิ่งตั้งกฏนี้ขึ้นมา ก่อนหน้านี้ก็ฟังเพลงได้อยู่จ้า
comment32:เหรียญมีสองด้านเสมอ
comment32-1:ถูกเลยค่ะ
เราไม่ได้คัดค้านอีกด้านของเหรียญนะคะ เพียงแต่มองจากอีกมุมเท่านั้นเองค่ะ
comment33:ปกติผมฟังเพลง หรือ เปิดลำโพงตลอดเลย
แต่พออ่านกระทู้นี้ ผมต้องปิดเพลงบ้างแล้วหละ

เคยเป็นฝ่ายเสียงของ มหาลัย จัดอีเว้นเหมือนกัน
ตอนซ้อมเพื่อนก็เปิดเพลงปกติ
จนอาจารย์เดินมาบอกให้ปิด
เพราะไม่อยากให้นักศึกษารู้สึกชิวเกินไป
comment33-1:ลองปิดเพลง แต่ใช้หูฟังแบบอินเอียร์ยัดหูไว้ ก้ได้โลกส่วนตัว เงียบๆไปอีกแบบนะคะ
comment34:ของเราก็ฟังเล่น เล่นเฟส เล่นเน็ทได้ค่ะ เป็นการพักผ่อน ไม่กระทบงานก็พอ
เราอยู่ในหน่วยงานราชการก็จริง โชคดที่ได้พี่ที่ดูแลดีค่ะ อนุญาติให้ทำได้ 
พี่เขาจะทำงานแบบ จ่ายงาน บอกกำหนดส่ง แล้วไปบริหารเวลาเองค่ะ

แต่ถ้าบอสๆ มา ก็ต้องงดเล่นเพราะท่านไม่ชอบ
comment34-1:ได้เจ้านายดี ถือว่าโชคดีจริงๆค่ะ
comment35:มาให้กำลังใจเจ้าของกระทู้ค่ะ ที่พยายามตอบแบบใจเย็นและไม่เหวี่ยงไปตามความคิดเห็นที่กระแนะกระแหน

ส่วนนี่คือคำตอบของเรา
ปกติออฟฟิศเราจะมีคนเปิดเพลงเสียงดัง เราก็เลยเอาหูฟังมาเสียบฟังเพลงตัวเอง
หลังๆ รู้สึกว่าถ้าเราฟังเพลงเราจะไม่ตั้งใจทำงาน เราก็เลยเสียบหูฟังเฉยๆ เพื่อตัดเสียงรบกวนค่ะ

ถ้าเราโดนบอกว่าห้ามฟังเพลง เราคิดว่าคือกฎ
แต่ถ้าห้ามใส่หูฟังนี่คือการละเมิดเลยล่ะ
comment35-1:ขอบคุณจ้า ที่ให้กำลังใจเรา

เราทำเหมือนคุณเลย ใส่หูฟังเพื่อกันเสียงข้างนอกค่ะ
comment35-2:เราเข้ามาเห็นด้วยค่ะ..... เราก้อใส่หูฟังเพราะบางทีงานเรายุ่งและรีบ พวกพี่เม้าน้องเม้าเห็นเราใส่หูฟังก้อจะผ่านเราไป..... สู้ๆนะคะ คุณเจ้าของกระทู้
comment36:ผมฟังเพลงแล้วไม่มีสมาธินะ ทำไมกลับกัน
comment36-1:เราว่าคงแล้วแต่คนมั้งคะ คงนับเป็นความถนัดอย่างนึง แต่ละคนเลยไม่เหมือนกัน เราคิดว่างั้นนะคะ ^^
comment37:เจ้าของกระทู้น่ารักมากเลยค่ะ มีวุฒิภาวะทางอารมย์ที่ดีมากๆ บริษัทที่เราทำก็เพิ่งมีกฏนี้ออกมาห้ามฟังเพลงหรือยูทูป ในเวลางาน แต่เมเนเจอร์ทั้งหลายคงลืมไปว่า พนักงาน 40 คนนั่งทำงานในห้องเดียวกัน ทุกแผนกนั่งรวมกันมีแค่พาร์ทิชั่นกั้นหันหน้าเข้าหากัน หลังก็ชนกับโต๊ะพนักงานคนอื่นเวลาคุยโทรศัพท์เสียงจะดังทั้งออฟฟิสเลย รู้เรื่องทั้งออฟฟิส อิอิ ส่วนเมเนเจอร์มีห้องส่วนตัวพร้อมแอร์ส่วนตัวกันทุกห้อง แต่กฏนี้เราก็ยอมรับได้เหมือนกันนะ แต่วันดีคืนดีมีกฏออกมาบอกว่า ให้ใส่กระโปรง หรือกางเกงยีนส์ ใส่สูท หรือ Sport Jacket ??? มาทำงาน แถมมีการส่งเมล์มาย้ำพนักงานให้สวมถุงเท้ากับร้องเท้ามาทำงานด้วยนะเออ (งงดิ ทำไมต้องบอกให้สวมถุงเท้ารองเท้ามาทำงาน) ฮ่าา
comment37-1:ขอบคุณค่ะ
สิ่งที่คุณบอกมามันใช่เลยค่ะ นี่แหละที่เราอยากถาม คือเรารู้สึกว่าบางอย่างมันเป็นเรื่องส่วนตัวอ่ะค่ะ เราเลยงงๆ เท่านั้นเอง
ไม่ได้ต่อต้านจิงๆนะ >_<
comment37-2:ใส่ถุงเท้า มาดับปลาเค็ม เหรอครับ ^ ^
comment38:มันเป็นภาพพจน์ของบริษัทมั้งดูไม่ดี  พนักงานทำงานไปใ่ส่หูฟังไป  สำหรับงาน create ที่ต้องใช้สุนทรีย์ภาพ  ให้มีอารมณ์ดีแจ่มใส  อันนั้นยกเว้น  หรือถ้าคุณคิดว่าการฟังเสียงในออฟฟิตรบกวนการทำงาน  จนต้องใส่หูฟังก็บอกเจ้านายไปตรงๆ ก็ได้  

ส่วนที่บอกว่าละเมิดสิทธิของคุณ  เป็นลูกจ้าง คือเค้าจ้างมาทำงาน  เวลาในการทำงานเป็นสิทธิของนายจ้างที่ให้ทำอะไรที่เกี่ยวข้องกับงานที่เค้าจ้างมาทำ  ดังนั้นไม่ได้เป็นการละเมิดสิทธิแต่อย่างใด  

นี่ทำงานออฟฟิตยังน้อย  ถ้าไปเจองานโรงงานเวลาพักกินขนมมีช่วงเวลาแน่นอน  มีเสียงกริ่งบอกเวลาพักถึงกินขนมได้  คุณคิดว่าแบบนั้นละเมิดสิทธิหรือเปล่า  ปากก็ปากของคุณ ขนมคุณก็ซื้อมาเอง  ทำไมเวลากินต้องกำหนดเวลากินด้วย
comment38-1:เห็นด้วยค่ะ สำหรับเรานะ ใส่หูฟังตอนทำงานมันดูไม่ดีอ่ะค่ะ แต่ถ้าพวกงานที่ต้องใช้ความคิดสร้างสรรค์ก็โอเค
comment39:เกิดจากประสปการณ์ตัวเองค่ะ

น้องในแผนกเรา ชอบฟังเพลงในเวลาทำงานค่ะ แรกๆ ก็เปิดลำโพง แล้วเสียงดังค่ะ
(รบกวนสมาธิเราด้วย แต่เราก็ยังทนก่อน) ต่อมาเริ่มมีคอมเพลนจากคนนอก
น้องรับโทรศัพท์ แต่เสียงเพลงเข้าไปในสายโทรศัพท์ (อันก่อให้เกิดผู้สนทนาด้วยรู้สึกไม่ดี)
จึงต้องสั่งน้องว่า ไม่ให้เปิดลำโพงแล้ว ใส่หูฟังดีกว่าไหม ไม่รบกวนคนรอบข้างด้วย

ปรากฎว่า พอเริ่มใส่หูฟัง (ตอนแรกก็ใส่ 2 หู เลยตักเตือนว่าเหลือหูเดียวพอ เพราะน้องไม่ได้ยินที่เราเรียก)
- เวลาเรียกน้อง น้องมักไม่ได้ยิน (ขนาดเปลี่ยนให้ใส่หูเดียวแล้ว น้องก็ยังไม่ได้ยิน สมาธิเทออยู่ที่หูฟังล้วนๆ)
- เราทำงานกันเป็นทีม แต่พอเวลาในทีมคุยเรื่องงานกัน หรือ มีเคสด่วนเข้ามากระทันหัน แล้วแชร์กัน ณ นาทีนั้น 
   น้องที่ใส่หูฟังไม่ได้ยินที่เพื่อนร่วมทีมคุยกัน พอไม่มีใครอยู่ที่โต๊ะ เกิดเคสด่วนนั้นมาคุยกับน้อง 
   น้องก็ไม่ร็เรื่องอะไรเลย ไม่เข้าใจปัญหา  ตอบคำถาม และแก้ปัญหาเฉพาะหน้าไม่ได้ 
  (เพราะไม่ใส่ใจ และดูสถานการณ์คนรอบข้าง หรือ สิ่งที่เกิดขึ้นกับเพื่อนร่วมงาน)
- น้องไม่ค่อยรู้สถานการณ์รอบข้าง เนื่องจาก น้องมีโลกส่วนตัวกับหูฟังมากเกินไป ไม่รู้ความเคลื่อนไหวการทำงาน
  ต้องให้เรียก และมานั่งอธิบายกันอีกที (ดีแล้วหรอ? ที่ไม่รู้จักเงี่ยหูฟัง สถานการ์ณรอบข้างบ้าง)

จากนั้นจึงสั่งน้อง 
"พี่ขอเถอะ ฟังเพลงให้มันน้อยๆหน่อยนะคะ พี่ก็ไม่อยากบังคับใคร เข้าใจว่าผ่อนคลาย แต่น้องทำให้ เพื่อนร่วมงานเดือดร้อนค่ะ"

ปล. งานเราต้องทำเป็นทีมค่ะ บางทีเพื่อนร่วมงานในทีมคุยกัน น้องเค้ายังไม่รู้เรื่องเลย คุยอะไร เพราะมัวแต่เสียบหูฟังเพลง
      โต๊ะทำงาน มี 4 โต๊ะ จัดโต๊ะหันหน้าเข้าหากันหมด เพื่อนข้างๆ น้องคุย น้องยังไม่ได้ยินเลยค่ะ เรียกก็อินกับเพลงอยู่ได้
      ไม่ไหวนะคะ
ปล.2 ถ้าน้องฟังเพลง แต่มีสมาธิ และสนใจในเนื้องาน เพื่อนร่วมงานคุยกันแล้วน้องก็เข้าใจ ทันเหตุการณ์ทุกครั้ง พี่จะไม่ว่าน้อง
        หากน้องจะฟังเพลงไปทำงานไปเลยค่ะ ถ้าใครทำได้ ฟังเพลงไปทำงานไปแล้วงานออกมาเยี่ยมตามหัวหน้าต้องการ
        เราเชื่อว่าไม่มีใครบังคับให้เลิกฟังเพลงหรอกค่ะ หากคุณทำดีพอ

หวังว่าคงลองเอาไปพิจารณาตัวเองนะคะ
comment40:ไม่ควรเปิดนะ เราฟังเพราะอยู่คนเดียว 
คนอื่นไม่ใช่แนวเค้าก็รำคาญปวดหัวเปล่าๆ 
ถ้าเราเปิดเบามาก คนข้างๆฟังไม่รู้เรื่องก็จะเป็นเสียงที่น่ารำคาญ

ปล. เราเปิดเพลงทำงานทุกครั้ง จะถามพี่ข้างๆว่าโอเคมั้ย 
บางทีเรางานยุ่งรำคาญเองก็ปิด เปิดแค่ตอนงานน้อยๆ
comment40-1:เราว่าควรใส่หูฟังนะคะ

เวลาเราฟังเพลงที่ตัวเองไม่ได้เปิดจะรู้สึกรำคาญ แม้ปากจะตอบว่าโอเคก็ตาม
comment41:เคยทำงานสองที่ ทั้งสองที่ก็ฟังเพลงได้ตามสบายถ้าใส่หูฟังค่ะ
เวลามึนจัดๆ เสียงเพลงช่วยได้มาก เปิดเพลงให้รู้สึกฟินๆ ผ่อนคลาย แล้วทำงานต่อได้
และก็ทำงานเป็นทีมด้วย ไม่เห็นจะมีปัญหาเรื่อง teamwork เลย ก็แค่ถอดหูฟังตอนคุยงานกับตอนประชุม

บริษัทเราเขาให้พนงทำตามใจชอบได้เต็มที่ตราบใดที่งานเสร็จตามกำหนด
ก็เห็นมีทั้งเดินเล่น เม้าส์มอย ซื้อขนม พักเล่นคุกกี้รันสักตา เล่น pantip เล่นเฟส จิ้มมือถือ เล่นไลน์ ตั้งแต่ระดับเมเนเจอร์ถึงลูกน้อง

แต่งานทุกชิ้นมีกำหนดเวลาส่ง ทุกคนมีความรับผิดชอบ เวลางานเร่งก็ปั่นกันหน้าตั้ง ลืมเรื่องเล่นไปเลย
comment42:แนะนำให้ขอบริษัทดูเอกสาร "ข้อบังคับเกี่ยวกับการทำงาน" นะคะ
เอกสารนี้รัฐบาลบังคับให้ทำทุกบริษัทค่ะ เจ้าของบริษัทสามารถนำมาติดประกาศหรือไม่ติดประกาศก็ได้ ไม่บังคับแต่ต้องมี
ในเอกสารจะระบุ สิทธิและระเบียบที่พนักงานต้องได้รับและปฏิบัติตาม

อันนี้ก๊อปมาให้อ่านบางส่วนค่ะ
๖.๑  ลูกจ้างต้องปฏิบัติตามระเบียบข้อบังคับเกี่ยวกับการทำงาน
๖.๒  ลูกจ้างต้องเชื่อฟังและปฏิบัติตามคำสั่งโดยชอบของผู้บังคับบัญชา
๖.๓  ลูกจ้างต้องมาปฏิบัติงานให้ตรงตามเวลา  และลงบันทึกเวลาทำงานตามที่กำหนด
๖.๔  ลูกจ้างต้องปฏิบัติหน้าที่ด้วยความซื่อสัตย์  ไม่กลั่นแกล้งหรือจงใจก่อให้เกิดความเสียหายแก่นายจ้างหรือลูกจ้างด้วยกันเอง
๖.๕  ลูกจ้างต้องปฏิบัติหน้าที่ด้วยความขยันและเต็มความสามารถ
๖.๖  ลูกจ้างต้องปฏิบัติตามกฎแห่งความปลอดภัยในการทำงาน
๖.๗ ลูกจ้างต้องดูแลบำรุงรักษาเครื่องจักร  เครื่องมือ  และอุปกรณ์การทำงานให้อยู่ ในสภาพดีเป็นระเบียบเรียบร้อยตามความจำเป็น  หรือตามควรแก่หน้าที่ของตน
    ๖.๘ ลูกจ้างต้องช่วยกันระมัดระวังและป้องกันทรัพย์สินใดๆ ในบริเวณที่ทำงานหรือโรงงาน  โดยมิให้สูญหายหรือเสียหายจากบุคคลใดๆ หรือจากภัยพิบัติอื่นๆ เท่าที่สามารถจะทำได้
๖.๙  ลูกจ้างต้องช่วยกันรักษาความสะอาด  ความเป็นระเบียบเรียบร้อยในบริเวณที่ทำงานหรือโรงงาน
๖.๑๐ ลูกจ้างต้องไม่กระทำการทะเลาะวิวาท  หรือทำร้ายร่างกายบุคคลใดในบริเวณที่ทำงานหรือโรงงาน
๖.๑๑  ลูกจ้างต้องไม่นำยาเสพติดผิดกฎหมาย  หรืออาวุธที่มีอันตรายร้ายแรง  หรือวัตถุระเบิดเข้ามาบริเวณที่ทำงานหรือโรงงาน
           ลูกจ้างผู้ใดฝ่าฝืนจะถูกพิจารณาลงโทษโดยการตักเตือนด้วยวาจา  ตักเตือนเป็นหนังสือ                ให้พักงาน  หรือเลิกจ้าง  ตามสมควรแห่งความผิดที่ได้กระทำ
           ในกรณีที่ลูกจ้างถูกกล่าวหาว่ากระทำความผิดวินัย  นายจ้างอาจมีคำสั่งพักงานเป็นหนังสือระบุความผิดและกำหนดระยะเวลาพักงานในระหว่างการสอบสวนได้ไม่เกินเจ็ดวันโดยแจ้งลูกจ้างทราบก่อนการพักงาน  ซึ่งในระหว่างการพักงานนายจ้างจะจ่ายเงินให้แก่ลูกจ้างไม่น้อยกว่าร้อยละห้าสิบของค่าจ้างในวันทำงานที่ลูกจ้างได้รับก่อนถูกสั่งพักงาน  และเมื่อการสอบสวนเสร็จสิ้นแล้ว  ปรากฏว่าลูกจ้างไม่มีความผิดนายจ้างจะจ่ายค่าจ้างให้แก่ลูกจ้างเท่ากับค่าจ้างในวันทำงานนับแต่วันที่ลูกจ้างถูกสั่งพักงานเป็นต้นไปโดยคำนวณเงินที่นายจ้างจ่ายไปแล้วเป็นส่วนหนึ่งของค่าจ้างพร้อมด้วยดอกเบี้ยร้อยละสิบห้าต่อปี
comment43:สู้ๆครับ
comment44:ในมุมมองผู้บริหาร ผมว่าไม่ค่อยจะเหมาะเท่าไหร่
การที่เราติดฟังเพลงอาจทำให้ภาพลักษณ์ดูไม่มุ่งมั่นตั้งใจ
ผู้ใช้บริการ (ลูกค้า) อาจมองว่าไม่ตั้งใจ ไม่ใส่ใจทำงาน (ถึงแม้เราจะตั้งใจก็เถอะ)
อีกอย่างเราต้องมีปฏิสัมพันธ์กับเพื่อนร่วมงาน หากเรามัวแต่ฟังเพลง การพูดคุยแลกเปลี่ยนกับเพื่อนร่วมงานก็จะลดลง
เพื่อนร่วมงานก็จะมองว่าเราไม่สนใจ ไม่ใส่ใจ 
การทำงานในองค์กร คำว่าวัฒนธรรมที่ดี มีความสำคัญ
การที่วัฒนธรรมดีๆ จะเกิดขึ้นได้ก็เกิดจากสมาชิกทุกคนยอมเสียสละความสุขส่วนตัวบ้าง เพื่อส่วนรวม
หากถือประโยชน์ตัวเอง โดยอาจมองว่าไม่กระทบเรื่องงาน แต่ควรมองในภาพรวมบ้างก็ดีครับ
comment44-1:ก็จริงครับ แต่สุดท้ายก็สะท้อนกลับมาที่ผู้บริหารล่ะครับ ว่าจะแก้เกมยังไง ให้ระบบขับเคลื่อนต่อไปได้อย่างสมดุล
comment45:กระทู้นี้อีพวกสร้างภาพเยอะจัง ตอบไม่ตรงคำถาม เอาแต่สะตอสร้างภาพส่วนตัว
comment46:อยู่ที่มุมมองของผู้บริหารครับ ผมเป็นคนหนึ่งที่มักใส่หูฟังทำงาน ฟังเพลงบ้าง ฟังความรู้เกี่ยวกับงานที่ทำบ้าง ผมทำตำแหน่ง Design Eng. คับ
แต่สิ่งที่สำคัญกว่า คือ งานผมเสร็จครับ งานผมเป็นเอกเทศซะส่วนใหญ่ แทบไม่ได้ติดต่อกับใครมากนัก แค่คุยเรื่องงานๆว่าต้องทำอะไรยังไง ก็กลับมาลุยที่โต๊ะเลย พนักงานคนอื่นมองผมยังไงผมก็ไม่ใส่ใจ ผมขอแค่งานเสร็จก็จบ ผมเน้นที่ผลงานมากกว่ากฏเกณฑ์ครับ ^^
comment47:ถ้ามันไม่ได้รบกวนการทำงาน ไม่น่าห้ามเลยนะเนี่ย ฟังก็ฟังอยู่คนเดียว ไม่ได้รบกวนใคร  งานก็บรรลุตามวัตถุประสงค์

เป็นหัวหน้าที่ไม่มีวิสัยทัศน์เลย แต่ถ้ายังอยากทำงานที่นั่นต่อ คงต้องอดทนไปก่อนนะครับ

เป็นกำลังใจให้
comment48:เอางานวิจัยไปให้เจ้านายดูครับว่า ความเงียบไม่ได้มีผลให้เกิดสมาธิเสมอไป เสียงที่ดังในระดับพอดีช่วยให้ประสิทธิภาพงานดีขึ้นด้วยซ้ำ
http://www.sumrej.com/music-for-optimal-productivity/
http://asa.scitation.org/doi/abs/10.1121/1.4920363
comment49:การฟังเพลงไปพร้อมกับการทำงาน ช่วยทำให้ทำงานได้ดีขึ้น ผ่อนคลายขึ้น สมาธิเพิ่มขึ้น ทั้งนั้น
comment50:ถามว่าละเมิดมั้ย
ถ้าอยู่ในพื้นที่ของบริษัท และในเวลางาน ไม่ละเมิดครับ
จขกท ต้องเข้าใจเรื่องของการปกครองผู้ใต้บังคับบัญชาด้วย
ถ้ามีหนึ่งคนทำได้ คนอื่นๆ ก็จะทำตาม
แต่ถ้าเป็นเรื่องที่ดี เช่น มาเช้า ตั้งใจทำงาน
จะไม่ค่อยทำตามกันละ
comment51:เจอเจ้านายแบบนี้บอกเลยว่าปัญญาอ่อนมาก ๆ ลาออกเถอะ
comment52:ยอมใจ จขกท. ใจเย็นมากกกกก
ตอบคำถามแบบมัวุฒิการศึกษาแบบของจริง
ไม่เข้าใจคอมเม้นท์บน จะกระเเหนะกระแหนเพื่ออะไร
คือเขามาถาม ถ้าตอบไม่ได้ก็ไม่ควรจะมากระแหนะกระแหนไหมอ่ะ งงใจ
ปล.จขกท น่ารักมาก โดนถล่มขนาดนี้ยังพูดจาสุภาพทุกคำ
comment53:เปิดธรรมมะแทนครับ
comment54:เอาจริงๆ สมัยเรียนเราต้องเปิดทีวีหรือเพลงเวลาอ่านหนังสือนะ คือถ้าเรานั่งเงียบๆ จ้องตัวหนังสือไปซักพักเราจะหลับ 100%  เงียบเกิน สมาธิลากเข้าภวังค์หลับทันที 555
comment55:เราเคยเจอหัวหน้าถือเคล็ดอะไรก็ไม่รู้ คือโต๊ะหน้าห้องเค้า(เลขา)ต้องเปิดเพลงเหมือนศาลเจ้าทุกวันพระ เพลงสวดเจ้าแม่กวนอิมอะไรแบบนี้อ่ะคะ แล้วต้องเปิดเสียงดังๆๆให้ได้ยินเข้าไปถึงห้องแกด้วยนะคะ ห้ามเปิดเพลงอื่น ผลก็คือตามเคล็ดอ่ะค่ะ ไม่มีใครนั่งโต๊ะนั้นได้เกิน2เดือน ลาออกกันหมด555 ปล.ที่ลาออกไม่ใช่เพราะเพลงหรอกค่ะ เพราะแกชอบจิ๊กหัว ดึงหู ตะหวาดตะคอก ตั้งแต่ผจก.ยันแม่บ้าน แม่บ้านโดนหนักหน่อยบริษัทแม่บ้านต้องเปลี่ยนแม่บ้านทุกเดือนค่ะ
comment56:โชคดีที่บริษัทเราปล่อยค่ะ เรามีดีเจประจำออฟฟิสเปลี่ยนกันไปค่ะ ค่อนข้างสนุกสนานเฮฮา คุยกันได้
เราเลยสนิทกับทุกคนค่ะ อาจเป็นเพราะบริษัมไม่ได้ใหญ่ แต่งานเราเครียดและหนัก บางทีล่วงเวลาไม่ได้กลับบ้านสองสามวันก็มี เรื่องกลับตรงเวลาลืมไปได้เลยค่ะ มันก็มีข้อดีข้อเสียต่างกันออกไป ยังไงก็สู้ๆ นะคะ เราคิดว่าทุกที่มีปัญหาของตัวเองหมดค่ะ
comment57:ใครอ่านตั้งแต่เม้นแรกๆ ที่ไม่เห็นด้วยกับ จขกท. เป็นสิบๆเม้นเลย แล้วอ่านต่อเรื่อยๆ จะกลายเป็นเห็นด้วยบ้าง ทำแบบจขกท.บ้าง 
มีเม้นหนึ่งบอกว่า รู้จักมารยาทททท เม้นล่างๆนี่ไม่มีมารยาทเลยนะ ทำงานแล้วฟังเพลงไปด้วย ฮิๆ 
สงสัยจขกท.เขาพึ่งบอกแน่ๆ ว่า 
1.เขาฟังเพลงแล้วมีสมาธิมากขึ้น ตัดเสียงรบกวนอื่นๆ > ข้อนี้น่าจะบอกกับหัวหน้านะว่ามีเหตุผลนี้
2เขาไม่เคยโดนหัวหน้าเรียกแล้วไม่ได้ยิน > อันนี้ไม่รู้ว่าจริงไหม? เพราะถ้าเรียกแล้วไม่ได้ยิน บางคนก็ไม่เรียกจขกทอาจจะไม่รู้ว่าหัวหน้าเรียกไปแล้ว วันต่อมาก็เลยออกกฏซะเลยว่าไม่ต้องฟังมันละเพลง
3.งานของเขาไม่ต้องติดต่อกับเพื่อนร่วมงาน > เห็น ความเห็นอื่นๆตอบซะ นึกว่าจขกท.อยู่ที่ทำงานด้วย หรือต้องเป็นCall centerไรงี้เลยแฮะ 

ทุกเรื่องถ้ากล้าพูดก็น่าจะเข้าใจกันได้นะ มันไม่ใช่เรื่องร้ายแรงอะไรขนาดนั้นแต่อาจจะต้องมีศิลปะในการพูดนิดนึง ไม่ให้ดูก้าวร้าวหรืออยากจะแหกกฏ
ที่สำคัญหน้าต้องยิ้มตลอดเวลา! ยิ่งจขกทเป็นผู้หญิง น่าจะพูดง่ายเลยสำหรับหัวหน้าผู้ชาย
"ดิขั้น หนู ขอฟังเพลงเวลาทำได้ไหมคะ เวลาไม่ฟังมันไม่ค่อยมีสมาธิเลย แต่ๆ! ถ้ามันดูไม่ดีก็เข้าใจได้ค่ะ ต่อภาพลักษณ์ มันเป็นอะไรแบบนั้นรึเปล่าคะ? ถ้าไม่ใช่หนูขอฟังต่อได้ไหม? หรือมีเหตุผลอะไรรึเปล่าคะ?" 
*เพิ่ม น้ำเสียงต้องฟังดูนุ่มนวลและสุภาพ ! บางประโยคถ้าน้ำเสียงไม่ดีจะกลายเป็นประชดประชันไปทันที

ก็ลองถามเหตุผลคุยกับเขาดู ไม่ใช่จะแตกหักถามหากฏหมาย ถามหาสิทธิ์ทั้งๆที่มันไม่ใช่เรื่องใหญ่ขนาดนั้น
comment58:งานเรา เป็นงานที่ละเอียด ต้องการสมาธิสูง ก็เลยอุดหูฟังไป และอีกอย่างหัวห้าเราเข้าใจว่า ไม่ได้กระทบกับเนื้องาน ก็เลยให้ฟังเพลงได้
comment59:หลายควาาเห็นมองไปถึงการไม่เคารพกฏ มองไปถึงว่า การฟังเพลงต้องทำแค่อย่างเดียว นิ้วห้ามขยับ ซึ่งเรามองว่ามันเป็นสไตล์ส่วนบุคคลมากๆ บางคนอ่านหนังสือเงียบๆไม่มีสมาธิ ต้องฟังเพลงไปด้วย บางคนเวลานอนต้องเพลงกล่อมไปด้วว ในขณะที่บางคนเสียงนิดๆหน่อยๆก็ปลุกได้แล้ว การทำงานก็เช่นกัน ถ้าคนเราจะมีสมาธิเพราะใส่หูฟัง ฟังเพลงไปก็ไม่เห็นแปลก ถ้า จขกท เปิดลำโพง อันนี้ก็น่าถามว่าไปทำให้คนอื่นรำคาญหรือเปล่า แต่หูฟังไม่นามีนะ

สิ่งที่ จขกท ควรทำคือลองคุยกับเจ้านาย ชี้แจง เพราะส่วนตัวรู้สึกไม่ได้คิดว่าทำให้ Productivity เสียแต่อย่างใด เผลอๆจะทำให้แย่ลงด้วยซ้ำถ้าขาดสมาธิ ยกเว้นว่าเจ้านายจะมองเห็นงานคุณไม่ดีพอ การฟังเพลงทำให้งานคุณแย่ลงเลยสั่งห้าม หรือเห็นคุณเช็คมือถือบ่อยจนเายงานหรือเปล่า

ส่วนบริษัทผม งานผมหลักๆคืองานนั่งเขียนแบบหน้าคอม จึงทำได้ไม่มีปัญหา เจ้านายก็รู้ว่าผมจะมีสมาธิมากเวลาเปิดเพลงใส่หูฟัง ผมคุยกับเขาตั้งแต่เริ่มแรกๆ เขาถึงโอเค
comment60:เราว่าฟังได้ค่ะ แล้วแต่ลักษณะงานที่ทำ ถ้าเป็นงานที่ต้องรับโทรศัพท์ อาจจะไม่เหมาะ ตัวเราเองทำงานมาสิบกว่าปีผ่านช่วงเรียบจบใหม่ มานานพอสมควร เรากลับมองว่าบางทีฟังเพลงเวลาทำงานได้สมาธิมากกว่า เรามองว่าอะไรก็ตามถ้าไม่ทำให้เสียงาน งานเสร็จมีส่งตามกำหนด ก็ไม่ใช่เรื่องผิด

แต่บางองค์กรยังมีความคิดแบบเก่าอยู่ จะให้เค้าเปลี่ยนก็คงลำบาก ถ้าอึดอัดรับไม่ได้ก็คงต้องหาที่ใหม่ที่เหมาะกับตัวเองค่ะ
comment61:อะไรที่ยืดหยุ่นได้ก็ปล่อยๆ ไปบ้าง ไม่ใช่ทุกคนต้องเดินต่อแถวกันทุกกระเบียดนิ้ว

เราควรจะทำอะไรก็ได้ที่คิดว่าดีและไม่กระทบคนอื่น แล้วผลงานออกมาดี
comment62:เข้าใจเลยความหมายคือ ทำงานขณะใส่หูฟังมีสมาธิมากกว่า ได้ผลงานที่ดีกว่า เพราะสภาพแวดล้อมมีnoiseมาก 

จริงๆถ้าไม่มีผลเสียก็ไม่ควรห้าม การใส่หูฟังเอาไปเทียบกับchat กับเล่นเกมไม่ได้ ถ้าเราไม่ได้ใช้หูทำงาน (พวกงานประชุมหรือรอเจ้านายเรียก) กลับกันมันเป็นการตัดรำคาญจากสิ่งรบกวนทางหู ทำให้ตา มือ สมอง ทำงานได้ดีขึ้นต่างหาก
comment63:ถ้าถามว่าละเมิดไหม ก็ไม่น่าละเมิดนะ เพราะมันเป็นเวลางาน เขาอาจจะมองว่าเวลางานก็ต้องทำงานเป็นจริงเป็นจัง จะมาทำงานชิลๆได้ไง ซึ่งจริงการทำงานไปด้วยฟังเพลงไปด้วยมันเป็นผลดีซะด้วยซ้ำ พนักงานจะได้ผ่อนคลาย ไม่เครียด บริษัทที่ผมทำงานอยู่ก็ไม่เห็นมีใครว่าอะไรนะถ้าใครจะไส่หูฟังๆเพลง แล้วฟังกันเยอะด้วยนะ บางแผนกมีเปิดวิทยุคลอๆ ให้ฟังทั้งแผนกด้วย
comment64:เราก็เป็นอีกคนที่ฟังเพลงตลอดเวลาทำงานค่ะ รู้สึกว่าช่วยให้มีสมาธิดีขึ้น แต่การฟังเพลงในที่ทำงานเราจะใส่หูฟังข้างเดียวแล้วเปิดเบาๆค่ะ เพื่อไม่ให้กระทบกับการทำงาน ไม่ว่าจะเสียงโทรศัพท์หรือการคุยงานต่างๆ แต่เราไม่แน่ใจว่ากรณีของเจ้าของกระทู้นี่ฟังเพลงประมาณไหนค่ะ เปิดลำโพงหรือใส่หูฟังจนไม่ได้ยินเสียงรอบข้างเลย ถ้าเป็นเช่นนี้การที่ถูกห้ามไม่ให้ฟังเพลงอาจจะถูกต้องค่ะ เพราะกระทบกับประสิทธิภาพของการทำงานค่ะ
comment65:เข้ามาอ่านแล้วร็สึกว่าตัวเองโชคดีมากกกก ยิ่งความเห็นบนๆนี่แบบชวนสยองทั้งนั้นเลย
ถึงแม้ที่ทำงานเราจะไม่ใช่ home office แต่เป็นองค์กรเล็กๆก็ตาม ก็ไม่ได้มีกฎชวนปวดหัวอะไรนะคะ
ส่วนใหญ่คือ รักษาผลประโยชน์ขององค์กร พวกปิดน้ำ ปิดไฟ พักหน้าจอคอม บลาๆ 
เมื่อก่อนก็มีบล็อคเว็บที่ไม่เหมาะสม ( facebook twitter ig youtube ) แต่ก็ฟังเพลงกันมาปกติ แต่ก่อนนี่อาศัยเปิดอาตามคลื่นวิทยุตามเว็บ
ปัจจุบันคือบริษัทเลิกบล็อคแล้ว(ด้วยเหตุผลใดก็ไม่ทราบ) ทั้งนี้ทั้งนั้นแต่ละแผนกก็เปิดเพลย์ลิสต์ฟังเอาจากยูทูป 
อย่างแผนกเราสนิทกันทุกคนก็เปิดเป็นระบบออกลำโพงคลอกันทั้งวันเลย ฟังกันได้ทั่วถึง ไม่มีใครใส่หูฟัง (แต่ก็มีบางทีที่บางคนอยากมีโลกส่วนตัว ก็หยิบหูฟังมาใส่ได้ไม่มีปัญหาใดใด) 

แต่อย่างพวก front office ถ้าฟังเพลงแบบเปิดลั่นก็คงไม่เหมาะนะคะ ลูกค้าเข้ามาคงเป็นภาพที่ไม่น่าดูเท่าไร ก็แล้วแต่ความเหมาะสมของแผนกนั้นๆด้วย อย่างเราทำงานเป็นกราฟฟิกแต่อยู่ในแผนกการตลาดแบบนี้อะค่ะ ก็ไม่มีปัญหานะ ไม่ได้ฟังเพลงนี่สิจะแย่ ไอเดียไม่มา ความคิดสร้างสรรค์ไม่เกิด

ส่วนในเรื่องของการใส่หูฟังนี่ก็มีบางทีนะคะที่อยากหยิบมาใส่เสียเอง จะทำตอนรู้สึกไม่มีสมาธิจริงๆ เสียงรอบข้างดังมากๆ (ใครที่เก็ทฟีลแผนกการตลาดน่าจะเข้าใจ เพราะมันโช๊งเช๊งมากกกกกก) ถ้าเกิดสิ่งรบกวนสมาธิมากๆเราก็หยิบหูฟังเปิดเพลย์ลิสต์ส่วนตัวเลยจ้าาา รอบรรยากาศปกติแล้วค่อยออกมาสู่โลกภายนอก แต่จะบอกว่าไม่เคยบกพร่องต่อหน้าที่นะคะ เจ้านายเรียกบรีฟงานก็ตอบสนองทันที โทรศัพท์มาก็รับได้ทันควัน งานไม่ค้างไม่ดอง ประสานงานราบรื่น ( แอบคิดว่าคอมเม้นท์ที่ว่าพวกฟังเพลงทำให้เสียงานนี่ก็โลกแคบไปหน่อยนะคะ มันไม่ได้เป็นแบบนั้นทุกคนเสียเมื่อไร! )

เปิดเพลงฟังมันสามารถทำงานได้จริงๆค่ะ เออไม่ใช่แบบใส่หูฟังแล้วเปิดอะไรดูเล่นในยูทูป ตาเอาแต่ดูแล้วก็ไม่ได้ทำงาน นี่ฟังเพลงค่ะ ทำงานได้ปกติมากกกกกกกก

เราไม่รู้ว่านี่คือธรรมเนียมปกติที่บริษัทอื่นมีไหม ถึงค่อนข้างตกใจที่มีคอมเม้นท์ว่าการฟังเพลงในเวลาทำงานนี่คือเรื่องผิด 
รู้สึกว่าตัวเองโชคดีเป็นอย่างมาก
comment66:ของเราโชคดีทำงานแผนกต้อนรับลูกค้าแต่ที่ทำงานทั้งลูกค้าทั้งเจ้านายไม่ซีเรียส เลยฟังเพลงจากยูทุปไปด้วยขณะทำงาน ทำงานมา5 ปีไม่เคยโดนคอมเพลนค่ะ 
ปล. ฟังเบาๆแค่เราได้ยินคนเดียว
comment67:สำหรับผมถ้ามันเป็นกฏ ก็คงไม่ละเมิดครับ แต่ถ้ามันไม่เคยเป็นกฏมาก่อนผมว่าละเมิด
ปล. อ่านหลายๆคอมเม้นแล้วออฟฟิศผมนี่กลายเป็นที่ประหลาดไปเลย ฟังเพลงได้ กินขนมได้ งีบหลับก็ได้
comment68:มันไม่ใช่ทุกที่ ที่จะไม่ให้ฟัง 
และก็ไม่ใช่ทุกที่ ที่จะฟังได้ 
ลองพิจารณาดูเอาละกันว่าที่ทำอยู่ ฟังได้มั้ย
comment69:จะบอกว่ามีน้องอยู่คนนึงนั่งฟังเพลงทั้งวันทำงานเร็วกว่าผม 2 เท่า -*-
เพลงพวกนี้มันคลายเครียดได้ส่วนหนึ่งนะครับ ถ้าคนทำงานไม่เครียดงานเดินดีกว่าครับ
comment70:อ่านแล้วก็ตลกดีนะครับ 
หลายๆความเห็น พูดแต่ว่า กฏต้องเป็นกฏ ต้องทำตามอย่างโน่น อย่างนี้ ไม่เคยถามถึงความถูกต้องของกฏเลย กรณีอย่างนี้ผมว่าต้องดูว่าการฟังเพลงมันมีปัญหาต่อการทำงานหรือไม่เช่น รบกวนผู้อื่น หรือ เวลาเรียกปล้วไม่ได้ยิน เป็นต้น หากการฟังเพลงของคุณไม่เป็นอัปสรรคต่อการทำงาน ผมไม่เห็นว่าจะเสียหายอะไร มันเป็นเพียงการใช้อำนาจอย่างไม่ถูกต้องของนายจ้าง
อย่างนี้ถ้าบอกให้ทำตามกฏอย่างเดียวเกิดเจ้านายออกกฏให้ถอดเสื้อผ้าทำงาน ทุกคนต้องถอดโดยไม่มีข้อโต้แย้งเลยไหมครับ
comment71:บริษัทผมก็มีพนักงานหลายคนฟังเพลง ระหว่างทำงานครับ เห็นได้ชัดว่า เวลาเจ้านายเรียกอะไร จะต้องใช้การเรียกมากกว่า 1 ครั้ง
ถึงแม้จะฟังหูเดียวก็ตาม ทำให้บรรยากาศมันมาคุๆ ยังไงไม่รู้ 555
comment72:ถ้าผมเป็นเจ้านายคุณ หากมันไม่ทำให้งานคุณเสียหรือผิดพลาด คุณอยากฟังก็ฟังไป ตามสบาย

ทำงานด้วยกันมันต้องสบาย ๆ อยู่กับแบบพี่น้องเพื่อนฝูง ไม่ใช่มานั่งเกร็งนั่งทำตามระเบียบทุกอย่าง ปล่อย ๆ บ้าง ลำพังกฎทั่วไป เช่น การตรงต่อเวลา การแต่งกาย มันก็มากพอแล้ว จะอะไรกันหนักหนา

เว้นเสียแต่งานที่คุณทำต้องใช้สมาธิจริง ๆ เช่น งานในไลน์การผลิตของโรงงาน งานที่มีความเสี่ยง นั่นก็สมควรจะห้าม มันอยู่ที่ลักษณะของงานด้วย
comment73:ดีนะที่ทำงานไม่มีกฏอะไรแบบนี้ บันทึกเวลาเข้าออกงานยังไม่มีเลย สบายใจ ถึงเนื้องานหนักมาก แต่ไม่เครียดนะ 
อยากลงไปกินกาแฟเมื่อไหร่ก็ไป ฟังเพลงอะไรก็ฟังไป เน้นย้ำว่า เค้าเน้นกันที่ผลลัพธ์ของงานหน่ะ
comment74:ตอนผมเป็นลูกจ้าง ผมก็ฟังนะ ใส่หูฟังข้างเดียว  เพราะผมทำงานเขียนโปรแกรม มันมีสมาธิมากกว่าฟังแผนกอื่นคุยเสียงดัง ( ข้อดีอีกข้อคือ บางคนไม่กล้ามาชวนคุยเล่นด้วย ทำให้ผมทำงานได้มากขึ้น )

ตอนนี้เป็นนายจ้าง  ผมเปิดร้านสายงานแนวทางช่าง  ทีมงานไม่มีคนใส่หูฟังเพลงได้เพราะอันตราย  ผมก็เปิดเครื่องเสียงให้ฟังในที่ทำงานไปเลยรวมๆ  แล้วก็ดูส่วนใหญ่ชอบเพลงแนวไหน ก็หามาเปิดให้ เพลินๆ  

ผมคิดว่า คนบางคนเวลาทำงานแล้วติขัด คิดอะไรไม่ออก  บางที ร้องเพลง ออกมา เหมือนคนเราได้ตะโกนปลดปล่อย ทำให้สมองโล่งๆได้นะ งานจะเดินดีขึ้น
comment75:การปกครองคนที่ดีมันควรมีเหตุและผลถูกไหมครับ การทำงานร่วมกับแน่นอนต้องอยู่ภายใต้กฎระเบียบ แต่ทุกๆกฎที่ตั้งขึ้นมามันต้องมีเหตุผลว่าเพราะอะไรทำไมจึงต้องมีกฎข้อนี้ และมีเหตุผลที่แสดงให้เห็นจริงๆว่ามันส่งผลเสียแบบนี้นะจึงต้องมีข้อกำหนดออกมา
ไม่ใช่อยู่ๆออกกฎมาแล้วมันขัดแย้งจากความเป็นจริง หรืออธิบายง่ายๆเลยว่าเมื่อมีพนักงานถามเหตุผลว่าเพราะเหตุใดจึงมีกฎข้อนี้ แต่ผู้บริหารกลับตอบว่าก็มันเป็นกฎ กฎไม่ไช่คำตอบแต่เหตุผลของกฎเกณฑ์คือคำตอบ
สำหรับผมอะไรที่ทำให้พนักงานมีความสุข ผ่อนคลายและยืดหยุ่นโดยไม่กระทบกับงาน ผมไม่เอามาใส่ใจเพราะและทำให้เป็นข้อบังคับขึ้นมาเพียงเพราะเหตุผลจากที่เราไม่ชอบ
ถ้าเปิดเพลงฟังไม่ได้ดังรบกวนคนอื่น และไม่ส่งผลเสียกับงาน อยากเปิดก็เปิดไปผมไม่ว่าอะไรอยู่แล้ว ถ้าคิดจะปกครองคนแต่เอาแต่ใจไม่มีเหตุผลมันก็ปกครองคนได้ยาก นายเป็นอย่างไรก็ได้ลูกน้องอย่างนั้นแหละ

ปล.ความเห็น3นี่ล้มเหลวมากนะกับการปรกครองคน ต่อให้คุณจะบอกว่าคุณประสบความสำเร็จสูงสุด มันก็แค่ตำแหน่งที่มันไม่มีอยู่จริง และไม่มีผลอะไรกับชีวิตภายในสังคม ออกจากที่ทำงานมาคุณก็จะกลายเป็นแค่คนๆนึงที่จะไม่เหลือลูกน้องที่รักคุณจากใจจริงในวันที่คุณล้ม เพราะความบ้าอำนาจวองตัวคุณเอง คุณอย่าลืมนะว่าความสัมพันธ์ที่ดีในที่ทำงาน ส่งผลให้เกิดความสัมพันธ์ที่ดีนอกเวลางานด้วยครับ
comment76:เพื่อนเราเป็น project director บริษัทใหญ่แนวหน้าเลยนะ
เค้าทำใส่หูฟังทำงานมาก แถมเป็นหูฟังที่ตัดเสียงรบกวนด้วย
เพราะเพื่อนเรารู้สึกว่าเสียงคุยมันรบกวนกว่าเสียงเพลง
เวลาคนคุยกันเพื่อนเราไม่มีสมาธิ ไม่สามารถทำงานได้

เราว่าจะฟังหรือไม่ฟังหูฟังไม่ใช่ประเด็น
ถ้าทำงานได้ดีไม่ขาดตกบกพร่อง นายเรียกได้ยิน มนุษยสัมพันธ์กับเพื่อนร่วมงานไม่มีปัญหา
หรืองานที่ทำไม่ใช่งานที่ห้ามใส่หูฟัง (เช่นในสายการผลิต) ก็ไม่น่าจะมีปัญหาอะไร
comment77:งานบางงาน คนบางคนทำงาน โดยเฉพาะงานที่ต้องใช้ความคิดสร้างสรรค์ งานออกแบบ งานคลีเอท ดีไซน์ 
การฟังเพลงขณะทำงาน จะช่วยทำให้งานออกมาได้ค่อนข้างดี 
ทีมงานผมก็ใส่หูฟังกันบ้างเวลาทำงาน ไม่มีใครต่อว่าใคร ส่วนผมไม่ค่อยชอบฟังเพลงตอนทำงาน..
comment78:เจ้านายมีสิทธิ ที่จะไม่ให้คุณ ฟังเพลงได้

คุณก็มีสิทธิ ที่จะเปลี่ยนงานได้
comment79:ต้องดูตามรูปการณ์ในสถานที่จริง
เช่น นั่งเดี่ยว หรือนั่งเป็นกลุ่ม
-นั่งกลุ่ม อาจรบกวนผู้อื่น
-นั่งเดี่ยว อาจทำให้ไม่สามารถรับคำสั่งทางเสียงได้ เช่นช่วงที่เร่งงานด่วน หรือประกาศเสียงตามสาย
เปิดเพลิงจากเครื่องเล่นส่วนตัว หรือ ใส่หูฟัง
-เครื่องเล่นส่วนตัว อาจรบกวนเพลงจากส่วนกลาง ทำให้คนข้างๆไม่มีสมาธิ หรือเปิดเพลงพอประมาณ แต่เปิดเบสระดับคอนเสิร์ททำให้ห้องข้างๆกระจกสั่นและได้ยินแต่เสียงตึ๊บๆๆทั้งวัน
-ใส่หูฟัง อาจทำให้ไม่สามารถรับคำสั่งทางเสียงได้ เช่นช่วงที่เร่งงานด่วน หรือประกาศเสียงตามสาย (ที่ออฟฟิตมีข้อพิพาทกันเพราะกรณีนี้)
สรุปคือ คนที่ออกความคิดเห็นชี้ขาดได้นั้น จะต้องเป็นคนที่อยู่ในพื้นที่เหตุการณ์เท่านั้นจ้า
comment80:เจ้านายเขากลัว เพลงที่มีงูออกมาครับ
comment81:เรานี่นอกจากฟังเพลง ก็มีฟังรายการเล่าเรื่องผีด้วยค่ะ แต่ตอนทำงานก็ทำกันเต็มที่ เป็นงานที่มีวงจรปิดจับมาตลอดเวลาด้วยนะคะ นั่งขัดสมาธิทำงาน จิบกาแฟ สบายๆแต่งานออกมาเนี้ยบกริบ
comment82:กระทู้เก่าสุดพลัง
comment83:มันก็แล้วแต่สภาพการทำงานนะ อย่างที่ทำงานผมก็ไม่มีใครห้าม เพียงแต่จะน่ารำคาญหน่อยตรงที่ เวลาเรียกจะคุยก็จะไม่ได้ยินต้องเดินไปสะกิต
หรือ ถ้าคนอื่นไม่มีใครทำเลย ก็ไม่ควรจะทำ เพราะเราอยู่ในสังคม เดียวกัน หรือ เค้าคุยงานกัน แต่เราปิดหู ไม่สนใจ มีโลกส่วนตัว 

แต่ถ้างานเรา แบบทำคนเดียว ไม่ต้องยุ่งกับใครต้องการสมาธิ โลกส่วนตัวสูง ก็อีกอย่าง แต่ถ้างาน ต้องทำรวมกับคนอื่นต้องพูดต้องคุย
ต้อง ติดต่อคนอื่น ก็ไม่ควร 

อย่างตอนนี้ ทุกคนมีมือถือ งานบางงาน เช่นงานบริการลูกค้า ที่ เคาเตอร์ ไม่ควรหยิบมือถือ ขึ้นมาใช้ตลอเวลาที่อยู่หน้างานเลย แม้จะไม่มี
ลูกค้า ก็ตาม เพราะตรงนั้นคุณควรจะพร้อมให้บริการ รปภ เดี๋ยวนี้ก็ นั่งเล่นมือถือ จะเอาสมาธิ สายตาไปสังเกตุความผิดปกติ ได้ไง 
เจอบ่อย นั่งเล่นมือถือ ลูกค้ามายืนก็ไม่สนใจ ไม่ตอบสนอง  แถมทำหน้า ตูด เหมือนว่าลูกค้าไปขัดจังหวะ รบกวนการเล่นมือถือเค้าซะงั้น 

สรุปคือแล้วแต่บริบท หัวหน้า เค้าอาจจะเห็นว่า ไม่เหมาะสมก็อาจจะห้าม ต้องเข้าใจ คนที่ต้องดูและคนหมู่มาก ก็ต้องมีความยุติธรรม 
ให้ก็ต้องให้เหมือนกัน ไม่ให้ก็ต้อง เหมือนกัน จึงต้องมีกฏ คนอื่นทำได้ เราก็ต้องทำได้
comment84:คุณเปิดลำโพงหรือใส่หูฟัง

1.เปิดลำโพงรบกวนผู้อื่น
2.ใส่หูฟังเวลาหัวหน้าเรียกจะได้ยินไหม อย่าบอกว่าส่งเมล์หรือข้อความมาเรียกนะมันไม่น่าจะใช่อะครับ

เหมือนผมเนี่ยมีน้องๆในที่ทำงานเวลาทำงานชอบใส่หูฟังฟังเพลง ตะโกนเรียกยังไม่ได้ยินเลยบางทีต้องให้เพื่อนนั่งข้างๆเรียกหรือโทรเข้าโต๊ะ แล้วบอกใส่ข้างเดียวได้ไม๊เวลากูเรียกจะได้ได้ยินก็ขำๆกันไปแต่ถ้าเป็นที่อื่นก็ไม่รู้เหมือนกันว่าจะว่ายังไงนะ
comment85:มันอยู่ที่เนื้องาน บางอย่างอาจต้องการสมาธิสูง และให้บรรยากาศเพื่อนร่วมงานทำงานรวมกัน บางทีฟังเพลงแล้วแทบจะตัดขาดกันเลย
comment86:อย่าว่าแต่ฟังเพลงเลย หยิบกีตาร์ขึ้นมาดีดเลยก็ได้ ผมอ่ะ ถ้างานมันเสร็จได้ตามเป้า ดีดไปสักสองเพลงเจ้านายบอก เฮ้ย พอๆ เปิดเพลงเอาเถอะมิงอ่ะ
comment87:คิดว่าไม่เป็นการละเมิดสิทธิครับ เพราะจริงๆก็สามารถบังคับเป็นกฎในการทำงานได้ เช่นทำงานบริการ ทำงานก่อสร้าง หรือทำงานที่ต้องใช้บุคลิกภาพ จะฟังเพลงไปด้วยก็คงไม่เหมาะสม 

แต่เข้าใจ จขกท. ผมเองทำงานสายออกแบบ ก็ฟังเพลงกันเป็นปกติตั้งแต่ลูกน้องยันเจ้านาย เพราะเวลาทำโปรดักชั่น ก็ต้องละเอียดแล้วใช้เวลานาน การฟังเพลงก็ช่วยผ่อนคลาย และทำให้มีสมาธิอยู่ที่งานได้ดี

ยังไงก็อาจจะลองปรึกษาหัวหน้างาน แบบลับๆดูก็ได้ครับว่า ทำไมออกกฎนี้คิดว่าน่าจะมีเหตุผลประกอบอยู่ จริงๆถ้าคุณฟังเพลงเพื่อตัดเสียงรบกวนเฉยๆ ไม่ได้ใช้เพลงเพื่อผ่อนคลายด้วยไรงี้ ลองใส่ที่อุดหูแบบ อุดหูนอน หรือ ขึ้นเครื่องบินไรงี้ก็ได้นะ

ปล.จขกท.วุฒิภาวะดีมาก บางความเห็นนี่ก็เกิ้นนนนน!!! 555
comment88:ใส่หูฟังน่าจะได้ อย่าทำให้คนรอบข้างเดือดร้อนก็พอ

แต่เคยมีกระทู้ดูหนังโป๊ แต่ใส่หูฟังยังไง  คนรอบข้างก็เดือดร้อนน่ะ
comment89:ผมเป็นเจ้าของกิจการคนหนึ่ง ผมก็ขอให้ผู้ช่วยผมไม่ฟังเพลงโดยใช้หูฟัง (head set) ขณะทำงาน เพราะว่า บางครั้งผมสั่งงาน ก็กลายเป็นพูดอยู่คนเดียว เพราะเธอจมอยู่ในโลกของเธอแล้ว และหลายครั้งเมื่อผมรีบ กลับไม่ได้รับการตอบรับ เพราะว่าเธอไม่ได้ยิน ผมก็เปลี่ยนให้เธอเปิดวิทยุ แต่พอได้ยิน แล้วก็ทำงานไปด้วย และจะได้ฟังสิ่งที่ผมต้องการสั่งให้เธอทำได้ครับ
comment90:ผมว่าแล้วแต่เนื้องาน สถานที่ นาย
เพลงช่วยสร้างบรรยากาศ ได้ 
เบาๆ บรรเลง งานที่ต้องครีเอต

ดูสถานที่ทำงานของบริษัทระดับโลกสิ apple google facebook  alibaba
จัดเต็มทุกอย่าง ของความบันเทิง
comment91:งานผมต้องคีย์ผลตัวเลขเพื่อบันทึกข้อมูล ผมจะทำงานไวขึ้น 30% เมื่อเปิดเพลงฟัง เปิด EDM ด้วย กดตัวเลขโคตรมันส์ ยังกับเป็นคนแต่งเพลงเอง คีไม่ผิดเลย แต่กลับกันถ้าฟังเพลงที่มีเนื้อร้อง อันนี้สมาธิกระเจิง.. สรุปถ้าผลมันออกมาดีเจ้านายก็ไม่ว่สอะไรนะ เสียก็เปิดในระดับที่ยังคุยกับคนอื่นได้
comment92:เราเป็นคนทำงานเหมือนกัน ถ้าจะให้เห็นเพื่อนร่วมงานมานั่งใส่หูฟังเราก็ไม่โอเคน่ะ อย่างน้อยก็ต้องเรียกสองครั้งอ่ะ พูดครั้งที่ 1 นางถอดหูฟังออกจากหู พูดครั้งที่สองนางถึงจะรับรู้ ภาพลักษณ์ดูชิวเหลือเกินไปใส่ที่บ้านหรือเวลาพักดีกว่าไหม นี่เวลาทำงานน่ะหล่อน
แต่ถ้าเปิดจากเครื่องคอมส่วนกลางของออฟฟิศเลยก็ได้น่ะ ถ้างานคุณเป็นงานรูทีน ไม่ต้องนั่งคำนวนอะไร แล้วมั่นใจแล้วว่าคนอื่นเขาไม่รำคาญเพลงที่เปิด
comment93:สั่งห้ามฟังเพลงขณะทำงาน ถือว่าละเมิดมั้ยคะ
--- ผมคิดว่าไม่เป็นการละเมิดครับ เพราะขณะทำงาน เค้าก็ต้องให้ทำงานครับ และวิธีทำงานก็แล้วแต่ที่ อย่างที่ทำงานผมฟังเพลงได้ ก็ฟังได้ครับ ถ้าเค้าห้ามทำก็คือห้าม (อยากฟังเพลงก็ลาออกแล้วมาทำกับผมคับ) เห็นว่าเป็นกฎแล้วแต่ที่ เพื่อแก้ปัญหาบางอย่าง อาจเป็นเพื่อนคุณหรือใครทำแล้วผลงานออกมาแย่ ทำให้ต้องออกกฎสดๆร้อนแบบนี้คับ ---

 --- ทีนี้ ถ้าคิดว่าเกิดเราไม่ฟังเพลง สมาธิสั้น ทำงานเราแย่ลง แนะนำให้ไปคุยเจรจากับหัวหน้า หรือคนออกกฎเอา ว่าขอแผนกเรายกเว้น หรือเราได้มั้ยเพราะมีผลต่อการทำงานให้ลดลง ยังไงเค้าก็ต้องอยากให้งานออกมาดีที่สุดอยู่แล้วครับ ---
comment94:คงเเล้วเเต่งานมั้งคะ ขึ้นอยู่กับเเต่ละองค์กร เขาคงกลัวว่าถ้าอนุญาตให้ฟังได้จะมีผลเสียมากกว่าผลดี ประมาณกันไว้ดีกว่าเเก้อ่ะค่ะ จะลงโทษคนที่ทำงานเสียไปมันทำง่าย เเต่เอาผลประโยชน์ที่บริษัทเสียไปคืนมันยาก ออกเเนวกันไว้ดีกว่าเเก้มั้งคะ เดาเอา555
comment95:เคยฝึกงานที่หนึ่งเป็นบริษัทผลิตน้ำอัดลมชื่อดัง ในแผนกก็เปิดเพลงฟังคือเปิดใส่ลำโพงเปิดเพลงคลอเบาๆแต่ทุกคนตกลงกันว่าจะฟังด้วยกันทั้งหมดเพื่อไม่รบกวนคนอื่น บางคนก็ใส่หูฟังทำงานแต่เรียกต้องได้ยินมันแล้วแต่ส่วนแล้วแต่แผนกและแล้วแต่สถานที่ทำงานมากกว่าค่ะ แต่แผนกที่ไปฝึกต้องฟังวิทยุตลอดเวลาก็เลยนั่งฟังเพลงใส่หูฟังชิลๆไม่ได้ เดี๊ยวมีคนเรียกแล้วไม่ได้ยิน
comment96:ผมเป็นคนนึงครับพี่ฟังเพลงตอนทำงาน ผมว่าเรามีสมาธิกับการทำงานขึ้นนิดหน่อย แต่ผมจะไม่ฟังเสียงดังจนไม่ได้ยินเสียงคนรอบข้างนะครับ ส่วนใหญ่จะเปิดเบาๆไป ที่ทำงานผมดีอย่างนึงต้องที่แบ่งเป็นสัดส่วน คือมีคลอกกั้นไว้นั้นเอง ทำให้มีพื้นที่ส่วนตัวทำอะไรมาก  

แต่อย่าลืมสนใจเพื่อนร่วมงานหรือน้องใหม่ๆที่คอยถามงานด้วยนะครับ
comment97:สิทธิ์ส่วนบุคคลค่ะ ไม่ผิดอะไร แต่ทำงานไปฟังเพลงไป ก็ไม่ควรทำอย่างยิ่งค่ะ การฟังเพลงที่มีเนื้อร้องจะทำให้เราไม่มีสมาธิในการทำงานค่ะ ที่ทำงานเลยห้ามฟังเพลง ใส่หูฟัง #ตรงนี้เข้าใจนายจ้างจริงๆค่ะ
comment98:เคยมีปัญหาแบบนี้ในที่ทำงานเหมือนกันค่ะ คือทุกคนใส่หูฟังกันหมดเลย ทำให้ใครเรียกอะไร ถามงานอะไรก็ไม่ได้ยิน บางทีโทรศัพท์ที่โต๊ะดัง ยังไม่ได้ยินเลยค่ะ มันทำให้ทำงานไม่ smooth เลย ต้องเรียก 2-3 ครั้ง ถึงจะหันมา เดือดร้อนคนนั่งข้างๆ ต้องสะกิดอีก

เรื่องคุณภาพงานลด ไม่ลด มันอาจจะวัดกันยากค่ะ แต่เราว่า การทำงานแบบมีสมาธิ และโฟกัสอยู่ที่งาน มันน่าจะดีกว่าทำงานไป ฟังเพลงไปตลอดเวลานะคะ เราทำงานมา 15 ปี ไม่เคยใส่หูฟังตอนทำงานเลยซักครั้งเดียวค่ะ เพราะเราไม่ชอบให้มีเสียงรบกวนกรอกหูตอนทำงาน มันเสียสมาธิ ถ้าจะฟังเพลง คือนั่งฟังสบายๆ เลย ฟังอย่างเดียว

ที่ทำงานไม่ได้ถึงกับห้ามใส่หูฟัง แต่บอกว่า จะใส่ก็ใส่ข้างเดียว ถ้าจะคุยงานต้องรู้เรื่อง ไม่ต้องให้เรียก 3-4 ที โปรดเหลือหูไว้ฟังความเป็นไปของโลกบ้าง อย่าอยู่ในโลกส่วนตัวตลอดเว ประเภทหูฟัง dolby stereo ครอบมิดชิด 2 ข้าง หรือ inear ตัดเสียงรบกวนนี่ ควรเก็บไว้ฟังที่บ้าน
comment99:งานเราสบายกว่าสิเนี่ย เราเปิดจอทำงานไป อีกจอดูหนังจบเป็นเรื่องๆต่อด้วยยูทูป เล่นเกม อ่านพันทิป  อยากกินอะไรลุกไปกิน  อยากไปใหนก็ไปเลย บางวันขยันก็ทำจนเลิกงาน ..บางวันขี้เกียจก็ไม่ทำ ไม่มีใครว่า..
comment100:ออฟฟิตเรา ฟังเพลงได้ ดูยูทูปได้ เล่นเฟสได้ เข้าเวปซื้อของประจำ 
ยิ่งช่วงโปรโมชั่น นายๆๆถามเลยวันนี้ซื้อของหรือยัง....

แต่ถ้าวันหนึ่งเค้าห้าม เราจะไม่มีคำถามว่าทำไม 
เพราะหากปฏิบัติตามกฏไม่ได้ ก็ไม่ควรอยู่.....
comment101:ที่ทำงานก็เหมือนเป็นอีกประเทศหนึ่งค่ะ เจ้าของกิจการคือคิง พนักงานคือประชาชน ดังนั้น ทุกสิ่งที่สั่งหรือกำหนดไว้ คือกฎหมาย ถามว่าผิดกฏหมายมั้ย คำตอบคือ ผิดค่ะ อิอิ
comment102:เข้าใจ จขกท. นะคะ เราเคยฝึกงานเกี่ยวกับออกแบบ ละพี่ที่นั่งตรงข้ามคือคุยเสียงดัง คุยเรื่องผัว เรื่องลูก เรื่องครีม เรื่องบลาๆๆๆ 90% คือเรื่องไร้สาระ แล้วพี่อีกคนก็ชอบชวนคุย เหตุผลเพราะ พี่ไม่ชอบให้มันเงียบ คือพี่คะหนูกำลังใช้สมองทำงานที่พี่สั่งให้ทำอยู่ไงค่ะ หนูต้องการความเงียบ แล้วถ้าพี่จะมัวว่าหนูเอาเวลางานไปฟังเพลง ช่วยดูตัวเองหน่อย เอาเวลางานไปนั่งขายของคืออะไร
comment103:ในแง่กฎหมายแรงงาน เจ้านายไม่ผิดครับเพราะไม่ใช่คำสั่งโดยมิชอบด้วยกฎหมาย ในอีกด้านหนึ่งถ้าการฟังเพลงของคุณไม่ได้เป็นเหตุที่ทำให้เกิดความเสียหายต่องานอย่างร้ายแรงและชัดเจน แต่เจ้านายยกเรื่องส่วนนี้มาเป็นเหตุในการให้โทษ อันนี้ร้องเรียนศาลแรงงานได้ครับ
comment104:เราว่า มันคงไม่ถึงขั้นละเมิดหรอกมั้งคะ มันก้อคงเปนสิทธิ์ที่หัวหน้าพึงกระทำได้ ถ้าการกระทำใดๆก้อตามของเราส่งผลต่อการทำงาน ที่ทำงานไม่ห้ามเรื่องฟังเพลงเลยคะ กลับมองว่ามันเปนการคลายเครียดด้วยซ้ำ แต่ต้องไม่ดังจนรบกวนคนอื่นๆนะคะ ใส่หูฟังก้อได้คะที่นี้ เวลาเราเครียดๆก้อใส่คะ แล้วก้อนั่งทำงานเงียบๆ แต่มีพี่บางคนก้อใส่หูฟังแล้วร้องออกมาด้วย อันนี้ไม่ดี บอกพี่เค้าไปแล้วให้ไปประกวดเดอะวอยซ์ 55555 ส่วนโรงงานของเรายังเปิดเลยคะ มีช่วงเวลาเปิดสตริง หรือลูกทุ่งด้วย เอาใจทุกแนว
comment105:กินเงินเดือนเขานิก็ต้องทำในสิ่งที่เขาพอใจไม่ใช่เราพอใจ
comment106:แค่คิดคำถามนี้ออกมาก็ผิดละครับ เวลางานคือเวลาที่เขาซื้อความเป็นส่วนตัวของคุณไป คุณต้องรับผิดชอบงานของคุณเท่านั้น งานเท่านั้นผมขอยำ้ นี้คือลอจิกพื้นฐานที่ควรจะเป็นของการทำงานทุกอย่าง แม้แต่โทรศัพท์ก็ไม่ควรเปิดด้วยซ้ำไป ถ้าคนในครอบครัวเสียก็ต้องโทรเข้าบริษัท ในสังคมของคนมีความรับผิดชอบนี้ควรจะเป็นพื้นฐานที่ไม่ต้องมาพูดกัน
comment107:เอาตามกฏหมายนะครับ

การเข้าทำงาน จะถูกระบุไว้ใน "สัญญาจ้างงาน" ซึ่งถือเป็นสัญญาระหว่างนายจ้างและผู้ถูกจ้างครับ 

เขาจะระบุทั่วๆไปประมาณว่า

 

(ตัวอย่างจากสถานทูตแห่งหนึ่ง) 

ดังนั้น ระเบียบอะไรของหน่วยงานที่จ้าง สามารถมีผลบังคับได้หมดครับ แม้ว่าจะเป็นเรื่องเล็กน้อย ที่เราเข้าใจว่า "เป็นสิทธิส่วนตัว" เช่น

1.การทำผม สีผม ทรงผม การหัามปล่อยผม
2.การแต่งกาย
3.การทาเล็บ 
4.การใช้โทรศัพท์ในเวลางาน
5.การใช้ เน็ต
6.การพักผ่อน หรือกินอาหารระหว่างงาน
7.อื่นๆ นึกไม่ออกละ


ตราบใดที่ไม่ขัดต่อ กฏหมายอื่น (เช่น ให้แต่งตัวโป้ , ให้ร่วมประเวณี , ให้ฉ้อโกง) สัญญานั้นจะถือว่าชอบด้วยกฏหมาย

จะอ้างสิทธิอื่นตามกฏหมาย หรือสิทธิส่วนตัวไม่ได้ครับ
comment108:หุ้ย ใครไปขุดมานิ
comment109:ทำงานหน้าคอม ฟังเพลงปกตินะ แต่ตอนทำงานออฟฟิสเจ้านายก็ถามไม่ฟังเพลงเหรอ  ใจก็อยากฟังแต่...สภาวะแวดล้อมตอนทำงาน ฟังเพลงไม่ได้เลย แก้งานให้ลูกค้า ทำโน่นทำนี่ ก็เลยไม่ได้ฟัง หลังๆตัดปัญหาไม่เปิดเพลง รวมไปถึงรับโทรศัพท์ทุกกรณี (20 นาที เดินไปรับโทร ตั้ง 5 รอบ) เคยปิดโทรศัพท์ สมัยโนเกีย 5310 ไป 3 เดือนเต็มๆ สมาธิหายกับรับโทรศัพท์  ถ้าเพลงคลอเบาๆก็พอได้อยู่ ถ้าเพิ่มประสิทธิภาพการทำงาน และรู้ว่าเหมาะสมหรือเปล่า
comment110:Login มาตอบเลย. ไม่ได้ log in มาหลายปี ไม่รู้น้องจะยังเข้ามาอ่านมั้ย

ตอนน้องเข้างาน มีคู่มือ ที่ทาง HR แจก มั้ยคะ ที่เป็น กฎข้อบังคับบริษัท บอกว่า วันลา วันหยุด. บทลงโทษ ไรพวกนี้. อีเล่มนี้ บริษัทน้องต้อง ส่ง
ให้กรมสวัดิการคุ้มครองแรงงาน  อันนั้น ก็จะใช้คู่ กับ. พรบ คุ้มครองแรงงานคะ มาตรา 108 
http://www.labour.go.th/th/doc/law/labour_protection_2541_new.pdf
คำถามน้องคือ นายจ้างละเมิด สิทธิ์ ของน้อง ในการฟังเพลงมั้ย. ต้องไปดูที่ข้อ บังคับของบริษัทคะ. ส่วนใหญ่ คงจะไม่เขียน ละเอียด ขนาดห้ามฟังเพลงในเวลางาน แต่อาจจะมีประโยค พวก "ปฎิบัติตามคำสั่งโดยชอบของผู้บังคับบัญชา"

ถามพี่ การห้ามฟังเพลง ไม่น่าจะเป็นการละเมิดนะคะ เป็นคำสั่งโดยชอบ คะ เพราะการฟังเพลง ไม่เกี่ยวข้องกับการทำงาน

เรื่องพักเบรก หรือพักเที่ยง นะคะ ก็ยังถือเป็นเวลางานแต่ไม่ใช่ชั่วโมงทำงาน อยู่ถ้า กฎข้อบังคับบริษัท มีระบุไว้ชัดเจน เช่นถ้ากำหนดพักเที่ยง 12:00-13:00 เวลาอื่นก็เป็นชม ทำงานนะคะ เล่นเน็ต แชท โพสต์ ข้อความก็ถือ เป็นการเบียดบังชม. ทำงานคะ 
อีก 1 ตัวอย่าง พักเที่ยง ออกไปทานสุรา กลับมาทำงาน นายจ้างเลิกจ้าง ได้ ถ้ากฎข้อบังคับบริษัทกำหนดไว้ ว่าห้ามมึนเมาในเลางาน นายจ้างก็เลิกจ้างได้ไม่ต้องจ่ายชดเชยคะ 

พี่เป็นใคร พี่ก็เป็นลูกจ้างในระบบแรงงาน คนนึง  ไม่ได้ ทำ HR มีความรู้เรื่อง กม แค่หางอึ่ง  แค่ อยากรู้ก็หาอ่านคะ  อยากรู้สิทธิ์ ของตัวเองก็ศึกษา
ถ้าท่านผู้รู้ กม ท่านใด เจอขอผิดพลาด เสนอแนะ เพิ่มเติมได้นะคะ
comment111:เราเคยเป็นลูกจ้างมาก่อนค่ะนายจ้างไม่ไห้ฟังเพลง
ไม่ไห้รับประทานอาหารเวลางาน 
แต่พอมาเป็นนายจ้างเอง ไม่เคยห้ามลูกน้องเลยค่ะ
แต่ลูกน้องเรียกไม่ค่อยได้ยิน มือที่ทำงานอยู่ก้อเปลี่ยนเพลงไปเรื่อย เอาจริงๆเราไม่เคยห้ามอะไรเลยเพราะเคยเป็นลูกจ้างมาก่อน ลูกน้องเละเทะเลยค่ะ ฟังเพลง เล่นโทรศัพท์ วีดีโอคอล กินขนมทุกอย่างแต่เราคิดว่าทุกคนทำงานล้วนแต่โตๆกันแล้วย่อมรู้ว่าอันไหนสมควรไม่สมควรค่ะ อันไหนลูกน้องช้าก้อทำเองเลยค่ะ ดีกว่าต้องมานั่งบ่นๆกัน ตามความเห็นเจ้าของกระทู้มันแล้วแต่กฏบริษัทค่ะ หัวหน้าสั่งเราก้อต้องทำตามค่ะ ตามความเห็นส่วนตัวเรานะตอนเราเป็นลูกน้องเค้าสั่งอะไรเราทำหมดค่ะบางทีด่าเราจนนั่งร้องไห้เราก้อไม่เคยบ่นค่ะเค้าเป็นเจ้านายก้อมีบ่นบ้างค่ะ
comment112:เจ้าของกระทู้ให้ข้อมูลไม่ครบตั้งแต่ตอนแรก ถ้าบอกว่าเป็นงาน project ให้แล้วส่งงานก็คงไม่ออกมาแบบนี้
comment113:คงขึ้นอยู่กับลักษณะงานนะครับ ถ้าเป็นงานที่ไม่ต้องรับฟังคนอื่นคงไม่เป็นไร แต่ถ้าเป็นงานที่ต้องปฏิสัมพันธ์กับคนอื่น คงไม่เหมาะแบบที่หัวหน้าบอกนะครับ เพราะเมื่อคุณใส่ฟังเพลง ความสามารถในการฟังสิ่งอื่นก็น้อยลงนะครับ
comment114:แนะนำ​ว่าควรเสนอเจ้านายเรื่องควบคุมการคุยเสียงดังและก่อความรำคาญ​ในออฟฟิตด้วยครับ
comment115:มันขึ้นอยู่กับงานนะครับ ถ้างานที่จำเป็นที่จะต้องสื่อสารกันบ่อยก็ไม่ควร ถ้าเป็นงานที่ต้องทำลำพังก็อีกเรื่องนึงครับ และฟังเพลงก็ไม่ควรจะรบกวนคนอื่นด้วยนะครับ
comment116:ลองคุยกับเขาดีๆ ครับ

สมมติ นะครับ เจ้านายของเจ้านายมาดูงาน เห็นพนักงานฟังเพลงระหว่างทำงาน เจ้านายคุณก็อาจถูกตำหนิได้ 

บางที สิ่งที่เราทำมันมีผลกับชีวิตคนอื่นครับ

ลองคุยถึงเหตุผลของเจ้านายก่อน ว่าฟังได้มั้ย เราโอเคมั้ย
comment117:เเล้วเเต่สายงานครับ ของผมเป็นระบบครอบครัว ทํามาเจ็ดปี เล่นเฟส ไลน์ ดูหนังได้ เเต่งานต้องเดิน มีปัญหาอะไรเเก้ไขได้ เจ้านายผมนั่งเล่น โปเกม่อน เฉย
comment118:ขึ้นอยู่กับบริษัทนะครับ แต่โดยส่วนตัวผมคงไม่ชอบมีพนักงานที่ฟังเพลงในเวลางานหรอกครับ ด้วยลักษณะงานของผม มันเป็นงานที่น่าเบื่อ แต่คุณต้องอยู่กับลูกค้าตลอดเวลาและต้องไม่รบกวนลูกค้า ลูกค้าเรียกหาคุณได้ตลอดเวลา และเหตุผลด้านความปลอดภัย มันเลยไม่เหมาะ แต่ทั้งนี้ถ้ามามองลึกๆ บางวันผมสามารถให้พนักงานฟังเพลงได้ และผมสนับสนุนให้เปิดวิทยุฟังเพลงในระดับเสียงที่เหมาะสม ภายใต้เงื่อนไข 
1. ต้องไม่มีลูกค้าอยู่ 2. ต้องไม่มีเพื่อนบ้านอยู่ 3. ต้องไม่ใช่วันหยุด (ก็คงเดาได้ว่าเป็นงานแบบไหน) 4. ต้องปฏิบัติตามกฏของสถานที่
และต้องไม่มีคอมเพลนใดๆ จากลูกค้าหรือคนในพื้นที่ที่เกี่ยวข้องกับเสียงรบกวน

แต่กลับมาพูดถึงในองค์กร เขามองว่าการที่พนักงานใส่หูฟังมันทำให้ดูไม่เป็นมืออาชีพ  แต่ในทางกลับกันถ้าผมเพิ่มความกดดันที่ไม่จำเป็นให้กับพนักงานแล้วปากบอกว่า "แค่ไม่ให้ฟังเพลงก็ยังรับแรงกดดันไม่ได้" ผมก็คงไม่ใช่ผู้บริหารมืออาชีพเช่นกัน (และผมคงยอมรับตัวเองไม่ได้ด้วย)
เพราะคำว่าบริหารสำหรับผมคือการทำให้ทุกสิ่งเป็นไปได้ ไม่ใช่ทำอะไรไม่ได้ ทำอะไรไม่เป็น 
แล้วมันมีเหตุผลอะไรที่ต้องไปเพิ่มความกดดันให้พนักงานเกินความจำเป็นละ แทนที่จะให้เขามารับความกดดันไร้สาระ สู้ให้ไปรับความดันตรงหน้าคืองาน คุณภาพ เวลา การแข่งขัน เรื่องส่วนตัว หนี้สิน สุขภาพ ลมปากดีกว่าไหม

ทำไมบริษัทบางบริษัทฟังเพลงได้ละ แล้วมันออกมาดูดีละ คำตอบก็คงเพราะความสามารถในการทำให้มันออกมาดูดี และพอมันดีมันก็ดีจริงๆ
 กลายเป็นองค์กรมีบรรยากาศที่ดี กลายเป็นองค์กรในฝัน กลายเป็นองค์ตัวอย่าง กลายเป็นองค์กรที่มีภาพลักษณ์มีข่าวมีการรับรู้ กลับมาในข้อแรก เหตุผลหนึ่งที่มักไม่ให้พนักงานฟังเพลงเพราะมันทำให้องค์กรดูไม่เป็นมืออาชีพ และบริษัทต้องการพนักงานที่เป็นมืออาชีพ แต่การทำให้มันอยู่ในขอบเขตที่ยอมรับได้และดูดี มันเป็นสกิลที่ผู้บริหารยุคใหม่มี แต่ผู้บริหารเก่าๆ มันเป็นอะไรที่ยอมรับไม่ได้ และยิ่งดันทุลังทำกลับทำองค์กรดูเละเทะหย่อนยาน ซึ่งมันคงไม่สอดคล้องกับเทรนด์ยุคใหม่ที่ให้ความสำคัญกับผลงานมากกว่ากฏระเบียบมี KPI ยาวเป็นกิโล ที่วันหนึ่งที่องค์กรเทิดทูนว่า
 KPI ดี สุดท้ายเขาเขียนมันมากเกินไป (คนเขียนก็ต้องเขียนเยอะเพราะมันเป็นงานของเขา) จนวันหนึ่งต้องมีคนมาเขียนบทความบอกว่า KPI เป็นสิ่งที่ทำลายองค์กรเพื่อเรียกสติคนพวกนั้น 

แต่โดยสรุปการทำให้มันดูดี ทำให้มันยอมรับได้ มันเป็นแนวคิดที่น่าสนใจกว่าการบอกว่าไม่ได้นะครับ ซึ่งเป็นนิสัยเสียของคนยุคเก่าอย่างหนึ่ง คือได้ก็คือได้ ไม่ได้ก็คือไม่ได้ ไม่ใช่การทำทุกสิ่งให้เป็นไปได้

แต่โดยส่วนตัวผมชอบความเห็นหนึ่ง หน้าที่ทำให้เขาเลือกไม่ฟังเพลง เพราะมันเป็นอุปสรรคของเขา ซึ่งนั้นคือเขาเป็นมืออาชีพในงานของเขา
เช่นกันคนบางคนมีเหตุผลที่ดี ที่จะฟังเพลงในเวลางานเพื่อเพิ่มความสามารถในการทำงานเช่นกัน เพราะการไม่ฟังเพลงแต่เสียงพูดคุยมันกระทบกับความสามารถในการทำงานของเขา และไม่มีสมาธิ การฟังเพลงทำให้เขาสามารถจดจ่อสมาธิกับงานที่อยู่ตรงหน้าได้เป็นระยะเวลายาวนาน แล้วมีเหตุผลอะไรที่จะไม่ให้เขาฟังละ ?
comment119:ส่วนตัวมองว่าไม่ผิด แต่ไม่ชอบเวลาเรียกแล้วเค้าคนนั้นจะไม่ได้ยิน(ใส่หูฟัง)
แล้วต้องพูดซ้ำเสียงดังกว่าเดิม ซึ่งเป็นบ่อยๆจะน่ารำคาญมาก
comment120:ที่ทำงานเก่าเรา ยึดลำโพงเลยจ้า
comment121:ขอเล่าถึงเรื่องที่ทำงานเก่าเรานะครับ ไม่ทราบว่าลักษณะงานที่อื่นๆแตกต่าง และเป็นอย่างไรกันบ้างนะครับ 
      ที่ทำงานเราจะเป็นองค์กรเอกชนแห่งหนึ่งค่อนข้างใหญ่ เราอยู่แผนกศิลป์ แผนกที่เราอยู่ จะลดกฏระเบียบออกไปจากแผนกอื่นๆเป็นข้อๆ จะไม่เคร่งครัด หรือกำหนดเรื่องการแต่งกาย  จะยีนส์ ผ้าใบ เสื้อยืด ทรงผมสีผมได้หมด รวมถึงไลฟ์สไตล์จะไปคนละทิศทางกัน ตั้งแต่เลขา พนักงาน หัวหน้า  เราอยู่กันแบบครอบครัวและทำหน้าที่ของแต่ละคนไป งานที่ทำจะเกี่ยวกับการออกแบบดีไซน์ artworkผลิตตกแต่งงานอีเว้นท์ วางแปลนงานอีเว้นท์ งานประเภทสื่อ art activity ต้องใช้หัวคิดในการออกแบบกราฟฟิค ให้งานตรงตามความต้องการของผู้บริการระดับสูง ที่ให้ฝ่ายการตลาดเค้าบรีพมาอีกที ในระหว่างทำงานจำเป็นจะต้องฟังเพลง ไม่ว่าจะเปิด mp3 หรือวิทยุ หรือแม้แต่การดูหนังในช่วงพักกลางวัน พัก4โมงเย็นเพื่อผ่อนคลายสมอง ฯลฯ
(บางทีที่เคยรับบรีพมา เค้าให้โจทย์ที่จะต้องฟังเพลงของศิลปิน Adele จะต้องทำให้งานที่ผลิตออกมานั้นเป็นตรีมอารมณ์ ที่สื่ออารมณ์ได้มากที่สุด วันนั้นก็จะต้องฟังเพลงที่เปิดจาก YouTube ตลอดการทำงาน )  
    ดังนั้นการใช้อินเตอร์เนตที่ออฟฟิศเพื่อเปิดเพลงจาก YouTube เพื่อเสริมสร้างแรงบัลดาลใจในการทำงาน ด้วยลักษณะงานที่เราทำอยู่จะต้องอยู่ในออฟฟิศตลอดเวลา คิดว่าจำเป็นนะ ส่วนที่ทำงานอื่นๆการฟังเพลงในที่ทำงานแม้ว่าจำเป็น หรือไม่จำเป็น จะผิดกฏหรือไม่ผิดกฏก็ตาม สุดท้ายแล้วผมว่าธรรมชาติให้ดนตรีมาเป็นทั้งศาสตร์และศิลป์อย่างหนึ่งที่ช่วยให้มนุษย์มีความสุข อย่าลืมนะครับว่าเราใช้เวลาไปตั้งกี่ชั่วโมงในการทำงานแต่และวัน เราต้องอยู่กับความเครียดไปเท่าไร
comment122:ผมเองก็ใส่ครับ ฟังเพลงบ้าง เรื่องผีบ้าง ฟังมันทุกวันด้วย เพราะอยู่ในหน่วยงานที่ รวมฝ่ายกันอย่างมั่วๆ  ผมเองเป็นโปรแกรมเมอร์พัฒนาทั้งเว็บไซต์ และฐานข้อมูล แต่นั่งร่วมกันกับ งานธุรการ หน.สนง. การเงิน แผน และเป็นห้องที่จะมีคนเข้ามาติดต่อเป็นห้องแรก 

สภาพแวดล้อมไม่ได้เหมาะสมกับการทำงานในฝ่ายของผมเลย สุดท้ายผมจึงต้องเลือ่จะฟังเพลงหรือเรื่องผีเพื่อลดเสียงรบกวนแทน และมันทำให้มีสมาธิในการทำงานมากขึ้น

ผมเลือกจะเปิดเพลง หรือรายการผี ไม่ดังมากเพื่อยังให้พอได้ยินเสียงโทรศ้พท์อยู่ และเพื่อให้ได้ยินเสียงคนเรียก
จนตอนนี้ฟังมันจนปวดหูแล้ว กำลังคิดจะหา headphone แบบ over ear มาใช้อยู่ 

หัวหน้าหน่วยงานเคยถามครับใส่หูฟังทำงาน แต่ไม่ได้พูดเชิงห้ามแค่อย่างใด ส่วนเวลา หน. มาก็ถอดบ้าง อะไรบ้างไปครับ

ส่วนตัวมองว่าสมัยนี้เราพูดกันว่า 4.0 แล้ว แต่ หน. ในหลายๆ ที่เองหรือคนจะเป็นหน. ในมู้นี้เองยังอยู่ที่ 2.0-2.5 อยู่เลย
comment123:แค่เห็นจากที่มาตอบคห.3 ก็รู้แล้วหล่ะครับว่าเป็นคนประเภทไหน

ขอให้เจริญนะครับเด็กยุคนี้
comment124:เเล้วถ้าที่บริษัทเปิดเพลงเเต่เราไม่อยากฟัง ทำไงดีอ่ะคะ 5555 
อดทนเนอะ ถ้าอ่านจากด้านบน
comment125:บริษัทเก่าเรา พี่หัวหน้าอายุก็สี่สิบเเล้วนะ เเต่แกเข้าใจเด็กรุ่นเรา 

เปิดเพลงได้ เเต่ถ้าคนในทีมต้องโทรศัพท์หรือต้องการสมาธิก็จะยกมือบอกเลยว่าเบาเพลงค่ะ ปิดเพลงค่ะ ทุกคนก็ร่วมมือกัน ใครอยากฟังต่อก็ใส่หูฟังเอา บันเทิงมาก เเต่งานเดิน งานเสร็จ รับส่งงานในทีมฉับๆๆๆ พองานเบางาน งานเสร็จ งานไม่เข้า เปิดยูทูปลุกมาเต้นกันทั้งทีมก็มี เสร็จเเล้วไปทำงานต่อ

สรุปเเล้วมันเเล้วเเต่ที่จริงๆค่ะ วัฒนธรรมองค์กรเเต่ละที่ไม่เหมือนกัน ถ้ารับได้เราก็อยู่ รับไม่ได้ก็เปลี่ยน ตอนนี้พยายามหาที่ที่คล้ายๆเดิมอยู่ค่ะ ไม่ต้องบันเทิงเท่าที่เดิมก็ได้ เเต่ไม่strictมาก เน้นดูที่งานมากกว่าเรื่องอื่นๆ ไม่ทางการมาก กับหัวหน้าก็คุยกันได้ อะไรเเบบนั้น

ในคำถามที่ว่าละเมิดมั้ย เรามองว่าไม่ละเมิดนะ คุณเข้าไปอยู่ในองค์กรเขาเเล้ว เขามีสิทธิ์สร้างกฎอะ มันเป็นกฎที่ไม่ใช่กฎหมาย เเต่เป็นกฎของสังคมนั้นๆอะ เหมือนอยู่ไทยใส่รองเท้าเข้าบ้านไม่ได้ เเต่บางประเทศใส่ได้ อยู่ไทยเอาเท้าชี้ไม่ได้ เเต่เกาหลีทำได้อะไรเเบบนี้อะ ไม่ใช่กฎหมาย เเต่เป็นบันทัดฐานของกลุ่มคน
comment126:ทำข้อตกลงกัน พูดคุยกันครับ
ปล.จะ เจนเนเรชั่นไหนๆ จะยุคเก่ายุคใหม่มันมีทั้งเจริญ และไม่เจริญเป็นรายๆตามแต่นิสัย วินัย ของแต่ละบุคคลครับ บางคนสุดโต่งไม่ยอมรับฟัง หรือบางคนหัวแข็งอีโก้สูงไม่ฟังอีกเช่นกัน หนทางที่แก้ไขมีเยอะแยะ แล้วหากเปลี่ยนไม่ได้ไม่พยายามที่จะเข้ากันให้ได้คือทั้งเจ้านาย และลูกน้องก็คงไม่ต้องร่วมงานกันอีกต่อไปแค่นั้นเองก็แล้วแต่ผลที่ตามมาแค่นั้น คนมันจะดีผลงานดีก็คือดีอะไรก็แล้วแต่จะเป็นตัวตัดสินให้ตันมันเอง ประเภทที่บอกคนยุคนั้นเจริญ เด็กยุคนี้แย่ ไม่ต้องไปคิดเองและออกมาเป็นอักษรหรอกว่าคนนั้นคนนี้จะเป็นคนประเภทไหนเลิกเอามาประชดประชันเถอะครับ ไม่ได้เกิดประโยชน์ มันจะออกแนวแซะกันซะมากกว่า
comment127:ฝรั่งเขาวิจัยมา

ทำไมการนั่งทำงานในร้านกาแฟจึงได้งานดีกว่านั่งที่ Office ?

“A study from the University of British Columbia found that counter intuitively, 

a moderate amount of background noise can actually make you more creative than the bliss of silence

Students performed best and generated the most creative solutions

when working under moderate noise condition, 70 decibels of ambient sound”

จากการวิจัยพบว่ามนุษย์เราจะทำงานได้ดีกว่าในสภาพที่มีเสียงรบกวนเล็กน้อย, 

ตัวเลขที่แนะนำคือ 70 Db

http://www.cookiecoffee.com/diary/99477/why-work-with-macbook-at-starbucks-better-than-office

Processing Disfluency : เพราะสมองของมนุษย์ฉลาดเกินไป

แปลความหมายให้ง่าย, ก็เหมือนกับการที่เราจดจ่อ [Focus] อยู่กับเรื่องใดเรื่องหนึ่งมากเกินไปกลับจะคิดไม่ออก 

[This is why if you are too focused on a problem and you are not able to solve it] 

แต่ถ้าเมื่อไรที่ได้พักผ่อน…

กลับจะทำให้เกิดคำตอบหรือมุมมองใหม่ๆ ขึ้นมา ψ`ー´)/

[You leave it for some time and then come back to it and you get the solution !]

และเสียงในระดับ 70 Decibels ที่ Starbucks ก็จะช่วยให้สมองเกิด “Processing Disfluency” ที่ว่าเป็นระยะๆ

ส่วนตัวผมว่า, ทำงานในความเงียบก็เหมือนทำงานในคุกน่ะครับ - -
comment128:ที่ออฟฟิสผมให้ฟังเพลงได้นะ เปิดออกลำโพงเบาๆส่วนกลาง แต่ไม่ให้ใส่หูฟัง จากคอมหรือโทรศัพท์ หยิบมือถือส่วนตัวขึ้นมาบ่อยๆผมก็ไม่ให้แล้ว
 เพราะจากส่วนกลางจะกลายเป็นส่วนตัวทันที เวลางานไม่ใช่เวลาส่วนตัว ไม่พร้อมก็กลับบ้านไป

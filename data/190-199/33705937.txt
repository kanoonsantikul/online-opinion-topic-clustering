title:เทคนิคการลอยตัวโดยไม่ขยับร่างกาย และการลอยตัวทั้งเสื้อผ้า ทักษะการเอาชีวิตรอดที่คุณควรรู้
comment:สวัสดีเพื่อนๆพี่น้องพันทิปครับ 

กะทู้นี้จะขอบอกเล่าเทคนิคการลอยตัว โดยไม่ขยับร่างกายพร้อมภาพประกอบครับ 
ซึ่งเทคนิคนี้เป็นเทคนิคที่ผมเรียนรู้เอง เมื่อประมาณ 9 ปีก่อนโดยบังเอิญครับ 

ซึ่งมาทราบทีหลังว่ามันเป็นเทคนิคที่มีการสอนกันต่อๆกันมา และในประเทศอื่นก็ใช้วิธีคล้ายๆกับที่ผมทำได้ครับ 
วันนี้เลยจะมาขอเขียนเทคนิคการลอยตัวไว้ เพื่อเป็นข้อมูลและเพื่อให้ฝึกฝนทักษะการลอยตัวนี้ไว้ใช้ ยามฉุกเฉินครับ 


คำถาม : ชั้นว่ายน้ำเป็นอยู่แล้ว จะต้องลอยตัวไปทำไม ?
ตอบ : เพราะการจมน้ำ ตกน้ำ มันมักมาตอนเราไม่ทราบ ว่ามันจะมาตอนไหน 
เช่นคุณพลัดตกเรือ กว่าเรือจะวกกลับมาหาคุณ หรือมีคนมาช่วย คุณจำเป็นต้องเก็บแรงไว้ และลอยตัวให้นานที่สุด
เพื่อรอความช่วยเหลือ ดังนั้นการว่ายน้ำไม่ใช่คำตอบที่ถูกทั้งหมดครับ เพระาการว่ายน้ำหรือการลอยตัวด้วยท่าลูกหมาตกน้ำ 

ลองถามตัวเองก่อนว่า ครั้งล่าสุดที่คุณทำท่าลูกหมาตกน้ำ คุณทำได้กี่นาที ? 
ถึง 5 นาทีหรือไม่ ? เกิน 10 นาทีหรือเปล่า ? 

ดังนั้น ควรจะฝึกฝนทักษะการลอยตัวแบบไม่เปลืองแรงเอาไว้ครับ 


คำถาม : ฝึกยากไหม ? 
ตอบ : เรามาดูกันเลยครับ 



อนึ่ง 
เนื้อหาภาพประกอบที่นำเสนอ มาจากตอนท้ายเล่มของการ์ตูนเรื่อง Wa ga Na wa Umishi 
หรือในชื่อไทย "อุมิชิ มารฺสเตอร์ ออฟ ซี" ลิขสิทธิ์โดย สำนักพิมม์วิบูลย์กิจ 

[Spoil] คลิกเพื่อดูข้อความที่ซ่อนไว้ใครที่สนใจหาอ่านบ้าง บอกก่อนนะครับ ว่า มันคือเรื่องเดียวกับ "ไคชิ" 
ซึ่งในเล่มแรกๆ ชื่อผิดเนื่องจากเกิดความผิดพลาดด้านการเทียบเสียงชื่อเรื่อง 


สรุป 2 เรื่องนี้เรื่องเดียวกันนะครับ



"อุมิชิ มาร์สเตอร์ ออฟ ซี"  เป็นอีก 1 การ์ตูนเกี่ยวกับการกู้ภัยและดำน้ำชั้นเยี่ยม ในวงการ
ซึ่งนอกจากสนุกแล้ว ในท้ายเล่มยังมีเกร็ดความรู้เกี่ยวกับการดำน้ำและอื่นๆด้วย 
ซึ่งในวันนี้เราจะมากันที่ ท้ายเล่ม 11 


เริ่มกันเลยครับ 



ก่อนอื่น อ.ทาเคมูระ ได้ไปศึกษาและเก็บข้อมูลจริงกับทางสมาคม "ว่ายน้ำทั้งเสื้อผ้า" 
มาจริงๆแล้วจึงนำข้อมูลมาเขียนให้เราได้อ่านกันครับ 



TIP : การใส่ เวทสูท หรือ ซอร์ฟสูทจะทำให้ลอยตัวในน้ำได้ง่ายขึ้น และนานขึ้น 





ในตอนนี้ เป็นเรื่องที่ต้องให้ความรู้มากๆครับ 
คือเมื่อตกน้ำ คนเรามักตกใจ และมักใช้แรงของเราไป 25-50 % ในช่วง 1 นาทีแรกที่ตกน้ำ 
เมื่อเกิดเหตุการตกน้ำ ให้ควบคุมสติครับ ตกใจมีแน่ๆ แต่ขอให้ใจเย็นไว้ พยุงร่างกายขึ้นจากน้ำให้ศรีษะอยู่พ้นน้ำก่อน 
และพยุงตัวไว้



ทีนี้เรามาถึงขั้นตอนการลอยตัวกันครับ 
ใครที่ไม่เคยฝึกลองทำครั้งแรกจะทำไม่ได้แน่นอนครับ 
ทั้งคนที่ว่ายน้ำเป็น ว่ายน้ำเก่ง หรือว่ายน้ำไม่เป็น ก็ไม่สามารถทำได้ครับ ต้องผ่านการฝึกฝนก่อนซึ่งเมื่อทำได้ 
คุณจะได้ทักษะการลอยตัว โดยไม่ขยับร่างกายไว้เป็นทักษะในการเอาตัวรอดเลยละครับ 



เอาละ ขั้นตอนที่ 1 


ใครที่ต้องการฝึกจำดีดีนะครับ 
ถ้าฝึกคนเดียวจะลำบากนิดนึง เพราะ พอเราเริ่มหงายหลังแผ่ไปกับน้ำและเหยียดแขนออก 
คุณจะจมครับ  ซึ่งขอให้จำจังหวะการจมของคุณไว้ด้วย 

ถ้ามีเพื่อนร่วมฝึกด้วย แนะนำให้เพื่อเอามือช่วยประคองหลังไว้ครับ เพื่อชลอการจม 

ขั้นตอนที่ 2 


สูดลมเข้าไปในปอดแล้วเก็บไว้ครับ จังหวะที่คุณเก็บลมเต็มปอด จะเริ่มรู้สึกได้ว่า 
ตัวคุณจะเริ่มลอยขึ้นช้าๆ แบบในภาพ 

ซึ่ง เคล็ดลับอยู่ตรงนี้ครับ 

จังหวะสูดเข้าปอดเต็ม = ร่างกายจะลอย 
เมื่อคุณปล่อยลมออกขอให้เร็ว สมมติว่า สูดเข้าปอดแล้วกลั้นไว้ 5 วินาที จังหวะปล่อย ควรปล่อยเร็วแบบรวดเดียวภายใน 1-2 วินาที
แล้วสูดเข้าไปใหม่อย่างเร็วจนรู้สึกเต็มปอด แล้วกลั้นไว้ สัก 5-10 วินาทีแล้วแต่คุณสะดวก

เมื่อลองทำซ้ำๆกันสลับไป คุณจะรู้สึกว่า สามารถประคองตัวเองโดยที่ไม่ขยับ และร่างกายสามารถลอยอยู่บนน้ำได้ 


ตรงนี้เมื่อจำจังหวะได้ ให้ลองทำซ้ำครับ พอคุณเริ่มจับจังหวะลอยของร่างกายได้ผ่านการเก็บอากาศไว้ 
คุณจะเริ่มหายใจแบบปกติได้ ในระหว่างกายลอยตัว 


ซึ่งตอนลองคุณจะพบปัญหาช้วงสะโพกจมก่อน ตรงนี้มีเทคนิคคือ ให้กางขาไว้และจังหวะลอยตัว 
ให้หลังส่วนไหล่ติดน้ำไว้ มันจะช่วยให้การควบคุมจุดศูนย์ถ่วงในขณะลอยตัวดีขึ้น 



บทที่ 2 เมื่อจมน้ำพร้อมรองเท้า 


ซึ่งเทคนิคนี้อ้างอิงจากความเป็นจริงนะครับ เรามักตกน้ำ ตอนที่ไม่ได้ตั้งใจ และมักจะใส่รองเท้าอยู่
ซึ่งในรองเท้าหลายชนิดสามารถเป็นทุ่นลอยให้กับเราได้ในเวลาจม 


ซึ่งแน่นอน ไม่ใช่ทุกชนิด 
ยกตัวอย่าง บูธ ส้นสูง หุ้มข้อ รองเท้าหนัง ถ้าคุณใส่อยู่ตอนจม ขอให้รีบถอดออกนะครับ เพราะมันถ่วงมากกว่า 

แต่ถ้าเป็นรองเท้า เช่น บางชนิดที่มีพื้นอัดอากาศ,ทำจากโฟมเบา รองเท้าแตะ พวกนี้จะช่วยให้คุณลอยตัวได้ครับ 




ในกรณีเสื้อผ้า ถ้าในเทคนิคการลอยตัวนั้น ถ้าใส่เสื้อยืดไม่ต้องถอด กางเกงถ้าเป็นการเกงยีนส์ที่ค่อนข้างคับ ควรถอดออก 
แต่ถ้าเป็นชุดเสื้อผ้าธรรมดา คุณสามารถใส่แล้วลองลอยตัวได้เลย 






เอาละครับ เทคนิคการลอยตัว ก็มีคร่าวๆเท่านี้ 
มาดูเกร็ดเกี่ยวกับอุบัติเหตุจมน้ำตกน้ำ ในญี่ปุ่นกันครับ


ส่วนในประเทศไทย 
[Spoil] คลิกเพื่อดูข้อความที่ซ่อนไว้ข้อมูลจาก สำนักโรคไม่ติดต่อ กรมควบคุมโรค กระทรวงสาธารณสุข
ได้สรุปสถานการณ์การตกน้ำ -จมน้ำของเด็ก พบว่า 
ประเทศไทยมีเด็กที่เสียชีวิตจากการจมน้ำมากกว่าประเทศที่พัฒนา แล้ว 5-15 เท่าตัว
เป็นสาเหตุการเสียชีวิตอันดับหนึ่งของเด็กไทยอายุต่ำกว่า 15 ปี
ซึ่งเมื่อเทียบกับการเสียชีวิตจากสาเหตุอื่นๆ จะสูงกว่าอุบัติเหตุจราจรประมาณ 2 เท่าตัว
และมากกว่าไข้จากไวรัสที่มีแมลงเป็นพาหะและไข้เลือดออกถึง 24 เท่าตัว คิดเป็นจำนวนปีละ 1,420 คน หรือวันละ 4 คน
      
โดยภาคตะวันออกเฉียงเหนือมีอัตราการเสียชีวิตสูงสุด รองลงมาคือภาคกลาง ภาคเหนือ และ
ภาคใต้ จังหวัดนครราชสีมา กรุงเทพมหานคร บุรีรัมย์ อุบลราชธานี สุรินทร์ ศรีสะเกษ อุดรธานี
และขอนแก่น มีจำนวนการเสียชีวิตมากที่สุด (ค่าเฉลี่ย 5 ปี : ปี 2547-2551)

ในขณะที่ช่วงปิดภาคการศึกษาฤดูร้อน (มีนาคม-พฤษภาคม) มีเด็กตกน้ำ จมน้ำ สูงถึงเกือบ 500 คน
แหล่งน้ำที่มีเด็กเสียชีวิตจากการตกน้ำจมน้ำสูงสุดคือ แหล่งน้ำธรรมชาติ (ร้อยละ 49.9)
รองลงมาคือสระว่ายน้ำ (ร้อยละ 5.4) และอ่างอาบน้ำ (ร้อยละ 2.5) (ค่าเฉลี่ย 10 ปี: ปี 2541-2550)








เอาละครับ เทคนิคก็มีเท่านี้ละครับ 

ใครที่สนใจแนะนำให้มีบัดดี้ หรือเพื่อนร่วมฝึกด้วยนะครับ 
เพระาอย่างไร อุบัติเหตุก็เกิดขึ้นได้ ควรฝึกการลอยตัวในน้ำที่สามารถยืนถึงได้ และควรเป็นสระเท่านั้นนะครับ 


ในส่วนของภาพประกอบ ขอขอบคุณ สำนักพิมม์วิบูลย์กิจ 

ที่เอื้อเฝื้อภาพประกอบการสอนในกะทู้นี้
และขอขอบคุณที่อนุญาติให้ นำภาพท้ายเล่ม
มาทำเป็นสื่อการเรียนการสอนสำหรับเด็ก 
ให้กับกลุ่มที่สอนทักษะการลอยตัวทั่วประเทศครับ 

ตรงนี้ขอกราบขอบคุณ สนพ.วิบูลย์กิจที่สนับสนุนภาพสื่อการสอน
และเล็งเห็นประโยชน์ที่จะได้กับเด็กและเยาวชนของชาติ ในการมีทักษะการเอาตัวรอด มา ณ ที่นี้ด้วยนะครับ  





โดยในส่วนสื่อการสอนผมกำลังจะทำและส่งต่อให้ กับกลุ่ม ฮุก31 โคราช หน่วยกู้ภัยทางน้ำ
ที่ตระเวณสอนทักษะการลอยตัว ให้เด็กและเยาวชน ในจังหวัดนครราชสีมาและพื้นที่ใกล้เคียง


ซึ่งในกรุงเทพไม่มีหน่วยงานไหนที่ออกมาสอนเด็กในทักษะการเอาตัวรอดแบบนี้เลยครับ 

ทั้งนี้ กลุ่มฮุก31 เริ่มต้นตระเวณสอนทักษะให้แก่เด็ก เพราะ จำนวนเด็กจมน้ำในแต่ละปี
มีสูงมาก และสาเหตุหลักๆที่เสียชีวิตคือ ไม่มีทักษะ 

ทั้งในการลอยตัวรอความช่วยเหลือ 
ทั้งในการช่วยคนที่ตกน้ำ ซึ่งหลายๆครั้งคนที่เสียชีวิตเป็นคนที่ลงไปช่วยคนที่จมน้ำ 


ซึ่งการสอนของกลุ่มฮุก31 นั้นสอนเทคนิคทั้งการลอยตัว


การช่วยคนตกน้ำ 

การปฐมพยาบาล

และทักษะอื่นๆที่จำเป็นครบวงจร 


รวมถึงให้ท่องจำคำขวัญ 

เมื่อเจอคนตกน้ำให้ "ตะโกน โยน ยื่น" 

ตะโกน คือให้คนอื่นๆทราบและมาช่วย 
โยน คือโยนของลอยได้ให้เขาเกาะเช่น ถังน้ำ ลังโฟม 
ยื่น คือยื่นหรือโยนเชือก กิ่งไม้ ให้เขาเกาะแล้วลากเข้ามา 

โดยเด็กได้ฝึกและได้ลองทำเองจริงๆ ทำให้มีทักษะติดตัว 

ใครที่มีลูกหลานอยู่ในพื้นที่ลองติดต่อทางกลุ่มฮุก31 ดูครับ 
ว่ามีคิวจะมาสอนทักษะที่อำเภอไหนอย่างไรบ้าง 
หรือ โรงเรียนพื้นที่ใกล้เคียงสนใจก็ลองสอบถามไปดูครับ 

ขอบคุณหน่วยฮุก31 ที่มุ่งมั่นลดอุบัติเหตุจมน้ำจากรากของสาเหตุ "การขาดทักษะ" ของเยาวชนในพื้นที่ด้วยครับ 




ท้ายสุดนี้ 
"การลอยตัวไม่ใช่ปาฎิหาริ์ย ทุกคนสามารถฝึกฝนได้ และเมื่อมีทักษะติดตัว ในยามตกน้ำ คุณก็จะมีโอกาสรอดมากกว่า"

จ ญ น ห อ ด ม 
เรื่องและเรียบเรียง 



เพจฮุก 31 ทีม ช่วยเหลือผู้ประสบภัยทางน้ำ
https://www.facebook.com/Huk31ThimChwyHeluxPhuPrasbPhayThangNa    แก้ไขข้อความเมื่อ 1 มิถุนายน 2558 เวลา 22:12 น.
comment1:มีประโยชน์มากค่ะ  ขอบคุณค่ะ
comment1-1:อันนี้สำคันว่าว่ายน้ำอีกนะ
comment2:แปลกแฮะตอนเด็ผมทำได้โดยอัตโนมัติเลยนะ
แต่ตอนนี้ไม่รู้ยังทำได้รึเปล่าไม่ได้ลงน้ำนานมากแล้ว
comment2-1:เคยทำได้เหมือนกัน แต่ตอนนี้ทำไม่ได้ครับ  ต้องอาศัยการพยุงตัว
comment2-2:เหมือนกันค่ะ ทำได้ตั้งแต่เด็ก ๆ ตอนเล่นน้ำคลอง อิอิ สระว่ายน้ำ ทะเล ยิ่งทำง่ายเลย
มันเป็นไปเองอัตโนมัติ
comment3:ขอบคุณมากๆนะคะ
comment4:เอาไปฝึกบ้างดีกว่า ขอบคุณครับ
comment5:เปิ้ล นาคร ศิลาชัย ก็เป็นคนนึงที่เล้งเห็นประโยชน์ของการลอยตัว 
และได้ทำการฝึกสอนให้ลูกสาวลอยตัวเองได้ตั้งแต่ ไม่กี่ขวบ 




เครดิต อินสตาแกรม นาคร ศิลาชัย
comment5-1:คนเล่นน้ำ ไม่ดำน้ำ ก็นอนลอยเล่น ก็ปรกตินี่ครับ สรุป แค่เล่นน้ำ หรือ เล็งเห็นประโยชน์ เลยชวนลูกไปฝึกลอยตัว
comment5-2:เค้าสอนลูกลอยตัว+ว่ายน้ำจริงๆค่ะ เพราะที่บ้านมีสระแล้วเด็กๆก็จะหาเรื่องลงเล่นน้ำตลอด
comment6:ผมเป็นเด็กที่ผ่านการจมน้ำในวัยเด็กมาแล้ว 3 ครั้ง ครับ 
ครั้งแรก คือโดลงไปเอง บริกรโรงแรม ไปช่วยขึ้นมา ครั้งที่ 2 
4 ขวบ โดดลงไปเอง แขกในโรงแรมโดดลงมาช่วยไว้

และครั้งที่ 3 ประมาณ 5 ขวบ ตกลงไปในสระ แล้วจมลงไปนั่งที่พื้นสระ 
น้าคนนึงดำลงไปดึงผมขึ้นมา เห็นว่าผายปอดด้วย 
คนที่โดดลงไปช่วย คือคุณไกรจิตร อดีตนักว่ายน้ำทีมชาติ ที่เพิ่งเสียชีวิตไป 

หลังจากจม 3 รอบ พ่อผมส่งไปเรียนว่ายน้ำที่ YWCA สาธร ฝึกอยู่ 3 คอส 2 เทอม 
จนว่ายน้ำเป็น เอาตัวรอดได้ และต่อมาทำงานเรือเลยได้เรียนดำน้ำเพิ่มเติม รวมถึงฝึกการลอยตัวเพื่อการเอาตัวรอด 

สิ่งที่ผมพยายามทำคือ อยากให้คนทักคนมีทักษะ เพระาเชื่อว่าหลายคนว่ายน้ำไม่เป็น หรือว่ายเป็นแบบในสระแต่ไม่มีทักษะ
ของการลอยตัวที่ใช้แรงน้อยๆ ประคองตัวนานๆ ครับ 

ก็ขอฝากบทความนี้ด้วยนะครับ 

ใครลองฝึกแล้วติดขัดขั้นตอนไหน ก็มาถามได้นะครับ 


ปล. ยิ่งอ้วน ยิ่งลอยง่าย นะครับ 
ปล. 2 ตอนลอยตัวอย่าเกร็งหน้าท้องนะครับ การเกร็งหน้าท้องจะทำให้จมจากบั้นท้ายครับ 
ปล.3 ถ้ามี MASK ดำน้ำแบบครอบจมูก เอามาสวมตอนลองก็จะสะดวกครับ ตอนจมน้ำจะได้ไม่เข้าจมูก
comment6-1:"ปล. ยิ่งอ้วน ยิ่งลอยง่าย นะครับ" 
โห ถึงว่า เรานี่ลอยจนอืดเลยทั้งที่ไม่เคยฝึก
comment6-2:อืม  ผมไม่อ้วน ว่ายน้ำไม่เป็น ควรจะเพิ่มน้ำหนักให้เป็นคนอ้วนจะดีไหมครับ
comment6-3:ลองตั้งใจฝึกสักทีดีกว่าไหม
comment6-4:เด็กๆ ชอบไปนั่งดูริมสระในโรงแรม เห็นชาวต่างชาติสูงอายุว่ายน้ำ ดูชิลล์มากเลยค่ะ ท่าลอยตัวเค้าจะเหมือนท่านั่ง มือกวาดน้ำเบาๆ ซ้ายทีขวาที ขาก็ขยับเบาๆ  แบบนั้นเค้าทำกันยังไงคะ
comment6-5:เห็นหลายๆ คนบอกถ้าเคยจมแล้วจะกลัวฝังใจจนเรียนว่ายน้ำไม่ได้ ถ้ามีคนเป็นกรณีนี้จะช่วยอย่างไรดีครับ
comment6-6:ถ้ากรณีฝัง ใจเป็นอันดับ 1 ครับ 

ผมเจอมาหลายแบบ ว่ายได้ แต่ต้องเลาะขอบสระ 
ว่ายได้แต่ต้องยืนถึง
ว่ายได้ แต่ต้องไม่ก้มหน้าลงในน้ำ 
ว่ายได้ แต่ต้องไม่เห็นปลา ??? 

ทุกเคส อยู่ที่ใจครับ ถ้าคนสนิทฝึกสอนไม่ได้ ให้ไปเรียนกับมืออาชีพครับ เขาจะรู้วิธีเอาชนะความกลัวมากกว่าผม

ตอนผมจมน้ำ 3 ครั้ง พ่อส่งไปเรียน ผมก็กลัวครับ 
ครูที่นั่นดีมาก โยนผมลงน้ำ ถีบผมลงน้ำ จากกลัวมาก จนหายกลัว (ตอนเด็กแค้นครูมาก)
comment7:เมื่อเจอคนตกน้ำให้ "ตะโกน โยน ยื่น" 

นึกถึงถุงเลย์ขนาด 20-30 บาทชอบกล
comment7-1:มีคนเอามาทำแพแล้วถ้าใช้ได้ด้วย
comment8:เราเรียกท่าปลาดาวค่ะ ทำได้ตอนอนุบาล เเบบขี้เกียจว่ายเเล้ว ก็ขอลอยตัว
ครูที่สอนว่ายน้ำก็จะบ่นว่าอู้ เขาฝึกท่าหมาตกน้ำกัน เราว่าท่านี้ง่ายกว่า 
ก็ใช้ตีขาเอา เข้าฝั่งได้เหมือนกัน เเถมไม่เหนื่อยด้วยอะ 555
comment8-1:เหมือนกันเลยค่ะ   เราจะกางแขนขาออก  อิสระ  พอครูเรียกรวมตัว (สังเกตเพื่อนเอาค่ะ บางทีก็หลับตาพริ้มๆ  อิอิ  สุขใจค่ะ  คุยกับท้องฟ้าไปพลางๆ)  ก็ตีขาไปเรื่อยๆ ค่ะ  สบายด้วย
comment9:ยอดมากค่ะ เราอยากทำเป็นมากเลย ปัจจุบันนี้ว่ายน้ำไปข้างหน้า ตัวยังจมเลย -*- 

ถามนิดนึงค่ะ เวลาตกน้ำ ถ้าไม่ได้หายใจเข้าไปลึกๆ แล้วพอตกไป ดันตีขาไม่ขึ้น เงยหน้าไม่พ้นน้ำ จะทำไงให้ลอยตัวคะ
comment9-1:ของผมที่ใช้ 
ก่อนอื่น เก็บลมหายใจให้นานๆครับ 

ค่อยๆตีขาไม่เร็ว แต่กว้าง ใช้มือ 2 ข้าง กางออก ทำท่าดันน้ำลง (ยังกลั้นหายใจอยู่นะ) 

ไม่กี่วินาทีจะลอยขึ้นมาครับ 

ถ้าไม่มีกระแสน้ำ หรือคลื่นนะครับ
comment9-2:อย่าเกร็งขา  ยกสะโพกขึ้น อ่าขาออกจากกันพยายามหายใจเข้าเต็มปอด อากาศในปอดจะช่วยให้ตัวลอยขึ้นได้  เวลาปล่อยลมออกให้ทำอย่างรวดเร็ว และรีบหายใจใหม่เข้าอีกครั้งค่ะ  วนอย่างนี้ไปเรื่อยๆค่ะ
comment10:เยี่ยมเลยครับ ไม่รู้ทำไมผมทำเป็นอยู่แล้วชอบสูดลมให้เต็มปอดแล้วนอนหงายเล่นในสระ ดูท้องฟ้าดูนก ตอนแรกนึกว่าตัวเองเก่ง 55 เด๋วคราวหน้าจะลองทำให้ได้นานๆหน่อย ปกติดูฟ้าเบื่อก็เลิกครับ 

ทีนี่รู้แล้วว่าทำไมควรฝึก มันออมแรงดีจริง
comment10-1:จริงเลยท่านี้มันชิลลมาก ดูฟ้า ดูเมฆ แถมท่านี้ทำแล้วมันผ่อนคลายมาก  เหมือนอยู่นอนบนน้ำอ้ะ
comment11:ผมนี่ลอยลำบาก
เป็นแต่ท่าลูกหมาตกน้ำ
comment11-1:ฝึกดีกว่าครับ 
ลูกหมาตกน้ำ ทำนานๆเหนื่อนคนส่วนใหย่ทำได้ไม่ถึง 5 นาทีนะครับ
comment12:อ่อ ถ้าใครลอยตัวได้แล้ว ขอให้ตั้งเป้าขั้นต่ำไว้ที่ 5 นาทีนะครับ 

ถ้าทำได้ 5 นาที คุณก็ผ่านเกณท์แล้วครับ ให้เพื่อนจับเวลาให้ก็ได้ อย่านับเองครับ
comment13:แม่ผมอย่างเซียน ลอยนานมาก ถามแม่ก็บอก ไม่ต้องเกร็งตัวมันจะลอยเอง
ผมทำยังไงก็ไม่ลอย แต่มาอ่านอันนี้จะลองไปดูอีกรอบ
comment14:ท่าลอยตัวนอนหงายนี่ท่าโปรดเราเลยค่ะ ชอบทำเวลาไปเที่ยวน้ำตก ทะเล น้ำปิดหูไม่ได้ยินเสียงภายนอกเลย รู้สึกอยู่ในโลกส่วนตัวสุดๆ 

แต่เวลาทำแล้วต้องคอยดูว่าโดนพัดลอยไปไหนไกลบ้างรึเปล่านะคะ เราเคยทำที่ทะเลแล้วโดนคลื่นซัดไปไกลกลุ่มไม่รู้ตัว เค้าไปดำน้ำดูปะการังกัน เลยโดนบ่นเลย คราวหลังเพื่อนเลยให้เราจับเชือกไว้ด้านนึง พร้อมบอกว่าเชิญลอยไปไหนก็ไปได้เลยท่าน เดี๋ยวจะกลับแล้วจะลากแกกลับมาให้
comment14-1:ชอบเหมือนกันเลยครับ เงียบๆมองดูฟ้า โหยยย เคลิ้มสุดยอด บางทีแทบอยากจะเผลอหลับแน่ะ ฮาๆๆ
comment14-2:ใช่ครับ ชอบเหมือนกัน

การนอนเป็นปลาดาวในน้ำและมองท้องฟ้า เป็นความสุขอย่างยิ่ง
comment14-3:จำได้ว่าเคยมีอยู่ครั้งหนึ่งลอยไปลอยมา รู้ตัวอีกทีไกลฝั่งมาก จนตกใจนึกว่าจะกลับไม่ได้ซะแล้ว แต่ที่ไหนได้น้ำตื้นนิดเดียว
comment15:ขอบคุณที่สอนวิธีดีๆให้ค่ะ สำหรับคนที่ว่ายน้ำไม่เป็นอย่างเรา ต้องลองไปทำดูมั่งแล้ว
comment16:เราเป็นคนนึงที่ว่ายน้ำไม่เป็น
แต่ลอยตัวเป็น  
ยอมรับว่าเป็นประโยชน์มากๆค่ะ แต่น้อยคนจะเห็นถึงความสำคัญ
comment17:นึกถึงแม่ชีลอยน้ำเลย Oops!

ขอบคุณค่ะ มีประโยชน์มากๆ
comment18:น่าแปลกที่ผมทำได้เองอัตโนมัติตั้งแต่ตอนเป็นเด็กครับ อาจเพราะคลุกคลีกับน้ำมาตั้งแต่เด็กน้อย 

แต่ประมาณปีก่อน ผมไปเที่ยวเกาะล้าน แล้วเดินออกไปเล่นน้ำไกลชายหาดมาก
หาดมันตื้นอ่ะครับ เลยเดินออกไปไกลมาก จนถึงระดับคอ แล้วผมก็ว่ายออกไปอีก

ก่ะจะโชว์พาว ให้แฟนดู ปรากฏว่า พอออกไปไกลเกิน ตอนจะว่ายกลับเข้าฝั่ง
กลับหมดแรง เพราะมันต้านกับคลื่น เลยใช้วิธีลอยตัว ก่ะจะให้คลื่นซัดเข้าฝั่งเอง

พอลอยตัวไปสักพักใหญ่ๆ คิดว่าคงใกล้ฝั่งแล้ว เลยพลิกตัวมาดู ปรากฏว่า คลื่นหอบออกไปกลางทะเลไกลกว่าเดิมอีก
จังหวะนั้นตกใจมากครับ คิดว่าตายแน่นอน จึงรวบรวมแรงทั้งหมดที่มี ว่ายน้ำกลับเข้าฝั่ง ซึ่งมันต้านกับคลื่นมาก
จนรู้สึกเหนื่อยมาก รู้สึกตัวว่าแรงหมดแล้ว มองดูแฟนก็ยังอยู่ไกล ผมจมครับ คือร่างกายไม่เหลือแรงแล้ว 
ทำได้เพียงแค่ภาวนา สิ่งศักดิ์ทั้งหลาย ให้ช่วยลูกด้วย ลูกยังไม่อยากตาย พ่อแม่ยังไม่ทันสบาย ลูกยังตายไม่ได้

เดชะบุญจังหวะที่ผมจมลง เท้ามันไปแตะพื้นก่อน พอได้สติจึงลองยืนขึ้น ปรากฏว่าระดับน้ำอยู่ประมาณคอแล้ว
เลยรอดตายมาได้แบบไม่เคยดีใจอะไรขนาดนั้นมาก่อนในชีวิต

หลังจากเหตุการณ์นั้น ผมก็เตือนตัวเองเสมอว่า จะไม่ใช้ชีวิตประมาทอีกแล้ว 
แม้ว่าจะเก่งแค่ไหน ถึงเวลาจะตาย มันก็แปบเดียวเท่านั้น . .

#รักชีวิตกันเยอะๆนะครับ อย่าประมาท ไม่ว่าเรื่องอะไรทั้งนั้น
comment18-1:น่ากลัวอ่ะ เคยเป็นเหมือนกัน นอนหลับบนน้ำลอยไปในทะเล รู้สึกตัวอีกทีไปอยู่กลางทะเลแล้ว น่ากลัวมากๆๆๆ
comment18-2:คุณเจอ rip tide ค่ะ 
ไม่ใช่ดาบของเพอร์ซีย์ แจ็กสันนะ
Rip tide คือกระแสน้ำที่พัดออกนอกชายฝั่งค่ะ 
Rip tide ทำคนตายมาเยอะแล้ว เนื่องจากพอโดนพัดออกจากฝั่ง คนจะตกใจพยายามต้านกระแสเพื่อกลับเข้าฝั่ง 
ซึ่งมันจะใช้แรงเยอะมากๆ ส่วนมากจะหมดแรงและจมลงไปก่อนจะเข้าฝั่งได้ค่ะ 

วิธีแก้คือให้ว่ายขวางไปให้พ้น rip tide ก่อน 
จากนั้นจะว่ายกลับเข้าฝั่งได้โดยมีกระแสน้ำช่วยพัดกลับเข้าฝั่งค่ะ
comment18-3:เราเคยไปเล่นน้ำที่หาดแม่รำพึง เราเล่นๆใกล้หาดนะ แต่โดนน้ำซัดไปไกลมาก ตอนแรกๆก็สนุก ตอนหลังเริ่มไม่สนุกแล้วคีะ
มันไปไกลจนถึงไม้ที่ปักมีธงสีแดงปักอยู่ เขาบอกว่าห้าออกจากบริเวณนี้เพราะอันตรายแล้ว
เราใจไม่ดีค่ะ ว่ายทวนน้ำ แต่หมดแรง เหมือนจะตายจริงๆเหนื่อยมาก จริงๆเราเป็นคนว่ายน้ำเก่งนะ
แต่ตอนนั้นรู้สึกไม่เก่งเลย ว่ายน้ำเป็นไม่ได้ช่วยเลยเพราะเราหมดแรงแล้ว แต่คงยังไม่ถึงฆาต
ก็มีพี่ผช.คนนึงย่นห่วงยางมาให้ แล้วถามว่ามาเล่นไกลจังเป็นผญ.คนเดียวด้วย เราเลยบอกว่าพี่พาหนูกลับเข้าฝั่งหน่อยนะคะ หนูไม่ไวแล้ว
พี่เขาก็เลยพากลับเข้าฝั่ง พอถึงฝั่ง พ่อแม่ญาติก็กรูเข้ามาหาเรา เราลืมถามชื่อพี่คนนั้นเลยว่าชื่ออะไร 
แต่ยังไงก็ต้องขอบคุณพี่จริงๆนะคะ ไม่ได้พี่เราตายแน่ๆเลย

ฝึกลอยตัวไว้ดีจริงๆค่ะ ว่ายน้ำเป็นไม่ช่วยอะไลย
comment18-4:มีผู้ร่วมชะตากรรมหลายคนแฮะ อย่าประมาทกันนะครับ
เพราะถึงเวลาจะตายจริงๆ จะรู้สึกรักตัวเองขึ้นมาอีกร้อยเท่าพันเท่า
แต่ถึงแม้จะรู้สึกรักตัวเองมากแค่ไหน บางทีมันก็แก้ไขไม่ทันแล้ว และอาจจะไม่โชคดีก็ได้นะครับ

ขอบคุณ 5-2 ที่ให้ความรู้นะครับ
comment19:เชื่อมั๊ยคะว่าที่เราเคยเจอคนว่ายน้ำเป็นมักจมน้ำตายมากกว่าคนว่ายน้ำไม่เป็นเสียอีก เพราะคนว่ายน้ำไม่เป็นจะไม่ค่อยไปเสี่ยงว่ายที่ลึกๆตามลำพังไงคะ อย่างเรานี่เป็นคนที่ว่ายน้ำเป็นตั้งแต่เด็ก แต่ตอนเด็กๆก็เคยเกือบๆจมน้ำไป 2 ครั้ง เพราะมักจะแตกกลุ่ม 

อย่างตอนไปเที่ยวน้ำตกทางภาคกลางครั้งนึง เพื่อนๆทุกคนว่ายกับห่วงยางอยู่ใกล้ฝั่งหมด ไอเราดันเปรี้ยวแหกกลุ่มไปคนเดียวไปว่ายลึกๆตามลำพังนานๆจนเป็นตะคริวกิน แล้วพอเป็นตะคริวก็ดันไม่มีใครอยู่ใกล้ๆ น้ำก็ลึก ตะโกนเรียกคนช่วยก็ไม่มีใครได้ยิน สุดท้ายเลยใช้แรงฮึดตะเกียกตะกายจนไปถึงที่ติ้นได้ เลยรอดตัวไป

อีกทีก็ตอนว่ายในสระแล้วเราว่ายที่ลึกไปมาตะคริวกินอีก ดีที่ร้องเรียกแล้วมีคนมาช่วย รอดตัวไปอีกหน
comment19-1:ลอยตัวสำคันกว่าว่ายน้ำรับ
ว่ายน้ำแป้ปเดียวก้หมดรง
คนว่ายน้ำเปนตายเยอะแยะ
comment20:ดีนะท่านี้ น้ำปิดหู ส่วนตัวฝุดๆ  แต่แดดเข้าตา
comment20-1:แนะนำให้หาแว่นกันแดด UVA  UVB มาใส่
comment20-2:ศึกษาข้อมูลเพิ่มเติมได้ที่ "สมาคมว่ายน้ำทั้งแว่นตา" ครับ

[Spoil] คลิกเพื่อดูข้อความที่ซ่อนไว้มันมีซะที่ไหนล่ะ
comment21:เราเคยจมน้ำครั้งนึง เกือยตาย เล่นซะกลัวน้ำไปเลย

แต่เราดันลอยแบบนี้เป็นท่าเดียว คือไม่กล้าว่ายว่างั้น
ที่เหลือแล้วแต่ชะตากรรม และกระแสน้ำจะพัดพา

//หันมาทีไร ทะเลพัดเราไปไกลทุกที
comment22:เราว่ายน้ำไม่เป็น แต่ลอยตัวแบบคว่ำได้ หงายไม่ได้เลย จมทันที ไว้คราวหน้าจะลองใช้เทคนิคนี้ค่ะ
comment22-1:แล้วแบบคว่ำก็ได้ครับ ถ้าสามารถหายใจทางเหงือกได้
comment22-2:คว่ำก็ได้.  จริงๆครับ หายใจได้ครับ
เพราะตอนเรียน scuba. อ.บอกให้ว่าย 200 เมตร. เวลาไม่จำกัด ผมว่ายกบ

บอกให้ลอยตัว 10 นาที. ผมกางแขนขา นอนคว่ำ เงยหน้าเมื่อจะหายใจเข้า แล้วก้มหน้าค่อยๆปล่อยๆ   ผมเองถนัดแบบคว่ำครับ รู้สึกสบายกว่า....อาจารย์งง. นั่นท่าไรอ่ะ
comment23:ลองเพิ่มเทคนิค ว่ายน้ำใช้แต่แขนก็ดีนะครับ เผื่อเวลาเป็นตะคริว  เผื่อเวลาเป็นตะคริว
comment23-1:ก็ลอยตัวนี้แหละ เอาแขนค่อยๆกระพรือนิดเดียวก็ได้แล้ว หรือกลั้นหายใจตีกรรเชียงยังได้ง่ายๆเลยครับ ลองดูได้เลย ทีแรกผมก็คิดว่ากรรเชียงน่าจะยากสุด เอาจริงๆว่า Free Style เหนื่อยกว่ากันเยอะเลย (หมายถึงว่ายช้าๆนะ) เพราะการลอยตัวนี้แหละ แค่ต้องระวังเรื่องน้ำเข้าจมูกเพราะกรรเชียงน้ำมันตีเข้าหน้าตลอด
comment23-2:แบบไม่ต้องลอยตัวก็ได้ครับ  บางครั้งเราไปเล่นกับแหล่งน้ำธรรมชาติ มันมีกระแสน้ำพอประมาณถ้าลอยอย่างเดียวกระพือไม่ทันแน่ครับ
comment24:ผมลอยตัวได้ แต่ปลายเท้าทั้ง 2 ข้างมันไม่ลอยขึ้นมา อยากรู้เทคนิคต้องทำยังไงให้ปลายเท้าขึ้นมาเหนือผิวน้ำได้ครับ
comment24-1:อยู่ที่การปรับ ลมในปอดและการหงายหลังครับ ลอง 
ยืดแขนออกไปเหนือไหล่ ให้มากกว่าเดิมครับ 

ปล. เดาว่าเป็นคนผอมนะ คนผอมมักจะมีปัญหาในการเอาขาลอยขึ้น
comment24-2:ขอบคุณมากครับ เดียวจะลองนำไปปรับใช้ดูครับผม
comment25:กระทู้มีประโยชน์มากเลยค่ะ
comment26:จะเข้ามาบอกว่า เราลอยตัวในน้ำได้ตั้งแต่อายุสองขวบ (เพิ่งทราบตอนนั้น) 
เพราะเราไปเล่นน้ำที่ท่าน้ำ (โบร๊าณ โบราณเนอะ) แล้วเห็นทางมะพร้าวลอยมา เลยจะเขี่ย แล้วพลาดตกลงไปในน้ำ 

ย่าที่กำลังเย็บผ้าอยู่ เงยหน้ามา มองไม่เห็นเราแล้ว เลยวิ่งมาดู ปรากฏว่า ตัวเราลอยไปติดกอผักตบชวาที่ติดที่ตลิ่งอีกฝั่งของคลอง 
ย่ารีบกระโดดลงน้ำ ว่ายไปเอาตัวเรากลับมา 

ความรู้สึกตอนนั้นคือ เราคิดว่า เราเป็นปลา ฉันหายใจในน้ำได้ (ไม่รู้ตัวว่า เราลอยอยู่เหนือน้ำ) 

จนโตมาถึงได้รู้ว่า เราไม่จมน้ำ ไม่ว่าจะทำอย่างไร แข่งกลั้นหายใจในนั้ำ โดยการกดตัวลงไปอยู่ใต้น้ำ สุดท้าย น้ำจะพาร่างเราลอยขึ้นมาเหนือน้ำ 
แม้จะอยู่ในท่ากอดเข่าคู้ตัว ก็จะลอยขึ้นมา แล้วหน้าจะหงายขึ้นเหนือน้ำตลอด 

ที่สำคัญ เราก็สอนคนอื่นไม่ไดว่า เพราะอะไรเราถึงลอยตัวได้ (เราว่ายน้ำไม่เป็นนะคะ)
แต่กระทู้นี้มีประโยชน์มากค่ะ เราจะเอาไปสอนลูกสาวค่ะ
comment26-1:5555เหมือนกัน เราแข่งกลั้นหายใจในน้ำที่ไร ตัวลอยขึ้นมาก่อนทุกที นั่งคู้เข่า ขัดสามธิตัวก็พุ่งขึ้น สงสัยหายใจเอาลมเข้าไปเยอะ

ส่วนลอยตัวเราลอยได้อัตโนมัตินะ ว่ายน้ำแบบดำน้ำทั้งตัวได้นะ แต่ว่ายแบบหน้าพ้นน้ำนี้ทำไม่เป็น ทั้งๆที่บ้านใกล้ทะเล
comment26-2:เหมือนบอลลมที่โยนลงน้ำ กดให้จมแค่ไหน พอปล่อยมันก็ดีดตัวลอยขึ้นมาเหนือน้ำ
comment27:ผมทำได้โดยบังเอิญเมื่อ 20 กว่าปีแล้วเช่นกัน ตอนนั้นผมว่ายน้ำไม่เป็นก็ใช้เทคนิคนี้ล่ะลอยไปเรื่อยๆ
comment28:เยี่ยมครับ มีประโยชน์มาก
comment29:กระทู้เลอค่าแห่งปี
comment30:เราเป็นประเภทที่ว่าถ้าสระน้ำที่ไม่ลึก ขาแตะพื้นได้ เราจะสามารถว่ายน้ำได้ ลอยตัวได้ แต่ถ้าสระลึกมากๆ ทีไร ไปไม่เป็นทุกทีเลย T__T
comment30-1:นั่นจะเป็น panic แนะนำว่ายในทะเล. ตรงใกล้ๆเส้นกั้น ทุ้นกั้นอ่ะครับ. พอจะหอบก็เกาะเชือกเลย. 

ป.ล. ดีสุดคือมีเพื่อนพายคายัคไปด้วยครับ ยื่นไม้พายตอนจะจม. ไม่ก็ เอาชูชีพ ผูกหลังไว้ ยาวๆ ให้ถ่วง แต่ถ้าจะจม เราก็ค่อยดึงชูชีพเข้ามา
comment30-2:ขอบคุณค่ะ ^^
comment31:กระทู้ที่ดีควรค่าแก่การเซฟ
comment32:ลอยเป็นตั้งแต่เด็กเลยครับ โดนลุงโยนลงคลอง   แกบอกให้อยู่นิ่งๆ  อย่ากลัวน้ำเข้าหู 

ท่านี้ถ้าตีขาไปด้วยแบบท่ากรรเชียง  จะไปได้เรื่อยๆนะครับ ไม่กินแรง และไม่จม  แต่เสียอย่างเดียว มองไม่เห็นข้างหน้า เห็นแต่ท้องฟ้าเพราะต้องนอนหงายขึ้น -.- หัวชนขอบสระประจำ
comment33:เราว่ายน้ำไม่เป็น แต่ลอยตัวได้
comment34:เทคนิคอย่างหนึ่งที่เราใช้และไม่เคยเป็นตะคริวในน้ำเลย คือ วอร์มร่างกายก่อนลงน้ำทุกครั้ง ยืดกล้ามเนื้อแขน ขา และน่อง สะบัดมือ สะบัดขา หมุนข้อขา ประมาณ 5-10 นาที ก่อนลงน้ำ จะช่วยเรื่องตะคริวได้มากเลย ลองดูกันนะ
comment35:แม่ชี....
สาธุแจ้!!
กราบ
comment36:มู้นี้มีประโยชน์มากฮะ โหวตตต
comment37:จากปัญหาที่พบในโรงเรียนเขตกรุงเทพคือ

กินงบประมาณ

เพื่อนผมซึ่งเป็นครูสอนว่ายน้ำอิสระ มีประสบการณ์ว่ายน้ำมา 10 กว่าปี ได้ใบอนุญาตอะไรไม่รู้มาเต็มไปหมด

ถามว่าไม่ไปสมัครเป็นข้าราชการแล้วสอนในโรงเรียน

ประเด็นหลัก ไม่ใช่เงินเดือนน้อย แต่ โรงเรียนตัดงบกระจาย เพราะเห็นว่าเป็นเรื่องไม่สำคัญ

บางโรงเรียนมีสระ แต่ไม่มีอุปกรณ์ ชั่วโมงเรียนน้อย รวมไปถึง ไม่รับครูที่สอนว่ายน้ำโดยตรง แต่ไปรับครูพละ All in one แทน

ประเด็นรองก็เรื่องค่าตอบแทนที่น้อยกว่าสอนอิสระนั่นแหล่ะ ถึงแม้ว่าการสอนแบบข้าราชการจะอยู่ยืนยง

แต่ตลอด 10 ปีมา เทียบกันไม่ได้กับการสอนอิสระเลย ผู้ปกครองบอกกันปากต่อปาก รายได้มากโข มากกว่าที่ต้องมารอเงินเดือนขึ้นอีก

แล้วการสอนแบบนอกห้องเรียน ทำไมยังมีอยู่เยอะ ทำไมครูสอนว่ายน้ำถึงมีเด็กมาเรียนประจำ

ก็เพราะโรงเรียนมันไม่สอนไง เค้าถึงมาเรียนพิเศษกัน ก็เลยสอนอิสระดีกว่า อยู่ประจำสระ หรือตัวต่อตัวก็ได้

ถ้าโรงเรียนเอาหลักสูตรนี้เข้าไปด้วยก็น่าจะดี ไม่ใช่รำกระบี่กระบอง ออกมาทำไรไม่ค่อยเป็นเลย
comment37-1:อย่ามาว่า ศิลปะวัฒนธรรมไทย ที่อนุรักษ์ไว้หลายร้อยปีนะครัชชช 
จ้วง แทง ดึง....เอะ ลืมไปแระ
comment37-2:วัฒธรรมก็ดีครับ แต่เราควรเอาชีวิตรอดเพื่อเรียนรู้วัฒนธรรมก่อนนะ
comment37-3:ความจริงมันก็เรียนทั้งสองอย่างได้ เด็กอยู่ในโรงเรียนกว่าจะจบตั้งกี่เทอมกี่ปี ไม่รู้จะไปแขวะเรื่องกระบี่กระบองทำไม

ปัญหาคือ มีสระว่ายน้ำไหม?
comment38:แบบนี้ก็ได้ครับ
comment38-1:คือไรอ่า งง
comment38-2:ตีโป่ง
comment39:สมัยเราเริ่มเรียนว่ายน้ำแรกๆตอน
น่าจะอนุบาลครูจะมีสอนให้ลอยตัวคล้ายๆแบบนี้
เห็นครูเรียกท่าปลาดาว มีให้คว่ำกับหงาย 
ตอนนี้ยังใช้อยู่เวลาว่ายน้ำออกกำลังแล้วเหนี่อยก็ลอยตัวดูฟ้าชิลๆ 
(จริงๆแล้วอู้ค่ะ55)
comment40:เพิ่งดูข่าวเรื่องเล่าเช้านี้ วันนี้เลย ประเทศเพื่อนบ้านเรือแพยนต์ ข้ามฟากแม่น้ำจม ประสบอุบัติเหตุ กลุ่มนักเรียนประถม อายุประมาณ 11-12 ปี ที่โดยสารไปด้วยสิบคน สูญหายเกือบทั้งหมด ที่รอดๆจะเป็นผู้ใหญ่ ว่ายเข้าฝั่งได้

กระทู้นี้ช่างเป็นประโยชน์จริงๆ เหมาะเจาะกับสถานการณ์จริงๆ หวังว่าพ่อแม่ผู้ปกครอง ควรตระหนักเรื่องนี้ให้มากขึ้น


เรื่องเล่าเช้านี้ แพขนานยนต์ข้ามแม่น้ำงึมล่ม เด็กลาวสูญหาย 10 คน จนท.ระดมกำลังค้นหา(27 พ.ค.58)
comment41:เคยไปเที่ยวแพที่กาญจนบุรีกะเพื่อนๆ เป็นแพลากไปทิ้งใว้ตามที่ต่างๆในเขื่อนศรีนครินทร์ พอเย็นๆจึงไปพายเรือเล่น พายกันหลายคน ด้วยความที่ว่ายน้ำเป็นจึงห้าวกระโดดลงแล้วว่ายกลับแพด้วยความที่มันไกลแพ+เมา ตะคริวขึ้นจะจม โชคดีที่มีต้นไม้ที่ตายให้เกาะ แล้วเรียกเพื่อนพายเรือกลับมาโยนชูชีพให้. หลังจากนั้นเลิกห้าวเลย กระทู้นี้ดีมากๆครับ โหวตๆ
comment42:ขอบคุณสำหรับข้อมูลที่มีประโยชน์นะคะ
comment43:ขอบคุณมาก
มีประโยชน์มากๆ

ตอนเด็กพ่อสอนว่ายน้ำ  เราด้วยความขี้เกียจ  ตีขาแล้วเมื่อย
จึงชอบลอยตัวบนน้ำมากกว่า  ฝึกบ่อยกว่าว่ายน้ำอีก  ทำบ่อยเข้าจนลงน้ำแล้วลอยตัวได้เลย
ส่วนการว่ายน้ำ ว่ายได้อืดมาก  จนพ่อทำหน้าเบื่อเลย
comment44:ขอบคุณนะคะ

ของเราลอยได้แบบนี้เป็นเรื่องปกติเลยค่ะ ว่ายน้ำเสร็จก็นอนเล่นผ่อนคลายจนจนท.สระลงมาดูว่าเป็นอะไร 5555

หลักง่ายๆ คือต้องไม่เกร็งตัว และดันสะโพกขึ้นมาระดับเดียวกับน้ำ ถูกต้องมั๊ยคะ
comment44-1:ใช่เลยครับ สำคัญตะโพก อย่าจุ่มในน้ำ ดันมันขึ้นมา มันจะทำให้จุดศูนย์ถ่วง แผ่ออกไป
comment45:มาให้กำลังใจหน่วยค่ะ

ไปสระคราวหน้าจะลองทำดูนะคะ ขอบคุณมากค่ะ
comment46:ตอนเด็กผมว่ายน้ำเก่งมาก(โม้หน่อย) ฮาๆ เพราะเล่นน้ำบ่อยและแม่ส่งไปเรียน ตอนนี้ไม่ได้ลงน้ำลึกนานแล้วสงสัยต้องไปฝึกบ้าง

ทริคหลักของตัวผมที่จำได้คือมันอยู่ที่ลมในท้อง เคยแข่งกับครูลงไปนั่งใต้น้ำ ครูลงไปนั่งสมาธิหน้าตาเฉย

ตัวผมก็งงเพราะตัวเราลอยเอียงมั่วไปหมด ครูก็หัวเราะไม่ยอมบอกทริค ลองอยู่นานจนจับทางได้ว่าจะอยู่ค้างใต้น้ำต้องเอาลมออกท้องเยอะหน่อย

แต่ต้องเผื่อให้กลั้นใจพอที่จะกลับมาที่ผิวน้ำได้นะครับ  กลับกันถ้าอยากลอยก็เอาลมเข้าท้องเยอะ ตัวก็จะลอย

แต่ฝึกหายใจให้มีลมในท้องเยอะ แบบที่ครูฝึกบอกเลยครับ ตัวจะลอย

ผมเล่นมาตั้งแต่เด็กไม่เคยเห็นความสำคัญมันเลยแฮะ คิดแค่ว่าถ้าจมน้ำจะลูกหมาตกน้ำเอา แต่ลืมนึกไปเลยว่าจะมีแรงอยู่แค่กี่นาทีเอง 

มีประโยชน์มากๆเลยครับ
comment47:มีประโยชน์มากครับ แต่ถ้าเจอกรณีมีคลื่นลมด้วย การพกชูชีพไว้ติดตัวจะดีที่สุด เพราะพึ่งเจอมาสดๆร้อนๆเลย เรือล่มในอ่างเก็บน้ำ จะลอยตัวไม่ได้เลยเพราะโดนคลื่นซัดน้ำเข้าปากเข้าจมูกตลอด
comment48:ขอบคุณค่ะ กำลังจะถามไปทาง ฮุก 31 พอดีเลย ว่าจะพาลูกไปหลายทีแต่ไปไม่ได้ซักที 
เลยจะฝึกลูกเอง ตอนนี้เค้าลอยตัวได้แล้ว แต่ยังได้ไม่นาน เลยคิดว่า น่าจะมีวิธีฝึกที่ถูกต้อง โดยเราสามารถฝึกลูกเองได้
เลยจะถามในเพจฮุก มาเจอคุณ จญนหอดม พอดีเลย
รู้จัก ฮุก ก็เพราะกระทู้ของคุณนี่แหละค่ะ
comment49:เป็นประโยชน์มาก ๆ เลยค่ะ
ขอบคุณนะคะ
comment50:กระทู้ดีมากเลยครับ

ท่านี้นอกจากจะนอนหงายแล้ว นอนคว่ำได้ด้วยนะครับ

เพราะบางครั้งเราอาจจะต้องลอยตัวกลางทะเลที่แดดจัด และแดดมันจะเผาใหม่หนักหน่วงมาก ก็ให้เปลี่ยนเป็นนอนคว่ำแทน แล้วค่อยๆ เอียงหน้ามาให้พ้นน้ำเวลาเปลี่ยนลมหายใจ แล้วกลับไปคว่ำหน้าต่อ
comment51:แปะครับ
comment52:ดีมากครับ ตัวผมอายุยี่สิบแล้วยังว่ายน้ำไม่เป็นเลย
comment53:กระทู้ดีมีความรู้ครับ ไม่ได้อ่านกระทู้ คุณ เจ้าหญิงน้อยแห่งอันดามัน นานเลยนะครับ สบายดีนะครับ
comment53-1:ถ้าไม่นับ2ปีก่อนที่เดินไม่ได้ ตอนนี้ก็สบายดีครับ 

ช่วงนี้งานเยอะครับ เลยไม่ค่อยได้เขียนอะไรเท่าไหร่ 
พอดีเรื่องนี้ทาง วิบูลย์กิจเขา อนุมัติให้เร็วก็เลย รีบเขียน
comment54:ปล่อยตัวตามสบายเหมือนแมงกะพรุนเดี๋ยวมันก็ลอยของมันเอง

แต่ถ้าไม่ได้ตกน้ำคนเดียว ถึงลอยตัวได้ก็ตายอยู่ดี มันจะมีไอ้พวกที่ว่ายน้ำไม่เป็นมาดึงเราลงน้ำ
ถ้าเรือคว่ำปุ๊บต้องรีบว่ายไปไกล ๆ ก่อน ใครว่ายไม่เป็นก็ตายไป อย่าให้มันเอาเราไปด้วย
comment55:ขอบคุณมากมายครับ ผมนี่โตเป็น วัวแล้ว ยังว่ายน้ำไม่เป็นลอยตัวไม่ได้ แต่โครตชอบดำน้ำ 555
comment56:ครูสอนว่ายน้ำเราบอกว่าท่าปลาดาว
เราชอบทำมากๆ คือเป็นคนขี้เกียจเวลาว่ายน้ำ
ก็เหยียดแขนเหยียดขากางออก ผ่อนแรงปล่อยตัวตามสบาย
มันก็ลอยขึ้นมาเองนะ  ถ้าทำเล่นๆ นอนคว่ำก็ได้นะลอยตัวได้เหมือนกัน
แต่จะทนได้ไม่นานเพราะไม่ได้หายใจ แต่นอนหงายหน้าจะดำ555
เคยคิดเหมือนกันว่า เออเนอะถ้าชั้นตกน้ำชั้นจะอยู่ท่านี้แหละ สบายดี
comment57:ผมก็มีเทคนิคทำให้คนอื่นตัวลอยโดยขยับร่างกายครับ แต่แนะนำให้ลอยตัวโดยไม่มีเสื้อผ้าจะเห็นผลได้ดีกว่า
comment58:เราเรียนว่ายน้ำ ตอนสมัยเรียนมหาลัย เป็นวิชาเลือกพละค่ะ 
เรียนทุกอย่างตั้งแต่เบสิกลอยตัว อาจารย์สอนว่ายทุกท่า การพุ่ง การกระโดด ดำน้ำ ได้ A มาด้วย
เราก็ว่ายได้แหละ ว่ายสวย ท่าเป๊ะ ลอยตัวในท่านอนหงาย หรือคว่ำหน้าได้ ตอนสอบได้เกิน 10 นาที จนอาจารย์บอกให้พอ
แต่ๆๆๆ ไอ้ที่ทำที่ว่ามานั้น ลงไปว่ายบริเวณที่ลึกกว่า 1.5 m ไม่ได้ค่ะ กลัวมากเพราะยืนไม่ถึง และลอยตัวแบบลูกหมาตกน้ำไม่ได้
แบบว่ายๆไปกลางสระ แล้วเหนื่อย อยากพัก ลอยคอกลางสระพักเหนื่อย นี่ทำไม่ได้
ถ้าโยนเราลงไปในทะเล นี่ตายเลยเพราะไม่รู้ว่าจะลอยขึ้นมาเหนือผิวน้ำยังไง 
จะฝึกในสระเอง แบบลึก > 1.5 m. ก็ไม่กล้า กลัวตายค่ะ 
แบบเรานี่ควรฝึกยังไงดีคะ ช่วยแนะนำทีค่ะ
comment58-1:ควรไปฝึกว่ายน้ำให้เป็นครับ 

การจะไปอยู่จุดลึกกว่า 1.50 เมตรได้อยู่ที่จิตใจ 

คือจิตใจคุณ ตั้งสเปกไว้แล้ว ลึกชั้นไม่ไป เพระาฉันว่ายน้ำไม่เป็น 

ดังนั้นปลดลีอกก่อนครับ ไปฝึกว่ายน้ำให้เป็น พอเป็นแล้วก็ฝึกลอยตัว ทั้ง 2 ทักษะ มีประโยชน์กับชีวิตคุณแน่นอนครับ
comment58-2:แสดงว่าคุณกลัว panic 
ให้ว่ายในทะเลเลยครับ.

....แต่ว่ายตรงเชือกที่เค้ากั้นระยะให้ว่ายนะครับ ว่ายเลียบเชือก เลียบทุ่นไป. หอบเมื่อไรคว้าเชือกพัก. 

ไม่ก็ให้เพื่อนพายคายัคตามไป. 
ถ้าจะจมก็ยื่นไม้พายให้เกาะ

ไม่ก็ผูกชูชีพไว้ด้านหลังยาวๆ ให้ถ่วงไว้ แค่ถ้าจะจม เรารีบดึงเชือกที่ผูกชูชีพมาใกล้ๆ
comment59:ถ้าคุณลอยตัวแบบนั้น คุณตายแน่ค่ะ  เพราะเวลามีเหตุจมน้ำ คนส่วนมากตื่นตะหนก และจะจับทุกอย่างที่จับได้ตามสัญชาติญาณ  ถ้าคุณลอยยาวอย่างนั้น คุณจะต้องถูกจับกดลงน้ำอย่างแน่นอน  ที่คุณควรทำคือ มองดูฝั่งแล้วถีบตัวอย่างแรง  ถ้าใครมาจับแขนหรือขาคุณ ให้สะบัดอย่างแรงและถีบออก แล้วว่ายน้ำออกจากกลุ่มคน อาจดูเหมือนใจร้าย แต่คุณต้องช่วยตัวเองก่อน แล้วจึงหันมาช่วยคนอื่น
comment59-1:อันนั้น มันกรณี จมเป็นหมู่คณะกระมังครับ 

ใจเย็นๆครับ เดี๋ยวรอบหน้า จะเอาวิธีเอาตัวรอดแบบเรือจม แพแตก เรือคว่ำ ฯลฯ มาเขียนให้ 

แค่เคสนี้แค่ลอยตัวคนเดียวนะครับ อย่าเพิ่งเพิ่มโจทย์มาให้เลย 555
comment59-2:โอเค ดีแล้วค่ะ ถือว่าท้วงติงละกันนะ  มาช่วยกันแนะนำจะได้กระทู้ที่ดีๆ
comment59-3:มันไม่ใช่ท้วงติงแล้ว

มันเป็นการอ่านแบบ จับใจความไม่ได้
แล้วรีบแสดงความเห็นค้าน ไว้ก่อน

จขกท.เขียนมาแบบ ไม่มีอะไรให้ "ท้วงติง" เลยครับ
comment60:ขอบคุณมากค่ะ
comment61:ผมอยากให้มีหน่วยงานเหล่านี้ทุกจังหวัด ทุกอำเภอเลยยิ่งดี จัดเป็นหลักสูตรบังคับของโรงเรียนเลยยิ่งดีไปใหญ่ เพราะแต่ละปีเห็นข่าวเด็กจมน้ำแล้วเศร้าใจจริง ๆ
comment62:ขอบคุณสำหรับเกร็ดความรู้ครับ
comment63:ขอบคุณที่แนะนำค่ะ
comment64:ท่าปลาดาวนี่เทคนิกพื้นฐานของคนเรียนว่ายน้ำเลย ลอยได้นานๆชิลๆเลย
comment65:เพิ่งรู้ว่ามันเป็นเทคนิค เราทำแบบนี้ได้ตั้งแต่เด็กๆกับน้องสาว 
คือจะชอบเล่นอะไรแปลกๆกัน เราเรียกท่านี้ว่าแกล้งเป็นศพ - -" 
คือทำตัวตามสบาย ลอยเหมือนศพ ลอยนิ่งๆ ใครเหมือนกว่าชนะ 
ทุกวันนี้ก็ยังทำอยู่ เวลาว่ายน้ำ นอนมองท้องฟ้า สบายดีค่ะ 555
ลูกสาว 2 ขวบ ไม่รู้ว่าจะรู้เรื่องไหมถ้าจะสอน เค้าชอบว่ายน้ำมากๆ
เห็นน้ำก็จะกระโดดลงสระแล้ว เป็นห่วงเวลาไปโรงเรียนถ้าครูดูไม่ทันจะอันตราย
เดี๋ยวจะลองสอนดู ขอบคุณมากๆค่ะ เพิ่งรู้ว่าท่าศพนี่ก็มีประโยชน์แฮะ
comment65-1:เหมือนเราเลย เราว่ายน้ำไม่แข็งเท่าไร ท่าหมาตกน้ำก็ยังพอได้ แต่ซักพักจะจม มันเหนื่อยตะกุย เราพบท่าปลาดาวด้วยความบังเอิญ รู้สึกมันสบายดี ไม่รู้ว่าเป็นเทคนิค
comment66:ถ้าว่ายกรรเชียงได้ ส่วนใหญ่น่าจะลอยตัวได้นะ เพราะการฝึกท่าแขนของกรรเชียง แขนดันขอบสระ+ตีขาเบาๆ

แต่เอาจริงๆผมว่ายน้ำแข็งพอควร ไปเจอคลื่นแรงๆในทะเลยังแทบไม่รอดเลยครับ บางทีด้วยความชะล่าใจว่าว่ายน้ำแข็ง จ้ำจ้วงไปเร็วๆแต่แรก พอถึงลึกๆดันหมดแรง ขาก็ล้า ลอยตัวก็เจอคลื่นพัดน้ำใส่หน้าอีก (นี่ขนาดคนเดียว ไม่รวมเหตุที่ต้องช่วยเหลือคนอื่น)

สติสำคัญมากครับ ไม่ว่าจะเกิดเหตุใด สติสำคัญสุด สติมาปัญญาเกิด
comment67:เพิ่งรู้ว่า มันเป็นเทคนิค มีประโยชน์ขนาดนี้ แถมต้องฝึกด้วย เราเอาไว้ใช้เวลาหมดแรงว่ายอ่ะ ก็นอนแผ่มันในน้ำนะแหล่ะ หายเหนื่อยแล้วค่อยว่ายต่อ

ปล.คิดเหมือน #บน เราทำได้เพราะว่ายกรรเชียงได้อ่ะ
comment68:จริงๆในกรุงเทพก็มีนะครับ ตอนอนุบาลพ่อแม่ส่งผมไปเรียนว่ายน้ำเขาก็ให้หัดลอยตัวก่อนว่ายจริงครับ

แต่อย่าถามว่าที่ไหนเพราะผมเรียนตั้งแต่ 6 ขวบ ตอนนี้ 26 แล้วคร้บ จำไม่ได้แล้วจริงๆ

แต่ส่วนใหญ่ผมว่าถ้าเรียนว่ายน้ำกันมาเขาน่าจะให้ฝึกลอยตัวเป็นอย่างแรกนะครับ
comment69:เพิ่งรู้ว่ามันเป็นเทคนิค คือเราทำได้เองโดยไม่ได้ฝึกเพราะเคยตกสะพานจมน้ำตอนเด็กแล้วลอยขึ้นมาเองทั้งที่สวมชุดนร.พร้อมหนังสือเต็มกระเป๋า นับตั้งแต่ตอนนั้นก็ทำได้เองยันตอนนี้
comment70:เราทำเป็นค่ะ เคยทำเล่นๆตอนว่ายน้ำแล้วก็หัดทำทุกครั้ง มันช่วยชีวิตเราได้ครั้งนึงไปเที่ยวน้ำตกกับญาติแล้วญาติจมน้ำ เราไปช่วยแต่หมดแรงว่ายไม่ไหวก็หงายแล้วลอยตัวเลย ค่อยๆผ่อนลมหายใจจนคลายเหนื่อยก็ว่ายกลับเข้าฝั่ง เทคนิคของเรานอนทิ้งตัวเลยค่ะเราไม่เหยียดแขนแต่ใช้จังหวะการหายใจช่วยควบคุมการลอยตัว ต้องหายใจช้าๆ ไม่ลึกมาก
comment71:ถ้าลูฟี่สูดลมเข้าท้องเต็มๆให้ตัวพองเหมือนที่ทำบ่อยๆเวลาจะสะท้อนลูกปืนกลับไป
ถ้าตกลงผิวทะเล จะช่วยไม่ให้จมน้ำได้ไหมนะ(ฮา แซว จขกท  อันนี้คิดเล่นๆเพราะถ้าไม่จมเกินครึ่งน่าจะไม่หมดแรงรึเปล่า)

กระทู้มีคุณค่ามากครับ ผมก็ว่ายน้ำเป็นแค่ฟรีสไตล์แบบงูๆปลาๆ ว่ายได้ รู้พื้นฐานเพราะเคยเรียนมา ในโรงเรียนก็มีนิดหน่อย 
แต่เรื่องลอยตัวเนี่ย อยากทำเป็นแบบชัวร์ๆมานานแล้ว เวลาไปทะเลหรือไปเล่นน้ำสระก็พยายามฝึกอยู่ ยังไม่ดีสักที
กระทู้นี้เป็นวิทยาทานที่ดีมากๆ และมันจะช่วยชีวิตคนได้อีกเยอะเลยครับ
ขอให้ผลบุญครั้งนี้ตกไปอยู่กับคุณเจ้าหญิงน้อยฯด้วยนะครับ ^^ ขอบคุณมากเลย
comment72:เป็นประโยชน์ และ ขอบคุณมากๆ 

ผมนี่ ตอนเด็กๆว่ายน้ำไม่เป็น ลอยตัวก็ไม่เป็น เล่นน้ำคลองอยู่ขอบตลิ่ง แล้วขาดันลื่นพรืดจมน้ำ น้ำเข้าปากเข้าจมูก มือก็ตะกาย ผลุบๆโผล่ๆ 
หวังว่าเพื่อนจะเห็นแล้วว่ายมาช่วย ..... ไม่มีซักคน  (มาถามทีหลัง เพื่อนนึกว่าเราแกล้ง)

จังหวะนั้นคิดอะไรไม่ออก เห็นตลิ่งแว๊บๆ อยู่แค่เอื้อม ทำอะไรไม่ได้ 
สุดท้ายไม่ไหวแล้ว ต้องกลั้นใจมุดน้ำ (ดำน้ำ) เอาเท้าถีบๆ  ให้ตัวพุ่งไปข้างหน้า จนรอดมาพิมพ์ได้ในวันนี้
comment73:ความรู้มากๆค่ะ เราว่ายน้ำเป็นก็เพราะจมน้ำแบบกำลังจะตายเลยค่ะ ก่อนหน้าพยายามเท่าไหร่ก็ลอยตัวไม่ได้ แต่จังหวะที่คิดว่าจะตายแน่ๆแล้ว อยู่ๆก็ลอยตัวได้ รอดตายแบบปาฏิหาริย์เลย แต่เบสิคพื้นฐานไม่มีนะคะ ว่ายแค่ 5 นาทีก็เหนื่อยแล้วค่ะ
comment74:ตอนเด็กๆ ที่เขาฮือฮากันเรื่องแม่ชีลอยน้ำ เรายัง งงๆ เลย ว่าฮือฮาทำไม ใครๆ ก็ทำได้
comment75:ขอบคุณสำหรับกระทู้ที่มีประโยชน์ครับ โหวตให้แล้วครับ
comment76:ขอบคุณค่ะ
comment77:ขอบคุณครับ...มีประโยชน์มาก 
ผมต้องล็อกอิน เข้ามาถูกใจเลย
comment78:สิงโตผลักลูกลงเหวฉันใด พ่อผมก็ถีบผมลงสระว่ายน้ำครั้งแรกฉันนั้น ทั้งๆที่ว่ายน้ำไม่เป็น... คิดถึงความหลังแล้วมันเศร้าเคล้าน้ำตาจริงๆ T^T
comment79:ลอยแบบนอนหงายผมทำได้แล้วแต่  ลอยแบบแนวดิ่งแล้วเอาแขนแกว่งๆขยับขานิดหน่อยนี่มีเทคนิคยังไงไม่ให้เหนื่อยคับ เห็นเพื่อนผมมันทำได้นานมากๆๆๆ ของผมได้นาทีเดียวก็จะแย่ละ
comment80:ขอบคุณครับ มีประโยชน์มาก ขออนุญาติ นำไปแชร์ในเฟสบุ้ค และในเพจเฟซบุ้คนะครับ
comment81:เราก็ชอบลอยตัวแบบนี้ค่ะ นอนได้ยาวๆ เลย

ค้นพบโดยบังเอิญค่ะ ว่ามันมีจุดบาล๊านซ์ พอได้จุดละนอนสบาย ลอยตามน้ำตุ๊บป่องเลยค่ะ

ปล. ที่ รร. ลูกชายก็สอนให้นอนอยู่นะคะ
comment82:ปัญหาของการลอยตัวแบบนี้ในน้ำมักจะเป็นคลื่นครับ ถ้าน้ำนิ่งๆหน่อยจะลอยตัวได้โดยไม่ลำบากนัก
แต่ถ้าเป็นน้ำที่มีคลื่นไหวไปมาตลอด จะเริ่มลอยตัวลำบากขึ้น ซึ่งแบบนี้เราต้องใช้การประยุกต์

กึ่งว่ายกึ่งลอยตัวเข้ามาช่วย ถ้าอาศัยลอยตัวอย่างเดียวสิ่งที่เกิดขึ้นคือ จะโดนคลื่นซัดน้ำเข้าจมูก
เข้าปากทำให้หายใจไม่ได้ น้ำจืดอาจจะไม่เท่าไหร่ แต่ถ้าเป็นในทะเลนี่จะค่อนข้างแย่ทีเดียว

ที่ต้องสำลักน้ำทะเลเข้าไป เพราะท่าลอยนอนแบบนี้ตัวน้ำจะเข้าจมูกได้ง่ายและมีโอกาสสำลักสูง
แต่ก็ถือเป็นแนวทางที่ควรมีการสอนครับ เพราะอย่างน้อยก็ยังมีโอกาสช่วยชีวิตตัวเองได้มากขึ้น
ถือเป็นขั้นพื้นฐานที่ควรสอนสำหรับการสอนว่ายน้ำทีเดียว
comment82-1:เดี๋ยวว่างก่อนจะ ถ่ายคลิปรับมือกับคลื่นมาให้ชมครับ 

ตอนผมลองในทะเลผมก็คิดครับ เดี๋ยวลองดูไอเดียผมนะครับ
comment82-2:ถ้าโพสท์คลิปรับมือกับคลื่นเวลาลงทะเลเมื่อไหร่ ช่วยบอกด้วยได้มั๊ยคะ
กลัวเหมือนกันเวลาเจอสถานการณ์เจอคลื่นค่ะ

ขอบคุณล่วงหน้าค่ะ
comment83:มีประโยชน์

สติ สำคัญที่สุด เมื่อตกน้ำ อย่าตกใจ

คนอ้วน ลอยตัวได้ง่ายกว่าคนผอม

บางครั้งหากลอยหงายแล้วเมื่อย อาจจะลอยท่าคว่ำก็ได้ ทำลักษณะเดียวกัน แต่นอนคว่ำต้องกลั้นหายใจ เหมาะกับการแก้เมื่อยเปลี่ยนอิริยาบทเท่านั้น
แม้การลอยหงายนิ่งจะต้องกลั้นหายใจเช่นกัน แต่คนที่ฝึกมาดีแล้วอาจจะหายใจออกเร็วๆหายใจเข้าเร็วๆแต่ลึกก็ทำให้ลอยหงายได้ยาวนานขึ้น

ที่จริง ควรจะฝึกลอยตัวก่อนฝึกว่ายน้ำด้วยซ้ำ
comment84:ท่านี้เราฝึกเอาเองค่ะ เวลาไปทะเลเราชอบใช้ท่านี้นอนลอยไปกับคลื่นดูท้องฟ้า สบายมากๆเลย
ขอบคุณนะคะที่เอามาแชร์
comment85:ลบดีกว่า
comment85-1:พยายามจะให้เป็นความรู้ น่ะครับ อย่าเข้าประด็นนี้เลย 

ละไว้ในฐานที่เข้าใจนะครับ
comment85-2:โอเคครับ
comment86:ขอบคุณค่า ที่นำมาบอกกัน คนจะได้รู้ไปสอนลูกหลานกัน
ส่วนตัวเรียกท่านี้ว่า ท่าลอยอืด (สมกับลักษณะทางกายภาพช่วงนี้มาก อิอิ )
ทำได้ตั้งแต่เด็กๆ  ตอนไปเล่นน้ำที่สระว่ายน้ำ มีเพื่อนเรียนว่ายน้ำกับครู 
เราไม่ได้เรียนก็แอบดูว่าเขาทำยังไงกัน แอบดูจนว่ายน้ำเป็น 
ไอ้ท่าลอยอืดนี่มาเองตอนไหนไม่รู้
แต่ว่าเพื่อนที่เรียนว่ายน้ำนั่น ทำท่านี้ไม่เป็นนะ ว่ายน้ำได้อย่างเดียว
ตอนแรกที่ทำได้ เห็นข่าวแม่ชีลอยน้ำ ดันคิดว่า เพราะเขาบวชชีโกนหัวแล้วเลยทำได้
ยังคิดเลยว่า เราก็ไม่ได้โกนหัว ทำไมทำได้หว่า 555
comment87:ตอนไปว่ายน้ำ เราก็ทำได้โดยอัตโนมัตินะ บางทีขี้เกียจว่ายก็ลอยเฉยๆคล้ายๆนอนพัก  
ไม่ได้กางแขนไปข้างบนแบบในรูปนะ แต่ไว้ข้างๆตัวแบบปล่อยสบายๆอ้ะ
ยังงงที่บางวัดมีจัดแม่ชีลอยน้ำ ว่ามันแปลกตรงไหนหว่า ทำไมคนต้องไปดูด้วย  - -"
comment88:มีประโยชน์มากๆเลยค่ะ
เด๋วต้องลองทำแล้วจะได้สอนลูกสาวด้วย
comment89:มีประโยชน์มากเลยค่ะ เคยไปเรียนว่ายน้ำตอนมหาลัยแล้ว จากที่ว่ายไม่เป็นเลย ครูบังคับให้หัดลอยตัวคนละ 5 นาที ครูดุมากจับเราไปลอยตรงน้ำลึกและไม่ให้เพื่อนช่วย แล้วครูจะไปเอาเข้ามาเองต้องสอบลอยตัวด้วยกลัวมาก แต่ก็ทำให้เราลอยเก่งขึ้นค่ะ 

รอเทคนิคลอยให้น้ำทะเลนะคะ เพราะมันมีคลื่นไม่น่าจะพยุงตัวได้นาน แล้วก็แดดแรงมากด้วย ไหนจะต้องคอยมองหาคนจะมาช่วย คือข้อจำกัดเยอะมันต้องมีเทคนิก

แต่ที่อยากรู้มากกว่านั้นคือ เมื่อตอน ม ต้นเคยไปเที่ยวน้ำตกกับเพื่อนๆ แล้วแบบว่าเพื่อนของเพื่อน(เป็นเด็กตจว คือไปบ้านเพื่อนที่อยู่ ตจวค่ะ) ว่ายน้ำเก่งมากๆ แบบเล่นน้ำโยนบอลแย่งกันเก็บ

 แต่ละคนคือเหมือนยืนในน้ำ ทั้งๆที่น้ำลึกมาก เราได้แต่นั่งบนหินมองแบบทึ่งๆ ว่าทำไมเก่งจังแต่ไม่กล้าถามว่าทำยังไง คือเพื่อนทั้งหญิงทั้งชายแบบตอนรอบอลก็เหมือนยืนเหนืออกคือตัวไม่ได้ปริ่มน้ำ เป็นนาที แล้วพอบอลมาก็กระโจนแย่งกันสนุกสนาน

 จะไปขวาไปซ้ายได้หมดยังกะดินหรือวิ่งไปในน้ำ คือเราลงไปแล้วมีแต่น้ำลึกหมดเลย เป็นส่วนที่น้ำตกลงมาสูงๆ แต่เพื่อนๆแบบไม่ต้องว่ายไม่ต้องผลุบโผล่

 คือตลอดชั่วโมงเขายืนอกพ้นน้ำเล่นกันตลอด แบบน้ำไม่มีที่ตื้นเลย เขาทำเหมือนวิ่งกะเดินในน้ำปรกติ ทำได้ไงอะ เก่งมากๆ เสียดายตอนนี้ต่างคนต่างขาดการติดต่อไม่ได้เจอแล้วไม่งั้นจะให้มาสอนเทคนิก
comment90:ขอบคุณข้อมูลดี ๆ ล๊อกอินนี้รับประกันคุณภาพจริง ๆ
comment91:จะบอกว่า
ผมเองก็เพิ่งจะค้นพบเคล็ดลับ คล้าย ๆ กันโดยบังเอิญเหมือนกัน

ว่ายน้ำเหมือนหมา มาตั้งหลายปี
พอลอยน้ำได้นี่ ไม่อยากว่ายอีกเลย...
comment92:เป็นท่าที่ชอบมากถ้าได้ลงน้ำสระทำประจำมันสบายผ่อนคลายสุดๆ 
แต่ถ้าไปเที่ยวแม่น้ำหรือทะเล ไม่แนะนำให้ทำ โดนกระแสน้ำโดนคลื่นซัดหายได้ง่ายๆ 
เคยลอยเล่นอยู่แม่น้ำมูล พอหันมองรอบข้างไปลอยอยู่เกือบกลางแม่น้ำ  ว่ายกลับกันเหนื่อยสุดๆ
comment93:ลอยตัวแข็งๆว่ายน้ำทั้งรองเท้าก็ทำได้ครับ แค่ไปได้ช้ากว่าเท่านั้นเอง 
จะดีมากเลยหากมีการสอนลอยตัวแบบมาตรฐาน และลอยตัวชูมือร่วมด้วยครับ
comment94:ขอบคุณสำหรับบทความดีๆ ค่ะ
comment95:เคยเห็นสกู้ปช่องเจ็ดอยู่แว้บๆเรื่องสอนเด็กลอยตัวในน้ำเหมือนกันค่ะ

เราเคยเรียนว่ายน้ำตอนอนุบาล
ว่ายไม่ได้ แต่ดำน้ำได้
หมายถึงถ้ายกมือหมุนๆแบบว่ายน้ำจะจม (คงเพราะขาเราไม่ไปด้วย)
แต่ดำน้ำของเรา คือทำท่าแบบในนี้เลย แต่คว่ำหน้า
เอามือยืดไปข้างหน้า ก้มหน้า แล้วเอาขาตีน้ำ =____=
ค่อนข้างอนาถ
comment96:
comment97:ขอบคุณ จขกท. เอาเรื่องดีดีมาแบ่งปันกันนะครับ ^^
นี้เป็นเหตุผลหนึ่งเลยที่ผมอ่านหนังสือ การ์ตูนญี่ปุ่น บางเรื่องเค้าแทรกความรู้ ไว้ให้ในเรื่องอยู่แล้ว แล้วก่อนจะเขียนการ์ตูนในหมวดความเป็นจริง จะมีการขอคำปรึกษาจากอาชีพด้านนั้นๆ มาเป็นที่ปรึกษา จนกระทังไปถึงมีที่ปรึกษาเป็น ดร. ด้านต่างๆ เลยนะครับ 
การ์ตูนไม่ใช่สิ่งเสียหายถ้าเอามาใช้ในทางที่ดี มาสอนเด็กได้ผมอย่างดีด้วย ในความคิดเห็นของผมนะครับ
comment98:ขอบคุณค่ะ  มีประโยชน์มากๆเลย
comment99:ขอบคุณค่ะ เราว่ายน้ำเป็นอยู่แล้วเลยเห็นเป็นเรื่องง่าย

ไม่รู้คนว่ายน้ำไม่เป็นจะกล้าฝึกไหม
comment100:ทำไมอ่านแล้วรู้สึกต้องกลั้นหายใจตาม นี่อ่านคอมเม้นเล่าประสบการณ์จมน้ำแล้วเรานี่แทบหายใจไม่ออก 5555555
comment101:ตอนเด็กๆ ช่วงประถม ผมก็ทำได้ครับแต่โตมานี่ไม่ได้ว่ายน้ำเล่นอีกเลยพูดละคิดถึงวัยเด็กว่ายน้ำตามคลอง ผมก็นึกว่าคนที่ว่ายเป็นมักจะลอยตัวใด้ จริงแล้วมันต้องฝึกหรือนี่ ผมก็อาศัยกางแขนกางขาเหมือนกัน แต่ตอนหายใจนี่คนละอย่างคับ ตอนแรกผมจะหายใจเข้าไปเต็มๆปอดเลยครับ พอลอยได้แล้วจะหายใจเข้าออกแบบเร็วๆ แต่ออกไม่หมดปอดนะ ออกนิดเข้านิดอะไรประมาณนั้นครับ
comment101-1:ถูกต้องเลยครับ 

วิธีนี้ผมคิดได้เพราะทำยังไงก้ไม่ลอย เลยเก็บเต็มปอดเลย พอมันลอย ลองปล่อยออกเร็ว แล้วสูดเต็มเร็วๆ เก็บไว้ แล้วปล่อยเร็วอีก 

นี่ผมก็ทำได้เพระา ขั้นตอนนี้เลยครับ ตอนหลังพอชำนาญจึงพัฒนามาควบคุมจังหวะตัวเองแทน
comment102:เดี๋ยวว่างแล้วจะไปทำคลิป สอนการลอยตัวเผยแพร่อีกทีนะครับ 

ติดเรื่องเดียวอายพุง 

เดี๋ยวทำเรื่องขออนุญาตใส่เสื้อแขนยาวกางเกงลงสระก่อน
comment103:เราว่ายน้ำเป็นตั้งแต่ 3 ขวบ เนื่องจากบ้านอยู่ติดแม่น้ำ เวลาว่ายจะว่ายแบบชาวบ้านคือเอาหัวขึ้น
มันจะว่ายได้ไม่เร็วและกินแรง อาศัยท่าลอยอืดนี่แหละเอาไว้พักเหนื่อย ถ้าช่วงไหนน้ำยิ่งเค็มยิ่งลอยได้ดี

สงสัยอยากรู้ค่ะ คนที่เรียนว่ายน้ำจากสระ ว่ายเป็นท่า ว่ายได้เร็ว สามารถว่ายแบบนั้นในทะเลได้เหรอคะ
น้ำมันเค็มอ่ะ ลืมตาไม่ขึ้น ถ้าจมน้ำจริงๆจะต้องทำยังไง
comment103-1:ว่ายได้ครับเทคนิคเดียวกันแต่จะลืมตาไม่ได้ นอกจากมีแว่นตากันน้ำ. แต่ถ้าดำน้ำสั้นลืมตาหาของใต้น้ำทำได้แต่จะแสบตาหน่อย
comment103-2:มันฝืนได้ ระดับนึงครับกับน้ำทะเล ตอนเรียนดำน้ำยังต้องสอบ ใส่และถอดแว่นในน้ำเลย
comment103-3:ถ้าต้องว่ายในทะเล
ว่ายทั้งที่น้ำเบลอๆนั่นแหล่ะ แต่ผมหยีตา ไม่แสบตาหน่อย พอเป็นแนวเฉยๆ
ว่ายไปสักพัก ยืน แล้วมองแนวให้ชัด ..ว่ายใหม่
comment104:ชื่อย่อ. จขกท. มันล้ำลึกมากนิ
comment105:ดีมากๆ เลยครับ
comment106:ใครหัดเรียนว่ายน้ำมายิ่งท่ากรรเชียงด้วย เรื่องลอยตัวในน้ำเป็น้รื่องง่ายสุดในการเอาชีวิตรอดเบื้องต้นกรณีหมดแรงว่ายน้ำแล้ว และไม่มีสิ่งให้เกาะ. ยิ่งบางคนชำนาญนอนหลับทั้งที่ลอยตัวในน้ำยังได้เลย
comment107:ผมเพิ่งว่ายน้ำเป็นเมื่อปีที่แล้ว แต่ยังว่ายแบบที่ลอยตัวตั้งฉากกับพื้นไม่ได้อ่ะครับ ใครมีเทคนิคช่วยสอนหน่อยครับ
comment108:ปกติก็ลอยได้เลย เลยนึกว่ามนุษย์ทุกคนจะลอยได้ด้วย
comment109:ขอบคุณคะ เป็นประโยชน์อย่างมาก
comment110:ผมนี่รู้ตัวว่าลอยได้สมัยประถมตอนนั้นทำบ่อเลี่ยงปลาก็เลยได้ว่ายน้ำในนั้น แต่ล่าสุดไปเกาะเสม็ดก็ลอยตัวแต่เผลอหลับลอยไปไกลเลย ไกลแบบขายันไม่ถึง ก็เลยต้องค่อยๆกรรเชียงเข้าหาด 555
comment111:กระทู้มีประโยชน์มากค่ะ

เราว่ายน้ำไม่เป็น แต่ลอยตัวนี่ถนัดมาก นอนหงายลอยไปเหอะไม่จมแน่ๆ นอนคว่ำก็ลอยนะแต่มันหายใจไม่ได้ และถ้าขยับแขนขาว่ายน้ำเมื่อไหร่จะดิ่งลง สุดท้ายต้องนอนหงายเหมือนเดิม 

นอนหงายแบบนี้ถ้าอยากเคลื่อนที่ก็กวาดมือให้หัวหันไปทางที่ต้องการ สะบัดมือสะบัดเท้าหน่อยก็ไปได้ฉิว ไม่ก็กางแขนออกกว้างๆ แล้ววาดแขนปริ่มๆ น้ำเข้าหาต้นขา จะเคลื่อนที่แบบถอยหลัง

เวลาไปเที่ยวทะเลหรือน้ำตกกับเพื่อน เราโดดจากที่สูงลงน้ำเหมือนเพื่อนแหละ จมลงไปแล้วตัวจะลอยขึ้นผิวน้ำเองอัตโนมัติ ก็ตีขาเร่งให้โผล่พ้นน้ำเร็วหน่อย แล้วก็ลอยตัวอย่างที่เล่า เล่นกันหลายๆ คน เพื่อนบางคนยังไม่สังเกตเลยว่าเราว่ายน้ำไม่เป็น เพราะเห็นโดดน้ำกันโครมๆ

แต่เราไม่ประมาทกับน้ำนะ จะเล่นก็ดูที่มันน่าจะปลอดภัย เหนื่อยก็หยุด เพราะเราถือว่าตัวเองว่ายน้ำไม่เป็น 

แอบอิจฉาคนว่ายน้ำเป็น เพราะเค้าสามารถออกกำลังกายโดยการว่ายน้ำได้ สามารถเรียนดำน้ำได้ ทำอาชีพที่กำหนดว่าต้องว่ายน้ำเป็นได้ เราทำไม่ได้เลยซักอย่าง ได้แต่ลอยตุ๊บป่องๆ เมื่อมีโอกาสเล่นน้ำ
comment112:ดีจัง พ่อผมก็สอนลอยตัวแต่เด็ก แต่ผมดำน้ำเป็นก่อนลอยตัว ฮาฮาฮา
จริงๆว่ายน้ำง่ายแสนง่าย อย่ากลัวจม อย่างเกร็ง แล้วทุกอย่างก็เบา
comment113:ไม่เคยลอง เดี๋ยวกลับบ้านไปลองลอยตัวมั่ง
comment114:ไม่ได้โม้นะครับ ผมเองก็ลอยตัวเป็นโดยสัญชาตญาน และเคยหลับบนน้ำด้วยการลอยตัวมาแล้ว เมพมั้ยล่ะ
comment115:กระทู้ดีมีประโยชน์มากค่ะ
><
comment116:หนูเป็นคนนึงที่ท่าว่ายน้ำของหนูอาจจะตลก คือมันจะไม่เป๊ะเหมือนตามที่ครูเค้าสอนกัน

แต่หนูฝึกทักษะการเอาชีวิตรอดได้ดีคะ มีคนสอนหนูให้หนูลอยตัวเป็นก่อนอันดับแรกแล้วก็ท่าลูกหมา ท่าแบบลอยตัวเอามือโบกๆข้างตัว คือเรียกท่าพวกนี้ว่าท่าช่วยชีวิตคะ เรียกตามความเข้าใจตัวเองนะคะ

คนสอนหนูนี่สอนตามสระน้ำทั่วไป ไปครั้งแรกหนูยังเกาะโฟมมีแต่คนขำพอผ่านไป2วันทุกคนทึ่ง หนูว่ายได้เลย. อีกอย่างหนูมาว่ายตอน30ปี555


อ๋อ...จริงๆแล้วพอเราจมน้ำสุดๆลอยกั้นหายใจสิคะ รีบกลั้น สักพักตัวมันจะลอยขึ้นเอง
comment117:ขอบคุณสำหรับความรู้ครับ .ผมเป็นหนึ่งที่ว่ายน้ำเป็น.แต่ลอยตัวไม่เป็น จะเก็บความรู้นี้เอาไว้ครับ
comment118:เทคนิคอีกอย่างที่พิสูจน์แล้วด้วยตัวเองคือ กินให้อ้วน ให้มีไขมันรอบพุงเยอะๆ

นอนในน้ำยังไงก็ไม่จม confirm
comment119:ลอยตัวบนน้ำ เราทำได้ตั้งเเต่เด็กๆ เเล้วตอนนี้อายุ 21 เเล้วก็ยังทำได้อยู่ค่ะ

เราว่ามันสบาย เเถมไม่จมด้วย ฮ่าๆ จะเคลื่อนตัวไป ก็เเค่กวักๆ น้ำ ก็ไปเเล้ว ฮิฮิ
comment120:สมัยเรียนว่ายน้ำครูเคยสอนไว้ค่ะ แต่ก็แอบลืมไปบ้างแล้ว

ขอบคุณนะคะที่เอามาแชร์
comment121:ขอบคุณ จขกท ครับ 

ผมว่ายน้ำเป็น แต่ลอยตัวอย่างนี้ไม่เป็น!! ไม่รู้ทำไม T T 

ในขณะที่เพื่อนหลายคนว่ายน้ำไม่เป็นแต่ลอยตัวได้ ง่ายแสนง่าย 

เดี๋ยวต้องไปลองใหม่ซะแล้ว
comment122:ดีมากเลยครับ ไม่เคยอ่านการ์ตูนเรื่องนี้ แต่เคยดูตอนนที่เอามาทำเป็นหนัง สนุก แล้วก็กดดันมากๆเลย
comment123:เราเคยคิดว่าทุกคนจะลอยตัวได้เอง จนพอเข้ามหาวิทยาลัยวิชาว่ายน้ำเป็นวิชาบังคับ
มีสอบลอยตัวประมาณ 5 นาที เรานอนลอยได้ ว่ายน้ำได้เฉยเลย
ในขณะที่เพื่อนเราบางคนทำไม่ได้ เพิ่งเข้าใจตอนนั้นเองค่ะ
comment124:ดีมากเลยค่ะ โดยเฉพาะกับเด็กๆวัยประถม อยากให้หลักสูตรสำหรับเด็กประถมมีบรรจุวิชาว่ายน้ำและการลอยตัวนี้ให้เด็กๆ ปิดเทอมทุกๆปีมีเด็กจมน้ำตายเยอะ
comment125:
comment126:ถ้าเป็นคนพิการที่เป็นกล้ามเนื้ออ่อนแรงแต่อยากฝึกท่านี้ควรจะฝึกอย่างไรครับ
comment126-1:ควรมี เพื่อนอยู่เยอะๆครับ และลองในที่เพื่อนยืนถึง แบบครึ่งตัวก็ได้
comment126-2:ขอบคุณครับ
comment127:ขอบคุณครับ มีประโยชน์มากเลยครับ
comment128:ร่วมด้วยช่วยกัน ^_^ 

หนังสือ หลักสูตร+คู่มือว่ายน้ำเพื่อเอาชีวิตรอด (Survival Swimming Curriculum) 2552
จัดทำ และเผยแพร่ โดย กระทรวงสาธารณสุข

เนื้อหาหลักสูตร แบ่งออกเป็น 3 หน่วยการเรียนคือ
หน่วยการเรียนที่ 1 ความรู้เกี่ยวกับความปลอดภัยทางน้ำ (Water Safety Knowledge) ใช้เวลาเรียน 1 ชั่วโมง
เป็นการให้ความรู้และสอนให้เด็กรู้จัก
1) แหล่งน้ำเสี่ยงทั้งในบ้าน รอบบ้าน ละแวกบ้าน และในชุมชน
2) สภาพแหล่งน้ำ เช่น น้ำลึก น้ำตื้น น้ำวน ปรากฏการณ์ Rip Current
3) วิธีการลงและขึ้นแหล่งน้ำด้วยความปลอดภัย
4) ทักษะความปลอดภัยในกิจกรรมทางน้ำ (การปฏิบัติตามระเบียบการใช้สระว่ายน้ำ และกฎแห่งความปลอดภัยทั่วไป)
5) ความปลอดภัยในการเดินทางทางน้ำ

หน่วยการเรียนที่ 2 การเอาชีวิตรอดและพื้นฐานการว่ายน้ำ (Swim and Survive) ใช้เวลาเรียน 10 ชั่วโมง
เป็นการสอนให้เด็กมีทักษะ
1) การเอาชีวิตรอดในน้ำ โดยการลอยตัวทั้งการลอยตัวแบบนอนคว่ำ (ท่าปลาดาว ท่าแมงกะพรุน) การลอยตัวแบบนอนหงาย (แม่ชีลอยน้ำ) และการลอยตัวแบบลำตัวตั้ง (การลอยคอ การลอยตัวแบบลูกหมาตกน้ำ) การทำท่าผีจีน (Kangaroo jump) การใช้อุปกรณ์ช่วยในการเอาชีวิตรอด เช่น ขวดน้ำดื่มพลาสติก รองเท้าแตะฟองน้ำ การเคลื่อนที่ไปจับอุปกรณ์ลอยน้ำในน้ำลึก และการเลือกใช้เสื้อชูชีพ
2) พื้นฐานการว่ายน้ำ ได้แก่การสร้างความคุ้นเคยกับน้ำ การหายใจในการว่ายน้ำ (Bobbing or Proper Breathing) การเคลื่อนที่ไปในน้ำ การกระโดดพุ่งหลาว และการเตะเท้าคว่ำแล้วพลิกหงายแล้ว
พลิกคว่ำสลับกัน

หน่วยการเรียนที่ 3 การให้ความช่วยเหลือผู้ประสบภัยทางน้ำ (Water Rescue) ใช้เวลาเรียน 3 ชั่วโมง
เป็นการสอนให้เด็กรู้จักการร้องขอความช่วยเหลือจากผู้ใหญ่ การช่วยผู้ประสบภัยทางน้ำด้วยการโยนอุปกรณ์ เช่น ขวดน้ำดื่มพลาสติก ถังแกลลอน เสื้อชูชีพ และการช่วยผู้ประสบภัยทางน้ำด้วยการยื่นอุปกรณ์ เช่น Kick board ท่อ PVC ไม้พลอง กิ่งไม้ หรือ Swimming Noodle

ดาวน์โหลดหนังสือได้ที่ ..
http://www.thaincd.com/drowning/video-view.php?id=432
http://www.mediafire.com/view/1glgek0if4k4w2i/หลักสูตร+คู่มือว่ายน้ำเพื่อเอาชีวิตรอด_(Survival_Swimming_Curriculum)_2552.pdf
comment128-1:ขอบคุณมากครับ ผมได้ส่งต่อไปให้ ทีมงานแล้ว
และอาจให้เป็นภาระของทางโรงเรียนในการ ทำสำเนาแจกเด็กที่สนใจอีกที หรือ ทำเรื่องขอไปทางกระทรวง เพื่อนำมาไว้ในห้องสมุดของโรงเรียน ครับ
comment129:ผมเรียก ท่าแม่ชีลอยน้ำ
comment130:ขอลิ้งค์อ่านการ์ตูนได้มั้ยครับ ^^
comment130-1:อ่า ซื้อเถอะครับ 

ผมอุตส่าห์ไป ทำหนังสือขออนุญาติเผยแพร่ สาธารณะและทาง สนพ. ใจดีให้เผยแพร่ทั้งๆที่ 
มันเผยแพร่ไม่ได้ ด้วยเรื่องของลิขสิทธิ์ 
ช่วยอุดหนุนกันทางอ้อมก็ดีนะครับ
comment131:ขอบคุณมากค่ะ จะจำแล้วลองไปปฏิบัติตามดูนะคะ
comment132:อ่านแล้วนึกถึงพระหรือชีลอยน้ำเลยอ่ะ ว่าแล้วเชียว.........เราก็ทำได้
comment133:ขอบคุณมากครับ
comment134:เราลอยได้แต่แบบเอาแขนแนบลำตัวอะ
ชอบทำบ่อยๆ ลอยไปเรื่อยๆ ดูท้องฟ้า
comment135:
comment136:แจ้งข่าวครับ กระทรวงเริ่มให้ความสนใจแล้ว
comment137:เราว่ายน้ำไม่เป็นค่ะ แต่นอนหงายแล้วลอยตัวได้ ค้นพบโดยบังเอิญตอนอายุ 20
ท่าคว่ำก็ลอยตัวได้เช่นกัน แต่ต้องคว่ำหน้าลงน้ำแล้วกลั้นหายใจ พอเงยหน้าแล้วจะจม

อีกอย่างเราเคยพยามยามดำน้ำ มุดลงไปใต้น้ำ แต่ไม่สำเร็จ มันมุดไม่ลง ก้นมันจะลอยอยู่เหนือน้ำตลอดเวลา
comment138:ขอบคุณมากๆ เลยค่ะ เป็นประโยชน์มากๆ เลย
comment139:เคยลองแล้ว ยังไงก็ลอยไม่ไ่ด้ มีสูตรแล้วเด้วไปลองใหม่
comment140:ขอบคุณมาก ๆ เลยครับ
comment141:มีประโยชน์มากๆเลยจ้า
comment142:ว้าววว ดีมากๆเลยค่ะ จะลองฝึกนะคะ ขอบคุณค่ะ
comment143:ขอบคุณครับ จะลองหัดกับลูกดูครับ
comment144:ขอบคุณมากๆนะคะ แต่ก่อนอื่นเราคงต้องไปหัดว่ายน้ำให้เป็นซะก่อน
comment145:..บรรจุในหลักสูตรโรงเรียนเถอะ มีประโยชน์มากๆ
comment146:กระทู้มีสาระ
comment147:ภาพมือ "การปฐมพยาบาล" มือบน ต้องกำนิ้ว กดหัวใจ

            ถึงจะเป็นท่ามือ cpr ที่ถูกต้อง

                  


    ขอชื่นชม จขกท.
comment148:มีประโยชน์มาก ๆ เลย อยากให้มีอยู่ในหลักสูตรภาคบังคับการศึกษาของไทยจิง ๆ
comment149:ขอบคุณนะคะ เป็นประโยชน์มากๆเลย เราเป็นคนว่ายน้ำไม่เป็น รู้สึกว่าการว่ายน้ำมันควรเป็นสกิลที่ทุกคนควรจะมี สำคัญมากๆ แต่โรงเรียนที่เราเคนเข้าเรียนไม่มีโรวเรียนไหนสอนว่ายน้ำเลย อยากให้รัฐบาลไทยเห็นความสำคัญของอันนี้มั่ง
comment150::]


อยากให้ทุกโรงเรียน.  ตลอดสื่อต่างๆนำวิธีการนี้ออกเผยแพร่ให้นักเรียนทุก.  และประชาชนทุกคนได้รู้จัก.  (เหมือนการช่วยปฐมพยาบาลเบื้องต้น)

อย่างน้อยเมื่อตัวเองตกน้ำรีบกางแขน. กางขาออกมันก็อาจจะลอยได้บ้าง

ไม่ต้องได้ยิน. ได้เห็นข่าวเด็กจมน้ำตายบ่อยๆเช่นทุกวันนี้

ขอบคุณ. จขกท. มากๆที่นำมาเผยแพร่เป็นวิทยาทาน
comment151:กระทู้ดีอ่า เรายังว่ายไม่เป็นเลยโตจนป่านนี้แล้ว  เป็นบทความที่มีประโยชน์จิงๆ
comment152:ตอนฝึกว่ายน้ำตอนเด็ก ครูจะสอนให้ลอยตัวเป็นก่อนเสมอ ขั้นพื้นฐานเลยละ
comment153:มีประโยชน์มากเลย ขอบคุณค่ะ
comment154:พยายามจะหงายหน้าลอยค่ะ แต่ลอยไม่ได้ อยู่ๆก็จม แล้วจมแบบตัวตะแคงข้างด้วยเพราะอะไรก็ไม่ทราบค่ะ มันจมลงไปแบบตะแคง แล้วพอพลิกตัวคว่ำหน้าลงไปมันลอยค่ะ ทำอย่างไงดีคะ T.T
comment155:ผมเคยลองทำดู ตอนหายใจเข้าตัวเราจะลอย ถ้าหายใจออกตัวเราจะจม 
ไม่เชื่อลองไปทำดู
comment156:ผมก็ทำได้เอง วิธีนี้เลย ลอยหงายท้องนิ่งๆ ดูฟ้าสวยๆ ฟินสุดๆ
comment157:ถ้าใส่รองเท้าคอมแบตต้องถอดไหมคราบบ
comment158:ขอบคุณครับ กระทู้ดีเด่นมีประโยชน์มากๆ
comment159:ขอบคุณค่ะ จะลองทำตาม แต่ว่ายน้ำไม่เป็น
comment160:อ๋อออออออออ ที่เรียกกันว่า "ท่าปลาดาว" นี่เอง โอ้ มีประโยชน์มากๆค่ะ  ขอแชร์ต่อนะคะ
comment161:สุดยอดเลยค่ะ กระทู้มีประโยชน์มากๆ ท่าปลาดาวนี้เราทำเป็นแล้ว แต่ติดอย่างที่คนอื่นๆบอกเลยคือ....พอไปลอยที่ทะเลเจอน้ำเค็มเข้าปาก+จมูก แถมคลื่นกลืนไปทั้งหัว ทรมานมากค่ะ !! รอคลิป คุณจขกท ค่ะ ว่าจะแก้ปัญหานี้ได้อย่างไร ขอติดตามด้วยคน
comment162:สอนแบบนี้แม่ชีจะหากินยังไงฟระ
comment163:แก่แล้วจะฝึกได้ไหมเนี่ย
comment164:เป็นท่าตอนเราขี้เกียจ 55+
comment165:ผมเคยจมน้ำครั้งหนึ่ง ตอนนั้นได้ไปว่ายน้ำครั้งแรก อายุ 12-13 ขวบมั้ง ไม่รู้เรื่องอะไรเลย ถึงสระปุ๊บเปลี่ยนใส่กางเกงว่ายน้ำ คนไม่มีเลยย่ามใจ กระโดดลงน้ำ ตูม ไม่สนใจอะไรเลย 555 

ปรากฎว่ากระโดดไปลงสระลึก 3 เมตร ดิ้นแด่วๆ เพื่อน กับน้าที่มาด้วยกันคงนึกว่าเราหนุกหนาน เราก็จมไปเรื่อยๆ พอตั้งสติได้ก็ลงถึงก้นสระแล้ว เราก็ชูมือขึ้นดีดตัวขึ้นมา โชคดีดีดปุ๊บลอยขึ้นมาเฉียงๆมาถึงขอบสระ รอดตาย สำลักเป็นว่าเล่น เพื่อนกับน้าเราค่อยรู้ว่าไอ่ที่หนุกหนานตะกี้คือเกือบตายแล้ว แหม่ จำได้ฝึงใจเลย หน้าตาน้าตอนตกใจว่าเราเกือบจมน้ำ จากนั้นน้าก็สอนให้ลอยตัว ท่านี้แหละ ครั้งสองครั้งก็ทำได้แล้ว
comment166:เห็นชื่อจขกท.แล้วขอบอกเลยว่า คิดถึงค่ะ

ขอบคุณสำหรับกระทู้ดีแบบนี้นะคะ
comment167:เก็บเข้าคลังกระทู้โปรดอย่างด่วน  
กระทู้ดีมีประโยชน์ของคนที่ชอบเที่ยวทะเล  แต่ว่ายน้ำไม่เป็นแบบเรา
comment168:ขอบคุณค่ะ
comment169:เยี่ยมครับ
ขอบคุณครับ
comment170:ผมทำได้เองโดยไม่มีคนสอน ลอยได้เพราะแค่เล่นน้ำ แล้วก็ทำออกมาได้เองเฉย

คือผมพอลงไปเล่นน้ำ แล้วรู้สึกว่าตัวมันเบากว่าปกติ เหมือนมันพยายามดึงตัวเราขึ้นก็เลยลองปล่อยตัวตามสบาย ก็เลยลอยน้ำได้เลย

ปล. กระทูดีครับมีประโยชน์ครับ
comment171:เอ้ย คือเราว่ายน้ำไม่เป็น แต่ลอยตัวได้ แบบในรูป หรือคว่ำ ก็ลอยได้
เวลาไปเล่นน้ำทะเลคือเราลอยแบบนี้ให้คลื่นซัดเข้าฝั่งตลอด -0-
ยังเคยคิดเล่นๆ ถ้าจมน้ำจะลอยตัวไว้แบบนี้รอคนมาไม่คิดว่าจะถูกวิธีแฮะ 
แต่ถามหน่อยค่ะ คือลอย จำเป็นต้องยืดแขนหรอคะ 
บางทีเราลอยแขนก็วางไปแบบสบายๆ ทำตัวอ่อนๆไหลไปกับน้ำเลย
comment171-1:เราว่า หลักการฝึก กางแขนจะง่ายกว่า(ส่วนใหญ่ เพราะทำให้มีพื้นที่ให้น้ำยก มากกว่า) 
แต่ประเด็นสำคัญคือ ท่าไหนก็ได้ ที่ทำแล้วสบาย. ไม่หมดแรง ก่อนจะมีคนมาช่วยครับ

ถ้าเราทำตามคนอื่นแล้วเหนื่อยกว่าท่าเราเอง
เราทำท่าเราเองดีกว่า. ถึงเวลาเราจมคนเดียว
comment172:ขอบคุณมากๆครับ
กระทู้ดีมีคุณค่า
comment173:อันนี้ส่วนตัวนะครับ อยู่ๆก็เป็นเองตั้งแต่ตอนเด็กๆ

ถ้าอยากลอยตัวแบบไม่ขยับร่างกายแต่ลอยได้

1.ต้องไม่กลัว สิ่งแรกและสิ่งเดียวที่จะทำให้ลอยได้
2.หายเจ้าเข้าปอดเยอะๆ เพราะเมื่ออากาศเข้าปอดเยอะตัวจะลอยได้ดีกว่าตอนหายใจออก

ส่วนวิธีที่เคยทำเองก็
เอาหัววางบนขอบสระ แล้วใช้มือจับขอบสระให้ตัวลอย ทำจนชินสักพักค่อยๆลองปล่อยมือทีละข้าง จนไม่ต้องใช้มือจับแต่หัวยังอยู่บนขอบสระ

พอชำนาญทีนี้ก็เอามือผลักออกจากสระ แล้วเดี๋ยวมันจะลอยได้เอง (เพราะไม่กลัวแล้ว ชิน)

ถ้าจะให้ง่ายตอนฝึกนี่ถ้าน้ำนิ่งๆยิ่งดี แต่ถ้าไม่นิ่งก็ไม่เป็นไร

วิธีนี้ถ้าในทะเลมีคลื่นใช้ไม่ค่อยได้นะครับ
comment174:โหวตค่ะ กระทู้ดีมีคุณค่า
comment175:เวลาจะจมน้ำ กลางทะเล หรือในบึง การว่ายน้ำ จะทำให้เหนื่อยแล้วจมไปในที่สุดมากกว่า ... 
เห็นคนว่ายน้ำเป็นแต่จำจมน้ำ ก็กระกระสนว่าย ดีที่ช่วยกันทัน

อยากให้มีคอสแบบนี้ทั่วประเทศเลย เด็กไทยปีนึงจมน้ำตายเยอะมากจนน่าใจหาย... 
ไม่ต้องถึงขั้นว่ายหรอก ขอแค่ลอยตัวเป็นก็พอ

ส่วนตัวว่ายน้ำได้นิดหน่อย แต่ไม่ค่อยรอดเกินหนึ่งนาทีเพราะเหนื่อยม๊าก
ลอยตัวง่ายกว่า
comment176:เป็นกระทู้ที่มีสาระประโยชน์มากค่ะ
comment177:คือผมทำได้ตั้งแต่เด็ก ที่บ้านเป็นชาวประมง เค้าก็ทำกันมานานมากแล้วครับ
comment178:เชื่อไหมว่า เรื่องสำคัญๆ อย่างนี้ กระทรวงศึกษาไม่บรรจุไว้ในหลักสูตร
แต่ดันเอา รำดาบ มาให้เรียนแทน ตลกไหม?

ปล. ประเทศไทยมีเด็กเสียชีวิตเนื่องจากจมน้ำ เฉลี่ยวันละ 2 คน
comment179:เคยเรียนว่ายน้ำ แล้วตอนแรกก็จะจมๆ อย่างเดียวเลย ครูก็สอนว่าไม่จมหรอก นิ่งๆหายใจเข้าแล้วกลั้นหายใจไว้ ...พอเป็นแล้วเท่านั้นแหล่ะ คราวนี้ไม่ยอมจมเลย จะหายใจเข้าหายใจออก..ลอยอย่างเดียว
comment180:
comment181:เราเคยดูคลิปในยูทูปนะ เป็นเด็กทารกเดินเตาะแตะ

เด็กเดินตกสระโดยที่พ่อแม่ไม่เห็น คนดูนี่ใจหาย

ซักพักเด็กพลิกตัวนอนหงายแล้วลอยตัวร้องให้คนช่วย

เครดิตท้ายคลิปก็เรื่องการสอนเด็กให้ว่ายน้ำทั้งเสื้อผ้าตั้งแต่ยังเล็กเพื่อลดการจมน้ำตายของเด็ก

น่าสนใจมาก เพิ่งรู้ว่าเมืองไทยก็มีสอนด้วย
comment182:เก็บเข้าคลังค่ะ เป็นคนหนึ่งที่ว่ายน้ำเป็นอยู่แล้ว แต่ไม่เคยนึกว่า ถ้าตกน้ำไปควรจะลอยตัวเก็บแรงมากกว่าการว่ายน้ำ...
ขอบคุณสำหรับความรู้มากๆนะคะ : ))
comment183:มีประโยชน์มากๆ จะเอาไปฝึกบ้างค่ะ
comment184:เพิ่งรู้ว่าเป็นเทคนิค. และสอนกันอย่างเป็นทางการ
เคยไปเรียนดำน้ำ อ.ให้ลอยตัว 10 นาที ทดสอบก่อนเรียน...ผมลอยตัวคว่ำ 10นาที.ครับ ปกติไปทะเล ท่านี้เป็นท่าสบายสุดแระ. ท่าศพลอยน้ำ.  


ตอนนั้นฉลาดแกมโกง. คืออาจารย์อยากให้ยืนลอยๆ ในน้ำแต่ผมมองว่า อยู่เฉยๆ 10นาที. concept คือรอคนมาช่วย ดังนั้นจะท่าไหนขอให้10 นาทีได้เป็นพอ.  เลยนอนคว่ำเลย. อาจารย์ก็งง เออ ผ่านก็ผ่านฟระ.
comment185:เราว่ายน้ำเป็นนะในสระ
พอออกน้ำตก ออกทะเลมันไม่ใช่เลยอ่ะ 
เคยจะตายหลายครั้งเหมือนกัน น้ำตกเพื่อนมันจะจมแล้วเค้าสูงกว่าเรา เค้าก็กดเราลงน้ำ ใจแบบ ku ตายแน่ๆ อ่ะ ดีเพื่อนผู้ชายมาช่วยรั้งมันทางด้านหลังไป ตอนทะเลนี่คือเปรี้ยวมากว่ายไป พอรู้ตัวอีกที จะกลับยังไง ดียังว่ายเข้าฝั่งได้ แต่เราลืมตาได้ในน้ำไม่ได้ ควบคุมตัวเองลำบากมากเพราะคลื่นและน้ำมันเค็ม หมดแรงกว่าจะเข้าฝั่ง ไปล่าสุดก็เปรี้ยวอีก เค้าดำน้ำกัน ไกลกลุ่มมากอ่ะ ว่ายก็เหนื่อยเพราะว่ายมาหลายที่แล้ว นี่แหละปลาดาวหงายท้องบวกกรรเชียงกว่าจะถึงเรือ 

ไปเจอพี่ๆ ที่ใต้คือว่ายในสระกันไม่ได้เลย หายใจท่าเท่อ งงมาก พอในทะเลดันชิวซะงั้น เค้าลอยไปไกลมาก เค้าก็ว่ายลอยตัวกลับมาได้
comment186:ว้าว ปักธงเลยครับ
comment187:
comment188:มีประโยชน์
comment189:เป็นความรู้ในการเอาตัวรอดจากการจมน้ำที่ดีอย่างยิ่งเลยครับ ขอบคุณนะครับ
comment190:เราว่ายน้ำได้นะคะ แต่ลอยแบบนี้ไม่ได้ เพื่อนเคยพยายามฝึกให้หลายครั้งแล้วก็ไม่สำเร็จ จมตลอด
จนเพื่อนแซวว่า แกรไม่มีไขมันมั๊งมันเลยไม่ลอย
comment191:เคยเสียตังค์ 200 ให้แม่ชีโชว์ลอยน้ำที่กาญจนบุรีครับ
comment192:ขอบคุณนะคะ มีประโยชน์มากเลย^^

title:พฤติกรรมแบบนี้ เอาออกไปจากสังคมไทยได้ไหมครับ
comment:พฤติกรรมการแซงคิว การเอาเปรียบผู้ที่มาตามสิทธิ ละเมิดสิทธิ และทำให้รถติดมากยิ่งขึ้น ส่วนรวมต้องช้าลงเพราะต้องคอยระวังรถของคุณที่จะมาปาดซ้าย พฤติกรรมเหล่านี้ถึงเวลารึยังครับที่ควรออกไปจากสังคมไทยและควรถูกลงโทษอย่างจริงจัง ถ้าท่านใดเห็นด้วยรบกวนโหวตด้วยครับ อยากเห็นสังคมไทยมีวินัยจราจร เคารพสิทธิผู้อื่นโดยชอบธรรม และแสดงออกกับพฤติกรรมผู้ขับขี่เยี่ยงนี้ให้สำนึกหลาบจำเข็ดหลาบ เพื่อสังคมไทยส่วนรวมมีความสงบสุขเป็นระเบียบเรียบร้อย ขอบคุณครับ
comment1:น่าจะมีโครงการ  แบบนี้..
ถ่ายภาพคนผิดกฎ...ส่งเวป ตำหนวดจราจร
ถ้าผิดจริง คนถ่ายได้ค่าปรับ 50  บาท/บิล
เสาร์  อาทิตย์ ผมจะไปหารายได้ น่าจะเกิน 1,000 บาท/วัน
comment1-1:เห็นด้วยค่ะ
comment1-2:ผมกะว่าตอนแรกจะถ่ายเองก่อน พอมีทุนหน่อยค่อยระดมทุน เข้าตลาดหุ้น ติดกล้องวางระบบทุกแยก ทุกสะพาน
comment1-3:เปิด IPO และบอกด้วยนะครับ
comment1-4:ดีครับ ไม่ต้องปะทะ ไม่ต้องเปลืองแรงเจ้าหน้าที่  คนถ่ายได้เงิน รัฐได้เงิน  คนขับผิดกฏจราจรก็ได้จ่ายค่าปรับตามที่ควรจะเป็น
comment1-5:ผมจะไปซื้อกล้องแจ่มๆเลนท์เจ๋งๆสักตัวเลย คาดว่าไมเกินเดือนหลุดทุน
comment1-6:เคยได้ยินว่าจะมีโครงการแบบนี้นะ แต่เงียบไปแล้ว ถ้ามีจริงๆ คงจะดี คงปราบพวกเสียบ พวกขี่รถบนทางเท้า จอดไม่เป็นที่ ปาดเข้าคอสะพาน ให้หมดไปซะที เห็นด้วยครับ อยากให้มีโครงการส่งรูปให้ตำรวจแบ่งค่าปรับเป็นค่าถ่ายคลิป น่าจะได้ผลดีทีเดียว
comment1-7:เกรงว่า จะได้หลักฐานที่ซ้ำกัน อาชีพเดียวกันส่งมามุมเดียวกันเป็นร้อยเป็นพัน  คนพิจารณาใบสั่งก็บอกว่า ผมก็ถ่ายเหมือนกัน จบ ไม่ได้รางวัล
comment1-8:ใช้ AI ตัดสินไงครับ ไม่ต้องใช้คน รูปเดียวกัน คนละเวลา คนละมุม ใครไวได้ไป
comment1-9:โอ้ย ผมแจ้งไฟไอติมไปสองอาทิตย์แล้ว ยังไม่อ่านเลย
ต่อให้โครงการนี้มาจริง ส่งไปเขาก็ไม่สนหรอก
comment2:อยู่ที่ตำรวจจับปรับอย่างเดียว

ติดกล้องก็ได้

อย่าถามหาวินัยจากคนไทย(บางคน)
comment3:มีเยอะซะจนกลายเป็นเรื่องปกติไปแล้วล่ะครับ

เราต่อคิวตั้งนาน รีบก็รีบ พวกเขามาแทรกแล้วได้ไปก่อนเฉยเลย

พฤติกรรมแบบนี้มีทุกจังหวัด ทุกอำเภอ ทุกตำบล ถ้าไม่ติดกล้อง จับปรับหนักๆ แก้ยากครับ
comment3-1:ทำผิดกันจนเป็นเรื่องปกติ อีกหน่อยก็เป็นวัฒนธรรมประจำชาติที่ต้องสืบสาน
comment3-2:แถมบางคน ไม่ให้แซง  ทำไม่พอใจ มีโวยวายด้วยนะ มีหาเรื่องด้วย
comment3-3:เจอประจำครับ ติดไฟแดงต่อแถวกันยาวเหยียดดดด 

จะมีเลนซ้ายผ่านตลอดว่างๆ อยู่ พวกก็ขับปรี้ดดดดมาถึงสี่แยก พอไฟเขียวปุ้บก็ปาดขวาจะเข้ามาแทรก สันดานจริงๆ พวกนี้
comment3-4:เซ็งมากค่ะ ต่อคิวจะขึ้นสะพาน มาปาดตรงคอสะพาน ไม่ให้เข้าก็กลัวจะชนยิ่งช้าไปใหญ่ บางทีมีมองหน้าทะลุกระจก กลัวอ่ะไม่อยากมีเรื่อง
เหมือนคนพวกนี้เค้าคิดว่าตัวเองฉลาดด้วยนะ คงคิดว่าที่ต่อๆคิวกันนี่บ้ารึป่าว ไปข้างหน้าแล้วค่อยเข้าสิ
comment4:มันก็คือพฤติกรรมการแซคิวต่อแถวซื้ออาหารหรืออื่นๆ
เพียงแต่ว่าการแซงคิวซื้ออาหารมันอายเพราะต้องพบปะเผชิญหน้ากัน
แต่การกระทำดังภาพมันมีรถเป็นเกราะกำบัง ยิ่งติดฟิล์มดำยิ่งไม่มีใครรู้เลยว่าใครอยู่ในรถคันนั้น
ความเห็นแก่ตัวมีอยู่ในตัวของทุกคนทุกท่าน ต่างแค่ว่าใครจะข่มมันได้เท่านั้นเอง #สู้ต่อไปครับ#
comment4-1:เห็นด้วยเลยครับเรื่องฟิล์มดำ

ยังเคยคิดเลยว่า ถ้ารถในบ้านเมืองเราไม่ติดฟิล์มดำจนมองไม่เห็นในรถแบบทุกวันนี้
คงลดการทำผิดกฏจราจรแบบหน้าด้านๆแบบนี้ไปได้เยอะ
comment4-2:ฟิล์มดำ ทำให้คันที่ตามหลัง มองไม่เห็นสภาพการจราจรด้านหน้าไกลอีกด้วย

ชนตรูดกันง่ายมาก
comment4-3:Dogs in car
comment4-4:ฟิล์มดำมันก็หลากหลายจุดประสงค์การใช้งาน หลายๆคันทีติดก็มีวินัย ต่อแถว ไม่ปาด ไม่จอดในที่คับขัน
ส่วนพวกมักง่ายก็เป็นผลพลอยได้ ไม่มีใครเห็นหน้า ก็ทำการเอาเปรียบคนอื่นง่ายขึ้น
comment5:ไอ้พวกนี้นะ 
พอเราไม่ให้มันเข้า มันจะบีบแตรเปิดกระจกถามหาน้ำใจ แล้วก็ด่าเราฟักทอง
ผมงงกับมันจริงๆ
comment5-1:ถ้าเป็นผมผมจะเปิดกระจกพูดสวนออกไปเลยว่า "ผมไม่มีน้ำใจให้คนทำผิดการใช้รถใช้ถนนร่วมกันอย่างคุณ"
comment5-2:ไม่ต้องไปสนใจครับ
เรามั่นใจว่าเราทำในสิ่งที่ถูกต้องก็ทำต่อไป

ถ้าผมตัดสินใจว่าจะไม่ให้เข้า ผมก็ใจนิ่งพอจะไม่สนใจคำด่าไร้สาระพวกนั้น
comment5-3:ไม่ใช่เรื่องที่จะขอแล้วให้กันได้
comment5-4:5-1
ระหว่างที่หันไปด่าอยู่นั้นก็จะมีอีกคันเสียบหน้าคันที่ปาดเราอีกที
comment5-5:จริงครับ ถ้าไม่ให้มันจะโกรธและมาปาดคืน แต่ถ้ารถตู้นี่ยอม เพราะพวกขอแลกเลย ไม่ยอมข้าเบียดนะ
comment6:คันแรก อาจจะน่าเห็นใจ มาผิดทาง ขอเข้า

อี คันหลังนี่สิ หน้าด้านล้วนๆ มาต่อ
comment6-1:ขับหลง ผมนี่ขับเลยไปกลับรถเอาข้างหน้าเลย
comment7:คันแรกนี่ตั้งใจเลยครับ ขับแบบชิวมาก แถมเป็นผู้นำให้คนอื่นตาม เนียนมาก ไฟเลี้ยวยังไม่ขอเลยมาถึงไปจิ้มบนเส้นทึบอีก
comment8:น่าจะมีจอ led อันใหญ่ๆ ตั้งไว้ข้างทางเลยครับ
ใครแซงคิว โดนถ่ายประจาน ขึ้นจอใหญ่ทันที
ด้านล่างจอมีขึ้น comment จาก line, fb, twitter เอาให้ครบ ชอบแซงคิวนัก
comment8-1:ไม่สะเทือนหนังหน้าหรอก 
ทำได้ถึงขนาดนี้ คิดเหรอว่ามันจะหน้าบาง
comment8-2:เราว่าช่วยนะ คนไทยบางส่วน จะไม่อายเมื่อทำผิด แต่จะอายเมื่อถูกแฉ
ยิ่งถ้ามีแบบโฟกัสหน้าคนขับนะ ยิ่งดีเลย
comment8-3:ต่อให้บีบแตรไล่ ก็ไม่สะเทือนหรอก
comment8-4:ผมว่าได้ผลนะ ในที่ทำงานหลายคนโกรธๆกันไม่ใช่เพราะทำผิดหรือโดนเตือน แต่จะโกรธถ้ามีคนประจาน
comment9:พวกที่เบียดตรงเส้นประนี่ยังพอพูดได้ว่า ไม่มีมารยาท ส่วนพวกที่เบียดตรงเส้นทึบนี่ทำผิดกฎจราจรเลยนะ ตั้งกล้องส่งใบสั่งไปบ้านได้เลย
comment9-1:บางนา กม.19   เจอทุกวัน  เส้นประนี่แหละ  ขอเข้าดีๆ ก็โอเค  แต่ประเภทเสียบมาเลย  ไม่สนห า  เหวไร  ปูจะเข้าแล้วก็แลก  ที่รถโดยมากจะยอมให้อ้ายพวกเนี้ย  เพื่อ......????
comment10:ไม่ได้ครับ
comment11:ทำแล้วผิดแล้วไม่โดนลงโทษ  ก็เป็นแบบนี้แหล่ะครับ
comment12:เหนื่อยใจกับคนไทย (บางคนอย่างที่เห็นในรูป) ที่ชอบเอารัดเอาเปรียบผู้ใช้รถใช้ถนนคนอื่น
comment13:ควรติดกล้องแล้วปรับไห้หมดพวกนี้เป็นอีกหนึ่งสาเหตุทำไห้รถติด
comment14:ไม่ได้ครับ

ตราบใดที่กล้องไม่อยู่ตรงนั้น และปรับหนักๆ
comment15:บางครั้งก็อยากติดกันชนหน้าแข็ง ๆ เอาจิ้มพวกี่แทรกมาแบบนี้เหลือเกิน
comment16:คนพวกนี้ที่ชอบ เอาเปรียบคนอื่น พวกตำรวจแจกใบสั่งก็ไม่พวกใจ เกิดดราม่าตามมาภายหลัง นิสัย
comment17:ไม่มีทางหมดไปครับ         ตื่นเช้ามาก็จ้องแต่จะโกงคนอื่นเค้า



เคยมีคนตั้งกระทู้ว่าคนที่ไม่ให้แทรกว่าไม่มีน้ำใจ

เค้าทำแบบนี้เพราะไม่รู้ทาง GPS พาหลง


เราต้องอยู่ร่วมกับคนเหล่านี้ไปจนตายครับ
comment18:ตำรวจควรจะลงทุนกับการปรับจับพวกนี้แบบจริงๆจังๆนะครับ

เชื่อผมเถอะลงทุนสูงแค่ไหน จะคืนทุนภายในเวลาอันรวดเร็วแน่นอน แล้วชีวิตจะดีขึ้นมากๆ

ทุกวันนี้เหมือนคนโง่ที่ต่อแถวทำตามระเบียบ เฮ้อ..
comment19:เด๋วนะคับ เขาแทรก เส้นทึบ หรือเส้น ปะ    

ตั้งข้อสังเกตุ
comment19-1:มีหมดล่ะครับ     ทั้งเส้นทึบ  เส้นประ

แถวยาว   ไม่อยากต่อคิว  อาศัยโกงคนอื่น   แซงไปแทรกเอาข้างหน้า


ถึงเป็นเส้นประ    ถึงจะไม่ผิดกฎหมาย   เปลี่ยนเลนได้      แต่เจตนาคือ โกงครับ


ขับรถเคารพกฎจราจร   แต่อาศัยโกงคนอื่น   ก็ไม่เรียกว่าทำถูกครับ
comment19-2:อะไรคือโกงครับ    ขอนิยามโกง หน่อย   โกงบนถนน
comment19-3:19-1 เค้าอธิบายเรื่องประเด็นโกงชัดเจนอยู่นะ
" แถวยาว   ไม่อยากต่อคิว  อาศัยโกงคนอื่น   แซงไปแทรกเอาข้างหน้า "
comment19-4:อย่างนี้เขาเรียก "อาศัยว่าเป็นคนหน้าด้าน"ครับ  ถึงสามารถทำอย่างนั้นได้
comment19-5:จะเส้นทึบ เส้นประ ช่วงคอสะพาน เข้าก็ถือเป็นเขตคับขัน ห้ามแซง
comment20:เอาออกยังไงดีล่ะ...เห็นมีแบบนี้ทั่วประเทศ
comment21:ขอเล่าเหตุการณ์ละเอียดให้ฟังครับ เพื่อความเข้าใจในเหตุการณ์ยิ่งขึ้น ปรกติผมขับเส้นทางนี้ประจำ เป็นทางออกทางด่วนลุมพีนี คลองเตย เส้นทางนี้เมื่อออกทางด่วนจะเป็นไฟเขียวแดง ซึ่งโดยปรกติก็จะมีรถติดมากบ้างน้อยบ้าง เมื่อเช้ารถติดนานหน่อย คนที่รอก็ค่อยๆขยับ ทัศนวิสัยหากมองจากด้านไกลก็จะเห็นแถวอย่างชัดเจน 

ดังนั้นต้องถือว่าคนส่วนใหญ่จะเป็นคนทำงานประจำที่มาจะรู้เส้นทางว่าจะต้องต่อคิว ดังนั้นก็จะต้องชิดซ้ายไว้ก่อน ก็จะเข้าคิวเป็นระเบียบเรียบร้อย ดังนั้นรถที่วิ่งขวามาด้วยความเร็วจะไม่สามารถเบี่ยงได้ทัน และถ้ารู้ว่าเข้าเลนผิดจะต้องขอสัญญาณไฟและลดความเร็วอย่างทะกันหันก็เสี่ยงที่จะเกิดอุบัติเหตุ แต่รถที่แซงคิวทั้งหมดที่สังเกตุเห็นคิดว่าตั้งใจแซง เพราะขับเลียบมาช้าๆ อาจจะออกจากคิวด้านหลังเพราะเห็นว่าคิวยาวเกินไป อยากไปเร็วกว่านั้น เลยเลียบๆมาเผื่อเจอที่ว่างก็จะแทรกได้เลย และคันแรกคือรถเบนซ์วิ่งเลียบมาช้าๆโดยไม่มีการชลอ และไปจอดที่จุดทางแยกซึ่งเป็นเส้นทึบพอดี และเสียบรถเข้าไปโดยไม่เปิดไฟขอทาง แต่หยุดไว้อย่างนั้นบริเวณเส้นทึบ 

จากนั้นรถคันอื่นๆก็ทยอยตามมาต่อคิวทุกคัน ขณะที่คนที่รอคิวอยู่นานก็ต้องหลบให้หรือปล่อยให้ไป หลายคันกดแตรไล่ และต้องชลอเพราะคันแซงพยายามมาจ่อกลัวจะชน ทำให้รถที่ติดอยู่แล้วยิ่งช้าเข้าไปอีก ไฟเขียวไม่นานก็กลับมาเป็นไฟแดง ทำให้คิวโดยรวมต้องช้าไปกว่าเดิมอีก เพื่อหลบให้คันแซงไป
comment21-1:เริ่มผิดตั้งแต่เบนซ์มาจ่อแทรก แล้วคันอื่นก็เริ่มมาต่อคิวเนียนตามเบนซ์ เฮ่อ..
comment22:ถ้าเห็นแถวเมื่อไหร่ ชาติที่เจริญ(ได้) จะมองหาหางแถวเพื่อต่อ

แต่ไทยเรา มองหาทางที่จะแซง, สร้างแถวใหม่
comment23:แบบนี้ถ้าคุณเป็นคันที่กำลังจะถูกแทรกคงต้องแตรยาวๆแล้วบีบให้มันเข้าไม่ได้ ถ้ามันไม่ยอมก็ไหลไปจนมันต้องยอมเอง
comment24:ตรงนี้ถ้าเช้าๆ ส่วนใหญ่จะมีพี่ จร. มาคุม เพราะเลยไปนิดจะเป้นป้อม
comment25:มีทุกเกือบทุกที่ เมื่อวาน เห็นจะๆ กลับรถตรงรามอินทรา กม.3 ตรงหน้าปั้ม ป.ต.ท  370 สีขาว ใส่ชุดรบอะไรไม่ทราบ ฝาดำ ท่อลั่น คันอื่นต่อกันยาว พี่เขามาซ้ายเข้าขวา ตัดหัวแถวเลย แล้วก็อัด รถต่อ ไปทางมีนฯต่อ ไม่เกี่ยวกับรถนะ นิสัยคนขับล้วนๆ 
ธรรมดาตรงนี้มี ตำรวจยืนนะ แต่เมื่อวานไม่มา 
 คู่ขนานวงแหวน มาออก สุขาภิบาล 3 แทรกกันหน้าตาเฉย ป้อมก็อยู่ไม่ไกลเลย
comment26:ไม่อาจนำคนเหล่านี้ออกจากสังคมได้ครับ ตราบที่"ผู้มีหน้าที่รักษากฏหมาย"ปล่อยปละละเลย ไม่กวดขันจับกุมผู้ที่ทำผิดกฏหมาย

ตราบนั้น กฏหมาย ก็ไม่มีความหมาย ใครใคร่ทำอะไร ก็ทำไปได้ตามใจชอบ เพราะทำแล้ว ก็ไม่ถูกลงโทษนี่ครับ

ไหนนะ จะให้จริยธรรม ความสำนึกในหน้าที่ หรือมียางอายมาควบคุมน่ะเหรอ ถ้าสิ่งนี้มีจริงในตัวคนนั้น มันไม่ทำเยี่ยงนี้หรอกครับ

เขาคงทำอย่างนี้จนเกิดความเคยชิน เลยเกิดภาพลวงตาว่า ทำแล้วมันไม่ผิด ถ้าผิดคงถูกจับไปแล้วไง ก็เลยทำไปเรื่อย ๆ และนับวัน ก็จะมีคนทำผิดแบบนี้ มากขึ้นเรื่อย ๆ เพราะการทำสิ่งชั่วเลว มันช่างยั่วยวน ท้าทายให้ลิ้มลอง พอลองเข้าแล้ว มันเสพติดได้โดยง่ายไงครับ

แล้วก็วนขึ้นไปหาตอนต้นใหม่ ไม่มีคนจับ มันก็ทำไปเรื่อย ๆ ละครับ ....
comment27:หาอาสาประจำจุดแล้วแบ่งค่าปรับ..ประมูลเลยก็ได้
comment28:สิ่งเดียวที่จะช่วยบรรเทาได้ คือ โทษที่หนัก + กระบวนการตัดสินที่รวดเร็วครับ ยิ่งได้ภายในหลัก 5 วัน 10 วัน จะดีมาก

เช่น เจตนาสวนเลนโดยไม่มีเหตุอันควร แล้วเกิดอุบัติเหตุ คนสวนเลน "เป็นฝ่ายผิด" ทุกกรณี บังคับชดใช้เข้าคุกแม่มเบยยยย

ปาดแทรก เกิดเฉี่ยวชน "เป็นฝ่ายผิด" ทุกกรณี บังคับชดใช้เข้าคุกแม่มเบยยยย

ถึงจะแก้ไม่ได้ 100% แต่ "ลดลง" เยอะ แน่นวลลลลลลลล
comment29:ทุกวันนี้จะประสาทกินเพราะเจอไอ้พวกแทรกคิวเนี่ยแหละ สันดานเสียมีมันทุกที่ ตรงไหนที่รถติดๆหน่อย พอมีช่องเอาละ มาละ
comment30:เจอทุกที่ ที่มีรถ
comment31:เจอบ่อยด่าจนขี้เกียจด่าล่ะ
comment32:อยากให้เอาออกไปครับ แต่คิดว่าคงยาก พวกจอมปาดเนี่ย
comment33:เช้าๆแยกหลักสี่เข้าถนนแจ้งวัฒนะ เจอแบบนี้ทุกวันทั้งที่เขาตีเส้นทึบไว้ ป้อมตำรวจก็อยู่ตรงนั้น
ยังไม่เห็นทำอะไรเลย ที่สำคัญส่วนมากคือ พวกทำงานในศูนย์ราชการทั้งนั้น สามัญสำนึกอย่าได้
ถามหา
comment34:คันเดียวก็ให้เข้าไม่ได้ น้ำใจมีมั้ย คนไทยรึเปล่า

ดักเอาไว้ก่อน
comment35:เจอประจำจนเป็นเรื่องปกติเลยครับ แต่เป็นหน้าผมก็ไม่ให้นะครับ จี้ติดจนแทรกไม่ได้ เมื่อเราพยายามทำสิ่งที่ถูกก็ไม่ควรมีคนอื่นมาเอาเปรียบนะครับ
comment35-1:ที่เจ็บใจคือ พอแทรกเราไม่ได้พวกนี้เร่งขึ้นไปแทรกคันที่อยู่ข้างหน้า ๆ ๆ เราไปอีกค่ะ
ยังไงมันก็แซงเราไปอยู่ดี อยากจะด่า-_-''
comment36:ผมก็เคยบางทีไม่รู้ทางมันเลยหางแถวมาแล้ว ก็ต้องแทรก
comment37:เบี่ยงออกหน้าเซ็นทรัลบางนา บิ๊กซี เจอแบบนี้ตลอด  บางคันก็ใจดีเน๊อะให้เข้า...อยากลงไปเตะหัวมัน เห็นใจพวกที่แทรกแต่ไม่เห็นใจพวกที่ต่อคิวมา งงกะเค้าจริงๆ
comment38:รู้สึกดีใจที่คนไทยส่วนใหญ่มีจิตสำนึกที่ดีและมีความเห็นไปทำนองเดียวกัน ตอนแรกผมมาตั้งกระทู้นึกว่าจะถูกด่ากลับว่าแล้งน้ำใจ ไม่มีความเอื้ออาทรณ์ แต่ก็คิดว่าระเบียบสังคมจะเกิดไม่ได้ ถ้ายังมีคนเอาเปรียบ เห็นแก่ตัวในสังคมอยู่เป็นส่วนมาก ความสุขสงบก็จะเกิดไม่ได้จริงในสังคมไทย และผมเชื่อว่ากระแสสังคมเป็นอีกทางหนึ่งที่ช่วยได้ อย่างน้อยคนที่เข้ามาอ่านจะได้ร่วมรับรู้ถึงสิ่งที่ควรปฏิบัติต่อส่วนรวมและแก้ไขพฤติกรรมให้ดีขึ้นได้
comment39:คือต้องร่วมมือกันครับ
ใครมาแทรก ก็อย่าไปมีน้ำใจ ขับจี้คันหน้าไว้ กดแตรให้ลั่น ผมทำแบบนี้มาตลอด ไม่มีใครแทรกได้เลย มีแต่พวกพ่อใกล้ตาย ยังไงกรูก็จะเข้าให้ได้ ก็ให้มันเข้ามา แล้วไฟสูงยาวๆ
เชรี้ยมา เชรี้ยกลับ ไม่โกง
comment40:ไม่รู้จริงๆหรอครับ กรุงเทพฯเป็นเมืองที่"เห็นแก่ตัว" อยู่แล้ว
comment40-1:ตจว ก็มีจ้าาา
comment41:สงสัย
จราจรตาเพชร ยกเลิกไปทำไม
โครงการนี้ดีมากๆ

ไม่ต้องมีส่วนแบ่งค่าปรับก็ได้
ขอแค่ช่วยกันสอดส่อง คนทำผิดถูกจับปรับจริง ก็โอเคแล้ว

แต่รูปที่ จขกท ลงไว้ ตัองดูด้วยว่าเส้นประหรือเส้นทึบ
ถ้าเส่นประ ไม่รู้ว่าผิดหรือเปล่า
comment41-1:ผิดครับ เปลี่ยนเลนในระยะคับขัน
comment41-2:ถึงไม่ผิดเรื่องเส้นประ แต่ก็ผิดเรื่องขับรถในลักษณะกีดขวางการจราจรอยู่ดีครับ
comment42:มุมภาพไม่ใช่ประเทศไทยนะ เดาไม่ผิดน่าจะเป็นประเทศกะลาแลนด์
คนไทยมีวินัยไม่แพ้ชาติใดในโลกนะ

รักษาความเห็นแก่ตัวเอาเปรียบคนอื่นเพื่อเป็นวัฒนธรรมแห่งชาติกะลาแลนด์
เพื่อเป็นตัวอย่างแก่ลูกหลานสืบทอดนิสัยเอาเปรียบต่อไปครับ

กะลาแลนด์แดนเสรีจะต้องมีน้ำใจให้คนเอาเปรียบคนอื่นเสมอ
comment43:เคยต่อแถวแล้วจะโดนแทรกเข้า พอไม่ให้เข้าก็เสียบต่อท้ายแล้วบีบแตรด่าเรา ถถถถถถถ อายแทนเรา
comment44:ยากครับ 
ตราบใดที่
1.ยังไม่มีการปรับอย่างหนักๆ และจริงจัง
2.ยังไม่สามารถสร้างจริยธรรมให้กับคนไทยได้ เหมือนอารยประเทศเค้ามีกัน (อันนี้ยากมากๆ ตายไปอีก 2ชาติ ยังไม่รู้ว่าจะทำได้ไหม)
ดังนั้นน่าจะเลือกทำข้อแรก แต่จะทำกันไหม เดี๋ยวก็หาว่ารังแกคนจน ... เฮ้อ อ้างได้ตลอดคนไทยกะลาแลนด์
comment45:อยากให้มีเหล็กแหลมๆยาวๆฝังไว้บนพื้นถนน
แล้วมีเซ็นเซอร์ ถ้ามีรถวิ่งมาแทรกเหล็กแหลมก็โผล่จากพื้นถนน
เอาแบบตำให้ยางรั่วไปต่อไม่ได้เลย
รีบนักหรอ...หึหึหึ
comment46:https://hilight.kapook.com/view/162853

กระแสสังคมน่าจะเป็นอีกทางหนึ่งที่จะช่วยให้สังคมไทยเป็นระเบียบแสดงถึงความเจริญด้านจิตใจและน้ำใจ จิตสำนึกต่อส่วนรวมมากขึ้นได้  ประเทศชาติจะเจริญอย่างแท้จริง
comment47:จริงครับสันดารแย่มากคนอื่นต่อแถวกัน 3 - 400 เมตร ออกขวาแล้วไปปาดเข้าซ้ายข้างหน้าแบบด้านๆบางคนนี่ออกขวายาวๆแล้วมาแทรกตรงทางเลี้ยวพอดี  ตรงช่วงยูเทิร์นก็เยอะออกมาอีกเลนแล้วมาปาดเข้ายูเทิร์นทั้งๆที่คนต่อแถวยูกันหลายสิบคัน
comment48:จากการสังเกตุแล้ว ส่วนใหญ่คนที่แทรกจะแบ่งออกเป็น 2 กลุ่ม

1. แท็กซี่ รถตู้โดยสาร ส่วนใหญ่เจอรถตู้ประจำ และแถมมีน้ำใจบังทางให้รถตู้คนอื่นแทรกอีกตะหาก

2. รถที่มีราคาแพง เช่น BMW, BENZ ไม่รู้ทำไม หรือเพราะคนกลุ่มนี้มีเงินมากพอจะเสียค่าปรับ หรือคนที่โดนแทรกไม่กล้าเบียดกลับ กลัวจะเกิดอุบัติเหตุกับรถพวกนี้ ก็เลยยอมๆ

กฎหมายจราจรและคนบังคับใช้กฎหมายอ่อน..ทำให้คนไม่เกรงกลัว
หรือ..เพราะเหตุจราจรติดขัดทำให้พฤติกรรมการเปลี่ยนไปเป็นเห็นแก่ตัวมากยิ่งขึ้น
comment49:มันจะมีจังหวะที่เฮียที่บารมีแก่กล้า(หน้าด้าน)ที่สุดขับมาแทรกเปิด แล้วหลังจากนั้นจะมีเฮียตัวน้อยตามมาจ่อคิว ยิ่งรอคิวกันนานเพราะแทรกยาก
ก็จะยิ่งมีเฮียมาต่อแถวเพิ่มมากขึ้น ถ้าหน้าด้านแทรกกันได้หมดแล้วเหตุการณ์ก็จะกลับไปวนลูปแต่แรกใหม่ คือรอเฮียบารมีแก่กล้า
มาแทรกเปิดคันแรกต่อไป
comment50:คนพวกนี้ไม่เคยได้แทรกเรา 
เราจะขับชิดเส้นขวาเลย เอาหัวเชิดออกด้านขวานิดๆ ไหลไปติดๆคันหน้า
พวกนี้ไม่เคยเข้าได้

ถ้าเจอพวกหน้าด้านมากๆ 
เราเปิดกระจกมองหน้าแล้วอัดแตรดังยาวๆเลย
ให้มันอาย (ถ้าไม่หน้าดานพอนะ) 555

แปลกใจกับพวกที่ให้คนพวกนี้ปาด 
บางคนขับชิดเส้นฝั่งซ้ายมากเกินไป 
เปิดโอกาสให้พวกมักง่ายแทรกเอาง่ายๆ
comment51:น่าโมโหมาก เราเจอทุกเช้า พวกแทรกคอสะพาน
ที่ทุเรศที่สุดคือ ก็มี ตำรวจตรงนั้น ไม่ทำอะไรเลย 
ยืนมองเฉยๆ มาทำหน้าที่ "วางกรวย" แล้วก็ยืนเฉย

บางทีอยากลดกระจกถามเหมือนกัน แต่แบบ โอ้ย คือ พูดแล้วก็โมโหอะ
comment52:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment53:ขนาดต่อแถวเติมน้ำมันบางจากที่ลดราคาในวันที่ 26/10/60 เค้ายังมาแทรกกันเลยครับ, แถมที่รถติด sticker รักพ่อด้วย

ผมบอกเลยว่าหมดหวังกับวินัยในการขับขี่ของคนไทยไปแล้ว

แต่การใช้ภาพช่วยจับ-ปรับตามที่หลายๆความเห็นว่าไว้ก็อาจพอมีหวังครับ
comment54:มันจะมีบางคนจริงๆนะที่คิดว่าการเปิดเลนใหม่ วิ่งไหล่ทาง มาแทรกเลนหลักเป็นเรื่องปกติ พวกต่อคิวแถวยาวๆเป็นพวกที่ไม่ฉลาด พอเราไม่ให้แทรกก็บีบแตร  อยากให้กฎหมายมันเข้มงวดกว่านี้อ่ะ แทรกจริงปรับจริงไปเลย เจอพวกแทรกทุกวันนี้สุขภาพจิตเสียมาก
comment55:ตำรวจจับไม่ไหวก็ติดกล้องจับ พวกนี้แค่คนส่วนน้อย เมื่อเทียบกับคนส่วนใหญ่ แต่ก็มากพอที่จะจัดการได้ยากต้อง มีเครื่องมือในการจัดการ จับไปเรื่อยๆ ปรับ เรียกพบ อบรม จนถึง อาญา ยึดใบขับขี่ ยึดรถ  อะไรก็ว่าไป ให้รู้ว่าทำผิดเป็นต้องโดนลงโทษ 

ทุกวันนี้กฏหมาย มี แต่การปฏิบัติมีปัญหา
comment56:แถวบ้านไม่มีสะพาน แต่จะเจอแบบนี้ทุกจุดกลับรถ
comment57:ายแล้ว! “รางวัลนำจับ” ค่าปรับจัดระเบียบทางเท้า 5.5 หมื่นบาท ให้ 171 พลเมืองดี
https://pantip.com/topic/37039488
อยากให้มีแบบนี้บ้าง แต่ก็อย่างว่าหละครับ ขนาดกล้อง จับความเร็ว บางคนฉีกทิ้งยังมี
comment58:เมื่อก่อนหน้าห้างในจังหวัดเราเป็นค่ะ ตรงยูเทิร์น คนอื่นต่อแถวยู คนขี้เกียจรอก็ไปยูซ้อน ทำให้คันที่อยู่เลนยูเทิร์นมองไม่เห็น 
วิธีแก้คือ บล็อกให้เหลือเลนยูเลนเดียวแบบแทรกไม่ได้อ่ะค่ะ ตอนนี้ปัญหาหมดไปแล้ว 555
comment59:คือ กฏหมายบ้านเราแข็งแรง แต่คนบังคับใช้อ่อนแอ

จับปรับแล้วไง ปรับไม่จริง ไม่ต้องจ่าย 
ต่อทะเบียนไม่ได้ เพราะไม่ได้เสียค่าปรับ  หรา???
comment60:พวกที่ชอบทำพฤติกรรมเห็นแก่ตนแบบนี้ ... 
แล้วอยากจะให้ประเทศเจริญ ก้าวหน้า มีวินัยแบบญี่ปุ่น ...

ถ้าเรื่องง่ายๆแบบนี้ยังทำไมไม่ได้   แล้วจะมีวันนั้นไหม ถามใจกันดู...
comment61:สงสัยอย่างนึงครับ ถ้าเราต่อแถวมา เพราะรถติด แต่มีรถมาแทรก แต่เส้นจราจรเป็นเส้นประ แบบนี้ผิดหรือไม่ครับ
comment61-1:ถ้าเค้าเปิดไฟค่อยๆขอเข้าแทรกตรงเส้นประ ไม่ผิดครับ ถ้าเราไม่ให้ทางแล้วไปชนเกิดอุบัติเหตุ เป็นเราที่ผิดครับ
comment62:พอเราไม่ให้บอกแล้งน้ำใจ. 

ตรงไหนมีปัญหาแบบนี้ติดกล้องแจกใบสั่งไปเลยแป๊ปเดียวก็คุ้มค่ากล้องแล้ว
comment63:สารพัดแยกเลยครับ แบบนี้เยอะมากที่ทำให้รถติด อย่างช่วงเย็นรถที่มาจากดินแดงข้ามสะพานแยกโบสถ์แม่พระฯมา เส้นตีใหม่ๆ งามๆ ว่าเส้นทึบพวกก็จ่อจะเข้าซ้ายเพื่อไปรัชดา เห็นแล้วแบบทำรถติดยันอนุสาวรีย์ แต่ตำรวจไม่เห็นมาปรับ

จริงๆตำรวจไม่ต้องตั้งด่าน วันๆจับพวกนี้ก็รวยสบายแล้วครับ เดินรถย้อนศร จอดที่ห้ามจอด แทรกคอสะพาน มอไซค์วิ่งบนทางเท้าทางจักรยาน
comment64:อยากให้กระทู้นี้ดังไปถึงผู้ใหญ่ แล้วออกกฏหมายให้ปรับหนักๆ หรือโทษแรงๆ ไปเลยครับ

เบื่อมากแบบนี้ เจอทุกวัน
comment65:เห็นด้วยครับ ทุกวันนี้ตอนเช้าตรงเส้นหน้าม.เกษตร ฝั่งวิภาขาออก รถติดมาก เนื่องจากมีคนแซงคิวตรงสะพานกลับรถ
ละมันก็กินเลนมาเลนตรง รถที่จะไปตรงก็ไปไม่ได้ ผมผ่านตรงนี้ไปได้นะ รถวิ่งฉิวเลย

มีเงินซื้อรถ แต่ไม่มีเงินซื้อของบำรุงสมองเหรอ ถึงคิดได้แค่นี้ งง
comment66:เราเจอแบบนี้ประจำหงุดหงิดมาก ส่วนใหญ่เราก็ไม่ค่อยอยากจะยอมนะ เรารอของเราอยู่ดีๆ จะมาแซงกันหน้าด้านๆ เวลาเราเห็นรถทางด้านขวาเตรียมแถเข้ามาเราก็จะขับไปชิดตูดคันข้างหน้าและบีบแตรไล่ยาวๆ ถ้าโชคดีทันอีคันนั้นก็จะไม่ได้แซงเราแต่อาจจะได้แทรกได้คันหลังจากเรา ถามว่ามันจะหมดไปจากสังคมไทยมั้ย ตอบเลยว่ายาก เห้อ
comment67:อันนี้จะจะเกินจะรับไหวเลยครับเมื่อคืนวาน https://pantip.com/topic/37043087
comment68:เรียน ทุกท่าน เลยครับผมเองก็เกลียดพฤติกรรมแบบนี้ แต่นานๆ ทีเจอคนอื่นมาแทรกก็ได้ไปก่อนเสมอๆ  แถมคนก่อนหน้าก็ขับช้าซะจน คนอื่นมาแทรกตลอด  ถ้าปรับคนแทรกเข้าแล้วช่วยปรับคนขับช้าเอื่อยๆ ด้วยครับ  หลายๆ คันขับไปดูโทรศัพท์ไป ช้ามากๆ ยิ่ง ตจว นี่ยิ่งไม่ต้องพูด   ถ้าจะให้เป็นระเบียบ ควรจับคนที่ช้าแช่ผิดเลน หรือช้าจนเกินไปแล้วเห็นแก่ตัวด้วยครับ กฎถึงจะบังคับได้
comment69:ถ้าเปิดไฟค่อยๆ ขอเข้าแทรกตรงเส้นประ ผมก็ให้ทางนะ แต่ถ้าแทรกตรงเส้นทึบ ชนเป็นชน เพราะผมเองบางทีก็แทรกเลนเพราะมันติดยาว แล้วเราไม่ใช่เจ้าถิ่น ขอเข้าบางทีเค้าก็ไม่ให้เข้า คันหลังก็บีบแตรไล่มา จนสุดทาง ต้องมาแทรกเลน
comment70:ทางด่วนดินแดงตรงทางลงเพลินจิตฝั่งใต้ก็มีทุกวัน เส้นทึบตลอดแนวซะด้วย
ด้วยความที่เลนลงเพลินจิตฝั่งใต้มีเลนเดียว เลนไปพระรามสี่มีสามเลน
ก็จะมีพวกไม่ต่อคิว เนียน ๆ เข้าแถวมันตรงกลาง ๆ แถวซะอย่างงั้น

เวลารถมาก ๆ หน่อย ติดตรงนี้ทุกวัน ๆ ละเกือบ 25 นาที 
ในขณะที่พวกหน้าด้านหน้าทนก็แทรกเข้า ๆ ไปเรื่อย ๆ บางวันนับได้เป็น 10 คัน
แทนที่เราจะได้เลี้ยวเข้าเพลินจิตไว ๆ ก็ต้องเสียเวลาให้พวกนี้ทุกวัน

แล้วเกลียดทั้งคนแทรกเข้า ทั้งรำคาญพวกที่คันหน้าไปกันแล้วไม่ยอมไป ปล่อยไหล 
ทิ้งที่ว่างไว้ให้พวกหน้าหนาเข้ามาแซงได้
เวลาเจอแบบนี้บีบแตรด่ายาวทั้งคนให้ทั้งคนแทรกเลย 
ไม่คิดบ้างว่าให้มันแทรกเข้ามาไม่ได้แซงคิวตัวเองคนเดียวแต่คนข้างหลังอีกเป็นสิบ ๆ คัน
ถามกรูก่อนมั้ยว่ากูยินดีให้มันแซงคิวเหรอ เบื่อ อยากด่า-*-
comment71:คิดว่าไงละคะ เราตั้งกระทู้ตั้งแต่ปี 57

https://pantip.com/topic/31992013
comment72:ผมเข้าใจนะ ว่าแซงมันผิด

แต่ปัญหา คือ  แซงอ่ะ มันมีคน 2 ประเภท

1.ตั้งใจแซง

2.คนไม่ชำนาญทาง พูดง่ายๆ คือ ไม่ได้ตั้งใจจะแซง แต่บังเอิญว่ามาผิดเลน เพราะไม่ชำนาญ

คุณจะแยกยังไง ??????
comment72-1:เวลาเราขับรถไปที่ ๆ ไม่รู้จักแล้วงง ๆ โง่ ๆ 
แล้วเข้าไม่ได้เจอเส้นทึบก็นู่นเลย เลยไปแล้วหาที่กลับรถ
ทางด่วนลงผิด ก็ไปหาที่ลงเอาข้างหน้า แล้วหาทางวนกลับมา

แต่ก็นั่นแหละ หลายคนไม่ยอมเสียเวลาตัวเองแต่เลือกที่จะเบียดบังเวลาคนอื่น
คิดว่าแค่คันเดียวไม่เป็นไรหรอก แต่ไม่คิดไงว่าถ้าทุกคนคิดแบบนี้
คนอื่น ๆ ในสังคมจะโดนเอาเปรียบไปอีกกี่คน
comment72-2:ครับ พ่อคนดี

ใช้ภาษาดีๆ หน่อยก็ได้มั้งครับ

เข้าใจว่าผิดพลาดมั๊ยครับ

เข้าใจว่าหลงทางมั๊ยครับ

คนตั้งใจแซงจะด่าก็ด่าไป  แต่จะด่าคนผิด คนพลาด มันก็เกินไป

ชีวิตนี้ไม่เคย งงๆ โง่ๆ เรื่องอะไร ก็ให้มันรู้ไป

พ่ออัจฉริยะ
comment72-3:ที่บอกว่างง ๆ โง่ ๆ ก็ตัวเองนี่แหละ ไม่ใช่คนอื่น
ขับรถเป็นสิบปีทำไมจะไม่เคยหลง ไม่เคยผิด ผิดตลอดอ่ะ ก็ไปหาที่กลับรถเอาก็เขียนชัดแล้วนะ
และที่ตอบก็ไม่มีคำหยาบอะไรนะ ผิดพลาดก็แก้ไขที่ตัวเอง 
อย่าไปเบียดเบียนคนอื่น และไม่ใช่ผู้ชาย ไม่ต้องเรียกพ่อค่ะ
comment72-4:กรณีนี้ที่ จขกท โพสเป็นการ "แทรก" ครับไม่ใช่แซง
comment72-5:เดี๋ยวนะ คุณแมลงสาบเขาพูดไม่ดีตรงไหน??

เขาตอบสุภาพจะตายไป
comment72-6:คนเรามันก็หาข้ออ้างไปเรื่อย
ถ้าคนมีจิตสำนึก  ทำผิด  มันจะแก้ไข  ไม่ใช่แก้ตัว

ถ้าว่าคนอื่น คนดี

ไอ้คนอย่างคุณก็คนเลวแหละมั้ง

ด่าตัวเองนิ

อย่ามาดิ้นล่ะ
comment72-7:จ้าาาาาาาาา

แม่คนดี ศรีประเสริฐ

ชีวิตเกิดมา perfect  ไม่เคยผิดพลาดจ้าาาาาาาาา  แม่ยอด ญ อัจฉริยะจ้าาาาาาาาา

ขอให้จำเริญ นะแม่คุณณณณณณณณณณณณณณณณณ

55555555++++
comment72-8:เอาจริงๆก็คือ

ผมก็ไม่ได้จะมาแก้ตัวอะไรนะ

ผิดอ่ะก็รู้ว่าผิด

แต่คนเราอ่ะนะ บางครั้ง  มันก็ต้องดูด้วย  ไม่ใช่สักแต่จะด่า  บางคนเขาก้อกิดจากความผิดพลาด

ไม่ได้ตั้งใจจะแทรกแถว ให้คนด่าเป็น 10 คนหรอกครับ

คนเราน่ะ

เถรตรงในกฎ  สักแต่ว่า กฎๆๆๆๆๆๆ

บ้ารึเปล่า

เอาใจเขามาใส่ใจเราบ้างเถอะ

ชีวิตนี้ กรูถูกตลอดดดด มันได้เหรอ  ?????
comment72-9:คนดีอย่างคุณ 

คงไม่เข้าใจคำว่า "ยืดหยุ่น"

สินะ ??????
comment72-10:ตอนซื้อรถใหม่ๆ ผมอยู่เลนผิดที่วิภาวดี
โน่น กลับรถโคตรไกล สายเป็นชั่วโมง 

ของแบบนี้มันอยู่ที่จิตสำนึกครับ ผมกล้าพูดเลยว่าไม่เคยแทรกเลนใครเพราะอยู่เลนผิดแม้แต่ครั้งเดียว
comment72-11:สมาชิกหมายเลข 4166791

ความคิดคุณมันป่วยดีครับ สังคมมีคนอย่างพวกคุณเยอะครับ 
ฉันหลง ฉันขอเข้า ฉันขอแทรก แต่ ถ้ารู้ว่าหลง ว่าจะต้องแทรกแล้วมันผิด ทำไมไม่ไปกลับรถอ่ะครับ

หรือว่า เฮ้ยมันเสียเวลาอ่ะ ขอเข้าหน่อยนะครับ สุดท้าย คุณก็เห็นแก่ตัวแหละครับ

เวลาทำผิด อย่ามาอ้างครับ ยังไงก็ผิด อย่าดิ้นนะครับ

เพราะผมก็เคยดิ้นตอนตำรวจจับ ดิ้นๆๆๆ สุดท้ายก็ต้องเสียค่าปรับอยู่ดี เพราะเราทำผิดกฏหมาย!!!
comment73:อยากให้ทำระบบ กล้องตรวจจับความผิดถี่ๆเลย มีวอรูมให้คนคอยดู  ปรับให้หนักๆ  เงินก็เข้ารัฐเยอะ ส่วนต่างค่าจัดซื้อกล้องก็มาก  ทำไมไม่ทำ
comment74:ต่อให้กล้อง ตำรวจยังจับไม่ได้

ตร ต้องไปตีเส้นทึบก่อน  จริงไหม
comment75:จะบอกว่าไม่ชำนาญทางก็ไม่ได้ ป้ายมีบอกไว้เป็นกิโลเมตร มันความผิดใครครับ คุณหรือป้าย แล้วถ้าป้ายผิด คุณถือวิสาสะ แซงคิวงั้นเลยเหรอครับ

คุณมันเห็นแก่ตัว ไร้วินัย นี่แหละครับคนไทย
comment75-1:จ้ะ พ่อคนเก่ง

เกิดมาไม่เคยทำผิด  ไม่เคยพลาด  ทำอะไรเป๊ะตลอดชีวิต

ชีวิตนี้เกิดมาเก่ง อัจฉริยะ

จ้ะ พ่อ Tony Stark
comment75-2:สวัสดีครับ เจ้าของรถเบนซ์มาตอบเองเลยเหรอครับ
comment76:วิธีแก้อย่างนึงที่ทำให้เสียบไม่ได้คือ ขับรถชิดเส้นไว้ครับ
comment76-1:ไม่จริงครับ เมื่อเช้าผมขับชิดเส้นซ้ายเพราะเลนขวามาเบียด แต่โดนแทรกขวาตรงคอสะพาน โดยรถตู้สาธารณะ
( เกือบชนทั้งซ้ายและขวา )
comment77:ห้าแยกวัชรพล ส่งเข้าประกวดครับ
(วีออสสีขาว)

คือพอไฟเขียวปุ๊บ (ด้านที่มาจากสุขาภิบาล 5 มุ่งหน้าไปออกปากซอยวัชรพล)  มาเลยครับ ไอ้เวร(ขออนุญาตหยาบนิดนึง) 
พุ่งแซงออกมาตรงเลนสวนมาปาดหน้าออกไฟเขียวตรงแยก แบบเปิดเลนพิเศษเฉยเลยครับ 

ไอ้พวกผมที่ต่อคิวมาจอดติดไฟแดงปกติก็งงสิครับ
comment78:ที่เจนีวา ปี 2016 ปีเดียว
ได้มา 82 ล้านฟรัง
82ฟรังxราวๆ35 บาท
จิ๊บๆค่ะ แค่ 2870 ล้านบาทเอง เข้ารัฐเนื้อๆเน้นๆ ไม่มี % ให้ใคร ได้เอาไปพัฒนาประเทศ ส่วนนักการเมืองจะตอดไปไหมอันนี้ไม่ทราบได้ อาจจะมีมั่งแต่คงไม่เอิกเกริกจนน่าเกลียดเหมือนบางประเทศ

พวก จนท เดินตรวจ ได้เงินเดือน ตามปรกติ ไม่มี% คล้ายรัฐวิสาหกิจ จ้างมาเดินตรวจ เดินๆๆๆๆ อู้ไม่ได้ เพราะทุกคนมี GPS ติดตัว แล้วมีเจ้านาย monitor 
อยู่ที่ศูนย์ ถ้าเห็นหยุดเกิน5นาที ปุ๊บ โทรถามเลยทันที หยุดทำไม (อันนี้ถามคนที่ตรวจเองเลย เพราะสงสัย)  

เดินทั้งวัน ฝนตก แดดออก หิมะถล่ม ไม่มีอะไรจะมาหยุดยั้งพวกเขาได้ ตรวจเจอ ถ่ายรูป วางบิลเบาๆ แล้วจากไป วันไหนฝนตกมีลม จะมีซองพลาสติกใสกันเปียกใส่ใบปรับให้ด้วย  แล้วเอาที่ปัดน้ำฝนหนีบให้แน่นๆ กลัวปลิวไปตามลม น่ารักเป็นที่สุด 

จอดเกินเวลา จอดในที่ห้ามจอด  จอดที่คนพิการ จอดขวางทาง ฯลฯ ราคาแตกต่างกันแต่แพงๆทั้งนั้น  แล้วตำรวจก็มีสิทธิ์ให้ด้วยแต่ไม่ใช่งานตรง ถ้าเห็นจอดเกะกะขวางทาง หรือทำผิดซึ่งหน้า เป็นโดน 

แฟนเคยหน เพราะแซงตรงเส้นทึบ รีบไปทำงานขับรถเปิดหวอตาม (บางทีมีเสือซุ่ม คือ ใช้รถปรกติไม่แต่งเครื่องแบบ ขับตรวจตราไปเรื่อยเปื่อย เจอเป็นจับ) โดนไป 800 ฟรัง 28000 บาท เข็ดขยาดไป 3 ปี ให้พอลืม

ทำไมเจนีวาถึงเป็นเมืองที่น่าอยู่ สะอาด ปลอดภัย คุณภาพชีวิตดี ทุกคนสามารถเข้าถึงสาธารณูปโภคขั้นพื้นฐานแม้แต่พลเมืองชั้นสองอย่างเรา เพราะทุกคนมีระเบียบวินัย มีบางคนที่ขาดไปพร่องไปบ้าง อาจจะด้วยความตั้งใจ จงใจ หรือเผลอไผลไป 

แต่เจอปรับจริงปรับหนัก ขึ้น บช ดำ ถ้าไม่จ่ายบิลค่าปรับ จะไม่สามารถทำธุรกรรมอะไรได้เลย ประวัติเสีย โดนสลักหลัง  วินัยจะตามมาเพราะกลัวเสียเงิน

ระเบียบวินัย เป็นสิ่งสำคัญของทุกสิ่งทุกอย่าง
ถ้าไร้ระเบียบวินัย ไม่เคารพกฏจราจร 

และที่สำคัญ จนท รัฐไม่เที่ยงตรง  แล้วมันก็จะเป็นเหมือน กระทู้นี้ กระทู้ที่ผ่านมาแล้วก็กระทู้ต่อไป
comment78-1:ประเทศไทย  ก็มีทุกกฎหมายที่ทั่วโลกเขามี  แต่ขาดคนบังคับการใช้กฎหมาย  บวกกับ ปชช  ไร้วินัย   ตั้งแต่ผู้ใหญ่ยันเด็ก  ตั้งแต่คนรวยถึงคนจน  จนกลายเป็นเรื่องปกติไป

หากปรับหนักๆอย่างที่แฟนโดน   ก็ดีนะ   คนจะได้เข็ด
comment78-2:ผมก็อยากให้ เมืองไทย ใช้กฏหมายแบบต่างประเทศนะครับ

ค่าปรับที่แพงบรรลัย เอาให้เข็ดไปเลย

เชื่อสิไม่มีใครกล้าทำหรอก
comment78-3:เข็ดค่ะ เข็ดจริงๆ
comment79:สันดอนล้วนๆครับ แก้ไม่ได้หรอก กับคนส่วนใหญ่ในประเทศนี้ เพราะ สันดอนขี้โกง มักง่าย เอาเปรียบ 
มันฝั่งรากลึกมาตั้งแต่อดีตกาลแล้ว 
ต่อให้ รัฐบาลออกกฎจราจรใหม่  ก็ไม่มีทางแก้ได้ 
ทางเดียวที่แก้ได้คือทำอย่าง เจนีวา ในความเห็นที่ 78 ครับ ทำผิด นอกจากจะโดนปรับแล้ว ถ้าไม่ไปเสีย ค่าปรับ จะทำธุรกรรมอื่นๆไม่ได้เลย 
มันต้องเดือดร้อนถึงขั้น การดำเนินชีวิตที่สำคัญก่อนครับ มันถึงจะยอมปรับสันดอนกันได้

ไม่งั้นรณรงค์ให้ตาย แฉให้ตาย มันก็หน้าหนาเป็นคอนกรีดเสริมเหล็ก ทำอยู่ดี เหมือนพวกแถวบ้านผม (ต่างจังหวัด) รถติดนิดติดน่อย มันก็หักออกไหล่ทางละ 
เราอยู่ในแถวจะแกล้งไปขวาง ไม่ได้นะ ไม่ยอม มีเรื่อง คือ สันดอนมันฝังรากลึกในจิตใต้สำนึก จนคิดว่าสิ่งที่ทำอยู่ไม่ผิดไม่โกงไงครับ 
ปล..ส่วนตัวผมปลงแล้วครับ แต่ถ้าผมตามแถวไปถึงจุด แล้วมันจะขอแทรกเข้า ผมไม่ให้เข้า ชนเป็นชน จบ
comment80:ผมว่ายากครับ เพราะก่อนหน้านี้มีจ่าเฉยที่มีกล้องติดอยู่ด้วยแล้วก็ยังทำปกติเหมือนไม่มีอะไรเกิดขึ้น แล้วนับประสาอะไรกับการให้มีจิตสำนึกครับ

ปล. ปกติผมก็แทรกนะ แต่จะดูจังหวะมากกว่า ถ้าทันก็เข้าไม่ทันก็เลยไปข้างหน้าเลย ไม่มีมาจอดขวางทางจราจร ยกเว้นแต่วิ่งตาม Google map แล้วหลงตาม 😣😣😣
comment81:คืองี้ บ้านเรา กทม นี่รถติดทีติดเป็นกิโล 
สมมุติเป็นทางลงทางด่วน ไม่รู้ติดกี่กิโลก่อนทางลง
ขับมาเรื่อย ๆ กว่าจะเห็นป้ายทางออกก็ 2 กิโลก่อนทางออก รู้ว่าต้องลงละ
เกิดแถวมันติดยาวเกิน 2 โลละ ละ เลนซ้ายติดยาวนู้นไปไกล หางแถวขับเลยมาไกลแล้ว
จะให้เข้าซ้ายได้ตรงไหนเพื่อจะลง ถ้าเข้าซ้ายเลย ไม่ต้องการให้แทรกตรงทางลง มันคือการจอดรถหาช่องแทรกที่เลนกลางบนทางด่วน อันตรายมาก
มันก็ต้องขับมาเรื่อย ๆ พอถึงทางลงมันจะมีทางเบี่ยง ไม่เกะกะรถที่วิ่ง ดังที่ปรากฎในภาพ
มันก็เป็นเช่นนี้แหละ หรือจะบอกว่าให้ขับเลยไปเลย ไปลงทางอื่น
อืม ....... ถนนประเทศไทยนะครับ ลงผิดนี่ไม่รู้ไปไหนเลยนะ
ผมเองก็ไม่ชอบคนที่มาแทรก 
แต่ก็เคยประสบเหตุดังที่เล่ามาข้างบน
ใครแนะนำวิธีการที่ถูกต้องให้หน่อยสิครับ ถ้าเจอแบบที่ผมเล่าจะทำไง
ฉะนั้นคิดมากหัวหงอกครับ
จบปึ้ง
comment82:ยากมากครับอีก 50 ปีก็แก้ไขไม่ได้เพราะผมเชื่อว่าวินัยเริ่มสร้างจากเด็กๆ แต่ทุกเช้าที่ผมไปส่งลูกที่โรงเรียนเอกชน (ถ.นิมิตรใหม่) ต่อแถวเลี้ยวเข้าโรงเรียนจะเจอรถปาดเลี้ยวเข้าจากเลนสองทุกครั้ง ทั้งที่บางครั้งรถต่อแถวกันแค่ 4-5 คันมันยังต่อไม่ได้ต้องขอปาดเข้า แล้วเด็กที่อยู่ในรถเจอพฤติกรรมแบบนี้ทุกวันโตขึ้นมาคงไม่มีวินัยพอกัน นี่ไม่นับหน้ามึนจอดขวางทางแล้วเดินลงไปรับลูกนะ
comment83:ฝันไปเถอะครับ 55555 รอจนแก่ตายก็ไม่รู้จะมีวันที่คนแบบนี้หมดไปจากประเทศรึเปล่า
comment84:ถ้าเป็นเส้นประ ตามกม.คือเปลี่ยนเลนได้ ก็ถือว่าเสียมารยาท

ถ้าบ้านเราทำอย่างคคห.78 แบบจริงจังอนาคตคนก็จะขับเป็นระเบียบมากขึ้น แต่คงเป็นไปได้ยาก ปัจจุบันส่งหมายถึงบ้านแล้วก็ไม่เห็นได้ผลอะไร คนหนึ่งจะปรับ+อายัดทะเบียน อีกคนบอกปรับได้แต่อายัดทะเบียนไม่ได้ แล้วมันจะสำเร็จได้ไงก็ไม่รู้ในเมื่อคนถูกจับปรับยังใช้รถได้ปกติ
comment85:มาดูงานขอนแก่นสิ
เส้นมิตรภาพ​อุโมงทางลอด​ ไม่มีใครปาด​ ยกเว้นรถทะเบียนกทม.
comment86:อย่าไปยอมให้พวกมันเข้า

ปรกติผมก็ไม่ยอมให้พวกมันเข้านะ ถ้าจะชน ผมก็ยอมให้มันชนเลย (ไม่เห็นมันจะกล้าชนสักคัน)

มีแต่คันหน้ายอมให้พวกมันเข้า เซ็งเลย
comment87:ตราบใดยังมีคนใจดี  มีน้ำใจแบบผิด ๆ
ให้ไอ้พวกนี้มันแทรกเข้ามาได้
พฤติกรรมพวกนี้ก็ยังคงมีอยู่แหละ
จะให้มันแทรกมาเพื่อ  พวกคุณควรมีน้ำใจกับคนที่ต่อแถวถูกต้องข้างหลังคุณมั้ย

คนให้เข้า  ที่ส่งเสริมพฤติกรรมแบบนี้
เราว่าไม่ต่างกัน
comment88:ถ้าทำผิดแล้วไม่เกิดอะไรขึ้น​ ไปได้เร็วกว่าคนอื่น​ ก็มีคนทำแบบนี้ิอยู่เรื่อยๆ

ถ้าจะแก้ปัญหา​ ต้องเริ่มจากบังคับ​ใช้กฎหมายจริงจัง
แทรกเส้นทึบ​ เปลี่ยนเลนในที่คับขัน​
แต่ปกติขนาดตำรวจอยู่แถวนั้น​ ก็ไม่เห็นทำอะไร​
บางทีโบกให้ไปเร็วกว่าด้วยซ้ำ​ -​_-

เรื่องจิตสำนึก​ อันนี้ต้องปลูกฝังกันนาน​ แต่ก็ต้องทำคู่กันไป

ส่วนคนที่ขับรถก็ต้องรู้จักรักษาสิทธิ์​ตัวเองและคนที่ต่อแถวคุณอยู่
ไม่ใช่มีน้ำใจผิดเวลา​ ให้รถพวกนี้แทรกเข้ามา
comment89:ผมว่า รณรงค์ ไม่ให้พวกนี้แทรกเข้ามาได้จะง่ายกว่า ขอไม่ให้ทำแบบนี้
comment90:แบบนี้น่าจะมีทุกประเทศ คงไม่ใช่แต่ประเทศไทยประเทศเดียวที่เป็นแบบนี้ 
แต่ไม่รู้ว่าที่อื่นเขาจะมีความรู้สึกอย่างไรกับพฤติกรรมแบบนี้ 
ตามรูปที่ประเทศเยอรมัน
comment90-1:นี่อาจเป็นคนไทยที่อาศัยอยู่ที่นั่นก็เป็นได้....
comment90-2:พูดล้อเล่นใช่ป่ะ
comment90-3:ไม่ใช่เส้นทึบมิใช่หรือ  ดูเหมือนมีการเปิดไฟเลี้ยวให้สัญญาณด้วย
comment91:คุณภาพประชากรเท่าหางอึงอย่าหวังเรื่องจิตสำนึกต่อส่วนรวมเลยครับ
comment92:อีก 1000 ปีก็แก้ไม่ได้ครับ ถ้ายังไม่แก้ไขการออกแบบถนน และระบบขนส่งสาธารณะใหม่ทั้งหมด

และพวกที่มาพิมพ์ด่าในนี้ผมมั่นใจว่า 100% เคยทำแบบนี้ทั้งนั้น แต่มีเหตุผลอธิบายให้ตัวเองจึงคิดว่าที่ตัวเองทำนั้นไม่ผิด ก็เลยคิดว่าสามารถมาโพสต์ด่าคนอื่นได้

เช่น 
1.ขับรถเพลินจนเลยหางแถวมาแล้วพอถึงทางแยก อ้าวทำไงต้องลงแล้วขอแทรกหน่อยนะ 
2.ไม่ได้มาแถวนี้บ่อยๆนี่หว่า ใครจะไปรู้ว่าต่อแถวเลี้ยวซ้ายกันอยู่ 
3.วันนี้รีบ ลูกป่วย แม่ไม่สบาย บลาๆๆ ขอไปแทรกข้างหน้านะ
ฯลฯ
comment92-1:ไม่เคย  ถ้าเลยก็ไปยูเทิร์น
อย่าเอานิสัยตัวเองมาตัดสินคนอื่น
comment93:ผมเจอทุกวันจนเป็นกิจวัตรประจำตอนเย็น ถนนวิภาวดี ตัดงามวงศ์วาน  กับวิภาวดีตัดแจ้งวัฒนะ 
พวกที่มาจากทางคู่ขนานมาแทรกเข้าทางด่วนเป็นประจำ
comment94:ยากที่แก้ มันลึกมากกว่าสันดาร
comment95:วันนี้เจอรถปิคอัพตอนเดียว ส่งของ  รถพึ่งออกตัว ติดยาวเหยียดบีบแตรไล่ผมจากข้างหลัง  ข้างหน้าก้ไปไม่ได้ รถยาวเป็นรถไฟ ไม่รู้บีบอะไร  สุดท้ายแซงซ้ายแล้วปาดหน้ากะชั้นชิด ชนกับคันหน้า  งงมากๆ โชคดีที่ใจเย็น ไม่แลกกับคนพวกนี้
comment95-1:กรรมติดจรวดจริงๆครับเคสนี้
comment95-2:หมายถึงรถปิคอัพ ต่ออยู่ด้านหลังรถคุณ ไม่พอใจที่รถคุณออกตัวช้า

เลยบีบแตรไล่   สุดท้ายปิคอัพเลยปาดออกด้านซ้ายมือ มาปาดหน้า 

แต่ดันไปชนกับรถข้างหน้า

ใช่มั้ยครับ
comment95-3:ใช่คับ
comment96:ผมว่านี่ก็ส่วนหนึ่งไม่สมควรทำ   หากอยากจะเปลี่ยนควรเข้าก่อนสัก 100-200  เมตร
นี่ยังไม่น่ากลัวเท่าไร   ปัจจุบันมอไซต์ขับสวนเลนรถอีกด้านหนึ่งเป็นเรื่องปกติ   ทำแบบย่างไร้ยางอายหน้าด้านๆ  ไม่เคารพสิทธิคนอื่น   ช่วงเย็นๆไปดูได้ ที่ถนนราชปรารภขาออก   จากทางรถไฟมักกะสันจะไปสามเหลี่ยมดินแดง   มอไซ์ต์ส่วนหนึ่งจะข้ามไปวิ่งเลนของรถที่สวนมา   ทั้งๆที่เขามีแค่เลนเดียว (เลนบัสแต่ให้รถยนต์วิ่งได้) ฝั่งตัวเองมีตั้ง 4 เลนยังไม่พออีก  ทำให้รถที่สวนมาก็ใช้ความเร็วไม่ได้   คอยหลบหลีกไม่ให้เกิดอุบัติเหตุ    ตำรวจก็ไม่สนใจที่จะกวดขันวินัยจราจร   หรือคิดว่า  ช่างหัวมัน  ตาย   เจ็บพิการบ้างก็ดี   จะได้เข็ดกัน
comment97:ยากมากค่ะ สันด...แก้ไขยากจริงๆ พวกจ้องเอาเปรียบคนอื่น เจอประจำจนระอา สะพานพระรามแปดตัวดีเลย เค้าต่อคิวกันขึ้น มันก็เปิดเลนวิ่งเบียด ถ่ายรูปทะเบียนมันไว้ เจอยกนิวกลางให้อีก น่าเบื่อเนาะ
comment98:เชียงใหม่เดี๋ยวนี้ก็เยอะ ยิ่งมีช่วงทำถนนเยอะนี่ยิ่งไม่มีกฏเกณฑ์ใด ๆ ใครเบียดได้เบียด แทรกได้แทรก น่าแปลกคนพวกนี้จะทำตัวรีบร้อนซะเต็มประดา ประหนึ่งว่างานของตนต้องรีบเพียงคนเดียว เรากับคนอื่น ๆ ก็ต่อคิวไปสิรอตามคิว พวกหน้าด้านก็จะแทรกมาอย่างภาพที่เห็นบริเวณก่อนขึ้นสะพานนี่บ่อย แทนที่จะไปต่อตามคิวด้านหลังพวกนี้มันไม่ทำหรอก ไปจ่อแทรกตรงข้าง ๆ จุดขึ้นสะพานแล้วก็เบียด ๆๆ สุดท้ายได้ไปก่อนคนที่เขารอต่อคิวมานาน ไม่หน้าหนาจริงทำไม่ได้นะ ไม่ให้เข้ายังมามองหน้าเหมือนเราเป็นคนผิดแถมด่าฟักแฟงแตงโมใส่คนที่ทำถูกกฎ บางทีถ้ารีบนักทำไมไม่ตื่นเช้า ๆ ออกบ้านเช้า ๆ ทำไมต้องมารีบบนถนนกันจัง คนอื่นเขาว่าง เขาชิลกันหมดเลยหรือไง ทุกคนต่างก็รีบและมีธุระกันทั้งนั้นแหละ เบื่อมาก
comment99:ก่อนจะแก้ที่พฤติกรรม


ประเทศควรออกแบบถนนให้สะดวกใช้ก่อนครับ. ไม่ใช่มา 4 เลน หดเหลือ 2 เลน 

ไอ้เลี้ยวซ้ายผ่านตลอดก้ควรยกเลิกครับ. เกะกะรถทางตรง

แก้พฤติกรรม ผมว่ามันปลายเหตุ.  แต่ถ้าสังคมร่วมด้วยช่วยกันเอาผิดคนมักง่าย. 
ส่งรุปถ่ายได้ค่าปรับก้ีดีครับ. จะถอยเลน300 มารอแม่มเลย
comment100:ถ่ายรูปส่งรับส่วนแบ่งค่าปรับเถอะครับ ชาติที่ไร้วินัย ประเทศคงจะเจริญได้ยาก
comment101:แถมอ้ายพว ก เห้  นี้หน่อย 

ขับไหล่ทาง
เต่าแช่ขวา
จอดทับเส้นทะแยงเหลือง
จอดหน้าบ้านชาวบ้าน อ้างสิทธิ แต่ละเมิดสิทธิ์คนอื่น
comment102:คงเป็นไปไม่ได้หรอกค่ะรัากฐานรากเหง้าคนไทยไม่มีระเบียบ ถ้าอยากจะเริ่มก็ต้องเริ่มจากครอบครัวพ่อแม่ต้องสอนลูกหลานแต่ยังว่าอย่าคาดหวังเลยไม่ได้โลกสวยนะแต่พอพูดตรงตรงโค้ตไม่มีระเบียบเลยคนในประเทศนี้ ทำหลายอย่างตามใจตัวเองมาก
comment103:ไอที่คอมเม้นติคนอื่น ผมเชื่อว่าตนเองก็เคยทำ แต่อย่างว่าในกระทู้โพสเอาหล่อๆไว้ก่อน

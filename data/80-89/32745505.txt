title:สั่งมือถือกับ Lazada ระวังได้ของย้อมแมว(แบบผม)นะครับ
comment:สวัสดีครับ

ผมจะมาแบ่งปันประสบการณ์ส่วนตัวกับการซื้อโทรศัพท์มือถือผ่านทาง Lazada เพื่อเป็นข้อมูลสำหรับท่านที่

ต้องแจ้งก่อนว่าก่อนหน้านี้ผมก็ได้สั่งสินค้าตัว Asus Zenfone4 และ Asus Zenfone4.5 กับทาง Lazada มา ซึ่งสินค้าที่ได้รับเป็นที่พอใจ ผมเลยมีความเชื่อใจกับช่องทางการสั่งซื้อนี้ แถมยังมี Code/Promotion ส่วนลดต่างๆ ทำให้ราคาสินค้าถูกกว่าหน้าร้านส่วนใหญ่

แต่วันนี้ โทรศัพท์รุ่นที่ผมได้สั่งซื้อคือ Samsung Galaxy S5 ซึ่งผมเข้าใจว่ามันควรจะเป็นของใหม่ ในเวลาต่อมาหลังจากที่ได้รับเครื่อง ผมได้โทรเช็คกับทาง Lazada Call Center ซึ่งได้รับการยืนยันว่าควรจะเป็นของใหม่และไม่ใช่สินค้า refurbished

ภาพตอนสั่งซื้อสินค้า


ภาพสินค้าที่ถ่ายไว้ตอนที่แกะสินค้าออกจากกล่อง ดูผ่านๆ ผมคิดว่าเป็นของใหม่






หลังจากที่ได้แกะสินค้ามาเพื่อใช้งาน ผมมีหลายข้อสงสัยที่ทำให้ตัวสินค้าแลดูไม่เหมือนสินค้าใหม่ รายละเอียดดังนี้ครับ

1. Serial Number บนเครื่องมือถือกับตัวกล่องไม่ตรงกัน



2. ไม่มีพลาสติกกันรอยด้านหน้า ด้านหลัง ด้านข้าง และ กล้อง (ภาพนี้ถ่ายจากอุปกรณ์ของ Galaxy S5 ที่ซื้อจากศุนย์AIS ไม่ใช่เครื่องที่สั่งซื้อผ่านทาง Lazada)



3. ด้านหลังมี Sticker ที่เหมือนตั้งใจแปะเพื่อปิดบัง IMIE และ Serial Number ของตัวเครื่อง ในข้อนี้ถ้าสังเกตดีๆ จะเห็นว่ามี Stickerรับประกันสินค้าติดอยู่ก่อนหน้า Sticker "Samsung Electronics" ถ้าเป็นเครื่องใหม่จริง Sticker ดังกล่าวไม่ควรจะมาติดอยู่บนตัวเครื่องได้ทั้งๆที่ Quaility Seal ยังไม่ได้ถูกแกะ



4. Sticker ด้านล่างของกล่อง เหมือนมีร่องรอยการแปะซ้ำ



5. Quality Seal ด้านบนกล่องดูไม่มีคุณภาพเท่าตัวที่ซื้อจากศูนย์ AIS (ซ้ายเครื่องศุนย์AIS - ขวาเครื่องที่ได้จากLazada) 



6. แบตเตอรี่ ชาร์จมา 100% จากประสบการณ์ส่วนตัวที่ซื้อมือถือ Samsung จากศูนย์มาหลายเครื่อง ไม่เคยสักครั้งเดียวที่เครื่องออกจากศูนย์จะมีแบตเต็ม 100%



ทั้งนี้ผมได้ติดต่อทาง Lazada เพื่อขอคืนสินค้าชิ้นดังกล่าวไปเป็นที่เรียบร้อยแล้ว แต่จนถึงบัดนี้ (วันที่ 21 ตุลาคม 2557) ผมก็ยังไม่ได้เงินคืน ซึ่งผมได้ส่งทั้ง Email และ โทรเข้า Call Center ไปสอบถาม ได้คำตอบกลับมาว่า ขณะนี้ได้ส่งคืนสินค้าไปยังร้านค้าแล้ว รอทางร้านค้าตอบกลับมาอยู่ ซึ่งทาง Lazada เองก็ตอบไม่ได้ว่าทางร้านค้าจะติดต่อกลับมาภายในกี่วัน

จากความเข้าใจของผมนั้นร้านค้าเองดูเหมือนจะไม่มีความสุจริตในการค้าขายมาตั้งแต่แรก แล้วถ้าหากร้านค้าไม่รับผิดชอบ ผมจะได้เงินคืนมั้ย ทาง Lazada จะรับผิดชอบอย่างไร อันนี้รบกวนท่านที่เคยส่งคืนสินค้ากับทาง Lazada มาช่วยตอบ จะขอขอบพระคุณอย่างสูงครับ

หากมีเหตุการณ์อะไรคืบหน้า จะกลับรายงานต่อครับ

รายละเอียดเหตุการณ์
6 ตุลาคม 2557 สั่งสินค้า
9 ตุลาคม 2557 ได้รับสินค้า
10 ตุลาคม 2557 ส่งคืนสินค้า
14 ตุลาคม 2557 ส่งเมลล์ไปสอบถาม เจ้าหน้าที่โทรกลับมาบอกว่า ได้รับสินค้าแล้วและได้ส่งให้ทางร้านค้าแล้ว รอร้านค้าตอบกลับ
20 ตุลาคม 2557 โทสอบถาม Call Center เจ้าหน้าที่ตอบเหมือนวันที่ 14 ตุลาคม 2557
24 ตุลาคม 2557 เจ้าหน้าที่ Lazada ติดต่อกลับมาแจ้งว่า ของที่ส่งมาให้นั้นไม่มีคุณภาพจริงๆ จะดำเนินการเรื่องคืนเงินให้เสร็จสิ้นภายในวันนี้ คาดว่าเงินจะกลับเข้าบัตรในอีกประมาณ 4-5 วัน																																	   แก้ไขข้อความเมื่อ 24 ตุลาคม 2557 เวลา 14:48 น.
comment1:โหวตให้ครับ ลาซาด้าทำแบบนี้ไม่ดีเลย
comment2:โหวตค่ะ
comment3:เคยซื้อกล้องติดรถยนต์ มาตัวหนึ่ง เห็นลดราคาเลยสั่ง ใช้ได้แค่ไม่กี่วันพังแล้ว ฮ่าๆ
comment4:เครื่องที่ได้มาคือเครื่อง

cybermate ครับ

หรือง่ายๆคือ refurbished ครับ

ไป Google ต่อนะครับ

ฟันธงครับ

เคยสั่ง 10 เครื่องแจกลูกน้องปีใหม่มาครับ
ราคาถูกกว่าปกติ ราวๆ 20-30% ครับ
comment5:ยิ่งทำยิ่งมั่ว lazada
comment6:ร้านไหนส่งของให้ครับ จะได้กาหัวไว้
comment6-1:ตามภาพนะครับ
comment6-2:อืม...ส่งตรงมาจาก MBK เลย
comment6-3:MBK เห็นชื่อนี้แล้วสยอง
comment6-4:คุณภาพตรงข้ามกับชื่อร้านเลยนะครับ สยองเลยเจอแบบนี้
comment6-5:ขอแฉ ร้านมือถือ mbk มีน้องฝากมาแฉ ร้อยละ 99 หลายร้านแกะกล่องออกครับ เอาใส้ใน สายชาร์จ หูฟัง สับเปลี่ยน ยัด ของปลอม ซีลพลาสติกใหม่ เลวชาติครับ เอาของแท้แยกไว้ขายต่อ ถ้าพวกตระกูล ไอฟง จะไม่ค่อยโดน แต่ก็มีเคสโดนเยอะนะ พวกโทรศัพท์ทั่วไปจำพวก ss lg etc.. โดนยำครับ คนบ้าน ๆ มาซื้อ ไม่รู้เรื่อง งานเข้าก็ไม่รู้ตัว พอเจอคนดูออกแถไปเรื่อย จำใส่สมองไว้เลยครับซื้อมือถือครั้งใดอย่าไป mbk ซื้อความสบายใจเถอะครับ เชื่อผม ไม่ได้ฟังเค้าเล่า เห็นน้องที่ทำงาน เพื่อน โดนมาเยอะ แต่มันไม่โวย ผมช่วยอะไรไม่ได้ จับสาย จับหูดูก็รู้ แมร่งยำหมด
comment7:voteอีกเสียงคะ
comment8:ฝากอีกคนไทยโกงไทย
comment9:cybermate <<<  เป๊ะเลย
comment10:แจ้งลาซาด้า เคลมสิครับ
comment11:ลาซาด้า รับผิดชอบไง? แค่ส่งต่อ? ไม่ซื้อผ่านคนกลางดีกว่ส
comment12:ผมก็มีเคสกับ lazada ตามเองเป็นเดือนไม่ได้คำตอบ ไม่แก้ไข

http://pantip.com/topic/32514777

แนะนำให้ยื่นเรื่อง ผ่าน สคบ ท่างช่องทางออนไลน์ได้เลยครับ

ผมยื่นเรื่องไป พอส่งเอกสารไปเพิ่มเติม อีก 3 วันของส่งมาเลยครับ

ทุเรศสิ้นดี lazada
comment13:เคยขอตังค์คืน สมัยที่ซื้อ sharp sh530u 7 วัน มั้งได้เงินคืน คือของใหม่จริง แต่มีฝุ่นเม็ดบักเป้งในจอ ร้านค้า By Lazada ครับ และอีกหลายชิ้นส่งเปลี่ยนใหม่ มีตำหนิบ้างไรบ้าง ว่าแต่ จขกท. ซื้อโดยร้านค้าใดในลาซาด้าครับ ก่อนหน้าก็มีสมาชิกโดนย้อมแมวการ์ดจอ
comment13-1:เรื่องร้านค้า ตอบไว้ที่ คห.6 แล้วนะครับ
comment14:เป็นเว็บที่ราคาดึงดูดดี แต่ไม่กล้าซื้อ
Vote ให้ก็แล้วกันนะครับ
comment15:สติ๊กเกอร์ Cybermate ชัดเจน หมายถึงเครื่องหลุด QC เอามาซ่อมแล้ว กลับไปขายใหม่ครับ 
http://topicstock.pantip.com/mbk/topicstock/2010/03/T9010986/T9010986.html
comment16:โหวตครับ
comment17:เวลาซื้อใน Lazada เลือกร้านค้าดี ๆ ครับ เพราะมีทั้งที่ Lazada จำหน่ายเอง และร้านอื่น ๆ ที่ใช้ Lazada เป็นช่องทางจำหน่ายด้วยครับ
ถ้า Lazada จำหน่ายเอง ก็มั่นใจได้ระดับหนึงว่า ของแท้ ถ้ามีปัญหา ก็เคลียร์จบได้เร็วครับ
แต่ถ้าเป็นร้านอื่น ๆ ก็ต้องวัดดวงครับ เพราะ Lazada เองเป็นแค่คนกลาง ถ้ามีปัญหา ก็จะช้า เคลียร์จบยากครับ
comment18:เวบนี้ทำจันไรมาเยอะแล้วครับ
comment18-1:
comment18-2:อัปปะรีย์

จัญญไรย์
comment19:เคยซื้อสินค้าบ่อยๆแต่เป็นพวกผ้าอ้อมเด็ก และ Powerbank ก็ปกติดี
แต่ของพวกนี้บอกตามตรงผมไม่กล้าพอ
comment20:ส่วนตัวเคยขอคืนสินค้าเป็น Nokia ใช้ได้ประมาณ 10 ปุ่มบางปุ่มกดไม่ได้เลยคืน ใช้เวลาประมาณ 1 อาทิตย์พอดี เงินถึงเข้าบัญชี ^_^
comment21:ต้องวังซื้อจากร้านใน lazada ที่ไม่ใช่ lazada
comment22:แอบสังเกตุความผิดปกติของกล่องใส่พัศดุค่ะ

ปกติแล้วกล่องของ LAZADA จะเป็นกล่อง แข็งของ LAZADA เองเลย ไม่เคยเจอกล่องไปรษณีย์แบบในภาพของ จขกท นะคะ

เคยซื้อของ LAZADA มาหลายชิ้นแล้ว ทั้งที่ LAZADA ขายเองและก็เป็นของฝากขาย แต่ไม่เคยเจอกล่องแบบนี้เลยค่ะ

แก้ไขคำผิด
comment22-1:เราทั้งซื้อและขายของใน lazada ค่ะ กล่องมีทั้ง 2 แบบค่ะ
กล่องของ lazada เองจะเป็นสินค้าที่ lazada เก็บไว้ในคลังสินค้า 
แต่ถ้าเป็นกล่องปณ. หรือกล่องอื่นๆ จะเป็นของที่ lazada รับจากร้านค้าและไปส่งให้กับลูกค้าค่ะ
comment23:โหวตปายย
comment24:lazadaถ้ายังไม่ปรับปรุง สงสัยจะเจ๊งก็คราวนี้แหละ
comment25:เข้ามาช่วยดัน ขอให้ได้เงินคืนโดยเร็วนะคะ
comment26:สินค้าของลาซาด้าเอง หรือร้านฝากขายครับ ผมเลือกซื้อเฉพาะที่ระบุลาซาด้าขายเอง ถ้าเป็นร้านฝากนี่ไม่ได้แอ้มเงินผมเลย (Code ส่วนลดใช้ได้ทั้งกับสินค้าของลาซาด้าเอง และสินค้าที่ร้านฝากลาซาด้าขาย)

ขอแนะนำส่วนที่พอจะรู้นะครับ
1. Serial Number บนเครื่องมือถือกับตัวกล่องไม่ตรงกัน
ผมว่าตรงกันครับ ดูตรงที่ผมทำเครื่องหมายบนจอ กับ วงสีแดง (ลองแกะดู) ส่วนขีดเส้นสีแดงน่าจะเป็น Serial Number เพื่อตรวจสอบของลาซาด้า เพราะหลายๆ ครั้งที่สั่งซื้อสังเกตุว่าสินค้าที่สั่งมาจะต้องมีสติ๊กเกอร์รหัสที่เป็นของลาซาด้าติดเพิ่มมาเสมอ


ข้ออื่นๆ ไม่มีความรู้ เพราะซื้อเฉพาะมือถือถูกๆ จากลาซาด้า หากเป็นรุ่นที่ราคาแพงๆ จะไปซื้อกับตัวแทนหรือศูนย์เพื่อเปลี่ยนคืนใน 7 วัน สบายใจกว่าครับ

ซื้อกับลาซาด้าบ่อยและเยอะชิ้น เจอกรณีเดียว คือ มั่ว http://pantip.com/topic/32157044
comment26-1:ขอขอบคุณสำหรับคำแนะนำนะครับ คุณ KBanrai สายตาดีมากๆ ผมยังไม่เคยสังเกตเห็นจุดนี้มาก่อนเลย

ผมเห็นด้วยกับคุณ KBanrai ที่ว่า "ผมเลือกซื้อเฉพาะที่ระบุลาซาด้าขายเอง ถ้าเป็นร้านฝากนี่ไม่ได้แอ้มเงินผมเลย" เป็นอย่างยิ่ง

ในส่วนของ Serial Number นั้นถ้าเปรียบเทียบกับเครื่องศูนย์ของAIS ที่ผมใช้งานอยู่นั้น ผมว่าไม่น่าจะใช่ Serial Number ของ Lazada นะครับ เพราะว่าตัวเครื่องศูนย์ของ AIS นั้น Serial Number ในตำแหน่งดังกล่าวตรงกันกับตัวเครื่องครับ
comment26-2:รูปที่เปรียบเทียบ Serial Number ในครั้งแรกไม่ได้เห็นทั้งหมดของสติ๊กเกอร์ที่แปะทับ จึงอนุมานเอาจากสินค้าอื่นๆ ที่ผมเคยซื้อ อย่างไรแล้วต้องขออภัยในส่วนนี้ดวยครับ 

จากที่ดูๆ สภาพสินค้าแล้ว น่าจะเป็นสินค้าที่ไม่ใช่เครื่องใหม่มือหนึ่ง แต่(อาจ)เป็นสินค้ามีปัญหาส่งเคลม หรือซ่อม หรืออะไรก็แล้วแต่ครับ

ขอเป็นอีกกำลังใจให้ได้รับการดูแลรับผิดชอบหรือคืนเงิน หรือได้รับสินค้าใหม่จริงๆ ซิงจากโรงงงานนะครับ
comment27:สังเกตง่ายเลยครับ ทั้งสติ๊กเกอร์ Cyber Mate  ทั้งสติ๊กเกอร์ซื้อขาว ซัมซุงอิเลคทริคนั้น..

เครื่อง B Grade ครับ ไม่เพียงเท่านั้น คุณยังได้รับสิทธิ์ ไม่ได้ประกันศูนย์ ด้วยนะครับ

เข้าศูนย์คือเสียงเงินค่าซ่อมนะครับ !!!
comment27-1:เมื่อก่อนเคยซื้อ samsung ที่ประกัน cybermate
ก็ได้รับข้อมูลว่า มันคือเครื่อง refurbish นะครับ
และถ้ามีปัญหา ต้องส่งเข้าศูนย์ cybermate เท่านั้น เข้าศูนย์ samsung ไม่ได้
และ ตรงสติ๊กเกอร์แปะในตัวเครื่องใต้แบต เค้าน่าจะมีการ ตัดมุม หรือ เขียนว่า grade B ประมานนี้นะครับ
comment28:ช่วยโหวตครับ
comment29:มารอตามค่ะ เกือบสั่งกับ LZD ไปแล้ว S5 นี่แหละ 
แต่ตอนนั้นเราค่อนข้างนอยคือของมันราคาแพง
แถมไม่เคยสั่งกับทางนี้ด้วย เลยไม่ได้สั่งไปค่ะ
comment30:เคยซื้อ PowerBank กับ Lazada แล้วได้ของผิด

ได้รุ่นแพงกว่า (ที่ไม่ได้อยากได้มา)

ติดต่อไปแล้วแจ้งว่าคืนเงินได้ ให้ส่งของไปก่อนแล้วจะคืนเงิน

พอดีรีบใช้จึงไม่ได้คืน แม้จะไม่อยากได้

ถ้าคืน ... แล้ววุ่นวายขนาดนี้ ... ไม่คืนก็ได้ แต่ยังดีที่ได้ของแพงกว่ามา ... แต่ถ้าเป็นกรณีได้ของถูกกว่าคงเซ็ง
comment31:พวกอุปกรณ์อิเล็คทรอนิคส์ต่าง ๆ เลี่ยงได้ควรเลี่ยงครับ ร้านด้านในเวบ ของปลอมก็มี refurbished ก็มี บางทีเอาของที่ลูกค้าเคลมมา กับมา wrap ขายใหม่อีก ซื้อได้แค่ของที่มาจากผู้ผลิตโดยตรง เช่น ผ้าอ้อม เท่านั้น ลองค้นหาจาก google ดูก็ได้ครับ บางคนก็โชคดีไม่โดน ต่างกรรม ต่างวาระครับ
comment32:ส่วนตัวไม่เคยสั่งเลยค่ะ แต่ดูๆเครื่องซักผ้าไว้ ราคา3-4พัน แต่ยังไม่ได้ตัดสินใจ ถ้าเจอแบบนี้ ก้อแย่มากๆๆ ต้องระวัง ถ้าเลือกได้ซื้อข้างนอกดีกว่า ขอบคุณคำแนะนำนะคะ ขอให้ได้เงินคืนเรวๆนะคะ เอาใจช่วยค่ะ✌✌✌
comment33:ผมสั่งซื้อ​เฉพาะ​สินค้า​แฟลช​ไดร์​  Harddisk ส่วน​ใหญ่​ นอกเหนือจาก​นี้ไปซื้อ​เองกับมือ​
comment34:คนในบริษัท Lazada (หรือแม้แต่ Zalora) 
ยังยอมรับเลยครับว่า Service ของตนเอง มันเข้าขั้นห่วย

ยังดีที่ Zalora เริ่มกะเตื้องมาหน่อย แต่ Lazada นิยิ่งทำยิ่งแย่ครับ
comment34-1:Zalora  .... ผมหมดเงินกับที่นี่มาหลายตังแล้วครับ  ส่งของไว ส่งฟรี เก็บเงินปลายทาง คืนของได้  แต่ของมาเรียบร้อยตลอด ไม่ต้องคืน

จะซื้อช่วงลดราคา คิดว่าคุ้มครับ เพราะใช้บริการมาหลายปี  ลดราคาบ่อยๆ
comment35:ยังคงโดนกันอยู่เรื่อยๆ กับเว็บดังเว็บนี้
comment36:ตราบใดที่ยังมีคนมายืนยันอยู่เรื่อยๆ ว่า ได้ของปกติ ไม่มีปัญหาอะไร ไม่เคยโดนย้อมแมว เวปนี้ก็ยังคงอยู่ได้เรื่อยๆ ครับ เพราะเค้ามองแค่ว่าที่เกิดปัญหาเป็นแค่ส่วนเล็กๆ จำนวนไม่มาก  อีกอย่างเหตุผลยอดฮิตก็คือ  ของนั้นไม่ใช่ของ Lazada แต่เป็นร้านอื่นที่มาลงขายใน Lazada ไม่รู้จะรับผิดชอบอย่างไร  ถ้าทำได้ปัญญาอ่อนแบบนี้ก็อย่าเปิดเวปเลย เค้าเรียกความรับผิดชอบไม่มี  ดีก็สบายตัว ชั่วก็มองๆ แล้วเฮ้ยไม่ใช่กรูก็ชิ่งเลย ไอ่บร้าา
แล้คนซื้อ Lazada 100 คนก้ไม่ใช่แฟนกระทู้ pantip ทั้งหมด หากได้อ่านรับรองหลายๆ คนที่ยังไม่เคยซื้อของผ่าน Lazada จะไม่มีวันซื้อร้านนี้เป็นอันขาด บางคนก็เห็นว่าถูกกว่าก็โอเคซิกาเร็ตแล้ว  ไม่ได้ดูด้วยซ้ำว่าร้านอะไรขาย (เข้าใจหรือเปล่าก็ไม่ร็ว่ามีร้านกี่แบบใน Lazada)

ผมว่าเวปควรลงมาจัดการความเชื่อมั่นได้แล้ว อาจต้องมีตัวกลางโอนเงินเข้าส่วนกลางก่อน ลูกค้ารับของเรียบร้อย แล้วโอนเงินให้ผู้ขาย ประมาณนี้ หากใครทำได้ก็มีความน่าเชื่อถือมากกว่าปกติ อะไรประมาณนั้น  หากระบบไม่ดีเราก็ควนแอนตี้ไม่ซื้อซะ มีที่อื่นเยอะแยะ แต่อย่างว่าคนที่ยังไม่เคยโดน ก็ยังมีความเชื่อถือในการสั่งของอยู่เรื่อยๆ คือมีความเชื่อมั่นว่างั้น  จนกระทั่งต้องมาเจอแบบ จขกท คือสั่งซื้อสั่งสมความเชื่อมาเรื่อยๆ จนมาเจอตอแบบวันนี้

 "การซื้อของ online มีความเสี่ยง  แต่ก็ไม่เคยเจอว่าเวปขายของ online เวปใหนมีข่าวฉาวน่าเบื่อน่ากลัวขยาดได้บ่อยเท่าเวปนี้"
comment37:http://www.pdamobiz.com/forum/forum_posts.asp?TID=294551&PN=1


  การตัดมุม หรือการเขียนตัวอักษร B เป็นเครื่อง B grade ที่จัดจำหน่ายโดยผู้แทนจำหน่ายที่มีชื่อว่า Cybermate ครับ

Cybermate เป็นบริษัทที่นำเครื่องที่ ไทยซัมซุงรับเปลี่ยนคืนสินค้า ภายใน 7 วัน ในกรณีสินค้ามีปัญหา (อยู่ในเงื่อนไขเปลี่ยนสินค้าใหม่)

ไทยซัมซุงได้จัดจำหน่ายให้ Cybermate ครับ แล้ว Cybermate ก็จะนำมาซ่อม และแก้ไขอาการ ให้อยู่ในสภาพพร้อมใช้ และนำมาจัดจำหน่ายต่ออีกทอดนึง
comment37-1:ผมว่ารายการนี้ ต้องรับผิดชอบโดย Samsung ขายไปให้ Cybermate แล้วย้อนเข้าตลาด เป็นเครื่องใหม่ >> ย้อมชัวร์ (ใครเถียงไหม ว่า Samsung จะไม่เคยคาดว่า จะมีเหตุการณ์นี้ขึ้น!!??)
ผมเคยโดนที่ MBK แต่โชคดีที่เครื่องไม่เคยมีปัญหา จนเลิกใช้ไปเอง
และไม่เคยซื้อ Samsung อีกเลย และยังขอยืนยันว่า จะไม่ใช้แน่นอน
comment38:เข้มข้นน่าติดตาม
comment39:LAZADA  ลูกค้าหดแน่ๆถ้าไม่หาวิธีแก้ปัญหาพวกมือที่สาม 
OLX ก็เหมือนซ่องโจร หลอกฟันเงินฟรี
แล้วเว็บ kaidee จะเป็นไงบ้างน้อ......
comment40:ไม่เฉพาะมือถือครับ ผมซื้อเคยสั่งเครื่องฟอกอากาศSharp ยังโดนเลยครับ เห็นแก่ของถูก ถูกกว่าห้างไม่กี่ร้อย เข็ดเลยครับ


คำชี้แจงจากlazada
comment41:ขอดูลิ้งสินค้าตัวที่สั่งได้ไหมครับ 

S5ลดแล้วเหลือ14,849 ถ้าระบุเป็นสินค้าใหม่พร้อมประกัน ราคาดีมากจริงๆ
comment41-1:สวัสดีครับคุณ optimo team

ผมพยายามหา link สินค้าตัวที่ผมสั่งซื้อตั้งแต่วันที่ผมพบเจอปัญหากับตัวเครื่องเพื่อมาใช้ในการอ้างอิง แต่searchเท่าไหร่ก็ไม่เจอlinkดังกล่าวครับ และได้เข้าไปในประวัติการสั่งซื้อของตัวเองก็ไม่สามารถเชื่อมต่อไปยัง link ของตัวสินค้าได้

ผมได้ตรวจสอบก่อนที่จะสั่งซื้อแล้วว่า ไม่ได้มีระบุไว้ว่าเป็นสินค้า Refurbished ซึ่งทาง Lazada Call Center ก็ได้ยืนยันข้อมูลตรงนี้แล้วเช่นกัน แล้วก็มีการรับประกันสินค้า1ปี ผมจึงมั่นใจว่าเป็นสินค้าใหม่แน่ๆ

ราคาตั้งอยู่ที่ 16499 ครับ ส่วนลด Master Card สำหรับวันจันทร์อีก 10% เลยเป็น 14849.1 ครับ
comment41-2:น่าจะเป็นสินค้าที่ไม่ได้ขายโดยlazadaล่ะครับ ถ้าตามที่บอกร้านผิด100%...จะว่าหลอกลวงเลยก็ได้ 

ส่วนlazadaถึงจะไม่ได้ขายเองแต่ก็เป็นสื่อกลาง ต้องเคลียให้ลูกค้า เรื่องคืนเงินผมว่ายังไงก็ได้คืน แต่lazadaควรกำหนดเวลาให้ลูกค้าหน่อย ไม่ใช่ตอบว่ารอร้านลูกเดียว ผมเองก็เพิ่งซื้อโทสับซัมซุงมาครับ(เครื่องใหม่ประกัน0 ผมลงทะเบียนเรียบร้อย) ใช้โปรลด10%ถูกกว่าตู้2000...ถูกกว่าศูนย์3000 ไม่มีปัญหาเพราะจะซื้อเฉพาะที่"จัดจำหน่ายและดำเนินการโดยลาซาด้า" แต่ไม่ได้หมายความว่าคนอื่นจะต้องไม่มีปัญหานะครับ 

อยากให้lazadaปรับปรุงเรื่องการดำเนินการหลังขายหน่อย กลัวจะเจ๊งจริงๆ ขายตัดราคาแบบนี้ศัตรูเต็มเมือง พลาดมีคนคอยซ้ำเพียบ ของที่ไม่ได้ขายเองควรระบุไปเลยว่ามีปัญหาคืนเงินลูกค้าในกี่วัน...แล้วค่อยไปไล่บี้กะร้าน อยากให้อยู่นานๆ
comment42:ลงเป็นเครื่อง b grade by cybermate ก็หมดเรื่อง

ดันมาขายราคาปกติ ก็คือย้อมแมวดีดี
comment43:ถ้าให้ดีลงชื่อร้านด้วยครับ ^^
ของผมโดนไปเหมือนกัน กรณีย้อมแมว ^^

http://pantip.com/topic/32591025
comment43-1:ตอบไว้ให้ที่ คห.6 แล้วนะครับ
comment44:ชื่อเสียเยอะจนรู้สึดว่าเว็บนี้ไม่ใช่ตัวเลือกในการสั่งซื้อสินค้าใดๆต่อไป
comment45:
comment46:ซื้อบ่อยเพราะเก็บเงินปลายทาง ทั้งจากลาซาด้าและร้านฝาก(ช้าบ้างมั่วบ้าง)แต่ดีนะเรายังไม่โดน นี่ว่าจะสั่งมือถือ เปลี่ยนใจดีกว่า
comment47:จขกท ควรแจ้ง สคบ คับ เพราะเป็นช่องทางนึงที่สามารถทำได้ บริษัทพวกนี้ ถ้าไม่มีไฟรนก้นออกข่าว ก็นิ่งเงียบสยบความเคลื่อนไหว ลองมีข่าวคึกโครม ออกมาแก้ตัวกันหน้าสะล๋อน สู้คับรักษาสิทธิผู้บริโภค
comment48:หึๆ หุๆ ฮ่ะๆ
ผมมีอะไรจะบอกเจ้าของกาทู๊ค๊าฟ

เครื่องที่ จขกท. ได้มา ผมคิ๊ดว่าเป็น
"สินค้าเกรด B ของ Samsung" ครับ

สินค้าเกรด B คือสินค้าที่ มีตำหนิ ไม่ผ่านการQC ไม่อาจขายใน 0 ได้ เครื่องอาจจะไม่ได้เป็นอะไร หรือเป็นอะไรก็ได้ เช่น

กล่องบุบเบี้ยว
กล่องหาย
เครื่องมีรอย

อะไรประมานนี้
ทีนี้ทาง SS ก็เอามาขายให้กับ ร้านค้าต่างๆ ทีละล๊อต ทีละล๊อต
ทางร้านค้า ก็เอามาขาย โดยลดราคา
เช่น สินค้าปกติ 10,000 แต่ถ้าเป็น เกรด B จะเหลือราคา 6000 เท่านั้น
โดยทาง SS จะไม่รับประกันสินค้าอะไรทั้งนั้น
แต่มันก็ยังมีประกันอยู่กับ CyberMate ซึ่งสามารถฝากเคลมกับทาง  SS ได้ครับ
เงื่อนไขหลักๆ คือ
ฟรีค่าแรง 1 ปี
ฟรีค่าอะไหล่ 3 เดือน

ส่วนใหญ่เค้าจะ "กรีด" Serial Number ออกเลย ทั้งที่ตัวเครื่องและกล่องครับ

ทั้งนี้ทั้งนั้น ก็อย่ามองสินค้าเกรด B ในแง่ลบนะครับ
เพราะผมก็เคยใช้ NoteBook SS สวยๆ ราคาเบาหวิว ผมเทสทุกอย่างจนพอใจ แค่กล่องมันบุบๆ บุ๋ยๆ
comment48-1:ก็ขายเป็น B Grade ซิครับ?
หรือมาย้อมแมวแบบนี้ มันถูกหรือ????
comment49:ตกลง LAZADA นี่มันเวปสินค้าตกเกรด ละสิ

ประกาศแต่แรกก็เข้าใจนะ  ความถูกแรกมาด้วยสินค้าตัวลองหน้าร้าน  และไม่มีการรับประที่แน่นอนหลังการขาย

ดังนั้นอย่าให้พวกทำมาหากินแบบนี้ มีกินมีใช้อีกเลย
comment50:เว็บนี้ยังมีคนซื้ออีกรึ
--
น่าจะเป็นตำนานได้เเล้วนะ
Lazada ชอบย้อมเเมวขาย
comment51:ไม่คิดจะซื้อเลยเวบนี้ ไม่มั่นใจในสินค้า
comment52:ซวยละซิ่เพิ่งสั่งเครื่องซักผ้า คงไม่ย้อมผ้านะ
comment53:เราก็เคยสั่งเตารีดไอน้ำจาก ensogo
เราก็งงว่าทำไมมีรอยน้ำอยู่ในเตารีด
เหมือนกับว่าเคยใช้มาแล้ว
เจอ กท นี้ถึงบางอ้อเลย
comment54:แย่มาก
comment55:ห่วย ตรงที่ร้านขายร่วม กับ LZD แหละ

ปล . ยังหวั่นใจว่า Ray Ban ที่ซื้อมานี่ ปลอม หรือ Coppy เกรด AAA อยู่เนี่ย 4xxx บาท
comment56:ผมรู้สึกว่าของมันตลาดนัดแฮะ และแพงกว่าตลาดนัดอีกอะ เห็นทั้งไฟฉายกับรองเท้า เดินดูไฟฉาย ตลาดเซฟวัน โคราช หกร้อย มาเปิดลาซาด้า 950 คืออัลไล ไอ้รองเท้าดูเกาหลีๆนั่นก็เหมือนกัน    เครื่องปิ้งขนมปังก็แพงกว่าบางเวป
comment57:โห เว็บนี้กล้าจัง 
โหวตคะะะ
comment58:ขออนุญาติแชร์ประสบการณ์ตัวเองนะคะ เจอกับตัวเลย แต่ว่าเราก็ตามเรื่องจนเค้ารับของและโอนคืนมาค่ะ
แต่ว่าจริงๆ lazada เหมือนเป็นพ่อค้าคนกลางนะคะ  แต่ยังไงก็น่าจะเช็คของบ้างเนอะ

http://pantip.com/topic/32266003
comment59:หมดความเชื่อถือ LASADA ไปนานละ
comment60:รบกวน จขกท ขอลิ้งหน้าสินค้า นั้นด้วยได้ไหมครับ จะเอาไปให้น้องดูอ่าครับ
comment61:จะซื้อจริงๆ ต้องเช็คว่า lazada ขายเอง หรือ ร้านที่มาฝากขายในlazada คับ ...lazada เหมือนเป้นคนกลางระหว่างร้านกับคนซื้อ
comment62:กระทู้วันเดียวกันเลย สั่งสาย lightning ได้ของเทียบ
http://pantip.com/topic/32744513
comment63:หยุดช้อปออนไลน์ ไปหาร้านดีกว่า ร้านดีๆ นะคับ
comment64:http://pantip.com/topic/32675221

ณ ตอนนี้ได้เงินคืนกลับเข้าบัตรเครดิตแล้วนะครับ แต่กว่าจะได้คืนก็ติดตามโทรถามอยู่เป็นอาทิตย์
เจ้าหน้าที่ที่รับสายบอกจะติดต่อกลับก็ไม่เคยมี โทรตามเองตลอด

ห่วย กาก สุดจะบรรยายครับ
comment65:ขอตอบเผื่อหลายคนยังไม่รู้เกี่ยวกับระบบของลาซาด้า

สินค้าฝากขาย เวลามีออร์เดอร์จากลูกค้า ทางลาซาด้าจะแจ้งมายังร้าน

แล้วร้านจะแจ้งมาที่บริษัทขนส่งให้เข้าไปรับสินค้า

สินค้าจากทั่วประเทศจะถูกนำมาไว้ที่โกดังใหญ่ของบริษัทขนส่งนั้นเพื่อจะได้ทำการคัดแยกไปยังที่ต่างๆอีกที

ทางลาซาด้าไม่มีทางได้เช็คสินค้าก่อนแน่นอนครับ

ไม่ใช่ม้า แค่คนที่เคยอยู่บริษัทขนส่งที่ว่า
comment66:ช้อปออนไลน์มันก็เสี่ยงแบบนี้แหละครับ เป็นกำลังใจให้ครับ
comment67:ผมเคยซื้อ เซนโฟน 6 มีปัญหาตั้งแต่เปิดใช้ อัดวีดีโอไว้เลย ส่งไปให้พนักงานดู ทางเมล แล้วทำเรื่องขอคืน ทำเรื่องคืน ส่งของคืน รวมเวลาได้เงินคืน + ค่า ems ใช้เวลาราวๆ 1 เดือนได้ครับ

ที่เคยเจอก็รับผิดชอบดีนะครับ
comment68:เวลา สั่งซื้อให้ดูที่มุมล่างด้านขวา ครับว่า จำหน่ายโดย ใคร หาก เป็น ร้านค้า ก็ไม่สั่งครับ

แต่ถ้า

เขียนว่า จัดจำหน่ายโดย Lazada สั่งได้เลย ไว้ใใจได้ครับ
comment69:อยากซื้อ Samsung แนะนำ cdiscount ดีกว่าเยอะ ผมซื้อ s5 มาสามเครื่องละครับ 14999 ใหม่แกะกล่องแน่นอน แต่ต้องรอจังหวะ มันลดราคาเป็นช่วงๆ
ตอนนี้ Note 3 14999 เอง เล็งๆอยู่
comment70:แมวไม่ผิด ฮือๆ
comment71:บอกไว้เลยครับ ถ้าซื้อจากที่นี่ ต้องมองหาแต่คำว่า "By Lazada" หรือ "ดำเนินการโดย Lazada" ไม่งั้นจะเป็นร้านข้างนอก
แล้วก็ส่งกันเองโดยตรง

ผมว่า lzd ควรทำระบบให้คะแนนแบบ ebay นะ ถ้าใครได้คะแนนไม่พอใจจะติดลบคะแนนบวกไปเยอะๆ แต่ถ้าคะแนนบวก เพิ่มแค่ทีละ1 ป้องกันการทำไม่ดีกับลูกค้า
แล้วใครคะแนนน้อยๆก็ถูกเรียงการ search น้อยๆ และลูกค้าจะเอาไว้ตัดสินใจ
comment72:ผมว่ามันน่าจะตั้งแต่ซีลแล้วแหละ

ซีลพลาสติดนี่มันซีลโดยไดร์เป่าผมชัดๆ

ปรกติกล่องพวกนี้มันจะเป็นซีลนิ่ม ถ้าเจอพวกกรอบๆแข็งๆนี่โดนซีลใหม่ซะส่วนมาก
comment73:เห็นด้วยครับกับ คห 71 lzd ทำระบบคะแนน แบบไม่เป็นจริงเลยครับ ลองไปดูสินค้าที่มี 1ดาว ครับ แล้วกดดูปรากฎว่า ไม่ความเห็นเลย
แต่พอไปดู ที่ 4-5 ดาว กลับมีความเห็น และผมได้ลองเขียนความเห็น1 ดาว เสร็จเรียบร้อย แล้วลอง refresh web page ใหม่ สุดท้ายต้องรอAdmin อนุมัติซะก่อน อย่าง งี้เขาเรียกว่า ดีเหรอครับ 
อย่างน้อยทุกความเห็นก็ต้องขึ้นสิครับ มาปกปิดอย่างนี้ ไม่ดีเลย
comment74:ผมขอว่า ผู้สั้งซื้อ ไม่หาข้อมูลก่อนซื้อ ยิ่งของราคาแพงๆแล้ว ยิ่งต้องเช็คกันหน่อย

ลองใส่ชื่อนี้ใน Google สิครับ เพียบ

มีหลายข่าว เกี่ยวการซื้อออนไล ไม่ได้ สัมผัสสินค้าโดยตรงก่อนซื้อ แล้วทุกข่าวจะมีปัญหา กับเงินที่จะได้คืน

ที่นี้เค้าเป็นเว็บรับฝากซื้อขาย หมายถึง คนขายจะเป็นใครก็ได้ ไปประกาศขายผ่านที่นี้

จำไวว่าการ ซื้อของโดยไม่เห็น ตัวจริงก่อนซื้อ โปรเช็คประวิติ ผู้ขายให้มากๆ

เอาเบอร์โทรใส่ Google เอาชื่อร้าน ชื่อคน ใส่ไปเลย

แต่ก็ +1 ให้ครับ
comment75:เราโชคดีมากที่เคยมีปัญหาแค่ครั้งเดียว ทั้งๆที่สั่งเป็นยี่สิบครั้งแล้วในปีนี้
แต่แทบทุกครั้ง ถ้าเป็นสินค้าราคาสูง เราจะเลือกที่ลาซาด้าขายโดยตรง
ถ้าราคาใกล้เคียง ต่างกันนิดหน่อย เราก็ยอมจ่ายเพิ่ม เพื่อได้ของลาซาด้าโดยตรง
ล่าสุดซื้อแกรนด์ 2 ให้พ่อ โอเคมากๆ ขนาดเผลอกดอัพคิทแคท เครื่องก็ยังโอเคปกติดีอยู่
และค่อนข้างมั่นใจว่าของแท้ เครื่องใหม่ ประกันศูนย์

ครั้งที่มีปัญหาคือสั่งแบตสำรองโนเนม สามร้อยกว่าบาม หมื่นมิลลิแอมป์ (เห็นหน้าตาสวย ลืมคิดเรื่องคุณภาพ)
จากร้านค้าร่วม ตอนก่อนได้ของ เครียดเล็กน้อย กลัวมันจะระเบิด
พอได้ของมา ดันเสีย ไฟไม่เข้า ดีใจสุดชีวิต รีบทำเรื่องเคลม เงินเข้าบัตรเครดิตกี่วันไม่ทราบ แต่เข้ามาทันรอบบิลเดียวกัน
แถมได้เงินค่าส่งโอนเข้าบัญชีอีก (แพคใส่กล่องเดิม แปะที่อยู่ทับอีกที)
แล้วกดสั่ง yoobao 10,400 mAh ที่ดำนินการโดย lazada แทน
ใส่โค้ดลดแล้วเหลือไม่ถึง 500 ดีใจสุดชีวิตอีกครั้ง
(สั่ง 2 ชิ้น เพราะพี่ที่ทำงานเอาด้วย) สั่งวันนี้ตอนเย็น ตอนเช้าได้รับของ ของแท้ ใช้งานได้ปกติด้วย ฟินเลอออออ

เพราะงั้น ขอแนะนำนะคะ สั่งสินค้าถ้าเป็นอิเล็กทรอนิค ขอให้โดยลาซาด้าโดยตรง แล้วจะไม่ผิดหวัง ส่งเร็วมากอีกต่างหาก
ส่วนสินค้าอื่นๆ เช่น ผ้าอ้อมเด็ก ขวดนม ของจิปาถะอื่นๆ สั่งร้านค้าร่วมได้ ถ้าลาซาด้าเองไม่มี
ขอให้โชคดี กับการชอปกันทุกคนนะคะ
comment76:ยังไม่เข็ดกับการซื้อของออนไลน์ที่ราคาสินค้าก็เป็นหมื่น ไปห้าง ไปลอง ไปจับ ถูกใจจ่ายเงิน
พนักงานอธิบาย เรามีเวลาเช็คของ
งงกับคนซื้อของในเวบราคาแพงจริงๆ Galaxy S5 ร้านหน้าปากซอยบ้านผมมีทุกสี
ปกติผมซื้อของในเวบไม่เคยราคาเกิน 5000 หรอก
comment77:eBay ครับ
ผมซื้อเป็นประจำ ไม่ใช่ว่าจะ Problem Free นะครับ
แต่ทุกปัญหา Resolution Center ของ eBay จัดการให้ได้เรียบร้อยดีมาก
comment78:บางคนออกความเห็นเอามันส์อย่างเดียว  แต่  เขาว่ามาๆๆ
comment79:ชักต้องซื้อระวัง ๆ แล้ว
เคยซื้อมาเกือบ 20 รายการ
Canon G15 / พัดลม / ตู้เย็น 5 คิว / ไมโครเวฟ / อุปกรณ์เสริมทีวี / TV LCD ฯลฯ
ซื้อเพราะสะดวก ไม่ต้องเดินทางออกจากบ้านเท่านั้นเอง
comment80:สั่งซื้อมา 30 กว่ารายการแล้ว ตัดบัตรเครดิดตลอด พอใจมาก
ซื้อจนคนส่งจำได้ว่าส่งที่ไหน 
สินค้ามีปัญหาก็ส่งคืน ก็ได้เงินคืน+ค่าส่งกลับ แต่หลายวันหน่อย
ผมว่าบริษัทก็รับผิดชอบดี 
นี่ก็เล็งๆจะสั่งซื้ออีกแล้ว
comment81:เคยสั่งโมโตฯรุ่นอะไรสักอย่างที่กันน้ำ แบบเอามาเล่นกะล๊อกก๊อกแก๊ก ไม่ได้เอามาใช้โทรจริงจัง คเรื่องละ สามพันนิดๆ (ตั้ง 2 ปีมาละแหละ)

แล้วเราก็เอาเมมการ์ดจากเครื่องเดิมมาใส่ อัพเดทแอปนู้นนี่นั่น เครื่องค้าง

ปิดเครื่อง เปิดใหม่ เอาแบตออก ใส่ใหม่ เปิดเครื่องใหม่ ก็ยังเป็นอย่างเดิม เลยทำเรื่องขอคืนเงิน

เป็นเดือนเหมือนกันอะค่ะ กว่ามันจะทำเข้าบัตรเครดิต

ก็เลยไม่ซื้ออีกเลย
comment82:ถ้าเทียบร้าน ออนไลน์ ผมว่าก็ยังดีกว่าร้านทั่วไปเยอะครับ
อย่างน้อยรับประกันคืนเงิน ใน 14 วัน ขนาดศูนย์ ไทยยี่ห้อดังยังเรื่องเยอะ กว่าจะเคลมได้
comment83:ผมเองใช้บริการบ่อยตอนแรกก็คิดว่ามาจากคลังของลาซาด่าเอง
แต่สังเกตุบิลหรือใบปลิวที่แนบมาเข้าใจว่าเขามีซัพพลายเออร์ที่ส่งของให้เราอีกที
ทางลาซาด่าไม่มีทางรู้เลยว่าร้านที่ตัวเองผ่านให้จะทำแบบนี้ครับ
จนกว่าจะมีคนแจ้งเข้าไป ซึ่งทางลาซาด่าเองคงดำเนินการกับร้านไปแล้ว
จะว่าไปลาซาด่าก็ไม่ได้ผิดทั้งหมด ถ้าเขาประสานงานให้คืนเงินให้ก็แสดงถึงความรับผิดชอบเหมือนกันนะครับ
comment84:ผมก็เจอดีกับ lazada ครับ
http://pantip.com/topic/32764897

คาดว่า 20 วันถึงได้ของที่สั่ง
comment85:โหวตช่วย
comment86:ราคามันถูกกว่าพวก ดีเลอร์ ที่มีหน้าร้านใช่มั๊ย?
comment87:ผม​ยอม​ซื้อ​ร้าน​ขาย​ส่ง​ดี​กว่า​ แพงกว่าหน่อย​ขอไปรับกับมือเอง
อย่าง​ s5 นี่​ล็อตใหม่แพงกว่าเดิมแล้ว​ 17000 18000​ 
​ถูกผิด​ปกติ​ครับ ​14000 15000​ ​ราคาเต็มก็ถูกไปอยู่ดี
comment88:ผมก็ซื้อ s5 จาก LZD ครับ แต่เลือกจัดจำหน่ายโดย LZD โดยตรง วันเดียวได้ ของใหม่ไม่มีปัญหาครับจำไม่ผิด 14.2k เองครับ
comment89:เราจะไว้ใจเวปไหนได้บ้างคะเนี่ย

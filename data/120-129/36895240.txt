title:คุณเดินทางจากบ้านมาทำงานกี่ชั่วโมง รู้สึกเหนื่อยบ้างไหมครับ ?
comment:ช่วงเช้ากรุงเทพฯรถติดมากบางครั้งใช้เวลา 1-2 ชั่วโมงในการมาทำงาน บางครั้งก้รู้สึกว่าอยากปั่นจักรยานมาดีกว่าน่าจะถึงเร็วกว่านี้ (เสี่ยงอันตรายกับร้อนนิดหน่อยครับ) คุณเดินทางจากบ้านมาทำงานกี่ชั่วโมง รู้สึกเหนื่อยบ้างไหมครับ
comment1:ของผมดีที่ทำงานไม่ไกลบ้านครับ ขับรถ 10 นาทีถึง
comment2:เกือบ2ชั่วโมงครับ ขับรถจากบางคล้ามาทำงานที่สมุทรปราการทุกวัน ไม่เหนื่อยครับ ชิน
comment2-1:ถ้าทำ Thai arrow นี่ใกล้บ้านเลยนะครับ อิอิ
comment2-2:อยู่แถววัดโพธิ์ค้างคาวอะป่าว
comment2-3:
comment3:มหานครทั่วโลกเขาพัฒนามาใช้ ระบบขนส่งมวลชนครับ แต่บ้านเราต้องรอให้ถนนลูกรังหมดจากประเทศไทยก่อน
comment4:บางทีวิธีการเดินทางของแต่ละคนเลือกจะติดกันเอง เพียงแต่ยอมตื่นเช้านิดนึงหรือยอมใช้รถสาธารณะ มันก็ช่วยภาพรวมได้ แต่เดี๋ยวนี้มีรถแล้วใช้กันคุ้มเลย อยู่บนถนน 1-2 ชม ถ้าทำงานในเมืองผมจะไปรถไฟฟ้าหรือไม่ก็ยอมต่อหลายต่อหน่อยไม่คิดขับรถไป
comment4-1:อันนี้ขอเห็นต่างนะ เพราะถ้าเลือกได้เราไม่อยากขับรถหรอกค่ะ 
แต่เพราะก่อนไปทำงาน เราต้องส่งหลานที่โรงเรียน ส่งแม่บ้านญาติ แล้วถึงวนไปทำงาน
ซึ่งถ้าใช้รถสาธารณะเนี่ย เอาเฉพาะแค่เราคนเดียว บ้านไปที่ทำงาน ประมาณ 3 ต่อค่ะ
คำนวณค่าใช้จ่ายแล้วไม่ได้ต่างกับการขับรถเลย เสียเวลาก็ไม่ต่างกันนะ
comment4-2:คิดว่าขนส่งสาธารณะไม่แน่นเหรอครับ
เสียเวลาพอๆกัน เหนื่อยกว่าด้วย เสียเงินเยอะกว่าด้วย
comment4-3:อยู่ในเมืองไปทำงานนอกเมือง แค่ขับรถก็เกือบ 2 ชม.ละ รถสาธารณะไม่ผ่านบ้าน ถ้าจะไปขึ้นต้องปั่นจักรยานหรือเดิน » ขึ้นสองแถว » ขึ้นรถเมล์อีก 2 ต่อ (ซึ่งโคตรแน่น วันไหนฝนตกจะนรกมาก) คงไปทำงานเที่ยงพอดี

แต่ถ้าไปจุดที่ bts ผ่านก็ไม่เอารถไปหรอก ขี้เกียจหาที่จอด
comment4-4:โอ๊ย!!คุณ ทุกวันนี้นั่งรถสาธารณะนี้แหละไป-กลับ (รถตู้ ต่อbts ต่อกะป้อ) ใช้เวลาเดินทางเที่ยวล่ะ2ชม.++
comment5:2 ชม.
วันไหนฝนตก ออกจากที่ทำงาน 5 ครึ่งถึงบ้าน 3 ทุ่มก็มี

โคตรเหนื่อย แต่ทำไงได้ ก็แถวบ้านมันไม่มีงาน
comment5-1:เข้าใจเลย วิถีชีวิตไม่ต่างกัน
comment6:รถไฟฟ้าไม่จอดหน้าบ้าน
รถไฟฟ้าไม่จอดหน้า Office 
เดินไกล หลายต่อ 
ข้ออ้างของคนไทย สาระพัดครับ ไม่ปรับตัว 

ถ้าคนญี่ปุ่นคิดแบบคนไทย ก็จะเป็นแบบไทยสมัยนี้
comment6-1:ไม่ปรับตัวยังไงครับ
ลองมีรถไฟฟ้าทั้ว ๆ เมืองสิครับ ผมใช้แน่ 
แต่ต้องทำให้ราคาถูกกว่าเดินทางด้วยรถยนต์ส่วนตัวด้วยนะ

เคยลองเดินทางด้วยขนส่งสาธารณะแล้วครับ จากบ้านไปที่ทำงาน ใช้เวลา 60-90 นาที
แถมค่าใช้จ่ายพอ ๆ กับขับรถเผลอ ๆ แพงกว่า

ปกติขับรถไปทำงาน ติดหน่อยก็ 45-60 นาที รถไม่ติดก็ 20 นาที
comment6-2:ไม่คิดค่าสึกหรอ ค่าเสื่อมราคาเลยหรอ...คิดแต่ค่าน้ำมัน
comment6-3:ตามสบายค่ะ
ทำงานไกลคงถ่อสังขารขึ้นรถหลายต่อให้มันเหนื่อยเล่นหรอก
comment6-4:ญี่ปุ่นมอเตอร์เค้าก็ติดเหมือนไทยนี่ละ ค่าทางด่วนแพงมากกกกกกก ที่จอดรถแพงมากกกกกกก รถไฟมีไปนอกเมือง คนเลยเดินทางสะดวกกว่าขับรถเอง
comment6-5:ญี่ปุ่นร้อนแค่เดือนเดียว ไทยร้อนทั้งปี เดินจากสถานีไปออฟฟิศ 10 นาทีขึ้นเนี่ย แทบต้องอาบน้ำใหม่
comment6-6:แมลงปอไปกราบญี่ปุ่นไป

ภูมิอากาศก็ไม่เหมือน ขนส่งสาธารณะก็ห่วยกว่า
ดันโทษคนไทยที่เค้าต้องการความสะดวก ใช้สมองหรือใช้อะไรคิด
comment6-7:รวมค่าสึกหรอแล้ว ก็อาจจะแพงกว่านิดหน่อย แต่ถ้าต่างกันไม่เยอะ ผมยอมขับรถไปดีกว่าครับ

นั่งในห้องแอร์สบายกว่าเยอะ  ไม่ใช่ไม่อยากปรับตัวหรือหาข้ออ้างในการไม่อยากใช้รถสาธารณะ นะครับ

แต่ขนส่งสาธาณะบ้านเรามันห่วยครับ !!
comment7:ขับมอไซค์ ห้วยขวาง สวนลุม 15 นาทีครับ
comment8:ถ้าผมอยู่ กทม.คงไม่ขับรถไปทำงานครับ ติดมากมาย ขอมอร์ไซด์ ได้ไหม
comment9:2 ชั่วโมง สดๆ ร้อนๆ เหนื่อยจริงๆ ต่อรถ 4 ต่อ
comment10:อยู่เชียงใหม่ ติดไฟแดง 9 ไฟแดง ที่ทำงานห่างจากบ้าน 17 กิโล ใช้เวลา 40 นาที ครับ
comment10-1:ผมอยู่ลำปาง บ้านไปทำงาน 10 ก.ม วิ่งรถ 7 นาทีครับ มีความสุขมาก ๆ 
ทุกเช้าซื้อ แกงอ่ม ไส่อั่ว มานั่งกินกับลูกน้องทุกวัน

โคตรมีความสุข ค่าน้ำมันรถเดือนนึงไม่เกิน 3 พันบาท ( ขับอิโคคาร์ด้วยครับ โคตรชิล )
comment10-2:ผมค่านํ้ามัน สัปดาห์ 500 ใช้มาร์ชครับ ประหยัดสุดๆ
comment10-3:ของผมมีขับข้ามขุนตาลไปหาลูกทุกเดือนด้วยครับ เดือนละ 2 รอบ
แต่อย่างที่บอกครับ  ชิวิต ตจว แบบเรา ๆ ก็มีความสุขตามอัตภาพ  ไม่ต้องแก่งแย่งอะไรกันให้มากมาย

สุดสัปดาห์ไปดูบอล
วันหยุดไปสวนปลูกต้นไม้ ดูแลผลผลิต  มันก็โอเคแล้วนะ
comment10-4:ลำปางเอฟซีทำผลงานดีกว่าเชียงใหม่อีกนะครับ โค้ชสุธีใช้ได้เลย
comment10-5:อยู่ตั๊ดไดครับ ว่างๆส้าจิ้นกำนอครับ
comment11:เดือนที่แล้ว ขาไป 2.5 ชั่วโมง ขากลับ 3.5ชม  วันละ 190 กม.
เดือนนี้ไม่ต้องไปแล้ว เพราะหมดสัญญาจ้าง.....
comment12:ถ้าถนนโล่งๆรถไม่ติดก็ 15 นาที ถ้าแว๊นมอไซด์ก็ 30 นาที ถ้ารถติดๆเลยก็ 1-1.5 ชม. วันไหนฝนตกก็ 2+
comment13:ขามาชม.ครึ่ง ขากลับ2ชม. 164กม.ต่อวัน ต่างจังหวัดเข้ามาทำงานที่พระราม 9 
แว้นมอเตอร์ไซค์มา 6ปีละครับ
comment14:ขาไป40นาทีรวมขึ้นทางด่วน ขากลับ1ชม.15นาทีรวมขึ้นทางด่วน ที่มันเซ็งมีเรื่องเดียวคือที่ทำงานปัจจุบันอยู่ห่างบ้านหลังเก่าที่ผมย้ายออกมาแค่สองป้ายรถเมล์เท่านั้น
comment15:10 โลนี่เหยียบ 150 ต่อชั่วมั่งแป๊ปเดียวก็ถึงแล้ว เหยียบช่วงตีห้าหมาแมวไก่กาไม่มี
comment16:ไม่ได้ทำงานอยู่ไทย ปกติออกจากบ้าน 8 โมงนั่งรถไฟใต้ดินถึงที่ทำงานไม่เกิน 8 โมงครึ่งครับ

ถึงจะปั่นจักรยานไปทำงานก็ใช้เวลาพอๆกัน
comment17:2ชม. ถ้ารถติดก็3ชม.ครับ เหนื่อยมาก แต่อยากอยู่บ้านดูแลพ่อแม่ก็อดทนเอาครับ
comment17-1:โอ้สุดยอด!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!
comment17-2:ขอบคุณ จขม นะคะ 
อ่านแล้วรู้สึกว่ามีเพื่อน ^^
comment18:เปลี่ยนงานมาหลายที่ เคยทำทั้ง ชานเมือง ตจว และใจกลาง กทม 

ที่ปัจจุบัน นี่คงเป็นอะไรที่ สบายในเรื่องการเดินทางสุดล่ะ เพราะทำที่บ้าน 

การเดินทางใน กทม ในช่วง อีก 5 ปี ต่อจากนี้ จะยิ่งลำบากกว่านี้อีก เพราะโครงการรถไฟฟ้าหลายสายเริ่มทำ เช่น แจ้งวัฒนะ ลาดพร้าว
แค่สองเส้นนี้ก็ ลำบากแล้ว ไม่รวมโครงการเดิม อย่าง สะพานใหม่ หมอชิต 

เอาเป็นว่า ต้องดิ้นรนกันไป ใครมี ทริคอะไรก็ต้องหามาใช้กัน ส่วนผม ขี่มอไซต์ มา 5-6 ปีแล้ว  ตั้งแต่ หลังน้ำท่วมใหญ่ปี 54 
ประหยัดเวลาการเดินทาง จากปรกติ ใช้เวลา 4-5 ชม บนถนน เหลือไปกลับแค่ ไม่เกิน 2 ชม
comment19:10 นาที ปั่นจักรยานไปครับ
เมื่อก่อนนานหน่อย ทำงานอีกที่ ปั่นจักรยานไปชั่วโมงนึง
comment20:1.30 ชั่วโมง กับระยะทาง 150 กิโลกเมตร ครับ พิษณุโลก-กำแพงเพชร

ถ้าทำถนน 4 เลน เสร็จเมื่อไร น่าจะใช้เวลาน้อยลงกว่านี้
comment20-1:ใกล้ๆกันครับพี่

ผมนครสวรรค์-สามง่าม 100 กม 1ชั่วโมง10นาที
comment21:นั่งรถ ต่อเครื่อง ต่อรถ ต่อฮอ ขานึงนี่ 3 ชั่วโมง เบื่อสุดๆ
comment22:ลาดพร้าว  -  พระรามสาม   40 นาที  มอไซค์ ชิลๆ
comment23:มอไซด์ 5 นาที
ต่อ BTS 20 นาที
เดินต่ออีก 10 นาที
ก็โอเครนะครับ ไม่เบื่อ ตรงที่ไม่ต้องหยุดนิ่งนาน ๆ
comment24:5-10นาที
comment25:ขับรถ 3-5 นาที ปั่นจักรยานก็ประมาณ 10-15 นาทีครับ
comment26:ไป-กลับรวมๆก็ประมาณ 5ชั่วโมง+-ครับ เหนื่อยสุดๆ
comment27:ตจว. นอกเมือง  ขับรถไปเอง ประมาณ 20 -25 นาที 
ไม่เหนื่อย แต่ง่วง
comment28:ผมอยู่ตจว.ก็ชิลๆสบายๆเช้าเย็นครับ

ส่วนท่านที่ทำงานอยู่กทม.ก็สู้ๆนะคร้าบ
comment29:พักลาดพร้าว101 ทำงานสีลม ยอมตื่นเช้า ขึ้นรถเมล์สาย514 ทางด่วน คันที่1 ถึงออฟฟิต 6:20 ค่ารถ23บาท ข้อเสีย คือยืนเพราะคนแน่น
comment30:ผมต่างจังหวัด 21 กม.เรื่อยๆสบายๆไม่ถึงครึ่งชั่วโมงครับ ไปกลับมา 13 ปีชินแล้วครับ
comment31:ผมอยู่ห่างที่ทำงาน 2 กม. เอง นั่งรถ 10 นาที  ก็ถึงแล้วหากรถติดก็อาจกลายเป็น 20 นาที
คนฉลาดจะเลือกอยู่ใกล้ที่ทำงาน  ประหยัดเวลาและเงินเดินทาง   ได้เวลาส่วนตัวเพิ่ม    เชื่อไหมค่าเช่าอยู่ใกล้ที่ทำงานถูกกว่าการเดินทางกลับบ้านอีก   กำไรเห็น ๆ
comment32:แต่ก่อนนั่งรถตู้ต่อรถไฟฟ้า เดินทางประมาณ 2 ชั่วโมง
ตอนนี้นั่งใต้ดินสีม่วงต่อสีน้ำเงิน 1 ชั่วโมง ค่อยยังชั่ว ดีนะที่เชื่อมต่อกันแล้ว
comment33:ผมปั่นจักรยานไปครับ อยู่เซนจูรี่ซอย 12 ลาดพร้าว  ปั่นไปลาดพร้าวซอย 8 เเบบพริ้วๆ 10 นาทีถึงครับ
comment34:เช้า 10 นาที เย็น 15-25 นาที
comment35:ขับรถยนต์ 10 นาที ติดไฟแดง 2 ครั้ง 

ทำงานที่บ้านเกิด
comment36:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment37:2-3 นาที มีใครให้มากกว่านี้มั้ย
comment37-1:เอ่อ ไวไปมั้ย ฮาา
comment38:เช้า 40 นาที 
เย็น 20 นาที

ไม่มีค่าน้ำมัน ไม่มีค่าอะไรทั้งนั้น เพราะเดินทางด้วยการเดินตลอด เดินๆๆๆๆเข้าไป
comment39:ไป 20 นาที กลับ 20 นาที
comment40:บ้านอยู่บางนา. ทำงานที่สนามบินสุวรรณภูมิ.  เวลาออกจากบ้านตีสี่ตีห้าหรือห้าทุ่มเที่ยงคืนนี่วิ่งฉิวเลย. แต่ถ้าเวลากลับบ้านตรงกับช่วงเลิกงานของคนออฟฟิส. ก็จะมาติดตรงหน้าเซ็ลทรัลบางนาพอให้หงุดหงิดๆนิดนึง. แต่ก็ยังดีกว่าสมัยก่อนมาก. สมัยก่อนขับจากบางนาไปสนามบินดอนเมือง ต้องเผื่อเวลาไว้ไม่ต่ำกว่าสองชั่วโมง
comment41:ส่วนใหญ่ทำใกล้บ้าน ไกลสุดที่เคยก็30นาที ขากลับทางเดิมเป็นหนึ่งชม.
ไม่ไหวค่ะ เครียดแบบไม่รู้ตัว
สุดท้ายป่วยเพราะเครียด ล้มหมอนนอนเสื่อเสียงานไป

ร่างกายและจิตใจแต่ละคน ทนทานได้ไม่เท่ากัน
นี่เวลาใครบอกว่า คนอื่นเค้ายังไหว ได้แต่มองบน แล้วบอก ช่างเค้า เราไหวแค่นี้
comment42:ผมมีความคิดว่า    ที่อาคารที่ทำการทุกแห่งหากเป็นไปได้ควรมีที่พักอยู่ชั้นบน ๆ ขึ้นไป    อย่างสมมติว่ามีทำงาน 20 ชั้น   ก็จัดให้มีห้องพัก อีก 10 ชั้น   สำหรับให้คนที่ทำงานอยู่อาคารนี้ได้เช่าพัก   และมีอีก 5 ชั้น จัดเป็นพื้นที่สำหรับร้านอาหาร  ฟิตเนส   โรงภาพยนต์ ฯ    หากอาคารทำงานทุกที่ทำแบบนี้จะดีที่สุดครับ   มีความลงตัวในทุกอย่างสะดวกสบายไม่ต้องเดินทางไกลแค่ลงมาชั้นที่ต้องการเท่านั้น     การจัดเช่นนี้จะเป็นประโยชน์สำหรับทุกฝ่าย  และบางบริษัทที่มีสวัสดิการดี อาจมีสัญญากับส่วนกลางในเรื่องราคาที่พักด้วย    และจะให้เฉพาะคนที่ทำงานที่อาคารนี้เท่านั้น
การจัดก็ไม่ยุ่งยากอะไร   มีห้องพักแบบคนโสด และ คนมีครอบครัวเริ่มแรก     ผมเชื่อว่าเจ้าของบริษัทหลายคนคงต้องการพักอยู่ที่อาคารเช่นเดียวกัน   สรุปแล้วอาคารสูงไม่เกิน 35 - 40 ชั้น  เผื่อเป็นที่จอดรถเสีย 5 ชั้น  และอนุญาตให้จอดรถได้เฉพาะแต่ละบริษัทอย่างจำกัด    เพื่อให้คนใช้รถส่วนตัวให้น้อยลง
comment42-1:บางทีก็มีนะครับ เพียงแต่ว่า 10 ชั้นนั้น ส่วนใหญ่จะเป็นของผู้บริหาร 20 ชั้นข่างล่างไงครับ อิอิ
comment43:10 ปีที่แล้ว ใช้เวลา 30-45 นาที
ตอนนี้ 2 ชม.กว่าๆ .....รู้สึกเหนื่อยมาก เลย

                            บางที ก็......... ขึ้นทางด่วน ก็ เหลือ ชม.กว่าๆ

ขากลับ ..... รอดึกๆ ค่อยกลับ .........ชม.กว่าๆ
comment44:ผมทำงานที่บ่อน หมดไปกับค่าเดินทางเดือนละหกพัน ทำไงได้ สู้ต่อไป
comment45:ไปกลับอยุธยา-ชลบุรีทุกวัน
ขาไป 1.5 ชม. ขากลับ 2 ชม.
เหนื่อยหน่อย แต่ยอม 
เพราะอยากอยู่กับครอบครัวค่ะ
comment46:เดินทาง 1 เพลง ไม่จบ ถ้ารถไม่ติดไฟแดง 1 รอบ

ประมาณ 3-4 นาที  บ้านอยู่ใกล้ที่ทำงานคะ  ชนบทด้วยไม่ใช่ในเมือง
comment47:เคยไปค้างบ้านสาวแถวมีนบุรี แล้วมาทำงานคลองเตย นั่งรถ ปอพ.แบบหลับเดียวถึง
ฝ่ารามคำแหง คลองตัน .........ค ร่ .....อ...กกก ........ 2 ชม.กว่ายังไม่เห็นหนทางในชีวิต
กลับไปบ้านสาว .......... ม่ายหวายล๊าวววว  นั่งรถมาต่อเรือด่วน ไปลงราม ย่นเวลา แต่เสี่ยงตกน้ำ
คบได้ไม่เท่าไหร่ก็จบครับ ความพยายามไม่พอ

ปัจจุบัน มอไซด์ขี่แบบอืด ๆ 20นาทีถึง
comment48:สมัยก่อน(5-6ปีที่แล้ว)เดินทางมาทำงานแถวสีลมด้วยการขับรถไปกลับวันละ3ชั๋วโมงอย่างต่ำ(หนักที่สุดคือ5ชั่วโมงก็มี)

สมัยนี้(5-6ปีที่ผ่านมา)เดินทางมาทำงานแถวสาทรด้วยรถไฟฟ้าไปกลับวันละ1.5-2ชั่วโมง(หนักที่สุดคือ3ชั่วโมง) โชคดีที่มี ARL ผ่านหลังบ้านต้องเดินประมาณ 700 เมตร สบายกว่าเดิมเยอะ แถมได้ออกกำลังกายไปในตัว
comment49:10 นาทีครับพอดีออฟฟิศอยู่ใกล้บ้านขี่มอไซค์แปปเดียวถึง
ก่อนนี้ออฟฟิศอยู่ไกลหน่อยขี่จาก รัชดา-เสรีไทย 15-40 นาทีถึงตามแต่การจราจร
แอบสงสัยเสมอว่าคนที่เขาใช้ชีวิตบนรถวันละ 2-4 ช.ม.นี่ไม่เบื่อบ้างเหรอ
แบบคนแถวบ้านผมขับรถจากที่ทำงานใจกลางเมืองกลับมาถึงบ้านก็ค่ำมากแล้ว
ในขณะที่ผมออกกำลังกายเสร็จทานข้าวเรียบร้อยกำลังจะอาบน้ำนอน
comment50:เล่าสู่กันฟังฮะ....

ผมกำลังออกแบบระบบขนส่งมวลชนระบบรางของจังหวัดๆนึงอยู่ 
หัวใจสำคัญคือ ทำยังไงไม่ให้โครงการมันเจ๊ง ทำให้มันอยู่ได้โดยรัฐไม่ต้องเข้าไปอุ้ม มันเป็นเรื่องที่ยากมากๆ

ขอเลนนึงวางบนถนนก็ไม่ได้ รถยนต์ไม่ยอมแน่ๆ เวนคืนก็ลำบาก ลอยฟ้าก็แพง ตก กม. ละ500ล้าน แถมลอยฟ้าเตี้ยๆก็ไม่ได้  ไหนจะสะพานลอย ไหนจะทางข้ามทางแยก ทางลอยฟ้าอะไรอีกสารพัด ยกแล้วยกอีก ยกจนสูงปรี๊ด สูงแล้วไง...ให้เดินขึ้นก็ไม่เอา ต้องมีบันไดเลื่อนให้อีก ต้นทุนก็พุ่งขึ้นเป็นเงาตามตัว

แถมไม่มีที่จอดรถให้พวกก็ไม่ใช้อีก เพราะไม่สะดวกต่อรถกัน 
เมืองนอกเขาเดินกันเป็นกิโลๆ แต่เมืองไทย500เมตร ก็ไม่อยากเดินกันแล้ว

ค่าโดยสารแพงพวกก็ไม่ใช้...เพราะรถยนต์ค่าเชื้อเพลิงตก กม.ละ1.5-2.5บาทเอง....เอาราคานี้ไปคิดเป็นราคาค่าโดยสาร30ปียังไม่คืนทุนค่าก่อสร้างเลย

แตะตรงไหนก็ดูจะเป็นปัญหาไปหมด
สุดท้ายที่คิดออกคือรัฐต้องออกมาบีบคนใช้รถหลายๆทางให้ไม่ได้รับความสะดวกสบายมากๆ...อย่าไปเอาใจคนใช้รถให้มากนัก
คนก็จะหันไปใช้ทางเลือกอื่นๆที่สะดวกสบายกว่าหรือถูกกว่าเอง...
comment50-1:เมืองนอกเขาเดินกันเป็นกิโลๆ แต่เมืองไทย500เมตร ก็ไม่อยากเดินกันแล้ว

ข้อนี้ขอแสดงความเห็นค่ะ เมืองนอกกับเมืองไทยมีปัจจัยที่ต่างกันนะคะ
1. สภาพอากาศ
อากาศเมืองไทยมีแค่ฝน กับร้อน ลองนึกภาพใส่สูท ผูกไทด์ เดินท่ามกลางอากาศร้อนๆ หรือฝนตก คงไม่มีใครอยากเดินหรอกค่ะ
หากทำระบบขนส่งมวลชนระบบราง เป็นแบบใต้ดินเหมือน MRT มีระบบปรับอากาศเย็นสบาย และสามารถเดินไปออกสถานที่สำคัญๆ หรือมีทางเดินไปออกได้ไกลๆ หลายทางออก น่าจะมีคนอยากใช้ระบบขนส่งแบบรางมากขึ้นค่ะ
ส่วนพื้นที่ที่เหลือในสถานีก็ทำเป็นตลาดนัด หรือร้านค้าต่างๆ  ให้พ่อค้าแม่ค้าได้เช่าพื้นที่ขายของ ก็จะมีรายได้เพิ่มจากส่วนนี้อีกค่ะ

2. สภาพแวดล้อม
นึกถึงฟุตบาทของประเทศไทยค่ะ มีทั้งระเบิดน้ำเน่า ที่เสี่ยงเดินเหยียบแล้วน้ำเน่าจะกระเด็นใส่ขา
 อิฐที่ปูแบบกระด๊อกกระแด๊ก เสี่ยงทำรองเท้าส้นสูงหัก
 ฝุ่น ควันรถยนต์ที่ติดอยู่บนถนน คอยหลบมอเตอร์ไซค์ที่วิ่งบนฟุตบาท นึกแล้วเหนื่อยค่ะ
comment51:ไม่มีใครอยากเดินทางไกล ๆ ไม่มีใครอยากเสียรายได้ไปจ่ายค่าเดินทางแพง ๆ 
หลาย ๆ ต่อ ถ้าเลือกได้น่ะนะครับ

เลือกที่จะ กระจายความเจริญไปทั่ว ๆ กับ พัตนาระบบขนส่งมวลชน น่าจะเวิคกว่า
สร้างทางด่วนที่ใหญ่จะเท่ากำเเพงเมืองจีนละ
comment52:20 นาทีจากแครายมาเซ็นทรัลลาดพร้าว คือต้องออกจากบ้านก่อนตีห้าครึ่งมาถึงที่ทำงานก่อนหกโมงแล้วก็นอนต่อในรถ 
อีกสูตรนึงคือออกจากบ้านหกโมงครึ่งมาถึงเกือบ ๆ แปดโมง แต่ตอนนี้ลาออกแล้ว 

มาทำงานที่บ้านครับตื่นมาก็ทำงานได้เลย บางที่ อาบน้ำ ล้างหน้า แปรงฟัน ตอนสิบโมง ข้อเสียคือต้องทำงานไม่เป็นเวล่ำเวลา ลูกค้าที่อยู่อีกฟากโลกชอบส่งข้อความมาคุยตอนดีก ๆ
comment53:สองนาทีค่ะ เหนื่อยมากกก เพราะวิ่งสี่คูณร้อย
comment53-1:ถ้าวิ่งผลัดคงไม่เหนื่อยมากเนอะ
comment53-2:มันเหนื่ิอยตั้งแต่ดูนาฬิกาว่าเหลือสองนาทีแล้ว
comment54:ของผมประมาณ4-50นาที
ขี่จักรยานมาสถานีรถไฟ
นั่งรถ(เร็ว)ไป4ป้าย
เดินต่อนิหน่อย หน้าร้อนก็ร้อนจัดเหมือนกัน
ปล อยู่ตปท นะครับ ไม่เหนื่อยเดินทาง เหนื่อยใจตอนเสียภาษี
comment55:ถ้ารถไม่ติดไฟแดง 4 จุด วิ่งมอเตอร์ไซค์ส่วนตัวใช้เวลา 5 นาทีถึงบริษัท ถ้าใช้รถสาธารณะ(ยังไม่รวมรถติด) เดินมารอรถ 15-20 นาที รอรถ 10 นาที รถวิ่งไปเข้าอู่รอที่อู่ 10 นาที วิ่งย้อนจากอู่มาที่รถไฟฟ้า MRT อีก 20 นาที เดินซื้อเหรียญรอคิวอีก 15 นาที รอคิวขึ้นรถอีก 10 นาที รถเดินทางไปสถานีที่จะขึ้นอีก 15 นาที ขึ้นมาข้ามสะพานลอยแล้วเดินมาที่วินมอเตอร์ไซค์อีก 10 นาที นั่งมอเตอร์ไซค์ไปเข้าบริษัทฯ
comment56:ชี่วโมงกว่าๆ ขับรถกับปั่นจักรยานใช้เวลาพอพอกัน 
ไม่ได้ปั่นจักรยานเองแต่เจอแทบทุกวัน พี่ผู้ชายคนนึง ปั่นจักรยานพับ ห้อยกระเป๋าทัวร์ริ่งสีเหลือง เห็นแถวแถวบ้าน เห็นอีกทีใกล้ๆที่ทำงาน
comment57:ผม 10 นาทีถึงที่ทำงานครับ เคยทำงานไกลบ้านนั่งรถสี่ห้าต่อ เหนื่อยมาก ไม่เอาแล้วครับเข็ดแล้ว ใครจะบอกว่างานไกลบ้านไม่เป็นทำไปก่อน เอาประสบการณ์ เอาเงิน เอาความก้าวหน้าบ้าบอคอแตก เลอะเทอะครับ ผมบอกเลยการเดินทางสำคัญที่สุด ถ้าได้งานบ้านไกลต้องเสียเวลาเดินทางเหนื่อยกว่าจะถึงบ้านสองสามชั่วโมง ผมไม่เอาเด็ดขาด เงินมากกว่าก็ไม่เอา ใครจะพูดไงผมไม่สน ฟักเหอะครับ ผมยอมเลือกงานใกล้บ้านดีกว่า ใครจะทนได้หรือไม่ซีเรียสก็แล้วแต่ ผมซีเรียสมากๆๆๆๆ
comment57-1:เหมือนกันครับ งาน 6 วันต่อสัปดาห์ผมก็ไม่เอาด้วย
comment58:ถ้าเข้าเวลาคนทำงานจะรถติดมาก ขาไป 40 นาที แต่ผมเข้าสายออกดึกหน่อย วันไหนลื่นๆตอนเช้า 15 นาทีก็ถึง ตอนเย็นก็ประมาณ 20 นาที
แต่เกิดอุบัติเหตุบ่อยมากกกกก ถ้าเกิดทีก็ติดวอดวายเลย ก่อนกลับบ้านต้องเช็คทุกวัน

ตอนเช่าห้องอยู่ ถ้ารถไม่ติดแค่ 7 นาทีก็ถึง แต่พอซื้อบ้านก็ออกมาอยู่ไกลหน่อย เพราะแถวใกล้ๆที่ทำงานบ้านแพงมาก
comment59:ผมอยากบอกไว้ว่า ความคิด ปั่นจักรยานไปทำงานเป็นเรื่องดี  แต่ถ้า ที่ทำงานคุณ อยู่ในเมือง ที่ผู้คนแห่กันเข้าไปทำงาน   

คุณจะต้องหัวเสียแทบทุกเช้า รถเมล์จะโฉบตัดหน้าคุณเข้าป้ายตลอดทางแล้วก็เร่งเครื่องออก ควันดำโครตๆ โดยเฉพาะรถเมล์ร้อนของ ขสมก  รถที่วิ่งเร็วกว่าปกติ(เร็วกว่าตอนเย็น)  รถแท็กซี่สามล้อ ที่รับคนจากตลาดไปส่งของ    ต้องระวังมากๆ

ผมปั่นตอนตีห้าครึ่งถึงหกโมงครึ่งนะครับ  หลังๆเลิกปั่นหลังตอนเช้า  เหม็นควันรถเมล์ ถ้าไม่ใส่แว่นนี่ เขม่าเข้าตาตลอด  

ปั่นแค่ช่วงเย็นออกนอกเมือง รถน้อย ไม่มีรถเมล์ขสมก
comment60:ตอนอยู่ กทม. ใช้เวลาเดินทาง 2-3 ชั่วโมงค่ะ วันไหนมีตลาดรถไฟ ศรีนครินทร์ หรือว่า ฝนตก ก็ 4-5 ชั่วโมงค่ะ

พอย้ายมาทำงานปอยเปต ชีวิตดี๊ ดี.. 5 นาทีถึงที่ทำงานค่ะ แต่เสี่ยงต่อการตกจากมอไซค์มากนะคะ บ้านเมืองที่นี่เค้าไม่มีเบรค ไม่มีไฟเลี้ยว มีแต่แตร แปร๊นนนนนนน แปร๊นค่ะ
comment61:1-1.25 ชม
บางมดมาสีลมครับ
comment62:สำหรับผม การใช้ชีวิตบนท้องถนนเกิน 4 ชั่วโมงต่อวัน เป็นระบบชีวิตที่ไม่ใช่ชีวิต 
ตัดสินใจเปลี่ยนงานมาอยู่ตจว.  ระยะทางจากบ้านมาที่ทำงานประมาณ 3 กม.เดินทางไม่ถึง 10 นาที
อยู่มาได้ 8 ปีแล้ว ไม่คิดจะกลับไปอยู่กทม.อีกเลย
comment63:3 ชม. ค่ะ นี่ขนาดใช้รถไฟฟ้านะ
บ้านอยู่สมุทรปราการ ทำงานแถวสีลม

- ขาไปทำงาน - 
ตอนเช้าจากบ้านมารถไฟฟ้า ให้ที่บ้านมาส่ง ก็ 30 นาที
จากรถไฟฟ้าสถานีแถวบ้านถึงสถานีแถวที่ทำงาน 40 นาที
จากรถไฟฟ้าเดินไปออฟฟิต 15 นาที 

- ขากลับ -
จากออฟฟิตเดินไปรถไฟฟ้า 15 นาที
จากรถไฟฟ้าถึงสถานีแถวบ้าน 40 นาที
จากรถไฟฟ้าแถวบ้านนั่งแท็กซี่กลับบ้านอีก 30 นาที 

พอดีร่วม 3 ชม. เหนื่อยมากกก รถไฟฟ้าก็ขึ้นเอาๆ 
ถ้าขับรถจะเร็วขึ้นซัก 1 ชม. แต่ต้องมาเสียค่าผ่อนรถ ค่าที่จอดรถ ค่าน้ำมัน บำรุง ต่างๆ นาๆ แทน  ฮืออ
comment64:เคยกลับบ้าน 4 ชั่วโมง จากราชดำเนินไปสามแยกพระประแดงอ่ะค่ะ ยังกับนั่งเครื่องไปเกาหลีเลย ;-;)
comment65:ของเราขาไปนั่งรถประมาณ 1 ชม 10 นาที
ขากลับ 1 ขม ครึ่ง
comment66:บ้านผมห่างที่ทำงานแค่นี้  หลายคนคงอิจฉาผม
comment67:ของเราประมาณ 6 ชม. ทำงาน อโศก บ้านอยู่มหาชัย

- ขาไป
ต้องตื่นตี 05.00 ออกจากบ้านไปถึงรถไฟที่ตลาดมหาชัย รอบ 06.25 ถึง วงเวียนใญ่ก็ประมาณ 07.45-08.00 และก็เดินไปขึ้น BTS วงเวียนใหญ่ สลับสายที่สยาม จะถึงBTS อโศก ก็ประมาณ 08.30-08.45 (แล้วแต่ความช้า-เร็วของ BTS อีกที) 

- ขากลับ
ออกจากออฟฟิต  18.00 เดินไปรถไฟฟ้าประมาณ 10-15 นาที นั่งBTSจากอโศกไปวงเวียนใหญ่ จะถึงวงเวียนใหญ่ประมาณ 18.45-19.50 (แล้วแต่ความช้า-เร็วของ BTS อีกที) และก็รอรถไฟวงเวียนใหญ่กลับมหาชัย รอบ 19.10 จะถึงตลาดมหาชัยประมาณ 20.10-20.20 น. และก็นั่งเรือข้ามฝากขับมอไซเข้าบ้านก็เกือบ 21.00 ทุกวันน


ถามว่าเหนื่อยไหมก็ไม่เท่าไหร่ อาจมีเพลียบ้างเป็นบางวันน
comment67-1:ก่อนนั้นผมอยู่กรุงเทพฯผมเลือกทำงานแถวนั้นเหมือนคุณ 
ตอนนี้ผมเลือกมาทำงานแถวบ้านคุณ แล้วไม่อยากกลับไปทำงานกรุงเทพฯอีกเลย 555
comment67-2:55555 แสดงว่าอาหารแถวมหาชัยอร่อยยใช่ไหมเลยไม่อยากกลับเข้ามาใน กรุงเทพฯ ^^
comment67-3:ก็ใช่นะนี่มหาชัยร้านอาหารอร่อยเยอะมากๆ ตอนมาอยู่ปีแรกน้ำหนักขึ้นทีเดียว 10 โลเลย
แต่เหนือสิ่งอื่นใดคือไปทำงานสะดวกมาก ไม่ถึง15นาทีก็ถึงที่ทำงานแร่ะ ถ้าอยู่กรุงเทพฯคงใช้เวลาเป็นชั่วโมงแน่ๆ
comment67-4:ดีแล้วคะ แต่ในส่วนของเรายังโอเคและยังมีอะไรให้เรียนรู้กับการทำงานที่นี่ การเดินทางเลยยังไม่ค่อยเป็นอุปสรรค์เท่าไหร่
comment68:เมื่อก่อน 1 ชม.เพราะออกไว

ตอนนี้ย้ายมาอยู่ต่างจังหวัด เดินทาง 15 นาทีได้
comment69:46 วินาที ครับ 

ต่างจังหวัดครับ ณ อบต.ใกล้บ้าน ^_^
comment70:เราไปกลับ - กรุงเทพฯ นครปฐม คะ อย่างช้าก้ 3 ชม. ทั้งไป-กลับ รวมๆเกือบ 6 ชม.
comment70-1:หล่องห้าย
comment71:1 นาทีครับ
ผมนอนชั้นบนของบ้าน
ที่ทำงานอยู่ชั้นล่าง 555
comment72:40 นาทีใช้ mrt รถเมล์ จากบ้านจ้า นี่มีคิดนะว่าอยากให้ทุกคนใช่ขนส่งมวลชนมากขึ้น คน 1 คนรถหนึ่งคัน ถ้ามันไม่เหนือบากกว่าแรงมากก็ใช้บริการสาธารณะบ้างเถอะ รถได้ไม่ติด พอรถติดหรือยิ่งฝนตกก็ยิ่งติด
comment73:เหนื่อยกับการเดินทางไปกลับ มากๆ นี่กะว่าจะหาที่พักใหม่ให้ใกล้ๆ ที่ทำงานละ
comment74:ขับรถเก๋งไปทำงานตอนเช้า13นาที ตอนเย็นรถไม่ติดก็15นาที รถติดก็20กว่านาที
comment75:ถ้าเลือกได้ใครก็อยากทำงานใกล้บ้านทั้งนั้นแหละครับ แต่ปัญหาคือแถวบ้านมันไม่มีงานดีๆให้ทำน่ะสิ งานดีๆอยู่ในเมืองหมด

คงไม่มีใครอยากทำงานที่ทำแล้วไม่มีความสุขหรอก ให้ทำงานแถวบ้านเงินเดือนน้อยๆ 
ทุกข์ทุกวัน แล้วค่อยมาบ่นลงเฟส แบบนี้หรอ ตลกอ่ะ ใครก็อยากได้งานดีๆทั้งนั้น และงานดีๆดันไปกระจุกตัวอยู่แต่ในเมือง

กลับต่างจังหวัดหรอ โอเค ถ้าคุณมีความสามารถระดับพนักงานทั่วไปคุณเหมาะมากที่จะกลับอยู่ ตจว ที่เงินเดือน 9000-13000  
แต่ถ้าคุณทำอะไรได้มากกว่านั้น คุณอยากเป็นแค่คนธรรมดาอยู่ไปวันๆเกิดมาแล้วแก่ตายไปแค่นั้นหรอ

เลือกงาน? เลือกแน่นอนครับ คนไม่มีความสามารถจะให้งานเลือกเรา เพราะทำอะไรก็ได้ 
แต่คนมีความสามารถเขาก็อยากใช้ความสามารถของเขาทำงานให้เต็มที่

ค่าครองชีพผมมองว่าแทบไม่ต่างกัน อยู่ไหนคุณก็ซื้อของ BigC Lotus 7-11 Makro เหมือนเดิม อาหารตามสั่ง เด๋วนี้ ตจวก็ 40-50 บาทแล้ว
comment76:ห่างที่ทำงาน ราว 10 โลครับ
ตอนขับรถก็ราว 1-1.5 ชม.
พอเปลี่ยนมาเป็นปั่นจักรยาน ... ชิลล์ๆ ไป เหลือ 45 นาที แบบเหงื่อยังไม่ค่อยออก

ภาระเพิ่มคือ มีชุดไว้ปั่นบางๆ 1 ชุด เพิ่มเข้ามา 
ฝนตกไม่ต้องกลัว ลุยไปเลย
แดดร้อน.. ตอนปั่นก็งั้นๆ
แต่ตอนหนาว ถ้าเจอวันที่หนาวจริงๆ แบบ 10 กว่าองศานี่ปั่นไม่ค่อยออกเหมือนกัน ปั่นไปเหงือกสั่นไป 555+
comment77:ปั่นยาน จากเสนา มาmrt ลาดพร้าว 30 นาที และต่อmrt ไปหัวลำโพง30นาที
ได้เหงื่อได้สุขภาพ

บางทีเอาจยยปั้นกลับจากหัวลำโพงไปเสนา ประมารณ1.15นาทีเองนะ พอๆกับขับรถเลย บางทีเร็วกว่าขับรถอีกนะ
comment78:อยู่ ตจว. ส่งลูกที่ดรงเรียนเรียบร้อย กลับมากินข้าวที่บ้าน
แล้วแว้นมอไซค์ไปทำงาน 10 นาทีถึงสบาย ๆ
comment79:ที่ทำงานอยู่ริมน้ำเจ้าพระยา บ้านอยู่บางบัวทอง ขับรถมาจอดแถวฝั่งตรงข้ามท่าน้ำนนท์ ลงเรือด่วนลมเย็นๆ ไม่ติด ถึงแล้วเดินต่ออีกนิด ใช้เวลา 1 ชั่วโมงนิดๆ สวยๆ บวกขากลับด้วยก็ไม่เกินสามชั่วโมง
comment80:ไปกลับประมาณ 3 ชั่วโมง ถ้าไม่อยากเสียค่าเช่าหอเพิ่มก็ต้องทำใจ
comment81:เมื่อก่อนใช้เวลาประมาณ 90-120 นาที 
พอรถไฟฟ้าสาบสีน้ำเงินเชื่อมต่อกับสายสีม่วง เดินทางแค่ 45 นาทีก็ถึงแล้ว
comment82:เดินทางด้วยรถเมล์ เพราะไม่มีรถ

ใช้เวลาเดินทางประมาณ 30 นาที รถติดนิดหน่อย เพราะอยู่ชานเมือง

ตั้งใจหางานที่ใกล้บ้าน เพราะตอนเรียนเดินทางจนเหนื่อยกว่าจะจบ

ถึงจะเงินเดือนไม่มาก แต่ได้อยู่บ้านกับแม่ ก็สบายใจค่ะ
comment83:บ้านอยู่พระราม2 ทำงาน พัฒนาการ เดินทางถ้าตอนเช้าก็ออกเช้าหน่อยรถไม่ค่อยติดประมาณ 1 ชม.ก็ถึง แต่ตอนเย็นรถติด ประมาณ 1.30 ชม. เหนื่อยนิดหน่อยแต่ต้องทนเพราะเงินเดือนเยอะพอควร เลยต้องทนค่ะ
comment84:1ชม. ไม่รวมเวลารอรถ
ถ้ารถติดก็บวกไปอีก 1ชม.
เลิกงานถึงบ้านแทบไม่อยากอาบน้ำ อยากนอนอย่างเดียว
comment85:เราขับไปกลับ100 โล ใช้เวลาประมาณ1ชม โชคดีที่ทำงานเวลาต่างกับคนอื่นเลยไม่ติดมาก
comment86:ตอนเช้าเราใช้เวลาจากบ้านมาออฟฟิศประมาณ 40 นาทีค่ะ ถ้าวันไหนรถไม่ติด 30 นาทีก็ถึง 
เราขึ้นทางด่วนตอนเช้าทุกวันค่ะ เลี่ยงไฟแดง

ขากลับ ถ้าวันไหนรถไม่ติด 30 นาทีก้ถึง แต่ถ้าเจอรถติดก็เคย2 ชม บางที 3 ชม วันที่ฝนตกรถติดแบบโหด ๆ.

(เรื่องเรียนหรือทำงาน เราเลือทกี่ไม่ไกลจากบ้านทุกที่นะคะ ที่ไกล ๆ เราไม่เคยสมัยเรียนหรือสมัครงานไป )

ถามว่าเบื่อไหม เรียกว่าทนไหวแบสบาย ๆ จะดีกว่า ไม่เดือดร้อนอะไร เราเกิดที่กทม เราชินกับสิ่งเหล่านี้ค่ะ ย้ายไปไหนไม่ได้ เราว่าอยู่ กทมก็สอนให้เราอดทนดีนะ
comment87:3-4 ชั่วโมง  ทั้งเช้าและเย็น   T^T
comment88:เราอยู่ต่างจังหวัดอทำงานที่บ้าน
1 นาทีถึงที่ทำงาน จากชั้นสอง
เดินลงมาชั้นหนึ่ง
ให้กลับไปอยู่ กทม. จะไปเพราะเที่ยวแล้ว
ทำงานไม่เอาแล้ววจ้าา
comment89:ขาเข้าเมือง 1.30 ชม.ถึง 2ชม.แต่ถ้าวันไหนรถติดๆหนักก็ 2ชม.กว่า ขากลับออกเมือง 2-3 ชม. รถติดว่าเหนื่อยแล้วนะ แต่ที่เหนื่อยสุดในการเดินทางคือการรอรถ เคยใช้เวลารอรถเมล์นานสุด 3 ชม. น้ำตาแทบไหลTT
เหนื่อยนะ แต่ทำไงได้ บ้านอยู่ชานเมือง งานที่ดีๆก็ไม่ค่อยมี จะอยู่หอค่าใช้จ่ายก็สูง
comment90:1. วันที่มาทีทำงาน นั่งเครื่องบินชั่วโมงนิดๆ รอคอปเตอร์สองชั่วโมง นั่งคอปเตอร์ออกมาอีกชั่วโมงนิดๆ รวมๆขามา 5-6 ชม.
2. ทำงานที่นี่ 28 วัน เดินขึ้นห้องทำงาน 58ก้าวพอดี
3. ครบ 28 วัน ขากลับ ย้อนข้อ 1 ออกจากนี่เที่ยง กลับถึงบ้านไม่เกินหกโมงครึ่ง
4. อยู่บ้าน 28 วัน อย่างมากขับรถวนไปตลาดแถวบ้านกับห้างแถวบัาน ไม่เกินสองกิโล
comment91:เป็นฟรีแล๊นครับ ปกติทำงานที่บ้าน ถ้าต้องออกไปรับบีฟงานถ้าไม่ไกลมาก ต่อรถไม่เกิน 2 ต่อก็นั่งรถเมล์ รถตู้ไป จะขับรถก็คือไปที่ๆไปยาก หรือ ไปหลายต่อ หลายที่ใน 1 วัน

เอาจริงที่นั่งรถตู้ รถเมล์คือ บางทีขับรถไปถึงที่นัดตรงเวลา ออกก่อนฝ่ารถติด แต่หาที่จอดจนสายเนี่ยก็หลายรอบ โดนบ่นก็หลายที ก็เลยสู้นั่งรถประจำทางดีกว่า

แต่วันไหนไปรถประจำทาง แล้วฝนตกห็หงุดหงิดเหมือนกันครับ
comment92:โคตรเบื่อรถติด ขี่มอไซค์ยังเบื่อ อิมเเพค-พระสมุทรเจดีย์ ยังตั้ง 60-70 นาที
comment93:ที่ทำงานอยู่ถนนวิทยุ บ้านอยู่พระราม 2 ปลายๆ ช่วงพันท้ายนรสิงห์ ปกติใช้เวลาประมาณ 1.30-2 ชั่วโมงในการขับมาทำงาน/กลับบ้าน ยิ่งวันไหนเปิดเทอม ฝนตกนี่คือแทบจะหลับในรถ

แต่พอดีที่ทำงานค่อนข้าง flexible เรื่องเวลาทำงาน เลยขอเปลี่ยนเวลาเข้าออฟฟิศเป็น 7.00-16.00 น. แทน ชีวิตดีขึ้นเยอะ ใช้เวลาเฉลี่ยคือ 40-60 นาที ขามาทำงานไม่ต่างเท่าไหร่ เพราะเราต้องออกเช้าเพื่อเลี่ยงรถติดอยู่แล้ว นี่คือออกเช้าอีกนิด คือไม่เกิน 6 โมงเช้า 

ที่ต่างชัดเจนคือขากลับบ้าน ออกจากที่ทำงานสี่โมง ถึงบ้านห้าโมง มีเวลาให้กับครอบครัวอีกเยอะ งานไม่เสร็จก็เอามาทำที่บ้าน ไม่ต้องเหนื่อยกับรถติด
comment94:ตื่น7 โมง นั่งวิน 10 นาที รวมติดไฟแดง เลิกงาน4.30     5 โมงเย็นก็อยู่บ้านแล้ว มีเวลาเตร็ดเตร่มากขึ้นครับ
comment95:เช้า 2 ชม
เย็น 2.30 ชม คะ
อยากได้งานใหม่แถวบ้านแต่ก็หางานยากเหลือเกิน
comment96:งานเข้า 8 โมง ผมออกจากบ้าน 7.55 น  งานใกล้บ้าน
ออ ขี่จักรยานก็สนุกครับ ขี่ไปทำงาน กะเวลาได้เลย  ไม่ต้องปวดหัวเรื่องเวลา
เล่าสู่กันฟัง
ผมทำงานที่เก่า เบื่อ รอรถมาก และขากลับ ก็ต้อง รอคนอื่น ออกจากบริษัท เพราะ บริษัทอยู่ลึกมากจะเดินออกมาก็ไกล ขาไปก็ต้อง ว่า วินเข้าบริษัท เริ่มเบื่อ คิดๆ แล้วก็ว่าจะขี่จักรยาน หรือ ขี่มอดตอร์ไซด์ดี  คิดแต่ก็ไม่ได้ทำ 2 ปีมัง จนวันหนึง เด็กๆชวนผมขี่จักรยานเลียบหลังคลองแถวบ้าน เราก็ไปเลาะไปเรื่อย สนุกกับเด็กๆ ยกรถขึ้นสะพานลอย ขี่บ้างเข็นบ้างเพราะ ถนนเลียบคลองมันแคบ สนุกดี เราคิด ไปในที่ไม่เคยไปไม่เคยเห็น จนไปเจอ ซอย เขียนว่าทะลุ ออกซอยที่ทำงานได้ ก็ลองขี่มาดู อัาว มาที่ทำงานได้ไง เราทำงาน 2 ปีกว่าไม่เคยเดินไปหลังบริษัทเลย  ขากลับ เอาวะ วันนี้มาได้งั้น เดียววันจันทร์ลองขี่จักรยานไปดู  ก็ไปจนได้ แบบ ทุลักทุเล แต่ถึงที่ทำงาน จักรยานก็bmx คันเก่า ไม่ได้ซื้อใหม่ด้วยนะ  ที่ทำงานก็แปลกใจ  งง กับเรา มาได้ไง ไกลจะตาย  พอบอกเลาะมาทางลัด ไม่ค่อยได้ขี่บนถนน หรอก  เจ้าของบริษัท บอกถ้าเธอไม่บอกฉัน ฉันก็ไม่รู้หรอก มีเส้นทางแบบนี้ด้วย ฉันอยู่มา 20 กว่าปีละก็พึงรู้   ขี่สักพัก พอชินละ ก็เปลี่ยน รถเป็นเสือภูเขา และ ก็ค่อยๆออก ถนนใหญ่ด้านหน้าบริษัทบ้าง เปลี่ยนบรรยากาศ พอผมขี่ได้สัก 4 เดือนมังก็มีอีก 3 คนเอาบ้างก็มาได้ทุกคน  
ตอน วันแรกจะขี่มา ทุกคนค้านหมด กลัวเราจะ โดนรถชน เราบอกเลาะไปทางลัดก็หาว่าเราโกหก
เราเองก่อนหน้านี้ก็คิด แบบที่บ้านนั่นละ กลัวไปหมด กลัวเหนื่อย กลัวร้อน สาราพัด เอาจริงๆ พอขี่จริง ต่างเลย เหนื่อยไหม ก็ไม่ ขี่ช้าๆชมวิว ร้อนไหม ก็ไม่มากอะไร 
ผมว่า  มันขึ้นอยู่ครั้งแรกนั่นละ ถ้าผ่านครั้งแรกไปก็สบายละ ความกลัวหายไป 80% เลย  
ทุกวันนี้ก็ยังขี่มาทำงาน สลับกับขี่มอเตอร์ไซด์  เพราะ ถ้าไม่ขี่มอเตอร์ไซด์เลย จะสต๊าดไม่ติด รถจะพัง
ถ้าจะขี่มาทำงาน ผมแนะนำว่า วันหยุด ลองขี่ช้าๆสำรวจเส้นทางไป สัก พักก่อน คิดว่าวันหยุด ขี่จักรยานเที่ยวนะ ขี่บนฟุตปาดไม่ต้องลงถนนก็ได้ ขี้บ้างจูงบ้าง 
พอสำรวจสักพัก ก็มาจริง อาจ ออกเช้าหน่อยเผื่อเวลา ขากลับก็ เลาะซอยโน้นซอยนี้ หาทางใหม่ ไม่เกิน 1 เดือน กะเวลาได้เลย และอาจได้ขี่บนเส้นทางใหม่ด้วย อาจเจอทางลัดซอยโน้นนี้ ด้วย

เมื่อเราเริ่มทำ  วันนั้นคือวันดี สำหรับเรา และ ถ้าทำครั้งแรกได้ ต่อไปก็จะทำได้ และ ความกลัวก็น้อยลง  เอาใจช่วยครับ ในฐานะผมผ่านจุดนี้มาละ
และทุกวันนี้ ใช้ จักรยาน กับ มอเตอร์ไซด์ เป็นหลัก รถใหญ่แทบไม่ได้ใช้แล้วนะ เบื่อรถติด และ ที่จอดรถ 
ออ เรื่องขำๆ
ผมกับเพื่อนที่ขี่ด้วยกัน ขากลับบ้าน รถมันติด รถแพง ถูก เท่ากันไปไม่ได้ พอพวกผม ขี่จักรยานผ่าน พวกผมก็ขำกัน ขณะขี่ผ่านรถพวกนั้นไป และบอกตัวเอง ว่า ไงละ ใครไปไวกว่ากัน  จนพวกผมไปนั่งกินขนมกับน้ำ นานมากละ รถบางคัน เพิ่งออกจากที่รถติดมาเอง
comment97:คน กทม คุณภาพชีวิตแย่สุดๆ
comment97-1:จริงครับ อากาศไม่ดีเลย
comment98:เคยทำงานสมุทรสาครขับรถประมาณครึ่งชั่วโมงจากบ้านต้นพระราม2

ย้ายมาทำงานแถวอนุเสาวรีย์ เลยมาซื้อคอนโดที่สภานีรถไฟฟ้ากรุงธนบุรีนั่งรถไฟฟ้าเอาประมาณครึ่งชัวโมง

ตอนนี้ทำงานสีลม ลูกเรียนเซนโย เลยมาซื้อคอนโดที่หน้าโรงเรียนเลย 
เดินไปส่งลูกแล้วค่อยเดินไปทำงานประมาณ10นาที
comment99:ผมรู้สึกเหนื่อยตั้งแต่สิบกว่าปีมาแล้วเดินทางไปกลับบ้าน ที่ทำงานวันละไม่ต่ำกว่า4-5ชั่วโมงส่วนมากเลือกทำงานที่สาขา ตจวหรือชานเมืองเป็นส่วนใหญ่ทำให้อยู่มาได้เรื่อยๆ5-6ปีหลังๆต้องปนะจำ กทม เหนื่อยมากกับการเดินทางเลยจากลา รู้สึกชีวิตสูนเสียและเคลียดกับการเดินทางในแต่ละวันมากๆ
comment100:ซ้ำ
comment101:เคยไปฝึกงาน ลาดกระบัง - คลองตัน 
ประมาณ 1.15 ชมครับ ออก 6.40 มาถึง ประมาณ 7.40 ~ 8.00 
ง่วงงงงงงงงงง
comment101-1:เคยจากลาดกระบัง - สีลม  ขึ้นแฮร์พอร์ตลิ้ง เช้าไหนได้เข้ามุมยืนหลับเลยค่ะ
comment102:สมัยก่อนตั้งแต่ตอนเรียนจบใหม่ๆโดนส่งออกต่างจังหวัดตลอด เชียงใหม่ เชียงราย พิษนุโลก พัทยา อยู่หอสบายสุดๆ บางทีหอพักมีสระว่ายน้ำด้วยอย่างชิว 
      8.00น. ตื่น
      8.30น. เข้างานไปเครียเอกสาร, เข้าประชุมต่างๆ นานา
      17.30น. ก็หนีไปดูหนัง หรือไม่ก็กลับไปงีบหลับที่หอ (เดินไปได้ไม่กี่ร้อยเมตร)
      21.00น. กลับเข้าไปคุมคนงานต่อ, สั่งงานคนงานทิ้งไว้
      23.30น. กลับมาเล่นอินเตอเน็ต, นอนพักผ่อน
      บางทีวันอาทิตย์ยังเข้าไปเครียงานเลยเพราะไม่รู้จะไปไหน พูดตรงๆทำงานหนักขนาดนี้ยังไม่เหนื่อยเลย ทั้งๆที่งานหนักและเครียดมาก
      ตอนนี้ได้เข้ามาทำงานในกรุงเทพประมาณ 2-3 เดือน ทำงานน้อยกว่าแต่เหนื่อยมาก บ้านอยู่ปทุมฯต้องเข้ามาทำงานทองหล่อ เดินทางไป-กลับตกวันละ 5 ชม. อย่างต่ำ ตื่นตี5กลับถึงบ้าน3ทุ่มมันเหนื่อยกับการเดินทางนี่แหละ แค่ต่อคิวรอรถตู้ก็ยืนขอแข็งแล้ว ทุกวันนี้กลับถึงบ้านก็กินข้าว อาบน้ำ นอนเลย ไม่มีแรงทำอย่างอื่นต่อ อาจเพราะชินกับต่างจังหวัดมานาน

      ปล. เหตุผลที่ไม่อยู่หอเพราะคิดถึงบ้าน เคยทำงานแต่ที่ต่างจังหวัด อยากนอนเตียงที่บ้าน 5555 แล้วระยะเวลาโครงการก็ไม่นานก็เลยยอมทนเอา

สู้ๆครับทุกคน
comment102-1:น่าอิจฉาจังครับ ชีวิต ดี๊ ดี
comment103:เหนื่อยหน่อย แต่วิวสวย ไม่ต้องดมมลพิษ
https://pantip.com/topic/36467532
comment103-1:ที่บ้านผม ก็ มี ทางเลียบคลองแบบนี้ละ  ผมอยู่ ถนน พัฒนาการ ครับ บางเส้นทาง เลาะ ไปไหนต่อไหน ได้เลย แค่ระวัง ตกคลอง และ หมากัด
comment103-2:ย่านพัฒนาการก็น่าสนใจครับ ถ้ามีเวลาคงต้องลองไปดู
comment104:ออกจากบ้านย่านสาทร 6.00 ถึงโรงเรียนลูกแถวปากเกร็ด 6.30 ขับรถต่อไปทำงาน แถวซอยพระแม่ฯ เข้าทางแยกสวนสมเด็จ เฮ้ออออออ เหนื่อยนะ แต่เป็นงานของที่บ้าน รายได้ดี มีเวลาว่างเยอะ เลยอดทนเอา ขับรถทำงานอีก พอตอนสักบ่าย 2 ก็มารับลูก 5 โมงเย็นขับรถกลับสาทร ค่าแก๊ส กับค่าทางด่วนวันนึง เกือบ 400฿
comment105:เดินเท้า 5 นาทีค่ะ 
เมื่อก่อนบ้านอยุ่บางบัวทอง ทำงานจตุจักร เดินทางขาละ 2 ชม. วันนึงใช้เวลาบนถนน 4-5 ชม. 
ทนไม่ไหว ไม่มีความสุข หงุดหงิดทุกวัน 
เลยทำเรื่องขอย้าย ชีวิตดีขึ้นเยอะมากจริงๆ
comment106:ของผมอยู่ปริมณฑลรถไม่ค่อยติดเท่าไหร่ แต่ถ้าวันไหนต้องเข้าสำนักงานใหญ่ล่ะก็เดินทางประมาณ 2-3 ช.ม. เหมือนกัน บางครั้งก็เหนื่อยครับ แต่พอนึกถึงคนข้างหลังว่าเราทำทุกวันนี้เพื่อใคร เพื่ออะไร แล้วความเหนื่อยก็จะเปลี่ยนมาเป็นพลังให้เราก้าวต่อไป ความเหนื่อยนั้นก็จะหายไปเองครับ อย่าท้อนะสู้สู้
comment107:ขาละ125 กิโล เที่ยวละ2ชั่วโมง วันนึง 4ชั่วโมง 250 กิโล ขับอยู่3ปี. ตอนนี้เหลือวันละ 2ชั่วโมง
comment108:ที่เดิม ประมาณ 10 นาทีเปลี่ยนงานใหม่แล้วก็..  20 นาที แฟนขี่มอไซร์มาส่งขึ้นรถไฟฟ้าสถานีเตาปูน มุดลงใต้ดินไปลงสุทธิสาร
comment109:ราวๆ 30 วินาที ครับ


ใช่ครับ ไม่ผิดหรอก ผมถีบจักรยานจากบ้านไปที่ทำงานใช้เวลาครึ่งนาที ถ้าปั่นเร็วๆก็จะเร็วกว่านั้น
comment110:เมื่อก่อนบ้านอยู่บางเขน ไปทำงานที่ CTW และ Terminal21 ตอนเช้าไม่เท่าไร ถ้าออกจากบ้านเร็วก่อนตีห้าครึ่ง เดินทาง 1 ชั่วโมงนิดๆ แต่ ขากลับซิ เลิกงานบ่ายสี่ ถึงบ้าน เกือบๆสองทุ่ม ถ้าเลิกงานห้าทุ่มคือ ถึงบ้าน เกือบๆตีสอง ไม่เจอรถติดก็ยืนรอเพราะไม่มีรถนี่แหละ
comment111:ที่ทำงานเก่า 1.5-3 ชม. 

ที่ทำงานปัจจุบัน 5 นาที (ขี่จักรยาน)
comment112:รอจะตอบคำถามแบบนี้มานานแล้ว

ตอนอยู่กทม. 1-3ชม.รถส่วนตัวครับ ไปกลับแทบอ้วก ใช้รถไฟฟ้า/เมล์แย่กว่านี้อีก ชีวิตแย่มาก เครียดเหนื่อย มลภาวะเต็ม ค่าน้ำมันบาน

ออกมาอยู่ต่างจังหวัด ไปที่ทำงานหลัก5นาที ที่ทำงานpart-time10นาที

ไปทำงานต่างจังหวัดดีสุดครับ อย่าอ้างอย่าโทษคนอื่น อย่าโทษรัฐว่าทำไมไม่ตัดถนนเพิ่ม ไม่เพิ่มระบบขนส่งมวลชน เอาไปเทียบกับต่างประเทศงั้นงี้... ดูความหนาแน่นของประชากรในเมืองหลวงเทียบตจว.เค้าก่อนครับ มันไม่กระจุกตัวมากแบบประเทศเราเลย

อ้างว่าไม่มีงาน คุณก็สร้างงานที่บ้านคุณได้ครับ ไม่ต้องไปเป็นลูกน้องใครด้วย ทำคนเดียวไม่ไหว ก็รวมๆตัวกับพี่ๆน้องๆเพื่อนๆ แค่เปิดร้านอาหารเดือนๆนึงกำไรก็แสนอัพแล้ว ค่าครองชีพถูกอีก ได้พัฒนาบ้านเกิดอีก อยู่ใกล้บ้านเกิดได้ดูแลบุพการี/ลูกหลาน ไม่รู้จะถ่อไปทำงานไกลๆบ้านรับเงินเดือนหมื่นนิดๆทำไม ไม่สมเหตุสมผลเลย

หรือเพราะในเมืองใหญ่มีผับบาร์/ห้างสรรพสินค้า?หรือชอบนอนห้องเช่าคอนโดหรู20ตรม.มากกว่าบ้านไร่กว้างๆ?
comment113:สตาร์ทรถ รอเครื่องให้ร้อนพอ 2นาที ขับไปที่ทำงาน2นาที
comment114:1 ชั่วโมงครึ่ง 

ขับรถจากบ้าน - อาคารจอดแล้วจร - MRT เพชรบุรี - มอไซต์- ออฟฟิต
comment115:เราอยู่ต่างจังหวัดค่ะ ระยะทางจากบ้านถึงที่ทำงาน 13 กิโลเมตร ใช้เวลาในการขับรถมาทำงาน 10 นาที

ก็เคยทำงานอยู่แถวรังสิตนะคะ แต่เลือกที่พักอยู่ตรงข้ามกับที่ทำงาน เวลาไปทำงานก็แค่เดินข้ามสะพานลอย ก็มีหอบบ้างเล็กน้อย แต่ก็ดีกว่าเสียค่าเดินทางค่ะ
comment116:ชั่วโมงนึงก็เหนื่อยเกินทนแล้วครับ 

ผมว่าเดี่ยวนี้มีนโยบาย Work Form home เยอะขึ้น 

สมมุติว่าต้องเดินทางไปกลับ 3 ชม. แต่งตัว 1 ชม. 

เราเอาเวลานั้น นอนเพิ่ม 1 ชม. แล้วทำงานได้อีก 3 ชม. 

ผมว่ามีประสิทธิถาพมากกว่านะ
comment117:ถ้าโดยรถยนต์ผมก็เบื่อครับ สายบ่อยด้วย พักอยู่ลาดพร้าว แต่ทำงาน แถวๆพระราม4 จนต้องซื้อมอไชค์มาขี่ไปทำงานแทน save เวลาได้เย๊อะมากจาก 2 ชม.เหลือ 30 นาทีแต่ก็ต้องระวังเรื่องอุบัติเหตุพอสมควรครับเพราะกลิ้งมาแล้วครั้งนึงรถเก๋งหักออกแบบไม่เปิดไฟเลี้ยวออก จอดติดอยู่ดีๆก็หักออกมาเบรคจนรถพากลิ้งเลย
comment118:ตอนเช้า 30 นาที
ขากลับ 40-50 นาที 
ทั้งไปกลับ ใช้ทางด่วนค่ะ
comment119:1 นาทีถึงครับ
comment120:ทำงานทุกวันไม่เว้นเสาร์อาทิตย์ครับ 
ระยะทาง 1.6 กิโลเมตร ผ่าน 2 แยกไฟแดง 
เข้างาน 7 โมงสายได้นิดหน่อย ถ้าวันธรรมดา ออก 6.40 ถึง 6.50 แต่ถ้าออก 7 โมง ถึง 7.25-7.30
ส่วนวันหยุด 5 นาทีก็ถึงครับ
comment121:40 กิโลเมตรต่อขาครับ ออกจากบ้าน 7.30 ถึงที่ทำงาน 9.00 ขึ้นทางด่วนไปครับ
comment122:ของเรา ใช้เวลาเดินทางประมาณ 30 นาทีค่ะ 
พักแถวๆจตุจักร ทำงานแถวๆเซ็นทรัลพระราม 9 
ใช้รถไฟฟ้า mrt เอาค่ะ  สะดวกรวดเร็ว
comment123:บ้านอยู่หนองจอกค่ะ แต่ก่อนมาทำงานแถวชิดลม ลองมาหลายแบบดังนี้ค่ะ
1.  นั่งรถตู้จากหนองจอกไปตลาดมีนบุรี 40 นาทีแบบรถไม่ติด สถิติติดสุดคือ เกือบ 1.30  ชั่วโมง จากนั้น นั่งรถตู้จากมีบนุรี-อนุเสาวรีย์ชัยฯ รถไม่ติด 40-50 นาที (ขึ้น 3 ด่วน)  รถติด 1.30-2.30 ชั่วโมงค่ะ แล้วนั่งบีทีเอสอีกประมาณ 20-25 นาทีค่ะ ไปกลับก็ประมาณวันละ 4-7 ชั่วโมง **ตอนน้ำท่วมปี 54 ขากลับเที่ยวเดียวเลิกงาน 18:30 ถึงบ้าน ตีสองกว่าค่ะ 
2. นั่งรถตู้จสกหนองจอกไปเดอะมอล์บางกะปิ รถไม่ติด 1 ชม รถติดสุดที่เคยนั่ง 3 ชั่วโมง จากนั้นต่อเรือคลองแสนแสบ 50 นาทีค่ะลงประตูน้ำ แต่ถ้าคนเยอะรอเรือนานก็บวกไปอีก แล้วเดินไปอีก 15 นาทีค่ะ 
3. นั่งรถตู้จากหนองจอกไปลงมีนบุรีแยกสุวินทวงศ์ เวลาตามข้างต้น ต่อรถเมล์ 113 ไปลงประตูน้ำ 1.30-2.30 ชั่วโมง รถติดมากๆก็บวกไปอีกค่ะ แต่วิธีนี้ไม่ค่อยใช้ค่ะ 

เป็นแบบนี้มา2-3 ปีค่ะ หลังจากน้ำท่วมที่ข้อ 1. คืนนั้นบอกขอไปนอนหอเพื่อนนะ เพราะไม่ไหวแล้วชีวิตพังมาก ตั้งแต่นั้นมาก็ออกมาอยู่เองที่คอนโด  เดินทางไปทำงานด้วยบีทีเอสใช้เวลาเที่ยวละ 15-20 นาที 

#ถ้าไปถึงหนองจอกได้ก็ไม่มีที่ไหนไกลอีกแล้วค่ะ
comment123-1:นึกถึงความยากลำบากในการเดินทางได้เลยนะครับ
comment124:คนไทยเสียเวลาบนท้องถนนเยอะมากเลย

ถึงไม่เหนื่อย ถึงชิน ไม่คิดเหรอว่าเป็นการเสียเวลาโดยเปล่าประโยชน์ เอาเวลาไปออกกำลังกาย ไปศึกษาหาความรู้ หรือนอนเฉยๆยังดีกว่า อยู่บนรถติดก็เครียดละ

ผมถ้าจากบ้านมาที่ทำงาน 2-3 ชั่วโมง * 2 ต่อวัน รวมการเดินทางและรอรถ
ไม่ไหวๆ 5-6 ชั่วโมงสำหรับการเดินทาง กลับบ้านไม่ต้องทำอะไร กินเสร็จหลับ ตื่นไปทำงาน วนเวียนอยู่เดือนนึง
ได้หอแถวๆที่ทำงาน

มาอยู่หอใช้เวลา  ขาไปนั่งรถ 15 นาที 
ขากลับ 30 นาที เดินกลับ
comment124-1:ผมก็กำลังคิดอยู่ว่าจะย้ายมาเช่าใกล้ๆ ที่ทำงานเหมือนกันครับ เพราะเหนื่อยกับการเดินทางมากๆ
comment124-2:ยอมเหนื่อยขับรถนานๆมาทำงาน เพื่อได้กลับมาเจอหน้าลูกเจอหน้าคนที่เรารักทุกวัน มันก็หายเหนื่อยครับ เมื่อก่อนก็เช่าที่พักใกล้ที่ทำงานพอมีลูกแล้วย้ายกลับไปอยู่บ้าน ไม่เหนื่อยครับ ชิน ชีวิตวนเวียนอยู่แค่นี้ ตื่น กอดหอมลูก ขับรถ ทำงาน ขับรถกลับบ้าน กอดลูก นอน
comment125:เที่ยวละประมาณ1ชั่วโมงในกรณีปกติแต่ถ้าฝนตก อาจจะกลายเป็น2ชั่วโมง กับระยะทางประมาณ10กิโลเมตร
แต่มาอ่านแล้วก็มีกำลังใจ จากที่คิดว่าเราก็ใช้เวลามากแล้วก็มีคนมากกว่าอีก
สมัยก่อนอยู่คอนโดติดรถไฟฟ้า 10นาทีถึง แสนจะสะดวกสบาย พอแต่งงานย้ายบ้านเท่านั้นแหละ ชีวิตเปลี่ยน
comment126:ปกติอยู่ที่ประมาณ 40นาที-1ชม.30นาทีครับ รถยนต์
ส่วนศุกร์ที่แล้วพีคสุดโดนไป3ชม.ครึ่ง (ขากลับ)

ปล. จากปากน้ำไปพร้อมพงษ์ครับ
comment127:ขอบคุณเจ้าของกระทู้ แทนทุกคนเลย กระทู้ระบายความในใจของคนกรุง
comment128:บ้านอยู่ดอนเมือง ทำงานสุวรรณภูมิ
ขับรถไป กลับ วันละ 100 โล
เสียเวลารวม 3 ชม กว่า- แวะส่งลูกไปรร ด้วย

ผมว่าที่ขนส่งมวลชน
บ้านเราไม่ work
เพราะสภาพอากาศบ้านเราครับ
ปกติ ก้อร้อน ถึง ร้อนที่สุด
ถ้าทนได้ เราก้อพอเดินได้ครับ

แต่พอฝนมา ไปไหนไม่ได้เลย
ในบ้านเราขนาดปกติเม็ดใหญ่ ลมก้อแรง
ถ้าดุอีกนิด รวมฟ้าผ่าด้วย

ส่วนเมืองนอกฝนส่วนใหญ่ไม่
ค่อยดุ เหมือนบ้านเราครับ

ทำให้ใช้รถสาธารณะไม่สะดวก
ยอมติดอยู่ในรถ ดีกว่ายืนรอรถ
แถมยังแน่นอีก
comment129:เหนื่อยค่ะ บางทีก็นึกเล่นๆว่า อยากเอาเป็นมาไว้ในออฟฟิศ จะได้ทำงานมันตามใจชอบถึงกลางคืน ไม่ต้องกลัวกลับบ้านลำบากค่ะ

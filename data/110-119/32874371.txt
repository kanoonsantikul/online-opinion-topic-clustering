title:เตือนภัยคนตื่นเช้าออกไปวิ่งครับ (ถนนนราธิวาสฯ)
comment:ทุกวันผมจะตื่นเวลาประมาณ 5.00 เข้าห้องน้ำทำธุระส่วนตัว 
แล้วออกไปวิ่ง(เส้นถนนนราธิวาสราชนครินทร์)ประมาณ 5.30 และกลับถึงบ้านประมาณ 6.10 - 6.20 ทุกวันครับ
(ตัวผม อ้วนครับ น้ำหนัก 99 ส่วนสูง 165 ใส่แว่นครับ อายุ 24 แต่หน้าเด็กครับ)
ก็มีคนเดินอยู่พอสมควร มีพี่วินมอเตอไซ มีพี่ๆ Taxi มีรถขับผ่านไปมาเยอะ(มาก)
วันนี้ก็เป็นเหมือนเช่นปกติทุกวันครับ ผมตื่นมาเข้าห้องน้ำ แล้วออกไปวิ่งตามปกติ
แต่วันนี้ไม่ปกติครับ ผมกำลังจะวิ่งผ่านตรง Scape(วิลล่า) ไป ถึง Sara jane ครับ (ประมาณ 6.00 เช้าครับ)

ที่เกิดเหตุครับ


มีวันรุ่น อ้วนผอม (ไออ้วนขับ ไอผอมซ้อน) ขับรถผ่าน พร้อมดึงกระเป๋า(กระเป๋าคาดเอวครับ)
ที่ผมใส่โทรศัพท์ไป ผมก็เลยคว้ากลับมาไว้ครับ
พร้อมกับตะโกน ช่วยด้วยๆ มีคนวิ่งราวๆ ตอนนั้นมีรถขับผ่านพอสมควร 
มีพี่วินมอเตอไซขับผผ่านแบบไม่สนใจเหมือนไม่มีอะไรเกิดขึ้น
คราวนี้มันก็เลยคว้าแว่นผมไปพร้อมกระทืบให้ผมมองไม่เห็นครับ แต่มือผมยังจับกระเป๋าแน่น
ยื้ดฉุดกระชากกันสักพัก มันก็ได้กระเป๋าผมไปครับ 
พร้อมมือถือ Samsung Galaxy Note2(เงินก้อนแรกที่เก็บเองซื้อเลยเสียดายครับ) 
แล้วไอผอมก็ลงจากรถแล้วหนีไปครับ
ผมเลยใช้พลังสุดแรงของผม ลากมอเตอไซ และไออ้วนลงไปที่ถนนครับ 
มันก็พยายามบิดคันเร่งสู้ ผมยกมอเตอไซมันครับแล้วลากไป
แล้วก็ทำให้มันคว่ำกลางถนนครับ พร้อมร้องตะโกนตลอดเวลา ช่วยด้วยๆมันวิ่งราวผมๆ
พอผมทำมอเตอไซคว่ำ ไอ อ้วน กับ ไอ ผอมมันก็เลยมารุมกระทืบผมครับ
ตอนนั้นรถจอดกันเต็มถนนครับ Taxi และรถของคนธรรมดาครับ มีวินมอเตอไซขับผ่านแบบไม่สนใจด้วย
มีแต่คนหยุดดูครับ ไม่มีคนช่วย ผมร้องตะโกน ยื้ดฉุดกระชากกับมันและรถของมันนานประมาณ 3 4 นาทีได้ครับ
แต่ก็ไม่มีคนสนใจไม่มีคนช่วย ผมว่าพวกเค้าต้องได้ยินแหละครับ แต่ไม่ช่วย ไม่สนใจ ปล่อยให้ผมโดนกระทืบครับ
อาการบาดเจ็บมีที่ไหลซ้าย เป็นแผลถลอกนิดหน่อย ปากแตกครับ แล้วก็ที่มือขวามีรอยเลือดไหล
ผมอยากจะเตือนว่า ที่ที่มีคนไม่ได้ปลอดภัยเสมอไปครับ 
และผมก็รู้แล้วด้วยครับว่าต่อไปเจอคนเจอเหตุการแบบนี้ผมควรทำอย่างไร
ปกติผมเจอคนเดือดร้อนถึงจะไม่รู้จักกันผมช่วยตลอดนะครับ
แต่จากนี้และต่อไปผมจะทำเป็นไม่รู้ไม่เห็นบ้างแล้วครับ 
เพราะที่ผมเคยช่วยคนอื่นไว้ มันไม่ได้ทำให้สังคมไทยดีขึ้นเลยครับ
นี่หรือเมืองพุทธ Thailand land of smile

ป.ล.ชุลมุนมากเลยจำทะเบียนไม่ได้
ป.ล.2 ทำไมไม่ไปแจ้งความ แม่ผมเคยโดนเหมือนกันครับ โดนวิ่งราวทองไป ไปแจ้งความแล้วของก็ไม่ได้คืน 
ตำรวจไม่สนใจ เรียกไปสอบสวนคดี ทำนู่นนี่นั่นเยอะมากครับ แต่ก็ไม่มีใครสนใจครับ

ผมเลยมาลงเตือนไว้ครับ ว่าถึงจะมีคนเยอะก็อันตรายได้ครับ

ที่ติดห้องมือถือ สมาร์ทโฟนไปด้วยเพราะ อยากถามว่ามีวิธีตามคืนได้ไหมครับ
ผมอยากได้มันคืนเพราะมันเป็นมือถือเครื่องแรกที่ผมเก็บเงินซื้อเอง ถึงมันจะพังก็อยากจะเก็บไว้ครับ																																	   แก้ไขข้อความเมื่อ 19 พฤศจิกายน 2557 เวลา 08:27 น.
comment1:น้องฟ้าขอแสดงความเสียใจสำหรับเหตุการณ์ดังกล่าวด้วยนะคะ 
หากคุณแว่นเขียว_รองเท้าม่วง_ชอบมันบด   ต้องการทราบว่า IMEI เครื่องดังกล่าว ใช้งานกับเบอร์ในเครือข่ายดีแทค หรือไม่ สามารถดำเนินการได้ดังนี้ค่ะ
@>  สำเนาบัตรประชาชน เซ็นรับรองสำเนาถูกต้อง
@>  ใบแจ้งความและหนังสือขอความร่วมมือ (ตราครุฑ) ขอตรวจสอบเครื่องโทรศัพท์ (IMEI) ระบุหมายเลข IMEI 15 หลักให้ชัดเจนจากพนักงานสอบสวนพร้อมลงนาม
@>  สำเนาบัตรพนักงานสอบสวน ผู้ที่ลงนามในหนังสือขอตรวจสอบ
โดยมีช่องทางในการจัดส่งเอกสารดังนี้ค่ะ
=>> ส่งเอกสารมาที่ บมจ.โทเทิ่ลแอ็คเซ็สคอมมูนิเคชั่น   ฝ่ายกฏหมาย ชั้น 41 Zone C เลขที่ 319 อาคารจัตุรัสจามจุรี ถนนพญาไท แขวงปทุมวัน เขตปทุมวัน กรุงเทพมหานคร 10330
หรือ
=>> สำนักงานบริการดีแทคทุกสาขา ตรวจสอบที่ตั้งและสาขาได่ผ่าน =>> http://www.dtac.co.th/help/store-locations.html ค่ะ
หลังจากได้รับเอกสารแล้ว ทางส่วนงานที่เกี่ยวข้อง จะทำการตรวจสอบภายใน2-3 สัปดาห์ พร้อมแจ้งข้อมูลกลับ ไปยังตำรวจผู้ลงนามในหนังสือขอตรวจสอบโดยตรงต่อไปค่ะ

น้องฟ้าขอให้คุณแว่นเขียว_รองเท้าม่วง_ชอบมันบด  ได้รับของคืนและหายเร็วๆ นะคะ
comment1-1:ตอบดีมีประโยชน์ครับ
comment2:ขอบคุณที่มาเตือนครับ ตำรวจไม่ต้องไปแจ้งให้เสียเวลาหรอกครับ ทำไรไม่ได้หรอก เต็มที่ก็แค่รับทราบเฉย ๆ 
มือถือซัมซุง มีระบบติดตามมิใช่หรือครับ ลองใช้ดู
ส่วนคนที่อยู่บริเวณนั้นที่ไม่มาช่วย ไม่ขอตำหนิครับ เพราะบางครั้งมาช่วยกลายเป็นมาซวยก็มีเยอะไปครับ ต้องระวังตัวเอง
comment2-1:หากเป็นเหนียวไก่ ตำรวจตามให้เลยนะครับ เปิดดุกล้องวงจรกันเลยหละ คราวหลังพกเหนียวไก่ไปวิ่งดีกว่านะครับ
comment2-2:ไม่หวังฝากผีฝากไข้กับตำรวจเลยค่ะ ขนาดมอร์ไซค์เราหายไปแจ้งความสิ่งที่ได้รับคือตำรวจให้เรานั่งเชคกล้องวงจรปิดเอง จดเวลาเอง ตามหาเอง เด็กสุดคือตำรวจบอกกับเราว่าถ้าเจอคนร้ายให้เข้าชาร์ตได้ทันทีแล้วโทรมาแจ้งตำรวจจะไปช่วยจับ....
comment2-3:2-1 ตอบได้ถูกต้องที่สุด
comment2-4:ถ้าเป็นผมจะช่วยครับ ไม่ว่าวิธีอะไรซักอย่าง อาจจะเรียกตำรวจหรือ อาจหาวิธีสกัดคนร้ายโดยไม่ยืนมองอยู่เฉยๆแน่ๆครับ
comment2-5:เราเป็นผู้หญิง เราจะหาทางช่วยแน่ อย่างน้อยเราน่าจะจดทะเบียนรถไว้ได้
comment2-6:ถ้าเห็นว่า ชุลมุนสักพัก แล้วไม่เห็นอีกฝ่ายเอามีด เอาปืนออกมา หรือคนแค่ไม่เกิน3คน
ผมคนนึงหล่ะ เคยหยิบไม้วิ่งเข้าไป

โอเคครับ ว่าแต่ละคนกลัวตาย..ควรดูสถานการณ์ด้วย แต่ถ้าเห็นว่าอีกฝ่ายไม่มีอาวุธ แล้วเราหาอาวุธได้หรือเราช่วยได้แต่ไม่ช่วย ...อันนี้ถือว่าแย่ครับ
เพราะอะไร เพราะสถานการณ์แบบนี้ 2:2 อีกฝ่ายมีมอไซด์ มันต้องลำบากกว่าเรา เราได้เปรียบ แต่กลับไม่เข้าไปช่วย
comment3:ไม่ได้ตำหนิใครครับ แค่เขับรถมาเหยียบมอเตอไซของมันไว้ก็ได้ครับ
ไม่ต้องลงมาช่วยก็ได้ แต่นี่คือ ไม่ไรเลยจริงๆครับ

DTAC ครับผมใช้ DTAC ครัย แต่จำ อีมี่ไม่ได้อะครับ ส่วนแจ้งความคงไม่ล่ะครับเสียเวลา
แต่อยากได้เบอร์เดิมครับ ผมลงทะเบียนซิมไว้ เอาบัตรประชาชนไปยื่นำด้รึเปล่าครับ
comment3-1:คุณอย่าพึ่งเฟลจนเกินไป ถ้าอยากได้มือถือคืนไปแจ้งความก่อน เอาเลขอีมี่ไปด้วย เลขอีมี่มีที่กล่องที่ใส่มือถือค่ะ

ให้เค้าออกเอกสารเพื่อเอาไปให้สามค่ายตรวจสอบค่ะ
comment3-2:เลขดูที่กล่องได้นะคะ ส่วนเบอร์เดิมก็ยังใช้ได้ถ้าลงทะเบียนค่ะ ลองติดต่อที่ศูนย์ดูนะคะ ว่าต้องใช้เอกสารอะไรบ้าง
เพราะเดี๋ยวนี้ก็ชอบมีพวกมิจฉาชีพทำบัตรประชาชนปลอม มาเนียนทำ sim ใหม่เบอร์เดิม ของคนอื่น เพื่อให้ได้รับรหัส OTP เอาไว้โกงเงินนะคะ
comment4:ไม่ทราบว่าตัวเครื่องได้ลงทะเบียน samsung dive ไว้หรือไม่คะ หากมีการลงทะเบียนไว้ สามารถเข้าไปที่ลิ้งค์นี้ได้เลยค่ะ http://findmymobile.samsung.com/login.do แต่ถ้าไม่ได้ลงก่อนอื่นรีบไปแจ้งความค่ะ และมีหลักฐานการซื้อบ้างหรือไม่ ในนั้นจะต้องมีรายละเอียด แล้วเอาใบแจ้งความ+หลักฐานการซื้อไปแจ้งศูนย์ซัมซุง เวลาที่มีคนนำเครื่องเข้าศูนย์บริการ ทางซัมซุงจะรู้และแจ้งให้ลูกค้าทราบค่ะ

ไม่ทราบว่า จขกท.บาดเจ็บเป็นอะไรมากหรือเปล่าคะ อาจจะลองไปโรงพยาบาลให้คุณหมอเช็คให้ก่อนดีกว่าค่ะ
อย่างไร Fany ขอเป็นกำลังใจให้ได้เครื่องคืนโดยเร็วนะคะ
comment5:เสียใจด้วยนะครับ  นี่แหละครับเป็นอีกเหตุผลหนึ่งที่ผมเลิกปั่นจักรตอนเช้าๆ หรือตอนเย็นไปแล้วเพราะบ้านเราสมัยนี้มันเป็นแบบนี้แล้ว ไม่รู้ว่าจะโดนเมื่อไหร่ และรับรองได้ไม่มีใครช่วย เผลอๆ มีถ่ายคลิปไว้อีก แต่ไม่ช่วย อยู่ยากครับ คุณคิดถูกแล้วที่ไม่ต้องไปช่วยใครอีกแล้ว ผมเคยคิดว่าคนที่คิดแบบคุณเป็นคนที่ใจร้ายมาก ๆ แต่ดูข่าวทุกวันนี้บางทีคนดี ๆ ไปช่วยไม่ตายเองก็พิการ หลังจากนั้นละ สังคมยกย่องชั่วครู่ แล้วครอบครัวก็รับเคราะห์ไป  ตราบใดที่กฎหมายบ้านเรามันเป็นแบบนี้ ผมก็คนหนึ่งละที่ไม่ช่วยใครเหมือนกัน
comment6:ก่อนอื่น ผมขอแสดงความเสียใจด้วยนะครับ 

ผมคิดว่า ที่คนอื่นไม่ช่วย อาจมีหลายสาเหตุดังนี้
1. คิดว่าคนทะเลาะกันทั่วไป
2. ไม่เห็นเหตุการณ์แต่ต้น ไม่รู้ว่าใครผิด เกิดช่วยผิดคน กลายจากดีเป็นร้ายไป
3. ไม่อยากหาเรื่องใส่ตัว กลัวเกิดอันตราย เพราะคนดีที่ไปช่วย บางทีก็โดนยิง โดนแทง ก็มี 
4. คนที่ขับรถผ่าน คิดว่าตัวเองรีบอยู่ และคิดว่า เดี๋ยวก็คงมีคนช่วย (ซึ่งไม่มี!)
5. เคยมีประสบการณ์แบบ จขกท มาก่อน แล้วไม่เคยมีใครช่วย ตอนนี้เลยดูเฉยๆไม่ช่วยบ้าง (เหมือนที่ จขกท ตั้งใจไว้) 
6. ฯลฯ

ที่ จขกท ว่า...
"และผมก็รู้แล้วด้วยครับว่าต่อไปเจอคนเจอเหตุการแบบนี้ผมควรทำอย่างไร
 ปกติผมเจอคนเดือดร้อนถึงจะไม่รู้จักกันผมช่วยตลอดนะครับ
 แต่จากนี้และต่อไปผมจะทำเป็นไม่รู้ไม่เห็นบ้างแล้วครับ"

ผมไม่อยากให้เหตุการณ์นี้ ทำให้ จขกท ซึ่งคงเป็นคนดีอยู่แล้ว ต้องกลายมาเป็นคนไม่สนใจใคร เพราะประสบการณ์อันเลวร้ายนี้ (ซึ่งจริงๆผมก็เข้าใจความรู้สึกเลยนะ) แต่ก็คงได้แต่หวังว่า จขกท คงคิดทบทวนใหม่นะครับ อาจจะเมื่อตอน จขกท หายโกรธก็ได้ ไม่อย่างนั้นในอนาคตข้างหน้านี้ ประเทศนี้ จะมีแต่คนในข้อ 5 ที่ผมบอก เต็มไปหมด (และแน่นอน วันนึง มันอาจเกิดขึ้นกับคุณๆทุกคน รวมถึงผมเองด้วย ไม่วันใดก็วันนึง)

ยังไงก็ตาม ผมขอแสดงความเสียใจกับท่าน จขกท ด้วยนะครับ
comment6-1:เห็นด้วยเลยค่ะ คงไม่กล้าเข้าไปช่วยนะ ถ้าไม่เห็นว่าใครผิดใครถูกอะ
จะให้ไปรุมโจร ก็ไม่รู้โจรจริงหรือเปล่า หรือทะเลาะกันแล้วใส่ร้ายอะไรแบบนี้
comment6-2:จขกท. บอกว่า

มีแต่คนหยุดดูครับ ไม่มีคนช่วย ผมร้องตะโกน ยื้ดฉุดกระชากกับมันและรถของมันนานประมาณ 3 4 นาทีได้ครับ
แต่ก็ไม่มีคนสนใจไม่มีคนช่วย
comment6-3:ถ้าเห็นว่า ชุลมุนสักพัก แล้วไม่เห็นอีกฝ่ายเอามีด เอาปืนออกมา หรือคนแค่ไม่เกิน3คน
ผมคนนึงหล่ะ เคยหยิบไม้วิ่งเข้าไป

โอเคครับ ว่าแต่ละคนกลัวตาย..ควรดูสถานการณ์ด้วย แต่ถ้าเห็นว่าอีกฝ่ายไม่มีอาวุธ แล้วเราหาอาวุธได้หรือเราช่วยได้แต่ไม่ช่วย ...อันนี้ถือว่าอะไรหล่ะครับ
เพราะอะไร เพราะสถานการณ์แบบนี้ 2:2 อีกฝ่ายมีมอไซด์ มันต้องลำบากกว่าเรา เราได้เปรียบ แต่กลับไม่เข้าไปช่วย

โอเคครับ เราไม่รู้ว่าใครผิด แต่คิดว่า 1คนเลว จะกล้าโกง2คนดีเหรอครับ คามสัญชาติญาณแล้ว คนเลวต้องมากกว่า ถึงจะกล้าลงมือครับ
comment7:คนสมัยนี้เป็นอะไรกันไปหมด

เขาโดนขนาดนี้แล้วยังเฉยอีก

ทุเรศ​จริงๆ​

สมเพชคนไทย(ที่แล้งน้ำใจ)
comment8:คนไทยแม่มแปลก ไอ้เรื่องที่ควรจะเ-ือกก็ไม่เ-ือก ดันชอบเ-ือกเรื่องไม่เป็นเรื่อง
comment9:เห็นใจ  อยากอยู่ตรงนั้น  แล้วคุณจะรู้ว่าคนไม่นิ่งดูดายมีนะคะ

อย่าท้อกับการทำดีเลยค่ะ

รักษาตัว  ระวังมากขึ้น  หายไวไวนะคะ
comment10:ถ่ายคลิป เล่าเหตุการณ์ โชว์บาดแผลใบ แจ้งความ. สักพักจะมีคนเต้นเป็นเจ้าเข้าเองครับ
comment11:ถ้าคุณอยู่แถวนั้นก็น่าจะรู้ครับว่าเข้าซอยไปข้างในนี่มันแหล่งยาบ้าเลย

กุ้ยเยอะครับ เจอเหตุการณ์แบบนี้ให้แย่งกุญแจรถให้ได้ครับ แล้วหนีเลย จากนั้นก็วิ่งเลยมาอีกหน่อยตรงสี่แยกมีป้อมตำรวจครับ

ช่วงเวลาแบบนี้ยังไงก็ต้องสู้ครับ ถ้ามันไม่มีอาวุธแบบนี้ให้เน้นย้ำไปที่คนคนเดียวครับ เป็นผมจะใส่Iผอมอย่างเดียว วิ่งเข้าใส่คนเดียวครับ

ถ้าคิดจะสู้นะ ....   คนเราสมัยนี้จะบอกว่าให้ช่วยอย่างเดียวนั้นมันยากครับบอกตรงๆ อย่างน้อยๆก็ต้องดูเชิงก่อนเพราะไม่รู้ว่าพวกมันมีอาวุธหรือเปล่า

เสียใจด้วยนะครับ





***** tex *****
comment12:โชคดีที่พวกไอไม่มีอาวุธนะครับ

เสียใจด้วยครับ
comment13:เห็นใจคะ น่าเศร้าใจจิงๆ เฮ้ออ

เราก็ไม่ออกไปวิ่งข้างนอกเหมือนกัน กลัวอันตรายด้วย 

ตอนนี้วิ่งที่ฟิตเนสคอนโด แทน

ยังไงก็สู้ๆนะคะ เป็นกำลังใจให้คะ
comment14:หายไวๆ นะคับ
comment15:คือแบบนี้ ถ้าโจรมันมาคนเดียว ก็คงจะมีคนอยากช่วยครับ... แต่มันมากัน 2 คน แล้วก็ไม่มีใครรู้ว่ามันมีอาวุธอะไรหรือเปล่า..

ถ้าคนที่จะช่วย จขกท. ได้ก็คงจะเป็นคนที่มากันเป็นกลุ่มใหญ่ๆ แบบนั้นคนจะช่วยแน่ๆครับ..เพราะคนมากกว่า อีกอย่างพวกวินมอเตอร์ไซด์ รถรับจ้าง พนักงานออฟฟิส เดินไปเดินมา ต่างคนต่างไม่รู้จักกัน มาเห็นเหตุการณ์ก็คงเข้าใจว่า วัยรุ่นกระทืบกันตามปกติ..

ถ้าเหตุการณ์นี้เกิดขึ้นที่ต่างจังหวัดโจรคงไม่กล้าทำเพราะทุกคนเค้ารู้จักกันหมด...ไม่เหมือนสังคมเมืองที่ การปฏิสัมพันธ์กันเป็นแบบผลประโยชน์ต่างตอบแทน ไม่ได้เป็นแบบเครือญาติพี่น้อง
comment16:แจ้งความครับ เพื่อให้มีข้อมูล สถิติ การเกิดอาชญากรรม ถ้าพื้นทีไหนโดนเยอะๆตำรวจจะนั่งไม่ติดเองครับ เรื่องแบบนี้ช่วยๆกันครับ
comment17:ว่าที่กระทู้แนะนำ
comment18:อย่าให้ความแล้งน้ำใจของคนอื่น มาทำให้คุณเป็นคนแล้งน้ำใจนะครับ 
ขอให้หายไวไวนะครับ
comment19:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment20:แนะนำครับ
สำหรับใครที่ชอบวิ่งเช้ามืด หรือเย็นๆค่ำๆ แล้วชอบวิ่งตามถนน ไม่ว่าจะเปลี่ยวหรือไม่เปลี่ยว จะมีรถวิ่งเยอะหรือน้อย
พยายามอย่าใส่หูฟัง ฟังเพลงครับ เพราะถ้าฟังเพลงมันจะสูญเสียประสาทสำผัสบางอย่างไป ทำให้ไม่ระวังตัวและไม่ได้ยินเสียงรอบข้าง
แต่ถ้าวิ่งตามฟิตเน็ต หรือสวนสาธารณะก็ใส่ได้ เปิดดังๆไปเลย
และก็พยายามอย่าวิ่งใกล้ชิดถนนมาก ถ้าวิ่งบนฟุตบาทก็ให้วิ่งชิดด้านใน ถ้าได้ยินเสียงมอไซมาใกล้ๆ ไม่ว่าจะข้างๆ หรือข้างหลัง 
ถ้ามันแผ่วๆมาใกล้ ให้ถอดรองเท้า แล้วใส่เกียหมายาวๆเลยครับ

ผมปั่นจักรยานผ่านเห็นชอบใส่หูฟัง ฟังเพลงวิ่งตามฟุตบาทกัน เห็นแล้วเป็นห่วงครับ
comment21:เดี๋ยวนี้ สังคมเป็นอย่างนี้ ไม่มีใครอยากเสี่ยงไป รับมีด รับปืน แทนคนไม่รู้จักหรอกครับ 

คนเค้าเห็นใจ แต่ไม่สามารถช่วยได้ เพราะโดนแทงหรือโดนยิงขึ้นมาแล้วพิการหรือบาดเจ็บ คุณก็ไม่สามารถไปเลี้ยงดูหรือจ่ายค่ารักษาให้เค้าได้ตลอด ต้องเห็นใจเค้าด้วยครับ ถ้าเป็นผมอย่างดีก็ทำได้แค่ถ่ายภาพ และจำทะเบียนคนร้ายให้ครับ ไม่สามารถเข้าไปตะลุมบอนช่วยคนได้ครับ ผมแก่แล้วครับ

ต้องทำใจครับ ถือว่าฟาดเคราะห์ไปครับ
comment22:เป็นกำลังใจให้นะคะจขกท.
เราเข้าใจว่าจขกท.คงผิดหวังที่ไม่มีใครเข้ามาช่วยเลย
แต่เราก็ยังอยากให้จขกท.เป็นคนดีต่อไปนะคะ
ทำไม่ดีมันทำง่ายค่ะ ทำดีอย่างที่จขกท.ทำยากและเก่งกว่าเยอะ
comment23:หายไวๆๆนะคะ จขกท
comment24:น่ากลัวมากจริงๆ หายไวๆนะคะ 

ปกติเวลาเราวิ่งหรือปั่น เราจะเอากระเป๋าคาดเอวใว้ในขอบกางเกงอีกที เวลาควักตังค์หรือโทรศัพท์เองยังยากเลยค่ะ แต่ปลอดภัยไว้ก่อน
comment25:เลิกวิ่งตามถนนแล้วครับ เปิดแผ่น insanity/T25 เต้นมันหน้าเตียงนอนนั่นแหละ
comment26:ไม่รู้จะว่าไงค่ะ

หายเร็วๆ นะคะ

แจ้งความเหอะ ไม่รู้ดิ ไม่ได้ของคืน อย่างน้อยเราก็ได้ทำถูกอ้ะ
comment27:ผมวิ่งแต่สวมลุม อ่ะแฮ่ๆ
comment28:สังคมเลวร้าย
comment29:ตรงแถวนั้นมีกล้องวงวรปิด กทมไหมครับ เผื่อเป็นหลักฐานได้
comment30:หาคนไปวิ่งแบบล่อซื้ออีกที แล้วหาพวกไปซ่อนแถวนั้นทำซัก 2 อาทิตย์ รับรองเจอ แล้วจัดโต๊ะจีนให้สักชุด แล้วค่อยส่งตำรวจ
comment31:เวลานี้ เมืองไทยไม่ใช่ปืที่ปลอดภัยเลยคนไทยมีน้ำใจเเต่กับพวกพ้องที่ตัวเองรู้จักหรือเกี่ยวข้องติดตาม

ที่เหลือตัวใครตัวมัน เเถมยังห่ำหั่นกันเอง มันถึงมีเรื่อง
ราวสารพัด ทั้งทำร้าย จี้ ปล้น ฆ่า อุกอาจกันเป็นประจำ

ขอเเสดงความเสียใจกับ จขกทด้วย พี่เข้าใจเเละเห็นภาพสิ่งที่ จขกทพูดมาค่ะ
comment32:ให้วิ่งย้อนศรครับ อย่าวิ่งตามถนน
comment33:ขอบคุณที่มาแจ้งเหตระวังภัยนะคะ

เสียใจกับเหตการณืที่เกิดขึ้นค่ะ

ไม่มีใครอยากเจอกับตัวเอง

แต่อยากบอกว่า อย่าโกรธคนอื่นที่เขาไม่รู้อิโหน่อิเหน่ด้วยเลยค่ะ

เราหมายถึง ถ้ามีเหตการณืใหม่เกิดขึ้น คนคนนั้นที่เขากำลังเดือดร้อน

เขาไม่รู้อะไรด้วย ถ้าคุณอยากช่วยคุณก็ช่วยค่ะ

อย่าเอาความโกรธในวันนี้ ไปทำลายความดีของคุณเองในวันข้างหน้าเลยค่ะ

วันนี้คุณอาจจะกำลังโกรธมาก โกรธสังคม โกรธ และเจ็บ

แต่วันนึง มันจะหายไปค่ะ กลับมาเป็นคุณคนดีคนเดิมนะคะ

เอาใจช่วยค่ะ
comment34:เพราะไม่มีคนช่วยไงครับ 
พวกโจรเลยย่ามใจ คิดจะทำอะไรเวลาไหนก็ได้ แม้แต่กลางวันแสก ๆ ยังกล้าทำ เพราะรู้ดีว่าอย่างไรเสียก็คงไม่มีใครช่วย
ของแบบนี้ถ้าตัวเองไม่เจอคงไม่รู้หรอกครับ
comment35:เคยเกิดขึ้นแล้วเมื่อปีทีาแล้วผมเดินแถวบางกะปิโดนเดกนศ.มหาลัยแห่งนึ่งย่านนั้นขี่มอไซต์ให้คนหลังกระชากกระเป่าสะพายแฟนผม จำได้ว่าเปนเขตรถติดมาก ผมกับแฟนเดินข้างถนน
ผมใช้พละกำลังที่ฝึกฝนวิ่งไปวิ่งตามมอไซต์แล้วกระชากไอ้โจรซ้านท้ายหลังมอไซต์จนล้มตกลงมาแล้วมอไซต์เสียหลักครับ
จำได้ว่าใกล้ๆแยกไฟแดงโลตัสตรงนั้นมีตำรวจยุ่คนก้เยอะ ไม่มีคนไทยคนไหนมาสนใจกันเลยแฟนผมตะโกนว่าช่วยด้วยๆ รถก้ติด คนก้มามุงดูอย่างเดียว ผมรอดมาได้เพราะมีคนแอฟฟริกันตัวเข้มๆหุ่นใหญ่ๆมาช่วยผมครับ

ขอบคุณชาวต่างชาติอีกซักครั้งนึงนะครับที่ช่วยผมในวันนั้นไม่งั้นผมคงโดนมีดแทง!!!! 

ปล.มายืนยันด้วยคนครับว่าตำรวจช่วยอาไรไม่ได้จริงๆขนาดมีภาพจากกล้องและป้ายทะเบียนก้ยังจับไม่ได้
comment36:เห็นใจคนใส่แว่นเหมือนกัน เล่นกระทืบแว่นซะงั้น... ให้มองเป็นแค่เรื่องที่ผ่านเข้ามาในชีวิตเพียงเสี้ยวหนึ่งเท่านนั้นครับ อย่าให้เหตุการณ์นี้ทำให้ความดีในใจลดลงเลยครับ เหตุการณ์ที่ผ่านเข้ามาต่างๆเหล่านี้มันคือบททดสอบว่าเราเป็นคนดีจริงๆอย่างที่เราคิดหรือเปล่า... เป็นกำลังใจให้นะครับ อะไรที่เสียแล้วให้มันผ่านไป... ในเสียนั้นย่อมมีได้เสมอครับลองพิจารณาดีๆจะเห็นเองครับ... ทำใจให้สบายพร้อมรับกับวันใหม่นะครับ สู้ๆ...
comment37:แจ้งความแล้วครับ ไม่ขอลงอะไรเลยนะครับ
ผมไม่อยากเปิดเผยชื่อตัวเอง 55555
ไม่คิดว่าจะได้ของคืนครับ 
แต่แจ้งความเพื่อจะได้ซิมใหม่เบอร์เดิมครับ 555
ขอบคุณทุกกำลังใจนะครับ จริงๆผมก็ปากดีไปงั้นแหละครับ
เดี้ยวพอเจอใครเดือดร้อนผมก็กระโดดเข้าไปช่วยเหมือนเดิมแหละครับ
การเห็นคนอื่นเดือดร้อนแล้วนิ่งดูดายมันทำให้ผมรู้สึกละอายต่อตัวเองอะครับ
มันก็แค่ทำให้ความคิดผมเปลี่ยนไปนิดหน่อยครับ
comment38:โชคดีที่จขกท ไม่ได้รับอันตรายถึงชีวิต สมัยนี้คนไทยแล้งน้ำใจดิชั้นเหนด้วยคะ. ขอให้หายเร็วๆนะคะ

ขอเล่าบางคะ เหตการสดๆร้อนๆ ที่พัทยา ไปเที่ยวพัทยากับแฟนเปนต่างชาติคะไปวอคกิ้งสตรีท สาบานได้ว่าดื่มเบียร์ไป2ขวดเลก พอสี่ทุ่มครึ่งเดินมาซื้อของกินที่ตลาด เพื่อเอาไปกินที่โรงแรม และอยู่ๆก็เป็นลมไปตรงถนนหน้าตลาด แฟนตกใจมาก พยายามขอความช่วยเหลือ ให้เรียกรถพยาบาลมาให้หน่อย ปรากฏว่าไม่มีใครสนใจช่วยเหลือเลย ประมานหนึ่งนาที ดิชั้นฟื้น ละเดินข้ามถนนไปเรียกรถไปโรงพยาบาลละหน้ามืดล้มไปอีกรอบ คราวนี้ได้ยินมิเตอไซวินตะโกนว่า น้องอย่ามานอนตรงนี้เลย ขึ้นไปนั้งบนม้านั้งก่อน เราเลยบอกว่าช่วยเรียกรถพาไปส่งโรงพยาบาลให้หน่อย
ขอบอกว่าคนไทยแล้งน้ำใจมาก เหตเกิดตรงตลาดสดแถวๆวอกกิ้งสตีท คนพลุกพล่านแต่ไม่มีใครช่วยเคย
comment39:สงสัย ไอ่อ้วนผอมคงเล็งน้องมาหลายวันแล้ว เวลาเดิมๆ ทุกวัน เช็คน้องดูว่ามีแนวร่วมมาป่าว มาเดี่ยวก็ตัดสินใจลงมือ ถ้าออกกำลังกายแนะนำไปที่ สวนลุมดีกว่าครับ คนเยอะคงไม่มีใครบ้าแย่งกระเป๋าในนั้น
comment40:ผมเดาว่าคนนึกว่า ทะเลาะกันรึเปล่า ถ้าตะโกนว่า ขโมย หรือวิ่งราว น่าจะได้ผลดีกว่านี้ 

เอาตัวรอดไว้ก่อนดีกว่าครับ ชีวิตสำคัญกว่า
comment40-1:เจ้าของกระทู้เค้าตะโกนแล้วค่ะ แต่ไม่มีใครสนใจ
comment41:กล้องวงจรปิดมีไหมแถวนั้น
comment42:คือ ต้องเข้าใจก่อนนะครับว่า ไม่มีใครเห็นเหตุการณ์ตั้งแต่ต้น และไม่มีใครกล้าหาญเหมือนกันทุกๆคน

ถ้าเป็นการล้ม ลงไปเองเพราะไม่สบายอะไรแบบนี้ ผมเชื่อว่ามีคนเข้ามาช่วยแน่นอน

แต่พอเป็นการลงไม้ ลงมือกัน และเป็นชายฉกรรจ์ ทั้งหมด ก็ต้องมีคนที่คิดอยากจะช่วย แต่ก็กลัวอันตราย กับตัวเอง

คนที่กล้าหาญ ยอมเอาชีวิตตัวเองเข้าแลกเพื่อช่วยคนอื่น มันมีน้อย ของน้อยโดยธรรมชาติอยู่แล้ว

ถ้าเจ้าของกระทู้เคยช่วยเหลือคนอื่น ก็อย่าท้อถอยครับ มันต้องแยกแยะกัน เกิดวันหนึ่ง เป็นคนใกล้ตัว ญาติพี่น้อง ที่ต้องการความช่วยเหลือ แล้วเจอคนที่ปฎิญาณ ตัวเองแบบเจ้าของกระทู้ล่ะ

แล้วอย่าไปโยงใยให้จิตมันตก ว่านี่หรือ เมืองพุทธ อะไรทำนองนี้ ไม่มีประโยชน์ คนที่กล้าหาญและมีคุณธรรม มันมีอยู่แล้วครับ เพียงแต่มันก็ต้องมีน้อย เหมือน ช้างเผือก 100 ตัว 1000 ตัว ถึงจะมีสัก 1

ไม่อยากให้ คนที่เคยคิดดีๆ ทำดีๆต้องเปลี่ยนความคิด ความตั้งใจ 

นี่อาจเป็นบททดสอบ กำลังใจ ที่คุณเคยคิดดี ทำดี ว่าคุณมีกำลังจิต กำลังใจ ที่จะเพียรทำความดีต่อไปได้หรือเปล่า

ถ้าคุณยังคงเส้นทางแห่งความดีอยู่ คุณได้ข้ามเส้นแห่งขีดจำกัด ที่แบ่งแยก คนปกติทั่วไป ที่รักตัวกลัวตายไปได้ กับคนที่อุทิศแม้ชีวิตเพื่อ คุณธรรม ความดี ก็ลองใคร่ครวญดูเอง
comment43:สมัยตอนเรียนมหาลัย

ป้ายรถเมล์คนเยอะๆ ยังโดนเลยครับ

กลางวันแสก ๆ

ป้ายตรงข้ามพารากอนนี่แหละ

มากัน 3 คน ดักข้างเลยครับ

ผมไม่ตะโกนครับ วิ่งเข้าป้อมยาม โลด 55+
comment44:ปกติ นักวิ่งจริงๆเวลาวิ่งตามถนน จะวิ่งย้อนศรกับรถนะครับ เพราะจะได้ระวังรถด้วย แต่ถ้าวิ่งไปตามทางเดียวกับรถ
จะไม่สามารถรู้ได้เลยว่า รถคันไหนจะวิ่งมาชนเรา และถ้าวิ่งย้อนศร ก็จะรู้ได้อีกอย่างว่าถ้ามีรถย้อนศรมา ทางเดียวกับเรา
มันจะไม่ปกติ จะได้ระวังตัวมากขึ้น
comment45:จะให้มีคนเดินไปช่วยแบบในหนังคงไม่มีหรอกครับ

เหตุการณ์แบบนี้คาดเดายาก ใครก็รักชีวิต
เต็มที่สำหรับคนทั่วไปที่อยู่ในเหตุการณ์ก็คงช่วยโทรแจ้งตำรวจ กับจดจำคนร้ายให้ได้มากที่สุด เป็นพยายให้แค่นั้น
ถ้าถ่ายคลิปได้ก้ถ่าย
comment46:อัดคลิปแบบเหนียวไก่ เดี๋ยวคุณตำหนวดก็ช่วยคุณเอง
comment47:ผมคงช่วยได้แค่ตะโกนบอกกว่า "เฮ้ยๆๆๆ ตำรวจมา!" คิดว่าจะได้ผลมั้ยครับ

ไม่กล้าเข้าไปตะลุมบอนด้วยหรอกครับ และคงยกมือถือขึ้นช่วยมาถ่ายวีดีโอเป็นหลักฐาน แต่อย่ามาโลกสวยกับผมนะครับว่าทำไมเอาแต่ถ่ายวีดีโอแล้วไม่เข้าไปช่วย ผมก็กลัวนะครับ แต่แค่ไม่นิ่งเฉยไม่ทำอะไรเหมือนคนแถวนั้น
comment47-1:เอ่อ ไม่ใช่ละครนะครับ ไม่มีใครเชื่อหรอก โทรไปกว่าจะรับ กว่าจะมา 2 ชั่วโมงให้หลัง
comment48:ตอบเหมือน คห. 32 ครับ  วิ่งย้อนศรครับช่วยได้มากที่สุด  เราต้องป้องกันตัวเองก่อนเลย
comment49:R.I.P. ให้กับ....[Spoil] คลิกเพื่อดูข้อความที่ซ่อนไว้สังคมไทย
comment50:หายไวๆนะคะ
comment51:แสดงความเสียใจด้วยครับ 

ฝรั่งเขาถึงกับบอกว่า Thailand Land of Scammers 

ตอนนี้ทั่วโลกเขารู้กันหมดแล้วว่าเมืองไทยมันไม่น่าเที่ยวเหมือนเมื่อก่อน ไม่ใช่เรื่องโจรนะ แต่เป็นเรื่องของความ "แล้งน้ำใจ" และ "ตำรวจไทย" 

ตอนผมไปปารีสเจอโจรวิ่งราว แต่ไม่ใช่ผมนะ เป็นคนอื่น เขาก็ตะโกนเป็นภาษาฝรั่งเศษมั้งเพราะฟังไม่ออก ทีนี้ก็มีตำรวจหญิง วิ่งไล่ทันทีเลย วิ่งเร็วมาก แป๊ปเดียวก็ถึงตัวโจรทุ่มไอ่โจรคนนั้นฟาดกับพื้นเลือดกบปากเลย เสร็จแล้วก็มีเพื่อนตำรวจผู้ชายตามมาสมทบ แต่ละคนนี่หุ่นนักกล้ามเลย เห็นแล้วรู้สึกชื่นชมมาก(ชื่นชมในความสามารถนะ อย่าเข้าใจผิด ผมไม่ใช่เกย์ -..-) 

กลับมาไทยเจอแต่ตำรวจพุงโย้แม้แต่จะวิ่งไล่หมูก็คงไม่ทัน วันๆจับแต่มอไซค์ เจอคนใหญ่มันก็ปล่อย ตำรวจดีๆก็ไม่ได้เกิดเพราะมัวแต่ทำดีไม่หวังยศ

เอวังประเทศไทย ประเทศที่สวยและน่าอยู่ แต่พังเพราะมือคนไทยเองทั้งนั้น
comment51-1:ตร.ไทย พุงย้อยค่ะ  วิ่งไม่ไหว   รองาบ ........อย่างเดียว
comment51-2:อันนั้นคือรายได้หลักของตำรวจไทยครับ 5555
comment51-3:ยุค smile of Thailand มันไม่มีแล้วครับ เมื่อหลายสิบปีก่อนนะใช่ เดี๋ยวนี้ยุคคนแล้งน้ำใจใน Thailand ครับ  ต้องแกร่งและพึ่งตัวเองเท่านั้น จำไว้ท่องจำขึ้นใจเลยครับ
comment51-4:วิ่งไล่ลุกหมายังหอบแดรกเลย ตำรวจไทย
comment51-5:scammer แต่ว่า แล้งน้ำใจ??? 

งง
comment52:หายไวๆนะครับ  เจอแบบนี้ต้องโจมตีไปที่กล่องดวงใจครับ
comment53:สังคมแบบนี้ระวังตัวเองไว้ดีที่สุดครับ
comment54:ของซัมซุงก็ติดตามเครื่องได้น่ะครับถ้าลงทะเบียนเปิดรีโมทอะไรซักอย่างนี่แหละครับ เข้าไปที่ Find My Mobile ดูพิกัดเครื่องได้ครับแต่ได้ลงทะเบียนไว้เปล่าเท่านั้นแหละ
comment55:คือผมไม่ว่าคนที่ไม่เข้าไปช่วยอ่ะครับ แต่ขอด่านิดนึง คือถ้าไม่ช่วยก็ควรตะโกนโวยวายว่าตำตงตำรวจมาบ้างไรงี้
ปล.ไอ้พวกไปว่าคนไม่ช่วยไร้น้ำใจนี่มันฮีโร่หน้าจอกันจริงจริ๊ง แต่ไม่รู้พอเจอของจริงมันจะกล้าเข้าไปช่วยรึปล่าว
comment56:อ่านดูแล้วเห็นใจขกท. แต่ก็อย่างข้างบนว่า
-คนอื่นไม่มีใครเห็นเหตุการณ์แต่ต้น ถ้าเห็นแค่ตอนตีกันแล้วจขกท.ตะโกนช่วยด้วย แต่ก็มีการตอบโต้อีกฝั่งด้วย แล้วจะแยกออกระหว่างทะเลาะวิวาทตามปกติได้อย่างไร?
-คำขอความช่วยเหลือ น่าจะทำให้แยกแยะได้ชัดเจน เช่นตะโกนช่วยจับโจรด้วย
-โจรมีสองคน อันนี้แหละที่สำคัญ ถ้าคนผ่านมามีแค่คนเดียว ไม่ใช่พี่เบิ้มร่างยักษ์ หรือพกปืนมาด้วย ไม่มีใครกล้าเสี่ยงหรอกครับ จากที่ฟังมาก็คือแต่ละคนก็ผ่านมาแค่ตัวคนเดียว ไม่มีใครเดินมาแบบเป็นหมู่คณะ จะให้เขาเสี่ยงก็คงยาก
-เรื่องอาวุธอีก สมัยก่อนตอนเด็กๆยังตัวเล็ก เคยโดนขี้ยาไถตังค์ตรงป้ายรถเมล์ มันยังควักมีดพับมาขู่เลยนะครับ นี่มากันสองคนด้วย คนเดินถนนมือเปล่าใครจะเสี่ยง? ถึงขับรถถ้าผมไม่พกปืนไปด้วย ก็ไม่กล้าเสี่ยงครับ เด็กแว๊นเดี๋ยวนี้ยังพกอีโบ๊ะเลย
-ถ่ายคลิปหรือแจ้งตำรวจ อันนี้น่าทำสุด แต่อาจเร็วเกินกว่าใครจะคิดทัน
-ที่ว่าเคยช่วยคนอื่น นั้นหมายถึงเคยช่วยไปขัดขวางโจร หรือขัดขวางการรุมทำร้ายหรือเปล่า? ผมคิดว่าคนส่วนใหญ่คงไม่กล้าที่จะช่วยเหลือกรณีแบบนี้สักเท่าไรนะครับ แต่ถ้าแบบไม่ได้เสี่ยงชีวิตตัวเอง ผมเชื่อว่าคนส่วนใหญ่ก็ยังช่วยเหลือกันอยู่

ไม่โลกสวยแต่มองโลกตามจริง เหตุปล้นฆ่ามีทุกวันครับ ต้องระมัดระวังตัวเอง จะมัวหวังคนอื่นช่วย บางคนก่นด่าสังคมว่าทำไมไม่ช่วยเหลือกัน ก็ต้องถามกลับว่าถ้าเราเจอเองจะกล้าช่วยเขาจริงๆหรือ?

คนจะช่วยก็เช่นกัน ก็ต่องประเมินความสามารถตัวเองก่อน ถ้าคิดว่าไม่ไหว ก็พยายามติดต่อขอความช่วยเหลือแทนก็ยังดี
comment56-1:ครับเคยช่วย ผญ ถูกโจรวิ่งราวครับ นี้ถือว่าเสี่ยงชีวิตตัวเองไหมครับ

คำตะโกนช่วยด้วย โจรวิ่งราวนี้เป็นการแยกแยะรึเปล่าครับ - -
comment56-2:เวลาเกิดเหตการบางคนตั้งสติได้ก้อบุญเเล้ว จะมาให้เเยกเเยะว่าต้องตะโกนคำไหนออกมา ตรรกะตลก
comment56-3:#56-1
ช่วยยังไงครับ วิ่งไปขวาง วิ่งไปต่อยโจร ขับรถไปขวางรถโจร?

#56-2
นั่นสิครับ แล้วจะไปโทษคนแวดล้อมที่เขากำลังตกใจ หรือสับสนว่าเป็นการทะเลาะวิวาทหรือทำร้าย ได้อย่างไร?
comment56-4:วิ่งตามไปเอากระเป๋าคืนให้ครับผม

ผมเล่าตั้งปต่ข้างบนแล้วนะว่าผมตะโกนว่า ช่วยด้วยโจรวิ่งราวน่ะ - -
comment56-5:#56 ตอนตอบนี่ได้อ่านทั้งหมดไหมครับ ผมว่าไม่ เพราะ ถ้าอ่านหมดคงไม่มาตั้งคำถามแบบนี้ เพลีย
comment56-6:56-3 ท่าทางจะอ่านหนังสือไม่เกิน 8 บรรทัด ต่อปี เลยไม่เห็นว่า จขกท เขียนว่าอย่างไร ไม่แปลกใจเลย หึหึ ถ้าอยากจะเข้ามาแถ ก้อ แถ ต่อไป นะ เสียเวลา ขอผ่านเลย ระกาน
comment56-7:56-3
จริงๆ แค่ได้ยินคำตะโกน ว่าช่วยด้วย
ติ๊ง แรก เลย คิดอยากช่วยมั้ย แค่นั้นแหล่ะ
แล้วอื่นๆจะตามมา

ติ๊งแรก ไม่อยากช่วย....ก็จะ ไม่ใช่เรื่องของกรู ซวยเอง กรูรีบ
ติ๊งแรก อยากช่วย....ก็จะมีคำถามต่อมา ช่วยอย่างไร เข้าไปลุย ถ่ายเก็บหลักฐาน ตะโกนต่อ....ทั้งหมดขึ้นกับประสบการณ์แล้ว

ส่วนที่บอกว่า แยกจากทะเลาะอย่างไร ....ต่อให้รู้จักกันทะเลาะกัน มีคนเรียกความช่วยเหลือ การเช้าไปก็ทำให้อีกฝ่าย ไม่กล้าบุ่มบ่ามทำอะไรเพื่อนอีกฝ่ายครับ
ดังนั้น ไม่ต้องไปคิด ไปแยกแยะหรอก ว่าทะเลาะหรือโจร......ติ๊งแรกเลย คิดอยากช่วยเปล่า
comment57:แต่ก่อนด่าจีน เดี๋ยวนี้เป็นเองแล้วสินะ... กำโทดๆๆ

ถ้าเป็นผม ถ้าไม่เห็นมีดหรือปืน เข้าไปช่วยแน่นอน แหม่
comment58:ถ่ายคลิปด่าเ-็ดแ-่ลงยูทูบรับรองสื่อตามเรื่องให้แน่ๆครับ
comment59:ผมเจ็บใจแทน เจ้าของกระทู้จริงๆ 
ขอให้ไอสองคนนั้น เจอรุมกระทืบในเร็ววัน
comment60:เสียใจด้วยค่ะ
สำหรับผู้เห็นเหตุการณ์ ถ้าไม่กล้าเข้าไปช่วย แค่ตะโกนว่าตำรวจมาๆ ก้อยังดีนะ
comment61:ผมงงกับการวิ่งย้อนศรถนนครับ ผมวิ่งบนทางเท้าครับ - -
แต่ไอโจรมันก็จับรถขึ้นมาบนทางเท้าครับ ??
วิ่งย้อนศรจะช่วยอะไรผมได้หรอครับแอบงง - -
comment62:วิ่งย้อนศรบนทางเท้าหรือเดินเป็นสิ่งที่ควรทำ
คุณจะเห็นทิศทางของรถที่วิ่งมาชัด เกิดรถเสียหลักเข้ามาบนทางเท้าคุณจะมีเวลาเอาตัวรอดมากขึ้น
เวลามีเสียงอะไรสวนมาจากด้านหลังก็รู้เวลาว่าไม่ปกติ เพราะทิศทางมาสวนกับทางหลัก
comment62-1:ถนนเส้นนี้รถสวนกันเป็นปกติอยู่แล้งอะครับ
ผมเลยไม่ได้สนใจเท่าไหร่ 
วิ่งชิดในสุดของทางเท้าตลอดครับ
comment63:นี่แหละ กทม ทุกคนต้องดูแลตัวเองครับ

แม่ผมถูกกระชากกะเป๋าริมถนนลาดพร้าว เวลา 7.00 มีกล้องวงจรปิด ไม่เกิน 10 เมตร

ไป ศาลากลาง กทม 2 รอบ เพื่อขอภาพวงจรปิด แต่ขอไม่ได้... ห่วยแตกมาก กล้องถ่ายอย่างเดียวไม่ได้อัด กล้องไม่ได้ลิ้งเข้าระบบ...

แจ้งความตำรวจไปก็เท่านั้น เราไม่ใช่คนดัง เรื่องไม่เดินหรอกครับ

มูลค่าของที่โดนวิ่งราวไปเกือบ 2 แสน เงิน+เครื่องประดับในกระเป๋า

กลับกันหลังจากนั้น2-3วัน มีดาราโดนคล้ายๆกัน ของไม่กี่หมื่น รีบไล่จับคนร้ายโชว์เลย...ที่นี่กรุงเทพ...
comment64:แถวบ้านผมเลย โจรชุมครับ เพื่อนผมเคยเกือบโดนตีเอามอไซค์ด้วย
ตรงทางเท้ามีคนเอาป้ายไปติดบนต้นไม้ว่า ระวังแถวนี้โจรชุม
สะท้อนให้เห็นการทำงานของใครบางคน นี่ขนาดอยู่กลางเมืองหลวงนะ

ยังไงก็เอาใจช่วย จขกท ครับ ถือซะว่าฟาดเคราะห์ ไม่เป็นอะไรมากกว่านี้
comment65:แอบสมน้ำหน้าโจร รถพัง คงต้องซ่อมหลายตัง แถมมีเจ็บตัวด้วย ค่ารักษาพยาบาลอีก ที่วิ่งราวไปได้คงจะเข้าเนื้ออ่ะนะ
comment66:ลองแบบผมดูมั้ยละครับ พกที่ช็อตไฟฟ้าติดตัวไว้ซักอัน เคยได้ใช้จริงด้วยนะครับ ช็อตทีเดียวร่วงเลย หลังจากนั้นค่อยโยนเข้าซังเต หวังพึ่งตะกวดเมืองไทยไม่ได้หรอกครับถ้านามสกุลไม่ดังหรือมีตังเยอะหน่อย
comment66-1:เจอด่านความมั่นคง โดนจับก่อนโจรอีกนะครับ ระวังด้วย
comment66-2:ไม่เจอหรอกครับ ด่านมั่นคงอะ จะเจอแต่ ด่านจับโซ่หย่อน รถไม่ล้าง ไม่มียางอะไหล่ ขึ้นสะพาน ลงอุโมงค์ ฯลฯ ซะมากกว่า

ด่านมั่นคงหายากหน่อย เดียวพ่อค่ายายิงตาย จับมอไซด์ดีกว่า ปลอดภัย ได้ตัง 555+
comment67:คนไทย เมืองไทย ประชาธิปไตยครับ
comment68:อ่านแล้วลักษณะเหมือนที่เราเคยโดนเลยค่ะ โจรอ้วนขับ โจรผอมจี้ มอเตอร์ไซด์สีแดง แต่ของเราโดนที่นนทบุรี หลังจากเราโดนมีคนแถวนี้โดนอีก 2-3 คน แล้วมันก็หายไปซักพักแล้ว เพราะคนที่โดนล่าสุดเป็นข้าราชการระดับผู้ใหญ่ ตำหนวดน่าจะเอาจริงตอนนั้น มันเลยไม่มาแถวนี้แล้ว
comment69:ถ้าผมเป็นความดีของคุณ ผมอยากจะบอกว่า
"นายอาจตายหรือพิการไปแล้ว ถ้าเราไม่ช่วยไว้ แต่กำลังความดียังมีน้อยอยู่   ขอให้นายสร้างและชักชวนผู้อื่นทำมันต่อไป"
comment70:สมัยนี้ บอกได้คำเดียว ว่า ตนเป็นที่พึ่งแห่งตน 
พยายามระมัดระวัง อยู่เสมอ
comment71:ถ้ามีการต่อสู้ คนร้ายบาดเจ็บ รถมีรอยถลอก
ลองให้ข้อมูลกับตำรวจ เพื่อสืบหาจาก สถานพยาบาล และร้านซ่อมรถ ดูไหม
comment71-1:จะให้ตำรวจตามสืบหรือคะ
นี่ตำรวจไทยนะ
comment71-2:ต้องให้เพื่อนดารา หรือยศใหญ่หน่อย มาเป็นเพื่อนตอนไปแจ้งความครับ
งานเข้าตำรวจเลย ไม่เกิน2 วันรู้ผล
comment72:เคยโดนกระชากกระเป๋าเหมือนกันค่ะ และก็ยื้อยุดกันอยู่นานเลย ปากก็ตะโกนร้องดังลั่นมาก ๆ มีคนเดินผ่านมาหลายคนอยู่ แต่ไม่มีใครช่วยเลย ไม่มีทีท่าตกใจเลยด้วยซ้ำ เดินผ่านมาและผ่านไป เหมือนไม่มีอะไรเกิดชึ้น เราแทบจะกระโดดเข้าไปถามเลย ว่าเมื่อกี้เห็นมั้ย ทำไมไม่ช่วยเลย อารมณ์ตกใจ กลัวจนตัวสั่น และก็งงมาก ๆ ว่าเค้าไม่เห็นหรือไม่รับรู้อะไรกันเลยหรือยังไง ยังงงอยู่จนทุกวันนี้ จนได้ฟังได้อ่านจากคนเคยมีประสบการณ์เดียวกัน แบบคุณจขกท.นี่แหละค่ะ ถึงรู้ว่า สังคมเดี๋ยวนี้ส่วนใหญ่เป็นแบบนี้กัน
comment73:แนะนำนะครับ จขกท ควรหาคอร์สเรียนมวยไทยไว้ครับ เพื่อป้องกันตัวและช่วยคนอื่นครับ
comment73-1:ขอยอมรับตรงนี้ครับ 
ก่อนที่จะมาเป็นชอบช่วยคนทุกวันนี้
ผมเคยเป็นเด็กเกเรมาก่อนครับ
ตอน ม.1 - ม.4 มีเรื่องโดนท้าตีต่อยเสมอ
ก็เลยเรียน มวยไทย กับ เทควันโด้
และไอคิโด้มาพอสมควร เอาำว้ป้องกันตัว
ไม่เคยหาเรื่องใครก่อนครับมีแต่โดนหาเรื่อง
ซึ่งผมเป็นคนไม่ยอมคนครับ
แต่ไม่เคยไปขโมยของใคร
ไม่เคยไปวิ่งราวใครครับ
comment74:ให้กำลังใจ จขกท . ค่ะ
comment75:เราเข้าใจความรู้สึกนะ รักตัวเองให้มากๆนะคะ เปลี่ยนไปเล่นฟิตเนสดีกว่ามั้ยคะ ปลอดภัยดี
comment76:เคยอ่านข่าวคล้ายๆแบ่บนี้เรยหลายปีก่อน  คนร้ายวิ่งราวสร้อย  เจ้าทรัพย์เปนผู้หญิงก่ะสู้แร่ะดึงคนร้ายไว้พร้อมร้องให้คนช่วย  พลดีมาแร่ะ ปราดเข้าไปปุ๊บโดนแทงไป 3-4 จึ๊กนอนตายตรงนั้นแลครัช 

เจ้าทรัพย์ไม่ได้เสียสร้อไปเพียงแต่ขาด  คนร้ายก่ะวิ่งหนีไป  พลเมืองดีไชโยมั๊ย?
comment77:สู้ๆครับ

ผมเคยเจอลักษณะแบบนี้นะ โดนโจรวิ่งเข้ามาเอามือถือแล้วออกจากร้าน มันกำลังสตาร์ทรถจะหนี แต่เผอิญมันติดช้าไง ผมกระโดดล็อกคอมันทัน จังหวะที่มันบิดได้พอดี

ก็ลากไปที่ถนนนิดนึงแล้วรถล้ม ป้าร้านข้างๆแกก็ออกมาดู ตอนแรกแกไม่ช่วยนะ
จนสักพัก แกก็หยิบหมวกกันน็อคมาช่วยตี แต่สุดท้ายไอ้โจรมันทำท่าเหมือนจะชักมีด ผมกับป้าเลยโดดออก มันก็เลยขี่รถหนีไป

มาคุยกับป้าทีหลัง แกบอกว่าที่ตอนแรกไม่ช่วย เพราะคิดว่าวัยรุ่นตีกันธรรมดา ไม่อยากยุ่ง จนเห็นว่าไม่ใช่และแกเลยเข้ามาช่วย

บางทีคนเราก็ไม่กล้าเสี่ยงแหละครับ เกิดลูกหลง หรือช่วยผิดฝั่งคงแย่ไปกันใหญ่ แต่เคสผมยังดีที่ของไม่หาย+ป้าแกมาช่วยด้วย ไม่งั้นคงเซ็งๆเหมือนกัน

ให้กำลังใจเจ้าของกระทู้ครับ ยังไงผมก็ยังเชื่อว่า ถ้าเราช่วยๆกัน มันจะส่งต่อถึงกันครับ "ความดี"หน่ะ

ปล. ส่วนตำรวจนะหรอครับ หึหึ
ตอนรถล้ม เบาะมันเปิด พรบ.หลักฐาน ชื่อเจ้าของอะไรต่างๆหล่มมาเต็มเลยครับ ผมก็เก็บไปเอาไปแจ้งความ
จนเจอหน้า ยืนยันว่าใช่ คุณตำรวจก็บอก เดี๋ยวถ้าออกหมายเรียกหรือมีอะไรคืบหน้าจะติดต่อผมกลับมา จนทุกวันนี้ "2 ปี" แล้วครับ เงียบกริ๊บ หึหึ
comment78:เจ็บใจแทนคับ มีคนเห็นแต่ไม่ช่วยยิ่งเจ็บใจกว่า
comment79:คุณน่าจะร้องตะโกนว่า ช่วยด้วยโดนกระชากเหนียวไก่ รับรองจะมีคนรีบมาช่วยเลยครับ คนไทยเขาเป็นห่วงเรืองปากท้องครับ กลัวคุณจะไม่มีมื้อเช้ากิน เลยอยากช่วยกันยกใหญ่ เหมือนน้องคนนั้นนะแหละ
comment80:พกปืนไปวิ่งเลยครับ
comment81:คดีแบบนี้แจ้งไปก็คงไม่มีประโยชน์อะไร เพราะขนาดคดีระหว่างประเทศ เช่น เกาะเต่า ยังไม่รู้จะแถไปทางไหนดี
comment82:....พูดตามประสบการณ์ที่เจอมานะครับ ขอบอกเลยว่า "คนในเมือง" แทบจะไม่มีน้ำใจเลยครับ สู้คนต่างจังหวัดหรือต่างอำเภอไม่ได้เลย นั่นคงเพราะวิถีชีวิตที่ต้องแข่งกันกินแข่งกันใช้ เลยทำให้เป็นแบบนั้น อีกอย่างส่วนมากก็คิดว่าไม่ใช่เรื่องไม่อยากเดือนร้อน ลองเป็นต่างจังหวัดหรือต่างอำเภอสิครับ แบบนี้โดนรุมประชาทันฑ์ไม่เหลือซากแน่นอน  ผมไม่ได้ว่าคนทึกคนในเมืองจะแล้งน้ำใจนะครับ แต่เท่าที่ประสบเจอมา คือแบบไม่มีน้ำใจกันเลย ขนาดเราเข้าไปช่วยเหลือเค้าแท้ๆ บางทีคำขอบคุณยังไม่ได้รับกลับคืนมาเลย แต่ไม่ได้เสียความรู้สึกนะครับ เพราะเราทำโดยความสมัครใจ ไม่ได้หวังผลตอบแทน เลยไม่ได้คิดมาก ก็คิดซะว่าทำบุญไปจะได้ไม่รู้สึกไม่ดีตามมา 
... ส่วนคนที่มีน้ำใจ เวลาเจอแบบนี้ไม่ต้องไปรอให้คนอื่นทำก่อนหรอกครับ ถ้ามัวแต่จดๆจ้องๆ รอให้คนอื่นเข้าไปก่อน คนที่โดนไม่เจ็บหนัก ก็คงตายก่อนจะมีคนเข้าไปช่วย ให้คิดว่าเราต้องช่วยเค้าก่อน ผมว่าถ้าเราเริ่มคนอื่นก็คงเริ่มตาม แต่อย่างน้อยก่อนเข้าไปช่วย เซฟตัวเองด้วยนะครับ ไม่งั้นจะเกิดอันตรายกับคนเข้าไปช่วยได้ ไม่ก็ชวน รวม หรือหาพวกแถวๆนั้นก็ได้ครับ
comment83:ถนนนราธิวาสฯฝั่งทุ่งมหาเมฆ เทคนิคฯ ซอยสวนพลู มีกระชากกระเป๋าประจำครับ พี่ที่ทำงานก็เคยโดน แจ้งตำรวจก็ไม่มีอะไรเกิดขึ้น สักพักก็มีข่าวอีก
comment84:คนไทยก็แบบนี้แหละ

ทีคนแสดงความรักกันในที่สาธารณะ ซึ่งแทบไม่เดือดร้อนใครนอกจากอาจทำให้บางคนรำคาญ แต่กลับมีคนเข้าไปจุ้นจ้าน ไปด่าเค้ากันอย่างกับไปฆ่าใครมา
แต่ทีเรื่องแบบนี้ เรื่องที่มีคนเดือดร้อนจริงๆ โดนขโมยของ โดนทำร้ายร่างกาย ร้องขอให้คนช่วย คนกลับเมินเฉย กลับถือว่าเป็นเรื่องของคนอื่น ไม่อยากยุ่ง

มันเหมือนที่เราเคยตั้งกระทู้ไว้เลย ว่าสังคมไทยกำลังพัฒนาไปในทางที่แย่ลงเรื่อยๆ กลายเป็นสังคมที่ยอมรับการแสดงความรักในที่สาธารณะไม่ได้ แต่ยอบรับการแสดงความรุนแรงในที่สาธารณะได้เหมือนเป็นเรื่องปกติ
comment85:เลิกโกหกลูกหลานกันได้แล้วนะครับ ว่าคนไทยมีน้ำใจ
เด็กโตมามันจับได้ว่าผู้ใหญ่โกหก มันจะไม่เคารพเอา
comment86:ผู้ชายยังอันตรายแล้วผู้หญิง จะไปมีปัญญาทำอะไรได้ฟ่ะนี่ ตาย ๆ อยู่ยากขึ้นจริง ๆ
comment87:เราว่าเราน่าจะเคยเห็นเจ้าของกระทู้นะ เพราะบ้านเราอยู่เส้นนั้นเราเดินผ่านทุกวัน เราคิดว่าโจรอาจจะสังเกต จขกท. มาสักระยะแล้ว เพราะเราเดินเส้นนั้นเราจำได้ว่าจะมีผู้ชายอยู่สองคนที่วิ่งเป็นประจำ ขอเตือนทุกคนไว้เลยว่า ถนนนราธิวาสฯ ถ้าไม่ใช่เวลาที่คนทำงานออกมาเดิน นี่เงียบมากๆ แล้วบนถนนนราธิวาสฯ มีซอยเล็กๆเต็มไปหมด ข้างในนี่เป็นแหล่งค้ายาเลย ตำรวจมาตรวจประจำ 

เราต้องเดินเส้นนั้นเกือบทุกวัน บอกตรงๆเรากลัวเพราะถนนช่วงที่เราเดินคนเดินไม่ค่อยเยอะ ใครคิดว่าบ้านอยู่กลางเมืองแล้วปลอดภัยนี่มันไม่จริงเลย
comment88:บอกตรงๆนะน้อง เป็นพี่ๆ ก็ไม่รู้ช่วยไงอ่ะ พี่ตัวเล็กเท่ามด เป็นผู้หญิงอ่อนแอคนเดียว
เคยโทรไป 191 ให้คนที่มอเตอร์ไซคว่ำ ตำรวจถามตอบแบบไม่สนใจ ซ้ำถามกลับอีกว่าแถวสถานที่เกิดเหตุขึ้นอยู่กับ สน.ไหน ดีนะตอบได้เพราะมันแถวบ้าน ถ้าเป็นคนนอกพื้นที่ก็ไม่รู้จะตอบเค้ายังไงเหมือนกัน 

บอกตรงๆนะว่าน้องโชคดีที่พวกมันไม่มีอาวุธ
comment89:เคยช่วยนะเหตุการณ์เป็นแบบนี้ กลางดึกคืนหนึ่งเวลาประมาณตี 2 ขณะกำลังจอดรถเพื่อไปซื้อของร้าน 7 มีชายวัยรุ่น 2 คนพากันถีบรถจากหน้าร้าน
คาราโอเกะไป ผ่านไปซัก พักหนึ่งมีคนมาเคาะประตูรถเพื่อขอความช่วยเหลือโดยบทสนทนาเป็นดังนี้ครับ
วัยรุ่นขอความช่วยเหลือ 2 คน : ช่วยด้วยๆ ช่วยขับรถตามไอ้ 2 คนที่มันขโมยรถผมที
ผม : ได้สิๆ เรื่องเป็นยังไง
วัยรุ่นขอความช่วยเหลือ 2 คน : ผมมาเที่ยว oke จอดรถไว้หน้าร้านแล้วไม่ได้ล็อกคอมันมาถีบรถผมไปอย่างไว
ผม : ok ๆ เดียวตามไปให้ พร้อมกับรับเพื่อน 1 คนเพื่อไปแยกทางกันไปตาม
วัยรุ่นขอความช่วยเหลือ 2 คน : พี่ๆ ตรงไปทางโน้นเลยส่วนเพื่อนผมทางซ้าย
ผม : โทรหา สวพ.91 เพื่อช่วยด้วยอีกทางพร้อมกับแนะให้ไปแจ้งความด้วย (ถึงตอนนี้รู้สึกคนรถหายแปลกๆแล้ว)
วัยรุ่นขอความช่วยเหลือ 2 คน : โทรหาเพื่อนที่แยกทางไปอีกคน (เฮ้ยๆ พี่เค้าโทรหาตำรวจว่ะ)
วัยรุ่นขอความช่วยเหลือ 2 คน : เออๆ กูอยู่ทางนี้มันวิ่งย้อนศรมามาดักหน้ามันเลย
ผม : รับคำสั่งจากวัยรุ่นคนที่นั่งในรถ เออๆ ตามๆ
วัยรุ่นขอความช่วยเหลือ 2 คน : มันมาแล้วๆ ใช่มันแน่ๆ เสื้อบอล เหมือนกัน มันย้อนศรไปอย่างไว สกัดมันให้ได้นะ
ผม : เจอแล้ว สกัดอย่างไงว่ะ ให้ ชนประสานงา มันเลยเหรอ (วัยรุ่น ในรถ สั่ง บอก เอาดิๆ ชนมันเลย) เออ..ไม่ทันแล้วเดี้ยวขับรถย้อนตามมันไปให้
ผม : เห็นชายต้องสงสัยขับหนีไปอยู่ที่ปั๊มน้ำมัน และหยุดในที่ๆ คนเยอะๆ เหมือนกัน
วัยรุ่นขอความช่วยเหลือ 2 คน : ไอ้โจรเสร็จ ku แน่ พี่คนขับ มีอาวุธอะไรให้ผมยืมไหม จะไปยำมัน หรือไปขู่ให้มันกลัว
ผม : ก็พอมีนะแต่ให้ไม่ได้เกิด บัดดาลโทสะไปทำเค้าตาย ผมไม่ซวยด้วยเหรอ
วัยรุ่นขอความช่วยเหลือ 2 คน : ลงไปตัวเปล่าพร้อมบอก ชายต้องสงสัยว่าจะขโมยรถ หยุดนะ
ชายต้องสงสัย : กลัวตัวสั่นและขอความช่วยเหลือจากคนแถวนั้นและกล่าวหาผม ว่าและคนขอความด้วยเหลือว่าเรียกพวกมาจะรุมยำเขา
ผม : ship ไม่มี เกมส์ พลิก ku ไปดีกว่า ไม่รู้เรื่องอะไรแต่ไม่อยากขึ้นโรงพักด้วย
ปล. รถไม่มีทะเบียน (ไม่รู้รถคนนี้ถูกกฎหมายรึไม่) ด้วยความสงสัยในเรื่องราว เลยตามเรื่องทีหลังพบว่า รถน่าจะไม่ถูกต้องหรือรถโจรและถูกโจรอื่นขโมยอีกทีและโทรไป สวพ 91 เพื่อติดตาม เคสนี้ พบว่า โทรตามแต่ละครั้ง พนก รับสายแต่ละคนถอดหายใจ ทำน้ำเสียงเบื่อหน่าย และไม่รับแขก
เลยไม่กล้าถามแล้ว 
สรุป ชายต้องสงสัย ไม่ใช่คนขโมยรถแค่ใส่เสื้อบอลเหมือนกันและขี่มอไซด์เหมือนกัน และผมจะทำแค่ถ่ายคลิป ต่อไปจะช่วยแค่นั้นจริงๆ ไม่อยากขึ้นโรงขึ้นศาล โดยไม่จำเป็น เข้าใจนะ
comment89-1:ครั้งหน้า(ถ้ามี) ลองโทร จส.100 ด้วยก็ดีครับ
comment90:ไม่มีกล้องวงจรปิดหรือ
แถวนั้นน่าจะมีนะ

ปลาลิง
คนให้กำลังใจเยอะแล้ว
พี่อยากถามอะไรขำ ๆ ยิ้ม ๆ  หน่อยอ้ะ
ชื่อน้องน่ารักจัง
..แว่นเขียว  รองเท้าม่วง ชอบมันบด..

แถม
(ตัวผม อ้วนครับ น้ำหนัก 99 ส่วนสูง 165 ใส่แว่นครับ อายุ 24 แต่หน้าเด็กครับ)

อื้อฮื้อ คงเป็นคนอารมณ์ดีน่าดู

ชีวิตก็แบบนี้ล่ะ
โลกสวยไม่ได้มีทุกวัน
น้องยังเคราะห์ดีนะ ที่ไม่เป็นไร และยังเด็กอยู่

ถ้าเป็นคนอื่น ต้องยกให้มันไปอย่างเดียวเลย
ไม่คุ้ม หากเราต้องสูญเสียอะไรที่สำคัญกว่าทรัพย์สินนอกร่างกาย
comment90-1:ผมขี้เกียจเครียอะครับ เรื่องมันผ่านไปแล้ว
ตำรวจช่วยอะไรไม่ได้แน่ๆ 
แล้วผมก็ไม่รู้จะไปโมโหใส่ใคร
จำหน้าคนร้ายไม่ได้ จำทะเบียนรถไม่ได้
เพราะแว่นผมโดนมันทำพังตั้งแต่แรก
5555
comment91:มีคำถามสงสัยค่ะเกี่ยวกับกรณีแบบนี้

ถ้า...

เราโดนคนวิ่งราวกระเป๋าไป   แล้วเรายังมีปืนที่พกอยู่กับตัว

เรายิงมันเลยได้ไหมคะ ??

อันนี้สงสัยจริงๆ   เพราะ  ไม่มีใครช่วยเราหรอก  และตำรวจเองก็ไม่สนใจจับคนผิด ไม่สนใจช่วยประชาชน

มันจะผิดมากไหม การที่เราดูแลปกป้องตัวเองน่ะ 

ปล.  ไม่ยิงมันตายนะคะ  แค่ช่วงขา / แขนก็พอ
comment91-1:หากมีใบอนุญาติพกอาวุธสามารถกระทำได้เพื่อป้องกันตัว แต่ถ้าถึงขั้นเสียชีวิตน่าจะโดนฆ่าคนโดยประมาทครับ
comment91-2:ยิงได้แน่นอน แต่หลังยิงท่านจะโดนตั้ง 2-3 ข้อหาหนัก ประมาณนี้

1.ฆ่าคนตายโดยเจตนา
2.ใช้อาวุธปืนในที่สาธารณะ
3.ไม่มีใบอนุญาติพกหรือครอบครอง

จากนั้นท่านจะโดนควบคุมตัวไปสอบสวน โดนยึดปืน และอาจจะต้องประกันตัวออกมาเพื่อสู้คดี
ระหว่างนี้ท่านก็ต้องจ้างทนายเพื่อมาสู้คดีแก้ต่างข้อกล่าวหาและยังต้องไปเยียวยาไอ้คนถูกยิงด้วยนะ
เพื่อผลทางคดีประมาณนั้น ดีไม่ดีอาจต้องมีหล่อลื่นวงในระหว่างการทำสำนวนด้วย
สุดท้ายท่านก็จะโดนตัดสินว่าป้องกันตัวเกิดกว่าเหตุเพราะคนร้ายวิ่งหนีแล้ว แต่ยิงเพื่อป้องกันทรัพย์สิน ให้รอลงอาญา 2 ปี

สรุปค่าใช้จ่าย น่าจะเกินแสน และเวลาที่ต้องเครียดอีกหลายปี

และถ้าปืนไม่ถูกยึดท่านก็จะได้มันกลับมาในสภาพเหมือนหมาขี้เรื้อน แถมมีตอกเลขคดีแปะไว้อีก


นี่คือขั้นตอนคร่าวๆเท่าที่อ่านๆมานะครับ อย่าเชื่อมาก เพราะมันขึ้นอยู่กับสถานะการณ์
comment91-3:มาเห็นด้วยกับ คห. 91-2 ครับ 
มันจะเป็นประมาณนั้นเลย (ฟังแล้วมันน่า...มั๊ยครับ!?) 

แต่..... 
เหตุการณ์ตาม 91-2 จะไม่เกิดขึ้นเลย ถ้า คนที่ยิง(โจร)
เป็นคนรวย คนดัง หรือ คนใหญ่คนโต 

จริงมั๊ยเอ่ย
comment92:ประเทศไทยไม่ปลอดภัยแล้วจริงๆค่ะ โจร คนร้ายชุลมุน สี่ห้าทุ่มนี่ ไม่กล้าออกจากบ้านคนเดียวแหละ

แต่เราอยุ่ ตปท กลับหอห้าทุ่ม เที่ยงคืน คนเดียว ยังรุ้สึกปลอดภัยกว่าเลยอ่ะ
comment93:เพิ่งรู้ชัดๆ วันนี้นี่เอง  ว่าสังคมไทยเดี๋ยวนี้เป็นแบบนี้ไปแล้ว   ไม่มีการช่วยเหลือกันในยามเดือดร้อน

เศร้าแทน จขกท จริงๆ ค่ะ  เสียใจที่ของหาย  ยังไม่เท่ากับความเศร้าใจที่คนรอบข้างนิ่งดูดาย
comment94:เห็นใจจริงๆ ในฐานะคนที่เคยโดนเหมือนกัน ไปแจ้งตำรวจแทนที่จะตามจับให้กลับโดนด่ามาว่า ไปเดินในที่เปลี่ยวๆ ทำไม
comment95:น่ากลัวมากค่ะ จะไม่ออกไปเดินคนเดียวละ กลัวจริงๆ
ตัวเรายิ่งเล็กอยู่ โดนกระชากทีคงปลิว
comment96:เมืองไทยเดี๋ยวนี้อาชีพโจร กับอาชีพขโมย เยอะจริง ๆ

แต่กฎหมายไทยหรือแม้แต่ตำรวจทำอะไรไม่ได้

ยังนึกเล่น ๆ ว่า ถ้าหาก จขกท. เป็นผู้หญิง  แล้วโดนไอ้  2 ตัวนี่

มันขโมยของ และรุมข่มขืนกลางถนน น้ำใจของคนที่อยู่ในเหตุการณ์

คงทำได้แค่ถ่ายคลิป (คงไม่คิดจะช่วยอะไร..เพราะกลัว)

เสียใจกับ จขกท. ด้วยจริง ๆ น้ำใจของคนไทยเดี๋ยวนี้หายากจริง ๆ
comment97:ตำรวจช่วยอะไรไม่ได้จริงค่ะ บ้านเราโจรขึ้นสามครั้งแล้ว ครั้งล่าสุดพ่อเราจับเองเลยค่ะ ตำรวจมาถึงก็รวบตัวไปมันโรงพัก คดีอื่นๆที่ผ่านมาเงียบกริบค่ะ
comment98:เคยมีกระทู้ตั้งถามว่า คนไทยเป็นคนมีน้ำใจ ถ้าเห็นคนเดือดร้อนจะเข้าไปช่วยหรือเปล่า
คนเข้ามาตอบเยอะเลยว่า ช่วย เพราะคนไทยมีน้ำใจ
ตอนนั้นก็คิดว่าคงไม่ใช่อ่ะ เพราะเจอกระทู้ผู้หญิงโดนตบกลางถนนยังไม่มีใครกล้าเข้าไปช่วยเลย
เจอกระทู้นี้ยิ่งตอกย้ำเข้าไปอีก
comment99:ประเทศไทย..คนล้นคุกครับ..มันเป็นเรื่องธรรมดามั้ย...คนใหญ่คนโตคิดว่าธรรมดา..ผมล่ะ..งงง..  มาก..ผู้นำประเทศ..
comment100:ฝากบอกวิธีง่ายๆน๊ะครับแต่ได้ผลชงัดของคนที่อยากช่วยแต่ไม่กล้าช่วยโดยเฉพาะผู้ชาย
ให้ไปหาที่แอบให้พ้นสายตาโจรและปลอดภัยน๊ะครับ แล้วตะโกนออกไปว่า "หยุด นี่เจ้าหน้าที่ตำรวจ" โจรก็จะชะงักแล้วหนีไปเองครับ
comment101:เราเป็น แบบ จขกท จะทำอะไรได้บ้างเนี่ยะ

ถ้าเป็นคน ที่เห็นเหตุการณ์ คงจะช่วยตะโกณ ตำรวจๆมา (เอ่อ ไม่ใช่มันรีบงัดปืนมายิงล่ะ)
comment102:ลองถ้าเป็นรถขนสินค้าคว่ำสิครับคนช่วยเยอะแยะไม่ต้องตะโกนเรียก 
แต่ จขกท ปลอดภัยไม่เป็นไรมากก็ดีแล้วครับไม่ตายหาใหม่ได้ชีวิตมีค่ากว่าสิ่งของที่โดนเอาไปมากมายนัก ทั้งคนเอาไป ทั้งคนที่ไม่ช่วยสักวันจะเกิดเหตุการณ์เดียวกับพวกนั้นแล้วจะมาคิดได้ครับ
ผมเคยเห็นเหตุการรถชนแต่ไม่ได้แสดงตัวกับตำรวจเพียงแต่บอกเล่าให้คนแถวนั้นฟังซึ่งเป็นคนรู้จักกับคนผิดแล้วผมก็ไป
ปีต่อมาผมโดนรถชนแล้วหนีไปไม่มีใครช่วยผมสักคนเหมือนกัน ถือว่ากรรมตามทัน
comment103:น้องผมพึ่งทำ iPhone หล่นหายครับ คนเก็บได้เปิดเครื่องแล้วแต่ไม่เอามาคืน ตามจนท้อแระ 
เข้าใจความรู้สึก จขกท. เหมือนกันว่าเราเคยไปช่วยคนอื่น แต่เวลาเราโดนเองไม่มีใครหันมามองเลย
เมื่อวานผมดันก็บ iPhone ได้ก็คงทำแบบเดียวกัน
comment104:มีแต่คนออกมาเรียกร้องตั้งคำถามว่า ทำไมคนเราไร้น้ำใจ ไม่ช่วยเหลือคนอื่น งั้นทีหลังฉันก็ไม่ช่วยบ้างแล้วกัน ฉันก็จะไม่มีน้ำใจให้ใครทั้งนั้น

แล้วตกลงเราจะหวังอะไรกันแน่? คือหวังว่าถ้าฉันต้องการสิ่งนี้ ฉันต้องได้ ถ้าฉันไม่ได้ ฉันก็จะไม่ให้คนอื่น

สุดท้าย ทุกคนคิดแบบนี้เหมือนกันหมด มันถึงได้เกิดคำถามที่ต้องมาเรียกร้องหาคำตอบกันว่า ทำไมคนเราไร้น้ำใจ ไม่ช่วยเหลือคนอื่น

ในเมื่อไม่มีใครคิดจะเป็นจุดเริ่มที่จะทำให้มันเปลี่ยนแปลง เพราะคิดว่าทำไมก็ไม่ได้ประโยชน์ 

ทำไปก็มีแต่เสียเปรียบ เพราะคนอื่นไม่ทำ ฉันทำคนเดียว ฉันได้อะไร 

แล้วเราจะหวังอะไรได้จากสังคม ถ้าเราเองไม่เริ่มต้นลงมือ ถ้าเราอยากให้สังคมมันดีขึ้น ยังไงเราก็ต้องลงมือทำ ไม่ว่าเราจะรู้สึกว่าเหนื่อยว่าท้อ

รู้สึกว่าเราเสียเปรียบ รู้สึกว่าคนอื่นเอาเปรียบ แต่เชื่อเถอะว่า ยังไงมันก็จะมีผล แม้จะเล็ก ๆ แต่จากหลาย ๆ คน มันก็จะเพิ่มขึ้น ๆ เอง

ถึงเราอาจจะไม่เห็นผลของความเปลี่นแปลงเอง แต่รุ่นลูกรุ่นหลาเราก็อาจจะได้ สังคมมันก็จะดีขึ้นเองได้ในที่สุด

นอกจากเราจะพอใจอยู่แค่นี้ ทน ๆ กับสังคมเน่า ๆ ไป ขอแค่ฉันเอาตัวรอดได้ก็พอแล้ว อีกไม่นานฉันก็ตาย ไม่ต้องอยู่ในสังคมนี้อยู่แล้ว
comment105:เส้นนราธิวาสรถเยอะแต่ไม่ปลอดภัยเลย ก่อนหน้านี้คนแถวนั้นต้องเอาป้ายมาติดเตือน (ตรงหน้าคอนโด LPN) ให้ระวังตัวกันเอง แต่ตอนนี้ป้ายหายไปแล้ว เคยส่งเรื่องไปที่ Facebook ของ ม.ร.ว.สุขุมพันธุ์ บริพัตร เพื่อช่วยตรวจตราเหมือนกัน แต่ดูเหมือนก็ยังเกิดเหตุกันอยู่บ่อยครั้ง อยู่แถวนี้เหมือนกันตอนดึกๆไม่กล้าเดินเลย ต้องเรียกรถเข้าซอยบ้านแทน
comment105-1:มีโจรชุม แต่ทำไมไม่มีตำรวจไปตรวจตราบ่อยๆ งงกับการทำงานของเจ้าหน้าที่ตำรวจ
comment105-2:ตร. ไงหัวหน้า จ.
comment106:บอกตรงๆเป็นผมขับรถผ่านมาเวลานั้นก็คงไม่กล้าเข้าไปยุ่งหรอก เต็มที่ก็คงถ่ายรูป โทรแจ้งตำรวจ
comment107:ผมยกมอเตอไซมันครับแล้วลากไป แล้วก็ทำให้มันคว่ำกลางถนนครับ

THE HULK มากค่ะหนุ่ม...



และสุดท้ายที่ฝากไว้กับ จขกท. EVENT ใกล้เคียงกัน (เรียกรวมๆ ว่า EVENT โดนฉกชิงวิ่งราว ถูกลักขโมย) อย่าหวังพึ่งตำรวจไทยเลยค่ะ...

FACT: หนูเคยผ่านมา 3 คดี ค่ะ
คดีที่ 1: โดนเชิดโทรศัพท์
คดีที่ 2: โดนจกตังไปจากเดบิต
คดีที่ 3: โดนขโมย Notebook

*** แจ้งความกับตำรวจไทยทั้ง 3 คดี ไม่มีความคืบหน้าอะไรทั้ง 3 คดี ค่ะ (2 ใน 3 คดี ตำรวจรู้รูปพรรณสัณฐานคนร้าย และมีเบาะแสในมือ)

เลิกหวังอะไรกับตำรวจไทยละค่ะ ต่อไปของหาย ของโดนขโมย ฉกชิงวิ่งราว ให้คิดซะว่าชาติที่แล้วทำบาปมาเยอะ เลยต้องมาชดใช้ชาตินี้ค่ะ
ได้แต่ทำบุญมากๆ แล้วอธิษฐานให้เกิดชาติหน้าอย่าซวยโดนขโมย โดนปล้น ในประเทศไทยอีก จะได้ไม่ต้องอารมณ์เสียกับตำรวจไทย
comment108:เยื้องซอยบ้านผมเลยนะนั่น ผมเชื่อว่านอกจากโจรคู่นี้ก็คงมีอีกหลายกลุ่มวนเวียนหากินละแวกนี้อยู่

แต่บางทีเจอเรื่องแบบนี้ก็อาจเป็นเหตุเข้าใจผิดได้ ผมเคยเจอเด็กวัยรุ่น 'ดูเหมือน' จะตีกัน รูปการณ์คือมีวัยรุ่น 2 คนรุมกอดปล้ำวัยรุ่นคนนึงอยู่ แล้วก็มีอีกคนยืนดู ตอนนั้น 4-5 ทุ่มแล้ว ผมเปิดประตูรั้วออกมาเจอพอดี ยืนมองสักพักมันก็ยังไม่แยกกันผมก็เลยจัดการให้มันแยกกัน พออีก 2-3 วันก็มีเด็กลูกน้องญาติผมมาบอกว่า วันนั้นน่ะเพื่อนมันทั้งนั้น มีคนนึงมันเมาแล้วจะโดดคลองประชดแฟนเพื่อนๆ ก็เลยพยายามจะล็อคตัวไว้
comment109:เจ้าหน้าที่ก็มัวแต่ทำผิดเสียเอง เจ้าหน้าที่ที่ไม่ทำผิดก็เลยต้องไปจับเจ้าหน้าที่ที่ทำผิด
comment110:เราโดนโจรลากไปข้างตึก ร้องบอกให้คนช่วย ไม่มีใครช่วย มีคนเห็นแต่เค้าบอกว่า นึกว่าเปนแฟนกันบ้าง นึกว่าเล่นกันบ้าง สุดท้ายเอาตัวรอดมาได้เอง โจรก้อได้เป๋าตังไป ตำรวจก็จับไม่ได้ กล้องก็จับไม่ได้บ้าง ไม่ได้เสียบสายไฟบ้าง เหอๆ
comment111:นี่แหละประเทศไทย ตัวเองไม่เดือดร้อนไม่ยอมกระดิกตืนหรอก
comment112:ผมนะวิ่งคนเดียวบ่อยๆ เส้นทางใหม่ๆ ทุกครั้งที่ออกถนนผมจะพกมีดพับ 
พับแล้วเหลือซัก 3 นิ้วเหน็บไว้ในจุดที่หยิบออกมาง่ายๆ และก็พกเงิน
ไม่มาก (ไม่เกินร้อย) ถ้ามีใครมากระชากผม ผมก็ทิ่มมันตรงนั้น ตั้งแต่
วิ่งถนนมายังไม่เคยมีใครกล้าเข้าใกล้ซักครั้ง วิธีระวังอีกอย่างคือเมื่อได้ยิน
เสียงรถ (อะไรก็ตาม) วิ่งมาด้านหลังใกล้ๆ ผมจะหันหลังกลับไปมองก่อน
ที่มันจะมาถึงตัวให้แน่ใจแล้วค่อยวิ่งต่อถ้าไม่แน่ใจมือข้างหนึ่งก็แตะไว้ที่มีด
ก่อน
comment113:เราเป็นผู้หญิงนะ แต่เราจะช่วยแน่ๆ อย่างน้อยเราจะจดทะเบียนรถไว้ ไม่เกี่ยวกัยคนไทยไม่คนไทย แต่ถ้ามีคนเดือดร้อนเราต้องช่วยกัน
comment114:1 คน กับ 2คนสู้กัน สัญชาติญาณก็บอกว่า คนเลวมันต้องคนเยอะกว่าถึงจะกล้าลงมือ แค่2คน กับภาระ1มอไซด์ ยังไงเราก็ได้เปรียบ
เมื่อแต่ละฝ่ายไม่มีอาวุธ การเข้าไปช่วยก็พอได้อยู่
แต่ไม่มีใคร อยากเป็นธุระ อืมๆๆๆ แล้วก็มาบอกว่า กลัวช่วยผิดฝ่าย กลัวเจ็บบ้าง
แต่ถ้าตัวเองโดนบ้าง จะเป็นไงบ้างน่อออ

สังคมต้องการคนกล้าและดี
comment115:ตำรวจ เมืองไทย เก่งนะครับ คดีเล็ก ๆ แบบนี้ก็จับได้  แต่เก่งเฉพาะคดีกับดารามีชื่อเสียงครับ หรือไม่ก็มีคลิปดัง ๆ ตามโซเชียลหรือสื่อ ไม่ว่าคุณโจรจะหนียังไงรับรองครับ จับได้แน่นอน ถึงแม้ไม่มีกล้องแถวนั้นก็ตาม
comment116:คนไทยปล้นคนจีน เปนเรื่องธรรมดาของประเทศศยากจนประเทศนี้ครับ
comment117:พิจารณาจากคลิปเองนะ เพื่อนกันแท้ๆ 4 คน โจรมาคนเดียว แต่ไม่เห็นเพื่อนจะช่วยอะไร ยืนดูเฉยๆ

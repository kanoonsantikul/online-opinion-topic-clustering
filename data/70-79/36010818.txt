title:โดนจนท.เมืองโบราณปฏิเสธไม่ให้ใส่ชุดไทยเข้าเมืองโบราณ
comment:ขออนุญาตลบกระทู้นะคะ เพราะว่าถูกแชร์ไปเยอะ มีรูปหลานกับคุณแม่อยู่ด้วย อีกอย่างจะกลายเป็นว่าเราไปกล่าวหาสถานที่ท่องเที่ยว
จริงๆแล้วเรารักสถานที่ท่องเที่ยวนี้มาก และพร้อมทำตามกฎนะคะ แต่แค่อยากให้พูดกันให้เข้าใจ ขอบคุณที่มาแสดงความคิดเห็นกันนะคะ

-----------------------------------------
อัพเดทนะคะ ทางเมืองเมืองโบราณได้ส่งข้อความมาชี้แจงเรื่องการแต่งชุดไทยเข้าชม และขอโทษในกรณีเกี่ยวกับการตอบคำถามของจนท.แล้วค่ะ


และขอย้ำอีกครั้งว่าเราไม่ได้มีปัญหากับการอนุญาตหรือไม่อนุญาตให้ใส่ชุดไทยนะคะ คือมันเป็นสิทธิ์ของแต่ละสถานที่ ถ้าไม่อนุญาตก็จะกลับ และถ้ามาอีกก็จะไม่แต่งมา และก็จะช่วยประชาสัมพันธ์ถึงเหตุผลที่ไม่อนุญาตด้วย แต่เฟลกับการตอบคำถามของทางเจ้าหน้าที่แค่นั้นเอง ในเมื่อทางเมืองโบราณออกมาแสดงความขอโทษก็ยินดีค่ะ ต่อไปจะได้ไม่มีกรณีที่เกิดการเข้าใจผิดแบบนี้อีก จะได้เที่ยวกันแบบสุขกายสบายใจเนอะ ^^																																	   แก้ไขข้อความเมื่อ 15 มกราคม 2560 เวลา 18:54 น.
comment1:ชุดน่ารักดีนะ  สงสารเด็ก คงผิดหวังน่าดู 

เมืองโบราณจังหวัดไหนน่ะ สมุทรปราการ?
comment1-1:ใช่ค่ะ เราเสียใจมากเลย เราก็คนสมุทรปราการด้วย รักเมืองโบราณมากเหมือนกัน
comment2:ช่างเถอะ

เป็นแค่คนๆเดียวที่ไม่มีมันสมองเท่านั้นเอง
comment3:ดูจากความกำกวมของกฏแล้ว   ไม่น่าไปเลยเมืองโบราณสมุทรปราการ   กลัวโดนด่าโดนเชิญออก
ถ้าพวกที่มาถ่ายภาพเพื่อการค้า  มันต้องมีกล้องแบบมืออาชีพ  มีขาตั้งอะไรต่างๆมาด้วย    แย่จังเลยเมืองโบราณ
comment4:"ทำไมคนไทยถึงมีปัญหาการใส่ชุดไทยที่เมืองไทย??? " เราจะตอบฝรั่งยังไงดีคะ???
นั่นสิ ถ้าเจอแบบนี้พี่ก็คงอายเพื่อนฝรั่งอ่ะ เพิ่งจะรู้ว่าชุดไทยที่เค้ารณรงค์ให้คนไทยใส่กันบางที่ในเมืองไทยห้ามใส่
comment4-1:ไปพม่า ลาว ส่วนใหญ่ผู้หญิงจะใส่ขุดประจำชาติดูแล้วรู้สึกดีมาก ยังแอบซื้อชุดของพม่ามาด้วยจะเอามาใส่เดินเล่น  พี่ไทยมีข้อแม้ไปซะทุกเรื่องซิน่า
comment5:เข้าไปดูกระทู้เก่าๆ จขกท. 
แต่งหน้ามืออาชีพมาก+ถ่ายรูปเก่งนะ  สมควรที่ จนท. จะระแวงเหมือนกัน 

จริงๆถ้า จขกท. ถ่ายมา ก็คงเอามาลงพันทิปมากกว่า 
น่าจะเป็นการช่วยโปรโมทซะด้วยซ้ำ 
แต่ก็นั่นแหล่ะ พอมาคิดดู จนท. เค้าก็ทำตามหน้าที่ ระวังไว้ก่อน 
คงไม่มีใครผิดหรอก
comment5-1:เค้าตอบคำถามเราไม่ดีอ่ะค่ะ พูดดีๆกับเราก็ได้ เราไม่ได้ดื้อจะเข้าซักหน่อย แค่ถามว่าถ้าเปลี่ยนเป็นแบบนี้จะเข้าได้ไหม ถ้าไม่ได้เราก็จะกลับ เค้าบอกไม่รู้ เข้าไปแล้วถ้าไม่ได้จะโดนเชิญออกเอง แป่วววว!!

เราว่าเค้าน่าจะเขียนไว้เลยว่า "ใส่ชุดไทยห้ามเข้า" 

เจองี้เฟลค่าาา เสียใจ ฮืออออ
comment5-2:จริงๆเป็นผู้ชายน่าจะสุภาพกับผู้หญิง  ไม่น่าเชื่อว่าจะเป็น จนท.ผู้ชาย
หรือว่าเค้าจะเป็นเกย์ เจอคนสวยๆเลยเหวี่ยงใส่ อารมณ์เสีย 

แต่ทีหลังใส่ชุดไทยอย่าใส่รองเท้าผ้าใบนะ  เดี๋ยวเผลอวิ่ง..ผ้าถุงปลิว 555+
comment5-3:เกย์บางคนสุภาพและมีมารยาทมากเลยนะครับและผู้ชายบางคนก็ด่าเก่งและแสบสันแทงเข้าถึงทรวงในชนิดที่ผู้หญิงอายเลยก็มี 

บรรทัดข้างบนอ้างอิงผมเป็นตัวอย่าง   ดังนั้นไม่ว่าคุณจะแซวเล่นเพราะอารมณ์ขันหรือตั้งใจพูดแบบนั้นจริงๆ ก็อยากบอกให้รู้ว่า 
"อย่าเอาเชื้อชาติ เผ่าพันธุ์ รูปร่างหน้าตา ความศรัทธาและเพศ มาปรามาสคนอื่นครับ คนดีๆ เขาไม่ทำกัน"
comment5-4:เราว่าปกติของเพศที่ 3 มากเลยนะ ที่เวลาเจอผู้ชายหล่อๆก็จะดี๊ด๊า
หรือเจอผู้หญิง ชะนีสวยกว่าแล้วจะแอบมองค้อน เหวี่ยงใส่

ขนาดนายยังใช้คำว่าเกย์บางคนสุภาพและมีมารยาทมาก 
ฉะนั้นมันก็ต้องมีที่ไม่สุภาพเหมือนกันใช่มั้ยล่ะ คือไม่เข้าใจทำไมต้องคลั่งเพศถึงขั้นแตะต้องไม่ได้
comment5-5:เค้าไม่ได้คลั่งเพศหรอกครับคุณ แต่ถ้อยคำของคุณอ่ะ มันไม่ให้เกียรติคนอื่น ออกแนวเหยียดด้วยซ้ำไป
เกย์ เห็นผญสวยเลยเหวี่ยง !?!?
ตรรกะนี้ท่านได้แต่ใดมา?
555
comment5-6:กระทู้ในพันทิปยังมีเลย 
https://pantip.com/topic/33631111

มันเป็นการเหยียดตรงไหน ในเมื่อผู้ชายที่เกลียดตุ๊ดเกลียดเกย์ยังมี 
แล้วทำไมจะมีตุ๊ดหรือเกย์บางคนที่ไม่ชอบผู้หญิงไม่ได้ล่ะ

สมมตินะว่า จขกท.เป็นกะเทย แล้วถ้าเราแสดงคอมเม้นต์ สงสัยว่าจนท.อาจจะเป็นผู้ชายที่ไม่ชอบเกย์ตุ๊ดเลยเหวี่ยงใส่
แปลว่าเราเหยียดเพศชาย ไม่ให้เกียรติมนุษย์ด้วยกันใช่มั้ย
comment5-7:ถ้าอ่านจับใจความที่ผมตอบคุณข้างบนนั่นให้เข้าใจดีแล้วคุณจะเห็นว่าผมไม่ได้บอกว่าคุณเหยียดเพศ และผมก็ไม่ได้แสดงให้เห็นถึงว่าเพศที่สามแต่ต้องไม่ได้ และยิ่งไปกว่านั้นผมไม่ได้บอกว่าเพศที่ 3 ทุกคนสุภาพและเป็นคนดีทุกคน
แต่คนดีจะไม่ว่ากล่าวคนอื่นในทางที่เสียหายใช่ไหมครับ?
comment5-8:ปรามาส[v.] insult 
[syn.] ดูถูก,สบประมาท,ดูแคลน,ดูหมิ่น,หยาม

นายอ่ะเป็นคนแรกเลยที่กล่าวหาว่าเราดูถูก,สบประมาท,ดูแคลน,ดูหมิ่น,หยามเชื้อชาติ เผ่าพันธุ์ รูปร่างหน้าตา ความศรัทธาและเพศ

แล้วคห.5-5 ก็มาหาว่าไม่ให้เกียรติคนอื่น ออกแนวเหยียดด้วยซ้ำไป


https://pantip.com/topic/33631111 ลองไปอ่าน คห.3 
แล้วย้อนกลับมาอ่านคห.เราด้วย ว่ามันไม่มีอะไรเลยนะ
comment5-9:ถามจริงๆมันหยามเชื้อชาติตรงไหน นี่ถึงขั้นแบ่งประเทศแยกเอกราชกันแล้วหรือไง 
ถ้าจะมีเกย์ที่เกลียดผู้หญิงมันจะเสียหายตรงไหนฟร่ะ
comment5-10:- จากประโยค
เราว่าปกติของเพศที่ 3 มากเลยนะ ที่เวลาเจอผู้ชายหล่อๆก็จะดี๊ด๊า
หรือเจอผู้หญิง ชะนีสวยกว่าแล้วจะแอบมองค้อน เหวี่ยงใส่

( ไม่จริง เสมอไป ครับ เเล้วก็ไม่ใช่เรื่อง ปกติของเพศที่ 3 ที่เค้าทำกัน ด้วยครับ  )
comment5-11:ใช่  ไม่จริงเสมอไป แต่ก็ไม่ใช่ว่าจะไม่มีใช่มั้ยล่ะ 
เรามองว่าเป็นเรื่องของอารมณ์ รัก โลภ โกรธ หลง ของมนุษย์ ถึงได้มองว่าปกติ
comment5-12:เอาจริงๆบอกกันได้เลยนะ ว่าอยากให้เรารู้สึกแบบไหน
คือพูดคุยหยิบยกได้แบบเพศชาย เพศหญิงทั่วไป แบบคนทั่วไป มันไม่ดีหรือไง

จริงๆในคอมเม้นต์นั้น ถ้าพนักงานเป็นผู้หญิง เราก็คงแซวเหมือนกัน
ว่า หรือว่า จขกท. สวยกว่า เลยเหวี่ยงใส่  แต่พอเป็นผู้ชายเราเลยใช้คำว่าเกย์
โดยคิดว่าเป็นแค่คำระบุเพศ ไม่ใช่คำด่า แต่จะใช้คำว่าทอมหรือกะเทยมันก็ไม่ค่อยเข้ากับบริบท
คือเราก็ไม่ได้เหมาว่าผู้หญิงทุกคนจะต้องเหวี่ยงใส่นะ บอกไว้ก่อน 
เราอยากให้แยกแยะนะว่าอะไรคือเหยียดเพศ ไม่ให้เกียรติคนอื่น คือฟังเหตุผลกันก่อนก็ได้

หรืออยากให้มองว่าวิปริตแบบคห.3 ในลิงค์นั้น ที่เวลาพูดจากันต้องคอยระวัง
comment5-13:ผมว่า เค้าใช้คำว่า บางคน ก็ถูกต้องแล้วหนิครับ ไม่ใช่ทุกคน
แล้วทำใม บางคนที่ไม่ได้เป็นอย่างที่ว่านั้น ต้องเป็นเดือนเป็นร้อน แทน
ยกตัวอย่าง
มีแมว 100 ตัว จะมีแมวบางตัว สีเทา     ตีความหมายได้ว่า   ไม่ได้มีแมว สีเทา 100 ตัว
มีแมว 100 ตัว แมวทุกตัว สีขาว     ตีความหมายได้ว่า   มีแมว สีขาว 100 ตัว
คุณครูบางคนชอบ มีอะไรกับนักเรียน   แสดงว่า ครูทุกคนชอบมีอะไรกับนักเรียน ?
อ่าน ตีความ ทำความเข้าใจ ไม่ใช่เรา ก็ผ่านๆไป
comment5-14:แล้วที่สำคัญในประโยคที่เราพิมพ์ เราใช้คำว่า "หรือว่า?" 
ซึ่งไม่ได้เจาะจงว่าต้องเป็นแบบนั้นเลย  คือจะไม่ใช่ หรือ ใช่  เราก็ไม่รู้หรอก

หรือว่าเค้าจะเป็นเกย์ เจอคนสวยๆเลยเหวี่ยงใส่ อารมณ์เสีย

แต่คนในพันทิปบางคน ก็โยงไปเรื่องการเหยียดเพศซะแล้ว
"อย่าเอาเชื้อชาติ เผ่าพันธุ์ รูปร่างหน้าตา ความศรัทธาและเพศ มาปรามาสคนอื่นครับ คนดีๆ เขาไม่ทำกัน"
มันถึงขั้นขนาดนั้นเลยเหรอ คือเราก็พยายามอธิบาย รับผิดชอบกับคำพูดของตัวเองนะ
แต่กว่าจะมีคนอ่านถึงตรงนี้ เราก็คงกลายเป็นคนไม่ดีไปแล้วล่ะ
comment6:เขากลัวคุณเข้าไปถ่ายรูปละมัง เพราะแต่งตัวเหมือนจะเข้าไปถ่ายรูปสวยๆ  แต่ก็งง  สถานที่ท่องเที่ยวแนวๆนี้เขาห้ามถ่ายรูปด้วย
comment7:เจ้าของกระทู้น่าจะบอกมันด้วยนะว่าต่อไปเนี่ยเขียนกดให้มันชัดเจนหน่อยอยากกำกวมแล้วก็ติดป้ายดันหน้าด้วยให้ชัดเจนอย่ามาทำกันแบบนี้
comment7-1:จริงค่ะ เราไม่ทราบมาก่อนจริงๆถ้าทราบคงไม่แต่งไปแน่ๆ เสียความรู้สึก อายเพื่อนฝรั่งด้วยค่ะ ให้เค้าแต่งมาแต่เกือบจะไม่ได้เข้า
comment8:หลายปีก่อนเราเคยอ่านกระทู้ร้องเรียนแบบนี้มาสองหนแล้วในพันทิบ กระทู้นั้นตั้งในห้องบูล 
เราเลยพอจะรู้ที่มานิดหน่อย พอเล่าได้คร่าว ๆ ดังนี้ค่ะ 

ที่เค้าออกกฎมา เพราะมีคนเนียนเข้าไปถ่ายรูปเป็นลักษณะแฟชั่น มีทั้งเข้าไปโต้ง ๆ และทำเป็นเหมือนครอบครัวนี่แหละ
แต่เข้าไปก็มืออาชีพมาก มีเปลี่ยนชุด เซทฉาก เป็นที่เกะกะกับคนทั่วไป ส่วนคนที่ทำแบบนี้ ก็พวกขายเสื้อผ้าชุดไทย
ทางเนตหรืออะไรก็แล้วแต่ หรือไม่ก็คนธรรมดานี่แหละ จ้างช่างภาพเข้าไปถ่ายตัวเองที่ใส่ชุดไทย ใช้ฉากเค้าฟรี ๆ ไม่ขอก่อน

พอเจอหลายครั้ง ๆ เค้าก็เลยตัดปัญหา ออกกฏมาว่าห้ามใส่ชุดไทยมาซะเลย ง่ายดีสำหรับพนักงาน ไม่ต้องมานั่งพิสูจน์ซักถามทีละคน
เพราะเอาเข้าจริงก็ไม่มีใครยอมรับว่ามาถ่ายเพื่อการค้า บอกว่าใส่เล่น แต่พอเข้าไปก็เข้าไปตั้งกล้องเกะกะคนอื่น หรือจองมุมถ่ายรูปเหมาะ ๆ 
ไม่แล้วเสร็จง่าย ๆ คนนิสัยไม่ดีเหล่านี้ทำให้คนอื่นที่ไม่มีเจตนาแบบคุณเดือดร้อนไปด้วย 

และจริง ๆ แล้ว ไม่ใช่แต่เมืองโบราณนะคะที่ห้าม พวกวังเก่าวังใหม่ ไม่ว่าที่ไหน จังหวัดอะไร หรือสถานที่ย้อนยุคไทย ๆ ทั้งหลาย
ห้ามหมดแล้วค่ะ ห้ามกันมาหลายปีแล้ว 

คุณอย่าไปโกรธจนท.เค้าเลยเนาะ นายสั่งมาก็ต้องมาคอยรับหน้า แถมรับหน้าในเรื่องที่ใครรู้ก็ผิดหวัง
พอผิดหวังก็เถียงเค้ามั่ง ต่อรอง อ้างนู่นนี่ แล้วเค้าก็ไม่ได้ถูกอบรมมาให้ใช้จิตวิทยาการพูดที่ดีกว่านี้ 
เลยไม่รู้จะตอบยังไงให้ดูเด็ดขาดและน่าเชื่อถือ ส่วนอีกคนที่อนุญาต เค้าคงไม่อยากมีเรื่องอะค่ะ 
เลยหยวน ๆ ไป
comment8-1:เข้าใจค่ะ แต่กฎกำกวมมากน่าจะเขียนไปเลยว่า "ห้ามใส่ชุดไทยเข้า" ขอบคุณที่เข้ามาตอบคำถามนะคะ ^^
comment8-2:ไม่ใช่แระมั้งคับ ถ้านายสั่งมา ก็ติดป้ายยยยยยยยยยยยยยยยยยยยยยยยยยย ตัวโตๆ บอกเลยครับ 

"ห้ามมมมมมมมมมมมมมมมมมมมใส่ชุดไทย"

แล้วที่สำคัญ ค่าเข้าราคาก็ไม่ใช่ถูกๆ จนท. นอนนนนนนนนนนนนนนนนนกันหมดหรอครับ ที่จะไม่คอยสอดส่องดูแล พวกที่มาถ่ายแบบเชิงพานิช คุณเองก็ยังบอกเลยว่า "เกะกะคนทั่วไป" แสดงว่า ใครๆก็เห็นกันง่ายๆ อยู่แล้ว แต่ จนท. ไม่ทำไรเลยรึ สักจะเอาแต่สบาย "ง่ายดีสำหรับพนักงาน" ก่ะว่า มาทำงานแล้วนอนอย่างเดียว ไม่ต้องดูอะไรเลย ไม่ต้องตรวจลูกค้าอะไรเลยที่มาเที่ยว
comment8-3:ตอบคุณ 8.2 ใช่ไม่ใช่ไม่รู้ค่ะ ไม่เกี่ยวกับเรา เราแค่มาบอกว่ากระทู้อื่นเค้าสรุปกันว่าอย่างไร 
ถามว่าทำไมไม่ติดป้ายตัวโต ๆ ไปเลย เราเดานะ ว่ากฏ กติกา มารยาทมันมียิบย่อยมากมาย 
ใครจะมาปิดป้ายตัวโตได้หมดทุกอย่าง แล้วมันก็ไม่ได้มีคนใส่ชุดไทยเดินเข้ากันตรึมทุกวันด้วย

ส่วนที่เราบอกว่ามันง่ายดีสำหรับพนักงาน เพราะเค้ามีหน้าที่ต้องคอยทำระแวดระวังในเรื่องอื่นอยู่ 
จะมาให้นั่งเฝ้าตัวต่อตัวคอยจับผิดคนอต่งชุดไทย มันก็ไม่ใช่ เราแค่คิดว่า ถ้าไม่มีเคสนี้เกิดบ่อย 
เค้าคงไม่ตั้งกฎอะไรให้ลำบากต้องมานั่งเถียงกับลูกค้า เราถึงว่าถ้าจะโทษก็ต้องโทษคนฉวยโอกาสพวกนั้น
ทำให้คนไม่มีเจตนาโดนหางเลขไปด้วย  แต่ถ้าคุณอ่านดี ๆ เค้าก็ไม่ห้ามถ้าขออนุญาตล่วงหน้าค่ะ 
ไอ้ที่เค้าห้ามคือคนที่เดินใส่ชุดไทยเข้ามาโดยมิได้นัดหมาย 

ที่มาเล่าให้จขกท.ในกระทู้นี้ เพราะอยากเตือนคนอื่นที่ไม่รู้ด้วยค่ะ ว่ามีกฎแบบนี้หลายที่มาก
คราวหน้าจะได้ทราบกันเนาะ ส่วนอนาคตจะมีใครทำอะไรจนเค้าต้องออกกฎใหม่มา ก็อีกเรื่องนึง

ขนาดเราสมัยก่อนไปวัดพระแก้ว ไม่มีกฎว่าห้ามใส่เลคกิ้ง เพราะตอนนั้นยังไม่มีใครใส่กัน
วันหลังจะไปอีก อุตส่าห์ใส่เสื้อปิดแขนยาวอย่างดี มีกฎใหม่ห้ามใส่เลคกิ้ง เรายังต้องกลับบ้านเลยค่ะ
ขี้เกียจยืมผ้าถุงประหลาด ๆ ถ่ายรูป 
เพราะมันมีกฎได้เรื่อย ๆ ไงคะ เค้าถึงใช้คำว่าแล้วแต่การพิจารณาของเจ้าหน้าที่
comment8-4:ไม่ติดกฏทำเป็นแผ่นแปะไว้ด้านหน้า เเต่เว็บไซต์ควรจะอัพเดทกฏให้ชัดเจนเป็นสองภาษาอย่าทำอะไรที่ไทยไทยมาก อยากเปลี่ยนอะไรกัอเปลี่ยนอย่าลืมว่าไม่ใช่คนไทยเท่านั้นที่เค้าไปเที่ยวสถานที่พวกนี้ต่างชาติเข้าเข้ามาเที่ยวด้วย ควรอัพเดทให้มันเป็นรูปแบบทางกาคมี่สากลสถานที่ท่องเที่ยวตปทก่อทำกัน โดยเฉพาะที่บอกว่าสถานที่ที่ จขกทไปนี้นี้เป็นของเอกชนค่าเข้าไม่ใช่ถูกๆ เเยกราคาตามประเภทคนไทยฝรั่งอีกควรทำให้ขัดเจนค่า
comment8-5:เห็นด้วย มัมมอง จนท น่าจะแบบนี้ค่ะ
พออ่านกฏก็เจอนะ ห้ามถ่ายภาพเพื่อการค้า ซึ่งมันเข้าประเด็นพวกที่ชอบไปใช้สถานที่เขาถ่ายรูปเพื่อโปรโมทสินค้าตนเอง
จนทำให้ จขกท กับครอบครัวเดือนร้อน
มีพวกเห็นแก่ตัวแบบนี้เยอะค่ะ แม้กระทั่งพรีเว้ดดิ้งยังมีเลย แบบไม่ขออนุญาตเจ้าของสถานที่
comment8-6:ใส่ชุดไทยมาถ่ายที่วังนารายณ์ลพบุรีได้นะ ไม่มีใครว่า ช่วงเทศกาลเขาใส่กันทั้งจังหวัด เขาสนับสนุน ไม่มีใครด่า ปีนี้งด มาปีหน้านะ สวยทั้งตอนเช้าตอนกลางคืน
comment8-7:เกือบจะดีแล้วครับสำหรับความเห็นนี้ แต่มีช่องโหว่อยู่นิดหนึ่งที่คนแอบเนียนเข้ามาถ่ายรูป ผมว่าจริงๆแล้ว ถ้าเข้าไปถ่ายรูปเชิงการค้าข้างในจริง เจ้าหน้าที่ก็คอยไปสอดส่องดูแล และดูว่าใครถ่ายแบบนั้นก็ตักเตือนตรงนั้นเลยได้ ไม่จำเป็นว่าจะต้องสแกนแต่ข้างหน้าตอนเข้าอย่างเดียวเนอะ เจ้าหน้าที่ข้างในก็ควรมีสแตนบายไว้เหมือนกันครับ
comment9:โหดสลัดด มากค่ะ 
คนไปตั้งใจไปแบบจะมีความสุขกันเต็มที่
มาเจอแบบนี้ เซ็งสุดๆ
comment10:ไม่น่าจะห้ามหมดนะ สถานที่โบราณห้ามใส่ชุดไทยนี่สิประหลาด 
จขกท. ไปเที่ยวอุทยานประวัติศาสตร์ศรีสัชนาลัย ที่สุโขทัยสิ
เห็นว่าปลายๆ เดือนนี้มีงานย้อนยุคให้ใส่แต่ชุดไทยไปงานด้วยนะ
comment10-1:อันนี้ของเอกชนครับ เอกชนสร้างเอง เค้าก็มีกฎระเบียบของเค้า 

ประเด็นคือ เมืองโบราณเค้ากลัวว่าจะไปถ่ายทำ เอาไปทำอะไรในเชิงการค้า
comment11:ที่นี่เป็น ของเอกชนค่ะ. เป็นพิพิธภัณฑ์กลางแจ้ง ที่ใหญ่ที่สุด ในประเทศไทย

อ่านจากคห.8  แล้วก้อเข้าใจทั้ง 2 ฝ่ายนะ. แต่ จนท. ผู้ชาย ที่เรียกไว้ คนนี้แหล่ะ ที่ไม่เข้าใจ. 

ควรจับมาอบรมเพิ่ม. จะได้ให้ข้อมูลกับ นักท่องเที่ยวได้ถูกต้อง. และขึ้นป้ายห้าม ให้ชัดเจนไปเลย

  สิ่งก่อสร้างที่นี่  ทรงคุณค่ามากนะคะ.
          อย่าให้ความไม่พอใจ จนท. มาทำให้เกิดอคติกับพิพิธภัณฑ์ แห่งนี้เลย
comment12:เพิ่งไปมาไม่กี่เดือนก่อนยังจำได้ว่าเค้ามีสื่อประชาสัมพันธ์ชัดเจนว่าห้ามใส่ชุดไทยมา มีรูปตัวอย่างชัดเจนเลยด้วยซ้ำ เราไม่ได้ถ่ายรูปเก็บไว้แต่ตอนไปก็ชัดเจนค่ะ ห้ามแน่นอนไม่มีอะไรกำกวม
comment12-1:กำกวมแน่นอนค่ะ เพราะไม่มีในกฏ ตราบใดที่ไม่มีเขียนเป็นลายลักษณ์อักษรในกฏว่าห้ามชุดไทย ก็ยังกำกวมค่ะ
comment12-2:12-1 มีสื่อประชาสัมพันธ์ชัดเจน พร้อมรูปตัวอย่าง
มันจะกำกวมได้ไง?
comment12-3:งั้นขอตัวอย่างสื่อประชาสัมพันธ์ที่ว่ามาดูหน่อย
comment12-4:ไม่ได้มาเม้น คห. 12 นะคะ

แต่มาถาม 12-1 ว่า.... ถ้าจริงอย่างที่คุณเขียน

เวลามองหาส้วมในห้างคงแย่แน่เลย เพราะส่วนใหญ่ก็เป็นสัญลักษณ์

หรือเวลาขับรถ จะทำไงคะ เถียงกับตำรวจได้ไหม เพราะอ่านป้ายจราจร มีแต่สัญลักษณ์ น้ออออ
comment13:ฝากถึงกรรมการผู้จัดการใหญ่ กรรมการบริหารเมืองโบราณทุกคน ถ้าจะทำสถานที่ให้คนเข้าไปเที่ยว แล้วไม่ให้คนถ่ายรูป ถ่ายภาพ ผมแนะนำว่าคุณก็ไม่ต้องเปิดบริการ คุณก็เก็บสถานที่สวยๆของคุณให้พนักงาน คนงานคุณไว้ดูคนเดียว 
คนที่เขาไปเที่ยวเขาก็อยากถ่ายรูป สมองคิดอะไรอยู่ใจกว้างๆนิดนึง
comment13-1:เมืองโบราณ /ช้างสามเศียร /ปราสาทสัจธรรม. -ชลบุรี.     เครือเดียวกันหมด. เป็นของเอกชนค่ะ

ตามกฎจริงๆ คือห้ามถ่ายรูปแค่บางจุดเช่นในพระที่นั่งสรรเพชร.   ภายนอกถ่ายรูปได้หมด
  เราอ่านคห.8ก้อเข้าใจแล้ว.  

   เจตนาของเจ้าของ คือเก็บอนุรักษ์ไว้ให้คนรุ่นหลังได้ชม

เฉพาะส่วนพระที่นั่งสรรเพชร สร้างตามแบบอยุธยานะคะ.   ของรัฐบาลที่อยู่ในกทม. สร้างแบบรัตนโกสินทร์. 
     ในพระที่นั่งนี้เก็บวัตถุโบราณถ้วยชามแจกันสมัยอยุทธยา.  ผนังเพดานลงรักปิดทองจริง แสดงเรื่องราวในปวศ เช่นสงคราม9ทัพ
(ห้ามถ่ายรูป)

สิ่งก่อสร้างบางชิ้น ยกชิ้นส่วนของจริงมาจากแหล่งกำเนิด. (เช่นศาลาของวัดจองคำ- ลำปาง ) มาประกอบขึ้นใหม่ที่นี่ 
 ชิ้นส่วนต่างๆอายุเกิน100ปี ( เรียกว่า ผาติกกรรม)

สิ่งก่อสร้างบางแห่ง สร้างขึ้นจากหลักฐานใบลานแผ่นเดียว ส่งให้ผู้รู้ตีความ   แล้วสร้างขึ้นมา

    เขาพระวิหารจำลอง. เฉพาะตัวภูเขา  ใช้เวลา 2ปี     มีเสาค้ำใต้เขา682ต้น     ขนดินมาทำภูเขา. 2,400คันรถ

  เรือพระที่นั่งจำลอง ( ที่ใช้ในพิธีเสด็จประพาสทางชลมารค..  )
ของแท้ กรมอู่ทหารเรือ มี50-60 ลำ.     ที่นี่มี 13 ลำ. โดยที่  ก่อนที่จะจัดสร้าง.  มีการทำเรื่อง ขอพระบรมราชานุญาติ ในการจัดสร้าง .. เรียบร้อยแล้ว

   ปล.  เพิ่งไปเที่ยวเมื่อ 2 มกรา 60. เลยยังจำข้อมูลที่ฟังจากไกด์บนรถราง ได้

         เหล่านี้คือความทุ่มเทของเจ้าของ. อยากให้ผู้อ่านทั้งหลาย.    มองข้ามเซอร์วิสมายด์แย่ๆ ของพนักงานคนนึง.
 มาร่วมชื่นชมความวิริยะอุสาหะ ที่เจ้าของ  เก็บรักษาไว้ให้ชนรุ่นหลัง
comment14:เป็นความรู้ใหม่เลยค่ะ ขอบคุณเจ้าของความเห็นที่ 8 มากเลยค่ะ รวมไปถึงวังเก่าวังใหม่ทุกจังหวัดด้วย งั้นก็คงจะมีที่เดียวที่มีชุดไทยให้เช่าแล้วเข้าไปได้ คือเมืองมัลลิกา เรากำลังไปจะเที่ยวพอดีเดือนหน้า 

ชุดไทยสวยๆ ต้องมาโดนห้ามใส่ในที่ที่มีความเป็นไทยแท้ เพราะคนบางกลุ่มที่มีความมักง่าย ไม่สนใจคนอื่น หมดกัน ยังมีคนอีกมากมายที่อยากใส่ชุดไทยเวลาไปเที่ยว แบบนี้ก็หมดกัน เห้อ
comment15:กฎแปลกจัง ค่าเข้าก็แพงมากค่ะ 
เคยตั้งใจอยากไป เปิดเว็บเช็คค่าเข้าปุ๊บ 
เปลี่ยนใจเลยค่ะ 

นี่ถ้าตั้งใจไปแล้วเจอเหตุการณ์แบบเจ้าของกระทู้
ก็คงรู้สึกแย่มากค่ะ
comment15-1:ลองได้เข้าสักครั้งเถอะค่ะ แล้วตัวเองจะรู้ ว่าค่าเข้าไม่แพงเลยจริงๆ

เราเคยไปช่วงวันสำคัญทางศาสนา ได้เข้าฟรีด้วย
comment15-2:https://pantip.com/topic/35980157/comment3

   ไม่แพงอย่างที่คิดค่ะ. เอกชนต้องดูแลรักษาเอง ไม่มีงบสนับสนุน
comment16:ในวันที่หลายครั้งเรามักจะเรียกร้องให้คนรุ่นใหม่รักษาวัฒนธรรมและเอกลักษณ์ความเป็นไทย เหมือนที่ญี่ปุ่นใส่กิโมโนเดินอยู่ท่ามกลางความทันสมัย โดยไม่รู้สึกว่าเป็นเรื่องแปลก

แต่อีกด้านหนึ่ง เรากลับถูกสั่งห้าม ก็เข้าใจว่าเป็นเหตุผลทางธุรกิจ แล้วลองคิดต่อซิว่า เราจะเดินหน้ารักษาความภาคภูมิใจในความเป็นไทยต่อไปอย่างไร อะไรคือกฎเกณฑ์ อะไรคือวิจารณญาณ ... 

แค่รู้สึกไปต่อไม่ถูก...
comment17:ไม่แปลกใจ เพราะตอนนี้โดนห้ามไปทั่ว  แต่ควรติดป้าย และแจ้งให้ชัดเจนไปเลย รวมถึงแจ้งลงเว็บไซต์ด้วย
comment18:ในไทยนอกจากงานแต่งงาน แล้วจะมีโอกาสไหนได้แต่งชุดไทยนะ

หันมองเพื่อนบ้าน 
ญี่ปุ่น ใส่กิโมโนเป็นว่าเล่น ใส่เที่ยว รับปริญญา งานแต่ง
เกาหลีใต้ ทำซะ ฮันบกเป็นชุดแฟชั่น
เวียดนาม ชุดได้รัลความนิยมมาก ทุกสถานที่ท่องเที่ยวจะมี

ส่วนไทย ตามเคย ของดีมีค่าใส่พานขึ้นหิ้งแล้วทิ้งให้ตายจากไป
comment18-1:ญี่ปุ่น แต่งกิโมโน ขึ้นรถฟรี เข้าไปชมสถานที่ + กินอาหารได้ส่วนลดด้วยอ่ะ - - " ทำไม ไทยไม่ทำบ้าง
comment18-2:ชุดไทยเราว่าชุดแนวสวย ๆ ใส่แล้วอึดอัดอ่ะ รัดรูปเกิน และมันมีหลายยุคหลายสมัยเกิน มันแบบพอบอกชุดไทยจินตนาการแต่ละคนไทยไม่เหมือนกันแน่นอน
comment19:ไม่ชอบประโยคนี้เลย   พนักงานไม่ควรพูดแบบนี้    เราใช้เงินสร้างเป็นแสนล้าน คุณจะเข้าไปใส่ชุดไทยถ่ายรูปแบบนี้ได้ไงครับ
comment19-1:พนักงานจะไม่กล้าพูดประโยคนี้หรอก ถ้าผู้บริหารไม่สั่งลงมา
comment20:พนักงานนี่ใหญ่โตมากๆ แชร์วนไป ๆๆๆ ... พอคนเข้าน้อยๆ เดี๋ยวก็ปล่อยให้ใส่เข้าไปได้เองมั้ง 555  #สาย hard core
comment21:ที่สถานที่พวกนี้ห้าม ส่วนใหญ่ที่เจอมา มีเหตุผลเดียวกันคือ มีคนไปถ่ายแบบเป็นทริปถ่ายรูปบ้าง ถ่ายแบบเอาไปโฆษณาบ้าง ซึ่งมันรบกวนแขกคนอื่น และเหมือนไปใช้สถานที่เขาทำเงิน โดยเขาไม่ได้อณุญาติ

เจ้าหน้าที่ อธิบายไม่เคลีย และกฎก็ควรจะเขียนให้ชัดไปเลย

ส่วนชุดไทย เอาจริงๆ มันก็ใส่ได้ทุกวันแหละครับ ขนาดสงกรานต์งาน EDM แต่งชุดไทย เข้าไปกระโดดในงานยังทำกันได้เลย
comment22:ต้องยอมรับว่าเจ้าหน้าที่ก็ควรพูดจาดีกับลูกค้ามากกว่านี้ครับ และควรพิจารณาเป็นกรณีๆ ไปโดยเจ้าหน้าที่ผู้ที่สามารถ วิเคราะห์และแยกแยะได้ ว่าใครลูกค้า ใครมาแอบแฝง

ส่วนสาเหตุอ่านแล้วก็เข้าใจสถานที่เค้านะครับ เพราะยังมีคนไทยบางกลุ่ม บางพวก ไร้ระเบียบวินัย เข้าไปแอบแฝงถ่ายรูป เพื่อการค้า ถ่ายแฟชั่น ต่างๆ โดยไม่ขออนุญาติ 
ประเทศเราคนไร้ระเบียบวินัย เอารักเอาเปรียบ เห็นแก่ตัว มากขึ้นทุกวัน ฉกฉวยได้เมื่อมีโอกาส ไม่ว่าจะรวยหรือจน ยิ่งเห็นเพิ่มมากขึ้นทุกๆ วัน
comment23:เข้ายากก็อย่าเที่ยวเลยครับ แพง ร้อน ยังห้ามชุดไทยอีก
comment24:เข้ายากปัญหาเยอะ ที่อื่นให้เที่ยวเยอะครับ
comment25:จริงๆ ถ้าเขาจะเข้าไปถ่ายรูปทำการค้า ควรจะให้เข้าค่ะ เเต่ก็เก็บค่าเช่าสถานที่ไปเลย(เเน่นอนว่าเเพงกว่าคนทั่วไป)
ส่วนการเช็คในเน็ตว่าใครถ่ายไป คุณก็เเค่จ้างคนที่ตรวจสอบได้ ซึ่งไม่ยาก 
จะมองการไกลเเค่ไหน หรือให้ต่างชาติตั้งข้อสงสัยเเบบนี้อีก 
อย่าว่าเเต่ต่างชาติเลย เรายังสงสัย คือตลกมาก นี่ไง กะลาเเลนด์ 
ทางเเก้ทางออกดีๆ มีไม่เลือก เอาอะไรที่มันง่ายเข้าว่า เเต่เสียไปทั้งประเทศ
comment25-1:ไอ้ที่ว่าตรวจสอบง่าย มันอาจจะไม่ง่ายจริงๆก็ได้นะคะ 
ถ้าสมมติเค้าเอาไปลงแผ่นโฆษณาที่อื่น หรือทำอย่างอื่นที่ไม่ออนไลน์
คนที่ทำการค้าควรมีจิตสำนึกค่ะ ว่าต้องขออนุญาติก่อน และทำการจ่ายค่าบริการในส่วนนี้แต่แรก
ซึ่งเค้าก็เขียนไว้ชัดเจนแล้ว 

ถ้าต่างชาติสงสัยก็บอกไปเลยว่าคนบ้านเราชอบเห็นแก่ตัว ฉวยโอกาส
 ทำให้คนอื่นในประเทศด้วยกันเดือดร้อน ขนาดใส่ชุดไทยของตนเองยังไม่ได้ เพราะมีคนเคยเอาเปรียบกับสถานที่นั้นๆมาก่อน
comment26:เมืองโบราณควรจะขึ้นป้ายแจ้งให้ชัดเจน
comment27:ไปเมืองมัลลิกาแทนเลยค่ะ มีบริการให้เช่าชุดไทยทำผมแต่ก็อนุญาตใส่ชุดไทยเข้าไปได้ฟรี สถานที่ก็ใหญ่กว่าสวยกว่า
comment27-1:เมืองมัลลิกาเสียค่าเข้านะคะ
comment27-2:ผมว่าเมืองโบราณใหญ่กว่าสวยกว่าแน่ๆครับ
ความละเอียด ละเมียดละมัยต่างกันเยอะ
comment27-3:27-1 คอมเม้นนี้ หมายถึงเสียค่าเข้า + เสียค่าเช่าชุดไทย
แต่ถ้ามีชุดไทยไปเอง ก็ไม่ต้องจ่ายค่าเช่าค่ะ
comment28:ก็น่าตั้งกฎเพิ่ม หรือหาผลประโยชน์จากตรงนั้นไปเลย เช่น "หากมีความประสงค์จะใช้สถานที่เพื่อการโฆษณา โปรดติดต่อเจ้าหน้าที่ก่อนเข้า "
comment29:ผมใส่ชุดไทยทั้งแก๊งค์ ชาย-หญิง เดินเล่นถ่ายรูปที่สวนลุม โดยไม่มีกล้อง DSLR ใช้แค่มือถือถ่ายยังโดน รปภ. สวนลุม ให้ถอดเลยครับ เพราะไม่ได้ขออนุญาติไว้ก่อน พวกผมก็ถอดกัน และก็งง ใส่ชุดไทยไปไหนมาไหนไม่ได้เลยหรอ ไม่น่าคนไทยถึงไม่อยากใส่กัน ก็ต้องว่าตามกฏเค้าล่ะนะ ที่เค้า
comment30:เมืองโบราณจริงๆ "โบราณ" แม้กระทั่งความคิดเจ้าหน้าที่ ควรปล่อยให้ที่นั่นเจ๊งไปตามสภาพ...
comment31:จริงๆไม่ต้องอ้างเรื่องเกะกะอะไรหรอกครับ....มันคือเรื่อง "เงิน" ล้วนๆ

เพราะเค้าเรียกเก็บค่าใช้สถานที่ถ่ายทำเพื่อการพาณิชย์แพงกว่าคนปกติอยู่แล้วยกตัวอย่างเช่นค่าใช้สถานที่ถ่ายทำพรีเวดดิ้ง เก็บกัน 5,000-10,000 แล้วถ้ามีคนมาแอบเนียนถ่ายในราคานักท่องเที่ยว...ราคาพิเศษนี้ก็จะไม่สามารถเก็บจากสตูหรือช่างถ่ายภาพได้อีกต่อไป เพราะเค้าจะไม่จ่ายแต่จะแอบถ่ายเอา...

ปัญหาที่เจอคือเดี๋ยวนี้กล้องตัวเล็กๆก็มีประสิทธิภาพพอที่จะถ่ายพรีเวดดิ้งได้แล้วแม้จะไม่ต้องมีแฟลช หรือ มีอุปกรณ์ครบเซตแต่ก็พอถ่ายได้ ดังนั้นการที่จะห้ามกล้องน่าจะยากกว่าห้ามชุดเพราะดูยากกว่าอีกทั้งจะไปห้ามคนทั่วไปไม่ให้เอากล้องเข้าไปนี้ห้ามไม่ได้เลย....อีกอย่างนักท่องเที่ยวเดี๋ยวนี้ใช้กล้องแบบโปรกันเยอะแยะจะห้ามยากแล้ว...เลยหันมาห้ามที่ชุดดีกว่า..แต่มันก็เป็นดาบสองคม..อย่างที่เห็น...

อันนี้ไม่มีทางออกจริงๆ เพราะไม่แน่ใจว่ากฏหมายไทยเราจะสามารถไปเรียกเก็บค่าสถานที่จากรูปหรือสื่อที่ทำสำเร็จแล้วสได้หรือไม่...เช่นไปเจอภาพที่เอาไปใช้เชิงพาณิชย์แล้วค่อยตามไปเรียกเก็บค่าสถานที่แบบนั้น...เพราะพิสูจน์ได้ง่ายว่าเอาไปใช้เชิงพาณิชย์จริงๆมากกว่าใช้วิธีเดามั่วๆโดยดูจากชุดหรืออุปกรณ์ถ่ายรูปอย่างที่ใช้ในปัจจุบัน
comment32:เคยมีกระทู้ทำนองที่ที่พระที่นั่งวิมานเมฆ (ถ้าจำไม่ผิด) มาก่อนค่ะ

มีคนมาอธิบายเหตุผลเดียวกันคือ กลัวถ่ายเพื่อการค้า หรือพรีเวดดิ้ง ค่ะ
comment33:ถ้าข้างในมีเจ้าหน้าที่คอยสอดส่อง ถ้าเห็นใครใช้รีเฟล็กซ์หรือตั้งกล้องพร้อมอุปกรณ์แนวถ่ายเชิงพาณิชย์ก็เชิญออกสิครับ ส่วนคนทั่วไปที่อยากใส่ชุดไทยเที่ยวถ้าถ่ายส่วนตัวก็ไม่น่าจะมีปัญหา วิธีแยกแยะทำได้ไม่ยากถ้าบุคคลากรของเมืองโบราณจะทำกันจริงๆ แล้วจะยิ่งเป็นการเชิญชวนให้คนมาเที่ยวเยอะขึ้นด้วยครับ ลองนึกถึงสถานที่ที่มีคนใส่ชุดไทยเดินกันเยอะๆอย่างเมืองมัลลิการ์สิครับ เมืองโบราณได้เปรียบเรื่องสถานที่อยู่แล้วแต่กลับไม่เอามาใช้ น่าเสียดายครับ
comment33-1:คนเล่นกล้องจะรู้ดีครับ ถ่ายเชิงพาณิชย์ไม่จำเป็นต้องมาจัดเต็มรีเฟล็ก ขาตั้ง ร่มสะท้อนหรอกครับ บางอย่างแค่กล้องกับนางแบบก็พอแล้ว จนท. จะรู้ได้ไงครับ เค้าเลยห้ามตั้งแต่แต่งตัวที่ไม่ได้แต่งตามปกติครับ
comment34:ห้ามขาตั้งกับพวกไฟ รีเฟลกซ์ ก็น่าจะกันได้ระดับนึงแล้วนะครับ ถ้ากังวลเรื่องถ่ายรูปเกะกะคนอื่นน่ะนะครับ

ชุดไทยใส่แล้วน่ารักดีออก น่าสนับสนุน
comment35:ตอนนี้กระทู้เริ่มโดนแชร์ไปเยอะแล้ว เราอยากจะมาย้ำจุดประสงค์ของเรานะคะ เรายังรักสถานที่นี้เหมือนเดิม รักในสิ่งที่ทรงคุณค่า ราคาค่าเข้าเรายอมรับได้เสมอ เรื่องกฎระเบียบถ้าเรารู้มาก่อน เราคงไม่แต่งไป เราไม่รู้ว่าห้ามแต่งชุดไทย เพราะในเว็บก็บอกแค่ถ่ายรูปเพื่อการค้าเท่านั้น 

เราพร้อมจะเปลี่ยน หรือถ้าไม่ให้เข้าเราก็พร้อมจะกลับ แต่ต้องการความชัดเจนเท่านั้น แต่ จนท. ตอบว่าไม่รู้ถ้าไม่ได้ก็โดนเชิญออก ความรู้สึกคนฟังจะเป็นยังไงล่ะคะ

สำหรับใครที่อยากไปเที่ยวก็ยังแนะนำให้ไปอยู่ แต่งตัวปกติก็คงไม่มีปัญหาอะไร อย่าคิดแปลกๆแหวกแนวแบบเราก็คงจะไม่มีปัญหาอะไรค่ะ เราคงจะผิดเอง แต่เราแค่ไม่ชอบวิธีการตอบคำถามของเค้า

สำหรับคนที่ยังไม่ทราบว่าเค้าห้ามก็จะได้ทราบกันเนอะ
comment35-1:https://pantip.com/topic/34020901
อย่างกระทู้นี้ สงสารเด็กๆเลยค่ะ
comment36:ห้ามใช้ขาตั้งกล้อง ก็น่าจะพอแล้ว มากลัวมาระแวงลูกค้าปกติ ระวังจะเจ๊งแล้วอย่ามาดราม่านะครับ อนุรักษ์ความเป็นไทยแท้ๆ แต่คนไทยไม่สนับสนุน
comment37:เดียวๆนะ รัฐบาลเค้าสนับสนุนให้คนใส่ชุดไทยชุดประจำชาติไม่ใช้เหรอ แล้วนี้อะไรกลายเป็นขัดกันเองเสียดาย รัฐบาลกระทรวงท่องเทียวลงมาดูแลหนอ่ยเร็วๆ
comment37-1:กระทรวงท่องเที่ยวยังไม่รู้เลยมั้งว่ารณรงค์แต่งชุดไทยกัน..
comment38:ไม่เคยคิดอยากไปเมืองโบราณเลย


ประเด็นแบบนี้  เคยเป็นปัญหามาแล้วครั้งนึงมั้ง ตอนนั้นเค้ากลัวว่าจะเข้าไปถ่ายรูปแต่งงานหรือ prewedding    อะไรซักอย่าง


กลัวโน่น  นี่นั่น  แบบนี้    ปล่อยเจ๊งไปเถอะ   ประเทศไทย ยังมีอีกหลายที่   ที่พร้อมจะให้เราไปถ่ายรูป     




สงสัยเหมือนกันทำไม ใส่ชุดไทยเที่ยวไม่ได้
comment39:ไม่ใช่แค่ที่นี่นะคะ มีอีกหลายๆที่ห้ามใส่ชุดไทยเข้า เช็คข้อมูลกันดีๆนะคะ 
ไม่งั้นเสียความรู้สึก
comment39-1:เช็คก็ไม่เจอครับ..

ดัดจริตแลนด์เป็นแบบนี้เหมือนกันหมด ต้องไปเจอที่นั่นเลยถึงจะทราบครับ ..
comment40:คนสมัยนี้หัวการค้า  แอบไปถ่ายรูปตามสถานที่ต่างๆ เยอะมาก 
ถ้าท่านอยากดู  อยากเข้า   ทำตามกฏก็จบ    
ของเอกชน   อยากเข้าต้องจ่ายเงิน  ไม่อยากเข้าก็ไม่ต้องจ่าย 
ถ้าเป็นผม   ไม่พอใจ ไม่ชอบใจก็ไม่เข้า  ไม่แคร์  ไม่ต้องอ้างโน้นอ้างนี่    ไปที่อื่นก็ได้  ไม่เข้าก็ไม่ตาย
ถ้าอยากดู อยากเห็น  เขาบอกอะไรก็ต้องทำ และก็จ่ายเงิน
comment41:เข้าได้ครับ แต่ต้องเสียค่าถ่ายรูปต่างหาก เพราะเจอพวกถ่ายเพื่อการพาณิชย์มาตีเนียนแอบถ่ายกันเยอะ ชาวทุ่งลาเวนเดอร์ ไม่รู้อย่าไปว่าเค้าเสียหายครับ เค้าเปิดให้เข้าดูก็โอเเล้ว รายได้มีไม่พอ คชจ หรอกครับ ค่าบำรุงรักษามันเยอะ
comment42:จริง ๆ ตามกฎที่ประกาศไว้มันก็น่าจะครอบคลุมพอแล้ว ไม่จำเป็นต้องมาเลือกประเภทว่าห้ามใส่ชุดไทย ชุดนั่นชุดนี้

เพราะถ้าคนมันจะมาถ่ายเพื่อใช้ประโยชน์ ชุดอะไรก็ถ่ายได้ทั้งนั้น จะมาเพ่งเล็งแต่ชุดไทยก็ไม่ใช่เรื่อง

วิธีป้องกันก็ไม่ได้ยาก ก็มีจนท.คอยย้ำคอยเต่ือนที่ทางเข้า หรือเห็นใครเข้าข่ายน่าสงสัย ซึ่งควรจะดูที่อุปกรณ์เป็นหลัก ก็ขอตรวจเช็กได้

เพราะเสื้อผ้าน่าจะเอาไปเปลี่ยนง่ายกว่าการซ่อนอุปกรณ์ซะอีก

แล้วก็ให้มีจนท.คอยตรวจตราภายใน ตามจุดหลัก ๆ ถ้าเจอใครฝ่าฝืนก็ดำเนินการซะ

ของแบบนี้ขึ้นอยู่กับวิสัยทัศน์ผู้บริหารและวิจารณญาณของผู้ปฏิบัติหน้าที่ล้วน ๆ
comment43:แปลกดีอะ ไปเกาหลีใส่ชุดฮันบก(ชุดประจำชาติเค้า) กลับได้เข้าวังฟรี 😂
comment44:หวงมากนักก็ปิดๆไปเถอะ
comment45:บางคนประชดประชันไม่ดูสีดูแสด

เหตุผลเค้าก็มี ถึงแม้จะไม่ได้เขียนไว้ชัดเจนแต่มันก็พอคิดพอจะเข้าใจได้เอง ไม่ต้องมานั่งเขียนทุกดอกทุกเม็กหรอก...

เขียนไปคุณก็อ่านไม่หมดหรอก จะมากันอีกทีก็ตอนเกิดเรื่องอะไรแบบนี้นี่แหละ

ใจเค้าใจเรา แฟร์ๆกันหน่อยครับ
comment46:เราไปเที่ยวมาไม่ต่ำกว่า 3 ครั้ง ยังเดินไม่ทั่วเลย

ไม่ค่อยประทับใจกับ พนง.เหมือนกัน...แต่จริงๆ ถ้าไม่ชอบพฤติกรรมพนักงาน ก็ควรส่งเรื่องร้องเรียนไปยังเจ้าของ นะคะ

แต่ถ้าพาลไปประจารณ์ธุรกิจของเขา...จะมีโอกาสถูกฟ้องหรือเปล่า.. อันนี้ควรระวัง เพราะทำให้เรื่องมันบานปลาย แตกประเด็นผิดเพี้ยนไป เพียงเพราะต้องการคนเห็นใจ อาจส่งผลไม่ดีต่อ จขกท.ได้นะคะ
จากคนถูก จะกลายเป็นผิด...

เจ้าของรวยขนาดนั้น ทำพิพิธภัณฑ์กลางแจ้งที่ใหญ่และสุดยอดเพื่อชาติขนาดนั้น เขาอาจจะสนใจปรับปรุงเรื่องการให้บริการของลูกน้อง แต่อาจจะไม่แคร์กรณีลูกค้าไม่เคารพกฎของพิพิธภัณฑ์หรือคนที่ประณามเขาโดยที่ยังไม่เคยไป ก็ได้นะคะ
comment46-1:งั้นเราควรลบกระทู้ดีไหมคะ เพราะว่ารู้สึกจะแชร์ไปผิดจุดประสงค์ของเรากันหมดเลย
comment46-2:ผู้บริโภคมีสิทธิ์วิจารณ์ติชมผู้ให้บริการ เป็นสิทธิ์พึงทำได้ตามกฏหมาย
comment46-3:ตอบ จขกท. และ คห. 4-1 
เห็นด้วยตามนั้นค่ะ  เราไม่รู้หรอกว่าตื้นลึกหนาบางของธุรกิจต่างๆในประเทศไทยเป็นยังไง แต่เราควรปกป้องตนเองไว้ก่อนโดยการไม่ไปทำอะไรที่เป็นต้นเหตุให้เกิดเรื่องที่เราก็ไม่คาดคิด กฎหมายเมืองไทยเป็นยังไง..ก็เห็นในข่าวบ่อยๆ

ยังไงก็ยังแนะนำว่าให้ร้องเรียนตัวบุคคล ดีกว่าค่ะ
เดี๋ยวจะผิดเป้า ไปมากกว่านี้....

ตามที่คุณแก้ไขลบกระทู้น่ะ ดีแล้วค่ะ
comment46-4:วิจารณ์ได้ค่ะ ใครไม่ให้วิจารณ์...
ส่วนเขาจะแคร์หรือไม่แคร์ใครบ้าง ก็ต้องไปดูอีกเรื่องนึง

ส่วนสรุป ค.ห. ของดิฉันคื 
ถ้าร้องเรียนตัวบุคคลไปเลย ก็จะเกิดการแก้ไขปรับปรุง
แต่ถ้าแค่เอาสะใจ อย่างในบางค.ห. ที่ประชดประชัน ....เรียกว่าเม้าส์ ค่ะ  เขาอาจไม่แคร์ ไม่งั้นคงอยู่ไม่นานขนาดนี้
comment47:ตอนไปเกาหลีครั้งล่าสุดเมื่อปลายปีที่ผ่าน ไปวังเคียงบก เห็นความเปลี่ยนแปลงของเด็กๆ เกาหลี เห็นเด็กสาวๆ นิยมแต่งชุดฮันบก ไปถ่ายรูปกันเยอะมากๆ ทั้งไปกับเพื่อน ไปกับแฟน หนุ่มสาวแต่ชุดคู่กันน่ารักดี ผมว่าส่วนใหญ่เค้าก็ถ่ายไปลง social กันตามสมัยนิยม เป็นการส่งเสริมวัฒนธรรมดีออก ลองนึกภาพว่า ถ้าเด็กไทย ใส่ชุดไทย ไปเที่ยววัดพระแก้ว ก็น่าจะดูน่ารักได้ไม่แพ้กันเลย ไม่ว่าสถานที่จะเป็นของรัฐหรือเอกชน ผมว่าเจ้าหน้าที่ควรต้องปรับทัศนคติ กล้อง DLSR ก็ไม่จำเป็นต้องถ่ายเพื่อการค้า  จับสังเกตดูก็ได้ ถ่ายกันเองระหว่างเพื่อนฝูงกับมีช่างภาพไปถ่าย การพูดคุยมันไม่เหมือนกัน social network นี่ช่วยส่งเสริมวัฒนธรรมทางอ้อมได้เหมือนกัน  แต่ถ้าตีกรอบห้ามไว้ซะทั้งหมดตั้งแต่ต้น ใครจะอยากมาใส่ชุดไทยไปถ่ายรูปกัน
comment48:พระราชวังบางปะอินก็ห้ามนะ
ไม่เห็นใช่เรื่องแปลก
comment48-1:ควรแก้ไข่ไอ้ที่เป็นของรัฐก่อนเลย ให้ใส่ได้
comment49:เราก็เคยใส่ไปนะคะ ผ้าซิ่นแบบไทยๆ โชคดีไม่โดน ไปปีก่อน ไม่เข้าใจทำไมไม่สนับการแต่งกายไทยๆ น่ารักสวย สุภาพดีออก
comment50:ถ้ากลัวถ่ายเพื่อการค้า ทำไมไม่อนุญาตมันซะเลยแล้วเก็บค่าเข้าแพงหน่อย หรือว่าสถานที่จะเละเพราะคนเยอะ
comment51:เป็นคนไทย แต่ห้ามใส่ชุดไทย ถ้าจะใส่ต้องเสีย "เงิน" อย่างนั้นเหรอ?
สรุปชุดไทยมีให้หาเงินเข้ากระเป๋าคนบางกลุ่มเหรอ?
comment51-1:คนละประเด็นกันมั้งคะ ที่เค้าห้ามใส่ชุดไทยเข้าเมืองโบราณเพราะกันพวกที่มาถ่ายเชิงพาณิชย์ พรีเวดดิ้ง ฯลฯ เหมือนจะใช้สตูดิโอก็ต้องติดต่อจะฟรีหรือเสียค่าเช่าสถานที่ก็ว่ากันไป ไม่ใช่จะใส่ชุดไทยทำไมต้องเสียตังค์ เค้าไม่ได้มาเก็บค่าที่คุณอยากใส่ชุดไทยสักหน่อย
comment51-2:ขอบคุณครับ ไม่ได้เข้ามานานเลยพึ่งเห็น อ่านความเห็นคุณแล้วก็จริงอย่างที่คุณว่า
ยังไงขออภัยด้วยครับที่เข้าใจผิด ^^
comment52:คราวก่อนมีกระทู้ ใส่ชุดไทยเข้าวังก็ไม่ได้นะ ถือว่าแต่งกายไม่สุภาพ
comment53:การแก้ปัญหา เรื่องการถ่ายเชิงพาณิชย์
ด้วยการ ห้าม หรือ แบน การใส่ชุดไทยไปเลย

มันดูเป็นการแก้ปัญหาอย่างสุกเอาเผากิน
เหมือนการเซนเซอร์น่ะ ไม่อยากทำงานเยอะในรายละเอียด
ก็แบน นม ให้หมดเลย โงกุน ชิซูกะ เอาหมด

มันเป็นความย้อนแย้ง ที่สังคมกำลังต้องการเชิดชูการแต่งกายแบบไทย ไทยเดิม
แต่สถานที่สำคัญๆ ประกาศ แบนๆๆ

ไม่รู้สึกว่าเพี้ยนกันไปหน่อยหรือคะ

ไม่เข้าใจจริงๆ นะ
comment54:นึกว่าการแต่งตัวให้เข้ากับสถานที่จะเป็นเรื่องดีๆ
เที่ยวเมืองโบราณใส่ชุดไทยย้อยยุค ก็น่าจะเหมาะสม
comment55:ทั้งเมืองโบราณ ทั้งสถานที่ราชการที่สั่งห้ามการใส่ชุดไทย .. และชุดอื่นๆ

แก้ปัญหาแบบหว่านแหทั้งนั้น

บรรจงคิดให้ดี จะเห็นว่า มันไม่เป็นการสมควรที่เราจะถูกริดรอนสิทธิ์การแต่งกาย

ส่วนปัญหาการถ่ายภาพเชิงพาณิชย์ เรื่องนั้นเป็นหน้าที่ของสถานที่ที่จะต้องพิทักษ์ผลประโยชน์ของตนเอง "โดยไม่กระทบกับคนอื่นๆ ที่ไม่เกี่ยวข้อง" แต่ไม่ใช่ปกป้องตนเองโดยไม่สนใจสิทธิ์ของผู้อื่น
comment56:ใกล้ตรุษจีนแล้ว ผมกับที่บ้านจะใส่ชุดจีนเข้าไปเที่ยวได้ไหมครับ  ???
[Spoil] คลิกเพื่อดูข้อความที่ซ่อนไว้แต่รับรองไม่ใช่ชุดจิ๋นซีฮ่องเต้ครับ
comment57:ค่าต๋วแพงครับ
ไปดูของจริงดีกว่า จะไปดูทำไมของจำลอง...
comment58:เค้ากลัวใส่ละไปทำการค้าอะไรอ่ะคะ งง ขายชุดไทยงี้เหรอ 
ถ้าพวกพรีเวดดิ้งอ่ะมันดูง่ายจะตาย ก็ใส่ละถ่ายเป็นคู่ชายหญิง แค่นี้เองแยกยากตรงไหน
comment59:ไปวัดแถวอยุธยาก็ได้ครับ ไหว้พระได้บุญด้วย ได้ถ่ายรูปสถานที่จริง นักท่องเที่ยวเห็นก็ชอบ อาจจะมีนักท่องเที่ยวขอถ่ายรูปด้วย ส่งเสริมการท่องเที่ยวได้อีก

อีกอย่างนะ เค้าคงให้ความสนใจกับทัวร์ นักเรียน นักท่องเที่ยว ตปท. กลุ่มใหญ่ๆมากกว่า คงเข้าใจนะ
comment60:เอ่อ... เวลาไปเที่ยว ทุกคนถ่ายรูปค่ะ

เที่ยวน้ำตก เที่ยวทะเล เที่ยวภูเขาถ่ายรูปหมดค่ะ  ไม่ได้เอาไปใช้เชิงการค้าอะไร แต่ทุกคนก็ย่อมให้รูปออกมาสวย ๆ  

นี่สถานที่ท่องเที่ยวแบบไทย ๆ คนจะอยากใส่ชุดไทยไปถ่ายรูปก็ย่อมไม่แปลกค่ะ และอยากให้ภาพสวยๆ ด้วย เพื่อนใครเล่นกล้องก็ชวนกันไป เรื่องธรรมดามากของคนที่จะไปเที่ยว  (แม้จะมีส่วนน้อยที่เน้นไปนั่งวาดรูป หรือไม่นั่งดื่มด่ำกับสถานที่แต่ส่วนใหญ่ไปถ่ายรูปทั้งนั้นค่ะ)

จะไปเที่ยวแล้วถ่ายรูปกลับมาถ่ายแต่วิวไม่ติดคน หรือถ่ายติดคนแต่แต่งชุดทันสมัยในเมืองโบราณ  ขอบอกว่าปัญหาโลกแตกค่ะ ใครจะรู้ว่าใครจะเอารูปไปเป็นภาพพรีเวดดิ้งหรือไม่พรี เพราะบางคนไม่ได้จ้างสตูดิโอ เพื่อนๆ กันนี่แหล่ะถ่ายรูปให้กันเอาไปโชว์วันแต่งงานก็ยังได้

คือเข้าใจเมืองโบราณค่ะ แต่ก็เข้าใจนักท่องเที่ยวด้วย   เราเป็นนักท่องเที่ยว ถามว่าเราไม่อยากแต่งชุดไทยในเมืองโบราณเหรอ ถ้าภาพที่ระลึกการท่องเที่ยวของเรามันจะดูน่าสนใจ และน่าจดจำมากกว่าเดิม ไม่ได้เข้ามาต่อว่าเมืองโบราณแต่ก็อยากชี้ให้เห็นว่า ทุกคนอยากมีภาพสวยเก็บไว้ในความทรงจำค่ะเวลาไปเที่ยว
comment61:สรุปว่าเข้าใจกันทั้งสองฝ่ายแล้ว คือผิดที่เจ้าหน้าที่อธิบายไม่ชัดเจน และใช้คำพูดไม่เหมาะสม ส่วนเรื่องเหตุผลที่อธิบายมานี่ก็ยอมรับได้นะ แต่ก็อย่าลืมว่าสุดท้ายก็ต้องเขียนระบุไว้ในกฎระบียบให้ชัดเจนขึ้นเพื่อจะได้ไม่เกิดเหตุการณ์แบบนี้ขึ้นอีก
comment62:ต้องทำใจว่า ไม่ควรทำตัวแตกต่างในสังคม
comment63:บ้านเราทำอะไรแตกต่างไม่ได้หรอกครับ ผิดทันที

ใส่ชุดไทยเที่ยวก็ยังไม่ได้ สวัสดีเลยงานนี้

คนถึงได้ไปเที่ยวต่างประเทศกันหมดไง เพราะเที่ยวไทยแล้วรู้สึกไม่เป็นตัวเอง ใส่ชุดไทยก็ยังทำไม่ได้
comment64:ถ้ายังตั้งแง่ว่าการใส่ชุดไทยในชีวิตประจำวันทั่วไปมันเป็นเรื่องไม่สุภาพ คนที่ใส่จะต้องทำอะไรแปลกๆ ทำอะไรผิดๆแน่ ใส่แล้วประหลาด ไม่เหมาะสมล่ะก็ 

เลิกรณรงค์ผ้าไทย เลิกบอกให้คนหันมารักชุดไทย ใส่ชุดไทยเถอะค่ะ จะได้จบๆ ง่ายๆ

สงสัยในอนาคต ชุดไทยที่เหลืออยู่ก็คงเป็นแค่ชุดยูนิฟอร์มที่ตัดด้วยผ้าไทย แค่นั้นเองมั้ง ที่เขาจะมองว่าสุภาพ ถูกกาละเทศะ...
comment65:เรื่องนี้ไม่เกี่ยวกับตังใช่ไหม
งั้นผ่าน ^_^
comment66:เราก็ดันจินตนาการไปว่ากลัวจะไปแอบอ้างเป็นใครในสมัยก่อน ใส่ชุดไทยถ่ายรูปกับสถานที่โบราณ อาจจะมีอะไรติดมาก็เป็นได้
comment67:ไปดู เมือง มัลลิกา ที่จ.กาญ เป็นตัวอย่างซะนะ โลกเปลี่ยนสมัยเปลี่ยน เค้าให้คนใส่ชุดไทยจนชุดไทยให้เช่าเเทบไม่พอ ทุกคนเวลาไปเที่ยวเค้าก็อยากถ่ายรูปเก๋ๆ เข้ากับ สถานที่ กันหมดนั่นเเหละ ในเมื่อห้ามไม่ได้ก็ทำให้มันจริงจังเป็นเรื่องเป็นราวไปเลย ถ่ายกันให้ซะใจ มีชุดให้เช่า อะไรก็ว่าไป รับรอง คนเเห่ไปเพียบ !
comment68:ตั้งแต่ผู้ก่อตั้งเสียชีวิตแล้วลูกชายมาบริหารงานแทนก็มีแต่เรื่องธุรกิจไปหมด สมัยก่อนค่าเข้าถูกพอที่คนหาเช้ากินค่ำจะเข้าไปชมได้
comment69:อืม ตอนแรกเราก็ไม่เข้าใจ แต่พออ่านที่คห.8 เล่ามา เราเห็นใจทางพิพิธภัณฑ์นะ

ที่นี่เราก็รักมาก เคยไป 2 ครั้งติดๆกันเพราะชอบขั้นสุด เคยพาเพื่อนต่างชาติมาด้วย
เราว่าเป็นที่ที่ลงทุนสูงมาก และรวบรวมอะไรไทยๆไว้ได้ดีสุดเท่าที่เคยไปเที่ยวมา พื้นที่ก็กว้าง

ถ้าจะมีใครสมควรโดนตำหนิในที่นี้ นอกจากพนง.ไม่สุภาพแล้ว
เราว่าก็พวกช่างกล้อง ตัวแบบที่อยากได้รูปสวยๆโดยไม่ลงทุน แอบเข้าไปถ่ายแช่รบกวนคนอื่น ละเมิดกฎนี่แหละ
คนพวกนี้ทำให้คนทั่วไปไม่ได้ถ่ายรูปในมุมที่สวยๆด้วย เพราะถ่ายแช่ ถ่ายนาน ประหนึ่งเจ้าของสถานที่
และถ้าแอบแฝงมาในราคานักท่องเทียวธรรมดานี่ก็เห็นแก่ตัวอย่างมาก 
และเป็นสาเหตุที่ทำให้คนอื่นๆที่มีเจตนาใส่ชุดไทยไปถ่ายรูปเล่นๆทั่วไปไม่ได้ใส่ชุดไทยไปเที่ยวเล่นด้วย
comment70:เห็นหลายๆคนหลงประเด็นเรื่องการรณรงค์ใส่ชุดไทย คือนี่มันไม่เกี่ยวกันหรือเปล่าคะ ทางเมืองโบราณเขาก็ต้องรักษาสิทธิ์ของตัวเอง มันยากนะคะที่จะต้องมาดูแลความเรียบร้อยเพราะพื้นที่กว้างขนาดนั้น เมืองมัลลิกาที่คนไทยใส่ชุดไทยเข้าไปได้ นั่นก็เป็นเรื่องดี แต่ถ้ามีคนแอบไปทำพรีเวดดิ้งกันในนั้น เขาก็คงไม่ปล่อยไปง่ายๆหรอกค่ะ
comment71:โอยยยย ปวดหัวกับคนที่ไม่อ่านเนื้อหาแล้วด่าเจ้าของธุรกิจ

จะบ้าตาย ถ้าไม่อ่านเนื้อหาก็อย่าแสดงความเห็นแบบหลับหูหลับตาเลยครับ อายเค้า

เรื่องนี้ ... ที่ควรโดนตำหนิคือ 
1. จนท. ที่ใช้กิริยาท่าทาง คำพูดไม่เหมาะสม ควรปรับปรุงให้ดีขึ้น
2. พวกหากินจากการแอบถ่ายรูปเชิงพานิชย์ ในที่ที่เค้าไม่ได้อนุญาตให้ถ่าย จนทำให้คนถือกล้องท่านอื่นเดือดร้อนไปด้วย

แค่นี้แหละครับ
comment72:อย่าให้ใส่ไปน่ะดีแล้ว แต่ควรเปลี่ยนคำพูดให้ดีๆหน่อย ไม่ใช่มาแหวใส่แบบนี้
comment73:อ้าว มาไม่ทันข้อความเดิมซะละ 
ถ้าจะอัพเดทสถานการณ์ก็แค่เพิ่มข้อความหรือบางอย่างที่เป็นส่วนตัวก็แก้ไขก็พอ ลบของเก่าทั้งดุ้นออกทำไมกัน
comment74:เป็นสถานที่ท่องเที่ยว แต่ห้ามถ่ายรูปสวยๆ ห้ามใส่ชุดสวยๆเข้ากับสถานที่ พูดจาว่าแบบไม่ให้เกียรติคนท่องเที่ยว 
สถานที่จำลองขึ้นมาแท้ๆห้ามถ่าย แล้วสถานที่จริงๆล่ะ เช่นวัดหรือสถานที่โบราณจริงๆ เขาให้ใส่ชุดไทยเข้าไหม 
ห้ามทุกที่ หรือห้ามบางที่ อยากรู้ตรงนี้
อยู่เมืองไทย ห้ามใส่ชุดไทยถ่ายรูป แล้วถ้ามีคนใส่ชุดคาวบอย ชุดแฟนซี ชุดคอสเพลย์ เข้าได้ไหม ถ่ายรูปได้ไหม
กล้องที่ถ่ายต้องใช้กล้องมือถือถ่ายเหรอ กล้องดีๆหน่อยห้ามเอามาถ่ายเหรอ เข้าไปเที่ยวห้ามเอาขาตั้งกล้องด้วยใช่ไหม
เห็นมีว่าพวกถ่ายพรีเวดดิ้ง ก็พอเข้าใจนะ ก็ต้องทำให้ชัดเจนว่าห้ามพวกสตูดิโอมาถ่ายทำใดๆ หรือให้ถ่ายไปก่อน ฟ้องทีหลัง
แต่แบบเพื่อนๆกันถ่ายกันเอง ห้ามถ่ายด้วยเหรอ ยิ่งคิดแล้วยิ่งมึนดี สรุปคือยังไงดีนะ เที่ยวได้ ชมได้ ห้ามถ่ายรูปสวยๆ สรุปแบบนี้ได้ไหม
แล้วถ้ามีคนที่เป็นตากล้องเก่งๆมาเที่ยวล่ะ แบบแค่ถ่ายวิวโน้นนี่นั่น ถ่ายอะไรก็สวยหมด จะโดนฟ้องไหม อันนี้คิดแทนคนที่ถ่ายรูปสวยๆนะ
เฮ้อ เมืองไทย อยู่ว่ายากแล้ว เที่ยวยากกว่า

เพิ่มเติมนิด ...เรื่องกลัวบริษัท ทีมงานถ่ายรูปแต่งงานหรือ prewedding พวกนี้เนี่ย แล้วทำไมเมืองโบราณไม่ co กันไปเลย เก็บค่าสถานที่จากบริษัททีมงานถ่ายทำ เป็นเรื่องเป็นราว ไม่ใช่คอยระแวง ราวกับอยากเก็บสิ่งที่สร้างไว้เฉยๆกลัวคนถ่ายรูปสวยๆออกไป

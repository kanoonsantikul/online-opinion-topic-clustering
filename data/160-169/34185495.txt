title:ที่จอดรถวัดหลวงพ่อโสธร ขนาดนี้เชียวเหรอ (เตือนภัยค่ะ)
comment:เมื่อสองอาทิตย์ที่ผ่านมา เรามีโอกาสได้แวะนมัสการหลวงพ่อโสธร จังหวัดฉะเชิงเทรา
เมื่อก่อนเราแวะบ่อยพอสมควร สมัยที่ที่จอดรถและที่ขายของยังอยู่ด้านใน ใกล้ ๆ กับโบสถ์หลังใหม่
แต่เมื่อสร้างโบสถ์หลังใหม่เสร็จแล้ว ที่ขายของกับลานจอดรถได้ย้ายมาอยู่ด้านหน้าตรงกันข้ามกัน ก็ยังมีโอกาสได้ไปบ้าง
แต่ครั้งสุดท้ายคือนานมากพอสมควร คิดว่าอาจจะสองสามปีแล้ว
ครั้งนี้ระหว่างทางจะกลับบ้านต่างจังหวัด เลยชวนพ่อแม่แวะ ก็ขับรถเข้าไปเห็นป้ายบอกชัดเจนใหญ่มาก ว่าลานจอดรถฟรี
พอเลี้ยวเข้าไปก็จะมีคนวิ่งกรูมาดักหน้ารถ โดยเหมือนอำนวยความสะดวกให้ โดยการโบกให้จอด 
และคนที่วิ่งดักหน้ารถก็มีสองสามคน แบบต้อน ๆ นิด ๆ อ่ะค่ะ คือคนขายของแถวนั้น
แต่น้องชายเราก็ไม่ได้จอดตรงที่คนโบกเพราะว่าเราไปวันธรรมดา ซึ่งลานจอดรถโล่งมาก น้องชายก็ขับเลย ๆ ไปด้านใน
คนโบกก็ไม่ลดละ วิ่งตามรถเรามา แล้วก็มีเด็กวิ่งตามมารถมาเพิ่มอีกคน แต่พอมาเจอคนโบกคนนี้ เด็กคนนี้ก็ทำหน้าจ๋อย ๆ แล้วเดินไปทางอื่น
พอจอดลงจากรถ คนโบกก็เข้ามาใกล้ ๆ พร้อมทั้งเชื้อเชิญให้ซื้อดอกไม้ธูปเทียนจากร้านเค้า เค้าพูดจาดีนะคะ 
เราก็ยังไม่ตอบอะไร คุณพ่อก็เลยบอกว่า นั้นเราไปจอดตรงหน้าอบต.ดีกว่า (อบต.หรืออบจ.อะไรสักอย่างเนี่ยค่ะ ลานใกล้ ๆ กัน)
เราก็เลยขึ้นรถกัน แล้วย้ายไปจอดลานข้าง ๆ มีป้ายจอดฟรี เหมือนเดิม แต่เหตุการณ์เหมือนเดิมเป๊ะ แค่มีคนใหม่มาแทน 
เค้าก็บอกว่า ช่วยซื้อดอกไม้ธูปเทียนหน่อย เด๋วแม่ค้าจะดูแลรถให้อย่างดี 
แต่พวกเราก็ตอบว่า ไม่ซื้อค่ะ อยากไปซื้อของทางวัด เค้าก็บ่นงึมงำ ๆ แล้วก็เดินไปหารถคันใหม่ที่กำลังเข้ามาจอดพอดี
รถคันใหม่มากันหลายคนค่ะ เราเห็นเค้าลังเล ๆ แต่สรุปเค้าก็ไม่ได้ซื้อ แล้วมีคนอยู่เฝ้ารถหนึ่งคน จอดใกล้ ๆ เรา
เราเข้าไปไหว้พระ สักพักก็กลับค่ะ ก็กลัว ๆ รถจะมีอะไรแถมมาเหมือนกัน กลับมาถึงรถก็เดินวน ๆ ดูตรงสีรถ แต่ไม่มีอะไร
เรานั่งในรถ ระหว่างทางกลับบ้านก็คุยกันว่า จริง ๆ ถ้าอบต.หรือทางวัดจัดที่จอดรถแล้วเก็บเงินไปเลย ก็คงจะดีกว่า 
คือให้คนมาโบก ๆ แบบนี้ พูดแบบนี้ จริง ๆ เข้าใจว่าอาชีพทำมาหากินสุจริต แต่มันทำให้คนมาเที่ยวเค้ารู้สึกรำคาญ
เมื่อก่อนหลังไหว้พระเสร็จ เราก็เดินตลาดตรงนี้ ดูขนม ของกินนะคะ แต่รอบนี้ ทำให้ไม่อยากเดินเลย
พอตอนเช้า พึ่งเห็นที่กระจกหลังรถ มีคนเขียนไว้บนกระจกหลังรถค่ะ ว่า "จนโว้ย"
(คือแวะวัดแล้วตรงกลับบ้าน ไม่ได้ไปไหน ที่บ้านมีที่จอดรถในบ้านเรียบร้อย มีประตูรั้ว)
เราก็เรียกพ่อแม่ น้องชาย มาดู คืออารมณ์แบบว่า เออเนอะ คนเรา ทำไปได้ แค่ไม่ซื้อของ ต้องเขียนว่าเลยเหรอ
(ไม่ได้ถ่ายรูปนะคะ พ่อให้ลบออก บอกคำพูดไม่เป็นมงคล รถน้องชายเรา เหมือนโดนแช่งอ่ะ 555)
แล้วก็คุยกันว่า ต่อไปจะกล้าแวะไม๊เนี่ย มันรู้สึกไม่ปลอดภัย ขนาดแวะไหว้พระทำบุญ ยังดีที่เขียนแค่ที่กระจก 
แล้วไอ้ลานจอดรถฟรีเนี่ย จริง ๆ มันเป็นพื้นที่ของใคร หรือเป็นสิทธิ์ของคนที่มาเช่าเพื่อทำการค้าขาย 

ไม่รู้แท็กห้องถูกหรือป่าวนะคะ แค่อยากเตือนเพื่อน ๆ ที่แวะเที่ยว ให้ระมัดระวังในทรัพย์สินของตัวเองด้วยค่ะ
comment1:ไปมาเมื่อต้นเดือน จอดฝั่งตรงข้ามที่เป็นลานจอดกว้างๆ ไปถึงมีรถมาจอดพร้อมกันๆ 2-3 คัน เห็นมีคนเดินไปถามๆ ซื้อดอกไม้อยู่ค่ะ เห็นเลยรีบชวนสามีเดินเร็วๆ เข้าไปไหว้ได้ไม่นานก็ออกมาค่ะ ห่วงรถเหมือนกัน พี่ที่ทำงานไปมาก็เจอค่ะ โบกให้จอด บอกว่าจอดฟรี และให้ช่วยซื้อดอกไม้ บอกราคามาเล่นเอาอึ้ง
comment2:โดนเหมือนกันค่ะ  เราเจอบอกให้ซื้อดอกไม้เลยซื้อไปคนละชุด  แถมมีคนมาขอให้ซื้อขนมจากด้วย ทั้งเก่ทั้งชืดเราเลยซื้อแค่มัดเดียว  เดินดูของกินในนั้นก็มีมาดึงแขนให้แวะร้าน คือไม่น่าไปเลยค่ะ 

ครั้งต่อไปเลยจอดฝั่งเดียวกับวัดเลยไม่มีใครมาฉวยโอกาส
comment3:ดงโจรเลยครับ ที่นั่น

ถ้าทางวัดไม่ทำอะไร อีกหน่อยคนจะขยาด 

หรือว่า วัดก็แพ้โจรแถวนั้นเหมือนกัน ดูเหมือนจะเคยมีเรื่องกันอยู่
comment4:วันหลังขับขึ้นไปที่ตึกจอดรถของวัดเลยครับ อยู่ทางขวาตึกขาวๆ 
เดินไกลนิดแต่ไม่มาก
พวกลานจอดขึ้นชื่ออยู่แล้วครับ ถ้ารถดีๆไปจอดนี่อันตรายเลยถ้าไม่ซื้อของ

ผมศัทธราในองค์พระ แต่ถ้าเป็นมนุษย์ ไม่ว่าหัวโล้นหรือหัวดำ ก็หากินกับหลวงพ่อทั้งนั้นแหละครับ

เรื่องการจอดรถนี่เป็นมานานแล้ว ไม่มีใครคิดจะแก้ แถวนั้นมาเฟียทั้งนั้น คนแปดริ้วเค้ารู้ดี
comment4-1:ใช่เลยค่ะ เราไปจอดในตึกทุกครั้งเลย มีคนเฝ้าทางเข้า-ออก แต่ไม่ได้เก็บเงินค่ะ ข้างในตึกจะมืดๆ นิดนึงแต่ไปจอดทุกครั้งไม่มีปัญหาเลยค่ะ ข้ามฝั่งมาถึงทางเข้าโบสถ์ใหม่เลย
comment4-2:ก็ว่าอยู่ อ่านกระทู้แล้วนึกไม่ออก ว่ามีแบบนั้นด้วยเหรอ   
ไปจอดที่ตึกนั้นทุกครั้งที่ไปนี่เอง เลยไม่เจอ ข้าวของที่ขาย ก็แค่ส่งเสียงเชิญชวน ไม่มีถึงเนื้อ ถึงตัว ล้อมหน้า ล้อมหลัง 
เจอแต่มอไซต์ย้อนศร เกือบเฉี่ยว
comment5:ผมไหว้พระพุทธรูปองค์ใดๆ ก็ได้ครับ ตอนไหว้จะระลึกถึงพระพุทธเจ้า ดังนั้นไม่ว่าพระพุทธรูปองค์ใดก็ไหว้ได้
ยิ่งปัญหาคนชอบเอาเปรียบรอบวัดนี้แล้ว ผมก็เลยไม่ไปอีกเลย
comment6:แนะนำให้ไปจอดริมแม่น้ำด้านในหลังโบสถ์ครับ มีลานกว้างๆ จอดได้หลายคัน หรือไม่ก็จอดที่ รร.วัดโสธร ได้เลยครับ ไม่มีพวกมาโบกรถให้กวนใจ ปัญหานี้คนแปดริ้วก็เบื่อเหมือนกันครับ ร้องเรียนถึงผู้ว่าราชการจังหวัดหลายครั้ง เรื่องก็เงียบเหมือนเดิม
comment7:วันไหนจะไปนี่ คิดหนักเลยนะ ไปทำบุญสมองและจิตใจควรสบายๆ แต่กลับต้องเครียด ???
comment8:มิจฉาทิฐิ......ขายได้   มิจฉาอาชีวะ ก็มีรายได้.......
comment9:โห ผมก็คิดว่าจะไปไหว้ หลังจากไม่ได้ไปมาหลายปี อ่านแล้วไม่อยากไปเลย
comment10:ครั้งเดียวเข็ดเลยค่ะ ไม่ไปอีกแล้ว
comment11:คิดว่าจะไปไหว้หลวงพ่อ ให้สบายใจ

แต่กลับได้ทุกข์ เพราะพวกโบกรถให้เข้าไปจอด

เห็นหลายๆคนก็บ่นเรื่องการจอดรถ จนบางคนบอกไม่อยากไปอีกแล้ว
comment12:ใช่ค่ะ ขนาดเรายังเข็ดเลย แค่เขียนกระจก
เราว่ามันรู้สึกไม่ปลอดภัยอ่ะ จับมือใครดมก็ไม่ได้ เพราะคนโบกมีเยอะเป็นสิบ ๆ คน
บางคนขับรถไปตั้งไกล เพื่อไปไหว้พระ แต่ต้องมาเจอแบบนี้
เข้าไปไหว้พระ ใจก็ไม่เป็นสุข เป็นห่วงรถ
comment12-1:คำว่า "จนโว้ย" เค้าหมายถึงตัวคนเขียนค่ะ ทำตัวแบบนี้เวรกรรมตามทัน ไม่มีวันได้รวยค่ะ 

ไม่มีใครมาแช่งเราได้ ถ้าเราคิดดี ทำดีค่ะ
comment13:พุทธพาณิชย์
comment14:เลิกไปนานแล้ว มีแต่ขับผ่านไปมาเฉยๆ
แทนที่จะเข้าวัดทำบุญให้สบายใจ ใจสงบ
กลับกลายเป็นกังวลใจ ไม่สบายใจ ตั้งแต่จอดรถ  
แล้วจะเข้าไปเพื่ออะไร วัดอื่นก็มีเยอะแยะ

ตัววัดเจริญมากๆครับ แต่สภาพแวดล้อมก็เสื่อมลงมากๆเช่นกัน
comment15:เวลาผมตั้งใจจะไปไหว้พระ ไม่ว่าที่ไหนก็แล้วแต่ ผมจะไปซื้อดอกไม้ธูปเที่ยนจากตลาดแถวบ้านหรือตลาดแถวๆวัดที่จะไปไหว้ไว้ก่อนเลย ถูกกว่าด้วย
เวลาไปถึงวัดก็ถือลงมาด้วยเลย จะได้ไม่มีใครมายุ่งกะเราอีก โชว์ให้เห็นจะๆ 
เพราะไปไหว้พระวัดดังวัดไหนก็เจอแบบนี้ตลอด บางครั้งบางที่เห็นจะๆพอเราไหว้พระเสร็จ วางดอกไม้เรียบร้อย เจ้าหน้าที่วัด(มั๊ง)ก็เดินมาเก็บดอกไม้
ออกไปไว้ในถัง สักพักก็มีคนมาหิ้วถังไป จำได้ว่าไอ้คนนี้มันขายดอกไม้ธูปเทียนอยู่หน้าวัดนี่หว่า
ปีใหม่ชอบไปไหว้พระเก้าวัดที่อยุธยา เจอแบบเจ้าของกระทู้เกือบทุกวัด ครั้งสุดทั้ายที่ไปไหว้พระที่อยุธยา (หลายปีละ) ลงจากรถก็มีเรื่องให้เสียตังค์เลย ทั้งขอทาน,พวกเดินขายของที่ระลึก พวกขายนกปล่อยปลาปล่อย(ผมซื้อจากตลาดไปเอง)
พอเดินเข้าวัดก็มีแต่ตู้บริจาก ตู้ทำบุญ แทบจะทุกย่างก้าว พุทธะพานิชย์เกิ๊น
comment16:อ่านแล้วน่าเศร้าใจกับวัดในไทย ไปแล้วแทนที่จะสบายใจแต่กลับได้ความไม่สบายใจมาแทน สำหรับไทยแล้วต้องใช้ยาแรงถึงจะจัดการได้ เพราะถ้าไม่แรงพอ ก็จะมีว่า รังแกคนจนอีก แต่ไอ้คนที่ว่าจนกลับใช้ความกร่าง นักเลง กฏหมู่ มาเป็นเครื่องต่อรอง ใช้สถานที่เป็นแหล่งหากิน โดยไม่ต้องลงทุน และไม่รับผิดชอบอะไรทั้งสิ้น ถามว่าถ้าวันนี้ไม่มีใครไปสักคน หรือเป็นวัดร้างขึ้นมาพวกเขาจะรู้สึกตัวหรือรู้ตัวไหมว่า มีส่วนทำให้เกิดขึ้น ก็คงมีแต่มาร้องขอความเห็นใจให้ช่วยเหลือ ไม่มีเงินไม่มีรายได้ อยากให้แชร์หรือบอกกันเยอะๆ ว่าอย่าไปเลย ไปที่อื่นๆก็ได้ ที่เงินนั้นได้กับวัดจริงๆ
comment17:อยากไหว้พระ วัดไหนก็เหมือนกัน วัดที่คนไม่พลุกพล่านยิ่งดี 
วัดวาที่ดังๆ ผลประโยชน์ก็ยิ่งเยอะ พระพุทธรูปที่ไหนก็ศักดิ์
สิทธิ์พอกันหมด คิอถ้าไม่มีคนเฝ้าก็ต้องปิดโบสถ์ใส่กุญแจเเทบ
ทั้งนั้น 

ไม่มีพระพุทธรูปวัดไหน คุ้มครองคนหรอกครับ มีแต่คนต้องคุ้ม
ครองพระพุทธรูป
comment18:ถ้าผมจำไม่ผิดมีปีนึงที่รายการของ Thaipbs ไปถ่ายเกี่ยวกับวัดโสธรแต่ไป 2 ชุด
ชุดแรกไปพร้อมโลโก้สถานีไม่มีอะไรผิดปกติ
ชุดสองโดนตั้งแต่จอดรถ พอกลับมาเจอปล่อยลมยางรถกับเขียนกระดาษด่ายัดไว้ในท่อ
comment19:ผมจอดบนตึกนะ ไม่เจออะไร อาศัยไปแต่เช้า ไหว้เสร็จก็รีบกลับครับ
comment20:เวลาผมไป ผมจะไม่ไปจอด หน้าร้านไหนเด็ดขาด เลือกจอดกลางๆ ดีกว่า
comment21:ผมเข้าไปจอดที่โรงเจ ติดแม่น้ำนะครับ
comment21-1:ผมไปก็ไปจอดโรงเจแบบคุณนะครับ ไม่เคยมีปัญหาอะไร
comment22:คิดไหมครับว่าใครได้ประโยชน์ (จริงๆ ต้องเรียกว่า "ส่วนแบ่ง") มันเป็นเค้กก้อนงามเลย
ผมจำคำนี้เสมอ "พุทธพาณิชย์"  เมื่อความศรัทธาเข้าสิ่ง เหลือบก้อจะตามไปเกาะกินด้วย  ไม่ใช่ผมไม่ศรัทธาอง์หลวงพ่อโสธรนะครับ แต่ผมเห็นเหลือยพวกนี้แล้วทำให้ผมไม่อยากไปเลย

เอ้า...ท่านรองเจ้า...ว่าไงน่ะ
comment23:มันเป็นธุรกิจไปแล้วค่ะ
comment24:ที่วัดไผ่ตัน ก็มีองค์หลวงพ่อโสธรนะ ไปกราบท่านที่นี่แทนก็ได้นะ
comment25:1. จอดด้านหลังวัด มีลานโล่ง ฟรี  
2. จอดบนอาคารจอดรถ ฟรี
3. วันหยุด จอดที่โรงเรียน ฟรี  เดินไกลหน่อย
comment26:เราเคยไปช่วงเดือนกรกฏาคมครั้งแรก และคงเป็นครั้งสุดท้ายที่ไป ทั้งที่จอดรถคนก็วิ่งมาอ้อมล้อมบอกให้จอด แต่สุดท้ายก็ต้องซื้อดอกไม้ธูปเทียน พอเข้าไปในวัดคนก็แน่นเบียดกันไปหมด โดยไม่รู้ว่ามาไหว้พระจะได้บุญหรือได้บาปแทน จนเราคิดว่าเป็นสถานที่สำหรับการจ่ายเงินเพื่อได้ความสบายใจมากกว่าวัด
comment27:ผมไปเช้าๆ จอดที่อาคารจอดรถ 

ล็อครถให้ดีอย่าเก็บของมีค่าไว้ ก็พอ
comment28:รู้สึกว่าจะโดนกันมาเยอะ ผมก็ไปจอดแถวนั้น ก็ซื้อของเขา เพราะคนไปด้วยเขากลัวรถพัง
comment29:วัดหลวงพ่อโสธรมาเฟียเยอะค่ะ ไม่มีใครทำอะไรได้ แถมทางวัดก็ไม่ทำอะไรกับคนพวกนี้ เพราะต่างคนต่างได้ผลประโยชน์ค่ะ คือผลประโยชน์เยอะมากตั้งแต่ระดับบิ๊กลงมาเลยค่ะ คนฉะเชิงเทราเขาเอือมระอากับคนในวัดจะตาย
comment30:เคยเจอเหมือนกันค่ะ เอาน้ำมาให้ลองชิมบอกไม่ซื้อไม่เป็นไร พอเข้าว้ดกลับออกมาก็ถามอีกว่าสนใจมั๊ย พอบอกไม่เอา ก็บ่นเสียงดังๆแบบไหนสัญญาแล้วว่าจะกลับมาซื้อ. เราก็เอิ่ม...ยังไม่ได้พูดอะไรเลย
comment30-1:ชอบส่งให้ชิม เราไม่ค่อยกล้าชิมหรอก จะซื้ออะไรก็ตั้งใจเลยจะซื้อ 
ถ้าจะไม่ซื้อ ไม่ชิมเด็ดขาด บางคนเดินมายัดใส่มือเลย ก็รับนะ แต่ก็ไม่ซื้อ
comment31:เจอเหมือนกันคะ ไปจอดรถเเล้วจะมีคนมายืนรอแล้วให้เราไปซือดอกไม้ เราจะไปแก้บน เราก้อถามไข่ร้านนั้น แต่มันแพงเลยไม่เอา ก็เลยจะเอาแต่ดอกไม้ธูปเทียน ตอนแรกเลยบอกชุดละ20 พอไไม่เอาไข่แม่เจ้าชุดละ40บาท ทำไมเป็นแบบนี้คะ หากินง่ายไปมั้ย แล้วพอเราจะกลับถือไข่มาด้วย มีเด็กวิ่งมาพี่ๆขอไข่หน่อยเลยให้ไปสองฟอง แม่เจ้าเด็กเอาไปใส่แผงไข่ ไปขายต่อ โอ้ยยยน่ากลัวมาก อายฟ้าดินบ้าง ขนาดติดวัดนะ ไม่ช่วยให้จิตใจดีเลย
comment32:เคยไปมาเมื่อนานมากแล้วครับ พลาดไปจอดที่จอดข้างๆโบสก์ใหม่ครับ ก็มีคนมาโบกรถเหมือนกับเจ้าของกระทู้เลยครับ แต่ครอบครัวเราเลือกที่จะอุดหนุนดอกไม้ ธูป เทียน ตามที่คนโบกรถชวน 

แม่เจ้า!!!! โดนไปชุดนึงแพงมาก จำไม่ได้ว่ากี่บาท แต่ไปกันห้าหกคน โดนค่าดอกไม้ ธูป เทียน ร้านตรงนั้นไปราวๆ 200-300 บาท เงิบเลยครับผม หลังจากนั้นไม่ไปจอดตรงนั้นอีกเลยครับ
comment33:ไปมาเดือนก่อนพอดี เห็นหลายป้ายบอกให้จอดฟรี  สุดท้ายเลี้ยวไปจอดที่จอดรถของโรงพยาบาลฝั่งตรงข้ามวัด ซึ่งโรงพยาบาลมีตึกจอดแล้วบอกว่าให้ฟรีสำหรับวัด เป็นตึกจอด มียาม ไม่เก็บเงิน ไม่มีคนมาขายของ เข้าออกง่าย  เดินมานิดหน่อย  ขอแนะนำ
comment34:เพิ่งไปมาเมื่อวันอาทิตย์ที่ผ่านมานี้เองค่ะ 
ไม่ได้ไปมาก็เกือบ2ปีแล้ว ปกติที่เคยๆไปจะจอดไม่ซ้ำแต่ละที่แต่ก็ไม่เคยเจออะไร แต่คราวนี้ด้วยความที่ไม่รู้ เห็นว่าจอดรถฟรีก็เลี้ยวเข้าไปเป็นบริเวณที่ติดกับที่เค้าขายของ ก็มีแม่ค้าพ่อค้าเด็กๆโบกกันให้เกรียวกราว มีว่างตรงที่นึงเลี้ยวมาก็เจอเลยค่ะก็จอด พอลงรถก็มีป้าเอาน้ำตาลสดมาให้กินบอกว่าถ้าชอบกลับมาก็ช่วยซื้อป้าหน่อย เราไปกับแฟน2คน แฟนนี่เดินไปไกลละ โดนลากดึงไปซื้อพวงมาลัยร้านเค้า คือเราก็กลัวว่ารถจะเป็นอะไร จะมีคนมาขูดรถหรือปล่อยลมยาง ก็เลยโอเคซื้อๆไป พอคิดเงินโหๆๆ พวงมาลัย50บาท ธูปเทียนดอกบัวแผ่นทอง 50 บาท รวมเป็นคนละ 100 2คนก็ 200 บาท โหๆๆๆ พอกลับมาที่รถป้าคนเอาน้ำตาลสดให้ชิมก็ทำหน้าตื่นแล้ววิ่งมาหาประกบชิดตัวให้ซื้อน้ำตาลสด บอกว่าไหนว่าจะมาซื้อไงไหนว่าเดี๋ยวกลับมาเนี่ยอุตส่ารอ บลาๆ เราเห็นว่ามีแบบเเก้วด้วยเลยโอเคยอมซื้อเป็นแบบแก้วไป ดีกว่าต้องเหมาซื้อไปเป็นชุดหลายขวด

คือพอเจอแบบนี้เราไม่สบายใจมากเลย นึกถึงที่เราไปทำบุญไหว้พระมาก็ยิ่งรู้สึกไม่สบายใจเพราะทำให้นึกถึงเรื่องราววันนั้น ก็ยังเคารพ ศรัทธา นับถือ หลวงพ่อโสธร แต่ต่อไปขอระลึกถึงแล้วกราบอยู่ที่ห้องจะสบายใจกว่ามากๆ
comment34-1:ไม่อยากไปเหมือนกันคะ เรากลัว ดูไม่เป็นมิตรเลยคนแถวนั้น มีแต่จะเอาจากเรา
comment35:คือพวกดอกไม้ธูปเทียนนี่บางวัดเค้าให้ฟรีด้วยนะคะ อย่างศาลหลักเมืองงี้ ตอนนั้นเราไปดูงานที่ศาลเด็กกับอาจารย์ ก็เลยมีโอกาสได้แวะศาลหลักเมืองที่อยู่แถวนั้น แล้วเรากับเพื่อนก็แบบ ไม่เคยมาวัดหรือสถานที่ทำบุญที่คนพลุกพล่านแบบนี้มาก่อน พอเจอคนมาขายดอกไม้ธูปเทียนหน้าวัดเรากับเพื่อนก็ซื้อไป เพราะคิดว่ามันเป็นเรื่องปกติ เสียไป 20 หรือ 30 นี่แหละค่ะจำไม่ได้ พอซื้อเสร็จก็เดินไปหาอาจารย์กะเข้าไปในศาลหลักเมืองพร้อมกัน อาจารย์เราก็แบบซื้อมาทำไม เท่าไหร่เนี่ย ในศาลเค้าให้ฟรีนะ เราก็เพื่อนนี่เงิบเลยค่ะ =w=" ...แต่ก็ถือซะว่าทำบุญไปวันนั้น แต่มันแย่จริงๆ นะ มาหลอกขายคนที่ไม่รู้แบบนี้อ่ะ
comment35-1:ศาลหลักเมืองตรงไหนให้ฟรีคะ แนะนำหน่อย ไปทีไรก็เข้าไปซื้อด้านในตลอด
comment35-2:ในศาลไม่ฟรีค่ะ ชุดละประมาณ60
comment36:คนแปดริ้วเองยังเบื่อมากๆครับ ถ้าจะมาจอดแนะนำให้เลี้ยวเข้าซอยผ่านโบสถ์ไปจอดด้านหลังที่ติดริมแม่น้ำ พึ่งเทปูนไว้ให้จอดได้เยอะอยู่ครับ ไม่มีเหล่าผีเปรตมาคอยรังควาน เคยคุยกับคนที่พอรู้เรื่อง เค้าว่าทางวัดก็อยากจัดการเหมือนกัน แต่ทำไม่ได้ มาเฟียตรึมเลยแหละครับ เฮ้อ
comment37:ปกติไปบ่อยเหมือนกัน แต่จะจอดด้านหลังและโรงเจ
ล่าสุดที่ไปมา ด้านหลังไม่ให้เข้า มีการก่อสร้าง เลยต้องไปจอดบริเวณที่มีของขายแทน
บอกตรงๆ ไปไหว้พระ แต่จิตใจมีแต่ความโกรธเคืองกับคนพวกนั้น ไม่รู้จะได้บุญหรือบาป 
เกลียดพฤติกรรมมากค่ะ จะด่าว่าเลวยังน้อยไป
คนถ้าเค้าอยากกิน เค้าก็ซื้อเอง ไม่เห็นต้องบังคับขนาดนั้น
เราเป็นคนชอบกินขนมจาก กับน้ำตาลสดมาก ปกติถ้าไหว้เสร็จจะเดินออกมาซื้อหน้าวัดตลอด
แต่เจอพวกที่อยู่ข้างใน สักสลึงก็จะไม่ให้ค่ะ
จะด่าว่าเลวยังน้อยไป ทำให้ขยาดกับการไปวัดมากค่ะ ไว้ที่จอดด้านหลังทำเสร็จค่อยไปกราบหลวงพ่อใหม่นะคะ
comment38:ไปครั้งเดียวเข็ดเลย  มีแต่จ้องจะหาผลประโยชน์จากคนไปทำบุญ
comment39:เราไปกับครอบครัวมาเมื่อเดือนที่แล้วค่ะ วันที่ 14 สิงหาคม เป็นรถตู้ของครอบครัวค่ะ คนขับรถก็เข้าไปหาที่จอดปกติ ยังไม่ทันจะจอดสนิทเลย มีป้าคนนึง อายุราวๆ35-40 ใส่หมวก ปีกกว้าง เสื้อแขนยาว เดินมาเปิดประตูรถเรา (เป็นประตูเลื่อนแบบรถตู้) แล้วก็พูดขายของเลย "ดอกไม้ค่ะคุณพี่ ดอกไม้ไหว้พระสดๆ ธูปเทียนก็มีนะคะ" แล้วก็พยายามไล่ต้อนกลุ่มครอบครัวเราไปที่ร้านเค้า คือเดินดักหน้าดักหลัง เราก็เริ่มไม่ชอบใจแล้ว จึงดึงมือแม่ออกมา ทุกคนในครอบครัวก็เดินตามแม่เราออกมา ป้าแกก็ยังวิ่งมาดัก "ร้านอยู่ด้านนู้นนะคะๆ" พยามพูดเสียงดัง เราก็ไม่เข้าใจ ว่าทำไมต้องตะโกนขนาดนั้น บ้านเราก็ไม่สนใจค่ะ อยากไปซื้อในวัดมากกว่า พอป้าเห็นว่าเรา ไม่ซื้อแน่ เลยเดินจากไปพร้อมกับทิ้งท้ายไว้ว่า "ขอบคุณมากค่ะ(ด้วยเสียงอันดัง) ขอให้เจริญลง เจริญลงนะคะ" เราทนไม่ไหว ปรี๊ดมากค่ะ คนจะมาทำบุญมาเจอเรื่องแบบนี้ เราเดินเข้าไปดักหน้าป้าเลย แล้วถามเสียงดังๆ(เราเป็นคนเสียงดังฟังชัด) "เมื่อกี้ป้าพูดว่าอะไรนะคะ?" ป้าไม่ตอบค่ะ แต่เดินหนี เราเลยตะโกนไล่หลังป้าไปว่า "ขอให้ขายดีเททิ้ง เทขว้างนะค้าาาา" แล้วเราก็เดินหนีเลยค่ะ

ยังไม่จบค่ะ เรื่องของความไม่โปร่งใสของ รำแก้บน 
คือแม่เราไปบนเรื่องใหญ่ไว้ว่าจะถวายนางรำชุดใหญ่1ชุด พอสำเร็จเลยไปแก้บน เราก็ไปแจ้งชื่อค่ะ ว่าชุดใหญ่(ชุดใหญ่รำ8คน) เรื่องราคาเราไม่แน่ใจ เพราะแม่เป็นคนจ่าย ที่นี้พอเสร็จสรรพ เราก็มานั่งรอดูนางรำ (คือจะมีคิวก่อนหน้าเราประมาณ2-3คิว) พอรำไปเรื่อยๆ คิวข้างหน้าเราก็มานั่งดู เราก็สังเกตว่ามีนางรำ6คนก็เข้าใจว่าคิวคนที่นั่งข้างเราหรือเปล่า พอนางรำชุดนี้รำเสร็จ คนที่นั่งข้างเราก็เดินไปคุยอะไรกับจัดคิวไม่ทราบ พอคุยเสร็จ เค้าก็เดินออกไปเลย เราก็เข้าใจว่า คิวต่อไปเป็นคิวของเราแล้วนะ พอพี่คนที่ก่อนหน้าเราเดินออกไปลับสายตาแล้ว คนที่จัดคิว เดินมาบอกกับแม่เราว่า เรียบร้อยแล้วนะคะ เรานี่งงเลย เลยถามว่า รำไปตอนไหนค่ะ? ยังไม่เห็นชุดใหญ่ขึ้นไปรำเลย". เค้าก็ตอบกลับมาว่า"เมื่อกี้ไงค่ะ" แล้วก็เดินหนีไปเลย เดินแบบไวมาก เราไม่ยอมค่ะ เดินไปถามต่อ "เมื่อกี้6คน ชุดกลางไม่ใช่เหรอค่ะ หนูเข้าใจว่าเป็นของพี่ผู้ชายคนเมื่อกี้  นางรำเมื่อกี้มีแค่6คนเองนะคะ" เค้าก็ไม่ตอบเราค่ะ ก้มลงไปนับเงินแบบหน้าตาเฉย แล้วแกล้งหันไปพูดเรื่องอื่นกับแกงค์เค้า แล้วเหมือนแม่เราเค้าเริ่มไม่สบายใจแล้ว ก็บอกกับเราว่า ไม่เป็นไร เราถือว่าเราแก้แล้ว บาปใครบาปมัน เค้ารู้แก่ใจอยู่แล้ว
เหตุการ์ณวันนั้น จบลงที่แม่ดึงเราออกมาจากตรงนั้นค่ะ เราก็ไม่อยากไปต่อความยาวสาวความยืด เพราะสงสารยายด้วย แกเหนื่อย ก็เลยกลับค่ะ

บอกตรงๆค่ะ ว่าเสียความรู้สึกกับคนเหล่านี้มากๆ เราอยากไปทำบุญด้วยจิตใจบริสุทธิ์ แต่กลับมาเจออะไรแบบนี้
comment39-1:ผมสงสัยว่ารำแก้บนนี่  บนกับใคร  บนกับหลวงพ่อโสธร  เหรอ
หลวงพ่อโสธรนี่องค์แทนพระพุทธเจ้า  ซึ่งเป็นสงฆ์

สงฆ์ดูการรำ  การละเล่น  มโหสพ  มันอาบัติน่ะ

ถ้าบนเจ้าพ่อเจ้าแม่ว่าไปอย่าง
comment39-2:อันนี้ไม่ทราบค่ะ เพราะแม่เป็นคนบน ส่วนเรื่องบน ก็บนกับหลวงพ่อโสธรนั่นแหละค่ะ
comment40:ไปมาหลายเดือนก่อน มีคนโบกให้จอด ไม่ได้คิดไร คิดว่าคงเสียค่าที่จอดนิดๆ หน่อยๆ
พอลงไปเท่านั้นแหละบอกให้ช่วยซื้อ ดอกไม้ธูปเทียน หมากพลู จับยัดใส่ถุงอย่างเร็ว โดนไปชุดละ 80 เข็ดเลย
comment41:คนแปดริ้วก็เจอค่ะ แต่ไปบ่อยจนรู้ ว่าที่จอดรถที่ปลอดภัยที่สุดคือ ลานด้านในริมแม่น้ำฝั่งวัดค่ะ ฝั่งตรงข้ามทั้งแถบ อย่าได้เขาไปเชียว ปกติจะไปไหว้ ปิดทอง เติมน้ำมันตะเกียง ตักบาตรพระร้อย เป็นประจำ เดือนละหลายครั้ง แต่ก่อนก็ไปจอดฝั่งตรงข้าม เจอเด็กโบกรถต้อนไปเข้าร้านตัวเอง ขายพวงมาลัย ไข่ต้ม น้ำมันพืช โน่นนี่ แต่ไม่เคยเอา เพราะแก้บนก็ต้มไข่ไปเอง พวงมาลัย เอาในวัด ดอกไม้ธูปเทียนก็ในวัด ตังหยอดตู้ไป 

แต่เมื่อเดือนก่อนมีการปรับปรุงลานจอดริมน้ำ ทางวัดปิดไม่ให้เข้าจอด ทำไงละ ขับมาแล้วก็แวะไปจอด หน้าตึกจอดรถของวัด ฝั่งตรงข้าม เจอค่ะ เจอต้อนให้ซื้อ เซ็ตดอกไม้ธูปเทียน พวงมาลัย น้ำมัน เอ้าจัดใส่ถุงเตรียมให้เราเลย เราก็ถามราคา น้ำมันขวดละ 30 บาท ในวัด 25 บาท ชุดดอกไม้ธูปเทียน 50 บาท เราเลยบอกไม่เอาค่ะ กลัวก็กลัวว่ารถเราจะเป็นไรป่าวว้า รีบไหว้รีบกลับ สรุป ปลอดภัยดี

ขอบอกทุกท่านเลยนะคะ ลานจอดที่ปลอดภัยที่สุด ฝั่งวัด ด้านใน ริมแม่น้ำค่ะ
comment42:เราเคยไปไหว้พระกับแม่นะ แล้วมีคุณลุงขอทานมาขอเงินเรา เราเลยหยิบให้สิบบาท เค้ายัดใส่มือเราคืน เค้าบอกไม่รับเศษเงิน คืออะไร 5555
comment42-1:555+ ขอทานไม่รับเศษ 
งั้นก็ไปผลิตแบงค์เอาเองเถอะลุง
comment42-2:บร๊ะเจ้า!! 10 บาทไม่เอา แล้วต้องให้เท่าไรเนี่ย 😱😱😱
comment43:เจอเหมือนกัน ตอนไปกับครอบครัวอารมณ์ดี สบายใจมาก
โดนยัดเยียดให้ซื้อดอกไม้ เราก็โอเคๆช่วย ซื้อแต่ดอกไม้เพราะคิดว่าในวัดมีธูปเทียนให้
เข้าไปข้างในวัด ดอกไม้ถูกกว่าพร้อมธูปเทียน ต้องซื้ออีกทีเพราะไม่มีธูป จากอารมณ์ดีรื่นเริงกะเที่ยวกะทำบุญกัน
จ๋อยกันเลยครับ ขากลับในตลาดก็ย้ดเยียดให้ชิมของขาย ชิมแล้วก็เกรงใจต้องซื้ออีก ทั้งที่ไม่ได้อยากซื้อ
พอไม่ซื้อมีแควะตามหลังอีก บอกตรงๆนอยมาก น่ากลัวจริงๆ  หลวงพ่อศักดิ์สิทธิ์มากนะ ไม่น่ามาหากินแบบนี้เลย
comment44:เวลาจะออกจากลานจอดรถ อย่าไปตามที่คนโบกนะครับเสียตัง ทางวัดให้จอดฟรีพวกนี้มันมาหากินกับนักท่องเทียว
comment45:ตอนเราไปขึ้นไปจอดบนตึกฝั่งตรงข้ามโบสถ์ใหม่ที่เดียวเลยค่ะ
ตอนนี้ก็น่าจะยังจอดได้มั้งคะไม่ได้ไปนานแล้วเหมือนกัน
comment46:ไม่ไปมาสี่ปีแล้วครับรู้สึกมารเยอะเกิน ไปวัดอยากให้ไปใจสงบๆ
comment47:จนโว้ย นี่ผมตีความไปว่าเค้าทอดถอนใจในชะตาตัวเองซะอีก
comment48:แสดงว่าวัดนี้ขลังจริง  เปรตเลยมาขอส่วนบุญเต็มไปหมด  จะไปทำบุญสมัยนี้ต้องแยกให้ดี สัมพเวสีหรือมนุษย์ 5555

ผมไปวัดนี้มาครั้งเดียวพอเลยจริงๆ  กล่องบริจาคตั้ง  เต็มทั่ววัดไปหมด เดินไปตรงไหนก้เจอแต่กล่องบริจาค  

วัดนี้ไม่ใช่วัดอีกแล้ว
comment49:โหวตให้ครับ

ผมคนแปดริ้วยังโดน ปัญหานี้มีมานานมากแล้ว คนพื้นที่รู้กันว่าเจ้าที่แรงกว่าหลวงพ่อ ทำไรไม่ได้หรอก

ปล.นี่ขนาดค่ายทหารอยู่ใกล้ๆนะ
comment49-1:สาธุ !
สงสัยคราวหน้าต้องไปไหว้เจ้าที่แทนหลวงพ่อซะแล้ว
comment50:หลายคนรู้ คนในจังหวัดรู้ คนไปเที่ยวรู้ แต่ผู้ว่าราชกาลจังหวัด ไม่รู้ !!!
comment51:ไปทำไม งมงาย ไร้สาระ
นั่นมันดงเปรต
comment52:เลิกไปนานล่ะรถก็ติดคนขายของเอาเปรียบเสียความรู้สึก
comment53:เราเคยเอารถไปจอดตรงนั้นเหมือนกันค่ะ กลับบ้านมาเจอรอยขูดด้านขวาทั้งแถบเลย
😂😓
comment54:เจอเหมือนกัน จอดหน้าอาคาร โบกๆ เสร็จแล้วให้ช่วยซื้อล๊อตเตอรี่ เลยบอกเดี๋ยวกลับมาดู พอกลับมาก็โดนตื้อจนรำคาญ แต่ก็ไม่ได้ซื้อครับ
comment55:งัดตู้บริจาคคนยังอยากไปทำบุญนะ แต่ทำแบบนี้จะไม่เหลือใครเข้าวัดเลย มารศาสนาจริงๆ
comment56:เคยจอดเหมือนกัน แต่เค้าให้ซื้อขนมจาก 
คงไปครั้งเดียวแหละ ไม่ชอบอะไรแบบนี้
comment57:จิตไม่แข็งจริงๆก็จอดบนอาคารไม่ได้ค่ะ
ดักโบกทุกลานจอด แม้กระทั่งปากทางจะขึ้นไปจอดบนอาคาร
ยังมีคนคอยโบกให้ออกซ้าย ไม่ให้ขึ้นอาคาร
โบกจนแม่เราเข้าใจผิดว่าข้างบนเต็ม เค้าคงโบกให้ไปจอดข้างๆ
ดีที่เราใจแข็ง ทู่ซี้ขับขึ้นไปบนอาคาร จึงได้จอดรถ

ปล.อาคารจอดรถ มีรถจอดยาวนานฝุ่นเกาะ หนาตึ้บ อยู่หลายคัน
บางคันมีผ้าคลุมรถไว้อย่างดี ดูสภาพแล้วจอดไม่ต่ำกว่า หนึ่งเดือน

ไม่รู้จะพูดยังไงดี
comment58:เราก็เจอนะ ไปมาเมื่อไม่นานมานี้ ไม่ค่อยสบายใจเลยที่ไปหลังๆเลยไปจอดโรงเรียนอะไรสักอย่างแถวนั้นนะคะ *-* // แต่เคยเข้าไปจอดเจอแบบซื้อดอกไม้ไหมขนมจากไหม แบบบังคับซื้ออะ อย่างเซ็ง นี้มาวัดหรืออะไร
comment59:เคยไปจอดเหมือนกัน พอจอดเสร็จก็มีคนมายืนรอที่ประตูรถ แล้วก็บอกให้ไปซื้อดอกไม้ธูปเทียนร้านนี้ พาพวกเราเดินไปที่ร้านด้วยนะ ด้วยความไม่รู้พวกเราก็ซื้อไปค่ะ ตอนขากลับมีเรียกให้ซื้อขนมด้วย อยู่กันเยอะมากจนพวกเราอาย รีบวิ่งขึ้นรถแล้วรีบขับออกมาเลยค่ะ (เอ่อ สรุปใครควรอายใครค่ะเนี่ย)
comment60:เคยไปครั้งเดียว เจอแบบนี้เหมือนกันค่ะ หลังจากนั้นไม่คิดจะไปอีกเลย
comment61:เคยไปปีก่อน โดนเรื่องที่จอดรถเหมือนกัน
เรื่องพวกนี้แหละทำให้คนไม่ค่อยอยากไปวัด 
ถ้าพ่อค้าแม่ค้าแถวนั้นแวะมาอ่าน อยากบอกว่า
ถ้าคุณไม่ตื้อจนคนรำคาญ คนจะเข้าวัดเยอะขึ้น โอกาสที่คุณจะขายของได้ก็เยอะขึ้นด้วยซ้ำ
ทำแบบนี้ในเขตวัด ไม่รู้สึกละอายใจหลวงพ่อบ้างรึไง
comment62:ทำถนนที่ดีให้พัง สร้างใหม่ให้สูงดีแต่ก็ทำให้ดีไม่ได้เท่าเดิม วิ่งไปรถตกหลุมทีแทบพัง 
รูปวงแหวนมิชลินที่วงเวียนราชภัฏที่ไม่สามารถบอกความเกี่ยวข้องกับแปดริ้วได้จนทุกวันนี้ยังไม่รู้ว่ามันคืออะไรและมีไว้ "เพื่อ?"
ที่จอดรถมาเฟีย แก๊งส์มาเฟียมาในรูปแบบของคนโบกรถ และแม่ค้าขายของ
ที่วางของแก้บนที่ไม่เพียงพอต่อคนที่มาถวาย เบียดกันแต่ละที แทบจะเป็นลม
ละครรำแก้บน ที่เสียเงินพร้อมกันหลายคนแต่รำให้ครั้งเดียวพร้อมกัน
ธูปเทียนของวัดชุดละ 20 บาท ไม่มีเงินไม่ให้มาหยิบ เงินจะหยอดตู้ต้องเอายื่นให้ดูก่อนหยอดเท่าไหร่ ได้ตามชุด
คนในแปดริ้วรู้ คนกรุงเทพรู้ คนต่างจังหวัดรู้ แต่.......ไม่รู้??
ไหล้หลวงพ่อเสร็จแล้ว ไปเที่ยววัดสมานเลยค่ะ สบายใจกว่ากันเยอะ
หรือหากไม่มากมายเกินไปบูชาหลวงพ่อสักองค์ เพื่อนำไปกราบไหว้ขอพรเองที่บ้าน สบายใจกว่าเยอะค่ะ
comment62-1:ถูกใจวงแหวนมิชลินมากค่ะ ทุกวันนี้ยังไม่รู้ว่าต้องการจะสื่ออะไร มโนก็แล้วจินตนาการก็แล้วยังไม่เข้าใจ 
อยากจะจับคนคิดรูปแบบมาถามจริงๆ เลย แบบว่ามันคาใจอิชั้นยิ่งนัก
comment62-2:ชั้นอ่านมากจาก วารสารแปดริ้ว ที่เค้าแจกฟรี ตามร้านกาแฟ

วงแหวน  ใครซักคนออกแบบนี่แหละค่ะ  เป็นตัวแทนของเมฆ   -*-

เมฆเหรอ  ชั้นก็ไม่เก็ทค่ะ  555555555555+
comment62-3:วงแหวนมิชลิน  อันนี้โดนอ่ะ

สร้างได้เกะกะถนนสุดๆ ค่ะ  ไม่ได้ส่งเสริมเอกลักษณ์ใดของแปดริ้วทั้งสิ้น แต่เป็นรูปก้อนเมฆจริงๆนะคะ  


แต่คนมองไม่รู้เองค่ะ
comment62-4:ให้หลานดูล่าสุด หลานบอกว่ามันคือห่วงฮูล่าฮูป 5555555 สงสัยกะให้ก้อนเมฆนี้ปั้นเป็นรูปอะไรตามใจคิดก็ได้แน่ ๆ เลยค่ะ
จริง ๆ แล้วจุดนี้ อยากให้สร้างอะไรที่สื่อความเป็นแปดริ้วได้มากกว่านี้จริง ๆ
comment63:เป็นคนพื้นที่นะคะ 
แนะนำให้จอดข้างค่ายทหารค่ะ ซอยที่อยู่ตรงวงเวียน ซอยนั้นเดินทะลุเข้าข้างวัดได้เดินใกล้กว่าที่จอดจุดอื่นค่ะ 
( จะมีคนโบกเหมือนกันแต่ไม่น่ากลัวเท่าหน้าวัดค่ะ )

ใครมาแปดริ้วเราก็ไม่ค่อยอยากพาไปวัดหลวงพ่อนะคะ เบื่อพุทธพานิช 
แม่เรามาอยากไหว้เราก็พาไหว้แต่เราไม่เข้าไปด้วยยืนรอหน้าโบสถ์
comment64:คนที่เขียนมีค่านิยมอย่างนี้คงไม่มีวันรวยหรอก อย่างน้อยก็จิตใจ
comment64-1:แล้วคนที่หากินแบบที่จขกท. เล่าละ???
comment64-2:เราว่าคุณ 64 พูดถึงคนที่เขียนหลังรถนะคะ ไม่ใช่คุณจขกท.
comment64-3:จขคห เค้าหมายถึงคนที่มาเขียนรถ จขกท มั้งครับ
comment65:ผมคนแปดริ้วยัง เบื่อ เซง ไอ้พวกนี้เลยครับ ไปซื้อกับข้าวหาไรกินเช้าๆที่ตลาดโสธร ผมก็จอดที่ว่างปกติ ( ช่องตีเส้นให้จอดหน้าร้านขายดอกไม้นั่นแหละ ) ดับเครื่องเสร็จกำลังจะลงไปซื้อไรกิน เดินเข้ามาถาม พี่มาทำอะไรครับ เอิ่ม! นี่ต้องรายงานพวกเมิงด้วยเหรอว่ามาทำอะไรที่สาธารณะ มันเป็นที่สาธารณะนะครับ ไม่ใช่ที่ส่วนบุคคล แล้วก็บอกผมให้เลื่อนรถไปจอดตรงโน่นหน่อย คือเลื่อนไปจอดอีกนิดไปจอดให้เรียงให้ที่จอดแถวแรกมันเต็ม เมื่อไหร่เทศบาลหรือตำรวจจะมาจัดการไอ้พวกนี้ซะที ... บอกเลยเบื่อมาก เสียภาพพจน์เสียชื่อเสียงหลวงพ่อโสธรและคนแปดริ้วหมด
comment66:โหวต ให้ขึ้น กระทู้แนะนำ ครับ

แต่คิดว่า ตราบใดที่ยังคนแน่นแบบนี้ คงไม่คิดทำอะไร
จนกระทั่ง คนไม่ไปไหว้ หลวงพ่อโสธร คงจะสำนึกผิด
comment67:เราเจอป้ามายัดล็อตเตอรี่ให้ 4 ใบ ขอ 800 บาท บอกว่าต้องส่งหลานเรียน พร้อมนั่งลงสาบานว่าเป็นความจริง เราบอกเอาใบเดียวพอ คืน 3 ใบ  แกไม่ยอม
เราอ่อนอกอ่อนใจ เลยจ่ายไป 800 บาท
แฟนรู้ทะเลาะกันใหญ่...
comment67-1:เจอเหมือนกัน  ยัดคืนแกไม่ยอมรับ เลยปล่อยลอตเตอรี่จากมือเลย ไม่เก็บก็ตามใจ
comment67-2:เราเป็นแฟนเราก็ทะเลาะนะไม่ไหวอะ แพง ไม่เอาคืนเราวางพื้นแน่
comment67-3:เพราะมีคนแบบนี้เยอะยังไงครับ ขี้เกรงใจ หน้าบาง   พวกมิจฉาชีพมันเลยได้ใจ  คุณกำลังส่งเสริมให้เขาทำแบบนี้
comment68:ญาติก็โดนค่ะ ไม่ไปจอดที่ที่เด็กวัดโบกพอกลับมาอึกทีมีรอยขีดยาวเลย แย่มาก
comment69:เป็นมานาน... แต่ยังไม่มีเจ้าหน้าที่มาดูแล
แสดงว่าไม่สนใจ ลืม ไม่ว่าง หรือเห็นว่าที่เป็นอยู่ทุกวันนี้ดีอยู่แล้ว ??
comment70:เมื่อเกือบ 30 ปีที่แล้วผมชอบนั่งรถไฟไปครับ คุ้นๆ ว่าค่ารถไฟน่าจะ 3 บาทหรือเปล่าไม่ค่อยแน่ใจ
แต่เอาเป็นว่าไปแล้วสบายใจครับ ร่มๆ สงบ ผมไปบ่อยครับสมัยนั้น ปีละ 3-4 ครั้งได้ ไปแบบนี้อยู่ประมาณ 3-4 ปี
แต่หลังจากไม่ได้ไปมาสักพัก ล่าสุดไปเมื่อประมาณ สิบปีที่แล้วเจอแบบ สองแถวดักหน้าดักหลัง ต้อนเราขึ้นสองแถว
พอลงจากสองแถว ต้อนไปซื้อดอกไม้ ตอนขึ้นสองแถวเค้าบอกว่านั่งฟรี ส่งถึงวัด ตอนนั้นยังนึกในใจว่า
เออ พัฒนาแฮะ มีบริการส่งถึงวัดฟรีเลย พอลงรถ ก็ต้อนไปซื้อดอกไม้ธูปเทียน บอกว่านั่งรถฟรีต้องซื้อดอกไม้ด้วย
อึ้งครับ ตอนนั้น หลังจากเที่ยวนั้น ก็เลยไม่ไปอีกเลย ไม่คิดว่าจะ ย่ำแย่ลงถึงขนาดนี้ได้ 
เสียดายบรรยากาศ เก่าๆ ครับ
comment71:บอกเลยว่า เหมือนดงโจร ไปครั้งเดียวและจะไม่ไปอีกเด็ดขาด
comment72:เคยโดนค่ะ มาต้อนๆแบบนี้หละ ตอนนั้นก็ไม่ได้คิดไร คิดแค่ว่า "อะซื้อตรงนี้ก็ได้ ช่วยๆกัน ราคาก็คงไม่ต่างกับของทางวัด" ปรากฏว่า ชุด 60 บาท  ถึงกับอึ้งไปเลยจ๊ะ
comment73:ผมก็โดนวอนทางภาครัฐเข้าไปจัดการทีคนจะไปทำบุญไปจอดรถทีเหมือนถูกขู่คราวที่แล้วถึงขั้นตามประกบเลยตอนให้ไปซื้อของมัน
comment74:น่าลองไปซักทีนะคะ แล้วขับรถวนแบบให้วิ่งตามซะให้เข็ด เสร็จแล้วบึ่งรถออกจากวัดเลย
comment75:เคยไป เจอเด็กโบกรถให้เข้าไปจอดที่ไม่ใช่ลานจอดนะ แต่เป็นที่จอดใกล้ๆบ้านคนที่ข้างล่างขายดอกไม้ ปลาสำหรับปล่อย  จอดฟรีแต่เด็กที่โบกรถบอกว่าช่วยซื้อดอกไม้ธูปเทียนหน่อย เราก็ซื้อ พร้อมด้วยปลาไหลสำหรับปล่อย คิดราคารวมประมาณ 400กว่าบาท เราอึ้งไปนิดหนึ่ง แต่ก็จ่ายไป คิดว่าคราวหน้าไม่มาอีกแล้ว. เสียความรู้สึกมาก
comment76:ใครไปก็เจอกันบ่อยครับ
ผมไปหลายครั้ง หลังๆตัดปัญหาเลย จอดอาคารตรงข้ามโบสถ์ใหม่ หรือ จอดลานข้างโรงเจ
สบายใจไม่เจอแบบที่ จขกท เจอ
comment77:ไม่เคยโดนกับตัวเองครับ เพราะได้ยินมาเยอะจากทั้งในนี้ ทีวี คนรู้จัก ผ่านหน้าวัดจะร้อยรอบผมทำได้แค่ยกมือไหว้เวลาผ่านหน้าวัด

ไม่กล้าลงไปให้เค้าขูดรีด รู้แล้วทีนี้จะได้ไปจอดริมแม่น้ำจะได้มีโอกาสไหว้จริงๆบ้าง อยากให้รวมตัวกันไม่ไปจอดดูสักพักนึง

ดูสิว่าพวก....เหล่านั้นเค้าจะทำตัวยังไง
comment78:เคยเจอปัญหาไปจอดรถบนอาคารที่อยู่ตรงข้ามกับวัดค่ะ จำไม่ได้ว่าอาคารอะไร
ก็มีเด็กผู้ชายตัวเล็กๆมากับแม่และน้องสาว เราขับขึ้นมาบนอาคารชั้นสูงๆแล้วนะคะ
อยู่ๆเด็กผู้ชายก็วิ่งมาโบกรถให้เราจอดเข้าซองค่ะ
พอจอดเสร็จลงจากลง..นางเดินมา 'พี่ๆขอเงินหน่อยครับ'
!!!!!! ง่ายๆงี้เลยเรอะ!!

คืออยู่ๆเขาวิ่งมาโบกรถเราเอง ถามว่าเวลาเราจอดเราถอยตามเขาบอกไหม..ไม่ ซองแค่นี้ฉันจอดเองได้ สอบใบขับขี่มาค่ะ แล้วโบกก็ไม่ได้โบกดีอ่ะ เหมือนมากวักมือแย๊กๆเฉย

คืออะไร..อาชีพสุจริตที่ทำบนความลำบากใจของคนอื่น

เงินฉัน ฉันก็หามายากลำบากนะยะ!

แล้วเราอยู่บนอาคารจอดรถอ่ะค่ะ อาคารจอดรถถถถถ!!!!

น้องงงงงงง รปภ.ห้างยังไม่เคยทำกับพี่แบบนี้!!

เรื่องนี้ควรมีการร้องเรียนค่ะ มันเป็นอะไรที่สร้างความทุกข์ใจให้กับคนที่ไปไหว้พระมาก
comment79:จอดอาคารจอดรถก็ใช่ว่าจะปลอดภัยนะครับ
มาไหว้พระ กลับมาที่ดูรถ พวกงัดไฟตัดหมอกหลังไปแล้ว
comment80:ที่เคยเป็นข่าว
http://www.thairath.co.th/content/451657

ส่วนบ้านเราไปจอดที่อาคารจอดรถ *ฟรี* ตรงข้ามโบสถ์ใหม่ทุกครั้งค่ะ
comment81:เทียบกับตรงพระบรมรูปทรงม้าในกรุงเทพฯ ที่ไหนแย่กว่ากันครับ
comment82:เราก็เจอค่ะ  ส่วนตัวเลยคิดว่าคงไม่ไปอีกแล้ว (ปกติจะชอบไปที่วัดนี้มากค่ะ) คงต้องหาวัดอื่นๆ ไปแทนดีกว่า เอาแบบว่าไปแล้วสบายใจค่ะ
comment83:จอดบนอาคารจอดรถ รอบ ๆ อาคารจอดรถ ใช้มาจะรอดมือน่ะ
โดนมาหมดแล้ว ที่วัด ที่เอกชน ดอกไม้ชุดล่ะ 80 บาท ยัดใส่มือพร้อม
ตัดปัญหา ซื้อมันชุดเดียวพอ แล้วทริปไปอีก 20 บาท ถือว่าค่าฝากรถ
ขี้เกียจไปเถึงทะเลาะ ชั่งแม่ม ถือว่าทำบุญไป  ไม่อยากไปเสียอารมณ์

ที่จอดรถยิ่งมีน้อย ๆ วัดก็น่ะเอาที่จอดรถไปสร้างอะไรอีกก็ไม่รู้ อาคารจอดรถก็มีแค่นั้น
ก็เสร็จโจรซิ พูดแล้วก็เซ็ง พาลไม่อยากจะไปอีกเลย
comment84:ส่วนใหญ่เราจะจอดในโรงเรียนแหละ ตัดปัญหาพวกโบกรพ แต่ไปมาล่าสุด เราจอดตรงส่วนที่คุณพูดมาเลย
เราขับไปจอดเลี่ยงด้านหลังๆหน่อยก็ไม่มีคนมาโบกแล้วนะ อาจจะมีเป้าหมายหลายคันในวันนั้นเพราะป็นวันเสาร์ด้วยค่ะ
ถ้าเป็นพวกซื้อดอกไม้มาโบกเนี้ย เราจะไม่จอดเลย เพราะถ้าไม่ซื้อกลัวโดนขูดรถ (เราอาจจะคิดมากไป)
แต่ถ้าเป็นพ่อค้าแม่ค้าที่ขายขนมจากเนี้ย เราจะจอด เพราะเราจะยิ้มๆพยักหน้าๆ ทำท่าเหมือนจะกลับมาซื้อ
แต่สุดท้ายไม่ซื้อหรอก ขนมจากยัดเปลือกไว้ด้านใน เข็ด!!!!
อ่อ ลืมเล่า ตอนเดินกลับมารถ มีเด็ก ผญ เดินตามมาขอตังค์ ดูจากสภาพแล้วก็น่าจะเด็กๆแถวนั้น หรือไม่ก็ลูกพ่อค้าแม่ค้า
จริงๆถ้าน้องวิ่งเอาขนมมาขาย เราจะช่วยซื้อนะ ขนมอะไรก็ได้เล็กๆน้อยๆ แต่นี้ขอเลย แม่บอกให้ตังค์น้องเค้าไปหน่อย
เราบอก ไม่ให้หรอก เคยตัว อยากได้เงิน คุณก็ต้องแลกสิ ไม่อยากฝึกให้น้องเค้าเคยตัว
comment84-1:นี่ก็เจอ เปิดประตูรถ เธอแทรกตัวเข้ามาขวางประตูเลย  นี่ก็ใจร้ายนะบอกให้ออกไป  นางไม่ยอมขยับ  เลยแกล้งว่าลูกต่างด้วหรือเปล่าเนี่ย ฟังภาษาไทยรู้เรื่องมั๊ย  นางก็ยังเฉย  เลยว่า เออดีถ้างั้นขึ้นนั่งรถไปด้วยกันเลย จะพาไปโรงพักส่งกลับเขมร  นางเลยยอม  พอขึ้นรถ  นางตะโกนด่าเราว่า อีใจร้าย
comment84-2:อยากได้เงินก็ต้องทำงาน เล็กๆน้อยๆก็ยังดี 
ถ้าไม่ฝึก.....มันจะติดเป็นนิสัยเนอะ
comment85:อันนี้คือเรื่องจริงที่เกิดขึ้นมานานแล้วและผมก้อเริ่มขยาดกับลานจอดรถตรงนี้มากและผมคิดว่าคนอื่นๆก้อคงคิดเหมือนกัน
comment86:ผีเปรตขอส่วนบุญเยอะจัง
comment87:ต้องจอดบนอาคารจอดรถค่ะ ปลอดภัย ไม่เสียตังแน่นอน พวกดอกไม้ก้ซื้อในวัดเอาดีกว่าค่ะ  ^^
comment88:ไม่ต้องไป. นอนอยู่บ้านเถอะ. ไม่เสียตัง
comment88-1:โบกรถเหนื่อยไหม
comment89:เราไปกับเพื่อนวันอาทิตย์ที่6ที่ผ่านมาเหมือนกันค่ะ เข้าไปจอดรถในนั้นเหมือนกัน ตอนเข้าไปมีลุงเดินเข้ามาเคาะกระจกรถพร้อมกับบอกว่าให้ค่อยๆขับจะได้หาที่จอดรถได้ เราก็ออๆ แกเดินนำหน้ารถพาไปจนถึงที่จอด แต่ที่จอดใกล้ๆก่อนหน้าแกก็พาผ่านพวกเราก็ ตามแกไปยังพูดกันอยู่เลยค่ะว่าดีจัง พอถึงที่จอดพี่เรายื่นเงินสินน้ำใจให้ลุง50บาท ลุงแกบอกว่าไม่รับ เค้ารับไม่ได้ แต่ถ้าอยากช่วย ช่วยชื้อดอกไม้ร้านน้องสาวเค้าแทน แล้วแกก็พาไปร้านน้องแกค่ะ ออลืมบอก ระหว่างที่ลงรถ มีร้านน้ำอ้อย แล้วก็ร้านขายหนมจาก ข้าวหลามอยู่ไกล้ๆ เค้าบอกเดี๋ยวเค้าจะดูรถให้พวกเรานะไม่ต้องห่วงเดี๋ยวดูแลให้อย่างดี พวกเราก็ยิ้มให้แกเฉยๆ สรุปว่าต้องไปชื้อดอกไม้ที่ร้านน้องแกค่ะ เราไม่ชอบเลย ดอกไม้ไม่สวยเหมือนบูชาในวัด
แต่ก็ชื้อไป พอไหว้พระเสร็จแล้วก็กลับมาเอารถ แล้วก็ต้องชื้อข้าวหลามไปอีก ไม่อร่อยเลย 
มีใครโดนลุงคนเดียวกับเรามั่งมั้ย ที่จอดรถท้ายๆเลยค่ะ
comment90:เคยโดนเหมือนกันค่ะ ไหว้หลวงพ่อเสร็จจะไปซื้อหอยจ๊อร้านประจำที่ในตลาดที่จอดรถค่ะ  อีกร้านนึงยื่นมาให้ชิม เราก็ชิมค่ะ (โง่เองรึเปล่าที่ไปชิมของเขาทั้งๆ ที่ตั้งใจไปซื้ออีกร้านตั้งแต่แรกอยู่แล้ว 55+ )  แต่พอเราไปซื้อร้านประจำ ร้านนั้นก็หันมาขอหอยจ๊อที่ให้ชิมคืนค่ะ!!! เน้นนะค่ะว่ากัดไปแล้ว!!!  แถมยังชักสีหน้าใส่อีก เฮ้อ ๆ
comment91:เราเจอค่ะ เมื่อต้นเดือนไปบางแสนเลยแวะไหว้ มีผู้หญิงมาโบกรถให้อย่างดี พอเราจะเดินเข้าวัดก็บอกให้ช่วยซื้อดอกไม้ ไอ้เราก็เออเห็นบริการดีเลยจะช่วยซื้อ แต่สรุปเจอ ดอกไม้พวงมาลัยชุดละ 90 บาท ไป 3 คน รวม 270 บาท ตอนแรกเราจะไม่เอา แฟนบอกว่าเค้ารู้รถเรา เดี๋ยวเกิดทำไรรถก็เลยเอา เสียค่าโง่ไป หงุดหงิดมากอ่ะ ไปทำบุญเกือบไม่ได้บุญเพราะมาเจอพวกนี้ ดอกไม้ในวัดแค่ชุดละ 20 เอง นี่แบบแพงเว่อ
comment92:นี่แหล่ะค่ะ เหตุการณ์แบบจขกทเล่านี่แหล่ะ คือเหตุผลหลักที่เราไม่ไปวัดหลวงพ่อโสธรเลย ทั้งๆที่ศรัทธาท่านมาก
เราเบื่อคนพวกนี้ค่ะ น่ารำคาญปนน่ากลัว เราไปทำบุญก็อยากสบายใจตั้งแต่เริ่มจนจบ แต่มาวัดนี้มันไม่สบายใจอย่างที่ตั้งใจไว้ค่ะ

ทุกวันนี้เราไปวัดที่อยุธยาค่ะ วัดพนัญเชิง วัดใหญ่ชัยมงคล ซึ่งจริงๆทั้ง 2 วัดก็เป็นวัดใหญ่นะคะ
แต่ทั้ง 2 วัดมีการจัดที่จอดรถอย่างดี ไม่มีมาเฟียมาคุม ไม่มีคนมาคอยกวนใจ ไปไหว้พระทีไรมีความสุขทุกครั้งค่ะ
comment93:จะไป ต้องคิดใหม่แล้วครับ 
เพราะไปกับเด็กๆ รถก็ใหม่ 
พวกนี้ อ่านลูกค้าขาดครับ 
ข่ม แบบไม่ขู่ 
แบบนี้ปล่อยไว้ ศรัทธาเสื่อม
comment94:เสียชื่อคนแปดริ้วหมด ขอโทษด้วยนะคะ
comment95:เป็นแบบนี้มานานมากแล้ว อ่านนิยายของ ป.อินทรปาลิต สามเกลอ พล นิกร กิมหงวนก็ยังไม่รอดเลย 5555 มาจอดรถก็โดนรุมทึ้ง
comment96:น่าจะจัดระเบียบได้แล้วนะคะ
comment97:แค่เลี้ยวเข้าไปในลานก็มาต้อนหน้าตอนหลังเดินตาม เหมือนช่วยหาที่จอดรถทั้งที่บางทีไปวันธรรมดา
ที่จอดรถแสนจะโล่ง รู้เลยว่าถ้าไม่ซื้อต้องโดนแน่ ต้องรีบวนหนีออกมาจอดที่ตึก 

ส่วนในวัดเราก็ไม่ชอบเอาดอกไม้ไหว้แล่วมาเวียนขาย แถมยังกำหนดราคาตายตัว 20 บาท 
แทนที่จะให้บริจาคตามศรัทธา
comment98:ไม่ได้แต่งเรื่องเองใช่ไหม กลัวจะเหมือน มีอะไรกันบนรถทัวอีก ไม่กล้าคอมเม้นกลัวเงิบ 5555+
comment98-1:ลองไปดูค่ะ แล้วจะรู้ ว่าผีเปรตมันมีจริง
comment98-2:ลองไปสักครั้งค่ะ เราคิดว่าถ้ายังไม่มีการจัดการควบคุม ก็คงยังจะเป็นแบบนี้อยู่ไปอีกนาน
อีกอย่าง มีเพื่อนร่วมชะตากรรมในกระทู้อยู่หลายท่าน คงเป็นพยานให้ได้มั้งคะ
comment99:ขับขึ้นอาคารจอดรถเลยครับ ฝั่งตรงข้ามวัด
จอดฟรี 
แต่ก่อนขึ้นอาคารก็จะมีคนมาโบกให้จอดหน้าอาคาร
แล้วก็คงจะขายดอกไม้
แต่ไม่เคยจอดหน้าอาคาร ขับขึ้นอาคารตลอด
comment100:อยากไปลองซักตั้ง
comment100-1:มีแต่เสียกับเสียค่ะ 

ขนาดคนในพื้นที่ยังทำไรไม่ได้เลย
comment100-2:ไม่กล้าเพราะเขาเสียผลประโยชน์หนะสิผมว่า ดีไม่ดีผู้หลักผู้ใหญ่ได้รายเดือน(ส่วยนั่นแหละ)
comment101:ผมจอดในโรงเรียนตลอด เดินไกลหน่อย ถือว่าออกกำลังกาย สบายใจดี
comment102:เหตุการณ์เดิมๆ ซ้ำซากอีกแล้ว....คห.ส่วนตัวนะครับ คือไม่ต้องไปอีก วัดแบบนี้ ถ้าไม่มีปัญญาจัดการ จัดระเบียบ หรืออะไรก็แล้วแต่ ที่มันสร้างความเดือดร้อนแก่คนและทรัพย์สิน  ก็ไม่ต้องไปทำบุญ ไม่ต้องไปไหว้ วัดอื่นมีอีกเยอะแยะ  สมัยนี้มันเป็นเรื่องธุรกิจไปหมดแล้ว  ถ้าเชื่อสิ่งศักดื์สิทธิ์ ไปไหว้หลวงพ่อที่ไหน ก็ศักดิ์สิทธิ์ทั้งนั้น   
ผมคนนึงละ ไม่ไปแล้ว วัดแบบนี้  ( ได้ยินมานานแล้ว เคยไปครั้งเดียว และก็เจอเหมือนกัน แต่ยอมเสียตังค์ ตัดความรำคาญและผู้ไม่หวังดี )
comment103:เป็นแบบนี้หลายที่ครับ ยิ่งที่ที่มีคนมากราบไหว้เยอะๆ จะมีพวกขายดอกไม้ธูปเทียนมายืนรอโบกรถ โบกให้จอดเสร็จก็จะขายดอกไม้ ซึ่งขายราคาแพงมากครับ ผมกับแฟนก็เคยโดนครับแต่เป็นที่หลักเมือง กทม. โดนไปสามร้อยบาท จะไม่ซื้อก็เป็นห่วงรถครับ ต้องระวังครับถ้ามีพวกขายดอกไม้มายืนโบกรถคิดไว้ได้เลยว่าน่าจะโดนครับ
comment104:เป็นแบบบนี้มา27ปีและ
ตั้งแต่หลังเก่ายังอยู่ 
จนมีคนคอยยืนดูรถเข้ามา 2-3คน
ประมานว่าคนนี้จอง คันนั้นจอง
วิ่งตามไป ให้ช่วยดอกไม้ทุปเทียน

สมัยผมยังเด้ก ยายมาขายมะพร้าวน้ำหอม แถวๆข้างโบสหลังเก่า
comment105:บ้านชั้นอยู่ห่างจากวัด 3 โล  ยังไม่ค่อยไปเลยค่ะ

น๊านนานไปที ก็เอามอเตอร์ไซค์ไป   ง่ายดี

จริงๆ แล้ว ใครนับถือก็ไหว้พระสวดมนต์  ระลึกถึงหลวงพ่อก่อนนอนทุกคืนก็ได้ค่ะ
comment106:ไปมาเมื่อล่าสุดเหมือนกัน กำลังจะเดินไปซื้อของกิน ตรงที่ขายของฝากๆเยอะๆอะคะ
เจอลุงคนนึง ขายน้ำตาลสด หรือ อะไรสักอย่าง ตะโกนเชิญชวนให้เราซื้อกิน
แต่เราก็ยิ้มๆให้ แล้วบอกว่า ไม่เอาคะ ... แล้วเราก็เดินไปต่อ
ได้ยินลุงพูดเสียงดังว่า "เห้ออออออ อะไรวะ ของดีๆไม่กินกัน ไปซื้ออะไรก็ไม่รู้มากิน" (ในมือเราถือขนมจาก 3มัดคะ)
พอเราได้ยิน เราก็มองหน้ากับแฟน แล้วก็หัวเราะกันคะ ...คือตลกอะคะ แค่ไม่ซื้อ ลุงต้องทำขนาดนั้นเลยหรอ
หลังๆไหว้พระเสร็จ ก็ไม่เดินไปซื้ออะไรอีกแล้วคะ
ความรู้สึกเหมือนโดนปล้น โดนขืนใจ บังคับ ให้ซื้ออะคะ มันอึดอัด
comment107:จะโยนให้เป็นเรื่องของวัดซะหมดก็คงไม่ใช่ มันต้องเป็นเรื่องของระดับจังหวัดแล้วละครับ สิ่งที่มีชื่อเสียงที่สุดของแปดริ้วก็คงเป็นวัดนี่แหละ และก็เป็นชื่อเสียที่สุดด้วย คนที่มาก็มาจากต่างจังหวัดทั้งนั้น พอมาเจออย่างนี้เข้ามันก็ต้องทำให้คนอดคิดไม่ได้ว่า นี่คือลักษณะของคนแปดริ้ว? ถ้าทางหน่วยงานราชการยังเห็นเป็นเรื่องเล็กๆ ไม่แก้ไข มันก็คงเป็นอย่างนั้นจริงๆหละครับ คนดีๆก็เกียร์ว่าง คนจังรายก็จังรายต่อไป ชื่อเสียงของจังหวัดก็แย่ลงๆ แต่ไม่คิดจะมีใครทำอะไร ก็คงเป็นไปตามสมควรครับ
comment108:ทุกวันนี้ถือว่าเบาลงเยอะนะครับ
สมัยก่อน...เล่นขู่กันเลยล่ะ
ถ้าไม่ซื้อ หรือไม่จ่ายค่าดูแลรถ
รถโดนขูดแน่นอนครับ ปัญหาที่จอดรถด้านหน้ามีบ่อยประจำครับ
ผมไปทีไร มักจะวนรถไปจอดด้านในวัด ติดแม่น้ำ ใกล้กับโรงเจ สบายใจกว่าครับ
ถึงจะเดินไกลหน่อย แต่ก็ถือว่าปลอดภัยกว่าด้านวัดเยอะ
comment109:นี่คือสาเหตุที่เราเลิกไปไหว้หลวงพ่อที่วัดค่ะ
ศรัทธาท่านนะคะ มากด้วย
แต่รู้สึกว่าไปแล้วเจอเรื่องพวกนี้ก่อนเข้าไปไหว้ท่าน มันทำให้ใจเราไม่บริสุทธิ์ มันขุ่นมัว
เลยตัดสินใจไม่ไปดีกว่า ไหว้ท่านที่บ้านเอาแทน

ของเราเจอทั้งอ้อนวอน(บังคับแผล่ะค่ะ)ซื้อดอกไม้
และอ้อนวอน(อันนี้ก็บังคับเหมือนกัน)ซื้อขนม

ไม่ชอบค่ะ อยากซื้อเดี๋ยวซื้อเอง มาทำแบบนี้ รับไม่ได้ค่ะ
comment110:เข้าไปจอดที่ลานจอดรถของวัดติดริมแม่น้ำได้เลยค่ะ ฟรีไม่มีใครมากวนใจ
comment111:อืม เกินสิบปีแล้วสินะที่เราโดนแบบนี้ทำให้ไม่เคยไปอีกเลย
 ไม่เคยเปลี่ยนจริงๆ
comment112:พุทธพาณิชย์ค่ะ ผลประโยชน์มหาศาลมาก
เคยเจอเหมือนกัน พอไม่ซื้อพวกป้าๆที่ร้านก็พูดเสียงดัง ออกแนวประนามว่าไม่ช่วยเด็ก (เพราะให้เด็กหน้าม้าไปโบกรถ) จนสุดท้ายต้องยอมซื้อ 2 ชุดจากที่ไปกัน 7-8 คน กลัวรถจะไม่ปลอดภัยด้วย
เดี๋ยวนี้ไม่อยากเข้าไปที่วัดแล้ว อาศัยไหว้เอาในรถเวลาผ่าน
comment112-1:เวลาผ่าน ส่วนมากเราก็ไหว้จากบนสะพานเลยค่ะ
แต่นาน ๆ ที มีเวลาก็อยากแวะไหว้สักที
comment112-2:คนไปบนบาน อยู่คนละจังหวัด ท่านยังตามไปช่วยได้ 
ถ้าไหว้จากหน้าบ้าน ท่านก็คงรู้อยู่ดีแหละ
comment113:ไปมาล่าสุดก็เจอเหมือนกัน จริงๆเราจะไปวัดอื่น แต่วันนั้นอยากไปไหว้หลวงพ่อโสธร
วันธรรมดานะ ที่จอดรถโล่งมาก เราก็เล็งว่าจะจอดตรงนี้นะ อยู่ๆก็มีคนเดินมาโบกรถให้เฉยเลย
ไอ้เราก็นึกว่าบริการเฉยๆ ที่ไหนได้ พอจอดเสร็จก็มายืนรอที่ประตูรถแล้วบอกว่า 
"บริการฟรีแต่พี่ช่วยซื้อดอกไม่ไหว้พระที่ร้านผมหน่อยนะครับ"

คือเราตั้งใจจะไปซื้อในวัดอยู่แล้วอ่ะ เพราะรู้ว่าข้างนอกขายแบบราคาโหดมาก เราเดินออกจากรถไปที่วัด น้องผู้ชายก็เดินนำไปนะ
แต่คือเราไม่ได้เดินตามนะ เราก็โบกมือไปว่าไม่ซื้อ เพราะไม่ได้ตอบตกลงตั้งแต่น้องพูดแล้ว เพราะลานจอดฟรีอ่ะ
เจอแบบนี้นะ ไม่อยากไปอีกเลยที่นั่น เพราะต้องคอยมาหวาดระแวงกลัวรถจะมีของแถม ไม่สบายใจเลย ไปไหว้ที่อื่นดีกว่า
comment114:ไม่เคยเจอเด็กโบก...  แต่เคยเจอพวกเด็กที่มาขอไข่ต้มหลังแก้บน 

พวกนี้จะเล็งพวกที่เอาไข่กลับมาจากแก้บนแล้วจะขึ้นรถ จะมีเด็กเข้ามาขอปันไข่ต้ม เป็นทำนองว่า ไข่ที่บนแล้วต้องเอาแบ่งเป็นทานจะได้บุญอะไรประมาณนี้ 

ด้วยความที่ตอนนั้นอยู่บ้านกัน 2 ชีวิต (ตอนนี้มี 6 ชีวิต 5 คน กับ 1 ตัว) ไข่ 100 ฟองคงทานไม่หมดเลยให้เด็กแบ่งไป ยื่นตะกร้าให้เด็กหยิบออกไป 

ป๊าด...  แกหยิบไปเกือบครึ่งตะกร้า 

คิดในใจ  เอาวะ...มันคงหิว อาจต้องเผื่อที่บ้าน ให้พ่อ ให้แม่ ฯลฯ แบบในหนังชีวิตต่าง ๆ 

เดินไปขึ้นรถ ขับออกมาจากลานจอด แอบเห็นเด็กแกงค์เดิมที่มาขอไข่ มันวิ่งเข้าไปร้านขายไข่ต้ม - -" 

คิดในใจ กรูแบ่งไข่ให้ได้บุญ  เอาไข่ไปเวียนขายบาปกรรม

เดี๋ยวนี้ถ้ามันมาขอปันไข่ ไม่ให้เลยครับ  เก็บเอาไปให้คนแถว ๆ บ้านมีความสุขกว่า...
comment115:เดี๋ยวนี้เป็นแทบทุกวันเลยค่ะโดยเฉพาะวัดใหญ่ๆ เราก็เคยไปวัดหลวงพ่อโสธรมาเจอแบบ จขกท.เหมือนกันเปี๊ยบ 
ขนาดศาลหลักเมืองในกรุงเทพยังเป็นเลย ลงจากรถปุ๊บแม่ค้าแบบจะยัดดอกไม้ใส่มือเลย เราก็บอกไม่เอา เค้าก็บ่นพึมพำ
อีกวัดที่อยุธยา วัดต้นสะตือค่ะ อันนี้เสียค่าที่จอดรถเลย 30 บาท มั้งถ้าจำไม่ผิด...เฮ้อ
comment116:ระวังกันหน่อยครับ
comment117:เคยเจอครั้งนึง แต่ก็ซื้อแค่ธูปกับเทียน (กลัวไม่ปลอดภัยกับรถ)
พอครั้งต่อไปผมจะไปจอดข้างวัดเลยครับ ถ้าเข้าใจไม่ผิดน่าจะเป็นที่ของวัด (จะอยู่ติดกับแม่น้ำ)
จอดฟรีไม่เสียค่าจอด ไม่มีพ่อค้าแม่ค้ามาตื้อ แต่พื้นที่จอดจะไม่ค่อยดีนัก...
บริเวณหน้าโรงเจ หรือวัดจีนก็จอดได้ครับ...
comment118:เป็นคนพื้นที่ ไปบ่อย

จอดในอาคารตลอดค่ะ ร่มดีด้วย รถไม่ตากแดด

และซื้อดอกไม้วัดทุกครั้ง

ถ้าไม่ใช่คนพื้นที่แล้วได้มาอ่านกระทู้นี้

ก็ขอแนะนำให้จอดในอาคารดีที่สุด

ไม่อยากให้ขยาดการไปสักการะหลวงพ่อ
comment119:โอ้ยยย อ่านแล้วขนลุกอ่ะ นั่นมันวัดนะทำไมรู้สึกว่าน่ากลัว ไม่ปลอดภัยขนาดนี้ แล้วนึกภาพตามพวกคนค้าขายพวกนั้นทำเข้าไปได้ยังไง เรื่องทำหากินอ่ะเข้าใจ แต่ทั้งโกง ทั้งข่ม ทั้งขู่ ทั้งหลอกลวง ทั้งใช้เด็กกับคนแก่เป็นเครื่องมือ อันนี้อ่ะ ไม่เข้าใจ ถามจริงกลางคืนนอนหลับไหม เงินที่หามาได้โดยวิธีเลวๆแบบนี้อยู่ในกระเป๋านานป่ะ?? อ่านแล้วรู้สึกขยะแขยงคนพวกนี้สุดๆ
comment120:เพิ่งไปเขาหลวง เพชรบุรีมาก็แบบนี้เลย จอดรถปุ๊บ ร้านค้าแถวๆนั้นวิ่งเอาตุ๊กตาจระเข้มาวางหน้ารถ บอกวางให้ฟรีๆ แต่พี่ช่วยพวกหนูซื้ออาหารลิงให้หน่อย เพราะหนูก็ช่วยดูรถให้พี่แล้ว ข้าวโพดตระกร้าละ 50 บาทเอง

ขับรถออกเลยดีกว่า กลัวรถโดนวางยาหลังกลับออกมาจากถ้ำ

แหล่งท่องเที่ยวของไทยสวยๆเยอะ และน่าเที่ยวกว่านี้ ถ้าปราศจาคพวกเหลือบไรพวกนี้ เข้าใจว่าทำมาหากิน แต่ควรจะหากินแบบไม่มีแอบแฝงจะดีกว่าไหม
comment121:โดนไปครั้งนึงวันนั้นวันพระใหญ่คนเยอะ no choice โดนค่าดอกไม้ไปหลักร้อย ถือซะว่าทำบุญ หลังจากนั้นผมจะไม่ไปวันพระใหญ่อีกเลย และจะไปวันธรรมดา หรือไม่ก็ไปเช้า ๆ เลย ไปจอดลานจอดด้านหลัง
comment122:มีคนเอากระทู้ไปแชร์ในเพจ  เรารักด่านตรวจ 
มีคนอ่านเยอะ ๆ จะได้เพิ่มความระมัดระวังมากขึ้น 
มีบางท่านถามว่า ขับรถกลับถึงบ้านไม่มองกระจกหลังเลยเหรอ
คือจะบอกว่า เรากลับบ้านต่างจังหวัดอ่ะค่ะ ขับกลับก็มืด ๆ แล้ว เอาเข้าจอดในบ้านก็ไม่ได้สังเกตุ
กระจกที่โดนเขียน คือรถยาริสอ่ะค่ะ กระจกด้านประตูด้านหลังที่เปิดออกได้ แบบรถไม่ได้ล้าง มีฝุ่นอ่ะ ก็เขียนเป็นตัวหนังสือไว้
คือกลับมาจากไหว้พระ เรากับน้องชาย เดินวนดูตรงรถ แต่ดูตรงสีรถเป็นหลักค่ะ คือกลัวโดนขูด
แล้วก็ดูล้อ กลัวโดนปล่อยยาง 555
คือไม่ได้สังเกตุว่ามีคนมาเขียนกระจก
ถามว่าถ้ากลัว แล้วจะจอดทำไม คือไปถึงที่แล้ว เราก็มีความตั้งใจจะไปไหว้พระ อีกอย่างเห็นมีอีกคันมาจอดข้าง ๆ ด้วย
ถามว่าทำไมไม่ซื้อ จะได้ตัดปัญหา คือชุดละเป็นร้อย ไปกันสี่คน มันไม่ใช่อ่ะ อีกอย่างซื้อกะคนนี้ ก็ไม่มั่นใจว่า คนอื่นจะไม่อยากให้ซื้อด้วยอีก
ไม่ได้ไปนาน เลยไม่รู้ว่าไปจอดตรงไหน ถึงจะปลอดภัย เลยรีบไปไหว้ แล้วก็รีบกลับออกมา

ความจริง พระที่ไหน วัดไหน ก็ศักดิ์สิทธิ์เหมือนกัน ไหว้พระที่ไหนก็ได้ อันนี้เข้าใจนะคะ
แล้ววัดในเมืองไทยก็มีมากมาย มีทั้งวัดที่ดัง และไม่ดัง
เราก็ไปไหว้พระมาหลายที่ ทั้งกรุงเทพ อยุธยา นครนายก เชียงใหม่ ลำพูน ฯลฯ
แต่เราไม่เคยเจอที่ไหนที่เข้าไปไหว้พระแล้วต้องหวาดระแวง หรือไม่สบายใจอ่ะ
ที่มาตั้งกระทู้ ส่วนนึงก็เพราะอยากเตือนภัยให้คนที่มีโอกาสได้ไปแวะไหว้พระ จะได้ระมัดระวัง
อีกอย่าง มีคนในพื้นที่มาให้ข้อมูลกันมากมายว่าจอดที่ไหนดี ถึงจะปลอดภัย
ถ้าทางจังหวัดจะมีมาตราการอะไรมาแก้ไขตรงจุดนี้ก็จะดีไม่น้อย
ไม่อยากให้สิ่งเหล่านี้มาทำให้นักท่องเที่ยว ที่มีจิตใจที่จะมาไหว้พระต้องเข็ด และไม่อยากมา
เราเองก็ยังอยากไปไหว้พระที่นี่อีก เพราะบ้านเราอยู่ไม่ไกลจากจังหวัดฉะเชิงเทรามากนัก
comment123:ผมไปไหว้มาวันธรรมดา จอดในลานจอดของวัด ไม่มีคนวิ่งกรูเข้ามานะครับ คาดว่า จขกท. น่าจะไปวัน ส. อ. ด้วยรึป่าวครับ
comment123-1:ไปวันพุธค่ะ 
มีสามคนค่ะตอนแรก แต่พอขับเข้าไปข้างใน มีวิ่งตามไปแค่ 1 คน แล้วมีเด็กคนใหม่มาอีก 1 คน
พอย้ายไปลานข้าง ๆ มีป้ามาอีก 1 คนค่ะ แต่คนเก่าไม่ได้วิ่งตามไปแล้วค่ะ สงสัยข้ามเขตไม่ได้
เราคิดว่าวันธรรมดาเลยไม่ค่อยมีรถมั้งคะ เค้าเลยวิ่งเหมือนแย่งกันตอนแรก
comment124:ผมเคยไปจอด พอจอดมาถามขายไข่ต้ม บอกว่าไหว้หลวงพ่อ ต้องไหว้ด้วยไข่ต้ม
ผมเลยบอกว่าซื้อมาแล้ว คนขายเลยบอกว่า มีน้ำปลาหรือยัง หลวงพ่อชอบน้ำปลา
(T_T)
comment124-1:แม่เราแก้บนประจำไม่เคยใช้น้ำปลาสักคร้ังค่ะ ยังงงๆกันอยู่เลย ว่าหลวงพ่อชอบน้ำปลาตอนไหน

ป.ล. ที่บ้านเรา คุณตาเคยทำงานในวัดตั้งแต่โบส์ถเก่าค่ะ
comment124-2:สงสัยมีคนเคยเห็นหลวงพ่อแอบเหยาะ

แนะนำให้เปลี่ยนเป็นถวายไข่เค็มแทนครับ
comment125:มีมานานแล้วครับ ยิ่งจอดหน้าร้านค้าเขานะ อำนวยความสะดวกอย่างดี
แต่ตอนมาขึ้นรถนี่ ยืนเฝ้าหน้ารถเลย ชวนให้ซื้อขนม ซึ่งราคาโหดพอสมควร
ผมเคยทำมึนปิดประตูเดินขึ้นรถมาแล้ว
comment126:เจอมาเหมือนกันค่ะ อึ้งๆเด็กที่โบกงี้เดินไปส่งถึงร้าน เราซื้อดอกไม้ชุดเดียว 60 เจ้เจ้าของร้านทำท่าไม่พอใจ คิดอยู่เหมือนกัน หากินแบบนี้แย่ที่สุด
comment127:ดงโจรนี่เอง
comment128:คนแปดริ้วอ่านแล้วเศร้าใจจริงๆ
comment129:ขนาดนั้นเลยหรอครับ ไม่ได้ไปนานแหละ
comment130:โดนด้วยค่ะ ไม่เคยไปเลย ครั้งแรกที่ไปก็เจอดี เสียความรู้สึกและรำคาญจริง แต่ทำไรไม่ได้ ยอมเสียค่าโง่ เคยเล่าในกระทู้ตัวเองด้วยค่ะ
comment131:เลิกไปมานานแล้วครับ เห็นคนบ่นโดนกันเยอะ กลัวเหมือนกัน
comment132:ฮืออออ เดือนที่แล้วก็โดน 
คือเมื่อก่อนไปบ่อยมาก พ่อพาไป ละเวลาไปไหว้เชงเม้ง ขากลับก็จะแวะเกือบทุกครั้ง
หลังๆไม่ค่อยได้แวะแล้ว เลยไม่รู้ว่าเค้าหากินแบบนี้กัน
วันนั้นไปกับแฟน เป็นวันธรรมดา แต่เราทั้งคู่ว่าง
คือจะหาเรื่องขับรถเล่นน่ะแหละ ก็คิดกันว่าจะไปไหนดี
โจทย์คือ แฟนอยากไหว้พระ เราอยากไปตจว.ใกล้กทม.
สุดท้ายก็ไปจบที่ฉะเชิงเทรา

พอไปถึงละแบบ งงอะ มีคนมาโบกรถให้ ยังคุยกับแฟนอยู่เลย ว่าสงสัยไม่ฟรีละมั้ง
พอลงมาปุ๊บ ก็ถามก่อนเลย เท่าไหร่คะ
คนโบกรถบอก ไม่เสียตังค์ครับ แต่พาเดินไปทางร้านขายดอกไม้จ้า
เจ๊แม่ค้าก็พยายามขายเต็มที่ สุดท้ายเราซื้อแค่ชุดเล็กสุด สองชุด นางก็เลิกสนใจเราไปเลย
แค่ชุดเล็กสองชุดก็เป็นร้อยแล้วค่ะ แพงไปมั้ย -*-
แต่ก็ต้องซื้อ เพราะรถแฟนใหม่มาก กลัวรถโดนทำอะไร
เสียความรู้สึกอะค่ะ บอกเลย หงุดหงิดมากที่โดนบังคับซื้อแบบกลายๆ
แต่ขากลับไม่มีใครมาวุ่นวายกับเรานะ ก็จอดหน้าร้านค้าน่ะแหละ แต่เราไม่สนใจของ เดินมุดๆมาที่รถอย่างเดียวเลย
ปกติเราชอบเดินชอปนะ แต่เราไม่ซื้อของในนั้นอะ หงุดหงิด
มีซื้อน้ำตาลสดริมถนนตรงข้ามวัดอยู่อย่างเดียว

//เดี๋ยวนี้ไม่ค่อยอยากเข้าวัดเล้ย พอเข้าไปละรู้สึกว่า ถ้าเราไม่ซื้อของแถววัด ไม่ทำบุญในวัด ไม่ถวายปัจจัยหลวงพ่อ แล้วเป็นเรื่องผิดอะ
(เจอมาหลายวัดมากกกก กอไก่ล้านตัว)
คือเราก็เพิ่งเรียนจบ งานก็ยังไม่มี -*- เจอแบบนี้ละพาลไม่อยากเข้าวัดเลย
comment132-1:เขาให้เข้าไปโกยบุญครับ พระแค่ขอจับตังค์เฉยๆ
comment133:จริงๆไม่ใช่แค่ที่วัดนะ ตามแหล่งท่องเที่ยวเกือบทุกที่มีหมดคนโบกรถเถื่อนเนี่ย กลางกรุงยังมีเลย แก้กันไมไ่ด้สักที ปัญหารื้อรังมาหลายปี ไปเที่ยวขับรถไปเองแทนที่จะสบายใจต้องมานั่งระแวงพวกหาแดรกแบบนี้ คือถ้าเป็นเจ้าของที่โอเคเก็บไปเถอะค่าจอด นี่อะไร เจ้าของที่ก็ไม่ใช่ อยู่ๆมาโบกๆๆๆๆๆๆ ให้จ่ายตัง โครตโจร
comment134:โชคดีนะ ผมขับมอไซค์ ก็จอดตรงนั้นแหละ
แต่ไม่เคยเจอพวกมาตื๊อให้ซื้อดอกไม้ธูปเทียน
สงสัยมันดูออกว่าเราจน 555+
comment135:คิดซะว่าเจอเปรตขอส่วนบุญก่อนเข้าไปที่วัดครับ 
จะทำบุญให้เปรตก็ได้หรือไม่ทำก็ได้ครับ
comment136:เราเคยไปเดินตลาดที่ขายของ โดนเรียกให้ชิมๆ บอกชิมก่อนไม่ซื้อไม่ว่า ยัดเหยียดให้ชิม

เราเลยตัดความรำคานเลยหยิบชิม พอชิมเสร็จบอกเอาเท่าไหร่ดี เราเลยบอกยังไม่เอาค่ะ แค่นั้น..

โดนเลยจ้า..ขี้งกจริงๆๆ ทำท่าทางไม่พอใจ เรานี่งงเลย หลังจากนั้นมาไปทีไหร่ไม่เดินเลยค่ะ ไหว้หลวงพ่อเสร็จ ทำบุญเรียบร้อย กลับค่ะ
comment137:รบกวนคนใจดี หรือคนแปดริ้ว ช่วยวาดแผนที่หรือแผนผังที่จอดรถที่ปลอดภัยให้หน่อยได้มั๊ยค่ะ เพราะอย่างคนที่ไม่เคยไปหรือกำลังจะไปครั้งแรกจะได้ไม่เจอเหตุการณ์แบบนี้อีก
comment137-1:วิ่งจากเส้นหลักเข้าไป ก่อนถึงวัด ซ้ายมือ จะมีโรงเรียนโสธร (เราจำชื่อเต็มๆไม่ได้) เลี้ยวซ้ายเข้าไปเลยคะ ไม่มีคนพวกโบกรถจ้า ^^
comment138:เป็นสิ่งหนึ่งที่ช่วยตัดสินใจให้ไม่อยากไปวัดที่ดังๆรวยๆ เพราะคิดว่ามีพร้อมแล้ว จริงๆพร้อมจนเหลือเฟือ
เป็นช่องทางหากินของเหลือบไรสังคม สร้างความเสื่อมและรำคาน
ผมจะไปวัดที่ขาด ที่ยากจนตามต่างจังหวัด บางวัดข้าวสารยังไม่มีเลย ศาลาหลังคารั่ว จะเน้นไปที่นั่นเป็นหลัก
comment139:เข้าวัดแทนที่จะได้รับความสบายใจ มีความสุขในหัวใจ แต่กลับได้ความร้อนลนกังวลใจกลับมา เฮ่อคนสมัยนี้น้าหากินกับวัดไม่พอยังมาทำให้ญาติโยมขาดความศรัทธาแล้วแบบนี้ใครจะกล้าไปหละ แทนที่จะต้อนรับเค้าด้วยความเป็นมิตรเค้าก็จะอุดหนุนเราเอง รู้ว่าต้องหากินกันแต่มากไปก็ไม่ไหวนะ รู้สึกรำคาญเวลาไปวัดเจอเรื่องที่จอดรถเนี่ย
comment140:จุดจอดรถกรอบสีเขียว
แนะนำผู้ที่จะมาไหว้พระที่วัดหลวงพ่อพุทธโสธร  ให้ไปจอดบริเวณกรอบสีเขียวๆ ตามรูปจะจอดรถฟรี ไม่มีบังคับให้ซื้อของหรือดอกไม้อะไรทั้งนั้น
   - บริเวณ รร.วัดโสธรวรารามวรวิหาร  ที่จอดกว้าง แต่จะเดินไกลหน่อย
   - บริเวณ ริมแม่น้ำบางปะกง เข้าทางด้านข้างโบสถ์ 
   - บริเวณ โรงเจวัดโสธร (จอดได้ประมาณ 30 คัน)

จุดจอดรถกรอบสีแดง
ส่วนกรอบสีแดง ก็เป็นที่จอดรถฟรีเหมือนกัน แต่จะมีคนมาโบกรถให้จอดแล้ว ให้ไปซื้อของร้านของเขาบ้าง หรือมาขายดอกไม้ธูปเทียน (ไม่ใช่ของวัด)  ไม่แนะนำให้จอด เดี๋ยวจะเป็นห่วงรถเวลาไปไหว้พระ
comment140-1:แล้วตรงไหนเป็นอาคารจอดรถครับ
comment141:พวกนี้มันเป็นเปรต ที่อยู่คู่วัดมานานแล้วครับ
comment142:เคยโดนเหมือนกัน แต่โดนประมาณตรงของขายของฝากอ่ะค่ะ แต่เดือนที่แล้ว เพื่อนเราไปมา โดนค่าดอกไม้ไปเกือบ 500 จ้ะ อารมณ์เสียไปตามๆกัน เหอะๆ ทำไมต้องทำขนาดนั้น น่ากลัวจุง
comment143:อาจเป็นกุศโลบายของหลวงพ่อ เพื่อทดสอบศรัทธาคน เลยดลบันดาลให้มีพวกขอส่วนบุญรอบวัด
ถ้าใครศรัทธาไม่แรง ถอดใจเพราะเรื่องพวกนี้ ก็คงไม่มีบุญได้พบท่าน 


ล้ำลึก จริงๆท่าน นึกถึงไซอิ๋วเลย ว่าทำไมไม่ให้หงอคงอุ้มพระถังเหาะไป ทำไมต้องเดินเท้าให้ลำบาก


สาตุ๊ !
comment144:เจอแบบนี้เหมือนกันที่ศาลหลักเมืองกรุงเทพฯนี่แหละ ตอนแรกก็งง นึกว่าคนมีน้ำใจหลายคนจังวิ่งมาโบกรถให้ พอโบกเสร็จเอาดอกไม้ ธูป เทียนมาขายบอกชุดละ 120฿ มา4คน 4ชุดนะ ผมบอกงั้นไม่เอาละ แล้วก็บอกอาม่าผมขึ้นรถเลย จะย้ายที่จอด เขาก็บอกงั้น100นึง พอผมไม่เอาก็บอกงั้น 80บาทซื้อสองคนพอ 

ผมก็ขึ้นรถขับออกเลยไปจอดแถวศาลแทน
comment145:หารูปท่าน โหลดเอาสวยๆ จาก net
print สี เอาใส่กรอบสวยๆ
วางไว้บนหิ้งพระ
เวลากราบ ไหว้ มองรูปท่าน ระลึกถึงท่าน 
สบายใจ
(ผมทำงี้แหละ)
comment145-1:ดีใจแทนหลวงพ่อด้วยครับ กับไอเดียของคุณ
ท่านจะได้พักผ่อนบ้าง รับแขกไม่ไหวแล้ว

ท่านเจ้าอาวาสวัด ก็ฝากขอบคุณมาด้วยครับ
comment146:ร้านขนมก็เหมือนกัน เอาขนมมาให้ชิมถึงรถ แล้วก็ลากๆๆๆๆๆ ไปซื่อ ช่วยหน่อย ช่วยหน่อย
เดินเข้าไป อยากเลือกดูของให้สบายใจ เสียงเรียกให้ระงมไปหมด
comment147:ที่ไหนดังแล้วเจ้าของสถานที่ไม่มีอิทธิพลหนุนหลังดีพอ

เหลือบไรมีทุกที่ครับ

ผมไม่เหยียบวัดหลวงพ่อมาได้สิบปีแล้วละมั้ง เจอเคสคล้ายๆกันนี่แต่ดีผมไม่โดนอะไร

วัดไหนยิ่งเงียบยิ่งสงบ ผมยิ่งชอบ ไม่ต้องตั้งตู้เต็มวัดก็เต็มใจบริจาคเองด้วยซ้ำ
comment147-1:ต้องยอมรับครับว่าชื่อเสียงของหลวงพ่อคือสิ่งดึงดูด 
วัดเงียบๆเยอะแยะไป แต่เพราะไม่มีอะไรดึงดูด คนก็
เลยไม่อยากไป

ที่บอกว่าไปไหว้เพราะศรัทธาก็เป็นสิทธิ์ แต่ผมก็มั่นใจ
ว่าที่ไปเพราะหวังหรือความต้องการอะไรในใจก็มีไม่น้อยเ
เช่นกัน
comment148:ไปเมื่อสามเดือนนก่อน ไม่เห็นมีแบบนี้เลย สงสัยมีได้ไม่นานสิเนี่ย
comment149:ไปมาเมื่อวันที่ 8 กย  ตรงกับวันธรรมดา ก็เจอค่ะ แต่น้องผู้หญิงเค้าก็พูดจาดี
พอดีตั้งใจไปทำบุญวันเกิดอยู่แล้ว ถามราคาดอกไม้ก็ไม่ได้แพงอะไรมาก ชุดละ 30 บาท ก็เลยซื้อไป 2 ชุด
comment150:พุทธแท้อยู่ในใจและการปฏิบัติ

ไม่ต้องไปวิ่งหาวัดดังพระดีหรอกครับ ไปแล้วจะเจอแต่เรื่องไม่สบายใจกลับมา
ในความเห็นของผม ทำบุญกับคนไกล้ตัวนั่นแหละที่ดีที่สุดแล้ว
comment151:จากกรณี ลานพระบรมรูป ก็ดี
หรือ วัดหลวงพ่อโสธร ก็ดี
หรือ แหล่งท่องเที่ยว อย่างสะพานพุทธ จตุจักร หัวหิน พัทยา

เราเชื่อมากๆ ว่าประเทศไทยมีมาเฟีย คอยหากิน กับคนทั่วไปอยู่

จอดพารากอน เสียเงินแต่สบายใจกว่าอีก
comment152:ที่ไหนคนพลุกพล่าน. ที่นั่นก็ไม่พ้นเหลือบ ริ้น ไร. มาเกาะมาแทะ.  ใหม่ๆก็ยังหงอยๆ. พอนานไปก็กร่างสร้างอิทธิพลกลายเป็นมาเฟียไป.  นี่เผลอๆอาจมีสีเสื้อคลุมอยู่ก็ได้
comment153:ปัญหาที่จอดรถของวัดโสธร  ตั้งแต่ผมเรียน จนจบมหาลัย  จนแต่งงานมีลูก
เรื่องนี้ก็ยังแก้ปัญหาไม่ได้

ภรรยาผมศรัทธาหลวงพ่อโสธร  แต่ไหว้หลวงพ่ออยู่บ้านครับ
comment154:ว่าจะไปซะหน่อย รู้แบบนี้ไม่ไปแล้วค่ะ ไม่สนุกแล้ว
comment155:หลังๆมา ผมไปวัดสมาน ตลอดเลย 

เบื่อพวกมาเฟีย ที่หากินกับวัด
comment155-1:วัดสมาน ที่มีพิฆเนศยักษ์ ที่อาจารย์เพอซีอุสเป็นสปอนเซอร์?
comment156:
comment157:ขอโทษแทน พี่น้องที่ทำเรื่องน่าละอายด้วยนะครับผมเกิดที่แปดริ้ว จบโรงเรียนประถมก็วัดหลวงพ่อ มัธยมก้วัดหลวงพ่อสมัยหลวงปู่เจียมหยุดวัดโกน วันพระพฤติกรรมที่เพื่อนๆเล่ามามันมีมามากกา่า30ปีตั้งแต่ผมจำความได้5555ตั้งแต่สมัยยังไม่รื้อโบสถ์หลังเก่า เป้นแบบนี้เลย พอเขาไม่ซื้อก้กรีดรถเขา ด่าเขาอันนี้เป็นเรื่องจริงที่คนแปดริ้วรู้ตลอด อยากเห็น ความเปลี่ยนแปลงครับอยากเห็นความเปลี่ยนแปลงจริงๆสนามฟุตบอลที่ผมเคยเตะกลายเป็นตลาดไปนานมากแล้ว ฝากหน่วยงานที่รับผิดชอบนะครับด้วยนะครับคนแปดริ้วอ่านแล้วอายแทนมากๆ
comment158:ต้องทหารเข้าไปจัดการถึงจะได้.  เหมือนชายหาดทั่วๆไป
comment159:เปรตกับวัดดัง ของคู่กัน
comment160:ไปตอนต้นเดือน...ไปแต่เช้าครับ ไม่ได้เข้าอุโบสถหลังใหม่ครับ เคยเข้าครั้งเดียว...เพราะแม้แต่จุดวางรองเท้ายังมีคนคอยหยิบกิ๊บหนีบรองเท้าให้เหมือนกดดันยังงัยไม่รู้ สายตาจ้องมองว่าต้องหยอดนะ จะไม่หยอดก็กระไรอยู่ ต้องหยอดตามๆกันไปคนละยี่ๆ ไปห้าคนก็ร้อยบาท ดอกไม้อีกคนละยี่ หลังจากนั้นไม่เข้าอุโบสถใหม่อีกเลย หลังจากนั้นไปทีไรก็จะไปไหว้ขอพรองค์พระฝั่งอุโบสถหลังเก่าครับ ไปไหว้และปิดทององค์พระเสร็จ ตอนกลับเดินเฉียดๆ มาทางร้านหน้าวัด....ขนมจากเกือบทิ่มหน้า...ไม่ชิมไม่ซื้อ ก็อ้อมหน้าอ้อมหลังอยู่
comment161:ที่จอดลานหลังในวัด ป้ายบอกว่านะว่าจอดได้ จอดฟรี ไปกี่ทีเอาแผงกั้นมาปิดไม่ให้จอด สงสัยเหมือนกันว่าจอดได้หรือไม่ได้
comment162:เคยไปเหมือนกันเมื่อไม่นานมานี้โดนเหมือนจขกท...เลยแต่ผมก็ขับหาไปเรื่อยๆนะพอเขาแนะนำให้จอดช่องนี้แต่ผมก็เข้าอีกช่องทางนึง...แต่เขาก้ไม่ได้เดินตามนะเพราะรถผมอาจจะเก่าก็ได้(รถอีคาร์ปี95).....เขาเลยไม่เดินตามมาเพราะดูเหมือนคนไม่มีตัง
comment163:พอดีเห็นข่าวล่าสุดมีคนโดนเป็นข่าว เลยมาเล่าบ้างดีกว่ากับที่จอดรถตรงข้ามวัดนี้

เคยไปมาล่าสุด 3 ปีก่อน....แสดงว่าปัญหายังเหมือนเดิม
ตอนนั้นไปเพราะออกรถมาอยากไปไหว้หลวงพ่อเพราะไม่ได้ไปมานานแล้ว พอเห็นว่าจอดรถฟรีตรงข้ามวัดก็เลี้ยวเข้าไปเลย (ที่ด้านหน้าขายขนม) เป๊ะเลยครับ เหมือนในข่าวโดนล้อมหน้าล้อมหลัง ช่วยซื้อดอกไม้หน่อย บลาๆๆๆ แต่ตอนนั้นรู้สึกจะแถวๆ 300 บาท เราก็กลัวรถเราเป็นอะไรก็เลยยอมจ่ายไป

พอไหว้พระเสร็จกลับมาปากซอยก็มีมาคะยั้นคะยอให้ซื้อขนมอีก (คนละเจ้า) แต่เราก็ปัดๆไปเราบอกว่าเราซื้อดอกไม้ไปแล้วตอนแรก

เดินไปที่รถก็มีเด็กๆยืนพิงรถเราเต็มเลย พร้อมด้วยผู้หญิงวัยซัก 30 ปลายๆอีก 1 คน น่าจะเป็นแม่ของเด็กบางคนกลุ่มนั้น

สุดท้ายพอเราขึ้นไปนั่งบนรถก็ให้เด็กตัวเล็กๆน่าจะแค่ 4-5 ขวบเอาล็อตเตอรี่มายื่นให้ช่วยซื้อหน่อย จำได้ว่าขาย 120 บาท แถมมีแต่เลขท้าย 00,01,02 เอาง่ายๆคือเลขไม่สวยและกึ่งยัดเยียด

ทางเราก็เสียความรู้สึกแล้ว อยากรีบไปและรู้สึกเหมือนโดนบังคับซื้อ เราไม่อยากเสียเงินให้พวกนี้อีกแล้ว เราปฏิเสธไปหลายรอบ จะออกรถ ทางเด็กและแม่ยืนขวางไม่ให้เราปิดประตู ตื๊อจะให้เราซื้อให้ได้ เราก็เลยคิดว่าให้ค่าขนมเด็กละกันแก้ปัญหาไป เลยให้หยิบเงินให้เด็กไป 10 บาทแม่ของเด็กที่อยู่ข้างหลังตอบกลับมาว่า "ไม่เอาค่ะ ไม่ใช่ขอทาน" แล้วก็เดินถอยไป

เอ่อ...คุณไม่ใช่ขอทาน แต่คุณเหมือนขู่คนที่มาจอดรถแบบนี้เนี่ยนะ จะให้เรียกว่าอะไรดี? ใครเขาเอารถมาจอดเขาก็กลัวรถเขามีปัญหา ผมว่านะทำที่จอดรถเก็บตังและขึ้นป้ายเด่นๆไปเลย เก็บค่าจอดชั่วโมงละเท่าไหร่ไปเลย ผมว่าทุกคนจะเต็มใจให้ ตลาดน้ำหลายๆที่ก็ทำแบบนี้

แต่คุณใช้วิธีมาเฟียแบบนี้มีแต่คนเสียความรู้สึก แถมเดี๋ยวนี้เรื่องใน Social เร็วมาก ทุกคนจะกลัวและจะไปวัดน้อยลงแน่นอน บ้านผมบ้านนึงล่ะขยาดไปเลย ผมว่าเพื่อนๆอีกหลายคนที่โดนคงคิดแบบเดียวกัน

ส่วนผม...ไปวัดอื่นดีกว่า วัดดีๆมีอีกเยอะแยะ
comment164:ผมเลิกไปแล้วครับ วัดไหนถ้ามีพวกมาเฟียแฝง ผมเลิกเลย
comment165:แวะมายืนยันครับ รถแฟนผม แค่ไม่ซื้อถึงกับขูดซะยาวเลย

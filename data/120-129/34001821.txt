title:นี่คือกลโกงสามล้อ+แท็กซี่ "วัดพระแก้ว วัดโพธิ์ปิด" เค้าทำกันยังไง พาไปที่ไหน
comment:จริงๆ ผมก็เคยโพสในพันทิปนานมาแล้วละ แต่ในรอบนี้ ผมได้ข้อมูลเพิ่มมา ทั้งจากเว็บฝรั่ง และสมาชิกพันทิปหลายคน รวมคุณ Miss Sunflower ซึ่งได้ให้ข้อมูลเรื่องส่วนแบ่ง Commission ที่สามล้อหรือแท็กซี่ได้ไป

อาละ ผมจะถือโอกาสตรงนี้เล่าละกัน เกี่ยวกับการทำงานของกลุ่มคนพวกนี้

เท่าที่ผมไปอ่านมาจากหลายๆ เว็บ เกี่ยวกับ Bangkok Scam ก็ได้ข้อมูลที่ค่อนข้างจะตรงกันเกือบทุกคน

ซึ่งคนเหล่านี้ จะทำงานเป็นกลุ่มใหญ่มากๆ กระจายตามแหล่งท่องเที่ยวต่างๆ ทั่วกรุงเทพ

==========

เข้าเรื่องดีกว่าๆ คร่าวๆ ก็คือ ตุ๊กๆ จะพยายามทุกวิธีเพื่อพานักท่องเที่ยวไปร้านเพชรร้านหนึ่ง ซึ่งอ้างว่าดูแลโดยรัฐบาล
โดยจะบอกว่าถ้าคุณซื้อเพชร อัญมณี เครื่องประดับ ฯลฯ จากร้านนี้และนำไปขายที่ประเทศที่คุณอยู่
คุณจะทำได้กำไร 100% ทันทีจากการขาย "เพชร" ชิ้นนี้

1. ฝรั่งนักท่องเที่ยวที่แต่งตัว ใส่ขาสั้น สะพายเป้ ถือแผนที่ ทำหน้างงงวย ฯลฯ โดยเฉพาะแถววัดพระแก้ว โดนหมดครับงานนี้
โดยจะมีเจ้าคนขับตุ๊กๆ หรือเจ้าหน้าที่ปลอมๆ มาบอกด้วยความหวังดีว่า "ตอนนี้วัดพระแก้ว/โพธิ์ปิดนะครับ"
"ในวัดมีงานของพระราชวงศ์" "วันนี้เป็นวันทำบุญใหญ่ big merit day; closed for public" แถไปเรื่อยๆ ไม่จบละครับ
และก็บอกอีกว่า เดี๋ยวกลับมาใหม่ได้ตอนบ่ายๆ หรือตอนไหนก็เหอะ ฝรั่งที่ไม่รู้อะไรเลยก็เชื่อสถานเดียว

2. คราวนี้ถ้าฝรั่งเชื่อก็ติดกับดักเรียบร้อย ตุ๊กๆ ก็จะบอกว่า จะทัวร์รอบเมืองมั้ย เพราะวันนี้เป็นวันหยุดพิเศษ
เนื่องจากเป็นวันหยุด ทางการท่องเที่ยว/รัฐบาล ออกมาว่า ถ้าวันนี้ตุ๊กๆ พานักท่องเที่ยวรับส่งทัวร์วัดรอบเมือง
จะได้ค่าน้ำมันเป็นค่าตอบแทน...เอ้ย มีแบบนี้ด้วยหรอ งั้นผมก็เป็นตุ๊กๆ แล้วก็รวยล้นฟ้าแล้ว (ง่ายๆ "แถ" เหมือนเดิม)
บอกเพิ่มเติมอีก ว่า จะพาไปร้านเพชรร้านหนึ่ง ซึ่งเปิดแค่หนึ่งสัปดาห์ต่อปี พร้อมกับโปรโมชั่นมากมายๆๆ โม้จริงๆ

นักท่องเที่ยวเจอแบบนี้ จะทำอะไรได้ ก็ต้องไปสิครับ โดยตุ๊กๆ บอกราคาต่ำมากๆ ราวๆ  10-20 บาท
แปลกๆ ไหมครับ 20 บาท แต่ไปทัวร์รอบเกาะรัตนโกสินทร์ได้เลย ไม่มีครับราคานี้แล้วไปทัวร์ได้

3. หลังจากนั้นก็เรียกว่า "โดนโกง" แล้วครับ โดยวัดแรกที่จะพาไปก็คือ วัดอินทรวิหาร ที่ตุ๊กๆ จะบอกว่าเป็น "Big Buddha"
ข้อสังเกตนะครับ ถ้าใครไปวัดอินทรวิหาร (ถนนวิสุทธิกษัตริย์) จะเห็นว่า มีตุ๊กๆ เยอะแยะมากมายจอกอยู่บริเวณวัด
ซึ่งแน่นอน ไม่ใช่ตุ๊กๆ ธรรมดาแน่ๆ แต่เป็นของนักท่องเที่ยวตาฟ้าๆ ตาน้ำตาลๆ ฯลฯ ที่มาจากวัดพระแก้วปิดทั้งนั้น

พอเข้าไปถึงบริเวณ "Big Buddha" พระใหญ่แล้ว ก็จะมีหน้าม้าคนหนึ่ง (คนไทย) กำลังไหว้พระอยู่
เมื่อนักท่องเที่ยวเข้าใกล้ ก็จะทำเป็น ถามว่าคุณมาจากไหน พักโรงแรมอะไร มาเที่ยวกี่คืน ฯลฯ
และจะบอกว่า "เอ้อวันนี้วัดพระแก้วก็ปิดนะ และมีร้านเพชรร้านหนึ่งที่พิเศษมากๆ"
"รู้ไหม คุณนี่โชคดีมากกว่าใครๆ เลย เพราะร้านเพชรร้านนี้เปิดแค่สัปดาห์เดียวต่ออาทิตย์เท่านั้น และวันนี้เปิดเป็นวัดสุดท้าย!"
ฝรั่งก็เชื่อไปใหญ่สิครับ ทั้งตุ๊กๆ ทั้งคนนี้พูด หลอกได้แนบเนียนมากๆ

หลอกได้แม้กระทั่งฝรั่งจะถ่ายพระใหญ่ มีคนมาห้ามทันที บอกว่า "ห้ามถ่ายเพราะเป็นสิ่งศักดิ์สิทธิ์"
อ่าว แล้วที่ผมถ่ายพระพุทธรูปเยอะแยะตอนออกทริปที่ไหนก็ตาม ก็ไม่ได้สิ เอาเข้าไป

4. เสร็จภารกิจแล้ว ตุ๊กๆ ก็จะพาไปวัดต่อไปที่มี "Lucky Buddha" อยู่ ซึ่งคราวนี้แต่ละคนจะพาไปวัดต่างๆ กัน
แต่โดยมากประมาณ 70% จะพาไปที่วัดสีตาราม (คลองมหานาค)
รู้ไหมครับ ว่าจะเจออะไรอีก ก็แบบเดิมกับที่เจอที่ "Big Buddha" นั่นหละ เป๊ะๆ ลอกแบบมา
อาจจะมีปรับแต่งบ้าง บอกว่าร้านเพชรนั้นรัฐบาลดูแล ผมเป็นพนักงานรัฐบาล แล้วก็โชว์บัตร ID พนักงานรัฐ
หารู้ไม่ บัตรนั้น เป็นแค่บัตรประจำตัวประชาชน เลข 13 หลัก ธรรมดาๆ นั่นเอง

เหตุผลก็คือ ให้นักท่องเที่ยวได้ตายใจ เชื่อใจสนิท ก็จะไม่เชื่อได้อย่างไร ขึ้นชื่อว่า "The Land of Smiles" และผู้คนเป็นมิตร

5. คราวนี้นักท่องเที่ยวบางคนก็เริ่มสงสัยขึ้นมานิดละ บางคนก็รู้แล้วครับว่าโดนหลอก แต่ทำอะไรไม่ได้แล้ว
เพราะจะมีกี่คนที่จะรู้เส้นทางกลับ จะมีกี่คนที่จะโดนตุ๊กๆ ดักตีหัว ก็ต้อง...ทนอยู่จนจบ

คราวนี้จะพาไปที่ Yindee Lapidary Co., Ltd. (1091/75-77 ถนนเพชรบุรีตัดใหม่ ซอย 33)
ทันทีที่คนขับรถขับพานักท่องเที่ยวมาที่ร้านนี้ คนขับได้รับค่าหัว 200 บาทต่อครั้งแล้ว (ไม่ว่ากี่คนก็ตาม)
เชื่อไหมครับ หลอกได้ตั้งแต่เข้าประตูข้างหน้าร้านไปเลย เมื่อเข้ามาแล้วก็เจ้าของร้านก็จะบอกวิธีดูเพชรแท้จากเพชรปลอม
ผมไม่รู้หละเค้าดูยังไงกัน แต่ก็จะมีเครื่องตรวจเพชรที่ "ปลอม" ได้ใจ (ผลก็คือ เพชรปลอม ตรวจกับเครื่องปลอม ก็ได้เพชรแท้ ง่ายเนอะ)
ไม่พอครับ มีเอกสารรับรองปลอม พร้อมตราประทับปลอมๆ บอกว่า เพชรนี้เป็นของแท้!

หน้าม้าอีกแล้วครับ จะมีคนเข้ามาในร้าน แล้วอยู่ดีๆ ก็คุยกับเจ้าของร้านได้อย่างเป็นกันเองมากๆ แล้วทำเป็นโชว์ใบเสร็จที่เขาได้เงิน
แล้วก็บอกว่า "ผมเนี่ยซื้อหลายอย่างจากที่นี่นะ แล้วก็รวยจากขายเพชรนี่หละ" แล้วก็เดินออกจากร้านไปอย่างรวดเร็ว

หนึ่งในวิธีการโน้มน้าวให้ซื้อจากในร้าน เป็นดังนี้:
"เครื่องประดับชุดนี้นะ มีโปรโมชั่นนู่นๆ นี่ๆ บลาๆๆ ถูกกว่าที่อื่น เพราะฉะนั้น คุณซื้อไปวันนี้นะ ทางเราจะส่งเครื่องประดับชุดนี้ทางอากาศไปให้ประเทศคุณ
คุณขายกลับจากประเทศที่คุณอยู่ได้เต็มราคา คุณก็ได้กำไรไง ซึ่งทางร้านผมจะซื้อกลับ ผมถือ Business Passport นะ จะเสียค่า Shipping แพง
แต่ผมก็สามารถเอาค่า Shipping ที่แพงๆ คืนได้เพราะเป็นร้านของรัฐดูแล คุณได้กำไร ผมก็ได้กำไร บลาๆๆ"

เห้ย แนบเนียนได้ใจจริงๆ บอกทุกวิถีทางที่จะให้นักท่องเที่ยวได้ซื้อของของเค้า หารู้ไม่ โดนโก่งราคาสุดๆ อย่างน้อยก็ 50% เกินราคาจริง
ซึ่งมูลค่าจริงๆ จะต่ำกว่าราคาที่ให้มามากๆ (นี่ขนาดบอกว่าเป็น Promotion แล้วนะ)

ซึ่งนักท่องเที่ยวซื้อไป หมดสิทธิ์เอาเงินคืนครับ เพราะสินค้าจะถูกส่งทางอากาศ พอคนนั้นกลับถือประเทศ ก็จะรู้ว่าราคาจริงๆ ถูกกว่านี้มาก
กว่าจะรู้ว่าโดยโกง ก็สายไปแล้ว ส่วนตุ๊กๆ ก็ได้ค่าหัวจากทางร้านจากการพานักท่องเที่ยวมา ครั้งละ 200 บาท
และยังได้ส่วนแบ่งจากรายได้จากเพชรที่ขายไปยังนักท่องเที่ยว เช่นนักท่องเที่ยวซื้อเพชรได้ 10000 บาท ตุ๊กๆ ได้ไปเลย 3000 บาท
รวยจริงๆ หาไม่ได้แล้วครับงานที่รายได้ต่อวันเท่านี้

6. ในที่สุดตุ๊กๆ คันเดิมก็มาส่งที่นักท่องเที่ยวยังจุดเดิมที่ได้ขึ้นมาแต่แรกโดยสวัสดิภาพ พร้อมความประทับใจ (ที่น่าสงสัย) ไม่รู้ลืม

เดี๋ยวผมจะสรุปอีกรอบเกี่ยวกับการทำงานละกัน
1. ตุ๊กๆ เข้าหานักท่องเที่ยวบอกว่า วัดพระแก้ว วัดโพธิ์ปิด ด้วยเหตุผลต่างๆ นานา
2. ตุ๊กๆ เสนอทัวร์เมืองแค่ 20 บาท ซึ่งไม่น่าจะเป็นไปได้
3. พาไปวัดต่างๆ เพื่อเจอคนที่ยืนยันตามที่ตุ๊กๆ ได้บอกไว้
4. ในที่สุดก็พาไปร้านขายเพชรหรือร้านอะไรก็ตาม ที่ตุ๊กๆ ได้ค่าหัว และเจ้าของร้านพยายามให้ซื้อเครื่องประดับที่โก่งราคาสุดๆ
5. พาฝรั่งกลับไปที่เดิม

ที่เล่าไปก็พูดถึงวิธีการทำงานของตุ๊กๆ ที่ผมได้ไปอ่านมาแล้วสรุปในอินเตอร์เน็ตนะครับ ยังมีอีกหลายกลวิธีที่ไม่ได้กล่าวมาอีก

ปกติก็คือ คนไทยจะกลัวการเข้าหาฝรั่งนะครับ แล้วคนส่วนใหญ่ก็ไม่ค่อยพูดภาษาอังกฤษได้คล่อง
แต่กลายเป็นว่า ตุ๊กๆ เหล่านี้พูดภาษาอังกฤษอย่างติดจรวด มีการเตรียมมาอย่างดี ก็ให้ระวังนะครับ
มันจับไม่ได้หรอกครับ เยอะเกิน แล้วมันอยู่ที่ตัวคนด้วยที่ทำแบบนี้กัน สำหรับนักท่องเที่ยวก็ต้องก้มหน้ารับชะตากรรมไป
comment1:ขอบคุณค่ะ ตอนที่เรียนจบกลับมาใหม่ๆ เดินไปแถววัดพระแก้ว มีตุ๊กๆ เข้ามาคุยเหมือนกัน เพราะนึกว่าเราเป็นคนเกาหลี เราเลยลองแกล้งทำเนียนๆ ไป พอโต้ตอบกลับไปกลับมา มันจะตื๊อชวนเราไปให้ได้เราเลยโชว์บัตรประชาชนให้ดู อิอิ จบข่าว พวกมันโมโหด่าเราไล่หลังแทบไม่ทัน

พอตอนหลังเราพาคนเวียดนามไปวัดโพธิ์ ก็มีพวกนี้มาตามๆ เหมือนกัน แต่ยังดีที่เราพาเค้ารอดไปได้ แต่อย่าว่าแต่ต่างชาติเลย คนไทยบางคนก็โดน  ขนาดพ่อเราผิวคล้ำเพราะเป็นคนใต้ ยังโดนพวกแต่งตัวเป็นเจ้าหน้าที่หลอกให้เสียค่าเข้าวัดโพธิ์เลย ทั้งๆ ที่ตามป้ายบอกว่าคนไทยเข้าฟรี แต่พ่อเราไม่ทันเห็นและไม่ได้ไปวัดโพธิ์นานแล้ว
comment1-1:ผมก็โดนจำพวกคล้ายๆ แบบนี้ คือผมอยู่วัดโพธิ์ จะเรียกตุ๊กๆ เข้าวัดสุทัศน์ซะหน่อย

ดันบอกไม่ไป อยากได้ฝรั่ง เซง duck เลย 555
comment2:ผมเดินแถว นานา บ่อย 
เห็นพวกนี้เป็นปกติ 
ที่ไหนมีนักท่องเที่ยว ที่นั่นจะมีพวกนี้หากิน 
ใครๆก็รู้ แต่งงว่า จนท ไม่รู้ ?
หรือว่า รู้แต่ไม่สามารถทำอะไรได้ ก็ไม่แน่ใจ

แถวนานา จะเพิ่มมาก็คือ ผญ ที่มายืนบริเวณริมถนน
เคยอ่านเจอใน wikitravel บางคนใช้มุข ขอทอง 1 บาท
คนต่างชาติมันก็นึกว่าขำๆ ทอง 1 บาทไทย เจอไปก็เงิบอยู่
comment2-1:เชื่อว่า ตร. ตรงนั้นก็ได้หัวคิว
comment3:อยากให้คนใหญ่คนโตผู้มีอำนาจเกี่ยวข้องในรัฐบาลได้อ่านกระทู้นี้จังเลย
comment3-1:ผู้มีอำนาจบางคนคงรู้แล้วหละ
แต่มีอะไรมาบังตา 5555
comment3-2:หวังอะไรกับคนพวกนั้น ถ้าไม่มีเอี่ยวด้วย ไม่มีทางขยับทำอะไรหรอก  ต้องรอเป็นข่าวดังๆ ทำวันสองวันเป็นพิธีว่าทำงาน แล้วก็เงียบ โจรก็กลับมาทำเหมือนเดิม 

นิสัยคนไทยคือเรื่องเงียบก็คือจบกันไป  ทั้งๆ ที่ปํญหามัยก็อยู่ที่เดิมไม่มีอะไรเปลี่ยน 

ที่เปิดประเด็นกันตอนนี้ ก็แค่หยุดได้ อย่างมากก็อาทิตย์นึง   แล้วก็กลับเหมือนเดิม 

ประเทศนี้ไม่มีทางที่จะทำอะไรกับปัญหาที่เกิดขึ้นได้อีกต่อไปแล้ว  ไม่ใช่เพราะปัญหายาก  แต่ความคิดของพลเมืองมันไม่เอื้อให้คนที่พายามแก้ปัญหาแก้มันได้ต่างหาก
comment4:ถึงว่าสิ แม่บอกให้เรียนภาษาอังกฤษให้เก่งๆ จะได้มีรายได้สูงๆ
comment5:เราเคยเจอนะแต่ร้านเพชรอะไรนี่ไม่รู้อะ เราพาเพื่อนฝรั่งไปเที่ยววัดพระแก้ว เราก็เดินกะเพื่อน speak english กันไป (เราก็หน้าไทยมากเลย) มีคนนึงมาบอกว่า many people in the temple you wait 3 hour to go in(อะไรทำนองนั้นอะ)แล้วก็พูดว่า 50 baht แล้วก็ชี้ไปที่รถเราก็ไม่ทันฟัง ละคือเรากะเพื่อนเพิ่งออกมาจากวัด เราเลยบอกว่า ไม่เป็นไรค่ะเข้าไปมาแล้วคนไม่ค่อยมี แกก็เงิบนิดนึง (เห็นว่าบางคนรับเงิน USD ด้วย เคยได้ยินจากเพื่อนอีกที)
comment6:จะมีใครมาจัดการคนพวกนี้ได้บ้าง
comment6-1:ตร. ยังไม่จัดการเลยครับ มันอยู่แถวนั้นรู้ทุกเรื่องแหละ กินไปเท่าไหร่แล้ว
comment7:มีร้านขายจิวเวลรี่อยู่แถวภัตตาคารพูนสิน พวกตุ๊กๆชอบพามาที่นี่ เพื่อให้ทางร้านฟันหลอกขายของปลอมให้ เคยมีเรื่องมีราวเมื่อหลายปีก่อน แต่ปัจจุบันก็ยังเปิดขายอยู่ เพราะเใช้วิธีจดทะเบียนการค้าใหม่และเลี่ยนชื่อร้านและเปลี่ยนผู้บริหารใหม่ มักจะเขียนป้ายหน้าร้านเป็นเชิงว่าเป็นของทางการที่ให้การสนับสนุนเพื่อให้นักท่องเที่ยวเข้าใจผิดว่าเป็นของททท.  ตุ๊กๆพามาก็จะได้ค่าต้อนเข้าเล้า และถ้านักท่องเที่ยวมีการซื้อสินค้าก็จะได้%จากยอดซื้อด้วย ขนาดผมเป็นคนไทยทั่วๆไปยังดูออก แต่แปลกจัง จนท.ที่กำกับดูแลด้านนี้กลับปล่อยปละละเลย
comment8:เคยพาเพื่อนสวีเดนไปวัดพระแก้วมันเดินมาขวางหน้าวัดเลยว่าวัดปิดห้ามเข้านอกจากจ่ายค่าเข้าพิเศษ 300 โชคดีมีจนท.กรมพระราชวังมาเห็นเลยเรียกตำรวจรวบตัวไปเลย
comment9:เคยเจอตรงพระวิษณุ ใกล้ๆวัดสุทัศน์ค่ะ
comment10:รู้ทันหมดทุกคนยกเว้นเจ้าหน้าที่เอ๊ะ..หรือว่า...
comment10-1:เหมือนบ่อนเลย รู้กันหมดยกเว้นพวกมัน
comment11:ปีก่อนเราไปวัดพระแก้ว เห็นป้ายแขวนตรงกำแพงทางเข้าบอกเวลาเปิด-ปิดของวัด
แต่ตัวหนังสือเล็กและยาวเป็นพรืด  


ถ้าทางการตั้งใจจะช่วยเหลือนักท่องเที่ยวจริงๆ เราว่าทำป้ายใหญ่ๆ อ่านง่ายๆ 
เตือนกันไปเลยชัดๆ ว่าเปิด-ปิดกี่โมง อย่าหลงเชื่อคนที่บอกว่าวัดปิด หรือบอกว่าวัดคนเยอะ
ก็น่าจะช่วยนักท่องเที่ยวให้รอดจากพวกแร้งนี่ได้มากโขนะ
comment11-1:สิ่งที่น่าทำแต่ดันไม่ทำ(พวกป้ายใหญ่ๆติดชัดๆ)
มันยิ่งทำให้คนสงสัยว่า ที่ไม่ยอมทำป้ายเพราะว่ามีเอี่ยวด้วยหรือเปล่า
comment12:พวกนี้บาปหนาเจตนาทรามตั้งแต่ออกจากบ้านเพื่อจะมาทำเรื่องแบบนี้ในทุกๆวัน

บั้นปลายชีวิตไม่มีความสุขแน่นอนทั้งตนเองและครอบครัว
comment13:จริงๆผมอยาหให้มี จอ led กลางแจ้งใหญ่ๆที่หน้าประตูวังด้วยซ้ำ
แล้วขึ้นตัวหนังสือ หลายๆภาษาไปเลย ว่าวัดพระแก้ว เปิดอยู่หรือปิด และเตือนให้อย่าหลงเชื่อบุคคลที่อ้างว่าปิด
น่าจะช่วยนักท่องเที่ยวได้เยอะมาก
comment14:มันมีมานานแล้ว เคยแจ้งเจ้าหน้าที่หน้าประตุแล้วค่ะ แต่เค้าทำเพิกเฉย 
คิดว่าคงเป็นส่วนนึงของรายได้ของรัฐแล้วกัน ไม่งั้นรัฐคงทำอะไรบ้าง
ต่างชาติเค้ารู้ทั้งนั้นน่ะค่ะ เค้าก็เหมารวมว่า คนไทยขี้โกง  คนที่นี่ขี้โกง
comment15:เราหน้าไทยมากพาเพื่อนฝรั่งไปก็ยังโดน หลายปีมาแล้ว ตอนนั้นไม่เคยได้ยินก็เชื่อไม่คิดว่าจะหลอกคนไทยด้วยกัน ยังคุยกับเค้าว่าจริงเหรอ เค้าก็ชวนไปทัวร์นั่นนี่ แต่เราไม่เอา ตอนแรกว่าจะพาไปกินข้าวบางลำพูแล้วค่อยกลับมา แต่เปลี่ยนใจพาเข้าไปดูก็ไม่เห็นปิดนี่นา ตอนนั้นโกรธนะ 

ปีที่แล้วผ่านไปเห็นมีซุ้มตำรวจท่องเที่ยวอยู่ตรงข้ามเลย มีป้ายเตือนด้วย แต่ก็ไม่รู้ว่าพวกนี้ยังทำอยู่ไหม อ่านจากกระทู้นี้แล้วคิดว่าคงทำอยู่ สงสัยว่าทำไมไม่ตั้งซุ้มตรงหน้าประตูไปเลย
comment16:เฮ้อ สามล้อแถวบ้าน(ใกล้โรงแรม5-6ดาวแห่งนึงริมน้ำเจ้าพระยา)
เจอชาวต่างชาติเดินมา ถ้าเป็นมากันครอบครัว ก็จะคิดทัวร์รอบกรุงเทพ(ไม่รุ้ไปที่ไหนบ้าง 500บาทแต่ถ้าทัวรืรอบเกาะรัตนโกสินทร์ เยาวราชวัดบลาๆ 500ก็ไม่แพงมากนะครับ แค่แปลกๆว่า หืม คิด500เองหรอ)
ถ้ามาเเบบ ชายล้วน อาบอบนวด มีเป็นแผ่นโบชัวให้ดูเลย
comment17:ม่ีจริงหรอครับแบบนี้ ตำรวจไปไหนหมด เรื่องแบบนี้ไม่น่าเกิดขึ้นในเมืองไทยเลยนะครับ RIP.....
comment18:เราก็โดนค่ะ เจอคนแต่งตัวชุดกากี(ปลอม) มาบอกว่าวัดพระแก้วปิดนะ 
ทันใดน้ั้นตุ๊กๆเหมือนรู้คิว ตะโกนมาทางด้านหลังว่า 

"ไปทัวร์ฆ่าเวลาก่อนไหมยูววววว"

เรากำลังจะไปคุยกับตุ๊กๆ เพื่อนเกาหลีเราคว้าไว้ บอกว่านี่มันน่าสงสัยนะ พวกเราลองไปด้านหน้าประตูก่อนเถอะ
พอเจอจนท.ตัวจริง ก็โดนเอ็ดเบาๆว่า คนไทยแท้ๆ ยังไปให้เขาหลอกได้

ซึ่งก็น่าอายจริงๆ ที่ต้องให้เพื่อนซึ่งเป็นคนต่างชาติเตือน T___T
comment18-1:แล้วเจ้าหน้าที่ พบเห็นทุกวัน ทำไมไม่คิดจะช่วยนักท่องเที่ยว  
ทนดูคนไทยหลอกต่างชาติได้ทุกวัน
comment18-2:ใช่ค่ะ วันนั้นไม่เจ็บกับการโดนมิจฉาชีพหลอก เท่าโดน จนท. ตัวจริงว่ากลับมา แถมโดนหัวเราะใส่อีก หน้าชามาก
comment19:อย่างในกรณีนี้สามารถแจ้งความหรือดำเนินการอะไรได้ไหมครับ
กับร้านเพชรที่สมรู้ร่วมคิด
ในส่วนของตุ๊กๆไทย ผมว่าทำภาพลักษณ์ประเทศเสียหายเยอะมาก
โดยเฉพาะพวกที่อยู่แถววัดพระแก้ว หรือวัดโพธิ์
สงสัยเหลือเกินว่ารัฐไม่จัดการยังไงเลยเหรอ เขต หรือ ททท ไม่ดำเนินการอะไรได้เลยเหรอ
ลองมองมุมกลับกันนะ ถ้าเป็นเราโดนบ้างจะเจ็บแค่ไหน อย่างง่ายๆ ไป ตปท แล้วเจอหลอก
โคตะระเสียความรู้สึกกับทริปนั้นไปโดยปริยายเลยล่ะ
comment20:พาไปร้านตัดสูท ก็มีนะ
comment21:ไหนบอกขับแท็กซี่ไม่รวย มีแค่พอกินพอใช้ไปวันๆ ฟ่ะ ไหนจะ....

โกงมิเตอร์
ขับอ้อมโลก
รับแต่ฝรั่ง
ชาร์จค่าขนกระเป๋า
ขอขึ้นค่าโดยสาร
หลอกนักเที่ยว
รับค่าหัวคิวจากร้านค้า


ขนาดนี้แท็กซี่มันยังบอกว่าทุกวันนี้จนอยู่อีกเรอะ!!!!
comment21-1:ถ้าตัดพวกนี้ออกไป คือแท๊กซี่ที่เขาสุจริต ใช่มั้ยครับ แล้วถ้าตัดพวกนี้ออกไปคนหากินสุจริตพอมั้ยครับ 

หรือคิดว่าทุกคนที่ขับเป็นโจรในคราบแท๊กซี่ครับ
comment22:ขนาดพวกเรารู้ พวกเราแชร์กัน
มีเหรอครับ ที่ตำรวจจะไม่รู้???

ผมไม่เชื่อ ว่าเจ้าหน้าที่จะไม่รู้
ถ้ามีเจ้าภาพกล้าแจ้งความ
พวกเจ้าหน้าที่จะโดนข้อหาละเว้นการปฏิบัติหน้าที่

แต่ใครล่ะจะกล้าเสี่ยงแจ้งความ 
ขนาดผู้เกี่ยวข้องยังไม่กล้าเลย
comment23:มีอีกหลายปากท้องนะที่ต้องการรายได้จากการท่องเที่ยวอ่ะ
ทำแบบนี้ไม่แฟร์กับคนทำมาหากินสุจริตเลย
ถ้าคนต่างชาติรู้ว่าโดนหลอกเค้าจะอยากกลับมาอีกเหรอ
comment24:เรื่องจริงมากๆครับ พวก ตุ๊กๆ รีดไถ ไกด์ผี ที่หน้าวัดพระแก้วพวกนี้ 

อยากให้ทางรัฐเอาจริงจังมากๆครับ แต่อย่างว่า พวกนี้ก็เซ่นตำรวจแถวนั้น ทั้งสิ้น คิดละเพลีย
comment25:ผมว่าที่ปราบไม่ได้ จุดสำคัญมันอยู่ที่ทำงานกันเป็นทอดๆ หละ ตั้งแต่เจ้าหน้าที่ที่บอกวัดปิด ตุ๊กๆ มารับ หรือคนในร้านเพชร ร้านสูท ฯลฯ

เคยมีการทำป้ายบอกนักท่องเที่ยว การนำเจ้าหน้าที่จริงๆ ในวัง เปิดลำโพงบอก แต่ทุกกระบวนการแทบไม่เป็นผม

สรุปคือฐานโกงใหญ่มากๆ ครับ ผมก็มีหน้าที่พยายามถ่ายทอดและบันทึก สิ่งที่ "ขบวนการ" เหล่านี้ทำกัน เผื่อเป็นประโยชน์ต่อยอดอะไรได้
comment26:ถ้าไม่จัดการจริงจัง ชื่อเสียงป่นปี้ ประเทศชาติแย่แน่ เพราะรายได้มาจากท่องเที่ยวมากมายต้องหายไป
comment27:ซึ่งเจ้าของร้านเพชร ร้านสูท ร้านอะไรต่างๆนาๆ พวกนี้ ส่วนใหญ่มีบุคคลมีสี อยู่เบื้องหลัง หรีอเป็นเจ้าของ กิจการซะเอง ชาวบ้าน ตาสีตาสี ทำลุ่มล่ามแบบนี้ โดนสอยตั้งแต่เปิดร้านไม่ถึงอาทิตย์หรอก

จะให้ ตร.เจ้าของพื้นที่จัดการ พอสาวไปเจอตอ เรื่องก็นิ่ง เรื่องแบบนี้บอกเลยว่า ปราบยาก ตัดไป 1 งอก อีก 3 เรื่องนี้ต้องให้ ทหารจัดการ แต่ก็นะ รอบๆ บก.ทบ. ยังมีร้านแนวๆนี้อยู่ตั้ง 3-4 ร้าน 

เอาไว้รอฝรั่ง ชาวต่างชาติ ทำสกู๊ปแฉก่อน ให้ประเทศชาติเสียหายก่อน ค่อยขยับ...ตามลำดับการทำงานแบบไทยๆ
comment27-1:ผมดู Scam City ก็นานแล้วนะ มีเรื่องนี้แหละที่ไทย พาไปซื้อเครื่องประดับปลอม
comment27-2:ทำสก็ปแฉไปแล้วค่ะ รายการฝรั่งนี่ล่ะ คือคนบ้านเค้าไปร้องเรียนว่าโดนหลอก เค้าก็เลยมาพิสูจน์มันทำเป็นกระบวนการค่ะ หลอกนั่งตุ๊กๆแล้วพาไปร้าน   เราเคยดูบอกเลยอายมากๆๆๆๆ ขนาดนั่งดูยังอายแทน แต่เห็นก็ยังลอยหน้าเปิดร้านกันอยู่นิ
comment28:คนรู้วิธีการกลโกงของพวกนี้มากมาย แต่ทำไมไม่มีเจ้าหน้าที่บ้านเมืองเข้าไปจัดการบ้าง ปล่อยให้ทำลายชื่อเสียงเมืองไทยไปเรื่อยๆ?
comment29:แต่วัดพระแก้ว นี่ยอมรับเลย เจ้าหน้าที่ไม่มีการประสานงานกัน คิดจะปิดก็ปิด ไม่บอกล่วงหน้าเลย  
บางวัน ด้านนอกขายบัตรให้นักท่องเที่ยว ด้านในปิดไม่ให้เข้าเฉยเลย  เจอบ่อยมาก
แม่เราไปสวดมนต์วัดพระแก้วทุกวันพระ มาเล่าให้ฟัง  บอกสงสารนักท่องเที่ยว
comment30:อีกอันที่โดนกันเยอะครับ จะบอกว่าวัดพระแก้วปิดครับ แล้วบอกว่าจะพาขึ้นเรือข้ามไปที่ วัดอรุญแทนครับ แล้วคิดหัวละ 700-1200 แล้วแต่ความซวยของแต่ละคนครับ  อันนี้ก็โดนเยอะ เพื่อนฝรั่งผม ญี่ปุ่นก็โดนกันครับ ใครไม่อ่าน scam กันมาก่อนมักเสียรู้ครับ ยิ่งมาคนเดียวยิ่งหลอกง่ายครับ 

เตือนกันเยอะครับ ใน lonely planet เวปต่างๆก็เตือนกัน scam ต่างๆ แต่ก็ยังมีคนซวยอยู่ทุกวันครับ 

ไอ้ร้านอาหาร seafood ฟันหัวแบะ ด้วยครับ เยอะเหลือเกิน
comment31:1. ประตูทางเข้าวัดพระแก้วมีหลายประตู แต่ประตูที่นักท่องเที่ยวเข้าได้จะมีแค่ประตูเดียว ทีนี้ประตูอื่นๆ ก็จะมีไกด์ผีไปดักอยู่ แล้วเจ้าหน้าที่ประจำประตูก็จะห้ามไม่ให้เดินเข้าจริงๆ

2. ป้ายเตือนหน้าวัดพระแก้ว จะมีพรรคพวกของแก็งค์ไปยืนกางร่มบังคำเตือนเอาไว้
comment32:แขกของโรงแรมที่ผมทำงานอยู่แถวข้าวสารเนี้ยละ ผมเตือนเรื่องตุ๊กตุ๊กประจำ  ให้ระวังจะโดนหลอกพาไปร้านสูท ร้านเพชร 
เตือนแทบจะทุกคนที่มาเช็คอิน....แต่สุดท้าย ตกเย็นหรือวันต่อ มาจะมีสูท มาส่งประจำ =_= ร้านนี้ขึ้นชื่อเลย นำหน้าด้วยตัว J.
comment33:พาเพื่อนไปหลายครั้งโชคดีไม่เคยเจอเลย

แต่ที่เจอทุกครั้งคือเรียกแท็กซี่ไปที่xxxนะ  แล้วแท็กซี่บอก 200 ได้มั๊ย
คือถ้าตามมิเตอร์คงประมาณ 60 บาท -.-
comment34:จริงๆค่ะ เคยเจอมากับตัว วันนั้นคือพาแฟนกับเพื่อนแฟนไปเที่ยววัดพระแก้ว ตอนเดินผ่านจะไป
เข้าตรงประตู มีผู้ชายสวมเสื้อสีขาวคอกลม เขียนว่า Police เข้ามาคุยกับเราบอกว่า
วันนี้วัดพระแก้วมีสวดทำบุญวันพระใหญ่ ปิดครึ่งวัน เราเห็นคนอยู่ข้างในเยอะแยะ
ก็เลยถามว่า อ้าวไหนบอกว่าปิดครึ่งวันไง ทำไมคนยังอยู่เยอะแยะ
มันก็ยังแถต่อนะว่า เปิดให้เข้าได้เฉพาะคนไทยตอนเช้า มาร่วมทำบุญ
คุณพาแฟนไปเที่ยวที่อื่นก่อนนะครับ เดี่ยวผมเรียกตุ๊กๆให้

โอ้โหหหหหหหหหหหหหหหหห อ้ายยยยสาสสสสสส 
กินข้าวนะคะ ไม่ได้กินหญ้า  ก็เลยสวนไปว่า คุณคะ ชั้นอยู่แถวนี้มาตั้งแต่เกิด
ไม่เคยได้ยินมาก่อนว่าวันพระแก้วมีปิดเพื่อทำบุญค่ะ เค้าก็ไม่พูดอะไรต่อ 
เราก็เลยลากแฟนเดินหนีออกมา พอเข้าไปข้างใน เราก็แจ้งเจ้าหน้าที่ทางวัดพระแก้ว
(หาตำรวจแถวนั้นไม่เจอ) แต่เจ้าหน้าที่ก็ได้แต่เตือนว่า
ทางเราได้ปักป้ายบอกเวลาเปิดปิดไว้แล้ว (ป้ายเล็กมากกก)
เฮ่ออออ .. ก็ได้แต่ต้องระวังตัวเอง
comment35:จะพึ่งผู้ว่า กทม. ได้ไหม?
จขกท. ว่าไง?
comment36:มันก็คงจะหลอกไปยันชั่วลูกหลาน....ขบวนการนี้มีมาเป็นสิบๆปีแล้ว มันก็ยังอยู่ดีมีสุข ...เป็นข่าว(เสีย)ดังๆก็หลายรอบ ไม่เห็นจะทำไรได้นิ คิดเหรอว่า จนท.บ้านเมือง กทม. ไม่รู้ไม่เห็น....เตือนกันเอาเอง อย่าหวังพึ่งพาใครจะมาช่วยเลย เรื่องนี้
comment37:หาก. จนท. บ้านเมืองเอาใจใส่ไม่เป็นแบบนี้หรอก

เรื่องหลอกนักท่องเที่ยวมีกันทั่วโลก.  ไทยก็เป็นรองใครเสียเมื่อไร.  สัปดาห์ที่แล้วไปภูเก็ต. ไปกินอาหารเย็นที่บ้านซ้าน. หลังห้างจังซีลอน.  เลือกปูเป็นๆตัวละ. 600. X. 3 .   แต่ดันแอบเปลี่ยนเอาปูตายมาปรุงให้.  พอบอกปูอะไรไม่มีเนื้อเลย.   เขาก็ทำให้ใหม่แทน.     เวลาคิดเวินก้เกินไป.  500. กว่าบาท.   ดีที่บวกเองก่อนจ่ายเงิน
comment38:จะมีช่องทีวีไหนเอาไปทำเป็นสกู๊ปข่าวบ้างมั้ย

พฤติกรรมทำลายการท่องเที่ยวไทยแบบนี้
comment39:มีมานานแล้วนะ
comment40:อยากให้คนเอาวิธีที่นักท่องเที่ยวชาวต่างชาติจะโดนหลอกไปแจกที่สนามบินเลย

พวกเด็กๆที่กำลังฝึกภาษานี่เอาไปช่วยแจกเลย ได้ฝึกภาษาด้วย ได้รักษาหน้าตาของประเทศด้วย




***** tex *****
comment41:จากการที่ทำงานโรงแรมมา มีอีกกลโกงวิธีนึงค่ะ กลวิธี เหมือนที่เจ้าของกระทู้บอกทุกอย่าง

แต่เปลี่ยนตรง พอพาไปร้านตกลงซื้อเพชรเสร็จ ขายในราคาที่แพง หรือของดีไม่ดีว่ากันไปแล้วแต่วิธีโน้มน้าว พร้อมทั้งการันตีว่าถ้าของไม่ดีตรงตามที่คุยกัน ทางร้านจะยินดีคืนเงิน ออกใบเสร็จรับเงินเรียบร้อย ลูกค้าเซ็นต์รับสินค้า

ทีนี้พอต่างชาติซื้อไป 100 ทั้ง100 จะรู้ตัวค่ะ พอรู้ตัวจะแจ้งตำรวจหรือเอาเงินคืนนะ ร้านมันก้อให้คืนนะ แต่ในใบเสร็จรับเงินจะบอกตัวเล็กๆเลยว่า จะต้องหักค่าธรรมเนียม 20% หากินกันง่ายๆ

สบายกันเลยทีเดียว ต่างชาติซื้อทีตั้งกี่แสนๆ หัก 20% เป็นค่าธรรมเนียม ร้านก้อร้านเดิมๆ เปลี่ยนชื่อมาหลายรอบ วันๆนึงฝรั่งโดนเยอะมากค่ะ
comment42:อยากให้มีคนมาจัดการเจ้าพวกนี้ซะจริง จากที่นักท่องเที่ยวจะมาเที่ยวก้อกลายเป็นโดนหลอก เฮ้อ พวกนี้คิดได้ยังงัย หากินบนความทุกข์ความไม่รู้ของคนอื่น
comment43:เพิ่งเจอกับตัวเมื่อ ก.ค. 58 เลยครับ

เรียกแท๊กซี่ Innova จากหน้า รร.เอเชีย มันบอกว่าแถววัดพระแก้วถนนปิด 
มีพิธีมอบ พัดสะยศ (มันออกเสียงอย่างนั้นจริงๆ พูดอยู่หลายรอบ น่าสงสาร การศึกษาคงต่ำน่าดู แต่ยังคงคิดสร้างแต่บาปกรรม)
ไปไม่ได้ ต้องรอช่วงบ่าย แล้วก็ชวนเราไปตลาดน้ำดำเนินสะดวก
เห็นท่าไม่ดี เลยรีบลง เสียค่ารถไป 40 บาท แล้วเรียกคันต่อไป 

สรุป ได้ไปวัดพระแก้วตามปกติ ......
comment44:ไอ่พาไป Big Buddha วัดอินทรวิหาร เนี่ย เคยเจออยู่ ตอนนั้นไปถ่ายภาพเดินเล่นไปเรื่อยๆ มือนึงก็มีแผนที่ท่องเที่ยวของ ททท.อยู่แผ่นนึง

เจอตุ๊กตุ๊กนี่หล่ะ เรียกให้ไปใช้บริการ คิดว่าฟังภาษาไทยไม่รู้เรื่องมั้ง เหอๆ
comment45:พวกทำลายชาติ
comment46:สามล้อแถวMBK ถึง ชิดลม(และน่าจะไปถึงนานา) ผมว่ายังกับ18มงกุฎ 
แถมยังขับรถได้แย่มาก สวนเลน จอดแช่ รถติดช่างมัน
คนขับก็หน้าเดิมๆ เชื่อว่ามีการเซ้งพื้นที่กัน ห้ามหน้าอื่นเข้าพื้นที่แน่ๆ
ไม่รู้จนท.รัฐที่เกี่ยวข้องอมอะไรอยู่ ชื่อเสียงภาพพจน์ประเทศกากโกงมาก
comment47:ผมพาแขกต่างชาติไปวัดพระแก้วบ่อยมาก เดือนนึงอย่างต่ำๆ 10 รอบ
บอกเลยว่า งานนี้ ถ้าหัวไม่ส่าย หางมันไม่ขยับหรอกครับ 

จนท. พระราชวัง มีเอี่ยวแน่นอน!!  มีอย่างเหรอ มีคนมายืนหน้าประตูแล้วบอกว่าวังปิด
ยืนออกันตรงนั้น จนท.ก็อยู่ตรงนั้น  แต่ไม่มีใครสนใจเลยครับ    มองแล้วก็ทำเป็นไม่เห็น

แปลว่าอะไร ??

นอกจากพาไปร้านเพชรที่ด้านบนว่าแล้ว  ยังมีพาลงเรือไปซื้อของเก่าที่สี่พระยาด้วย 
ราคาของมหาโหด บอกว่าเป็นของโบราณหายาก ฝรั่งชอบของพวกนี้ก็โดนตุ๋นจนเปื่อยแล้วเปื่อยอีก

รู้ว่ามีปัญหา  ควรทำป้ายบอกด้านหน้าประตูใหญ่ๆ   เตือนว่ามีเหล่ามิจฉาชีพแบบนี้
มันเป็นวิธีที่ง่ายมากๆ  แต่ จนท. กรมวัง   ตำรวจท่องเที่ยว   สำนักงาน กทม. ไม่คิดจะทำอะไรซักอย่างเลย
comment48:มันแย่มากๆ ครับ
จริงๆ พวกงานบริการคุณไม่ต้องโกง ถ้าคุณบริการดีๆ เค้าประทับใจ
เดี๋ยวเค้าก็จะให้ทิปคุณเอง โดยที่คุณไม่ต้องทำเรื่องไม่ดีแบบนี้เลย
ไม่ใช่ตัวคุณที่เสีย มันเสียถึงประเทศชาติครับ

เมื่อประมาณ 3 อาทิตย์ก่อน ผมยืนอยู่อีกฟากถนนกับเพื่อนชาวญีปุ่่น แต่หันไปเห็นพอดีว่าฝั่งตรงข้าม ตุ๊กๆ กำลังจอด แล้วก็ไล่ต่อยฝรั่ง
ฝรั่งเดินหนี มันก็เดินต่อยไปอีกหลายหมัด ฝรั่งตัวใหญ่มากครับ แต่เค้าไม่สู้ คนขับแท็กซี่ ตุ๊กๆ ที่ยืนข้างๆ ผมก็วิ่งไปดูว่าเกิดไรขึ้น
แล้วก็มาบอกพวกประมาณว่า ฝรั่งจ่ายเงินขาดไป 10 บาท แต่แทนที่จะเข้าไปห้ามเพื่อนกลับไปโมโหฝรั่งซะงั้น เพื่อนญี่ปุ่นผมกลัวมาก และเค้าก็บอกว่าฝรั่งก็ผิดเช่นกัน แต่ก็ไม่น่าทำกันขนาดนี้น่ะผมว่า

ล่าสุดเมื่อคืนวันอาทิตย์ที่ผ่านมา ราว ๆ 2 ทุ่มหน้าตึก ซีพี ถนนสีลม ผมเห็นผู้หญิงไต้หวัน(ถามตอนหลังครับ) สองคนกำลังยืนโบกรถแท็กซี่อยู่ โบกคันแรกเสร็จก็ให้ดูในโทรศัพท์ว่าจะไปไหน คันแรกไม่ไป คันที่สองก็ไม่ไป ผมก็เลยสงสัยว่าหรือสื่อสารกันไม่เข้าใจ ผมกับเพื่อนก็เลยลองไปถามดูว่าไปไหน เค้าก็ยื่นโทรศัพท์ให้ดู พวกผมก็เลยอาสาโบกให้ พอโบกคันแรก พวกเราก็บอกว่าจะไปที่นี่ครับ คนขับโอเค สาวไต้หวันถามว่าราคาเท่าไหร่ พวกผมบอกว่าตามมีเตอร์ แต่เพื่อความแน่ใจว่าคนขับจะไม่โกง ผมก็เลยถามอีกทีว่า ตามมิเตอร์ใช่มั้ยครับ คันขับทำสีหน้าไม่พอใจและก็ออกรถหนีไปเลยทั้งๆ ที่ประตูหลังยังไม่ปิด ผมก็อึ้งเหมือนกัน คนไต้หวันก็ตกใจเช่นกัน แต่พอโบกอีกคันก็ได้ไปครับ
comment48-1:เส้นสีลมตรงนี้ แหล่งหากินของแท็กซี่เหมาเลยค่ะ จอดเป็นแถวแต่รอรับต่างชาติลูกเดียว คนไทยเรียกไม่ไปหรอก

ทริกคือให้เรียกรถที่วิ่งผ่านมา (เลน2-3 ขึ้นไป) ส่วนมากไปค่ะ แล้วก็ไม่ค่อยโดนโกงด้วย เคยทำงานแถวนี้ บอกเลยเรียกแท็กซี่กลับเป็นอะไรที่เหนื่อยมาก เป็นไปได้จะใช้แต่ BTS ไปต่อรถข้างหน้าเอาค่ะ
comment49:เสียชื่อประเทศหมด น่าจะดูแลให้จริงจังกันบ้างแล้ว
comment50:เราเคยเจอตุ๊กตุ๊กมาเฟียแบบนี้ละคะ แต่ไม่ใช่วัดพระแก้วนะ ประมาณว่าฝรั่งเค้าหลงทางตุ๊กๆเข้าไปถามและโกหกเค้าว่าที่จะไป
มันไกลยูเดินไปไม่ได้หรอก แต่จริงๆแล้วเดินไปแปปเดียวเอง เรายืนรอเพื่อนอยู่อยากจะเข้าไปบอกมากแต่กลัวโดนหาว่าเผือก 
ฝรั่งคนนั้นเค้าไม่แน่ใจเลย ออกมาถามเราเพราะดูเป็นวัยรุ่นไม่น่าจะหลอกเค้ามั้ง เราก็บอกทางที่ถูกไป เค้าก็ขอบคุณแต่เรากลับ
โดนตุ๊กตุ๊กด่าเราซะงั้นด่าแบบหยาบๆด้วย เราต้องรีบเดินหนีไปที่อื่นเลยกลัวจะโดนทำอะไร
comment51:ง่ายๆน่ะคะ รถยนต์ทั่วไปจอดหน้าโรงแรมไม่เกินนาที เส้นแถวสีลมนี่โดนล็อคล้อ
แต่สามล้อ จอดทั้งวันทั้งคืน ไม่เห็นโดนอะไร
ตำรวจไม่เคยมองเห็นตุ๊กๆ เพราะอะไร
รู้กันนะคะ
comment52:เส้นใหญ่แน่ๆ โดนกันมาหลายปี ยังไม่เห็นจะโดนจับซะที
comment53:นักท่องเที่ยวก็ไม่ทำการบ้านเลย scam มีมาเป็นชาติแล้วโด่งดังก้องโลกขนาดนี้ไม่มีข้อมูลเลยรึ
ถ้าเป็นคนแก่ๆไม่อัพเดทนี่คือเข้าใจว่าเป็นเหยื่อง่าย แต่พวกวัยรุ่นวัยทำงานนี่เออมีโดนบ้างไหมหวังว่าคงจะไม่โดนนะ

ฝรั่งที่ชื่อ RichardBarrow บนทวิตเตอร์เค้าเคยส่งเรื่องให้จับแล้วถ้าจำไม่ผิดก็จับปรับ แล้วก็ปล่อยมาทำต่อ สาวไปไม่ถึงตุ๊กๆด้วยซ้ำมั๊ง
(เท่าที่จำได้ แก่แล้วสมองไม่ค่อยดี ข้อมูลไม่ร้อยเปอร์เซนต์)
comment53-1:บางคนเขาก็คิดไม่ถึงค่ะ เจอแต่วิดีโอ บทความโลกสวยว่ากรุงเทพดีอย่างนู้นอย่างนี้ อย่างผู้หญิงหลายคนยังบอกว่า ไม่เห็นเหมือนอย่างที่พูดๆ กันเลย ไปประเทศอื่นอาจจะเจอแบบอื่นที่เขารับมือได้ ประชาชน ตำรวจ ช่วยเหลือนักท่องเที่ยวเต็มที่ บ้านเรายังตัวใครตัวมันกันอยู่
comment53-2:วิธีหลอกซับซ้อนมากและมีการพัฒนาเรื่อยๆ เค้าหาข้อมูลก็ส่วนนึง แต่จริงๆ คือหน้าที่เราที่ต้องช่วยกันป้องกันนะ
comment54:เจอมาวิธีเดียวกันเลยค่ะ แต่ไม่ใช่ร้านเพชร 
เคยพาสามีชาวญี่ปุ่นไปเที่ยววัดพระแก้ว วันศุกร์ค่ะ ด้วยความที่เราก็อยู่ญี่ปุ่นนาน ไม่ค่อยได้ไปวัดพระแก้ว เลยดูงงๆ เหมือนนักท่องเที่ยว
ยืนๆกันอยู่ ก็มีผู้ชายใส่หมวกเข้ามาเลยค่ะ พูดภาษาอังกฤษว่า ตอนนี้วัดพระแก้วปิด ให้ไปล่องเรือเที่ยวแม่น้ำเจ้าพระยาก่อน 2 ชั่วโมง พอกลับมาเข้าได้พอดี พยายามดึงสามีเราขึ้นรถตุ๊กๆ ในระหว่างนั้นเรายังไม่ได้พูดภาษาไทยออกไป เค้าคงคิดว่าเราไม่ใช่คนไทย
แล้วรีบโทรหาพี่สาวถามว่าวัดพระแก้วมีปิดด้วยเหรอ พี่สาวบอกตลกแล้ว มีที่ไหนวัดปิด อย่าไปเชื่อ เลยรีบหันไปจะบอกสามี ปรากฎนางโดนลากขึ้นรถตุ๊กๆไปนั่งรอเราแล้วเรียบร้อย เราเลยเดินไปหาคนขับแล้วพูดไทยใส่ทันที ว่า " นี่คนไทยนะคะ วัดพระแก้วไม่มีปิดตอนเช้าหรือตอนไหนทั้งนั้น ทำไมต้องหลอกกันคะ"  แล้วดึงคุณสามีงมาจากรถ เท่านั้นล่ะตุ๊กๆทำหน้าเสียแล้วบอกอ้าวคนไทยเหรอ แล้วขับหนีไปเลย ตอนนั้นรู้สึกเสียหน้ามาก เพราะสามีก็งงว่า เกิดอะไรขึ้น ก็อธิบายไปตามความจริงว่า มีคนประเภทนี้ด้วย รู้สึกแย่นะคะ ที่นักท่องเที่ยว ตั้งใจมาเที่ยวบ้านเราแต่ตอนมาถูกหลอก แถมทำเป็นขบวนการด้วย
comment55:สารเลวทำประเทศเสียชื่อ
comment56:The land of smiles กลายเป็น the land of scams แล้วอะ
เราไปมาเลเซียงี้ไม่เห็นจะมีอะไรแบบนี้เลยไปแล้วแบบสบายใจ
แต่พอกลับมาไทยแล้วแบบหือออออ อยากต่อยหน้าพวกนี้มาก
เดินกับแฟนพวกมันก็พยายามหลอกล่อมีการเดินตามด้วย
โคตรน่ากลัวอะ เสียชื่อเสียงหมด land of smiles my butt

-________-
comment57:โหวตค่ะ จะได้มีคนมาจัดการนี่ปล่อยให้ประเทศชาติเสื่อมเสียขนาดนี้ได้ไง แย่มาก
comment58:สมมุติว่า 

ตำรวจท่องเที่ยวหาคนหน้าตาต่างชาติมาเป็นสายคนนึง แล้วปล่อยไปเดินเล่นแถววัด
มีคนมาหลอกก็เอออวยไปจนถึงที่สุด แอบบันทึกเสียงหรือถ่ายวีดีโอไปด้วย
เสร็จแล้วก็แสดงตัว จับพวกขบวนการนี้ 

พอจะได้ผลมั้ยครับ
comment58-1:มีช่วงหนึ่ง ตำรวจท่องเที่ยวเคยปลอมเป็นนักท่องเที่ยวแล้วจับปรับพวกแท็กซี่ไม่กดมิเตอร์ไปหลายคันเลย

ปัญหาพวกนี้ แก้ไม่ยาก แต่เขาไม่ยอมแก้กัน
comment58-2:ทุบหม้อข้าวตัวเองสิแบบนี้
comment59:ก็มุกเดิมๆ ทำกันมานานหลายสิบปีแล้วมั๊งพวกนี้  หลอกนักท่องเที่ยวกันเป็นกิจวัตร

และเชื่อว่าจะหลอกกันจนเป็นอาชีพแบบนี้ไม่ได้หรอก   ถ้าเจ้าหน้าที่แถวนั้นไม่เป็นใจ
comment60:ไม่ได้รู้สึกแปลกใจครับ ผมอาศัยอยู่ในประเทศด้อยพัฒนาครับ
comment61:ผมว่าเรื่องเลวๆพวกนี้มีมานานนับสิบๆปี มีเหรอที่รัฐบาล(กรมตำรวจ)และกรมการส่งเสริมการท่องเที่ยวจะไม่รู้ แต่แปลกใจมากที่ไม่จัดการกำจัดพวกทำลายชื่อเสียงและภาพลักษณ์ของประเทศชาติสักที ตำรวจแถวนั้นก็รู้กันหมด แต่ก็ไม่ทำอะไร

น่าจะมีนักข่าวทำเรื่องแฉพฤติกรรมอันเลวทรามของนักต้มตุ๋น18มงกุฏของพวกนี้ แล้วถามกรมตำรวจว่าทำไมไม่มีการควบคุมดูแลบ้าง
comment62:คนไทยนิสัยขี้โกงไม่แพ้ชาติใดในโลก แต่ชอบไปด่าชาติอื่นขี้โกง น่ากลัว บลาๆๆๆ
comment63:Thailand,  land of scams.
comment64:เหตุการณ์ใกล้เคียงกันเลยค่ะ

เมื่อประมาณ 2 ปีที่แล้ว ตั้งใจจะพาเพื่อนคนจีนไปไหว้วัดพระแก้วค่ะ นี่ก็พาเพื่อนข้ามถนนจากมธ.ค่ะ ข้ามมาถึงสนามหลวง ใกล้ๆตรงที่มีรูปปั้นช้างอ่ะค่ะ ทันใดนั้นผู้ชาย ทำท่าทางคล้ายจะเป็นนศ.เดินมาสปีคอิงลิชใส่เลยค่ะ ประมาณว่า วันนี้วัดพระแก้วปิดครึ่งวัน มีประกอบพิธีทางศาสนา ... ด้วยความที่เราเป็นคนดี หรือโง่ก็ไม่รู้ จริงๆไม่ได้เชื่อนะคะ ใจนึงอยากรู้ว่าจะโกหกอะไรฉัน กล้ามากนะ เพื่อนเลยบอกว่า งั้นก็เล่นตามน้ำไป ฉันเลยสปีคอิงลิชกลับเลยค่ะ

นางก็แนะนำนะคะ ปิดครึ่งวัน ยูก็ไปนั่งเรือเที่ยวก่อนสิ นี่ก็ใจชื้นว่าเออเนอะ มีแนะนำนั่งเรือด่วนเที่ยว หรือจะไม่ใช่คนไม่ดีวะเนี่ย สับสนค่ะ คือ โง่ตัวโตๆเลยค่ะ ทีนี้นางบอกว่าไปนี่ๆ floating market บอกราคาด้วยนะคะ แต่นี่จำไม่ได้แล้วว่าเท่าไหร่ แถมบอกอีกว่า บอกไปว่าคนไทยแนะนำมา จะลดราคาได้อีด นี่ก็ไม่เคยไปค่ะ เพื่อนก็อยากเห็น ..... นางคงเห็นว่าเข้าทางค่ะ ถ้าจำไม่ผิด มีรถสามล้อจอดอยู่ค่ะ ไม่ได้สังเกตว่าจอดอยู่แล้ว หรือว่านางโบก แต่ที่แน่ๆนางต้อนนี่กะเพื่อนมาที่สามล้อค่ะ  บอกสถานที่ที่จะไปให้เสร็จเลยค่ะ นางเนียนมาก เสมือนไม่รู้จักมักจี่กะคนขับสามล้อ แหม่ เนียนเชียว ดีออกกกกก 

นี่ก็ขึ้นค่ะ 30 บาท ไปส่งตรงท่าน้ำใกล้รร.สตรีชื่อดัง ไม่ไกลจากที่ขึ้นมากนัก .... โหวววว จอดถึงที่ ไม่ต้องเดินเข้าซอยให้เมื่อยตุ้ม ทันใดนั้นมีเซลค่ะ(พูดซะดูดี) เดินมาพร้อมแฟ้มพร้อมนำเสนอเต็มที่ ราคาก็มีกลายแพคเกจนะคะ แต่ละแพคเกจนี่แพงลิบค่ะ นี่เลยกระซิบเพื่อนว่าไอพายูไปอัมพวายังถูกกว่านี้หลายเท่าเลย นี่กะเพื่อนเลยจะไม่ซื้อค่ะ จะเดินกลับ เซลก็หว่านล้อมค่ะ ต้อนหน้าต้อนหลัง .... คิดในใจ "ไม่น่าเลยกรู" สุดท้ายทนไม่ไหวค่ะ พูดไทยใส่เลยค่ะ "พี่คะ อย่าหากินแบบนี้เลยค่ะ สงสารนักท่องเที่ยว สงสารประเทศชาติ สงสารคนทำมาหากินแบบตรงไปตรงมา ที่ที่พี่พาไป มันอาจจะสวยมาก แต่หนูว่าราคามันเอาเปรียบนักท่องเที่ยวไปหน่อย อ่อไม่หน่อยอ่ะค่ะ เยอะมากเลยด้วย ลาล่ะค่ะ" แล้วก็รีบพาเพื่อนเดินออกมาเลยค่ะ กลัวโดนตีหัวเอา 

ตอนแรกตั้งใจจะไปแจ้งความด้วยนะคะ แต่ออกมาหาตำรวจก็ไม่มี เสียเวลาไปแล้วตั้งเกือบครึ่งวัน เพื่อนบอกว่าถึงแจ้งความพวกนี้จะโดนลงโทษเหรอ ถ้าโดนคงไม่กล้าเปิดแบบนี้หรอก (ไม่ได้พาดพิงหรือกล่าวหาใครนะคะ ตะกี๊แมวพิม 55) ถ้าก่อนหน้านี้รู้จักพันทิป คงจะโพสให้โลกได้รับรู้กลอันขี้โกงของพวกชอบเอาเปรียบ ตอนนี้เพิ่งสมัครไม่นาน อ่านแล้วอึดอัด อยากจะแชร์บ้างค่ะ นึกแล้วยังโมโห ... ตอนหลายๆคนไปเที่ยวที่อื่น ไปจีน ไปว่าเค้าขายของกาก คุณภาพแย่ โกหกผู้บริโภค นิสัยไม่ดี ไม่มีมารยาท แซงคิว ....หลายคนไม่ชอบ มากๆ แต่คนใจประเทศเราบางคนกลับเป็นซะเอง นี่ว่ามันน่าอายนะคะ
comment64-1:จากสัดพระแก้วมารร.สตรีชื่อดังใกล้นิดเดียว เข้าใจว่าน่าจะเป็นแถวปากคลองตลาด ทำไมไม่เข้าไปแจ้งความที่สน.ฝั่งตรงข้ามรร.เลยครับ
comment65:จนท.รัฐไม่รู้เรื่องนี้เลยเหรอ ททท.ว่ายังไงบ้างล่ะ เรื่องนี้ได้ยินมานานแล้ว แต่เท่ากับว่า ไม่มีการแก้ไขเลย

เรื่องนี้ต้องมีคนรับผิดชอบ แย่มากๆ
comment66:โถ แล้วบอกว่าโปรโมทการท่องเที่ยว ปัญหาแบบนี้ยังจัดการไม่ได้แล้วใครเค้าจะมา

ไปแจ้งตำรวจ ตำรวจก็จะบอกให้ไปแจ้งกรมวัง ไปแจ้งกรมวังก็จะบอกให้ไปแจ้งการท่องเที่ยว ไปแจ้งการท่องเที่ยวก็จะบอกให้ไปแจ้งกทม ไปแจ้งกทมก็จะบอกว่าให้ไปแจ้งตำรวจอีกที แบบนี้แหละ ประเทศไทย

พวกระดับบนๆ ก็คิดแต่นโยบาย ไม่เคยลงมาดูว่าภาคปฏิบัติด้านล่างมันมีปัญหาอะไร ยังไง

พวกข้างล่างก็หาช่องโหว่ โกงเค้าแบบนี้ ไม่เคยคิดถึงผลกระทบต่อคนที่เค้าหากินสุจริต + ประเทศชาติเลย

เวลาสรุปยอดนักท่องเที่ยว + รายได้ประเทศ ในส่วนนี้ แล้วมันลดลงทุกปี นี่ไม่ต้องไปโทษใครนะครับ โทษตัวเองเลยที่ไม่เคยจะร่วมมือกันทำงานแบบบูรณาการ คนนึงไปทาง อีกคนไปทาง มันก็เป็นแบบนี้ล่ะครับ ต่างชาติกระเจิงหมด

ปล.อย่าว่าแต่ต่างชาติเลย คนไทยยังกระเจิงเลยครับ
comment67:ถ้าบ้านอยู่แถวนั้นคงปรินท์ใบเตือนเรื่องscam ทำเป็นไซส์เล็กๆแบบนามบัตร เดินยัดมือนทท.
comment68:เงินตัวเดียวทำให้คนทำทุกอย่าง ไม่แค่บ้านเรา ต่างประเทสก็โดน ถ้าไปเที่ยวกับทัวร์
เขาก็จะพาเราไปซื้อของ ที่ร้านจ่ายเปอร์เซ็นให้ เจอมากับตัวครับ
comment69:โกงไทยก้าวไกลระดับสากล
comment70:นักท่องเที่ยวมาเที่ยวเจอแบบนี้ ต่อไปเค้าก็ไม่มาอีกแล้วล่ะ
ลองดูในเว็บท่องเที่ยวภาษาอังกฤษมีเขียนเตือนแบบนี้อยู่เยอะหลายเว็บ รวมทั้งร้านอาหารสุดโหดโกงนักท่องเที่ยว ร้านศรีอยุธยาซีฟู้ด บนถนนศรีอยุธยาอีก

ผู้มีหน้าที่ ถ้าทำงานก็ทำได้แฮะ  ตามข่าวนี้
จับแก๊งตุ๊กตุ๊กรวมหัวร้านค้าโกงนักท่องเที่ยว
http://www.manager.co.th/Crime/ViewNews.aspx?NewsID=9580000057910

แต่ทำไมพวกท่านทำงานช๊าาาช้าาาา  ทำบ้างไม่ทำบ้างปล่อยให้ประเทศเสียชื่อเสียงไปเรื่อยๆ
ปฏิรูปตำรวจเถอะ  หมาน้อยขอร้อง 
ปฏิรูประบบข้าราชการตำรวจ เป็นงานที่โค-ตรด่วนที่ คสช.ควรทำ
comment71:เราเคยเจอเหมือนกันค่ะ พาแม่กับน้องไปไหว้พระทำบุญที่วัดพระแก้ว เราดันเดินเข้าประตูที่มีพวกแบบนี้อยู่ซึ่งไม่ใช่ประตูหลัก ด้วยความที่เราเห็นว่าคนไทยผ่านได้เราก็เดินนำแม่เข้าไปแต่คนพวกนี้จะมาดักเข้ามาบอกว่าวันนี้ในวังมีงาน เปลี่ยนไปวัดอื่นไหม ยื่นโปรแกรมล่องเรือให้เราดู เราก็เชื่อนะคะเพราะมีเจ้าหน้าที่ยืนอยู่ทางเข้าซึ่งใส่ชุดในเครื่องแบบซึ่งเค้าก็ไม่ได้ห้ามหรือพูดอะไร 

แต่ด้วยความที่เราตั้งใจมาแล้วเรารอได้ เลยบอกปฏิเสธและนั่งตุ๊กๆไปวัดโพธิ์แทนถึงเห็นว่าทางเข้าปกตินักท่องเที่ยวก็เข้ากันได้...ปัญหาของคนไม่ดีกลุ่มนี้ยากที่จะแก้ค่ะ เพราะเราคิกว่า จนท ก็มีส่วนรู้เห็นด้วยค่ะ
comment72:ถึงว่าที่หน้าห้าง MBK มีป้ายเตือนนักท่องเที่ยวว่าให้ระวังตุ๊กๆหรือแท็กซี่ชวนไปร้านเพชร  อย่าไป  เพราะจะโดนหลอก  อยากให้ตามที่ท่องเที่ยสำคัญๆหรือห้างใหญ่ๆทำแบบนี้เยอะๆ  อย่างน้อยนักท่องเที่ยวก็โดนหลอกน้อยลง
comment73:เรื่องนี้สมควรถึง คสช. นะ เพราะมันคือภาพลักษณ์ของประเทศ...
comment74:ที่กระทรวงท่องเที่ยวฯ ฝรั่ง walk in  มาร้องเรียนรายวัน.. แต่ก็ไม่ให้เห็นจะทำอะไรได้เลย.. พวกร้านพวกเนี้ย เผลอๆมีแบ้กใหญ่ๆโตๆนะครับ พูดเป็นเล่นไป..
comment75:กรณีเรื่องร้านตัดสูท ใครไม่ทราบจะเล่าให้ฟังครับ

พวกคนโกงพวกนี้จะพานักท่องเที่ยวไปร้านที่ตั้งใจโกงเช่นกัน และจะโฆษณาว่าร้านนี้ถูก ฝีมือดี ผ้าดี
ไปถึงร้าน ทางร้านก็เอาผ้าอย่างดีออกมาให้ดู วัดตัว ทำทุกอย่างดูมีมาตรฐาน จนหลงเชื่อจ่ายเงิน

แต่... ร้านตั้งใจโกงพวกนี้จะเช็คเอาไว้ว่านักท่องเที่ยวจะเดินทางกลับเมื่อไร และถ่วงเวลาการทำงาน
อ้างแก้แบบบ้าง ตัดไม่พอดีตัวต้องแก้บ้าง จนใกล้วันที่จะกลับ
แล้วส่งของเป็นผ้าที่คุณภาพด้อยกว่าที่ตกลงไว้ 
นักท่องเที่ยวที่ใกล้กลับจะไม่มีเวลาพอมาตรวจสอบหรือแก้ไขแล้ว ก็ต้องเลยตามเลยไป หรือถ้ากลับไปที่ร้าน ก็ได้เงินคืนไม่ครบ
comment76:ชาวบ้านชาวช่องเขารู้ นักท่องเที่ยวบางคนรู้ .... แต่เจ้าหน้าที่ไม่รู้ ดีเนอะ
comment77:ใจเขาใจเราเลยค่ะ
เวลาไปเที่ยวประเทศอื่นแล้วโดนหลอกโดนโกง โดนเอาเปรียบ
เราก็มีความรู้สึกติดลบกับคนในประเทศนั้นเลยนะ รู้สึกไม่ปลอดภัย ระแวง
ต่างชาติที่มาเที่ยวไทยแล้วเจอแบบนี้คงรู้สึกไม่ต่างกัน
ป่นปี้หมด

ทางการนี่ตัวสำคัญ เหมือนรู้แต่ไม่ทำอะไร น่าเบื่อจริงๆ
comment78:ไทยจริงๆ แต่ประเทศเราแย่กว่าตรงที่ เจ้าหน้าที่รัฐมันมีส่วนรู้เห็นและร่วมขบวนการด้วย
comment79:จากที่รถตุ๊กตุ๊กเป็นสเน่ห์เมืองไทย ต่างชาติมาก็อยากนั่ง แต่ถ้าแบบนี้ต่อไป ต่างชาติมาคงอยากนั่งแต่รถเมล์กะรถไฟฟ้า 
ขนาดคนไทยไปแถบสถานที่ท่องเที่ยวยังไม่ค่อยมีวาสนากับตุ๊กๆ และแท็กซี่ (ปฏิเสธรับ)
comment80:ตกลง..เพื่อนๆใน พันทิป หลายๆคนรู้ และมี ปสก.กับ พวกนี้ คงยกเว้นเฉพาะ เจ้าหน้าที่ เท่านั้นที่ไม่รู้😧ไม่เห็นซินะ
comment81:ใช่ๆ คุ้นๆ เหมือนจะใส่เสื้อ Police
comment82:เคยเจอหลายปีก่อน นึกว่าคนดัก กับสามล้อเข้าใจผิด เลยบอกพวกคนดักกับฝรั่งที่เป็นเหยื่อไป ว่าเดินไปอีกประตูเข้าได้แน่นอน.  โดนสามล้อด่าเลยค่ะ.  ตอนเราออกจากวัดก็ยังเห็นหลอกเหยื่อคนอื่นอยู่ ไปช่วยฝรั่งได้อีกสองสามคน.  ไอ้พวกสามล้อมาตะโกนด่าเราเลย ฝรั่งมาขอบคุณเราใหญ่.   
เคยมีลูกค้ามาเลยฺมาเล่าให้ฟังว่าโดนหลอกว่าวัดปิด แล้วพาไปเที่ยวร้านเพชรแทน กว่าจะหนีออกมาวัดพระแก้วได้ใหม่ 
มีเพื่อนเคยทำงานเป็นล่ามญี่ปุ่นอาสาช่วยที่กองตำรวจท่องเที่ยวหลายปีก่อน บอกเราว่าตำรวจพวกนี้ก็รู้เห็นเป็นใจด้วย
comment83:ประเทศไทยนี่ ล่อกันตั้งแต่ลงจากเครื่องบินมาเลยทีเดียว ขึ้นชื่อมากเรื่องหลอกลวง เกลียดมากคนไทยพวกนี้ ใครๆ ก็โดนไม่แต่ต่างชาติเท่านั้น
comment84:ใครก็ได้ บอกชื่อร้านเพชร ร้านสูทเหล่านั้นหน่อย

จะได้รู้ว่า ร้านเหล่านั้น เอาเปรียบคนต่างชาติ เเบบคิดว่าคนไทยโง่ ไม่รู้เรื่อง

บอกชื่อร้านมาเลย อยากรู้จริงๆ
comment85:http://www.dailymotion.com/video/x2r4k6o
comment86:แย่มาก ๆ เลยนะนี่ เพิ่งรู้ว่ามีกลโกงแบบนี้ด้วย
วัน ๆ คิดอะไรกันบ้างนี่ คิดแต่จะหลอกเงินคนอื่น แย่มาก
comment87:ถึงว่าซิโบกตุ๊กๆยากเหลือเกิน เรียกมาซะแพง นั่งแท็กซี่ถูกกว่าอีก นึกว่ามันนั่งรอฟันราคาฝรั่ง ที่แท้หนักเข้าไปอีก
comment88:คุณแอนดรูว์ บิ๊กส์เคยเขียนเรื่องนี้ไว้อย่างละเอียดในหนังสือเรื่อง "เมืองไทยในสายตาผม (อีกแล้ว)" ตั้งแต่ปี 2541
แกเล่าว่าแกลองแกล้งทำเป็นนักท่องเที่ยวไปที่วัดพระแก้วเพื่อลองทดสอบเรื่องนี้ด้วยตัวเอง แล้วก็เป็นไปตามที่ จขกท เล่าเลยครับ 

ผ่านมา 17 ปีพวกมันก็ยังใช้วิธีเดิม แล้วก็ยังไม่มีใครไปจัดการ
สงสารนักท่องเที่ยว ไม่รู้โดนกันไปกี่คนแล้ว
comment89:หลานเราคนจีนมาเลย์ มาเที่ยว กทม. กะแฟน โดนตุ๊กๆ หลอกพาไปกินซีฟู๊ดร้านดัง โดนฟันหัวแบะเหมือนกัน ทำเสียชื่อคนไทยหมดเลยคนพวกนี้
comment90:อ่านแล้วเซ็ง ประเทศแห่งความหน้าด้าน
comment91:เรื่องนี้คนไทยเราน่าจะช่วยกันได้  เหมือน คห. 82 น่ะคับ  ถ้าเห็นนักท่องเที่ยวกำลังถูกหลอกควรรีบเข้าไปช่วยพาเค้าออกมา
ถ้าเราคนน้อย อาจหากำลังเสริมคนไทยรักชาติแถวๆนั้นมาช่วยสนับสนุนก็น่าจะได้

ถ้าเราช่วยๆกัน  คนพวกนี้จะได้ไปทำมาหากินอย่างอื่น
comment92:คนเบื้องหลังขบวนการนี้ต้องเป็นคนที่มีอิทธิพลใหญ่โต ชนิดที่ว่าเจ้าหน้าที่บ้านเมืองทำอะไรไม่ได้
คุณลองคิดดูสิว่าพวกนี้หากินอยู่หน้าวัดพระเเก้วและบรมหมาราชวัง สถานที่สุดศักดิ์สิทธิ์ของเมืองไทย  แต่ทำไมไม่มีใครถอนรากถอนโคนได้?
คิดว่าจนท.รัฐไม่รู้เหรอครับ?  เอาตรงๆนะ เขาก็ไม่โง่หรอก รู้แน่นอน แต่ทำอะไรไม่ได้
นี่ขนาดว่ามี คสช. และมาตรา44นะ  ยังไม่เห็นมีอะไรเปลี่ยนแปลงเลย

มันก็อีหรอบเดียวกันกับ
-อาบ อบ นวด  ตามกฏหมายคือห้ามค้าประเวณี แต่เราก็รู้ๆกันอยู่ว่ามันคือซ่อง ทั้งๆที่รู้ว่ามันขัดกับใบอนุญาตแต่ทำไมยังเห็นเกลื่อนเมือง?
-แท็กซี่สนามบิน
-ตำหนวดเก็บส่วย
-การรับสินบน ทุจริตในแวดวงราชการและการเมือง 

คือบ้านเมืองเราน่ะ กฏหมายมันใช้ได้ แต่ใช้ได้ไม่เต็มประสิทธิภาพ  ส่วนสิ่งที่ใช้ได้แน่นอนและมีอำนาจมากที่สุดก็คือเงินและลูกกระสุนครับ
ดังนั้น ตอนนี้ที่เราควรทำไม่ใช่ไปสู้รบกับพวกนี้  แต่อยู่ที่การประชาสัมพันธ์ให้ประชาชนชาวไทยและต่างชาติได้รับรู้ถึงกลโกง จะได้ไม่หลงกลพวกแกงค์นรกนี่  (ในเว็บไซต์ต่างประเทศก็มีเตือนๆกันอยู่ แต่ก็นั่นแหละ...ไม่ใช่ทุกคนที่จะทราบข้อมูลเหล่านี้ )
comment92-1:ก็เล่นเลวชั่วตั้งแต่หัวยันหาง จะให้ทำยังไงล่ะครับ
มีทางเดียวคงต้องตัดคอทั้งโครต
comment93:จากรายการเรื่องเล่า ของปีที่แล้ว ตอนสัมภาษณ์ น่าตื้บมาก
https://www.youtube.com/watch?v=ygY26xmOWuo
comment94:หึหึ ประเทศไทย..
comment95:เคยพาเพื่อนต่างชาติไปวัดพระแก้ว
ไปถึงประมาณ 10โมงเช้า ไปถึงมีคนแต่งตัวแบบที่ จขกท พูดเลย เหมือนเจ้าหน้าที่กำลังนั่งคุยกับคนขับตุ๊กๆ 
เขารีบปรี่มาหา แล้วบอกวัดเปิดเที่ยงให้ไปทัวนั่งเรือรอบๆก่อน
มีตลาดน้ำใกล้ๆนี้ ด้วยความซื่อ+เซ่อก็เชื่อไปกับเขาง่ายๆ โดนค่าเรือครึ่งชั่วโมงไปคนละ 900 บาท
นั่งเรือแค่เลาะแม่น้ำ กับบ้านคน มีแวะวัดให้ 1 วัดที่วัดอรุณ พีคสุดตลาดน้ำคือ มีป้า2คนพายเรือแจวอยู่มีของขายจุกจิก นิดๆหน่อยๆ คนขับเรือชี้บอกนี่ไงตลาดน้ำ จย้าาาา เข็ดเลยคะ
comment96:
comment97:คำว่าหน่วยงานของรัฐ ผมว่าคำนี้มันก็บอกอะไรได้หลายอย่างและก็เป็นแบบเดิมไม่มีเปลี่ยนแปลง ยังไม่ชินกันอีกหลอ
comment98:อันนี้เพื่อนชาวฮ่องกงเกือบโดนคะ
ไปเดินช๊อปปิ้งที่แพลตินัม แล้วจะกลับมาพารากอนมาไม่ถูก เลยเรียนตุ๊กๆ โดนเรียกไป 300 บาท ดีนะพิมพ์มาถามว่าราคานี้ควรไปไหม....เราเลยบอกว่า อย่าไปเด็ดขาด เดินและเดินอย่างเดียว ให้มาทางเซ็นทรัลเวิลและรอที่นั่นเดี๋ยวไปรับ หะหะ

เกือบไปแล้ว -*-
comment99:Guide book  ของพวกนักท่องเที่ยวต่างชาติที่นิยมเที่ยวด้วยตัวเอง
มักจะมีเตือนกลโกงพวก  Scammer  แถววัดพระแก้วไว้ให้ด้วย
เรียกว่าชึ้นชื่อลือชาจนรู้กันทั่วโลก................ ยกเว้นตำหนวดไทย
comment100:ทีใครทีมันล่ะค่ะงานนี้ คนเอเชียหน้าตี๋ๆไปโดนล้วงกระเป๋า ตบทรัพย์ กลลวงมาที่ยุโรปก็เยอะแยะ โจรมันมีอยู่ทั่วโลกเราต้องรู้จักระวังตัว
comment101:ฝรั่งเคยเข้ามาถามว่าพารากอนไปยังไงตอนนั้นเราอยู่แถวๆ วัดโพธิ์ ด้วยความที่ภาษาเรา... มากมายเลยสตั๊นไป3วิ เพราะไม่รู้จะพูดอะไร สักพักเหมือนตุ๊กๆ เห็นเขารีบตะโกนเรียกฝรั่งทันที สิ่งที่เราทำได้คือเราบอกเขาว่าไปรถเมล์ดีกว่าไหมถูกด้วย รอรถสัก 15 นาที แบบงูๆ ปลาๆ 
แล้วเขาก็ขึ้นรถเมล์พร้อมกับเรานะตอนนั้น
รู้สึกภูมิใจมากอ่ะนะตอนนั้น 555
comment102:ถึงว่าเรียกรถตุ๊กๆ ก็ปฏิเสธ เรียกแท๊กซี่ก็ปฏิเสธ บอกส่งรถอย่างเดียว
comment103:ลูกสาวพาโฮสชาวเมกาไปเที่ยววัดพระแก้วก็โดนหลอกว่าวัดปิดเหมือนกัน
แล้วพาไปขึ้นเรือเที่ยวที่อื่นก่อน  แต่ค่าเรือแพงมากลูกสาวเลยไม่ขึ้นกลับมาที่
ประตูวัดอีกที  ถามเค้าๆบอกว่ากลางวันไม่มีปิดพักสักหน่อย  เลยรู้ว่าโดนหลอก
ซะแล้ว 
              อย่างนี้ผบ.ตร.น่าจะกำชับกับหัวหน้าตำรวจท่องเที่ยวว่าถ้ามีเรื่องอย่างนี้อีก
เข้ากรุไปเลย  ไม่งั้นกลายเป็นว่าใครๆก็รู้แต่ตำรวจไม่รู้  แล้วคนไทยจะจ่ายเงินค่าจ้าง
ตำรวจพวกนี้ไปทำไม
comment104:แชร์สิครับ  รออะไร..
comment105:ปรกติถ้าเห็นคนแชร์ภาพอุบัติเหต ผมจะรู้สึกสงสารนะ 
แต่มีวันนึงเห็นภาพตุ๊กๆโดนชน... รู้สึกแอบสะใจเล็กน้อย
comment106:แฟนเรากับเพื่อนเค้าไปเที่ยวเมืองไทยแล้วโดนแบบนี้เลย (อิชั้นให้พวกเค้ามาก่อนแล้วเราตามมาทีหลัง) ตุ๊กตุ๊กบอกจ่ายคนละห้าบาทพอ จะพาไปดู Big Buddha ฝรั่งก็ไม่รู้ภาษา นั่งไปกับเค้า ไปดูวัดได้ 5 นาที ตุ๊กตุ๊กบอกวัดจะปิดแล้ว เดี๋ยวพาไปอีกที่ สุดท้ายเอาแฟนเราและเพื่อนๆไปปล่อยที่ร้านขายสูท พวกนั้นรู้ตัวละว่าโดนหลอก เลยปรึกษากันว่า ไหนๆก็โดนหลอกแล้ว เล่นกลับให้คุ้มเลย สามคนนั้นเลยลองชุดทุกชุดที่มีในร้าน แก้นั่น ตินี่ ทำท่าว่าสนใจมากๆ ผ่านไปสองชั่วโมง(มีความอดทนสูงมาก) เจ้าของร้านมาบอกตุ๊กตุ๊กให้พาพวกนี้ออกไปจากร้านเดี๋ยวนี้เลย ทนพวกมันไม่ไหวแล้ว 5555555

ยังไม่พอ เราตามมาถึงวันถัดไป เดินจากข้าวสารกำลังจะไปวัดพระแก้ว ตุ๊กตุ๊กวิ่งมาเลย (ไม่รู้ว่าเราเป็นคนไทย) "วัดพระแก้ว 500 บาท โอ่เค๊??" เราสวนทันที "คิดว่าพวกหนูโง่เหรอคะ?" ฮีอึ้ง สบถใส่เรา"คนไทยนี่หว่า"แล้วรีบเดินหนีไป  

สงสารนักท่องเที่ยวคนอื่นๆที่รู้ไม่ทันคนพวกนี้
comment107:ผลประโยชน์คงจะมหาศาล ถ้าจะไล่เบี้ยคงต้องไล่ตั้งแต่เจ้าของพื้นที่ (วินสามล้อนรกพวกนี้มักจะอยู่ตามวัด) ที่ปล่อยให้วินนรกพวกนี้สิงอยู่ในวัด 
เจ้าหน้าที่รัฐ/ตำรวจ (โดยเฉพาะตร.ท่องเที่ยวเคยเห็นกินกาแฟในวิน นั่งคุยกันโขมง).....ส่วนตัวผมเองก็โดนบ่อยเวลาไปเที่ยวพม่า/ลาว ก็ปล่อย
ให้มาพาไป กุไม่ซื้อซะอย่าง จบ จ่ายยี่ฉิบ พามาส่งที่เดิม
comment108:แปลกแต่จริง คุณรู้ ผมรู้ คนเยอะมากรู้ แต่มีคนจำนวนน้อยไม่รู้ โดยเฉพาะคนที่ต้องรู้ จับจังไกด์ลืมพกบัตรแต่อย่างนี้กลับไม่รู้
comment109:เราคนไทยยังเคยโดนหลอกเลย บอกว่าวันนี้ปิดแล้ว แต่เราก็ดื้อด้านฝ่าด่านพวกมันเข้าไปจนได้ อยากจะออกมากระโดดถีบยอดหน้าพวกแม่มจริงๆ บางคนเค้าข้ามน้ำข้ามทะเลอย่างไกลเพื่อมาให้พวกแม่มหลอกชัดๆ
comment110:เพื่อนอินโดก็เพิ่งโดนตุ๊กๆหลอกค่ะ หลอกว่าจ่ายประมาณ 5USD จะพาทัวร์ครึ่งวัน เค้าก็มองว่าราคาถูกดี ที่ไหนได้..พาแต่ไปร้านเพชร ร้านขายของทั้งนั้น ฟังแล้วโมโหแทนเลย เค้าออกจะประทับใจประเทศไทย มาโกงให้เค้าเสียความรู้สึกซะได้
comment111:ตรงใกล้ๆ ออฟฟิสผมมีร้านอาหารทะเลชื่อ สมบูรณ์ดี somboondee. ป้ายหน้าร้านเขียนว่า ศรีอยุธยาซีฟู้ด

ถ้านักท่องเที่ยวจะไป ร้านสมบูรณ์ซีฟู้ด ทึ่ดังๆ  แทกซี่จะพามาที่นี่ แล้วก้อ-หัวคิวสิครับ ส่วนนักท่องเที่ยวจะกินแค่ไม่กี่ร้อย มันก้อจะชาร์ต 5000 บาทขึ้นไปตลอด ตีหัวกันแตกเละเทะ 
เดินผ่านทุกวันก้อเห็นแทกซี่ ตุ๊กๆ พามาทุกวัน เห็นแล้วของมันขึ้นทุกที ของแบบนี้ไม่มีทางที่ตำรวจในพื้นที่จะไม่รู้ มันเปิดอยู่ได้ยังไงนะ มิจฉาชีพชัดๆ
comment112:ถ้าภาครัฐไม่แก้ปัญหาเหล่านี้ พวกเราไปยืนให้ความรู้นักท่องเที่ยวกันดีไหม
comment112-1:ที่นี่ประเทศไทย เอาเขัาไป
comment113:เพิ่งดูทีวีเลย ตำรวจบอกว่าลดไป 90% แล้วพวกมิจฉาชีพแถววัด....หรา...ถ้าเจอให้โทรแจ้ง 1155 ได้ค่ะ
comment114:เอาเข้าไป
comment115:จะมีใครจัดการกับคนพวกนี้ได้บ้าง
comment116:ใครอยากฝึกภาษาอังกฤษให้เก่งๆ ลองหาพวกหลายๆคนไปยืนหน้าวัดพระแก้ว อาสาเป็นไกด์ทัวร์วัดพระแก้วฟรีๆ ได้คุยฝรั่งได้ภาษาหักหน้ามิจฉาชีพไทย
comment117:พวกพาทัวร์อาบอบนวดเที่ยวผู้หญิงนี่กวาดล้างให้หมดๆเสียทีเถอะ ภาพพจน์คนไทยที่เมืองนอกอย่างแย่เลย
comment118:เราเรียนอยู่แถววัดพระแก้วค่ะ ไปมอทุกวันเจอประจำบางครั้งฝรั่งก็มาถามว่าวัดปิดหรอ เราก็บอกไม่ปิดเข้าได้เลย
ตอนนี้วัดพระแก้วเขาก็มีเสียงประกาศรอบๆนะคะว่าเปิดตลอด ปิดกี่โมงประมาณนี้ แต่เสียงประกาศอาจจะถูกเสียงรถที่วิ่งไปมารบกวนจึงไม่ค่อยได้ยินเท่าไหร่
comment119:คนพวกนี้แย่มากๆ ไม่มีความคิด เห็นแก่ตัวสุดๆ
comment120:ในความเห็นเรานะ พวกนี้ทำกันเป็นขบวนการใหญ่มากๆ และมีเทคนิคในการหลอกลวงหลากหลายรูปแบบจนต่างประเทศเค้าทำวิจัยแล้วรวบรวมได้เป็นเล่มเลย ทางที่ดีคือพวกเราคนไทยนี่แหละที่ต้องช่วยเค้า เจอถือแผนที่ถือทำท่างงๆ นี่ให้เดินเข้าไปถามเลยว่าให้ช่วยมั้ย ถ้าเค้ายอมรับความช่วยเหลือก็อย่าลืมเตือนแถมไปหน่อยว่า เวลาหลงทางให้หาธนาคาร หรือตึกใหญ่ๆ แล้วเข้าไปถามคนในนั้น แต่ถ้าปฏิเสธก็อย่าไปตื๊อนะ เค้าอาจจะกลัวไปหลอกเค้าก็ได้

ถ้าให้เขียนเรื่องกลลวงของพวกนี้ เราว่าเราเขียนได้ยาววววววเลย
comment121:ภูเก็ตก็มีแบบนี้  อะครับ  ร้านเพชร  ร้านจิว เวอรี่   ปีใหม่  เทศกาล  เอากระเช้าผลไม้ มาเยี่ยมตุ๊กๆแท๊กซี่ตามคิว ต่างๆทั่วภูเก็ต เอาอกเอาใจกัน
เดือนๆนึงก็เอาน้ำเอาผ้าเย็นมาเยี่ยมกันอีก  
ตุ๊กๆแท๊กซี่  ภูเก็ต  งัดมุก  หลอกฝรั่งต่างๆนาๆ เพื่อให้พวกเขาเข้าไปในร้าน เหล่านั้น
เรียกว่าค่าจอด  จะได้รับค่าจอดต่อเมื่อแขกเข้าไปในร้านแล้วซื้อไม่ซื้อไม่เกี่ยว  ค่าจอดก็ได้แล้ว  100-200บาท
ร้านอื่นๆก็ให้นะ   เช่นร้านอาหาร  ได้ 30% บ้าง ลดหลั่นกันไป
ร้านเทเลอร์  นี่ให้หนัก  30-35%
ร้าเพชรจิวเวรี่30-35% สะสมแต้ม  ปลายปีจับรางวัลให้ คนขับรถตุ๊กๆแท๊กซี่อีก
ไม่มีวันปราบได้หรอกครับ  ร้านแต่ละร้าน  เขาใหญ่คับ  จริงๆ
ที่ภูเก็ต  ลาออกจากงานประจำกัน   วิ่งหาคิวมาวิ่งรถตุ๊กๆแท๊กซี่กันเลยรายได้ดีมาก
ไม่เฉพาะร้านอาหาร  ร้านจิวเวอรี่  นะ   
พาแขกไปขี่ช้าง  ยิงปืน  ดูโชว์ได้หมด  
ภูเก็ตเมืองแห่งค่าน้ำ  ครับ  หาเงินง่ายมากๆ  ถ้าโกหกเก่ง  เอาอกเอาใจกันมากๆฝรั่งก็เสร็จทุกราย
มันเป็นวงจร  ครับ
comment122:เจอมากับตัวเลยค่ะ
ยาวหน่อยแต่อยากให้อ่าน

เพื่อนเป็นชาวสิงคโปร์มาเที่ยวเมืองไทย คนนึงอยากดูดวงเราเลยพาไปดูดวงที่ท่าพระจันทร์
ตอนรอคนนั้นดูดวง เราก็พาอีกคนเดินเลาะไปพระบรมมหาราชวัง พร้อมกับบอกไปด้วยว่า แถวนี้มิตฉาชีพเยอะ ยูต้องระวังนะ
ยังไม่ทันขาดคำตอนกำลังจะข้ามไปก็เจอคนไทยเข้ามาพูดว่า วันนี้วัดพระแก้วปิดนะ
เลยบอกเพื่อนว่านี่คือตัวอย่าง ยูห้ามเชื่อเด็ดขาด 
พร้อมหันไปบอกคนไทยคนนั้นว่า ขอบคุณค่ะพี่ (คนนั้นก็ทำท่าตกใจคงเพราะคิดว่าเราเป็นสิงคโปร์เหมือนเพื่อน)
พอพาข้ามถนนมาวัดพระแก้ว เจ้าหน้าที่ที่เฝ้าประตู(มีป้ายแขนเขียนว่า สห) ก็บอกว่า วันนี้ห้ามเข้าครับ พระองค์ทีฯเสด็จ
เลยบอกเพื่อนสิงคโปร์ว่า ยูเชื่อคนนี้ได้คนเดียวเท่านั้นนะ

อีกวันพาไปนวดแถวเอกมัย
มากัน  3 คน เราเลยโบกแท็กซี่เข้าเอกมัย
โบกปุ๊บจอดปั๊บ ดี๊ดี ทีกรูเรียกไม่เคยจะแล

ขึ้นแท็กซี่แล้วก็บอกคนขับว่าไปเอกมัยซอยต้นๆเป็นภาษาอังกฤษ (ที่พูดอังกฤษเพราะเพื่อนขอให้สอนวิธีเรียกแท็กซี่)
แท็กซี่ไม่กดมิตตเตอร์จ้าาาาาาาา
เลยหันไปบอกเพื่อนสิงคโปร์เป็นภาษาอังกฤษว่า  เวลายูขึ้นแท็กซี่ไทย ยูต้องดูตัวเลขตรงนี้แบบนี้นะ พร้อมชี้ไปที่มิตเตอร์
ละหันไปบอกคนขับว่า พี่คะ ช่วยกดมิตเตอร์ด้วยค่ะ
คนขับถึงกับเงิบ
comment123:โมโหทุกครั้งที่เห็นกระทู้แบบนี้ สถานที่ศักดิ์สิทธิ์กับมิจฉาชีพ 
ช่วยเจียดภาษีที่พวกผมเสีย จัดให้มีเจ้าหน้าที่ดีๆ ดูแลรอบวัดจะได้ไหมครับ
ช่วยจัดการรถต่างๆ ที่หน้าประตูทางเข้าวัดให้เป็นระเบียบ เพื่อเป็นหน้าเป็นตาแก่ประเทศบ้างครับ
ผมเคยโดนกับตัวตอนไปเพื่อนชาวญี่ปุ่น เจ้าหน้าที่บางคนผมว่าไม่มีจิตใจอยากทำงานเป็นอย่างมาก
ขนาดว่าพวกมิจฉาชีพมีกันเต็ม เขียนไปโมโหไป เวลาผ่านไปมิจฉาชีพบริเวณวัดพระแก้วก็ยังเป็นเช่นเดิม ดีไม่ดีเลวร้ายลงกว่าเดิม
ขอเป็นส่วนหนึ่งที่จะรอวันที่วัดพระแก้วสถานที่ศักดิ์สิทธิ์เป็นหน้าเป็นตาแก่ประเทศเรามีสภาพดีกว่านี้ครับ แต่ไม่รู้เมื่อไร เท่านั้นเอง
comment124:ถ้าตำรวจพึ่งไม่ได้ก็ต้อง การท่องเที่ยว
ที่จะต้องเอาเรื่องเหล่านี้ไปแก้ไข เพราะ
เป็นหน้าที่ของตัวเองโดยตรงอยู่แล้ว
comment125:ต้องให้ฝรั่งทำคลิปประจานลงยูทูบเหมือนที่ฝรั่งคนหนึ่งทำคลิป Evil man from Krabi / คนชั่วแห่งกระบี่ นั่นแหละ เอาให้ ททท.+รัฐบาลเต้นให้ได้ ถึงจะรู้สึกกัน อ่านแล้วโมโหเหมือนกัน  เดี๋ยวจะแกล้งเป็นนักท่องเที่ยวแล้วตอกหน้ามันสักตั้ง
comment126:เข้ามาเห็นด้วยกับ จขกท.เลยคะ
วันก่อนพาเพื่อนต่าชาติไปเที่ยววัดพระแก้ว แล้วจะต่อรถไปพระที่นั่งวิมานเมฆ ทีนี้ตุ๊กๆขอ 200-300 คือแพงโฮก เราเลยไม่ไป
อีลุงตุ๊กๆนี่ก็ทำหน้าเซ็งใส่เรานะ เรากับเพื่อนเลยเปลี่ยนแผน

ตอนเย็นมีโอกาสนั่งตุ๊กๆจากท่ามหาราช แล้วลุงคนนี้คิดราคาไม่แพงนะลุงเขาก็เล่าให้เราฟังแบบนี้เลยค่ะ กลโกงของพวกตุ๊กๆพวกนั้น
แบบเดียวกับ จขกท.เล่าแบบเป๊ะๆ คิดราคาโดยสารถูกๆ แบ่งเปอร์เซ็นกัยเจ้าของร้าน 30% 
คือเรารู้สึกว่ามันแย่มาก เขามาเที่ยวแทนที่จะเจอเรื่องดีๆน่าประทับใจกลับไป แต่ดันมาเจอเรื่องพวกนี้ รู้สึกแย่แทน
comment127:ยังมีที่แต่งตัวดีๆ คอยดักตามAirport Link ล่ะคะ เพียบบบบ เห็นทุกวัน ชุดติดเข็มกลัดพวกปีมงคลอะไร อีก
comment128:เพื่อนจากต่างประเทศมาเที่ยววัดพระแก้ว เจอกลอุบายนี้เข้าไปเต็มๆ สูญเงินไปประมาณ 60,000 หมื่นบาท ร้านตัดสูทแถวรองเมือง ทีแรกตกลงที่ราคา 30,000 เอาบัตรไปรูด รูดเบิ้ล สูญไป 60,000 เพื่อนส่งข้อความมาขอความช่วยเหลือ เราก็วิ่งโร่ไปแจ้งที่นู่นที่นี่ ไม่รู้ว่าจะช่วยเหลือได้แค่ไหน ทั้งสงสารเพื่อนทั้งอับอายที่เกิดเรื่องแบบนี้ขึ้นในบ้านตัวเอง

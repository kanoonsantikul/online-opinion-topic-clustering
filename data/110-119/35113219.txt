title:โดนคนพิการไล่ที่นั่งบนรถเมล์ ให้ไปนั่งที่สำรองคนท้องค่ะ
comment:เรากำลังท้องอยู่ 7 เดือนกว่าค่ะ บ้านมีฐานะปานกลาง ต้องนั่งรถเมล์ไปทำงานทุกวัน เพราะนั่งรถแท็กซี่ไปกลับจะตกอยู่วันละ 500 บ. ไม่ไหวค่ะ ส่วนวินรถตู้อยู่ไกลมาก เดินไม่ไหวค่ะ เลยตัดสินใจเลือกนั่งรถเมล์ แต่เลือกไปนั่งที่อู่หรือต้นสายค่ะ เพราะส่วนใหญ่ไม่มีใครลุกให้นั่ง ถึงมีคนลุกให้นั่ง เราก็แอบรู้สึกเกรงใจค่ะ 
เหตุการณ์เกิดขึ้นเย็นวันนี้ เราก็ขึ้นรถเมล์ตามปกติ ไม่ได้รีบร้อนอะไร มีคนนั่งตามที่นั่งปะปลาย เราเลยเลือกที่นั่งตรงข้ามประตูค่ะ เพราะมันว่างอยู่ นั่งมาสักพัก ก็มีผู้ชายคนนึง อายุน่าจะไม่เกิน 30 ปี เดินตรงปรี่มาที่เราแล้วพูดว่า 
ผู้ชาย: "ขอที่นั่งสำรองให้คนพิการด้วยครับ" (พร้อมกับยื่นบัตรคนพิการ)
เรา : นั่งกระพริบตาสามที 
ผู้ชาย: "นี่ที่นั่งคนพิการ ที่นั่งคนท้องอยู่ตรงนู้นครับ"พร้อมชี้นิ้วไป
เรางงเอ๋อ ไม่พูดอะไรสักคำ กำลังงง ลุกขึ้นยืนเกาะเสา หันไปมองที่นั่งคนท้อง เป็นเด็กนร.ผู้ชาย ม.ต้นได้ เกรงใจน้องเค้า ไม่กล้าขอที่นั่ง ยืนสักพัก ก็ไม่มีใครลุกให้นั่ง ผู้ชายที่บอกตัวเองพิการเลยลุกไปสะกิดน้องผู้ชายคนนั้น พร้อมบอกขอที่นั่งให้คนท้องด้วย เราถึงได้นั่ง 
จากนั้นเราก็นั่งเครียดและอายมาตลอดทาง เพราะคนบนรถก็มองเรา เหมือนเราทำความผิดมาก ที่นั่งผิดที่ ??? ทั้งที่ตอนขึ้นรถมา มันเลือกที่นั่งไม่ได้ ผู้ชายคนนั้นเค้าไม่ผิดหรอก ที่เรียกร้องสิทธิของเค้า แต่ต้องมาเรียกร้องสิทธินั้นกับคนท้องงั้นหรือ ตอนนี้คือคิดมาก ไม่เข้าใจ อยากร้องไห้ตามฮอร์โมนคนท้อง เฮ้อ!!!!

#แก้ไขข้อความเพิ่มเติมค่ะ ขอชี้แจงสิ่งที่เป็นประเด็นดังนี้ค่ะ
1. ไปนั่งรถต้นสายแล้ว ทำไมไม่นั่งที่คนท้องแต่แรก ที่นั่งคนท้องไม่ว่างค่ะ เลยเลือกที่นั่งใกล้ๆประตูจะได้ลงง่ายและท้องจะได้ไม่เบียดเสียดคนเวลาขึ้นลงค่ะ แล้วเราก็ไม่ได้สังเกตด้วยว่าที่นั่งตรงนั้นเป็นที่นั่งของคนพิการ แม้คนปกติเวลาขึ้นรถเมล์ไป ถ้าที่นั่งสำรองว่างก็จะนั่งตรงนั้น วัฒนธรรมของประเทศเราเป็นเช่นนั้นค่ะ
2. เราไม่ตั้งใจเรียกร้องสิทธิ์จริงๆค่ะ แต่คำพูดเราที่สื่อออกไปอาจจะไม่ถูกกาลเทศะเท่าที่ควร ไม่ได้ตั้งใจมาโวยวายหรืออะไรทั้งนั้น ต้องขอโทษด้วย ขอโทษไปหลายๆครั้งแล้ว ก็ยังมีคนเข้ามาว่าอย่างต่อเนื่อง
3. เรื่องเบียดเบียนสิทธิ์คนพิการ คือเค้ามาทวงสิทธิ์เค้า เราก็ลุกให้เค้านะคะ บางคนหาเราเบียดเบียนสิทธิ์เค้าตรงที่ไปนั่งที่ของเค้า ซึ่งเราก็เรียนชี้แจงไปแล้วว่า เราไม่ทราบว่าเค้าเป็นคนพิการค่ะ เพราะเค้าเหมือนคนปกติค่ะ หากไม่แสดงบัตรคงไม่ทราบ
===> ข้อนี้อนุมานได้ว่า เรานั่งที่นั่งว่างตรงนั่งสำรองคนพิการ+ความไม่รู้ของเราว่าเค้าพิการ เนื่องจากร่างกายภายนอกเค้าปกติ+เค้าทวงสิทธิ์จากเรา+เราลุกให้นั่ง = เราเบียดเบียนสิทธิ์คนพิการ
แล้วนี่แหละค่ะ ที่ถามว่าเราอายและเครียดทำไมที่คนมอง เพราะเรารู้ว่าสังคมต้องมีคนคิดลบแบบนี้ไง 
4. เรื่องที่ว่า จขกท. เยอะ คิดมาก ขอน้อมรับไว้ค่ะ เพราะเป็นคนแบบนี้ตั้งแต่เกิด

และสภาพการณ์ตอนนี้ทุกคนส่วนใหญ่เข้ามาว่ากล่าว เสียดสี แหนบแหนม กันเป็นจำนวนมากค่ะ ซึ่งทำให้เครียดมากหนักกว่าเดิมอีก แค่ความคิด ความเห็น หรือความรู้สึกของคนเราที่เจอกับเหตุการณ์หนึ่งไม่เหมือนกัน บางทีเราก็ไม่เข้าใจว่าต้องใช้คำพูดรุนแรงเพื่อว่าเราขนาดนั้นเลยหรอ ทั้งที่คุณบอกว่าเราไม่ผิด แต่คำพูดของพวกคุณเหมือนกับตอกย้ำความรู้สึกผิดของเราจมดินลงไป บางคนอ่านกระทู้ไม่ครบก็เข้ามาว่าแล้วค่ะ  แต่ขอบคุณสำหรับทุกคอมเม้นท์นะคะ เป็นการเปิดโลกทัศน์ใหม่ของจขกท.ค่ะ ว่าความเห็นของสังคมมีหลากหลายค่ะ ขึ้นอยู่ที่เราจะนำแง่คิดดีดีจากคอมเม้นท์ไหนมาปรับใช้ แต่เราไม่น่าเข้ามาตั้งกระทู้จริงๆเลยค่ะ เพราะรู้สึกแย่หนักกว่าเดิม																																	   แก้ไขข้อความเมื่อ 4 พฤษภาคม 2559 เวลา 22:58 น.
comment1:เราว่ามันก็ถูกต้องแล้วนี่
คนพิการเค้าก็รักษาสิทธิ์ของเค้า
คุณไม่รักษาสิทธิ์ของคุณเองแล้วจะมาโวยอะไร
พอคนพิการเค้าช่วยคุณให้ได้ที่นั่งที่เป็นของคุณ 
คุณจะเครียดและอายอะไรคะ
comment1-1:เราผิดเองค่ะ ที่เราไม่เลือกใช้สิทธิ์ของเรา เพราะก็ไม่คิดที่จะนั่ง ไม่ได้คิดมาโวยอะไรค่ะ แค่อยากระบายเท่านั้น ที่อายเพราะคนทั้งคันหันมามองเรา ประหนึ่งเราผิดมากอะคะ ขอโทษนะคะความคิดเราคงผิดอะคะ
comment1-2:ทุกคนไม่ได้มองว่าคุณผิดหรอกครับ คุณคิดไปเอง แต่คนท้องโดนให้ลุกขึ้นมันไม่ค่อยมีมาก่อนคนก็เลยมองเฉยๆ คุณคิดมากเกินไป จริงๆคุณไปนั่งที่สำรองคนท้องก็จบแหล่ะครับ เพราะผมเข้าใจคนพิการจะไปเรียกร้องที่จากที่นั่งตรงคนอื่นก็น่าเกลียดครับ
comment1-3:ถ้าคุณจขกท กำลังตั้งท้องอยู่จิง ความคิดเห็นที่แรงๆไม่น่าจะเปิดอ่านนะครับ เพราะถ้าเครียดเยอะไปจะมีผลกับเด็กในครรภนะครับ พยายามหาอะไรทำเวลารู้สึกอึดอัดครับเช่นเล่นเกมโทรศัพท์เป็นต้น
comment2:อายอะไรเรื่องไม่เป็นเรื่องครับ
comment2-1:เราคงคิดมากไปเองคะ
comment2-2:ผมว่าคนที่อายน่าจะเป็นคนในรถที่ไม่ลุกให้คุณนั่งมากกว่าเห็นคนท้องแต่ไม่ยอมสละที่นั่ง ไอ้พวกนี้สิน่าอายจริง ๆ
comment3:คราวหลังไม่ต้องอายครับ เขารักษาสิทธ์ของเขา คุณก้อต้องรักษาสิทธ์ของคุณด้วยครับ
comment3-1:ขอบคุณนะคะ
comment4:คิดมากนะคุณ 
คนพิการเค้าขอที่นั่งที่เป็นสิทธิ์ของเค้าก็ถูกแล้ว ทำไมคุณถึงไม่ขอสิทธิของตัวเองคืน พอคนพิการมาพูดให้ ก็อายอีก 

เราเข้าใจเรื่องฮอร์โมนคนท้อง เพราะเราก็ท้อง ตอนนี้ท้องที่2แล้ว แต่อยากจะเตือนคุณว่า อย่าให้มันมีอิทธิพลมากไป จนคุณเกิดความเครียดแบบนี้
comment4-1:ขอบคุณนะคะ
comment5:คนพิการก้ทำถูกแล้วนี่คะ คุณต่างหากแปลก ..
comment6:คนนั้นเค้าช่วยคุณรักษาสิทธินะ
ถ้าคราวหลังไม่อยากให้เค้าช่วยก็บอกเค้าได้นี่นา
comment6-1:บอกไปแล้วค่ะ ว่าไม่เป็นไร ยืนได้ แต่เค้าก็ไปบอกน้องคนนั้นให้ลุกค่ะ
comment7:... แต่ต้องมาเรียกร้องสิทธิ์กับคนท้องงั้นเหรอ.....    ประโยคนี้ของคุน. คุนพูดอย่างกะคนท้องแตะต้องไม่ได้. ชั้นท้องอยู่. ทุกคนในโลกต้องมาเอาใจชั้น. เหรอ ? คนพิการเค้าก็ไม่ได้หยาบคายอะไรกับคุนเลยนะ.  ไม่เห็นต้องมานั่งอายหรือเครียดอะไรเลย.     เค้าอุตส่าห์ช่วยให้คุนได้นั่งที่นั่งคนท้อง คุนได้ขอบคุนเค้าหรือเปล่าคะตอนนั้น.
comment7-1:ขอบคุณไปเรียบร้อยแล้วค่ะ แต่เค้าไม่เค้าไม่ได้ขอบคุณเรา คือตอนนั้นเราคิดว่าไม่เป็นไรเรายืนได้ เพราะปกติตอน 1-6 เดือนเราก็ยืนประจำค่ะ แต่ที่อายคือ คนทั้งคันหันมามองเราอะคะ เหมือนเราทำผิดมากที่นั่งผิดที่  ไม่ใช่ว่าคนท้องแตะต้องไม่ได้นะคะ แต่คือเราไม่เข้าใจว่า ที่นั่งสำรองบนรถ จะต้องนั่งให้ตรงตำแหน่งเสมอไปหรอคะ ในเมื่อบางครั้งที่นั่งมันไม่ว่าง แล้วถ้าวันนี้ที่นั่งคนท้อง มีคนท้องอีกคนหรือคนแก่ เด็ก นั่งอยู่ เราคงก็ไม่กล้านั่งหรอกค่ะ ขอโทษด้วยนะคะ ถ้าความคิดเรามันผิด
comment7-2:เพราะคนไทยคิดกันแบบนี้จนติดเป็นนิสัยไงค่ะ "คิดว่าที่นั่งสำรอง ไม่จำเป็นต้องนั่งให้ตรงตำแหน่งก็ได"

เราเคยดูรายการของญี่ปุ่น บนรถไฟถ้าที่นั่งปกติยังไม่เต็มเขาก็นั่งที่นั่งปกติกัน เว้นที่นั่งสำรองไว้ แต่คนไทยเราเห็นตรงไหนว่างฉันอยากนั่งก็นั่งเลย ไม่ใส่ใจด้วยซ้ำว่าตรงไหนคือที่นั่งสำรอง
comment7-3:คือเห็นที่นั่งว่างเลยนั่งค่ะ เพราะใกล้ประตูรองจากที่นั่งคนท้องค่ะ ลุกง่ายสะดวก ไม่ต้องเอาท้องเบียดเสียดคนออกมาตอนลงค่ะ
comment8:เราว่าฮอร์โมนล้วนๆเลย
คุณท้องนะ ไม่ได้พิการ คนนั้นเค้าจะใช้สิทธิของเค้าก็ถูกแล้ว
คุณเองก็มีสิทธิที่จะใช้สิทธิของคุณ
comment8-1:คงไม่ใช่แค่ฮอร์โมนหรอกค่ะ คงทัศนคติส่วนตัวด้วย แบบ เป็นคนคิดแบบนี้มาตลอดอยู่แล้ว
comment9:ถ้าตัวคุณเองคุณยังไม่รักษาสิทธิ์ของตัวเอง
แล้วคุณจะไปว่าคนอื่นได้ยังไง
comment10:อาจพิการทางใจ..
แต่ทุกๆคนสามารถเปลี่ยนตัวเองได้
ปรับทัศนคติที่ดี..ชีวิตและอารมณ์ก็จะเปลี่ยนไปในทางที่ดี
comment10-1:ขอบคุณนะคะ
comment10-2:พิการทางใจ? 

เค้าเห็นคุณจขกท.ไม่ได้นั่ง เพราะมีเด็กมัธยมนั่งอยู่ตรงที่นั่งสำรองคนท้อง ยังอุตส่าห์ไปบอกให้ เพื่ิอให้คุณจขกท.ได้นั่ง จริงๆ ควรต้องขอบคุณในน้ำใจของเค้ามากกว่านะ 

แล้วที่คุณจขกท.ขอบคุณคห.นี้ที่เค้าว่าคุณคนนั้นพิการทางใจนี่คือคุณเห็นด้วนกับเค้าเหรอคะ
comment10-3:ขอบคุณเรื่องที่ให้ปรับทัศนคติค่ะ
comment10-4:คห10เค้าหมายถึงคนท้องไม่ใช่เหรอ ....สยองอะไรกัน งง
comment11:อ่านแล้วมึนตึบ.... ไร้สาระมากนะคะที่มาอายมาเครียด  คนบนรถจะมองเหมือนคุณทำผิดเรื่องอะไรคะ
ถ้าจะหาตัวคนผิดจริง ๆ ก็น่าจะเป็นคนที่นั่งทับที่นั่งสำรองคนท้องนั่นแหละ
comment11-1:เราก็ว่าเรื่องมันไร้สาระ แต่เอาน่า จขกท. ท้องอยู่ อารมณ์คงไม่ค่อยปกติ^^
comment11-2:คนนั่งที่สำรองคนท้องก็ไม่ได้ผิดขนาดนั้นครับ
แต่เริ่มผิดตอนที่ มีคนท้องขึ้นมาแล้วไม่ลุกให้คนท้องนั่งนี่แหละ
comment12:เค้าก็ทำถูกแล้วนี่คะ ที่นั่งคนพิการก็สำหรับคนพิการ ที่นั่งคนท้องก็สำหรับคนท้อง คนที่ควรจะอายคือคนที่ไปนั่งที่คนท้องต่างหาก
คนนั้นเค้าก็อุตส่าห์ทำให้คุณได้นั่งที่คนท้อง ไม่ได้ให้คุณไปยืนเมื่อยซะหน่อย
เข้าใจคนท้องนะคะ เพราะตอนนี้เราก็ท้องเกือบ 8 เดือนแล้ว หงุดหงิดง่าย นอยด์ง่าย แต่ก็อย่าเก็บมาคิดเลย ปล่อยๆไปเหอะ
comment12-1:ขอบคุณนะคะ
comment13:อนาคตแบบนี้ ว่าที่มนุษย์แม่หรือเปล่า

คุณไปเบียดเบียนที่ของผู้พิการก่อน
เค้ามาทวงคืนก็ถูกแล้ว
แต่คุณไม่กล้าไปใช้สิทของตัวเอง
จนเค้าต้องมาช่วย
ยังต้องมาเครียด มาคิดมาก มาอายอะไรอีก 
แค่ต่อไป ก็หัดรักษาสิทของตัวคุณเอง
อย่ามามัวอายในเรื่องที่ไม่สมควรอาย
comment13-1:ค่ะ เราเบียดเบียนที่คนพิการตรงไหนค่ะ เราลุกให้เค้านั่งนะคะ ถ้าตอนนั้นขึ้นมามี่นั่งคนท้องว่าง เราคงไม่นั่งที่นั่งคนพิการหรอกค่ะ แล้วเราเต็มใจที่จะไม่เรียกร้องสิทธิ์นะคะ   แจ้งคนพิการไปแล้วด้วยว่าไม่เป็นไร ยืนได้ค่ะ แต่ที่อายคือคนทั้งรถมองเรา เราทำอะไรผิดหรอ??
comment13-2:หืม เบียดเบียนตรงไหน. นี่คือความจริงจากใจซินะ
comment13-3:ถ้าผู้พิการไม่มาทวงสิทของตัวเอง
คุณจะลุกให้เค้านั่งมั้ยคะ
ตอนขึ้นรถ คุณบอกเองว่าที่นั่งมีคนนั่งประปราย
แสดงว่าคนยังไม่เยอะ แล้วทำไมไม่ไปนั่งที่สำหรับคนท้อง
แต่กลับไปนั่งที่สำหรับผู้พิการ 
นี่ล่ะค่ะ ที่เค้าเรียกว่า เบียดเบียน 

คุณบอกว่าเต็มใจที่จะไม่เรียกร้องสิท
ถ้าคุณเต็มใจจริงๆ คุณจะไม่มาตั้งกระทู้นี้หรอก
comment13-4:อ่านและสะดุดตรงนี้เลยครับ "เราเบียดเบียนที่คนพิการตรงไหน"

คือถ้าเขาไม่ทวง ก็คงไม่ลุก เพราะถ้าลุก คงไม่ต้องรอทวง แต่ยังไม่รู้ว่าตัวเองเบียดเบียนตรงไหน
comment13-5:ที่คนท้องไม่ว่างจร้าาาา เลยเลิอกที่นั่งใกล้ประตูที่สุด คือเราขึ้นรถเมล์มาก่อนนะจ๊ะ แล้วก็ลุกให้เค้านั่งด้วย  เพราะเราคิดว่ามีคนคิดกับเราประเภทลบอย่างพวกคุณจ๊ะ ว่าเราเบียดเบียนที่คนพิการ เราถึงได้เครียดมาก ที่ตั้งกระทู้คือเราอยากรู้ว่าการกระทำของเราในมุมมองของสังคมมันผิดหรอ ถึงได้มีคนมองเราขนาดนั้นจ้า
comment13-6:คือคนพิการเขาเหมือนผู้ชายวัยทำงานที่เป็นปกติทุกอย่างค่ะ ถ้าไม่แสดงบัตรคงไม่ทราบว่าเป็นคนพิการ
comment13-7:แต่พอเค้าแสดงบัตร เค้าทวงสิทธิก็ถูกแล้วนี่คะ การไม่เบียดเบียนคือไม่นั่งที่คนพิการแต่แรก ไม่ว่าจะว่างไม่ว่างก็ตาม แต่คนไทยไม่ค่อยทำกัน การที่เค้าทวงสิทธิ ที่นั่งของเค้า ให้คุณไปนั่งที่นั่งที่คุณมีสิทธิ แล้วทวงที่นั่งเพื่อให้คุณได้นั่งอีก อาจจะ​รู้สึกผิดที่ไล่คุณไปแล้วคุณไม่ได้นั่ง 

มองโลกในแง่ร้าย​ไปรึเปล่าคะ ไม่มีใครเค้าว่าอะไรสักหน่อย
เห็นบอกประเด็นว่าแค่อาย บอกพันทิพไปก็ไม่ได้อะไรขึ้นมานะ ถ้าเค้าทำผิดให้สังคมช่วยตัดสินช่วยด่าก็ว่าไปอย่าง คุณอายแล้วจะให้คนในนี้เขาช่วยยังไงล่ะ
comment13-8:นั่งที่คนพิการเพราะที่นั่งว่าง ไม่ผิดหรอก
แต่ผิดที่เขามาขอที่คืน แล้วใช้คำว่า....

" ผู้ชายคนนั้นเค้าไม่ผิดหรอก ที่เรียกร้องสิทธิของเค้า แต่ต้องมาเรียกร้องสิทธินั้นกับคนท้องงั้นหรือ "

ค่ะ คนท้องทับที่คนพิการ ก็คืนที่ให้เขาไปก็จบ 
คุณลุกคืนที่ให้จริง แต่ในใจไม่จบ

เรื่องน้องนักเรียน ม.ต้น เราว่าอยู่ ม.ต้น โตพอที่จะยืนได้แล้ว(พลังงานเหลือเฟืออีกต่างหาก) และน้องนักเรียนก็ไม่ผิด เพราะพอขอที่นั่งคนท้องเขาก็ลุกให้ (เขาจะได้เรียนรู้ไปด้วย)

สรุปไม่มีคนผิด มีแต่คนคิดมากค่ะ
comment13-9:ผมว่า ถ้าบอกว่าเบียดเบียนคนพิการก็เกินไปหน่อยครับ
คือ ที่นั่งว่างเขาก็นั่ง 
แล้วถ้าเขาดูไม่ออกว่าคนนั้นพิการ เขาไม่ได้ลุกให้นั่งก็ไม่ผิด
(แต่ถ้าดูออกแล้วไม่ลุกนี่อะ ผิดเต็มๆ)

ผมว่า พี่คนที่เขาแสดงบัตรทวงสิทธิ์อะถูกแล้ว เขาทำถูกทุกอย่าง
จขกท ก็ไม่ได้ผิดอะไร แค่นอยด์เกินไป

และคนไทยไม่คุ้นชินกับการเรียกร้องสิทธิพึงมีพึงได้ของผู้อื่น
comment14:จขกท. เรื่องมากค่ะ... ตัวเองเดินไปบอกให้เด็กลุกจากที่นั่งคนท้องได้ แต่ไม่ทำ 

เราเคยท้องสองท้องมาก่อนค่ะ รู้ว่าอะไรเป็นอะไรค่ะ
comment15:ต้องขอโทษนะคะ ถ้าสิ่งที่เราคิดที่เราทำเป็นเรื่องที่ผิด ที่ไม่เรียกร้องสิทธิ์ของตนเอง เพียงเพราะเราเกรงใจคนบนรถค่ะ เราเข้าใจค่ะ ว่าบางคนเรียนมาเหนื่อย ทำงานมาเหนื่อย ขึ้นรถเมล์ต้องมายืนเมื่อยอีก เราจึงไม่คิดจะเรียกร้องสิทธิ์ตรงนั้น เพราะตอน 1-6 เดือน ก็ยืนบนเมล์ไปทำงานประจำค่ะ เราจึงสบายใจมากกว่าหากใครลุกให้นั่งแบบเต็มใจ ไม่ใช่การร้องขอ ไม่อย่างนั้นเราคงไม่ต้องตื่นเช้านั่งย้อนป้ายไปเพื่อที่จะไปขึ้นรถที่อู่ค่ะ ถ้าความคิดของเราผิด หรือไม่ถูกใจใครต้องขอโทษด้วยนะคะ
comment15-1:ไม่เรียกร้องสิทธิ์ตัวเอง แต่มีความคิดประหลาดกับคนที่มาเรียกร้องสิทธิ์ของเขา?

"ผู้ชายคนนั้นไม่ผิด....แต่มาเรียกร้องสิทธิ์นั้นกับคนท้องหรือ"  ( อ่านถึงตอนนี้ ตรรกะคุณประหลาด!!!!  แต่ถ้าเป็นเพราะฮอร์โมน เดี๋ยวก็หายค่ะ ^^)

...
comment15-2:จขกท ก็ไม่ถูกต้องจริงๆ ค่ะ เกรงใจคนปกติ แต่ไม่เกรงใจคนพิการ เกรงใจกับความสามารถในการดูแลตนเองต่างกันนะคะ เราว่าจขกท แค่หน้าบางมากกว่าค่ะ
comment15-3:ผมว่า จขกท อาจรู้สึกว่า การเรียกร้องสิทธิ์พึงมีพึงได้เป็นสิ่งไม่ควรทำ
ฉันไม่ทำ อันนี้ไม่ผิด
แต่จะไปเหมาว่า คนอื่นก็ไม่ควรทำ อันนี้ก็ไม่ถูกครับ
comment16:จขกทนี่เยอะนะ คนพิการเขาก้อสุภาพเเถมมีน้ำใจเห็นคุนยืน เขายังไปบอกเด้ก ผชให้ลุกให้คุนนั่งซะด่วย

เดี๋ยวนี้คนไทยเป็นอะไรไปหมด เเตะจับโดนไม่ได้เลย คือเเบบรู้สึกเสียหน้าหรือเหมือนเเพ้ปั๊บจะมีปัญหาไม่พอใจทันทีทั้งที่มันไม่มีอะไรเลย บางเรื่องมองข้ามได่ก้อมองข้ามอย่าเอามาเป็นเรื่องเลยนะ
comment16-1:ขอโทษนะคะ ที่มีความคิดแบบผิดๆค่ะ
comment17:อย่าคิดมากค่ะ ซักพักฮอร์โมนมันก็หายไปหลังคลอดไปซักปี โห อีกนานสินะ
ตอนนี้ก็ไม่ต้องไปคิดอะไรให้มันรกหัว ผ่านแล้วผ่านไป คนบนรถที่มองคุณ
ก็แค่อาจมองไปว่ามันมีลุก ๆ นั่ง ๆ เหมือนคนเดินผ่านมา เราก็มองแต่ไม่ใช่มอง
เพราะรู้จักอะไรแต่มันผ่านตา อยู่บนรถมีเรื่องคุย ๆ กันผ่านหน้า เราจะไม่มองเลยเรอะว่าเรื่องอะไรหนอ
มองแล้วก็ผ่านไป จบ ใครเขาไปคิดอะไรมากมาย คุณเองรักษาสุขภาพแล้วก็ปล่อยผ่านไปค่ะ ขอให้คลอดปลอดภัยค่ะ
comment17-1:ขอบคุณมากๆนะคะ
comment18:ชื่นชมคนพิการอะ เท่เป็นบ้าเลยค่ะ 

ส่วน จขกท ไม่ต้องคิดมากเรื่องคนมองเยอะหรอกค่ะ เราไม่ใช่ดาราค่ะ เดี๋ยวเค้าก็ลืมแล้วค่ะ ตอนนี้ทุกคนคงลืมไปแล้ว เรื่องคนท้องยืนบนรถเมล์แล้วมีคนพิการขอที่นั่งให้ ไม่ใช่เรื่องยิ่งใหญ่ที่ทุกคนต้องจดจำค่ะ อย่าคิดมากค่ะเราไม่สำคัญกับคนอื่นขนาดนั้น
comment18-1:ขอบคุณมากๆค่ะ
comment19:คนพิดารคนนั้นทำถูกแล้วค่ะ จขกทเองก็ควรเอาเป็นตัวอย่างด้วย รักษาสิทธิกับเบียดเบียนคนอื่นคนละเรื่องกัน ไม่ต้องอาย

เราเข้าใจว่าคนท้องอาจจะเครียด ขี้น้อยใจเพราะฮอาร์โมน แต่เรื่องรักษาสิทธิขี้เกรงใจไม่เกี่ยว ปรับทัศนคติใหม่ได้เลยค่ะ
comment20:ฮอร์โมนคนท้องมั้งค่ะ ทำให้คิดมากไป

คนพิการทำถูกแล้วค่ะ เค้าทวงที่นั่งก็ถูกต้องแล้ว คุณจะให้เค้าไปนั่งที่คนท้องเหรอคะ จขกท.นั่งผิดที่เองนี่นา แถมเค้าอุตส่าห็สะกิดให้เด็กลุกให้ คุณควรจะขอบใจเค้านะคะ

ถ้าจขกท. ไม่รักษาสิทธิ์ตัวเอง ทำให้ไม่ได้นั่ง ก็ไม่ควรมาบ่นนะคะ แล้วที่คุณคิดว่าคนทั้งรถมองคุณ เราว่าคุณคิดมากไป แค่คนคนนึงนั่งที่ผิด เราไม่คิดว่าจะมีใครใส่ใจจำหรอกค่ะ จขกท.ลองคิดดูดีๆค่ะ ต่อไป เมื่ออายุครรภ์มากขึ้น คุณอาจจะเคลื่อนไหวได้ช้าลง ถึงตอนนั้น บางทีคุณต้องกล้าตะโกนบอกให้คนขับ/กระเป๋าให้จอดให้สนิท รอคุณขึ้นลงด้วยนะคะ อย่าเกรงใจคนอื่นมากเกินไปค่ะ
comment20-1:ขอบคุณนะคะ
comment21:ขอชมเชยคุณคนพิการท่านนั้นค่ะ เราว่าเขามีน้ำใจนะคะ ช่วยรักษาสิทธิ์ให้คุณด้วย
ครั้งต่อไปก็เลือกที่นั่งสำรองของคนตั้งครรภ์นะคะ หรือเลือกนั่งเบาะธรรมดา
เหตุการณ์ผ่านไปแล้วก็ปล่อยให้มันผ่านไปค่ะ ไม่ต้องคิดมาก
comment22:โธ่เอ๋ย .. ฮอร์โมนคนท้องล้วนๆจริงๆ หลังคลอดหมดฮอร์โมนแปรปรวนแล้ว
กลับมาอ่านกระทู้นี้ของตัวเอง อาจเอามือกุมขมับได้ค่ะ55+  ใจร่มๆนะคะเข้าใจว่า
ถูกมองแล้วมันอาย เลยพาลไปใหญ่ แต่ตอนนี้คนที่เค้าเคยมองเค้าคงลืมไปตั้งแต่นาทีที่2แล้ว
เหลือแต่จขกท.ที่ยังคิดมากอยู่
comment23:คนที่ควรจะอาย คือคนที่นั่ง ที่คนท้องต่างหาก เห็น คนท้อง ยืนไม่มีที่นั่ง เเทนที่จะลุก อันนี้ ขอชื่นชม คนพิการครับ ทำถูกเเล้ว ต่างประเทศนี้ ถึงที่นั่ง พิเศษว่าง ตามมารยาทก็ต้องยืนนะครับ เพื่อ คนท้อง คนพิการ ขึ้นมาก็จะได้มีที่นั่งว่างไว้ให้เลย ประเทศไทย หย่อนยาน กันมานาน
comment24:ความจริง จขกท ไปที่อู่รถแล้วก็ควรจะนั่งที่สำหรับคนท้องตั้งแต่แรก ปัญหานี้ก็จะไม่เกิด ง่ายๆคืออยู่ในที่ของตัวเอง
comment24-1:อันนี้จริง
comment25:เหมือนมาตั้งกระทู้ให้เครียดกว่าเดิม
ทีหลังจะตั้งกระทู้ ก็ประเมินก่อนนะว่าสิ่งที่ตัวเองทำมันถูกรึยัง???
comment26:คนพิการทำถูกแล้วค่ะ ยังมีน้ำใจทวงที่ให้คุณอีก ที่น่าตบนี่เด็กม.ต้นนะคะ พูดขนาดนั้นยังมึนไม่ลุก นี่สิน่าอายของจริง จขกท.ไม่อยากเป็นจุดสนใจใช่มั้ยคะ ดูเป็นคนขี้เกรงใจ แต่ไม่ต้องอายนะคะ คุณแค่นั่งผิดที่เท่านั้นเอง
comment26-1:ขอบคุณนะคะ
comment27:อายที่คนมองทั้งคันรถ?
ไม่ต้องอายหรอกค่ะ เราคิดว่าที่คนเขามองเขาไม่ได้มองด้วยสายตาตำหนิหรือคิดว่าคุณเด๋อ นั่งผิดที่ อะไรยังงั้นหรอกค่ะ เขาก็แค่หันไปมองว่ามีอะไรเกิดขึ้น พอไม่มีอะไรแล้วเขาก็เลิกมอง ไม่คิดอะไรหรอกค่ะ คุณอย่าคิดมากเลยค่ะ
comment27-1:ขอบคุณมากค่ะ
comment28:คุณคิดไปเองป่าวคะ ว่าคนทั้งรถเขามองคุณ 
บอกตรงๆ ตอนเราขึ้นรถ เราไม่สนใจคนอื่นหรอกค่ะ สนใจแค่ว่าเมื่อไหร่จะถึงมากกว่าเพราะยืนตลอดทางมันเมื่อยขา 

เราว่าคนพิการเขาทำถูกแล้วที่เรียกร้องสิทธิ์ตัวเอง คุณเองก็มีสิทธิ์แต่ไม่เรียกร้องเพราะอายแล้วคุณจะมาโวยวายใส่เขาทำไมคะ 

คุณท้องนะคะ ไม่ได้แปลว่าคนทั้งโลกแตะต้องคนท้องไม่ได้ กลับกันเสียอีก เราว่าคุณต่างหากที่ไปเบียดเบียนที่คนพิการ ถ้าตอนแรกเขาไม่ทวง คุณจะลุกไหมคะ?
comment28-1:คือเรายังไม่ได้โวยวายใส่เขาเลยนะคะ พูดกับแค่คำเดียวว่า "ไม่เป็นไรค่ะ ยืนได้" ถ้าเค้าไม่มาทวงคงไม่ลุกให้นั่งหรอกค่ะ เพราะเค้าเหมือนคนปกติทุกอย่าง ไม่งั้นเค้าจะแสดงบัตรคนพิการทำไม?
comment28-2:ที่มาตั้งกระทู้เนี่ย เราก็คิดว่าโวยวายแล้วนะคะ แค่ไม่ได้โวยวายต่อหน้าเขา แต่เอามาว่าลับหลัง
แล้วไหนจะที่คุณเขียนบอกด้วยอีกว่า "ต้องมาเรียกร้องสิทธิ์กับคนท้องเลยเหรอ" ดูยังไงก็โวยวายค่ะ
comment29:โอ๊ย ไอ้ที่บอกว่าอายว่าคนทั้งรถมองราวกับคุณผิด เนี่ย คุณคิดไปเอง ถามคุณเองเถอะ ถ้าคุณเป็นคนในรถทั่วไป คนพิการทวงที่เค้าจากคนท้อง คุณจะมองว่าคนท้องคนนั้นผิดมั้ย คุณก็แค่มองเพราะมันเป็นเหตุการณ์ให้มอง เหมือนไทยมุงก็มุงเพราะเป็นเหตุการณ์ให้มุงแบบนั้นเฉยๆ อย่าไปคิดไปเองว่าทุกสายตาเค้าตำหนิเรา
comment29-1:ขอบคุณมากค่ะ
comment30:อย่าคิดมากค่ะ
comment30-1:ขอบคุณนะคะ
comment31:จขกท คิดมากไปที่คนมองเค้าแค่ดูว่ามีอะไรเกิดขึ้นแค่นั้น  ขอชมคนพิการด้วยค่ะ จัดการได้ดี
comment31-1:ขอบคุณค่ะ
comment32:ที่เค้ามองคุณ คุณรู้เหรอว่าเค้าคิดว่าคุณผิด เค้าก็แค่อาจจะมองเหตุการณ์ที่เกิดขึ้นไปตามเรื่องตามราว แค่มองว่าคนนี้ เออ อย่างงี้ โดยที่ในหัวเค้าไม่ได้คิดลบอะไรกะคุณเลย คุณต้องปรับทัศนคติใหม่ค่ะ อย่าคิดแต่ว่าคนที่มอลคุณแปลว่าคิดไม่ดีกับคุณ คิดบวกไว้ค่ะ เค้ามองเรา เราก็ยิ้มให้สิคะ 
อย่าแคร์ความคิดคนอื่นมากค่ะ ชีวิตจะไม่เป็นตัวของตัวเอง ไม่ต้องทำอะไร ไม่มีความสุขกันพอดี
comment32-1:ขอบคุณมากนะคะ เห็นทีต้องมองโลกในแง่บวกมากๆค่ะ
comment33:คิดมากม้ากกมาก
ต่อไปถ้าอยากนั่งใกล้ประตูก็เลือกที่นั่งธรรมดาค่ะ
คงไม่มีคนธรรมดามาขอสิทธิ์จากคนท้องหรอกนะ
comment33-1:ขอบคุณนะคะ
comment34:คนพิการเค้าเรียกร้องาทธิเค้าก็ถูกแล้วค่ะ คุณจะเครียดทำใม มนุษย์แม่ในวันนี้ มนุษย์ป้าในวันหน้า
comment35:มาตั้งกระทู้เพื่อ???  คนพิการทำถูกแล้วค่ะ
comment36:...ไม่มีใครมาสนใจใครขนาดนั้นหรอกค่ะ...
comment37:อย่าคิดมากค่ะ ให้มันเป็นอีกวันที่ผ่านพ้นไป บางวันก็อาจเป็นวันที่โชคไม่ดีสำหรับบางคนค่ะ
comment38:คราวหน้าถ้าขึ้นไปแล้วมีคนนั่งที่สำรอง คุณก็แค่บอกว่า "ขอโทษค่ะ ขออนุญาตนั่งที่นั่งสำรองนี้นะคะ(ย้ำ อย่าถามว่าได้ไหมคะ)"
comment39:จั่วหัวมา กับ2บรรทัดสุดท้าย
ตั้งใจให้คนพิการผิดเต็มๆ ไม่ต้องอ้างฮอร์โมนอะไรหรอก การตั้งกระทู้ต้องผ่านการกลั่นกรอง เรียบเรียง พิมพ์ ตรวจสอบ ซึ่งมันเหนือจากความรู้สึกไปแล้ว
ทีหลังก็นั่งให้ตรงแต่แรก จบ ไม่ต้องเยอะมาก
คนพิการพิการตลอดชีวิต
คนท้องเหลือ2เดือนก็เป็นคนปกติ
comment40:จขกท คิดเยอะเกินไปมากค่ะ
คนที่มองเค้าก็แค่มองเฉยๆ ไม่มีใครมานั่งคิดเยาะเย้ยตราหน้า จขกท หรอกค่ะว่า "ว้ายยยย หน้าไม่อายแย่งที่นั่งคนพิการ" 
ป่านนี้เค้าลืมกันไปหมดแล้วด้วยซ้ำค่ะ 

ส่วนประโยคที่ว่า "แต่ต้องมาเรียกร้องสิทธินั้นกับคนท้องงั้นหรือ"
เราล็อคอินมาเพื่อตอบประโยคนี้เลยค่ะว่า "ใช่ค่ะ ต้องเรียกร้อง เพราะนั่นคือสิทธิ์ที่เราพึงได้รับ"
ไม่ว่าคุณจะท้อง เป็นคนพิการ หรือเป็นคนแก่ หรือเป็นเด็ก หรือเป็นพระ
ถ้าคุณมีสิทธิ์ที่พึงจะได้รับและต้องการจะใช้มัน คุณก็แค่แสดงตัวออกมาเพื่อปกป้องสิทธิ์ของคุณ
ซึ่งถ้าคุณอายแล้วเลือกที่จะไม่ใช้สิทธิ์คุณก็ไม่ผิด
แต่ไม่ได้หมายความว่าคนอื่นที่เค้ามีสิทธิ์จะต้องอายที่จะขอเรียกร้องสิทธิ์ไปด้วยค่ะ
comment41:คุณบอกว่าคุณขึ้นรถตั้งแต่ที่อู่ คุณจะนั่งตรงไหนก็ได้ แล้วคุณไปนั่งที่คนพิการทำไมอ่ะ
comment42:คุณคิดมากเกินไป คนเค้าจะมองสงสัยก็ได้ว่าเกิดอะไรขึ้นเพราะคนไทยคงแค่งงว่าที่นั่งคนพิการกับที่นั่งคนท้องสำรองไว้แยกกันก็มี 

และคนพิการเค้าควรต้องเรียกร้องสิทธิ์ครับ เห็นเค้าปกติ เค้าอาจจะใส่ขาเทียมอยู่ก็ได้ยืนนาน ๆก็คงไม่ไหว
comment43:เราว่าคุณคิดมากไป นะคะ ผู้ชายคนพิการทำถูกแล้วละ คุณต้องเรียกร้องสิทธิของคุณเองด้วยค่ะ 

 อย่าคิดมากจนเกินไป  ลูกจะได้อารมณ์ดีค่ะ ^_^
comment43-1:ขอบคุณมากค่ะ
comment44:คลอดลูกออกมาแล้วช่วยสั่งสอนให้เขารู้จักรักษาสิทธิ์ของตนเองเหมือนคุณคนพิการ และสอนให้เขาไม่ไปเบียดเบียนสิทธิ์ของคนอื่นด้วยนะครับ จะเป็นพระคุณกับประเทศไทยมากๆ

สิทธิ์ของเรา มีก็ใช้ไป ไม่ต้องไปคิดเล็กคิดน้อยทำตัวเป็นคนหน้าบางครับ
comment45:คุณรู้ได้ไงว่าคนบนรถคิดอะไร
สรุปว่าคิดไปเองเพราะฮอร์โมนพลุ่งพล่าน ควรปล่อยวางเพื่อลูกในท้องดีกว่าค่ะ
comment45-1:ขอบคุณมากๆค่ะ
comment46:ปวดใจกับคำตอบหลายความเห็น

คนพิการทำถูกต้อง ใช่อยู่
เจ้าของกระทู้ไม่รักษาสิทธิ์ ก็ใช่อีก

เเต่จำเป็นเหรอที่ต้องกัดนิด เเซะหน่อย
หรือเป็นเทรนด์ของพันทิปยุคนี้

เรื่องก็จบด้วยดี จขกท.ก็สุภาพ
เเค่มีความคิดก็มาถามความเห็นเเค่นั้น
ไม่ได้คอขาดบาดตายอะไร
ตอบกันดีๆก็ได้นะผมว่า

จขกท.ก็อย่าคิดมากครับ กำลังท้อง
เดี๋ยวจะไม่ดีต่อลูกในท้อง

พันทิปไม่ได้มีเเต่ความเห็นดีๆนะ
ความเห็นเเย่ๆก็เยอะ
comment46-1:ขอบคุณมากๆค่ะที่เข้าใจ
comment46-2:ชอบความเห็นนี้ ตรงใจมากๆ
comment47:โอ๋ๆนะคะคุณแม่ ไม่ต้องคิดมากนะคะ คนพิการเค้าก็ทำตามสิทธิ์ของเค้า 
แล้วเค้ายังมีน้ำใจมาช่วยคุณแม่ขอที่นั่งนะคะ 
คนเค้ามองเค้าไม่ได้มองว่าคุณแม่ผิดหรอกค่ะ เค้าก็คงมองว่ามีอะไร ก็แค่นั้นเอง
ดีซะอีกนะคะ เกิดแบบนี้ คนอื่นๆรอบๆตัวเค้าจะได้รู้ว่า 
มันมีที่นั่งสำรองที่คนทั่วไปไม่ควรไปนั่งถ้ามีคนท้องหรือพิการขึ้นมา
ตอนนี้น่าจะเป็นฮอร์โมนที่ทำให้จิตตกอยากร้องไห้
แต่เราแนะนำว่าอยากร้องก็ร้องนะคะ ไม่ต้องฝืน ร้องเสร็จเดี๋ยวก็ดีขึ้น 
แต่อย่าเครียดนานนะคะ เดี๋ยวลูกหงุดหงิดไปด้วย 
เดี๋ยวอีกไม่กี่เดือนเจอหน้าลูกแล้วน๊าาา ตื่นเต้นมั้ยคะ ยิ้มไว้ๆ
comment47-1:ขอบคุณมากๆนะคะ
comment48:สายอะไรคะ รถร่วมรึขสมก. ทำไมกระเป๋ารถเมล์ ไม่ช่วยอะไรเลย
comment48-1:ขสมก.ค่ะ แล้วแต่กระเป๋ารถเมล์ด้วยค่ะ บางคันจะช่วยจัดการเลย
comment48-2:กระเป๋ารถเมล์ต้องช่วยด้วยเหตุผลอะไรหรือคะ? ทุกอย่างจบลงด้วยดีไม่มีปัญหาอะไรนี่คะ? ถ้าชายพิการท่านนั้นฉุดกระชากจขกทออกจากที่นั่งก็ว่าไปอย่าง ถ้าจขกทลุกขึ้นโต้เถียงกับชายพิการก็ว่าไปอย่าง ถ้าเด็กที่นั่งที่คนท้องไม่ลุกก็ว่าไปอย่าง แต่นี่  ทุกอย่างจบลงล็อคสวยงาม กระเป๋ารถเมล์ต้องทำอะไรอีกหรือคะ? ต้องช่วยปลอบใจจขกทหรือคะที่อาย อายอะไรคะ คิดไปเองทั้งนั้น
comment48-3:ที่เราเคยขึ้นพอกระเป๋าเห็น คนท้อง คนพิการ เด็ก คนชรา ขึ้นรถมาบุป จะตะโกนบอกเลยว่า ขอที่ให้....ด้วยค่ะ
หรือบางทีก็ช่วยพาเดินไปนั่ง ตรงข้างคนขับบนเครื่องยนต์
comment49:.
comment50:เด๋วๆๆ คับคุณเจ๊ คุณเจ๊บอกว่ายอมเดินไปถึงอู่เพิ่อจะได้มีที่นั่ง แล้วทำมัยคุณเจ๊ไม่เลือกนั่งที่คนท้องละครับ?
comment51:ไม่น่าเลย....  ไม่น่าถามเลย......
comment52:ต้องดูว่าที่นั่ง ที่คุณนั่งอยู่ เป็นที่สำหรับคนพิการหรือไม่ ถ้าคุณบอกว่าตรงข้ามประตู คือที่คนพิการ ถ้าบนรถไม่มีคนพิการ ใครๆ ก็นั่งได้ แต่ถ้าคนพิการขึ้นมา ก็ย่อมมีสิทธิ์ที่จะขอที่นั่ง แล้วไม่ใช่แค่นี้นะครับ ถ้าคนพิการมีจำนวนมากกว่าที่นั่งคนพิการที่มี ก็มีสิทธิ์ขอที่นั่ง ที่เป็นที่นั่งปกติได้ ซึ่งอันนี้จะลุกให้หรือไม่ก็ขึ้นอยู่กับความเสียสละและจิตสำนึก (แต่ถ้าเขาไปขอแล้วไม่ยอมลุกนี่เสียภาพพจน์เลยนะครับ) แล้วไม่ใช่แค่คนพิการ ยังมีคนแก่ เด็กเล็ก แม่ลูกอ่อน หรือคนท้อง หรือคนได้รับบาดเจ็บ ขาเจ็บ แขนเจ็บ ซึ่งรวมแล้วเรียกว่า "บุคคลที่ควรได้รับการเสียสละ" ถ้าเป็นผมแค่มี "บุคคลที่ควรได้รับการเสียสละ" มายืนตรงที่ผมนั่งก็จะลุกให้ล่ะ

ถ้าเป็นรถเมล์สายบ้านผม เป็นรถแอร์ ยูโร 2 ถ้าที่นั่งเต็ม แล้วมีคนท้อง คนแก่ คนพิการขึ้นรถมา กระเป๋ารถเมล์จะเป็นคนจัดการเองเลยครับ โดยไม่เจาะจงเสมอไปว่าตรงไหนเป็นที่นั่งคนพิการหรือที่นั่งคนท้อง แต่เลือกที่นั่งให้เลย โดยดูว่าใครควรจะเสียสละ ซึ่งส่วนใหญ่จะเลือกตรงที่ผู้ชายนั่งอยู่ ผมก็เคยโดนครับ นั่งอยู่ เกือบท้ายรถ กระเป๋ารถเดินมาสะกิดแล้วบอกว่า "รบกวนขอที่นั่งให้ผู้สูงอายุด้วยค่ะ" ผมลุกทันที แล้วกระเป๋ารถก็ไปเชิญผู้สูงอายุมานั่งอย่างดี เพราะตอนนั้นผมเป็นผู้ชายคนเดียวที่นั่งอนู่ตรงเบาะฝั่งที่ติดทางเดิน
comment53:มีทั้งคนท้อง และคนพิการ ขึ้นไปบนรถ  แล้วคนอื่นที่ปกติบนรถไม่มีใครคิดจะลุกให้บ้างเลยหรือ 

แล้วกระเป๋ารถหายไปไหน แทนที่จะดูแลช่วยเหลือให้บริการผู้โดยสาร

จขกท ไม่ต้องอายเลยค่ะ คุณคนพิการเค้าใช้สิทธิ์ของเขา ส่วนคนที่อายควรจะเป็นคนที่ไม่ลุกให้คนท้อง กับคนพิการ นั่งต่างหาก


ปล. คนท้องกับ คนพิการ ไม่จำเป็นต้องถูกช่วยเหลือเสมอ  แต่คนมีสภาพร่างกายปกติ ก็ควรแสดงความมีน้ำใจซักนิด
comment54:แทนที่คุณจะอายคนอื่น คุณควรอายตัวเองมากกว่าครับ

การที่คุณคิดว่าเมื่อคนพิการทวงสิทธิ์ของเขาจากคุณมันทำให้คุณอายแล้วพาลคิดว่าไม่ใช่สิ่งที่สมควรมากระทำกับคนตั้งครรภ์ นี่คือสิ่งที่คุณควรอายครั้งที่ 1

การที่คุณคิดว่าเมื่อคนพิการช่วยทวงสิทธิ์ของคุณจากคนอื่นมันทำให้คุณรู้สึกอาย นี่คือสิ่งที่คุณควรอายครั้งที่ 2

และการที่คุณนำความน่าอายของตัวเอง มาตั้งกระทู้เพื่อระบายความโกรธที่คุณมีต่อคนพิการคนนั้น ทั้งๆ ที่เขาทำในสิ่งที่ถูกต้อง และช่วยเหลือคุณด้วย นี่คือสิ่งที่คุณควรอายเป็นอย่างยิ่ง 

และที่สำคัญ "ควรละอายใจตัวเอง" ด้วยครับ
comment54-1:ขอโทษนะคะ ที่ความคิดและความเห็นเราเป็นแบบนี้ ซึ่งมันอาจจะผิดและไม่ถูกใจใครหลายๆคน แต่เราคิดว่าการกระทำบนเมล์ที่ทำไปเมื่อวาน เป็นสิ่งที่ถูกต้องแล้ว ที่เลือกจะลุกให้คนพิการนั่ง และไม่ได้เรียกร้องสิทธิ์อะไรบนรถเมล์ กระบวนการกล่อมทางสังคมของเราอาจจะไม่เหมือนกันค่ะ  ทำให้ความรู้สึกนึกคิดต่อเรื่องๆหนึ่งแตกต่างกันออกไปค่ะ แต่คุณคิดว่าสิ่งที่ฉันกระทำโดยที่ไม่ใช้เรียกร้องสิทธิ์ของตนเอง หรือมาตั้งกระทู้ด้วยความไม่เข้าใจ เป็นสิ่งที่ควรละลายใจตัวเอง เราก็พร้อมรับคำว่ากล่าวตักเตือนค่ะ
comment54-2:ทั้งคนพิการและสตรีมีครรภ์ คือบุคคลที่ทุกคนควรช่วยกันดูแล ถนอมน้ำใจนะคะ  
เราไม่ได้สนับสนุน ว่า  จขกท. ทำถูกต้อง   แต่เราคิดว่า  คห 54  พูดแรงเกินไปนะคะ   ยาขมมันใช้ไม่ได้สำหรับทุกคนค่ะ
comment54-3:พูดกันดีๆก็ได้มั๊ง ถึงเรื่องที่คุณพูดมันจะถูกแต่คนเราก็สามารถเลือกคำพูดที่ถนอมน้ำใจกันได้นี่น่า 
ไม่ใช่ว่าต้องใช้คำพูดแรงๆเสมอไป พูดแรงๆมันไม่ทำให้ดูเท่หรือดูดี ดูเป็นสุภาพบุรุษหรอกนะคะ
comment54-4:เป็นผู้ชายว่าผู้หญิง
ก็ว่าเเย่เเล้วนะ

ว่าผู้หญิงท้องนี่
พูดไม่ถูกเลย

อายเเทนครับ
comment54-5:เราดันเห็นด้วยกับคห.นี้หะ ตอนอ่านก็ตะหงิดๆแต่ไม่รู้จะอธิบายยังไง คห.นี้คือสรุปตรงจุดที่เราตะหงิดใจเลย 
1.คือคนพิการเรียกร้องสิทธิ์ตัวเอง อันนี้เขาถูก จขกท.ลุกให้ก็ถูกอีก
2.จขกท.เลือกที่จะยืนเฉยๆไม่เรียกร้องสิทธิ์ที่นั่งของตัวเอง คนพิการจึงทวงให้แทน ซึ่งเรามองว่าเป็นน้ำใจ ดีกว่าเขาได้ที่ตัวเองแล้วนั่งเฉยๆ
3.จขกท.รู้สึกอาย และนำความอายมาเหวี่ยงใส่คนพิการ เหมือนเป็นความผิดเขา

จริงๆแล้วจขกท.แค่คิดมากและไม่น่าพิมพ์ประโยคที่ว่า "ต้องทวงที่นั่งกับคนท้องเลยหรือ" ออกมาเลยค่ะ ถ้าจขกท.คิดว่าคนพิการใช้สิทธิ์ตัวเองเป็นเรื่องถูกต้องแล้ว คุณคงไม่พิมพ์ออกมาแบบนี้
comment54-6:โอ้...เพิ่งจะเข้ามาดู ต้องขออภัยด้วยครับ 
1.ขออภัย จขกท. ที่ผมใช้คำพูดที่ดูรุนแรงเกินไป และไม่มีเจตนาจะว่ากล่าวถึงการขัดเกลาทางสังคม(ผมไม่ได้พูดถึงประเด็นนั้น อย่าเพิ่งคิดไปเยอะ)
2.ขออภัยต่อผู้ใช้ท่านอื่น ที่คอมเม้นของผมทำให้รู้สึกไม่ดีครับ

ด้วยความสัตย์จริง ผมไม่ได้มีเจตนาร้ายที่ต้องการทับถมหรือเหยียบ จขกท. ให้จมดินนะครับ ต้องเข้าใจจุดนี้ก่อน ก่อนที่ผมจะพิมพ์คอมเม้นด้านบนออกมา ผมพยายามตรึกตรองอยู่หลายรอบ และคาดการณ์ไว้ล่วงหน้าแล้ว ว่าอาจจะทำให้ จขกท. รู้สึกไม่ดี แต่ผมเองก็คาดหวังถึงผลลัพธ์ที่จะได้หลังจาก จขกท. ได้อ่านคอมเม้นของผมจนจบเช่นกัน ประเด็นหลักๆ คือ คนไทยจะเข้าใจโดยสามัญสำนึกว่า "คนพิการ คนชรา หญิงตั้งครรภ์ และเด็กเล็ก" คือบุคคลที่เราควรเอื้อเฟื้อทางด้านมนุษยธรรม นี่คือสิ่งที่เรามองและคิดจากในมุมมองของเรา

แต่อีกมุมหนึ่งคือบุคคลเหล่านั้นเขาจะมีความคิดโดยอัตโนมัติอยู่แล้ว ว่าพวกเขาคือกลุ่มคนที่ "ต้องได้รับ" และ "สมควรได้รับ" ความเอื้อเฟื้อจากสังคมไม่ว่าจะในกรณีใดๆ ก็ตาม และสังคมต้องหยิบยื่นโอกาสให้แก่พวกเขา ซึ่งมันก็ถูก แต่ไม่ใช่ในทุกกรณีครับ จุดเล็กๆ จุดหนึ่งที่ผมอ่านจากกระทู้นี้ก็คือ ข้อความที่ว่า "ผู้ชายคนนั้นเค้าไม่ผิดหรอก ที่เรียกร้องสิทธิของเค้า แต่ต้องมาเรียกร้องสิทธินั้นกับคนท้องงั้นหรือ" นี่คือสิ่งที่ จขกท. กำลังเข้าใจผิดว่า คนท้องนั้นมีสิทธิ์มากกว่าคนพิการ หรือคนพิการมีสิทธิ์มากกว่าคนท้องหรือเปล่า จริงๆ แล้วมันไม่ใช่เลย ไม่มีใครมีสิทธิ์ในด้านใดมากกว่าใคร แต่สิ่งที่พวกคุณได้รับนั้นคือมนุษยธรรม และสังคมได้แบ่งแยกความช่วยเหลือทางด้านมนุษยธรรมไว้ให้คุณเรียบร้อยแล้ว อยู่ที่ว่าคุณจะรักษาสิทธิ์ตรงนั้นของคุณเองหรือเปล่า ซึ่งมันไม่ใช่หน้าที่ที่คุณจะสามารถไปโกรธใครได้ ในเมื่อคุณไม่รักษาสิทธิ์ที่คุณมีเอาไว้ด้วยตัวเอง

ทั้งหมดทั้งมวลผมอยากให้ จขกท. ได้ตรึกตรองสักนิด ว่าอะไรคือสิ่งที่ถูก อะไรคือสิ่งที่ผิด หรือ จขกท. อาจจะแค่อ้างว่าเป็นกระทู้ระบายความในใจ แต่ในเนื้อหากระทู้ของคุณมันแฝงไว้ด้วยอารมณ์โกรธ ที่ใครที่อ่านดูแล้วก็รู้ได้ไม่ยากว่าคุณกำลังโกรธคนพิการที่ทวงที่นั่งจากคุณแล้วมันทำให้คุณอับอาย หรือถ้า จขกท. กล่าวว่าเธอรู้ตัวว่าตัวเองผิด นั่นคือสิ่งที่ผมอยากถามว่าเธอรู้ตัวจริงๆ หรือเปล่า ถ้าเธอรู้ตัวจริงๆ ไม่ใช่แค่ตั้งกระทู้หาพวก กระทู้นี้ก็คงจะไม่เกิดขึ้น เพราะความละอายใจมันจะย้ำกับตัวเธอเองว่าสิ่งที่เธอได้รับบนรถเมย์นั้นคือสิ่งที่ถูกต้องแล้ว มันสมควรแล้ว และสิ่งที่ถูกต้องเป็นสิ่งที่คุณ จขกท. ไม่สมควรจะอายครับ

ต้องขออภัย จขกท. อีกครั้งนะครับ ที่พิมพ์คอมเม้นไว้แบบรวบรัดมากๆ ไม่ได้อธิบายอะไรให้เข้าใจมากกว่านั้น เพียงแต่คิดว่ามันน่าจะเพียงพอที่จะทำให้ จขกท. ตรึกตรองในสิ่งที่เกิดขึ้นแล้วครับ
comment55:คนพิการ ขอที่นั่งคนพิการที่คนท้องนั่ง คุณใช้คำว่าไล่
คนท้องไม่กล้าไปนั่งที่คนท้องเพราะน้อง ม.ต้นนั่งอยู่คุณเกรงใจ - -"
แถมพี่คนพิการยังไปสะกิดบอกน้อง ม.ต้นให้ด้วย คุณจึงได้นั่ง
 ต้องว่าน้อง ม.ต้นนั่นสิ ถึงจะถูกใช่ป่าว
คหสต.ค่ะ
comment56:อายยังจะมาเล่างง
comment57:คุณจขกท.ค่ะ ถ้าคุณกำลังมีน้อง... ไม่แนะนำให้นั่งใกล้ประตูค่ะ มันค่อนข้างอัตราย เสี่ยงไป เวลารถเบรค ขับแล่นเร็ว คนที่กำลังเดินลง เตรียมตัวลง หรือเพิ่งขึ้น แล้วกำลังจะเดินไปหาที่นั่ง จังหวะรถกำลังออก อาจจะมีแรงกระชากทำให้คนที่ยืนอยู่ ล้มมากระแทกคุณได้...

**คนพิการ ไม่จำเป็นต้องดูเหมือนคนพิการนะคะ บางคนพิการที่เส้นประสาท บางคนขาขาดแต่ใส่ขาเทียม 

คนพิการ ทำถูกแล้วค่ะ เขามีสิทธิ์ที่จะใช้ที่นั่งสำหรับคนพิการ 
คุณควรรักษาสิทธิ์คุณเอง โดยการนั่งที่คนมีครรภ์ค่ะ พูดไปเลยค่ะ
comment57-1:ขอบคุณมากๆค่ะ
comment58:เรื่องนี้ไม่มีใครผิดเลยค่ะ อ่านที่คุณเขียนมาก็คิดว่าคุณคิดมากไปที่โดนคนมอง แต่พอตอนท้ายที่บอกว่าน่าจะเป็นฮอร์โมนคนท้องเลยพอจะเข้าใจ เราว่าคนเค้าคงมองเพราะว่าอยากรู้ว่าเกิดอะไรขึ้นรึเปล่าคะ แบบ เวลามีเหตุการณ์อะไรขึ้นเราก็สนใจ ใครทะเลาะอะไรกันมั๊ย บลาบลาบลา แค่นั้นเองค่ะ เค้าไม่ได้มองว่าคุณผิดหรอก จริงๆน้าา

ปล. แต่การเรียกร้องสิทธิ์ตัวเองเพื่อไม่ไปเบียดเบียนสิทธิ์คนอื่นก็เป็นสิ่งที่ควรทำนะคะ  เช่น ขึ้นไปบนรถเมล์แล้ว มีคนมานั่งที่คนท้อง คุณก็ควรจะกล้าเรียกร้องสิทธิ์ของคุณเหมือนกัน บอกเค้าไปดีๆว่า "ขอนั่งหน่อยได้มั๊ยคะ" ไม่มีใครปฎิเสธหรอกค่ะ ถึงปฏิเสธมา คนๆนั้นต่างหากที่ต้องอาย ไม่ใช่คุณ เหตุการณ์แบบนี้จะได้ไม่เกิดขึ้นอีกค่ะ
comment58-1:ขอบคุณมากค่ะ
comment59:ถ้าคุณคิดว่าคุณทำถูกจริงๆคงไม่ต้องนั่งกระทู้แล้วแก้ต่าง การที่มีเสียงตำหนิ และอธิบายในเชิงพ้องกัน
เพราะทุกคนที่อ่านจับได้ว่าข้อความมีเชิงตำหนิคนพิการ

คุณไม่ผิดที่จะไม่เรียกร้องสิทธิ เราเข้าใจว่าคุณอาจจะตกใจและงง และคิดเลยเถิดไปหน่อย
เพราะการที่จู่ๆ มีคนเข้าไปขอที่นั่งโดยปกติ ก็คงงงอยู่แล้วแหล่ะ
ยิ่งคุณท้อง คุณคงลืมมองกว้างๆไปบ้าง ถ้าคนพิการขอให้คุณลุกแล้วนั่งโดยสบายใจปล่อยให้คุณยืน เราก็ว่าเขาค่อนข้างโหดอยู่
แม้เป็นสิทธิก็ตาม แต่ในนี้เขากลับช่วยรักษาสิทธิคุณด้วย ถือว่าเป็นคนที่น่าชื่นชม

ต่อจากนี้ หากคุณขึ้นรถแล้วไม่มีที่นั่ง ก็เรียกร้องไปเถอะ อย่าไปหน้าบางเลย คิดเสียว่าเพื่อความปลอดภัยของลูกคุณดีกว่าค่ะ
ส่วนความเห็นที่กระทบใจคุณก็ข้ามๆไปเลย ดูแลน้องในท้อง อย่าให้เขาเครียดตาม
comment59-1:ขอบคุณมากค่ะ
comment60:ทำใจให้สบายค่ะ  ไม่ต้องอายอะไร  
คนเรามักเข้าใจกันไปเองบ่อยๆ  อย่าให้ความรู้สึกนั้นทำร้ายตัวเรา

อย่างคุณไม่กล้าไปขอที่นั่งคนท้องคืน  คนนั่งก็ไม่แน่ใจ  ว่าคุณจะไปนั่งหรือไม่ 
ดังนั้น...
คนในรถไม่ได้ประนามอะไรคุณหรอก  มันไม่ใช่เหตุการณ์ที่เกิดขึ้นบ่อย   ก็เลยสนใจแค่นั้น

ช่วงนี้คุณยังไปขึ้นรถต้นสาย  ถ้าไม่มีที่ว่างทั่วไปเหลือ  ก็พยายามไปนั่งที่คนท้องนะคะ  
อธิบายกับคนที่มาก่อนดีๆ  หรือขอให้กระเป๋าช่วยพูดให้  สิ่งที่คุณทำจะเป็นบรรทัดฐาน
เพราะคนที่นั่งในที่อันเป็นสิทธิ์ของผู้อื่น  จะได้หลีกให้เจ้าของสิทธิ์นั้นๆ
comment60-1:ขอบคุณนะคะ
comment61:คนพิการใช้สิทธิถูกต้องแล้ว แถมมีน้ำใจสุดๆ ที่เรียกร้องสิทธิให้คนท้องด้วยอ่ะ  สุดยอด นับถือ ๆ
comment62:ที่นั่งสำรองคนท้อง คนพิการหรือบุคคลพิเศษ (priority seat)
อาจจะตีความหมายไว้ว่าบุคคลทั่วไปนั่งได้แต่ถ้าเจอบุคคลพิเศษก็ควรจะให้ความสำคัญแก่บุคคลพิเศษเป็นอันดับแรก
คนธรรมดานั่งได้เมื่อเจอบุคคลพิเศษก็ลุกให้นั่งทันที
ส่วนเรื่องเนียมอายนั้นคนพิการแน่นอนอยู่แล้วเขาพิการไปตลอดและเรียกร้องสิทธิ์จนเคยชินแล้ว
แต่คนท้องนานๆ ท้องทีไม่ได้ท้องทุกวัน จขกท. ก็ไม่แปลกที่จะอายและไม่รู้การเรียกร้องสิทธิ์ ครั้งแรกก็งี้มีอายเป็นธรรมดาคราวหลังไม่ต้องอายครับ ไม่มีใครว่าคุณหรอก ส่วนคนพิการนั้นน่าชื่นชมนะครับที่ยังหาที่นั่งให้คุณด้วย
comment62-1:เห็นด้วยกับความเห็นนี้ค่ะ
comment63:จขกท.สู้ๆครับ คุณไม่ได้ผิดอะไรหรอกครับ อย่าไปสนใจคำพูดคนในบอร์ดนี้ให้มากครับ บางคนก็พูดจาไม่แคร์ความรู้สึกคนอื่น โลกเรามันก็แบบนี้แหละครับ เราเลือกฟังเฉพาะที่มีประโยชน์เอามาปรับปรุงครับ อะไรฟังแล้วไม่เกิดประโยชน์เราก็ไม่ต้องไปใส่ใจครับ ผมเข้าใจความรู้สึกของคุณครับ 

เป็นกำลังใจให้ครับ
comment64:เรื่องแบบนี้ปกติคนหันมามองแวบนึงก็หันกลับ ไม่ได้สนใจอะไรแล้ว
ความคิดที่กลัวคนอื่นจะมองเราไม่ดีนั้นจริงๆอยู่แค่ในหัวเรานี่แหละครับ คนอื่นไม่ได้คิดอะไรหรอก
คราวหน้าก็แค่นั่งให้ถูกที่ก็พอ

คนกำลังท้อง อย่าคิดมากครับ
comment65:ท้องอยู่อย่าไปเครียด คนอื่นเขาเจอคุณแว๊บเดียวเขาไม่ได้จดได้จำเหตุการณ์ที่เกิดขึ้นอย่างที่คุณคิดหรอก
comment66:คนท้องอย่าเครียด ไม่มีใครผิด 
คนพิการทำถูกแล้ว เราว่าเค้ากล้าหาญดีสามารถทวงสิทธิ์ของตัวเอง คนทุกวันนี้คนเห็นแก่ตัวเยอะ ความโอบอ้อมอารีน้อยลง ทุกคนมัวแต่รักษาสิทธิ์ของตัวเอง
คุณก็ไม่ต้องอาย คุณไม่ได้ผิดอะไร คุณควรลุกไปตรงที่นั่งคนท้องแล้วบอกน้องเขาเองว่าตรงนี้ที่นั่งคนท้อง
comment67:เข้ามาปลอบคุณแม่นะคะ ...

เข้าในความรู้สึกเนอะ มันเป็นโมเม้นน่าขายหน้า (ในความรู้สึกตัวเอง)  แต่อยากให้รู้ไว้คนบนรถไม่มีใครว่าอะไรคุณเลย ใจเย็นๆนะคะ เรื่องเล็กน้อยเอง 
แล้วก็ไม่ได้จบแย่เท่าไร คุณไม่รู้นี่นะ ก็ดี คราวหลังจะได้ระวังไม่ให้เหตุการณ์แบบนี้เกิดขึ้นอีก  อย่าคิดมากค่ะ ไม่งั้นมันจะส่งผลไปถึงน้องในท้องได้นะ 

พอคุณแม่เครียด น้องก็เครียด ยิ้มเข้าไว้ ถือเป็นประสบการณ์ฮาๆในชีวิต หลังคลอดพอฮอร์โมนกลับมาปกติจะได้กลายเป็นเรื่องโจ๊กประจำบ้านไป^^
comment68:จขกท. ไม่ต้องคิดมากนะครับ
comment69:
comment70:การเขียนหัวกระทู้ โดยใช้คำว่า โดนคนพิการ  "ไล่"  ที่นั่งบนรถเมล์

นี่ คือเอาจริงๆ อยากเรียกแขก หรือว่า อยากให้คนเข้ามาโจมตีคนพิการรึเปล่า

เพราะคำๆ นี้ มันก็เหมือนไปว่าคนพิการคนนั้นเป็น "ผู้กระทำ" และตัวเองเป็น "ผู้ถูกกระทำ"

ส่วนเนื้อหากระทู้ ก็เอาจริงๆ ไม่เห็นจะมีอะไร คุณทำให้เรื่องมันเยอะไปเอง
comment71:คนพิการนั่นเค้าก็ทำถูกแล้วนะแล้วก็เดินไปบอกเด็กที่นั่งที่คนท้องให้ลุกด้วย จัดระเบียบสังคมเสร็จสรรพ

จขกท.ไม่ต้องคิดมากหรอก ไม่มีอะไรน่าคิดมากเลย คนมองก็ธรรมดาของไทยมุงอ่ะ บางคนก็มองเพราะงง ไม่มีใครจำไปคิดมากหรอก แล้วจขกท.จะคิดมากทำไม
comment72:"เราไม่ทราบว่าเค้าเป็นคนพิการค่ะ เพราะเค้าเหมือนคนปกติค่ะ หากไม่แสดงบัตรคงไม่ทราบ"

คนพิการบางทีก็ไม่ได้ดูออกเด่นชัดนะคะ
แต่เค้ามีบัตรคนพิการ นั่นต้องผ่านการตรวจร่างกายมาแล้ว
เอื้อเฟื้อเค้าเถอะค่ะ

พี่สาวเรา ไม่ได้พิการแต่กระดูกหลังทรุด
ดูภายนอกก็ปกติดี
ถ้ายืนนานโยกเยกไปมา กลับมาก็จะปวดหลัง
ปกติเค้าก็ไม่ไหนด้วยรถสาธารณะมากนัก 
แต่บางทีมันเลี่ยงไม่ได้
ขึ้นรถแอร์รถไฟฟ้ามันสะดวกกว่า
ถ้ามีที่นั่งเค้าก็ต้องนั่ง เพื่อเซฟตัวเอง
comment73:ขึ้นต้นทางถูกแล้วค่ะได้เลือกที่นั่ง ต่อไปก็เลือกที่นั่งปกติ ไม่เห็นมีอะไรต้องอาย
comment74:เราขอเข้ามาให้กำลังใจ จขกท. นะคะ
เราเคยมีพี่สาวท้องค่ะ เลยเข้าใจความรู้สึกของคุณดี
จากที่เราอ่านเราคิดว่าคุณไม่มีเจตนาจะโวยวายหรือเรียกร้องอะไรเลย คุณเเค่คิดมากเรื่องที่คุณถูกมองใช่มั้ยคะ
เราอยากจะบอกว่า ไม่ต้องคิดมากไปนะคะ
ในชีวิตคนอื่นเขามีเรื่องของเขาให้คิดมากมาย
แป๊บเดียวเขาก็คงลืมเรื่องของคุณ ดังนั้นคุณไม่ต้องคิดมากว่าคนอื่นจะเก็บเอาเรื่องของคุณไปคิดต่างๆนานา
สิ่งที่คุณควรสนใจ คือดูเเลความรู้สึกของตัวคุณเองนะคะ เรื่องผ่านไปแล้วก็แล้วกันไป ปล่อยวางมันไปซะ แล้วใจคุณจะเบาสบายขึ้น รวมถึงหลายๆเรื่องที่จะมากระทบจิตใจคุณในช่วงนี้ เพื่อเป็นผลดีกับลูกในท้องด้วยค่ะ  หากบางเหตุการณ์ที่อาจมีใครทำให้คุณรู้สึกแย่ คุณเเค่เพียงให้อภัยเขาซะ หรือคุณรู้สึกผิดต่อใครก็ไม่ต้องโทษตัวเอง แค่บอกว่าคราวหลังฉันจะทำให้ดีขึ้น มองโลกในเเง่ดีเข้าไว้นะคะ น้องเกิดมาจะได้อารมณ์ดีค่ะ ขอให้ทั้งคุณเเม่เเละน้องมีสุขภาพเเข็งเเรงทั้งร่างกายเเละจิตใจนะคะ 
#บางคนอาจมองว่าความเห็นนี้โลกสวยเกินเราก็ไม่ว่าค่ะ เเต่จุดประสงค์ของเราคือต้องการให้กำลังใจ จขกท. คนที่รู้สึกแย่อยู่เเล้ว เราว่าไม่ควรตอกย้ำความรู้สึกแบบนั้นอีกเท่านั้นค่ะ
comment75:มีช่วงหนึ่ง ขึ้น bts แค่อ้วนลงพุง คนยังลุกให้นั่งเลย เพราะนึกว่าท้อง !!?!
comment76:คุณบอกคุณไม่ได้เบียดเบียนคนพิการ คุณลุกให้คนพิการนั่ง แต่คุณบอกว่า

"ผู้ชายคนนั้นเค้าไม่ผิดหรอก ที่เรียกร้องสิทธิของเค้า แต่ต้องมาเรียกร้องสิทธินั้นกับคนท้องงั้นหรือ"

จุดประสงค์การตั้งกระทู้ของคุณคืออะไรคะ ในเมื่อคนพิการเค้าทำถูกต้องและไม่ได้ทำอะไรผิด 
แล้วทำไมคุณถึงต้องตั้งคำถามกับสิ่งที่คนพิการทำ 
คุณบอกคุณเกรงใจเลยไม่กล้าขอที่นั่ง คุณจะสื่อว่าคนพิการไม่เกรงใจคนท้องอย่างคุณหรอคะ
แล้วหัวกระทู้บอก โดนคนพิการไล่ที่นั่งบนรถเมล์ แต่ที่คุณเล่าคนพิการเค้ามาขอที่นั่งคุณดีๆตามสิทธิ์ของเค้า
ไม่เห็นว่าจะเป็นการไล่เลยค่ะ

คนพิการเค้าเรียกร้องสิทธิ์ให้คุณ ไปขอที่ให้คุณนั่ง คุณควรจะขอบคุณคนพิการมากกว่าที่จะมาตั้งกระทู้ว่า
เจอเหตุการณ์แบบนี้ แล้วอายที่คนทั้งรถมอง หรือตั้งคำถามกับสิ่งที่คนพิการทำนะคะ
comment77:หัวกระทู้บอกว่าโดนคนพิการไล่ แต่ที่อ่านมายังไม่เห็นว่าเค้าจะไล่อะไรตรงไหน แถมช่วยคุณอีกต่างหากนะ
comment78:คิดมากค่ะ เหมือนอารมณ์เข้าโรงหนังแล้วนั่งผิดที่ เจ้าของที่มาบอกนี่ที่นั่งเค้า เราก็แค่ อ๋อ ๆ ขอโทษค่ะนั่งผิด ก็จบแล้วหนิคะ 

ทำไมคนท้องประเทศนี้นี่มันดราม่าจัง
comment79:แต่พอเค้าแสดงบัตร เค้าทวงสิทธิก็ถูกแล้วนี่คะ การไม่เบียดเบียนคือไม่นั่งที่คนพิการแต่แรก ไม่ว่าจะว่างไม่ว่างก็ตาม แต่คนไทยไม่ค่อยทำกัน การที่เค้าทวงสิทธิ ที่นั่งของเค้า ให้คุณไปนั่งที่นั่งที่คุณมีสิทธิ แล้วทวงที่นั่งเพื่อให้คุณได้นั่งอีก อาจจะ​รู้สึกผิดที่ไล่คุณไปแล้วคุณไม่ได้นั่ง 

มองโลกในแง่ร้าย​ไปรึเปล่าคะ ไม่มีใครเค้าว่าอะไรสักหน่อย
เห็นบอกประเด็นว่าแค่อาย บอกพันทิพไปก็ไม่ได้อะไรขึ้นมานะ ถ้าเค้าทำผิดให้สังคมช่วยตัดสินช่วยด่าก็ว่าไปอย่าง คุณอายแล้วจะให้คนในนี้เขาช่วยยังไงล่ะ การที่มีฮอร์โมนท้องไม่ได้ทำให้โลกหมุนรอบตัวนะคะ
comment80:ผมว่าคนที่อายน่าจะเป็นคนในรถที่ไม่ลุกให้คุณนั่งมากกว่าเห็นคนท้องแต่ไม่ยอมสละที่นั่ง ไอ้พวกนี้สิน่าอายจริง ๆ
comment81:ดูเหมือนจะวาคนพิการที่มาขอที่ตน แต่เขาก็ขอที่มาคืนคุณครับ น่าจะขอบคุณเขามากกว่า คุณเองไปใช้สิทธิ์คนอื่นโดนไม่รู้ตัวไม่เป็นไร แต่ไม่รักษาสิทธื์ตัวเองด้วย มีเขามาช่วยรักษาให้ แต่รวมๆฟังดูคุณเล็งไปว่าคนพิการนะ
comment82:ผมว่าคนที่อายน่าจะเป็นคนในรถที่ไม่ลุกให้คุณนั่งมากกว่าเห็นคนท้องแต่ไม่ยอมสละที่นั่ง ไอ้พวกนี้สิน่าอายจริง ๆ
comment83:อย่าคิดมากค่ะ ที่ญี่ปุ่น เค้าจะจัดที่นั่งสำหรับ เด็ก คนท้อง คนชรา คนพิการ 
หลายครั้งที่เคยเห็น เด็ก คนท้อง คนชรา คนพิการ ขึ้นรถไฟมา
ที่นั่งที่เค้าจัดเตรียมไว้ให้ก็ว่างนะคะ แต่เค้าไม่นั่ง 
เราเคยลุกให้คนท้องนั่ง. เค้าไม่นั่งเค้าขอบคุณ และบอกว่าเค้ายังแข็งแรงอยู่ และยิ้มหวานให้เราอีก
ว่าที่คุณแม่ต้องสตรองค์นะคะ
comment84:คลอดแล้ว อย่าสอนลูกแบบนี้นะคะ .... ตรรกกะมันผิดเพี้ยน =_=
comment85:คือความคิดคุณดูตัดพ้อคนพิการที่เขารักษาสิทธิ์ซึ่งหลายๆคนก็เห็นตรงกันว่าการรักษาสิทธิ์เป็นสิ่งถูกต้องแล้ว

เราสงสารคนพิการด้วยซ้ำ เขาแค่ทำสิ่งที่ควรทำ แต่เขาคงรู้สึกผิดที่เห็นคุณยืนไม่ไปนั่งที่คนท้อง
จนถึงขั้นต้องลุกมาเรียกร้องสิทธิ์ให้คุณ

เราว่าคุณควรเปลี่ยนจากตั้งกระทู้นี้เป็นตั้งกระทู้ขอบคุณเขาด้วยซ้ำ เราว่าเขาสปิริตสูงมากเลยนะ 

ชื่นชมค่ะ
comment86:คนพิการคนนั้นเค้ารักษาสิทธิ์เค้า แต่พอเห็นว่าคุณไม่ได้รักษาสิทธิ์ทั้งๆที่มีสิทธิ์ และท้อง 7 เดือนก็คงโตมาก ยืนลำบาก เขาจึงมีน้ำใจไปช่วยคุณ (ซึ่งก็คงอยากนั่งแต่ไม่กล้าพูดแบบเค้า)

ผมมองว่าเค้าก็แฟร์ดี และเชื่อว่าถ้ามีใครควรจะอายก็น่าจะเป็นคนที่นั่งที่คนท้องมากกว่า ผจึงไม่เข้าใจว่าคุณจะอายทำไม แต่ถ้าฮอร์โมนคนท้องทำให้เครียด ผมว่ากระทู้นี้ไม่น่าช่วยอะไร ปิดไปเลยครับ คุณแค่ต้องลืมมัน
comment87:คิดมากจังค่ะ ไม่อยากได้ความเห็นคนอื่นแล้วมาตั้งกระทู้ทำไมคะ
comment88:ทำใจให้สบายค่ะ อย่าไปคิดมาก อะไรที่มันผ่านไปแล้วก็ให้ผ่านไป 
ทิ้งๆมันไปบ้างก็ได้ค่ะ ไม่ต้องเก็บมาคิดมาใส่ใจในทุกๆเรื่องนะคะ เครียดป่าวๆ เดี๋ยวลูกเครียดนะเออ
คนเราเจอกันแป๊บเดียว เดินผ่านกันสวนกันเป็นร้อยๆคน ไม่มีใครใส่ใจหรือจดจำคุณจขกท.ได้หรอกค่ะ 
ยิ่งอะไรที่ไม่ใช่เรื่องของตัว ยิ่งลืมเร็ว เพราะฉะนั้นลืมๆมันไปนะคะ

ส่วนเรื่องความคิดเห็นของคนในนี้ ร้อยพ่อพันแม่ เลี้ยงดูมาต่างกัน นิสัยคนเราก็ต่างกัน
อาจจะมีบางความเห็นที่เขียนเพื่อความสะใจ (ทำไปเพื่อ??) ไม่มีมารยาทบ้าง ทำใจค่ะ นี่แหละมนุษย์
ส่วนความคิดเห็นที่ดีมีเหตุมีผล ก็รับฟังบ้างนะคะ อะไรที่เราไม่ทันคิดต่อไปจะได้รู้ไว้ ไม่เสียหลายเนอะ

ยังไงก็ขอแสดงความยินดีกับคุณแม่ด้วยนะคะ ขอให้มีสุขภาพแข็งแรงทั้งคุณแม่คุณลูกค่ะ
ไม่คิดมากนะคะ ปลงๆ ลืมๆไปบ้างจะได้มีสุขภาพจิตที่ดีค่ะ ^__^

ปล.แนะนำให้คุณจขกท.ทิ้งกระทู้นี้ไปซะ ไม่ต้องเข้ามาอ่านมาตอบอีก เดี๋ยวเจอความเห็นแรงๆแล้วจะกลับมาเครียดอีก ยิ่งเป็นคนคิดมากอยู่ เป็นห่วงค่ะ
comment88-1:หาความเห็นดีๆเเบบนี้
ในกระทู้นี้ น้อยมากจริงๆ

ชื่นชมกับคนที่มีหัวใจครับ
comment88-2:ถูกต้องครับ ในพันทิปนี่คนจิตใจดีอยู่ยาก 
คนที่เดือดร้อนและเข้ามาในนี้มักโดนพวกโลกแคบแซะจิกกัดเป็นว่าเล่น
ส่อให้เห็นระดับจิตใจของคนไทยจำนวนมากว่าเป็นแบบไหน
comment89:อย่ามาเยอะนะ จขกท. เห็นใจคนพิการอย่างพวกเราบ้างเถอะ
นี่ก็ไม่เคยใช้สิทธินะ ยืนตลอด ต้องค่อมหลังด้วย รถเมลล์มันเตี้ย

ฝากไว้นิดหนึ่ง ถ้าคุณไม่กล้าที่จะเรียกร้องสิทธิ ก็อย่ามาพาลใส่คนอื่น
comment90:"ไม่ว่าใครนะคะ" แต่ มันอยู่ที่สามัญสำนึกของแต่ละคนมากกว่าค่ะ ที่ปกติทุกอย่าง แต่ไม่เสียสละให้คนพิการ คนท้อง คนชรา หรือ แม้กระทั่งเด็กให้ได้นั่ง .. 😀😉
comment91:เป็นไรมากไหมคะคุณแม่ สงบจิตสงบใจก่อน เค้าก็ทำถูกแล้ว คุณก็ไม่ได้ผิดหรอก แต่ตั้งชื่อกระทู้ไม่ตรงกับที่เล่านะ เค้าไล่เหรอ ?? คิดไปเอง
ถ้าเป็นเราตอนท้อง แล้วยายหรือแม่รู้ ว่าตำหนิ ติเตียน อคติ แม้แต่คนพิการแบบนี้ ยายกับแม่ ด่าตายเลยค่ะ เป็นสมัยโบราณนะ คนท้องไปอคติลูกคนอื่น อคติคนอื่นเค้าว่าจะโดนลูกตัวเองนะ แต่จริงๆน่าจะเป็นกุศโลบายให้ทำจิตใจให้สงบค่ะ คิดแต่เรื่องดีๆ คูณแม่ก็ควรทำนะคะ 

ปล.เค้าก็อุตส่าไปบอกให้ผู้ชายคนนั้นลุกให้ที่นั่งคนท้องนั่งแล้ว คุณจะเอาอะไร 
คนพิการคนนี้น่าชื่นชมนะ รักษาสิทธิ์ตัวเอง รักษาสิทธิ์ให้คุณด้วย น่าจะขอบคุณเค้ามากกว่ามาโพสแบบนี้นะคะ
comment92:นั่งที่คนพิการเพราะที่นั่งว่าง ไม่ผิดหรอก
แต่ผิดที่เขามาขอที่คืน แล้วใช้คำว่า....

" ผู้ชายคนนั้นเค้าไม่ผิดหรอก ที่เรียกร้องสิทธิของเค้า แต่ต้องมาเรียกร้องสิทธินั้นกับคนท้องงั้นหรือ "

ค่ะ คนท้องทับที่คนพิการ ก็คืนที่ให้เขาไปก็จบ 
คุณลุกคืนที่ให้จริง แต่ในใจไม่จบ

เรื่องน้องนักเรียน ม.ต้น เราว่าอยู่ ม.ต้น โตพอที่จะยืนได้แล้ว(พลังงานเหลือเฟืออีกต่างหาก) และน้องนักเรียนก็ไม่ผิด เพราะพอขอที่นั่งคนท้องเขาก็ลุกให้ (เขาจะได้เรียนรู้ไปด้วย)

สรุปไม่มีคนผิด มีแต่คนคิดมากค่ะ
comment93:ผมเข้าใจ จขกท นะครับ

คงหมายถึงว่า

ในเมื่อที่นั่งคนพิการ มีคนท้องนั่งอยู่
คนพิการคนนั้น ก็แค่บอกให้คนที่นั่งอยู่ในที่คนท้องลุก แล้วตัวเองนั่งก็ได้นี่

จะให้ลำบาก ซับซ้อนทำไม

แต่คิดอีกแง่ เค้าก็รักษาสิทธิ์ของเค้า

ปล. เพิ่งรู้ว่า รถเมล์มีที่นั่งแยกสำหรับคนท้อง และ คนพิการ ด้วยแฮะ
comment94:อ่านกระทู้นี้แล้วก็อดไม่ได้ที่จะนึกถึงเพจ ลูกคุณไม่ได้น่ารักสำหรับทุกคน
comment95:อย่าคิดมากค่ะ ฮอโมนล้วนๆเลยเรื่องนี้ ถ้าคุณแม่ไม่ท้องคิดว่าคงไม่คิดมากเรื่องนี้ด้วยซ้ำแถมเผลอๆสมัยก่อนอาจจะเอื้อเฟื้อที่ให้คนอื่นนั่งเองเลย
ตอนสมัยดิฉันท้อง คิดมากเยอะแยะกว่านี้อีก เช่นทำไมร้านอาหารทำให้ชั้นช้าจังโดนแกล้งรึป่าว ทำไมทุกคนมองมาที่เราเราอ้วนมากท้องโตมากไปหรอ ทำไม ทำไม ทำไม โอ้ยสารพัดค่ะ
เดี๋ยวพอคลอดมาจะเจอภาวะซึมเศร้าหลังคลอดอีก พยายามอย่าเก็บเรื่องต่างมาคิดให้ปวดหัวค่ะ 

คนพิการไม่ผิด คุณก็ไม่ผิด เด็กม.ต้นก็ไม่ผิดค่ะ ทุกคนแค่รักษาสิทธิ์ที่ตนเองพึงได้ในพื้นฐานที่ไม่ไปเบียดเบียนเกินความพอดีเอาจากคนอื่น

ปล. ถ้าเราพิการหูหนวกยืนได้ เราเห็นคนท้องแก่นั่งที่คนพิการเราคงไม่ทวงสิทธิ์
      ถ้าเราท้องอ่อน ร่างกายแข็งแรงเราก็ยินดีลุกให้ผู้อื่นที่แย่กว่าเรานั่ง
      ถ้าเราท้องแก่ แต่ที่นั่งคนท้องมีคนอื่นที่ต้องการความช่วยเหลือที่มากกว่าเรานั่งอยู่แล้วเช่นแม่ที่อุ้มลูกอ่อน คนป่วยทางร่างกายที่ยืนไม่ไหว เราเองคงไม่เรียกร้องขอใช้สิทธิ์ของเรา 
      ถ้าเราพิการทางร่างกายที่ยืนนานไม่ไหว เราเองก็คงต้องเรียกร้องสิทธิ์ที่นั่งของคนพิการจากคนที่นั่งอยู่ค่ะ

เห็นไหมค่ะเรื่องราวต่างๆมันแตกต่างไปได้ในทุกทิศทุกทาง ยึดเอาไว้อย่างนึงว่า "เราต้องรู้สิทธิ์รู้หน้าที่ที่เราควรได้และควรทำ ในขอบเขตที่ไม่สร้างความเดือนร้อนแก่ผู้อื่น" เพียงแค่นี้ทุกคนจะไม่เห็นแก่ตัว รู้จักเอื้อเฟื้อ และไม่รู้สึกถูกเอารัดเอาเปรียบกัน
comment96:คนอื่นที่เค้ามอง จขกท ไม่ใช่เพราะเค้าคิดว่า จขกท ไม่ดีหรอกครับ
เค้าก็แค่มองเป็นธรรมชาติของคนที่คอยสอดส่องเหตุการณ์รอบตัว
จขกท ลองคิดถึงเวลาที่คุณมองคนอื่นๆ คุณก็ไม่ได้คิดอะไรร้ายๆกับเค้าใช่มั้ยล่ะครับ
คนอื่นๆก็เหมือนกัน เค้าก็มองไปอย่างงั้น สักพักก็ลืมแล้ว ไม่ต้องไปอายหรอกครับ
ช่วงนี้ห้ามเครียดครับ เพราะไม่งั้นมันจะส่งผลต่อสุขภาพกายและสุขภาพจิตของลูกในท้องด้วย
พยายามอยู่กับสิ่งที่ จขกท สบายจะดีที่สุดครับ สังคมออนไลน์มักมีแต่คนที่ชอบทำร้ายคนอื่นด้วยคำพูดรุนแรง
อย่าไปใส่ใจมาก เก็บแต่ความคิดเห็นที่มีเหตุผลไปใช้ ไม่ต้องเก็บคำพูดที่เป็นอารมณ์ร้ายไปคิดนะครับ
สิ่งที่อยากฝากก็คือ เราต้องกล้าทำในสิ่งที่ถูกต้อง รักษาสิทธิ์ของเรานั้นไม่ใช่เรื่องผิด
สิ่งที่ จขกท ถูกทำอาจดูเหมือนการไล่ แต่ที่จริงมันคือการเชิญนะครับ เพราะเค้าก็คุยดี
แถมยังบอกคนอื่นให้ลุกให้ จขกท ด้วย ถือว่าเป็นคนดีมากนะครับ
ไม่ต้องคิดอะไรมากแล้วล่ะครับ เดี๋ยวลูกในท้องจะเครียดตามนะครับ
ขอให้สุขภาพคุณแม่และคุณลูกแข็งแรงๆนะครับ
comment97:คนพิการนี่เค้าไม่ได้ทำผิดอะไรเลยนะ ช่วยให้ได้ที่นั่งอีกต่างหาก ... จะมาตีอกชกลมเพื่อ???

แค่หัวกระทู้ => โดนคนพิการ "ไล่" ที่นั่งบนรถเมล์ ให้ไปนั่งที่สำรองคนท้องค่ะ 

ฟังแล้วนี่ไม่ได้อยากจะให้กำลังใจเลยบอกตรงๆ

1. โดนคนพิการไล่ที่นั่งบนรถเมล์ 
2. ผู้ชายคนนั้นเค้าไม่ผิดหรอก ที่เรียกร้องสิทธิของเค้า
3. แต่ต้องมาเรียกร้องสิทธินั้นกับคนท้องงั้นหรือ
4. เราไม่ตั้งใจเรียกร้องสิทธิ์จริงๆค่ะ
5. เราผิดเองค่ะ ที่เราไม่เลือกใช้สิทธิ์ของเรา
6. เราเบียดเบียนที่คนพิการตรงไหนค่ะ เราลุกให้เค้านั่งนะคะ
7. แต่เราคิดว่าการกระทำบนเมล์ที่ทำไปเมื่อวาน เป็นสิ่งที่ถูกต้องแล้ว ที่เลือกจะลุกให้คนพิการนั่ง และไม่ได้เรียกร้องสิทธิ์อะไรบนรถเมล์
8. เราเต็มใจที่จะไม่เรียกร้องสิทธิ์นะคะ   แจ้งคนพิการไปแล้วด้วยว่าไม่เป็นไร
9. เราไม่น่าเข้ามาตั้งกระทู้จริงๆเลยค่ะ เพราะรู้สึกแย่หนักกว่าเดิม (ไม่ควรเข้ามาอีกเลยค่ะ!!!!!)

เวิ่นเว้อ วกวน

/เป็นบางประเทศอาจจะโดนคนพิการด่าให้ด้วยอีกต่างหาก ทางที่ดีควรจะเลิกเล่นโซเชี่ยลชั่วคราวนะ อารมณ์จะได้ไม่ขุ่นมัว เอาเวลาไปนั่นสมาธิ กินอาหารดีๆ ออกกำลังกาย ลูกจะได้แข็งแรง แทนที่จะมานั่งตั้งกระทู้ ตอบกระทู้ จะให้คนทั้งโลกมานั่งพะเน้าพะนอเอาใจในโลกอินเทอร์เน็ตมันยาก
comment98:ถ้ารู้ว่าท้องแล้วจะอ้างฮอร์โมนทำอะไรยังไงก็ได้ จะท้องไม่หยุดเลย

สงสารคนท้องอีกหลายคนที่ฮอร์โมนไม่มีผล ต้องโดนเหมารวมเพราะอ้างเรื่องฮอร์โมน
comment99:จขกท.คะ ถ้าต้องการพื้นที่ระบายแนะนำใน Facebook Timeline ฯลฯ ค่ะ เนื่องจากพื้นที่ส่วนนั้นประกอบไปด้วยเพื่อน ญาติ และคนรู้จัก การถนอมน้ำใจจะมีมากกว่า พันทิปเป็นพื้นที่ที่ผู้คนหลากหลายมากๆไม่ว่าจะด้านสังคม วัฒนธรรม  บลาๆ ทำให้ความคิดมีหลากหลายค่ะ อาจจะเห็นด้วยหรือไม่เห็นด้วยกับคุณ มันมีทั้งหมดค่ะ แถมอาจได้ประสบพบเจอกับถ้อยคำหยาบคาย เสียดสีด้วย หากจิตใจไม่แข็งแรงพอเราไม่แนะนำที่นี่ค่ะ
ด้วยความเป็นห่วงค่ะ
comment100:ทีหลังที่นั่งคนท้องมีคนนั่งคุณต้องเดินไปบอกเค้าเลยว่าขอนั่งพี่ตั้งครรภ์อยู่ ยังไงเค้าก็ต้องลุกให้ ส่วนที่นั่งคนพิการต่อให้คุณท้องก็ไม่ควรนั่งครับ ถ้าไม่ว่างจริงก็นั่งที่นั่งปกติสิ เก้าอี้เค้าก็เขียนไว้ เพื่อนเราไปญี่ปุ่นอ่านไม่ออกไปนั่งที่นั่งคนพิการคนทั้งรถไฟหันมามองเป็นตาเดียวจนต้องลุกขึ้นเพราะทนอายไม่ไหว ลงสถานีต่อไปเลยทันที ในไทยคนมักไม่สนใจถ้าเป็นต่างประเทศที่นั่งคนพิการ พระ คนท้อง ต้องว่างไว้ห้ามนั่งต่อให้คนยืนเต็มรถก็ไม่มีสิทธิ์นั่ง ใครลองนั่งลงนี่คนมองราวกับจะไปฆ่าคน อยากให้เมืองไทยเป็นแบบนั้นบ้าง คนน่าจะมีจิตใต้สำนึกมากกว่านี้ คนพิการเค้าทำถูกแล้วที่รักษาสิทธิ์ของเค้า คุณก็ต้องรักษาสิทธิ์ของตัวเองด้วย
comment101:ผมเข้าใจเจ้าของกระทู้ตอนภรรยาผมท้อง. ผมมองว่าคนท้องฮอร์โมนไม่เหมือนหญิงทั่วไป. จะมีอาการกังวล คิดมาก จนเป็นโรคซึมเศร้าได้ คนท้องควรได้รับการปฏิบัติและเอาใจใส่มาก. ๆครับ
comment102:เยอะสรรพสิ่ง....
comment103:สังคมเราสมัยนี้มักจะเป็นแบบนี้แหละครับ การคิดมากไม่ผิดครับ แต่ถ้าคิดแล้วเราไม่สบายใจก็ให้พยายามหยุดคิดครับ
ส่วนตัวผมมองว่า ในเมื่อคนพิการได้นั่งแล้ว ทำไมคนบนรถึงไม่มีใครลุกให้คุณนั่งเลย นี่แหละคือจุดที่ผมไม่เข้าใจ
หรือน้ำใจเราสมัยนี้มันเหือดแห้งไปตามแดดบ้านเราหมดแล้ว หาอย่างอื่นทำแล้วลืมเรื่องนี้ไปเถอะครับ จขกท. 
คิดถึงลูกเยอะๆ หาอะไรทำที่มันจรรโลงใจดีกว่านะครับ สู้ๆครับ จขกท. ^ ^
comment104:คุณไม่ได้ทำอะไรน่าอายเลย ไอ้เด็ก ม.ต้นที่นั่งที่พิเศษแล้วไม่ลุกให้คุณนั่งนั้นแหละ ต้องอายมากกว่าคุณ พี่คนพิการเค้าก็ทำถูกแล้ว คราวหลัง ใครมานั่งที่คนท้องคุณต้องรักษาสิทธิ์ของคุณเลยนะคะ ไม่ต้องอาย คนที่ต้องอายไม่ใช่คุณค่ะ
comment105:อายเพื่อ... 
เอาสายตาคนอื่นมาตัดสินความคิดเขาชัดๆ
comment106:ขอชื่นชมคนพิการครับ ไม่ขอต่อว่าจขกทแล้วกัน เห็นว่าท้อง..
comment107:ท้องก็พักผ่อนครับ อย่าหาเรื่องปวดหัวในพันทิป เดี๋ยวจะเครียดไปใหญ่
comment108:เราคนปกติ ไม่ควรนั่งที่คนพิการ คนท้อง คนแก่ ได้ยินใครเล่าว่า ที่ญี่ปุ่นเขาจะไม่นั่งกันเลยแม้รถจะยืนเต็มเขาก็เว้นที่ไว้ ยกเว้นเวลาเร่งด่วน
comment109:คนพิการเจ๋งอ่ะ ปรบมือ
comment110:เกลียดตรง กระพริบตาสามที
comment111:อย่าคิดมากค่ะ  ปรับทัศนคติใหม่
อายสิ่งที่ควรอาย
เกรงใจสิ่งที่ควรเกรงใจ
ใช้สืธิโดยไม่เบียดเบียนใคร
อย่าคิดมากในสิ่งที่ควรปล่อยมห้ผ่านไป
ปล่อยกระทู้นี้ไป ปล่อยเรื่องวันนั้นไป
กำลังท้อง อย่าเครียดค่ะ
comment112:จขกท ไม่ได้ทำอะไรผิด ครับ อย่าคิดมาก

คนที่เขารักษาสิทธิเขา เขาก็ทำถูก
(หรือ จขกท จะให้เขาไปทวงที่นั่งจากคนอื่น?)

แต่ที่ จขกท ควรเปลี่ยนความคิด คือ จขกท ควรรักษาสิทธิ์ตัวเอง
คือ ผมคิดว่า การได้นั่งเมื่อขึ้นรถเมล์ของคนท้อง
ไม่ใช่แค่เพื่อความสบาย(จากการยืนแบกน้ำหนักท้อง)

แต่หมายถึงความปลอดภัยด้วย 

เพราะเราไม่รู้ว่า รถเมล์ คันนั้นขับดีไม่ดีแค่ไหน
จะมีการเบรคกระทันหันหรือเปล่า 
ถ้ายืนๆแล้วล้มไป ไม่เป็นผลดีกับครรภ์แน่นอน
ดังนั้น เพื่อความปลอดภัย รักษาสิทธิ์ของตัวเอง
นั่งตามสิทธิ์ที่เขาจัดไว้ให้ดีที่สุดครับ
comment113:ไม่ใช่เรื่องคอขาดบาดตายค่ะ ไม่ต้องเก็บมาคิดมาก ทั้งเรื่องบนรถเมล์ และเรื่องกระทู้นี้ด้วยนะคะ

และจขกท.ไม่ต้องเข้ามาอ่านคอมเม้นแล้วนะคะ คอมเม้นส่วนใหญ่มีแต่แง่ลบ ท้องเจ็ดเดือนแล้ว อย่าปล่อยให้เครียดมากนะคะ แค่เล่นเกมที่ใช้ความคิดยังไม่ควรเลยค่ะ ลืมเรื่องกระทู้นี้ไปเลยนะ

ขอให้คุณแม่และเด็กในท้องแข็งแรงๆนะคะ
comment114:กระพริบตาสามที สื่อว่าอะไรคะ อยากทราบ
comment115:
comment116:ผมคือชายพิการคนนั้นครับ เผิญผมเข้าเน็ตเพื่อจะหาผู้ดูแลสิทธิ์ที่นั่งสำรองคนพิการอยากรู้ว่าหน่วยงานไหนดูแลและอยากเรียกร้องให้เจ้าหน้าที่ที่มีส่วนเกี่ยวข้องเร่งรัดปรับทัศนคติเจ้าหน้าที่เก็บเงินบนรถประจำทางให้ดูแลสิทธิ์ผู้พิการ คนชรา เด็กและสตรีมีครรภ์ให้ได้รับสิทธิ์นั้นอย่างทั่งถึง มิเช่นนั้นจะเป็นการปล่อยปละละเลยให้คนปกติหรือคนที่นั่งผิดที่ผิดทางขาดจิตใต้สำนึกและสามัญสำนึกที่ดีด้วยเป็นการปล่อยให้ทำผิดไปเรื่อยๆจนกลายเป็นเรื่องปกติชินตาในสังคม ผมอาจเป็นคนพิการที่กล้าปฏิวัติสังคมที่ดูเหมือนจะเสือมทรามลงทุกวัน คุณรู้ไหมผมพิการมาตั้งแต่เกิดผมใช้รถโดยสารสาธารณะมาตั้งแต่ไหนแต่ไรผมอดทนมากกว่าคุณที่มีแค่ช่วงระยะเวลาตั้งครรภ์ 9 เดือน หลายปีตั้งแต่เล็กจนโตนับครั้งได้ที่มีคนปกติลุกให้คนพิการอย่างผมนั่ง ถ้าไม่มีที่นั่งผมก็อดทนยืนความพิการของผมมันส่งผลให้เท้าผลบิดเอียงมากขึ้นทุกวันๆ ปวดขาจนร้าวไปถึงกระดูกเท้า ขา หลัง จนปวดหัวปวดตัวกว่าจะหายเป็นอาทิตย์ๆ ผมไม่เคยรู้ว่าบนรถประจำทางมีที่นั่งสำรองสำหรับผู้พิการฯลฯมาตั้งแต่เมื่อไหร่ มีมากี่ปีแล้ว ผมอดทนจนเริ่มรู้สึกว่าผมพิการมากขึ้นและหนักหนาขึ้นความพิการของผมมันไม่หายมันไม่ใช่โรคที่เป็นแล้วรักษาหายแต่คุณท้อง 9 เดือนแล้วกลับสู่สภาวะคนปกติ เมื่ออาการพิการผมเป็นหนักขึ้นผมจึงต้องคิดหาวิธีป้องกันไม่ให้ตัวเองพิการจนไม่สามารถใช้ชีวิตได้อย่างปกติได้ เมื่อผมสังเกตเห็นมีที่นั่งสำรอง...เกิดขึ้น คุณรู้ไหมผมคิดอยู่หลายวิธีว่าจะทำอย่างไงถึงจะได้นั่งที่นั่งสำรองที่เขามีเห็น ผมสังเกตุว่าเวลาขึ้นรถผมยื่นบัตรคนพิการให้กระเป๋ารถเมลเพื่อเป็นการแสดงตนเพื่อใช้สิทธิ์ลดหย่อนค่าเดินทางไม่มีกระเป๋ารถเมลคนไหนสนใจบอกคนปกติหรือคนที่นั่งผิดที่ผิดทางอย่างเด็ก คนชรา คนท้องให้ลุกให้ผมนั่งหรือจัดระเบียบที่นั่งคนชราก็นั่งที่นั่งคนชรา คนท้องก็นั่งที่นั่งคนท้องหรือขอให้คนปกติลุกให้เด็กนั่ง ผมเกิดคำถามค้างคาใจแล้วเขามีที่นั่งสำรอง...ไว้ทำไมหรือมีไว้เพื่อทำให้ ขสมก.มีภาพลักษณ์ดูดีว่ามีที่นั่งสำรอง...ให้ชาวต่างชาติดูว่า ขสมก.ดูแลคนที่อ่อนแอเป็นอย่างดีหรือมีไว้ให้คนพิการรู้ว่ามีที่นั่งสำรองแต่เอาไว้แค่มองแล้วปล่อยให้คนปกตินั่ง คนอ่อนแออื่นนั่งสะเปะสะปะผิดที่ผิดทาง ทำไมที่นั่งสำรองพระภิกษุสงฆ์พอท่านขึ้นมาปุ๊ปทุกคนต่างกระวี่กระวาดลุกให้นั่งโดยที่ท่านไม่ต้องเอ่ยปากขอ เพราะทุกคนมีจิตใต้สำนึกและสามัญสำนึกที่พร้อมจะทำงานโดยอัตโนมัติแต่พอคนพิการ คนขรา คนท้องที่เขาจัดที่นั่งสำรองให้คนปกติหรือคนกลุ่มอ่อนแอกว่าจิตใต้สำนึกสามัญสำนึกหดหายไปไหนหมด ทุกคนที่ร่างกายปกติหรืออ่อนแอมีสิทธิ์นั่งที่นั่งสำรอง...แต่พอเจ้าของที่ที่เขามีสิทธิ์นั่งขึ้นมาบนรถคุณควรจะลุกให้นั่งทันทีโดยไม่ต้องร้องขอ ในกรณีที่คุณเป็นคนท้องถ้าคุณลุกให้ผมเป็นคนพิการนั่งโดยอัตโนมัติผมคิดว่าหรือเชื่อว่าคนปกติเขาต้องลุกให้คุณนั่งทันทีโดยเช่นกันหรือเด็กผู้ชายที่คุณกล่าวถึงถ้าเขาเห็นคุณลุกขึ้นยืนเขาอาจลุกให้คุณนั่งโดยอัตโนมัติเช่นกันเพราะอย่างน้อยเขาควรจะรู้ว่าเขานั่งที่นั่งสำรองสำหรับสตรีมีครรภ์อยู่แต่ถ้าไม่มีใครลุกให้นั่งเลยไม่ว่าคุณที่ท้องแล้วนั่งผิดที่หรือผมคนพิการนั้นแสดงว่าสังคมถึงเวลาเสื่อมทรามทางจิตใจจนยากเกินแก้ไข ปล่อยให้คนปกติสนับสนุนให้คนปกติเห็นแก่ตัวนั่งที่สำรอง...จนความถูกต้องไม่มี ความผิดกลายเป็นความถูก ผมถึงต้องรักษาสิทธิ์ตัวเองและจะไม่เป็นคนสนับสนุนปล่อยปละละเลยให้คนทำผิดทำผิดมากขึ้นไปโดยไม่รู้ตัว หากเปรียบเทียบสมมุตินะครับคนร้ายทำอะไรผิดสักอย่างหนีตำรวจมาแล้วผ่านมาทางคุณแล้วยืนหลบหรือหลบอยู่ที่ใดที่นั่งที่คุณเห็นว่าเขาหลบ ในขณะตำรวจที่วิ่งไล่ตามมาคลาดสายตาจนต้องถามหาคนร้ายกับคุณแต่คุณกลับปฏิเสธว่าไม่เห็นเพราะกลัวอะไรต่างๆนั่นทำกับคุณกำลังช่วยเหลือคนร้ายและสนับสนุนให้คนร้ายหนีความผิดสำเร็จ ซึ่งมันมีร้ายวิธีที่คุณจะช่วยตำรวจได้เช่นชี้นิ้ว ลักคิ้วลิ้วตาบอกความนัยหรืออะไรก็ได้เพื่อช่วยตำรวจและช่วยคนที่ถูกคนร้ายเป็นเจ้าทุกข์ให้เขาพ้นทุกข์ คุณจะเป็นคนที่ทำให้สังคมน่าอยู่ไปโดยปริยาย นี่คือโลกแห่งความจริงหากเป็นโลกแห่งความตายกฏแห่งกรรมจะลงโทษคุณที่ปล่อยให้คนร้ายลอยนวลฐานสนับสนุนให้คนทำผิดและไม่ช่วยเหลือคนคนที่มีหน้าที่จัดการเรื่องนั้นนี้คือสิ่งที่ผมสมุติขึ้น กลับมาว่าด้วยเรื่องที่นั่งสำรอง...ที่ผมทำผมทำเพราะใช้สิทธิ์ รักษาสิทธิ์ที่ตนมีและไม่ต้องการปล่อยให้คนปกติทำในสิ่งที่ไม่ควรจนกลายเป็นเรื่องถูกเรื่องควรนั่นทำกับผมสนับสนุนให้เขาทำผิดทำไม่ถูกแล้วต้องส่งผลเสียต่อความพิการของผมให้หนักขึ้นนั้นน่าอายกว่า ผมอายกฏแห่งกรรมอายชั่วกลัวบาปแต่หน้าด้านในความจริงความถูกต้อง ผมไม่ได้ว่าคุณคนท้อง คนปกติทั่วไป แต่อยากให้อ่านด้วยใจที่เป็นธรรมว่าความจริงความถูกต้องคืออะไรจะได้อายในสิ่งไม่ควรอาย ทำในสิ่งถูกที่ควรทำเพื่อรักษาสิ่งดีๆให้สังคมน่าอยู่ และกระตุ้นจิตใต้สำนึกสามัญสำนึกให้เห็นกฏแห่งกรรมตามความจริงความถูกต้อง ต้องขอโทษคุณคนท้องด้วยที่ทำให้คุณอาย(อายในสิ่งที่ไม่ควรอาย แต่อายสิ่งถูกที่ควรทั้งที่ความจริงแล้วคือสิ่งไม่เหมาะไม่ควรที่คนปกติทั่วไปเขาทำจนดูเป็นเรื่องปกติ)

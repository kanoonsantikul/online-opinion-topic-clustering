title:ไอ้คำว่า "หยวนๆ" "นิดหน่อยนา" "ใครๆก็ทำกัน" เลิกใช้ไปซักทีได้ม่ั้ยค่ะ?
comment:บอกเลย ไอ้คำพวกนี้ เราได้ยินที แบบหงุดหงิดทุกครั้ง 

ส่งงานช้า ก็บอกว่า นิดหน่อยนา ช่วยๆกัน -*- 
มาสาย ก็บอกว่า เยอะนา นิดหน่อยเอง -*-  
ให้ทำตามขั้นตอน ก็บอกว่า หยวนๆนา จะได้เร็วๆ -*-
บอกว่าอย่าขับรถเร็ว ก็บอกว่า ชาติหน้าคงถึงอ่ะ ใครๆก็ขับกัน -*- 
ไปเที่ยว(ญี่ปุ่น) บอกว่าอย่าเสียงดังในรถ ก็บอกว่า เยอะ อีนี่ มาเที่ยวไม่ได้มาวิปัสสนา TAT 

เราทำตามกฏทุกอย่าง กลายเป็นแกะดำค่ะ โดนด่า อีนี่เยอะ เรื่องมาก น่าเบื่อ ตึงไป ไม่คิดถึงคนอื่นบ้าง ไม่มีน้ำใจ บลาๆๆๆๆๆๆ


ขอหยาบนะคะ [Spoil] คลิกเพื่อดูข้อความที่ซ่อนไว้อีห่านนนนนนนนนนนนนนนนรากกกกกกกบัวในตม!!! เออ!! เราผิดเองก็ได้!!! 

คือช่วงนี้อะไรชีวิตจะโดนทำร้ายขนาดนี้ กฏมี ขั้นตอนมีไม่ทำตาม หาทางซิกแซก หาข้ออ้างให้ตัวเองไม่ผิดนี่แบบ ประเทศมันจะไม่เจริญเพราะคนอย่างนี้นี่ล่ะ 

ขึ้นมากๆค่ะ 

ขอระบายนะ ช่วยบอกที ว่ายังมีคนที่รักษากฏอยู่ เราเครียดมาก หรือช่วยเขี่ยเราทีค่ะว่าเราเยอะไปจริงๆใช่มั้ยคะ?

เพิ่มเติม

ออกตัวก่อนว่าจขกท. ไม่ได้อาศัยอยู่ที่ไทยนะคะ อยู่ญี่ปุ่น แต่เราเป็นแบบนี้มาตั้งแต่อยู่ที่ไทย ส่วนอะไรที่ไม่ก้าวก่าย หรือพาเราเดือดร้อน เราก็ไม่ยุ่งค่ะ 
ที่เคยเจอกับตัวเอง

แยกขยะ => เราแยกจริงจังมากค่ะ บ้านที่ไทยพ่อแม่ก็แยก (เพราะเอาไปขายได้ 555+++) แต่คนต่างชาติที่มาอยู่ ก็จะใช้คำว่า วุ่นวาย เยอะ ทิ้งๆรวมๆกันไปเถอะ 

มาสาย => อันนี้โดนเองค่ะ เนื่องจากนาฬิกาเรากับที่ทำงาน ไม่ตรงกัน (ที่ทำงานเร็วกว่า 2-3 นาที) ทำให้เรามาสายแบบไม่รู้ตัว ก็โดนค่ะ เค้าบอกว่า "สาย คือ สาย ไม่ว่าสายจะ 1 นาที 3 นาที 4 ชม." 
ปล. รถไฟญี่ปุ่นเป๊ะมาจริงๆค่ะ แบบหลักนาทีเลย เห็นว่าถ้าคนขับขับช้า มีโดนตักเตือน หรือทำโทษด้วยค่ะ (เพราะหลักการนี้ เลยทำให้เกิดเหตุรถไฟตกรางที่ญี่ปุ่นที่ Amagasaki ในปี 2005 ตามอ่านได้ค่ะ http://en.m.wikipedia.org/wiki/Amagasaki_rail_crash)

เราเคยโดนเพื่อนกัดว่า ก็อยู่ประเทศที่เจริญของแกไปเถอะ ไม่ต้องกลับมาไทยหรอก 

มุข "ไล่ไปอยู่ประเทศอื่น" นี่เลิกซักทีเถอะค่ะ เอ้าท์ เก่า ดักดานมาก "ประเทศไทย" เป็นของ "คนไทย" ทุกคนค่ะ คุณไม่มีสิทธิ์ไปไล่ใครออกนอกประเทศนะคะ
**ยกเว้นกรณีทำผิดกฏหมาย การเมือง บลาๆๆๆ ริวจะไม่ยุ่งฮะ 

***อ่านไปเรื่อยๆ เพิ่งมานั่งคิด แบบว่า "หยวนนี่มันใครฟร่ะ!!!???????"

เพิ่งเห็นว่าหัวข้อพิมพ์ผิดไปนิดนึง แก้ไม่ได้แล้ว ขออภัยค่ะ     แก้ไขข้อความเมื่อ 17 เมษายน 2557 เวลา 08:05 น.
comment1:เราไปออกกฏหมายยกเลิกคำนี้ไม่ได้หรอก หยวนๆ ละกัน
comment2:ที่ จขกท ยกตัวมา อันนั้นผมมองว่า จขกท ถูก
แต่สวนตัวจากการคาดเดาก็คิดว่า จขกท เป็นคนเยอะส่วนนึงด้วยครับ
พูดตรงๆ ไม่ถูกใจก็ขออภัยครับ
comment2-1:ไม่เป็นไรค่ะ เราแค่อยากรู้ว่าเราต้องปรับตัวยังไงดีค่ะ คือเราก็ไม่ได้อยากให้เค้ามาเหมือนเราเป๊ะๆนะ แต่ที่เราโดนมันก้าวก่ายเรานะคะ

อย่าบอกนะคะ ว่าให้ทำใจ ฮืออออออออออออ 

ปล.เราสงสัยนะคะว่า การที่เรา "รักษากฏ" มันคือ "เยอะ" เหรอค่ะ
comment2-2:ไม่หรอกครับ จขกท คุณทำถูกแล้ว แค่คุณอาจเป็นคนขี้รำคาญ
แต่คนเราไม่เหมือนกัน ตักเตือนได้ก็ลองดู ถ้าไม่ได้ก็ทำใจครับ ทำไงได้
comment2-3:ไม่เปนไรครับ จขกท นิดหน่อยเอง
comment2-4:ผมเข้าข้าง จขกท.นะครับ เพราะผมก็ค่อนข้างจะเคารพกฏเกณฑ์ต่างๆที่ออกมาโดยทางราชการ หรือที่ทำงาน เลยติดนิสัยที่ไม่ชอบเวลาใครชอบทำอะไรฝ่าฝืนกฏระเบียบ  ไม่ชอบการล่วงล้ำสิทธิของคนอื่นในขณะเดียวกันก็จะรักษาสิทธิของตัวเองมาก 
 เลยกลายเป็นคนที่ค่อนข้างแปลกประหลาดสำหรับคนรอบข้าง
comment2-5:บุคลิกเข้ากับชื่อล็อคอินเลยนะคะ
comment3:ปล่อยวาง
comment3-1:ท่องนะโม แทบจะร้อยจบแล้วค่ะ พยายามปลง แต่ช่วงนี้โดนเยอะจริงๆ T_T
comment4:คือบางเรื่องมันหยวนได้ ก้หยวนๆไป รักษาความสัมพันธ์ไว้ดีกว่า เราว่า
แต่ถ้ามันไม่ได้จริงๆก้ค่อยเข้ม
comment4-1:ถ้าเรื่องที่ไม่รบกวนคนอื่น ไม่เดือดร้อนเรา เราก็ไม่ว่าอะไรค่ะ อย่างเสียงดังในรถนี่ คนมองหลายรอบแล้ว เราเกรงใจคนร่วมทางคนอื่นนะคะ 

เรื่องมาสาย ถ้านิดๆหน่อยๆเราก็เฉย แต่เราโดนเป็นครึ่งชม.++ อันนี้เราก็ไม่ไหวนะคะ 

ปล.เราเคยโดนเพื่อนร่วมงานต่างชาติว่าค่ะ ไม่ว่าจะสาย 1 นาที หรือ 30 นาที สายคือสาย หลังจากนั้นเราไม่เคยสายอีกเลยค่ะ
comment5:เออน่า...หยวนๆแล้วกัน คนกันเองทั้งนั้น ไม่เห็นเหรอใครๆก็ทำกันทั้งนั้น ช่างมันเหอะ
comment5-1:แกล้งเราใช่มั้ยค่าาาาาาาาาาา //
comment6:การรักษาและทำตามกฎเป็นสิ่งดีและน่าชื่นชม
แตสังคมไทยหย่อนยานกันค่านิยมพวกนี้
จขกท ตึงมากไปก็จะทุกข์ใจเองตราบเท่าที่ยังอยู่ในสังคมไทยปัจจุบันครับ
comment6-1:จขกท.อยู่ญี่ปุ่นค่ะ ^^ กลมกลืนมากกกกกกกกกก 555+++
comment7:คนแต่ละคนไม่เหมือนกันครับ คนบางคนพูดแทบตายมันก็ไม่เปลี่ยนหรอกครับ
แต่มันสะท้อน วุฒิภาวะ และสังคมเราออกมา

แค่เรารักษาตัวเองให้ไม่ถูก พฤติกรรมพวกนี้ กลืนเราไปด้วยแค่นั้นเองก็พอครับ
คนอื่น ก็พูดเตือนบางครั้ง ก็พอ

แต่บางครั้ง สังคมจะอยู่ง่ายขึ้นถ้าเรา ให้อภัย หรือ ยอมๆกันบ้างเป็นเคสๆไปครับ
เช่น รถคันนึงขับเร็ว หรือมาปาด เบียด เพราะต้องรีบ พาคนป่วยไปโรงพยาบาลไรงี้
comment8:ยินดีกับ จขกท. ด้วยครับ คุณเป็นคนไทย ที่ได้อาศัยอยู่ในประเทศไทย มีเพื่อนเป็นคนไทย ยังไงก็หยวนๆน่า
comment9:ผมเห็นด้วยกับ จขกท ครับ  ครูผม พ่อผมเคยสอนไว้ว่า หากเรายอมรับความผิดพลาดไอ้พวกหยวนๆนี้ได้ อีกหน่อยเราจะทำพลาดเรื่องใหญ่

เอาง่ายๆทุกวันนี้กฏจราจรก็ไม่รักษากฏกันฝ่าไฟแดงได้เป็นฝ่า ขี่มอไซด์บนฟุตบาทพอมีคนไปว่า พวกก็บอกหยวนๆ

ร้านค้าริมถนนเกะกะไปมา คนเดินบนฟุตบาทไม่ได้ พอมีคนไปบอก พวกก็บอกหยวนๆใครเขาก็ขายกัน

ผมเคยเตือนหลานผมว่าอย่าทิ้งขยะออกนอกตัวรถ แม่มันสวนหยวนๆใครก็ทิ้งกัน

ปีใหม่พวกตั้งวงกินเหล้าในที่กางเต้นท์ตามอุทยานตอนดึก จนท เตือนมันบอกหยวนๆปีใหม่แล้วใครก็กินกัน


หลายคนชอบบอกคนที่รักกฏระเบียบความถูกต้องว่าเป็นพวกคิดมาก เพราะคนเหล่านี้รักสบาย อยากทำอะไรคือไทยแท้  พอลองไปถามว่าอยากให้บ้านเมืองพัฒนาไหมพวกตอบว่าอยาก พอบอกว่าการรักษากฏกติกาไม่หยวนๆ คือการช่วยชาติช่วยพัฒนาบ้านเมืองแบบนึง มันตอบไร้สาระ


ให้อีก100ปีประเทศไทยก็ไม่พัฒนาเพราะไอ้คำว่าหยวนๆนั้นแหละครับ

การปล่อยวางเป็นเรื่องที่ดีครับ แต่หากเราปล่อยวางทั้งๆที่เราเตือนคนรอบตัวเราได้ผมว่าไม่ถูกต้องนะครับ
comment9-1:เรื่องทิ้งขยะออกนอกรถนี่ นึกถึงเหตุการณ์ตอนที่ขับรถตามหลังรถตู้นักเรียนคันหนึ่ง แล้วเด็กในรถยื่นมือออกมาทิ้งถุงขนมปลิวว่อนตามลมกันหลายคน เห็นแล้วรู้สึกปลงกับวินัยของเด็กที่อยู่บนรถเลย
อีกครั้งหนึ่ง ก็ตอนขับรถจะสวนทางกับรถสองแถวส่งเด็กนักเรียน ตอนที่รถกำลังชลอผ่านกัน อยู่ ๆ มีแก้วน้ำแข็งขว้างผ่านหน้ากระจกรถผมไป
ผมก็บ่นสรรเสริญและหันมองตามรถเด็ก ถ้าแก้วมันมาโดนรถ คงได้จอดลงไปด่าเด็กตามหลังแล้ว
comment9-2:ต่างชาติ​เขาว่าประเทศไทย​นี่น้องๆประเทศ​จีนเลยครับไม่แน่ก็เท่ากันเลย ไม่เคยเคารพกฏอะไรชาวบ้านเลย มีกฏอะไรแหกหมดคิดว่ามาอยู่​ต่างประเทศ​ไม่มีใครรู้ว่าเราเป็นใครหรอก คิดง่ายไปไหมครับ เวลาเขาด่าเขาด่าทั้งประเทศ​ 
เมืองไทยถึงไม่มีวันสู้ชาวต่างชาติได้เหมือนสมัยก่อน เพราะคนไทยในประเทศ​นี่แหละ
comment9-3:เคยเป็นเปลือกผลไม้ค่ะ โยนจากกระจกรถ ห้ามไม่ทันเลยทีเดียว ไวมาก นางบอกว่า "มันย่อยสลายได้ตามธรรมชาติ"

เงิบ ค่ะ เงิบ
comment9-4:ถูกใจมาก การปล่อยวางเป็นเรื่องดี แต่ไม่ใช่ปล่อยวางในเคสประเภทนี้ เพราะมันจะทำให้นิสัยไม่ดีลุกลามไปมากขึ้นเรื่อยๆ จนในที่สุดก็มองเป็นเรื่องธรรมดา  แล้วจะฝึกวินัยคนไทยได้อย่างไร   บ้านเมืองจะเจริญได้คนต้องมีวินัยก่อน
comment10:ผมมีเส้นแบ่ง ความหยวนๆ ที่ว่า อยู่คือ

อะไรที่ไม่ได้ สร้างความเดือดร้อนแก่คนอื่นจะเกินเหตุ  หรืออะไรที่ไม่ได้ไปเบียดบังสิทธิคนอื่นๆ 
ผมว่าหยวนๆ ได้
comment11:10 ปีก่อน ผมเคยพูดว่า "คนไทยน่ะอู้ทุกคน มากหริอน้อย เนียนหรือไม่เนียนก็อีกเรื่อง ถ้าเจอคนไทยที่ไม่อู้เลย ช่วยพาไปดูหน่อย แหม่..เดี๋ยวก็ไล่ไปอยู่ญี่ปุ่นเลย"

10ปี ผ่านไป ผมยังยืนยันคำเดิมครับ
comment11-1:เราอยู่ญี่ปุ่นค่าาาาาาา //โดนไล่มานี่เอง

ปล. อู้นี่ญี่ปุ่นก็เป็นค่ะ แต่เปนคนเดียวไม่เดือดร้อนใคร
comment12:ขอบคุณคุณ คห.9-10 มากๆเลยที่เข้าใจเรา คือถ้ามีเหตุอันควรให้หยวนเราไม่ว่านะคะ แบบส่งงานช้า เพราะคอมเจ๊ง หรือรถติด ฝนตก ไฟล์ error 

ขับรถเร็วเพราะไปส่งคนป่วย คือเราไม่เคยด่าคนที่ขับรถเร็วนะคะ ถ้าเราไม่ได้อยู่ในรถด้วย --;; เพราะเราไม่รู้ว่าในรถมีอะไรเกิดขึ้นบาง 

เราเห็นด้วยแรงๆกะปย.ที่ว่า 

"หากเรายอมรับความผิดพลาดไอ้พวกหยวนๆนี้ได้ อีกหน่อยเราจะทำพลาดเรื่องใหญ่"

และ

"อะไรที่ไม่ได้ สร้างความเดือดร้อนแก่คนอื่นจะเกินเหตุ  หรืออะไรที่ไม่ได้ไปเบียดบังสิทธิคนอื่นๆ 
ผมว่าหยวนๆ ได้" 

มันอยู่ที่ว่า จะรู้ตัวกันหรือเปล่านะซิค่ะ เพราะเท่าที่ทราบมา เค้าไม่ได้คิดเลยว่าจะก่อปัญหา หรือไปเบียดบังคนอื่น แต่ใช้คำว่า ชินๆกันแล้วล่ะ 

เบื่อค่ะ 

ปล. จขกท.เป็นคนไทย อยู่ต่างแดนค่า พอโดนไทยมา เราไม่ชิน T__T
comment13:...ชื่นชมจขกท.ครับ การรักษากฎในความคิดผมคือการเคารพตัวเองและเคารพสิทธิผู้อื่น ซึ่งเป็นสิ่งที่ผมถือว่าเป็นมารยาททางสังคม แต่กลับกลายเป็นว่าโดนคนบางประเภท(ที่ไม่ค่อยทำตามกฎและไม่ค่อยมีความเกรงใจ)มองว่าเราเยอะ เราคร่ำเคร่งเกินไป เมื่อก่อนบอกได้เลยว่าผมก็เป็นเหมือนจขกท.ครับ(และก็โดนเหมือนกัน 555)    ...แต่หลังๆชีวิตผมไปอยู่และคลุกคลีอยู่ในสังคมที่ไม่ต้องเน้นกฎระเบียบมากนัก ผมเลยต้องปรับตัวตามไปด้วย(ทั้งๆที่บางครั้งไม่เห็นด้วยกับการกระทำนั้นๆ) แต่สิ่งที่ผมเป็นและยึดถือ ผมก็ยังไม่เปลี่ยนไปแต่อย่างใดครับ   ...ทำใจเถอะครับจขกท. สนุกในสิ่งที่คุณชอบ สิ่งไหนไม่ชอบบางทีต้อง(ยอม)มองข้ามไปบ้าง แล้วชีวิตจะสนุกและไม่(จำเป็น)ต้องแคร์อะไรครับ.......เชื่อเถอะ...!!!
comment14:ประเทศเรามันเป็นแบบนี้จริงๆนะ คำว่า กฏต้องเป็นกฏ ไม่มีในหัวหรอก
comment15:เฉยๆ ทำตัวเราให้ดีก็พอ บ่นไปก็แก้ไขอะไรไม่ได้
comment16:สันดานคนไทยครับ คุณหนีไม่พ้นหรอก ถ้ายังอยู่ในสังคมนี้
comment17:ค่าสัมประสิทธิ์ของ หยวนๆ แต่ละคนไม่เท่ากันครับ ขึ้นอยู่กับนิสัยของแต่ละคน

บางอย่างผม ก็หยวนๆ  คุณอาจไม่หยวนๆ
บางอย่างผม ก็ไม่หยวนๆ คุณอาจจะหยวนๆ

งงมั้ยครับ
comment17-1:ไม่งงครับ ผมชอบคำว่า ค่าสัมปสิทธิ์ของหยวนๆ
จริง อย่างที่บอก แต่ละคนมีความ stick ในแต่ละเรื่องไม่เท่ากัน
และระดับความรุนแรง ในแต่ละเรื่องไม่เท่ากัน

บางคน stick เรื่องมารยาททางสังคม บางคนเรื่องการมาสาย บางคนเรื่องเวลา เป็นต้น
comment17-2:แอบแก้บ้าง strict หรือเปล่าค่ะ
comment18:ปล่อยวางมั่งครับ
 ถ้าปล่อยวางไม่ได้ก็ [Spoil] คลิกเพื่อดูข้อความที่ซ่อนไว้เขวี้ยงทิ้งแม่ม
comment19:ก็เพราะไอคำนี้ล่ะ ทำให้สังคมบ้านเราเป็นแบบนี้
comment20:"คำหยาบ"

[Spoil] คลิกเพื่อดูข้อความที่ซ่อนไว้หยวนพ่อเมิงเหรอ บ้านพ่อเมิงมาจากจีนแดงรึไง
comment21:ผู้นำไทย เคยกล่าวว่า วินัยสร้างชาติ
ทุกวันนี้ ไม่มีวินัยชาติเลยไม่ได้สร้าง
บอกตามตรงสิ่งที่จขกท. คิด คือความถูกต้อง
แต่สิ่งที่เจอหยวนๆมันคือชีวิตจริง
เอาแค่ใบสั่งถูกผิดไม่รู้ แต่ใหตำรวจ100ไปใช้ส่วนตัว
ดีกว่าเสีย3-500เข้าหลวง
เมืองไทยคนตรงมารยาทความคิดสากลผมว่าคือคนคุณภาพน่ะ
แต่ไม่ปรับตัวในโลกของความจริงผมว่าทุกข์และอยู่ยาก
ผมเคยรอจอดรถ. อยู่ๆ แม้ง มาจากไหนไม่รู้ย้อนทางเดินรถเข้ามาจอดตัดหน้า
ถามว่าทำไง ผมหยวนๆ ทำบุญให้สุนัข ดีกว่าลงไปสอนมารยาทผู้ดี กลัวเจอพวกไร้การศึกษาแต่มีสันดานดิบอยู่ มีเรื่องเปล่าๆ
comment21-1:เราเองก็ป๊อดค่ะ ถ้าเจอแบบคุณเราเองก็เลือกที่จะเมิน คือเราว่า คนพวกนั้นคือรู้ แต่ไม่ทำ เตือนไปก็ไม่น่าจะได้อะไรดีขึ้นมา สันดานล้วนๆ เราทำใจค่ะ 

แต่ถ้าแบบ เสียงดัง ในรถอะไรแบบนี้ บางคนก็ลืมตัว เสียงดัง แค่มองๆ กระแอมๆ เค้าก็ลดเสียงลงแล้ว

จริงๆถ้าไม่ใช่เพื่อน เราก็ไม่กล้าไปเตือนเท่าไหร่หรอกค่ะ กะเพื่อนเอง ยังโดนโกรธ เราเองก็เสียอารมณ์ เฟลกันเปล่า เพื่อนที่ดีๆก็มีค่ะ เตือนๆแล้วเค้าก็ อุ๊ย ลืมตัวแก แล้วเค้าก็ไม่ทำอีก อันนี้ น่าชื่นชมสุดๆ
comment22:ผมเห็นด้วยนะถ้ามีระเบียบปฎิบัติใดๆที่ชัดเจนแล้วไม่ควรมีคำว่า "หยวนๆ" หรืออะไรทั้งนั้น เพราะหากมีระเบียบหรือข้อตกลงที่ชัดเจนแล้วมันต้องสร้างมาเพื่อให้คนส่วนใหญ่ได้ประโยชน์ในการทำกิจกรรมใดๆร่วมกัน คนแหกกฏร้อยทั้งร้อยมีเหตุผลของตัวเองทั้งนั้น ถ้าทำไปโดยรู้เท่าไม่ถึงการณ์ ก็ควรจะถูกตักเตือน และห้ามพฤติกรรมนั้นๆเสีย แต่ถ้าคนจำนวนมากพอเห็นว่าระเบียบนั้นๆล้าหลังหรือขัดกับวิธีการปฏิบัติก็ควรจะมีสิทธิ์ในการบอกกับผู้รับผิดชอบได้ว่า มันควรเปลี่ยนนะ แต่ก่อนหน้านั้นควรทำตามระเบียบที่ว่าไว้ครับไม่ควรมีกรณียกเว้น 
และผู้ที่ชอบอ้างว่า วิน-วิน  คนที่เสียมักจะเป็นสังคมโดยรวมครับ
comment23:ผมเข้าใจ จขกท ครับ

ไม่งั้นประเทศไทยคงไม่เป็นอย่างทุกวันนี้
comment24:โดนมาหมาดๆเลยค่ะ เพื่อนบอกว่า ในพันทิป มันโลกสวย เรื่องจริง "ใครๆ ก็ทำกันทั้งนั้นแร่ะ" 


โลกภายนอกนี่โหดร้ายจุงเบยนะคะ
comment24-1:ก็ว่าอยู่ ด่ากันเข้าไป แต่ที่แห่กันมาเล่นพันทิปก็ไม่ใช่เพราะว่าแต่ก่อนมีแต่คนรู้ระเบียบ คุยกันดีๆ ทำให้สังคมมันดีจนย้ายมาเล่นเองไม่ใช่เหรอ
เราว่าพันทิปเดี๋ยวนี้มีแต่พวกปิดเทอมว่างงานมาสร้างกระแส พิมพ์ผิดสก๊อยมั่วซั่ว พอเขาตินิดหน่อยก็ด่าคนติ
จนอารมณ์เสียอะ คือในนี้มันจะโลกสวยก็โอเคนะ เพราะข้างนอกน่ะมันเน่ามากพอแล้ว
comment25:เราเป็นคนปกติที่อยู่ในสังคมไม่ปกติ 
จขกท ทำถูกต้องแล้วส่วนคนรอบข้างเองที่ที่ผิด เพียงแต่คนที่ผิดมันเยอะกว่าจึงทำให้คิดว่าเราเป็นแกะดำ
อุปมาอุปไมย พระไปอยู่รวมกับโจรซัก100คน ความคิดของพระอาจจะผิดแปลกไปจากโจร100คนแต่ความความของพระไม่ใช่สิ่งที่ผิด สิ่งที่ผิดคือความคิดของโจร100นั่นต่างหาก
comment26:ไม่หลีกเลี่ยงก็ต้องปฎิบัติตาม สังคมก็เป็นอย่างนี้ และในสังคมหนึ่งก็ไม่ได้เหมือนกันทั้งหมด มีแตกย่อยออกมาเยอะแยะ อยู่ที่เลือกหา
comment27:การติดตามงานที่คนอื่นๆทำ การเตือนคนอื่นๆ การขอให้คนอื่นๆรักษาระเบียบวินัย มันง่ายกว่าตัวเองทำเองครับ

ที่พูดแบบนี้ ไม่ใช่ว่าแบบที่ว่ามาด้านบนไม่ดี แต่มันไม่ทำให้เกิดการทำตามครับ

เวลาจะว่าใคร เราต้องบอกว่าทำไมถึงว่า ผลเสียที่ตามมา อะไรคือสิ่งที่ควร ปัญหาที่ใหญ่กว่านี้ในกรณีที่เห็นว่าเล็กๆน้อยๆ การทำให้ดูเป็นตัวอย่าง ถ้ามีครบตามที่ว่ามา คุณจะไม่โดนหาว่าเยอะ แต่จะกลายเป็นความน่าเชื่อถือในคำพูดครับ

ก็คล้ายๆกับการสร้างบารมี ความน่าเชื่อถือ ความหนักแน่นของการพูดแนะนำ อะไรประมาณนั้นครับ มันจะทำให้คนเรายอมรับ และคล้อยตามได้มากกว่าครับ

บางครั้งวิธีการก็สำคัญนะครับ ความตั้งใจที่ดี แต่ไม่ประสบความสำเร็จในความตั้งใจ ก็ไม่ได้หมายความว่ามันไม่ใช่สิ่งที่ควรทำนะครับ ก็ตั้งใจทำในสิ่งที่ดีต่อไปนะครับ เพียงแต่บางครั้งมันต้องมีมากกว่าลูกตรงครับ
comment28:ก็เพราะเราคือคนไทย
comment29:เพราะคำๆนี้ หาความเจริญได้ยากครับ
comment30:กฎมีไว้เพื่อส่วนรวม ต้อง(พยายาม)ทำตามก่อน
ถ้าทำไม่ได้ ดูเหตุผลว่าควรหยวนมั้ย บางทีเราก็ไม่รู้ว่าที่เขาไม่ทำตามกฎเพราะมีเหตุจำเป็น หรือว่าแค่มักง่าย

ที่ญี่ปุ่น(ส่วนใหญ่) วินัย > น้ำใจ
ที่ไทย(ส่วนใหญ่) น้ำใจ > วินัย

ผมอยากให้ วินัยมาก่อน ถ้าไม่ไหวค่อยให้น้ำใจ กันดีกว่า
ไม่ใช่อะไรก็อ้างไม่ไหว เอาสบายก่อน แล้วละเมิดกฎกัน

แต่ของอย่างนี้ ใครทำคนนั้นก็ได้ ทั้งดีและไม่ดี
แผ่เมตตาเยอะๆ เวลาโกรธครับ

กระทู้ที่เห็นเด็กนักเรียนทิ้งขยะจากในรถ
ญาติผมตอนเรียนก็เจอเพื่อนแบบนี้ แต่เขาเก็บมาทิ้งที่บ้าน ไม่ได้ทำตามเพื่อน
การเลี้ยงดูในวัยเด็กก็สำคัญด้วย ปลูกฝังวินัยให้เด็กๆ กันเหอะครับ
comment31:เพราะคำว่า หยวนๆ แบบไทยๆนี่แหละ ที่ทำให้เกิดสิ่งเหล่านี้
...ตายหลายร้อยศพช่วงสงกรานต์ทุกปี
...หาบเร่แผงลอยที่กราดเกลื่อนสกปรก
...ต่อเติมบ้าน สร้างบ้าน สร้างตึกเกินที่กฎหมายกำหนด
...การจราจรติดขัดเป็นจราจล
...แม่น้ำลำคลอง เน่าทุกสาย 
...สถานที่ท่องเที่ยวถูกทำลาย เสื่อมโทรม
...ปัญหาเด็กติดเกม ติดยาบ้า โสเภณี
...ขยะล้น ขยะพิษ สภาพแวดล้อมวิกฤต
...โลกร้อน
แลัอื่นๆอีกมากมาย ที่เป็นปัญหาระดับชาติทั้งนั้น ด้วยคำว่า หยวนๆ นี่แหละ
comment32:โหยยยยย คิดเหมือนกันเด๊ะเลยยย

เบื่อมากกกกกกกกกกกกก คำว่า "เออน่า ช่างมันเหอะ" "หยวนๆยอมๆกันหน่อย คนไทยด้วยกัน" "บ่นเป็นป้าแก่ๆเลย ใครๆเค้าก็ทำกัน เห็นมั้ย"
เบื่อที่สุดด ทำไมไร้วินัยกันขนาดนี้ สามัญสำนึกก็ไม่มี แค่ทิ้งขยะให้ลงถังยังทำกันไม่ได้เลย จะไปเอาอะไรสู้กับ AEC ในปีที่จะถึงเนี้ย

เห็นแล้วก็ได้แต่เพลียใจ ไม่รู้จะทำยังไงในเมื่อคนส่วนมากยังเป็นกันซะแบบนี้ คนส่วนน้อยก็รังแต่จะโดนมองว่า เยอะ บ่นเป็นป้า คนดีจริงจริ๊งงงงง
comment33:ประชาชน "ใบสั่ง 400 เอง ช่วยหน่อยน่ะ ใครๆเค้าก็ทำกัน"

ผู้แทนประชาชน "ใต้โต๊ะ 30% เอง จ่ายหน่อยน่ะ ใครๆเค้าก็ทำกัน"

ผู้ดูแลความมั่นคงประชาชน "รัฐประหาร 1 ปีเอง ทนหน่อยน่ะ ใครๆเค้าก็ทำกัน ยังไม่ชินเหรอ"
comment34:คะ กับ ค่ะ ใช้ให้มันถูกๆหน่อยนะครับ

ไม่เอาแก้ตัวว่าหยวนๆ หรือว่านิดหน่อยนา นะครับ ^_^ (แซวๆนะ)

เรื่องพวกนี้ผมว่าเป็นแล้วแต่กรณีดีกว่าครับ ไอ้บางเรื่องถ้าหยวนกันยอมกันไม่ได้ก็เห็นชักปืนมายิงกันหลายทีละ T_T
comment34-1:อ๊ะ เราใช้ผิดเหรอคะ >< จำได้แม่นว่า ต้องนะคะ

แต่อันอื่น มีพลาดอีกเหรอคะ ขออภัยคร๊า >/\< 

//คร๊า => ตั้งใจแน้นเสียงสูง <= ขอเค้าใช้เถอะนะๆๆๆๆๆๆ "หยวนๆนะคะ" //ตบหัวตัวเอง 38 ตลบ -*- 

เซฟไว้ในมือถือแล้วค่ะ ไม่ผิดแน่นอน ครั้งนี้ก็ "หยวนๆ" ล่ะกันนะคะ
comment34-2:"แต่อันอื่น มีพลาดอีกเหรอค่ะ ขออภัยคร๊า >/\< "

ต้องแก้เป็น "เหรอคะ"
ส่วนคำว่า "คร๊า" ไม่มีค่ะ  เข้าใจว่าต้องการให้เสียงสูง แต่ "ค" เป็นอักษรต่ำ ใช้ไม้ตรีไม่ได้ค่ะ 
ถ้าจะให้เป็นเสียงตรีต้องใช้ไม้โทค่ะ เป็น "คร้า" (มันอาจจะดูแปลกๆหน่อยนะคะ555)
comment34-3:เป็นภาษาสก๊อย แบบจงใจของเราเองนะคะ ใส่แสดงอารมณ์ก๊อยของเรา :p 

ขออนุญาตไม่แก้นะคร๊าาาาาาา

ปล. คร้า นี่มองเผินเหมือนปลาร้าเลยค่ะ
comment34-4:ความคิดเห็นที่ 34-2


ความคิดเห็นที่ 34-3
comment35:หยวนๆ ความหมายเหมือนกับคำว่า "ไม่เป็นไร" 

ฝรั่งเขายังเอาไปนินทาว่า คนไทยใช้คำนี้มากเกินไป
comment36:เพื่อนเราชิบขับรถย้อนศรเพื่อกลับรถเพราะถ้าไปทางปกติแล้วจะทำให้ขับไกลขึ้น บอกไม่มีตำรวจหยวนๆ แต่เราไม่ชอบทำผิดกฎ เราขับไกลกว่าเดิมไปกลับรถ มันว่าเราโง่
comment37:จอดรถในที่จอดของคนพิการ ตามห้าง ตามปั๊ม เจอประจำ

คำตอบที่ได้กลับมาคือ "ใคร ๆ เค้าก็ทำกัน"

อยากจะกระโดดต่อยหน้าสักที แต่ทำไม่ได้ เซง
comment38:คำว่า หยวน

มีไว้ให้คนเสียประโยชน์ใช้

พวกได้ประโยชน์ไม่มีสิทธิใช้
comment39:โค  ตะ ระ เซ็งกับขับรถช้าแช่ขวา เมื่อวาน

ขับตีคู่กับเลนซ้าย
จะแซงก็แซงไม่ได้
กระพริบไฟก็เฉย
เบื่อมากกกกกกก
comment40:ผมไม่เคยใช้เลยในชีวิตเพราะผมคงเป็น​คนแบบ จขกท. ล่ะมั้ง
comment41:บ้านเมืองวุ่นวาย ไร้ระเบียบวินัย ก็เพราะอย่างงี้ไง

แล้วเมื่อไหร่ บ้านเมืองเราจะเจริญ
comment42:แยกขยะผมก็เคยแยกนะ
แต่พอเห็นรถขยะมาเก็บ
เทรวมลงท้ายรถขยะ
คือจะรณรงค์ให้แยกเพื่อ
comment43:เขาเป็นอย่างไร ก็ ทำอย่างนั้นน่ะครับ คนมันชอบเอาเปรียบคนอื่น นิดๆ หน่อยๆ ก็เอา ถ้าเข้างานแปดโมง ก็สาย ให้เข้าสิบโมง มันก็สายน่ะครับ
ทำงานช้ากว่ากำหนด ลองเลื่อนให้พวกนี้สิ ก็ช้ากว่ากำหนดอยู่ดี ขั้นตอนก็มีไว้แหก ไม่ได้กิน ไม่ได้เบียดบังสังคม ไม่ได้อภิสิทธิ มันไม่สบายใจ เป็นมาแต่พื้นฐานความคิด พื้นฐานการอบรม

เขาเป็นอย่างไร ทำอย่างนั้น ปัญหาอยู่ที่คุณต้องเข้าใจธรรมชาติ และต้องเข้าใจว่า คุณไม่มีหน้าที่ สอน สั่ง ตำหนิ เขา (มันหน้าที่แม่ ครู ผู้บังคับบัญชาเขา) ถ้าเป็นเพื่อน จะติ ติง ก็มองหน่อยว่าเป็นประโยชน์กับเขาไหม ถ้าไม่มีประโยชน์ก็เฉยเถอะครับ หรือถ้าตำหนิหรือเตือน ก็ขอให้แสดงออกให้เขารู้ว่า เราหวังดีต่อเขา เราไม่ชอบตรงไหน ก็ถอนตัวจากสถานการณ์นั้น แยกออกแล้วสบายใจครับ
comment44:ไม่ได้อวยญี่ปุ่นนะ แต่เคยทำงานกับคนญี่ปุ่นเค้าบอกว่า
"รถติด ฝนตก รถเมล์ไม่มี แท็กซี่ไม่มา" ไม่ใช่เหตุผลของการมาสาย มันเป็นแค่ข้ออ้าง
เพราะ เราต้องเผื่อเวลาไว้ในการเดินทางเพื่อให้ไปถึงตรงเวลาอยู่แล้ว (เอาง่ายๆ เราต้องไปถึงก่อนเวลา เพราะว่าถ้าเกิดเหตุไม่คาดคิด เราก็ยังไปถึงตรงเวลา)

อีกนิดคนญี่ปุ่นเคยบอกผมว่าเหตุผลที่ยอมรับได้ของการมาสาย เช่น นั่งชินคังเซ็นแล้วแผ่นดินไหวรถไฟตกราง T^T
comment44-1:อยากบอกว่า วันที่พายุเข้า คือ ลมแรงมาก ฝนตก ขี่จักรยานลำบากมาก เราเองก็คิดเออ มีพายุวุ้ย ต้องรีบไปเดี๋ยวสาย แต่คงมีคนสายแน่เลยวันนี้ (ตัวเองก็คิดอยู่ค่ะ ว่า พายุแร่ะ สายไม่เป็นไร แต่ด้วยความฝังจำ เราไม่ไปสายนะคะ เผื่อเวลาดีจัด ร่มแทบพัง)

พอไปถึงที่ทำงาน ทุกคนสภาพแบบ ไม่มีใครสายเรย (รวมถึงเราด้วย ^^v) เราอึ้งจริงจังมากอ่ะคะ แบบ โห คิดเหมือนกันหมดเลย แบบ เผื่อเวลาให้ฝ่าฟันพายุมา 

**พายุญี่ปุ่นนี่ แรงมากค่ะ ขี่จักรยาน ไม่ได้เลย แบบลมพัดตัวปลิวจริงจังเลยค่ะ

เราเคยเบี้ยวไม่มาเพราะ เป็นไข้หวัดใหญ่ค่ะ กับอ.เคยไม่มางานประชุมเนื่องจากติดพายุหิมะ ถนนปิด รถไฟไม่วิ่ง TvT
comment45:เห็นด้วยสุดๆ
comment46:มีอะไรอยากฝากถึงบุคคลเหล่านี้ไหมครับ ?

 อิอิ
comment47:ตามสปอยล์เลยค่ะ [Spoil] คลิกเพื่อดูข้อความที่ซ่อนไว้อีห่านนนนนนนนนนนนนนนนรากกกกกกกบัวในตมมมมมมมม!!!
comment48:ถ้าทุกคนทำตาม "กฎหมาย" ปัญหาจะไม่เกิด
แต่ถ้าต้องทำตาม "กฎ Gu" ปัญหาจะไม่จบครับ
comment49:ปกติอ่านเฉยๆ   แต่กระทู้นี้โดนใจค่ะ  ขอยกมือเห็นด้วยเลย ( ใครทำตามระเบียบกลับกลายเป็นคนใจร้าย ใจแคบไปซะงั้น )
comment50:เข้าใจเลยครับ

ประเทศชาติของเราคงไม่มีทางได้ทันญี่ปุ่นหรอกครับ  ต้องปรับเปลี่ยนพฤติกรรมกันขนานใหญ่ คนไทยจำนวนมากก็อยากมีวินัย เคารพสิทธิผู้อื่น แต่เหมือนจะอยู่ยาก เพราะแวดล้อมไปด้วยคนประเภทอย่างที่ จขกท ว่าเยอะมากๆ บางทีก็เลยต้องตามน้ำไป

ผมเห็นอยู่ทางเดียวที่จะพัฒนาคนไทยให้ได้ทันชาติที่เจริญ คงต้องปกครองด้วยระบอบประชาธิปไตยกึ่งเผด็จการ ใช้กฏหมายที่รุนแรง คล้ายสิงค์โปร์ มีผู้นำและผู้ปกครองส่วนใหญ่ที่ดีมีวินัย ซื่อสัตย์สุจริตจริงๆ แน่นอนช่วงหลายปีแรกๆ ต้องเจ็บปวด ลำบาก ต่อต้านกัน แต่เชื่อว่า คนไทยจะค่อยๆ ปรับตัวเข้ากับสิ่งเหล่านี้ได้เอง เริ่มแรกทำหรือไม่ทำเพราะกลัวความผิด โดนปรับ โดนคุก รุนแรง แต่เมื่อนานเข้าจะเป็นความเคยชิน และเริ่มรู้สึกละอายที่จะทำผิด เมื่อคนไม่ดีเหลืออยู่เป็นส่วนน้อย สังคมก็จะน่าอยู่มากขึ้น  แต่ทั้งหมดนี้คงไม่เกิดในช่วงที่ผมมีชีวิตอยู่แน่ๆ 

คนญี่ปุ่นก็ใช่ว่าจะเป็นคนซื่อสัตย์ มีวินัย เคารพสิทธิ์ผู้อื่นมาตั้งแต่เกิด ไปเสียทุกคน แต่ด้วยสภาพแวดล้อมที่บังคับให้เป็นแบบนั้น เลยถูกปลูกฝังโดยอัตโนมัติตั้งแต่เด็กจนโต ลองคนญี่ปุ่นมาอยู่ไทยนานๆ ต้องมีเป๋กันบ้าง  ในทางกลับกันบางทีผมยังสงสัยเลยว่าคนไทยไปญี่ปุ่นเยอะๆ จะทำให้คนญี่ปุ่นเริ่มมีนิสัยมักง่ายเหมือนคนไทยจำนวนมากที่ไม่ดีบ้างหรือเปล่า หวังว่าคงไม่นะ
comment51:ผมก็เป็นคนที่ใส่ใจในรายละเอียดมาก โดยเฉพาะเรื่องของวินัย แล้วก็เกลียดสังคมรอบตัวมาก เพราะเจอพวกไร้วินัยเยอะ
comment52:เราเป็นคนนึง ที่รักษากฎระเบียบ ตั้งแต่ที่บ้าน โรงเรียน จนถึงสถานที่ราชการ และทุกที่ ที่ไป ตรงไหนห้าม ตรงไหนไม่คือไม่ เพราะเรารู้สึกว่า ที่มันมีกฎเพราะมันเคยมีปัญหา เพื่อความเป็นระเบียบเรียบร้อย เราจึงทำตามกฎ 

..แต่!! .. เราปล่อยวางค่ะ บางทีเราห้ามเราเตือน เค้ายังทำ เราก็จะปล่อยวาง
แต่ถ้าคนที่ไม่รู้จัก เราจะไม่เตือนค่ะ ถ้ามันไม่มากจนเกินไป หรือยังไม่เกิดความเสียหายรุนแรง

จขกท. ต้องปล่อยวางนะคะ ถ้ามันรู้สึกหงุดหงิดใจมาก ท่องไว้นะคะ ว่า "ช่าง"
comment53:ทุกวันนี้ก็พยายามปลงค่ะ แต่หดหู่ใจทุกครั้งทำไมถึงต้องมาเจออะไรแบบนี้ อยากให้ประเทศเจริญค่ะ กลับไทยทีไร ได้ Amazing Thailand ทุ๊กที ตั้งแต่สนามบินเลยค่ะ 

คห. 52 ต้องการจะบอกว่า "ช่างแม่------ง" ใช่มั้ยคะ
comment54:เราก็เป็นแบบ จขกท ค่ะ ชอบทำตามกฎ เบื่อคนโกง  แต่รอบๆมีแต่คนแบบนี้ เตือนก็ไม่ฟัง หาว่าเยอะ โลกสวยอีก เหนื่อยใจ TT___TT
comment54-1:ป.ล. จขกท.ใช้ ค่ะ ผิด บางคำนะคะ โดยเฉพาะประโยคคำถาม ต้องใช้"คะ" ไม่ใช่ "ค่ะ"
comment54-2:เผลออีกแล้ว ^^"> ขออภัยค่ะ 

แก้แบ้วนะคะ
comment55:เราเข้าใจ จขกท นะ

บางอย่างเรารักษาสิทธิ แต่โดนมองเหมือนเราเห็นแก่ตัว
แต่เราไม่สนใจค่ะ

เรายังคงเป็นของเราแบบนี้

คำว่าหยวนๆ
ใช้บ่อยๆจะทำให้คนนิสัยเสียได้นะ
comment56:.

              ผมเคยถูกสอน จากหัวหน้างานที่เคารพ ว่า
              " อย่าเห็นว่า เป็นความดี เพียงเล็กน้อย  เลยไม่กระทำ
                และอย่ามองเห็นว่า เป็นความผิดเล็กน้อย  เลยกระทำ "

              คนที่ไร้ระเบียบวินัย และไม่รู้จักการเคารพสิทธิของผู้อื่น 
              ตราบใด ที่ตนเองยังไม่เดือดร้อนเพราะถูกคนอื่นมาละเมิดสิทธิ
              จะไม่มีทางเห็นว่าการกระทำเหล่านั้นเป็นความผิด
              เราไม่มีทางอธิบายด้วยคำพูดให้เขาเข้าใจได้ 
              เขาจะรับรู้ได้เมื่อถูกกระทำและเขาเดือดร้อนเท่านั้นเองครับ

              แนะนำให้ปล่อยวาง (ไม่ใช่ "ปลง") หลังจากการพูดครั้งที่หนึ่งแล้ว
              ผมไม่เคยพูดซ้ำสองกับคนที่ไม่ยอมรับรู้ และไม่คิดจะเปลี่ยนพฤติกรรม
              และบางคน ผมปรับลดจากความเป็นเพื่อน มาเป็นแค่คนรู้จัก เท่านั้น
comment57:เราเห็นด้วยกะจขกท.  ค่ะ
comment58:ผมทำครับ อะไรที่ทำแล้วเดือดร้อนส่วนรวมไม่เคยคิดทำ

ไม่ได้เป็นแบบนี้มาโดยนิสัยครับ แต่ค่อยปรับปรุงตัวเองขึ้นมาเรื่อยๆ

ขยะที่บ้านก็แยก กระดาษ พลาสติก ของสด กระดาษ กับ พลาสติกเอาไปขายครับ

แต่เรื่องมาสายในเมืองไทยนี่ เป็นเรื่องยากมาก บางทีออกจากบ้านช้ากว่าเดิมแค่ 5 นาที แต่สายทีเป็นครึ่งชม  การจราจรเมืองไทยนี่กะลำบากมาก

ตอนเด็กๆก็เคยขโมยเงินค่าขนมปกติ คิดว่าเงินแม่ก็เงินเรา

แต่พอโตมา แม้กระทั่งเรื่องโกงเล็กโกงน้อย นี่ก็ไม่เคย อะไรไม่ใช่ของๆเราไปเอามา ไม่สบายใจครับ
comment59:เพราะคนไทยชินกับการแก้ปัญหาที่ปลายเหตุ หรือบางคนก็ไม่แก้เลย คำนี้มันเลยเป็นทางลงให้ตัวเอง
สำหรับเราถ้ามีคนมาขอให้หยวนในเรื่องเล็กน้อย เราพอรับได้ แต่ถ้ากระทบถึงคนอื่นเราก็คงไม่ยอม
แต่จะบอกสอนตักเตือนก็คงไม่ทำ ระบบคนไทยจะชอบเล่นพรรคพวก กลัวการเสียหน้า ฆ่าได้แต่หยามไม่ได้
เราเลยจำต้องหยวนเพื่อรักษาชีวิตตัวเองให้รอด

และเพราะคนในสังคมไม่คุมพฤติกรรมกันนี่ล่ะ อะไรๆถึงเละเทะแบบนี้ กว่าจะคิดได้มันก็ยากที่จะแก้
เราอยู่ตปท. เวลาติดต่อคนไทย ถ้าเขาต้องการให้เราช่วย ถ้าเขาทำไรผิด ก็จะบอกแบบนี้ล่ะ
หยวนๆหน่อยนะ ช่วยหน่อยนะเราคนไทยด้วยกัน อยากจะบอกว่าเสียรู้กับประโยคพวกนี้มาเยอะ
พอได้ที ถีบหัวส่ง หักหลังสารพัด ทีงี้ไม่หยวนให้กันมั่ง
comment60:ผมชอบครับ เป็นคุณสมบัติของประเทศที่พัฒนาแล้วต้องมี

คนไม่พัฒนา อย่าหวังประเทศจะพัฒนา จะต้องรอกี่รุ่นก็ไม่รู้ได้ เพราะปลูกฝังกันแบบนี้ต่อๆกันไปอีก
จะหวังรุ่นใหม่ก็คงหมดหวัง เพราะมันดูแย่กว่าเดิมซะอีก
comment61:"โทษที กำลังออก" = ยังไม่ได้แต่งหน้า บางกรณียังไม่อาบน้ำ เพิ่งตื่นตอนโทรมาพอดี
"อยู่บนรถไฟฟ้าแล้ว" = ยังไม่ถึงหรอก ใกล้แล้ว
"อยู่นานา" = หักลบไปซัก4สถานี 
"กำลังเดินอยู่" = เดินอยู่ไหน? ไม่มีใครรู้
comment62://นอกเรื่อง  ชอบรูปโพรไฟล์จขกท.จัง  

เหมียวใส่หน้ากากเหล็กเดินลุยหิมะ  
แมวน้อยจะไปเที่ยวไหนเหรอออ  ^^
comment63:คิดเหมือนกันครับ เป็นกำลังใจให้จขกท.คุณไม่เยอะไม่ผิดหรอกแต่..ไทยยังด้อยพัฒนาน่ะครับก็เลยติดเป็นนิสัยกันไปหมด พอใครทำตัวแปลกแยกหน่อยเลยถูกมองเป็นแกะดำ บ้านเราส่วนใหญ่ชอบแก้ปัญหาที่ปลายเหตุ ปัญหามันเลยหมักหมมและลุกลาม ตัวอย่าง..การปล่อยให้ขายของบนทางเท้าเป็นต้น แล้วพอนานๆก็กลายเป็นความเคยชิน ทางทฤษฎีบอกว่าอะไรที่เราทำซ้ำเกิน 35ครั้งจะทำให้เราทำจนกลายเป็นนิสัย ลองดูได้ครับสำหรับคนอยากปรับปรุงตัวเอง เช่นเปิดไฟเลี้ยวรถทุกครั้งที่เปลี่ยนเลน ลองทำดูจะรู้ว่าได้ผลเพราะผมลองแล้วและทุกวันนี้ก็ติดแล้ว
 อีกเรื่อง..คนไทยส่วนใหญ่ชอบพูดว่า เราคนเดียวตัวเล็กๆในสังคม..ไปเปลี่ยนอะไรไม่ได้หรอก ผมฟังทีไรละเหี่ยใจ มันเป็นทัศนคติที่ผิดมากๆ จริงๆเราทุกคนเปลี่ยนแปลงค่านิยมในสังคมได้ โดยเริ่มจากตัวเรานี่ล่ะครับแล้วก็ค่อยๆปลูกฝังให้คนใกล้ตัวต่อไป
comment64:จขกท. อย่าเอาคุณภาพบุคลากร ดากๆ จากประเทศที่ยังไม่พัฒนาไปเปรียบเทียบกับประเทศโลกที่1สิครับ คนไทยไปที่ไหนที่นั่นหมดแหละครับ 

ปล.บ้านผมก็ญี่ปุ่น
comment65:ทำอะไร ตามใจ คือไทยแท้
ชาติจะแย่ แค่ไหน ฉันไม่สน
ระเบียบมี วินัยมา ข้าไม่ทน
ตามใจตน จนเคยตัว ทั่วเมืองไทย
comment66:เรา  ก็เป็น  เหมือน  เจ้าของกระทู้   เป๊ะเลยค่ะ  T T
จนรู้สึกว่าบางทีชีวิตอยู่ยาก ทำเป็นไม่เห็นก็... ก็นะ
บางทีคนเห็นว่าเรื่องเล็กแต่เราว่ามันทำให้สังคมปัจจุบันไม่เป็นระเบียบ
อย่างเรื่องในรร. แค่ต่อแถวรอถาดข้าว
ก็มีการแทรกคิวกันอะไรกัน  สมัยเราเป็นรุ่นน้อง เราเกลียดคนแทรกฉันใด เราก็ไม่แทรกคนอื่นฉันนั้น
เราตั้งสัตย์ปฏิญาณเอาไว้ว่าจะไม่มีวันแทรกคิวใคร และไม่ให้ใครแทรกคิวเราเด็ดขาด 

เพื่อนเรามาขอแทรกคิวสองคน เราก็มองรุ่นน้องข้างหลังแล้วกระซิบกับเพื่อน ว่าไม่อายบ้างเหรอ คนอื่นก็ต่อแถวกันหมด
เพื่อนก็พูดประโยคเด็ดของไทยค่ะ "ว่าหยวนๆเหอะน่า" อะไรทำนองนี้ เขาก็ทำเป็นเล่นๆเพราะไม่คิดว่าเราซีเรียส
เราก็ยิ้มๆแล้วบอกว่าเราไม่ห้ามแกแทรกหรอก แต่ช่วยแทรกคนอื่นแทนได้ไหม คนหน้าๆก็ได้ แต่อย่าให้เราผิดสัญญากับตัวเองเลย
เค้าก็ทำเป็นเล่นอยู่ดีค่ะ(ถ้าเราไม่เคยบอกจะไม่ว่า แต่นี่บอกมาหลายรอบแล้ว) มาอิดออดเราบ้างไรบ้าง แต่เรายืนยันคำเดิม
เค้าบอกว่า "ก็ได้  ว่าแต่แก ไม่แทรกไปให้ได้ตลอกละ"
ตอนนั้นเราก็พูดออกไปเลยค่ะ ว่า"เราสาบาน" 
ตอนนั้นเค้าก็อึ้งไปเลย รุ่นน้องด้านหลังก็อึ้งกัน เอาเป็นว่านี่เป็นครั้งแรกที่เพื่อนๆเรารู้ว่าเราซีเรียสกับการแทรกคิวขนาดไหน และถึงเค้าจะมองเป็นเรื่องแปลก แต่ก็ไม่ได้กระทบกับการเป็นเพื่อนค่ะ  เหมือนแต่ละคนก็มีจุด...ของแต่ละคน เช่นบางคนห้ามจับหัว ห้ามล้อชื่อพ่อแม่ ของเราคือเรื่องนี้ ซึ่งเค้าก็เข้าใจ

ไม่เข้าใจจริงๆ ว่าบางครั้งการทำตามกฎ มันแปลกมากเหรอ  หยวนๆอยู่ได้ ไม่เคยเรียกร้องอะไรนะ แต่จะบอกไว้ตรงนี้ว่า...
[Spoil] คลิกเพื่อดูข้อความที่ซ่อนไว้กูรำคาญมาก!!!!!!!!!! หยวนพ่อง!!!!!!!!!! ผิดกฎคือหยวน อยากสบายคือหยวน เอาเปรียบคนอื่นก็ให้หยวนๆ?  อยากเอาเงินหยวนยัดปากให้มันพูดคำนี้ไม่ออกเลยยยยยยยยยยย!!!!!!!!!!!!!!!!!!!
comment66-1:"เอาเงินหยวนยัดปาก!!!"

ฮาจิงๆค่ะ คำนี้ 

เราเจอแทรกคิวบ่อยเหมือนกันค่ะ ญี่ปุ่นก็มี ส่วนมากก็แค่มองๆกัน อึ้ง มาไวไปไว จบ --;;
comment67:นินทาสามีดีกว่า 555 
เอาเป็นว่าเราสะใจมาก ถึงแม้จะเซ็งมากเช่นกัน
แฟนเราก็ประเภทไทยหยวน
จอดรถติดไฟแดงเป็นคันแรก แต่ไหลล้ำเส้น...
ใบสั่งมาถึงบ้านเลย ค่าปรับ 800 สั่งสอนแฟนเราได้มากเลยค่ะ
comment68:เราคล้ายๆกะคุณ จขกท.  อยู่ไทย ใครๆก็ว่าเรา "เยอะ"  แต่พอมาอยู่ญี่ปุ่น เรา"น้อย"ไปค่ะ  คือ คนญี่ปุ่นเป๊ะยิ่งกว่า  สมัยเรียน(ที่ญี่ปุ่น) เพื่อนคนไทยบางคน นั่งรถไฟตรงที่นั่ง ไพรออริตี้ ซีท แล้วคุยมือถือ เสียงดังมากกกกกกกกกกก คนมองกันทั้งรถ คนเยอะด้วยนะ เราก็บอกเค้าให้หยุดคุยเหอะ เพราะปกติเค้าห้ามใช้มือถือ โดยเฉพาะตรงบริเวณที่นั่งนั้น หรือไม่ก็เบาๆหน่อย  คนมองเต็มเลย  หล่อนสวนเลยค่ะ ช่างแม่ม ให้มันมองไป คนญี่ปุ่นมันเยอะ แค่นี้ก็ไม่ได้ แล้วก็คุยต่อสนุกสนาน หัวเราะดังมากๆๆๆ เราอายมาก ต้องถอยออกไปห่างๆ เซ็งค่ะ บอกตามตรง
comment68-1:กากมากเลยค่ะ เป็นเราเดินหนีเลย เคยเจอญี่ปุ่นคุยมือถือเสียงดังบนรถไฟ ดังแบบ ดังมากกกกก พอมองๆดู ดูท่าท่างเป็นคนไม่ปกติ คนก็เลยเฉยๆกันไป ><

 เราเองก็ปรับตัวนิดหน่อยเองค่ะ ตอนมาอยู่ที่นี่ เพราะเราเป๊ะอยู่แล้ว สบายเลย แอบโดนรุ่นน้องญี่ปุ่นนินทาด้วยค่ะว่า เคี่ยว 555+++

ผ่านมา 4 ปีแล้ว คิดถึงอาหารไทยมากกกกกกค่ะ
comment69:เพื่อนเราก็เป็นแบบนี้ตลอด มันนัดเรา บ่ายสอง 
บ่ายสามมันพึ่งจะออกจากห้อง
พอมาถึงบอก หยวนๆ 
หยวนๆ พ่อง เมิง สิ เลทไปชั่วโมงกว่า
เซ็งมาก ไม่เข้าใจ ทำไมแค่มาให้ตรงต่อเวลามันยากขนาดนั้นกันเลยหรอ
บางครั้ง อยากจะกระโดด ถีบขาคู่มาก 
มันจะรู้กันบ้างมั้ยว่าการรอคนมันน่าเบื่อขนาดไหน 
บางครั้ง เราก็เลทแล้วนะ รู้ว่ามันต้องสายชัวร์ เลทไปอีกชั่วโมง
โถ่ แม่คูณณณณณณ เมิง ก็ยังเลทกว่า ตู ไปอีกชั่วโมง
ไม่สามารถทำอะไรกะพวกมันได้จริงๆ ลองทุกทางแล้ว
ทั้งโทรจิก ด่า เลทกว่ามัน มันก็ยังมาเลทกว่าเราอยู่ดี
เจริญเถอะนะ ห่านนนน
comment70:มีคนแอบคิดแบบเราเยอะเลย ดีใจมากๆค่ะ อย่างน้อยก็มีคนส่วนนึงที่เข้าใจเรา และปฏิบัติตามกฏ 

คนหมู่น้อย แต่มีคุณภาพ ก็ช่วยอะไรได้มากแล้วค่ะ
comment71:เราก็เป็นนะคะ มาสายเนี่ยไม่ชอบจริงๆ ติดมาจากที่ทำงานเก่า แต่ที่ทำงานปัจจุบัน มาสายกันครึ่งวันก็มี ไม่เห็นมีใครว่า ไอ้ครั้นเราจะพูด ก็โดนหาว่า "เยอะ" หัวหน้ายังไม่ว่าอะไรเลย เราก็เลยเลือกที่จะเงียบ และแปลกแยกอยู่อย่างงี้
จขกท. คิดถูกแล้วค่ะ แต่บางเรื่อง บางคน อาจจะเตือนไม่ได้ เราก็ต้องปล่อยค่ะ มันก็กลายเป็นนิสัย และ วินัยของเค้าเอง
comment72:เรานิสัยเหมือนคุณเจ้าของกระทู้เป๊ะๆ เวลาไปญี่ปุ่น ไม่เคยรู้สึกอัดอัดกับระเบียบสังคมในญี่ปุ่นที่เราต้องปฏิบัติเลย
เพราะอยู่ไทยก็เป็นแบบนั้น
comment73:เราเบื่อนิสัยหยวนๆ ไม่มีวินัยมากอ่ะ 
วินัยของคนไทยแย่มากๆๆๆ ยกตัวอย่างเช่นหลังงานเทศกาลเลิก จะมีขยะเกลื่อนถนน,ชอบถ่มน้ำลาย,ทิ้งขยะไปทั่ว,ยืนฉี่ข้างกำแพง,ฯลฯ
เวลาดูสารคดีเมืองนอกแล้วจะชอบเปรียบเทียบกับเมืองไทยว่า"ทำไมน่าอยู่จัง ฟุตบาธสะอาดจังเลย น่าเอาสเก็ตบอร์ดไปไถเล่นสุดๆ555 " 
จนบางครั้งก็รู้สึกอยากจะหนีไปอยู่ต่างประเทศให้พ้นๆความไม่มีวินัยของคนไทยไปเลยอ่ะ
comment74:คุณไม่ได้ตัวคนเดียวครับ 

ผมก็ชอบโดนนินทาว่าเป็น "แกะดำ" หรือ "ขวางโลก" บ่อย ๆ

แต่ผมโชคดีตรงที่คนรู้จักส่วนใหญ่จะกลัว/เกรงใจ  เวลาที่ผมตำหนิก็ไม่ค่อยมีใครกล้าหือกับผมตรง ๆ ครับ

จขกท. ถ้าคิดว่าทำถูกแล้ว ก็อย่าไปผ่อนครับ
comment74-1:พอดีเราหน้าเด็กด้วยค่ะ ดุใครก็ไม่ค่อยจะมีคนเชื่อถือ ที่ทำงานนี่ต้องสร้างบารมีอยู่นาน กว่าจะมีคนเกรงใจ ตอนนี้ เค้าไปแอบๆทำกันค่ะ (ญี่ปุ่นนี่ล่ะก็เป็น) เพราะถ้าเราเจอ จะโดนดุ 

เพื่อนๆที่เตือน บางคนก็ฟัง แล้ว เออๆ หูซ้ายทะลุขวา ไม่ได้ใส่ใจอะไรเลย เซ็งค่ะ
comment75:สิ่งที่พบเห็นในชีวิตประจำวัน

สำหรับผมคือ พวกขับรถแทรกไหล่ทาง  ไม่ว่า ทางด่วน ทางธรรมดา ปาด เบียด แทรก ฯลฯ

คือ ผมเรียก มนุษย์สันดาน นามสกุล ครับ

ผมคนนึงที่เคารพกฏส่วนรวมมากๆ  และ จะหงุดหงิดเสมอเมื่อมีคนฝ่าฝืน

คนที่ทำ ผมว่ามันรู้ตัวว่ามันผิด  แต่มันก็ทำ  เพราะหน้าด้าน  พ่อแม่ก็อาจจะทำด้วย เป็นพฤติกรรมเลียนแบบ สืบทอดทางพันธุกรรม

จริงๆ มนุษย์ไร้อารยธรรมแบบนี้ น่าจะฉีดให้เป็นหมันให้หมดนะ
comment76:หยวนๆ นิดหน่อยน่า อย่าซีเรียจ <---  คำนี้เคยได้ยินจากหลายๆ คนบอกเรา

ถ้าขอยกตัวอย่างเรื่อง....การพิมพ์คำผิด  ไม่รู้จะพอเข้ากันได้หรือปล่าวนะคะ  

ซึ่งปัจจุบัน  เยอะมาก  พูดคุยกัน...ภาษาวิบัติ ไปซะหมดแล้ว

เราซะอีก  พูดพิมพ์ภาษาปกติ  กลับมองว่าเราเชย...ไม่ทันสมัยไปโน่นนนน  เขียนคำผิดกันเป็นเรื่องปกติไปซะแล้ว   

ผู้ใหญ่ไม่เป็นแบบอย่าง  แล้วจะมาสอนลูก หลานได้งัย 

เราบ่น ๆ พูดนิดหน่อย  หาว่าเราชอบจับผิด เจอคนว่ากลับ  รู้สึกอึ้งไปเลยค่ะ

ถ้ามีคนมาเตือนเราว่าเราเขียนคำผิด ให้ข้อมูลผิด  เราซะอีกจะขอบคุณมาก

ตัวเราเอง  ตั้งใจจะไม่เอาความนิยมการใช้ภาษาวิบัติ  มาพูดคุย  โดยเฉพาะ FB

คนไทยมีภาษาดีๆ  ใช้  ปัจจุบันมาพูดเขียนผิด และเพี๊ยนนนนน กันเป็นเรื่องปกติมากๆ 

อีกไม่นาน  เด็กรุ่นใหม่จะไม่รู้ว่า  เขียนภาษาไทยให้ถูกต้องคำไหนบ้าง

เพราะเขียนผิด เขียนเล่นๆ ฮาๆ กันเป็นปกติ ประจำวัน   

ภาษาไทย  พิมพ์ผิดๆ เพี๊ยนๆ วันละหลายๆ คำ <--------- หยวนๆ  นิดหน่อยน่า  อย่าซีเรียจ
comment76-1:สำหรับเราบอกตรงๆเลยว่าเราจงใจวิบัติบางคำ (ขึ้นกับสถานการณ์และความเหมาะสม) เช่น 

เลย => เรย 
ค่ะ => คร๊า
แล้ว => แบ้ว 
นะคะ => นะก๊ะ 
อะไร => อัลไล

เป็นไงคะ วิบัติใช่มั้ยคะ >/\< คือ อันนี้ เราทราบว่าผิด เราต้องการใช้คำเพื่อสื่ออารมณ์ในประโยค (ใช้ในเฟซบุคหรือแชท) หรือ บางอันเราใช้เพื่อความเร็วในการแชท (ใช้ในห้องแชทส่วนตัวนะคะ) เช่น 

รู้ => รุ
อยู่ => ยุ 

วิบัติมากใช่มั้ยคะ 555+++ ขออภัยนะคะ พอดี เราจงใจจริงๆ แต่เราคิดว่ามันเป็นภาษาแชท (แตกแขนงออกมาจากภาษาพูด หรือภาษาเขียน //คิดเองค่ะ) 
แต่ถ้าถูกติ เราต้องยอมรับค่ะ  เราคงไม่ไปว่า แบบเฮ้ย เยอะ แต่ถ้าเขียนในรายงาน เรียงความ บทความ เราใช้ถูกต้องนะคะ ที่เป็นประเด็นคือ มีคนเจอคำวิบัตเหล่านี้ในงานวรรณกรรม ซึงอันนี้เราก็รับไม่ได้ค่ะ เพราะคำวิบัติ มันเป็น ภาษาแชท (นิยามเองเลยซะงั้น) ไม่ใช่สิ่งที่ควรจะมาลงหนังสือ 

ถ้าเราอ่านหนังสือแล้วเจอ เขียนว่า พระเอกหัวเราะร่วนเสียงดัง "555+++" 



แต่เท่าที่เราอ่านพันทิป และในเฟซบุค ช่วง 2-3 ปีหลังมานี่ คำผิดแบบ ผิดแบบไม่น่าให้อภัย คือ มันไม่ใช่วิบัติแบบจงใจ แต่เป็นการเขียนผิดเลยค่ะ อารมณ์ไม่รู้ว่า คำที่ถูก เขียนยังไง เราคิดเลยว่า การศึกษาด้านภาษาไทยเดี๋ยวนี้ไม่เคร่งครัดหรือคะนี่ เพลียค่ะ เช่น 

ประกาศ => ประกาด
ขี้เกียจ => ขี้เกลียด (ความหมายต่างมาก ไม่เข้าใจว่าเขียนผิดไปได้ยังไง)
ใบกะเพรา => ใบกระเพราะ 
เธอ => เทอ 

มีแย่กว่านี้แต่เรานึกไม่ออกนะคะ 

ปล. 
เพี๊ยน => เพี้ยน 
ซีเรียจ => ซีเรียส (คิดว่าลงตัว s น่าจะจบด้วย ส มากกว่า ><)
หรือเปล่าคะ

ถ้าทำให้ไม่พอใจเราต้องขออภัยนะคะ น้อมับคำติเตียนค่ะ
comment77:หยวนไปหยวนมาช่วยกันไปกันมา คอรับชั่น เลยเยอะแบบนี้ไงประเทศไทย ภาษีที่ทุกคนจ่ายไปก็หยวนๆให้นักการเมืองเอาไปกินแล้วกัน นิดหน่อยเอง ใครๆก็ทำกัน
comment78:ผมก็เป็นคนหนึ่งนะครับที่เคารพกฎ เคารพกติกา 
และเคยเป็นแบบเจ้าของกระทู้ด้วย อาจจะเพราะการที่เราเคารพกฎ และพอมีคนไม่เคารพ และได้เปรียบ คงทำให้ผมรู้สึกเสียเปรียบ และกลายเป็นหัวเสียไปในที่สุด 
ยอมรับเลยครับว่าไม่พอใจมาก ๆ ไม่เข้าใจว่าทำไมทำกันไม่ได้ 

แต่สุดท้ายก็ค้นพบว่า กับมีเราอยู่คนเดียวที่เครียดกับเรื่องนี้
เลยลองเปลี่ยนตัวเองใหม่ครับ
ไม่ใช่ว่าจะไม่เคารพนะครับ เคารพเหมือนเดิม แต่เปลี่ยนวิธีคิดกับคนที่เค้าหยวน ๆ แทนครับ

ตย. 
เมื่อก่อน : นัดกัน 10.00 ผมก็จะมาตรงเวลาประจำ แต่เพื่อนที่นัดด้วยกัน มันจะมาสาย ถึงสาย มาก ๆ ก็มี คอนนั้นจะเครียดมาก คือนัดมาทำงาน แต่นี้ยังไม่ทันเริ่ม ก็เครียดซะละ ไม่อยากทำซะละ และพอเพื่อนมา เราก็จะอารมณ์เสียใส่มันอีก ถามว่ามันรู้ตัวไหมม ก็คงจะรู้ตัวแหละครับ

ปัจจุบัน : นัด 10.00 ผมก็มาเวลาเดิม และถ้าครั้งไหนเพื่อนมาช้า ถามว่าผมทำยังไง
ตอบเลย ไม่ทำไรเลย อาจจะมีโทรไปบอกว่าถึงแล้วนะ แต่ด้วยน้ำเสียงปกติครับ คือผมไม่ได้เครียดอะไรด้วยเลย ปล่อยเลยครับ แค่บอกว่าเราถึงแล้ว แค่นั้น ส่วนเพื่อนจะรีบมา รึปล่าวอันนั้นเราไม่ใส่ใจแล้ว ถ้าตรงนั้นเราทำอะไรได้ก็ทำ ไม่ก็นั่งเล่นอ่านพันทิปไปเรื่อยเปื่อยครับ และพอเพื่อนมาก้บอกมันแหละครับว่ามันสายนะ และก็ทำงานกันต่อไป

วิธีนี้ผมว่าเพื่อนผมดีขึ้น เดี๊ยวนี้ไม่สายมากเท่าไหรแล้ว และตัวผมเองก็ไม่ได้เครียดด้วยครับ สบาย ๆ 

อาจจะดีนะครับ จขก. ลองนำหปปรับใช้ดูนะครับ
comment78-1:เรื่องนัดนี่เราเก่งมากเลย โดยเลทจนชิน สมมตินัด 10 โมงไม่มา เราจะบอกเลยว่า งั้นเราไปเดินดูของก่อนนะ ถึงแล้วโทรบอกล่ะกัน เราก็เดินช้อปสบายใจเฉิบเลยค่ะ ไม่สน ไม่โกรธ ไม่อะไรเลยค่ะ 555+++

สบายใจขึ้นเยอะ (เพราะฉะนั้น ถ้านัดใครแล้วมีแววจะเลท เราจะนัดๆตามห้าง หรือร้านหนังสือ อะไรก็ได้ที่เราพอฆ่าเวลาได้)

ในชีวิตโดนหนักสุด นัด 12.00 มาบ่ายสี่โมงเยอะอ่ะคะ แบบนั่งรอในแมค เราเดินซื้อของ วนกลับมานั่งในแมคสามรอบ --;; 

ความสามารถพิเศษที่พัฒนาจากโดนคนเลทใส่บ่อยๆคือ สามารถเดินซุปเปอร์ได้เกินสามชั่วโมง สบายๆค่ะ อ่านฉลากมันทุกอัน 555+++
comment79:/ จขกท ทำถูกแล้วค่ะ น่าชื่นชมมาก
ยอมเป็นแกะดำของฝูง ดีกว่าเป็นแกะขาวที่ทำผิดแล้วหยวนๆนะคะ ;)

คนไทยส่วนใหญ่ชอบเรียกร้องสิทธิของตัวเอง แต่ไม่เคยเคารพสิทธิของคนอื่น 

เรานี่ทำพยายามตามกฎทุกอย่าง อย่างจอดรถซื้อของริมถนนนี่เราไม่ทำนะคะ ถ้ามันทำให้รถติด และเลนนั้นไม่ใช่เลนจอดรถได้
เราทำเพราะหวังว่าเรื่องเล็กๆ หลายเรื่องๆ เริ่มต้นจากตัวเรา มันอาจจะทำให้สังคมดีขึ้น

เพื่อจะค้นพบว่า เปล่าประโยชน์จริงๆ =*= 

เคยเคาะกระจกแล้วบอกว่าตรงนี้ไม่ใช่ที่จอดรถ และที่คุณจอดทับอยู่มันคือเลนจักรยาน
ตอบกลับมาว่า จะอะไรนักหนา แปบเดียวเอง 
เราไม่เงิบที่เจอคำตอบแบบนี้ แต่แค่สงสัยว่าทำอะไรให้ถูกต้อง ถึงจะลำบากนิดนึง กลายเป็นเรื่องเยอะเรื่องมากในสมัยนี้ไปซะแล้วรึนี่
comment80:ผมเห็นด้วยครับ คิดเหมือนกัน เซ็งสังคมไทยมาก ทั้งการจราจร การเข้าแถวแล้วแซงคิว มันมั่วสุดๆอ่ะ ณ วันนี้
ผมเคยเจอคนไทยที่ญี่ปุ่นแซงคิวแล้วทำเป็นตลกกลบเกลื่อนแย่ครับ บางสิ่งบางอย่างในสังคมผมว่าควรมีวินัย
พูดไม่ได้ด้วยนะครับ คนไท โมโหไม่พอใจทันที 

แต่แยกขยะผมยังไม่ได้ทำ
comment81:ถึงคุณคห.80 อยู่ญี่ปุ่นหรือเปล่าคะ?


แยกขยะสนุกดีนะคะ เหมือนเกมส์สำหรับเรา ^^ ถ้าทำตลอดจะชินนะคะ ที่เมืองเรา แยกหลักๆเป็น 

ขยะเผาได้ ขยะเผาไม่ได้ พลาสติกรีไซเคิลได้, กระดาษรีไซเคิลได้, ขวด PET (ฝาขวดกับฉลากเป็นพลาสติกนะคะ), กระป๋อง แก้ว 

- พวกกระป๋องอลูมิเนียมของเราทิ้งเป็นแบบเผาไม่ได้ไปนะคะ เพราะเราล้างเท่าไหร่ก็ไม่สะอาด คิดไปว่าคงเอาไปใช้ไม่ได้ 
- พวกกระดาษนิตยสารแจกฟรี เราทิ้งเป็นแบบกระดาษรีไซเคิลไปเลยค่ะ อันนี้เหมือนจะผิด ไม่แน่ใจ
- ถามโฟม หรือพลาสติก ถ้าทิ้งแบบพลาสติกรีไซเคิล จะต้องล้างให้สะอาดก่อนค่ะ ถ้าเลอะ เป็นขยะเผาได้เลยค่ะ
- ขวด PET เช่า น้ำอัดลม, ขวดยาคูลท์นี่ ต้องล้างก่อนนะคะ แยกฝา แยกฉลาก 
- กล่องนมกระดาษ ต้องล้างตากให้แห้ง แล้วเอามาตัดค่ะ กล่องนมนี่ถ้าเราดึงฝาจีบเปิดกว้าง ตรงมุมจะมีเขียนว่า "ขอบคุณที่ช่วยสลับสนุนการรีไซเคิล" น่ารักดีค่ะ 

*ส่วนมากถ้าไม่แน่ใจว่าทิ้งแบบไหน ที่ฉลากจะมีระบุทั้งนั้นค่ะว่า ส่วนไหนทิ้งแบบไหน ละเอียดมากๆค่ะ 

ที่ไทยบ้านเราแยกแค่พลาสติก กระดาษ และขวด ขายได้ราคาดีที่เดียวนะคะ ^^ 

ตย. การตัดเพื่อรีไซเคิลกล่องนมค่ะ
comment81-1:เปล่าครับ จขกทอยู่ญี่ปุ่นหรอครับ อยู่ที่ไหน อยู่อีกนานมั้ย
ผมอยู่กทม.มาตั้งแต่เกิด บังเอิญมีโอกาสได้ไปเที่ยวญี่ปุ่น เห็นบางสิ่งที่ดีมาก
ซึ่งดูแล้วไม่ได้ยากเย็นที่จะทำกันในสังคมบ้านเรา เช่นการเดินขึ้นบันไดชิดซ้าย หรือไม่
ทิ้งขยะ ก้นบุหรี่ตามถนนหนทาง แค่นี้ก็เจริญขึ้นเยอะแล้วครับสำหรับบ้านเรา ยังไม่ต้อง
มีอะไรที่ไฮเทคโทโนโลยีครบเหมือนบ้านเค้าหรอครับ เอาเท่านี้ก่อนก็พอ

ถ้ามีโอกาสก็อยากไปอีกนะครับ
comment82:ถ้าหยวนๆ บางครั้ง เพราะมีเหตุจำเป็นก็พอเข้าใจได้นะ แต่ถ้าทำจนติดเป็นนิสัย จนทำให้คนอื่นเดือดร้อนนี่ต้องพิจารณาตัวเองและแก้ไขโดยด่วน ทุกคนสามารถทำผิดได้ค่ะ อยู่ที่ว่าเมื่อไหร่เราจะสำนึกและแก้ไขปรับปรุงตัว เรื่องเล็กๆ เริ่มจากตัวเรานี่แหละทำให้สังคมดีขึ้น ถ้าทุกๆ คนช่วยกัน อีกอย่างคนเราชอบโทษคนอื่น (อันนี้พูดในภาพรวมนะคะ ไม่ได้ตำหนิใคร ) แต่เราไม่มองดูตัวเอง อย่างเช่น ตอนนี้บ้านเรามีรณรงค์ต่อต้านคอร์รัปชั่นกัน เราไม่ชอบคนโกง แล้วตัวเราเองล่ะโกงใครหรือเปล่า เด็กๆ ขโมยตังค์พ่อแม่ ขโมยของเพื่อน ลูกจ้างขโมยของนายจ้าง นายจ้างโกงเวลาลูกน้อง ทุกๆ คนล้วนโกงกันในทุกๆ วัน เราทุกคนหยวนกันทั้งนั้น ไม่รูปแบบใดก็รูปแบบหนึ่ง แต่เพราะเรามองเรื่องนี้ว่าเป็นเรื่องเล็ก เลยมองข้ามไป แต่เรื่องเล็กๆ เหล่านี้ทำให้เมื่อโตขึ้นสามารถกลายเป็นปัญหาโกงระดับชาติได้ แก้ก็ต้องแก้ที่ตัวเราเองก่อนค่ะ
comment83:ผมก็อยู่ในสถานะกายคล้าย จขกท ครับ ทำตามกฎมันยากมากเหรอ
comment84:จ้า
เข้ามารับฟัง
เเละบอกว่าเข้าใจจ้า
comment85:คนไทยส่วนใหญ่ แยกแยะไม่ออกระหว่าง "ยืดหยุ่น" กับ "หย่อนยาน"
comment86:เพื่อนที่บอกให้อยู่ประเทศที่เจริญไปเลย ไม่ต้องกลับไทย เค้าคงอิจฉาคุณอ่ะ  ตอบกลับไปเลยค่ะ  "อย่างน้อยเราก็ต้องขอบคุณประเทศที่เจริญนี้ที่ทำให้เรามีโอกาสได้อยู่"  คาดว่าเพื่อนคงเงิบ  5555

title:เที่ยวทั่วไทย .. กินที่ไหน ทิ้งมันตรงนั้น!! .. ความมักง่ายที่แก้ไม่หาย
comment:เมื่อวานนี้ ผมมีโอกาสได้ไปเที่ยวทุ่งดอกกระเจียวที่ อช.ป่าหินงาม จ.ชัยภูมิ ซึ่งช่วงนี้จะเป็นช่วงเวลาที่ดอกกระเจียวเริ่มบาน จึงมีการจัดงานจัดสถานที่เพื่อรองรับนักท่องเที่ยวจำนวนมาก ที่สนใจเข้ามาชมความสวยงาม และบรรยากาศธรรมชาติอันสดชื่นนี้



ผมมีโอกาสได้ท่องเที่ยวที่ อช. ป่าหินงาม นี้บ่อยครั้ง ทั้งฤดูเทศกาล และ นอกเทศกาล (ช่วงฤดูหนาว บรรยากาศดี และสามารถขับรถขึ้นไปเองได้)

จุดหนึ่งที่เป็นที่สนใจก็คือ "ผาสุดแผ่นดิน" อันเป็นหน้าผาสูง ที่มีชะง่อนผาให้ถ่ายรูป มีก้อนเมฆพัดลอยเข้ามาหาตัว สวยงาม ซึ่งจะมีคนสนใจมาถ่ายรูปบริเวณนี้เป็นจำนวนมาก

แต่สิ่งที่พบได้ทุกปี และทุกช่วงเวลาก็คือ ขยะที่มีอยู่ตลอดทุกจุด โดยเฉพาะ ไม้แหลมเสียบลูกชิ้น! พบเห็นได้ทุกๆ 2-5 เมตร รอบตัว






ซึ่งผมก็เดินถ่ายรูปไป เก็บไป ในเวลา 10 นาที ผมเก็บได้ประมาณหนึ่งกำมือ คำถามคือ เค้าทิ้งเพราะไม่มีจุดทิ้งขยะ หรือ จุดทิ้งขยะไกลเกินไปหรือเปล่า
คำตอบคือ ไม่ใช่ .. ทาง อช. ได้จัดถังขยะรองรับไว้หลายจุด และไม่ไกลจากจุดชมวิวมากนัก .. จากรูป ผมนำไม้แหลมทั้งกำมือนั้นไปทิ้งถังขยะใกล้ๆ ได้อย่างง่ายดาย


นอกจากความสกปรกแล้ว ไม้แหลมนี้ยังอันตรายมากด้วย หากใครเดินเตะ แล้วเสียบเท้า หรือ เสียบเล็บเท้าเข้าไป .. การไปเที่ยวครั้งนี้ คงจะจำไปจนวันตาย

ช่วยกันเถอะครับ ช่วยกันดูแลรักษาความสะอาดเถอะ .. มีความสามารถหิ้วไปกินบนนั้นได้ ก็ช่วยเดินอีกนิด เอาไปทิ้งถังขยะด้วยนะครับ เป็นตัวอย่างให้กับเด็กๆ ได้ทำตามด้วยนะครับ

ปล. เพิ่มเติมจาก คห. ด้านล่างๆ เกี่ยวกับนักท่องเที่ยวบางกลุ่มยังฝ่าฝืนลงไปยืนถ่ายรูปในทุ่งทั้งที่มีป้ายห้าม
ถ้าจะไร้จิตสำนึกขนาดนั้น ซื้อไปปลูกที่บ้านถ่ายที่บ้านเลยเถอะครับ จะเอาใกล้ชิด ลงไปนอนเกลือกกลิ้งอย่างไรก็ได้ ทางอุทยานฯ มีที่เพาะพันธุ์ไว้แล้วเพื่อขายเช่นกันครับ
    แก้ไขข้อความเมื่อ 25 กรกฎาคม 2559 เวลา 09:05 น.
comment1:โหวตให้นะคะ จขกท มีจิตสำนึกดีมากๆ ตามเก็บไว้เป็นกำ ไม้แหลมนี่ของใครได้ล้ม หรือลื่นโดนจิ้มเข้าทะลุ สถานเดียวค่ะ
comment2:จริงกราบเลย ไม้ลูกชิ้นเนี่ย ทิ้งลงถังเถิด ใครเคยโดนแทงง่ามนิ้วจะรู้สึก
comment2-1:เคยโดนค่ะ ปวดมาก (โดนในงานโอทอป เขาใช้ไม้จิ้มฟัน จิ้มอาหารแล้ววางให้ชิม)ร้านที่เดินผ่าน คนชิมเยอะ แล้วไม่ถือไปทิ้งถังขยะ ทิ้งมันตรงนี้เลย เราก็เดินแบบไม่มองด้วย โดนไปเต็มๆ ปวดมาก นึกด่าในใจพวกที่ทิ้งเข็ดเลยค่ะ คราวหลังเดินต้องมองตลอด
comment3:เค้าใจบุญให้อาหารปลวกกันอยู่
comment4:มีคนมักง่ายแบบนี้มากๆ ประเทศถึงไม่เจริญ
comment5:มักง่ายจะตายคนไทย ขนาดลูกอมแจกฟรีวางในตะกร้าเล็กๆตรงเค้าน์เตอร์เช็คอินโรงแรม ท่านแกะแDกแล้วก็ทิ้งเศษซองลงในตะกร้านั่นแหละ
หรือไม่ก็ ลานจอดรถไปดูเอาเถอะ ถังขยะอยู่ไม่เกิน50เมตร พี่แกวางไว้ตรงพื้นข้างรถนั่นแหละก่อนขับออกไป น่าจับมาตบกะโหลกมากๆ 
นี่ส่วนเยอะเลยนะ ไม่น้อยเลย ที่เจอมา
comment6:
comment7:เรืองมักง่ายและทิ้งขยะไม่เป็นที่ไม่ทิ้งลงถังที่จัดให้ มีทุกที่ผมเห็นแล้วเก็บทิ้งถังทุกครั้งเพราะอันตรายมากอย่างที่ จขกท กล่าวไว้ ต้องปลูกฝังกันตั้งแต่ในโรงเรียน
comment7-1:ไม่ต้องรอถึงโรงเรียนหรอกค่ะ ควรปลูกฝังกันตั้งแต่ที่บ้านเลย
comment8:พวกนี้เป็นนักท่องเที่ยวแบบฝูงตั๊กแตน เข้าไปเสพแล้วก็ทำลาย 

พอมันเสื่อมโทรมแล้วก็ย้ายไปหาที่อื่นต่อ
comment9:ไม้เสียบลูกชิ้นเวลาทิ้งลงถัง หักปลายแหลมทุกครั้งก็ดีครับ
comment10:ด่านักท่องเที่ยวจีนว่าแย่ มักง่าย สกปรก...แต่เจ้าบ้านทำเอง

ต่างกันตรงไหน?
comment11:เป็นเกือบทุกที่ครับ ยิ่งบริเวณน้ำตก ทั้งแก้วพลาสติก ทั้งขวด ทั้งเศษขวด ที่ใส่อาหารกินเหลือ
รัฐบาลต้องมีแคมเปญโฆษณา เอาที่ดีๆ โดนใจ ให้สำนึก เกี่ยวกับเรื่องความสะอาดซักที
เอาตัวการ์ตูนหน่อมแน้มมาพากย์เสียงเด็กมันยังไม่ทะลุใจคนไทยเท่าไหร่ครับ
comment12:วันก่อนผมเดินไปซื้อของ ที่ห้างแห่งนึง
มนุษย์เพศหญิงสูงวัยมากับเด็ก พยายามเอาเศษแก้วพลาสติกยัดลงฝาท่อระบายน้ำ ...

มีแต่คนมอง แกก็เฉยๆ
ลูกหลานก็คงหล่นไม่ไกลต้นหรอก

ของพวกนี้ถ้าไม่ปลูกฝังแต่เด็กก็ยาก
คนไทยสอนให้เด็กเป็นคนดี ให้ไหว้ ท่องไปเถอะ...
คนมักง่าย มีเยอะกว่าคนมีวินัย

ปัญหาจราจร ปัญหาขยะ ปัญหามลพิษ
เริ่มต้นจากความมักง่ายทั้งนั้น

ไปถามคนขับรถมินิบัสหรือรถตู้ได้ครับ
ตรรกะ .. ต่อคิว = โง่ ... นี่ไม่ต้องสอนมันมาเอง
comment12-1:พอน้ำท่วมเพราะระบายไม่ทันก็ไปด่าผู้ว่าฯ
comment12-2:ถ้าเห็นตรงหน้าจะชี้ และตะโกนดังๆ ให้ได้ยินทั่วกันว่า
อ ย่ า ทิ้  ง ข ย ะ ล ง  ท่ อ ร ะ บ า ย  น้ำ ค่ ะ
อุ ด ตั น ท่ อ น้ำ ท่ ว ม เ ดื อ ด ร้ อ น ทั้ ง เ มื อ ง น ะ  ค ะ
ถ้าไม่อายเราก็เดินหนีไป
comment13:เคยมีโอกาสดูแลนักเรัยนเกาหลีมาทัศนศึกษา ระหว่างวันมีการแจกขวดน้ำให้ ซึ่งมันจะมีพลาสติกซีลฝาขวดไว้ คือระหว่างที่ทุกคนกำลังง่วนกับการแจกน้ำและของว่างก็ยังไม่ทันได้จัดแจงถุงใส่ขยะไว้ให้ (แน่นอนแถวนั้นก็ไม่มีถังขยะด้วย) น้องๆนร.ทุกคนพอฉีกซีลพลาสติกฝาขวดแล้วยังหาที่ทิ้งไม่ได้ก็จัดการยัดเศษซีลพลาสติกเล็กๆนั้นใส่กระเป๋ากางกางของตัวเอง

มันก็คงมีคนเกาหลีที่ประเภทฉีกเสร็จก็โยนทิ้งให้มันปลิวตามลมไปบ้างแหละเนอะ แต่ถ้าว่ากันตามตรงคนไทยที่ซื้อขวดน้ำมาพอฉีกเสร็จแล้วปล่อยให้ซีลมันปลิวละล่องไปตามสายลมมันพบเห็นทั่วไปจนเป็นเรื่องปกติจริงๆ ตามเซเว่นนี่ขนาดมีถังอยู่ตรงประตูก็ยังเห็นคนฉีกซีลปล่อยพลาสติกลอยละล่องจนชาชินอยู่ดี หลอดน้ำก็เช้นกัน
comment14:ทุกอย่างรอเด็กรุ่นใหม่อย่างเดียวครับ เริ่มใหม่ปลูกฝังกันใหม่ รุ่นเก่าปลูกฝังไม่ทันแล้ว มันอยู๔่ใน DNA ของหลายๆคน
comment14-1:รุ่นเก่าตอนนี้ ส่วนนึงก็กำลังเป็น พ่อ- แม่ อยู่นะคะ
ซึ่งพ่อ-แม่บางคน เห็นแล้วก็หวั่นใจในสิ่งที่เค้าจะปลูกฝังให้กับลูก
comment15:ที่นี่เราเคยเข้าไปแต่เช้ามืด แถวทางเข้ายังสะอาดอยู่เลย
พอขาเดินกลับออกมา โอ้โห ถ้วยมาม่า ถุงพลาสติก ไม้ลูกชิ้น ขวดน้ำทิ้งกันเกลื่อน
ก็ยังสงสัยตอนจะทิ้งลงพื้นนี่ไม่รู้สึกอะไรกันบ้างเลยเหรอ
comment16:แบบนี้ตามมาตราฐานไทยๆก็ต้องบอกว่าสะอาดมากๆแล้ว
comment17:พวกนี้ไม่มีจิตสาธารณะ.....  เคยพูด เคยอธิบายกับเพื่อนที่เทน้ำจิ้มลงบนพื้นทรายชายหาด  ต่อหน้าต่อตาเรา 

เพื่อนไม่ฟัง บอกมันเป็นน้ำ เดี๋ยวก็ลงทะเลไป
.
.
น้ำที่แกจะเทลงพื้นได้ มีแต่น้ำเปล่าแค่นั้นว้อย
comment17-1:น้ำตาด้วยครับ...

T_T
comment17-2:เอ่อ  น้ำตาก็พอได้ค่ะ
comment17-3:น้ำอย่างอื่นด้วยครับ อิๆๆ
comment18:
comment19:อีกนาน...และอีกนาน  เพราะมันมีการถ่ายทอดจิตสำนึก จากรุ่น สู่รุ่น   ไม่รู้เหมือนกันอีกนานแค่ไหนถึงจะแก้ได้ ตอบยาก
comment20:
comment21:สองปีก่อน ผมกับครอบครัวไปเที่ยวน้ำตกแห่งหนึ่ง แถวภาคตะวันออกเฉียงเหนือ  สิ่งที่เห็นคือขยะเต็มไปหมด บริเวณน้ำตก เลยตัดสินใจช่วยกันเก็บออกมาทิ้งถังขยะ ตรงที่ทำการ    เราคงต้องกลับมารณรงค์กันในเรื่องของการทิ้งขยะใหม่กันอีกสักรอบ หลังจากยุครณรงค์เรื่องไม่ทิ้งขยะ กับตาวิเศษ ก็ไม่ค่อยมีการรณรงค์กันอย่างจริงจัง  ทำให้คนรุ่นใหม่ (และเก่าด้วย) จำนวนไม่น้อย ทิ้งขยะไม่เป็นที่เป็นทาง
comment22:ระอาปนละอาย ทำยังไงนิสัยแบบนี้ถึงจะหายไปจากคนไทยบางคนสักที
comment23:คนทุกวันนี้รู้ครับ ว่าเป็นสิ่งที่ไม่สมควรทำ

ดังนั้นผมว่าบางทีการรณรงค์อาจไม่ได้ผลแล้ว

คนบางจำพวกต้อง จับ - ปรับ - ประจาน 

ทำคอกขังไว้ตรงปากทางเข้าก็ได้  เป็นห้องกระจกติดแอร์ให้สบาย มีเก้าอี้ให้นั่งโชว์หนังหน้า พร้อมตัวอักษรโตๆ "ผู้มีส่วนในการทำลายธรรมชาติ โดยการทิ้งขยะ"
comment24:ไม้เสียบลูกชิ้นนี่ แค่นึกภาพมันก็ลอยมาเลย
ตอนวัยรุ่นเรานัดกับเพื่อนจะไปดูโมเดิร์นด็อกที่งานฤดูหนาวของจังหวัด (บอกวัยมาก  )
กำลังเดินเที่ยวอยู่ เพื่อนเราร้องโอ๊ยยยย ก้มลงมองดูเท้าเพื่อน ไม้เสียบลูกชิ้น ปักอยู่ตรงง่ามนิ้วระหว่างนิ้วหัวแม่เท้ากับนิ้วชี้  ทำมุม 45 องศา เด่นมาก
ดนตรงดนตรีคืออะไร ไม่สนแล้ว รีบล้างแผลก่อน แล้วกลับบ้าน เซ็งมาก
comment25:ตอนเด็กๆ เคยโดนไม้เสียบลูกชิ้นจิ้มทะลุหลังเท้า ลึกประมาณ 1-2 นิ้ว ต้องไปหาหมอ ให้หมอล้างแผล ยัดสำลีเข้าไปทำความสะอาดในแผล ร้องไห้แงๆ แล้วก็ต้องฉีดยากันบาดทะยัก หน้ารั้วบ้านตัวเองแท้ๆ ... ฝีมือใครวะ? ...
comment26:ตอนเด็กๆเคยโดนไม้เสียบลูกชิ้นแทงหลังเท้าเหมือนกันครับ เดินๆอยู่โดนมันปักได้ไงก็ไม่รู้เลือดไหลเลย ต้องไปฉีดยากันบาดทะยักเหมือนกัน
comment27:เคยโดนไม้เสียบลูกชิ้นที่ชายหาดครับ  จำฝังใจเลย
comment28:ไม่ต้องไปว่าคนจีนหรอกค่ะ  เพราะคนไทยเอง ก็ยังเป็น  เห็นบ่อยๆ เอือมมากๆ

บางคนดูดีมีชาติตระกูลมีการศึกษา  แต่โห  เห็นแล้วเสื่อม
comment29:ควรมีกฏห้ามนำอาหารและเครื่องดื่มเข้าในเขตท่องเที่ยวธรรมชาติ ในกรณีถ้าไปเที่ยว ไม่ได้ค้างคืน ผมว่าเวลาไม่กี่ชม.
คงไม่ถึงกับหิวตาย และจัดให้มีร้านค้า ด้านหน้าทางเข้า ใครหิวมากก็ซื้อ ทานตรงนั้น
     คือมันแก้ที่ปลายเหตุไม่ได้ ก็แก้ที่ต้นเหตุไปเลยและต้องเข้มงวดอย่างจริงจัง ถ้าฝ่าฝืน จนท.พบเห็น ยึดปรับถ่ายรูปประจาน ห้ามมาเที่ยวเป็นเวลา 5 ปี
      เรื่องขยะ ทิ้งกันตามสถานที่ท่องเที่ยวป่าเขา หรือแม้แต่ทะเล เห็นแล้วมันแย่จริงๆนะครับ ช่วยกันเถอะมันไม่ได้ลำบากอะไร
comment30:ไม่ต้องดูอื่นดูไกลหรอกครับ 
     หลายๆท่านคงเคยเห็นภาพผู้คนปิดทองคำเปลวองค์พระ แล้วทิ้งกระดาษห่อทองคำเปลวมันตรงนั้นแหละ ผู้คนบางคนมักไม่ค่อยได้ใส่ใจในการกระทำ ทิ้งเกลื่อนไปทั่วทั้งๆที่เขามีถังหรือตะกร้าเตรียมไว้ให้ ยิ่งพระพุทธรูปที่มีคนเคารพนับถือมากๆ คนก็ไปปิดทองกันมากตามไปด้วย ก็จะมีเศษกระดาษจากแผ่นทองที่ปิดไปแล้วมากตามไปด้วย  บางคนอาจจะอ้างว่า"ก็ถังมันเต็ม"เพราะเจ้าหน้าที่เอาไปทิ้งไม่ทัน แต่หากมีจิตสำนึก...เต็มก็เอาไปทิ้งข้างนอกซิครับ แค่กระดาษชิ้นเล็กๆไม่กี่แผ่นเอง

เครดิตภาพจาก... http://namchiang.com/smf/index.php?topic=9839.0
comment31:ไม่เฉพาะแหล่งท่องเที่ยวหรอก เคยเจอพวกกินบนรถงี้ แล้วเปิดกระจกเขวี้ยงออกมาดื้อๆ ดีนะที่ขับรถตามห่างพอสมควร คนไทยโดยส่วนใหญ่ใหญ่ขาดจิตสำนึกสาธารณะกันจริงๆนะ ชาติเรามันถึงไม่ไปไหน คือขอจัดการการอะไรให้พ้นตัวก่อน คนอื่นจะเป็นยังไงไม่สน
comment32:เคยขับมอไซค์อยู่แล้วคันข้างหน้ามีเด็กนักเรียนประถมนั่งซ้อนท้ายพ่อมัน(มั้ง) อยู่ๆ มันก็ขว้างแก้วน้ำแข็งทิ้งข้างทางนั่นแหละ บางทีก็เห็นโยนถุงพลาสติกกล่องโฟมหลังกินหมดแล้ว เจอบ่อยมากเวลาขับตามรถคันอื่น ทิ้งก้นบุหรี่ก็มี บางคนถ่มน้ำลายสั่งขี้มูกลงพื้นถนนเลย ในรถไฟยิ่งตัวดี กินเสร็จทิ้งออกนอกหน้าต่าง เผลอๆ ปลิวไปโดนคนอื่นอีก -*-
comment33:อยากเล่าบ้าง...เมื่อวานไปเที่ยวสวนสัตว์เขาเขียว

กินไอติม แต่ไม่มีแรงทิ้งไม้ไอติม ขนาดถังขยะอยู่ห่าง

ประมาณห้าถึงหกก้าวแค่นั้นเอง ก็ยังเอาไปทิ้งไม่ได้

เมื่อวานไปดูสิงโตขาว บริเวณนั้นเต็มไปด้วยไม้ไอติม

แล้วอีกอย่างขอได้ไหม เขามีป้ายห้ามให้อาหารสัตว์

เราเจอสองแม่ลูก ลูกก็น่าจะสิบเอ็ดสิบสองขวบแล้ว

พูดคุยกันภาษาไทย น่าจะอ่านภาษาไทยออกนะ

โยนและปาแครอท ให้ลิง ซึ่งแม่และลูกก็ยืนข้าง ๆ

ป้ายห้ามให้อาหารสัตว์ ซึ่งเขียนไว้ทั้งไทยและเทศ

ติดป้ายไว้ทุกกรง เราเห็นและจี๊ดมาก

พูดเลยเขาห้ามให้อาหารสัตว์หรือเปล่าคะ

ป้ายก็เขียนไว้นะ เห็นทุกกรงเขียนป้ายห้าม ก็ยังมีคน

ละเลย ทำไมอ่ะทำไม
comment34:สิ่งเหล่านี้ต้องปลูกฝังกันตั้งแต่เด็กและในครอบครัวกันเลยทีเดียว
comment34-1:ในโรงเรียนสมัยนี้ เค้าไม่สอน ไม่ปลูกจิตสำนึกให้เด็กๆ กันเหรอครับ
สมัยเราเป็นเด็กยังจำได้ ทั้งครูสอนให้ทำยังไง มีเพลงให้ร้องให้จำ มากมายสารพัดวิธี

รวมถึงที่บ้านเองก็เป็นแบบอย่างที่ดี มีเศษขยะเศษเล็กเศษน้อย ก็คอยบอกให้เก็บไว้ก่อน เจอถังค่อยทิ้ง
ก็ทำแบบนี้มาจนจะขึ้นเลขสี่ ก็ไม่เห็นว่ามันจะเป็นภาระอะไรกับชีวิต
comment35:ตอนเด็กๆ เคยขึ้นเขาพะเนินทุ่ง อช.แก่งกระจาน สมัยที่ทางยังดีอยู่ ประมาณสิบปีก่อน ตอนช่วงวันหลังหยุดตรุษจีน 1 วัน บนเขามีแค่ครอบครัวเรา และจนท.อุทยาน 1คน

ไม่น่าเชื่อว่าปริมาณขยะที่ได้ไปเดินเก็บ จะเต็มถุงดำใบใหญ่ๆ ส่วนใหญ่จะเป็นขวดเหล้า ขวดโซดา เปลือกไข่ 

น่าเห็นใจพี่จนท.อุทยานมากนะคะ ที่ต้องมาคอยเก็บเศษขยะจากคนมักง่าย อยากจะเสพอากาศบริสุทธิ์ ชื่นชมธรรมชาติ แต่ทิ้งสิ่งที่ทำลายธรรมชาติไว้ ไม่คิดดูแลเพื่อลูกหลาน

ปล. เป็นครั้งที่ประทับใจมาก เพราะได้เจอครอบครัวนกเงือก ที่พาลูกมาหัดบิน
comment36:พ่อแม่ไม่สั่งสอน
ไม่ได้ด่า แต่คือเรื่องจริง เราขายของชำเด็กๆ ที่มาซื้อขนม ไอติม พร้อมพ่อแม่ แล้วเขาฉีกถุงขนมทิ้งลงพื้น ฉีกตรงไหนทิ้งตรงนั้น เด็กๆ ก็ทิ้งตาม รึเด็กทิ้งแล้วพ่อแม่เฉยไม่สอนให้ทิ้งถังขยะ .... 

โตไป ก็เป็นคนที่ พ่อแม่ไม่สั่งสอนแบบนี้แหล่ะค่ะ
comment37:ก็งงว่าทำไมชอบด่านักท่องเที่ยวจีนกัน

คนไทยก็ไม่ต่างกันเท่าไหร่
comment38:ไม่ต้องไปไหนไกล....

เอาแค่ โลตัส บิ๊กซี ก็พอ.....

รถเข็น มีปัญญาเข็นมา ขนขึ้นรถเสร็จ เข็นไปทิ้งท้ายรถคนอื่นเฉย....

แถมบางที ปล่อยไหลไป ชนใส่รถคนอื่น
comment38-1:สงสัยว่าต้องเข็นกลับไปคืนในห้างเหรอครับ
    หรือจอดรถเข็นไว้หลังรถตัวเอง  รอพนักงานมาเก็บ  ค่อยถอยรถออกกลับบ้าน
comment39:ไม้แหลมอันตรายมากค่ะ ขอบคุณคุณ จขกท. นะคะที่ช่วยเก็บไปทิ้งก่อนจะแมงเท้าใครเข้า

นักท่องเที่ยวบ้านเราบางส่วนยังขาดจิตสำนึกในการใช้ที่สาธารณะค่ะ
คนทิ้งเขาไม่คิดหรอกค่ะว่ามันสกปรก มันอันตราย คิดแค่ขี้เกียจเอาไปทิ้งแค่นั้น
บ้านเราอยู่ใกล้ชายหาด จันทร์ - ศุกร์ ชายหาดสะอาดมากค่ะ แต่เสาร์ - อาทิตย์ทีไร บรรลัยเกิด
นั่งปิกนิคกันตรงไหน ก็แหมะตรงนั้นล่ะค่ะ ทั้งถุง ไม้เสียบ เศษอาหาร เปลือกซีฟู้ดที่เอามาปิ้ง เศษถ่าน ถ้วยจานชามโฟม ช้อนส้อมพลาสติก ขวดน้ำ
จนบางทีเราก็แปลกใจ ตอนมาแบกมาเต็มพิกัด หนักแค่ไหนไกลแค่ไหนก็แบกมาได้
แต่ขากลับ กินหมดแล้ว ถุงเปล่าๆ ขวดน้ำเปล่าๆ ไม้ เปลือกซีฟู้ด ของพวกนี้เบากว่าขามามาก แต่เอาไปทิ้งไม่ได้ ทั้งที่ถังขยะก็ตั้งเป็นระยะๆ ไม่ได้ไกลเลย
กินตรงไหนก็กองตรงนั้น กินเสร็จสะบัดตูดกลับบ้าน มักง่ายมากๆ นักท่องเที่ยวแบบนี้ไม่อยากให้มาเลยค่ะ แย่มากๆ จริงๆ

ปล.ล่าสุดไปเก็บได้มาที่ อช.ธารโบกขรณี จ.กระบี่
ธรรมชาติป่าเขาน้ำตกสวยมาก กำลัวฟินกับกลิ่นป่าและน้ำตกที่กำลังหลาก แต่มาสะดุดเอาตรงขยะนี่แหละ ไม่ไหวจนพ่อเราต้องลงไปเก็บ
comment40:ไม่เกี่ยวกับการเป็นนักท่องเที่ยว แต่เป็นนิสัยของคนกลุ่มใหญ่ สังเกตในปั๊มน้ำมัน มีป้ายห้ามสารพัด มีทั้งขยะทั่วปั๊ม ทั้งทิ้งขยะ สูบบุหรี่ กินเหล้า  หรือดูข้างทาง  สารพัด เราคงได้แค่ระบาย แต่. ประชากรกลุ่มนี้มีจำนวนเยอะขึ้นทุกวัน


มีทางเดียวคือเก็บค่าเข้าแพงๆ เพื่อจ้างคนมาดูแลเก็บ
comment41:ผมว่าบางทีอาจไม่ใช่คนไทยก็ได้ ผมเคยเห็นเพื่อนบ้านแรงงานเรานี่แหละกินเสร็จแล้ว ก็โยนเลย อาจไม่ใช้บ้านเมืองเขา เขาเลยไม่สนใจความสะอาด
comment42:ผมก็ไม่เข้าใจเหมือนกัน
ผมไม่ใช่คนดี ไม่ใช่คนโลกสวย ไม่ใช่คนโมงโลกในแง่ดี
แต่ผมยังเห็นว่าเรื่องนี้มันสำคัญนะ แม้แต่พลาสติกที่แกะจากฝาขวดน้ำ ผมยังเก็บใส่กระเป๋ากางเกงเลย ค่อยไปหาที่ทิ้งข้างนอก
เวลาผมเปิดซองบุหรี่ มันจะมีส่วนฟอยล์เล็กๆที่ฉีกออกมา ผมยังไม่กล้าทิ้งพื้นเลย(ทั้งๆที่คนอื่นทิ้งกันทั้งนั้น ฟอยล์เล็กประมาณเซ็นนึงได้)
comment43:ที่เชียงใหม่ สถานที่ออกกำลังกาย หน้าศุนย์ประชุมนานาชาติ ผมเห็นพวก เด็กมัธยม มหาลัย วัยทำงาน ชอบมาจับกลุ่มนั่งกินเหล้า   

ผมก็เห็นมันทิ้งไปเรื่อย มีขยะทุกวัน กินแล้วไม่คิดจะเก็บมาทิ้ง นี่สะท้อนถึงพวกมักง่าย ตั้งแต่เด็กๆ เลย
comment44:ขับรถแล้วรถติดไฟแดง คันหน้ากินน้ำขวดเสร็จเปิดประตูวางไว้ข้างๆ รถ (คือทิ้งนั่นแหละ) แล้วขับออกไป
comment45:เจอแบบนี้แทบทุกที่ครับ ผมไปเชียงรายมา ที่จุดชมวิวไร่ชาชื่อดังแห่งหนึ่ง   ผู้หญิงสวยเอ็กซ์เซ็กซี่ถือแก้วชาเขียว  มานั่งอิ่มเอมกับบรรยากาศและรสชาติ ดูดซะจนชาเขียวหมดแก้ว  และผัวเธอก็มาเรียกถ่ายรูป   ผมเห็นเธอเยี่ยวซ้ายแลขวา เอ๊ย .. เอี๊ยวซ้ายแลขวา   ซึ่งตรงนั้นไม่มีถังขยะ เธอบรรจงนั่ง แอ็คท่าถ่ายรูประหว่างแถวต้นชา และก็เอาแก้วชาเขียวในมือเธอ  ซุกเอาไว้ใต้โคนต้นชา    .. 1 .. 2 .. แช๊ะ  และเธอก็ไปมือเปล่า   

แต่ผมเจอที่ทุเรศหนักกว่านี้คือ ผมขี่มอเตอร์ไซค์ตามท้ายมนุษย์ป้า  แกดูดน้ำอัดลมในถุงหมดแล้ว ก็เหวี่ยงทิ้งมาทางด้านหลัง   ผมก็หักหลบไม่โดน ผมรีบเบรคแล้วก็ย้อนกลับไปเก็บถุงนั้น  แล้วก็รีบบิดตามนุษย์ป้าแกไป (ขี่กันไม่เร็ว)   ผมก็ตะโกนบอกว่า  ป้าทำของหล่น   และผมก็เอาถุงพลาสติกนั้นโยนลงในตะกร้าหน้ารถแก  ...  มนุษย์ป้าแก่ด่าตามมาเป็นชุด  เฟี้ยงถุงมาทางผมที่บิดแซงไป   อย่างไม่รู้สำนึก  ...  มนุษย์ป้าเอ๋ย โยนถุงทิ้งลงข้างทาง ยังพอว่า  นี่เหวี่ยงมาทางด้านหลังแบบไม่นึกถึงคนที่ตามมาเลย
comment45-1:รถเก๋งราคาเป็นล้านก็ยังทำแบบนั้นเลย หมุนกระจกลงเหวี่ยงถุงขยะทิ้งออกนอกรถ
comment46:อย่าว่าแต่ในแหล่งท่องเที่ยวที่ห่างไกลผู้คนเลย

แถวคลองถม  วัดตึก. กทม แม่มสูบบุหรี่ทิ้งลงถนนหน้าร้านตัวเองเป็นกองๆเต็มไปหมด   ทุกๆวัน มันยังทำกันเลย.  สงสารแต่คนกวาดถนนต้องมาคอยเก็บกวาดให้พวกขี้ยาพวกนี้. (รวมทั้งเศษขยะเล็กๆน้อยๆด้วย)

จนท.   บ้านเมืองน่ามาจับปรับไปบ้าง
comment47:ไปหัวหินก็เจอค่ะ
comment48:เกาะแสมสารค่ะ ของทหารแท้ๆ แต่สกปรกมากกกกกกก เดินไปถ่ายรูปเจอแบบทั้งขวดน้ำ ถุงพาสติกเยอะแยะไปหมด เก็บค่าเข้าตั้ง 300

ไม่ได้เอาไปบำรุงอะไรเลยหรอ จักรยานมี 10 คันใช้ได้คันเดียวแบบร่อแร่ๆ
comment49:ที่ไหนๆก็เป็น ผมไปที่ทะเลสาบคาวาคูจิโกะ (ฟูจิ) ตรงโขดหิน จุดชมวิวที่ขึ้นชื่อมาก 
ก็ยังเห็นคนทิ้งก้นบุหรี่ กันหลายตัวเลย
ผมเชื่อว่าไม่ใช่คนญี่ปุ่นทำนะ เพราะญี่ปุ่นแทบร้อย%เขาไม่ทิ้งขยะเรียราด ผมไปอยู่โน่นมาสามเดือนก็พอเข้าใจ
น่าจะต่างชาติ

ส่วนตัวพอไปอยู่โน่น ผมดูดบุหรี่ผมยังเก็บก้นบุหรี่ไว้ในซองเลยนะ เพราะหาที่ทิ้งยากมาก

มนุษย์เราเดี๋ยวนี้ มักง่าย อยู่ที่จิตสำนึกล้วนๆ

ผมกลับมาไทย บางที ทนไม่ไหว ก็ทิ้งบุหรี่ มันข้างทางนี่แหละ 
เพราะเห็นคนทำเยอะ 

จิตใจมันควบคุมยาก
comment50:รณรงค์ไปก็ไร้ประโยชน์ค่ะ น่าจะต้องปลูกฝังจากครอบครัว คือ เคยเห็นผู้ใหญ่หลายคนรุ่นที่แบบว่ามีลูกมีหลานแล้วแน่ๆ ก็ยังทิ้งไม่เป็นที่เป็นทาง เนียนเสียบๆ ขยะเข้าไปตามพุ่มไม้บ้าง แบบนี้จะไปสอนใครที่ไหนได้ล่ะคะขนาดตัวเองยังทำ
comment51:ปัญหาหลักและเป็นปัญหาใหญ่ของขยะในสถานที่ท่องเที่ยวคือ ร้านค้าที่ขายของรอบๆบริเวณสถานที่ท่องเที่ยว โดยเฉพาะพวกร้านขายของกิน

ต้นตอของขยะก่อนจะถูกทิ้งจากมือนทท.มาจากกลุ่มคนที่หากำไรจากสถานที่เหล่านี้นั่นเอง และเป็นแบบนี้แทบจะทุกสถานที่ท่องเที่ยว คนพวกนี้จึงต้องรับผิดชอบครับ 

ต่อไปนี้ต้องออกกฎ เจ้าของร้านค้าในบริเวณสถานที่ท่องเที่ยว ทั้งร้านตั้งประจำ หรือเป็นรถเข็นขาจร ทั้งหลาย ต้องรับผิดชอบทำความสะอาดต่อขยะในบริเวณสถานที่ท่องเที่ยวนั้น เพราะพวกคุณคือต้นตอหลักของขยะ ถ้าทำไม่ได้ หรือไม่ทำ ก็ไม่ต้องอนุญาติให้มีการตั้งร้านค้าในบริเวณสถานที่ท่องเที่ยวนั้น ถ้าออกกฎตามนี้ รับรองปัญหาขยะจบเลย หรือน้อยลงไปมาก
comment52:เบื่อพฤติกรรมมักง่ายแบบนี้มากค่ะ เจอทุกที่จริงๆ  
ลานจอดรถ สะพานลอย ริมหาด ภูเขา แม่น้ำ วัดวาอาราม ฯลฯ
comment53:ปัญหาไม่ได้อยู่ที่อะไรเลยนอกจากจิตสำนึกสาธารณะ สิ่งที่เรายังขาดกันอีกมาก
เคยเห็นแม่เด็กคนนึง มากับลูกประมาณประถมต้น เดินมาถึงป้ายรถเมล์แล้วแม่ก็วางแก้วน้ำพลาสติกที่เดินกินมาไว้แถวๆนั้นเลยค่ะ
ทั้งๆที่ถังขยะก็มี ไม่ได้ไกลมาก แต่ก็ดูไม่ได้มองหาหรือสนใจเลยด้วยซ้ำ ตอนนั้นเราอยู่มัธยมก็ไม่กล้าเดินไปเตือน กลัวเค้าด่ากลับมา
เพราะเด็กมันเห็นแบบนี้ไงคะ เลยโตมาเอาอย่างตามไป
comment54:เป็นที่สันดาน และการปลูกฝังของสังคมครับ โดยส่วนตัวไม่เคยทำ แต่ก็ไม่เคยเก็บให้คนอื่นเหมือนกัน ชื่นชมเจ้าของกระทู้จากใจเลยครับ
comment55:สมกับเป็นประเทศด้อยพัฒนา

คงอีก หลายร้อยปี ที่ประเทศจะได้เป็นประเทศพัฒนาแล้ว
comment56:http://www.law.moi.go.th/124.doc

ไม่รู้ว่า มีใครยกเลิกไปหรือเปล่า
comment57:บางคนก็ชอบโทษว่าตรงนั้นตรงนี้ไม่มีถังขยะ
เราไม่เข้าใจว่าพอไม่มีถังขยะ ก็เอาทิ้งตรงนั้น เพื่อให้ขยะของตัวเอง ไปเป็นภาระของผู้อื่นเนี่ยนะ คิดได้ไง
เมื่อก่อนตอนเรียนและทำงานอยู่กรุงเทพ เวลาจะทิ้งขยะหาถังไม่ได้ เราก็หอบเศษที่จะทิ้งขวดน้ำแก้วน้ำกลับบ้านกลับหอหมดเลย
จนพ่อบ่นว่าทำไมเราต้องหอบขยะกลับบ้านด้วย ไม่รู้ว่าคนที่โตมาเป็นคนทิ้งขยะในที่สาธารณะทิ้งเรี่ยราดนั้นโตมาแบบไหน ถูกสอนมาแบบไหน (แต่พอ่แม่เราก็ไม่เคยสอนอะไรแบบนี้หรอก)
comment57-1:โทษว่าตรงนั้นไม่มีถังขยะ แต่ในบางสถานที่ไม่มีร้านค้า
คนพวกนี้ยังขวนขวายหาจนได้...หนักแค่ไหนฉันถือได้
หมดประโยชน์ชั้นทิ้งแกไว้กลางทางแล้วกัน
comment58:สันดาน
comment59:ชาติพันธุ์ไทยจริงๆ ยังมีความป่าเถื่อนอยู่สูงมาก ต้องใช้เวลาอีกหลายสิบปีถึงจะเริ่มเป็นชนชาติศิริไลซ์
comment60:พูดถึงวัยรุ่นสมัยนี้เขาคงไม่ได้อบรมกันจริงๆด้วยข้างบ้านผมมีอยู่สองสามบ้านเรียนโรงเรียนดีพ่อแม่ค่อนข้างมีสตางค์ส่งเข้าเรียนโรงเรียนดีๆแต่ทราบใหมครับพวกเขาเหล่านั้นขับรถกลับถึงบ้านรถไม่จอดในบ้านอาศัยจอดในถนนใกล้ๆบ้านผม เขาเหล่านั้นก็ทิ้งขยะไว้ข้างรถไม่ว่าจะเป็นแก้วกาแฟ ทิชชู ตั๋วทางด่วน ไม้เสียบลูกชิ้นพ่อเจ้าพระคุณแม่เจ้าพระคุณทิ้งไว้ข้างรถนั่นแหละ
comment61:ถ้าเอาเรื่องทิ้งขยะไปผูกกับเรื่องบุญบาป อาจจะแก้ได้นะ
comment62:ต้องปลูกฝังตั้งแต่เด็กเลยครับ ประเทศอื่นทำได้ ประเทศไทยก็ต้องทำได้ อยู่ที่การเลี้ยงดู อบรมสั่งสอนจริงๆ จนเป็นนิสัย ผมเองไม่เคยกล้าทำอย่างนั้นแม้อยู่ในที่ลับตาคน จะหิ้วกลับไปจนกว่าจะถึงถังขยะ
comment63:ใครเห็นคนทิ้งที่ไหน จัดไปสิครับ มือถือมีกล้องมี ถ่ายลงโซเชียลใช้มาตรการทางสังคมลงโทษ
comment64:ขอแสดงความนับถือ
comment65:ไปสามพันโบกช่วงต้นปี พวกไกด์เขาพาเดินชมไป เก็บขยะตามพื้นไป ขวดนํ้าเยอะมาก 
สามสี่วันก่อน ไปป่าละอู ที่นํ้าตก ขนาดเขาห้ามไม่ให้เอาอาหารขึ้นไป ก็ยังมีขวดนํ้า มีก้นบุหรี่ ถุงพลาสติก
เศษอะไรสารพัด จหท ที่เดินขึ้นไปกับผมจนถึงนํ้าตกชั้นห้าก็เก็บขยะไปเรื่อยๆ ผมก็ช่วยเก็บบ้าง ลงมาถึงข้างล่าง
มีขยะมาด้วย หนึ่งถุงใหญ่ (ถุงก็เก็บจากกลางทางนั่นแหละ) แย่ที่สุดมีคนเอาขวดนํ้าพลาสติกวางไว้บนง่ามกิ่งไม้ แค่ไม่เกิน 20
เมตรจากทางเข้า มันจะมักง่ายและขี้เกียจกันไปถึงไหนนี่ ไม่ต้องมีทัวร์จีนมาลงหรอก แค่พี่ไทย มันก็พังหมดแล้วหละ
comment66:ผมก็เพิ่งไปมาครับพาเด็กนักเรียนไปทัศนศึกษาที่ทุ่งดอกกระเจียว ขยะเยอะจริงๆครับ ผมกับเด็กเห็นเลยช่วยเก็บกันตลอดทาง ทั้งที่ถังขยะทางอุทยานเขาก็วางไว้ให้หลายจุด ก็ไม่ยอมทิ้งลงถังกัน แต่ที่ผมว่าแย่ที่สุดที่ผมเจอมาเมื่อวานก็คือ ที่ทุ่งดอกกระเจียวเขาจะทำเป็นทางเดินให้เราเดินชมดอกกระเจียว เขาห้ามนักท่องเทียวลงไปในทุ่ง ป้ายก็เขียนไว้ชัดเจน แต่ก็มีพวกมักง่ายหลายคนเดินลงไปโดยไม่สนใจป้ายแม้แต่น้อย แต่ที่ไร้จิตสำนึกที่สุดคือมีคนพูดออกมาว่า "ลงไปเลย ไม่ต้องสนใจกฎหรอก" คือผมนี่แบบ เฮ้ย เกิดมาในสังคมแบบไหนวะถึงจะพูดคำๆนี้ออกมาได้ เป็นคำพูดที่ไร้ซึ่งสามัญสำนึกมาก คือผมนี่อึ้งมากจริงๆ

ป.ล.ดอกกระเจียวสวยมากๆครับ รูปนี้ผมถ่ายเอง ไม่ได้ลงไปถ่ายในทุ่งนะครับ ถ่ายดอกที่อยู่ใกล้ๆ ติดกับทางเดิน
comment66-1:ผมเองก็เลือกถ่ายเฉพาะดอกที่บานใกล้กับทางเดินเหมือนกันครับ

ยืดมือถือไปสุดแขน ย่อ เกร็งอยู่นานกว่าจะได้ภาพแบบที่ลงไว้น่ะครับ ^ ^

ปล. ป้ายห้ามลงทุ่งใหญ่มาก ก็ยังจะฝ่าฝืนกันอีก .. ถูกเลี้ยงดู อบรมสั่งสอนกันมาแบบไหนกันนะ
comment67:มนุษย์ลิง  มีจำนวนมากขึ้นเรื่อยๆตามที่มีคนเคยเขียนเป็น
การ์ตูนอธิบายไว้
comment68:เอกลักษณืแบบไทยๆ ไปที่ไหน ต้องทิ้งขยะไว้ที่นั่น
comment69:ความคิดเห็นนี้ถูกลบเนื่องจาก   กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment70:ความคิดเห็นนี้ถูกลบเนื่องจาก   กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment71:แย่อะ 

ทุก ๆ ครั้งที่อ่านคอมเมนต์เกี่ยวกับ นักท่องเที่ยวจีน ที่มาทำกิริยาไม่น่ารักที่ไทย เราด่าได้ไม่เต็มปากเลย 

มันเหมือนว่าเราเห็นคนอื่นทำไม่ดี ประพฤติตัวแย่แล้วเราไปด่าเค้า แต่หันมาเห็นอีกทีลูกหรือคนในครอบครัวที่ทำตัวแบบนี้แทน

คือ บางทีมันก็แอบจุกนะ ที่อ่านคอมเมนท์คนไทยที่ไปด่าชาติอื่น ๆ แบบเสีย ๆ หาย ๆ
comment72:ช่วยกันได้ก็ช่วยกัไปเริ่มจากคนในครอบครัวก่อน
comment73:ไทย แน่ๆๆ
comment74:มักง่าย เอาแต่สบาย ร้านขายของอยู่ไกลยังไปหาซื้อมาได้
แต่พอของเหล่านั้นหมดประโยชน์ ก็ทิ้งไว้แถวนั้น
แล้วมาบอกว่าก็ไม่เห็นมีถังขยะ ไม่มีก็ไม่ได้หมายความว่าทิ้งตรงไหนก็ได้
ก่อนจะไปว่านักท่องเที่ยวชาติใด หันมามองดูตัวเองด้วยนะครับ...
#ไม้เสียบลูกชิ้นเสียบเข้าง่ามนิ้ว ซอกเล็บมันเจ็บมากมาย
ขยะในมือท่าน ช่วยพาเค้าลงถังด้วยนะครับ
comment75:คนเราประมาณว่า..ไม่มีใครเห็น หรืออีกคนไม่รู้..ก็จะเกิดความมักง่ายทันที

ผมมี taxi ของส่วนตัว
พอกลับถึงบ้าน ผมก็จะทำความสะอาดภายใน
ที่นั่งด้านหลัง มักจะมีจำพวกกล่องนม UHT ,ขวดน้ำเปล่า ,โค๊กแคน ,เปลือกลูกอม ,ใบเสร็จพวกร้านเซเว่น ,ตั๋วรถเมล์ ,ใบปลิวต่างๆ ,ทิชชู๊ ,เม็ดมะขาม ,แก้วกาแฟเย็น

บางทีมันก็จะทำให้ผดส. ที่ขึ้นมาเห็น ก็จะหาว่าเราไม่ดูแลอะไรเลยหรอ

ป่าวหรอก..เวลาใครลงปุ๊ป. อีกสักพักมีคนเรียกต่อ..เราก็จะไม่รู้หรอก ว่ามันจะมีอะไรแอบแฝงรึป่าว

ถึงได้บอกไง..คนเราเห็นว่าคนขับไม้รู้ไง ก็เลยมักง่ายกันใหญ่

ทั้งที่คนเหล่านั้น ก็ทำงาน office บ้าง ,หน่วยงานดีๆ บ้าง

ต่อให้เรียนจบมาสูงๆ บ้านช่องร่ำรวย..มันก็มักง่ายได้อีกเช่นกัน
comment76:ชอบคำจำกัดความของจขกท. มันคือความมักง่าย  ของแบบนี้เมื่อไหร่จะแก้ไขได้ซะที
comment77:สามัญสำนึกจิตสาธารณะคงสร้างยากแล้วแต่ปัจเจกบุคคลจริงๆ

เจอทุกที่ครับ เห้อ พวกเราคงภาวนาให้แต่คนรุ่นใหม่ช่วยกัน
มีความรู้สึกอยากรักษาสถานที่ท่องเที่ยวไทยให้คงอยู่ต่อไป

บอกก็กลัวหาว่ายุ่ง เจอพวกอัธพาลก็เกรงจะมีเรื่อง
เก็บให้ก็กลัวจะมองว่าโง่จริง สร้างที่ตัวเองก่อนแล้วกัน

ขอบคุณจขกท ที่มีจิตที่ดีงามที่จะช่วยให้สถานที่ท่องเที่ยว
เราไม่มีขยะจากคนจิตใจมักง่าย ขอบคุณครับ
comment78:เอาหมาไปเที่ยว แล้วก็ปล่อยมันขี้ไปทั่ว  ตามสถานที่ท่องเที่ยว โหดกว่าไม่ลูกชิ้นเยอะ มาทั้ง สี กลิ่น เชื้อโรค
comment79:เคยโดนเสียบเท้าตอนเด็กๆ เลือดสาด  จำมาจนวันนี้
comment80:ก็ไม่เข้าใจว่าทำไมไม่จับปรับไปเลย.  ทำสักปีมันก็จะชินไปเอง
ไม่ปรับเงินไม่ได้ผล. เพราะคนพวกนี้มันพูดไม่รู้เรื่อง
comment81:คนเรามักง่ายยจิงง

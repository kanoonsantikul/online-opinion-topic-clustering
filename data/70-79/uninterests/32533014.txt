title:ถามหนุ่ม ๆ สาว ๆ อายุ 46-50 ปี ว่า ช่วงปี 2520-2526 มีเหตุการณ์สำคัญอะไรเกิดขึ้นกับท่านบ้าง
comment:เขาว่าพฤติกรรมคน จะถูกสร้างจากประสบการณ์ที่พบเจอมาในชีวิต 
โดยเฉพาะเหตุการณ์สำคัญที่ผ่านเข้ามา ในช่วงอายุ 16 - 25 ปี 
ใครผ่านเหตุการณ์อะไรมา ก็จะมีแนวโน้ม ที่จะมีพฤติกรรมแบบนั้น

เลยอยากสอบถาม หนุ่ม ๆ สาว ๆ ที่อายุ 46 - 50 ปี ว่าในช่วงที่ท่านกำลังเป็นวัยรุ่นตอนต้นกัน (ช่วง พ.ศ. 2520-2526)
ว่ามีเหตุการณ์สำคัญอะไรเกิดขึ้นกับท่านบ้าง

เท่าที่เราหา ๆ ข้อมูลดูก็จะเจอพวก
- ปี 2520 ข่าวรัฐประหารล้มล้างรัฐบาลยุคของนายธานินทร์ กรัยวิเชียร
- ปี 2520 จรัล มโนเพชร มีเพลงอุ้ยคำ ที่ดังมาก
- ปี 2521 มีหนังเรื่อง อีโล้นซ่า ดังฉีกแนวมากๆ
- ปี 2526 กรุงเทพฯ น้ำท่วมใหญ่ 


มีท่านใดที่เจออะไรที่ต่างออกไป แล้วรู้สึกมันเป็นเหตุการณ์สำคัญ ที่ยังจดจำได้จนถึงทุกวันนี้ไหมคะ
comment1:ปี 2525 ผมเข้าเรียน ป.1 ครับ ร้องไห้ไม่อยากไปโรงเรียน คุณพ่อต้องไปส่งและรอดูอยู่ที่ใต้ต้นมะขามครับ
comment1-1:เข้าเรียน ป.1 ปี 2525 เหมือนกันค่ะ
comment2:ปี 2525 กรุงเทพฯ ฉลอง 200 ปี รู้สึกว่ายิ่งใหญ่มากค่ะ
comment3:อายุไม่ถึง 46  จำได้แต่ราวๆ ปี2527  

1.วงคาราวานมาอยู่ค่ายดนตรี น้าเต๋อ เรวัติ เพลงเพราะ เรียบเรียงดนตรีดี  ดอกไม้ให้คุณ กำลังใจ เอาทำนองเพลงญี่ปุ่นมา
หลังจากนั้นเพลงของวงคาราวานห่วยแตกมาก ทำเป็น unplug แต่ไม่มีความไพเราะเลย
ฟังเปรียบเทียบจากนี่ [Spoil] คลิกเพื่อดูข้อความที่ซ่อนไว้
กับนี่ เพลงเดียวกัน แต่ห่วยแตกไม่ได้เรื่อง [Spoil] คลิกเพื่อดูข้อความที่ซ่อนไว้

2.ทูน หิรัญทรัพย์ออกเทปชุดแรกเพลงก็เพราะ
3. มีเทปอัลบั้ม นันทิดา 27 เพลงก็เพราะ
4. คาราบาวออกเทป เมดอินไทยแลนด์ ดังเป็นพลุแตก
comment4:เรื่องอีโล้นซ่านี่ ฉากโป๊นี่เรียกว่านักแสดงใจกล้ามากในยุคนั้น  
พอยุคพล.อ. เกรียงศักดิ์  ก็ต้องฟัง ไทยรวมกำลังตั้งมั่น จะสามารถป้องกันขันแข็ง ถึงแม้ว่าศัตรูผู้มีแรง มายุแยงก็จะปลาศไป
2525 โลกาวินาศ  คงเคยได้ยินคำนี้นะ
comment5:จำได้ว่ามีเหตุการณ์ที่สำคัญคือการรบที่เขาค้อ จังหวัดเพชรบูรณ์ ตอนนั้นรู้สึกสลดใจกับการสูญเสียชีวิตทหารและยุทโธปกรณ์จำนวนมาก แต่แล้วภาระกิจโดยทหารก็ไม่สำเร็จ ในที่สุดต้องจ้างชาวแม้วมาช่วย
comment6:ผมเพิ่งไปทำงานขายแรงงานที่
สิงคโปร์ เงินไทย 100 บาท แรกเงิน
เหรีญสิงห์ฯได้ 13 เหรีญ
แต่ปัจจุบันแลกได้ 3 เหรีญ กว่าๆ
comment7:จำได้ว่าช่วงนั้นใครทำตัวแปลกๆ พูดแปลกๆ โดนจับข้อหาเป็น ผกค หมด
comment8:ได้รู้จักกับ มานี ชูใจ มานะ ปิติ วีระ เพชร เจ้าโต เจ้าแก่
comment9:บางเขน หลักสี่ ดอนเมือง อยู่กันเยอะเหมือนกันนะครัชแถวนี้ 55
comment10:คนไทยมีความสุขครับ  ฟังเพลง สาว สาว สาว , ดูหนังเรื่องเตือนใจ   เอ้อ พูดถึงก็แก่น่ะนี่5555
comment11:https://www.facebook.com/media/set/?set=a.368168286616553.1073741836.346363802130335&type=1

ผมอยู่นอกคำถาม เข้ามาตอบนี่ผิดหรือเปล่าครับ
comment12:ยังต้องเขียนจดหมายถึงแฟนอยู่เลย
comment13:อีโล้นซ่าตอนนั้น เดี๋ยวนี้เป็นสะใภ้ของจิราธิวัฒน์ใช่ป่าวคะ
comment13-1:เนาวรัตน์ ซื่อสัตย์ ปัจจุบันเปลี่ยนชื่อเป็น สิทธิรัตน์ ซื่อสัตย์ เป็นคนละคนกับ เนาวรัตน์ ยุตะนันท์ ครัช
comment13-2:คือเนาวรัตน์ทั้งสองคน ต่างเป็นแฟนเจ้าสัว(ที่เป็นคุณปู่ของน้องพีช ฮอร์โมน)ทั้งคู่ค่ะ

เนาวรัตน์ ยุกตะนันท์หรือป้าจิ๊ก เป็นแฟนเจ้าสัวนานมาแล้ว ก่อนที่เจ้าสัวจะแต่งงานกับอาภัสราอีก ตอนนั้นควงกันอยู่ดีๆ เจ้าสัวประกาศจะแต่งงาน ป้าจิ๊กอุตส่าห์ดีใจ แต่พอเจ้าสัวประกาศแต่งงานกับนางงามจักรวาล ป้าจิ๊กเงิบเลย

ส่วนเนาวรัตน์ ซื่อสัตย์ หรือโล้นซ่าส์ คบกับเจ้าสัวตอนที่ต่างคนต่างอายุมากแล้ว เจ้าสัวก็หย่าขาดจากนางงามจักรวาลนานแล้ว แต่ถ้าจำไม่ผิด ก็เหมือนจะเลิกรากันไปแล้วนะ

ปล.อายุยังไม่ถึงเกณท์ที่เจ้าของกระทู้ตั้งไว้นะ เล่าจากความทรงจำตอนเด็กมากๆๆๆๆๆ อิอิ
comment14:2525 ฉลองกรุง 200 ปี

อายุ 2 ขวบกว่าๆ จำความได้ครั้งแรก เราจำหลังคาวัดพระแก้วได้

จำได้ว่ามาเที่ยว
comment15:ปี 2525 กรุงเทพ ฉลอง 200 ปี
ได้ยินชื่อเต็มของ กรุงเทพ ครั้งแรกในปีนี้ ก่อนเพลงอัสนี วสันต์จะเอามาร้องในปี 35
comment16:^
comment17:ถ้าจำไม่ผิดปี2525ไปดูคอนเสิร์ตคาราบาวครั้งแรกที่เวลโรโดรมหัวหมาก แล้วก็แสดงไม่จบเพราะเด็กช่างกลตีกันก่อน...นับแต่นั้นมาคาราบาวเปิดคอนเสิร์ตทีไรมีตีกันตลอดๆ
comment18:เราก็จำฉลองกรุง 2525 ได้นะคะ 
ตอนนั้นเด็กมากแต่พ่อกับแม่พามาเที่ยวงาน

ที่จำได้ตลอดคือเข้ากรุงเทพฯทีไรไปแดนเนรมิตรทุกครั้ง
comment18-1:เพลง  ของ ฟรีเบริด กำลังดังเลยครับ
comment19:ครั้งแรกของชีวิตที่เดินเข้ารั้วมหา'ลัย รามคำแหง รหัส251_  _  _  _. _
comment19-1:สวัสดีศิษย์พี่ ว่าแต่ตอนนั้น ผมพึ่งเกิดละ
comment19-2:สวัสดีรุ่นพี่ครับ ผมรหัส 303023...
comment20:หมูกิโลกรัมละ  20 บาท
comment21:น่าติดตาม
comment22:เรียน ป 6 อิหร่าน จับ 52 ตัวประกัน อเมริกา  โคไมนี่  ยึดอำนาจ พระเจ้าชาห์ , เพลงชุด รวมดาว  กำลังดัง  มากๆ  
ผมเรียน ม 2  อังกฤษ  รบ  อาร์เจนติน่า เรื่อง หมู่เกาะ ฟอล์แลนด์  เครื่องบินรบขึ้นลงได้ทางดิ่ง 
เรียน ม 3  พลเอกเปรม เปิดนิคม มาบตาพุด , เริ่มสร้างโรงไฟฟ้า บางปะกง 
เรียน ม3 อิรัก เรื่มรบ กับ อิหร่าน  
เรียน มหาลัยปี 1  พลเอกชาติชาย โดนยึดอำนาจ
comment22-1:เพลงชุดรวมดาว ชุดแรก ออกอัลบั้ม ปี 2527 ครับ
comment23:มีหลายเหตุการณ์มากมายเกิดขึ้น นึกได้แค่ส่วนหนึ่งเท่าที่พอจะจำได้นะ
1) โทรทัศน์ปิดสถานีประมาณ 6 โมงเย็น เปิดอีกทีประมาณ 2 ทุ่ม  ตามนโยบายประหยัดกระแสไฟฟ้าของรัฐบาลยุคนั้น
2) ยุคทองของซีรีส์จีนดัง ๆ ที่ประทับใจขึ้นหิ้งเป็นตำนาน (กระบี่ไร้เทียมทาน เจ้าพ่อเซี่ยงไฮ้ จอมโจรจอมใจ คมเฉือนคม ฯลฯ) ยุคนี้ทั้งนั้นเลย
3) โรงภาพยนตร์ประเภทสแตนอโลนมีเกลื่อนกลาดทั่วกรุงเทพฯ  ปัจจุบันใครอยากสัมผัสบรรยากาศแบบนี้ คงต้องไปดูที่สกาล่าที่เดียวแล้วมั้ง
4) ดาราไทย ช่วงนั้น จารุณี สุขสวัสดิ์ ดังมาก ๆ ครับ เป็นยุคทองของเธอจริง ๆ
5) ไทยจัดเอเชียนเกมส์ครั้งที่ 8 ปี 2521  ตอนนั้นมีถ่ายทอดสดทางทีวีด้วย  ความรู้สึกในขณะนั้นมันยิ่งใหญ่มาก ๆ 
6) กรุงเทพฯ ฉลอง 200 ปี พ.ศ. 2525 กับน้ำท่วมใหญ่ปี 2526 ตามที่ท่านข้างบนกล่าวไว้
7) ประธานาธิบดีโรนัล เรแกน ของสหรัฐถูกลอบยิง (แต่ไม่ตาย) ปี 2524
8) เครื่องบินโดยสารของเกาหลี (ใช่ป่ะไม่แน่ใจ) ถูกจรวดขีปนาวุธของรัสเซียยิงตกในคาบสมุทรเกาหลี ปี 2526 เป็นข่าวช็อคโลก
9) สงครามแย่งชิงหมู่เกาะฟอคแลนด์ ระหว่างอังกฤษกับอาเจนติยา เป็นกรณีพิพาทที่ดังมาก ๆ ในยุคนั้น น่าจะประมาณ ปี 2525 (ดังมาจนถึงปัจจุบัน ขนาดฟุตบอลโลก ถ้า 2 ประเทศนี้มีโอกาสเจอกัน  ถือเป็นแมซต์หยุดโลกกันเลยทีเดียว)
    ใครมีเหตุการณ์อะไรช่วยนึกต่อนะ  ทบทวนความหลังกัน
comment24:เข้ามาเพราะคำว่า สาว 46-50   ขอบคุณมากที่ยังให้เป็นสาว

ปั 2525 อายุ 16 เข้ามหาวิทยาลัยธรรมศาสตร์
อุดมการณ์ยังพอมี แต่เบาบางลง
ที่พอจำได้ คือร่วมเดินขบวนประท้วงการขึ้นค่ารถเมล์  ออกค่ายอาสาพัฒนาชนบท
ร่วมงานระลึก 14 ตค  ชื่นชมเพลงเพื่ออุดมการณ์   ( เช่น ดอกไม้  ดอกไม้จะบาน บริสุทธิ์กล้าหาญจะบานในใจ)
เพลงของ มธ. ที่ฟังแล้ว รัก มธ. (เพลงนี้ เพลงเรา ธรรมศาสตร์พวกเรา เจ้าของ....)

ขณะเดียวกัน ก็ชื่นชมเพลงของวงสาว สาว สาว หวานแหวว กำลังดัง
เพราะแอมเข้าเรียนที่ มธ.

ธรรมศาสตร์เริ่มมีดารา เช่น หน่อย บุษกร กวาง กมลชนก แอม เสาวลักษณ์ ฯลฯ

เป็นธรรมศาสตร์ที่เข้มข้นน้อยลง  แต่พอจบทำงาน
ทุกคนในกลุ่มเป็นหัวหอกแสวงหาความยุติธรรมในที่ทำงาน
เมื่อเผชิญโลกแห่งความเป็นจริง ที่หาความยุติธรรมได้ยากยิ่ง
ก็ผิดหวัง หันเข้าหาเหล้า บุหรี่ (กลุ่มผู้หญิงนะเนี่ย)

ทุกวันนี้ ทุกคนกลายเป็นแม่ของลูก 
ที่เคยออกค่าย ทำเพื่อประชาชน แสวงหาความยุติธรรมให้สังคม
สลายไปกับสายลม  กลายเป็นหนูถีบจักร ตัวหนึ่ง
comment25:เอาเท่าที่จำได้นะครับ ถูกบ้างผิดบ้าง เรียนมัธยมแถวเซ็นทรัล จบมศ 5 รุ่นสุดท้าย
เรียนต่อที่รามคำแหงรหัส 261....  วงชาตรี สุชาติ ชวางกูร หมอเสียงแหลมจำชื่อไม่ได้ นันทิดาร้องเพลงไทย
คาราบาวดัง กางเกงยีนส์สีฟ้าที่สวนจตุจักรตัวละ 250 บาท
comment25-1:ใช่หมอพันทิวา  สินรัชตานันท์  ร้องเพลง "เทพธิดาดอย" ที่ดังสุด ๆ ในยุคประมาณปี 2523 - 2525 หรือเปล่า
comment26:ไม่แน่ใจว่านายกเปรมโดนชกหรือยังตอนนั้น
comment27:ผมทันกินนม ยี่ห้อ สินไท รวมถึงเครื่องใช้ ผงซักฟอก ค่าเงิน 25 บาทต่อ 1 ดอลล่าห์
เพลง เมดอินไทยแลนด์ดังมาก รวมถึงได้ยินบ่อยๆ คือ นางงามตู้กระจก ตอนนั้นยังเด็ก ไม่รู้ว่า เพลงพูดถึงอะไร แต่ฟังเสียงคนร้อง หน่อมแน้ม มาก
เคยดู ละครเรื่อง พระอภัยมณี แสดงโดย คุณเนาวรัตน์ พงษ์ไพบูลย์ ตอนนั้นคิดว่า ชื่อเหมือนผู้หญิงเลย รวมถึงผูกพันธ์กับหนังของ ไชโย ภาพยนตร์
comment28:พรรคอมตะ ประชาธิปัตย์ วนเวียนเป็นรัฐบาลมาหลายสมัย
มายุค 2520-2527 พลเอกเปรม เป็นายก

พรรคประชาธิปัตย์ว่างจากรัฐบาล มาเล่นบทบาทเกมการเมืองในราชการกทม จนกระทั่งครองเสียงมากมาถึงทุกวันนี้
comment29:และอีกอย่าง เราได้รู้จักหนังสือ
ตระกูลฟ้า ค่ายมติชน
หนังสือนิยายแปล
หนังเรื่องวัยอลวน สวัสดีคุณครู
และเรายังได้รู้จัก คุณเปรม ป้าพลอย
และท้ายสุดฉายาตัวละครที่ ชานหนุ
แห่งไทยรัฐตั้งให้บุรุษคอดำ เอ๊ยคอเอียง
คือ... ท่านเป็งสูติง และสมุนคู่กายนาม
ชวนป๊วย
comment30:เป็นคนนึงที่ผ่านเหตุกราณ์สําคัญทางการเมืองในอดีต
 1 14ตุลา16 เเม่ขายข้าวเเกงจําได้ยังช่วยเเม่ห่อข้าวส่งให้นักศึกษาเลย ครั้งนั้นเเละที่เป็นมวลมหาประชาชนที่เเท้จริง
 2 เหตุกราณ์ในธรรมศาตร์19 ป่าเถื่อนมากจากการยุยง
 3 พฤษาทมิฬ 35  อยู่จนจําลองถูกจับเลยกลับบ้าน ตอนนั้นศรัทธาจําลองมาก
 4 ราชประสงค์เลือด  โศกนาฏกรรมที่ไม่น่าเกิดขึ้นเลย วันสลายไม่อยู่ทํางาน
 5 ปัจจุบันเหมือนสิบสี่อีกครั้งดั่งเพลงของเสกโลโซเลย 555555
comment31:นึกได้อีกเรื่อง  ปี 2524 วงดนตรีแกรนด์เอ๊กซ์ ชุดแกรนด์เอ๊กซ์โอ ขายได้ล้านตลับ เพลงในยุคนั้น เช่น บัวน้อยคอยรัก ทาสรัก ลมสวาท ฯลฯ ดังมาก ส่วนวงสตริงอื่น ๆ  แม้ว่ายอดขายจะไม่ได้ล้านตลับเท่าแกรนด์เอ๊กซ์ (ในปีที่เอ่ยถึง)  แต่ความดังไม่ยิ่งหย่อนกว่ากันเลย เช่น วงชาตรี รอเยลสไปซ์ส เป็นต้น
comment32:๒๕๒๕ คับ

คือ...

เพิ่งเกิดน่ะ
comment33:อ่านความเห็นต่างๆ แล้วก็ขอรื้อฟื้นความทรงจำไปด้วยกันครับ ^^
ช่วงนั้นเป็นวัยเด็กกำลังย่างเข้าสู่วัยรุ่น เพิ่งเข้ามาเรียนที่กรุงเทพฯ ปี 2525 ฉลองกรุงรัตนโกสินทร์ 200 ปี 
ก่อนหน้านั้นยังเด็กน้อย อยู่ตจว ดูทีวีไอ้มดแดงอยู่ เลยจำไรไม่ค่อยได้เลยส่วนมากจากการอ่านข่าวและฟังผู้ใหญ่คุยกัน
หลายเหตุการณ์ไม่แน่ใจว่า หลังปี 2526 หรือเปล่านะครับ แต่น่าจะช่วงๆ ใกล้กัน

สกายแล็ปตก
เอเชี่ยนเกมส์ครั้งที่ 8 ที่กรุงเทพฯ
ม๊อบประท้วงการขึ้นค่าโดยสารรถเมล์ (คุ้นๆ ว่าขึ้นมาตั้งหนึ่งสลึงแน่ะ)

ขอเพิ่มเติมเรื่องราวที่นึกถึง แต่ไม่ใช่เหตุการณ์สำคัญๆ นะครับ
หนังนิยายรักนักศึกษาของศุภักษร และเทพบุตรต๊ะติ๊งโหน่ง
ทีวีรายการประตูดวง ตลกเชิญยิ้มเริ่มมีชื่อเสียง ตามหลัง เด่น เด๋อ เทพ
รายการวิทยุก็ รถไฟดนตรี วิทยา ศุภพรโอภาส
วงดนตรี แกรนด์เอ็กซ์ รอยัลสไปร์ท ดอนสอนระเบียบ แม็คอินทอช อินโนเซนต์ คาราบาว
เพลงชุดแกรนด์เอ็กซ์โอดังมาก เพลงสอบตก เพลงสากลก็ More than i can say , Simon Say
เบรดแด๊นซ์ สเกตล้อ ตำหนักไท เดอะพาเลซ
หนังสือสตาร์ซอคเกอร์ กีฬาการ์ตูน
comment34:อายุ 46-50 เรียกหนุ่มๆสาวๆๆๆ   อือ
comment35:อายุ 46 พอดีเลยค่ะ

- เล่นเสก็ตซ์กันทั่วบ้านทั่วเมือง 
- ดูหนังต้องไปสยาม ลิโด้ เอเธนส์
- กางเกงยีนทรงมีปีก ยี่ห้อแพงๆ Police มั้ง ฮิตมาก เสื้อก็ต้อง Domon
- เพลงของ Boy George ดังเหลือหลาย เพลงไทยก็ พวกค่ายรถไฟดนตรี ฟรีเบิร์ด สาวๆๆ ภูสมิง
- หนังสือวัยรุ่น บงกช ที่ศุภักษรเป็นเจ้าของ นางเอกก็ อรพรรณ วันวานยังหวานอยู่ พระเอกก็วงแมคอินทอช พี่ต้น พี่อู๋
- ม.2 เรียนวิชา กะบี่ กระบอง ไม่รู้เรียนไปเพื่อไร 
- ซื้ออะไรเกี่ยวกับการเรียนก็ต้องไปถึงศึกษาภัณฑ์โน่น
- โทรศัพท์บ้านเป็นแบบแป้นเอานิ้วจิ้มเบอร์ แล้วหมุน ปุ่มกดยังไม่มีนะจ๊ะ
- ก๋วยเตี๋ยวอร่อยๆ ชามละ 10 บาท ข้าวผัดก็ 10 บาท ใส่ไข่ 12 บาท
- แป๊บซี่ขวดละ 3 บาท
- ค่ารถสองแถว 2 บาท รถเมล์ 1 บาท
- มาบุญครองเพิ่งเปิดตอนเราอยู่ ม.4
- จีบกันด้วยการเขียนจดหมาย คลาสสิคมากๆ 
- สินค้า Sario ถือเป็นอะไรที่ใหม่ แพง ไฮโซสุดๆ

จำไม่ได้แล้วค่ะ แหะๆ
comment35-1:ที่ลานใต้ดินเซ็นทรัลลาดพร้าว
เพลงเพราะไมเคิล แจ็คสัน
เวลาเล่นแล้วหกล้ม เข่าเขียวไปหลายวัน
ผมก็ชอบแกล้งล้ม เพราะจะได้กลิ้งไปกับสาวๆ
comment35-2:ไปเล่นกันมั้ย
comment36:ช่วง พ.ศ. -2526   ยังเรียนอยู่ พณิชการธนบุรีอยู่เลย  แต่จำได้ว่า น้ำท่วม ปี 2526 แถว ประตูน้ำ ราชประสงค์ ต้องเดินลุยน้ำ ที่สูงถึงเอว
comment37:....ผมจำอะไรไม่ได้เลย ปี 2525 ผมเดินทางไปมรกตนครกับ จอมพราน รพิน ไพรวัลย์ ... เป็นนิยายที่อ่านแล้วเสียงานเสียการที่สุด(แม่บอกไว้)....
comment37-1:หรา....พ่อแงซาย
comment37-2:....................โล่งอก ที่ไม่ใช่บุญคำ..................
comment38:จำได้ว่า....ชนะพี่น้องตัวเองเป็นล้านๆ
แล้วเจาะไข่แม่ของตัวเองได้ครับ
comment39:หวยขูด คุ้มเกล้า ใบละยี่สิบ ชาวบ้านซื้อมาขูดกันแทบจะไม่เหลือตังค์ซื้อกับข้าว ปี2523
ระเบิดกรมสรรพาวุธ ก็ปี2523นี่แหละ ตอนนั้นอยู่แถวลาดพร้าวซอยหนึ่ง ยังรู้สึกได้ถึงแรงระเบิด
comment39-1:เรียกกันอีกชื่อว่า   หวยคลุ้มคลั่ง   ฮะ
comment40:ผีบ้าไร น่ากลัวสุดๆ
comment41:2525 น้องสาวเสียชีวิตด้วยวัยเพียง 3 ขวบ ตอนนั้นหนู 5 ขวบค่ะ
comment42:...จำได้แม่นที่สุด นดยบายประหยัดไฟ ปิดไฟตั้งแต่ 6 โมงเย็นถึง 2 ทุ่ม
นอกนั้นจำไม่ค่อยได้ค่ะ อ่อเรา 58 ตอบได้ป่ะ...
comment43:จำได้ว่าปี 19 ย้ายครอบครัวไปอยู่เชียงราย ปี 20 เค้าปฎิวัติแม่บอกโชคดีที่ไม่ได้อยุ่กรุงเทพ

หลังจากนั้นมีกระแสคอมมูนิส ทีวีออกโฆษณาชวนเชื่อสร้างแนวร่วมต้านคอมมูนิสยกใหญ่

ปี 26 เพิ่งจบป.6 เอง ผมเป็นรุ่นแรกที่ไม่มี ป.7
comment43-1:ผมรุ่นสุดท้ายที่เรียน ป.7
comment43-2:เมษา ฮาวาย ปฎิวัติเปรม แต่สุดท้าย แพ้ กลายเป็นกบฎ
comment43-3:พี่สาวเราเรียน ป. 6 2524 เข้า ม.1 2525  ไม่มี ป 7 แล้วตั้งแต่ตอนนั้นนะคะ  ก่อนหน้าพี่สาวเราไม่แน่ใจ

เราเรียน ป.6 2526 เข้า ม.1 2527
comment44:อยากตอบบ้างอ่ะ แต่อายุไม่ถึงเกณฑ์
comment45:ดิฉันจำได้ว่าเรียน ส.ป.ช. สร้างเสริมประสบการณ์ชีวิตค่ะ
comment46:เกิดเซ็นทรัล ลาดพร้าว   มี KFC  ให้กินเป็นที่แรก   ต้องรอคิว   ยาววววววววว
นั่งกิน  ดันกิ้นที่สยาม     เท่ซะ      ห้ามหัวเราะเน้ออออ.
comment47:2525 หนัง ดัง เรื่อง 2525 โลกาวินาศ ไง ครับ เหมือน กับ เรื่อง 2012
comment48:ขอมีส่วนร่วม
............................
19... เจอความโหดร้ายที่ติดตรึงใจในธรรมศาสตร์ด้วยตัวเอง
.................................
เรียนเชียงใหม่ ตอนนั้นแม่ยังต้องส่งเงินทางธนานัติ จำได้ว่าต้นเดือนทีไร รอไปรษณีย์ที่หออย่างใจจดจ่อ
ปี2 คาราวานออกจากป่า มีคอนที่มช. ฟังเพลงแล้วหดหู่........
............................
comment49:ละครทีวี "ชาวเขื่อน"
กำลังภายในจีนหลายเรื่อง
กำเนิดซูโม่ และวงเฉลียง
comment50:ลดค่าเงินบาท
comment51:2525 ฉลอง กรุงเทพ200ปี ข่าวนี้น่าจะดังสุดละ 
เหตุการ์ณบ้านเมืองตอนนั้นไม่ค่อยได้สนใจจำไม่ค่อยได้  

หนังเรื่องโปรด วัยระเริง   วง คีรีบูน เริ่มดัง  ที่สุดแห่งคอนเสิร์ตที่มีคนดูมากที่สุดแห่งยุค คาราบาวที่หัวหมาก(เล่นไม่จบ)  
ยุคทองของหนังกำลังภายในจีนดูหมดทุกเรื่อง 555 

ปล.ไม่ถึง46นะ
comment52:เอเชี่ยนเกมส์ที่ กทม.
comment53:จะมาหลอกถามอายุลุงหรือเปล่าเนี่ย
comment54:ตายจริง อายุเกินไปเยอะ   เลยตอบไม่ได้  ....
comment55:เคยเอาฝาบรีสไปแลกตั๋วหนัง จอโค้งเรด้าร์ แอ๊ดเทวดา
comment56:ปี 2530 ฉลองในหลวง 60 พรรษา เปิดสะพานพระราม 9 จุดพลุฉลองยิ่งใหญ่ ไปรษณีย์ออกแสตมป์ทอง ช่อง 3 ฉายปริศนาเวอร์ชั่นหมิว-ฉัตรชัย เป็นปีที่ประเทศไทยมีความสุขมากจริงๆ
comment57:พ.ศ. 2525 ฉลองกรุง 200 ปี
ได้ไปชมวัดพระแก้วหลังบูรณะเสร็จใหม่ๆด้วยครับ
สวยยังกับเดินอยู่บนสวรรค์
comment58:อายุไม่ถึง จิงๆนะ
comment59:2525 อายุครบ 25 ปี มีลูก 2 คน
comment60:จำได้ว่าที่บ้านยังใช้ตะเกียงน้ำมันก๊าซอยู่ ทำการบ้านตอนกลางคืนตอนเช้าตื่นมารูจมูกดำปี๋เลย เดินเท้าไปกลับโรงเรียน 4 กิโลตอนอยู่ป.1 กลับมาแม่คลอดน้องคนสุดท้อง ที่หมู่บ้านมีการขุดบ่อน้ำฉลองกรุงครบ 200 ปี เกรียงศักดิ์ ชมะนันท์ เป็นสส.แถวบ้าน ที่บ้านปลูกแตงโมเยอะมากๆมีรถบรรทุกสิบล้อฮีโน่ไปขนจากไร่ส่งลง กทม เด็กๆดีใจได้เห็นรถคันใหญ่ๆ
comment61:63  อดตอบ  เซ็งเป็ด
comment62:มาแอบดูหนุ่มสาวคุยกัน สนุกจริงๆครับ ^^
comment63:เด็กฮาด
ยุทธการ บ้านหินแตก
comment64:หลุดกรอบเวลานิดหนึ่ง

พฤษภาทมิฬ โดนจับขึ้นโรงพักครั้งแรกและครั้งเดียวในชีวิต
กับเพื่อนอีก4คนนัดกันหน้าโรงเรียนศึกษานารีจะไปทานก๋วยเตี๋ยว
บ้านนอกเข้ากรุงไม่ทราบมีการประกาศกฏอัยการศึกห้ามชุมนุมเกิน4คน
สน. บุปผาราม จำได้ กลัวแทบฉี่ราด เดินไม่เป็น พูดไม่ออก
comment65:ปี 53 เห็นไฟท่วมกรุงเทพ เค้าว่ามีคนรักประชาธิปไตยมาเรียกร้องอะไรนี่แหละ
มีคนบอกว่าเผาเลยพี่น้อง ผมรับผิดชอบเอง บ้างก็ว่าเอาน้ำมันมาคนละขวด
อะไรนี่แหละ หนูก็ฟังไม่ถนัด...
ปล. อ้าวผิดอายุ ผิดพ.ศ.ซะงั้น
comment65-1:มีสติหน่อยครับ ถ้าคิดอะไรไม่ออกอ่านเฉยๆก็ได้
comment65-2:อยากด่าแรงๆ นะ แต่เกรงใจท่านอื่น
comment66:มาฟังวัยรุ่นคุยกันนะคะพอดีเพิ่งเกิดช่วงนั้นน่าจะกำลังตั้งไข่ล้มต้มไข่กิน
comment67:แห๋มๆๆ

คนแก่คุยกันออกรสออกชาติเชียว
comment68:ปี 2520  ได้ดูหนังคิงคอง 77  ครับ
comment69:มีลานสเก็ต (โรลเลอร์สเก็ต) วัยรุ่นชอบไป เคยไปที่ central ลาดพร้าว เปิดเพลงเปิดไฟ ตอนเลิกเปิดเพลง knife

มีเด็กฮาร์ด เด็กเก ขาสั้นใส่ขาสั้นมากแต่เอวกางเกงลงไปต่ำจนจะหลุดตูด

ชาติชายบอกว่าวิศวกรขาดแคลนมาก ประเทศเราต้องผลิตวิศกรเยอะๆ  เศรษฐกิจดีมากตอนนั้น เปลี่ยนสนามรบเป็นสนามการค้า สุดท้ายก็ยังโดนปฏิวัติ ด้วยข้อหาโกง หลังจากนั้น ก็ไม่สามารถระบุหรือมีหลักฐานอะไรว่าเขาโกงได้ ประเทศก็หยุดชงัก เพราะฝ่ายค้านพูดบ่อยๆว่ารัฐบาลโกง ทหารเชื่อจนปฏิวัติ แล้วก็เอาผิดอะไรเขาไม่ได้
comment70:ชอบกระทู้นี้ ทั้ง ถามและตอบจริงๆ
comment71:สนุกดี อ่านของหลายๆ คนฟื้นความจำ  

2521 อยู่ ป1  คุณครูสอนว่า นายกรัฐมนตรีชื่อ พลเอก เกรียงศักดิ์ ชมะนันท์, 
                   เอเชี่ยนเกมส์ ตะโกนเชียร์ อุษณีย์ เล่าปิ่นกาญจน์ นักวิ่ง หน้าทีวี
2522 อยู่ ป2  สกายแล็บตก ครูศิลปะให้วาดรูปสกายแล็บ
2523 อยู่ ป3  จำไม่ได้ว่ามีอะไรสำคัญระดับประเทศ  จำได้แต่ตึกประถมที่เรียนอยู่ถูกทุบเพื่อสร้างใหม่ ต้องย้ายไปเรียนตึกอนุบาล
2524 อยู่ ป4  ได้เห็นได้ยินคำขวัญว่า มาร่วมทำกรุงเทพให้เขียวก่อน เมษา 25  สงสัยว่าทำไม ตอนหลังถึงรู้คำตอบ
2525 อยู่ ป5  ก็กรุงเทพครบ 200 ปี ไปดูวัดพระแก้ว สวยมาก มีเห่เรือด้วยดูถ่ายทอดทางทีวี,  
                   นายเลโอนิด เบรสเนฟ ผู้นำโซเวียตเสียชีวิต ลดธงครึ่งเสา
2526 อยู่ ป6  น้ำท่วมใหญ่ รร ประถม อยู่ริมแม่น้ำเจ้าพระยา เลื่อนเปิดภาคเรียนที่ 2 ออกไปหลายอาทิตย์ บ้านก็น้ำท่วม แม่เอาอิฐบล๊อคซ้อน 2 ชั้น                  
                   เป็นทางเดิน เล่นช้อนลูกไรสีแดงๆ สนุกดี, 
                  นายยูริ แอนโดรปอฟ ผู้นำโซเวียตเสียชีวิต ลดธงครึ่งเสา (จำได้เพราะคิดว่า อะไรฟะ เพิ่งตายไปแหม็บๆ ตายอีกแล้ว)  
                  และเป็นปีที่ท่องชื่อป้อมของวัดพระแก้วได้ครบจากการอ่านทีละป้อมทุกครั้งที่ผ่าน จำได้ว่าภูมิใจมาก ส่วนประตูท่องตามพี่สาวตั้งแต่    
                  ป1
2527 อยู่ ม1  สมเด็จพระนางเจ้ารำไพพรรณีสวรรคต ได้ไปดูขบวนที่สนามหลวง, ลดค่าเงินบาทสมัยพลเอกเปรม, สอบสัมภาษณ์เข้า ม1 อาจารย์ถามว่าอธิบดีกรมตำรวจชื่ออะไร  ตอบไม่ได้ อาจารย์เฉลยว่า พล.ต.อ. ณรงค์ มหานนท์
comment72:มีความสุขได้ดูหนังกลางแปลงแทบทุกวัน  จะฟังข่าวฟังเพลงก็วิทยุเอเอ็ม ข่าวชาวบ้าน  สมหญิง  ยิ่งยศ ,ข่าวการเมือง ปรีชา  ทรัพย์โสภา  เพลงก็แล้วแต่สถานีเขาจะเปิดให้ฟัง  วันหยุดเรียน เสาร์-อาทิตย์ถึงจะได้ดูการ์ตูน  ที่จะต้องตั้งใจดูอย่างยิ่ง เพราะดูได้รอบเดียวเท่านั้น ดูซ้ำไม่ได้ จะดูอีกต้องรอเป็นอาทิตย์หน้า(ตอนยังไม่มีวีดิโอเทป)   
                                                 นึกถึงแล้วซึ้งๆจังเลย....
comment73:- พ่อผมซื้อหนังสือ จิมมี่ คาร์เตอร์ คนขายถั่ว มาให้อ่าน เพราะปีนั้นแกได้รับเลือกเป็นประธานาธิบดีของสหรัฐ

- พ่ออีกแล้ว ซื้อหนังสือดนตรี Supersonic และ Pacific มาให้อ่าน เพราะอยากให้ผมรักดนตรี

- ไปอัดเทปจากร้านเป็นครั้งแรก ตอนอยู่ ม.1 ราคาม้วนละ 20 บาทมั้ง เลือกกี่เพลงก็ได้ให้เต็มเทป จำได้ว่าเลือกแต่เพลงสากล
comment74:16  เลื่อนสอบ กลางภาค ป.7
17  ดูดกรุงทองสั้น
18  เพลง 999999999 tears ดังยังกะลิง
19  สละสิทธิ์ต่อ มศ.4  น้ำตาร่วงไม่ได้เรียน ชก.  ไปสายอื่นแทน ที่ค่าเรียน เทอมละ 210 บาท (วิทยาลัยหลวง)
20  หัด สนุ้กเกอร์ เข้าห้องซ้อมดนตรี
21  สิ่งแวดล้อมรอบตัว ย่ำแย่ ที่โตๆ มาด้วยกัน เข้าคุกเป็นแถว  อาศัยเราแข็งใจไปเรียน ไม่ว่อกแว่ก
22  ปี 3  ผ่าน รด.  แต่สอบตก  ทำที่บ้านเดือดร้อน ขายขี้หน้า  บาปจริงๆ
23  ทำงานขายของห้าง (โคต์รอายเพื่อนๆ เดินช๊อป อยากแทรกแผ่นดินหนี)  อายุ 19  แม่โขงแบนละ 28 บาท
24  ถูไถ จนจบได้ ประกาศมาใบนึง  หัดพิมพ์ดีด เครื่องหัวก๊อป ibm
25  เข้างานหลวง
26  น้ำท่วมหน้ารามฯ บันไดกลางรถสาย 60 
27  เมดอินไทยแลนด์  กวางทอง แบนละ 16 บาท กลมละ 32  แม่โขงกลม 54-57 บาท
28  เล่น dBASEII  ทำ database
29  มหาจำลอง มาวินรึยังหว่า?
30  ทีวี ขาวดำ ฟิลลิปส์ เครื่องแรกในชีวิต 10 นิ้วมั้ง
31  ปุ๋ย นางงามจักรวาล ข่าวมาจาก แอร์โฮสเตส  บ้านเราไม่ถ่ายทอด กรี๊ดกร๊าด ทั้งเมือง
32  เรือคลองแสนแสบ เริ่มรึยังหวา?
33  ราดแกงอย่างเดียว 8 บาท 2 อย่าง 10
34  ยังกะ ขวดเบียร์สิง จะเปลี่ยนร่าง
35  ใจหายใจคว่ำ ไปเฝ้าร้านถ่ายรูป  ขอดูรูปยิง/เลือดสาด  ไม่กล้าไป รดน. เพราะ ตอน 14 ตค. 16  
      โดนกักไว้ใน มธ. ต้องปีนกำแพง ด้านท่าพระจันทร์กลับบ้าน
36  แต่งงาน ลูก1
37  มีกิ๊ก
38  windows95 หรือ 98  launch
39  อ้าว ตอบเลยโจทย์  แค่นี้ละกัน
comment75:ตอนนั้นเด็กมากๆ ได้ดูสตาร์วอร์ส ภาค รีเทิร์น ออฟ เจได ในโรง

แค่เห็นโยดาก็ตื่นเต้นมากๆ แล้ว กลับบ้านไปพยายามเอาไฟนีออนมาทำเป็นดาบฟันเล่น
comment76:อายุไม่ถึง ขาดไปไม่กี่ปีแต่อยากตอบด้วยคนค่ะ

ในหัวมีภาพลางๆ ของพลเอกเกรียงศักดิ์ เดินถือแก้วบรั่นดีออกงาน

ช่อง 7 ฉายกระสือเวอร์ชั่นคุณรัชนู บุญชูดวง เด็กแถวบ้านมาดูทีวีบ้านเรา แล้วพ่อกับเราก็ต้องเดินไปส่งเขา เวลาไปบ้านย่าบ้านยายที่ตจว. ลูกหลานต้องนั่งเบียดกันบนไม้กระดานแผ่นใหญ่ ไม่ยอมให้ส่วนหนึ่งส่วนใดของร่างกายพ้นร่องกระดานเด็ดขาด...กลัวโดนจกไส้

2525 เพลงนี้ดังมาก ไปที่ไหนใครๆ ก็เปิด แต่เราจำได้แค่นี้ "กรุงรัตนโกสินทร์สืบแผ่นดินสองร้อยปี..."

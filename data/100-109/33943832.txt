title:ขอรณรงค์ให้สาวๆ สละที่นั่งบนรถเมลให้คนท้องและคนแก่ โดยเฉพาะช่วงที่นั่งสำรองครับ
comment:ผมใช้บริการรถเมลไปทำงานทุกวัน และจะนั่งต้นสาย ไปจนสุดสาย จึงได้ที่นั่งด้านใน ในเดือนนี้ ผมลุกให้คนท้องและคนแก่นั่งไม่ต่ำกว่าสามครั้ง โดยทุกครั้งเขาจะต้องเดินข้ามคนข้างๆ ผมเข้ามา

กระเป๋ารถเมลก็คอยบอกว่าบริเวณไหนเป็นที่นั่งสำรอง แต่ไม่มีใครลุกให้คนแก่หรือคนท้องเลย มีครั้งหนึ่งคนท้องยืนโหนอยู่นานมาก ผมอยู่ไกล คอยดูอยู่ว่าสาวๆ ที่อยู่ติดกับคนท้องจะลุกไหม ก็ไม่ วันนี้ก็เช่นกัน กระเป๋ารถเมลแจ้งบริเวณที่นั่งสำรองคนแก่ ไม่มีใครลุก ขนาดประกาศแล้ว ผมก็เลยต้องเรียกมานั่งที่ผม ซึ่งก็จะต้องข้ามอีกคนเข้ามา 

ผมขอรณรงค์ให้สาวๆ เอื้อเฟื้อที่นั่งให้คนแก่และคนท้องด้วย โดยเฉพาะคนท้อง การโหนรถเมลอันตรายมากครับ
comment1:ทุกวันนี้คนท้องกับคนอ้วนนี่แยกกันยากนะครับ
อย่าภรรยาผมคลอดมาสองเดือนหล่ะ แต่ยังเหมือนท้องอ่อนๆอยู่เลย
comment2:ขออนุญาตตอบเรื่องคนท้องนะครับ คนท้องคนนี้ใส่ชุดคลุมท้อง ไม่อ้วน แต่ท้องใหญ่ น่าจะ 7 เดือนครับ
comment2-1:ผมนี่กด Like แบบเอานิ้วโป้คว่ำลงให้เลยครับแหม่
comment3:ก็ดี

แต่ดีกว่าไหม ถ้าจะรนณรงค์ให้คนท้องและคนแก่ อย่าเดินทางตอนชั่วโมงเร่งด่วน
comment3-1:คนท้อง คนแก่ ก็ต้องทำงานหาเงิน ถ้าเลี่ยงได้เค้าก็ไม่อยากเดินทางกันหรอกครับ
comment3-2:คิดว่าลุกให้นั่งง่ายกว่าครับ และในที่นี้คือที่นั่งสำรองที่กันไว้ให้อยู่แล้วควรจะเป็นสิทธิของพวกเขาด้วยครับ บางคนอาจจะไม่รู้
comment3-3:ผมว่าจะดีที่สุดเลยครับ
ถ้ารณรงค์ให้ "คิด" ก่อนตอบกระทู้
comment3-4:ไม่อยากเชื่อ ว่านี่จะเป็นคำตอบจากน้าแมว !!!!
comment3-5:ผมว่าย้าย"ก้น"ง่ายกว่าเยอะ แหมตอบมาได้
comment3-6:แล้วเค้าจะไปทำงานทันเหรอครับ

หรือว่าท้องแล้วต้องออกจากบ้านตั้งแต่ตีสี่ครึ่ง เพื่อไปทำงานเก้าโมง จะได้ไม่เร่งด่วน
comment3-7:แมวพิมพ์ป้ะคะเนี่ย
comment3-8:ผมว่าคนท้องหรือคนแก่นี่จะควรมาจะมาเวลาคนพลุกพล่านหรือฟ้าสางหรือกลับไวๆไม่มืดด้วยซ้ำครับ

มาเช้ามืดหรือกลับดึกนี่ล่อโจรหรือวิ่งราวยิ่งกว่าสาวๆออฟฟิศเสียอีกครับ โจรคงคิดว่าวิ่งราวไปนี่ตามไม่ได้แน่

อีกอย่างคือเกิดมีเหตุฉุกเฉิน จะได้มีคนช่วยเหลือทัน
comment3-9:สุดยอดมาก สาธุ เลยเจ้าค่ะ
comment3-10:ผมเข้าใจครับ เป็นไปได้ที่ทำงานควรให้มาสายกลับเร็วไปโดยเฉพาะตั้งแต่ 6 เดือน 

ป.ล.ถ้าผมเดาใจไม่ผิด
comment3-11:
comment3-12:คิดไม่ผิดเลยกับการตอบแบบนี้ สำหรับท่านนี้
comment3-13:คงจะเห็นมาจากข่าว ที่ประเทศจีน ที่มีกลุ่มคนแก่รณรงค์ไม่เดินทางช่วงงานเข้า กับเลิกงาน เพื่อให้คนทำงานไม่ต้องลุกให้คนแก่นั่ง
comment3-14:ความคิดน่ากลัวมาก น่ากลัวมาก น่ากลัวมาก
comment3-15:เจริญค่ะ
comment3-16:คิดได้ยังไง... ถ้าโลกนี้มันสวยงาม อยุ่ได้โดยไม่ต้องใช้เงิน มันคงไม่มีใครอยากออกมานอกบ้านหรอกคู๊ณณณณณณณณณณณณ
โน่นนนนนนนนนนน... นอนเล่นที่บ้านสบายใจ โน่นนนนนน
จะท้อง จะแก่ ก็ต้องหากินเลี้ยงปากท้องทั้งนั้น.... ก่อนตอบนี่คุณคิดรึยัง???
comment3-17:คุณเป็น ญ หรือ ช
ถ้าคุณเป็น ช แล้วเมียคุณท้องต้องขึ้นรถเมล์
เมียคุณ กล้าไปบอกที่ทำงานไหมล่ะครับ ว่าท้องขอเข้างานสายและออกงานเร็วจะได้ขึ้นรถเมล์สบายๆ
ถ้าคุณเป็น ญ แล้วท้องต้องขึ้นรถเมล์
คุณคิดว่าที่ทำงานคุณจะอนุญาติไหม?
comment3-18:ไม่ห้ามให้เขาอย่าขึ้นรถประจำทางเลยมั้ยคะ
แหมมมมมมมม สมงสมอง
comment3-19:ให้เค้าลาออกจากงานมาให้คุณเจ้าของความเห็นนี้หาเลี้ยงใช่มั้ยคะ
comment3-20:คนท้องคนแก่บางคนเค้าก็ไม่มีรถ คนทำมาหากินเหมือนกัน พูดแบบนี้คุณโครตเห็นแก่ตัวเลย
comment3-21:คนท้องคนแก่บางคนเค้าก็ไม่มีรถ คนทำมาหากินเหมือนกัน พูดแบบนี้คุณโครตเห็นแก่ตัวเลย
comment3-22:
comment3-23:อย่ามีลูกนะครับ ไม่อยากให้คนแบบนี้อยู่ในสังคม...
comment3-24:55+ น้าแมวมาก่อดราม่าแก้เซ็งหรอครับ?
comment3-25:เลิกเอาชื่อแมวเป็นชื่อล็อกอินเหอะแมวมันฉลาดกว่านี้นะ กินปลาเยอะๆ กุล่ะสงสารแมว
comment3-26:เดี๋ยวนี้คนท้อง คนแก่ ก็ต้องทำมาหาเลี้ยงชีพนะครับ ไม่ได้อยู่บ้านเฉยๆ ทางที่ดีควรลุกให้นั่งจะดีกว่า 

แต่บางทีคนท้องกับคนอ้วนผมก็แยกไม่ออกนะ กลัวลุกให้นั่งแล้วเค้าเป็นคนอ้วน (อวบ) ขึ้นมา ผมกลัวเค้าเสีย self น่ะ อยากให้รณรงค์ให้คนท้องติดเข็มกลัดคนท้องก็ดีนะครับ เวลาไปไหนมาไหนคนจะได้รู้และระวังเป็นพิเศษ คนจะลุกให้นั่งก็ไม่ต้องมาเดาว่าคนนี้ท้องหรืออ้วน ??
comment3-27:คุณแมว  โดนแฮกหรือเปล่าครับนี่ ไม่อยากเชื่อ
comment3-28:โดนใจมากครับ คห. 3-23
comment4:ผมก็เจอบ่อยครับ มีน้อยมากที่ผู้หญิงจะลุกให้คนแก่หรือคนท้องนั่ง
เหมือนเขาจะคิดว่าหน้าที่นี้เป็นของผู้ชายเท่านั้น
comment4-1:เมื่อก่อนเราลุกให้นั่งตลอดค่ะ แต่ตอนนี้เราท้องอยู่ ก็ไม่มีใครลุกให้เรานั่งนะ 55
comment5:สักพัก จะมีผู้หญิงเข้ามาบอกว่า "เราลุกให้เด็กและคนแก่นั่งตลอดนะ"
comment5-1:เอ้ยยยย แต่เราก็ทำแบบนั้นจริงๆนะคะ
comment5-2:ก็ทำจริงนี่ มีปัญหาอะไรหรือเปล่าคะ
comment5-3:ปัญหาคือคนที่ลุกดันร้อนตัว คนไม่ลุกดันเฉย
comment5-4:บางทีขนาดเรียกป้าๆ ยายๆ มานั่งยังโดนสแคชจากสาวๆ เลยค่ะ อนาถจิตสำนึกคนเราสมัยนี้
comment5-5:ก็ลุกให้นั่งตลอดจริงๆนิ คนที่ไม่ลุกก็คงไม่มาบอกอ่ะว่าไม่เคยลุก แต่เดี๋ยวนี้ไม่ได้ขึ้นรถเมล์เลย
comment6:ชื่นชมเลย ^_^
comment7:แปลกดีครับ เท่าที่ผมเจอมา คนบ่นแนวนี้จะเป็นผู้หญิงนะครับ และจะบ่นผู้ชายซะส่วนใหญ่ 
จขกท ก็ถือเสียว่าคุณผู้หญิงที่นั่งอยู่ตรงนั้น เขาอาจจะปวดประจำเดือนที่มาไม่ปกติจนไม่สามารถลุกขึ้นได้ก็แล้วกันนะครับ

ไม่ว่าจะเป็นผู้หญิงหรือผู้ชาย หากมีร่างการที่สมบูรณ์แข็งแรงก็ควรจะลุกให้สตรีมีครรภ์ คนพิการและคนชรา ได้นั่งกัน ดังนั้นผมจึงคิดการการกระทำของจขกทบนรถเมล์นั้นเหมาะสมและน่าเอาเป็นเยี่ยงอย่างในสังคมเมืองที่การเอื้อเฟื้อเผื่อแผ่เหลือน้อยกันเต็มที
comment8:จริงๆ ทั้งผู้หญิง ผู้ชาย ที่มีกำลังวังชา ไม่ได้เจ็บป่วย ควรจะสละที่ให้คนท้อง/คนพิการ/คนแก่ ทั้งนั้น

และเท่าที่เราสังเกต พวกที่นั่งอย่างไม่รู้สึกรู้สา ทั้งที่ท้องจะทิ่มหน้าอยู่แล้ว ก็มีทั้งผู้หญิงและผู้ชายนั่นแหละ 
จขกท.ซึ่งเป็นผู้ชายอาจจะรู้สึกในฐานะตัวแทนผู้ชาย ว่ามีแต่ผู้ชายได้สละที่ให้คนท้องบ่อยครั้ง
แต่บอกได้เลยว่า ผู้ชายอีกหลายๆๆๆๆ คน ก็ไม่ได้มีน้ำใจ ไม่ได้ต่างจากผู้หญิงที่จขกท.กล่าวถึงเช่นกัน
comment9:ที่น่าด่าคือพวกหน้าด้านนั่งตรงที่ๆมีป้ายสำรอง พอคนแก่ คนท้องขึ้นมามันก็ไม่สน นั่งกดมือถืออยู่เฉย
comment10:ปกติผมไม่ค่อยได้เสียสละให้ใครเพราะยืนตลอดสบายใจกว่า (จริงๆ ความสามารถผมสู้สาวๆ ไม่ได้ครับพวกเธอลื่นไหลสอดแทรกเข้าไปอย่างกับสาวน้ำ ผมคงไม่เข้าไปแย่งชิงกับพวกเธอ)
comment10-1:อ๊ะ มีคนเหมือนเราด้วย ยืนมากกว่า เลยไม่ค่อยได้เสียสละให้ใคร เป็นพวกตูดติดเบาะไม่กี่ป้ายก็ลุกให้คนอื่นนั่งแล้ว เลยไม่นั่งดีกว่า 5555
comment10-2:เหมือนลูกชายเราเลยค่ะ
ขึ้นรถเมล์ รถไฟฟ้า ต่อให้รถโล่งแค่ไหนก็ไม่นั่ง
comment11:ในสถานการณ์ที่ผมยกขึ้นมานี้คือ กระเป๋ารถเมลได้ประกาศแล้วนะครับ ว่าขอให้ผู้ที่นั่งอยู่บริเวณที่นั่งสำรอง ให้ที่นั่งกับคนแก่ด้วย แต่ไม่มีใครลุกเลย ผมคิดว่ามันเป็นเรื่องที่ควรรณรงค์จริงๆ ครับ และที่ตั้งใจบอกสาวๆ เพราะถึงแม้คุณจะเป็นผู้หญิง แต่คุณก็ไม่สามารถแย่งสิทธิ์ที่นั่งสำรองได้ เพราะมันระบุเลยว่าที่นั่งพระสงฆ์ คนพิการ คนชรา ชัดเจนครับ
comment12:เอาจริง ๆ เราว่าใคร ๆ ที่อยู่ใกล้ก็ลุกให้นั่งกันเถอะค่ะ บางที คนท้องคนแก่ ก็มักจะไปที่ ๆ ไกลที่นั่งสำรอง ไม่รู้ทำไม ขึ้นไปชอบไปยืนด้านหน้าที่คนเยอ ๆ กัน บางทีเดินมาข้างในที่สะดวกหน่อย จะได้มีคนลุก ชอบยืน ๆ ด้านหน้า ไอ้เราจะเรียก หรือจะลุก ก็อยู่ไกล กลัวคนใกล้ ๆ พรวดลงนั่งแทนทุกที
comment12-1:ขอตอบเรื่องทำไมไม่ยืนในที่ที่มี ที่นั่งสำรองนะคะ เปล่าประโยชน์ค่ะ ไม่มีใครลุกให้นั่งอยู่ดี บางคนเห็นคนท้องขึ้นมาก็ตั้งท่า ไล่ออกให้ยืนที่อื่นทางสายตาแล้วค่ะ แกล้งหลับบ้าง มองไม่เห็นบ้าง ไม่ยืนด้านในเพราะท้องเบียดเข้าไปไม่ไหวค่ะ แต่ถ้าไม่แน่นมาก เราก็เดินไปด้านในนะคะ เราทำใจแล้วเวลาขึ้นรถเมล์ รถไฟฟ้า ว่าไม่มีที่นั่งค่ะ เราเฉยๆนะคะ เราประเมินร่างกายแล้วว่าไหว เราโหนได้ เราเกรงใจด้วยซ้ำเวลามีคนลุกให้นั่ง ตั้งแต่ท้องอ่อนยันก่อนวันคลอดเรายืนแทบตลอด เราไม่อ้วนนะคะป่องเฉพาะท้อง นับครั้งที่ได้นั่งได้เลยค่ะ
comment12-2:เข้ามาตอบในฐานะคนท้องด้วยค่ะ

เราเข้าใจนะว่าเราท้องของเราเอง ก็ต้องรับผิดชอบร่างกายของเรา แต่เราก็มีความจำเป็นต้องใช้ชีวิตปกติ ที่ขึ้นรถสาธารณะแล้วไม่เดินเข้าไปใกล้ๆที่นั่งสำรอง เพราะถ้าเข้าไปก็ไม่ค่อยมีคนลุกให้นั่งหรอกค่ะ บางครั้งเจอสายตาประนามอีกต่างหาก ประมาณว่าท้องแล้วยังเจือกออกจากบ้านมาทำไม มันเจ็บนะ ไม่ต้องลุกให้ก็ได้ แต่ไม่เห็นต้องทำหน้าเซ็งใส่เลย เราโดนประจำจนต้องจำใจขับรถท้องแก่ไปไหนมาไหน เดี๋ยวถ้าเราคลอดในรถขึ้นมาโดดนด่าอีก 555
comment13:ลุกให้คนท้องนั่ง ถือว่าได้ช่วยคนสองคนเลยนะครับ
ทั้งแม่และเด็กในท้อง
ช่วยๆกันมีน้ำใจกันบ้างเถอะครับ
comment14:แล้วแบบนี้ผู้ชายอย่างเราจะได้เท่าเทียมกับผู้หญิงได้ยังไง ถ้ายังเป็นแบบนี้อยู่
comment14-1:ผู้ชายต้องท้องดูบ้างค่ะ ^^
comment14-2:14-1 เลิกอ้างเรื่องท้องเถอะ ไม่มีใครบังคับให้คุณท้อง อีกอย่างถ้าเรียกร้องสิทธิเท่าเทียมกับผู้ชาย คุณก็ควรจะเสียสละให้ คนท้อง หรือ คนชรา ให้เหมือนผู้ชายบ้างนะ
comment15:ถ้าตั้งกฏว่าเบาะด้านหน้าใกล้ๆ คนขับ เป็นที่นั้งสำหรับคนเด็ก คนพิการ คนแก่ พระ คนท้อง
 สักสี่ห้าเบาะ ทำสีเบาะสีแตกต่างหน่อยอาจจะเป็นสีเหลือง หรือสีชมพู สีเขียว  ให้ดูว่ามันเป็นเบาะพิเศษ ถ้าปกติคนก็นั่งได้ แต่ถ้าเวลาใดชั่วโมงนั้น มีเด็ก คนชรา คนพิการ พระ คนท้อง ขึ้นมา ให้กระเป๋ารถเมล์เป็นคนพามานั่ง และคนที่นั่งอยู่ในเบาะพิเศษต้องลุก ต้องมีสักคนต้องลุกมั้งละ ถ้าไม่ลุกนี่เขาก็นั่งไม่มีความสุข เพราะสีเบาะก็บ่งบอกว่าควรจะต้องลุกแบ่งปันให้แก่ผู้ที่เหมาะสมตามกฎทางสังคม
ไม่งั้นคนคงมองไปที่เหมาะสีนั้นกันทั้งคัน ว่าทำไมไม่ลุก ลุกเลยๆๆ555
comment16:ทั้งคันผู้หญิง ก้นั่งเกือบทุกเบาะแล้วนี่นา แต่ส่วนใหญ่ไม่ลุกให้กันเองนะ

ควรรณรงค์ ผู้หญิง ลุกให้คนแก่ เด็ก สตรีมีครรภ์ หรือตามป้ายสัญลักษณ์ก้ดีนะ 

เพราะผู้ชายก้ยืนกันหมดละ
comment16-1:บ่อยครั้งที่เราเจอ คนที่ยืนเป็นผู้หญิงหมด
ส่วนคุณผู้ชาย นั่งหลับ หรือไม่ก็นั่งเล่นเกมส์ค่ะ

โดยเฉพาะผู้ชายที่แต่งชุดรด.  สาย69  ตอนเช้าๆวันพฤหัส
ขึ้นรถมานึกว่าเป็นรถเฉพาะนักเรียนรด. นั่งกันเกินครึ่ง และหลับกันหมดทุกคน
comment16-2:เห็นด้วยเลย ทั้งคัน ผู้หญิงนั่งเกือบเต็มทุกที่อยู่แล้วครับในปัจจุบันนี้ เห็นบ่อยๆคนพิการ คนแก่ ไม่มีใครลุกให้นั่งจนผู้ชายเบาะยาวหลังสุดต้องเรียกให้มานั่ง ผู้หญิงที่นั่งแถวประตู ไม่มีใครลุกครับ
comment17:มันเป็นเรื่องของจิตสำนึกล้วนๆ คับ
จริงๆ กระเป๋ารถเมล์ช่วยได้นะ
จูงคนท้องหรือคนแก่ไปนั่งตรงที่นั่งสำรองเลย
ถ้าคนนั่งก่อนไม่ยอมลุก นี่ก้อหน้าด้านเกิน

ขนาดลูกสาวผม 8 ขวบ เวลาเห็นคนท้องคนแก่หรือเด็กเล็กกว่าเขาขึ้นมา
ผมยังสอนให้ลุกให้คนอื่นนั่งเลย คนเรามีเรี่ยวมีแรง ควรมีน้ำใจให้คนที่อ่อนแอกว่านะ
comment18:ชื่นชม จขกท ครับ 
แต่แนะอีกนิดเห็นว่านั่งต้นสายอยู่แล้ว
ต่อไปเลือกนั่งตรงที่คนท้องเข้าถึงสะดวกนะครับ 
เวลาลูกให้เขานั่งจะได้ไม่ลำบากทั้งสองฝ่าย
comment18-1:ตามมารยาทขึ้นก่อนเข้าไปนั่งในสุดก็ถูกแล้วนี่ครับ
comment19:กรณีนี้ ต้องเป็นกระเป๋ารถเมล์นะครับ ที่ต้องพาผู้โดยสารมีครรภ์หรือผู้สูงอายุนั้น ไปนั่งยังเก้าอี้ที่สำรองไว้สำหรับผู้มีครรภ์หรือผู้สูงอายุ โดยหากผู้ที่นั่งอยู่ที่ที่นั่งสำรองนั้น ยังไม่ยอมลุกให้ กระเป๋ารถเมล์จะต้องบอกกล่าว อย่างสุภาพ เพื่อขอให้สละที่นั่งสำรองนั้น ให้กับผู้มีครรภ์หรือผู้สูงอายุ ที่กระเป๋าพามา ต่อไปครับ

ไม่ทราบว่ากระเป๋ารถเมล์ ได้กระทำตามกระบวนการที่ว่านี้หรือเปล่า คือ ต้องพาผู้มีครรภ์หรือผู้สูงอายุ ไปยังที่นั่งสำรองเลย ไม่ใช่ยืนประกาศปาวๆ อยู่ตรงส่วนไหนของรถไม่ทราบว่า "ขอที่นั่งให้คนท้อง(หรือผู้สูงอายุ)หน่อย" แบบนี้ ไม่ได้นะครับ

หากมีข้อมูลเพิ่ม ว่ากระเป๋ารถเมล์ทำอย่างไรประกอบ ขอให้เจ้าของกระทู้ช่วยเพิ่มเติมให้ด้วยนะครับ
comment20:เราเคยเจอคนแก่กับคนท้องมาพร้อมกัน เราลุกให้คนท้องนั่ง แล้วก็แอบคิดว่า เราควรจะลุกให้คนท้องหรือคนแก่นั่งดี

แล้วเราก็นึกขึ้นมาได้ว่า แล้วทำไมเราลุกคนเดียว ผู้ชายที่นั่งข้างๆเราไม่เห็นลุกเลย!!!
comment21:เคยลุกให้ผญ.ได้นั่งครับ
พอซักพัก มีคนท้องขึ้นมา
ผญ.คนนั้นนั่งเฉย
ผมเลยรู้สึกผิด เกิดความคิดว่าไม่ควรลุกให้คนนั้นนั่งเลย
น่าจะเก็บไว้ให้คนท้องดีกว่า
comment22:ได้ค่ะ ยินดีสละที่นั่งให้คนแก่ เด็ก คนชราค่ะ แต่ไม่ค่อยได้นั่งรถเมล์นะ ขอเป็นบน bts แทนละกัน

ปล. ถ้ามีชายหนุ่มคนไหนยืนไม่ไหวก็ยินดีสละที่นั่งให้นะคะ ขอแค่ช่วยบอกกล่าวหน่อยว่ายืนไม่ไหว จะเป็นลม อะไรก็ว่าไป เรายินดีค่ะ
comment23:ล่าสุดไปธนาคาร มีที่ว่างเพิ่งนั่งได้ไม่ถึง 5 นาทีเห็นมีคุณแม่อุ้มลูกสาว(น่าจะ 3 ขวบ)
เดินไปเขียนใบธุรกรรมและเดินออกมากำลังเดินผ่าน(ก่อนหน้าชำเรืองดูแล้วไม่มีที่ว่างแถมคนยืนรอเยอะ)

ก็เลยลุกให้พร้อมบอกให้นั่งข้างๆแฟนผม คุณแม่ก็บอกให้ลูกสาวไหว้ขอบคุณครับ(สอนลูกดูมากเลยครับ)
ลูกสาวมีแอบมองด้วยนะ 55+

จริงๆคิดอยู่ว่าจะแลกบัตรคิวกับคุณแม่ดีหรือป่าว แต่กลัวคนข้างๆจะโวย (ผมคิว18 คุณแม่นั้นคิว38)
เพราะเห็นลูกสาวทำท่าจะกินนมนอน
comment24:ลุกให้ตลอดครับจะเจอสองประเภทใหญ่ๆคือ
1.ไปนั่งเลยแล้วขอบคุณ

2.แอ็คไม่นั่ง แล้วขอบคุณ
comment25:ผมก็เคยเจอกรณีแบบนี้เหมือนกัน
สุดท้ายเขาก็ต้องเดินไปหาผู้ชายที่นั่งอยู่ห่างๆ
แล้วผู้ชายก็ลุกให้นั่ง
ผู้หญิงที่นั่งอยู่ใกล้ๆ นั่งเฉยกันหมด
comment26:ภาพประกอบ อยากให้ขสมก เอาภาพนี้ติดไว้ภายในตัวรถเลย
comment26-1:โหยยยแบบนี้ก็เกินไปน๊าาา แต่ไม่รู้ว่าผู้หญิงในภาพเค้าหลับจริงหรือเปล่า แต่คนนั่งด้านหลังน่าจะมีน้ำใจหน่อยนะครับ
comment27:สักวันเราก็ต้องแก่ สักวันเราก็ต้องมีครอบครัวมีลูก สละที่นั่งเค้าให้เถอะครับ เป็นตัวอย่างที่ดีแก่เด็กๆ
comment28:จากที่ผมเห็นมานะ ส่วนใหญ่จะเป็นรถสองแถว
เวลามีเด็ก หรือคนแก่ คนแก่ถือของจ่ายตลาดมา

ไม่มีใครลุกสักคนนั่งนิ่งเลย คือจริงๆเป็นผู้หญิงก็ลุกได้นะ
แต่ส่วนน้อยก็มีที่ลุกให้นั่งครับ แต่ผมเห็นไม่บ่อยนัก  ส่วนใหญ่จะเป็นนักศึกษาหรือนักเรียนมัธยมปลายที่ลุก
comment29:ตอนนี้ท้องได้ห้าเดือนแล้วค่ะ เดินทางด้วยรถสาธารณะไม่เกินสิบครั้ง และทุกครั้งไม่มีคนลุกให้นั่งเลยซักครั้งค่ะ

ขอแจ้งนิดนึงว่าชุดที่ใส่นี่เห็นพุงเป็นลูกเลยนะคะ
comment30:เราก็ลุกให้นะคะ ถ้ามายืนข้างเรา แล้วเราลุกให้สะดวก เว้นว่าเรามีของวางบนตักเยอะจนขยับไม่ได้

อันนี้ขำ ๆ นะ เท่าที่สังเกตุดูเหมือนคนแก่ คนท้อง หรือผู้ปกครองอุ้มเด็กจะมี Six Sense อย่างนึงคือ เขาจะเลือกไปยืนข้างคนที่คิดว่าต้องลุกให้เขาแน่ ๆ มีอยู่ครั้งนึงที่รถโล่งมาก แต่คนนั่งเต็มทุกที่ เรานั่งอยู่ที่นั่งคนเดียวด้านหลังลึก ๆ เลย
มีคนท้องขึ้นมา ปกติถ้าเป็นเราจะยืนบริเวณใกล้ ๆ ประตูแต่ไม่ขวางประตูนะคะ แต่คนท้องคนนี้เลือกที่จะเดินตรงรี่มายืนอยู่ข้างเรา เดินมาไกลเลย เราก็ งง ๆ แต่ก็ลุกขึ้นให้นั่ง เพราะมายืนข้างเราแล้วนี่
comment31:ทำไมกระทู้แบบนี้ผู้หญิงมาเม้นน้อยจัง
หรือแทงใจดำ? 

ส่วนใหญ่ไม่เคยเจอผู้หญิงลุกให้ใครนั่งเลย
ส่วนตัวเราไม่เคยนั่ง ยกเว้นแต่นั่งเวลาต้นสายรถเมล์แล้วบ้านอยู่ไกล เราถึงจะนั่ง หรือไม่ก็มากับเพื่อนแล้วเพื่อนสั่งให้เรานั่ง ยืนได้เรายืน

เราชอบยืนติดประตูมากกว่า พิงกระจกประตูอะ แต่พิงแบบให้คนอื่นจับได้ คือหันข้างพิง
เวลามีประจำเดือนก้ไม่นั่ง ชอบยืน เพราะยิ่งนั่งยิ่งรู้สึกเลอะ

หลายครั้งมาก ที่ขึ้นบีทีเอส ใต้ดิน รถเมล์
ผู้หญิงนั่งทั้งแถบเลย ดีดีหน่อยก้ทั่งโบกี้
ถ้ามีผู้ชายนั่งจะโดนส่งสายตาอำมหิตใส่ จนต้องลุกให้นั่ง

เราเคยเจอแบบ ทำงานมาเหนื่อยๆ เจอคุณป้าใจดียืนข้างๆ เราลุกแล้วยิ้มให้ป้าเขา
ทันใดนั้น มีชะนีจากไหนไม่รู้วิ่งมานั่งแล้วเนียนกดโทรศัพท์ยาว ๆ
เรากับป้าก้มองหน้ากันยิ้ม ๆ

เราว่านะ ผู้หญิงชอบคิดว่าตัวเองเป็นเพศแม่ ทำอะไรก้ได้ แต่ทุกคนต้องให้เกียรติตัวเอง ห้ามสั่งห้ามบังคับเพราะเป็นเพศแม่นะ
แต่ไม่เคยเสียสละหรือยอมใครเลย
เอาแต่ได้ เห็นแก่ตัว ต้องการเอาชนะตลอด

เราเป็นผู้หญิงที่รำคาญผุ้หญิงมากกกกก พูดละหงุดหงิด
comment31-1:ผู้หญิงดีๆที่ไม่น่ารำคาญก็มี แต่คุณไม่เจอ เพราะคุณดันเกลียดเพศตัวเอง
comment32:วันก่อน ขึ้นรถไฟฟ้าใต้ดิน
มีหญิงชราคนนึงอายุ 60+ ถึงจะดูแข็งแรง เดินเหินไหว
แต่เราดูออกว่าเค้าอายุเกิน 60 แน่นอนค่ะ

ด้วยความที่เราต้องนั่งไปไกล (จากต้นสายไปสุดสาย)
เราเห็นเค้าเดินเข้ามา ก็เลยดูทีท่าคนอื่นก่อน
เพราะบางครั้งก็เจอคนมีน้ำใจลุกพร้อมกันให้คนชรานั่ง
แต่ผ่านไปแปปนึง ราว 5-10 วินาที ไม่มีสักคนที่จะลุกให้...
เราจึงลุกให้เค้านั่งค่ะ เค้าก็บอกว่าไม่เป็นไร เพราะยืนไหว
เราก็บอกว่าไม่เป็นไรเหมือนกัน เชิญนั่งเถอะค่ะ

ยืนไหวหรือไม่ไหว ไม่ใช่ประเด็นเลยสักนิด
แต่คนชรา ถ้าล้มแล้ว แผลหายยากกว่าคนหนุ่มสาวเยอะค่ะ
เผลอๆ ทั้งเขียว ทั้งช้ำ กว่าจะหายลากยาวไปเป็นเดือนๆ
แล้วระบบขนส่งมวลชนของบ้านเรา ไว้ใจได้ที่ไหนล่ะ
ขนาดรถไฟฟ้ายังมีบางโมเมนท์ขับแบบฉุดกระชาก สาวๆ อย่างเรายังมีเซเลย

วันนั้นไปทำงานนอกสถานที่ เหนื่อยมั้ย เหนื่อยค่ะ
อยากนั่งมั้ย อยากนั่งมากค่ะ แต่มันคงไม่ลำบากเกินไปที่จะมีน้ำใจให้ผู้อื่นหรอก
ผู้ชายอุ้มลูกมา เรายังลุกให้นั่งเลยค่ะ ผู้ชายบางคนบอกไม่เป็นไร
เราก็จะบอกไปเสมอว่า งั้นให้น้อง (ลูกเค้า) นั่งก็ได้

หนุ่มสาวอย่างเรา มีแรงก็ใช้บ้างเถอะค่ะ ทำความดีรู้สึกดีจะตาย
comment33:ปกติก็ลุกให้ตลอดค่ะ บางทีคนที่ขึ้นมาดูแล้วไม่สบายก็ลุกให้ค่ะ
จริง ๆ แล้วขึ้นอยู่กับบุคคลคนนั้นมากกว่าค่ะ
ไม่ว่าจะเพศไหนก็มีน้ำใจให้กันได้ค่ะ

ส่วนตัวคิดว่า ถ้าเราทำดีแล้ว ก็พยายามทำให้ดีขึ้นกว่านี้อีกค่ะ
ถึงวันนี้จะได้ไม่ดี แต่พรุ่งนี้เราต้องทำได้ดีกว่าเดิมค่ะ
ส่วนคนอื่นจะทำดีหรือไม่ ก็ขึ้นอยู่กับคนนั้นเค้าเองจะทำมั้ยนะคะ
สำหรับคนที่ทำดีแล้วก็สู้ ๆ นะคะ ส่วนคนที่ยังไม่เคย หรือไม่คิดที่จะทำเลย
อยากให้ลองคิดใหม่ดูค่ะ เผื่อว่าสังคมเราจะน่าอยู่ขึ้นบ้างค่ะ
comment34:ผมแก้ปัญหาโดยการไม่นั่งเลยตลอดการเดินทางแม้จะมีที่นั่งว่างก็ให้คนอื่นนั่งไป(รถไฟฟ้านะรถเมล์ไม่ขึ้นมาหลายปีละ) 
เพราะยืนไม่ถึงช.ม.สบายมาก ขี้เกียจนั่ง
comment35:คุณทำดีแล้วค่ะ ทำดีต่อไป
แต่จริงๆไม่จำเป็นต้องเป็นที่นั่งสำรองหรอกค่ะ ที่ไหนๆก็ลุกให้เขาได้
comment36:เคยเห็นกับตา คนแก่แบบแก่มาน่าจะ 70-80 แล้ว ขึ้นมายืน ไม่มีใครลุกให้นั่งเลย เพราะตอนนั้นมีแต่คนแก่เหมือนกันที่นั่งอยู่ แต่บังเอิญมีสาวแบงค์คนนึง อายุน่าจะ 30 กลาง ๆ นั่งเฉย เฉยแบบเฉยมาก แล้วพอสักระยะมีคนลง คุณยายกำลังจะขยับไปหาเก้าอี้ ก็มีชะนีออฟฟิศคนหนึ่ง แทรกเข้ามาแย่งนั่ง ทั้ง ๆ ถ้าตัวเองที่นั่งลงไปแล้ว มองตรงมาก็จะต้องเห็นว่ามีคนแก่ กำลังยืนอยู่ตรงหน้า ก็ไม่ได้มีจิตสำนึกอะไรให้ลุกขึ้นเลยก็ยังคงนั่งต่อไป 

จนผ่านไปสักพัก มีกลุ่มกะเทยขึ้นมา เค้าก็พูดเสียงดัง ๆ ว่า ทำไมไม่มีใครลุกให้คนแก่นั่งเลยล่ะ และก็ไม่มีจริง ๆ 

แต่วันนั้นผมก็ลงก่อน เป็นวันที่ขึ้นรถเมล์แล้วหดหู่ที่สุด เห็นคนเห็นแก่ตัวที่สุด ที่เคยเจอมาในการนั่งรถเมล์เลย
comment37:เห็นมาเช้านี้เลยค่ะแต่บนรถไฟฟ้าบีทีเอสนะ ผู้หญิงท้องขึ้นมา(ท้องป่องเห็นชัดเจน) หลายป้ายมากกว่าจะมีคนลุกให้เพราะทุกคนก้มมองจอกันหมด ผู้หญิงเป็นคนลุก ส่วนผู้ชายที่นั่งอยู่ก็หลับๆ เล่นเกมส์ๆ มีคุณแม่อุ้มเบบี๋ขึ้นมาไม่มีใครลุกให้คุณแม่นั่ง จนพี่คนท้องเค้าลุกขึ้นสะกิดจะให้คุณแม่นั่ง  แต่คุณแม่ก็บอกไม่เป็นไรค่ะ ยืนได้ พี่ผู้หญิงที่นั่งใกล้ๆพี่คนท้อง
จึงลุกขึ้นให้คุณแม่นั่งแทน

เราก็เข้าใจนะคะว่าทุกคนก็อาจจะอยากนั่ง กว่าจะมาถึงรถไฟฟ้าอาจจะยืนโหนรถเมล์มาตลอดทางหรือเหนื่อยมาก่อน แต่เรามีความสามารถในการยืนได้มากกว่า ก็ควรจะเสียสละให้เค้านั่ง เพราะรถไฟฟ้าตอนเช้าแน่นมาก ยืนเบียดๆยิ่งไม่สะดวกมากเข้าไปอีก

ปล. เราใช้บริการรถไฟฟ้าเกือบทุกวัน เห็นผู้หญิงเสียสละที่นั่งให้เด็ก คนชรามากกว่าผู้ชายนะคะ คหสต.
comment37-1:ใช่ค่ะ เราเห็นด้วย
comment38:ปกติลุกให้นั่งตลอดนะคะ

มีอยู่ครั้งหนึ่งบนรถเมล์ ลุกให้คุณยายนั่ง
เจอผู้หญิงสาว สวยด้วย รีบชิงมานั่งตัดหน้า
สตั๊น 5 วิเลย
แล้วค่อยบอกผู้หญิงว่าเราลุกให้คุณยายนั่ง
เธอก็ยอมลุกนะ แต่มีการมองเหวี่ยงใส่เราด้วย
comment39:แต่เราเห็นบ่อยนะ ที่บางทีเราเองหรือผู้หญิงลุกให้คนแก่หรือคนท้องนั่ง ในขณะที่คุณผู้ชายเมินเฉย
.....
....
..
เอาจริงๆก็ควรรณรงค์ให้ "ทุกคนที่สุขภาพแข็งแรงดี" ให้ลุกให้คนแก่และคนท้องได้นั่งไม่ใช่หรอคะ?
มันเหมือนว่าแต่ผู้หญิงว่าเห็นแก่ตัวยังไงไม่รู้อ่ะ
ปล. ขออภัยที่ตอบสวนกระแสนะคะ ความเห็นส่วนตัวจริงๆ
comment39-1:ผมว่าเยอะนะ ผู้หญิงที่ไม่มีน้ำใจและไม่ลุกให้คนแก่และคนท้องนั่ง เพราะผู้หญิงมักจะอ้างความเป็นเพศที่อ่อนแอ และเรียกร้องการเสียสละและเป็นฝ่ายรับมานาน จนบางครั้งก็ลืมว่า ตัวเองก็ควรให้คนอื่นเหมือนกัน
comment40:ผู้หญิงบางคน ชอบคิดว่าเพศที่เสียสละคือเพศชายค่ะ
ผช ต้องลุกให้ ไม่ลุกไม่เป็นสุภาพบุรุษนู่นนี่นั่น.. ผญ ตรรกะป่วยๆแบบนี้ เราว่ามีเยอะนะ 5555

อยากจะบอกไว้ว่า คนที่จะเสียสละ มันไม่เกี่ยวกับเพศค่ะ ถ้าคุณแข็งแรง ไม่ได้ป่วยอะไร และในตอนนี้ยังมีกำลัง มีน้ำใจเถอะค่ะ ซักวันความดีที่คุณทำ มันจะย้อนเข้าหาตัวคุณเอง
comment40-1:เยอะจริงๆครับ พวกตรรกะป่วยๆ น้อยคนนักที่จะมีความคิดที่มองโลกตามความเป็นจริงอย่างคุณ
comment41:โคตรอนาถใจจริงๆ 2 อาทิตย์ก่อนเราขึ้นรถเมล์สาย 137 (ระบุสายให้ชัดเจน)
เราท้อง 4 เดือน ท้องยังดูไม่ค่อยออก ลุกให้คนท้อง ประมาณ 7 เดือนนั่ง(พี่เค้าใส่ชุดคลุมท้องชัดเจน)

เรานั่งอยู่แถว 3 เบาะด้านในนับจากประตูทางขึ้น (ย้ำว่าเบาะในติดหน้าต่าง) ขนาดอิคนที่นั่งติดกับคนที่คนท้องยืนยังไม่ลุก
ทุกคนเห็นแต่ไม่มีใครลุก เห้ยมันเกิดอะไรขึ้นกับสังคมไทย จนเราทนไม่ไหวต้องลุกเองแล้วบอกพี่คะมานั่งตรงนี้ค่ะ
คือท้องอ่อนๆยัง ยืนไม่ค่อยจะไหว นี่ท้องแก่นะเห้ย มันเกิดอะไรกันขึ้น

เคยคิดจะมาตั้งกระทู้ว่า เราอยู่ในยุคที่คนท้อง 4 เดือนลุกให้คนท้อง 7 เดือนนั่งแล้วใช่ไหม? สึสส
สุดท้ายก็ปล่อยผ่าน เพราะตั้งไปก็เหมือนเดิมจริงๆ

ไว้อาลัยให้สังคมไทย
comment41-1:เหมือนกันเลย เราเคยตอนท้อง 4-5 เดือน ลุกให้คนท้องแก่กว่าเรานั่งบน BTS รอบตัว คนหนุ่มสาวไม่ลุกกันเลย
comment42:.
comment42-1:เราว่าเราอ่านแล้วเราเข้าใจนะ ว่าทำไมจขกท ถึงขึ้นหัวว่า ผู้หญิง
comment43:เข้ามาตอบในฐานะคนท้องด้วยค่ะ

เราเข้าใจนะว่าเราท้องของเราเอง ก็ต้องรับผิดชอบร่างกายของเรา แต่เราก็มีความจำเป็นต้องใช้ชีวิตปกติ ที่ขึ้นรถสาธารณะแล้วไม่เดินเข้าไปใกล้ๆที่นั่งสำรอง เพราะถ้าเข้าไปก็ไม่ค่อยมีคนลุกให้นั่งหรอกค่ะ บางครั้งเจอสายตาประนามอีกต่างหาก ประมาณว่าท้องแล้วยังเจือกออกจากบ้านมาทำไม มันเจ็บนะ ไม่ต้องลุกให้ก็ได้ แต่ไม่เห็นต้องทำหน้าเซ็งใส่เลย เราโดนประจำจนต้องจำใจขับรถท้องแก่ไปไหนมาไหน เดี๋ยวถ้าเราคลอดในรถขึ้นมาโดดนด่าอีก 555
comment44:เราเห็นผู้หญิงลุกให้เด็ก คนท้อง คนแก่ นั่งอยู่บ่อยๆนะ 
เราก็ลุกทุกครั้ง (ถ้าอยู่ในตำแหน่งที่หน้าๆประตู และมีโอกาสได้นั่ง ส่วนมากจะยืน TT)

เคยเจอเคสคุณยายคนนึง ขึ้นมายืนตรงใกล้ๆประตู แล้วมีสาวหล่อจะลุกให้นั่ง แต่ยายบอกไม่เป็นไรลูก แล้วก็ยืนที่เดิมตรงหน้าเค้านั่นแหละ ไม่เข้าใจเหมือนกันว่าทำไมยายไม่นั่ง รถขึ้นทางด่วน ยืนเป็นชั่วโมงเลยนะ 
สักพักมีสาวหล่ออีกคนที่ยืนอยู่ใกล้ๆ บ่นกับผู้หญิงและเด็กที่มาด้วยกัน (ผู้หญิงและเด็กนั่งอยู่ ส่งเสียงร้องโหวกเหวก วุ่นวาย) ด่าทอคนอื่นอย่างรุนแรงและเสียงดังมากว่าไม่มีน้ำใจ แมนรึเปล่า พอดีผู้หญิงที่มาด้วยกันแอบกระซิบบอกว่า เค้าลุกแล้วแต่ยายไม่นั่ง เลยเงียบไป

จะบอกว่า บางทีคนแก่ก็ไม่ยอมนั่งเองนะ อาจจะใกล้ลง หรืออะไรก็ไม่อาจล่วงรู้ได้
และมารยาทบนรถเมล์ ไม่ใช่แค่เรื่องลุกให้คนอื่นนั่ง เรื่องเสียงดังรบกวนคนอื่น ชอบตัดสินคนอื่นชุ่ยๆก็สร้างความรำคาญเหมือนกัน
comment45:เจอดิฉันไม่ต้องลุกให้นะคะ ดิฉันแค่อ้วนนค๊า
comment46:เคยช่วยคนพิการยกรถเข็นขึ้นบนรถ. พอขึ้นไปมี ผญ.นั่งท่สำรองสำหรับคนพิการ ทำเป็นไม่รู้ไม่เห็น หน้ามึนแถมัยงควักมือถือมากดอีก.
comment47:เท่าที่สังเกต สายที่ผมนั่งประจำ ถ้าจะพูดถึงเพศหญิงที่ไม่ยอมลุกให้คนแก่ คนพิการ คนท้อง หรือเด็กนั่ง ส่วนใหญ่จะอยู่ในวัยมนุษย์ป้า จำไม่ได้เลยว่าเห็นผู้หญิงวัยป้าลุกให้คนอื่นนั่งครั้งสุดท้ายเมื่อไหร่ ทั้งๆที่ตัวเองก็ยังไม่ได้แก่อะไร บางคนเห็นแก่ตัวตั้งแต่ตอนขึ้นรถเมล์แล้ว ยืนตัดหน้า วิ่งตัดหน้า ถึงขนาดลงไปวิ่งบนพื้นถนนเพื่อตัดหน้าคนที่ยืนบนฟุตบาท ถ้าได้นั่งแล้วนั่งยาว ผิดกับสาวๆวัยรุ่น วัยนี้เห็นประจำ ส่วนใหญ่จะลุกให้ทันทีที่เห็น จะมีแค่ส่วนน้อยที่นั่งจิ้มโทรศัพท์โดยไม่สนใจอะไร 

อยากให้ ขสมก. ย้ายสติ๊กเกอรสำหรับคนท้อง คนชรา คนพิการ มาไว้ตรงเบาะใกล้ประตูมากกว่านี้ ขึ้นบันไดมาแล้วเจอเลย ไม่ต้องเดินเลี้ยวขวาไปอีก์
comment48:ขอโทษนะคะ เราลุกให้คนท้องเสมอนะคะ ถึงแม้หุ่นเราจะไม่ต่างจากคนท้องก็เถอะ 
  ขออนุญาติเอาคำตอบจากกระทู้ๆเก่าๆ http://pantip.com/topic/33830086/comment35 มาตอบ

"เห็นใจคุณแม่นะคะ เราคนหนึ่ง ที่ลุกให้คนท้อง ผู้สูงอายุ เด็กนั่งตลอด ถึงแม้ไกลมาก กว่าจะถึงก็เถอะ

ส่วนกับคนท้อง บางคนเราไม่แน่ใจว่าท้องรึป่าว เข็มกลัดไม่ได้ติด แต่เราก็จะถามว่านั่งไหมคะ // 

บางคนท้องอ่อนๆคือไม่ใหญ่มากก็ไม่นั่งค่ะ แล้วจังหวะที่เราเกี่ยงกับคุณแม่ท้องอ่อนๆก็มักมีคนมาเสียบแทน ฮืออ อดนั่งทั้งคู่ 5555

ขอนอกเรื่องหน่อยนะคะ เวลาลุกให้ผู้สูงอายุนั่ง อาม่างี้ ท่านน่ารักนะคะ ท่านจะมาสกิดที่แขนว่าเมื่อยไหมลูก หรือไม่ก็เวลามีคนลุกจากที่นั่ง ท่านก็จะรีบสกิดๆนั่นไงลูกที่ว่าง คืออาม่านี่นั่งยิ้มให้เราตลอดทาง น่ารักดีค่ะ รู้สึกภูมิใจเล็กๆออก แฮร่ๆ"

เราขอรณรงค์ให้ทั้งหญิง และ ชาย สละที่นั่งให้เด็ก สตรีมีครรภ์ ผู้สูงอายุ  รวมถึงผู้พิการ ค่ะ เพราะคนที่นั่งเบาะถ้านึกถึงความจริงตอนนี้ผู้ชายกับผู้หญิงนั่งเบาะปะปนกันค่ะ ขึ้นมาก็วิ่งแย่งกันแระ ขึ้นมาหย่อนก้นปุ๊บหลับปั๊บก็มีน่ะแหม่
comment49:อยากให้มีผู้ชายอย่างเจ้าของกระทู้เยอะๆ จังค่ะ เพราะตอนนี้ทุกวันที่เห็น ชายฉกรรจ์ส่วนใหญ่ แอบเนียน แกล้งหลับ ตีมึน ตลอดค่ะ ของอย่างนี้อยู่ที่สามัญสำนึกนะคะ เจ้าของกระทู้ ควรจะเปลี่ยนหัวข้อกระทู้ใหม่นะคะ ว่า รณรงค์ให้ บุคคลทั้งหญิงและชาย เสียสละที่นั่งแก่เด็ก คนชรา คนพิการ และ คนท้องจะดีกว่านะคะ
comment50:สำหรับเราจะตัดปัญหาเลี่ยงที่นั่งสำรองเลยค่ะ 
แต่ถ้าบังเอิญใกล้เรา เราก็ยินดีลุกให้ตลอดนะคะ
comment51:พวกมันไม่ลุกให้นั่งหรอกครับเชื่อผม
เปอร์เซนต์จะลุกให้นั่งมีน้อยครับ
อาจจะเพราะหอยหนีบติดเบาะไว้ก็ได้
ส่วนตัวผมถ้าไม่ใช่คนแก่และเด็กมากๆ
ฝันไปเหอะจะลุกให้ เห็นแก่ได้เยอะสมัยนี้
comment51-1:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment52:ผู้ชายเห็นผู้หญิงแทบจะไม่ลุกให้คนท้องนั่งเลยรอแต่ผู้ชาย
ผู้หญิงสวนเห็นผู้ชายไม่ลุกบ่อยๆนั่งกดมือถือนั่งหลับ

#จบข่าว
comment52-1:มันก็แค่ข้ออ้างของคนไม่ยอมรับความจริงเท่านั้นแหละ
comment53:เราก็ให้ประจำแหละ ยังเคยได้คะแนนจาก พี่กระเป๋ารถเมล์เลย ตั้ง 2 คะแนน
comment54:ผู้หญิงส่วนใหญ่ ยังเข้าใจว่า ที่นั่งเป็นของเด็ก สตรี คนชรา เพราะฉะนั้น ฉันมีสิทธิ์นั่งได้ ไม่จำเป็นต้องลุกให้ใคร
comment55:ที่ คือชอบมีกระทู้ผู้หญิงถ่ายรูปมาประจารผู้ชายที่ไม่ยอมลุกให้ตัวเองนั่ง ทั้งๆที่ตัวเองก็ไม่ได้ท้อง ไม่ได้พิการอะไร หรือบางทีก็มาด่าผู้ชายที่ไม่ยอมลุกให้ผู้หญิงท้องและคนแก่นั่ง ทั้งๆที่ผู้หญิงก็ลุกได้ป่ะวะ ทำไมต้องพยายามโบ้ยให้เรื่องทำดี เรื่องเสียสละต้องเป็นเรื่องของเพศใดเพศหนึ่ง ทั้งๆที่มันเป็นเรื่องของทุกคนป่ะ ผู้ชายเองก็ไม่ได้แข็งแรงตลอดเวลา มีง่วง มีป่วย มีเหนื่อยได้เหมือนกัน ผู้หญิงบางคนแข็งแรงกว่าผู้ชายด้วยซ้ำ ก็ลุกกันบ้างสิครับ
comment56:สาวๆไม่ลุกหรอกครับ ติดแชทอยู่ กำลังเม้ามัน (ถ้ากรูลุกแล้วกรูจะแชทยังไง) บางทีก็ทำแกล้งโง่มองไม่เห็นไปก่อน
comment57:เห็นด้วยค่ะที่ควรรณรงค์ให้ลุกให้คนท้องคนแก่ เด็กเล็กๆ
แต่ไม่เฉพาะผู้หญิงหรอก ผู้ชายก็ด้วย หรือใครที่ไปนั่งที่สำรองก็ด้วย ลุกได้ก็ลุก ดูดีออกนะคะ
เราลุกให้คนท้องคนแก่ตลอด ลุกทุกรถรถเมล์ รถไฟฟ้า ไฟใต้ดิน สองแถว 
ลุกมายืนเกาะเสาสวยๆและใจดีมาก

หลายครั้งมากที่เราขึ้นรถเมล์มีผู้ชายนั่งเต็มรถแต่พอคนท้องขึ้นมา ชายทั้งรถก็ไม่ลุก 
เดือนก่อนขึ้นรถเมล์กับพี่คนท้องแถวหลักสี่ก็ไม่มีทั้งชายหญิงลุกเลยค่ะ

แต่อาทิตย์ก่อนเจอชายหนุ่มลุกให้เราบนรถเมล์.. เอ๊ะ หรือเค้าคิดว่าพุงชาบูของเราเป็นเบบี้ 
ทุกเพศที่แข็งแรงสามารถยืนได้แหละค่ะ ควรมีจิตสำนึก
comment58:ปกติเราลุกนะ แต่มีอยู่2-3ครั้งที่ไม่ลุกเพราะว่าปวดท้องปจด.กับจุกเพราะวิ่งหลังกินข้าว แล้วพอไม่ลุก. เราก็โดนคนที่นั่งข้างๆมอง(นางเป็นผญ.ไม่แก่นะวัยทำงาน คงแบบเห็นเราเป็นเด็กอ่ะ) มีบางครั้งคนแก่ก็ขึ้นมาบอกว่า ให้คนแก่ขึ้นก่อนให้คนแก่ขึ้นก่อน 
หมดคำจะพูด
comment59:เดือนที่แล้วมีธุระที่ต้องนั่ง BTSชั่วโมงเร่งด่วนทุกวัน ตอนนั้นท้องได้ 6 เดือนขึ้นไปแล้วคิดอยู่อย่างเดียว

" ไม่ต้องลุกให้นั่งก็ได้ แค่อย่ามาแย่งที่นั่งเวลาคนลุกก็พอ ชั้นขยับร่างไปแย่งนั่งไม่ทัน "
comment60:เราว่าผู้ชาย กับ ผู้หญิง สมัยนี้ ใครๆก็อยากนั่งทั้งนั้นแหละ
เราก็อยากนั่ง เพราะเราเตี้ยเกาะไม่ถึง แต่เราไม่เคยใจดำขนาดไม่ให้คนท้องนั่งนะ
เราว่าผู้หญิงทุกคนไม่ได้เป็นอย่างที่ จขกท. พูดทุกคนนะ เราว่าผช.บางคนก็ทำแบบนี้
เราเคยเจอกรณี ผช. แกล้งหลับ เห็นกับตา คือแบบ.... 

สรุป ทั้งหมดทั้งมวลขึ้นอยู่กับกมลสันดาน ความรู้ผิดชอบชั่วดี ของแต่ละคน

ปล. เราว่าควรรณรงค์เสียสละที่นั่งให้ คนท้อง และ คนชรา ทั้งชายทั้งหญิงคะ
comment61:ปกติแทบไม่เคยได้นั่ง
ถ้าเจอเราก็ลุกตลอดค่ะ
ผู้หญิงดีก็มี ไม่ดีก็มี บางคนชอบเหมาจังเลยนะคะ
comment62:เคยอ่านว่าประเทศไหนนะ ที่สำรองตรงนี้ เขาจะไม่นั่งกันเลย ไม่ว่าจะรถจะแน่แค่ไหน(แต่คงไม่เว้นในชั่วโมงเร่งด่วน) ญี่ปุ่นหรือเปล่า
comment62-1:ญี่ปุ่นก็นั่งค่ะ แต่ถ้ามี เด็กสตรี คนชรา คนพิการขึ้นมา คนที่นั่งบริเวณนั้นๆ จะลุกค่ะ
comment63:ส่วนตัวก็ไม่ค่อยนั่งอยู่แล้ว ไม่ค่อยได้ใช้บริการรถเมล์แต่ก็ใช้บีทีเอสค่อนข้างบ่อย จะนั่งเฉพาะตอนที่โล่งจริงๆแบบแทบจะไม่มีคน 
ครั้งนึงเคยไปกับคุณยาย ท่านก็อายุมากแล้วเราก็พยายามหาที่ให้ท่านนั่ง ตรงนั้นมีหนุ่มสาว พนักงาน เต็มไปหมด เราคาดหวังให้ใครซักคนลุกให้ยายเรานั่ง แต่ก็ไม่มี ในกรณีเดียวกัน ที่เราไม่นั่งเพราะเราคิดว่าลูกหลานของผู้สูงอายุคนที่เราเจอก็คงคาดหวังให้ใครซักคนลุกให้ท่านนั่งเหมือนๆกับเรา ใจเขาใจเรานะ
comment64:ถ้าจะรณรงค์ก็รณรงค์ทุกเพศ อย่าเจาะจงแค่ผู้หญิง เพราะผู้ชายสมัยนี้ไม่ได้เป็นแบบคุณเสมอไป ใจตุ๊ดใจหมาก็เยอะ ผู้หญิงสมัยนี้บางคนแมนกว่าผู้ชายหลายคนเยอะ

คหสต.
comment65:หนูเรียนพิเศษกลับบ้านดึก หลับบนรถ ตื่นมาเห็นคนรุ่นตายายขึ้น หรือแค่สักรุ่นแม่หนูก็ลุกให้เค้านั่งแล้วค่ะ
แล้วยืนหลับต่อ (ไม่เห็นสิ่งมีชีวิตที่มีโครโมโซม Y ลุกเลยสักคน)
comment66:เรายืนตลอดเลยค่ะ ก้นเป็นริดสีดวง...


เย้ยยย จะบ้าเหรอ 5555
ปกติเราชอบยืนค่ะ เลยไม่ค่อยได้เสียสละอะไรให้ใครเท่าไหร่  เพราะทุกครั้งที่ได้นั่งจะส่งสายตาหาคนมานั่งต่อตลอด คนแก่ คนท้อง เด็ก ผู้หญิง คนถือของหนัก อารมณ์แบบใครก็ได้มาเถอะ ชั้นจะลุกกกกก 5555 ไปๆมาๆเลยยืนดีกว่า เราไม่อยากเล่นลุกนั่ง 5555

หลังๆรอเข้าบีทีเอสคนแรก เพื่อพุ่งตัวไปหาที่ยืนที่สามารถยืนได้โดยไม่เกะกะใคร 5555
comment66-1:เจอคนเป็นโรคเดียวกันแล้ว ชอบยืน เหตุผลเดียวกัน
comment67:ขึ้น BTS ผมเคยสละที่ให้คนท้องแล้วเจอสาวออฟฟิสรีบพุ่งมาแย่งที่นั่ง
comment68:ผู้ ญ ก็แบบนี้แหละ
comment69:ไม่ค่อยได้ขึ้นรถเมล์เท่าไร นานๆที แต่ขึ้นแล้วก็ไม่ค่อยได้นั่ง แต่ก็เคยเห็นนะผู้หญิงที่มีทั้งลุกให้นั่งกับไม่ลุกให้ แล้วก็ที่นั่งให้พระสงฆ์อะค่ะ 
เคยเห็นพระอายุเยอะแล้วท่านขึ้นมาไม่ได้นั่ง เพราะผู้หญิงนั่งที่สำรองพระเต็มเลย พวกนางก็ไม่ลุกนะนั่งอยู่งั้นแหละ พระก็โหนรถเมล์ไป  
มันใช่เหรอตัวเธอ  
      แล้วก็เคยลุกให้พี่ผู้ชายนั่งค่ะนานแล้วสมัยเรียน ตอนนั้นนั่งรถเมล์กลับบ้านจากอนุสาวรีย์ตอนเย็นๆเลิกงานคนก็แน่นมาก แล้วมันเป็นรถร้อน 
เค้ายืนดมยาดมก่อนถึงเรานั่งประมาณหนึ่งแถว คือเค้าเหงื่อซก หน้าซีดมากจะล้มได้ตลอดเวลา เราเลยเรียกเค้าให้ไปนั่ง เค้าก็พยายามไม่นั่ง
แต่เราก็บังคับเค้า เพราะเค้าเริ่มเซแล้ว ทนไม่ไหวเลยดึงแขนเค้ามานั่งแทนเราเลย พอได้นั่งขอบคุณเราเสร็จเค้าก็น็อคหลับไปเลย
ถ้าไม่มีใครลุกให้ก็คงจะหนักกว่านี้  
           อยากให้รณรงค์ทั้งชายหญิงนะ ไม่ต้องแค่ เด็กคนแก่คนท้องคนพิการพราะสงฆ์หรอก เห็นใครแย่ไม่สบายลำบากก็ลุกให้เค้านั่งเถอะค่ะ
comment70:ปกติเวลามีคนแก่หรือคนท้องขึ้นมา เราก็จะรอๆอยู่แป๊บนึงว่าจะมีใครลุกไหม ถ้าไม่มีเราก็ลุกค่ะ แต่ก็ไม่เคยคิดนะคะว่าทำไมผู้ชายไม่ลุก (เพียงแต่เป็นความเคยชินว่าผู้ชายเค้าจะลุกกันก็รอก่อน เพราะเราเตี้ยค่ะ อิอิ แต่อยุ กทม เนี่ยเราได้ลุกตลอดอะ 555)  แต่ที่สำหรับคนท้องเนี่ย เราว่าเราไปใช้สิทธิ์ของเขานะคะ ถ้าเจ้าของสิทธิ์มาเราก็ควรจะลุกค่ะ  คนนั่งอยูท่ั้งๆที่เห็นนี่น่าเกลียดมากค่ะ
comment71:บางครั้งก็ยิมรับว่าหลับบนรถเมล์จริงจังนะ ทำงานเหนื่อยๆ มานั่งรับลมริมหน้าต่าง สูดคาร์บอนไดอ๊อกไซด์เข้าไปนี้เคลิ้มเลย ปกติก็ลุกให้คนท้องกับคนแก่และเด็กนั่งนะครับ ส่วนจะลุกให้ผู้หญิงนั่งหรือเปล่าต้องพิจารณารูปร่างว่าโหนถึงมั้ย ถือของเยอะมั้ย ชุดไม่รัดกุมรึเปล่า รองเท้าทรมารขานางหรือไม่ แล้วแต่อารมณ์ตรูด้วย ฯลฯ
comment72:เดี๋ยวนี้ไม่ค่อยได้ขึ้นรถเมล์ค่ะ ส่วนมากเป็น BTS MRT
ถ้าเกิดไม่ได้ขึ้นต้นสายเราก็ไม่นั่งอยู่แล้ว ถึงจะมีว่างบ้างก็เถอะ
แต่ถ้าขึ้นต้นสายเราก็นั่งค่ะ ระหว่างทางถ้าว่าง ไม่มีคนนั่งเราก็ไปนั่งค่ะ

ล่าสุดขึ้น BTS มีคุณลุงขึ้นมา เราก็ลุกให้เค้านั่งค่ะ คุณลุงน่ารักด้วยนะคะ พอตรงอื่นว่างแกก็ลุกให้เรานั่งข้างแฟนเหมือนเดิม
แฟนปวดท้องค่ะเลยลุกไม่ไหว ปกติก็ไม่นั่งกันทั้งคู่
แต่ก็มีคุณป้าขึ้นมากับเด็กอีกค่ะ เราก็ลุกอีกค่ะ ไม่ได้ลังเลนะก็คือเห็นเราก็ลุกเลย
พอดีข้างๆ เราลงพอดี คุณป้าจะให้น้องนั่งตัก เราก็บอกไม่เป็นไรๆ (จริงๆ คุยกันไม่รู้เรื่อง คุณป้าคนจีน 5555)
คือเอาจริงๆ เราว่าไอ้ที่อ้างว่า "คนอื่นเค้าไม่ลุก เพราะเค้าลุกไม่ไหวหรือเปล่า ไปตัดสินเค้าได้ยังไง" เนี่ย
มันเป็นข้ออ้างจริงๆ อะค่ะ เอาจริงๆ คนส่วนมากก็ยืนไหวอยู่ละปะ แต่ไม่ไง โอ้ยชั้นไม่ไหวหรอกกกก ส้นสูง เจ๊บ เจ็บ
แต่คือเดินช็อปได้ไง หิ้วถุงพารากอนเดินได้เป็นวันๆ ไง
ละมันพอกันอะ ทั้งผู้ชายผู้หญิง คือไม่ต้องอ้างหรอกอะ บางคนรีบเบียดแย่งที่นั่ง
ตอนเบียดนี่ไวติดไนตรัสเหลือเกิ๊นนนนน จะบอกว่าขาไม่ปกติหรอค้าาาาาาาาาา

เรื่องหลับอีก คือเราเคยหลับบนรถนะ ไม่ใช่ไม่เคย แต่พอมีคนมายืนใกล้ๆ เราก็ตื่นแล้วอะ มันรู้สึกนะ เค้ามาจับเบาะเรางี้
คือหลับสนิทขนาดนั้นเลย = = เรานั่งรถไม่เคยหลับลึก เราว่ามันอันตราย

แต่ที่อยากชมคือวันก่อนขึ้นไปเจอน้องๆ รด. จากโรงเรียนแถวๆ สุรศักดิ์ (บอกไปเลยมั้ย)
เออขึ้นมาไม่นั่งเลย ละยืนกันดีมากกกก เสียงเงียบ เรียบร้อย ไม่โหวกเหวกโวยวายเลย ชอบๆๆๆ ชมเลยค่ะ

แต่ๆๆๆ นิดนึงค่ะ อันนี้ไม่เกี่ยวกับกระทู้ แต่เรื่องการเดินทางเหมือนกันค่ะ
คือเวลาขึ้น BTS นิ ต้องรอคนข้างในออกหมดก่อนใช่ไหมคะ แต่คือที่เจอส่วนมากจะชอบแทรกเข้าไปเลย
ทั้งที่ตามคิวเราอยู่หน้าด้วยซ้ำ เราว่าไร้มารยาทมากกกกก นะคะ
แล้วก็มีอีกแบบคือไม่สนโลก สโลว์ไลฟ์เกิ๊น คือเดินเนือยๆ ไม่สนใจคนข้างหลัง เดินเนือยๆ ไปพิงเสา!!!
ละก็พวกที่ชอบแทรกเหลือเกิ๊นนนน นั่งก็นั่งแบบเว้น 1
คือเว้นทำไมคะะะะะะะ เว้นทำไมมมมมมมมมมมมมมมม ในเมื่อสุดท้ายก็ต้องนั่งติดกับคนอยู่ดี เว้นเพื่ออออออออออ
แทนที่จะนั่งๆ ติดกับคนอื่นไปเลย เผื่อใครมาเกิน 1 คนเค้าจะได้นั่งด้วยกัน คือคิดอะไรกันหรอคะถึงได้นั่งเว้นที่
พวกขึ้นรถตู้ก็เหมือนกัน แทนที่จะนั่งเบาะคู่ติดกันไปเลย ก็ต้องไปหย่อนลงริมหน้าต่างให้ครบทั้ง 3 ที่ก่อน (ไม่นับหลังสุด)
คือเพื่ออะไรคะ เพื่ออะไรรรรรรรรรรรรรรรรร ตอบฉันหน่อยได้ไหม

บ่นอีกคือพวกยืนพิงเสา หรือยืนไม่สนโลก ตรงไหนจะว่าง จะต้องขยับมั้ย ไม่รู้อะ ชั้นไม่สน ชั้นไม่ว่างยืนเล่นมือถืออยู่
เอ่อ คุณคะ นิดนึงมั้ย เห็นใจคนอื่นบ้างงงงงงง

เรานี่สูงยังไม่ 160 ก็ไม่เห็นจะแคร์ว่าต้องนั่งตลอด โหนราวยังไม่ถึงเลยอะ เศร้าเนอะ 555
comment72-1:ขออธิบายเรื่องที่นั่งในมุมมองของผมนะครับ การที่เราไปนั่งติดคนอื่นทั้งๆที่มันยังมีที่นั่งเหลือมันจะดูแปลกๆมั้ยอ่าครับ อารมณ์ประมาณว่าที่ก็เหลือจะมานั่งเบียดกันทำไม เรื่องมาหลายคนมันก็ไม่เห็นจำเป็นต้องนั่งติดกันเลยนิครับระยะเวลามันไม่นาน หรือถ้ามีเหตุต้องติดกันจริงๆ ขอแลกที่ได้คนส่วนใหญ่ไม่หวงที่นั่งกันหรอกครับ ส่วนเรื่องนั่งริมหน้าต่างรถตู้บางทีเค้าอาจจะนั่งไกลลงเกือบสุดสายรึป่าวแล้วอาจจะอยากงีบยาวๆ  ไม่ต้องมาคอยห่วงว่าคนริมหน้าต่างจะออกรึป่าวไรงี้อะครับ อีกอย่างผมก็ยังมองไม่ออกว่าเรื่องนี้มันจะไปก่อปัญหาอะไร ถ้าจะมีคงเป็นเรื่องมาหลายคนแล้วอยากนั่งด้วยกันอีกแล้วสินะ
comment72-2:เห็นด้วยกับ คห.72-1 ครับ
comment73:เห็นด้วยครับ ผู้หญิงบางคนยังคงคิดว่าหน้าที่พวกนี้เป็นของผู้ชาย และเข้าใจว่าป้ายที่ติดเขียนว่า "โปรดเอื้อเฟื้อที่นั่งแก่เด็ก สตรีมีครรภ์ คนชรา และคนพิการ " อยู่
ผมเคยมีประสบการณ์เพื่อนผมเตะบอลโดนปะทะขาเจ็บแทบเดินไม่ได้
ปฐมพยาบาลเสร็จผมก็พาขึ้นรถเมล์กลับบ้านหาที่นั่งได้ก็นั่งไปเรื่อยๆ จนมีคุณยายคนนึงขึ้นมา 
คุณพี่ผู้หญิงเบาะข้างหลังเพื่อนผมเห็นดังนั้นก็เกิดมีน้ำใจต่อคุณยาย โดยการเอื้อมมือมาสกิดไหล่เพื่อนผมแล้วบอกว่า
" น้องๆ คุณยายแก่แล้วท่านยืนไม่สะดวก..." 
" ต้องขอโทษจริงๆครับ พอดีเพื่อนผมเจ็บขา " ผมพูดตัดประโยคเพราะเห็นเพื่อนมันทำท่าจะลุก
" โอเคค่ะ งั้นพี่เป็นผญ พี่ลุกให้เองก็ได้ "
เพื่อนผมทนคำต่อว่าไม่ไหวก็ยอมลุก พอคุณยายเห็นเพื่อนผมยืนด้วยขาข้างเดียวผมต้องประคองไว้เลยบอกว่า
" ยายยังยืนได้สองขา หนูมานั่งเถอะ ยืนขาเดี๋ยวล้มไปจะแย่เอา "
เพื่อนผมน้ำตาคลอเลยครับ แต่ก็ไม่กล้ากลับไปนั่งเลยบอกไปว่าจะลงป้ายหน้าแล้ว
ก่อนลงผมยังได้ยินเสียงของคุณพี่ท่านนั้นบ่นว่าเพื่อนผมโกหก อ้างไปเรื่อย ทำตัวอ่อนแอ
แต่วันรุ่งขึ้นเพื่อนผมต้องเข้าเฝือกเพราะกระดูกหน้าแข้ง กับข้อเท้าร้าว และต้องอยู่กับเฝือกนั้นไปอีกเกือบสามเดือน

อีกเรื่องคือผมลุกให้พี่ผู้หญิงท่านหนึ่งนั่ง พอป้ายถัดมามีคุณตาเดินถือไม้เท้าขึ้นมามองหาที่นั่ง ซึ่งไม่มีแล้ว
ผมเห็นท่าทางแกแล้วก็กลัวแกล้มแต่ก็ยังไม่เห็นใครลุกให้เลยรวบรวมความกล้า
ขอคืนที่นั่งพี่ผู้หญิงที่ผมพึ่งลุกให้เพื่อจะให้คุณตานั่ง แต่คำตอบที่ได้รับกลับมาคือ
" พอดี พี่ใส่ส้นสูงมาไม่สะดวกยืนจริงๆค่ะ เดี๋ยวคงมีผู้ชายลุกให้เอง "
ซึ่ง ณ จังหวะนั้นผู้ชายเพืยงคนเดียวที่ได้นั่งคือคนขับรถ
ตั้งแต่นั้นผมก็ไม่เคยเสียสละที่นั่งผมให้สตรีที่ร่างกายสมบูรณ์พร้อมคนไหนอีกเลยอันทำให้เป็นส่วนหนึ่งของต้นเหตุทำให้เกิดดราม่ากระทู้ก่อนๆ
comment73-1:คนขับรถนี่แล้งน้ำใจมาก ทำไมไม่ลุกให้คนแก่นั่งนะ

ฮึ่ยยย
comment74:ทั้งผู้ชายทั้งผู้หญิงน่ะแหล่ะ นั่งไม่แบ่งให้คนท้อง คนชรา กับเด็กพอกัน 
แต่จะเจอว่าผู้ชายจะเป็นฝ่ายลุกให้มากกว่า
ส่วนตัวลุกให้ทุกครั้ง แต่อยากให้พ่อแม่เด็กๆที่ลุกให้ ช่วยสอนให้เด็กหัดขอบคุณหน่อย บางทีพ่อแม่เด็กเอาเด็กไปนั่งตัก ด้วยแล้วยังไม่ขอบคุณอีก  ไม่ได้ลำเลิก แค่อยากเห็นสังคมน่ารักขึ้น.
comment75:เจอเหตุการณ์สดๆร้อนๆ เมื่อเช้านี้เลยค่ะ

ก๊อปมาจากเฟสของตัวเองนะคะ ... และคนท้อง นี่คือตัวเราเองล่ะค่ะ ซึ่งปกติก็จะลุกให้คนแก่ คนท้อง เด็กน้อย เป็นปกติอยู่แล้ว

-----------

ดราม่าสั้นๆ บนรถเมล์ 166 ระหว่าง คนท้อง vs คนแก่ vs คนปกติ

คนท้องขึ้นรถที่เกือบเป็นปลากระป๋อง ~ ญ คนปกติลุกให้นั่ง = ขอบคุณค่ะ

สักพักคนแก่ขึ้นรถ (ป้าแกก็มองหาที่นั่ง คือ แก่ง๊อกแง๊กเลย) ~ คนท้องก็นั่งเหล่ว่าจะมีใครลูกหรือเปล่า ..... คนปกติ นิ่ง เงียบ หลับสงบความเคลื่อนไหวกันหมด

สรุปอิคนท้องลุกเอง .... พออิคนท้องลุก ~ คนปกติก็หลับ สงบความเคลื่อนไหวต่อไป ขนาดกระเป๋ารถเมล์บอกขอที่นั่งให้คนท้องหน่อย ก็ไร้สัญญาณตอบรับ

อิคนท้องเลยติบไปแบบนางเอกว่า ไม่เป็นไรค่ะ ยืนได้ แบบเสียงดัง ฟังชัด .... สักพักมีพี่ผู้ชายที่ขาไม่ดี ต้องลุกให้นั่งแทน ซึ่งพี่เค้าอยู่ห่างประมาณ 2 ช่วงเก้าอี้ = ขอบคุณค่ะ 


สรุปคนปกติเดี๋ยวนี้เป็นอะไรกัน ... น้ำใจหายไปไหนกันหมด .... เมื่อคืนไม่ได้นอน?? .... ขอให้ลูกเมียหรือตัวเองมาอยู่ในสถานการณ์แบบนี้มั่งเถอะ จะได้รู้ว่าสมัยก่อนตัวเองก็เคยทำแบบนี้ไว้

ปล. ก่อนคนท้องจะลง ที่ข้างๆว่างอยู่ และมีผู้หญิงกำลังจะมานั่ง .... แต่คุณผู้ชายวัยทำงาน รีบโผเข้ามานั่งทันที พร้อมแชตไลน์ อย่างเมามันส์ =,,='
comment76:สาวๆ บางคน (ซึ่งน่าจะเป็นส่วนใหญ่) มองว่าเป็นหน้าที่ของผู้ชายไม่หน้าที่ของพวกเขา
comment77:ทำไมจะต้องผู้หญิง พูดว่าสาวๆ หนุ่มๆ ไม่ได้หรอ ผู้ชายสมัยนี้ไม่ลุกให้คนแก่ คนท้องนั่งก็เยอะ แกล้งนั่งหลับนี่เราก็เห็นตั้งเยอะ
comment78:เราก็ลุกให้คนที่อ่อนแอกว่านั่งเสมอนะคะ...ต้องใช้คำว่าเสมอ ไม่ใช่ว่าทุกครั้ง
เพราะบางครั้ง....เราเหนื่อยค่ะ เราเพลียค่ะ เราเมื่อยมาก เราประจำเดือนมายืนไม่ค่อยมีแรง
กับผู้ชายเหมือนกัน....ผู้ชายไม่ลุกให้นั่ง เราก็ไม่ว่าค่ะ เพราะเราก็คิดว่าปกติเขาก็คงลุกให้นั่ง
แต่วันนี้เขาอาจเหนื่อย เขาอาจเมื่อยขา อาจปวดขา ทำงานหนักเหมือนกัน

คนที่เราจะลุกให้นั่งทุกครั้งคือ คนท้อง กับ คนแก่ บางคนถือของหนักๆ ถ้าเราไหว เราก็ลุกให้นั่งหรือช่วยถือของ
คนขาเดินไม่สะดวกเราก็ลุกให้นั่งค่ะ คนตัวเตี้ยเราก็ลุกให้นั่งค่ะ

อีกอย่าง....สมัยก่อนทำงานออฟฟิศ รถสองแถวแน่นมากๆๆๆๆ ค่ะ 
เราก็อยากให้คนท้อง คนอุ้มเด็ก คนชราพยายามหลีกเลี่ยง หรือรอรถคันที่ว่างกว่าถ้ารอได้
เพราะบางทีคนแน่นมากๆๆๆ แน่นจนคนที่ลุกให้นั่ง แทบพลิกตัวให้ไม่ได้จริงๆ

คือ บางทีบางคนคิดว่า ถ้าเขาขึ้นมา คนบนรถต้องลุกให้นั่งแน่ๆ
เพราะท้อง เพราะแก่ เพราะอุ้มเด็ก ถ้าคุณรีบจริงๆ เราคงว่าอะไรคุณไม่ได้
แต่รถแน่นเป็นปลากระป๋อง มันอันตรายมากนะคะ ถ้ารอได้รอหน่อยดีไหมคะ

เพื่อความปลอดภัยด้วยค่ะ
comment79:สมัยก่อนแกล้งหลับ
สมัยนี้ก้มหน้ากดมือถือ
comment80:เราเคยเจอกับตัวเองเลย ตอนท้องเจ็ดเดือน ขึ้นจากท่าน้ำนนท์ไปลงอนุสาวรีย์ ยืนไปตลอดทาง ขนาดกระเป๋ารถเมล์เค้าตะโกนบอก "ช่วยลุกให้คนท้องนั่งหน่อยค่ะ" สองสามรอบ แต่ก็ไม่มีใครลุก แต่ก็ช่างเถอะ เพราะรถขึ้นทางด่วน และเราก็แข็งแรงดี ก็ยืนไปได้จนถึงที่หมาย จริงๆเราก็เกรงใจคนที่นั่งอยู่เหมือนกันนะ ไม่ได้อยากไปแย่งที่นั่ง แต่ยืนเวลาท้องโย้มากๆนี่ มันเกะกะค่ะ เกะกะคนอื่นด้วย เข้าใจอยู่
comment81:เจอบ่อยพวกสาวๆ หนุ่มๆ ไม่ลุกให้เด็กนั่ง
ในที่นั่งสำรองของ BTS MRT
comment82:จะผู้หญิง ผู้ชายถ้านั่ง "ปกติ" แล้วไม่ลุกให้คนท้อง หรือ คนแก่ไม่ผิดนะ คนที่ผิดคือ คนที่นั่งตรงที่นั่ง"สำรอง" สำหรับบุคคลเหล่านี้ต่างหากที่ผิด ถ้าจำไม่ผิดบน MRT จะเป็นที่นั่งสุดท้ายของแถวที่นั่งแต่ละข้าง  ถ้าเป็นรถเมล์จะอยู่ถัดไปจาก ที่นังพระไปด้านหลัง หรือไม่ก็ใกล้ คนขับ
comment83:เคยเดินไปเตือนแล้วทำมึน ผมนี่แทบกระชากผมเธอขึ้นมาเลยครับ 
แต่แฟนผมฉลาด ค่อยๆหยิบมือถือมาทำว่าจะอัดวิดีโอ เท่านั้นรู้เรื่องเลยครับ 55555
พวกนี้นี่ก็... คนเค้าท้องใหญ่จะยืนไม่ไหวอยู่แล้ว... ตัวเองยังนั่งมึนที่เค้าได้ลงคอ...

ที่พระก็เหมือนกัน พระขึ้นมารูปนึง สาวๆ ก็อ้างว่าถ้าลุกให้พระนั่ง พระก็นั่งไม่ได้อยู่ดีเพราะคนข้างๆ ก็เป็น ผญ 
งงกะเค้าเลย ทำไมไม่ลุกมาทั้งคู่ หลวงปู่บอกไม่เป็นไรโยม  ป้ายหน้าก็ลง ผมว่าหลวงปู่อาจจะลงไปโบกคันใหม่ก็ได้นะ 
ไม่อยากให้มีเรื่อง ขึ้นมาป้ายเดียวเอง

แต่นานๆ จะเจอทีนะ ส่วนใหญ่เมืองไทยก็มีน้ำใจกันดี....
comment84:เรื่องนี้เราว่าอาจจะไม่เกี่ยวกับเรื่องเพศ ผู้ชายที่ลุกให้นั่งก็มี ผู้หญิงที่ลุกให้นั่งก็เยอะ คนมันไม่มีน้ำใจ ไม่ว่าจะเพศไหนก็ไม่ยอมลุก รณรงค์ให้ทุกคนนั่นแหละช่วยกัน ใครยืนได้ก็ยืน
comment85:บน bts นี่เจอประจำ และเจอมากับตัวด้วย วันนั้นจะไปทำงาน แล้วไม่สบาย จะเป็นลม ไม่มีใครลุกให้นั่งเลย เราเลยนั่งลงตรงพื้นมันเลย
comment86:เคยลุกให้ ปรากฎว่าคุณยายไม่ทันผู้ชายอกสามศอกค่ะ พุ่งตัวมานั่งไวมาก
จนคราวหลังจะลุกให้ใครเราจะสะกิดก่อน คุณยายมานั่งตรงนี้ค่ะ
comment86-1:เคยเจอเหมือนกันครับ ลุกให้คุณยายนั่ง แต่มีผู้ชายรีบมาแย่งคุณยายนั่ง ผมเลยต้องหันไปบอกว่า "ผมลุกให้คุณยายนั่งครับ" เค้าเลยทำท่าอายๆแล้วยอมลุกออกไป
comment87:ผู้หญิงใจดีแถวนี้เยอะจังค่ะ แต่ทำไมเวลาปกติหนูขึ้นรถทั้งรถเมล์ ทั้งรถไฟฟ้า ถึงไม่ค่อยเจอผู้หญิงใจดีแบบที่นี่เลย

คนแก่มั่ง ผู้หญิงท้องมั่ง ขึ้นมา หนูไม่ค่อยจะเห็นผู้หญิงลุกให้นั่งเลยค่ะ มีแต่ผู้ชายลุกให้ทั้งนั้น ยิ่งกว่านั้น ถ้าไม่มีผู้ชายนั่งอยู่ ผู้หญิงนี่จะไม่ลุกเลยอะค่ะ

สงสัยบุญหนูอาจจะไม่ถึง เลยไม่ค่อยเจอผู้หญิงใจดีๆ แบบผู้หญิงแถวนี้ก็เป็นได้
comment88:ทำไมเราเจอคนลุกให้คนท้องและคนแก่นั่งบ่อยๆนะ คือไม่ลุกก็มีค่ะ แต่น้อยกว่านะ ขนาดเราแค่เป็นผู้หญิง ไม่ท้อง และยังไม่แก่ (จิงๆน้า55) นั่ง MRTต่อBTSบ่อยๆ ก็มีผู้ชายลุกให้นั่งบ้างนะคะ แต่ไม่ได้ทุกวันหรอก เอาจริงๆก็เขินนะ บางทีจะลงแล้วไม่ได้กะจะนั่งแล้ว แต่เค้าอุตส่าห์ลุกให้ ไม่ไปนั่งคนลุกคงรู้สึกไม่ดี 

แต่วันไหนถ้าเราได้ลุกให้คนแก่หรือคนท้อง หรือกลับกันมีคนลุกให้เรา เราก็จะรู้สึกดีๆนะ เป็นความสุขเล็กๆระหว่างเดินทางไปทำงาน
comment89:ก็พวกคุณเล่นลุกให้คนสาวๆนั่งจนเขาเคยตัวกัน   ผมขึ้นรถเมล์เวลาเจอคนผู้หญิงทั่วไปผมก็ไม่ลุกครับ  เก็บไว้ลุกให้ คนแก่ เด็ก คนท้อง คนพิการ คนที่ตัวเล็กจับราวไม่ถึงนั่งเท่านั้น  ส่วนคนหนุ่มสาวมีเรี่ยวมีแรงปกติผมไม่จำเป็นต้องลุกครับ  ยกเว้นพวกเธอจะมาขอนั่ง กล้าขอ ผมก็กล้าให้นั่ง เรื่องง่ายๆแค่นี้ทำไม่เป็นกัน  

หลายครั้งผมยืนและมีแต่ผู้หญิงนั่ง  พอคนแก่ขึ้นมาไม่มีใครลุกให้เลย   ถ้าผมได้นั่งผมจึงจะลุกให้คนที่จำเป็นจริงๆเท่านั้น
comment90:กรณีนี้ ผมว่า เป็นสิ่งที่ ทั้งผู้หญิง และ ชายควร ทำเลยละครับ ไม่ใช่ฝ่ายใดฝ่ายหนึ่ง โดย เฉพาะ ที่นั่ง พระ หรือ คนชรา และ คนท้อง

ถ้าพวกคุณคิดว่าตัวเองทำไม่ได้ ก็ไม่ควรนั่งตรงนั้นตั้งแต่แรกครับ เพราะที่จริงมันไม่ใช่ที่นั่งสำหรับ คนปกติเลย ถ้าให้พูดตรงๆ เมืองไทยจะใช้คำว่า "โปรด" ซึ่งมันอาจไม่ทำให้ คนที่แล้งน้ำใจ สะเทือนเท่าไร  ล่าสุดเห็นใน BTS ผู้หญิงวัยทำงาน ไม่เกิน 30 นี่แหละครับ นั่งที่นั่งพระ พอพระขึ้นมา พี่แก มองและ เล่นมือถือต่อ ไม่สนใจอะไร เลย จนพระต้องยืนตั้งแต่ขึ้นยันลง

แต่ขอเห็นต่างนิดนึงนะครับ ถ้าเป็นที่นั่งปกติ แล้ว มีคนแก่ คนท้องขึ้นมา(พระท่านปกติ จะไม่นั่งที่นั่งตรงอื่น) ขอความกรุณาอย่าเพิ่งเหมา ว่าคนที่ไม่ลุกให้นั่งนั้น แล้งน้ำใจ เค้าอาจมีเหตุจำเป็นที่ไม่ลุกให้นั่งก็ได้ อย่างบางท่าน ขาเจ็บ ยืนไม่ไหว ปวดท้อง ปวดหัว หรือ สาเหตุใดๆ ที่ไม่สามารถยืนได้จริง ณ ส่วนนี้ ก็น่าเห็นใจ ครับ อย่าเพิ่งไป คิดว่าเค้า แล้งน้ำใจ เลยครับ ให้ดูเป็นกรณีๆ ไป
comment91:ผช ที่ขึ้น MRT BTS เดี๋ยวนี้เป็นโรคประสาทกิน หมดแล้ว ครับ เวลาขึ้น รถใต้ดิน รึว่าไฟฟ้า นี่ 
ต่อให้มีที่ว่าง ก็ ขอยืนดีกว่า เดี๋ยวเผลอนั่งไปป้ายหน้า เกิด มีผญ ขึ้นมาเยอะ 
ต้องยืนอีก เรื่องวัฒนธรรมอันนี้ นี่ เราแซง NYC และ JPTKY ไปแล้วนะครับ
ประเทศเหล่านั้น เค้าดู เหตุ และ ผล ในการลุกให้นั่ง 
ถ้าดูแล้ว สุขภาพปรกติ ยืนยังจิ้มคุยไลน์ได้ ผมว่า ในประเทศที่พัฒนาแล้ว
เค้าก็ไม่ลุกให้ หรอกครับ มีประเทศไทยนี่แหละ กลัวกันขรี้ หด หมดแล้ว
comment92:เราว่าเราเข้าใจ จขกท นะ ว่าทำไมถึงขึ้นว่า "สาว"

ส่วนสาวๆ ก็จะเข้ามา โต้กลับว่า  มันต้องเป็น2 ฝ่ายดิฟระ
(สาวบางส่วนก็จะมีทั้งเห็นด้วย  ทั้งแย้ง นั่นเป็นเพราะความลำเอียงต่อเพศตัวเอง)
ทั้งหมด มันมีตอบในใจอยู่แล้วละนะ  ถึงได้พิมพ์กันออกมา

อยากเก็บสถิติ ไม่เอาความลำเอียงต่อเพศตัวเองเป็นที่ตั้งมั่ยละครัช  ท่านๆทั้งหลาย

/จากใจ อดีตกระเป๋ารถเมล์
comment93:กระทู้นี้โดนใจ เพราะคิดเหมือน จขทก.  เลยว่าทำไมผู้หญิงไม่ชอบลุกให้คนแก่ คนท้องกัน ทั้ง ๆ ที่เป็นผู้หญิงด้วยกันควรจะเข้าใจ และเห็นใจคนท้องมากกว่าผู้ชายด้วยซ้ำ
comment94:ไม่ใช่เฉพาะรถเมล์นะคะ MRT  BTS ควรลุกให้คนท้อง  คนแก่ เด็กเล็ก นั่งด้วยค่ะ
ขอบคุณสำหรับคนที่ลุกให้นะคะ
comment95:กระเป๋ารถเมล์ รถมีมีสิทขอที่นั้ง แต่กลับเป็นไบ้ เจอหลายครังล่ะ
comment96:เราลุกทุกครั้งนะ นอกจากว่าวันนั้นร่างกายจะแย่จริง พอดีเราปวดกล้ามเนื้อคอและบ่าเรื้อรัง ไม่ได้ปวดหนักตลอดแต่วันไหนที่ปวดขึ้นมานี่มันจี๊ดจริงๆ นะ หันหัวมากก็ไม่ได้ มันติด หิ้วหรือสะพายกระเป๋าก็ปวด ยิ่งต้องจับราวเบาะในรถเมล์ที่ขับกระชากๆ ยังกะรถเมล์อัศวินราตรีนี่อยากจะร้องไห้เลย
มองภายนอกไม่รู้หรอกว่าเราปวดอยู่ ถ้าได้นั่งจะลดภาระของบ่าที่ต้องรับน้ำหนักกระเป๋าและยึดราวเพื่อทรงตัวได้มาก

ถ้าเป็นเมื่อก่อนเราลุกให้ผู้หญิงใส่ส้นสูงด้วยนะ แต่พอเริ่มเจ็บตัวก็คิดได้ว่านางอยากสวยก็ควรรับผิดชอบตัวเองสิ เราก็อยากสวยเหมือนกันแต่ไม่ใส่ส้นสูงเพราะต้องการความสะดวกและไม่ใช่หน้าที่ของสังคมต้องมาอำนวยความสะดวกเรื่องนี้ให้เรา ก็เลยเลิกลุกให้สาวๆ นั่ง ยังคงลุกให้คนแก่ คนท้อง และเด็กเล็กเท่านั้น เด็กบางคนอยู่ประถมแต่ตัวใหญ่กว่าเราอีก เราจะลุกให้ถ้ากระเป๋าน้องใหญ่มาก

ลุกทุกครั้งจนชิน บางวันเราปวดคอกับบ่าเราไม่ลุกก็รู้สึกผิด แต่หันมองรอบๆ คนอื่นเค้าเฉยๆ กัน เราก็ควรทำใจให้สงบและยอมรับว่าเราเองก็ไม่พร้อมจะช่วย นี่กรณีคนแก่อายุไม่เกิน 50 นะ ถ้าแก่ชัดเจน ท้องป่องชัดเจน เด็กตัวเล็กมาก เราก็ลุก กระเป๋าหนักเหรอ วางบนพื้นเลย กระเป๋าสะพายนี่แหละ เอานิ้วเกี่ยวสายกระเป๋าไว้แต่ตัวกระเป๋าอยู่บนพื้น

เราสังเกตว่าเวลาคุณแม่พาลูกเล็กๆ ขึ้นรถเมล์ เราลุกให้เด็กนั่ง แต่แม่เด็กจะนั่งแล้วเอาลูกมายืนหว่างขา เด็กก็ไม่ได้นั่งอยู่ดี แต่ถ้าเป็นบีทีเอสส่วนใหญ่จะให้ลูกนั่ง คุณแม่ยืน หรือคุณแม่นั่งแล้วเอาลูกนั่งตัก แต่ก็พบคุณแม่นั่งแต่ลูกยืนหว่างขาบ้างเหมือนกัน เราเป็นคนลุกให้ก็ตงิดๆ นิดนึง แต่ก็คิดซะว่าแม่คงเหนื่อย ซึ่งจริงๆ แล้วให้ลูกนั่งน่าจะปลอดภัยกว่า โดยเฉพาะเวลารถเบรกแรงหรือเด็กโดนเบียดเพราะคนอื่นมองไม่เห็น
comment97:อีกวิธี 1 คือคนบนรถช่วยพูดว่า ขอโทษนะครับ/ค่ะ ขอให้คนท้องนั่งได้ไหม 

ส่วนคนที่แยกไม่ออกว่า อ้วนหรือท้อง ลองสังเกตุ คนท้องมักจะใช้เข็มกลัด กลัดไว้ที่บริเวณพุง สังเกตได้ง่ายๆ สังคมเราจะได้น่าอยู่ขึ้นครับ
comment98:ไม่อยากให้แยกประเภทคนมากเกินไปค่ะ อยากให้แยกตามลักษณะคน 

-คนท้อง 
-พระ 
-เด็กเล็ก ทารก - ป.6  ด้วยส่วนสูงของชั้นวัยนี้จัดว่าน้องเกะกะที่ยืนมากอาจจะเกิดอันตรายโดนทับหรือจับราวไม่ถึงควรให้นั่ง ส่วนเด็กชุดม.ต้าขึ้นไป เขายืนได้ค่ะ

-คนเจ็บ พิการ 
-คนที่หิ้วของมาเยอะๆหนัก 
-คนที่แก่ดูขาแข้งไม่ดี รถเลี้ยวมีเซ

--------------------------------
คนที่ไม่จำเป็นลุกให้

ผู้หญิง ผู้ชาย ตั้งแต่ เด็กม.ต้น- วัยทำงานทั่วไป ทุกอาชีพ บุคคลทั่วไป โดยเฉพาะคนที่เล่นโทรศํพพ์ คนอื่นเขายืนขาสั่นเหงื่อตก พอเขาลุกให้พวกเธอว์นี่นั่งกดต่อหน้าต่อตาเขาไม่เกรงใจกันเลย
comment99:ใช้รถเมล์ไปทำงานตลอด จะบอกว่าเห็นชินตาเหมือนกัน
อย่างเช้านี้ก็เห็นด้วยตาตัวเอง คนนั่งส่วนใหญ่เป็นผญ อายุน้อยไปถึงราวๆ 30-40 นั่งกันเกือบเต็มคัน มี ผช บ้าง
เราก็ยืนไปเรื่อยๆ จนสุดทางจะลงอยู่แล้ว ราวๆ 20 km 
ช่วงต้นทางมีคุณลุงน่าจะราวๆ 70 หรือ 60 กว่าๆ มาคนเดียว แต่ยังดูแข็งแรงอยู่ ลุงแกก็ทำท่าเหมือนจะหาที่นั่ง แต่ไม่ได้ที่ลง 
สาวๆแถวนั้นก็นั่งเล่นมือถือ เล่นไลน์ ดูเฟสไปตามเรื่องตามราวน์ สุดท้ายตั้งแต่ลุงขึ้น ลุงก็ไม่ได้นั่ง คงเห็นว่าแกดูแข็งแรงอยู่เลย ไม่ต้องลุกให้นั่ง

ด้วยเหตุนี้จึงไม่ค่อยอยากลุกให้นั่ง ถ้าไม่ใช่คนที่อยู่ในข่ายจำเป็นจริงๆ
comment100:ผู้หญิงที่ไม่ลุกให้ เธออาจจะมีเหตุผลที่ลุกให้ไม่ได้
แต่จะให้เธอตระโกนออกมาก็ใช่เรื่อง

เราเองถ้าลุกให้ได้ก็ลุก ถ้าลุกไม่ได้ก็ไม่ลุก เรามีเหตุผลนะ คือ 
ข้อ1  เราใส่ส้นสูงทั้งวัน ถ้ายืนต้องล้มแน่
ถ้าเราล้มบาดเจ็บ คนท้องหรือคนแก่จะมาดูแลหรือจ่ายค่ารักษาไหม
ข้อ2  เรากลั้นขึ้ไว้เพราะขี้จะแตก ถ้ายืนขี้ราดตรงนั้นแน่ 
ถ้าเราล้มบาดเจ็บ คนท้องหรือคนแก่จะมาเช็ดขี้ จะจัดหากางเกงให้เราใส่ไหม
ข้อ3  เราไม่สบาย ระดับที่ล้มพับได้ แต่เราอดทนไว้ ถ้าไม่สังเกตจะไม่รู้ว่าไม่สบายราดตรงนั้นแน่ 
ถ้าเราล้มพับ คนท้องหรือคนแก่ จะพาเราไปโรงพยาบาลและดูแลเราไหม
คนท้องคนแก่ถ้าประสบเหตุ รอบด้านเดือดร้อน 
และเราประสบเหต รอบด้านเราไม่เดือดร้อนเรอะ

ที่บอกนี้คือ อย่าไปคิดว่า เขาไม่ลุกให้ เธอไม่ลุกให้
ให้คิดว่า เขาคงมีเหตุผล เธอคงมีเหตุผล ที่ไม่ลุกให้
แต่ถ้าเจอใครลุกให้ ก็ขอบคุณเขานะ
comment101:ลุกให้เป็นประจำละค่ะ  เพราะถ้ามีที่นั่งใกล้ประตู  ก็จะนั่งแถวนั้นเป็นหลัก  เลยได้ลุกบ่อย 
จนมาไม่นานนี่  ก็ลุกตามปกติ  เจอกระเป๋าแซวยิ้มๆว่า  "มีแต่ป้าๆลุกให้ป้านั่ง" 
[Spoil] คลิกเพื่อดูข้อความที่ซ่อนไว้ (ดีนะมันไม่บอกยายลุกให้ป้า)    
น้องผู้ชายที่นั่งเลยไปอีกหน่อย  รีบลุกมากวักมือเรียกอิชั้นไปนั่งแทน   

จากนั้น  ตอนนี้เริ่มมีคนลุกให้นั่งบ้างแล้วละ   แต่ถ้ามีจังหวะก็ยังลุกให้นั่งอยู่นะคะ  
มันเป็นน้ำใจและความพร้อมของร่างกายมากกว่า  ไม่ใช่เรื่องวัย  และเพศใดๆ
comment102:ผมลุกให้นั่งตลอดครับ

ไม่ว่าจะเด็ก สตรี คนชรา ท้อง พิการ ป่วย ของเยอะ เมา



ผมไม่ได้ใส่ใจมากเรื่องสิทธิ เพราะไม่ได้รู้สึกลำบากมากกับการยืนแป็บเดียว
แต่รู้สึกว่า เป็น 'หน้าที่' และ 'น้ำใจ' ที่เราควรมีให้ผู้อื่น

และหวังว่า คนที่เราลุกให้ หรือคนรอบข้าง จะรู้สึกได้ว่า น่าจะมีสักโอกาส ที่เขาได้แสดง'น้ำใจ'ให้กับผู้อื่นบ้าง




ว่าผมได้ ผมโลกสวย
I DO believe in 'pay it forward'.

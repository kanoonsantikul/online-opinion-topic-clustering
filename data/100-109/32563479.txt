title:===  นี่หรือคือความคิดของคนท้องบน BTS!!?? ===
comment:เมื่อสักครู่ขณะผมยืนอยู่บน bts จากพร้อมพงษ์ไปเสาวรี พอถึงสถานีสยามก็มีพี่ผู้หญิง
ท้องแก่น่าจะประมาณ 7-8 เดือนใหญ่อย่างเห็นได้ชัดเดินเข้ามา
ผมซึ่งยืนพิงกระจกอยู่ก็หลบให้พี่เค้าไปยืนมุมๆจะสบายกว่า
จากนั้นผมจึงถามพี่เค้า

ผม : เอ่อพี่ลงสถานีไหนครับ
พี่ผู้ญ : สถานีหมอชิดค่ะ
ผม : โหยไกลนะนั่น เดี๋ยวสักครู่นะครับ
ผมซึ่งกำลังจะเดินไปตรงแถวๆที่นั่งเพื่อขอที่นั่งให้พี่เขาตามที่ใจคิด
ปรากฏว่าพี่เค้าคว้าแขนผมไว้แล้วพูดกับผมว่า
พี่ผู้ญ : ไม่เป็นไรค่ะน้อง "เกรงใจเขา" คนมันเยอะ
ผมก็มองรอบๆคนก็ไม่ได้แน่นนิ้
ผม : เอ่อ.... แต่ว่า
พี่ผู้ญ : เดี๋ยวถึงเสาวรีก็มีคนลงค่ะพี่ค่อยนั่งก็ได้
ผมก็ได้แต่ครับๆ.... ในขณะนั้นตรงที่นั่งก็มีคนมองมาทางพี่ผู้หญิงหลายคน
เพราะกระจกใสจึงเห็นชัดว่าท้องเค้าโตนะ แต่ก็ไม่มีใครลุกให้นั่งบางคนพอผมหันไปมองก็ทำหลบตาทำเหมือนไม่เห็นคนท้อง
จนถึงเสาวรีจึงมีคนลุกออกพี่เค้าจึงได้นั่ง ก่อนลงพี่เค้ายิ้มให้ผมทีนึงแล้วบอกว่าได้นั่งแล้ว
ผมก็ยิ้มแล้วลงรถไป

เห้ออออออออ
รู้สึกดีที่เจอพี่ผู้หญิงจิตใจดีเกรงใจคนอื่น 
รู้สึกแย่ที่ทำไมคนเราไม่มีน้ำใจ
comment1:พี่ก็คิดเหมือนพี่ผู้หญิงคนนี้

ส่วนตัวกลัวจะไปรบกวนคนที่นั่งอยู่โดยไม่เต็มใจ

ร้อยละ 95 ขึ้นแล้วไม่ได้นั่ง จาก bts อ่อนนุช จนถึงศาลาแดง 

กลั้นใจอีกแค่ 3 เดือนกว่า สู้ๆ
comment1-1:สู้ๆนะคะ เป็นกำลังใจให้ค่ะ เดินทางระวังๆและปลอดภัยนะคะ
comment1-2:สาเหตุที่เด็ก คนชรา และสตรีมีครรภ์ควรได้นั่ง (และควรได้นั่งที่ที่จัดใว้ให้ก่อนเป็นลำดับแรก.. คือที่นั่งพิงผนังกระจก)
คือเพื่อความปลอดภัย 
เด็กจับห่วงไม่ถึง คนแก่จับห่วงไม่แข็ง คนท้องยืนไม่มั่นคง  หากเกิดอุบัติเหตุเสียการทรงตัว ก็อาจจะล้มไปทางคนอื่นที่อยู่ไกล้ได้ ซึ่งเป็นอันตรายต่อส่วนรวม
การให้คนเหล่านี้ยืน มันจึงอันตรายทั้งต่อตนเองและต่อส่วนรวม  การให้ที่นั่งจึงเป็นการลดความเสี่ยง
จะหนึ่งหรือสองสามสถานี ก็มีประโยชน์
comment2:ไม่ใช่แค่คนท้องค่ะ เมื่อวานเราพึ่งขอที่นั่งให้คุณยาย แก่ เหี่ยว หัวขาว ดูยังไงก็คนแก่ค่ะ ขึ้นมายืนอยู 2 สถานีไม่มีใครลุกให้นั่งเลยค่ะ ทนไม่ไหวเลยต้องเดินไปสะกิดผช.ที่นั่งที่สำรอง ให้ลุกให้คุณยาย
comment2-1:เหมือนกันเลย สะกิดบอก
ง่ายมาก  และไม่เคยโดนใครโกรธด้วย
comment3:ผมลุกให้แต่คนท้องอะ บนBTS  

เทอมายืนใกล้ๆ กดไอโฟน เราก็กดไอโฟนเหมือนกาน
comment4:จริงๆตรงที่พิเศษน่าจะมีมาตรการพิเศษเหมือนที่นะครับจะได้แก้ให้กับคนที่จิตสำนึกบกพร่อง
comment5:ต่อไป ขอที่นั่ง เขียนไว้เลย สำรองที่ให้คนท้อง/คนแก่ คนพิการ 1 แถว หากคนปกติฝ่าฝืนปรับ 5000 บาท ทุกตู้
comment5-1:มุมนึงก็มองว่าดี มีกฏชัดเจนไปเลย 
อีกมุมนึง ก็... เฮ้อ ทำไมนับวัน น้ำใจคนไทย มันน้อยลงเรื่อยๆว้าาา ถึงขนาดต้องมานั่งออกกฏกันแล้ว
comment6:ตอนเราท้อง ขึ้นรถไฟฟ้า จะเดินหลบมุม ไม่มองหน้าใครค่ะ เพราะผิดหวังกับน้ำใจมนุษย์มาก่อน 
คนบางคนก็มองประมาณ ว่า มีปัญญาท้องได้ ก็ควรยืนได้
comment6-1:ตรรกะมีปัญยาท้องก็ควรนะยืนได้นี่หยาบคายมากเลยนะผมว่า
comment6-2:น่าสงสารจังเลยค่ะ คนท้องก็คือคนไม่สบายคนนึง เพราะร่างกายต้องแบ่งเซลล์ แบ่งสารอาหารให้ทารก อุ้มท้องโตมาก ขาก็ยิ่งปวด ทำไมไม่มีน้ำใจกันเลย
comment6-3:โดนเหมือนกัน โดนพูดเสียดสีอีกว่า "เผือกท้องเอง"
comment7:ตอนเราท้องก็ไม่มีใครลุกให้ ช่วงเย็นคนจะเยอะมาก ขนาดยืนอยู่หน้าผู้ชาย จนท้องจะทิ่มหน้าแล้วยังไม่สนเลย ยืนผ่านหลายสถานีมีคนลง ผู้หญิงข้างหลังเลยลุกให้นั่ง(เค้าคงไม่เห็นเราตอนแรก เพราะคนเยอะจริงๆ) เหมือนนางฟ้ามาโปรดเลยค่ะ
comment8:สามัญสำนึกง่ายๆ ที่ควรจะมี แต่กลับไม่มี
comment9:ของเรา ครั้งนึง มีคนตาบอดขึ้นจากสถานีเดียวกับเรา แล้วไม่มีที่นั่ง (เราก็ยืนนะคะ เพราะขึ้นพร้อมเค้า) เราตะโกนเลยว่ามีใครจะลุกให้เค้านั่งบ้างคะ (ตอนนั้นตรงหัวขบวนมีแต่ผู้หญิงค่ะ) 
เจ๊ อายุราวๆ 35-40 ที่นั่งตรงสำรองที่นั่งคนพิการทำหน้ามึน ไม่สนใจ แต่คนที่ลุกให้อยู่กลางๆขบวน เราต้องพยุงคนตาบอดไปนั่งกลางขบวนทั้งๆที่รถเคลื่อนแล้ว  

ผ่านไป 1 สถานี อีเจ๊นั่นลง 

คือ สถานีเดียวเจ๊ก็สละให้ไม่ได้  ต้องให้คนตาบอดเดินไปนั่งที่กลางๆตอนรถเคลื่อน ทั้งๆที่ที่นั่งตัวเองเป็นที่นั่งสำรองคนพิการด้วยซ้ำ (ที่ต้องสำรองให้เค้าใกล้ทางเข้าออกมากที่สุดเพราะเค้าขึ้นลงลำบากกว่าคนปกติ)

มาบ่นกับแฟน แฟนบอกว่า ทีหลังระบุไปเลย ว่าคนที่นั่งอยู่ที่นั่งสำรองคนพิการ ช่วยสละให้คนพิการด้วย 

(แต่ตอนนั้นเราไม่ได้พูดว่าพิการนะคะ กลัวทำร้ายจิตใจ แต่ดูจากรูปลักษณ์ภายนอกก็รู้แล้วว่าพี่เค้าพิการทางสายตา มีไม้เท้ามาด้วย มากับรปภ.อีก)
comment10:ไม่น่าเชื่อว่าทั้งขบวนไม่มีคนลุกให้??? 

เป็นอะไรไปแล้วสังคมไทย
comment11:ใช่เลยตอนท้องเราก็เจอแบบนี้ละ 
ทั้งขบวนมีน้องทอมลุกให้คนเดียว พอดีจะไปแค่สองป้ายเลยไม่นั่งและขอบคุณน้องไปคะ
comment12:เราก็เคยเจอค่ะ บอกให้เค้ามานั่งตรงที่เราเค้าก็ไม่มา คงเกรงใจเหมือนกัน
comment13:คิดแบบนี้เหมือนกันค่ะ  "เกรงใจ"   (ตอนนี้ท้องอยู่)
ไม่ต้องลุกให้นั่งหรอก  ขอแค่ไม่มากระแทกหรือเบียดท้องเรา
หรือชนเราตอนอยู่บนบันไดเลื่อน   
แค่นี้ก็พอใจแล้ว จากสังคมการเดินทาง BTS, MRT
comment14:จริงนะ หลายคนมองเราเหมือนซวยเรย ต้องลุก
comment15:ใช่คะ  " ถูกต้องที่สุดคะ" เราก็ท้อง ก็เกรงใจ เข้าไปในรถก็ไม่กล้ายืนให้เห็น ไม่กล้าสบตาใคร ก็ไปยืนหลบมุมกันไป  ไม่อยากประจันหน้า เพราะว่าคนที่เห็นเราก็ต้องละลักละล่ำ ลุกขึ้นให้นั่ง แต่บางทีก็ไม่มีที่ให้หลบมุม ก็ต้องเผชิญหน้ากันและกัน  ซึ่งสุดท้ายเราก็แพ้คะ  เพราะเค้าก็มองเฉย ๆแล้วก็กดมือถือต่อก็แค่นั้น  ยอมรับว่าเราเองก็รู้สึกคะ เราเองเลยไม่อยากรู้สึก เสียประสาทปล่าว ๆ เราเลยไม่อยากให้เกิดเหตุการณ์แบบนี้  ไม่ยากคาดหวังว่าใครจะมีน้ำใจลุกให้เรานั่ง  เราเลยเลือกที่จะหลบมุมคะ  นั่ง BTS หรือ MRT แป๊บเดียวก็ถึงที่หมาย  ยืนไม่นาน  ไม่ใช่รถเมล์ที่ติดหนึบ  สุดท้ายนี้แด่แม่ ๆ ตั้งครรภ์ทุกคนขอให้แข็งแรงทั้งแม่ทั้งลูกนะคะ สู้ๆคะ ^_^
comment15-1:ผมเสียใจนะครับ ที่สังคมไทยมันกลายเป็นแบบนี้กันไปหมดแล้ว....ผมเองถ้ามีโอกาสเจอคนท้อง  คนชรา หรือ  คนตาบอด หรือ พิการ ผมจะลุกให้นั่งแน่นอน...อย่าผิดหวังในสังคมนะครับ ผมว่าคนดีๆ ยังมีอีกเยอะ เพียงแต่เค้าไม่ได้ใช้ รถไฟฟ้า เท่านั้นเอง...ขอให้คุณแม่สุขภาพแข็งแรงนะครับ. มีความสุขมากๆ ครับ
comment16:ตอนเราท้องก็ไม่ค่อยมีคนลุกให้นั่งคะ ทั้งๆ ที่พวกนั้นนั่งที่นั่งคนท้องอยู่ แต่เราไม่อยากพูดคะ เพราะว่าพูดไปคนพวกนี้ก็ไม่เข้าใจ เพราะถ้าสามัญสำนึกมีแต่แรกคงไม่นั่ง และเผลอ ๆ จะมองเราเป็นตัวโชคร้ายทำให้ไม่สบาย
comment17:สังคมเดี๋ยวนี้คนมีน้ำใจหาได้น้อยนะคะ
เราเคยอ่านเจอกระทู้นึงค่ะ
ผู้หญิงเป็นคนตั้งกระทู้นั้นขึ้นมาค่ะ
ประมาณว่า โมโหคนท้อง ว่าคนท้องว่า ทำไมต้องลุกให้คนท้องนั่ง
ผู้หญิง ที่ท้อง ตัดสินใจท้องเองก็ต้องรับผิดชอบตัวเองให้ได้ทำไมต้องมาเบียดเบียนคนอื่น
แย่เนอะ แถมเป็นผู้หญิงด้วย สงสัยจะยังไม่มีลูก
comment18:คนท้อง คนชรา มักจะรู้สึกเกรงใจทุกครั้งที่เขาขึ้นมาบนรถ เพราะคิดว่าตนเองก็เป็นเพียงคนทั่วไปเหมือนคนอื่นๆ จึงไม่ได้เรียกร้องขอให้ลุกให้นั่ง แต่ในความเป็นจริง มันอันตรายมากเลยนะคะ BTS MRT พอจะเบรคที หน้าเกือบคว่ำ เราไม่ได้ท้อง แต่ใส่ส้นสูง การทรงตัวต้องเป็นเลิศอะคะ ไม่งั้นยืนไม่ได้จริงๆ ฮ่าาาา 

อยากให้คนท้อง คนชราทุกท่าน อย่าเกรงใจเลยนะคะ ถ้ามีคนลุกให้นั่ง นั่งเลยคะ มันจะเป็นอันตรายต่อตัวเอง และลูกในท้องนะคะ 

บางคนที่ไม่มีน้ำใจ อ้างว่า "ท้องละมาขึ้น BTS ทำไม อยากลำบากเองช่วยไม่ได้" เอ้าาาาา คนท้องที่เขาไม่มีรถ หรือเขาไม่สะดวกจะนั่งแท๊กเพราะบ้านไกล ต้องมาทำธุระบลาบลา หรืออะไรก็แล้วแต่ ขึ้น BTS ไม่ได้เลยรึไงฟะ จะให้เดินไปไง๊!? คิดกันได้เนาะคนมันจะเห็นแก่ตัวเนี่ย พูดละอารมณ์ขึ้น!  

ละคนที่ชอบขึ้นและเอาตูดหนีบเสาไว้ก็อีก อยากจะเอาไม้แทงตูดจริงๆ คนก็เยอะ ยังจะหนีบจะกอด เรานี่ทำได้แค่เอานิ้วโป้งนิ้วชี้หนีบไว้ละเกร็งเท้าเอา ตัวก็เตี้ยจับข้างบนไม่ถึง มองก็แล้วยังทำหน้ามึน ไม่มีจิตสำนึกเลย กดโทรศัพท์หรรษาพาเพลินมาก ของสาธารณะยึดเหมือนเป็นเสาเอกบ้านตัวเอง จะบ้าตาย
comment18-1:เกลียดมาก ไอพวกเห็นแก่ตัวยืดเสาเนี่ย 
บางที คนยืนจับเสากันอยุ่ 2-3 คน
พวกขึ้นมาทีหลัง มาถึงพิงเสาเลย ไม่เห็นใจชาวบ้าน
ต้องให้พูดว่ากันตรงๆ ถึงจะรู้ตัว
comment18-2:เคยเจอคะ เรายืนจับเสาอยู่ก่อน คนมาทีหลังยืนหลังพิงเสา เราก็ไม่ยอมเอามือออก ให้มันพิงทับมือไปเลย ดูซิว่ามันจะยอมถอยมั้ย .  ปรากฎว่าเราแพ้ มันไม่จอมจริง ๆ 555
comment19:ตอนท้องเวลาขึ้นรถเมล์เราต้องเอากระเป๋าบังพุงไว้ เกรงใจคนที่เค้าจะลุกให้เรานั่ง 
เพราะเราเคยเจอเพื่อนสนิทเรา พูดถึงคนท้องที่ขึ้นมาบนรถเมล์ ว่าจะขึ้นมาทำไม แล้วมายืนตรงหน้ามัน
ทั้งที่มันไม่เต็มใจแต่ก็ต้องลุกให้นั่ง แต่ใช้คำพูดรุนแรงมาก ด่าหยาบๆคายๆ แล้วบอกประมาณว่า
ท้องก็รอขึ้นรถเมล์คันที่ไม่แน่นสิ คันแน่นๆจะขึ้นมาทำไมให้คนอื่นต้องลำบาก
เราจุกเลย เพราะตอนเพื่อนพูด เราก็ท้องอยู่ แต่ที่ทำงานใกล้บ้าน เดินไปได้ เลยไม่ค่อยได้ใช้รถสาธารณะ
ขึ้นรถเมล์แค่ตอนไปตรวจครรภ์ที่โรงพยาบาล(เวลาสามีไม่ว่าง) หรือไปเรียน(โท)ตอนเย็นบางวัน
เราเลยเกรงใจ กลัวโดนด่าลับหลัง กลัวคนอื่นเค้าลำบาก นานๆทีขึ้นรถเมล์เลยทำใจเอา
comment19-1:ได้ยินแบบนี้แล้วสะอึกเหมือนกัน
comment19-2:คนที่คิดแบบนั้นกับคนท้องได้ก็ อย่าไปคบเลยครับ จิตใจ พิการมาก ไม่มีอนาคตเลย. เสียใจที่มีคนคิดแบบนี้
comment19-3:เลิกคบเพื่อนคนนี้เถอะค่ะ
comment19-4:ใจแคบนะเพื่อนคุณอ่ะ
comment19-5:เห็นด้วยค่ะว่าเลิกคบเถอะ ค่อยๆ ห่างออกมาดีกว่า
comment20:ไม่เห็นจะเคยได้นั่งเล๊ย ทำใจ
comment21:เราก็เกรงใจเหมือนกันค่ะ ตอนนี้ขึ้นรถเมล์กลับบ้านเห็นรถคันไหนแน่นๆเราก็เปลี่ยนใจไม่ขึ้นรอคันหลังเผื่อจะว่างกว่า
เพราะถ้าคนแน่นกลัวคนลุกและคนที่ยืนเบียดในรถเมล์ลำบากตอนขยับให้เรานั่ง แอบเกรงใจเหมือนเราไปเบียดเบียนเค้ายังไงไม่รู้ 555
comment22:ปกติก็ลุกให้ตลอดนะ คนท้อง(แบบเห็นชัดๆ) คนแก่ เด็กๆที่ยังโหนราวไม่ได้ คือไม่ได้มีน้ำใจไรหรอก เห็นแล้วรำคาญตา กลัวโดนกระแทกนู้น กระแทกนี่ แล้วเดี๋ยวหกล้มลูกไหล เดือนร้อนกันไปทั้งขบวน แล้วจะถูกก้นด่าเหมารวมว่าสังคมแล้งน้ำใจให้ดราม่ากันอีก หรือคนแก้หกล้มกระดูกหักไรเงี้ย หรือเด็กๆล้มแล้วแหกปากให้รำคายกันไปทั้งขบวน

แต่ที่มีคนบอกว่าท้องเองก็ต้องรับผิดชอบตัวเองได้เอง นี่เราแอบเห็นด้วยนะ เด็กกับแก่ยังพอเข้าใจได้ ว่าเลือกไม่ได้ เลือกได้คงไม่มีใครอยากแก่หรืออยากเด็กให้ต้องเป็นภาระคนอื่นหรอก แต่ท้องนี่เลือกได้ป่ะ (เค้าเรียกว่าการวางแผนครอบครัวอ่ะนะ รู้ว่าไม่พร้อมก้ไม่ควรมี มันเป็นทั้งความรับผิดชอบของทั้งตัวเอง และสังคม) เมื่อเลือกแล้วว่าจะท้องก็ต้องยอมรับผลที่ตามมาให้ได้ บางทีอ่ะนะคนที่เค้านั่งอยู่เค้าอาจจะเหนือ่ยกว่าคนที่ท้องก้ได้ เค้าอาจจะเพิ่งเลิกงาน ไม่ได้นอน จะเป็นลม แต่ถ้าที่นั่งเฉพาะนี่ก็ไม่ควรนะ
comment22-1:ไม่มีคนท้องก็ไม่มีเด็ก ไม่มีคนค่ะ 
ท้องแล้วขึ้นรถไฟฟ้าไปทำงานนี่ถือว่าไม่มีการวางแผนครอบครัวใช่ไหม
คนท้องไม่ต้องทำงาน ไม่ต้องใช้ระบบขนส่งสาธารณะ นั่งกินนอนกินอยู่บ้านอย่างเดียวถึงจะเรียกว่าพร้อมใช่ไหม
ตลก
ปล. เคยท้อง มีรถขับ เคยขึ้นรถไฟฟ้า แต่ก็ไม่หวังน้ำใจคนสมัยนี้หรอก 
เป็นคนหนึ่งที่ลุกให้อย่างเต็มใจถ้ามีโอกาส โดยไม่มาบ่นมาแขวะภายหลัง
comment22-2:hahaha ว่าและต้องถูกด่า ไม่เป็นไร เข้าใจ เข้าใจ
comment22-3:คนที่ไม่มีรถส่วนตัวและไม่ได้มีเงินจนนั่งกินนอนกินได้นี่คือไม่พร้อม ไม่สมควรจะมีลูกสินะ เราไม่รู้นะว่าคุณเป็นผู้หญิงหรือผู้ชาย แต่ก็ภาวนาให้ละกัน ถ้าคุณเป็นผู้ชายเวลาที่คุณมีภรรยาและภรรยาคุณตั้งครรภ์คุณก็ออกรถให้ภรรยาคุณซะจะได้ไม่มีใครมาว่าภรรยาคุณได้แบบที่คุณค่อนขอดเค้า แต่ถ้าคุณเป็นผู้หญิงก็ขอให้คุณมีฝาชีรวยที่สามารถเลี้ยงดูคุณให้นั่งกินนอนกินเป็นคุณนาย ไม่ต้องออกมาเบียดเสียดกับคนบนBTSให้พวกความคิดต่ำทรามเหยียดหยามเอานะคะ   แถมให้อีกอย่างค่ะคนอย่างคุณลองถ้าได้ท้องเองหรือพาภรรยาเป็นคนท้องขึ้นBTSบ้าง คนประเภทคุณนี่แหละที่จะออกมาตั้งกระทู้ต่อว่าคนอื่นที่เค้าไม่ยอมลุกให้นั่ง เพราะคนแบบนี้มักจะนึกถึงผลประโยชน์ของตัวเองก่อนเป็นอันดับต้นๆเสมอ
*เพิ่มเติม เราเป็นคุณแม่ลูก1ที่ไม่ต้องทำงานบริษัท มีธุรกิจเล็กๆเป็นของตัวเองและมีรถขับ นานๆถึงจะใช้บริการสาธารณะซักที เดี๋ยวคุณจะคิดว่าเราเป็นคนท้องที่ใช้BTSทุกวันแล้วเคืองคนที่ไม่ลุกให้นั่งแบบนั้น
comment22-4:สังคมนี้มีคนคิดแบบคุณ ถึงได้ย่ำแย่แบบนี้ไง คนท้องเค้าก็มีสิทธิใช้รถสาธารณะเหมือนกัน ไม่ใช่ว่าเค้าไม่พร้อม แต่รถสาธารณะใครๆๆก็มีสิทธิใช้ ไม่ว่าจะรวยร้อยล้านหรือคนหาเช้ากินค่ำ และคนท้องไม่ใช่เชื้อโรค เข้าใกล้ได้ อย่าทำท่าทางรังเกียจขนาดนั้น ไม่ใช่ว่าท้องเองได้ก็ต้องรับผิดชอบเองได้ คนท้องเค้ารับผิดชอบตัวเองได้อยู่แล้วค่ะ ไม่งั้นเค้าไม่ไปทำงานไม่เก็บเด็กไว้หรอกค่ะ แต่แค่ต้องการน้ำใจค่ะ ซึ่งสมัยนี้มันไม่มีแล้วเพราะมีคนแบบคุณ คนอย่างคุณไม่สมควรจะมีลูกเพราะถ้าเค้าเกิดมาเค้าก็จะเป็นคนเห็นแก่ตัวแบบคุณ
comment22-5:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment22-6:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
comment22-7:คุณคงไม่เคยท้องไม่เคยเป็นแม่ใครสินะคะถึงคิดแบบนี้ แต่ก่อนเราก็คิดเหมือนกันว่าคนท้องไม่ใช่คนป่วยไม่จำเป็นต้องอ่อนแอดูแลมาก
(ไม่เกี่ยวกับน้ำใจเรื่องลุกให้นั่งบนรถสาธารณะนะ อันนั้นเป็นเรื่องปกติที่ควรทำค่ะ) แต่พอมาท้องเองถึงได้รู้ว่าคนท้องมันลำบากมากกว่านั้น
เพิ่งมาเคยได้ยินภาวะรกเกาะต่ำ (เสี่ยงแท้งง่าย) ไม่ควรดินหรือยืนนาน ไม่รวมอาการแพ้จะเหนื่อยหมดแรงกินอะไรไม่ได้
หน้ามืด ปวดท้อง เวียนหัว เป็นลมง่าย นอนไม่หลับ (โชคดีที่เราไม่เป็นแต่คนที่ไม่โชคดีนี่สิน่าเห็นใจ)
หลายคนไม่ได้รวยท้องก็ยังต้องไปทำงาน และจะทำยังไงได้ล่ะรถส่วนตัวก็ไม่มี จะนั่งแท็กซี่ก็แพงเก็บไว้เลี้ยงลูกดีกว่า 
เลยต้องมาใช้รถสาธารณะให้คุณรำคาญไง

อีกอย่าตอนท้องเล็กๆและแข็งแรงไม่เท่าไหร่ คนไม่สังเกตเห็นว่าท้องยังเกาะราวเกาะเบาะยืนได้ แต่ถ้าเริ่มท้องใหญ่น้ำหนักท้องเยอะขึ้น
อาการตะคริว ปวดหลัง ปวดขา ลูกดิ้นจนไม่ได้นอน บางคนแพ้ยันคลอด คลื่นไส้ นั่นนี่ภาวะเสี่ยงมันยอะกว่า
ถามว่าแล้วทำไมเรามีลูก เพราะเราอยากเห็นอยากอุ้มชูเด็กหญิงเด็กชายตัวเล็กที่เป็นที่รักของเราที่ในอดีตคุณก็เคยเป็นหนุ่งในนั้นไง
เพราะคุณก็คงไม่ได้เกิดจากกระบอกไม้ไผ่ มีแม่ที่เคยอุ้มท้องหนักๆ มา 9 เดือนเหมือนกันและอาจจะมีอาการอย่างที่เล่ามาด้วย
และเชื่ออีกว่าสมัยแม่คุณท้อง ถ้าคุณรู้ว่ามีคนมีน้ำใจช่วยเหลือคนท้องอย่างแม่คุณ คุณก็คงรู้สึกขอบใจคนเหล่านั้นเหมือนกัน

การไม่ลุกให้นั่งหรือลุกให้แบบไม่เต็มใจก็ไม่ผิดอะไรหรอกนะคะ ถ้าคุณมีความสุขที่จะคิดและทำแบบนั้นก็ขอให้คุณโชคดี
ถ้าเรารู้ว่าคนที่ลุกไม่ให้นั่งคิดแบบคุณ ทำแบบไม่เต็มใจก็อย่าทำเลยค่ะเราก็ไม่อยากสร้างความรำคาญให้ใครหรอก
ลองหัดมองชีวิตให้หลายๆมุมอย่าเอาตัวเองเป็นที่ตั้งมาก ทุกคนมีพ่อมีแม่หมดและทุกคนเกิดมาได้เพราะมีแม่อดทน
อุ้มท้องผ่านความลำบากมาทั้งนั้นล่ะค่ะ
comment22-8:แหม่ ก็ไม่ใช่ว่ามีรถขับแล้วคนท้องจะขับรถชิวๆได้ทุกคนเมื่อไหร่ล่ะคู้นนน 
ท้องโตเบียดพวงมาลัย ขับนานๆรถติดท้องแข็งมดลูกบีบตัวเสี่ยงคลอดก่อนกำหนดอีก
หรือการเตรียมความพร้อมก่อนท้องคือต้องมีตัง จ้างคนขับรถได้ งั้นคงไม่มีเด็กเกิดใหม่ในเมืองไทยอีกนาน
หรือต้องนั่งแท็กซี่ จะบอกว่าแท็กซี่เวลาเร่งด่วนมันก็ไม่ได้หาง่ายหรอกนะคะ
ถ้าลุกให้ไม่ใช่เพราะมีน้ำใจ แต่เพราะรำคาญลูกกะตา ก็อย่าลุกเลยคุณ นั่งหลับๆไปเถอะ แกล้งหลับก็ได้ 
จะได้ไม่เห็นให้ต้องรำคาญ
comment22-9:สุดยอด.. อยากเห็นหน้าเจ้าของเม้นท์นี้จัง
comment22-10:คนท้องจะตั้งใจหรือไม่ตั้งใจเขาก็ท้องอยู่  ผู้หญิงทุกคนอ่อนแอไม่เหมือนกัน บางคนอาจมีภาวะแท้งคุกคาม  บางคนเหนื่อยหอบง่าย  

เขาไม่ได้แข็งแรงเหมือนแม่คุณนะคะ ต่อให้คุณมองเห็นแม่คุณตั้งท้องอยู่ก็คงคิดว่าเป็นภาระของสังคมที่จะต้องเอื้อเฟื้อให้คนท้อง
comment22-11:ไม่รู้นะว่าอายุคุณนั้นบรรลุนิติภาวะรึยัง แต่จากการพิมพ์มันส่อว่าระดับสมองนั้นยังไม่บรรลุนิติภาวะ เหมือนความคิดเด็กยังไงก็ไม่รู้สิ
comment22-12:เติบโตมาในสังคมแบบไหนถึงได้มีความคิดแบบนี้
comment22-13:พยายามอธิบายให้คุณ ลับแลลายเมฆ เข้าใจง่ายๆ ยังไงดี

เปรียบเทียบ คุณไปกินอาหารที่บังเอิญ ปรุงไม่สะอาด แล้วคุณท้องเสีย เข้าส้วมจนหมดไส้หมดพุง แล้วยังต้องกลับบ้านเอง
ไม่มีแท็กซี่รับ คุณมาขึ้นรถไฟฟ้า คุณไม่สบาย อ่อนระโหย จะเป็นลม อย่างเห็นได้ชัด
คุณคิดว่าคุณควรจะได้รับ ความเข้าใจเห็นใจ "เสียสละ" ที่นั่งให้คุณมั้ย
เค้ามองหน้าคุณ แบบ ก็เผือกไปกินของไม่ดีเองหนิ ช่วยไม่ได้ คุณคิดว่า มันควรต้องเป็นอย่างนี้ ใช่หรือเปล่า

เอาสภาพท้องเสียเนี่ยะ สมมติคุณเป็นมันทุกวันเลย (อย่าทำเป็นเล่นนะ โรคลำไส้แปรปรวน โรคยอดฮิตมนุษย์ออฟฟิศ ไม่ใช่ก็ใกล้เคียง)
ท้องเสีย อ่อนเพลีย แรงหดหาย วิงเวียน ขับรถไม่ได้ แท็กซี่ก็ไม่รับ แต่ต้องเดินทางไปทำงานทุกวัน

มันมีบางวันมั้ย ที่คุณอยากจะนั่งบ้าง
สำคัญที่สุด ทุกคนเห็นว่าคุณไม่สบาย แต่ไม่ลุกให้คุณได้พักสักนิด ก็อยากดูแลตัวเองไม่ดีเองหนิ ไม่สบายเอง ช่วยไม่ได้

คุณคิดว่า ควรจะต้องเป็นอย่างนี้ ใช่หรือเปล่า

ตามความเข้าใจเรานะ
คำว่า เอื้อเฟื้อ มันไม่ได้มองที่สาเหตุ ว่าอีกฝ่ายมีสภาพในปัจจุบันเพราะเหตุอะไร 
แต่ เค้ามองว่า "ปัจจุบัน" สภาพแบบนี้ สมควร ได้รับความช่วยเหลือนะ
และ/หรือ เค้ามองว่า เค้าอยากให้สิ่งดีๆ กับคนอื่นบ้าง คนคนนี้ที่อยู่ตรงหน้า ไม่ว่าจะเดือดร้อนอะไร ก็ได้เหมือนกัน
comment22-14:แหม เห็นคอมเมนท์นี้แล้วของขึ้น อายุเท่าไหร่เนียะ มีปัญญาคิดได้แค่นี้ 
ถ้าเป็นน้องเป็นนุ่งล่ะก็.....หึหึ
comment22-15:
comment22-16:ถ้าวันนึงแต่งงาน แล้วภรรยาท้อง ขอให้แท้งมันซะทุกครั้งนะครับ
ลูกจะได้ไม่ต้องเกิดมามีผู้ปกครองเห็นแก่ตัว ใจแคบๆแบบนี้
comment22-17:กล้ามาก ออกความเห็นสุดโต่งแบบนี้
ลองท้องหรือมีลูกเองแล้วจะรู้สึก
comment23:เราว่า ถ้ามีคนลุกให้คุณนั่ง แม้จะแค่ป้ายเดียว ก็นั่งเถอะค่ะ ถือว่า ขอบคุณความมีน้ำใจให้เค้ามีกำลังใจทำต่อไป 
เพราะบางครั้งที่คุณปฏิเสธ มันทำให้อีกฝ่ายเก้อเขิน และต่อไปเค้าก็อาจจะกล้าๆกลัวๆที่จะทำ
comment24:ควรมีที่นั่งสำหรับคนท้องคะ แปะสติกเกอร์ไว้เลย
comment24-1:ขนาดมีที่นั่งสำรอง คนพิการ คนชรา เด็ก ยังไม่มีใครลุกให้เลย แถมไปแย่งที่นั่งเค้าอีก
comment24-2:บนรถไฟฟ้าของสิงคโปร์มีค่ะ ที่นั่งตรงริมสุดของแต่ละแถว (ใกล้ประตูรถ) จะเป็นที่นั่งสำหรับเด็ก สตรีมีครรภ์ คนพิการ คนชรา แทบทุกขบวนจะทำสัญลักษณ์ไว้ชัดเจนมาก เช่น เปลี่ยนสีของที่นั่งให้ต่างจากที่นั่งอื่น หรือทำเป็นลวดลายสวยงามน่ารัก คือเห็นปุ๊บแล้วรู้เลยว่าเป็นที่นั่งที่สำรองไว้เฉพาะจริงๆค่ะ
comment25:ผมพาแม่อายุ 60 ปีนิดๆแต่แม่ดูไม่แก่มาก ไปเที่ยวสิงคโปร์ ขึ้นรถไฟฟ้านึกว่าจะไม่มีคนลุก
ให้นั่งเพราะผมคิดว่าประเทศที่คนเครียดๆแบบนี้คงจะตัวใครตัวมัน ไม่ค่อยสนใจกันเท่าไร
แต่ผมคิดผิด เพราะพอแม่เดินเข้าเกาะที่เสา เด็กวัยรุ่นที่นั่งกดโทรศัพท์อยู่รีบลุกให้นั่งทันที
ผมงงๆ ก็บอกขอบคุณเขาไป
comment26:จะบอกว่า ตั้งแต่ตั้งครรภ์จนถึงตอนนี้  36 วีคแล้ว ไม่กล้าขึ้นรถโดยสารเลยค่ะ เพราะกลัวไม่มีใครลุกให้นั่ง555  ไอ้ครั้นจะไปยืนกดดันให้เขาลุกให้ก็แบบที่ จขกท. เจออ่ะค่ะ คือเกรงใจ สุดท้ายไม่ได้ไปไหนคนเดียว ต้องรอแฟนพาไปอย่างเดียวเลย
comment27:คุณ ผญ นั่งไม่นั่งไม่รู้ครับ

แต่...


คุณน้อง...ใจหล่อมาก!!!
ผลออกมาไงไม่รู้แหละ เรา"ทำดี"ไว้ก่อนครับ ชื่นชมๆ
comment28:เราทำงานที่รพ. เราเดินบอกขอที่ให้คนท้องกะคนแก่และเด็กนั่งประจำ เพราะไม่มีใครลุกเลยจริงๆ 
คนป่วยไม่ลุกไม่เป็นไร ญาติที่มาด้วยแข้งขาดีๆมีเรี่ยวแรง ก็นั่งนิ่ง 
แล้วคนที่ลุกขึ้นให้ที่ ส่วนใหญ่ เป็นผู้หญิงค่ะ ที่อื่นไม่รู้ยังไง แต่ที่รพ.นี้ ที่พบเจอ คือผู้หญิงลุกให้ที่ค่ะ
comment29:เอาจริงๆ บางทีเราก็แยกไม่ออกว่าผู้หญิงคนนี้ท้อง หรือไม่ได้ขรี้ ก็เลยลุกให้ดะเลย เคยมีครั้งนึงเค้าบอกเราว่า ไม่ได้ท้องค่ะ 555
comment30:แงงงง เราสิมีคนลุกให้นั่ง เราเลยกระซิบบอก "น้องคะพี่ไม่ได้ท้อง พี่แค่อวบค่ะ"
comment30-1:เดินเข้าเกทที่สนามบิน พนง เข็นรถเข็นมารอเลยนึกว่าเราท้อง 

อิชั้นละเพลีย
comment31:ในbts เค้าไม่ค่อยลุกให้คนท้องนั่ง กันหรอกค่า
( ประสบการณ์ ส่วนตัวนะ นับครั้งได้เลย )

แต่ถ้าในรถเมล์ละก็ เคยเจอแบบนี้

" ขอที่นั่งให้คนท้องด้วยค่ะ สามรอบ " ก็ ไม่ได้นั่ง
พอรถขยับ จะออกจากป้าย
 " โชเฟอร์ ไม่ต้องออกรถ คนท้อง ยังไม่ได้นั่ง " 

นี่คือเหตุผลที่คนท้องเค้าเกรงใจค่ะ
ทำให้คนอื่นดูใจดำ 
ทำให้คนอื่นที่ไม่เต็มใจลุกต้องลุก 
แต่ทั้งนี้ทั้งนั้น คนท้องทุกคนไม่ใช่คนป่วยค่ะ  เข้าใจสังคมค่ะ 😀
comment32:คือที่เจ็บใจ ตอนท้อง ไม่มีใครมีน้ำใจลุกให้สักคน ท้องจะทิ่มหัวคนอยู่แล้ว 
แต่พอคลอดแล้ว ผ่านไป1 ปี กลับเจอคนมีน้ำใจลุกให้

เขาคงนึกว่าเราท้องแน่ ๆ แม้ไม่พูด แต่สายตามันบ่งบอกว่าใช่แน่ ๆ
comment33:ปกติถ้าผมได้นั่ง ผมจะคอยสอดส่องคนที่ควรนั่งทุกครั้งครับ 
มีครั้งนึงผมเห็นละ ห่างจากผมสามช่วงเก้าอี้ ผมวางเป้ไว้และรีบลุกไปสะกิดให้ลุงคนนึงมานั่ง  แต่พับผ่าเถอะหันไปมีสาวคนนึงกำลังจะนั่งแทนแล้วครับ ผมรีบหันกลับไปเสนอหน้าให้เธอเห็นเธอจึงชะงัก และลุกขึ้นยืน 
อะไรกันนี่ ไม่รู้ว่าเธอมองเห็นกระเป๋าเป้ของผมหรือเปล่า ooo.ooo
comment34:ในยุคโลกาภิบัติ
comment35:เรายืนบนรถไฟ BTS  อุ้มลูก 2 ขวบ ก็ไม่มีใครลุกให้ค่ะ เราก็ไม่กล้ามองใครนะคะ กลัวเค้าหาว่าเราเรียกร้องอยากได้ที่นั่งเค้า
comment36:เราเคยอุ้มลูก ตอน 9 เดือน ขึ้น BTS ไม่มีให้ลุกให้นั่งเหมือนกันคะ 

เลยต้องลงอีกสภานีหนึ่งเพื่อขึ้น taxi เพราะกลัวล้ม 

หลังจากวันนั้น ไม่เคยขึ้น  bts อีกเลย 
ปกติเราขึ้น bts เด็ก คนแก่ คนท้อง เราลุกให้นั่งตลอดเลย 
ยืนแป๊ปเดียวก็ถึงที่หมายแล้ว 


ความมีน้ำใจของคนมันหายไปไหนหมด
comment37:แปลกดี ไปเกรงใจคนอื่นในเรื่องที่ไม่ควรเกรงใจ ก็อย่างว่านะ แต่คนควรจะลุกให้นั่งในเคสแบบนี้โดยอัตโนมัตินะ
comment38:บางทีเค้าดูไม่ออกว่าท้องหรืออ้วนอะค่ะ เคยลุกแล้วปรากฎว่าเค้าอ้วนเฉย ๆ ไม่ได้ท้องค่ะ
comment39:ตอนนี้ผมกลัวลุกให้ผิดคิดว่าท้องเป็นอ้วนเคยครั้งนึงbts จำสายตาที่เธอมองมาเจ็บปวดที่สุด
comment40:ขึ้น bts ไปทำงานทุกวัน เจอทุกรูปแบบ เมื่อวาน กำลังจะนั่ง แต่ท้อง เคลื่อนไหวช้า ก็เลยโดนเสียบ ผู้หญิงผมยาวทองๆ กระโปรงสั้นๆ สักที่ขาอ่อน แต่พอดี ผช ข้างๆผญ คนนั้นเค้าเห็นเราโดนแย่งที่ เลยลุกให้นั่ง วันนี้ก็ไม่รู้เจออะไรอีก เฮ้อ
comment41:เคยครั้งนึง คนท้องมายืนตรงหน้าผม แต่เป็นจังหวะคือตอนนั้น อกหัก
เป็นอาการเหม่อลอย คือไม่รู้อะไรรอบข้างเลย มารู้อีกที เค้าก็ยืนมองหน้าผม
ผมก็มองประมาณซัก 1 นาที พอมีสติก็ลุกให้แทบไม่ทัน เค้าก็อมยิ้มๆให้ผมแบบขำๆ

อีกหลายครั้งคือตอนเรียน ปวช.
ผมต้องนั่งรถ ปอ.24 (ทุกวันนี้เปลี่ยนเป็น 522 แล้ว) ไปเรียนทุกวัน
แต่ผมจะขึ้นต้นสายคือ แถวๆกรมทหารหน้า โรงเรียนฤิทธิยะ ได้นั่งทุกวัน แต่ถ้ามาเกินช่วงหลังวงเวียนบางเขนนี่ก็แน่นเอี๊ยดแล้ว
แต่ระยะนึงจะมีคนท้องคนนึง เจอบ่อยมาก คงเป็นเวลาทำงานเค้า แล้วมาตรงกับเวลาที่ผมไปเรียน
คือผมเลือกที่จะนั่งตรงประตูทุกวันอยู่แล้วเพราะขี้เกียจเบียดลง
เจอพี่คนท้องคนนี้ ผมก็จะลุกให้พี่เค้านั่งคลอด จนเรียกว่ากลายเป็นรู้จักกันเลยทีเดียว พี่เค้าเคยซื้อขนมมาฝากผมด้วย
เอามาให้ที่โรงเรียนเลย โคตรอาย แมล่งมีแต่คนนึกว่าผมมีเมียอายุเยอะกว่า ตอนนั้นผมแค่ 17-18
แต่พี่เค้าหน้าจะประมาณ 28-30
แต่มีครั้งนึง มันไม่มีที่นั่ง เลยต้องนั่งข้างใน พอลุกจะลง
เห็นพี่เค้ายืนอยู่ตรงกลาง เกาะเก้าอี้ โดยที่คนที่นั่งอยู่ ก็ไม่ได้สนใจแม้แต่น้อย
แกก็ทักผม ผมก็หวัดดีแก แล้วพูดไปว่า โห ไม่มีคนลุกให้นั่งเลย
แกก็ทำหน้ายิ้มแต่ติงๆผม แล้วพูดว่า ไม่เอาๆ ไม่ดีๆ อย่าพูด แล้วผมก็หวัดดีแกแล้งลงรถไป
comment42:จิตสำนึกของคนบางคนสมัยนี้ มันปลูกฝังกันยากจริงๆ ค่ะ
comment43:ดีนะที่เราออกมาทำงานตจว.หลายปีแล้ว
ตอนท้องก็ขับรถไปทำงานเองจนใกล้คลอด
ไม่ต้องพึ่งพาระบบขนส่งมวลชนใดใด
(แต่ขับรถเองมันก็ง่วงมากเลย)

สมัยเรียนตั้งแต่ขึ้นรถเมล์เองเป็น(ม.1) 
เราก็ลุกให้เด็ก คนท้อง คนชรานั่งตลอดนะ
ใครถือของหนักก็เอามาช่วยถือ เท่าที่ทำได้
เพราะเราก็เป็นพวกสัมภาระเยอะตลอด
สมัยนั้นคนแล้งน้ำใจก็มี แต่มันเจอคนมีน้ำใจมากกว่าไง
(สมัยนั้นของเราก็เกือบๆจะ 20ปีแล้วแหละ 555)

เราคิดนะ ถ้าต้องมาเจอสังคมไร้น้ำใจแบบทุกวันนี้
เราคงเฟลมาก...ยิ่งตอนท้องคงจิตตกไปเลย

ยังไงก็ขอให้คุณแม่ตั้งครรภ์ดูแลตัวเองดีๆนะคะ สู้ๆค่ะ
เดี๋ยวก็ได้เจอหน้าเจ้าตัวเล็กแล้ว ^^
comment44:ที่ประเทศเวียดนาม กระเป๋ารถถ้าเห็น เด็ก คนแก่ คนท้องขึ้นรถมาแล้วไม่มีที่นั่งกระเป๋ารถจะชี้ให้คนที่นั่งอยู่ลุกให้คนเหล่านั้นนั่งทันที เราว่าดีนะ
comment45:เราว่าของแบบนี้อยู่ที่สามัญสำนึกมากกว่า
แต่เราถ้าขึ้นBTSเห็นเด็ก คนแก่ คนท้อง

เราลุกให้นั่งหมด
ยืนแค่ไม่กี่นาทีเองเดี่ยวก็ถึงที่หมาย

จำได้ว่าพาคุณแม่กับหลานไปพารากอน
เจ้าตัวเล็กอยากนั่งรถไฟฟ้ามาก

พอขึ้นที่นั่งเต็มรู้มั้ยค่ะว่าใครลุกให้น้องเค้านั่ง
พี่ผู้หญิงใจดีคนหนึ่งค่ะ
และพี่ผู้หญิงที่ใจดีอีกคนก็ลุกให้คุณแม่เรานั่งข้าง ๆ เรา

เราว่าคนที่เค้ายังมีน้ำใจยังมีอยู่
อาจจะหายากไปนิด
แต่ก็ไม่หาไม่ยากจนเกินไป
comment46:ขอขอบคุณในความตั้งใจที่จะทำความดีของน้องนะครับ... สุภาพบุรุษ ก็ ผู้ชาย มันก็ต่างกันตรงนี้แหละ.. ขอบคุณที่ตั้งใจทำความดี และคอยช่วยเหลือผู้ที่ต้องการนะครับ. พี่ขอชมจากใจ
comment47:ผมว่าควรยกเลิกเก้าอี้ บน รถไฟฟให้หมดครับ มันจะได้เท่าเทียมกัน ในเมื่อเดี๋ยวนี้คนแม่นแล้งน้ำใจ
  เด็ก คนแก่ คนท้อง หรือแม่กระทั่งพระ ขึ้นมาแม่นแทบจะไม่มีใครยอมลุกให้นั่ง
     ยกเลิกเก้าอี้มันไปให้หมดครับ ให้ไอ้คนพวกนี้มันยืนไปให้สุดทางเลย เท่าเทียมกันดี
แถมได้พื้นที่เพิ่มอีก ผมแทบจะนับครั้งได้เลยเวลาขึ้นแล้วได้นั่ง ไม่ว่างจริงๆผมไม่นั่ง ยืนสบายใจดี
   แป๊บเดียวก็ถึง ยืนบนรถเมย์เป็นชั่วโมงยังยืนมาแล้ว รถไฟฟ้ายืนจนสุดทางยังไม่ถึงชั่วโมงเลย
comment48:ตอนท้องขึ้นไปก็เฉยๆ ไม่มองหน้าใคร กลัวเค้าหาว่าขอที่นั่ง

แต่มีน้องผู้หญิงคนหนึ่งมาสะกิดลุกให้นั่ง เราก็บอกขอบคุณมาก น้องเค้าก็ยืนแล้วส่งยิ้มหวานให้ด้วย 

รู้สึกดีๆ มากมาย 

ปล.ใกล้ ๆกันก็มีชายหนุ่มหลายคนนั่งอยู่นะคะ แต่ก้มหน้าก้มตาเล่นมือถือ เราก็เฉย ๆ ค่ะ อย่าไปคาดหวังปล่อยเค้าไป
comment49:ผมขึ้น BTS ส่วนใหญ่จะเลือกยืนครับสบายๆ
comment50:เราก็เลือกที่จะยืนพิงกระจกตลอดนะคะ ทั้งสองท้องไม่เคยพยายามแสดงออกเพื่อกดดันใครให้ลุกให้
เราทำงานในสถานพยาบาล คนที่ร่างกายไม่เอื้ออำนวยไม่ใช่มีแค่คนท้อง
มีคนป่วยมากมายที่ไม่ทุพพลภาพทางภายนอกให้เห็น แต่ร่างกายภายในเค้าไม่ไหวจริงๆ
บางคนดูแข็งแรงสดชื่นยามไม่ออกแรง แต่พอเหนื่อยเท่านั้นล่ะ หอบมาเลย

ก็เลยคิดว่าตัวเรามีหน้าที่ดูแลตัวเรา ใครหยิบยื่นน้ำใจให้ เราก็รับ (ก็นน.ขึ้นมาสามสิบโลแหนะ *-*)
ใครไม่ให้ก็ไม่สนใจ ไม่คิดแค้นเคืองโกรธ คิดเสียว่าเค้าคงมีความจำเป็นที่เราไม่รู้
ออกจากบ้านกว่าจะถึงที่ทำงาน จะฝากชีวิตไว้กับกวามอาทรคนอื่นทุกวันมันเป็นไปไม่ได้
วันไหนเหนื่อยๆ ก็กลับไปวีนสามี 555 ก็นี่แหละตัวการทำชั้นท้อง แถมไม่ขับรถรับส่งอีก
comment51:เมื่อสิบกว่าปี ก่อน ท้องโต 
ปกติ ขับรถไปทำงานเอง บังเอิญ ต้อง นั่งรถเมล์ ไปทำงานหนึ่งอาทิตย์ 

จาก เตาปูน ไป แจ้งวัฒนะ จำเลาๆว่าขึ้นรถสองต่อ 
ส่วนใหญ่ รถจะไม่แน่นมาก พอหลวมๆ สบายๆ
เวลาขี้นรถ ซึ่งส่วนใหญ่เป็น ปอ. 
พอขึ้นปุ้บ อย่งแรกคือ กวาดตามองหาที่นั่งว่าง
ถ้าไม่มี ก็ มองหาทำเลยืนที่ไม่ทำให้ เกะกะเวลา คนอื่นจะลุกออกจากที่นั่ง
ยืนยึดอก ใช้มือโหนรถเมล์ หน้าเชิด 
ไม่มอง ล่อกแล่ก เพราะกลัวคนนั่งไม่สบายใจที่เราหันไปมอง 

แค่นั้นจริงๆ ค่ะ ^^ 
ถ้าวันนั้นไม่เพลียหรือเหนือ่ยอะไรมาก ส่วนใหญ่ คนท้องก็ไม่อยากรบกวนคนอื่นหรอกค่ะ
comment52:เคยเดินไปขอเก้าอี้สักตัว ที่ฟู้ดเซ็นเตอร์ค่ะ ตอนแรกคิดว่าไม่มีคนนั่งเลยไปขอ แต่กลับโดนปฏิเสธ บอกว่าจองเอาไว้ให้เพื่อน รู้สึกหน้าชาเหมือนกันนะคะ ตอนนั้น6เดือนล่ะคะเกรงใจด้วยแต่ก็ปวดขามากค่ะ เลยต้องเดินไปหาที่นั่งอื่นแทนเอาค่ะ อยากบอกว่าสังคมสมัยนี้ไม่ค่อยมีน้ำใจกันแล้วค่ะ
comment53:อ่านแล้วของขึ้น น่าอายแทนพวกที่ไม่มีน้ำใจจริงๆ !!!   สมัยก่อนตอนไปเรียนที่ กรุงเทพ แทบไม่เคยได้นั่ง ลุกให้หมดไม่ว่าคนแก่ เด็ก คนท้อง ผู้หญิง ขนาดได้นั่งด้านในติดหน้าต่างยังต้องลุกให้ เพราะรู้สึก "อาย" ที่ต้องนั่งทำเป็นไม่รู้ไม่เห็น ...
ปล.ล่าสุดนั่งรถไฟฟรีจากบ้านไปโคราช คนเต็มขบวน  ก็ยืนเหมือนเมื่อก่อนเลย 2 ชม.ยาวไป
comment54:ตอนนี้ท้องอยู่เหมือนกันค่ะ ขึ้น BTS ไม่เคยหวังให้มีคนสละที่นั่งให้เพราะเกรงใจ ขออย่างเดียวอย่าเบียด ชน กระแทกตรงท้องก็พอ
comment55:เคยมีหนหนึ่งตอนนั้นท้อง 8 เดือน โหนรถเมล์สาย 111 ยืนสักพัก มีเบาะว่างเลยเดินไปนั่ง
นั่งไปได้ป้ายเดียว มีเด็กตัวเล็ก ๆ น่าจะ 5-6 ขวบ ขึ้นมา ไม่มีใครสักคนลุกให้เด็กนั่ง
เราเลยลุกให้เด็กนั่ง เพราะเราจับราวรถเมล์ถึง สงสารเด็ก
comment56:ตอนเราท้อง ตอนนั้นก็ท้องแก่แล้วแหละ อีกไม่ถึงเดือนก็จะคลอดแล้ว
เราต้องมีธุระในเมือง ตอนไปไม่เท่าไหร่ เพราะแม่ไปส่งที่ BTS แล้วช่วงนั้นคนไม่เยอะ ก็ได้นั่ง
แต่พอขากลับเนี่ย บอกตรงๆ ปวดหลัง เหนื่อย เมื่อย แต่ก็ไม่มีใครลุกให้นั่ง
เราก็ไม่ไปขอใครนะ ก็ยืนต่อไป จนผ่านไปซัก 2 สถานีถึงมีผู้หญิงคนนึงลุกให้นั่ง
เราก็ขอบคุณเค้าจริงๆค่ะ เพราะยังต้องไปต่ออีกหลายสถานี 

ตอนนี้เรามีลูก พาลูกขึ้นบ้างเป็นบางครั้ง แต่ก็ไม่เคยขอให้ใครลุกให้นั่ง 
ส่วนใหญ่สามีจะอุ้มลูกค่ะ
comment57:ตอนแฟนผมท้อง ผมไม่เคยให้ขึ้นรถโดยสารสาธารณะคนเดียวเลย
ถ้าจำเป็นต้องไปคนเดียวก็ต้องขึ้น TAXI แต่นานๆทีเพราะผมหรือแม่จะไปด้วยตลอด
คหสต.คือคนท้องควรมีคนไปด้วยไม่ใช่ให้ไปไหนมาไหนคนเดียวเพราะมันอันตรายมากๆ
พลาดนิดเดียวนี่คือชีวิตคนทั้งชีวิตเลย เคยคิดในใจว่าทำไมคนท้องไปโรงพยาบาลคนเดียวไม่มีใครไปด้วยเลยนี่คือยังไง ไม่เข้าใจจิงๆหรือ single mom
หรือไง งง (เริ่มเพ้อละ)
comment58:ตอนเราท้อง ตั้งแต่สัปดาห์แรก จนถึงสัปดาห์ที่ 40 เคยมีคนลุกให้นั่งบน BTS 2 ครั้ง ตั้ง 2 ครั้งงงงง!!!!

ตัวเราเองไม่ซีเรียสนะ เพราะเป็นคนท้องที่ค่อนข้างเติบโต กล้าแกร่ง สมวัย คือ สะเทิ้นน้ำ สะเทิ้นบก สู้ไหว ทุกสถานการณ์

พอขึ้น BTS ก็จะเดินแอบๆ ไปหาที่พิง เพราะไม่อยากเป็นภาระใคร ยกเว้นเลี่ยงไม่ได้จริงจิ๊งงง ถึงเข้าไปยืนข้างใน ซึ่งก็อย่างที่บอกค่ะว่า ตลอด 40 สัปดาห์แห่งการตั้งครรภ์ มีบุคคลใจดี ลุกให้เรานั่ง 2 ครั้ง

ตอนนี้คลอดมาได้เกือบ 6 เดือน และมาทำงานแล้ว ทุกครั้งที่ทำได้ ถ้าได้นั่ง เราจะสอดส่ายสายตาหาผู้หญิงท้อง เพื่อจะได้ลุกให้เค้านั่ง เพราะเราไม่รู้ว่าคนท้องคนไหนแข็งแรง ไม่แข็งแรง เค้าไม่นั่งไม่เป็นไร ขอแค่ได้บอกเค้าก็พอ
comment59:เปิดมา กะว่ามีดราม่าแน่ๆ  

แหม... จขกท.ก็เป็นผู้ชายหัวใจหล่อนะคะเนี้ย

แต่รู้สึกแย่ที่ไม่มีใครลุกให้พี่เค้านั่งเลย...
comment60:กลับมาดูอีกทีกลายเป็นกระทู้แนะนำแล้วซะงั้น ขอบคุณครับเผื่อคนที่ได้อ่านอาจได้อะไรดีๆจากเหตุการณ์นี้

ผมคิดเสมอเวลาเจอคนท้องคนแก่คนอ่อนแอกว่าเรา
comment61:เราท้อง 8 เดือนกว่าแล้ว
แต่เชื่อมั๊ย ตั้งแต่ท้อง มามีคนลุกให้ไม่ถึง 10 ครั้ง
และใน 10 ครั้งนี้  ไม่เคยมีผู้ชายลุกให้นั่งเลยค่ะ
มีแต่ผู้หญิง แต่เราไม่เคยเรียกร้อง หรือร้องขอนะ
เพราะเราไหว แต่มันแอบคิดนะว่า โห น้ำใจคนเราไม่ค่อยมีเลยเน๊อะ
มีวันนึง มีพี่ผู้หญิงลุกให้นั่ง ... จนผ่านมาอีกสถานี มีคุณยายขึ้น BTS มา ไม่มีใครลุกให้นั่ง  จนเราต้องลุกให้นั่ง เพราะยายแกแก่มากแล้วอะ
เฮ้อ.....
comment61-1:ถ้าเราเจอก็จะลุกให้ตลอด เพราะคิดว่ายังไงเรายืนไหวอยู่แล้ว

แต่ที่เห็นอยู่บ่อยๆค่ะ คือ แต่ละคนมัวแต่ก้มหน้าก้มตาดูมือถือของตัวเอง ไม่สนใจสิ่งรอบข้างเลยไงคะ

ดีที่เราไม่ชอบเล่นมือถือขณะเดินทางอยู่แล้ว เพราะเป็นคนตาแห้ง ทำให้เรามองเห็นสิ่งรอบตัวว่าเกิดอะไรขึ้นบ้าง ... 

ภาพที่เห็นคือ ต่างคนต่างก้มหน้ามองแต่มือถือตัวเอง ไม่สนใจว่าใครจะเป็นยังไง / คนชรา คนท้อง คนพิการ จะยืนไหวไหม / หน้าประตูจะเบียดกันรึเปล่า ไม่สนค่ะ ก้มหน้าก้มตาสร้างแลนด์มาร์คกันใหญ่
comment62:แขนหักเข้าเฝือกอยู่ ยังไม่มีคนลุกให้เลยค่ะ
ขึ้นรถเมล์ที ตอนจ่ายตังก็ลำบากมากใช้ได้แค่แขนเดียว
มีครั้งนึงที่รถเบรกกะทันหัน ล้มไปข้างหน้าเลยค่ะ ยังดีที่มีน้องผู้หญิงคนนึงที่ยืนอยู่ข้างหลังเรา เขาจับคอเสื้อเราไว้ทัน ก็เลยไม่ล้ม
สงสัยอยู่เหมือนกันค่ะ ว่าทำไมถึงไม่มีคนมีน้ำใจลุกให้เลย
comment63:เจอคนท้องก็ลุกให้เค้านั่งเถอะค่ะ รถไฟฟ้า รถใต้ดิน หรือยิ่งรถเมลล์มันไม่ได้ขับนิ่มนวลมากเท่าไหร่หรอก bts กับ mrt นี่อาจจะนานๆกระตุกที แต่รถเมล์นี่ถ้าจะดริฟตลอดเวลา

เวลาเจอคนท้องเราจะลุกให้นั่งตลอด ก็ไม่รู้หรอกว่าท้องนี่มันเมื่อยมันเหนื่อยยังไงเพราะไม่เคยท้อง แต่คิดว่าถ้ารถมันเบรค หรือกระตุกแล้วเค้าล้มลงไปแล้วเป็นอะไรขึ้นมาเนี่ย มันคงเป็นเรื่องที่น่าเสียใจ เราไม่อยากมานั่งคิดว่าถ้าวันนั้นชั้นลุกให้เค้านั่ง เค้าคงไม่เป็นไร ประมาณนี้
comment64:เราท้องอยู่ผ่านประสบการณ์ขาแข็งบนbtsจากสยามยันหมอชิตทุกวัน

ก็ไม่เคยขอร้องใครนะ แล้วก็ไม่เคยมีใครลุกให้เรานั่งด้วย โหนราวจนตัวเกร็งอิอิ

ก็ปลอบใจตัวเองไปว่าเราคงเหมือนผู้หญิงลงพุงไม่เหมือนผู้หญิงท้อง 

เราพูดตรงๆ น้ำใจสมัยนี้หายากจัง
comment65:ตอนท้องเราเกรงใจนะคะ เวลาขึ้นbtsเราจะไม่เดินไปตรงกลางเพราะเกรงใจคนลุกให้นั่ง  จะยืนตรงช่องมุมฉากตรงประตูมากกว่า


แต่ขอเถอะค่ะ  เวลามีคนลุกให้คนท้องนั่ง  อย่าไปแย่งเลย (โดนประจำ)


ก็ไม่เข้าใจนะ เห็นคนที่นั่งbts ส่วนมากทำงานออฟฟิศ  ไม่รู้ว่าเหนื่อยอะไรนักหนาถึงไม่ลุกให้คนท้องนั่ง  ทั้งๆที่ก่อนขึ้นbts ก็เดินช้อปปิ้งเป็นชม.(บางคน)

คือbtsมันก็วิ่งไม่นานอ่ะ  แต่เวลาเราขึ้นรถกลับตจว.กลับเห็นคนลุกให้คนท้องคนแก่นั่ง  ทั้งๆที่เดินทางเป็นชม.
comment66:ขอแก้ข้อความและอธิบายเพิ่มนะคะ  เราบอกคนท้องควรขับรถหรือนั่งแท็กซี่เพราะเป็นห่วงเด็กในท้อง มีอะไรขึ้นใครรับผิดชอบ อย่าหวังพึ่งคนอื่นเลยน้ำใจสมัยนี้ก็รู้ๆอยู่ ถ้าทำไม่ได้ก็ควรหยุดงานเลยถ้าท้องแก่ งานหาใหม่ได้แต่ชีวิตหนึ่งชีวิตควรมาเสี่ยงเหรอ ถ้าบอกว่าไม่มีเงินซื้อรถถามหน่อยคุณมีลูกทั้งทีไม่มีความพร้อมเลยเหรอ ลูกคนนึงกว่าจะโตให้มีคุณภาพจะเลี้ยงดูแบบอยู่ไปวันๆ เหรอ ไม่ได้ดราม่าแต่อยากให้คิดถึงอนาคตถ้าไม่พร้อมอย่ามีเลยค่ะ อย่างเรากำลังตัดสินใจมีลูกก็คิดหนักเหมือนกันว่าแฟนจะส่งเสียมากน้อยเท่าไหร่ อนาคตมั่นคงมั้ย คิดหลายอย่าง
comment66-1:สงสัยต้องมีโครงการท้องคนแรกออกรถคันแรกแล้วกระมังค่ะ 
สมัยนี้ไม่มีเงินซื้อรถ ก็ท้องไม่ได้แล้วหรอคะ
เราว่ามันควรจะแก้ปัญหาที่ต้นเหตุนะ แค่จิตสาธารณะ ถ้าเริ่มฝึกที่ตัวเรา อีกไม่นานสังคมจะดีขึ้นแน่นอนค่ะ
comment66-2:ความจำเป็นแต่ละคนต่างกัน คิดว่าคนท้องส่วนใหญ่มีรถกันเยอะนะคะ แต่ที่เลือกไม่ขับรถเพราะรถสาธารณะให้ความสะดวกกว่า เช่น bts mrt ด้วยเรื่องของเวลาที่เป็นเวลาเร่งด่วน

บ้านเราอยู่ชานเมืองสามีกะเราขับรถมาจอดเส้น bts เพื่อต่อไปทำงาน เนื่องด้วยสามารถลดเวลาเดินทางได้ ถ้าบอกว่าจะให้ออกมาเช้ากว่านี้เพื่อรถไม่ติด ขอบอกว่าตื่นเช้ามา ต้องเตรียมอาหารให้ลูกคนโต ส่วนสามีจะทำความสะอาดของเล่นลูกทุกเช้า 

ชีวิตไม่ได้ง่ายอย่างที่คิด แต่ละคนมีความจำเป็นแตกต่างไป และที่หลายๆคนเข้าใจถูกต้อง คือ คนท้องไม่ใช่คนป่วย แต่เพียงอยากเห็นสังคมหยิบยื่นน้ำใจเล็กๆที่มีให้มากกว่าค่ะ
comment66-3:ไม่น่าจะเกี่ยวข้องกันเลยค่ะ
comment66-4:ถามหน่อยค่ะ  การมีรถแสดงถึงความพร้อมในการมีลูกหรอคะ  เราว่าคนรวยๆเดี๋ยวนี้เมื่อก่อนเขาก็เคยจนมาก่อนค่ะ


ทำไมต้องเตรียมอะไรให้ลูก  การที่เราพร้อมจะมีเขา และเลี้ยงดูให้ดีมันดีน้อยกว่ามีเงินมีทอง มีรถ ไอแพด ไอโฟนให้ลูกอย่างนั้นหรอ?
comment66-5:สมัยนี้เงินทองสำคัญค่ะใครจะอยากเกิดมากับคนที่ไม่พร้อมถ้าเลือกได้ เราเป็นคนทำให้เค้าเกิดนี่คะ และที่บอกมีรถแต่ไม่ขับเพราะรถติดต้อง bts เราว่าถ้าท้องแก่มากหยุดงานเลยค่ะ ไม่คุ้มกัน  ผู้ชายก่อนมีลูกก็ควรเตรียมตัวไว้ด้วย เป็นผู้นำครอบครัวก็ควรดูแลให้ดีไม่ใช่ให้เมียเดินทำงานท้องโย้ผจญชะตากรรม  ศักดิ์ศรีลูกผู้ชายนะคะ
comment67:คนแล้งน้ำใจกันขนาดนั้นเลยหรือนี่ หรือก้มหน้าก้มตากดมือถือกันอย่างเดียว
comment68:เราพยายามลุกให้นั่งทุกครั้งค่ะ แต่หลายครั้งมาก ที่บางคนตอบมาว่า ไม่นั่งค่ะ 
ล่าสุด คือ ตอบเสียงดุมาเลย เราเงิบไป หลบตามองไปเห็นรองเท้าแบบมีส้น เลยคิดว่า สงสัยเค้าไม่ได้ท้อง รู้สึกผิดขึ้นมาอีกต่างหาก 
เลยอยากจะขอร้อง ให้คนท้องช่วยแต่งกายให้สามารถเห็นได้ชัดเจนว่าท้องหน่อยค่ะ คือ ใส่ชุดคลุมท้องเป็นเรื่องเป็นราว
เข้าใจว่า ปัจจุบัน บางท่านอยากแต่งกายตามสมัย ที่เห็นบ่อยๆ แล้วลังเลมากคือ แม็กซี่เดรสผ้าชุดสอบๆ ค่ะ ดูแล้วไม่แน่ใจจริงๆ 
จะลุกให้ก็กลัวจะโดนด่ากลับมา กลายเป็นไปว่าเค้าทางอ้อมว่า ลงพุง
comment69:ซื้อตั๋วเดือนครับ วันทำงาน  ไป-กลับ จ.-ศ. ขึ้น BTS. ประจำ บางหว้า - สนามเป้า เจอคนท้องบ่อยมาก แต่ไม่เคยมีโอกาสแสดงความเป็นสุภาพบุรุษเลยเพราะผมก็ยืนตลอด 555 ถ้าผมมีโอกาสนั่งและเจอคนท้อง ขอสาบานว่าจะลุกให้คนท้องนั่งตั้งแต่เสี้ยววินาทีแรกที่เห็นเธอคนนั้น
comment70:เราก็ท้องอยู่ แต่ไม่ได้ใช้บริการรถสาธาฯค่ะ ถ้าไม่มีคนให้นั่ง แล้วท้องแก่ๆนี่ มันทรมานสังขารมากๆอะค่ะ

ส่วนนึงที่บางคน ไม่ลุกให้คนท้องนั่ง เพราะไม่เคยมีลูก ไม่เคยท้องด้วยมั้งคะ เลยไม่ได้เข้าใจสภาพคนท้องว่า สมควรได้สิทธิพิเศษจริงๆไหม  เพราะอย่างเรา ตอนไม่ท้อง เราก็ลุกให้เค้านั่งตามหน้าที่ แต่ไม่ได้เข้าใจอะไร  พอมาท้องเอง ถึงเข้าใจมากขึ้น ว่าการที่ท้องแล้วต้องยืนนานๆจนท้องแข็ง มันเป็นยังไง ทำไมเค้าถึงมีป้ายรีเซิฟที่นั่งไว้ให้คนท้อง
comment71:ตอนท้องเราไม่อยากขึ้นรถสาธารณะค่ะ ด้วยเหตุผลเดียวกันนั่นแหล่ะ คือเกรงใจจริงๆ เลือกขึ้นแท็กซี่ไม่ก็ขึ้นเมล์คันที่ว่างๆ ค่ะ สบายใจกว่า
comment72:เราท้องโตมากแล้ว 3วันมานี้ขึ้นทั้ง BTS และ MRT
ล่าสุดคือมีคุณป้าอายุมากแล้วลุกให้นั่ง
ส่วนคนอื่นๆก็ไม่ได้สนใจค่ะ เรานับถือน้ำใจคุณป้ามาก แค่เจ็บใจตรงที่โบกี้นั้นมีแค่เรากับคุณป้าที่เป็น ผญ คนไม่ได้เบียดแน่น เค้าคงคิดว่ายืนได้ไม่เบียด
เราไม่ค่อยโอเคกับคนที่นั่งตรงเก้าอี้สำหรับ เด็ก คนสูงอายุ คนชรา ถ้าเป็นผู้ชายด้วยแล้วเราจะรู้สึกมากกว่าปกติ เคสคุณป้าลุกให้นั่งทำให้เราเห็นใจและเข้าใจคนท้องมากขึ้น
เราเป็นคนท้องที่ไม่เคยแซงคิว รักษากฏเกณฑ์สาธารณะเสมอไม่ใช้สิทธิ์ฉันท้องนะ ต้องได้ก่อน ไรงี้
เข้าใจเพื่อนอีกคนที่ท้อง 8  เดือนขึ้น BTSไม่มีแม้สักคนเดียวช่วยลุกให้นั่ง แต่ขึ้นรถเมล์ กระเป๋ารถเมล์ช่วยอำนวยความสะดวกตอนขึ้นลงด้วย หาที่นั่งบนรถให้ด้วย เพื่อนเลยชอบขึ้นรถเมล์มากกว่า BTS
comment73:ไอ้คนที่นั่งที่นั่งสำรองอะควรลุกเป็นอันดับแรกไม่เข้าใจคนสมัยนี้ เห็นแก่ตัวกันเกิ้นน
comment74:เราเคยขึ้นสถานีสยาม แล้วคนแน่นมากๆช่วง 6โมงมั้ง แล้วก็มีพี่คนท้องเข้ามายืนข้างเรา เราก็พยายามมองๆดูว่า แถวนั้นมีผู้ชายนั่งอยู่ไหม
แต่คนแน่นมากขยับไม่ได้ เราเลยรอป้ายถัดไป ราชดำริ ช่วงที่คนออกเราเลยถามพี่เค้าว่า พี่คะพี่ลงป้ายไหนคะ พี่คนท้องตอบว่า วุฒากาศค่ะ
เราเลยบอก ซักครู่นะคะ แล้วรีบแทรกคนเข้าไปหาพี่ผู้ชายที่นั่งอยู่ แล้วบอกพี่เค้าอย่างสุภาพว่า พี่คะขอที่นั่งให้คนท้องหน่อยนะคะ
พี่เค้าก็รีบลุกให้ เราเลยพยุงพี่คนท้องมานั่ง พี่เค้าก็บอก ขอบคุณนะคะ ถ้าไม่ได้นั่งนี่เวียนหัวมากเลย
....ดีนะที่เราเจอเค้าก่อน ไม่งั้นเป็นลมไปแย่เลยท้องโตซะด้วย
comment74-1:เราก็พยายามมองๆดูว่า แถวนั้นมีผู้ชายนั่งอยู่ไหม
----------------------------------------------------------------

...ผู้หญิงยืนไม่ได้เหรอครับ?
comment75:ถ้าเป็นเรานะ ถ้าเราท้องนะแล้วต้องโดยสารรถสาธรณะ เราจะไปขอคนที่นั่งตรงที่สำรองสำหรับคนพิการ เด็ก คนแก่ และคนท้องนั่งค่ะ

สมัยนี้จะหาคนที่มีจิตสำนึกสาธารณะ ยากลงทุกทีดังนั้น ดิฉันคิดว่าเราต้องรักษาสิทธิ์ค่ะ ไม่ต้องเกรงใจใคร เพราะเกิดอะไรขึ้นมา มันไม่คุ้มเลย
ไม่มีใครรับผิดชอบเราได้ ดังนั้นเราต้องรักษาสิทธิ์ และรับผิดชอบตัวเราให้ดี สมัยนี้มันต้องแบบนี้ค่ะ สะกิดขอที่นั่น ไม่ลุกให้ก็ไม่รู้จะพูดอย่างไรแล้ว
น้อยๆ ก็ต้องมีความอายกันบ้างแหละ 

ดิฉันเคยเจอกรณีแบบนี้ที่ญี่ปุ่น ที่โอซาก้า ตอนนั้นช่วงเช้า ดิฉันจะไปสนามบิน ขบวนที่อยู่มีคนแก่มากกก กระเตงหลานอีกอย่างหาก พร้อมคนท้องอีก ครบเลย แต่คนที่นั่งที่พิเศษ กลับเป็นซาลารี่แมน  ดิฉันบอกตามตรง ว่าทนไม่ได้เลย พอซาลารี่แมนลง ดิฉันวิ่งไปกันที่ (เกือบมีผู้หญิงทำงานคนหนึ่งจะมานั่ง ) แล้วกวักมือเรียกคุณยายที่กระเตงหลานที่เอวให้มานั่ง แกขอบคุณเราใหญ่เลย  

เราว่าสมัยนี้มันเป็นขนาดนี้แล้ว คนเหล่านี้พึงต้องรักษาสิทธิ์ของตัวเองนะคะ เพื่อตัวท่านเอง อย่างน้อยก็สงสารตัวเล็กในท้อง ยิ่งบางคนสภาวะแท้งคุกคาม ยืนนานๆ เผื่อหน้ามืด ไรขึ้นมาจะทำยังไง
comment75-1:ที่ญี่ปุ่นมีแบบนี้ด้วย !?!

ตอนที่เราไปเที่ยวญี่ปุ่น 
เคยยืนโหนเพราะที่นั่งเต็ม เหลือแต่ที่นั่งพิเศษ คนญี่ปุ่นที่พูดภาษาอังกฤษได้เรียกเราให้นั่งลง บอกอย่าไปซีเรียสมาก นั่งได้
แต่อีกครั้งเหนื่อยมาก ขึ้นรถปุ๊บ หลับเลยตรงที่นั่งพิเศษ เพื่อนมาเล่าให้ฟังว่าตอนเราหลับ มีคนญี่ปุ่นผู้ชายวัยกลางคนชี้หน้าด่าเพื่อนเราเป็นภาษาญี่ปุ่น เดาเอาก็น่าจะเพราะนั่งตรงนั้นนั่นแหละ แต่ก็ไม่ใช่ว่ามีใครจะนั่งนะ ด่าเฉยๆ
comment75-2:มีค่ะ  แล้วมึนด้วยนะคะ  เห็นแก่ตัวสุดๆๆ สังเกตจะเป็นกะเมืองใหญ่ คนเยอะๆ แถบบ้านนอกจะไม่ค่อยดี
ขนาดแม่สามีมาเที่ยวไทย แม่ยังบอกเลยว่า มาเมืองไทยนั่งบีทีเอสและเอ็มอาที มีแต่คนลุกให้แกนั่ง แต่ที่ญี่ปุ่นนะไม่มีหรอก
comment76:หลายๆครั้งทำงานมาเหนื่อยมาก ไม่อยากลุกให้ใครแล้ว (ยอมรับว่าเห็นแก่ตัว) อย่าถามเลยว่าเหนื่อยอะไรนัก  ภาระงานแต่ละคนไม่เหมือนกัน แม้จะงานนั่งโต๊ะเหมือนกันก็เถอะ   เลยพยายามจะเลือกที่นั่งตรงกลาง เพราะไม่ค่อยมีใครเบียดเข้ามา 
แต่ถ้ามีเด็ก คนแก่ คนท้อง ก็จะลุกให้   แต่หลายๆครั้งเลย  ลุกให้เด็กนั่ง เด็กไม่นั่ง อยากยืน อยากโหน  กับคนท้อง บอกตรงๆ แยกอยากมากระหว่างคนอ้วนกับคนท้อง  บางคนพุงโตเชียว นุ่งยินส์ รองเท้ามีส้น  หรือถ้ายังอยากแต่งวัยรุ่นอยู่ ก็เอาเข็มกลัดติดพุงไว้หน่อยเถอะ
comment77:แปลกจัง การตอบกระทู้นี้ หลายๆความเห็นแสดงว่าคนมีน้ำใจยังเยอะมากๆ 
แต่ทำไมเวลาขึ้นรถจริงๆ ถึงไม่มีคนลุกให้นั่ง ?
comment78:ตอนที่ดิฉันท้อง ก็เป็นคนท้องที่ไม่เรียกร้องอะไรจากสังคมเหมือนกัน ไม่อยากให้ใครลุกให้นั่งเพราะเกรงใจ ถ้าที่นั่งเต็มแต่ที่ยืนมี ก็ไปยืนไกลที่นั่ง หันหลังให้ด้วยซ้ำ
comment79:อยากให้คนท้องติดสัญลักษณ์บอกว่าท้องด้วยค่ะ
ลุกให้คนอ้วนที่ไม่ได้ท้องมาหลายคนละ บางคนก็ตอกกลับซะเงิบเลย
ทุกวันนี้ต้องจ้องแล้วจ้องอีกว่าท้องหรืออ้วนกันแน่ฟระ
comment80:ผมงงว่าจะเกรงใจคนอื่นทำไมให้มากมาย

เกรงใจลูกตัวเองก่อนดีกว่ามั้ยครับ ถ้าเราจำเป็นต้องนั่งก็ขอที่นั่งไป
เกิดเป็นอะไรมา ได้ไม่คุ้มเสีย

ถ้าคนมันจะนินทาคนท้อง ต่อให้ทำอะไรมันก็นินทา พวกเลวๆ อย่าไปเกรงใจมันมาก

พวกนี้ยืนแป๊บๆไม่ตายหรอก นั่งบีทีเอสมันจะกระแดะอยากสบายอะไรกันนักหนา

เคยยืนบนรถเมล์สองชั่วโมงกว่าๆ ลุกให้นั่งสองคนติดๆ ยังไม่เห็นตาย
พวกนั่งบีทีเอสไม่ถึงชั่วโมงมันชอบสำออยเหลือเกิน

ส่วนคนที่ลำบากจริงๆดันเป็นพวกขี้เกรงใจซะงั้น

คนท้อง ไม่ห่วงตัวเองก็ห่วงลูกบ้างนะ

ส่วนพวกอ้วนแล้วคนลุกให้นั่ง ดันไม่นั่ง สงสัยมีปมด้อยความอ้วน ทำให้คนจะลุกงงงวย คนท้องลำบากอีก ช่วยนั่งๆลงไปมันจะอะไรนักหนา คนเค้ามีน้ำใจแล้ว มาคราวหลังมีคนท้องมา บางคนที่จะลุกให้นั่งก็ไม่แน่ใจแล้ว เจอคนท้องมาบ่นในพันทิปอีก ชีวิต ลำบากเกิ๊น

ใครท้องก็บอกเลยว่าท้อง
comment81:ท้องลูกมา 2 คน ใช้บริการ MRT ตลอดทุกวัน จันทร์-ศุกร์ มีคนลุกให้นั่ง ไม่ถึง 10 ครั้งค่ะ 
ท้องแรกแอบบ่นที่ทำงานว่าไม่มีคนลุกให้นั่งเลย น้องผู้หญิงคนงาม เธอเอ่ยวาจาว่า "คนท้องไม่ใช่คนป่วยนะใครจะลูกให้" เราได้แต่ยิ้ม  แล้วบอกเวลาหนูท้องอ่ะจะเข้าใจ (ณ. เวลานี้เธอเข้าใจแล้ว  เพราะเธอก็มาบ่นกับเราว่า  "หนูขึ้นรถไม่มีใครลุกให้เลย"  เราก็บอกไป "อ้าวหนูคนท้องไม่ใช่คนป่วยไง ที่หนูบอกเคยบอกพี่ไง"  555 ตรูไม่โกรธ  แต่ตรูรอเวลานี้)

ตั้งแต่นั้นมา  ก็ใช้วิธีระวังตัวเองค่ะ  ยืนไกล้กระจกหน้าประตู หรือไกล้เสาให้มากที่สุดจะได้ไม่มีที่จับ  
เคยมีคุณผู้ชายน้ำใจดีลุกให้  ก็มีผู้หญิงสาวผอมบาง  แย่งนั่ง
เคยมีคุณผู้ชายน้ำใจดี สะกิดคนที่นั่งอยู่ที่นั่งคนท้องให้ลุก  เธอมองหน้าตาแขม่งและลุก แต่บ่นพึมพัมประหนึ่งคนท้องผิดหนักหนา

อย่าแปลกใจที่เห็นคนท้องแกรงใจไปแอบยืนตามมุมรถ ประสบการณ์แบบนี้หลายๆท่านเจอค่ะ  เราไม่อยากเป็นตัวปัญหาค่ะ 
เราเข้าใจว่าบางคนก็เหนื่อยเกินกว่าจะลุก,  บางคนคิดว่าทุกคนเท่าเทียม,  บางคนก็ไม่เห็น,  บางคนก็กลัวหน้าแตก(กลุ่มนี้จะลุกให้คุณเม่ท้องโตเห็นชัดค่ะ)  แต่เมื่อวันนึงคุณเป็นคุณแม่ท้อง หรือเป็นสามีของภรรยาท้องแก่ที่ไม่มีคนลุกให้นั่ง  วันนั้นคุณจะเข้าใจความร็สึกของหญิงท้องค่ะ
comment82:เราเคยนั่งรถเมล์เป็นที่นั่งเดี่ยวอยู่ด้านหลังสุด บนรถโล่งนะคะ แต่ที่นั่งคนนั่งเต็ม ถ้าคนขึ้นต่อไปมาก็ต้องยืน
และคนที่ขึ้นมาคือ คนท้องค่ะ ท้องโตเลย แต่กลับไม่มีใครลุกให้เลย ทั้ง ๆ ที่ที่นั่งใกล้ประตูมีหนุ่มสาววัยแข็งแรงนั่งกันทั้งนั้น
จากนั้นคนท้องคนนั้นก็เดินเซไปมาเพราะรถวิ่งอยู่มาด้านหลังและมายืนตรงเกาะราวตรงที่เรานั่งอยู่
และเราก็ต้องลุกให้นั่งค่ะ ด้วยความงงงวยว่า 
1. ทำไมที่ริมประตูถึงไม่มีน้ำใจลุกให้นั่งเลย
2. ทำไมคนท้องคนนี้ถึงเดินมายืนตรงเราเลย ทั้ง ๆ ที่มีที่ยืนด้านหน้าเยอะมาก เรานั่งอยู่ใน ๆ ซึ่งตามปกติถ้าเราขึ้นรถโล่ง น่าจะยืนอยู่ด้านหน้าหรือใกล้ประตู เหมือนจะรู้ว่าถ้ามายืนตรงเราแล้วจะได้นั่งแน่ ๆ
3. เห็นหญิงท้องเดินมาขนาดนั้น ไม่มีใครคิดจะลุกให้ระหว่างที่เขาเดินมาเลย
4. กระเป๋ารถเมล์ไม่ทำหน้าที่ดูแล นั่งคุยกับคนขับตลอด

เป็นเราถ้าเกิดไม่ได้หลับสนิทจริง ๆ จนไม่รู้ เห็นขึ้นมาก็จะลุกให้นั่งแล้วค่ะ แต่ไม่รู้ว่าเหตุการณ์วันนั้นมันเกิดอะไรขึ้น ทุกคนบนรถเมล์ทำไม่รู้ไม่ชี้เหมือนมองไม่เห็นว่าคนนี้ท้อง หรือเราเห็นอะไรคนเดียวงั้นเหรอ ??????
comment83:สำหรับเรา เราเกรงใจ จขกท. เท่านั้น ที่ต้องเป็นธุระขอที่นั่งให้คนท้อง ส่วนคนที่นั่งอ่ะ ยากค่ะที่จะให้ เพราะเคยเจอมากะตัวแล้ว กระเป๋ารถเมล์ ขอให้ยังไม่มีคนลุกเลย จนกระเป๋ารถเมล์ต้องใช้ถ้อยคำที่รุนแรงอ่ะ ถึงจะมีคนลุกให้นั่ง ไอ้เรานึกในใจ ไอ้คนที่จำใจลุกเนี่ยจะเตะคนท้องไหม 555
comment84:ตอนเราไม่ท้อง เราก็ลุกให้นั่ง ไม่ว่าจะ คนท้อง คนแก่ เด็กๆ เพราะรู้สึกดีที่ได้ทำ
ตอนเราท้อง มีคนลุกให้นั่งแแค่ประมาณ 3 ครั้ง จากการขึ้นทั้งหมดตั้งแต่เริ่มท้องโตเห็นได้ชัดจนใกล้คลอด เรารู้สึกเฉยๆและปลง เราไม่โทษคนไม่ลุก เพราะเราท้องเอง ไม่ใช่ความรับผิดชอบของเค้า (ถึงแม้ว่า เค้าจะเป็นหนุ่มนักศึกษา ถือแค่มะม่วงถุงเดียวก็ตาม) แต่เราแค่สงสารลูกของเราว่า กว่าเค้าจะโตขึ้นมา   สังคมของเรามันจะหันหลังให้กันไปถึงไหนแล้ว ตอนนี้ทำได้แค่ สอนให้ลูกเป็นคนมีน้ำใจ เอื้อเฟื้อเผื่อแผ่ รู้จักมารยาททางสังคม และไม่ให้ลูกคาดหวังหรือรอความช่วยเหลือจากใครค่ะ อย่างน้อยก็จะเป็นภูมิคุ้มกันให้เค้าในสังคมของเราในอีกไม่กี่สิบปีข้างหน้านี้ค่ะ
comment85:ตอนเราไม่ท้องไม่ว่าจะเป็นเด็ก คนแก่ คนท้อง คนพิการ เราก็ลุกให้นั่งหมดไม่ว่าจะนั่งรถเมล์ สองแถว หรือ  BTS 
แต่พอตัวเอง ตั้งแต่ท้องจนตอนนี้ท้อง 8 เดือน ไม่ได้ขึ้น BTS มาทำงาน แต่ขึ้นสองแถว ยังไม่ค่อยมีคนลุกขึ้นนั่งเลยค่ะ   บางวันเจอคนขับสองแถวนิสัยแย่ๆ เบลคทีหัวทิ่ม ไถลไปชนคนข้างหน้าก็มี แต่ก็ต้องทนอีกแค่เดือนกว่าๆเอง ก็จะคลอดเเล้ว
comment86:เคยโดยสาร mrt แล้วเจอคนท้องเหมือนกันค่ะ ไม่มีใครลุกให้นั่งเลย เค้าคงยืนก่อนหน้ามานานพอสมควรเหมือนกันค่ะ
พอมีคนลุกเรารีบบอกให้พี่เค้าไปนั่ง แต่พี่เค้าหันมายิ้มแล้วบอกว่า "ไม่เป็นไรค่ะ จะถึงแล้วล่ะค่ะขอบคุณนะคะ"

คือแบบ ไม่มีใครลุกให้เลยเหรอ?? ทำไมไร้น้ำใจกันจังอ่ะ
comment87:เราเคยลุกให้คนท้องนั่งนะแต่ลุกช้าไปสัก 1-2 สถานี เพราะรู้ตัวช้านั่งจิ้มเกมเศรษฐีอยู่
พอเงยหน้ามาเห็นคนท้องอยู่ข้างหน้าจิ้มมือถือ ก้สะกิดให้นั่ง
แต่เธอ ไม่มีแม้คำขอบใจเลยแถบทำหน้าเชิดใส่ราวกะเราลุกช้าผิดไป  แอบเสียความรู้สึก
และลงไปนั่งจิ้มมือถือของเธอราวกะเราเป็นอากาศ
comment88:ตอนเราท้องแก่สะพายเป้โน้ตบุคยังไม่มีคนลุกให้นั่งเลยค่ะ
แต่พอคลอดเสร็จแรกๆกลับมีคนลุกให้นั่ง 555
comment89:ตอนเราท้อง เวลาขึ้นbts หากไม่มีที่นั่ง
เราก็ยืนได้ค่ะ ถือว่าฝึกความแข็งแรง
comment90:ตอนท้องเคยขึ้นรถเมล์ครั้งนึง เราก็เสียสละให้นักศึกษาชายขึ้นก่อน
ตอนขึ้น BTS เราก็หามุมแอบยืนหลบค่ะ ไม่กล้าไปเกาะราวตรงกลาง
ไม่กล้าสบตาคนที่นั่ง เกรงใจเขาเหมือนกัน พยายามทำตัวไม่ให้เป็นภาระผู้อื่น
comment91:ทุกวันนี้ผมและภรรยาจะนั่ง BTS ย้อนไปต้นสายเสมอ เพื่อจะได้มีที่นั่งให้ผม และ ภรรยา (ภรรยาผมท้องอยู่ครับ)  พอประตูBTS เปิดถ้าที่นั่งติดกระจกว่าง (มีสัญลักษณ์ คนแก่ สตรีมีครรภ์ และ เด็ก) ผมจะนั่งตรงนั้น และภรรยาจะนั่งถัดไป  เวลาถึงแต่ละสถานี ผมจะละจากหน้าจอโทรศัพท์มองดูว่า   มีบุคคลดังกล่าว ตามสัญลักษณ์  ขึ้นมาหรือไม่ ถ้ามี ผมจะลุกให้นั่งทันทีครับ เริ่มที่ตัวเราก่อน ผมคิดว่า คนอื่นไม่คิดแบบเราไม่เป็นไร แต่เราต้องทำสิ่งที่ ได้เรียนและ ได้รับการปลูกฝังมาจาก พ่อ แม่ ครูบา อาจารย์ ครับ
comment92:เป็นไปได้มั้ยที่เราจะขอ โบกี้พิเศษ 1 โบกี้
สำหรับคนชรา ผู้พิการ(พิการจริงๆนะ ไม่ใช่พิการทางจิตสำนึก) คนท้อง โดยโบกี้นั้นๆจะมีเจ้าหน้าที่ควบคุมอยู่ตลอดเวลา
กันพวกพิการทางจิตสำนึกเข้า
comment93:มีพี่ที่รู้จักคนนึงแกบอกว่ารู้สึกผิดมากที่ชั้นท้องแล้วขึ้นรถสาธารณะ...เอวัง
comment94:จริงๆอย่างที่ญี่ปุ่นเขาจะมีที่นั่งสำรองให้กลุ่มคนเหล่านี้อยู่นะคะ คือคนท้อง คนแก่ คนพิการ แต่คนทั่วๆไปก็สามารถนั่งได้ แต่หากมีคนเหล่านี้ขึ้นมาจะต้องลุกให้เขานั่งทันที
comment95:ตอนท้องแทบไม่กล้าขึ้นรถไฟฟ้า รถใต้ดินเลยค่ะ นอกจากขึ้นที่ต้นทาง (พอดีบ้านอยู่ใกล้สถานีบางซื่อ) เพราะกลัวจะถูกหาว่า เ-อกท้องเองนี่แหละ 555

ถ้าไปที่ไหนที่พอมีที่จอดรถ จะขับรถไปเลยค่ะ ไปทำงานก็ขับจนถึงวันคลอดเลยค่ะ
comment96:ตั้งแต่ที่มีแพดและมือถือ ผู้โดยสารทุกคนพอขึ้นบีทีเอส ใต้ดิน หรือ รถเมล์ก็จะกลายเป็นประชาคมก้มหน้าไปโดยอัตโนมัต เราอยากให้ทุกคนลองเงยหน้าขึ้นมาทุกครั้งที่รถหรือบีทีเอสจอด มองไปรอบๆว่ามีคนที่ต้องการใช้ที่นั่งมากกว่าเราหรือไม่ แล้วค่อยกลับสู่โลกส่วนตัวของตนเอง มันใช้เวลาแค่นิดเดียวจริงๆค่ะ เพราะว่าเราเองก็ทำอยู่ตลอด เงยหน้ากวาดตามอง ไม่มีคนท้องคนแก่เจ็บหรือพิการก็เอ้าดูมือถือต่อได้ ง่ายจะตาย
comment97:เราว่ามันไม่ใช่เรื่องนำ้ใจ แต่มันเป็นเรื่องที่ต้องทำนะ แบบมันเป็นสามัญสำนึกของสัตว์สังคม
comment98:สังคมตอนนี้เป็นสังคมของการก้มหน้าจริงๆๆค่ะ ทุกคนติดมือถือกันหมด บางคนถึงกับอยากนั่งเพราะว่าเล่นมือถือไม่สะดวกก็มีค่ะ เคยเจอกับตัวเองเลยค่ะ ยืนก้มหน้าเล่นมือถือแต่พอที่ว่างปุ๊บ รีบเดินมานั่งทั้งที่เล่นมือถืออยู่นั่นละค่ะ เรายังสงสัยเลยว่าหน้ามองจอตลอดเห็นได้ยังไงว่ามีที่นั่งว่างทั้งที่ห่างจากเค้าประมาณเกือบ 3 ที่นั่ง งงเลยค่ะ ความสามารถมากจริงๆๆ 

ถึงตอนนี้เราจะเป็นคนที่ตั้งครรภ์อยู่ และใช้บริการรถสาธารณะค่ะ แต่เราก็ได้รับน้ำใจเกือบจะทุกครั้งเลยก็ว่าได้ มีทั้งคุณผู้ชาย คุณผู้หญิงวัยทำงานวัยกลางคน อย่างน้อยหลายๆๆคนก็ยังมีน้ำใจอยู่ค่ะ ถึงแม้จะมีอยู่เพียงน้อยนิดก็ตาม

แต่ส่วนมากที่จะไม่ได้นั่งเลยคือ ไปยืนด้านหน้าคนที่นั่งหลับ แต่พอรู้สึกตัวลืมตามามองแต่หลับต่อ นักศึกษามหาวิทยาลัย(อันนี้บ่อยมากที่จะไม่ได้รับน้ำใจจากคนกลุ่มนี้) คนทำงานไม่สนใจโลกทั้งก้มหน้ามองจอ ทั้งนั่งมองเราด้วยสายตาเฉยเมยไม่สนว่าพุงเราจะยื่นโดนหน้าเธอแล้วนะ คุณผู้ชายแกล้งหลับ(อันนี้ที่เรารู้เพราะเราเคยเจอกับตัวหลายครั้งมากทั้งหญิงและชายแกล้งหลับ เห็นคนท้องหรือแม้แต่เด็กและคนชรา ง่วงนอนขึ้นมาทันใด พอคนท้อง เด็กและคนชราได้ที่นั่งหรือจะลง ตาสว่างเลยจ้า อันนี้ทั้งตลก ทั้งขำเลยละไม่โกรธเลยอะมันตลกมากกว่า) 

อยากจะบอกว่าคนท้องทุกคนไม่ได้อยากเรียกร้องในการขอที่นั่งเลย เพราะรู้เลยว่าท้องตอนที่สังคมไม่มีน้ำใจแบบนี้ เราต้องเข้มแข็งและแข็งแรงให้มากเข้าไว้ แต่อยากจะบอกอีกอย่างนะคะว่าคนท้อง ไม่ได้เป็นโรคติดต่อ ไม่ใช่บุคคลน่ารังเกียจ ไม่ต้องทำหน้ารังเกียจหรือกิริยารังเกียจขนาดนั้น ถ้าคุณไม่เต็มใจที่จะลุกก็ไม่ต้องลุกค่ะ ไม่ต้องทำกิริยาราวกับว่าคนท้องกำลังแย่งของรักของหวง(ที่นั่ง)ของคุณหรอกค่ะ ถ้าจะลุกให้ก็ลุกให้เพราะจิตสำนึกที่มีน้ำใจดีกว่านะคะ
comment98-1:+100

ไม่ชอบคนที่ไปสะกิดให้คนอื่นลุกให้คนท้องคนแก่นั่ง
comment99:ตอนปกติเวลาขึ้นรถไฟฟ้าเราก็ไม่ค่อยนั่งนะคะ นอกจากวันนั้นความดันต่ำมาก
แล้วตอนท้อง เราก็พยายามนั่งแทกซี่ตลอด เพราะเรายืนอยู่เฉยๆแทบไม่ได้เลย จะเป็นลมตลอด
แต่มันก็มีบางที ที่เราต้องใช้บริการ BTS ส่วนใหญ่โชคดีที่เจอคนลุกให้นั่ง แต่บางทีก็ไม่มี เราไม่ค่อยสนใจด้วย 
ยังประทับน้องผู้หญิงน่าจะเรียนอยู่ ม.ต้น เห็นเราท้องรีบลุกอย่างไวเลยให้เราได้นั่ง ประทับใจไม่เคยลืม
และที่จำได้ดีคือ ถ้าไม่มีคนลุกให้นั่ง เราก็นั่งคุกเข่าเลย เพราะเรายืนไม่ได้จริงๆ คนท้องก็มีธุระเน๊อะ รู้ว่าตัวเองไม่แข็งแรงแหละ
แต่จะให้ทำไงได้ละ จะไม่ให้ออกไปทำธุระเลยมันก็เป็นไปไม่ได้ ไม่เข้าใจทำไมคนบางคนไม่เข้าใจและมีทัศนะคติแย่ๆ

เราว่าตอนนี้พ่อแม่ทั้งหลายมาช่วยกันสร้างทัศนะคติใหม่ให้ลูกๆเราดีกว่าค่ะ สอนลูก สอนหลานให้เป็นคนมีน้ำใจ 
เผื่อในอีกหลายเจเนอเรชั่นหน้า สังคมอาจจะดีกว่านี้ เฮ้อ
comment100:ไม่ต้องรอให้ผู้ชายลุกก็ได้นะครับ  ผมเคยเห็นหลายทีแหละ มีแต่ผู้หญิงนั่งแต่ไม่มีใครเสียสละให้คนท้องเลย ส่วนคนท้องก็ไม่ต้องเกรงใจครับ เดินมากลางขบวนเลย ยืนไกลๆ คนเขาลุกให้นั่งไม่ได้ครับ เดี๋ยวคนอื่นจะมานั่งแทน หรือบางทีก็ยืนแอบ ผมมองไม่เห็นก็มีครับ

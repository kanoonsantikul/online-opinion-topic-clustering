title:ประสบการณ์จริงกับผลข้างเคียงที่ตามมาของ " ผู้ที่เคยถูกข่มขืนคนหนึ่ง "
comment:( ไอดีนี้เป็นของส่วนรวมของเพื่อนนะคะ ไม่ใช่ของเรา เรื่องทั้งหมดไม่เกี่ยวข้องกับเจ้าของไอดีแต่อย่างใด )

สวัสดีค่ะ ขออนุญาตใช้พื้นที่ออนไลน์เล็กๆนี้เป็นจุดแชร์ประสบการณ์อันเลวร้าย
เพื่อเป็นอุทาหรณ์สำหรับทุกคนนะคะ ไม่ว่าจะทั้งชายหรือทั้งหญิง

***หวังว่าอ่านกันจบแล้วจะเป็นข้อเตือนใจให้ระวังตัวเองและดูแลตัวเองใช้ชีวิตก้าวเดินต่อไปนะคะ***
ใช้เวลาทำใจในการเรียบเรียงมาพิมพ์พอสมควร

ขออนุญาตเรียกตัวเองว่าฟ้านะคะ ฟ้าเคยเป็นหนึ่งในผู้เคราะห์ร้ายที่ถูกข่มขืน
โดยเกิดขึ้นกับคนใกล้ตัวในบ้าน ฟ้าถูกกระทำชำเราทั้งร่างกายและจิตใจตอนอายุ 12 
ถึงแม้มันจะเป็นแค่ครั้งเดียวแต่มันส่งผลกระทบในอนาคตตอนที่โตขึ้นอย่างมากค่ะ นั่นคือ
สุขภาพจิตฟ้าไม่เหมือนเดิม ฟ้ากลายเป็นคนมีปมเรื่อง " กลัวเสียงร้องไห้ของเด็ก "

ปัจจุบันฟ้าอายุ 25 แต่งงานแล้ว แต่ไม่กล้ามีลูกกับสามีเพราะกลัวเสียงกรีดร้องของเด็ก
เพราะตอนที่ฟ้าถูกข่มขืนนั้น ฟ้าก็เคยกรีดร้องขอความช่วยเหลือเหมือนกัน
แต่ไร้ซึ่งความช่วยเหลือใดๆ ชีวิตจริงมันไม่เหมือนในละคร...

ก่อนหน้านี้ฟ้าแตะตัวใครไม่ได้เลยทั้งชายและหญิง จะรีบปัดมือออกตลอดเพราะกลัวการถูกสัมผัส
(แต่ปัจจุบันรักษาหายแล้วค่ะ สามารถมีความสัมพันธ์ลึกซึ้งกับสามีได้ปกติแล้ว)

ทุกครั้งที่ฟ้าได้ยินเสียงเด็กร้องไห้ โดยเฉพาะเสียงเด็กผู้หญิง ฟ้าจะระแวงอย่างมากๆ
และคิดไปต่างๆนานาในเชิงว่า " เด็กคนนั้นเขาโอเคมั้ยนะ ? เกิดอะไรขึ้นกับเด็กรึเปล่า ? โทรแจ้งองค์กรไหนดีมั๊ย ? "
คิดอยู่แบบนี้ซ้ำไปซ้ำมา กลัวว่าเด็กเขาจะเจอชะตากรรมเดียวกันกับเรา

ตอนนี้ฟ้ากำลังอยู่ในขั้นตอนการบำบัดค่ะ ถึงจะไม่ดีมาก แต่ก็จะพยายามก้าวหน้าใช้ชีวิตต่อไป
สำหรับสังคมที่กฏหมายคุ้มครองไม่ทั่วถึงและไม่เด็ดขาดกับผู้ทำผิด ฟ้าอยากให้ผู้หวังดีหลายๆคนช่วยสอดส่องดูแลเด็กๆใกล้ตัวกันด้วยนะคะ
จะเด็กข้างบ้าน หน้าปากซอย สวนสาธารณะ หรือที่เดินจูงมือกับใครก็ตาม อย่าให้ผู้บริสุทธิ์ตกเป็นเหยื่อของสัตว์ร้ายในร่างมนุษย์เลยค่ะ
ผลที่ตามมาเขาต้องแบกรับมันทั้งชีวิตของเขา หรือผู้ที่ถูกกระทำอยู่ก็ขอให้รีบติดต่อหน่วยงานคุ้มครองสตรีและเด็กไว้ก่อน
(ผู้ชายที่ถูกกระทำก็ติดต่อได้ค่ะ) และสำหรับคนที่เคยถูกกระทำ ขอให้พยายามสู้ๆ เข้มแข็งเข้าไว้นะคะ 
อให้ใช้ชีวิตกับคนดีๆในอนาคตต่อไปอย่าสิ้นหวัง

หวังว่าเรื่องของฟ้าจะทำให้ทุกคนได้ตระหนักคิดและดูแลกันและกันให้มากขึ้นค่ะ
comment1:ขอเป็นกำลังใจให้ จขกท. กอดเบาๆ
comment1-1:นอกเรื่องนิดนึง เป้น yoshiki fc ป่ะค่ะ ^^
comment1-2:โยชิกิ FC ด้วยคน
comment2:กอดค่ะ ขอให้ จขกท.และคุณคนที่เจอเหตุการณ์เช่นนี้เข้มแข็ง และหายไวๆนะคะ เป็นกำลังใจให้ค่ะ
comment3:มันผ่านไปแล้วค่ะ อย่าไปจมกับมันนะคะ เป็นกำลังใจให้นะคะ ขอให้ใช้ชีวิตใหม่ให้ดี มีความสุขนะคะ
comment4:ขอสอบถามหน่อยค่ะว่ารักษายังไงหาย
น้องสาวเรามีประสบการณ์คล้ายๆคุณ และเพิ่งมาบอกตอนโตแล้ว เพราะมีปัญหาในการเข้าสังคม เราจะช่วยน้องยังไงได้บ้างคะ
comment4-1:ลองปรึกษาจิตแพทย์ดูครับ ไม่ใช่เรื่องน่าอาย แต่เรื่องแบบนี้ต้องช่วยกันเยียวยาที่จิตใจของผู้ป่วย 
เป็นกำลังใจให้นะครับ
comment4-2:สถาบันจิตเวชศาสตร์สมเด็จเจ้าพระยาค่ะ รักษาดีมาก เสิร์ชกูเกิ้ลแล้วเบอร์โทรจะขึ้นมา ลองโทรไปสอบถาม หรือพาน้องไปเลยก็ได้ค่ะ
comment5:เป็นกำลังใจให้นะครับ ตอนเด็กๆผมถูกเกย์ข่มขืนอ่ะ ตอนนั้นยังเด็ก เรียนปอห้า เพื่อนได้ยินจากวิทยุคลื่นนึง เรื่องเค้ากำลังสร้างทีมฟุตบอล มีที่พักให้ เพื่อนเลยชวนไปคัดบอล หลังจากนั้นผมก็ไม่กล้าไปซ้อมบอลอีกเลย พ่อถามก็ไม่กล้าบอก เครียดอยู่เดือนนึง หลังจากนนั้นก็ไม่คิดอะไร และค่อยๆลืมมันไป ถ้าไม่เจอกระทู้นี้ผมคงลืมไปแล้ว อาจเพราะผู้ชายไม่ได้คิดไมากแบบผู้หญิงด้วยมั้ง สู้ๆครับ
comment5-1:ตอนเด็กๆ
เพื่อนผมชวนไปเตะบอลเพื่อคัดตัว
วันนั้นผมไม่สบายเลยไม่ได้ไป
แต่หลังจากเพื่อน2คนไป กลับมาพร้อมความทรงจำอันเลวร้ายทั้งคู่!!
ไม่แน่ใจว่าคนเดียวกันไหม มันเป็นโค้ช...
comment5-2:มีลูกชาย อยากให้ลองบวชสามเณร 
แต่ก็กลัวเหตุการณ์ไม่ดีจะเกิดขึ้น
เข้าห้องน้ำห้าง ยังต้องไปด้วย
เพราะเคยปล่อยให้ลูกไปเองเพราะเห็นว่าลูกโตแล้ว
แต่ก็เคยเจอผู้ชายทำพฤติกรรมแย่ ๆ ในห้องน้ำอีก

สมัยนี้น่ากลัวไปหมด
comment5-3:บวชสามเณร เลี่ยงได้ควรเลี่ยงนะคะ
comment5-4:บวชสามเณรควรเลี่ยง แปลว่าพระ? หรอคะ ตกใจอ่ะ
comment5-5:เยอะคะ  พระ เณร ก็เป็นแค่สมมุติสงฆ์ อย่าไว้ใจเด็ดขาด
comment6:ส่งกำลังใจอีกแแรงไปให้เจ้าของกระทู้นะคะ
comment7:มันเป็นความฝันที่เราจะเอาชนะเเละก้าวข้ามผ่านไปได้ในซักวัน
เข้ามากอด จขกท. นะคะ 

เราแค่เกือบจะโดน จำได้ลางๆ แต่ไม่เคยลืม
มันทำให้โตขึ้นมา แปลกกว่าคนอื่น เราไม่ชอบให้ ผช แตะตัว 
ขนาดเพื่อนให้ซ้อนมอเตอร์ไซค์เพื่อนผช เรายังไม่ซ้อน ยอมเดินเป็นกิโล
ถ้ามี ผช เข้าใกล้ แบบเจาะจงมาที่เรา มือกับปากเราจะสั่นแบบคุมไม่ได้
แต่ว่ามันไม่ได้รบกวนการใช้ชีวิตของเรานะ  มันปกติดี 
แต่แค่เราจะมีเพื่อน ผช น้อยมาก แค่คนเดียวเองตอนนี้
comment7-1:เป็นกำลังใจให้นะคะ อย่าคิดมากนะคะ ^^
comment7-2:ใช่ เราก็เกือบโดน มันเป็นอะไรที่รู้สึกฝังใจลืกๆมาถึงทุกวันนี้
comment8:มาให้กำลังใจค่ะ
comment9:ปัก
comment10:มาให้กำลังใจจขกท. และเพื่อนๆคนอื่นนะคะ สู้ๆค่ะ ทุกอย่างจะต้องผ่านไปด้วยดีค่ะ.
comment11:Team #866686 , thank you & may God bless you always...this too shall pass
comment12:มันผ่านไปแล้วนะคะ จขกทผ่านมันมาได้แล้ว ไม่มีอะไรทำร้ายคุณได้อีกแล้ว คุณเข้มแข็งมากๆเลยค่ะ กอดกันค่ะ
comment13:ขอเป็นอีกหนึ่งกำลังใจให้เจ้าของกระทู้นะครับ
comment14:เราเป็นคนนึงที่เคยมีประสบการณ์นั้นค่ะ อาจไม่เรียกว่าถูกข่มขืน แต่เป็นการบังคับที่ไม่เต็มใจโดยเพื่อนชายที่ไม่สนิท 
ผ่านมาเกือบ 10 ปีแล้วค่ะ มันเป็นปมในชีวิตเรานะ ทุกครั้งที่เราดูหนัง หรือละคร หรือข่าว ข่มขืนต่างๆ เราจะรู้สึกจมไปกับเรื่องนี้ บางครั้งอ่านข่าวแล้วก็ร้องไห้ แล้วก็จมไปกับมันเป็นวันๆ หดหู่มาก
comment14-1:ผมเป้นคนนึงที่ต่อต้านละครที่มีฉากพวกนี้มาก เวลาที่มีกระทู้เรือ่งพวกนี้ผมก็จะเข้าไปตอบ ว่า ผู้หญิงที่ผ่านเหตุการณ์ทำนองนี้เค้าไม่มีทางมาฟินกับฉากอะไรแบบนี้หรอก ได้รับคำตอบจากคอละคร(บางคน)ว่ายังไงรู้ไหมครับ "มันเป้นแค่ละครคิดอะไรมาก แยกแยะสิ"  เอากับเค้าสิ แทนที่โดนพื้นฐานน่าจะมีความเห็นอกเห็นใจกันเพราะก็เป็นเพศเดียวกัน....
comment15:ไม่มีอะไรที่เราจะไม่สามารถผ่านไปได้ครับ  แต่มันอาจจะยากไปซะหน่อย แต่ทำได้ครับ  ขอให้ผ่านช่วงเวลาเลวร้ายนี้ไปให้ได้เร็ว ๆ ครับ
comment16:เคยโดนอดีตสามีขืนใจ ทั้งตอนที่กำลังจะเลิกและตอนที่เลิกกันไปแล้ว
มันเป็นอะไรที่ฝังใจมากๆ ทุกคำพูด ทุกการกระทำ มันยังฝังอยู่ในใจ
เค้าทำเหมือนเราเป็นสัตว์ตัวหนึ่ง ทำกับเราโดยปราศจากความรักใดๆทั้งสิ้น
ปัจจุบัน เหตุการณ์ตอนนั้น มันเหมือนความกลัวที่ฝังใจ 
ทั้งที่เหมือนจะลืม แต่ไม่เคยลืมได้ คบใครใหม่ก็คบได้ไม่นาน 
ไม่กล้ามีครอบครัวใหม่ กลัว ไม่อยากให้ผู้ชายคนไหนมาเข้าใกล้ลูกสาวเราทั้งนั้น
คนภายนอกมองแล้วไม่เข้าใจ หาว่าเราหยิ่ง เลือกมาก
แต่ไม่เคยมีใครรับรู้เลย ว่าความทรงจำสีดำครั้งนั้น มันทรมานเราแค่ไหน
ขอเป็นกำลังใจให้จขกทนะคะ สักวันฝันร้ายนี้มันจะต้องจางหายไปค่ะ
comment16-1:ดีละครับที่เป็นอดีตสามีไปแล้ว
พ้นเวรจากมารไป ขอให้พบเจอแต่สิ่งดีๆครับ
การเริ่มต้นใหม่ยังไม่สาย ผู้ชายดีๆยังมีอีกเยอะครับ
comment16-2:อ่านแล้วนึกถึวตัวเอง เคยเจอกับแฟนเก่าแบบนี้ มันบอกคิดว่าจะทำให้ดีกันเอาอะไรคิด มันน่ากลัวมากแค่ถูกกดขยับไม่ได้ก็แย่แล้วดีที่ไม่ถึงขั้นนั้นถ้าเราไม่ร้องไห้ไม่รุ้จะถึงไหน
comment17:เห็นด้วยเวลาเห็นอะไรผิดสังเกตุอย่านิ่งเฉยคิดว่าไม่ใช่เรื่องของเรา บุญใดๆไม่สพคัญเท่าบุญที่ได้ช่วยชีวิต
comment18:ให้กำลังใจคะ
comment19:เป็นกำลังใจให้ครับ
comment20:หนูเองก็มีประสบการณ์เเย่ๆเเบบนี้ค่ะ
เเต่ไม่ถึงขั้นข่มขืน มันเเย่มากหนูโดนตั้งเเต่จำความได้แล้วก็หนักขึ้นเรื่อยๆที่สำคัญเป็นคนในครอบครัวค่ะ ไม่กล้าบอกคนในครอบครัวได้เเต่เงียบไว้ จริฃๆตอนนี้หนูกลายเป็นคนมีปมเลยค่ะ ไม่อยากนอนหลับมันหลอกหลอนเข้าไปถึงในฝันหรือเเม้กระทั้งเกิดภาพเดิมซ้ำๆ  
มันเจ็บปวดมากสลัดยังไงก็ไม่ออกจากหัว มันขยะเเขยงสิ้นดีเลยค่ะ
comment20-1:ให้กำลังใจนะคะ สลัดมันทิ้ง และเดินต่อไปข้างหน้าค่ะ อยู่ข้างนอกนะคะ อย่า จม อย่าไปอดทน  อยู่กับสิ่งโสโครก ตนนั้น สู้ๆนะ
comment20-2:เป็นกำลังใจให้นะคะ. ขอให้ปมนี้มันคลายออกจากใจให้หมดสิ้นโดยเร็วค่ะ
comment20-3:ขอบคุณค่ะ หนูพยายามจะทำให้ชีวิตหนูเป็นปกติที่สุด
comment20-4:เข้มแข็งนะคะน้อง อะไรไม่ดีเลิกคิดถึงมันนะ ขอให้ชีวิตต่อจากนี้จะมีแต่ความสุขนะคะ
comment21:ขอให้หายเป็นปกติในเร็ววันนะคะ  เป็นกำลังใจให้ค่ะ 

กอดดดดด แน่น ๆ ทีนึง เลยค่ะ
comment22:เป็นกำลังใจให้เจ้าของกระทู้นะครับ
comment23:ผลข้างเคียงของเราคือกลัวผู้ชายแปลกหน้าคะ 
จะกลัวมาก คิดตลอดถ้าอยู่กัน2คน ถึงเขาจะหล่อหรือไม่หล่อก็กลัวคะ
มันฝั่งใจ
comment24:เป็นกำลังใจให้คุณฟ้านะคะ
comment25:เป็นกำลังใจให้ด้วยค่ะ ขอให้ผ่านไปได้ด้วยดี สู้ๆ ค่ะ
comment26:กอด จขกท ค่ะ คุณผ่านมาได้แล้วสู้ต่อไป ก้าวต่อไปนะคะ เราเองไม่เคยเจอเรื่องแบบนี้เลย แต่เวลาดูข่าวเหตุการณ์แบบนี้จะหดหู่มาก อาจเพราะมีลูกสาว 2 คน ก็เลยกังวลมากเป็นพิเศษค่ะ สู้ๆนะคะ
comment27:กอดนะคะ กอดทุกคนที่ผ่านหรือกำลังประสบเรื่องเลวร้ายแบบนี้ 

เข้มแข็งไว้นะคะ ขอให้ทุกคนมีความหวัง และใช้ชีวิตเพื่อปัจจุบันและอนาคต ทิ้งอดีตไว้ข้างหลังนะคะ :')
comment28:กอดๆๆๆนะคะ
ให้มันฝังอยู่กับอดีตไป 
มองที่ปัจจุบัน และอนาคตเนอะ )
comment29:เป็นกำลังใจให้จขกท.นะคะ
กอดแน่นๆ
comment30:ขอเป็นกำลังใจให้ครับ
comment31:เป็นกำลังใจให้นะคะ
comment32:เป็นเรื่องยากนะคะ ที่จะผ่านมันไปได้
แต่ไม่ว่าจอย่างไร....ขอเป็นกำลังใจให้คุณ จขกท. นะคะ
สู้ๆ ค่ะ
comment33:เป็นกำลังใจให้ จขกท. และทุกๆคนที่เคยประสบเหตุการณ์แบบนี้นะคะ ก้าวผ่านมันไปให้ได้ค่ะ
comment34:เป็นกำลังใจให้จขกท.นะคะ
comment35:เป็นกำลังใจให้นะคะ  และเห็นด้วยมากๆ กับบรรทัดนี้  
"สำหรับสังคมที่กฏหมายคุ้มครองไม่ทั่วถึงและไม่เด็ดขาดกับผู้ทำผิด"
เคยดู Law & Order เคสที่เกิดขึ้นกับเด็กเป็นอะไรที่หดหู่จริงๆค่ะ มันกระทบไปหมดเลย
comment36:เป็นกำลังใจให้นะครับ ทุกอย่างจะผ่านไป be alright
comment37:เป็นกำลังใจให้ จขกท. นะคะ  เราว่าเหตุการณ์เเบบนี้มีเยอะมากๆค่ะ  เเต่เด็กๆไม่กล้าเล่าหรอก  โดยเฉพาะการโดนลวนลามจากคนในครอบครัว 
ผู้ปกครองที่มีบุตรหลานเป็นเด็กผู้หญิงต้องคอยดูเเลให้ดีนะคะ  ถ้าอยู่ร่วมบ้านกับญาติที่เป็นผู้ชาย ไม่ใช่พ่อเเท้ๆ เราว่าแทบจะไว้ใจไม่ได้เลยค่ะ
อย่างลูกพี่ลูกน้อง น้าเขย อาเขย อะไรเเบบนี้  มีลูกสาวก็ต้องคอยระวัง ทางที่ดีพูดคุยกับลูกหลานให้มาก มีอะไรเค้าจะได้เล่าให้เราฟังค่ะ
comment37-1:พ่อเเท้ๆยังไว้ใจไม่ได้เลยค่ะ ปู่  ตา น้า อา ก็อย่าไว้ใจค่ะ เราโดนมาแล้ว อยากเตือนค่ะโดนคนในครอบครัวกระทำแบบนี้มันเเย่กว่าโดนคนอื่นทำอีกค่ะ ปมจริงๆ
comment38:เป็นกำลังใจให้ จขกท ค่ะ

แอบตกใจที่มีหลายความเห็นที่มีประสบการณ์แบบ จขกท แถมหลายความเห็นยังเกิดจากคนใกล้ตัวด้วย น่ากลัวมากๆเลยค่ะ
เป็นกำลังใจให้ทุกความเห็นเลยนะคะ
comment39:ขอเป็นกำลังใจอีกหนึ่งเสียงนะคะ เวลาเท่านั้นจะเยียวยาจิตใจ
comment40:ขอเป็นกำลังใจ ให้เจ้าของกระทู้ครับ สู้ ๆ รักษาหายไว ๆ นะครับ จขกท. ต้องเป็นแม่ที่ดีได้แน่ ๆ ครับ จากการ ที่มีสัญชาตญาณ ในการระแวงสงสัย เสียงของเด็กร้อง แสดงว่ามีความเป็นห่วงเป็นใย
comment41:สู้ๆเป็นกำลังใจให้ตลอดเวลา อดีตมันผ่านไปแล้วอย่าไปคิดถึงมัน ลืมไปเลยแล้วก้าวไปข้างหน้า อย่างมีความสุขค่ะ
comment42:สู้ๆนะคะ
comment43:เป็นกำลังใจให้นะคะ มาๆกอดทีหนึ่ง
comment44:ขอเข้ามาเป็นกำลังใจให้คุณนะคะ
comment45:ขอเป็นส่วนหนึ่งในการให้กำลังใจ ขอให้เวลา ปัดเป่าอดีตที่ชั่วร้าย ขอให้จิตใจเข้มเเข็งขอให้พบเจอแต่สิ่งดีดีและสวยงาม สู้ๆๆนะคะ
comment46:ขอเป็นกำลังใจให้ จขกท.นะคะ
ขอให้เข้มแข็งให้ได้ไวๆ สู้ๆค่ะ
comment47:น้ำตาไหล
สู้ๆนะคะ ขอให้คุณผ่านมันไปได้
และขอให้เหตุการณ์แบบนี้อย่าได้เกิดขึ้นอีกเลย
comment48:ขอเป็นกำลังใจให้ทุกท่านค่ะ
comment49:😇 สู้ๆครับ
comment50:เวลาจะช่วยครับ เป็นกำลังใจให้นะครับ
comment51:รู้สึกเป็นห่วงลูกมากขึ้นเลยค่ะ ขอบคุณ จขกท. และขอส่งกำลังให้ให้ จขกท. ด้วยนะคะ
comment52:จับมือและกอดเบาๆ 

เป็นกำลังใจให้คุณฟ้านะคะ คุณเก่งและแกร่งมากๆ ที่ผ่านทุกอย่างมาได้ถึงวันนี้

สู้ๆ นะคะ ✌🏻️✌🏻✌🏻
comment53:เป็นกำลังใจให้ จขกท. และทุก ๆ คนที่เคยประสบเหตุการณ์แบบนี้ครับ
ขอให้เข้มแข็งได้ไว ๆ และสู้ ๆ ครับ
comment54:ขนาดเราแค่เกือบโดนก็รู้สึกแย่มากพอแล้ว
มันทำให้เป็นปมจริงๆนะคะ
ทุกวันนี้เหตุการณ์นั้นมันทำให้เราไม่อยากกลับบ้าน กลายเป็นคนที่อยู่บ้านคนเดียวไม่ได้เลย เพราะกลัว
comment55:สู้ๆครับ👌👌👌
comment56:จขกท. จำไว้นะคะ ไม่ว่าเรื่องร้ายใด ๆ มันเกิดกับเรา

มันเป็นเพียง 1 เหตุการณ์ มันไม่ใช่จิตวิญญาณของเรา

มันผ่านไปแล้ว อดีตทุกอย่างมีบทเรียน มองถึงข้อที่เป็นประโยชน์แก่ตัวเราจากบทเรียนนั้น

สิ่งที่ผ่านมาจะสอนให้คุณอย่าไว้วางใจใครง่าย ๆ 

ให้คุณได้ไปสอนคนที่รักคุณลูกหลานของคุณเพื่อให้เขาได้ระมัดระวังตัว

บทเรียนนั้นมีคุณค่าเป็นประโยชน์ให้คนอีกมาก ให้ข้อคิดตักเตือนคนทั่วไป

อย่ามัวแต่คิดถึงเวลาในอดีต จนลืมไปว่าเวลาของอนาคตนั้น ยาวนานกว่ามากนัก
comment57:เป็นกำลังใจให้ ขอให้การรักษาประสบผลสำเร็จได้ด้วยดีครับ 
คุณผ่านการรักษาจากการกลัวคนอื่นสัมผัสตัวมาได้ เสียงร้องไห้ก็ขอให้ผ่านไปได้เช่นกันนะครับ
comment58:เป็นกำลังใจให้นะคะ สู้ๆ ^^
comment59:ขอเป็นกำลังใจให้นะคะ คุณคือคนที่เข้มแข็งมากๆคนหนึ่ง เป็นกำลังใจให้จริงๆจากใจเลยค่ะ
comment60:ขอเป็นกำลังใจใหผู้หญิงทุกคนที่เคยมีประสบการณ์เลวร้าย
ขอให้ผ่านมันไปให้ได้
comment61:เข้ามากอด จขกท.  เป็นกำลังใจให้นะคะ ✌🏻️
comment62:กอดนะคะ เป็นกำลังใจให้เจ้าของกระทู้หายจากทุกอาการที่เป็นค่ะ
comment63:ตกใจว่ามีคนเจอเรื่องแบบนี้เยอะ แต่ไม่กล้าพูดไม่กล้าบอกใคร ทำให้เรารู้สึกว่า เด็กไม่มีที่พึ่ง คนในครอบครัวไม่มีใครเป็นที่พึ่งได้แม่กระทั่ง พ่อ แม่ (รึเปล่า) ไม่เข้าใจ ไม่เชื่อเด็ก ทำให้เป็นปมในใจจนโต

เราคิดว่าการเลี้ยงดูเด็กต้องใส่ใจมาก ๆ (มีทั้งลูกสาวลูกชาย)  พ่อ แม่ ต้องสอนให้เด็กดูแล ปกป้องตัวเอง ก่อนเป็นสิ่งแรก เพราะบางครั้งผู้ปกครองอาจจะไม่ได้อยู่ใกล้ชิดตลอดเวลา พ่อแม่ ต้องหมั่นสังเกตุลูก ต้องรู้ว่าลูกตัวเองเป็นอย่างไร และต้องทำให้ลูกรู้สึกได้ว่าเรารับฟังปัญหา ข่วยแก้ไข ให้กำลังใจ และอยู่ข้างเค้าตลอดเวลา เมื่อเกิดอะไรขึ้นเค้าจะได้รีบบอกเรา และช่วยแก้ไขปัญหาได้ทันก่อนที่จะกลายเป็นปมชีวิต

อย่าคิดว่าเด็กจะพูดอะไรเพ้อเจ้อ หรือพูดตามจินตนาการอย้าเดียว ยิ่งผู้ใหญ่บางคนไม่เชื่อ แต่ไม่สอบถาม ซ้ำยังหาว่าเด็กโกหก
comment64:เป็นกำลังใจให้นะคะ มาคะ มากอดแน่นๆ ทีนะคะ
comment65:ปล่อยมันไปเถิดนะคะ
อย่าให้เรื่องเลวร้ายนี้ มาทำร้ายชีวิตและความปกติสุขของคุณอีกเลย
คุณไม่ได้ทำอะไรผิด 
คุณไม่ได้ทำร้ายใคร
คุณเป็นผู้บริสุทธิ์
ร่างกาย นี้ยังเป็นของคุณ
จิตใจและวิญญาณ ยังดำรงอยู่กับคุณ

อย่าให้มันมาทำร้ายคุณได้อีก
อย่าให้มันมีอำนาจเหนือจิตใจคุณได้
ปล่อยมันทิ้งไว้ตรงนั้น
ให้มันค่อยๆ จมหายไป


ชีวิตคุณยังอีกไกล
ความรัก ความหวัง และความสุข รออยู่ตรงหน้า
เปิดตา เปิดหัวใจ ให้พร้อมสำหรับความสว่าง
เมตตาตัวเอง และรักตัวเองให้มากนะคะ
comment66:มากอดนะ
comment67:สู้ๆนะคะ
comment68:เข้ามากอดดดด...เป็นกำลังใจให้นะคะ

อยากจะบอกว่าไม่ใช่เฉพาะคนในครอบครัวเท่านั้นที่ต้องระวัง ทุกๆคน ทุกๆสถานที่ 
ต้องสอนลูกสอนหลานที่เป็นเด็กผู้หญิงด้วย เป็นผู้หญิงต้องระวังตัวให้มาก 
อยู่ในสถานการณ์ล่อแหลมจะทำยังไง ถ้าเกิดเหตุจะต้องทำยังไง...
พูดคุยกันตอนนี้ก่อนดีกว่ารอให้เกิดเหตุอาจจะสายเกินไป...

เด็กผญ.คนหนึ่งเคยมีประสบการณ์เกือบจะโดนพระสงฆ์ล่อลวงในวัด กลางวันแสกๆ
แต่ด้วยความเป็นเด็กไม่รู้เรื่องก็ไม่ได้คิดอะไร ดีที่เพื่อนมาช่วยได้ทัน
ไม่กล้าเล่าให้พ่อแม่ผู้ใหญ่ฟังเพราะกลัวโดนด่า โดนว่า กลัวมีเรื่อง สารพัด..จนโตถึงได้กล้าพูด
แค่เพียงหนึ่งตัวอย่างเท่านั้น..ซึ่งเราคิดว่า นอกจากผู้ใหญ่ต้องคอยระวังแล้วควรสอนให้เด็กรู้จักระวังตัวเองด้วย 
ควรมีการสอนและพูดคุยกันในครอบครัวตั้งแต่ยังเด็ก เพราะหากมีเหตุเกิดเด็กจะได้กล้าเล่าให้ฟัง
และแก้ปัญหาตั้งแต่แรก ไม่ให้เป็นปมในชีวิตต่อไป
comment69:เป็นกำลังใจให้นะค่ะ ถือซะว่าคนเราเกิดมาเพื่อชดใช้กรรม ใช้กันให้หมดในชาตินี้ หมดเคราะห์แล้วชีวิตคุณจะเจอแต่เรื่องราวดีๆนะค่ะ
comment70:ขอให้ทุกๆวันเจอแต่สิ่งดีๆครับ
comment71:สู้ๆครับ เป็นกำลังใจให้ครับผม
comment72:เป็นกำลังใจให้จขกท.นะคะขอให้ผ่านมันไปให้ได้
comment73:เป็นกำลังใจให้ทุกท่านครับ
comment74:การรณรงค์เรื่องความรุนแรงทางเพศ ไม่มีทางไปได้ไกล ถ้าคนที่ไม่เคยมีประสบการณ์เลวร้ายเรื่องนี้ยังมองว่ามันเป็นเรื่องตลก
ในขณะที่คนกลุ่มหนึ่งรณรงค์กันอย่างมุ่งมั่น ก็ยังมีสื่อบางสื่อ รายการบางรายการ ที่เอาเรื่องข่มขืนมาพูดเป็นเรื่องขำขัน
"ไอ้โจร แกมาปล้นบ้านชั้นทำไม ถ้าแกไม่ข่มขืนชั้นด้วยนะชั้นจะแจ้งตำรวจ" (ฮาาาาาาา)
"หน้าตาอย่างน้องนี่โดนข่มขืนนี่น่าจะดีใจนะ" (ฮาาาาาาา)
พูดกันเอาฮา จนมันเป็นเรื่องปกติ คำว่าข่มขืนหมดความน่ากลัวไปแล้ว เหมือนคำธรรมดา

ตอนเราเรียนประถม ระหว่างรอแม่มารับก็จะเล่นกับเพื่อนๆ 
มีรุ่นพี่คนหนึ่ง ประมาณป.หก ชอบมาเล่นเกม "ข่มขืน" กับเราและเพื่อน คือ มาฉุดกระชากลากถู เรากับเพื่อนก็ร้องกรี๊ดกร๊าดแล้วก็วิ่งหนี พอโดนจับได้รุ่นพี่ก็จะพูดจาข่มขู่ต่างๆ เช่น จับได้แล้ว ทำอะไรดี จับข่มขืนซะดีมั้ย
รุ่นพี่พูดไป ไม่รู้ความหมายหรอก เพราะเขาไม่ได้ทำอะไรทางเพศกับเราและเพื่อนเลย เล่นวิ่งไล่จับดีๆนี่เอง เรากับเพื่อนก็ไม่รู้หรอกว่าข่มขืนคืออะไร เขาไล่จับก็ร้องกรี๊ดกร๊าดกันไป
คิดย้อนกลับไปแล้วน่ากลัวนะ เด็กๆประถมแต่พูดถึงเรื่องข่มขืนเป็นเรื่องตลก เรื่องสนุกซะแล้ว ทั้งๆที่ไม่รู้ความหมายของมันเลย
comment75:ส่งกำลังใจให้ทุกท่าน ที่เจอประสบการณ์เหล่านี้ค่ะ
ขอให้ผ่านพ้นทุกอย่างไปได้ด้วยดีค่ะ
comment76:ขอเป็นกำลังใจให้คุณฟ้านะคะ เข้าใจหัวอกผู้หญิงด้วยกัน คุณเก่งมากนะคะที่ก้าวผ่านมาถึงจุดนี้ได้อย่างเข้มแข็ง ขอบคุณที่แชร์ประสบการณ์ให้เราได้ระวังตัว กอดค่ะ ขอกอดทีนึง
comment77:สู้ๆนะ ขอเป็นกำลังใจให้ค่ะ
comment78:ขอเป็นอีกหนึ่งกำลังใจให้ จขกท ค่ะ 
คุณจะข้ามผ่านมันไปได้แน่นอนค่ะ สู้สู้นะคะ
comment79:เพื่อนสมัยเรียนมัธยม เคยโดนหลอกไปรุมโทรม ครอบครัวตามไปเจอหลังจากผ่านไปแล้ว 3 วัน อยู่ในสภาพที่ตามตัวมีแต่รอยช้ำ ตาปิด 1 ข้าง นิ้วหัก
2 นิ้ว มีเลือดไหลจากอวัยวะเพศ มันรักษาตัวอยู่บ้านเป็นเดือน ไม่ยอมมาโรงเรียน พวกเราไปเยี่ยมที่บ้าน แม่มันเล่าให้ฟังว่า มันไม่ยอมพูดกับผู้ชายเลย ทั้งน้องชาย และพ่อ ใครเข้าใกล้ไม่ได้ เวลามันอาบน้ำ แม่ต้องเฝ้า เพราะมันจะเอาน้ำยาขัดห้องน้ำราดตัวเอง มันบอกว่าตัวมันสกปรก ต้องล้างให้สะอาด ผ่านไปเดือนนึง มันกลับมาเรียน ไม่พูด ไม่คุยกับใคร มีวันนึง มีรุ่นน้องผู้ชายวิ่งชนมัน มันตกใจมาก เอาคัตเตอร์ที่พกมากรีดโดนแขนรุ่นน้องคนนั้น หลังจากวันนั้น เราก็ไม่เห็นมันกลับมาเรียนอีกเลย ส่วนพวกที่ทำมัน ก็แยกย้ายหนีหายไปหมด เพราะญาติๆมันช่วย
comment79-1:น่าสงสารมากเลย T_T
comment79-2:เลว!!!
comment79-3:ไอคนทำมันไม่คิดหรอกครับ เอาแค่ความสนุกของมันชั่วคราว แต่ทำลายชีวิตคนๆนึงทั้งชีวิต
comment79-4:มันต้องตามฆ่าให้หมดครับ
comment79-5:เคสนี้หดหู่มาก
เราจะไม่แช่งคนในครอบครัวมันหรอก พวกเขาไม่เกี่ยว
แต่เราขอแช่งมันทุกคน มันที่ทำกับเพื่อนคุณแบบนี้ ขออย่าให้มีความสุขใด ๆ ในีวิตเลย
comment79-6:เจอเคสนี้เข้าไปน้ำตาไหลพราก
comment79-7:เท่าที่รู้ ในกลุ่มนั้นไม่มีใครมีชีวิตที่เป็นสุขเลยสักคน
แต่เพื่อนผมโชคดี ตอนนี้แต่งงานมีครอบครัวแล้ว 
มีกิจการส่วนตัว ชีวิตสบายดีแล้วครับ
comment80:เพื่อครอบครัวครับ
comment81:เข้าใจความรู้สึก จขกท นะคะ
เป็นกำลังใจให้
เราเองก็เคยโดนลวนลามมาเป็นเวลานาน
เราบอกใครไม่ได้
มันเลยทำให้เรากลัวการสัมผัส
แค่เพื่อนจะจับมือเรา ทั้งร่างกายและจิตใจมันสั่นไปหมด
เหนื่อย
และไม่เข้าใจว่าความรู้สึกนี้เมื่อไหร่จะหมดไป
เราพยายามที่จะเปิดใจแต่ก็กลัว
มันกลัวจริงๆ ในหัวนึกถึงแต่ว่า
เขาต้องการแค่ร่างกายเราใช่ไหม ต้องการแค่สิ่งนี้สินะ
เสียใจ เจ็บปวด
ทรมาน
เราพยายามอย่างยิ่งที่จะก้าวผ่านไปให้ได้
เราเชื่อว่าทุกอย่างมันต้องมีเหตุผลที่เป็นอย่างนี้
เราเชื่อเรื่องกฎแห่งกรรม
พยายามปล่อยวาง
ให้อภัย
และมีชีวิตอยู่ต่อไป
อยากบอกคนที่โดนคล้ายๆ เรา
จงสู้ต่อไป
พยายามทำให้จิตใจเราไม่สั่นไหว ไม่ว้าวุ่นใจ นิ่งไว้ ทำให้ใจสงบ
พยายาม
ให้อภัย
ถ้าเราทำได้
มันจะเปิดโลกเราให้สว่าง
นะ
สู้ๆ 
ชีวิตต้องเดินต่อไป
ขอให้ทุกคนมีความสุข
สวัสดี
comment82:เข้ามาเป็นอีกหนึ่งกำลังใจให้กับทุกๆคนที่เคยเจอเหตุการณ์แย่ๆแบบนี้นะ
comment83:สู้ๆนะคะ เป็นกำลังใจให้ค่ะ
comment84:เข้ามาให้กำลังใจ จขกท ค่ะ ✌🏻️✌🏻️✌🏻️
comment85:เคยผ่านประสบการ์ณร้ายๆมากับตัว แต่ไม่ใช่การข่มขืนลวนลาม คนที่เราไว้ใจเล่าให้ฟังส่วนมากมักจะปลอบว่า อดีตแก้ไขไม่ได้ ปัจจุบันสำคัญกว่า ผ่านมันไปให้ได้ จะเก็บมาคิดมากทำไม ยิ่งคิดยิ่งจะเป็นบ้า มันผ่านมาแล้วจะไปจมปลักทำไมละ  ทุกคำปลอบมันเป็นความจริง แต่สำหรับคนที่เคยโดนเรื่องร้ายๆทำลายมาอย่างสาหัส ความทรงจำเลวร้ายนั่นไม่มีวันที่จะจางหายไปได้เลย ทุกครั้งที่ปล่อยสติให้พลั้งเผลอก็จะถูกความเศร้าหมอง เจ็บปวดหัวใจเข้าครอบงำ เมื่อเวลาผ่านไปความชินชาจะสร้างเกาะป้องกันให้ตัวเอง แม้จะไม่รวดร้าวเท่าเก่าแต่จะเป็นแผลเรื้อรัง เจ็บทุกครั้งที่แตะโดน ทุกวันนี้ได้แต่ประครองตามอาการ
comment86:
comment87:สู้ๆนะคะ เป็นกำลังใจให้นะคะ
comment88:คนเป็นสัตว์ที่เลว ที่สุดในโลกครับ
comment89:สู้ๆนะครับ กำลังใจให้ทุกคนที่เคยผ่านเรื่องราวเลวร้าย
comment90:เป็นกำลังใจให้ค่ะ เจ้าของกระทู้ สู้ๆๆนะค่ะ คุณเข้มแข็งมากๆๆ..
comment91:ขอบคุณมากที่นำมาถ่ายทอดครับ ขอให้ความเข้มแข็งกลับคืนและความเบิกบานกายใจเกิดขึ้นในทุกๆ วันนับจากนี้ไปครับ ผมอยากบอกผู้หญิงทุกคนที่มีประสบการณ์ไม่ดีลักษณะนี้นะครับว่าพวกคุณไม่ได้สูญเสียอะไรไปเลย คุณแค่โดนทำร้าย อย่าไปคิดว่าชีวิตหมดหนทางจะเดินต่อได้ หรือไม่เหลืออะไรอีกแล้ว คุณค่าของคุณเคยมียังไงก็ยังมีอย่างที่เคยครับ ผู้ชายที่คิดดีทำดีทุกคนไม่มีคนไหนที่จะรักผู้หญิงของตัวเองน้อยลงได้ด้วยเรื่องนี้ ถ้าผู้หญิงคนไหนถูกผู้ชายซักคนทอดทิ้งได้ด้วยเหตุนี้นั่นแปลว่าผู้ชายคนนี้ไม่ได้คู่ควรอะไรกับคุณตั้งแต่ต้นแล้วครับ
comment92:สู้สู้นะค่ะ
comment93:เป็นคนนึงที่เจอเหตุการณ์เลวร้ายแบบนี้ เรื่องผ่านมาราวเจ็ดแปดปีได้ อาการดีขึ้น ไม่ได้กลัวผู้ชาย แต่กลัวการโดนตัวอย่างไม่รู้เจตนา(คือสัมผัส โดนชน โดนแตะตัว ไม่ว่าเบาแค่ไหน)เราจะผวาและปัดทุกอย่างออก บางทีก็กริ๊ด ไม่ว่าจะเป็นผู้หญิงผู้ชาย เรากลัวหมด อันนี้พยายามแล้วแก้ไม่หาย กลัวจนตัวสั่น หายใจลำบาก ไม่รู้ว่าต้องแก้ยังไงเหมือนกัน

เราไม่รู้ว่าการมาแชร์เรื่องนี้จะช่วยอะไรใครได้บ้าง อาจจะไม่ทำให้ปัญหาลดลง แต่คงทำให้บางคนรับรู้ว่าคนไม่ได่เจอเรื่องราวเลวร้ายนี้อย่างลำพัง เราจะผ่านมันไปให้ได้ค่ะ
comment93-1:เราเข้าใจความรู้สึกของคุณ เราเองก็พยายามก้าวผ่านไปให้ได้เช่นกัน เป็นกำลังใจให้นะคะ ขอให้ผ่านไปให้ได้ สู้ๆ ค่ะ
comment94:เข้มแข็งนะคะ หวังว่าวันนึงคุณจะไม่เจ็บปวดจากความทรงจำนี้อีกต่อไป
comment95:ส่งกำลังใจให้นะ ✌✌
comment96:เป็นกำลังใจให้จขกท.  สู้ๆๆนะครับ
comment97:เราไม่เคยโดนข่มขืนค่ะ  แต่เคยโดนล่วงเกิน ลวนลาม แบบแต๊ะอั๋ง สัมผัสบ่อย 
คือ จากผช.หลายคน จากการฉวยโอกาสในบางสถานการณ์ ไม่ใช่การกระทำซ้ำ ๆ จากคนหนึ่งคนนะคะ 
โดยพื้นฐานเราค่อนข้างเป็นคนหวงตัว แค่นี้ก็ไม่รู้สึกดีแล้วค่ะ รู้สึกแย่ในหลาย ๆ ทาง บ่อยจนเครียดค่ะ
แต่ก็ผ่านมันไปได้ค่ะ

ขอให้คุณจขกท. เข้มแข็งนะคะ เป็นกำลังใจให้ค่ะ
comment98:ยากที่เข้าใจความรู้สึกของผู้ถูกกระทำจริงๆครับ...แต่อยากให้รู้ว่าทุกคนก็มีปมที่แก้ไม่ได้ในใจกันทั้งนั้น ปมก็มีทั้งเล็กใหญ่ไม่เท่ากัน..ก่อความทุกข์ร้อนรำคาญใจให้เราไม่มีวันหยุด..เราเองแท้จริงมันก็คือคนอมทุกข์ ที่มาอยู่ในโลกเสื่อมโทรมนี้ด้วยกัน...ขอให้กำลังใจในฐานะเพื่อนร่วมทุกข์นะครับ...
comment99:ความคิดเห็นนี้ถูกลบเนื่องจาก   มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
           ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment99-1:ไม่ตลก บกพร่องทางความคิดแล้วนะคุณน่ะ
comment99-2:สยองมาก
comment100:คนที่ทำมันติดคุกไม่กี่ปีก็ออกมาข่มขืนได้ต่อ แต่คนที่ถูกกระทำตกนรกทั้งเป็นไปตลอดชีวติ 
ขอให้พ้นทุกข์ในเร็ววันครับ 
การมีลูกผมว่าน่าจะมีสิ่งแตกต่างนะครับ เพราะเราจะรักลูก มีจิตใจที่ดีต่อลูก ไม่ทราบว่า ถ้า จขกท มีลูก จะยังกลัวเสียงกรีดร้องของเด็กที่เป็นลูกที่เรารักหรือครับ การที่ จขกท ได้ยินเสียงร้องเด็กคนอื่น แล้วรู้สึกไม่ดี อาจจะเป็นเพราะ จขกท ไม่ได้มีความรัก ต่อเด็กคนนั้นครับ แต่ถ้าเป็นลูกเราๆก็จะรัก ผมว่า น่าจะพอมีทางนะครับ
comment100-1:เห็นด้วยกับความคิดเห็นนี้ค่ะ ตรงที่ว่าพอ จขกท. มีลูกแล้ว อาจจะสามารถเลิกกลัวเสียงร้องเด็กได้ ยังก็ขอให้ผ่านพ้นตรงนี้ไปได้นะคะ
comment100-2:เราว่า จขกท รักเด็กเป็นทุนเดิมอยู่แล้วนะ จากย่อหน้านี้

ทุกครั้งที่ฟ้าได้ยินเสียงเด็กร้องไห้ โดยเฉพาะเสียงเด็กผู้หญิง ฟ้าจะระแวงอย่างมากๆ
และคิดไปต่างๆนานาในเชิงว่า " เด็กคนนั้นเขาโอเคมั้ยนะ ? เกิดอะไรขึ้นกับเด็กรึเปล่า ? โทรแจ้งองค์กรไหนดีมั๊ย ? "

เพียงแต่เสียงร้องไห้ของเด็ก มันส่งผลกระทบต่อจิตใจ จขกท มากกว่า
comment101:กอดแน่นๆเลยค่ะ ขอเป็นอีกหนึ่งกำลังใจนะคะ
comment102:สังคมสมัยนี้น่ากลัวกว่าก่อนเยอะ
ผู้หญิงทุกคนต้องระวังให้มากๆครับ
เป็นกำลังใจให้นะครับ
comment103:กระทู้นี้ทำให้ทราบว่ายังมีเด็กๆอีกหลายคนที่เคยถูกทำร้ายโดยคนใกล้ตัวที่ไว้ใจ ...... คือคนประเทศนี้มันเป็นอะไรกันไปหมดแล้ว กับเด็ก กับคนไม่มีทางสู้ ยังทำได้ลงคอ แล้วอีกมากมายเท่าไหร่ไม่รู้ที่ไม่เคยมีโอกาสได้รักษาสภาพจิตใจที่ถูกทำร้าย แล้วอีกเท่าไหร่ที้ชีวิตเค้ายังไม่หลุดพ้นจากสิ่งเหล่านี้ หดหู่มาก
comment104:สู้ๆนะคะ เป็นกำลังใจให้นะ
comment105:อยากจะบอกว่า สังคมไทยสมัยนี้ พ่อแม่ รู้เห็นเป็นใจให้คนในครอบครัว ข่มขืน ลุกสาว หลานสาว ตัวเองก็มีนะคะ สังคมไทยมันเสื่อมทรามขึ้นทุกวัน
comment106:เราก็เคยเกือบค่ะเรามีพ่อเลี้ยง แต่แค่จับเนื้อต้องตัวเราแบบกำลังจะทำแบบล่วงเราตอนนั้นเราอยู่ป.5 เรารู้สึกตัวแล้วพยายามรวมสติ กำกำปั้นชกหน้าใันอย่างจังเลยค่ะแล้ววิ่งออกไปหาแม่ ร้องไห้ตัวสั่นเพราะกลัวและรังเกลียดที่สุด ขยะแขยงมาก แต่เราไม่จมปักค่ะ เราเข้มแข็งพอและผ่านมันไปเพราะเรามีครอบครัวที่ดีและอยู่ข้างๆค่ะ สู้ๆนะค่ะ😊
comment107:เข้ามาเป็นกำลังใจครับ
comment108:ขอเป็นกำลังใจให้เจ้าของกระทู้และทุกคนๆที่เคยถูกทำร้ายนะคะ
comment109:รีบรักษาด่วนครับ ปล่อยไว้นานจะไม่ค่อยดีเท่าไหร่ มันจะฝั่งลงลึกในจิต มีปัญหาแน่ถ้าไม่ได้รับการรักษา ในระยะยาว
comment110:เป็นกำลังใจให้จขกทนะคะ สู้ๆ ค่ะ
comment111:น้องที่ผมรู้จักคนนึงเป็นทอมครับ ด้วยความที่สนิทกันมากผมเคยถามน้องเขาเล่นๆไปว่า ทำไมถึงเป็นทอม อยากเป็นผู้ชายหรอ คำตอบที่เขาตอบคือ เขาเคยถูกข่มขืนตั้งแต่เด็กครับ มันทำให้เขากลายเป็นทอมทั้งๆที่ไม่ได้อยากเป็นผู้ชาย แต่แค่ต้องการป้องกันผู้ชายไม่ให้มาใกล้กับเขา 
ผมอยากฝากถึงผู้ชายเลวๆทั้งหลายว่า คุณไม่ได้ร้ายแค่ร่างกายเขา แต่คุณทำลายชีวิตเขาไปทั้งชีวิตแล้ว

เป็นกำลังใจให้นะครับ ขอให้คุณผ่านมันไปให้ได้นะครับ
comment112:สู้ๆนะคะ เป็นกำลังใจให้นะคะ กอดแน่นๆเลยคะ
comment113:เป็นกำลังใจให้ จขกท นะคะ
comment114:เข้ามาให้กำลังใจ จขกท ค่ะ 
ประสบการณ์เลวร้ายปล่อยให้มันผ่านไปนะคะ ไม่ต้องไปจดจำ เข้มแข็งนะคะ
comment115:มาเป็นกำลังใจให้ค่ะ ^^
comment116:สู้ๆนะคะ เวลาเจอเรื่องเล่าหรืออ่านข่าวทำนองนี้ทีไรก็อดคิดไม่ได้ว่าสังคมเราโหดร้ายกับผู้เสียหายมากจริงๆ เพราะเวลาเกิดเรื่องคนมักจ้องไปที่ผู้เสียหายมากกว่าคนร้าย ขุดเข้าไปคุ้ยเข้าไป ไม่เข้าใจว่าถ้าอยากช่วยจริงๆทำไมไม่พยายามปกป้องด้วยการสนับสนุนในทางต่างๆ ทั้งรักษาสิทธิส่วนบุคคลไม่พยายามค้นหาตัวต้นจนเหยื่อผู้เสียหายกลายเป็นคนสาธารณะแบบไม่เต็มใจ รวมถึงน่าจะพยายามทำความเข้าใจคนรอบตัวเหยื่อด้วยว่าคนที่โดนกระทำกับครอบครัวต่างก็เจ็บไม่น้อยไปกว่ากัน กว่าจะตั้งตัวได้ กว่าจะรักษาร่างกาย กว่าจะฟื้นฟูจิตใจ กลับกลายเป็นว่ากว่าเรื่องจะซาคนก็จำได้แต่ผู้เสียหายที่กลายเป็นคนต้องหวาดระเเวงว่าเมื่อไหร่ใครจะคุ้ยอะไรขึ้นมาอีก  ไม่มีใครจำคนร้ายได้สักคน เห้ออออ เป็นกำลังใจให้คุณฟ้าด้วยนะคะ ขอให้หลังจากนี้เจอแต่เรื่องดีๆเข้ามาในชีวิตนะคะ
comment117:ตื่นจากฝันร้ายแล้ว ลุกขึ้นมองรอบตัวยังมีความสุขอีกมากรออยู่ อยู่กับสิ่งที่มี สนุกไปกับสิ่งที่มี ค่อยๆก้าวอย่างมั่นคง .. เป็นกำลังใจให้ค่ะ .. รู้ว่ามันยาก แต่มันจะค่อยๆผ่านไป และผ่านไป
comment118:ขอเป็นกำลังใจให้เจ้าของกระทู้นะคะ ตั้งแต่นี้ต่อไปขอให้เจ้าของกระทู้มีชีวิตที่ดีและมีความสุขกับครอบครัวนะคะ ขอให้จขกท เจอแต่คนดีมีศีลธรรมค่ะ อยากให้ จขกท สวดมนต์ทุกวัน และปฏิบัติธรรม เพื่อสะสมบุญค่ะ เพื่อเป็นเกราะกันภัยให้กับชีวิตค่ะ

ขอบคุณสำหรับกระทู้ดีๆ ค่ะ ทำให้เราต้องหันมาใส่ใจคนใกล้ตัวเพิ่มขึ้นเลยค่ะ
comment119:บีบไหล่เบาๆ จขกท
สู้ๆคับ
comment120:ของเราเคยทะเลาะกับแฟน แล้วเค้าบังคับเราว่าถ้ายากให้เค้าหายโกรธให้ "เลียเท้า"เค้า เค้าตะคอกเราดังมาก เรากลัวจนตัวสั่น ร้องไห้ จำใจต้องทำอย่างที่เค้าบอกเพื่อไม่ให้ถูกทำร้ายร่างกาย ตอนเช้ามาเรารีบใช้โอกาสหนีกลับบ้านแล้วไม่ติดต่อเค้าอีกเลย จากนั้นมาเราเลยกลายเป็นคนกลัวคนตัวใหญ่ กับเสียงตะคอกดังๆ เคยตบหน้าเพื่อนแล้วร้องไห้หนักมาก ตอนเพื่อนแกล้งจ้ะเอ๋ใส่ดังๆ แล้วเราตกใจ เพราะตอนที่ทะเลาะกัน อยู่ดีๆเค้าก็ตะคอกขึ้นมาทำให้เราตกใจกลัว เราเลยมีปมตรงนี้มา แต่ตอนนี้เริ่มดีขึ้นแล้วค่ะ แต่ก็ยังกลัวๆอยู่ สู้ๆนะคะ จขกท.
comment121:กอด นะ เราเข้าใจเสมอ
comment122:เป็นกำลังใจให้จขกท และทุกท่านที่เคยผ่านประสพการณ์แย่ๆครับ
ตอนปี3 ผมอยู่สโมสรคณะ เป็นทีมงานดูแลรุ่นน้อง(พี่เทค) เคยเข้าไปดูแลสุขภาพจิต นักศึกษาปี1 ที่โดนรุ่นพี่หลอกเก็บแต้ม มีทั้งยอมและข่มขืน(มอมเหล้า)
ต้องใช้จิตวิทยาสูงมากๆ เพราะเขาไม่กล้าเปิดเผยตรงๆ (ที่ทราบมาจากเพื่อนสนิทน้อง บางคนกำลังคิดฆ่าตัวตาย)
ทีมผมพาไปทำกิจกรรมสถานสงเคราะห์ต่างๆ การไปนั่งวิปัสสนา ซึ่งก็ช่วยได้บ้าง และไม่สามารถช่วยได้ ทำเท่าที่ทีมผมสามารถทำได้ 
มีเคสที่ทำให้เสียใจมากๆ คือ มีรุ่นน้องที่ทีมผมดูแลผูกคอตาย เพราะน้องเขาท้อง ไปหาผู้ชายให้ผู้ชายรับผิดชอบ โดนผู้ชายไล่ออกมาจากห้อง แถมถามด้วยว่าท้องกับผู้ชายคนไหน (มีเพื่อนสนิทน้องอยู่ในเหตุการณ์) ช่วงนั้นพากันสะเทือนใจมากๆครับ

#ทุกวันนี้มันก็ยังมีอยู่ รุ่นพี่เลวๆจ้องจะเก็บแต้มกับรุ่นน้องปี1
comment122-1:อันนี้หดหู่มากครับ
comment123:เราก็เคยเจอเหตุการณ์เฉียดการถูกข่มขืนเหมือนกันค่ะ
คือเราเช่าบ้านอยู่กะเพื่อนๆอีก 5 คน ผู้หญิง 4 และแฟนเพื่อนสนิทมาอยู่ด้วยอีก 1 คน พวกเราทั้งหมดสนิทกันมาก 
ช่วงนั้นเพื่อนเรากลับบ้าน ตจว.กันหมด เหลือเรา แฟนเพื่อนและเพื่อนอีกคนซึ่งเค้าถูกเรียกตัวให้ไปเคลียร์งานด่วนตอน 4 ทุ่ม แล้วแฟนเพื่อนคนนี้ก็เข้ามาจะข่มขืนเรา แต่เราขอร้อง และมันคงรู้ว่าเรามีประจำเดือนด้วย เลยหยุดและก็ขอโทษเราที่ทำไปเพราะอารมณ์ชั่ววูบ เนื่องจากไปอ่านหนังสือโป๊ค่ะ  พอทุกคนรู้เรื่อง ก็กระจัดกระจายกันไปอยู่คนละที่ เราย้ายไปอยู่หอคนเดียว แรกๆเรานอนสะดุ้งตอนกลางคืนบ่อยมาก กลัวกลางคืนไปพักนึง เรื่องนี้ผ่านมาได้ 14 ปีแล้วค่ะ ตอนนี้อาการหายหมดแล้วค่ะ เหลือแต่ความทรงจำอันเลวร้าย ที่มันคงอยู่ไม่เคยลืมได้เลย   

เป็นกำลังใจให้ จขกท นะคะ ขอให้การบำบัดผ่านไปได้ด้วยดี หายจากอาการที่เป็นอยู่เร็วๆนะคะ
comment124:สู้ๆค่ะเป็นกำลังใจให้นะคะ
comment125:แล้วคนผิดถูกจับยังคับ
comment126:อยากให้รวมรายการเฉพาะกิจจริงๆครับ จากรายการ คมชัดลึก และ ถามตรงๆ เอาไว้รร.นี้จนมุม
comment127:เป็นกำลังใจให้ค่ะ  ต่อจากนี้ขอให้เจอแต่สิ่งที่ดี ๆ นะคะ
comment128:เป็นกำลังใจให้กับจขกท. นะคะ  เรื่องแบบนี้มันเป็นเรื่องที่โหดร้ายสำหรับผู้หญิงคนนึงมากๆเลย ถ้าเลือกได้ก็ไม่อยากให้เรื่องแบบนี้เกิดกับเด็กหรือผู้หญิงคนไหนเลย 

เราไม่เคยเจอกับตัวแม้แต่ครั้งเดียว แต่ก็กลัวเรื่องแบบนี้มากๆ เวลาอ่านข่าวที่เกียวกับเรื่องนี้ก็หดหู่ แล้วก็เพราะสังคมสมัยนี้ทำให้เราต้องระวังตัวอยู่เสมอ เราเป็นผู้หญิงคนนึงที่พกคัตเตอร์ ถึงเราจะเคยได้ยินว่ามันอาจจะกลายไปเป็นอาวุธทางฝั่งของคนร้ายแทนก็ได้ แต่เราขอสู้ตายดีกว่า เรากลัวจนขอสู้ถึงที่สุดดีกว่าจะยอมให้เกิดกับเรา  เวลาคิดเรื่องแบบนี้ที่ไรก็โกรธแทนทุกคนที่ทำเรื่องเลวทรามแบบนี้ จิตใจพวกมันทำด้วยอะไร ไม่คิดถึงใจของครอบครัวคนที่โดนมันทำร้ายมั่งเลย
comment129:บางคนไม่เคยถูกข่มขืน แต่ถูกลวนลาม ทำอนาจารมากกว่า 10 ครั้ง ผลที่ตามมาคืออาการกลัวคน 
กลัวที่ที่มีคนเยอะๆ กลัวการอยู่ท่ามกลางผู้ชาย ความรู้สึกไม่ปลอดภัยอยู่ตลอดเวลา หลายปีผ่านไปนับเป็นสิบปี
เวลาก็ช่วยได้แต่ไม่ทั้งหมด ความกลัวต่างๆก็ยังคงอยู่แค่ก็ต้องอยู่ให้ได้ รู้มั้ยใครที่ทำ
คนที่พ่อ แม่สนิทและไว้ใจทั้งนั้นเลย
ลูกพี่ลูกน้อง
เพื่อนข้างบ้าน  (ฐานะดี เสแสร้ง)
เจ้าของร้านขายของชำ
ญาติ 
น่าเศร้าป่ะละ นี่ถ้ามันบังเอิญมาเจอกัน คงถูกรุมโทรม บอกเลยการศึกษาดี ฐานะดี มันไม่ได้หมายความว่าคนพวกนั้นจะเลวไม่เป็น 
เป็นกำลังใจให้ทุกคนที่เจอเรื่องร้ายๆ และมันจะผ่านไป และมันจะลดลง
comment130:มาให้กำลังใจ 

และมาเตือนผู้ปกครองที่มีลูกมีหลานเป็นเด็กเล็กทุกคน ว่าให้ระวังคนใกล้ตัวไว้นะคะ อย่าทิ้งลูกไว้กับผู้ชาย คนในหมู่บ้าน คนข้างบ้าน แม้แต่ญาติก็อย่าวางใจ ข้อมูลออกมาว่าเด็กมันโดนล่วงละเมิดหรือข่มขืนจากคนใกล้ตัว ลุง น้า ลูกพี่ลูกน้อง เด็กโดนข่มขืนโดยญาติลักษณะนี้เยอะมาก
comment131:เป็นกำลังใจให้ จขกท ขอให้ทุกอย่างผ่านพ้นไป ต่อแต่นี้ขอให้พบเจอแต่สิ่งดีๆนะค่ะ
comment132:เราเป็นคนหนึ่งที่เคยมีประสบการณ์แบบคุณค่ะ นั่นเป็นครั้งแรกของเราค่ะ เราผ่านมันด้วยตัวเอง เพราะ ไม่กล้าบอกใคร กลัวครอบครัวเสียใจ กลัวครอบครัวเสียหาย มันเป็นความลับที่ฝังในใจตลอด มันเลือนลางแต่ไม่หายไป ช่วงแรกๆเราก็แย่หนัก กลัวผู้ชายไปเลย แต่ต่อมาก็พยายามค่ะ ในสังคมยังมีผู้ชายอีกมากมาย เราต้องอยู่ให้ได้ เราก็อยู่ได้จริงค่ะ แต่เราจะระแวงมากกว่าคนอื่นค่ะ ทุกครั้งที่พูดถึงก็ยังร้องไห้อยู่เสมอ มันคือสิ่งที่แย่ที่สุดในชีวิตเราแล้วล่ะ
comment133:สู้ๆนะคะ เป็นกำลังใจให้ค่ะ ✌️✌️️✌️️✌️️
comment134:เป็นกำลังใจให้จขกท.นะคะ ขอให้ผ่านความรู้สึกเลวร้ายเหล่านั้นได้อย่างหมดสิ้นนะคะ
comment135:เป็นกำลังใจให้ทุกๆ คนค่ะ กอดแน่นๆ ค่ะ
comment136:ขอเป็นกำลังใจให้ จขกท ด้วยอีกคนครับ ขอให้ จขกท พบเจอแต่สิ่งดีๆในชีวิตนับจากนี้ตลอดไป ขอให้มีความสุขมากๆครับผม
comment137:...เป็นกำลังใจให้ จขกท.และเพื่อนๆทุกท่านนะคะ...
comment138:เป็นกำลังใจครับ
comment139:เป็นกำลังใจให้ค่ะ
comment140:ไม่รู้จะปลอบใจยังไง จะบอกว่าเดียวมันก็ผ่านไปก็เหมือนว่าใครๆก็พูดได้
ไม่เจอกับตัวเองคงพูดได้ง่ายๆ เอาเป็นว่าขอให้ จขกท.ต่อจากวันนี้มีชีวิตที่สดใสกว่าวันเก่าๆเรื่อยขึ้นนะครับ
comment141:เด็ก ผช. ก็ต้องระวังตัว 
เดี๋ยวนี้ สาวสูงวัย กะเทย ตุ๊ด ก็ไม่ควรประมาท 
พร้อมจะขย้ำ พรากพรหมจรรย์ สร้างตราบาป ไว้ให้เป็นปมในใจได้เสมอ
comment142:**มันเหมือนกับเสื้อตัวโปรดของเราเลอะคราบกาแฟ แถมซักไม่ออก แต่เราก็ยังต้องใส่เสื้อตัวนั้น และในทุก ๆ ครั้งที่เราสวมมันครั้นจะไม่เพ่งสายตาไปหาคราบเลอะนั้นก็งคงจะทำไม่ได้ ความรู้สึก ณ เวลานั้นหวนให้นึกถึงวันที่เราทำกาแฟหกใส่ คิดทีไรมันเจ็บใจเสียทุกครั้ง 
**นี่แหล่ะครับชีวิต...หากยึดติดไม่ปล่อยวาง เราจะไม่ว่างรับอะไร แม้นเสื้อตัวใหม่จะดูงดงามไฉไล..ก็ไม่วายคิดถึงเสื้อตัวเดิม**

**จงอดทนและอยู่กับปัจจุบัน ลบอดีตให้ได้ แล้วสิ่งใหม่ ๆ จะนำพาสิ่งดีๆมาสู่ชีวิตครับ**
comment143:กอดแน่นๆค่ะ เป็นกำลังใจนะคะ
comment144:ขนาดในกระทู้นี้มีคนโดนล่วงละเมิดกี่คนนี่  ควรตีแผ่และรณรงค์ให้มากๆ

ในฐานะที่ผมเป็นผู้ชายผมจะสอนลูกสอนหลานให้รับรู้ในเรื่องนี้ให้มากๆ
comment145:เป็นกำลังใจครับ
comment146:สู้ๆนะค่ะ เป็นกำลังใจให้ค่ะ
comment147:เป็นกำลังใจให้ครับ
comment148:เวลาฟังข่าวพวกนี้ ผมจะรู้สึกและคิดว่า ไอะวกผู้ชายขี้งี่สันดรวรนุชพวกนี่มันไม่มีต่อมระงับความอยาก ความผิดชอบชั่วดีหรือไง
ความเสียวของมันแค่ 1 นาที (บางคนคงไม่ถึง) แต่มันส่งผลให้ผู้ถูกกระทำตกนรกไปทั้งเป็น บางคนก็ฆ่าตัวตาย
หรือโทษของมันจะน้อยเกินไป จริงๆ ใครทำผิดคดีแบบนี้ พวก NGO นักสิทธินรกทั้งหลาย จะไม่ประหารมันก็ได้ พวกโลกสวย แต่ช่วยตัดไข่กับดุ้นเน่าๆ เสื่อมๆ ห่วยๆ ของมันทิ้งไปเลยได้ไหม
อีกเรื่อง การขายตัวน่าจะทำให้ถูกกฎหมาย รัฐบาลลงทุนเองเลย รัฐเก็บส่วนแบ่งแค่พอต้นทุน แต่ให้คนบายได้เงินเต็มๆ ราคาจะได้ไม่สูง และมีหลายเรทราคา มันอาจจะช่วยลดคดีแบบนี้ลงได้บ้าง
comment149:เคยผ่านมาแต่ไม่แย่ถึงขั้นโดนข่มขืน มันส่งผลต่อการใช้ชีวิตจริงๆค่ะ
เวลาเราเดินผ่านผู้ชายแปลกหน้าเราจะกลั้นหายใจ บางทีโดนแตะตัวแล้วสะดุ้งโหยงเลย
เป็นความรู้สึกแขยงที่ลบไม่ออก จะอ้วก 

ล่าสุดไปออกกำลังกายโดนเทรนเนอร์ชวนไปนอน แล้วมาจับตัวเรา
ความรู้สึกอยากอ้วกมาทันที ขนลุกจากหัวถึงเท้าเลย เกลียดมากๆ ขยะแขยง
ที่แย่กว่าคือเวลาเล่าไปแล้วคนทำหน้าไม่เชื่อ คิดว่าคนสวยคนดูดีเท่านั้นที่จะโดนลวนลาม
ในทีวีก็มีเยอะเหลือเกินพวกล่วงละเมิดทางเพศ 

นี่พิมพ์ไปยังขนลุกไป
comment150:อย่างน้อยตอนนี้คุณจขกท. ก็ได้พบกับคนที่รักคุณจขกท. ได้แต่งงานเป็นสามีภรรยากันแล้วนะคะ สู้ๆ นะคะ ถ้ามีลูกขึ้นมาจริงๆ สิ่งที่ระแวงอยู่อาจะหายขาดก็ได้ค่ะ ความสุขรออยู่ข้างหน้าแล้วค่ะ ทิ้งอดีตไว้กับอดีตนะคะ มันทำอะไรเราไม่ได้แล้ว ถ้าเราไม่เอามันกลับมาคิดอีกค่ะ
comment151:เป็นกำลังใจให้หายดีไวไวนะครับ
คนที่ข่มขืนก็ถูกลงโทษไม่กี่ปี
คนที่ถูกข่มขืนตราบาปมันติดตัวไปทั้งชีวิต
ผมเห็นใจฝ่ายที่ถูกกระทำมากๆครับ
ยังไงขอให้กลับมาใช้ชีวิตปกติไวไวนะครับ
comment152:ขอกอดแน่นๆ เลยค่ะ เป็นกำลังใจให้นะคะ
comment153:ขอเป็นอีกหนึ่งกำลังใจให้ จขกท. หายดีไวๆน๊ะครับ

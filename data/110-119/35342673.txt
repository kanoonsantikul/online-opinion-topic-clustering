title:[กระทู้รวมอุปกรณ์] **** ถึงน้องๆ พี่ๆ ผู้หญิงที่ต้องอยู่ลำพังทุกคน เรามาป้องกันตัวเองกันดีกว่า ****
comment:จากข่าวที่น่าเสียใจเกี่ยวกับคุณครูทานหนึง ทำให้น้องผู้หญิงๆ ในที่ทำงานมาปรึกษาเพราะพวกเธอก็ต้องอาศัยในอาคารชุดหรือบ้านเช่าเพียงลำพังหรืออยู่กันแต่เพียงผู้หญิงสองสามคน ดังนั้นเลยคิดเห็นว่าเลยจะทำกระทู้รวมอุปกรณ์ที่เอาไว้ป้องกันหรือช่วยชีวิตเอาไว้ให้คนอื่นๆด้วยจากจากน้องที่มาถาม

1. อันดับแรกเราต้องเริ่มจากการป้องกันประตูหน้าในกรณีที่เป็นประตูห้องธรรมดาไม้หรือ PVC ให้หาซื้อที่กั้นประตูแบบในภาพข้างล่างหรือจะประดิษฐ์เองจากไม้หรือวัสดุแข็งอย่างอื่น เสียบไว้ที่ใต้ประตู สัก 2 อัน อย่าเชื่อใช้โซ่คล้องประตู หรือ ขอเกี่ยวประตูเพราะเปิดได้ง่ายมาก


source: starecat.com

***** เพิ่มเติม ***** ยังมีที่ค้ำประตูแบบนี้ด้วย จขกท. เคยใช้ตอนอยู่ ตปท. ซื้อจาก Amazon 

source: www.amazon.com

1.1 ซื้อ Hotel Alarm แบบนี้มาติดเพิ่มที่ประตูห้องได้ ติดตั้งง่ายราคาไม่สูงนัก


source: www.corporatetravelsafety.com 

2. หากอยู่ในคอนโดหรืออาคารชุดทั้งหลาย ระเบียงเป็นทางเข้าสู่ห้องได้อีกทาง แนะนำให้ติดฟิล์ม Safety เพื่อป้องกันการกรีดกระจกหรือทุบกระจกเข้ามาในห้องได้ ซึ่งมีราคาหลากหลายตามกำลังทรัพย์


source: www.llumar.com

2.1 นอกจาก Alarm ประตูหน้ายังสามารถติดตั้งที่หน้าต่างได้ 


source: www.dhgate.com

3. อุปกรณ์ ช่วยเหลือแบบพกติดตัว มีอยู่ 2 ประเภท นกหวีด และ Electronic Alarm ซึ่งแบบแรกหาได้ตามร้านพวกเดินป่าหรือในเน็ต แบบที่สองหาได้ตาม HMPro หรือห้างทั่วไป


source: http://www.lcsupply.com/


source: http://www.safetybasement.com/

4. ในกรณีห้องไม่มีตาแมวส่องดูคนนอกห้องเวลามีคนมาเคาะเรียก ให้หาซื้อ IP camera แบบที่มี Wifi ในตัวซึ่งหลายแบบใส่ถ่านได้ไม่ต้องต่อสาย ก็คือแม้ห้องเราไม่มีอินเตอร์เน็ต ตัวกล้องจะปล่อย Wifi ออกมาเราแค่เอามือถือเข้า Network ของกล้องก็สามารถเห็นภาพ Live ได้แล้ว ราคาหลักพันกว่าบาทจนถึงสามพัน แล้วใช้กาวสองหน้าแบบที่ลอกออกได้ของ 3M แปะไว้นอกประตู หรือ ถ้าประตูพอมีช่องให้เอาสายเข้าในห้องได้เราก็ต่อสายไฟไว้ตลอดเลยก็ได้


source: www.aliexpress.com

จริงในยูทูปมีภาษาไทยแต่กลัวว่าจะโฆษณาให้ร้าน ลองหาดูกันเองนะ


5. อาวุธป้องกันตัว กรณีนี้ไม่แนะนำให้มีอาวุธติดห้องติดบ้านเพราะหากเราใช้ไม่เป็นหรือถูกคนร้ายแย้งไปจะกลับกลายว่าอาวุธนั้นจะให้ดทษแก่เรา ซึ่งขอแนะนำให้พก เครื่องดับเพลิงแบบที่ติดตั้งกับรถยนต์ ซึ่งมีขนาดเล็กแต่สามารถปล่อยสารเคมีออกมาพอที่จะทำให้ คนร้ายสูญเสียการมองเห็นไปชั่วขณะ อาจสามารถหลีกหนีได้ทัน ง่ายๆคือฉีดใส่ตามันแล้วซัดด้วยกระบอกที่กบาลซักที


source: www.aliexpress.com

หวังว่าจะมีประโยชน์ไม่มากก็น้อยนะครับ

ปล. ขอให้คุณครูเป็นผู้เคราะห์ร้ายคนสุดท้ายด้วยเถอะ

ขอ Admin อย่าลบ Tag เพราะ ตั้งใจให้อยู่ใน โต๊ะเครื่องแป้ง สีลม สยามแสควร์ เพราะ เป้าหมายส่วนใหญ่เป็นผู้หญิงในวัยศึกษาและทำงาน

ภาค 2 http://pantip.com/topic/35356925    แก้ไขข้อความเมื่อ 7 กรกฎาคม 2559 เวลา 23:55 น.
comment1:ที่เสียบใต้ประตูดีมากค่ะ ช่วยยั้งการพรวดเข้ามาได้ เราใช้สมัยเรียน + ไม้ที่จับถนัด วางไว้ใต้เตียง
นอกนั้นจขกท.ก็แนะนำแล้ว
comment2:เยี่ยมค่ะ
comment3:โหวตกระทู้ครับ
comment3-1:+1
comment4:อันนี้ที่จขกท.ลง เราพกติดตัวเวลาไปเมืองนอกด้วยค่ะ 
ยังไม่เคยต้องใช้ โชคดีไป แบตหมดไปรอบละ 
ดูเผินๆ จะเหมือนพวงกุญแจไฟฉายธรรมดาค่ะ 

ซื้อที่แผนกของเบ็ดเตล็ดตามห้าง 
ที่มันมีหลอดไฟ กริ่งไฟฟ้า อะไรแบบนี้ขาย
comment4-1:รูปร่างมัน...
comment4-2:หงี่ๆๆๆๆๆ
comment4-3:เสียงหงืดๆๆๆๆ ดังขึ้นมาในหัว...
comment4-4:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment4-5:มัน......
comment4-6:
comment4-7:รุ่นนี้ฮิตที่ญี่ปุ่น
comment4-8:
comment5:เคยอยู่หอนอนกะ. เพื่อนผู้หญิงในห้อง
จำได้ว่าวันนั้นวันอาทิตย นอนหลับสบาย มีคน เคาะประตู ด้วยความ ต่างคนต่างขี้เกียจก็นอนต่อ(คิดว่าพวกเคาะหอผิด)  ไม่มีใครลุกสักพัก!!! ประตูเปิดพรวด!!!

ตื่นเลยจ้า... ยามผช เปิดมา2คน. หน้าเหวอๆ. เราถามพี่ มาทำไร
 (ชุดนอนด้วยตู)
มาซ่อมห้องน้ำครับ จริงๆยามก็แบบ คนเฝ้าดูแลตึกเนี่ยละ. ...แล้วก็เดินเข้าห้องน้ำไป..15นาที คือซ่อมเสร็จ. 

หลังจากวันนั้น ติดกลอนล็อกเลยจ้า...แจ้งเจ้าของหอ ขอให้เค้าติดกลอน มันบอกว่าไม่มีเราไม่ติด

ถ้าติดกลอน ตอนออกเสียค่าปรับนะ....ยอมค่ะ😤
ถ้าใครอยู่หอ เช็คด้วยว่า ห้องของเรา มีแต่ลูกบิด มีกลอนไหม ติดเพิ่มเองเลยทั้งกลอนล่างบน กลอนโซ่ เวลาคนเปิดนิดๆ. เพื่อความปลอดภัย
#RIPครูจุฬารัตน์.
comment5-1:เห้ยทุเรศ เคาะไม่เปิดแล้วเข้ามาได้ไง แบบนี้คือเจตนาแอบเข้ามาตอนเจ้าของห้องไม่อยู่ย่ะสิ
comment5-2:เคยพักอยู่หอพักแถว ม.เกษตรนะครับ คือ เวลาเราแจ้งปัญหาห้องให้ทางหอมาแก้ไข ทางหอเค้าส่งคนมาแก้ไขได้เลยน่ะครับ ทางหอเค้ามีกุญแจสำรองอยู่ด้วย เวลาเราไปธุระหรือไปเรียนทางหอเค้าก็ส่งคนมาทำห้องน่ะครับ 

ประเด็น คห5 ผมไม่แน่ใจว่าแจ้งซ่อมไว้รึป่าว เพราะทางหอที่ผมเจอคือ เค้าจะมาเคาะห้องก่อนเผื่อมีคนอยู่ ทีนี้พอเคาะแล้วไม่มีคนเปิดประตู เค้าเลยคิดว่าไม่มีคนอยู่ เลยไขกุญแจเข้ามาในห้องเลยน่ะครับ แต่ออกจากหอมาหลายปีละครับ ไม่รู้ระเบียบปฏิบัติเค้ายังเหมือนเดิมมั้ย
comment5-3:แต่มันก็ไม่โอเคนะ ถ้าเป็นหอผม จะนัดมาซ่อมอะไร เจ้าของห้องต้องอยู่ด้วย ถ้าไม่อยู่ก็ไม่ทำ
comment5-4:เวลาซ่อมเจ้าของห้องค้องอยู่ค่ะ ไม่งั้นเราวางของส่วนตัวหรือของมีค่าไว้ หายก็ซวยไปงี้เหรอ
comment6:โหวตจ้า
น้องผู้หญิงที่มาขอเช่าคอนโดเรา บอกว่าห้องหนูที่อพาร์ทเม้นท์โดนงัดตอนตีสอง กลัวมากเลยพี่ อยากขอย้ายมาพรุ่งนี้เลย

แต่ถึงจะอยู่คอนโดที่มีระบบรักษาความปลอดภัยดียังไง ก็ต้องระวังตัวนะ
ใช้กุญแจ deadlock ก็ดีนะคะ มันปลอดภัยกว่าลูกบิดธรรมดา หรือกลอนโซ่ กลอนล็อคประตูข้างใน เคยเห็นในคลิป ใช้เชือกดึงออกกันได้ง่ายมากๆเลย
comment7:แอบเสียใจแทนจขกท.สุดท้ายโดนลบแท็กกลุ่มเป้าหมาย 
ยังไงก็ขอบคุณสำหรับข้อมูลมากๆนะคะ
จะช่วยแชร์แบ่งปันให้คนอื่นเยอะๆค่ะ^^
comment8:ขอบคุณที่ให้ความรู้นะคะ เดี๋ยวแชร์ต่อๆ ไปค่ะ 
ปล. อยากฝากให้เจ้าของหอช่วยเพิ่มความปลอดภัยจริงๆ (อันนี้ไม่โทษเจ้าของหอครูที่เสียไปนะคะ เพราะอ่านคอมเม้นท์คือเหมือนแกมีแพลนจะสร้างใหม่ ทำใหม่ แต่ดันมีเรื่องซะก่อน) บางหอพักเจ้าของหองกค่ะ ให้ไปซ่อมของทำเป็นอิดออด บางหอก็เรียกเงินเพิ่มทั้งที่มันเป็นความปลอดภัยขั้นพื้นฐานและหักเอาจากเงินค่าหอที่ได้จากลูกบ้านแต่ละเดือนๆ ไปแล้ว บางหอก็หวงห้องตัวเองมาก สายเน็ตไม่ให้ตอก อะไรห้ามติดซักอย่าง เจอรอยจะโดนปรับ ข่าวของครูคนนี้ไม่เพียงแต่เป็นบทเรียนของผู้หญิง แต่เป็นบทเรียนกับเจ้าของหอพักทุกแห่งให้ตระหนักความปลอดภัยด้วยจริงๆ ค่ะ
comment9:จริงๆบางกระทู้ อยากเข้าพันทิพหยวนๆบ้าง
เข้าใจว่าต้องการเป็นระเบียบ แต่เรื่องแบบนี้สำคัญกับผู้หญิงและทุกคนมาก เรื่องความปลอดภัย
น่าจะดีกว่าถ้าคนได้เห็นเยอะๆ โดนยเฉพาะห้องที่มีผู้หญิง 
ผู้หญิงบางคนหรือส่วนใหญ่ แทบไม่เข้าห้องแบบนี้อยู่แล้วนะ 

ยังไงก็ตาม ขอบคุณจขกท.มากค่ะ 
ไม่ได้อยู่คนเดียว แต่ก็น่าจะไปใช้ประโยชน์ได้บ้าง
comment9-1:จริงครับ ดูจากข่าวหอพักที่เป็นข่าว ขนาดผมเป็น ช. ยังดูว่าแทบไม่ปลอดภัยเลย
comment10:ไม้เบสบอลติดห้องไว้สักอัน ประมาณ 2-300 บาท เผื่อฉุกเฉิน คลองถมเยอะแยะ(ผมให้แฟนติดไว้ในรถอีกอัน) ถนัดมือมากโดนไปสลบแน่
comment10-1:อาวุธติดห้องนี่ ทำไม่ดีจะกลายเป็นอาวุธให้คนร้ายเลยนะครับ ...

เน้นอุปกรณ์ทำให้เกิดเสียงดังดีกว่าครับ
comment10-2:ถ้าโดนแย่งไป ก้อสลบแทนเหมือนกัน
comment10-3:ด้วยแรงผู้หญิง คนร้ายอาจแค่ปาดเจ็บ แต่คงไม่ถึงกับสลบ 
ถ้าตีไม่ถูกส่วนนี่ ดอกาสคนร้ายจะแย่งมาทำร้ายเรามีสูงครับ

เน้นอุปกรณ์ที่ใช้เสียงดีกว่า แค่มีเสียงดัง คนร้ายก็ตกใจ ลนจนไม่รู้จะทำยังไง
แต่ตัวเราสติต้องมีตลอดครับ
comment11:อีกทาง ห้ามเช็คอินว่าอยู่ห้องคนเดียว อยู่บ้านคนเดียว เหงาจัง อะไรแบบนี้ด้วย 

คนใกล้ตัวนี่ล่ะ อันตราย
comment11-1:อันนี้เห็นด้วยมากๆ
เริ่มจากตัวเราพื้นฐานเลย
comment11-2:เห็นด้วยคะ
comment11-3:เป็นสิ่งที่ไม่เคยเข้าใจคนที่เช็คจริงๆ 
ต่อให้แวดวงที่เช็คมีแต่คนรู้จักก็เหอะ 
ก็ไม่น่าไว้ใจ โดยเฉพาะคนที่รู้หน้าค่าตาแต่ไม่รู้ใจกันเนี่ย..
comment12:ไม่แนะนำใช้อาวุธ เพราะถ้าสู้ไม่ได้ตกในมือคนร้ายจะยิ่งแย่ แต่ถ้าเรียน ป้องกันตัว มา จะใช้เพื่อหยุดคนร้าย แล้วหาทางหนีไปหาคนช่วย 
เพราะสู้ตรงๆ อาจจะสู้ไม่ได้ ตามลานจอดรถก็เหมือนกัน เปลี่ยนกุญแจรีโมท ให้มีปุ่ม Panic กดแล้วรถจะร้องแต่ไม่เปิด 
คนร้ายตกใจแล้วรีบวิ่งหนี ร้องหาคนช่วย
comment13:ภาพแรกของ จขกท.นี่วางยังไงคะ เรานึกภาพไม่ออก

ส่วนบ้านเราคือพ่อกังวลเรื่องความปลอดภัยมาก ล๊อกแน่นหนาตั้งแต่ประตูบ้านยันห้องนอน เรียกได้ว่ากว่าจะฝ่ามาถึงห้องนอนได้ จะได้ได้ยินเสียงโจรก่อน

เราเคยบ่นพ่อเราว่าเว่อร์มากทำขนาดนี้ทำไม (มีทั้งด้ายเส้นเล็กๆวางขวาง ถ้าใครเดินผ่านด้าย จะมีเสียงกริ่งดังมาก วัวตายควายล้มเลย สงสัยพ่อจะดูสายลับมากไป//ติดกล้องทุกมุมบ้าน และโยงจอไว้ในห้องนอน เปิดจอตลอดเวลานอน//มีกริ่งร้องขอความช่วยเหลือ//ไม้คั่นประตู) พอมาเจอเหตุการณ์ต่างๆแบบนี้ก็พอเข้าใจแล้ว

__________________________________________________________

สำหรับคนที่อยู่หอ เราแนะนำว่า

1.เลือกหอที่มีตาแมวไว้ส่องดูคน ไม่งั้นก็ติด CCTV แบบถูกๆตามที่จขกท.บอก แต่ถ้าคิดว่าแพงไปก็ควรติดตราแมวที่ประตู (ถ้าเจ้าของหอไม่ยอมก็ตัดใจเถอะค่ะ เลือกหออื่นเอา เค้าไม่ห่วงชีวิตคุณหรอก คุณไม่ใช่ญาติพี่น้องเค้า)

2.เลือกหอที่มีเหล็กดัดข้างในสำรองอีกชั้นค่ะ 

3.เรื่องอาวุธเราไม่แนะนำ เพราะถ้าเป็นผญ. โจรเป็นผช. อาวุธเราอาจจะโดนมันใช้ทำร้ายเราเองได้ (แต่มีติดห้องไว้ก็ดีค่ะ)

4.เลือกหอที่ห้องน้ำอยู่ในตัวห้อง เราเคยเจอหอบางที่ ห้องน้ำอยู่ตรงระเบียง เวลากลางคืนคุณออกมาเข้าห้องน้ำ อาจจะเจอโจรดักอยู่ในห้องน้ำ 

5.เรื่องอุปกรณ์ขอความช่วยเหลือ ก็อย่างข่าวที่เห็นเพื่อนบ้านได้ยินเสียงร้องแต่ก็ไม่มีใครเอะใจ คิดว่าผัวเมียทะเลาะกัน เราว่าเรื่องนี้อาจจะช่วยได้ไม่เยอะ แต่ก็ควรมีติดตัวไว้สักอัน

6.กรณีถ้าโจรมันเข้ามาแล้วจริงๆ จะแค่ชิงทรัพย์ มันอยากได้อะไรก็ให้ไปค่ะ (กรณีนี้ คุณไม่ควรเก็บของมีค่าไว้ที่หอพักมากนัก เงินควรเก็บไว้ในบัญชี)

7.ถ้ามันจะข่มขืนแถม ใช้มารยาหญิงหลอกล่อให้มันตายใจ รอมันเผลอก็หาอาวุธอะไรฟาดหัว ฟาดหาง ไม่ก็เอานิ้วจิ้มตามันอย่างแรงตอนมันเผลอ แนะนำว่าจิ้มให้แรงจริงๆนะคะ

8.ถ้ารู้ว่าอยู่คนเดียวในละแวกที่ๆไม่น่าไว้ใจ ไม่ควรหลับลึก ควรไหวตัวและสะดุ้งตื่นเมื่อได้ยินเสียงแปลกๆ



^^
comment13-1:วางไว้ตรงด้านล่างประตูจ้า เอาเหน็บๆ ดันๆ เข้าไป แต่ต้องเป็นประตูแบบ เปิดเข้ามาด้านในห้องนะ
comment13-2:แบบนี้จ้า
comment14:ทีมงานพันทิปทำไมลบแท็กโต๊ะเครื่องแป้งล่ะคะ ในเมื่อห้องนั้นผู้หญิงอ่านเยอะ 
เป็นกระทู้ที่มีประโยชน์สำหรับผู้หญิง มากกว่าถามหายาดักจับไขมันนะคะ
comment14-1:ทีมงานพันทิปนี่เป็นบ็อทหรือไง ทำไมคิดไม่เป็น (ด่าแบบถนอมน้ำใจแล้วนะ)
comment14-2:เคยอ่านอยู่เป็นระบบ Smart tag
comment15:เข้ามาแนะนำอันที่หนึ่งครับ 

เห็นกันได้ดีมาก กันพวก white walker ทีนึงได้เป็นฝูงเลย
comment15-1:ใครงง มายืนตรงนนี้
comment15-2:เดี๋ยวๆๆๆคนล่ะโฮดอร์แล้วพี่ 555+
15-1 ต้องดูgame of throne ครับถึงจะเข้าใจ
comment15-3:ว่าแล้วต้องมีคนเล่น
comment15-4:Hold the door = hodor

สงสารโฮดอร์ อ่ะ
comment15-5:ว่าแล้วต้องมีคนเล่นมุกนี้
comment15-6:กำลังจะเช้ามาเล่นมุกนี้เลย
เล่นมุกทั้งน้ำตา
comment15-7:โฮดอร์
comment15-8:กันได้แค่ผีดิบลูกสมุนครับ white walker กันไม่ได้
comment16:เรื่องอาวุธ อะไรก็ใช้เป็นอาวุธได้ครับ นิ้วเปล่าๆจิ้มตาจิ้มจมูกจิ้มหู *แรงๆ* สันมือกระแทกปลายคาง/กระเดือก หน้าแข้งอาจจะแข็งแต่ถ้าโดนตีก็ชะงักไปได้เยอะ ปากกาต่อให้ไม่ถอดปลอกถ้ากระแทกแรงๆที่จุดสำคัญก็ได้ผล อย่างนกหวีดนี่ของ storm ที่หน้าตาประหลาดๆก็เป็นนกหวีดที่ดังที่สุดในโลก ถ้าเป่าอัดใกล้ๆหูคนร้ายก็ได้เรื่องเหมือนกันครับ (ถ้าให้ดีควรมีพกไว้ เป่าใต้น้ำก็ได้นะเวลาตกน้ำ)
comment17:โผล่ก็มาก็สปอย เกม ออฟ โทรนกันเลยทีเดียวเชียว
comment18:ขอเล่าของตัวเองหน่อย หอนอกค่า กับแฟน หารกัน ด้วยความที่หอมันถูกมาก ประมาณ 2000+(ถูกกว่าตรงอื่นที่ 4000+ ) แล้วหอเป็นทรงที่แถวเดียว ประตูหน้าต่างติดทางเดิน มองเห็นหน้าประตูจากนอกหอได้ หอไม่มีกล้อง ไม่มีอะไรเลย แล้วข้างบนประตูจะมีกระจกใสให้แสงเข้า ด้วยความนอนดึกกันไง ตี3 เพิ่งจะเริ่มนอน ก่อนนอนปิดไฟ แต่เปิดไฟห้องน้ำ กับโคมไฟในห้อง นั่งคุยกันแปปนึง ปลายตาไปเห็นค่ะ อะไรแว้บๆ เหมือนผมคนด้านข้างๆขอบกระจก(กระจกบนประตูสูงมาก 2เมตรกว่า) หน้าซีดเลยตอนนั้น รีบกระซิบบอกแฟนว่า มีคนแอบดู แฟนไม่เชื่อ เลยแกล้งนั่งคุยกันต่อ เจอเลยจ้า มันผลุบหน้ามาครึ่งนึง แล้วเห็นเรา เราก็เห็นมัน มันรีบกลับเลยค่ะ เราตะโกนเลย ว่าใคร ไม่กล้าออกจากห้อง มารู้ตอนหลังว่าแถวที่อยู่ขโมยเยอะมาก แล้วหอนี้โดนบ่อยเพราะไม่มีกล้อง มันจะดูว่ามีคนอยู่มั้ยแล้วงัดเข้ามา น่ากลัวมาก (มันปีนลูกกรงเพื่อมองตรงกระจกค่ะ ตอนแรกคิดว่ามันเอาเก้าอี้มา แต่มันไปเร็วมาก)
comment18-1:แน่ใจนะครับว่าเป็นคน
comment18-2:ตอนแรก แฟนนึกว่าผีค่ะ 555 ส่วนเราคิดว่ามันเอาเก้าอี้มาแน่ๆ แต่ตอนตะโกน ยืนฟังเสียงต่อ ไปเร็วมากค่ะ ไม่ได้ยินเสียงอะไรเลย
พอวันต่อมา เจอรอยทีนค่ะ กับมือตรงผนังคิดว่าเหยียลูกกรงตรงหน้าต่างแล้วยืดตัวดู(คงตัวสูงเหมือนกัน) จะให้แฟนจำลองเหตุการณ์ แต่อ้วนค่ะ ปีนไม่ไหว 555
comment19:อาวุธป้องกันเดียวของผมคือ STI GP5 ครับ (ในกรณีที่มันผ่านระบบป้องกันแรกคือพวกล็อคต่างๆของประตูมาแล้ว)
กำลังฝึกให้แฟนหัดใช้ด้วย เพราะคาดว่าถ้าเข้ามาดึกๆดื่นๆแบบไม่เคาะประตู ก็คงเป็นแขกที่ไม่ได้รับเชิญแน่ๆ
แต่ก็ภาวนาไว้ให้ไม่ต้องใช้ (ถ้าไม่จำเป็นจริงๆ)
comment19-1:ซื้อลูกโม่อีกตัวเลยครับ ถ้าเป็นผู้หญิงใช้แน่ะนำลูกโม่ดีกว่าครับ 

กลไกไม่ซับซ้อนเหนี่ยวไกอย่างเดียว นัดแรกยิงไม่ออกกดไกนัดต่อไปได้ทันที

ไม่ต้องมาสไลด์ลูกทิ้งอีก เสียเวลา บางทีข้อมือผู้หญิงไม่แข็งแรงพอ

ดึงสไลด์ไม่ไหวอีก ...
comment19-2:รอบหน้าจะติด Digital Door Lock พร้อม Dead Lock อีกสักแผงนึงแล้วครับ
ถ้าโดนงัดก็ร้องเตือน ต้องผ่าน Dead Lock อีกตัว
ส่วนของลูกโม่อยู่ในแผนแต่รออีกนานเลยครับ 
แถวบ้านเซ็นย๊ากยากส์
comment20:พก spray พริกไทยจะช่วยได้มั๊ย 
ปล สงสารครูจริงๆ
comment20-1:พกสเปรย์พริกไทย ผิดกฎหมายตาม พรบ. วัตถุอันตรายครับ โทษจำคุก 10 ปี ปรับ 1 ล้าน 
ดูเว่อร์แต่มันคือ ความจริงของกฏหมายประเทศไทยครับ
comment20-2:ติดคุกนาน เสียค่าปรับหนักกว่าโทษข่มขืนอีก
comment20-3:ถ้าอยู่ในห้องก็วางยาฆ่าแมลงติดเตียงไว้ ไม่น่าผิดกฏหมายนะ อิอิ
comment21:มันจะมีอุปกรณ์เตือนภัยที่ติดตั้งด้วยตัวเองอยู่ด้วยครับ ประมาณว่าเปิดประตูหน้าต่างเข้ามา หรือเดินอยู่ในบ้านก็จะส่งเสียงเตือนดังมาก ในกรณีที่ตะโกนเรียกแล้วคนข้างห้องอาจเข้าใจผิดคิดว่าเรื่องผัวเมีย แต่ถ้าเป็นชุด Alarm อันนี้มันจะส่งเสียงเตือนภัยดังมากๆ คนข้างๆห้องต้องสนใจมาช่วยแน่นอน บางรุ่นมีแจ้งเตือนทางมือถือได้ด้วย ดูในตลาดซื้อขายพันทิปในส่วนของอุปกรณ์เตือนภัย หมวดงานก่อสร้างปรับปรุงบ้านครับ เห็นมีหลายเจ้าอยู่
comment22:ปล. ขอโทษครับ แต่เห็นภาพแรกแล้วอดไม่ได้จริงๆ
comment22-1:อยู่ ๆ น้ำตามันก็ไหล
comment22-2:เห็นแล้วอยากเก็บไว้เป็นที่ระลึกสักชิ้น https://www.google.co.th/search?q=doorstop&source=lnms&tbm=isch&sa=X&ved=0ahUKEwjdgM-az9nNAhXLWCwKHdH9D5sQ_AUICCgB&biw=1600&bih=731#tbm=isch&q=doorstop+hodor
comment22-3:เห็นแล้วว เพลง ขึ้นเลยย
comment22-4:คือมันเป็นภาพล้อเลียนเรื่อง Game of Throne น่ะแหล่ะครับ ผลิตภัณฑ์นี้ไม่มีขายจริงใน Ikea
comment23:ฝากถึงน้อง ๆ ที่พักอยู่คนเดียว ประตูด้านหลังก็อย่าเปิดเวลานอนนะคะ อันตรายมาก
น้องที่รู้จัก เสียชีวิตเมื่อปีที่แล้ว คนร้ายเป็นคนกัมพูชา จนป่านนี้ก็ยังจับไม่ได้
เสียชีวิต คล้ายกับคุณครูที่เพิ่งเสียชีวิตไปค่ะ

http://www.khaosod.co.th/view_newsonline.php?newsid=1434868846
comment24:HODOR  แค่นี้ก็ขายได้เหรอ  45 บาท
comment24-1:ที่กั้นประตูเปิดแบบนี้เห็นร้านทุกอย่าง 20 บาทขาย 
ได้ตั้งสองอัน บางที่ดูดีๆมีแพคสี่อันด้วย
comment25:👍👍👍😢😢😢😢
comment26:อุปกรณ์ป้องกันเชิงรับ (การรับที่ดี คือการรุก เปิดก่อนได้เปรียบครับ) ในกรณีที่รู้ตัวอยู่ก่อนแล้วครับ 
แต่ก็เหมือนดาบ2คม มีความเสี่ยงคือ คุณผู้หญิงต้องมั่นใจว่า จะไม่โดนแย่งไป เพื่อใช้ทำร้ายตัวคุณเอง 

อันนี้สถานเบา ไม้เบสบอล คมแฝก พวกที่สามารถตี,ทุบ ได้


อันนี้สถานหนัก Smith & Wesson Lady Smith 38 Special Revolver
comment26-1:ไอ่ตัวล่าง ของใหม่ ราคาเท่าไรครับ ทราบใหม
comment26-2:ไม่แน่ใจราคาปัจจุบันครับ แต่ราคาหน้าร้าน เมื่อปลายปีที่แล้ว อยู่ประมาณ 100k ครับ
comment26-3:ตัวล่างถ้ามีลายคิตตี้ซะหน่อยก็เจ๋งเลย
comment27:แค่เด็กสักคนก็พอ
comment28:ขอบคุณค่ะ กระทู้นี้ดีงามมากค่ะ

คนชั่วมันเยอะทุกวันนี้ อย่าโลกสวยนะคะ กฎหมายบ้านเราก็อ่อนแอเหลือเกิน ดูข่าวยิ่งเครียดเลยค่ะ
comment29:เย้ แท็กที่ จขกท. แท็กกลับมาแล้ว ^-^
comment30:เห็นกระทู้นี้แล้วก็น่าตกใจนะครับ 
เหมือนพวกเราต้องพึ่งตัวเองกันแล้ว เหมือนมันเต็มที่แล้วจริงๆ ที่ไว้ใจอะไรไม่ได้เลย

ขอให้เข้มแข็งกันทุกคนครับ
comment31:ถ้าไปนอนตามโรงแรม นอกจากจะล็อคห้องโดยใช้อุปกรณ์ของโรงแรมแล้ว แนะนำว่าให้นำเก้าอี้ในห้องพักมาวางพิงประตูแบบเอียงให้อยู่ได้ด้วย 2 ขาค่ะ เพราะถ้ามีใครดันประตูเพียงนิดเดียว เกเาอี้จะล้มทันที เราน่าจะพอได้ยินค่ะ แต่ถ้าพื้นห้องเป็นพรมอาจจะไม่ค่อยได้ยินเสียงนะคะ วิธีนี้เราใช้มาตลอดเวลาเดินทางไปต่างจีงหวัดค่ะ
comment31-1:เออออ ใช่ เทคนิคดีมากเลยค่ะ ทำไมเรานึกไม่ถึงก็ไม่รู้ ขอทำตามบ้างนะคะ
comment31-2:อันนี้ดี
เหมือนในหนัง เวลาหนีเข้ามาในห้องแบบจวนตัว เห็นลากเก้าอี้มาวางขัดไว้ตรงลูกบิด(เอียงเก้าอี้ ให้พนักพิงสอดไว้ใต้ลูกบิด) เวลาใครผลักเข้ามา ขาเก้าอี้ก็ยั้งไว้ เทคนิคนี้ดีทีเดียว
comment31-3:ถ้าอยากให้ล้มเสียงดังขึ้น
ให้หลับหัวเก้าอี้โดยให้ยืนด้วยที่พิงของเก้าอี้ครับ
comment32:.38 ลูกโม่ หัวรู พาไปสอนที่สนามสัก2-3รอบรับรอง
comment33:จริง ๆ น่าจะแท็กห้องแป้งได้นะคะ...ห้องนั้นผู้หญิงเยอะ...

มันเป็นการเตือนที่ดีเพื่อให้ทุกคนเร่งระวังตัว...ขอบคุณ จขกท. นะคะ
comment34:เพื่อนสาวสมัยเรียน อยู่หอคนเดียวมาตลอดจนถึงทุกวันนี้ 
เธอไม่เคยมีปัญหาเรื่องนี้ เธอบอกว่าเธอมีใบหน้าเป็นอาวุธ จึงรอดมาได้
comment34-1:คนแก่อายุ 60 กว่า คนพิการ ฯลฯ ยังโดนข่มขืนเลยครับ
เพื่อนคุณแค่โชคดี คนร้ายที่ลงมือกระทำคือมันหน้ามืด ไม่มีสติสามัญสำนึกแล้วครับ
comment35:ขอบคุณมากสำหรับคำแนะนำค่ะ
comment36:เมื่อสองสามสัปดาห์ก่อนแถวบ้านผมก็มีคดีหนึ่ง ที่คนร้ายปีนบ้าน(ในคืนฝนตกหนัก)เพื่อหวังข่มขืน โดยใช้มีดฟันแม่ตายคาที่และฟันลูกสาวอาการสาหัส
บ้านเมืองเราอยู่ยากขึ้นทุกวัน.. เฮ้ออออออ
comment37:รูปแรกใช้ยังไงคะ ไม่เคยเห็นมาก่อน รบกวนหน่อยนะคะ
comment37-1:เป็นลิ่มขัดประตูกับพื้นห้องครับ  
          เสียบดันไว้ที่พื้นประตู แล้วประตูจะฝืดแน่น คนอยู่หน้าห้องดันประตูเข้ามาไม่ได้...
               It is a doorstop , used to hold a door open or closed . (มันคือที่หยุดประตู ยันไว้ ให้ประตูเปิดค้าง หรือปิด )
        เห็นมีขายหลายแบบ สารพัด
  http://www.google.co.th/search?q=%E0%B8%97%E0%B8%A3%E0%B8%B2%E0%B8%A2%E0%B8%81%E0%B9%88%E0%B8%AD%E0%B8%AA%E0%B8%A3%E0%B9%89%E0%B8%B2%E0%B8%87+%E0%B8%A5%E0%B8%B0%E0%B9%80%E0%B8%AD%E0%B8%B5%E0%B8%A2%E0%B8%94&biw=1360&bih=659&source=lnms&tbm=isch&sa=X&ved=0ahUKEwiEoYXvnNrNAhUMso8KHRZ0AfIQ_AUIBigB#tbm=isch&q=%E0%B8%A5%E0%B8%B4%E0%B9%88%E0%B8%A1%E0%B8%AB%E0%B8%A2%E0%B8%B8%E0%B8%94%E0%B8%9B%E0%B8%A3%E0%B8%B0%E0%B8%95%E0%B8%B9

           ที่จริง  บ้านไทยแบบโบราณของประเทศเราก็มีใช้ครับ  เอาไม้เนื้อแข็งทำเป็นลิ่ม ส่วนบนจะแกะสลักเป็นรูปสัตว์ต่างๆ สวยงาม
   เวลาเปิดประตูแล้ว ก็เอาลิ่มขัดไว้ตรงพื้นประตู กันประตูตีกลับเวลามีลมพัด  
               เวลาปิดประตูบ้านไทยแบบบานคู่  ก็คงใช้ลิ่มทั้งคู่ ขัดที่พื้นประตู เสริมความแน่นหนากันการบุกรุก

              อ่านในวิกิพีเดีย ฝรั่งก็ใช้ขัดกันประตูปิดกลับ และใช้ขัดกันคนบุกรุกห้องเหมือนกันครับ 
                             http://en.wikipedia.org/wiki/Doorstop
comment38:เดินทางคนเดียวบ่อยต้องไปหามาสอยซะแล้ว 👍
comment39:ภัยของผู้หญิงมีความหมายเป็น 2 นัย นัยแรกหมายถึงผู้หญิงที่ตกเป็นเหยื่อ นัยที่สองหมายถึงผู้หญิงเป็นตัวทำให้เกิดภัย แต่จะขอกล่าวถึงภัยที่เกิดกับผู้หญิงหรือผู้หญิงตกเป็นเหยื่อก่อน เพราะมีเป็นจำนวนมากที่ผู้หญิงถูกทำร้าย ถูกละเมิด ถูกทารุณต่างๆ นาๆ ที่ตกเป็นข่าวก็แยะ ที่ไม่เป็นข่าวก็มาก เรื่องที่จะนำมาบอกกล่าวเป็นเรื่องจริงที่เกิดขึ้นกับผู้หญิง ไม่ใช่นิยายที่แต่งขึ้น ท่านลองคิดดูกว่าถ้าเป็นเรื่องที่เกิดขึ้นกับตัวท่าน ท่านจะแก้ไขสถานการณ์หรือรับมือกับมันอย่างไร ไม่ใช่การแสดงหนังหรือละครนะครับ เมื่อท่านตกอยู่ในภาวะคับขัน ท่านจะตัดสินใจอย่างไร หากเป็นเรื่องที่ท่านยังไม่เคยมีประสบการณ์ ท่านตัดสินใจพลาดอาจหมายถึงการสูญเสียชีวิตหรืออวัยวะ ฉะนั้นเรื่องที่นำเสนอจะเป็นแนวทางการรับมือหรือแก้ไขสถานการณ์ที่มีผู้ใช้มาแล้ว ขอให้เป็นประสบการณ์ของท่าน รู้มากย่อมได้เปรียบ

 สถานการณ์ที่ 1 เป็นเรื่องของวิศวกรสาวใจเด็ด รับมือกับไอ้โจรหื่นกาม เป็นเรื่องจริงที่เกิดขึ้นเมื่อเดือนมีนาคม ปี 2544 ในช่วงที่ผู้เขียนดำรงตำแหน่งเป็นผู้บังคับการตำรวจ กองบังคับการตำรวจนครบาล 4 รับผิดชอบกำกับดูแลในการปฏิบัติหน้าที่ของสถานีตำรวจนครบาล หัวหมาก, ลาดพร้าว, โชคชัย, วังทองหลาง, บึงกุ่ม, บางชัน, ประเวศ และอุดมสุข เหตุเรื่องนี้เกิดขึ้นในท้องที่ สน,ลาดพร้าว

 คุณสายใจ อายุ 24ปี วิศวกรสาวหน้าตาดี หุ่นทรมานใจ เธอทำงานให้กับบริษัทคอมพิวเตอร์ เกี่ยวกับการสื่อสารโทรคมนาคมแห่งหนึ่ง เธอเป็นคนมีฐานะดี วันปกติธรรมดาเธอจะพักอยู่กับบิดามารดา ย่านถนนรามอินทรา แต่ในวันศุกร์, เสาร์, อาทิตย์ เธอจะมาพักอยู่แต่ผู้เดียว ที่บ้านทาวน์เฮ้าส์ 2 ชั้น อยู่ในซอยแถวถนนนวมินทร์ บ้านทาวน์เฮ้าส์นี้เธออยู่แต่ผู้เดียว เพราะเธอต้องการความสงบเพื่อใช้เวลาทำงานเกี่ยวกับคอมพิวเตอร์ ในซอยที่เธอพักในวันสุดสัปดาห์นี้ ไม่ใช่ซอยเปลี่ยว เป็นซอยที่มีห้องแถว (ทาวน์เฮ้าส์) เรียงชิดติดกันสองฟากซอยไม่ต่ำกว่าฟากละ 20 ห้อง ทาวน์เฮ้าส์ของเธอจะอยู่ต้นๆ ซอย เธอปฏิบัติตัวเช่นว่านี้มาช้านาน ทุกครั้งที่เธอจะมาพัก เธอก็จะขับรถเก๋งมาจอดไว้หน้าบ้าน

 ลักษณะของทาวน์เฮ้าส์ หรือเรียกง่ายๆ ว่าห้องแถว เป็นลักษณะการก่อสร้างแบบเก่า กล่าวคือด้านหลังของห้องแถวจะมีกำแพงกั้น กำแพงนี้ก็จะเดินถึงกัน บนสันของกำแพงตั้งแต่ปลายซอยยันต้นซอย
 ถัดจากห้องของวิศวกรสาวสวยหุ่นบาดใจนี้ไปอีกประมาณ 10 ห้องในแถวเดียวกัน ก็เป็นห้องแบ่งเช่า ซอยเป็นห้องเล็กห้องน้อย ประมาณ 3-4 ห้อง มีหนุ่มวัยตกมันพักอยู่หลายคน ในจำนวนนี้ก็มีนายหื่นศักดิ์ อายุ 23 ปี ชายโสดเช่าพักอยู่ด้วย

 ทุกครั้งที่สายใจเดินทางมาพักที่ห้องแถวแห่งนี้ เธอจะมาช่วงกลางคืนประมาณ 2-3 ทุ่ม หลังจากเธอเลิกทำงานตามปกติ เธอจะตรงรี่มาที่บ้านนี้ จอดรถหน้าบ้านแล้วเธอก็จะเข้าห้องน้ำชำระกายเปลี่ยนเสื้อผ้า เพื่อทำงานคอมพิวเตอร์ต่อ เวลาเดียวกันหนุ่มโสดวัยกระทิงที่อยู่ท้ายซอย ดูเหมือนจะรู้เวลาการมาและทำกิจกรรมของเธอ จึงไม่แปลกอะไรที่ห้องน้ำของเธอ ซึ่งอยู่บริเวณชั้นล่าง จึงมีรูถ้ำมองเต็มไปหมด แต่สาวสายใจเธอไม่เคยได้สังเกต เพราะไม่เคยเฉลียวใจ

 อธิบายง่ายครับ พวกหนุ่มกระทิงทั้งหลายรู้เวลาก็จะพากันเดินย่องมาบนรอบกำแพงด้านหลังบ้าน และแอบจัดการทำทางสะดวกขึ้นลง เจาะรูห้องน้ำคอยท่าไว้ก่อน เพราะวันปกติบ้านนี้จะปิดทิ้งไว้ไม่มีคนดูแล
 ในวัดเกิดเหตุ สายใจก็เดินทางมาที่ห้องแถวแห่งนี้ และปฏิบัติตัวตามกิจวัตรที่เคยทำ เธอดูเสมือนว่าไม่มีอะไร ทุกอย่างเหมือนปกติ แต่สำหรับหื่นศักดิ์ กระทิงเปลี่ยวคงจะไม่ปกติ เพราะถ้ำมองดูสาวเจ้าอาบน้ำมาหลายเหลา จนกระทั่งตีห้าครึ่งของวันเกิดเหตุ ซึ่งตรงกับคืนวันอาทิตย์ต่อวันจันทร์ ขณะที่สายใจอาบน้ำชำระกายที่ห้องน้ำชั้นล่างเสร็จ นุ่งผ้าเช็ดตัวกระโจมอกเปิดประตูห้องน้ำออกมา เธอก็ถูกหื่นศักดิ์ใช้ท่อนแขนอันกำยำล็อคคอ ส่วนมืออีกข้างหนึ่งของหื่นศักดิ์ ถือมีดปลายแหลมจี้ที่ลำตัวของสายใจ พร้อมกับมีเสียงสำทับดูๆ ว่า “อย่าร้องนะ” แล้วหื่นศักดิ์ก็ล็อคคอพาสายใจเดินขึ้นไปชั้นที่ 2 ของบ้าน ซึ่งเป็นห้องนอนของสายใจ

 ที่หื่นศักดิ์เข้าไปล็อคคอสายใจนั้น หื่นศักดิ์ไม่ได้เข้าไปแบบธรรมดา หื่นศักดิ์มีถุงน่องผู้หญิงใส่คลุมหัวไปด้วย นัยว่าหื่นศักดิ์ คงดูภาพยนตร์แอ็คชั่นฝรั่งมากไปหน่อย ความจริงถุงน่องสุภาพสตรีนั้นก็หยิบจากถุงน่องของสายใจที่ตากไว้ใกล้ๆ ห้องน้ำนั่นเอง สายใจรู้ตัวดีว่าอะไรกำลังจะเกิดขึ้น เธอพยายามรวบรวมสติและคิดหาวิธีที่จะรับมือกับหื่นศักดิ์อย่างไร

 ถ้าเปรียบขนาดร่างกายแล้ว หื่นศักดิ์ตัวโตกว่าสายใจมากทีเดียว แต่การศึกษาและประสบการณ์ของสายใจมากกว่า สายใจไม่ขัดขืนยอมทำตามหื่นศักดิ์ แต่ในใจเธอคงคิดแล้วว่าจะแก้ไขสถานการณ์อย่างไร หื่นศักดิ์พาสายใจนอนบนเตียง แล้วหื่นศักดิ์ก็นำถุงน่องสตรีอีกข้างหนึ่ง มัดแขนของสายใจไว้ สายใจไม่มีอาการขัดขืน ยอมนอนบนเตียงแล้วเธอแกล้งทำหอบ (ความจริงเธอมีโรคหอบหืดประจำตัว) สายใจบอกกับหื่นศักดิ์ว่า “จะยังไงก็ได้ ขออย่าทำร้ายหนู แต่ตอนนี้หนูหอบหืด ยาอยู่บนโต๊ะ หน้าห้องน้ำข้างล่างช่วยหยิบให้ด้วย” หื่นศักดิ์ตายใจคิดว่ายังไงวันนี้ได้กินของดี หลังจากแอบดูมานาน จึงรีบลงไปหยิบยาชั้นล่าง ขณะที่หื่นศักดิ์เดินลงไป สายใจก็รีบแก้มัดออก ซึ่งการมัดก็ไม่ได้แน่นหนาอะไร เธอหยิบปืนพกบาเร็ตต้าขนาด 6.35 มม. ที่ซ่อนไว้หัวนอนออกมาถือเตรียม
 หื่นศักดิ์ถือซองยาจากชั้นล่างขึ้นมา พร้อมมืออีกข้างหนึ่งปลดเข็มขัดและกระดุมกางเกงหวังเผด็จสวาท ขณะอยู่ในระยะห่างประมาณ 2 วาเศษ สายใจก็ใช้มือขวากำปืนบาเร็ตต้าพร้อมเหนี่ยวไกปืนยิงใส่หื่นศักดิ์ 1 นัด กระสุดพลาด หื่นศักดิ์โยนถุงยาทิ้งพร้อมกำมีดพุ่งตรงเข้าใส่สายใจ ส่วนสายใจตั้งสติอีกครั้งคราวนี้เธอจับปืนด้วยมือทั้งสองข้าง มือขวากำด้ามปืน มือซ้ายกำทับมือขวาอีกที เธอคิดว่าคราวนี้ถ้าพลาดอีกหมายถึงความตายของเธอ ก่อนที่หื่นศักดิ์จะเข้าประชิดตัว เสียงปืนก็ดังอีกครั้งหนึ่ง เธอรู้สึกเจ็บที่นิ้วกลางมือซ้าย เวลาเดียวกันก็เห็นหื่นศักดิ์ ถอยหลังพร้อมเผ่นหนีลงบันได้ไป เธอถือปืนตามไปดูที่บ้านชั้นล่างไม่พบหื่นศักดิ์ เธอจึงรีบโทรศัพท์บอกพ่อแม่ และแจ้งตำรวจ ผู้เขียนจึงได้ไปตรวจสถานที่เกิดเหตุ และพบเห็นรายละเอียดตามที่ได้เล่าให้ฟัง พบว่าหื่นศักดิ์ไปนอนเสียชีวิตอยู่ที่พื้นบ้านห้องแถวถัดไปอีก 1 ห้อง เข้าใจว่าหื่นศักดิ์ เดินหนีกลับห้องพัก โดยไปตามสันกำแพงหลังห้องแถว แล้วหมดแรงตกกำแพงไปตายอยู่ที่ห้องถัดจากห้องที่เกิดเหตุ พบรอยกระสุนปืนเข้าที่บริเวณทรวงอกของหื่นศักดิ์ 1 แห่ง กระสุนฝังใน สภาพศพหื่นศักดิ์ถอดเข็มขัดกางเกงและรูดซิบกางเกงยังไม่สุด แสดงถึงความรีบร้อนที่จะหนีจากที่เกิดเหตุก่อนพบจุดจบ

 ส่วนสายใจเธอมีอาวุธปืนเป็นเพื่อนคู่กายอยู่ใต้หมอน และเธอมีสติดีเตรียมรับมือกับเหตุการณ์และแก้สถานการณ์ได้อย่างดีเยี่ยม เสียแต่ที่ว่าเธอไม่เคยซ้อมยิงปืนมาก่อน ไม่รู้จะไปยิงที่ไหน ลั่นไกปืนครั้งแรกกระสุนไม่ถูกที่หมาย นัดที่สองเธอจึงจับปืนด้วยมือทั้งสองข้าง เจ้ากรรมนิ้วกลางมือซ้ายดันไปขวางลำกล้องปืน ผลคือต้องไปให้หมอเย็บบาดแผลถึง 12 เข็มด้วยกัน แผลฉกรรจ์พอดู

 ตำรวจทุกคนที่ไปสอบสอนและตรวจที่เกิดเหตุต่างชื่นชมเธอ และยอมรับว่าเธอรับมือกับอาชญากรหื่นกามได้ดีมาก การสอบสวนให้ความเป็นธรรม สำนวนการสอบสวนเด็ดขาดสั่งไม่ฟ้องเธอในข้อหาฆ่าคนตายโดยเจตนา โดยเธอป้องกันตัวตามกฎหมาย และไม่เกินสมควรแก่เหตุ

 โชคเธอดีจริงๆ เริ่มตั้งแต่การใช้อาวุธปืนบาเร็ตต้ารุ่นนี้เป็นปืนออโตเมติด การบรรจุกระสุนทำง่าย คือกระสุนอยู่ในแม็กกาซีนแล้ว ยังมีกระสุนอีกนัดอยู่ในลำกล้องกระดกขึ้น แล้วใส่กระสุนได้ง่าย สะดวกกว่ารุ่นอื่นที่จะต้องกระชากลูกเลื่อน ต้องใช้แรง และมีเสียงดังที่ชาวบ้านเรียกกันว่า “ขึ้นลำ” บาเร็ตต้ารุ่นนี้เวลายังต้องง้างนกปืนก่อน (ปืนรุ่นนี้เป็นรุ่นเดียวกับที่ภรรยาผู้เขียนใช้อยู่)

เสียดายที่สายใจเธอไม่เคยมีโอกาสซ้อมยิงปืน เพราะไม่รู้จะไปยิงที่ไหน เลยถือโอกาสบอกบรรดาสุภาพสตรีใน กทม. ที่เห็นๆ มีอยู่ 3 ที่ ที่แรกที่สนามยิงปืนกรมการรักษาดินแดน แหล่งที่สองสนามยิงปืนแห่งประเทศไทย อยู่ที่สนามกีฬาหัวหมาก แหล่งที่สามสนามยิงปืนวังกานนท์อยู่ที่กองปราบปราม ซอยโชคชัย 4 ทั้งหมดเปิดให้ประชาชนยิงได้

 ท่านผู้อ่านได้แนวทางการแก้ปัญหาของสาววัยรุ่นไปแล้ว ต่อไปจะให้ท่านได้ทราบคือการแก้สถานการณ์ของสาวใหญ่บ้าง ส่วนตัวท่านเองเมื่อยู่ในสถานการณ์เช่นนี้จะแก้ไขสถานการณ์อย่างไรก็ลองพิจารณาดู

 มีอีกหลายเรื่องไปตามอ่านดูครับน่าจะเป็นประโยชน์
 เครดิต http://www.angkul007.com/knowledge-article.php?id=2
comment40:ที่จขกท เพิ่มทางเลือกช่วยเหลือมาให้เป็นข้อมูลที่ดีมากๆ อย่างน้อยก็ช่วยให้รอดหรือประวิงเวลาได้ระดับนึง

แต่ฟังสัมภาษณ์เดรัจฉานที่ฆ่าครูอิ๋ววันนี้ ฟังแล้วโกรธจนตัวสั่น มันหาทางและรอจะข่มขืนครูเขาอยู่แล้วครับ ยิ่งเห็นภาพปาดคอจนขาดวิ่น ไม่มีคำบรรยาย หาคำบรรยายไม่ได้ครับ โคตรหดหู่ใจจริงๆ ฟังที่มันให้การแล้ว บอกได้เลยว่าพวกเดรัจฉานพวกนี้ถ้ามันตั้งใจจะข่มขืนต่อให้มีอุปกรณ์ป้องกัน/ช่วยเหลือฉุกเฉินอยู่ในห้องยังไงๆ มันก็หาทางอื่นๆ จนได้ครับ (เพราะมันเคยเกิดขึ้นมาแล้วหลายเคส ขนาดสถานที่คนพลุกพล่าน ทั้งบนรถไฟ สถานีรถไฟฟ้า ทางเข้าซอย ฯลฯ  มันก็หาช่องทางได้ครับ)

ผู้หลักผู้ใหญ่ในบ้านเมืองช่วยได้ไหมครับ จะตัดหัวเสียบประจานหน้าประตูเมืองก็เอา ขอร้องนักวิชาการและนักสิทธิมนุษยชน อย่าออกมาเรียกร้องนะครับ คนที่คุณควรปกป้องคือประชาชนผู้บริสุทธิ์  ไม่ใช่โจร/คนเลวพวกนี้
comment41:พกนกหวีดค่ะทำเป็นพวงกุญแจ เอาไว้เป่าเป็นสัญญาน SOS (ไม่เกี่ยวกะม๊อบนะเตง)
comment42:เยี่ยมค่ะ กระทู้นี้
comment43:แบ่งเงินซื้ิ้อเครื่องสำอางค์มาซื้ออุปกรณ์ป้องกันตัวและที่พักที่เจ้าของกระทู้แนะนำ


คุณคิดว่าส่วนใหญ่ 90 เปอร์เซนต์ขึ้นไป นำเงินไปซื้ออะไร ?
comment44:มียาหม่อง ...(ตราถ้วยฯ ตราลิงฯ ) ติดตัวไว้ซักขวดเหมาะๆ
          ควักเยอะๆ มาป้ายตาใคร แบบจังๆได้ 
                   คนนั้นจะมองอะไรไม่เห็นเลยนะ...
comment44-1:อันนี้เห็นด้วยเลย
comment45:เราเคยโดน ผจก.หอไขกุญแจเข้ามาในห้องตอนกลางวันแสกๆ เราพึ่งอาบน้ำเสด แต่งตังไม่เรียบร้อย ได้ยินเสียงเช็คลูกบิด 2-3 ครั้ง แล้วไขเข้ามาเลย เรารีบวิ่งไปปิดแล้วกดล็อค มันบอกว่าโทรเข้ามาแล้ว คิดว่าไม่มีคนอยู่ เรานี่กลัวมาก ทำไรไม่ถูก วันนั้นเรานอนไม่หลับเลย ตอนเย็นเลยให้แฟนมาทำกลอนล็อคจากด้านในอีกชั้นหนึ่ง ปกติมีแค่กลอนที่ลูกบิดประตู อันตรายมาก ขนาดอยู่หอค่าห้อฃเดือน 3,000-4,000 แต่ไม่มีความปลอดภัยเลย เพราะคนที่เราไว้ใจ เรียกว่า ผจก.หอนั่นแหละ
comment45-1:รบกวนสอบถามค่ะ หออนุญาตให้ทำกลอนอีกชั้นหรอคะ
เราเคยไปขอ เค้าไม่ให้  แต่เราอยากติดมากๆเลย คนดูแลหอที่เราอยู่นี่น่ากลัวมาก
comment45-2:ของหอเราเขาก็ไม่ให้ติดนะ
แต่เราจะติด ฮ่าาาาาา
เสียนิดหน่อยตอนย้ายออก เทียบกับความปลอดภัย
ยอมเสียดีกว่า
comment46:ไม้กั้นประตูรูปแรกเหมือนจะใช้ดีนะ แต่ถ้าคนร้ายสังเกตเห็น แค่ใช้อะไรเขี่ยออกนิดเดียวทางช่องใต้ประตู้ก็หลุดละนะ -__-" จริงมั้ย
comment46-1:อันแรก นี่กันเวลาเราเปิดประตูแล้วโดนดันเข้าห้องมากกว่าจะเป็นการหยุดไม่ให้เปิดประตูได้ หรือ เพิ่มเจ้านี่ก็ได้ถ้าหาซื้อได้ในไทย
comment46-2:จขกท. เคยอยู่ UK ใช้ทั้งลิ่มแบบอันแรกกับอันนี้ ยังไงก็เปิดไม่ออก แถมมี Alarm อีกเวลาคนร้ายมาพยายามจะเปิดแต่เปิดไม่ได้แล้วมี Alarm ดัง ส่วนมากพวกนี้หนีแน่นอน นอกจากเป็นพวกฆาตกรต่อเนื่องที่ชำนาญการมากๆ อะไรแบบนั้นถึงเอาไม่อยู่ พวกแค่จะเข้ามาข่มขืนชิงทรัพย์พวกนี้ความตั้งใจไม่ได้ถึงขั้นนั้น
comment47:อยู่บ้านคนเดียวมาเกือบ10ปีแล้วค่ะ แรกๆเลี้ยงน้องหมาเอาเข้ามานอนด้วย เพราะหมาหูไวกว่าเรา ตอนหลังเพิ่มoptionคือติดdigital door lock ใช้ระบบscanนิ้วมือราคาประมาณ8,000บาท  นอนสบายใจค่ะ อันนี้เหมาะสำหรับคนที่อยู่คอนโด ทาวน์เฮ้าส์ บ้านเดี่ยวมากๆค่ะ
comment48:แนะนำคุณผู้หญิงควรซื้อ ไฟฉายไฟช็อต มาติดกระเป๋า ติดห้อง ติดรถ ติดบ้านไว้   ราคาถูก เป็นได้ทั้งไฟฉายและไฟช็อต   ซื้อก็ง่าย ขนาดลาซาด้าก็มีขาย
comment48-1:หาซื้อได้ที่ไหนบ้างคะเนี่ย
comment48-2:lazada ไงครับ  ตามรูปนี้เลย
comment48-3:ไฟฉายลักษณะนี้ ตรงด้านหน้าจะมีฟันหยักโดยรอบ ใช้สำหรับกดเข้าไปที่เนื้อ แล้วก็บิด จะเจ็บมาก ในระดับหนึ่ง
เวลาเลือกซื้อ เลือกแบบคมๆหน่อย จะใช้ได้ผลดีขึ้นครับ
comment49:จากการสืบค้นข้อมูลเบื้องต้น เอาชัวร์ใช้ตัวนี้ ยังไม่เคยมีผู้รอดชีวิตจากการยิงลำตัวเพียงนัดเดียว แต่ศพจะกระจายมาก ทำความสะอาดกันบาน...





คราวนี้เอาจริงแนะนำแบบซาดิสนิสๆนะ

ส่วนตัวให้ มีดพก แบบพับได้ อย่างดี คมกริบ ให้กับน้องสาวไว้ วางหัวนอน มือเหยียดเอื้อมถึง รู้ตำแหน่ง ฝึกเล่นให้คุ้นเคย รู้จักตัวมีด(ไม่ยาก) 
สามารถคลำเปิดได้ด้วยมือเดียว ตั้งสติ ขอเวลา4-5วินาที หยิบมีด พลิกมีดด้านที่ถนัดด้วยมือเดียว ดีดมีด กำด้ามให้แน่น
กระแทกสุดแรง กดให้สุดมือ เสียบชายโครง หรือ ลำคอ(ถ้ามีช่อง) ให้ใช้การแทงเท่านั้น อย่าเอามาฟัน การฟันถ้าแผลไม่ลึกล้มมันไม่ได้ 
แทงสุดมือ เสียบไม่ต้องนับแผล แลกไปเลย (ถ้าแผลลึกจะออกอาการตั้งแต่แผลแรก) จะให้ดีเสียบลึกแล้วบิด เลือดกระฉูดแน่นอน เป็นผี100%
เอาให้มันตาย ยังไงก็ไม่ติดคุกครับรับประกัน ที่ให้มีดพับไว้เผื่อพกออกข้างนอก แต่จริงๆ ยามวิกาลหลัง3ทุ่มก็ไม่ควรออกไปไหนแล้ว  

ถ้าใครไม่ต้องการพกมีดพับ ใช้งานยุ่งยาก ก็หาซื้อมีดใบตาย ให้ซื้อแบบดีๆแพงๆนะครับ ไม่เอามีดทำครัว หรือ ปอกผลไม้(มันหักงอง่าย)
คัตตงคัตเตอร์นี่ไปกันใหญ่ สร้างความเสียหายได้ไม่มากพอในครั้งเดียว 
มีดดีๆ มีดเทคติคอล ที่เขาออกแบบมาไว้ฆ่าคนนั่นแหละ แหลมคมมาก แข็งแรง ทนทาน กว่าจะหยุดได้ไม่สุดมีดก็ติดกระดูกนั่นแหละ   
ของแท้ของเทียมมีเกลื่อน ของเทียมก็ใช้ได้อยู่ ของแท้พอใช้ได้บางยี่ห้อ500ก็มี 
หรือ 1000 2000 3000 หรือ มีดเทพๆคนเล่นมีดเขาซื้อกัน 10,000+ นู้น(เกินความจำเป็น) เก็บตังค์ไว้ฉีดโบท๊อกซ์ดีกว่า

อารมณ์ประมาณนนี้


................
ประตูควรมีกลอนมือครับ ไอ้ลูกบิดนี่ถ้าทำไม่ดี เข้าง่ายมาก เงียบกริ๊บ กลอดมือ แข็งแรงกว่า ทำลายยาก งัดก็ต้องมีเสียง 

................
อุปกรณ์เสียงเตือนอะ เขาเรียกอะไรหว่า ที่เป็นเซ็นเซอร์ ถ้ามีอะไรผ่านมันจะดังอะ ก็น่าใช้ ที่พักดูแล้วเสี่ยง มีไว้ก็ดี อย่าให้มันประชิดตัว
มันเปิดประตูมามีเสียงดัง มันก็อาจจะตกใจผละหนีแล้วก็ได้ เราก็ตื่นด้วย วางที่ระเบียงก็ดี วางที่ประตูก็ได้เวลาเรานอน คุ้มแน่ถ้ามันช่วยคุณได้



แค่นี้...
comment49-1:มีมีดหรือปืนแล้วต้องใช้ให้เป็นนะครับของพวกนี้เพราะถ้าใช้ไม่เป็นอาจถูกปาดคอแทน และถ้ามีดหรือปืนดันไปอยู่ในมือผู้กระทำแทนตัวเราหละ... 

แนะนำกลุ่มอุปกรณ์ส่งเสียงมากกว่าครับ หรืออย่างมากก็ควรเป็นระเบิดแสงหรือระเบิดควันพอแค่นี้ก็สร้างความตกใจได้พอที่จะวิ่งหนีได้แล้วครับ
comment49-2:ถ้ามีดหรือปืน นอกจากจะมีโอกาสโดนแย่งไปแล้ว ยังอันตรายตรงที่ ทำให้คนร้าย-ผู้เสียหาย หมุนสลับกันได้ และโดยเฉพาะอย่างยิ่งถ้าคนร้ายกลายเป็นผู้เสียชีวิต

หลายปีก่อน แถว เพิ่มสิน สายไหม มีคนร้ายจี้ชิงทรัพย์ บังคับให้เอาโทรศัพท์ให้ เหยื่อเป็นรุ่นพี่เรียน ปวส ที่เดียวกับผมนี่แหละ มีปืนปากกา เลยเอามายิงคนร้ายเจ็บสาหัสไป 1 

ผลที่ตามมาคือ ถึงแม้ว่าโทรศัพท์ไม่ได้หาย แต่มันยิ่งกว่าหายครับ อ่วมเลย เสียทั้งเงิน ทั้งอนาคต
comment49-3:หลักการป้องกันตัวด้วยมีดที่ถูกต้องคือปาดครับ ไม่ใช่แทง ถ้าแทงไม่ถูกจุดสำคัญ หยุดคนร้ายไม่ได้ ดึงมีดออกมาไม่ได้ กลายเป็นอาวุธทำร้ายตัวเจ้าของเองแน่ ๆ แต่ถ้าเรียนรู้การใช้งาน ปาดตามหลักวิธีที่ถูกต้อง คนร้ายจะมีโอกาสแย่งมีดได้น้อยมาก นอกเสียจากว่าคนร้ายจะฝึกมาเหมือนกัน
comment50:บ้านที่ไทย
ติดกล้องวงจร แต่ในบ้าน  
เพราะหน้าบ้านมีหมา 2 ตัว


ตี 3 คืนหนึ่ง ได้ยินเสียงคนเดินบนหลังคา  เสียงเหยียบใบไม้ เราเลยยังไม่เปิดไฟ  แล้วหยุดเงียบๆ โทรหาตำรวจ 3 ชม ตำรวจไทย ยังไม่มา
ดีนะ บ้านติดรั้วแน่นหนา มากก จนแหกปากตะโกน มันวิ่งหนี แล้วก็ไม่เคยเจออีก  แถวบ้านโดนไปหลายบ้าน

จน 7 โมงตำรวจก็พึ่งจะมา
comment50-1:ทึ่งกับการทำงานของตำรวจไทย
comment51:คอนโด ระดับ 10 ล้าน มันยังเข้ามาได้เลยคุณ (เคยมีข่าวดัง) นับประสาอะไร    อันตรายจริงๆ   สาวๆ  คงต้องระมัดระวังมากขึ้น เซฟตี้ให้มาก
comment52:กระทู้นี้ดีมากๆค่ะ
comment53:บางทีก็แอบคิด ว่าต้องป้องกันขนาดไหนนะ ถึงจะปลอดภัยจริงๆ
comment53-1:ซื้อชุด iron mam
comment54:อย่าใส่ขาสั้น 
http://m.pantip.com/topic/34994494?
comment55:เคยทำหอ มีเรื่องแบบนี้เหมือนกัน
เคส1. กว่าจะรู้ คือ ผญ.ลงมาแจ้งว่า ห้องน้ำเป็นรูพรุนหลายรอยแล้ว ผญ.รู้ตัวเพราะว่า มองไปเห็นตาส่องอยู่ 
ผญ.ก็ออกไป

อีกเคส หื่นไม่ดูตาม้าตาเรือ  
มีสาววัยรุ่น หุ่นหน้าตาดี อยู่คนเดียวทั้งวันไม่ได้ทำงาน เราเจ้าของน่ะรู้ว่าเมียน้อยตำรวจ เช่าห้องใหญ่ตำรวจเอาไว้มารวมๆกันเวลาออกเวร
หื่นไม่รู้เรื่องเลย....

เรื่องเกิดที่ว่า ผญ.เห็นเงาตะคุ่มๆ ที่ประตูตอนกลางดึก เปิดออกไปดู เห็นหื่นกำลังก้มมองลอดประตู (ไม่เห็นขอให้ได้จินตนาการ)
ในห้องตำรวจเพียบบบบบบบบบบบบบบบบ กำลังคุยกันอยู่
ผญ.ร้องกรี๊ดตกใจ ตำรวจกรูกันเข้ามาจะกระทืบ ผญ.ห้ามไว้

(อันนี้เราได้รับฟังตอนไปคุยกันระหว่าง ตำรวจ ผญ. หื่น ) 
หื่นกลัวศาลเตี้ยมาก เราขอตัวไปละ ไม่ฟังต่อตกลงกันเอง
จำไม่ได้ว่าหื่นอ้างว่าอะไร  แต่ก็ให้ออกจากหอไป
comment56:กล้องแบบที่จขกท.บอก น่าจะปลอดภัยกว่าตาแมวนะคะ เคยได้ยินพวกตอกไขควงลงตาแมว ให้ทิ่มตาคนส่อง.......
comment57:ผมว่า "ปืนปลอม" ก็น่าสนใจ หยิบมาขู่ เลย มันจะไม่กล้าเข้าใกล้ หรือ หนีไปเลย

 (ในข่าว พอผู้ร้ายเข้ามาเดินสะดุด ของ เสียงดัง ผู้ตาย รู้สึกตัวตื่น ตกใจ ร้องเสียงดัง ผู้ร้ายจึงเข้ามาทำร้าย ถ้าตอนนั้น มีปืนปลอม หยิบมาขู่ หรือยิงขู่ไปสักนัด ตั้งแต่ ผู้ร้ายยังอยู่ห่างตัว น่าจะช่วยไล่ผู้ร้ายไปได้)

ถ้าได้ปืนปลอม ที่ ยิงมีเสียง ดังคล้ายๆ ของจริง ยิ่งเข้าท่า
ของที่ป้องกันผู้ร้ายเข้าใกล้ตัว น่าจะดีกว่าของที่รอ ประชิดตัว แล้วถึงใช้ได้ อย่าง สเปร์ยพริกไทย มีด ไม้ นะครับ
comment58:ขอบคุณมากเลย คงได้นำไปใช้ค่ะ : )
comment59:ห้องที่เป็นข่าว รู้สึกลูกบิดเสียด้วย 

ผู้หญิงตัวคนเดียว ยิ่งหน้าตาดี  อันดับแรกหาที่อยู่ให้ปลอดภัย 
ต่อมาก็ เรียนรู้อาวุธ ซื้ออุปกรณ์ป้องกันตัวติดไว้บ้างครับ  

ความสวยเหมือนเป็นทรัพย์ แต่ก็เป็นดาบสองคม ที่ผู้ชายรวมถึงผู้ร้ายจ้องมองอยู่ตลอด
comment60:ไม่เฉพาะผู้หญิง ผู้ชาย คนแก่ ใครก็ตามแต่ควรมีพกไว้ติดตัวนะ ขอบคุณสำหรับคำแนะนำมากๆ
comment61:เป็นประโยชน์มากๆเลย สมัยนี้พึ่งใครไม่ได้นอกจากพึ่งตัวเองแล้วหล่ะ
comment62:ภาพแรกมันเป็นภาพล้อเลียนเรื่อง Game of Throne นะครับ ผลิตภัณฑ์นี้ไม่มีขายจริงใน Ikea
comment63:คุณผู้หญิงทั้งหลาย ผมแนะนำให้ใช้ สเปรย์พริกไทยครับ สเปรย์พริกไทย เป็นอาวุธที่ใช้ป้องกันตัว ได้ผลมากกว่าใช้โจมตี เพราะเวลาเกิดเหตุการณ์ เหยื่อมักจะหันหน้าหนี คนร้ายมักจะหันหน้าเข้าหาเหยื่อ ถ้าคนร้ายใช้สเปรย์พริกไทยฉีดใส่เหยื่อซึ่งกำลังหันหน้าหนี จะไม่ได้ผลเท่าที่ควร แต่ถ้าเหยื่อฉีดสเปรย์พริกไทยใส่หน้าคนร้าย โดนเต็มๆ ครับ ทำให้ฉุน จามและหายใจไม่ออก และทำให้แสบตาด้วย 

วิธีใช้คือต้องซ่อนไว้ อย่าให้คนร้ายเห็น แล้วเอามาใช้เมื่อสบโอกาส เช่น ใส่ไว้ในกระเป๋ากางเกง และเอามาใช้หลังจากคนร้ายเข้าประชิดตัวแล้ว

หาซื้อได้ตาม คลองถม หรืองานมหกรรมสินค้าบางที่ ราคาหลักร้อยกลางๆ
comment63-1:สเปรย์พริกไทยมีโทษจำคุก 10 ปี ปรับเป็นล้าน
comment64:สเปรย์พริกไทย อีกเสียงครับ
(ดูคลิป)

แต่ถ้าคนร้ายมาหลายคน
อืม ชักไม่แน่ใจ คงต้องมีแผน2ด้วย
comment65:เห็นหลายท่านแนะนำเสปรย์พริกไทย คือ เราสงสัยเพราะเคยพยายามหามาใช้แล้ว เจอว่ามันผิด กม. ไทยอ่ะค่ะ (ในตอนนั้นนะ) 

คือ เราเดินทางคนเดียวบ่อยเคยโดนเดินตามบ่อยมาก ตอนนั้นนี่พึ่งตนเองจริงๆ หลบหลีกมาได้ทุกครั้ง มี 2 ครั้งที่โชคช่วย แต่เราคงไม่มีโชคบ่อยๆ ค่ะ ถ้าจะพกอาวุธก็กลัวจะเป็นดาบสองคมจริงๆ เลยสนใจสเปรย์ฯนี่แหละ แต่ก็พับแผนไปเพราะเจอเรื่อง กม. ถ้าใครมีข้อมูลใหม่รบกวนอัพเดตด้วยค่ะ
comment65-1:เอาพวกสีสเปรย์ หรือ ที่ฉีดตัวพวก AXE ก็ได้ครับ พวกนี้แสบตาเหมือนกันไม่ผิดกฎหมายด้วย + Electronic Alarm ดึงให้มีเสียงแล้วโยนลงหญ้าโจรจะได้ปิดไม่ได้

สเปรย์พริกไทยใช้ไม่เป็น หรืออยู่ใต้ลม พลาดขึ้นมาคนร้ายลากไปข่มขืนง่ายกว่าเดิม
comment66:รูปแรกแอบฮา
comment67:ถ้าสเปรย์พริกไทยผิดกฎหมายเราใช้ไบก้อนแทนเลยได้ไหมคะ คิดว่าจะพอเอาคนร้ายอยู่หรือเปล่า
comment68:ขอบคุณครับ
comment69:ขอบคุณมากค่ะ
comment70:ขอฝากไว้อย่างนึง สิ่งที่ควรพกไว้และนำมาใช้ให้มากที่สุดคือสติครับ  ตอนพูดคงง่ายตอนทำคงยาก เพราะถ้าใครเจอเหตุการณ์แบบนั้นก็คงถามหาสติกันได้ยาก  แต่ถ้าทำได้จะดีมากครับ มีสติแล้วพยายามหาทางเอาตัวรอดไว้ก่อน

ปล. อ่านข่าวแล้วก็เศร้า เพราะนี่ไม่ใช่ข่าวแรกและคิดว่าก็คงจะไม่ใช่ข่าวสุดท้าย  คนสมัยนี้ใจคอโหดเหี้ยมมาก
comment71:มีแล้วสองชิ้นในรายการที่ จขกท โพส หุหุ
comment72:ขอบคุณจขกทมากๆค่ะ กำลังจะไปอยู่หอคนเดียวด้วยเพราะต้องทำงานไกลบ้าน จะได้หาซื้อไว้ป้องกันตัว
comment73:จขกท เยี่ยมมากครับ เริ่มจากป้องกันตัวเองนี่แหละดีที่สุดแล้ว จะไปหวังพึ่งกระบวนการยุติธรรมบางประเทศก็คงยาก
comment74:ลิ่มขัดประตู ถ้าซื้อแบบยางหรือซิลิโคน
เกาะพื้นดีมาก ยิ่งพื้นกระเบื้องนะ คิดว่าหอทั้งหลายมักเป็นพื้นกระเบื้อง
คือมันจะขัดฝืดมาก 

สำหรับคนที่กลัวว่ามันจะเห็นปลายลิ่มขัดจากข้างนอก
ไม่เห็นนะ ดันมันเข้าไปจนมันแน่น เป็นระยะที่ปลายมันไม่โผล่พอดี
แต่ถ้าโผล่อาจจะต้องตัดตรงปลายหน่อย

มันขัดฝืดมากจริงๆ ต้องกระแทกกระตูอ่ะถึงจะหลุด 
กันได้ในระดับหนึ่งเลย ยิ่งใช้คู่กับไม้ยาวๆนั้นยิ่งดี

อีกอย่าง พกสเปรย์ฉีดเต่านั้นแหละ ติดตัวเลย
ถึงแม้บางคนจะใช้โรลออนเนอะ
เอาถูกๆ สารเคมีคุณภาพต่ำๆละดี

นกหวีด อันนี้แนะนำเลย ไม่ใช่แค่เรื่องความปลอดภัย
แต่ถ้าเกิดแผ่นดินไหว น้ำท่วม ติดอยู่ที่ไหน เป่าเลย
โรส ไททานิกก็รอดเพราะนกหวีด
comment75:ขอบคุณจ้า ขอนำไปเผยแพร่นะจ๊ะ
comment76:สมัยเราอยู่หอที่มีระเบียงหลังห้อง เปิดประตูออกไปได้ใช้ตากผ้า  เราเอาสายไฟเปลือยพันลูกบิดไว้ แล้วเสียบไฟไว้อย่างนั้นตอนนอน คือถ้ามีใครปีนเข้ามาระเบียงแล้วจะงัดลูกบิด ไฟจะดูดมันแน่นอน
comment76-1:ดีไม่เผลอลืมตัวโดนไฟดูดเอง
comment77:โหวตค่ะ กระทู้สาระดีมีประโยชน์
comment78:เครื่องช๊อตไฟฟ้า กับ เสปรย์พริกไทย นี่มันผิดกฎหมายเมืองไทยนี่หว่า แต่ต่างประเทศเขาใช้เป็นอาวุธป้องกันตัวได้
comment79:เป็นกระทู้ที่ดีมาก โหวต+ปักหมุด
comment80:เห็นด้วยมากกกกเลยค่ะ  ก่อนที่จะให้ใครมาคุ้มครองปกป้องเรา  เราต้องรุ้จักปกป้องตัวเองเป็นอันดับแรก  จขกท สุดยอดค่ะ
comment81:ผู้หญิงทุกคนต้องป้องกันตัวเองแล้ว โจรชั่วมันคงกระหยิ่มเตรียมพร้อมที่จะลงมืออีกเพียบ
ยิ่งรู้ว่าติดคุกไม่นาน แพ๊บๆ…..ออกมาข่มขืนได้อีก 
ส่วนนักข่มขืนมือใหม่ที่กำลังตัดสินใจว่าจะเลือกเส้นทางชั่วหรือไม่ กรณีจากข่าวคุณครูผู้น่าสงสารคงทำให้นักข่มขืน
ไม่เกรงกลัวความชั่ว หรือกลัวคุกตารางใดๆทั้งสิ้น คงมีอีกเพียบ
comment82:ผมว่าเดี๋ยวนี้ปีนเข้าหลังบ้านเยอะมาก
comment83:ลงทุนไปเลยครับ แท่งละ60.-เอง
comment84:กระทู้นี้มีประโยชน์มากค่ะ ขอบคุณ จขกท. ด้วย 
บางอันนี้เพิ่งรู้จัก (อย่างที่ยึดประตู เชยจัง5555)  

มาแชร์วิธีเลือกหอของเราบ้าง 

- เลือกหอที่มีตาแมว สำหรับเราต่อให้ห้องถูกและดี กว้าง อุปกรณ์ครบครันแค่ไหนถ้าไม่มีตาแมวก็จบกันค่ะ เราขี้ระแวง 
- เลือกหอที่มีเหล็กดัด (โชคดีที่หอเรามีมุ้งลวดแถวมาให้อีกชั้นด้วย ดูวิวก็ยังดูได้นะคะ ไม่ได้รู้สึกอึดอัดอะไร ขอปลอดภัยก่อน) 
- เลือกชั้นที่อยู่สูงขึ้นมาหน่อย อย่างชั้นที่ปีนง่ายๆเราไม่ค่อยอยู่ค่ะ โชคดีตรงหอเรามีลิฟท์ด้วย 
- เลือกห้องที่ไม่ติดกับเสาไฟฟ้าเกิน เมื่อราวปีที่แล้วเพิ่งมีข่างคนร้ายปีนเข้ามางัดห้องทางเสาไฟค่ะ แอบกลัว 

ที่เหลือก็ใช้วิธีป้องกันตัวแบบที่ จขกท.บอกมา 
เรามีความเห็นคล้าย จขกท. ว่าไม่อยากให้พกอะไรที่ดูเป็นอาวุธจริงๆจังๆ เพราะถ้าเกิดพลาดจะกลายมาเป็นอาวุธทำร้ายเราเอง 
แต่ส่วนตัวจะพกปากกา หรือกุญแจเอาไว้ใกล้ตัวตลอด เผื่อฉุกเฉิน เอาจริงๆจุดนั้นต่อให้กดหมายออกมาว่าทำแบบนี้เท่ากับทำร้ายเค้า 
หรือพกสเปรย์พริกไทยเท่ากับทำร้าย ขอป้องกันตัวไว้ก่อนล่ะค่ะ
comment85:กระทู้นี้มีประโยชน์มากเลยค่ะ
comment86:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment87:ยังมีเทคนิคพื้นฐานทางจิตวิทยาอีกครับ 

เช่น การเอารองเท้าหลายๆ แบบวางในที่ชั้นวาง   / การตากกางเกงในผู้ชาย



และถ้าเพื่อนบ้านถาม สิ่งที่ห้ามบอกคือ 

1. พักคนเดียว
2. ห้ามแจ้งด้วยว่าคืนไหนพักคนเดียว เช่ยคำถามที่ว่า  วันนี้ไม่มีคนมาพักเป็นเพื่อนหรือ เราก็ตอบกลับไปว่า เดี่ยวก็กลับมาอะไรก็ได้ 


โดยภาพรวมคือทำยังไงก็ได้ให้รู้สึกว่า ห้องพักหรือบ้าน ไม่ได้มีแค่คนเดียว
comment88:http://pantip.com/topic/35337991 เราตั้งกระทู้ไว้อยากให้ไปช่วยออกความคิดเห็น
comment88-1:ไปช่วยดันกระทู้มาแล้วนะคะ
comment89:ลืมไปอีกอัน รองเท้าผุ้ชาย กางเกงใน เสื้อผู้ชาย 
สองสามตัว สลับๆกันตาก อย่างน้อยก็น่าจะช่วยได้บ้าง
comment90:มีประโยชน์สำหรับเราที่อยู่หอคนเดียวมาก ขอบคุณมากค่ะ
comment91:การป้องกันเบื้องต้น ใช้วิธีการอำพรางอาจได้ผลเหมือนกันนะครับ เช่น ตอนเดินไปไหนมาไหน ใช้ hairy stockings (ถุงน่องชนิดมีขน) ชนิดที่หนุ่ม ๆ เห็นต้องรีบหลีกไกล ๆ กันเลย (ข้อเสียคืออาจมีแฟนช้าหรือหมดโอกาสไปเลย 5555)
comment92:อ่านแล้วรู้สึกกลัวเลยค่ะ นึกถึงตัวเองเมื่อก่อนอยู่หอพักคนเดียว ชั้นสองด้วย ไม่เคยล็อคกระจกระเบียงเลยทั้งเวลานอนและออกไปข้างนอก แล้วข้างหลังก็เป็นลานจอดรถ ป่ามืดๆทึบๆ มีราวสายไฟอยู่ข้างห้องพอดีใช้ไต่เป็นบันได้ง่ายมาก แถมห้องชั้นหนึ่งติดลูกกรงเอาไว้เป็นตัวที่ใช้ปีนได้ง่ายเข้าไปใหญ่ เพราะตัวเราเองปีนบ่อยเพราะชอบลืมกุญแจห้องเอาไว้ ตอนนั้นประมาทมาก ดีนะไม่มีใครมาคิดร้ายกับเรา T____T
comment93:คนที่อยู่บ้านคนเดียว นอกจากต้องตรวจดูประตูให้ดีแล้ว อย่าลืมสังเกตุ ฝ้าเพดาน บางที่คนร้ายมักชอบแอบตามฝ้ารอสบโอกาสแล้วมันค่อยลงมาจัดการเรา  เคยมีข่าวเมื่อหลายปีก่อน

อย่างตัวเราเองถ้าวันไหนเราอยู่คนเดียว ตอนอาบน้ำเราจะพกมีดปลายแหลมเข้าไปด้วย เวลาออกจากห้องน้ำจะถือมีดให้ปลายแหลมออกจากตัวทำท่าเหมือนจะแทงคน  เพราะบางทีกลัวมันจะดักหน้าห้องน้ำ แล้วผลักเราเข้าห้องน้ำ ถ้ามันโถมตัวมาเราก็สามารถแทงได้เลย  แต่ต้องถือให้แน่น กระชับมือ  แต่ต้องระวังว่าอาวุธของเราถ้าคนร้ายมันแย่งไปได้มันอาจกลับมาฆ่าเราแทน   ฉะนั้นประตู หน้าต่าง ฝ้าเพดานต้องตรวจดูให้แน่ใจก่อนว่าไม่มีใครแอบอยู่    กลับมาบ้านตรวจดูเลยค่ะ ใต้เตียง ในตู้ เปิดดูให้เป็นนิสัย  ยอมเสียเวลาหน่อยแต่ก็ดีกว่าเสี่ยงนะ  เดี๋ยวนี้ภัยมันใกล้ตัวมาก
comment94:ชื่นชมด้วยคน
แต่กรณีนกหวีด ตรงนี้เราแค่อยากบอกทุกคนว่าเราควรใส่ใจกันหน่อย
เพราะกรณีครู จากที่อ่าน ร้องตั้งสิบนาที(เรารู้สึกได้เลย ว่ารอความหวังว่าจะมีใครสักคนมาช่วย แต่สุดท้าย...)
เราเป็นผู้หญิง เราก็คงสองใจที่จะออกไปช่วย แต่ยังไงเราก็คงไปตามคนอื่นมา 
เราอยากบอกคุณผู้ชายว่าช่วยๆกันหน่อย(เราเคยโดนตอกกลับว่า ถ้าผมไปช่วย แล้วเค้าแทงผมตาย หรือมาล้างแค้นทีหลัง เจ้จะทำไงครับ เราได้แต่มองตาปริบๆ ก็เข้าใจเค้า อธิบายความรู้สึกไม่ถูก แต่ช่วยได้ก็ช่วยกันเนอะ)
comment95:ตอนอยู่ในอเมริกา เราเคยทำกุญแจห้องหายครั้งหนึ่ง เลยต้องสั่งซื้ออุปกรณ์ล็อคห้องมาใช้น่ะค่ะ
เคยสั่งซื้อมาใช้อยู่สองแบบ คือ

1. Addalock จะมีโลหะยื่นเข้าไปเสียบในรูข้างๆของกลอนประตู

เท่าที่เคยใช้คิดว่าใช้ได้ดี คนข้างนอกพลักประตูเข้ามาไม่ได้ เวลาจะถอดออกก็ไม่ยากมาก

กับอีกแบบที่เคยใช้คือ
2. DoorJammer 

เวลาใส่ต้องกะระยะให้พอดี แล้วขันเกลียว เวลาถอดออกก็ต้องขันเกลียวออก การใช้จะยุ่งยากกว่าตัวแรกบ้าง

ตอนหลังเราใช้แค่ตัวแรกอย่างเดียว แต่ตอนนี้ไม่ได้อยู่ในอเมริกาแล้วน่ะค่ะ เลยไม่ได้ใช้อีก
comment96:พวกอาวุธทุ่นแรง ต้องใช้เป็นและชำนาญนะ 
ถ้าสาว ๆ ใช้ไม่เป็นไม่ชำนาญไม่แนะนำให้ใช้ เพราะถ้าโดนย้อนศรกลับมา... เละ

สิ่งที่จำเป็นจริง ๆ สำหรับการอยู่คนเดียวคือ ความไม่ประมาท สติ และความกล้า
สมัยอยู่กทม. ตอนตี 1 ตี 2 เราเดินเล่นบ่อยไปค่ะ แต่ต้องไม่อยู่ในความประมาท
(ไม่แนะนำให้ทำตาม)
[Spoil] คลิกเพื่อดูข้อความที่ซ่อนไว้แต่พอกลับบ้านเราก็ไม่ทำนะ ... แถวนี้กลางคืน(แอบ)เถื่อน ไม่มีอาวุธมีสิทธิไปในนอนโลง
วันดีคืนดีเอาปืนไล่ยิงกันซะงั้น (ปีกว่า ๆ ที่ผ่านมาดีหน่อย สงบเงียบกว่าเดิมเยอะ)

ถ้าให้แนะนำอาวุธ เราแนะ ร่มพับ 
เลือกร่มพับที่หัวหนัก ๆ สะบัดออก(ไม่ต้องคลายเป็กติดร่ม) แล้วสามารถฟาดแรง ๆ ทีเดียว หัวคนก็แตกได้ (สมัยก่อนแรงเยอะพอควร)
แต่สาว ๆ ต้องกล้าทุบสุดแรงเกิดนะ ตีแปะ ๆ โจรมันไม่เจ็บหรอก 
และต้องมีสติพิจารณาด้วยว่าโจรมีอาวุธอะไรในมือ + ต้องมีแผนรับมือคร่าว ๆ ในใจ (คิดต้องไว ใจต้องนิ่ง)
คือ มีดกับร่ม ยังพอวัดกันได้ แต่ถ้าปืนกับร่ม... อันนี้... มันจะเอาอะไรก็ให้มันไปเถอะ 

ปล. ผู้หญิงอยู่คนเดียว ลงทุนในที่พักที่มีความปลอดภัยเป็นเรื่องที่สมควรที่สุด (แพงหน่อยก็จ่ายเถอะเพื่อชีวิตและทรัพย์สิน)
comment97:อ่านแล้วรู้สึกตัวเองอยู่ได้โดยไม่มีเหตุอะไรนี่บุญโขจริงๆ สมัยอยู่หอนี่ นอนเปิดประตูหลังห้องเลยอะ ประตูหน้าเวลาไปข้างนอกนี่กุญแจไขกิ๊กจบ ไม่มีสายยูคล้องประตูมันเสียคล้องไม่ได้ แล้วก็ไปเรียน แต่แปลกนะห้องตรงข้ามเราล็อคแน่นหนาแต่โดนงัดประจำ เราดันรอด ตอนนั้นไม่คิดอะไรเลยนอกจากไม่มีไรหรอก รู้จักกันทั้งนั้นใครจะกล้า ประมาทมากๆ พอตอนย้ายกลับบ้านนี่ข้างบ้านโดนงัดโดนขโมยของ โมเมนต์โดนที่อยู่กทม นี่แวบขึ้นมาเลย ทำไมกรูประมาทชีวิตได้ขนาดนั้นเนี่ย
comment98:ที่บ้านใช้ตัวนี้ห้อยเป็นพวงกุญแจครับ
เสียงหวอดังสะใจดีเผื่อมีเหตุฉุกเฉิน
comment98-1:ซื้อที่ไหนคะ  น่าสนใจ  ในโฮมโปรจะมีไหม
comment98-2:มีจ้า แถวๆ อุปกรณ์ Safety
comment99:ดิฉันชอบกระทู้นี้จริงๆ เราควรป้องกันดูแลตัวเองก่อนดีไหม ภัยมันมาหลายรูปแบบมาก โลกสมัยนี้อยู่ยาก คนวิปริต สื่อต่างๆมันยั่วยุเสียเหลือเกิน คนมันก็เลยขาดความยับยั้งชั่งใจ พอเกิดเรื่องก็แก้ปัญหาที่ปลายเหตุ โดยเอาโทษประหารมาใช้ แต่คนตายจะฟื้นไหม ยิ่งเพิ่มโทษ คนก็จะหลีกเลี่ยง ฆ่าปิดปากซะเลย 

ถ้ามีลูกสาว... จะให้ไปเรียนชกมวย เรียนคาราเต้ สอนเรื่องการป้องกันตัวเอง นอกเหนือจากสิ่งที่ จขกท. กรุณานำมาแบ่งปันด้านบน
comment100:แถวบ้านเราจะหนักไปทางขโมย  ถ้ำมอง ซึ่งเราพกมีดคัตเตอร์อันเล็กค่ะ เนื่องจากงานที่ทำได้ใช้บ่อย เลยรู้สึกว่าถนัดมือที่สุด วันไหนกลับดึกต้องเดินเข้าบ้านมืดๆ จะกำคัตเตอร์ไว้ในกระเป๋าสะพาย อีกมือก็จะคุยโทรศัพท์ค่ะ พยายามบอกปลายสายว่า เออถึงบ้านละนะ กำลังเข้าบ้านนะ อะไรแบบนี้  ส่วนที่บ้าน คุณแม่ติดเหล็กดัดทั้งบ้านเลยค่ะ
comment101:โห มีแต่ของเจ๋งๆ น่าลองทั้งนั้นเลยค่ะ
comment102:เราเอามีดหั่นกระดูกอันยาวเป็นฟุตไว้ใต้หมอนอ่ะ กะแบบเผื่อได้แทงหมุนแล้วดึง กะทีเดียวพอ ซ้อมหมุนข้อมือทุกวัน

อยู่คนเดียวเลี้ยงหมาก็ดีนะ มีไรมันเห่าก่อนเลย อ่าเอาหมาไว้ในห้องพักหรือบ้านนะ ไว้นอกบ้านเดี๋ยวโดนยาเบื่อก่อนเห่า 

สำคัญคือตัวเองต้องระมัดระวังดูกุญแจล๊อกให้ดีทุกครั้ง ติดไรเพิ่มก็เพิ่มไปแต่อย่าลืมล๊อกก็พอ 

อ้อ อย่าเสียบกุญแจคาหน้าห้องพัก เราเคยลืมสมัยอยู่หอโชคดีมีผู้หญิงห้องข้างๆมาเคาะบอก เราเองก็เคยเคาะบอกคนอื่นเหมือนกัน 

เห็นอะไรผิดปกติก็ช่วยๆกันนะ เราเห็นผู้หญิงติดกระดุมไม่ดี หรือลืมรูดซิบ เราก็กระซิบบอกตลอดเลย กลัวพวกโรคจิตมันเห็นละจะทำร้ายกัน
comment103:ขอบคุณมากค่ะ มีหลายแบบเลยที่เราสนใจ
comment104:หากที่แนะนำมาทั้งหมด ยังถูกข้าศึกโจมตีทลายเข้าไปได้ ด่านสุดท้ายต้องเจอนี่!!



และเท่าที่ทราบมา โจรไม่สามารถเอาออกได้ด้วยตัวเองด้วย ต้องให้แพทย์ออกให้เท่านั้น
ซึ่งก็คงหนีไม่พ้นตารางอย่างแน่นอน ว่าแต่ในไทยคงหาซื้อยากอยู่นะ และอันละเท่าไหร่หว่า

แต่อยากแนะนำอีกอย่าง การที่คุณสาวๆ แต่งกายมิดชิดไม่ล่อแหลม ก็ช่วยลดความเสี่ยง
ไปได้ครึ่งหนึ่งแล้วนะ ในความรู้สึกส่วนตัว

http://he.upyim.com/498/
comment104-1:อันนี้เด็ดมาก ไทยมีขายไหมหนอ
comment104-2:คนร้ายตัวติดกับเหยื่อจะไม่อันตรายกว่าเหรอครับ เพิ่มโอกาศโดนทำร้ายมากกว่าเดิมอีก
comment105:แม้แต่นิ้วมือ ก็ยังไม่กล้าเข้าใกล้เลย กลัวมันจะงับนิ้วหายเบยย
comment106:https://www.youtube.com/watch?v=TcO30SYAGYQ   ไปเจออันนี้มา  สเปรย์พริกป่น ทำไม่ยาก
น่าทำดู  ราคาถูก หาอุปกรณ์ไม่ยากด้วยค่ะ
comment107:นกหวีด เสียงโหดดดมาก บอกเลย.....

ถ้าเป่าเข้าตรงหน้านี่ แก้วหูแตกได้เลยทีเดียว 
(ขนาดเป่าเอง ยังหูอื้อ แต่คนข้างๆไม่เป็นอะไร)
comment108:บ้านเรา ถ้าใช้นกหวีด มันจะได้ผลไหมคะ
comment108-1:นกหวีดที่เอามาให้ดู ถ้าเป่าใกล้ๆหูหูตึงได้เลยนะครับ ดังแบบไกลเป็นกิโลถ้าเป่าในที่แจ้ง
comment108-2:โหเจ๋งเลยค่ะ ที่เราสงสัยคือบ้านเราเป่านกหวีดคนจะคิดว่าขอความช่วยเหลือกันหรือเปล่าน่ะค่ะ
comment109:ที่สำคัญมากๆอีกอย่าง 
อยากให้เป็นมิตรกับข้างบ้าน ข้างห้อง รปภ แม่บ้าน 
ผูกมิตรไว้บ้างสำหรับคนที่ไม่เคยใส่ใจตรงนี้

รวมถึง เวลาที่ได้ยินเสียงร้อง ขอความช่วยเหลือ 
หรือเสียงร้องผิดปรกติ 
>>>> อย่าคิดแค่ เรื่องผัวเมีย  เรื่องของคนอื่น <<<<
อย่างน้อยการที่คุณไปกดกริ่ง บอกว่าตำรวจมา 
หรือช่วยแจ้ง รปภ อะไรก็ตาม นั่นอาจช่วยชีวิตคนที่ตกอยู่ในอันตรายได้ 


>>>>>เราเห็นเยอะนะ  หลายกรณี 
ขนาดทะเลาะกันดังมาก ฆ่าผู้หญิง จุดไฟเผาจนเค้าตาย
ตำรวจสอบถามข้างห้อง  ข้างๆห้องบอก  ได้ยินเสียงแต่ไม่กล้ายุ่ง
  เอ้ยยย ไม่ใช่ละ ....

ตามท้องถนนเหมือนกัน ผู้ชายลากผู้หญิงขึ้นรถ  
คนตีกัน (อย่างดูข่าวเมื่อวาน ช ไทย 2 คนรุมกระทืบ ช ต่างชาติ ) 
คนต่างชาติหนีๆ แล้วมาหยุดข้างร้านนึง
 ผู้หญิงเจ้าของร้าน ออกมา 
แทนที่จะบอกว่าพอ หรือรีบแจ้งตำรวจ 
หรือทำอะไรที่ช่วยคนโดนรุมบ้าง

กลับตะโกนบอก ไปไกลๆหน่อย มีเด็กนอน 
จน ช. ไทย สองคนลาก คนต่างชาติขึ้นรถไป
เอ้ยยยย ..... ไม่ใช่อีกละ ><

อย่ามองว่าเป็นเรื่องคนอื่น  จะผัวจะเมียก็ไม่มีสิทธิ์จะใช้ความรุนแรงต่อกันนะคะ

เราเคยเผือก เพราะเห็นผู้ชายทะเลาะกับผู้หญิงคนนึงเสียงดัง 
ผู้หญิงกรี๊ดๆ ในขณะที่ผู้ชายลากขึ้นรถ 
เราเดินไปถามเป็นอะไรรึเปล่า (รปภ ไปด้วย) 
เพื่อนผู้หญิงของทั้งคู่ อยู่ในเหตุการณ์บอก เค้าแฟนกันค่ะ 
เราเลยบอก จะเป็นอะไรกันก็เถอะ ถ้าคุยกันเงียบๆในบ้าน ในห้อง
โอเค เราถือว่านั่นพื้นที่ส่วนตัว แต่ถ้าลากกันมากลางถนน หรือเสียงดังผิดปรกติเมื่อไหร่
      เราถือเป็นเรื่องส่วนรวมค่ะ
comment110:ขอบคุณสำหรับข้อมูลครับ มีประโยชน์ดีมากๆเลย จะได้บอกคนใกล้ๆตัว ให้เค้าได้อ่านไว้
comment111:ถ้าไม่มีอุปกรณ์ใดๆเลย แนะนำให้ อ้วกออกมาเลยครับ ให้เลอะเทอะที่สุดเลยครับ 

เชื่อผมสิ ...
comment112:💪💪💪🖒👏
comment113:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment114:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment115:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment116:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

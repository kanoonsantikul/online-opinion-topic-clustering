title:ฝากถึงลานจอดรถชั้น Ladies ที่ห้างสรรพสินค้าต่างๆ
comment:ปกติเราเป็นคนนึงที่มักจะใช้บริการลานจอดรถชั้นเลดี้ที่ห้างต่างๆเป็นประจำ 
เพราะดูมีการกวดขันผู้เข้าจอดต้องเป็นผู้หญิงรวมถึงผู้โดยสารที่นั่งมา
การอำนวยความสะดวกต่างๆ เช่น รปภ ผู้หญิง และการอยู่ชั้นที่ไม่สูงนัก
ทำให้รู้สึกว่าประทับใจและสบายใจที่จอดชั้นนี้ และคิดว่าผู้หญิงหลายๆคนก็รู้สึกเหมือนกันว่า
อืมจอดชั้นนี้นะรู้สึกปลอดภัยในระดับนึงเวลาที่ต้องทำธุระที่ห้างเวลามืดๆ

แต่เมื่อวันที่ 31 ธันวาคมที่ผ่านมา ได้ไปใช้บริการที่ห้าง C..T.. สาขาที่ค่อนข้างใหญ่โต แถวบางใหญ่
ระหว่างที่ขึ้นรถเสร็จแล้วกำลังจัดของเตรียมออก ก็พบว่า..

รถฝั่งตรงข้ามเราถึง 2 คันติดๆกัน มีผู้ชายขับออกไป ถ้าดูจากรูปจะเห็นว่า
รถทั้ง 2 คันนั้นมีผู้ชาย 3 คนผู้หญิง 1 คนทั้ง 2 คัน และผู้ชายก็เป็นคนขับออกไปทั้ง 2 คัน


คำถามคือ ตอนเข้าทางห้างไม่ได้ตรวจสอบหรอว่า มีแต่คนขับผู้หญิงและผู้โดยสารผู้หญิงเท่านั้นที่เข้าได้
หรือคนเหล่านี้ ใช้ช่องโหว่ในการเอารัดเอาเปรียบโดยการให้ผู้ชายลงที่หน้าห้างและให้ผู้หญิงขับขึ้นไปคนเดียว
หรือถ้าจะคิดในแง่ดีคือเค้าอาจจะมานัดพบกันที่ห้างแล้วไปด้วยกัน (ก็ได้มั้ง) แต่คือ 2 คันติดกันมันก็อดคิดไม่ได้

แต่ยังไงก็แล้วแต่ สิ่งที่รู้สึกต่างจากเดิมคือมันไม่ได้ปลอดภัยอย่างที่คิดอีกแล้ว ถึงแม้ว่าเราจะต้องระมัดระวังตัวเองอยู่แล้ว
แต่ก็เชื่อว่าผู้หญิงหลายๆคนรู้สึกอุ่นใจที่มาจอดชั้นนี้ แต่ตอนนี้ไม่รู้สึกแบบนั้นแล้ว

คำถามต่อมาคือ แล้วเรื่องความปลอดภัยจะยังไงต่อ ถ้าผู้ชายสามารถมาขับออกไปยังไงก็ได้แบบนี้แล้วก็มากัน 3 คนด้วย
หากเกิดเหตุอะไรที่ไม่คาดคิด จะทำอะไรได้บ้าง ในเมื่อผู้ใช้รถคันอื่นๆในชั้นนี้เป็นผู้หญิง และรปภ ทุกคนในชั้นนี้ก็เป็นผู้หญิง
ถ้ามีเหตุเกิดขึ้น บอกเลยว่าเอาไม่อยู่ สู้แรงไม่ได้แน่ๆ ดูอันตรายทั้งผู้ที่มาจอดในชั้นนี้เองและรปภ ของห้างด้วยเช่นกัน

ดังนั้นแล้วจึงอยากจะฝากถึงบุคคล 3 กลุ่มคือ
1.ห้างสรรพสินค้า นอกจากตรวจขาเข้าแล้วอยากให้ตรวจขาออกด้วย ซึ่งมันใช้เวลาไม่นาน ที่จะส่องเข้าไปในรถ
หรือให้เปิดกระจกเพื่อตรวจสอบ ถ้าหากมีเหตุแบบนี้เกิดขึ้น อยากให้มีการปรับ หรือจดเลขทะเบียนไว้ 
เพื่อความปลอดภัยหากเกิดเหตุไม่คาดคิดตามหลัง ทั้งลูกค้าผู้หญิงที่มาใช้บริการ
และความปลอดภัยของ รปภ ของทางห้างเอง เพราะหากมีเหตุวิวาทกันบอกเลยว่าสู้แรงผู้ชายไม่ได้แน่ๆ

2.คนที่ใช้ช่องโหว่ในการหย่อนคุณผู้ชายหน้าห้างเพื่อที่ต้องการขับมาจอดในชั้นนี้ รบกวน ขับออกไปและรับที่หน้าห้างเหมือนตอนมา
อย่าเอาเปรียบผู้หญิงด้วยกัน ด้วยวิธีนี้เลย ผู้หญิงบางคนก็ขับรถไม่แข็ง การได้จอดที่ชั้นไม่สูงมากก็นับว่าเป็นเรื่องที่ดี

3.ฝากถึงผู้หญิงด้วยกัน ซึ่งเราคิดว่ามีคนคิดแบบเราแน่ว่าจอดชั้นนี้แล้วรู้สึกสบายใจในระดับนึง แต่ตอนนี้ไม่รู้สึกแบบนั้นอีกแล้ว
คันที่จอดข้างๆคุณ อาจจะไม่ได้มีแต่ผู้หญิงก็ได้

ในเมื่อชั้นนี้ทำมาเพื่ออำนวยความสะดวกให้กับผู้หญิง เช่น ความปลอดภัย ความสบายใจเวลามาใช้บริการถึงมืด หรือช่องจอดที่กว้างขึ้น
หรือการทำชั้นที่ไม่สูงมากเพราะผู้หญิงหลายๆคนก็ขับรถไม่เก่ง หรือคุณแม่เลี้ยงเดี่ยวที่จำเป็นต้องพาลูกๆมาธุระที่ห้าง 

ดังนั้นผู้หญิงด้วยกันที่มีผู้ชายมาด้วย ช่วยกันขับรถได้ ช่วยกันดูทางได้ ช่วยกันหิ้วของได้ อย่าเอาเปรียบผู้หญิงด้วยกันด้วยวิธีนี้เลยค่ะ
comment1:ผมเป็นคนนึงที่ไม่เห็นด้วยกับ เลดี้โซน เป็นอย่างมาก ไม่ว่าจะห้างอื่นหรือห้างนี้ก็ตาม เป็นการเอารัดเอาเปรียบคนอื่น ..... โดย ที่จอดเลดี่ 1 ชั้น ว่างงง แต่ ชั้นอื่นเต็มต้องวนหาที่จอด งั้นทำไม ไม่ทาน แมนโซนบ้สงล่ะ ห้ามเลดี้เข้าเลย จะได้มีที่จอดเสมอกัน. ทุกวันนี้หาที่จอดก็ยากแล้วเห็นเลดี้ว่าวแต่ก็จอดไม่ได้ ...เพลีย

ปล. ความเสมอภาคอยู่ที่ไหน
comment1-1:เอาจริงๆ ผมไม่เคยเห็น โซน เลดี้ ว่างเลยครับ   เพราะปกติแล้ว ก็เห็น ผู้ชายขับมา แล้วก็ลงชั้นอื่น แล้ว ก็เปลี่ยนให้ เลดี้ก็วนมาจอดชั้น เลดี้
comment1-2:เห็นด้วยครับ ทำไมถึงไม่มีชั้นของผู้ชายบ้าง
comment1-3:+1 ไม่ควรมี ladies zone เพราะเป็นการแบ่งแยก พอเรื่องอื่นก็บอกว่าผู้หญิงต้องเท่าเทียมกับผู้ชาย

เปลี่ยนเป็นเพิ่มรปภ.ดีกว่า
comment1-4:เลดี้โซน นี่หล่ะสบายเลย

เป็นการคัดกรองเหยื่อแล้ว.....สตรี มาคนเดียว สบายๆ
comment1-5:ใช่เลย 555
comment1-6:เห็นเลดี้ว่าว
comment1-7:ใช่เลยครับเลดี้โซนห้างใกล้บ้านกว้าง 10ลอค จอดได้เกือบห้าสิบคันผมวนไปวนมาจนไม่รู้จะวนยังไง

แถมเคยไปกับแม่ แม่ก็ยืนยันนี้ลูกชายชั้นนนนนนน จอดไม่ได้😂 เป็นไอเดียกั้นโซนนิ่งที่ตลก
comment1-8:ความคิดเห็นที่ 1-1 
นั่นแหละครับ ผมว่ากรณีเดียวกับที่ จขกท โพสเลย เพราะทั้ง2คันมีผู้หญิง1คน สงสัยจะจอดส่งผู้ชายไว้ชั้นอื่นขากลับถึงได้มีผู้ชายมาขับออกไป
comment1-9:พอเสียเปรียบ..ขอความเท่าเทียม  พอได้เปรียบ..ขอความเห็นใจ
comment1-10:เพศชายหลายเป็นเพศที่อ่อนแอบอบบางลงขนาดนี้แล้วหรือ

ได้ๆวันหลังแสดงตัวกับพนักงานจอดรถเลย ...บอกเขาว่าเป็นผู้ชายบอบบาง ต้องการการปกป้องถนุถนอมเป็นพิเศษไรเงี้ย

เขาคงให้จอดได้
comment1-11:1-10
ไม่ใช่เรื่องซักนิด
comment1-12:เห็นด้วยนะคะ ที่ไม่น่ามีชั้นเลดี้โซน มันเหมือนเอาเปรียบผู้ชายและคนอื่นอยู่

ถ้าจะบอกว่าผู้หญิงนั้นกลัวอันตราย ภัยร้ายอันตรายสมัยนี้กับผู้หญิงด้วยกันก็ควรกลัว

จะแยกเพศแบ่งเพื่อ
ไหนไหนผู้หญิงบางคนก็ชอบเอาเรื่องสิทธิเท่าเทียมผู้ชายมาอ้างอยู่แล้ว เรื่องแบบนี้ผู้หญิงก็ควรทำให้เท่าเทียมผู้ชายเช่นกันสิ ไม่แฟร์เลย
comment1-13:นั่นสิครับ ผมนี่งงเลย ผญบางคนชอบออกมาเรียกร้องสิทธิความเท่าเทียมกัน แต่แบบนี้มันเรียกว่าเท่าเทียมกันแล้วหรอ
comment2:เรื่องพวกนี้ จัดการยากมากครับ  มันอยู่ที่สามัญสำนึกล้วนๆ เลยครับ
บางครั้ง เรื่องดีๆ มันดันมาอยู่ใน สังคมแย่ๆ จากเรื่องดีๆ ก็เลยเป็นเรื่องแย่ๆ
comment3:ยกเลิกไปเถอะ เลดี้โซน
comment3-1:+1
comment3-2:+1000
comment3-3:+1001
comment3-4:=2002
comment3-5:<2017
comment4:เขาอาจจะต้องการแสดงให้เห็นถึงความเสมอภาคทางเพศแบบที่เฟมินิสต์ชอบออกมาเรียกร้องก็ได้
comment5:เห็นหลายครั้ง

ที่ผู้ชายลงรถ

ให้ผู้หญิง

เข้าไปจอด
comment6:เฉยๆกับเลดี้โซนนะคะ เพราะไม่ได้รู้สึกว่าปลอดภัยอะไรเป็นพิเศษเลยค่ะ 

ยกเลิกไปก็ดีนะ ไม่ว่าจะเลดี้โซน ซูเปอร์คาร์ เปลืองที่ชมัดค่ะ
comment6-1:ที่จอดเฉพาะ supercar มีต่อเถอะครับ ผมไม่อยากเอาโตโยต้าเก่าๆผมถอยเข้าซองตอนที่มี เฟอรารี่กับลัมโบกีนี่จอดข้างๆ
comment6-2:6-1   
555 จริง ไม่อยากอยู่ดีๆก็มีหนี้ท่วมหัว
comment6-3:6-1 นึกถึงตอนไปจอดโซน velvet parking ที่ห้างนึง 
แบบตอนกลับออกมา เพื่อนบอก แกกล้ามากกก 
หันซ้ายหันขวา มีแต่รถราคาสามล้านขึ้น ซูเปอร์คาร์ก็มีไม่ไกล 
เพื่อนบอกช่างกล้าาาาา 

ตอนเปิดประตูรถนี่บอกเพื่อน เปิดดีดี๊ เปิดระวังหน่อยยย 555
comment6-4:อย่าเอาซุปเปอร์คาออกเลยครับ😂
เจอเบนซ์จอดอยู่ช่องธรรมดา มีว่างข้างๆแคบพอเข้าได้ผมยังขับผ่านเลย ถ้าเฟอรารี่มาจอดผมคงไปจอดข้างนอกแล้วเดินเข้ามาอะ
comment6-5:ถ้าเอาซุปเปอร์คาร์ออก เกรงว่าจะไม่ปลอดภัยต่อกระเป๋าตังนะคะ 😂😂😂
comment6-6:ถอยพลาดมา ขูดหรือชน จ่ายอานเลยครับ
comment7:ปล่อยวางบ้างเถอะ...ยกเลิกไปเลย ให้ไปวนหาที่จอดให้เข็ด
comment8:ถ้าเป็นเรื่องความปลอดภัย ผมกลับมองว่าห้างควรจะกำหนดไปเลยว่า ถ้าจอดยาวดึกๆ ให้ย้ายชั้นนี้ชั้นนั้นนะ จะมี รปภ ประจำ โดยไม่ต้องเกี่ยงเพศ ส่วนเรื่องเอาเปรียบกัน บอกเลยว่าอยู่ที่ความเคารพกฎล้วนๆ ระบบดีแค่ไหนก็ป้องกันคนเอาเปรียบสวมรอยไม่ได้หรอก
comment9:ผมไม่เห็นว่ามันจะปลอดภัยเพิ่มขึ้นยังไง

ส่วนตัว มองว่าเป็นการอำนวยความสะดวก หาที่จอดง่ายมากกว่า
comment9-1:ผมก็คิดว่า จุดประสงค์ของห้างคือ อำนวยความสะดวกให้จอดง่ายๆ

มากกว่าเรื่องความปลอดภัยนะครับ

เรื่องปลอดภัยนี่ ระวังกันเอาเองครับ โซนไหนก็ไม่ต่างกันหรอกครับ
comment10:ไม่เห็นด้วยกับการมีเลดี้โซน เผลอๆอันตรายกว่าชั้นอื่นๆ เพราะทั้งชั้นมีแต่ผู้หญิง รปภ.ก็ผู้หญิง ลงมือง่ายกว่าโซนที่มีผู้ชายปะปน

แปลกที่สังคมมองว่าผู้ชายจะเป็นอาชญากร

ผู้หญิงก็เป็นได้เช่นกัน ถึงได้มีนักโทษผู้หญิงเต็มเรือนจำ

ถ้าเปลี่ยนเป็นโซนผู้พิการ จะเหมาะสมกว่า

หรือเปลี่ยนเป็นโซนเร่งด่วน สำหรับผู้ที่จอดไม่นาน ถ้าจอดนานคิดค่าบริการแพงขึ้นเท่าตัว
comment10-1:+1 ให้ คห. นี้ 
เราเป็นคนนึงที่ไม่เคยคิดจะไปจอดเลดี้โซนเลยค่ะ
ห่วงความปลอดภัยตัวเอง 
ชั้นมันบอกชื่อเลยว่า"เลดี้"
 มิจฉาชีพยิ้มเลย รู้เลยคันนี้ ญ ขับมา
comment10-2:เออน่าจะมีโซนเร่งด่วนบ้างนะ

แบบจอดไม่เกินชั่วโมงคิดแค่ 20 บาท

ถ้าเกิน 1 ชั่วโมง เหมาไปเลย 100 บาท
เกิน 2 ชั่วโมงเหมาไปเลย 300 บาท
เกิน 3 ชั่วโมงเหมาไปเลย 500 บาท
เกิน 5 ชั่วโมงขึ้นไปเหมา 1,000 ไปเลย
comment10-3:ผมว่าน้อยไปนะครับ

แบบนี้พวกเศรษฐียิ้มเลย

น่าจะคิดแบบนี้

จอดได้แค่ครึ่งชั่วโมงเท่านั้น

ครึ่งชั่วโมงแรก 100 บาท
ตั้งแต่ 31-59 นาที คิดนาทีละ 5 บาท
1 ชั่วโมง 1000 บาท
2 ชั่วโมง 2000 บาท
3 ชั่วโมงขึ้นไป 5000 บาท
comment11:จะเอาอะไรกับ lady zone
ช่องจอดคนพิการตามห้างต่างๆ เห็นแต่คนปกติ แต่สมองพิการจอดซะส่วนมาก
comment11-1:อันนี้ บางทีผมก็ไม่เห็นด้วยนะ
เพราะ เราก็ไม่รู้หรอก ตอนที่เราเห็น คือ รถมันจอดไปแล้ว จริงๆ อาจจะมีคนพิการจริงๆ ขับมาจอดก็ได้ หนิครับ

หูหนวก เป็นใบ้ ขาซ้ายขาด  เรียกว่า พิการ ใช่หรือเปล่าครับ 

ปล. ตอนนี้ คนอ้วน ก็ เป็นตนพิการ นะ ฮาๆๆ
comment11-2:ที่จอดรถสำหรับคนพิการเขาจะมีเครื่องหมายวีลแชร์หมายถึงว่าให้คนแก่หรือคนพิการประเภทที่ต้องใช้วีลแชร์ใช้บริการนะคะ โดยเขาจะมีช่องว่างสำหรับจอดรถที่กว้างกว่าที่จอดรถธรรมดาเพื่อให้ยกวิลแชร์ขึ้นลงได้  ส่วนตัวเราคิดว่าคนที่พิการเป็นใบ้หรือหูหนวกไม่ได้นั่งวีลแชร์ก็ไม่น่าจะใช้โซนนี้นะคะ
comment11-3:เจอที่จอดรถคนพิการ ถ้าจอดตามปกติจริงๆจะจอดได้2คัน แต่เข้าไปจอดเบียดกัน 3 คัน
comment11-4:คนไทยเรียกที่จอดคนพิการ แต่ที่ถูกน่าจะเรียกที่จอดสำหรับผู้ใช้วีลแชร์
ซึ่งหมายความว่าถึงจะไม่พิการแต่ถ้าใช้วีลแชร์ เช่น มีผู้สูงอายุ ก็ควรมีสิทธิจอด

กลับกัน ถ้าเป็นความพิการที่ไม่ต้องใช้วีลแชร์ เช่น หูหนวก ตาบอด ทองแดง ก็ไม่ควรมาจอด
comment11-5:วันนั้นเจอเต็มๆ ขับมาจอดอย่างไว ลงมามือขาครบ ผมนี้ไม่กล้ามองเลย อายแทน
comment12:lady zone มันเป็นการตลาดน่ะ  อย่าคิดมาก
comment13:เค้าอาจจะกลับด้วยกันก็ได้นะ
comment14:บางอย่างเอามาใช้กับเมืองไทยก็ไม่เวิร์ก จำได้ว่าเมื่อก่อนมีเลดี้บัส รถเมล์เฉพาะผู้หญิงด้วย แต่ก็ต้องยกเลิกไป
comment15:เราเป็นผู้หญิงขับรถคนเดียว ไม่เคยไปจอดที่ Lady Zone เลย.  เราเอาสะดวกเข้าว่าอ่ะ. ชั้นไหนว่างจอดเลย. ไม่สนใจว่าจะ Lady  หรือเปล่า
comment16:เข้าใจนะคะ กับหลายๆคนที่มองว่าต้องเท่าเทียมบ้าง ไม่ควรมีโซนนี้บ้าง

แต่ถ้ามองว่านี่คือพื้นที่ที่ทางห้างจัดสรรมาให้ตามสิทธิก็ควรต้องเคารพหน้าที่ของตัวเองรึป่าวคะ
ถ้าห้างไหนที่ไม่มีจัดพื้นที่ให้ก็ไม่ได้ไปเรียกร้องอะไร

จุดประสงค์คือเราไม่ได้มองว่าผู้ชายเป็นอาชญากรนะคะอย่าเข้าใจผิด
แต่ถ้ากรณีที่วิวาทหรือมีเรื่องกัน แรงผู้หญิงสู้ไม่ได้อยู่แล้ว

ถ้ามองเรื่องความเสมอภาค โอเคโซนนี้ไม่ต้องมีก็ได้หรอกค่ะ
แต่ถ้าเค้ามีอาจจะด้วยเหตุผลทางการตลาด หรืออะไรสักอย่าง ก็ควรจะต้องเคารพรึป่าว
แล้วถ้าพูดถึงกระทู้นี้ เราไม่ได้เรียกร้องหาสิทธิอื่นๆ ว่าเป็นผู้หญิงแล้วจะต้องได้
แต่พูดถึงสิทธิ์ที่ได้อยู่แล้ว แต่โดนเอาเปรียบมากกว่านะคะ

สุดท้ายแล้วมันก็แค่เรื่องของการเคารพกฎกติกาเท่านั้นเองไม่เกี่ยวว่าเป็นผู้หญิงหรือผู้ชายเลย
ถ้าเปลี่ยนเนื้อหาเป็นการจอดรถในที่ห้ามจอด เนื้อหาก็คงไม่ออกทะเลกลายเป็นปัญหาความเท่าเทียมของผู้หญิงหรือผู้ชายเลย

จากกระทู้นี้ก็คงเข้าใจแล้วว่ามีผู้ชายไม่น้อยเลยที่รู้สึกแย่กับการมีเลดี้โซนเนื่องด้วยความเสมอภาค
จริงๆอย่างรถเมลล์หรือ BTS ก็คิดนะว่าอย่างที่นั่งพระสงฆ์หรือบาทหลวง ทั้งที่เป็นผู้ชายแท้ๆ ไม่ได้พิการ หรือแก่ชรา
ทำไมถึงกันที่ไว้ให้เพราะถ้าเราไม่ได้นับถือพุทธก็ไม่ได้มีเหตุอะไรที่จะโดนตัวไม่ได้ แต่กรณีนี้เรายังให้สิทธิเพราะด้วยเหตุผลบางอย่าง
เค้าถึงแบ่งที่ไว้ให้เป็นพิเศษ เราก็เคารพในสิทธินั้น ไม่เห็นเรียกร้องหรือรู้สึกเลยว่าไม่เท่าเทียม
(ขอโทษที่พาดพิงเรื่องของศาสนาไม่ได้มีเจตนาไม่ดี แต่ถ้ามองเรื่องของความเท่าเทียมหญิงและชายที่ร่างกายสมบูรณ์
ไม่ได้มองเรื่องแก่ชรา หรือทุพพลภาพ เด็ก หรือคนท้อง)
แต่พอมีเลดี้โซนลานจอดรถกลับกลายเป็นข้อกังขาถึงความไม่เท่าเทียมไปได้
comment16-1:เดี๋ยวๆๆ

เรื่องพระสงฆ์ (พุทธ) นี่คือ พระถูกตัวผู้หญิงไม่ได้นะครับ

จุดสำคัญอยู่ที่ฝ่ายพระ
ไม่ได้อยู่ที่ผู้หญิงนับถือศาสนาอะไร

(ผมอ่านแล้วแปลความว่า ชาวบ้านเพศหญิงที่นับถือศาสนาพุทธ โดนพระไม่ได้  แตผู้หญิงศาสนาอื่นโดนได้ )
comment16-2:เราเข้าใจที่คุณจะสื่อนะ คือตอนนี้ไม่ต้องมีก็ได้แต่ถ้ามีแล้วทุกคนก็ควรจะร่วมกันเคารพกฎ( คุณผู้ชายและรวมถึงคุณผู้หญิงที่มีผู้ชายมาในรถคันเดียวกันด้วย) 

ส่วนเรื่องที่นั่งพระสงฆ์เราว่าคนละเรื่องกัน ต่อให้คนละศาสนาเขาก็ไม่ให้ผู้หญิงโดนตัวพระสงฆ์นะคะ ไม่ใช่ว่าเป็นศาสนาคริสต์แล้วจับตัวพระสงฆ์ได้นะคะ กฎของการที่ไม่ให้ผู้หญิงโดนตัวพระเพื่อไม่ทำให้พระสงฆ์อาบัติค่ะ ไม่ใช่ว่าคุณเป็นผู้หญิงในศาสนาอื่นแล้วพระเขาจะแตะตัวคุณได้โดยไม่อาบัตินา 

เอาเป็นว่าเรื่องพระสงฆ์นี่คนละเรื่องเลย
นอกนั้นรวมๆเราเห็นด้วย ถ้ามีเลดี้โซนก็ควรเรารพกฎกันหน่อย
comment16-3:คุณคะ อย่าสักแต่ว่าเถียง ที่มีที่นั่งสำหรับพระเพราะพระถูกตัวผู้หญิงไม่ได้ค่ะ
ถ้ามีโซนยืนสำหรับพระ ค่อยมาพูดค่ะว่ามีที่นั่งสำหรับพระทำไม
พอคนอื่นมาเเสดงความคิดเห็นไปในทางตรงข้าม ก็เหวี่ยงโดยไม่คิดเลยนะคะ

ปอลอ ส่วนตัวไปห้างคนเดียวบ่อย แต่ก้ ไม่ได้เจาะจงว่าจะต้องจอดชั้นเลดี้นะ
วนขึ้นไปถ้าคุณรปภ.เปิดให้ก็เข้า ไม่เปิดก็ไปชั้นอื่น
comment16-4:ไม่ว่าคุณจะนับถือ พุธ คริสต์ อิสลาม หรือนับถือผี คุณก็โดนตัวพระสงฆ์ไม่ได้ คุณไม่ถือแต่พระเค้าถือ
comment16-5:นิดหน่อยๆมองข้ามไปบ้างคุณ ไม่อยากจะพูดแบบนี้ แต่อะไรมันจะขาวไปหมด หลังๆมากระทบร้อนกระทบหนาวหน่อย เสียสิทธิ์นิดๆหน่อยก็โวย ถ้าแบบว่า รถคนอื่นขวางหน้าบ้าน ซอยบ้านมักง่ายจอดรถกันมั่ว ที่สาธารณะเอารถมาจอดส่วนตัว ค่อยโว้ยนะ
comment16-6:จขกท.ครับเรื่องที่จอดเลดี้โซนมันเกี่ยวอะไรกับที่นั่งบนรถสาธารณะที่เขากันให้พระสงฆ์ครับ คนละเรื่องกันนะครับ ถ้าจะเปรียบเทียบที่นั่งพระสงฆ์เป็นที่จอดรถก็จะเทียบได้ประมาณที่จอดคนพิการครับ
comment16-7:เอาเรื่องพระมาพูดนี่จบเลย....แสดงถึงความรู้ จขกท. เลยนะครับ
เรื่องที่เลดี้โซนเนี่ยผมก็ไม่ได้เรียกร้องให้ยกเลิกอ่ะนะ  แต่ถ้าคุณจะกำหนดว่า
ผู้ชายห้ามเดินผ่านไปเลยเนี่ย ผมว่าคุณเยอะไปหน่อย

ถ้าเพื่อนผู้หญิงผมขับรถไปห้าง นัดเจอแล้วผมติดรถกลับด้วยไม่ได้ผมต้องไปขึ้นนอกห้าง ??
(คือคุณพิสูจน์ไม่ได้ว่าเขามาด้วยกันแล้วแอบลงก่อน  หรือมานัดเจอกัน)
ผมว่าคุณก็ต้องเห็นภาพแบบนี้ไปตลอด งั้นคุณต้องปิดโซนห้ามผู้ชายเดินผ่านเลยครับ
ถ้าแฟนผมขับรถไปคนเดียว  ซื้อพัดลมตัวใหญ่ๆ ผมยกไปส่งที่รถผมจะโดนคุณถ่ายรูปมาไหมครับ ??
comment16-8:ขอโทษนะครับ ถ้าเรื่องที่นั่งพระคุณคิดแบบนั้นจริงๆไม่มองโลกแคบไปหน่อยหรอ ลองคิดดีๆและใช้เหตุผลนะครับ 

ประเทศไทยเมืองพุทธครับหลายๆคนนับถือพุทธครับ คุณบอกคุณไม่ถือ ใช่ครับแต่พระท่านถือ(ข้อนี้ถ้าคิดถึงใจผู้อื่นน่าจะคิดได้) 

ส่วนจะให้พระท่านยืนนั้นก็ได้ครับไม่ได้พิการ แต่คุณลองมองความเปนจริงสิว่าถ้าคนแน่นๆเบียดๆยังไงหญิงชาวพุทธก็โดนตัวแน่นอน

ถ้าจะบอกว่าชั้นไม่ใช่พุทธชั้นไม่แคร์ว่าคนอื่นๆในสังคมจะเป็นอย่างไร อันนี้ใจแคบมากเลยนะครับ
comment16-9:ไอ้เรื่องเรียกร้องสิทธิ จริงๆแล้วผชเขาก็ไม่ได้อยากเรียกร้องอะไรหรอกครับ 
แต่ผญบางคนสมัยนี้ชอบคิดว่าผญกับผชนั้นเท่าเทียมกัน 
ลุกให้นั่งบนรถก็ไม่นั่ง 
เสียสละให้ผญก่อน ผญก็ไม่ยอม

ในเมื่อผญ(บางคน)ชอบเรียกร้องนัก ผชอย่างเราๆก็จัดให้ครับ
comment16-10:แบบนี้แสดงว่าถ้าแฟนคุณนับถือพุทธแล้วบวชเป็นพระ ส่วนคุณนับถือคริสต์ ก็นอนกอดกันได้เลยสินะครับ
comment17:ถึงจะเป็น Lady Parking ก็ไม่ควรวางใจว่าจะไม่มีอันตราย ผู้หญิงด้วยกันเองก็ปล้นจี้ได้นะ โดยเฉพาะถ้าพกอาวุธ ส่วนตัวเราไม่เคยจอดเพราะไปกับแฟนตลอด เห็นด้วยว่าถ้ามีผู้ชายนั่งมาด้วยก็ไม่ควรจอด ควรทำตามกฏมากกว่า
comment18:ผู้ชายไม่ควรอยู่หรือเดินในบริเวณ Lady Zone

และหากเป็นตุ๊ดก็ต้องโชว์หลักฐานว่าตัดหนอนทิ้งแล้วจึงจะมีสิทธิ์มาชั้นนี้ได้
comment19:ผมว่าคุณวิตกมากไปเรื่องอันตราย เมียเขาก็มาคุมอยู่แล้วจะไปเป็นอันตรายได้ไง
ส่วนเรื่องสมควรหรือไม่ ขอไม่ออกความเห็น ไปร้องเรียนที่ห้างน่าจะได้ผลเร็วกว่า
comment20:ขนาดเราเป็นผญ.ยังรู้สึกไม่โอเคเลยที่จอดแบบนี้ เพราะสุดท้ายแล้วถ้าชั้นอื่นเต็มหมดเหลือแต่ชั้นนี้แล้วผช.ที่มาทีหลังจะทำไง มันไร้สาระมากๆ
comment21:เราไม่เคยคิดจอดโซนนี้
นอกจากเต็มเป็นส่วนมากแล้วมันคือแหล่งรวมความเสี่ยงเฉี่ยวชนเข้าเกียร์P มากว่าโซนอื่น
ต้องยอมรับว่าสาวไทยยังขับรถจอดรถน่ากลัวจริงๆ
comment22:เคยเจอหลายครั้งเป็นผู้ชายวนสวนมาจากทางออกเพื่อเข้ามาจอดค่ะ
comment23:ปกติตอนอยู่ไทยไม่ค่อยได้จอดโซนนี้ ยกเว้นตอนไปอีเกียกับเซ็นทรัลลาดพร้าว
ที่อีเกียเราว่าดีนะคะ เพราะหลายหนเราไปคนเดียว เวลาขนของขึ้นรถบางทีก็ไม่ทันระวัง 
มันก็รู้สึกปลอดภัยนะอาจจะเพราะโซนนั้นมันไม่ได้กว้างทั้งหมด ส่วนเซ็นทรัลลาดพร้าวนี่เอาสะดวกอย่างเดียว เพราะส่วนมากจะว่าง
คิดว่าคอนเซ็ปต์น่าจะคล้ายกัน แต่ของเซ็นทรัลลาดพร้าวเราว่ากว้างเกินไป รปภ.ดูแลได้ไม่ทั่วถึง

จริงๆจะมีก็ได้ไม่มีก็ได้อะเราว่า
แต่ถ้าทางห้างเค้าทำมา ก็ควรทำตามกฎของห้างเค้ารึเปล่า
comment24:lady zone ตามห้าง ผมก็เห็นว่าปลอดภัยดีนะครับ
จะบอกว่ายามเป็น ผญ แต่เค้าก็มีวิทยุสื่อสารกันทุกคน

ส่วนใหญ่
รปภ ญ ปิดทางเข้าไว้
มี รปภ ญ เดินไปมาตลอด

แต่ถ้า ผญ จอดแล้วนัดเจอเพื่อน ผช
แล้วจะขับกลับพร้อมกัน 
ผช ต้องทำยังไงครับ ไปรอขึ้นรถที่อื่น?

สมมุตินะครับ
แฟนผมจอดรถที่ lady zone
ผมไปรับลูกที่ รร อนุบาลที่อยู่ใกล้ห้าง แล้วพามาเจอที่ห้าง
ผมควรเดินไปพร้อมกับแฟนและลูก เพื่อไปขึ้นรถ
หรือควรทำอย่างไรดีครับ เพราะบางห้าง มันไม่ได้มีที่วนรับกันง่ายๆ
(แฟนผมไม่ชอบจอด lady zone เหตุการณ์ข้างต้นแค่สมมุติ)

ส่วนตัวคิดว่า เค้าให้ ผญ ขับเข้าจอดเท่านั้นครับ (โดยที่ไม่มี ผช นั่งมาด้วย)
แต่เค้าไม่ได้มีกฎห้าม (หรืออลุ่มอล่วย) ไม่ให้ ผช เดินกลับพร้อมกันนิครับ
คือมันเป็นไปไม่ได้ที่ทั้งชั้นจะห้าม ผช เดินย่างกรายเข้าไปเลย
มันดูที่ความเหมาะสมครับ
comment24-1:ผิดแล้วครับ

ทางห้างก็ผิดครับ
โดยหลักการพื้นฐานแล้ว พื้นที่จอดรถ Lady Zone ต้องเป็นพื้นที่ ที่เข้าได้เฉพาะ ผู้หญิงที่มาคนเดียว และ ผู้หญิงที่มากับเด็ก หรือคนชราเท่านั้น
***โดยไม่ว่าจะเข้ามาในพื้นที่ด้วยช่องทางใดก็ตาม***
ต้องเป็นพื้นที่ ที่ใหล้กับประตูเข้าออกห้างที่มีรปภประจำประตู และต้องเป็นพื้นที่ ที่มีแสงสว่างมากๆ (สว่างเหมือนเดินในห้าง)

ระบบความปลอดภัยของห้างในบ้านเราหละหลวมครับ
เพราะ ตรวจแต่ฝั่งเข้าจอด
จริงๆต้องมีด่านตรวจที่ทางเข้าพื้นที่ทุกจุด ไม่ว่าจะเป็นออกมาจากห้าง,ออกมาจากบันไดหนีไฟ ฯลฯ

โดยสรุปปัจจัยหลักคือ 
1. จะเข้าจอดได้ต้องมีผู้หญิงมาคนเดียว หรือ
2. คนที่มาด้วยได้ ต้องเป็นเด็กเล็ก หรือคนแก่มาก เท่านั้น
3. ผู้ที่มีสิทธิ์ในการเข้าสู่พื้นที่จอด Lady Zone จะต้องเป็นไปตามเงื่อนไขข้อ 1 และ 2 เท่านั้น ไม่ว่าจะเข้ามาจากทางไหนก็ตาม

แต่รู้อะไรไหม?
ความปัญญาอ่อนในการพยายามแก้ไขปัญหาข้อพิพาทเรื่อง คนโวยวายว่าเอาเปรียบ หรือสิทธิ ด้วยวิธีการที่ปัญญาอ่อนที่สุดในโลก เช่น
1. จัดให้มีรปภเป็นผู้หญิง โอเค โจรในคราบ รปภก็มี แต่มันคัดกรองกันได้ ไม่งั้นตำรวจที่ช่วยทำคลอดเด็กกลางถนนจะมีแต่ตำรวจชายหรอ? 
2. จัดพื้นที่ไม่เหมาะสม ไม่จำเป็นต้องเหมาทั้งชั้น แค่มีรั้วที่กันคนได้จริงๆ มากั้นโซนก็พอ

โดยเฉพาะ Lady Zone ห้างเซ็นทรัลพระราม3 
มันไปจัดไว้ชั้นตรงกลางระหว่างชั้นหลัก ถ้าจำไม่ผิดจะเป็น 2A
ซึ่งผู้หญิงจะเอาความปลอดภัยมาจากไหนครับในเมื่อ พื้นที่ที่เปลี่ยว และอันตรายที่สุดของห้าง คือทางหนีไฟ

จอด 2A จะเข้าห้าง ต้องผ่านทางหนีไฟ
จะออกจากห้างมาที่รถ ต้องผ่านทางหนีไฟ
ถ้าซื้อของมาเยอะ รถเข็นจะเข็นไปที่รถไม่ได้? แล้วผู้หญิงที่มาคนเดียวตามเงื่อนไขจะให้ใครช่วยถือ?

ตลกสิ้นดี
comment24-2:ปกติถ้าเราไปคนเดียว แล้วนัดแฟนไว้ที่ห้าง เราจะไม่จอดชั้น lady zone ค่ะ เราจะวนจนกว่าจะเจอชั้นที่สามารถจอดได้ เพราะเรารู้อยู่แล้วว่าขากลับแฟนต้องกลับกับเราค่ะ ของแบบนี้บางครั้งมันก็ขึ้นอยู่ที่ตัวเราด้วยค่ะว่าจะปฏิบัติอย่างไร
comment25:กำ
comment26:สิ่งที่เราเห็นที่ สาขาหาดใหญ่คือ 
ให้ผู้ชายลง แล้วผู้หญิงขับเข้าไปจอด 
สุดท้ายก็จะได้รูปอย่างที่ จขกท.ถ่ายมา 
จบข่าว ..

ส่วนของเราขับคนเดียวจึงไม่เคยทำเช่นนั้น
comment27:ชั้นเลดี้อยู่ที่ชั้น2 โซนชมพู มีรปภ.คัดกรองเป็นผญ.
ชั้นนี้ไม่ได้มีแค่เลดี้ เป็นแค่โซนนึงเท่านั้น ถัดมาก็เป็นที่จอดรถปกติ
comment28:Lady Zone น่าจะเป็นการตลาดอย่างนึงของห้าง สำหรับรองรับกลุ่มลุกค้าผู้หญิงโดยเฉพาะนะคะ ขาช็อปส่วนใหญ่คือผู้หญิง มีแนวโน้มเดินห้างแวะใช้จ่ายเงินนานกว่าและมากกว่าผู้ชาย ผู้หญิงจะไปซื้อเสื้อ 1 ตัว แต่กว่าจะได้ซื้อเสื้อแวะซื้อรองเท้าเซลล์ แวะซื้อเครื่องสำอางอีก หิวแวะซื้อขนม เผลอๆเสื้อที่จะไปซื้อไม่ได้ซื้อด้วยซ้ำ ส่วนผู้ชายส่วนใหญ่ ถ้าจะซื้อเสื้อ ก็เดินไปซื้อเสื้อแล้วกลับบ้านเลย ไม่แวะไม่เวอะต่อ แถมผู้หญิง(บางกลุ่ม)ขับรถไม่แข็ง ให้วนเยอะๆก็กลัวจะไปสร้างความเสียหายกับกำแพงแนวกั้นของห้าง จัดให้จอดชั้นล่างๆไปเลยดีกว่า

เมื่อพูดถึงความเท่าเทียมระหว่าง 2 เพศ เราว่ามันไม่น่ามาเป็นประเด็นสำหรับเรื่องนี้เท่าไหร่ เพราะห้างเป็นสถานที่ส่วนบุคคล เขาสร้างมาตราการนี้ออกมาเพื่อรองรับกลุ่มลูกค้าของเขา เขาไม่ได้จะ feminist หรือเห็นอกเห็นใจผู้หญิงอะไรหรอก เชื่อดิ 555 โอเคๆๆๆ ผู้ชายบางท่านก็ช็อปกระจาย อาจจะช้อปทีหลักหมื่นหลักแสน ซึ่งห้างมักจะจัดที่จอดรถของคนเหล่านั้นอยู่จำพวก super car แต่ไม่ใช่ทุกคนที่ขับรถแบบนี้แล้วจะซื้อของทุกครั้งที่เหยียบห้าง มันคือการตลาดอ่ะตะเองงงงงง กิมมิคดึงลูกค้า สร้างมูลค่าเพิ่มให้กับห้าง

เรามองเป็นการตลาดล้วนๆ ส่วนความปลอดภัย สุดท้ายตนเป็นที่พึ่งแห่งตนค่ะ เพราะถ้าคราวซวยจริงๆ คงไม่มีพี่ยามคนไหนวิ่งเอาตัวมาบังรับมีดอีโต้แทนเราหรอก

ส่วนถามว่ามีผู้ชายใน Zone นี้ได้ไง.... มองกลางๆ เขาให้ผู้หญิงที่ขับรถมาจอด แต่ไม่รู้ว่ามีกฎห้ามมีผู้ชายติดตามมาด้วยหรือเปล่า...ทีนี้ก็ต้องอาศัยจิตสำนึกกันเอาเองว่าอะไรควรมิควร รปภ.ไม่สามารถเป็นผู้พิทักษ์ผดุงความยุติธรรมได้ทุกเรื่องทุกเวลาหรอกค่ะ แถมเจอลูกค้างี่เง่าขี้วีนจะซวยเอาเอง
comment29:เลดี้โซนนี่ต้องผู้หญิงทั้งคันเลยเหรอคะถึงจะจอดได้ มันน่าจะอนุโลมได้บ้างมั้ยคะ กรณีแม่ขับพาลูกชายที่ตัวโตหน่อยแต่ยังไม่ถึงวัยขับรถ หรือผู้หญิงเป็นคนขับและเป็นเจ้าของรถแต่มีผู้ชายนั่งมาด้วยโดยไม่ได้สลับอะไร
comment29-1:บอกก่อนว่าเราไม่ได้สนับสนุนกับการมีเลดี้โซนนะ แต่เราคิดว่าจุดประสงค์ของการทำเลดีโซน คือต้องการให้เกิดความปลอดภัย ดังนั้นถ้ากรณีนั่งรถมากับชายหนุ่ม กก็ถือว่าไม่ควรใช้งานโซนนี้หรือเปล่า ( แต่เด็กที่ยังไม่ถึงวัยขับรถเช่นพาลูกหรือเด็กผช.มาด้วยอันนี้โอเค)

เราเข้าใจว่าคนออกแบบเค้าทำเอาไว้ให้กรณีที่มีผู้หญิงมาคนเดียวเรารู้สึกไม่ปลอดภัยถ้าไปจอดชั้นอื่น ไม่ใช่เพื่ออำนวยความสะดวกกรณีที่มีผู้ชายมาด้วยอยู่แล้ว 

มันต่างกับที่จอดรถคนพิการตรงที่เขาจะทำที่จอดให้กว้างขึ้นเพื่อให้ยกรถวิลแชร์ลงมาได้ กรณีนี้ถึงคนพิการไม่ได้เป็นคนขับรถเอง แต่รถที่มีผู้โดยสารเป็นคนพิการใช้เก้าอี้วิลแชร์ก็สามารถจอดในที่จอดคนพิการได้ (งงมะ)
comment29-2:ไม่งงค่ะ เข้าใจแล้ว ขอบคุณค่ะ
comment29-3:เคยอ่านกฎตอนเอารถไปจอดว่า เข้าได้เฉพาะรถที่มีผู้หญิงนั่งมาทั้งคันหรือมีเด็กผู้ชายอายุไม่เกิน x ปีเท่านั้นค่ะ
comment30:บางคนจอดให้ผู้ชายลงตรงทางเข้า เห็นกันตรงหน้ารถเลย
ในเมื่อมีผู้ชายมาด้วย จะจอด Lady Zone ทำไมกัน
เขาจัด Zone ให้เฉพาะผู้หญิง เรื่องความปลอดภัย
แต่บางคนก็เอาสะดวกสบายเข้าว่า ไม่สนใจกฎเกณฑ์หรือมารยาทใดๆ
พอเจ้าหน้าที่ รปภ.ไปแจ้งเตือน ลูกค้าก็ตำหนิว่าเจ้าหน้าที่อย่างรุนแรง
เจ้าหน้าที่ก็ไม่กล้าทำอะไรมาก ต้องปล่อยผ่าน
เจอบ่อยมากๆ ห้างฯใหญ่แถวๆรังสิต
comment31:มันเป็นการตลาดด้วย ป้องกันเหตุด้วย
ขาช้อปส่วนใหญ่เป็นผู้หญิง เขาต้องอำนวยความสะดวกให้นิดนึง สาวๆจะได้สบายใจว่ามีที่จอด
คุณรูเไหม สาวๆ ไฮโซ มาทิ้งเงินให้ห้างต่างๆ 
กัน เท่าไหร่ มันก็เหมือนที่จอด vip รถหรูนะละ
มันเป็นธุรกิจ
comment32:ปกติ เราไม่ได้ใส่ใจอะไรมาก เรื่อง lady zone มีให้จอดก็จอด 
จะชอบหน่อยก็บางห้าง lady zone ห้ามจอดขวาง (เพราะผญ เข็นรถลำบาก)
เราก็คนนึง บางทีเจอ แบบ fortuner จอดขวางแล้วเข็ญคนเดียว นี่ดันจนส้นรองเท้าหลุดยังไม่ขยับอ่ะค่ะ

แต่ส่วนใหญ่ จะโซนไหน ก็ไม่ค่อยเห็นมันว่างอ่ะนะ วนขึ้นกันต่อไป
comment33:ไม่เคยจอดเลดี้โซนนะ ปกติไปกับแฟนแฟนขับรถ ก็วนหาที่จอดเอา

เคยเห็นหลายหน ผู้ชายลงจากรถ แล้วผู้หญิงขับไปจอด

เรามองว่าควรเคารพกฎนะ ถ้ามีผู้ชายมาด้วยก็ควรไปจอดโซนอื่น

ไม่เคยคิดจะให้แฟนลงแล้วเราขับเข้าไปจอดเลย

ขนาดเราเองพิการด้วยสภาพ สะโพกชอบหลุดบ่อยๆ นานๆทีถ้าหนักมากก็นั่งรถเข็น (จริงๆคือข้อต่อเราหลุดง่ายหลายจุด บางทีเดินๆอยู่หลุดก็ต้องหาที่นั่ง เพราะเจ็บมาก)

ถ้าไม่หนักมากเรายังไม่จอดที่คนพิการเลย ถ้าวันนั้นเราไม่ต้องนั่งรถเข็น

เอาไว้เผื่อคนพิการแบบต้องนั่งรถเข็นดีกว่า เค้าจะได้ขึ้นลงสะดวกหน่อย

เพราะเคยต้องนั่งรถเข็นมาแล้ว เลยเข้าใจ
comment34:ห้างใกล้ๆบ้านเรามีที่ให้เราเลือกจอดได้3ชั้น ชั้นนึงเป็นVIP parking (มีบัตรสิทธิพิเศษ), ชั้นนึงเป็นLady parking ส่วนอีกชั้นที่เลือกได้คือชั้นจอดรถแก๊ซ
เรามักเลือกไปจอดชั้นรถแก๊ซค่ะ 555 
เพราะชั้นVIP parking มักเจอเบนซ์กับวอลโว่จอดขนาบไม่กล้าเอารถแก่ๆที่บ้านถอยเข้าไปเทียบบารมี 
ส่วนชั้นLady parking เต็มตลอดสงสัยผู้หญิงแถวบ้านช๊อปปิ้งเพลินมาถล่มห้างทุกวัน
ชั้นรถแก๊ซนี่ว่างโล่งเลยค่ะ สงสัยคนกลัวรถระเบิดใส่

ปล.ถ้าห้างจัดโซนLadyให้ คุณผู้ชายก็ควรเคารพสิทธื์ของคุณผู้หญิงนะคะ กรณีเอาผู้ชายลงให้ผู้หญิงเค้าไปจอดนี่ก็น่าเกลียดไม่มากเท่าไหร่เพราะตอนขับเข้าไปมีแต่ผู้หญิงแต่ตอนเอารถออกคุณผู้ชายเข้าไปในโซนเฉพาะผู้หญิงเพราะรู้ว่าไม่มียามขาออกนี่ก็น่าเกลียดไปค่ะ ไปรอขึ้นรถอีกชั้นเถอะค่ะ
หรือไม่ก็เรียกร้องให้ห้างทำ Man zoneให้ถ้าอยากได้สิทธิ์ตรงนี้
comment35:สำหรับห้าง Lady zone คือรถที่ผู้หญิงขับโดยไม่มีผู้ชายสามารถนำเข้าไปจอดได้

แต่ จขกท. ตีความและสำคัญตัวเองไปไกลและเวอร์วังมาก 



ปล. 1. ไปถ่ายรูปคนอื่นแล้วมาลงข้อความแบบนี้ระวังงานเข้านะครับ
       2. ผมไม่เคยลงจากรถให้แฟนจอดโซนนี้นะ
comment36:เมื่อก่อนชอบจอด Lady Zone มากค่ะ 
แต่หลังๆ รู้สึกว่า มันปลอดภัยจริงๆ เหรอ คือรถก็เยอะเหมือนเดิม รปภ. มีแต่ผู้หญิง และชั้นที่จอดก็มักจะเป็นชั้นครึ่ง คือต้องลงหรือขึ้นมาอีกชั้น เพื่อเข้าห้าง 
สู้จอดชั้นตรงๆ ไม่ดีกว่าเหรอ ไรงี้
comment37:สรุปแล้ว จขกท ไม่พอใจที่อนุญาตให้ผู้ชาย เข้ามาในชั้นจอดรถ lady parking เพราะผู้หญิงสู้แรงผู้ชายไม่ได้ ถ้ามีเรื่อง แต่มาเพิ่มความเห็นย่อยว่า ไม่ได้กีดกันผู้ชาย หรือคิดว่าผู้ชายไม่ปลอดภัย แต่ในเมื่อเป็นกฎก็ควรเคารพ มันย้อนแย้งกันน่าดูเลยนะคะ 

สรุปคือ คุณก็คิดว่า ผู้ชายมีโอกาสก่อความรุนแรงมากกว่า และผู้หญิงมีสิทธิตกเป็นเหยื่อมากกว่า ซึ่งเราว่ามันเป็น false assumption คือ สรุปเอาเองแบบผิดๆ และการมี lady parking ก็ไม่ได้ช่วยแก้ปัญหานี้ค่ะ ไม่ว่าเป็นเพศไหน ก็มีโอกาสเผชิญอันตรายได้เหมือนกันค่ะ ปืน มีด อาวุธ แค่นี้ก็จบแล้ว ดูอย่างเรื่องฆ่าชิงไอโฟนเร็วๆนี้ก็ได้ เหยื่อก็เป็นผู้ชายวัยรุ่นนะคะ ทางแก้ปัญหาเรื่องความปลอดภัยในลานจอดรถ คือ ต้องทำให้ไม่เปลี่ยว ติดไฟให้สว่าง ติดกล้องให้ทั่วถึง เพิ่มยามลาดตระเวนค่ะ ไม่ใช่มาแยกชายหญิง ไม่มีประโยชน์อะไร นอกจากอำนวยความสะดวกให้ผู้หญิง ซึ่งเป็นกลุ่มลูกค้าหลัก เหมือนพวกสิทธิพิเศษจากบัตรต่างๆ มันเป็นนโยบายทางการตลาดค่ะ

ส่วนถ้าคุณคิดแต่ว่ากฎต้องเป็นกฎ เราไม่คิดว่า lady parking นี่มันจะถึงขนาดเป็นกฎที่ฝ่าฝืนไม่ได้นะคะ มันก็แค่ช่วยอำนวยความสะดวก เหมือนอย่างที่บอกด้านบน และถ้าจะถึงขนาดว่าให้จดทะเบียนผู้ฝ่าฝืน ถามว่าทำได้จริงๆเหรอคะ ในทางปฏิบัติน่ะ ส่วนตัวไม่เห็นด้วยกับ lady parking เพราะมันไม่ได้ช่วยแก้ปัญหาเรื่องความปลอดภัย แถมยังเป็นการสร้างอภิสิทธิ์ โดยเอาความอ่อนแอของผู้หญิง (ซึ่งไม่จริงเสมอไป ต่างจากคนพิการนั่งวิลแชร์นะคะ อันนั้นคือคนอ่อนแอจริงๆ) มาเป็นข้อเรียกร้องอีก ถ้าเป็นสมาชิกกิติมาศักดิ์ของห้าง มียอดใช้จ่ายเท่านั้นเท่านี้ มีสิทธิ์จอดได้ที่จอดที่กันไว้ แบบนี้เราเห็นด้วยค่ะ เพราะคุณเอาเงินไปให้เค้าเยอะกว่าคนอื่น คุณคือลูกค้า vip ก็มีสิทธ์ได้บริการแบบ vip

ความปลอดภัยของตัวเราเอง เราต้องรับผิดชอบเองค่ะ ยิ่งถ้าคิดว่าเป็นผู้หญิงสู้แรงผู้ชายไม่ได้ ก็ต้องระวัง เตรียมพร้อม ตั้งสติค่ะ ความไม่ประมาทจะทำให้เราปลอดภัย ถ้าที่ไหนมืดเปลี่ยว ก็ไม่ควรเข้าไป ต้องหาทางหนีทีไล่ไว้ค่ะ จอดรถก็ต้องดูว่ากลางคืนมีคนมั้ย สว่างมั้ย ตอนมาถึงรถกุญแจต้องพร้อมอยู่ในมือ ไม่คุยโทรศัพท์ เข้ารถได้ก็ล็อคซะ หรือเดินตามถนนยิ่งเวลากลางคืนก็ต้องคอยมองไกลๆค่ะ ว่าข้างหน้ามีอะไรมั้ย เช่น ซอยมืด มีวัยรุ่นจับกลุ่มกันเยอะๆ ก็เลี่ยงซะ ไปทางอื่น ทำได้แบบนี้แล้วตัวเราจะปลอดภัยค่ะ
comment38:ถึงคุณ ผช ที่จะให้ยกเลิกLady Zone เพื่อความเท่าเทียมกัน  Lady Zone มันปลอดภัยกว่า Zone ปกติจริงๆนะคะ ลานจอดรถมันเป็นที่ที่เกิดอาชกรรมสูง เพราะมันมืด เปลี่ยว พูดเรื่องนี้ทีไร นึกถึงข่าว ผู้หญิงถูกฆ่าชิงทรัพย์ในห้างดังเมื่อหลายปีก่อนทุกที 
สำหรับคนที่พยายามยกเหตุผลว่ามันไม่ปลอดภัยมีแต่ ผู้หญิง จะบอกว่าความจริงปลอดภัยกว่า Zone อื่นนะคะ เพราะมันจะอยู่ใก้ประตูทางเข้า ออก ห้าง ไฟสว่าง ยามจะเยอะกว่า ถ้าเป็นห้างที่เข้มงวดหน่อยเช่า  C ลาดพร้าว อันนี้ จะไม่มีผู้ชายเข้าไปเลย ยกเว้นแบบที่ คุณ จขกท เจอนั่นหล่ะค่ะ หรืออย่างโรงหนังแถวบ้านเรา ลานจอดรถ มีหลายชั้นมาก ตั้งแต่  B3 - B1 แล้ว ยาวไปถึงลานใหม่มี  12 ชั้น เวลาออกมาตอนดึกๆ เนี่ยถ้าต้องไปชั้น  12 น่ากลัวมาก เปลี่ยวสุดๆ โดนฆ่าตายผ่านไป  3 วัน คนยังไม่รู้เลยอะ ต่างกับ Lady Zone  ที่จะอยู่ติดกับทางเข้าห้าง ไฟสว่าง ยามเยอะมาก ออกมาหลังห้างปิดแล้วยังมีคนเฝ้าค่ะ

ก็ขอร้องให้คุณผู้ชาย ช่วยเห็นใจผู้หญิงตัวคนเดียวนิดนึงนะคะ
ส่วนทางหางมันก็เป็นการตลาดเค้าด้วย และทางห้างเค้าก็จะดูแลจัดการง่ายด้วยค่ะ เหมือนที่เอา Super Car มาจอดรวมๆกัน เพื่อจะดูแลง่ายแบบนั้นอะค่ะ
comment38-1:ผมว่าปัญหามันไม่ใช่โซนหรอกนะ เจ้าหน้าที่ๆควรจะดูแลความปลอดภัยให้ลูกค้ามันไม่ทำงานมากกว่า
comment38-2:Ladyzone นิ ผมว่าไม่ควรมี แหล่งฉุดไปข่มขืนชั้นดีเลย
comment39:เยอะเหลือเกิน
comment40:เป็นคนนึงไปห้างตรงลาดพร้าวจะชอบไปวนหาตรง lady ก่อน แต่มีอยู่วันนึงได้เห็น รปภ ญ เข็นรถเพื่อให้รถในซองออก คือนางเข็นแบบไม่ระวังอ่ะ คือเข็นไปชนรถคันอื่น ไม่ได้ไปดูหน้ารถด้วยซ้ำก็ยังดันอยู่ วันนั้นที่เห็นน่าจะโดนไปสามคัน จากนั้นเลยขอบายโซนนี้ ยอมไปวนหาชั้นอื่นดีกว่า
comment41:เราไม่ยอมจอดที่ว่างที่ห่างกัน 10 เมตร เนื่องด้วยขี้เกียจเดิน  หรือเพราะอะไรไม่รู้  ถึงแม้ตรงนั้นจอดยาก ลำบาก กว่า เพราะนิสัยพื้นฐานของคนเป็นแบบนั้น

นอกจากคิดบ้าๆหน่อยคือ   คิดว่า   เว้นที่จอดไว้หน่อยแถวใกล้ๆประตูเข้าห้าง เผื่อคนท้อง เผื่อผู้หญิง เผื่อคนแก่  เผื่อคนขับรถไม่คล่อง เข้ามาจอด   

คิดได้แบบนี้หรือยัง หรือฝึกคิดแบบนี้หรือยัง ถ้าทำได้เรื่องดีๆจะเกิดขึ้นกับตัวเราอีกเยอะ  และจะไม่มีการเถียงกันแบบนี้ และไม่มีกระทู้นี้ และสังคมน่าอยู่  ประเทศชาติจะเจริญ 

        ขอโทษครับ ผมเป็นแบบนี้ และไม่ต้องมาตอบกลับผม ผมไม่ต้องการอะไรจากสังคม  แค่อยากใด้สังคมดีๆกลับมา
comment42:โซน แบ่งแยกสิทธิเสรีภาพของชาย หญิง ทำไมถึงต้องมี ในเมื่อสิทธิความเป็นมนุษย์เท่าเทียมกันแล้วนิ กว่าจะหาที่จอดรถได้ยากแสนยาก ถ้าไม่ไปตั้งแต่ห้างเปิด โซนเห็นแก่ตัว
comment43:ไม่เคยใช้บริการเลดี้โซนกะเค้าซักที ถึงไปคนเดียวก็จอดโซนปกติ กลัวนะ มันวังเวงยังไงไม่รุ้
comment44:คือ จะบอกว่า ในเมือทางห้างทำโซนนี้มาแล้วก็ควรกวดขันให้เต็มที่ ไม่ใช่ปล่อยประละเลย แบบนี้
ทำแบบส่ง ๆ
comment45:คิดอีกแง่
ตอนขับมาจอด ผู้หญิงอาจจะขับมาคนเดียว
แล้วขากลับรับเพื่อนกลับ หรือเพื่อนติดรถกลับไปด้วยหรือเปล่า
comment46:คือห้างนี้ pink zone  ว่างไหนก้จอด ไม่มีป้ายมากั้นรถ เหมือนโซนบัตรเซ็นทรัล กัล ซุปเปอคาร

ไปมาก้บ่อย ได้ที่จอดทุกที 


จขกท เรียกร้องสิทธิที่ตัวเองพึงได้ ก็คอมเพลนไปให้ถึงจนทห้างนะคะ สู้ๆ 

ส่วนเราไม่เดือดร้อน ไม่จอดตรงนี้ก็จอดที่อื่นได้ จะไปเดินช้อปปึ้งรอในห้างละน้าาา
comment47:จะมีหรือไม่มีเลดี้โซนผมไม่เดือดร้อน ที่จะเดือดร้อนคือ พวกที่จอดรถไม่ตรงช่อง ล่าสุดไปห้างนี้สาขาพระราม3 เจออยู่คัน จอดคร่อมตรงกลางสองช่อง เห็นแล้วสงสารครับ เหมือนของขาดสติเลยไม่อยู่กับตัว
comment48:จขกท.แสดงความง่าวออกมาด้วยการเอาที่นั่งพระสงฆ์มาเปรียบเทียบ  ไม่ได้คิดถึงวัตถุประสงค์ของที่นั่งพระสงฆ์เลยว่าพระแตะตัวสีกาไม่ได้ มันคนละเรื่องกับเลดี้โซนเลยครับ 
หวงที่มากก็ยืนเยี่ยวรดเสาไว้เลยครับ บอกตรงๆเลยว่าที่ของกรูตัวผู้ห้ามเข้า อย่ามาอ้างเรื่องความปลอดภัยครับ เวลาใครจะเข้ามาทำร้ายคุณยื่นกระทู้นี้ให้มันดูมาคุณคือผู้หญิงที่โพสเรื่องนี้เอง เท่านี้ก็ไม่ใครไฝ่ต่ำลงไปยุ่งกับคุณแล้วละครับ
comment49:แม่ผมขับรถมาคนเดียว เค้าก็เปิดให้จอดในชั้น Lady zone
พอขากลับมีผมกับพี่กลับด้วย ยังงี้จะให้ผมเดินไปรอนอกห้างแล้วให้แม่ผมขับมารับหรอครับ
บางครั้งบางอย่างมันไม่ได้เป็นอย่างที่เราเห็นเสมอไปหรอก

ทำไมสมัยนี้ มีคนชอบคิดเองเออเองเยอะจัง
comment49-1:นั้นสิ ถ้าข้างนอกห้างฝนตกนี่ยืนถ่าย MV เลยนะ 555+
comment50:ผมว่า จขกท. ใจแคบเกินไป

ผมก็เคยขับรถออกจากชั้น lady zone ประเด็น คือ นัดกับแฟนที่ห้างแถวลาดพร้าว ผมไปรถไฟฟ้าใต้ดิน แฟนขับรถไป แล้วได้จอดที่ lady zone ซึ่ง รปภ. คงเห็นว่าแฟนผมไปคนเดียว ก็คงให้จอด และแฟนผมก็คงไม่ได้คิดอะไร ว่างก็จอด

แบบนี้ ถ้าเหตุการณ์ออกมาประมาณนี้ ไม่ต่างจากการถ่ายของ ผู้หญิงบางคนที่ไม่ได้นั่งบนรถไฟฟ้ามากนักหรอก..แล้วถ่ายรูปมาประจาน
comment51:จะอุ่นใจกว่าการมีเลดี้โซน คือการควบคุมดูแลที่ปลอดภัยค่ะ ควรจะให้ความสำคัญตรงนี้มากกว่า มีเลดี้โซนแล้วจะทำอะไรได้คะ ถ้าโจรเป็นผู้หญิง
comment52:ชั้น lady zone มี รปภ หญิงพกวิทยุ ยืนขวางทางเข้า ยากที่จะผ่านหลุดเข้าไปได้
comment53:ทำไมแถวที่เราอยู่ เลดี้โซนถูกจัดไว้พวกชั้นครึ่ง (ชั้นที่ต้องลง-ขึ้นบันได)
เราขับรถไปคนเดียวบ่อยๆ ไม่เคยจอดชั้นพวกนี้เลย จะวนหาที่ใกล้ๆตลอด
comment54:คิดแบบสิ้นคิด ถ้าเอาผู้หญิงมาส่งยานัดเจอกันหญิงส่งหญิงสบายดี ไม่เป็นจุดสังเกตุนะเนี่ย แบบนี้ก็ได้เหรอ
comment55:กระทู้อวดความใจแคบ
comment55-1:คนแบบนี้พื้นฐานการให้ไม่มีในใจ และจะไม่ยอมเสียเปรียบใคร
comment56:เยอะ
comment57:เราเป็นผู้หญิงที่ส่วนมากเดินทางกับลูกสาวแค่ 2 คนค่ะ เลดี้โซนมีแล้วสบายใจขึ้นนะ กลางวันคนพลุกพล่านไม่เท่าไหร่ แต่พอเริ่มค่ำหน่อย ไม่ต้องดึกหรอก แค่ทุ่มสองทุ่ม ลานจอดรถมืดๆ เงียบๆ บางที่ไม่มี รปภ ไม่มีสัญญาณของสิ่งมีชีวิตใดๆ เราหลอนมากๆ ทั้งมืดทั้งเปลี่ยว ส่งสัญญาณกับลูกให้รีบเดินไปจ่อประตูรีบขึ้นรีบล็อค แต่พอมีเลดี้โซน มี รปภ ผู้หญิง ค่อยเดินสบายใจขึ้นเยอะค่ะ

เอาจริงๆหนุ่มๆเห็นเลดี้โซนว่างเหรอคะ ห้างที่เราไปบ่อยๆ ( ct เล็กๆโบราณๆแถวรัตนาธิเบศร์ ) เลดี้โซนชั้น 3ครึ่ง เต็มเร็วกว่าชั้น 4 อีก วันธรรมดากลางวันๆก็เต็ม ขณะที่ชั้น 4 โล่งเป็นทุ่งเลย ไม่เคยเห็นชั้นอื่นเต็มแต่เลดี้โซนว่างสักทีนะ

จขกท ลองคอมเพลนไปก็ได้ค่ะ
comment58:แปลกเนอะ ผญบางคนชอบออกมาเรียกร้องกันจังเลย ไอ้สิทธิอะไรเนี่ย ทีอีตอนหยิบยื่นให้ ก็ไม่อยากได้ อย่าเยอะสิครับคุณผู้หญิง(บางคน)
comment59:เยอะ  เลิกๆไปเถอะ
comment60:เอาจริงๆ นี่ก็อยากรู้นะครับ ว่าเลดี้โซน จุดประสงค์ที่มีไว้เนี่ย มันเพื่อสิ่งที่ จขกท. พร่ำมาจริงๆรึป่าว
ขอผู้รู้จริงๆ แบบไม่มโนเอาเอง มาอธิบายทีสิครับ

ส่วนตัวผมว่าถ้าเพราะเรื่องความปลอดภัยจริงๆ อันนี้เถียงคอขาด ว่ามันไม่ต่างจากโซนอื่นๆ จะโซนไหนมันก็ไม่ปลอดภัยได้ทั้งนั้น
เท่าที่เห็นว่าต่างก็คือ อยู่ใกล้ประตูทางเข้ามากที่สุด อาจมีไว้เพื่อบางท่านข้อเข่าเสื่อม เป็นเล็บขบ ทีนเป็นตาปลาเน่า เดินไม่ไหว เลยต้องใกล้ๆทางเข้าให้มากที่สุด
คอนเซปเหมือนกับที่จอดผู้พิการ ที่ต้องอยู่ใกล้ทางเข้าเพื่อความสะดวกมากที่สุด
comment60-1:https://pantip.com/topic/32066712  
http://www.thairath.co.th/content/355116

ถ้ามีการอ้างอิงตามกระทู้นี้ที่มีการพูดถึงเรื่องนี้เหมือนกันนะคะ

ถ้าเอาตามห้างที่เราไปจอดค่อนข้างบ่อย ที่เคยจอดทั้งชั้นธรรมดาและชั้น lady
สิ่งที่เห็นได้ชัดเลย
1. ตรงทางเข้าออกห้างเลย ตรงโซนห้างด้วย ร้านตรงทางเข้าออกปิดตอนห้างปิดเลย
2. ไฟสว่างกว่าแบบเห็นได้ชัด
3. ช่องจอดรถกว้างกว่า (ตรงนี้ลดจุดอับได้ค่ะ)
4. จัดพื้นที่ให้มีการซ้อนคันน้อยมาก หรือแทบไม่มีการซ้อนคันเลย (ลดจุดอับเช่นกัน)
5. รปภ ผู้หญิง ทางเข้า 1 คน ประตูห้าง 1 คน และเดินตรวจตรา 1 คนเพื่อช่วยเหลือด้านต่างๆ
ต่างจากชั้นปกติที่บางครั้งแทบไม่มี รปภ เลย
6. รปภ จะตรวจทุกครั้งว่าผู้หญิงขับ ไม่มีผู้ชายโดยสาร มีเด็กผู้ชายได้แต่จำกัดอายุ ทุกครั้งจะต้องเปิดกระจก
เพื่อให้รปภ ดูว่ารถเรามีแต่ผู้หญิง

ถ้าถามว่ารุ้สึกปลอดภัยมากกว่ามั้ย บอกเลยว่ารู้สีกค่ะ ถ้ามองในแง่การโจรกรรม คิดว่าโจรคงไม่เลือก
ถ้าโจรฉลาดหน่อย จะไม่เลือกโซนนี้เพราะ 1 สว่างกว่า ใกล้ทางเข้าออกห้างที่คนพลุกพล่าน
มีรปภ เดินตรวจตราถึงแม้จะเป็นผู้หญิง ช่องจอดรถกว้างกว่า การจอดซ้อนคันมีน้อย ทำให้จุดอับน้อยมาก

แต่ห้างอื่นๆ ถ้าไม่ได้ตามนี้เราก็ไม่ทราบจริงๆค่ะ
comment60-2:แล้วทำไมไม่มองว่า ควรเรียกร้องให้ห้างทำชั้นอื่นให้ปลอดภัยเหมือนกับชั้นนี้ แปลว่าสิทธิที่จะเข้าถึงความปลอดภัยมีให้สำหรับผู้หญิงเท่านั้น ผู้ชายหรือผู้หญิงที่ไม่ได้ใช้สิทธิ ก็รับความเสี่ยงไปเอง แบบนี้เหรอคะ 

แทนที่จะต้องมานั่งคุมกฎเรื่องผู้ชายไม่ให้เข้ามาใน lady parking ซึ่งในความเห็นเรามันไม่เห็นเกี่ยวกับเรื่องความปลอดภัยเลย อาชญกรรมมันเกิดเพราะสิ่งแวดล้อมเป็นใจ ทำให้มีโอกาสทำความผิดค่ะ ไม่เห็นเกี่ยวกับเพศเลย (ยกเว้นชายต้องการข่มขืนหญิง ซึ่งถ้าเป็นที่สว่าง มีคนเยอะ ก๊ไม่กล้าลงมืออยู่ดี)  ลองคิดดู ถ้าลานจอด ไฟสว่างจ้า ยามเยอะ มีกล้องทุกมุม ผู้ชายที่เป็นคนร้ายจะกล้าทำอะไรผู้หญิงมั้ย ต่อให้ประเมินแล้วว่าผู้หญิงสู้ไม่ได้ กับอีกกรณีนึงที่ลานจอดรถมืดสนิท ร้างผู้คน ผู้ชายเดินมาที่รถคนเดียว ใครน่าจะโดนมากกว่ากัน  เราว่าห้างควรทำให้ลานจอดรถปลอดภัยทุกชั้น เพื่อคุ้มครองลูกค้าทุกคน ควรจะไปเรียกร้องเรื่องนี้มากกว่านะคะ
comment61:มันอยู่ที่ตัวห้างสรรพสินค้าต่างหาก ว่าจะลงทุนจัดระบบรักษาความปลอดภัยแน่นแค่ไหน ต่อให้มี สิบเลดี้โซน แต่พอเกิดเหตุกลับให้ความช่วยเหลือไม่ทัน มันก็เท่านั้น สู้ทำระบบกล้องให้เยอะๆ ไฟสว่างๆ มี รปภ ปั่นจักรยานตรวจตลอดเวลา ห้างหรูๆ ไม่ค่อยเกิดเหตุหรอก ระบบรักษาความปลอดภัยดีอยู่ แต่พวกซุปเปอร์มาร์เก็ตนี่ซิ เงียบเป็นป่าช้าเลย
comment62:ผมเคยไปห้างหนึ่งกับแม่ แล้ววนหาที่จอดรถ จากใต้ดินขึ้นไปจนถึงชั้นบนสุด วนอยู่ครึ่งชั่วโมง

สุดท้าย พอแม่ผมเห็น Lady Zone ผมโดนไล่ลงจากรถเลยครับ แม่ผมย้ายมาขับ ผมลงเดินแบบงงๆ

ขากลับ ก็ต้องไปรอตรงประตูที่พ้นแนว Lady Zone แล้ว จึงค่อยขั้นรถ สลับกลับมาเป็นคนขับ

จริงมันไม่สนุกเลยนะครับที่ต้องมาย้ายสลับคนขับเพื่อเอาที่จอด สงสัยวันนั้นแม่ผมคงหมดความอดทนที่จะให้วนหาที่จอดแล้ว
comment63:ทำหยั่งกะ ในห้างไม่มี ผช.
comment64:เรื่องนี้มันผิดที่สำนึกด้านความปลอดภัยของประเทศเรายังล้าหลังในหลายๆเรื่องครับ

โดยหลักการพื้นฐานแล้ว พื้นที่จอดรถ Lady Zone ต้องเป็นพื้นที่ ที่เข้าได้เฉพาะ ผู้หญิงที่มาคนเดียว และ ผู้หญิงที่มากับเด็กเล็ก หรือคนชราเท่านั้น
***โดยไม่ว่าจะเข้ามาในพื้นที่ด้วยช่องทางใดก็ตาม***
ต้องเป็นพื้นที่ ที่ใหล้กับประตูเข้าออกห้างที่มีรปภประจำประตู และต้องเป็นพื้นที่ ที่มีแสงสว่างมากๆ (สว่างเหมือนเดินในห้าง)

ระบบความปลอดภัยของห้างในบ้านเราหละหลวมครับ
เพราะ ตรวจแต่ฝั่งเข้าจอด
จริงๆต้องมีด่านตรวจที่ทางเข้าพื้นที่ทุกจุด ไม่ว่าจะเป็นออกมาจากห้าง,ออกมาจากบันไดหนีไฟ ฯลฯ

โดยสรุปปัจจัยหลักคือ 
1. จะเข้าจอดได้ต้องมีผู้หญิงมาคนเดียว หรือ
2. คนที่มาด้วยได้ ต้องเป็นเด็กเล็ก หรือคนแก่มาก เท่านั้น
3. ผู้ที่มีสิทธิ์ในการเข้าสู่พื้นที่จอด Lady Zone จะต้องเป็นไปตามเงื่อนไขข้อ 1 และ 2 เท่านั้น ไม่ว่าจะเข้ามาจากทางไหนก็ตาม

แต่รู้อะไรไหม?
ความปัญญาอ่อนในการพยายามแก้ไขปัญหาข้อพิพาทเรื่อง คนโวยวายว่าเอาเปรียบ หรือสิทธิ ด้วยวิธีการที่ปัญญาอ่อนที่สุดในโลก เช่น
1. จัดให้มีรปภเป็นผู้หญิง โอเค โจรในคราบ รปภก็มี แต่มันคัดกรองกันได้ ไม่งั้นตำรวจที่ช่วยทำคลอดเด็กกลางถนนจะมีแต่ตำรวจชายหรอ? 
2. จัดพื้นที่ไม่เหมาะสม ไม่จำเป็นต้องเหมาทั้งชั้น แค่มีรั้วที่กันคนได้จริงๆ มากั้นโซนก็พอ

โดยเฉพาะ Lady Zone ห้างเซ็นทรัลพระราม3 
มันไปจัดไว้ชั้นตรงกลางระหว่างชั้นหลัก ถ้าจำไม่ผิดจะเป็น 2A
ซึ่งผู้หญิงจะเอาความปลอดภัยมาจากไหนครับในเมื่อ พื้นที่ที่เปลี่ยว และอันตรายที่สุดของห้าง คือทางหนีไฟ

จอด 2A จะเข้าห้าง ต้องผ่านทางหนีไฟ
จะออกจากห้างมาที่รถ ต้องผ่านทางหนีไฟ
ถ้าซื้อของมาเยอะ รถเข็นจะเข็นไปที่รถไม่ได้? แล้วผู้หญิงที่มาคนเดียวตามเงื่อนไขจะให้ใครช่วยถือ?

ตลกสิ้นดี
comment65:ตลกสิ้นดี   (ยืมคำความเห็นข้างบนมาใช้)
นี้คือการที่เธอต่างเรียกร้องความเท่าเทียมทางเพศ
แต่พออะไรนิดอะไรหน่อย ก็อ้างความเป็นผู้หญิงเพื่อต้องการ การปฏิบัติที่เหนือกว่าอีกเพศหนึ่ง
การมีเลดี้โซน มันไม่เป็นการเหยีดเพศหรอครับ ผมว่ามันก็กลายๆ นะครับ 
สะท้อนความอ่อนแอทางกายภาพ อ่อนแอทางความสามารถบางประการ
ไม่มีใครเดือดร้อนกับการถูกห้างสรรพสินค้า ดูถูกความสามารถของพวกเธอหรอครับ

แล้วกรณีนี้มันจะคล้ายๆ กับการถ่ายรูปผู้ชายนั่งรถไฟฟ้าแล้วไม่ลุกให้เธอนั่งหรือเปล่า
comment66:จุดประสงค์ของ lady zone มันไม่ใช่แค่เป็นที่จอดสำหรับคนที่เป็น "ผู้หญิง" เพียงอย่างเดียว  แต่มันเป็นที่จอดสำหรับ "ผู้หญิงที่ขับรถมาคนเดียว" "ผู้หญิงคนเดียวที่มากับเด็ก" "ผู้หญิงล้วนไม่กี่คน" ไม่ใช่เหรอคะ ?
  
ที่ห้างเค้าจัดโซนนี้ให้เพราะคนเหล่านี้ถ้ามาที่จอดรถดึกๆ คนเหล่านี้มีแนวโน้มอาจจะเป็นเป้าหมายอาชญากรรมได้มากกว่าและปกป้องตัวเองได้น้อยกว่า  แต่ไปๆมาๆอาศัยช่องว่างแค่เป็นผู้หญิง บางทีมากันเป็นฝูงบ้าง มากับผู้ชายบ้าง แค่สลับให้ผู้หญิงขับก็ใช้สิทธินี้ได้แล้ว กลายเป็นสิทธิสำหรับการจอดรถสบายขึ้นไปแทน ซึ่งผิดจุดประสงค์ของการจัดโซนพิเศษให้    ซึ่งตรงนี้เราว่ามันเป็นความสะเพร่าของ รปภ. ที่ไม่เข้าใจจุดประสงค์ของโซนนี้เองหรือเปล่า บางที่เค้าก็เข้มงวดนะ ถ้าไม่ใช่ผู้หญิงมาคนเดียวหรือมากับเด็ก ต่อให้ผู้หญิงขับมาเค้าก็ไม่ให้เข้า


ส่วนเรื่องที่ว่ามีแล้วใช่ว่าจะปลอดภัยกว่าเดิมมั้ย ?  ถ้าตามความเป็นจริงมันก็อาจจะใช่อย่างที่บอก แต่มันเป็นปัญหาที่การบริหารจัดการมากกว่า  เท่าที่เคยเห็นบางที่ที่บริหารจัดการดีๆ โซนนี้ตอนกลางคืนเค้าก็จะมี รปภ. (ที่เป็นผู้หญิง) มาคอยสอดส่องดูแลตลอด คือไม่ให้เป็นชั้นร้างไม่มีคนที่ทำให้มีโอกาสเกิดอาชญากรรมง่ายขึ้น  แต่บางที่ที่ปล่อยปละละเลยผลก็ไม่ต่างกันกับชั้นอื่น  lady zone เลยกลายเป็นที่จอดรถอภิสิทธิ์สำหรับสตรีเพศตามที่พวกคุณมาเถียงๆกันอยู่ข้างบนเนี่ย
comment66-1:เห็นด้วยกับความเห็นนี้  ลองนึกถึงกรณีน้องที่โดนจี้ขึ้นรถที่ห้างLสุดท้ายเสียชีวิตทิ้งศพในห้องน้ำโรงแรม่านรูด
การมี Lady zone ทำให้สบายใจว่าไปไหนมาไหนคนเดียวหรือกับเด็กๆ "ลดความเสี่ยง" ไปได้
รถที่ผู้หญิงขับและผู้ชายนั่งมาแต่ปล่อยลงก่อน ช่วยพิจารณาตัวเองด้วย
comment67:ผมว่ากรณีผู้โดยสารเป็นผู้ชายน่าจะอนุโลม เพราะอย่างผมติดรถเพื่อนไปงี้ เขาขับ เขาสามารถไปจอดได้ จะให้เป็นผู้หญิงทั้งคันก็เกินไป อีกอย่างถ้ามันเป็นเลี้โซนจริง ๆ ก็คงต้องมี รปภ. กำกับดูแลเหมือนกัน และส่วนมากตรงนั้นก็จะเป็นผู้หญิง คงไม่เกิดอะไรหรอกม้าง ไม่งั้นก็ไปจอดที่จอดทั่วไปเหอะ
comment68:อ่านแล้วเข้าใจทุกอย่างนะ แต่มันอดไม่ได้จริงๆ

สิ่งมีชีวิตที่น่ารำคาญ
comment69:ไม่เข้าใจ ชะนีพวกนี้จะได้อภิสิทธิ์อะไร ไม่ต่างจากคนพิการเลย 

กันที่ไว้ให้คนพิการเยอะๆ ดีกว่า ไม่ใช่ทั้งห้างให้ช่องหญิง ทั้งแถว คนพิการ 3 ที่

มีมานานแล้วครับ ที่หย่อนผัวลง หน้าห้าง แล้วให้เมียขับมาจอด
แฟนผมเข้าห้างบ่อยไปคนเดียวไม่เคยใช้บริการช่องแบบนี้เลย

คือวนหาที่จอดปกติ ว่างที่ใหนจอดที่นั่น
comment70:ส่วนตัวคิดว่าจะมีหรือไม่มีก็ไม่ต่างเรื่องความปลอดภัยคะ ยกเลิกไปก็ดีคะ.. ครั้งหนึ่งไปกับลูกเล็กสองคน เราขับไปจอดเอง และสามีตามมาเจอที่ห้างทีหลังเพื่อกลับด้วยกันโดยเขาเป็นคนขับ ตอนออกมีรถมารอต่อยังรู้สึกไม่สบายใจว่าเขาจะคิดว่าเราตุกติกเอาสามีลงก่อนแล้วขับมาจอดเองหรือเปล่าเพราะขากลับมีคุณชายมาด้วย..
comment71:ผมขับรถไม่เป็น แฟนขับ
ผมลงก่อน แฟนไปจอดเลดี้โซน
ผิดก็ผิด แต่ไม่เคยไปแย่งที่จอดรถสำหรับผู้พิการ
comment71-1:ถ้าเอาตามเจตนาของผู้ที่กำหนดlady zone ก็ถือว่าคุณผิด เพราะเค้าต้องการจัดสำหรับผู้หญิงที่มาคนเดียว
เผื่อเวลาเดินเข้าหรือออกจากรถคนเดียวจะได้ปลอดภัยมากขึ้น แต่ถ้าเอาตามข้อกำหนดก็ไม่ถือว่าผิดครับ
comment72:อยากเสนอว่า วันหลังให้ทำโซนจอดรถสำหรับ ผู้ชายบอบบาง 

เพื่อผู้ชายบางจำพวกที่ต้องการ การปกป้องแบบเพศหญิง
comment73:ผู้หญิงเป็นเพศที่เดินห้างแล้วเสียเงินซื้อของเยอะกว่าผู้ชายครับ
ยิ่งมาคนเดียวยิ่งเดินได้นาน ยิ่งซื้อไม่มียั้ง
ห้างก็ต้องอำนวยความสะดวกให้มากหน่อยครับ
จริงๆมันก็เป็นสถานที่ส่วนบุคคลอ่ะครับเค้าจะออกกฏยังไงก็ได้
ถ้าเรารู้สึกไม่สะดวกกับการไปห้างไหนเราก็ไปที่อื่นแทนก็แค่นั้นครับ
comment73-1:เห็นด้วยตามนนี้ครับ มันไม่ใช่ที่สาธารณะที่จะมาเรียกร้องอะไรได้ ไม่พอใจก็ไปห้างที่ไม่มีแบบนี้ครับ
comment74:เมืองไทยตั้งกฏระเบียบไรมาศรีธนญชัยเพียบ 555555 ทุกเรื่อง
comment75:lady zone ถ้าจะมีควรให้อยู่ชั้นบนสุดครับ เพราะคนจะได้ไปใช้น้อยๆ เพราะวนนานกว่าจะขึ้นไปถึง
ผู้หญิงที่ต้องการความปลอดภัยก็วนขึ้นไป (คิดว่าขับรถมาห้างได้ แค่ขับวนขึ้นไปต่อคงไม่ยากเกินไป)
ต้องแยกว่าจะเอาความปลอดภัยหรือความสบายครับ
comment76:ผมเห็นด้วยเรื่องกฎนะครับว่าถ้ามีควรปฏิบัติตามอย่างเคร่งครัด แต่ว่าผมไม่เห็นด้วยกับการจอดรถแบบ lady zone ซักเท่าไหร่ 
ปล.ตอนนี้ผมอยากได้โซนครอบครัวมากกว่า ไปห้างทีนึงลูกเล็กสองคนกว่าจะหาที่จอดได้ วนซะงงเลย
comment77:Women's parking space (ที่จอดรถสำหรับผู้หญิง) ได้รับการริเริ่มครั้งแรกในปี 1990 ที่ประเทศเยอรมนี เพื่อความปลอดภัยของผู้หญิงและเพื่อลดความเสี่ยงของการข่มขืน หลังจากเยอรมนี จึงเริ่มมีที่จอดรถสตรีใน เกาหลี จีน และนำนโยบายนี้มาใช้ที่ประเทศอื่นๆ ในห้างสรรพสินค้า หรือแม้แต่สนามบิน บางที่มีกฎว่าจะต้องมีที่จอดรถสำหรับผู้หญิง อย่างน้อย 30% ของจุดจอดรถ
ผู้หญิงรู้สึกว่าที่จอดรถนั้นมีความเสี่ยง ไม่เพียงแต่เพราะเป็นที่มืด แต่ส่วนมากมักไม่ค่อยมีคน ตามสถิติ 7.3% ของอาชญากรรมรุนแรงเกิดขึ้นในโรงจอดรถ


แต่ทุกเรื่องก็มีข้อโต้แย้งเสมอ ผู้หญิงบางกลุ่มก็ไม่ชอบที่จอดรถพิเศษเพราะพวกเธอรู้สึกว่าที่เขาสร้างที่จอดรถแบบนี้ เป็นเพราะพวกเธอขับรถไม่ดี ในขณะที่ผู้ชายก็ไม่พอใจ เพราะผู้หญิงได้รับการดูแลเป็นพิเศษในขณะที่ผู้ชายไม่ได้ ผู้ชายรู้สึกว่าเรื่องนี้ทำให้เกิดความไม่เสมอภาคทางเพศ 

ฉันเองไม่ใช่นักสังคมหรือนักเรียกร้องสิทธิ์แค่คิดว่าสังคมที่ผู้คนมีวินัย เอื้อเฟื้อเผื่อแผ่ต่อคนที่อ่อนแอกว่า คิดถึงผู้อื่นก่อนตนเอง คงจะเป็นสังคมที่น่าอยู่มาก ไม่รู้ชายไทยจะคิดอย่างไร
comment78:ใครบอกว่า Lady zone เอาไว้เรื่องความปลอดภัย เขาเอาไว้อำนวนความสะดวกผญต่างหาก แล้วผญก็ชอปปิ้งหนักกว่าผู้ชายเสียด้วย มันเป็น marketing เรียกลูกค้าผญของห้างโดยเนียนเรื่องความปลอดภัยเท่านั้นเอง
comment78-1:จริงครับ
comment79:แรกๆผมนึกว่าผู้หญิงชอบถอยรถเฉี่ยวคันอื่น จนทางห้างต้องแยกโซนออกมาเพื่อควบคุม 55 จิตอกุศลจริงกรู
comment80:ตอนปีใหม่ไปห้างใหญ่แถวลาดพร้าว 
ขาเข้าที่ระหว่างช่วงรอคิวเข้าอาคารจอดรถ
รถคันข้างหน้าเรา สลับคนขับจากชายเป็นหญิงขับ แล้วผู้ชายก็ลงเดินไปรอข้างนอก
ทำมันต่อหน้ายามที่คุมรถเข้าออกนั่นแหละ

แฟนบอก เธอทำแบบนั้นบ้างสิ เราจะได้มีที่จอดรถไวๆ 
จ้ะ......
comment81:เดี๋ยวๆๆๆ ใจเย็นพวก ... ค่อยๆ เถียงกัน อย่าเร่ง อย่าแซง ... ...!!!



เอางี้ ... ประเด็น กระทู้คือว่า  อยากให้ทางห้าง เข้มงวด ในการ ให้รถเข้ามาจอเขต เลดี้โซน ให้มากกว่านี้ ทั้งเรื่องของ ผู้ชาย โน่นนี่ เพื่อให้เข้ากับ คอนเซ็ป เลดี้โซน พวก  ซึ่ง มันอาจรวมไปถึงเรื่องของ ความปลอดภัย ...

ห้างไหน จะมี เขตเลดีโซน เขตปลอดภัย เขตปลอดบุหรี่ เขตปลอดสุนัข หรือเขตอะไรก็แล้วแต่ ... ปล่อยไปพวก มันเป็นห้างของ ส่วนบุคคล เราไปโวยก็ ไร้ค่า พวก ...  ขนาด ราชการ ทั้งๆ ที่เรา เป็นเจ้าของเงินภาษี เรายังโวยอะไรได้ลำบากกันเลยพวก ...( คิดแล้วเศร้า ) 


เราย้อนกลับมา เรื่องของ ความเข้มงวดในการดูแล เขตเลดี้โซน ของ ห้าง ตามหน้าที่ ดีกว่านะ พวก ... !!!

ใจร่มๆ วัยรุ่น ...!!!
comment82:คหสต.ควรมีแต่การบริหารจัดการต้องดี  ห้ามผู้ชายเดินผ่านหรือจอดชั้นนี้เด็ดขาดไปเลย....  ถ้าจัดการห่วย เข้าได้บ้างไม่ได้บ้างใช้ประโยชน์ได้ไม่เต็มที่ไม่มีเลยก็ได้ เพราะมีไม่มีก็ไม่ต่าง
comment83:จริงๆก็น่าจะยกเลิกอะนะ ทุกวันนี้ผู้หญิงเยอะกว่าผู้ชายกี่เท่าแล้วหละ 555+ ป่าวๆเข้าเรื่อง จริงๆคือความเสมอภาคอะนะ ถ้ามีที่จอดเลดี้ ก็น่าจะมี แมน บ้างหละ ที่จอดหายากมากเด๋วนี้ แต่....... ถ้าจะมีเลดี้เพื่อความปลอดภัย อันนี้เห็นด้วย แต่ต้องมีคนคุมเข้ม เข้มงวดไปเลย เลดี้เท่านั้น ชายนั่งมาด้วยก็ไม่ได้ ยกเว้นเด็ก
comment84:น่าจะจัดโซน lady boy  อีกสักโซนนะครับ
ใครชอบโซนนี้ก็จัดไป อิอิอิ
ปล แค่แนะนำ แต่ไม่แนวผม
comment85:อื่มมมม สมมุติว่า 

1. ผมเป็นผู้ชายนัดเพื่อนผู้หญิงที่ห้างแห่งเดียวกับ จขกท 
2. เพื่อนผู้หญิงเดินทางมาคนเดียวด้วยรถยนต์ส่วนตัว นำไปจอดในที่จอดรถโซน lady park 
3. ผมเดินทางด้วยระบบขนส่งสาธารณะมาที่ห้างแห่งเดียวกับ จขกท
4. ขากลับ ผมตัดสินใจขึ้นรถเพื่อนของผู้หญิง โดยที่ผมเป็นคนขับรถให้
5. มีคนมาเห็นว่าผมขับรถออกไปจากที่จอดรถโซน lady park 

คำถามคือ
ผมจะโดนด่าไหมครับ
หรือว่าผมควรจะให้เพื่อนผู้หญิงขับรถออกมาจากโซน lady park ก่อนแล้วผมค่อยไปรอขึ้นรถที่จุดอื่น
แล้วโซน lady park ห้ามผู้ชายเดินเข้าไปหรือเปล่าครับ
comment86:แต่ที่เซ็นทรัล ลาดพร้าว นี่เห็น รปภ ผญ ยืนเช็คตรงทางเข้าเลดี้โซนตลอดเลยนะครับ
comment87:อยากได้โซนสำหรับผู้สูงอายุที่ต้องนั่งรถเข็นค่ะ

ปัจจุบัน มีคนนั่งรถเข็นมาเที่ยวห้างกันเยอะมาก เพราะไปทีไรช่องจอดรถที่ห้างจัดไว้ให้ มีรถจอดเต็มตลอด 
ดิฉันจะพาคุณแม่ (เดินไม่ได้) ไปเปิดหูเปิดตาเลือกซื้อของหรือทานข้าวในห้างทีไร ต้องคิดหนักเรื่องที่จอดรถมากๆ
comment88:จขกท.อาจจะต้องการบอกว่า ถ้ามีผู้ชายมาที่เลดี้โซนได้
ความสำคัญของเลดี้โซนก็จะหายไป

ดังนั้นถ้าคุมไม่ได้ ก็ยกเลิกไปเถอะ
comment89:อีกอย่าง

ห้างต้องระวังด้วยนะครับ ผู้ชายผมยาวหน้าใสๆบางคนมันก็เนียนจอดนะครับ
comment90:lady ที่ โลตัสบางกะปิ
ผู้หญิงมีหนวด
ผมว่า เสมอภาค แล้วล่ะครับ
โซนผู้หญิง แต่แทบทั้งหมด ผู้ชายเข้ามาจอด

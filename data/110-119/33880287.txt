title:"วีดีโอเกม = ภัยร้ายทำลายอนาคตชาติ" หมอท่านหนึ่งว่าไว้เช่นนี้ ทุกท่านคิดอย่างไรกันบ้างครับ?
comment:จากเพจนี้นะครับ ตามภาพ










---------------------

โดยส่วนตัว ผมก็ผ่านมาแล้วทั้งติดเกมและติดอินเตอร์เน็ต ( ใครตามผมมานานคงเคยเห็นผมเขียนเล่าไปแล้ว ) ก็ยอมรับว่ามันมีทั้งด้านบวกและลบ

ด้านบวกคือเล่นเกมแล้วได้เรียนรู้ภาษาอังกฤษบ้าง ได้ใช้ความคิดในการวางแผนบ้าง หรือติดอินเตอร์เน็ต เถียงกับชาวบ้านบ่อยๆ ก็ได้ความรู้ใหม่ๆ เพิ่มขึ้น

แต่ด้านลบ ผมไม่ได้ใช้ชีวิตวัยรุ่น พัฒนาการทางสังคมขาดไป ยิ่งทางร่างกายยิ่งขาด เพราะขี้เกียจออกกำลังกาย วันๆ ขลุกอยู่แต่กับหน้าจอ

อย่างไรก็ตาม..ผมค่อนข้างไม่พอใจนะที่เห็นหมอท่านนี้มองเกมในแง่ลบแบบสุดโต่งไปหน่อย เพราะตัวผมเอง หรือคนอื่นๆ ที่รู้จักและไม่รู้จักเป็นส่วนตัว ก็ไม่ได้เล่นเกมจนเสียอนาคต ก็เห็นเรียนจบมีงานมีการทำดีๆ ทั้งนั้น แล้วก็มาย้อนอดีตกันขำๆ ในวงเหล้า ว่าตอนเด็กๆ ตอนวัยรุ่น ติดเกมงอมแงม ก็เฮฮากันไป

ถ้าวีดีโอเกมเป็นอันตราย เป็นภัยต่อความมั่นคงของชาติขนาดนั้น คงมีการห้ามกันทั่วโลกละครับ คนเล่นแล้วเสียอนาคตก็คงมี แต่ก็คงไม่ใช่คนส่วนใหญ่ 

ก็เหมือนผู้ใหญ่กินเหล้านี่แหละ คนเมาแล้วขับ เมาแล้วกร่างท้าตีท้าต่อย ถึงมีแต่ก็ไม่ได้เยอะไปกว่าคนกินแบบสุภาพชนไม่ก่อปัญหา เขาเลยไม่ห้ามกันเหมือนที่ห้ามยาเสพติดอีกหลายประเภท

ว่าแต่ทุกท่าน..คิดยังไงกับความเห็นของหมอท่านนี้ครับ

ปล.มีชี้แจงแล้วนะครับ ผม update ไว้ในกระทู้นี้ครับ

http://pantip.com/topic/33900473    แก้ไขข้อความเมื่อ 10 กรกฎาคม 2558 เวลา 13:35 น.
comment1:เออ เพื่อนตูที่เป็นหมอทุกวันนี้มันยังเล่นเกมด้วยกันอยู่เลย แถมตอนมันเรียนนะช่วงนั้น RO กำลังฮิต แหมทั้งอนาคตหมอ เภสัช วิศวะ นั่งเรียงกันอยู่หน้าจอไม่หลับไม่นอน  

ทุกวันนี้ก็ยังนัดเล่นเกมกันอยู่เลย ไม่ได้เจอหน้าเจอกันในเกมแทน  แต่ละคนก็มีงานมีการทำ ครอบครัวมีความสุข แถมไอ้คนที่เป็นหมอมีลูกแล้วมันยังซื้อเกม Wii U ให้ลูกเล่นด้วย

เกมไม่ผิดหรอก ผิดที่คนมันกากเองแล้วโทษอย่างอื่น

ปล.จะว่าไปมีหมอคนหนึ่งที่มีงานอดิเรกเป็นยาม ก็ติดเกมเหมือนกันนะ
comment1-1:ใช่หมอคนที่เป็นโรคหลังเดาะรึเปล่าครับ
comment1-2:หมอคนที่ซื้อของอะไร วันต่อมาลดราคาทุกอย่างนั่นล่ะครับ
comment1-3:หมอที่ว่าชื่ออะไรจำไม่ได้ แต่จำได้ว่าเมียชื่อเจี๊ยบ
comment1-4:ยามหมอที่คุณก็รู้ว่าเกย์ใช่ไหม
comment1-5:ตกลงเป็นยามรึเป็นตำรวจครับ
comment1-6:ผิดที่คนมันกากเองแล้วโทษอย่างอื่น
โดนใจผมมากครับ55555
comment2:Expert opinionมีลำดับความเข้มแข็งของหลักฐานต่ำในevident based-medicine
comment3:ผมซื้อคอมให้ลูกเล่นเกมตั้งแต่อยู่อนุบาล​ 1 ลงเกมในคอมไม่เป็น​  สมัยนั้นเกมเคาเตอร์สุดฮืตก็ไปให้เพื่อนลงให้​   เพราะคิดว่าดีกว่าไปอยู่ในร้านเกม​   ตอนนี้ลูกผมเรียนอยู่ม.ลาดกระบังวิศว. โยธา  ลูกผมหุ่นล่ำสัน​   เพราะ ปลูกฝังให้ออกกำลังกาย​
comment4:ที่ทำลายอนาคตของชาติ มันคือละครไทยมากกว่า
comment4-1:ใช่เลยค่ะ เวลาละครไทยฉายนี่เด็กๆมักนั่งดูกันด้วยนะ แล้วก็ติดเอาคำพูดหยาบๆคายๆ ความประพฤติแย่ๆของตัวละครมา เรายังเคยเจอมากับตัวเลย เด็กเล็กๆไม่กี่ขวบพูดคำหยาบ ถามว่าไปรู้มาจากไหน บอกว่าจากละครไทย เฮ้อ
comment4-2:เคยมีดราม่าเมื่อนานมาแล้วนะ เรื่องละครเนี่ย

จำได้ว่ามีใครคนนึงออกมาเขียนว่าละครไทยปัจจุบันเน้นรุนแรงทางเพศ แย่งผู้ชายเกินไปเป็นแบบอย่างที่ไม่ดีกับเด็กอะไรพวกนี้

แล้วติ่งละครออกมาด่ากันทั้งบ้านทั้งเมือง (เว็บนี้ด้วย) พวกผู้จัดก็โวย สรุปแกต้องออกมาขอโทษ เอากะเขาสิ

เอาง่าย ๆ ประเทศนี่ การ์ตูนกับเกม ด่าไปแล้วมันไม่มีใครด่ากลับ
comment4-3:จุดไคลแมกซ์ที่สุดคือทะเลาะกันเรื่องผู้ชาย ตกลงกันไม่ได้ จ้างคนมาอุ้ม ผมว่ามันปลูกฝังอะไรบางอย่างนะ !!!
comment4-4:"คือการศึกษาครับ" 
การศึกษาดี ครอบครัวดี จะละคร จะเกม หนังโป้ มันก็จะมีภูมิคุ้มกันครับ
comment4-5:ถ้าละครไทยคุณว่าเสือมแล้ว คุณไปดูการ์ตูนญี่ปุ่น เสือมกว่าอีก สาวเป็นสิบ ต้องการผู้ชายแค่ 1 (ฮาเร็ม)

แล้วทุกวันนี้บางเรื่องประเทศไทยก็ LC กันอย่างเมามันส์
comment4-6:การ์ตูน กับ ละคร อะไรสมจริงมากกว่ากันเอ่ย..
comment4-7:4-5 
ถ้าคุณได้ดูการ์ตูนญี่ปุ่นจริง ๆ จัง ๆ จะไม่พูดแบบนี้แน่นอน

เพราะถึงแนวมันจะเหมือนพระเอกคนเดียวถูกสาว ๆ สิบคนรุมล้อม แต่ถ้าเอาจริง ๆ แล้ว ส่วนใหญ่ ย้ำนะ ว่าส่วนใหญ่
- พระเอกแม้ปกติจะดูติ๋ม ๆ และขี้เกรงใจผู้หญิงเสียด้วยซ้ำ แต่เมื่อถึงเวลาพวกเธอตกอยู่ในสถานการณ์ลำบาก แม้อีกฝ่ายจะเป็นโคตรปีศาจหรือคนไม่ใช่คนมาจากไหน และถึงแม้นางเอกที่กำลังแย่จะมีสเกลพลังที่มากกว่าอยู่แล้ว

พระเอกที่เป็นแค่คนธรรมดากาก ๆ หรือถึงมีอะไรดีบ้างก็อาจยังใช้พลังไม่เป็นด้วยซ้ำ แต่ไม่ว่าคนไหนก็
"ไม่มีวันทอดทิ้งพวกเธอหนีเอาตัวรอดคนเดียวเลยสักครั้ง"

- ก็จริงอยู่ สาว ๆ ในเรื่องนี่บางทีก็ไม่เข้าใจตรรกะพวกคุณเธอเล้ย เหมือนพร้อมพลีกายถวายตูดให้พระเอกได้โคตรไม่มีเหตุผล หรือแม้ปากจะบอกเกลียดเพราะถูกเห็นโน่นนี่แต่กลับยังยึดติดจนเกินไปหน่อย (ชีวิตจริง ถ้าไม่หนีหายไปจากชีวิตก็คงฆ่าไม่ก็เรียกตำรวจแล้ว โทษข้อหาเป็นโรคจิตลวนลามมันก็ไม่ใช่เบา ๆ นะที่ญี่ปุ่น) แต่ถึงอย่างนั้น....

พระเอกส่วนใหญ่ ให้เกียรติผู้หญิงมากกว่าผู้ชายทั่วไปที่พบได้เกร่อเสียอีก (เอาจริง ๆ สังเกตได้บ่อย ๆ ว่า สังคมญี่ปุ่นนี่เน้นผู้ชายเป็นใหญ่มากมาแต่โบราณ และผู้ชายแบบพระเอกในการ์ตูนเอาจริง ๆ จัดว่าหายากเสียด้วยซ้ำ) คนเป็นพระเอกเนี่ยไม่มีหรอก ไอ้ตอบรับแล้วจับกดกันแต่ตอนแรกน่ะ มีแต่บ่ายเบี่ยงไม่ก็ยื้อจนมีคนมาขวางแล้วโดนเทศนาทั้งคู่ทั้งนั้น 
(และฉากเซอวิสส่วนใหญ่ ส่วนมากถ้าไม่มาจากความบ้าของพวกนางเอกเอง ก็เป็นอุบัติเหตุ กระนั้นพระเอกเกือบทั้งหมดก็ไม่มีคนไหน "ได้" กับคุณเธอจริง ๆ สักคนทั้งที่โอกาสมาถึงตั้งหลายรอบ คิดว่าเป็นเพราะอะไรล่ะ? โง่เหรอ? แต่ถึงจะโง่แต่เป็นสุภาพบุรุษ มันก็ดีกว่าฉลาดและรวยแต่สันดานไม่เอาไหนไหมล่ะ? ซึ่งส่วนมากจะเป็นผู้ร้ายให้พระเอกต่อยนั่นแหละ)

- แม้พระเอกส่วนมากจะโง่ ๆ ซื่อ ๆ จนว่าตามตรงแล้ว ชีวิตจริงคนแบบนั้นจะถูกสาว ๆ มองเป็นแค่เพื่อนหรืออะไรแบบนั้นมากกว่าก็ไม่แปลกใจเลย แต่เชื่อไหม สำหรับสาว ๆ บางคน นั่นน่ะ เป็นประเภทอยู่แล้วอบอุ่น เปิดใจคุยปรับทุกข์กันได้ง่ายกว่า ไอ้สิ่งที่เรียกว่า "แฟน" บางจำพวกซะอีก

ปล.จริงอยู่ มันเคยมีนะ พระเอกประเภทคิดจับปลาสองมือ ผลน่ะเหรอ โดนคนนึงเสียบตายทั้งตัวเองและชู้ ไม่พอ ยังโดนตีตราโดยคนดูทั่วญี่ปุ่นว่า เป็นพระเอกที่ที่สุดอนิเมจนทุกวันนี้เสียด้วย ช่างเป็นที่นิยมซะไม่มี
comment5:เด็กติดเกม ดีกว่าพวกติดยา พวกเกเร แว๊น เยอะครับ ถ้าไม่เสียคนเกินไปก็จะกลายเป็นคนเก่ง it นะ
comment6:จริงๆ ไม่น่าจะมีคนคิดแบบนี้แล้วนะ
เพราะคนวัยทำงานสมัยนี้ ต่างก็ผ่านช่วงเวลาบ้าเกมส์กันมาแล้วทั้งนั้น
comment6-1:ถูกต้องที่สุดครับ
ผมเป็นนักวิชาการคอมฯในตอนนี้ เพราะเกมส์ ดูม สมัยนั้น ทำให้การสนใจในคอมฯ เพิ่มขึ้นจนมีความรู้พอตัว
ลูกศิษย์คนหนึ่ง หัวระดับที่1 ในสายชั้น มาเรียนเรื่องคอมฯ พื้นฐานกับผม เมื่อ 18 ปีก่อน ตอนนั้นอยู่ ม.1
ติดเกม ไดอะโบล มาก เอาแผ่นแท้ผมไปเล่น เป้นแผ่นอิมพอร์ต ราคา 1 พัน

เดี๋ยวนี้ เขาเป็นหมอ เหมือนเจ้าของกระทู้
มันอยู่ที่คนๆนั้นด้วย ผมไม่เถียงว่า ปัจจัยแวดล้อมมีส่วนมาก ๆ 

ความดีของพุทธศาสนา ข้อที่ 1 อย่าคบคน (สิ่งของ)พาล  ซึงก็คือปัจจัยแวดล้อม
แต่เกมส์ ไม่ได้มีแต่ข้อเสียทั้งหมดน่ะครับ
comment6-2:ผมไม่ใช่หมอจ้า

บทความนี้ก็ไม่ได้เขียนเองจ้า ตัดมาเฉยๆ จากเพจๆ นึงจ้า
comment7:ชีวิตไม่มีเกมส์ การ์ตูน  ก็น่าเบี่อแย่ซิคุณพี่. 

ก็ตามหลักศาสนา.  คนเราต้องเดินทางสายกลาง.  ไม่มากไป ไม่น้อยไป. 

คุณพี่หมอ.  ถ้าได้เป็นนายก. รีบไประเบิดพวกบริษัทเกมให้หมดเลยนะครับ.  ประหารให้หมดทั้งคนซื้อ คนขาย.
comment8:"เกม เรื่องใหญ่ที่โรงเรียนไม่เคยสอน" โดย นพ.อิทธิฤทธิ์
นพ.อิทธิฤทธิ์ นี่ใคร ? มีตัวตนมะ?
comment8-1:นึกถึงหนังสือ "เงิน เรื่องใหญ่ที่โรงเรียนไม่เคยสอน" ของมณฑานี ตันติสุข ชื่อคล้ายๆกันเลย หมอคนนี้หน้าด้านจริงๆ 

หนังสือของมณฑานีเล่มนี้อ่านแล้วได้ประโยชน์ในการบริหารเงินมากๆ แต่ตอนนี้ไม่มีขายแล้ว ที่เคยซื้อมาก็หายไปแล้ว
comment8-2:ทำไมโรงเรียนจะไม่เคยสอน
* มีกฎ มีข้อห้าม ห้ามเล่นเกมอยู่แล้ว
* ครูจำนวนมากก็มีทัศนคติต่อต้านเกมอยู่เช่นกัน และบอกกล่าวถึงโทษของเกมให้แก่นักเรียน
comment9:พูดด้านเดียวเกินไป มองแต่ด้านร้ายโดยไม่ได้คิดจะมองด้านดี  พูดแต่เรื่องห้ามหรือปิดกั้นโดยไม่ได้คิดหาวิธีปรับตัวอยู่ร่วมกับเทคโนโลยีต่างๆที่เพิ่มเข้ามาตามยุคสมัย

คำว่าเด็กและลูกหลานในที่นี้ก็ไม่ได้ระบุชัดว่าหมายถึงวัยไหน และเกมที่เหมาะสมต่อวัยเป็นแบบไหน ก็ไม่มีการพูดถึงแม้แต่นิด มาถึงก็ใส่ใหญ่ว่าไม่ดียังงั้นไม่ดียังงี้ bias สุดโต่งเกิน
comment10:สงสัยปมที่เคยโดนพ่อห้ามเล่นเกมมัฝังใจ
จนสุดท้ายพาลอคติประชดไปซะงั้นเลย
เอาข้อเสียมาขยายสุดโต่งเกินไป ต้องการอัลลัยจากสังคมครัช?
comment11:นานาจิตตัง เล่นแบบโง่ หรือเล่นแบบฉลาด ขึ้นกับผู้เล่น มีทั้งดีและเป็นภัย
comment12:เป็นผู้ใหญ่ที่(อาจ)มีความสามารถในสายงานที่ตัวเองทำอยู่ มีความมั่นใจในความคิดตัวเอง และมองอะไรหลายๆด้านตามที่ตัวเองประสบมา
มีความเป็นห่วงลูกหลานในแบบตัวเอง

แต่ไม่มองหรือนึกถึงความแตกต่างของบุคคลว่ามีปัจจัยใดๆบ้างที่ทำให้คนติดเกมส์มีทั้งคนที่เสียคนและคนที่ได้ดี 

ถ้านพ.คนนี้ทำงานเกี่ยวกับเด็ก ผมจะไม่ให้ลูกหลานไปหาหมอคนนี้เด็ดขาดครับ
comment13:อยู่ที่คนครับ บางคนเป็นถึง ศาล แต่เล่นยา ก็เคยเห็นมาแล้ว
comment14:โรงเรียนจะสอนยังไง ครูยังเล่นเลย
หมอไปอยู่ไหนมา ผมละสงสารจริงๆ
ออกจากป่าได้แล้ว
comment15:พวกคดีที่เยาวชนก่อเรื่องแล้วอ้างว่าโทษเกมโทษการ์ตูนตัวเองเลยเลียนแบบตาม เลียนแบบ GTA เลียนแบบโน้นนี้นั้น เอาจริงๆมันผิดทั้งเด็กและผู้ปกครอง

ผู้ปกครองย่อมรู้ว่าเกมหรือสื่อมันเหมาะกับเด็กรึไม่ แต่ที่เห็นไปโทษทุกวันนี้มันเป็นข้ออ้างโยนให้อย่างอื่นเพราะตัวเองเลี้ยงดูไม่เป็นมากกว่า
กลับกัน เด็กจะเป็นยังไงอยู่ที่การสั่งสอนของผู้ปกครอง แต่นั้นแค่ส่วนน้อยเท่านั้นเทียบเป็น % คือ 5-6% ที่เหลือคือสันดานเด็กล้วนๆ 

เคยฟังเรื่องจริงจากอาที่ทำงานทนายความว่าเคยไปทำคดีนึงเด็กอายุยังไม่บรรลุนิติภาวะ (รายละเอียดจำไม่ได้) อยู่กับแม่ 2 คน อายุแค่นั้นไปทำสาวท้อง 4 คน แถมไปฆ่าลูกตำรวจชั้นผู้ใหญ่อีก อย่างนี้เรียกว่า โทษเกม โทษการ์ตูน ได้อีกรึเปล่า
comment16:ไปคุ้ยมา เหมือนว่าคุณหมอท่านนี้ทำงานเกี่ยวกับเด็กครับ เป็นแพทย์เวชศาสตร์ครอบครัว และมีภรรยาเป็น จิตแพทย์เด็กและวัยรุ่น
comment17:เอาเป็นว่า..ในความคิดผมนี่ใครไม่เคยสัมผัสความมันส์ของการเล่นเกมส์นี่..เสียชาติเกิดกันเลยทีเดียว!!
-ส่วนตัวนะ..เกมส์ตระกูลFFนี่ epicกันยิ่งกว่าดูTitanic อีกนะ
-  WAR Z นี่ผมโคตรอินเลย..ให้อารมณ์แบบไปอยู่ในโลก TWD เลย
-  GTA V online นี่ก็โลกเสมือนจริงดีๆนี่เอง
- เล่น PT demo มา...โอโห้!!!  หลอนกว่าดูหนังอีกครับ

ผมปล่อยลูก(9ขวบ)เล่นเต็มที่นะ. ดูเค้าเล่น. สอนว่าอะไรดี/ไม่ดี. และก็ไม่ให้เล่นเกิน4ทุ่ม.
comment18:ตอนเด็กๆผมนี่โคตรติดเลยอ่ะ เกมคือชีวิต แต่ก็ไม่ได้ทิ้งเรื่องเรียนเลยนะ

พอโตมาเป็นพ่อคน ผมถึงเข้าใจว่า ยุคไฮเทคแบบนี้ ถ้าลูกมันจะเล่นเกม ก็ต้องให้มันเล่นแต่พองาม 

อย่าไปห้ามเสียทีเดียว ไม่งั้นมันหนีจะไปเล่นเกมนอกบ้านแทน ซึ่งเราจะควบคุมไม่ได้

และพ่อแม่ต้องคอยคัดประเภทเกมที่เค้าจะเล่นให้เหมาะสมกับวัยด้วย

อย่างเกมโป๊กับเกมประเภทGTAนี่ผมคงต้องห้ามไปก่อน
comment19:ถ้าปล่อยให้เด็กดูฉากข่มขืนตอน 2-4 ทุ่มได้
เกมมันเรื่องเล็กแล้วแหละ
comment20:เหมือนมาหาพวกพิลึกเนาะ แต่ผมจะเข้าพวกด้วยเพราะบทความของคุณหมอแกไม่ได้มีคุณค่าในเชิงงานเขียนสักนิด
จะเรียกว่าเป็นบทความก็ออกแนวยกย่องเกินไปด้วยมั้ง เอาเป็น "ข้อเขียน" ก็พอ
ข้อมูลของหมอคนนี้ไม่ได้มีการอ้างอิงถึงแหล่งอันน่าเชื่อถือแม้แต่แหล่งเดียว ยึดตัวเองเป็นจุดศูนย์กลางมันทุกอย่าง
ถ้าไม่ใช่ข้อเขียนแนวสาระผมก็ไม่ว่าหรอก แต่ถ้ามีสาระแล้วไม่มีแหล่งอ้างอิง ผมให้ตกทุกกรณีครับ

เกมก็เหมือนวิทยาศาสตร์ มันคือกองไฟ คุณจะเอาไปเผาบ้านตัวเองหรือเอาไปปรุงอาหารให้สุกก็เรื่องของคุณ

ตัวอย่างข้อดีของเกมที่มีการวิจัย
ม.มิชิแกน (สหรัฐฯ) วิจัยว่าเกมมีส่วนช่วยให้เด็กมีความคิดสร้างสรรค์
ม.โรเชสเตอร์วิจัยว่าเกมช่วยให้ตัดสินใจได้ถูกต้องแม่นยำมากขึ้น
หนังสือพิมพ์ Washington Post ระบุว่าเกมเมอร์มีแนวโน้มในการเข้าสังคมและการเรียนรู้ดีกว่าคนที่ดูถูกพวกเขา
ตบท้ายด้วยบทความที่มีทั้งข้อดีข้อเสียละกัน เดี๋ยวจะหาว่าอวยเกิน Benefits of Playing Video Games
comment21:ผมนี่ได้ดีเพราะเล่นเกมเลยนะครับ

เมื่อก่อนผมเป็นคนใจร้อนมาก อยากได้อะไรต้องได้เดี๋ยวนี้ รอไม่เป็น
และเป็นคนจินตนาการฟุ้งมาก  ครีเอตสุดๆ ทำให้จัดระบบความคิดไม่ดี
ตั้งแต่ผมเล่นเกมแนว Strategy ที่ต้องวางแผน วางผังเมือง หรือแนวสร้างโลก
ผมกลายเป็นคนที่โคตรใจเย็นไปได้
เพราะเกมพวกนี้ถ้าวางแผนผิด พังทั้งเมือง ต้องสร้างใหม่หมด
วางแผนการรบผิด แพ้ทั้งแผ่นดิน ต้องเล่นใหม่หมด
มันก็ต้องอาศัยความใจเย็น ค่อยๆสร้างใหม่ ทีละขั้นๆ
ถ้าไม่ใจเย็นกับมันจะบ้าเอาครับ
เดี๋ยวนี้ผมเป็นคนวางแผนดีขึ้นมาก คิดเป็นระบบ และใจเย็น สามารถอดทนทำอะไรที่ซับซ้อนได้นานๆ
ซี่งมันมีผลต่อชีวิตจริงมากๆเวลาที่ผมเจอปัญหายากๆที่น่าท้อแท้ ช่วยเยอะเลยครับ

คนที่เหมารวมว่าเล่นเกมแล้วแย่หมด แปลว่าเลือกเกมไม่เป็น เกมดีๆมีอยู่เยอะมาก ก็เลือกสิครับ
เหมือนคนที่เหมารวมว่าซื้อของเล่นให้เด็ก ทำให้สปอยล์เด็ก  ทั้งที่ของเล่นราคาถูกและฝึกสมองมีเยอะมาก

ผู้ใหญ่แบบคุณหมอนี่แหละ  ตัวอันตรายสำหรับเยาวชนกว่าเกมอีก
comment22:วิดีโอเกมส์ช่วยฝึกการประสานงานระหว่างตาและมือจริง มีผลการวิจัยมากมาย และยังช่วยในเรื่องสมาธิ จดจ่อกับการแก้ปัญหาตรงหน้า 

http://www.ncbi.nlm.nih.gov/pubmed/6622153

http://www.ncbi.nlm.nih.gov/pmc/articles/PMC2884279/

http://www.ncbi.nlm.nih.gov/pmc/articles/PMC2871325/

http://www.med.umich.edu/yourchild/topics/video.htm

http://www.apa.org/news/press/releases/2008/08/video-games.aspx

แน่นอนว่าทุกอย่างมีความพอดี ไม่ใช่ให้เล่นเยอะเกิน เล่นทุกอย่าง

แต่จะมองว่ามันเลวร้ายจนห้ามเล่นไปเลย....ก็สติเฟื่องไปแล้ว  

เพจ Dad Mom and Kids นี่เป็นเพจใหม่ เปิดตัวเมื่อ 1มิถุนายน ปีนี้ 

แต่เพจเก่าที่เคยเปิดมา คือ Topup2rich by Doctors2rich เป็นเพจที่คนทำ ใช้เผยแพร่ ธุรกิจเครือข่ายเติมเงินโทรศัพท์มือถือ ที่ตัวเองทำอยู่ ไปด้วย โพสต์แรกๆของเพจเป็นเช่นนั้น

ด้วยข้อเขียนที่เขาเขียนออกมา ทึกทักเอาเองจากประสบการณ์ส่วนตัว นั่งคุยกันสองคน เอาข่าวหนังสือพิมพ์นิดๆหน่อยๆมาโปรย แต่ไม่ได้ลงผลงานวิจัยใดๆเลย ทำให้ไม่แน่ใจว่า นายแพทย์ ได้updateความรู้ และงานวิจัยใหม่ๆ บ้างหรือไม่ หรือว่ายุ่งกับธุรกิจเครือข่ายอยู่กันแน่
comment22-1:กะแล้วว่าต้องมีผลประโยชน์เข้าข้างตัวเอง

อย่าง สส. อเมริกันคนนึงต่อต้านเกมอย่างหนักมาก โดยเฉพาะเกมยิงกัน แต่ในขนาดที่ตัวเอง กลับค้ายาเสพติด ค้าปืนเถื่อนเองซะอย่างนั้น
comment22-2:ตอบผิดเม้นค่ะ ( = /// = )
comment23:วู้ คิดมาก เปลือง
comment24:เอาตรง ๆ นะทุกวันนี้ผมเก่งภาษาอังกฤษก็เพราะเกมที่พวกผู้ใหญ่บางคนดูถูกดูแคลนอยู่กันทุกวันนี้ไงยังไงล่ะครับ

ไม่ต้องมานั่งท่องคำศัพท์อะไรเลย มันซึมซับเข้าไปในสมองเองเพราะมันผ่านตาอยู่บ่อย ๆ ยิ่งมีรูปมีไอคอนยิ่งจำง่ายขึ้นไปเอง

เกมมันก็เหมือนตัวกระตุ้นอย่างนึงอะ ถ้าคำไหนที่เราไม่รู้จักก็เปิด ๆ หา ๆ ยิ่งไม่รู้มากเท่าไหร่ก็ยิ่งได้คำศัพท์มากขึ้นเท่านั้น

แถมได้ซึมซับเรื่องราวอีกยิ่งแนว Simulation RPG นี่จะได้อะไรเยอะมาก เพราะมันมีเนื้อหา บทสนทนา อยู่ตลอดเวลา

ก็ไม่เข้าใจเหมือนกันว่าลุง ๆ ที่มาแอนตี้ การ์ตูน เกม กันเนี่ย ไม่เคยอ่านหรือเล่นกันมาก่อนเหรอ เห็นด่า ๆ เหน็บแนมกันจัง
comment25:เพจต้นทางลบบทความนี้ไปแล้ว และกำลังไล่บลอคไล่ลบความเห็นผู้ที่เห็นต่างกับผู้ที่พยายามหาข้อมูลมาแย้ง lol

ปล. นพ.เจ้าของบทความนี่มีภรรยาเป็นหมอจิตวิยาเด็กและวัยรุ่นด้วยนะเออ
comment26:ผมบ้าเกมส์ มาตั้งแต่เด็ก เล่นเกมส์ตั้งแต่ยุคคอนโซล จนปัจจุบัน ผมก็ยังเล่นอยู่ แล้วยังขุดเอาเกมส์เก่ามาเล่น 
แต่โดยทุกวันนี้ผมเสียภาษี 20%/ปีครับ
comment27:หมอครับเลิกดมซีอิ้วได้แล้ว
comment28:ถ้าเล่นไม่เป็นเวลาอันนี้ก็น่าคิดอยู่นะ  แต่บอกเกมเป็นภัยร้ายมันก็ฟังดูเกินกว่าเหตุจริงๆ
comment29:ถ้ามันทำลายเด็กจริงๆ ผมว่าคงมีหลายประเทศล่มสลายแล้วล่ะครับ ผมว่าเด็กเกือบครึ่งได้แตะเกมกันแล้วทั้งนั้น
comment30:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment31:สงสัยหมอคนนี้มันคงจะเก็บกด ดูลักษณะคำพูดคำจา เหมือนคนเก็บกดซะงั้น ว่างๆ ลองไปตรวจเช็คสมองหน่อยนะ
comment32:แจ๊คธอมสันเวอร์ชั่นไทย
comment33:อะไรก็ตามที่ทำแต่พอดี มันก็ไม่มีข้อเสียหรือข้อเสียพอรับได้แหละครับ ขนาดการออกกำลังกายที่ทำให้ร่างกายแข็งแรง ถ้าทำต่อเนื่องกันทุกวัน ฝึกกันหนักๆ ร่างกายยังบาดเจ็บหรือเสียมวลกล้ามเนื้อได้เลย

ส่วนตัวผมว่าเกมส์ให้อะไรผมหลายอย่างนะ
- ชอบเล่นแนว RPG ปัจจุบันทำให้อ่านประโยคญี่ปุ่นหรือแผนที่ญี่ปุ่นได้ (เข้าใจฮิรางานะกับคาตากานะ)
- หรืออย่างเล่นพวกแวนการ์ดหรือยูกิโอ ก็ช่วยฝึกความจำ(บนมือฝ่ายตรงข้ามมีอะไร) + การวางแผน(จะตัดกำลังคู่แข่งยังไง)
- หรือว่า candy crush / farm heroes อันนี้เห็นชัด มีฝึกวางแผน+คาดการณ์กันล่วงหน้า (เก็บซ้าย แล้วบนจะหล่นลงมาเป็น 4 อะไรแบบนี้)

โดยรวมแล้วเกมส์มันดีข้อดีมากกว่าข้อเสีย ขึ้นอยู่กับตัวเด็กและการสอนของเรามากกว่า ว่าเราจะสอนยังไงให้เค้าเก็บเอาแต่ข้อดีไป มากกว่าจะได้ข้อเสีย
comment33-1:ประเด็นภาษาญี่ปุ่น ผมมองว่า สื่อหรือเกมของญี่ปุ่นได้รับความสนใจหรือความนิยมจากชาวโลก ทำให้ชาวโลกสนใจใคร่รู้ภาษาญี่ปุ่นไปด้วยโดยปริยาย จากจุดนี้ผมมองว่าเป็นตัวอย่างที่ดีในการโปรโมตภาษาเลยหละครับ
comment34:https://m.facebook.com/doctors2rich/posts/989323221091796:0.       ถึงทางเพจลบบทคใวามเเล้ว เเต่ หมอยังไม่ลบ
comment34-1:ลบแล้วครับ
comment35:ประเทศแถบแอฟริกาหรือตะวันออกกลางที่เด็กไม่มีโอกาสเล่นเกมส์ ประเทศคงพัฒนาพรวดๆ เลยสินะ

ปัญหามันอยู่ที่สถาบันครอบครัวต่างหาก
ถ้าเล่นเกมส์ไปพร้อมกับพ่อแม่ และแบ่งเวลาให้ถูกก็ไม่เสียหายอะไร
comment36:ครั้งหนึ่งติดเกมมาก...เวลาผ่านไปกลายเป็นโปรแกรมเมอร์เขียนเกม...

คนเราแมร้งโทษทุกอย่างแหละ ยกเว้นตัวเอง
comment37:เวลาพูดถึงเกมหลายคนมักนึกถึง...
การยิงกันและความรุนแรงในเกม GTA
เด็กๆที่พูดคำรุนแรงต่างๆในร้านเกม เหมออนไลน์
พฤจิกรรมเสพติดของเด็กติดเกมที่ไม่มีวุฒิภาวะ
ภาพความรุนแรงในสนามรบของเกมวงคราม
ภาพลามกอนาจารต่างๆในเกม H 
แต่ๆๆทุกคนกลับมองข้ามสิ่งดีๆที่เกมเหล่านี้ให้ 
Professor layton เกมที่เนิ้อเรื่องสุดยอดและการที่เกมเป็น เกม Puzzle แต่เกมนี้ไม่ใช่ Puzzle ธรรมดา เกมนี้จะช่วย้พิ่มความสามารถการคิดอย่างเป็นระบบ การคิดแบบสร้างสรรค์ ไม่ว่าจะเป็นด้านตรรกะศาสตร์ และ คณิตศาสตร์ ใครที่ความคิดสร้างสรรค์ต่ำๆ เล่นเกมนี้จะมองได้หลายมุมได้มากขึ้น
Minecraft เกมที่จะเพิ่มความคิดสร้างสรรค์และคงามอดทน อีกทั้งยังสอนการเขียนโปรแกรม Java ด้วยเกมนี้ได้ด้วย!!
GTA เกมที่ดูรุนแรงแต่ๆๆๆ เนื้อเรื่องของมันไม่ธรรมดาเลยนะ เนื้อเรื่องของมันสอนว่า ใครก็ตามที่ก้าวเข้าเส้นทางอาชญากรจะต้องพบกับความสูญเสีย 
COD เกมสงครามที่สอนให้เห็นถึงจอตใจมนุษย์และความเป็นผู้นำ
War of mine เกมที่สอนให้เข้าใจว่าสงครามมีแต่ความสูญเสีย สงครามไม่เคยส่งผลดีแก่มนุษย์เลย..
Dark Soul อันนี้สอนเราเยอะแยะ ไม่เชื่อลองเข้า youtube แล้วเสริจ ขอรบกวนทั้งชุดนอน dark soul แล้วนั่งนิ่งๆแล้วดูให้ครบทุกพาทย์สิ
shool day อย่าทำตัวไม่รู้จักพอและไม่ทำตัวออกนอกลู่นอกนอกทาง
และอีกเยอะเยะ  ในผ้าขาวมีจุดสีดำเพียงนิดเดียวจะไปสน ใจมันทำไมละ ถ้าสนใจทำไมไม่ หาทางลบจุดสีดำนั้นไปละแทนที่จะจ้องเฉยๆแล้วด่ามัน
comment38:ถ้าเกมมันมีผลกับทุกคนจริง เราคงติดคุกข้อหาฆ่าคนตายโดยเจตนาและไตร่ตรองไปแล้วแหละ เพราะเราเล่นเกม Manhunt ทุกภาค เล่น GTA และอีกสารพัดเกมที่ฆ่ากันโหดๆ เราชอบเกมพวกนี้มาก แต่เราก็ไม่ได้ฆ่าใครจริงๆซักหน่อย
comment39:ผมว่าสมัยนี้เฟซบุคยังจะติดมากกว่าเกมซะอีก แถมไม่ใช่แค่เด็กติด ผู้ใหญ่ก็ติด
comment40:เอาความงี่เง่าไม่รู้จักแบ่งเวลาของตัวเองมาป้ายใส่เกม แล้วมาโทษว่าเกมไม่ดี หมอหมา
comment41:มันเป็นทัศนคติของคนบ้าครับ
หมอก็บ้าได้ครับ จริงๆแทบทุกคนในโลกนี้นี่มีอาการทางจิตทั้งนั้นแหละครับแต่มีความแตกต่างมากน้อยและสร้างความเดือดร้อนแก่สังคมไม่เท่ากัน
มันจบตั้งแต่ที่บอกว่าให้เอาเกมทุกอย่างออกจากบ้านแล้วครับ มันคือความคิดของพวกคลั่งครับสุดโต่งเกินไป
ผมว่าคนๆนี้ไม่น่าจะใช่หมอแล้วครับดูจากแนวคิดแล้วนี่ เฟลมากๆ
แต่เป็นพวก conservative สุดโต่ง ไม่ยอมรับความเปลี่ยนแปลง

เกมมันก็คือสื่อบันเทิงชนิดหนึ่งเหมือนหนังและละคร ซึ่งผู้ปกครองต้องดูแลเอาใจใส่เลือกเกมให้เหมาะสมกับลูกตนเอง และจัดเวลาให้เหมาะสม
แต่ไม่ใช่ตัดขาดทุกอย่าง หมอคนนี้คงไม่รู้ว่ามือถือโนเกียขาวดำมันก็มีเกมงู ให้เล่น แถมถอดออกยากด้วย
พูดได้เลยถ้าผมได้ดีเบตกับคนๆนี้เนี่ยผมไล่ต้อนให้จนมุมได้ไม่ยากเลย เพราะแนวคิดเขาบ้องตื้นมาก มองไม่รอบคอบ เหมือนชีวิตเขาอยู่ในสังคมแคบๆ

เกมมันเป็นของที่อยู่กับชีวิตคนครับ อยากถามเหมือนกันว่า หมอ ไม่เคยเล่น ดีดหนังยาง เป่ากบ หรือ อื่นๆเหรอ เกมสมัยใหม่มันก็มีหลักการพื้นฐานมาจากพวกนี้แหละ แต่คนเล่นต้องควบคุมตนเอง ผมไม่เสียตังให้เกมพวกนี้ เท่าไหร่
แต่ถ้าเป็นเกมฟอร์มใหญ่ผมก็ถือว่า เหมือนผมซื้อหนังมาดูนั่นแหละ
ถ้าจะเอาแบบที่หมอแนะนำผมแนะนำให้หมอไปนั่งเล่นในเรือนจำ ในห้องมืดดีกว่า
comment42:ผมว่าความคิดของหมอแบบนี้แหละที่ทำลายอนาคตของชาติมากกว่าเกมอีกครับ
comment43:หมอเอาหัวนมคิดสิน่ะ  ใจเยdๆน่ะหมอ
comment44:ที่จริง เท่าที่อ่าน มันคือความคิดของหมอ(จริงหรือไม่ก็ไม่อาจทราบได้)คนหนึ่งที่มีต่อเกม
แต่ที่เขียนออกมาไม่มีหลักวิชาการอ้างอิง ไม่มีงานวิจัยอ้างอิง
น่าจะมโนขึ้นมาเองล้วนๆ ไม่รู้สิไม่มีความน่าเชื่อถือสักนิด ไม่มีราคาในฐานะงานเขียน
comment45:ที่เซ็งสุดๆกะงานเขียนนี้คือดันใช้ฐานะหมอมาทำให้ วิชาชีพเสียหาย
ผมอายจริงๆ
comment46:เกมส์ไม่เคยทำร้ายใคร มีแต่คนเล่นนั้นละที่ทำร้ายตัวเอง
comment47:ถ้าผมไม่ติดเกมตอนเด็กผมคงโง่ภาษาอังกฤษมากกว่านี้
ผมว่าบทความไม่ได้พูดถึงประโยชน์ที่ได้จากเกมนะครับ
ที่บ้านผมมองว่าเล่นเกมที่บ้านดีกว่าไปขึ้รถเล่นข้างนอกตอนดึก คือมันปลอดภัยกับชีวิตมากกว่ากิจกรรมอย่างอื่น

ปล ผมเคยเล่นเกม spec ops the line มันมีฉากนึงที่มันเตือนสติผม ว่าเกมไม่ใช้ชีวิตจริงเราไม่ควรเอาความสะใสในเกมมาใช้ในชีวิตจริง
comment48:แล้วแต่ความยับยั้งชั่งใจของแต่ละคนครับ แต่มันเปลืองเวลานี่เรื่องจริง สรุปผมก็ยังเล่นเกมต่อไป 555
comment49:ที่เราคุยกะคนต่างชาติได้เพราะเกมนะเนี่ย 
คือชีวิตเราปกติจะเจอคนฝรั่งจริงๆไหม เเทบจะไม่เจอถึงเจอก็ไม่เข้าใกล้หรอก 
เกมที่เราเล่น 70%เป็นคนต่างชาติ กิลส่วนใหญ่ก็คนต่างชาติเยอะเรานี่เวลาจะคุยต้องgoogle แปล
เดี๋ยวนี้พอจับคีเวริ์ดได้ คุยเเบบงูๆปลาๆ ไม่ต้องสนเเกรมม่าเเบบเวลาเรียน เออมันก็เข้าใจ

เกมมันก็มีข้อดีของมัน
comment50:คิดว่าถูกซักครึ่งนึงครับ ส่วนผมว่าเด็กๆควรเล่นเกม และก้าวผ่านมันไปให้ได้ในช่วงเวลาหนึ่งของชีวิต
comment51:ผมขอเสนอ The Incredible Machine (DOS) ให้คุณหมอลองเล่นดูครับ
ไม่มีความรุนแรง(?) ไม่เกี่ยวข้องกับเรื่องเพศ ไม่เกี่ยวข้องกับกีฬาดัง
ไม่มีคะแนนให้อวด ออนไลน์ไม่ได้ 

เสริมสร้างพัฒนาการ ถ้าไม่ได้อะไรเลยจากเกมนี้ก็ให้มันรู้ไป
คลายเครียด กำลังเครียดๆเล่นโหมดสร้างด่าน หายเครียดแน่นอน
เล่นได้ทั้งครอบครัว พ่อแม่สร้างด่านให้ลูกเล่น สอนฟิสิกส์เบื้องต้นไปพลาง
ตอบโจทย์คุณหมอได้เกือบครบ

เอาจริงๆเกมทุกเกมก็มีข้อดีข้อเสียด้วยกันทั้งนั้น
ขึ้นกับผู้เล่นว่าจะเลือกรับอะไร
ผมอ่านคาตาคานะเป็นจากไฟนอล 6 แบบว่าซึมเข้าหัวเลย
คงไม่มีใครเล่นแล้วอยากหยิบดาบมาฟาดกระต่ายแบบในเกมละมั้ง
comment51-1:คุณแจ็คฟรอสต์

เคยเล่น Besiege ไหมครับ
comment51-2:ยังไม่เคยเล่นครับแต่ search ใน google แล้วท่าทางน่าสนุกดีนะ
ขอบคุณที่ให้ชื่อเกมมานะครับ
comment52:เป็นแค่หมอคนหนึ่ง
ที่คิดว่าตัวเองฉลาดกว่าคนอื่น
และมีทัศนะคติที่คับแคบ
comment53:เอิ่ม  ถ้าบอกว่า เกมเป็นภัยทำลายชาติเนี่ย

ป่านนี้ ญี่ปุ่น อเมริกา เกาหลี  คงสิ้นชาติไปนานแล้วล่ะครับ

คิดได้ไงเนี่ย?
comment54:พูดโง่ๆไม่เคยเล่นไม่รู้หรอก
comment55:บอกว่าไม่มีแพทย์คนไหนบอกเล่นเกมแล้วดี แล้วคุณรู้ได้อย่างไรว่าเล่นเกมแล้วไม่ดี มโนสินะแบบนี้ผลวิจัยต่างประเทศเค้ามี ทำไมไม่ไปดูแบบนี้เรียกว่ากบในกะลา ใช่มะ เกมเป็นสิ่งที่ทำลายชาติ ผมเห็นหมอ,นักกีฬาทีมชาติ,วิศวะ ก็ยังเล่นเกมอยู่ถ้าทำลายชาติทำไมถึงมีบุคลากรแบบนี้ขึ้นมา
ผมเห็นด้วยนะครับถ้าเล่นเกมมากไปทำให้เสียสุขภาพจิต เวลา การใช้ชีวิต อะไรที่มันมากไปมันก็ไม่ดี ถ้าคุณเล่นคุณต้องรู้จักแบ่งเวลามันจะไม่มีปัญหาเลย อย่างความเห็นคุณมันก็สุดโต่งไปหน่ะ
comment56:ปืนครับ ปืน ฆ่ามากี่ร้อยล้าน กี่พันล้านละ  มีดดาบก็เช่นกัน

สิ่งที่อยู่ตรงหน้าไม่ได้บอกว่าเราเป็นคนยังไง
แต่ขึ้นอยู่กับเรา ตอบมันยังไง
comment57:แล้วแต่ครอบครัวครับ เด็กที่เล่นเกมแล้วคิดไม่เป็นเพราะครอบครัวไม่สอนให้คิดด้วยเหตุผล อาจจะเป็นเพราะพ่อแม่ไม่มีเวลาแล้วปล่อยให้เด็กอยู่กับเกมจะได้ไม่ออกไปไหน เกมไม่ได้ผิดแต่อยู่ที่เราจะนำมันมารวมกับชีวิตประจำวันมากแค่ใหน ผมก็คนหนึ่งที่เล่นเกมมาแต่เด็กมันมีผลกระทบกับชีวิตเรามากทีเดียว ทั้งสังคม ทั้งพฤติกรรม ทักษะการคิดและภาษา แต่ครอบครัวผมสอนให้คิดเป็น
comment58:ผมเก่งภาษาอังกฤษเพราะเกมเลยนะเนี่ย ช่วงเรียนประถม-มัธยมได้ท็อปวิชานี้หลายครั้ง ขึ้นมหาลัย ก็ได้เกรด A ทุกปี มีพลาด B+ ไปเทอมนึงเพราะไม่ส่งงาน 555+ เทอมนั้นผมเคยไปดูคะแนน คะแนนในส่วนส่งงานเป็นศูนย์ และเป็นคะแนนช่วยที่สำคัญมาก แต่ผมยังได้ถึงเกรด B+ (รู้สึกภูมิใจในตัวเองแปลกๆ 555) เพื่อนๆคนอื่นที่ไม่ถนัดภาษาอังกฤษ ส่งงานครบ ดันได้เกรดน้อยกว่าผมอีก
comment59:ตรัสกระมู้โทนี่เหมาเอ๋อกวยตุง
comment60:อ่านบทความนี้แล้วเซ็งมากครับบอกตรงๆ

คนที่เค้ามีความรู้และทำงานวิจัยเกี่ยวกับเรื่องปัญหาเด็กติดเกมโดยตรง เค้ายังไม่เคยห้ามเด็กเล่นเกมเลย  เค้ามีแต่ให้จำกัดปริมาณการเล่นให้เหมาะสมตามสภาวะของแต่ละบุคคล เช่น อายุ สุขภาพ สิ่งแวดล้อม การเลี้ยงดูครอบครัว ซึ่งแตกต่างกัน  แต่ก็แนะนำคร่าวๆ ไว้ว่าวันนึงเด็กไม่ควรเล่นเกมเกิน 1-2 ชม. และให้เล่นหลังจากที่ทำหน้าที่รับผิดชอบของตัวเองเสร็จแล้วเท่านั้นเช่น ทำการบ้าน อ่านหนังสือ ช่วยเหลืองานในบ้านเสร็จแล้ว เป็นต้น (ปริมาณการเล่นมากน้อยขึ้นกับภูมิคุ้มกันทางจิตใจของแต่ละคนด้วย บางคนเล่นมากกว่านี้ก็ยังรับผิดชอบตัวเองได้ดี)

โลกมันมาถึงยุคไหนแล้ว เทคโนโลยี สื่อบันเทิงต่างๆ มีอยู่รอบตัวและเข้าถึงได้ง่าย ไม่มีใครเค้าขวางโลกกัน มีแต่ต้องรู้จักปรับตัวให้เหมาะสม สรุปคือเค้าให้ลด ไม่ได้ให้เลิก ที่เค้าอุตส่าห์รณรงค์กันแทบตาย เขียนมาแบบนี้คนที่เล่นเกมอยู่ไม่ว่าจะเด็กหรือผู้ใหญ่เค้าก็ยิ่งต่อต้าน  

บทความนี้นอกจากมือไม่พายแล้วยังเอาเท้าราน้ำอีก เพลียจิต
comment61:อ่านวิธีการเลี้ยงลูกของตาหมอนี่แล้วเพลียจิต http://drama-addict.com/2015/07/06/เล่นเกมเหมือนเสพยา
ลูกโตมาจะเก็บกดแค่ใหนกัน
comment62:มันน่ากลัวตรงที่มีคุณแม่เชื่อตามไอ้เพจไร้สาระของไอ้หมอนี้ด้วยสิ
comment63:ไปให้ราคาอะไรกับคำพูดคนแบบนั้นครับ แค่คำพูดดูยังไม่มีความรู้เลย แน่ใจนะว่าหมอ
comment64:เพจกะลาครอบพรรคนี้ มีคนให้ราคาด้วยรึ?
comment65:ผมนี่ถึงขั้นเล่นวินนิ่งกินตังค์กันเลยครับ
comment66:ไปสัมภาษณ์ คนในคุก คนที่ก่อคดีดู ว่า เค้าเล่นเกมอะไร 
เกมมันอยู่ที่ผู้ปกครองของเด็ก ต้องดูแลนะ  
เอาเวลาไปล้างบาง พวก ละครหลังข่าวดีกว่ามั้ง
comment67:เดาว่าคนมาตอบในนี้ต้องเล่นเกมส์กันทุกคนแน่ๆเลย ><
comment68:พ่อเพื่อนผมเป็นแพทย์อยู่ รพ.แห่งนึง (ไม่ขอระบุชื่อ แต่ดับระดับต้นๆประเทศและเก๋ากว่าผู้เขียนบทความแน่นอน) 
เขา 60 กว่าแล้วก็ยังเล่นเกม Com อยู่เลย ไม่ใช่เกมเก่าๆด้วยนะ เกมใหม่ๆนี่แหละ (แกชอบ RPG/RTS มากกว่าแนวอื่น)
ทุกวันนี้เล่นเกมจบก่อนลูกชายตัวเองอีก ฮ่ะๆๆๆๆๆ 

ผมว่าคำว่า "อย่ามีเกมไว้ในบ้าน" นี่เวอร์ไปครับ ก็แค่พยายามคุมให้เล่นทีนึงไม่เกิน 1-2 ชม. แล้วก็หากิจกรรมอะไรทำกับลูกบ้าง จบแล้ว

อยากบอกกลับไปว่า "อย่าไปทำเหมือนเกมเป็นผี ปิศาจ น่าสยอง น่ากลัวอะไร มันคือสื่อบันเทิงชนิดหนึ่งแค่นั้น"
comment69:จริงนะ ผมหวดกับเพื่อนก็เล่นวินนิ่งนี่แหละ
บังอาจมาหยามบัจโจ้ระยะเผาขน 5555+
comment70:เพื่อนผมที่ติดเกมส์ ตอนนี้เป็นหมออยู่พะเยานะครับ ^^
comment71:เหอๆ ขำหมอครับ แต่ไม่มีเวลาเขียนแย้งหมอ ตามหลักวิชาการ 

ทำงานก่อน ว่างๆ จริงๆ จะมานั่งเขียน
comment72:
comment73:มันเป็นภัยร้ายทำลายโลกเลยนะครับ
comment74:ผมว่าคนส่วนใหญ่ที่เล่นเกมเก่งๆ นี่เป็นคนฉลาดและมีไหวพริบนะครับ
เพราะในการเล่นเกมส่วนมากนั้น ต้องใช้การสั่งการโดยฉับพลันระหว่างสมองกับร่างกาย
ไหนจะวางแผนการเล่นในการแต่ครั้งอีก
จะมองให้มันดีมันก็จะเป็นสิ่งที่ดี จะให้มันเป็นสิ่งไม่ดีมันก็ได้ครับ
อยากให้เปิดใจกว้างๆมากกว่า มันไม่ได้เป็นแบบนั้นไปซะหมดทุกเกมนะครับ
comment75:คอมเม้นนิดนะครับพอดีผ่านมา อดไม่ได้จริงๆ

ผมจะยกตัวอย่างนะ no offense นะคือ เพิ่งได้ยินตัวอย่างหมอ ที่หลับหูหลับตา เรียน ทำงาน เพียงอย่างเดียวมา
เรียน ทำงาน เรียน ทำงาน ตอนนี้หมอคนนี้เป็นโรคต่างๆมากมาย ไม่เปิดเผยละกันว่าโรคอะไร
แต่ผมเพียงแค่อยากยกตัวอย่างว่า การที่คุณ เรียน เรียน อ่านหนังสือ อ่านหนังสือ ทำงาน ทำงาน ลูปไปเรื่อยๆ 
ผลสุดท้ายคุณเป็นหมอ แต่ตัวคุณเองยังรักษาตัวเองไม่ได้เลย ไม่ได้ลืมหูลืมตาดูโลก ออกกำลัง เข้าสังคม ไปเที่ยว เล่นเกมกับเพื่อน คือ...

เรื่องเล่นเกมนี้ผมว่ามันอยู่ที่วัยมากกว่านะ ถึงช่วงนึงความรับผิดชอบที่ต้องทำงานมา มันก็จะเลิก หรือ เล่นน้อยลงไปเอง

ส่วนตัวผมส่วนตัวผมเข้าฟิตเนส ตีกอล์ฟ วิ่ง เดินทางเที่ยวรีสอร์ทเป็นประจำ และยังคิดที่จะเรียนยิงปืน กับเรียนต่อต่างประเทศ 
ผมเพิ่งจบปริญญาตรีเอแบค ปีที่แล้ว และบวช เพิ่งลาสิกขาออกมา รู้สึกได้เรียนรู้อะไรมากขึ้นกว่าตอนเป็นเด็ก 
แต่เกมนี่ยังเล่นอยู่ครับแต่เล่นด้วยความพอดี บางทีก็ชวนแฟนมาเล่นบ้าง ได้ความรักกันเพิ่มขึ้นไปอีก และตอนนี้เป็นเจ้าของกิจการของตัวเอง หรือมีธุรกิจส่วนตัว แต่ผมก็ชอบที่จะนั่งเล่นเพลย์ 4 เพื่อพักผ่อนกับเพื่อน กับแฟน กับญาติ ผมจะไม่ประสบความสำเร็จงั้นสิ เพราะเล่นเกม? 
ส่วนตัวผมขับ BMW มีบ้านเดี่ยวราคา 5 ล้าน ขอโทษนะครับ ทำไมคุณกล้าล่วงเกินงานอดิเรกของผู้อื่นครับ เคยมีใครเค้าไปว่าไม่ให้เรียนหมอมั้ย?

คุณไม่มีสิทธิ์ที่จะมาหยุดเกมหรอกครับ ผมพูดไว้เลย ความพยายามคุณน่ะ 0.000001% เพราะถ้ารวมต่างประเทศ เค้าถือว่ามันเป็นอุตสาหกรรมที่ประคองประเทศเค้าอย่างหนึ่ง โดยเฉพาะญี่ปุ่น ไอ้การที่เงินหมุนเวียนเกิน 1 พันล้านเหรียญสหรัฐต่อปีเนี่ย มันไม่ใช่แค่เกมส์ที่ผู้ใหญ่ในเมืองไทยคิดว่าสำหรับเด็ก แต่มันคือ "สื่อบันเทิง" อย่างหนึ่งซึ่งประเทศที่เจริญแล้วยอมรับ 

การที่คุณไม่เห็นข้อดีของมัน ก็เหมือนคุณไม่เห็นข้อดีของงานอดิเรก หรือ งานอาชีพอื่นๆ 
พูดง่ายๆ อย่าดูถูก Don't Judge ครับ อะไรที่คุณรู้ยังไม่หมด อย่าเหมารวมครับ

อย่าบอกนะคุณไม่เคยดูภาพยนตร์ ถ้า cinematic นี่คนติดซีรี่ย์หนักๆนี่ยิ่งกว่าเกมอีกครับ นั่งดูทั้งวัน ไม่ได้ขยับอะไรเลย

อ้อ ต่างประเทศอย่างเมกา เค้าใช้เกมเป็นเครื่องฝึกซ้อมรบของทหารแล้วนะครับ นี่ยังไม่รวมพวก simulator เรือรบ เครื่องบิน บลาๆๆ

อย่าคิดว่ามันมีแต่โทษครับ มองด้านบวกบ้างครับ ชีวิตมีอะไรมากกว่าแค่วิชาหมอของคุณครับ
comment76:อ่านบทความละปวดหัวเลยค่ะ เหมือนชีวิตคุณหมอนี่ต้องอยู่ในกรอบ ไปเรียน อ่านหนังสือ ทำการบ้าน นอน นี่ก็เห็นเด็กทำนองนี้ฆ่าตัวตายเพราะเครียดเกินมาเยอะละนะทำไมไม่พูดถึง เราไม่ได้คิดว่ามันผิดนะคะที่จะใฝ่เรียน แต่เราว่าไม่ว่าจะเสพติดอะไรมันก็เครียดกันได้ทั้งนั้น มันอยู่ที่พ่อแม่ปลูกฝังและลูกจะรับมันมากน้อยขนาดไหนมากกว่า นี่เราก็ติดเกมค่ะ กินนอนเล่นเกมหลับก็ปล่อยมันบอทตีมอนไป(เล่นเกมที่มีระบบบอทไว้ตีมอนเก็บ exp ตอนไม่อยู่กับจอ) แต่ก็เรียนจบนะคะ ละเกมนี่ล่ะแรงบันดาลใจให้เรียนคอม เป็นติ่งเกาหลีอีก เห็นคนอื่นทำเว็บเลยทำบ้าง เห็นคนตัดต่อวิดีโอ แต่งรูป ก็ไปหาโปรแกรมมาทำ ปรากฎ ตัดต่อวิดีโอได้ แต่งรูปได้ ทำเว็บได้ รู้จักสเปคคอมอุปกรณ์คอมก็เพราะอยากได้คอมดีๆ มาเล่นเกม ทั้งหมดทั้งมวลนี่ก็มาจากการเสพติดสิ่งที่ใครๆ ก็มองว่าไร้สาระปัญญาอ่อนนั่นล่ะค่ะ เพราะงั้นอย่าไปโทษว่าเกมหรืออะไรอย่างอื่นเลยเหอะจริงๆ
comment77:หมอครับ เอากะลาครอบเลยดีไหมครับ
comment78:หมอคนนี้ทำให้นึกถึง  ทวิช จิตรสมบูรณ์ เลยครับ เพียงแต่คนหลังสุดโต่งกว่า หน้าด้านกว่า 

ถ้ามั่นใจว่าตรรกะของตัวเองถูกจริง เขาไม่ลบหรอกครับ ดูอย่าง ทวิช จิตรสมบูรณ์สิครับ ทั้งประเทศมีคนเห็นด้วยอยู่นิดเดียว บางครั้งแทบไม่มีเลยก็ยังไม่ลบ

ถ้าเป็นผมจะตั้งสอบ หมอคนนี้นะครับ เหมือนมีอาการทางจิตเล็กๆหรือเปล่า เหมาะแล้วหรอจะให้ดูแลคนไข้ แลดูเผด็จการเอาเรื่อง
comment79:ก็แค่คำพูดของคนๆนึง ที่เขาไม่ได้เล่นเกม

อย่างที่หมอคนนั้นพูดมันก็ถูกต้อง ถ้าหากเราไปมองพวกเด็กติดเกม ที่วันๆทำงานทำการหรือทำตัวให้เสียการเรียบ

แต่เหล่า Gamer จะไปแคร์หรือให้ความสำคัญทำไม

ของแบบนี้มันอยู่ที่ตัวเราเอง ว่าจะแบ่งเวลาเป็นมั้ย หรือ เล่นเกมเพื่อนำมาพัฒนาบุคลิกภาพของตัวเองมั้ย เช่น ฝึกสมอง ฝึกไหวพริบ

ผมว่าเกมสมัยนี้ก็น่าเบื่อนะ โดยเฉพาะเกม online ต่างๆบนมือถือ

แต่ละเกมเดี๋ยวนี้อาศัยแค่เน้นเล่นอึด อดทน หรือเติมเงินเยอะๆ ก็เก่งกว่าใครเขา ซึ่งแทบจะไม่ได้ใช้ฝีมือสักเท่าไหร่เลย

ปล. ทุกวันนี้ผมเล่นอยู่แค่ 2 เกม คือ Rival Kingdoms (บนมือถือ) และ Dota 2 (บนคอม)
comment80:ผมผูกพันธ์กับสิ่งที่เรียกว่าเกมมาตั้งแต่เด็ก 
ผมเล่นเกมได้ทุกแนว แข่งรถ ภาษา แอ็คชั่น ต่อสู้ สงคราม วางแผน กีฬา จีบสาว เกมโป๊ ผมเล่นได้หมด

ผมเป็นคนรู้จักคำว่าเก็บเงินด้วยตัวเองก็เพราะเกม 
ผมมักจะสอบได้คะแนนภาษาอังกฤษเป็นระดับ Top ของห้องเสมอก็เพราะเกม 
และทุกวันนี้ ผมประสบความสำเร็จในชีวิตระดับหนึ่งก็เพราะเกม 
และมีครอบครัวที่สมบูรณ์พร้อม ปราศจากความรุนแรงและปัญหาครอบครัว 
(เกี่ยวกับโทษของเกมไหม?)

ครับ บางอย่างที่คุณพูดคุณพูดถูก บางอย่างที่คุณพูด 
คุณก็พูดอยู่ในโลกของตัวเองเท่านั้น 

อะไรที่บริโภคมากเกินไปก็ไม่ดีทั้งนั้น หนัง เกม หรือแม้กระทั่งยาที่หมอจ่าย หรือวิชาการที่ยัดเข้าไปมากซะจนคิดว่าตัวเองเป็นศูนย์กลางจักรวาล คนแบบนี้ผมเคยเห็นอยู่ถมเถ

ตอนนี้ลูกผมอายุเกือบ 3 ขวบ เติบโตมาพร้อมกับเครื่องเกมรายล้อมเต็มบ้าน 
ผมไม่เคยให้ลูกเล่นเกม ผมรู้ว่าลูกผมควรจะได้รับมันเมื่อไหร่ ยังไง แบบไหน 
เกมก็มีเรท หนังก็มีเรท ยาก็มีของผู้ใหญ่และเด็ก ใช้ให้ถูกมันก็ไม่มีปัญหา แต่ที่มีปัญหาคือพ่อแม่มักง่ายบางคน ที่เอะอะอะไรก็โยนแทปเล็ตให้ลูก ถามจริงเคยดูบ้างไหมว่าลูกตัวเองดูอะไรเล่นอะไรอยู่ เป็นลูกหมอลูกหมาที่ไหนก็เละครับ ถ้าพ่อแม่ดูแลลูกไม่เป็น! คุณไม่ให้ลูกจับแทปเล็ต วันนึงเขาวิ่งเข้าหาอย่างอื่นอยู่ดีเชื่อผมไหม

เอ่อ แล้วโทษทีนะครับ มหาเศรษฐีหลายสิบคนที่รวยเพราะเกมที่คุณบอก เขาไม่เคยเล่นเกมหรือครับ? บางคนนี่เด็กติดเกมตัวพ่อเลยนะ เอาจริงเขาประสบความสำเร็จมากกว่าคุณตั้งไม่รู้กี่เท่า ถ้าให้เลือกผมยอมเป็นลูกเกมเมอร์ที่โคตรรวย ดีกว่ายอมเป็นลูกหมอบ้าบอๆบางคนที่แค่มีเงินเยอะเพราะฟาดหัวคนไข้ด้วยค่ายานะฮะ
comment81:คือแค่ทัศนคติต่อสื่อวีดีโอเกมมันส่อติดลบและยังไม่เข้าใจพอเกี่ยวกับอุตสาหกรรมเกมนี้ยังมาเขียนบทความเอาผิดกับวีดีโอเกมล่ะ
ถ้าในเมื่อสื่อรายการทีวี,ละครทีวี,ในบ้านเราบอกว่ามันมีเสรีภาพในการทำรายการละก็ เกมมันต้องทำได้สิก็เกมมันก็เป็นสื่อนิ มันต้องมีการจ้างคนทำ ออกแบบซอร์ฟแวร์ staffต่างๆมากมาย
comment82:งั้นผมก็คงเขียนบทความบ้างว่า ละครทำลายปัจจุบันของชาติ
เพราะวัยทำงานเสียเวลามานั่งดูแทนที่จะพัฒนาตัวเอง
แม้กระทั่งเวลาทำงานยังจับกลุ่มคุยไร้สาระ

สรุปคือ มันคือกิจกรรมด้านความบันเทิง
ใครๆก็เสพกัน แม้แต่ไอหมอนี่ มันก็ต้องมีกิจกรรมบันเทิงที่มันทำไร้สาระ
เช่นเล่นเฟส คุยกับเพื่อน นั่งร้านข้าว อะไรก็ว่าไป
เกมส์ก็หนึ่งในนั้น อย่ามาวาดภาพอะไรเกินจริง
เรื่องคิดอะไรนั่นหน่ะ ก็กิจกรรมแบบนั้นมันต้องคิดในหัวหน่ะถูกแล้ว
เหมือนเล่นพระเครื่องก็ยังคิด หาหนังสืออ่านเลย
comment83:อ๋อ~~~~ ที่แท้มันมีปมนี่เอง
comment84:เห้อออออออออออออออออออออออออออออ ...

ละครดีๆก็มีนะครับ มันอยู่ที่ว่าดูอะไร ? 
เพราะตอนอยู่บ้านพ่อแม่ก็จะคอยกำกับตอนดูละครตลอด คือสอนผ่านละครด้วย 
แล้วก็มานั่งสรุปทำไมตัวละคร คนนี้เป็นแบบนี้เพราะอะไร เขาถึงเป็นแบบนี้ 
ทำให้เข้าใจคน เข้าใจอะไรได้มากนะครับ 
เพราะส่วนใหญ่ละครจะสอนเกี่ยวกับเรื่องนิสัยของคนค่อนข้างเยอะ 
ถึงจะแรงจะตบตีกันแต่ว่าในสังคมบ้านนอกที่ผมอยู่ เจอแบบนี้ได้ไม่เว้นวันเลยครับ 
แต่พ่อแม่ก็จะสอนตลอด 

เกมดีๆก็มีนะครับ มันอยู่ที่ว่าเล่นเกมอะไร ?
เพราะตอนเล่นอยู่บ้านพ่อแม่ก็จะคอยดูเป็นระยะ บางทีก็มาเล่นเป็นเพื่อน สร้างความสัมพันธ์ในบ้านด้วย 
เกมใช้สมองอะไรก็มานั่งช่วยกันคิดข้างๆ ด้วย 

เดี๋ยวก็โทษเกม โทษละคร 
เชื่อมั้ย เด็กแถวบ้านผมไม่ดูละคร เกมไม่เคยได้เล่น 
ทำไมเสียเด็กกันตั้งเยอะแยะ มีลูกกันตั้งแต่ 12-13 ไม่เรียนต่อ ม.3 ไปแว้น ขายยา 
ทั้งๆที่ละครก็ไม่เคยดู เกมก็ไม่เคยเล่น 

ผมจะบอกว่าสังคมเพื่อนรอบข้างหรือครอบครัวสำคัญกว่าสื่อเยอะ 
แต่คนมักไม่มองเห็นความสำคัญของมัน 
อยู่กับเพื่อนแปดชั่วโมงอย่างต่ำ อยู่กับครอบครัวแปดชั่วโมงอย่างต่ำ 
อยู่กับเกมวันหนึ่งอย่างมากก็สามชั่วโมง อยู่กับละครอย่างมากก็สามชั่วโมงต่อวัน
comment85:มีแถลงการณ์ออกมาแล้วนะครับ อ่านแล้วคิดอย่างไรกันบ้าง
ส่วนตัวคิดได้ว่า ถ้ามีลูกมีหลานจะไม่พาไปหาหมอสองคนนี้แน่นอน
comment86:ฝากภาพนี้ให้เค้าหน่อย
comment87:ดู จากหน้าตาแล้ว   เนิส มากครับไม่แปลกใจเลยทำไมคิดได้ เเค่นี้ วันๆคงหมกมุ่นอยุ่กับ ตำราอย่างเดียว เลยเก็บกดมากๆแบบนี้
comment88:คือเหมือนว่าบริหารเวลา บังคับลูก อบรมลูกไม่ดีแล้วโทษเกมส์อ่ะนะครับ

ปัญหาของเกมส์คือเล่นไหม่หยุด เล่นไม่เลิก ถ้าบริหารเวลาเป็น มันก็คือการผ่อนคลายแบบนึงหแหละครับ ดีกว่าไปเมา ไปเที่ยวกลางคืน เยอะแยะ แต่ถ้าดีกว่านั้นคือเล่นกีฬา แต่ถ้าเล่นกีฬาไม่ได้ ก็แบ่งเวลาเล่นเกมส์ก็โอเคครับ
comment89:วันๆเล่นแต่เกมทั้งแท้ทั้งออนไลน์ จบมาก็มีงานทำมีเงินใช้ มีเงินเรียนต่อ ป.ตรี บางทีเค้าจะเอาแต่เรียนๆๆทำงานๆๆ ไม่เปิดสู้โลกก็ได้
จากเด็กช่างจนๆที่มีแต่ความสุข
ปล.คงไม่รู้จักเครื่องเล่นเกมอย่าง เครื่อง WII
comment90:เกมจัดอยู่ในหมวด entertainment ก็ไม่ต่างกับ ภาพยนต์ ละคร TV show Music ฯลฯ สำหรับผมคนติดเกมหรือคนติดละครคิดว่าผลลัพท์ก็น่าจะใกล้เคียงกัน ดังนั้นหากเด็กไม่ถูกอบรมเรื่องการยับยั้งช่างใจ ไม่ว่าจะเป็นสื่อชนิดไหน ก็ทำให้อนาคตเปลี่ยนได้
comment91:คนเล่นเกมส่วนใหญ่มักขลุกอยู่กับโลกของเกม   ทำให้สังคมไม่ได้ยอมรับว่า  อีกมิติทางสังคมมันเป็นยังไง   

พอมีคนเสนอแนวคิดแบบนี้   มันก็ไปกระตุ้นต่อมเกรียนเข้าจนได้   เกิดภาวะแอนตี้  ปฏิกิริยาตีกลับ  และก็เห็นเป็นแบบนี้อยู่เนืองๆ  อย่างที่หลายคนในบอร์ดนี้เป็น   เหอๆ   เหมือนสำนวนว่า    " คนบ้าคุยกับคนบ้า  ก็ไม่รู้ว่าใครบ้า  555  เค้าก็คิดว่าเค้าปกติ"


เล่นก็เล่นแต่พอดี  พอสนุก  ไม่ทิ้งการเรียน  ไรงี้จะดีกว่า

ผมรู้จักหลายคน  เรียนเก่ง  แต่พอติดเกม  SF  HON   ก็ทิ้งการเรียน  โตมาก็ไม่มีอนาคต  ทำงานโรงงาน  ลูกจ้างระดับล่าง  ไม่มีโอกาสเจริญก้าวหน้า  เพราะไม่มีวุฒิการศึกษาสูงๆ

วัยเกรียน  วันเรียนทั้งหลายครับ   เล่นได้แต่อย่าทิ้งการเรียน   ไม่งั้นชีวิตทั้งชีวิตมันพังได้เลยนะครับ   คุณเอาเลเวลในเกมไปแลกอนาคตคุณไม่ได้  ตื่นๆๆ
comment92:บ่นอะไรงุ้งงิ้งๆ
comment93:หมอก็เขียน Bias เกินไปครับ...
เกมมันก็มีหลายประเภทอยู่ ไม่งั้นไม่มีการจัดเรทจัด Genre กันหรอก ว่าแบบไหนเล่นกับวัยไหน และเล่นไปเพื่อจุดประสงค์อะไร
เกมที่บริหารการเรียนรู้คำนวนก็มีอยู่มากมายพวก Simcity พวกนี้ 

ก่อนเรียนพื้นฐาน GIS ผมเข้าใจประโยชน์ภาพถ่ายดาวเทียมก็จากเกมนี้เลยจริงๆ
ทำให้วิเคราะห์แนวโนมการระบาด จุดปัญหา การแก้ปัญหาอย่างมีประสิทธิภาพสูงสุดได้ ซึ่งที่เรียนๆมานั่นก็มาจากสิ่งที่เจอมาในเกมทั้งนั้น

ผมคุ้นตาในข่าวเทคโนโลยีว่ากองทัพเองก็พัฒนาระบบซิมูเลชั่นสำหรับการฝึกจากเกมด้วยเช่นกัน

ฉะนั้นแล้วจะมองว่าเกมมันแย่ผมว่าก็ไม่ใช่เสียทั้งหมด
แล้วก็อยากให้มองมุมกว้างๆด้วยว่าเด็กวันนี้คือผู้ใหญ่วันหน้า

เกมปัจจุบันเป็นไปได้ทั้งอาชีพ ทางตรงและทางอ้อม อย่างโปรแกรมเมอร์ หรือ e-sport ไปแล้ว
ธุรกิจเกมออนไลน์ก็นำเม็ดเงินเข้าประเภทผู้ผลิตตั้งเท่าไหร่

ครั้งหนึ่งเราเคยมีผู้ใหญ่ที่มองว่าการ์ตูนเป็นของเด็กๆ และคิดว่ามันไร้สาระ
แต่ประเทศบางประเทศเขาไม่คิดเช่นนั้น และก็มีคนที่ได้ดีกับอาชีพนี้จนติดกินเนสบุ๊คยอดขายถล่มทลายไปแล้ว คนๆนั้นก็คือ อ.โอดะ คนวาดเรื่องวันพีซกับ 320 ล้าน copy ซึ่งผมคิดว่าคนที่เคยมองว่าการ์ตูนไร้สาระคงกลืนน้ำลายถ้ารู้ว่ามูลค่าเหล่านี้จะมากขนาดไหน

เกมก็เช่นกันครับ
มันมีทั้งประโยชน์และโทษในตัวเอง เรื่องเด็กติดเกมนั้นก็จริงที่มีปัญหา เพราะขนาดผู้ใหญ่ยังคิดเกมได้
แต่มันก็ไม่ใช่ทั้งหมดเสียทีเดียว คนเล่นไม่ติดก็มีถมไป คนติดแล้วเลิกก็มีไม่น้อย คนที่อยู่ในธุรกิจนี้ก็นับไม่ถ้วน และคนที่ได้ประโยชน์จากมันก็มีอยู่ 

มันอยู่ที่ว่าจะหยิบจับเช่นไร ผมไม่เคยเรียนญี่ปุ่นเลย แต่พออ่านออก เขียนได้บ้างก็จากเกม Famicom ตลับหนึ่งที่ชื่อว่า Captain Tsubasa 2 ครับ
อ่านในเกมแล้วมาเทียบกับฉบับการ์ตูนแปลไทย แล้วเรียนรู้คำอ่านจนเป็น ในสมัยประถมเอง...

ปัจจุบันอายุเยอะแล้ว ทักษะก็ไม่ได้ดีขึ้นมากมายอะไร แต่เรื่องภาษาก็ยังจำได้จนวันนี้ครับ
และกล้าพูดได้เต็มปากว่าเพราะเกมเป็นสื่อในการเรียนรู้อีกทางหนึ่ง


กับประเด็นนี้บางส่วนหมอก็พูดถูก บางส่วนผมว่าหมอก็พูดเกินครับจริง
และอย่างที่บอกมันคือเหรียญที่มีสองด้าน และคำถามก็คือท่านจะมองด้านดีหรือด้านเสียมากกว่ากัน
comment94:ลุงเรา อายุ 40 กว่าแล้ว ยังติดเกมอยู่เลย ยังไม่มีงานทำด้วย ถ้าเมื่อไหร่ไปอยู่ต่างจังหวัดเป็นเดือนๆ แกก็จะหาทางออก โดยการไปเล่นที่ร้านเกม เด็กๆ ในร้านก็มักจะมองแกด้วยสายตาแปลกๆทุกครั้ง มีญาติๆก็เคยบอกให้แกหยุดเล่นได้แล้ว อายุเยอะแล้ว บางคนถึงกับว่าลุง ว่าเล่นเกมเป็นอะไรที่ไร้สาระมากๆ งานก็ไม่มีทำ ลุงแกก็อึ้งไปนะ แต่ลุงก็สวนกลับไปว่า ติดเกมดีกว่าติดยาเสพติด พวกบุหรี่ เหล้า แกไม่แตะเลยนะ แกบอกว่าสิ่งเหล่านี้ ร้ายแรงกว่าเกมอีก เพราะมันทำลายสุขภาพ เอ่อ แบบนี้ แสดงว่าเกมได้ทำลายอนาคตลุงไปแล้วยัง
comment95:ผมเคยติดเกม Ragnarok ครับ ปัจจุบันเล่นบ้างนิดหน่อย ผมกล้าพูดเลยว่า ผมได้ศัพท์จากเกมนี้ ได้ความรู้ด้านคอม ผมสามารถคำนวณตัวเลขเยอะได้ในใจจากการคิด โบนัส สเตตัส การใส่การ์ดต่างๆของเกมนี้ มันทำให้ผมวิเคราะห์ ลำดับขั้นตอนต่างๆได้ดีขึ้นด้วย ทำให้ผมรู้จักการลงทุนรูปแบบต่างๆ และทำให้รู้จักสังคมกว้างขึ้น แต่ด้านลบก็มี อยู่ที่ว่าใครได้ด้านไหนไปบ้าง ส่วนหมอที่โพส แกคงอคติไปเยอะหน่อย
comment96:แทนที่จะ"ห้าม"....ควรจะ"สอน"นะครับ

ถ้าห้าม เขาอาจจะไม่ได้รับอะไรแม้แต่สิ่งดีๆจากเกมเลย
ถ้าสอน เขาอาจจะได้รับสิ่งที่ไม่ดีจากเกมบ้าง ตรงนี้มันถึงมีหน้าที่ของพ่อแม่ที่ต้องสอนไงครับ แต่เขาจะได้รับสิ่งที่ดีๆจากเกมด้วย

ถ้าหักดิบ ห้ามแตะ ห้ามยุ่ง แล้วปลูกฝังว่ามันเป็นสิ่งไม่ดี สุดท้ายเขาปลดปล่อยไม่ได้ก็เตลิดไปทางอื่นอยู่ดี(อาจจะแย่หนักกว่าเดิมอีก)
เด็กที่ไม่ได้ปลดปล่อยความรู้สึกบ้าง ก็จะเก็บตัว มีอะไรเขาก็ไม่ปรึกษาพ่อแม่แล้ว เพราะพ่อแม่ตราหน้าสิ่งที่ให้ความสนุกแก่เขาว่าเป็นสิ่งไม่ดี

บางทีการให้เขาปลดปล่อยความรุนแรงลงในเกมมันเป็นผลดีนะ ได้ปลดปล่อยก็ไม่กดดัน ไม่กดดันก็มีสภาพจิตใจที่ดี แสดงออกมากขึ้น 
วัยเด็กมันก็ต้องเล่นนะครับ ให้มันเป็นไปตามวัย เกมก็แบ่งเรตอายุอยู่ก็เลือกมาสิครับอันไหนตรงกับเด็กวัยนี้ 

ถ้าสอนก็จะได้รู้ครับ รับรู้ว่าสิ่งไหนในเกมเป็นสิ่งที่ดี สิ่งไหนในเกมเป็นสิ่งที่ไม่ดี 
ดีกว่าไม่ให้รู้อะไรเลย
comment97:ผมรู้สึกดีใจที่ลูกผมไม่ต้องอยู่ในครอบครัวที่กดดันและห้ามปราบเรื่องเกมแบบนั้น
comment98:เห็นคอมเมนต์แล้วเพลีย........
ที่เถียงคือ คุณไม่ให้เล่น แล้วจะเกิดอะไรขึ้น?
เพียบครับ หัดอ่านที่คนเค้าพูดมั่ง ไม่ใช่แค่ "เลเวลแลกอนาคตไม่ได้หรอก"
comment99:แก่เพราะอยู่นานจริง ๆ
comment100:คนก็มีสิทธิคิดนะครับ ผมว่าทางสายกลางมากกว่าไม่ติดเกมก็อาจจะไปเสียอย่างอื่น อย่าเอาสิ่งซับซ้อนที่เรียกว่ามนุษย์ว่าจะทำดีไม่ดีไว้กับสิ่งนึงสิ่งใดอย่างเดียวเลยครับ ชีวิตมันมีมากกว่านั้น
comment101:ทางสายกลาง ใช้ได้กับหลายๆกรณีเช่นกรณีนี้
การเสพติดอะไร ก็ไม่ดีทั้งนั้น
คนที่เล่นเกมแล้วไม่รู้จักแบ่งเวลา
คนที่เล่นแล้วเสียการเสียงาน
อย่าโทษเกมเลยครับ โทษตัวเองดีกว่า
คุณมันกระจอก!

แต่นึกๆดูอีกที
เล่นแค่ปีเดียวก็ทำลายสมองหมอคนนึงได้ขนาดนี้
อาจเป็นภัยร้ายแรงจริงๆก็ได้ ฮาาา
comment102:บ้านผมเปิดร้านเกม
ผมติดเกม...แต่ผมไม่ทิ้งการเรียน
พ่อแม่ของผมไม่เคยโดนว่าเลย...เพราะผมไม่เสียคน

ดีชั่วอยู่ที่ตัว สูงต่ำอยู่ที่ทำตัว
ติดเกมนี่...ผมเห็นหลักๆที่เป็นเรื่องไม่ดีก็...เสียสายตา
comment103:ไม่เห็นด้วยกับเจ้าของบทความครับ ต้องเป็นมุมมองของผู้ที่ไม่เคยเสพศิลปะแขนงนี้แน่นอน
เกม ก็เหมือนกับของหลายๆอย่างบนโลกครับ ที่มีทั้งประโยชน์และโทษ อยู่ที่เราจะยลของสิ่งนั้นๆเป็นแบบไหนกันเองครับ

สายงานผมต้องพบปะผู้คนและต้องแก้ปัญหาเฉพาะหน้าในหลายๆกรณี
ผมคิดว่าประโยชน์ส่วนหนึ่งที่ทำให้ผมสามารถแก้ปัญหาเฉพาะหน้าได้ดีก็มาจากการเล่นเกมนี่แหละครับ
เกมส่วนใหญ่จำลองหลายๆสถานการณ์มาให้ผู้เล่นต้องแก้ปัญหา มันก็เหมือนกับการซ้อมสมองและสมาธิก่อนลงสนามเกมชีวิตจริงครับ ^^

เกมที่ดีเป็นศิลปะครับ ~
comment104:วีดีโอเกม = ภัยร้ายทำลายอนาคตชาติ 

บอกเลยว่าไม่จริง ภัยร้ายตัวจริงคือ คน เกมออนไลน์หลายเกมเป็น แหล่งรวม

ความรุนแรง -เล่นเกมด่ากัน ท้าให้ไปหา ตามกระทืบในร้านเน็ตมีคลิปเยอะแยะ 

มิจฉาชีพ -หลอกขายเงินในเกม หลอกขายไอเท็มในเกม แล้วพวกนี้ทำเป็นอาชีพ อาจได้ไม่เป็นก้อนเหมือนหลอกขายมือถือ แต่ไม่มีวันโดนจับ บริษัทเกมไม่สนใจ ทั้งๆที่ผิดกฎเกมและผิดกฎหมาย

เซ็กส์ -มีทั้งแบบ มีอะไรกันเล่นๆ หลอกไปมีอะไรกัน แย่งผู้หญิง แย่งผู้ชาย เรื่องลามก หื่นกาม ลูกเด็กเล็กแดงก็อ่านกันไป 

ยาเสพติด -ส่วนมากจะเป็นพวกเด็กโชว์พาว ประกาศเมายา แต่ว่าคนที่อยากลองหรือพวกที่อยากขายละ คงนัดเจอพบปะแบ่งปันสังสรรค์กัน เคยเจอแบบหนักๆคือมาถือชวนเสพยาเลย

การพนัน -บริษัทบอกห้ามซื้อขายแต้มที่ได้จากการเติมเงินในเกมเพราะถือว่าเป็นเงินจริง พอบอลโลกมา ให้ใช้แต้มในเกมที่ได้จากการเติมเงินแทงผลบอลโลก  

การโกง การเอารัดเอาเปรียบ -โปรแกรมช่วย ทั้งบอม ทั้งโปร รู้ๆกันดี

คอรัปชั่น -ผู้ดูแลเกมเสกของขาย ขายเงินในเกมเอง เอาเงินเข้ากระเป๋าตัวเอง มีมานานกว่าปั้มเหรียญไลน์ขาย 

เงิน(เยอะ)อยู่เหนือกฎเกณฑ์ -ไม่ว่าจะใช้ โปรแกรมช่วย ทั้งบอม ทั้งโปร หรือทำผิดอะไร ไม่มีวันโดนลงโทษ ประมาณว่าฆ่าคนตายแล้วไม่ติดคุก

ยังมีเรื่องเลวร้ายกว่า ภัยร้ายทำลายอนาคตชาติ อีกมากมาย
comment105:ผมว่า อคติและการด่วนตัดสินของผู้ใหญ่บางคน = ภัยร้ายทำลายอนาคตชาติ มากกว่าครับ
comment106:ต้องรู้จักพอดี ไม่ติดจนไม่เป็นอันทำอะไร
รู้จักเล่นเกมแบบที่จะมีประโยชน์ต่อตัวเอง
comment107:เล่นเกมตั้งแต่เด็กอะตารี แฟมมิค่อม เมก้าไดร์ฟ ซุปเปอร์ อ่านเมก้า ทนโบะ มีรายป่ะ อ่าน Computer times games , IT games, Interactive computer games 

มันก็เหมือนดูหนังอ่ะล่ะหลายเกม มันมีความเป็นศิลป์ สร้างสรรค์ แถมเข้าใจง่ายกว่าหนังสือเสียอีก อย่าเยอะ มันไม่ได้ลุยเก็บแต้มอย่างเดียว
อย่าง Prince of persia นี่ก็ดราม่าแหลก แต่ผมจะถนัดเกมซิมมูเลชั่นพวกสร้างบ้านเมือง การคมนาคม สร้างนั่นี่ สะใจ

#microprose #bullfrog #maxis
comment108:เกมมันมีทั้งข้อดีและข้อเสียอยู่ในตัวเองอยู่แล้ว......     การเลือกเอาด้านใดด้านนึงมาตัดสินทั้งหมดไม่ได้หรอกครับ
comment109:มีชี้แจงแล้วนะครับ ผม update ไว้ในกระทู้นี้ครับ

http://pantip.com/topic/33900473
comment110:ผมนี่สายยิงๆๆเลย ก็ไม่ยักกะอยากยิงใครในชีวิตจริงนะ
comment111:ไม่เกี่ยวกับเกมครับ อยู่ที่คนครับ แบ่งเวลาให้เป็น รู้จักหน้าที่ครับ เล่นแต่พอควรครับ
comment112:เล่นเกมได้ฝึกภาษาพ่อเเม่ควรดูเเลเด็กให้ดีอย่ามาโทดเกมครับเกมไม่ได้สั่งให้ใครติดลูกคุณเองที่ต้องจัดเวลาอย่าโทดเกมครับเข้าใจนะ
comment113:ผมว่า "อะไรที่มากเกินพอดี คือ ไม่ดี"  เด็กควรมีความสุขตามวัยของเขานะครับ เขาอาจไม่เก่งพอที่จะเป็นหมอ แต่เขาอาจเป็นคนที่สร้างสิ่งประดิษฐ์ที่ช่วยโลกไว้ก็ได้ไครจะไปรู้ .........
comment114:https://www.youtube.com/watch?v=kuyFxZ5OHIM

ไปหาดูนะครับ
เลี้ยงลูกแบบหมา
หนังดีๆ ที่อยากให้เจ้าของเพจดู
comment115:กระทู้สองปีละ จะขุดมาเพื่อ...?
comment115-1:ลืมดูวันที่ครับ (ผมก็ด้วย)

พันทิปน่าจะขยายตรงวันที่โพสให้ใหญ่หน่อยครับ หรือทำระบบให้ล็อกกระทู้อัตโนมัติเมื่อไม่มีคนมาตอบครบ 365 วัน

มีคนมาขุดเพราะช่วงนี้มีประเด็นดราม่า หมอแอนตี้เกม(อย่างสุดโต่ง)
comment116:ชีวิตของเขา คงจะเก็บกดอะไรเอาไว้ในใจ ถึงมาระบายแบบนี้ ไม่ก็ ชีวิตของเขาไม่เคยได้รับความสนุกจากการเล่นเกมเลย ชีวิตวัยเด็กคงจะน่าสงสารมาก(อาจจะโดนพ่อแม่กดดัน)

"เกมนะไม่ผิดหรอก..คนต่างหากละ..ที่ผิด"
comment117:ผลผลิตจากพวกเบบี้บูมโดยสมบูรณ์แบบ
comment118:เรื่องนี้ช่วยไม่ได้ครับมีมาเเล้วก็ต้องอยู่กับจะว่าไปเค้าบอกว่าเกมมันรุนเเรงก็เพราะมันเป็นเเค่เกมไงครับ
comment119:จขกท.เมาอะไรป่าวครับ เกมมันไม่ทำร้ายใครครับ มีแต่คนเล่นทำร้ายตัวเอง

อย่างเมื่อก่อนผมติดเกมหนักมากจนไม่มีงานส่งครู เกรดตก พ่อเลยห้ามเล่นคอมถ้าไม่ทำการบ้าน ผมก็เลยตั้งใจเรียน ในที่สุด เกรดผมดีขึ้น ส่งงานครับ พ่อก็อนญาตให้ผมเล่นเหมือนเดิม แล้วผมก็เล่นเกมเดิมด้วย เพราะฉะนั้น เกมไม่ผิดครับ แต่คนเล่นผิด

ปล. ผมเล่นเกม osu ครับ มันช่วยให้ผมตอบสนองเร็วขึ้นจริง เพราะ ตา ต้องมองโน๊ตที่ขึ้นมา มือขวาต้องลากเมาส์ให้ทัน มือซ้ายต้องกดให้เป๊ะ
ผมเคยทำเวรอยู่แล้วเก้าอี้ที่อยู่บนโต๊ะก็หล่นลงมา ซึ่งเมื่อก่อนผมรับไม่ทันนะ แต่หลังจากผมเล่น osu ผมก็รับเก้าอี้ทันได้

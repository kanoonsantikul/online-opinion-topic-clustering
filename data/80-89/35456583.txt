title:ประเทศไทยดูเหมือนจะเจริญขึ้น คนเรียนสูงขึ้น ด็อกเตอร์เยอะจะหัวชนกันละ.. แต่ประเทศไทยดูตกต่ำลง ทำงานมักง่ายแบบขอไปที.
comment:ประเทศไทยดูเหมือนจะเจริญขึ้น คนเรียนสูงขึ้น ด็อกเตอร์เยอะจะหัวชนกันละ.. แต่ประเทศไทยดูตกต่ำลง ทำงานมักง่ายแบบขอไปที.


ไทยเราในอดีตคนจบนอกก็มีอยู่จำนวนหนึ่ง  ไม่มาก คนจบระดับปริญญาตรี จากจุฬาลงกรณ์ และ ธรรมศาสตร์   

แถบจะนับคนได้   

แต่สมัยก่อนไทยเราเป็นประเทศที่ยิ่งใหญ่  พัฒนาได้เร็วกว่าประเทศรอบๆ นี้

แม้แต่หลังสงครามโลก  เราก็ยังพัฒนาและพอฟื้นตัวได้   และมีความสามารถทางการฑูตไม่ให้โดนอังกฤษฮุบ

ขนาดสงข้าวให้อังกฤษ ยังส่งข่าวจนอังกฤษบอกไม่ต้องส่งละ ไม่เอาแล้ว.( เอากรวดผสมไปในข้าวส่งไปให้กิน กินไม่ไหวก็บอกไม่เอาละ  )

ไทยเรา  มีการวางจุดการขนส่ง    การวางเส้นทางรถไฟมาที่ ท่าเรือ และ สร้างคลังน้ำมัน  

ไว้เป็นจุด โลจิสติก  แบบครบวงจรแล้ว    คนสมัยก่อนเค้าคิดร่วมกันคิดเพือ่ประเทศชาติจริงๆ


แต่.. สมัยนี้  ประเทศอื่นๆ ที่เคยล้าหลังเรา เค้าก็แซงเราไปหมด 

เกาหลีใต้จากชาติที่เราไปช่วยรบ  วันนี้เราต้องจ้างเค้าต่อเรือรบ   

   ไต้หวัน ประเทศที่ตั้งจาก เจียงไคเช็คหนีจากจีนแผ่นดินใหญ่หลังแพ้ เหม๋า
จากเกาะที่ปลูกแต่ อ้อยขาย   วันนี้  เค้ามีอุตสาหกรรมต่างๆมากมายที่ไทยทำตามไม่ได้ 

แถมในรอบๆ นี้ไทยที่,มักจะตะโกนว่า  เราพร้อมๆๆ เรามีดีกว่าเพือ่นบ้าน

          แต่ การเติบโตกลับน้อยกว่าประเทศรอบๆ ที่พึ่งเลิกสงคราม มาไม่ถึง 30 ปี




ทำไม คนไทยจบสูงขึ้น แต่ ประเทศเราแย่ลง  

ต่างคนต่างหาประโยชน์ใส่ตัว  ข้าราชการก็ไม่ทำหน้าที่ ไม่กล้าจับคนรวยที่ทำผิดกฏหมาย บุกรุกป่า ถางป่าทำไร่
หรือแม่แต่คดีอย่างขับรถชนคนตาย  แค่คนรวยเป็นคนขับ  ตำรวจแทบไม่อยากจะทำคดีแล้ว


ไทยเรามีเด็กที่มีโอกาสเรียนหนังสือสูงอันดับต้นๆของอาเซียน  แต่เราก็มีเด็กแวนซ์
และแม่วัยใส ติดอันดับต้นๆของโลก    ..    แถมยังมีสังคมที่ไม่ปลอดภัยต่อนักท่องเที่ยวที่มาเที่ยวเมืองไทย


หรือดูอย่าง 
รถไฟฟ้าสายสีม่วงสิ   ลงทุนเกือบแสนล้าน แต่วิ่งให้ครบทุกสถานีไม่ได้ ต้องหยุดแล้วมาต่อรถไปอีกสถานี

ไม่รู้ว่าต่างประเทศเค้าวางแผนได้ซับซ้อนเหมือน พวก ด็อกเตอร์ในไทย หรือไม่


รวมถึงการทำงานแบบมักง่าย  ทำแบบไม่ตรวจสอบอะไรเลย  ไม่มีการทำแผนรอบรับ

เช่น ที่บางซื่อตอนนี้ มีการก่อสร้างศูนย์คมนาคมทางราง...    มีการก่อสร้างอาคาร และลงเสาเข็ม

แต่คนทำโครงการ มักง่าย ไปปิดท่อระบายน้ำ ... ของย่านสถานีบางซื่อ

ทำให้ตอนนี้  เวลาฝนตก.. เกิดน้ำท่วมขัง บนรางรถไฟที่จอดรอออกใช้งาน


"""  ภาพ เหมือนสวยเลยนะ   รถไฟและเงาสะท้อนยามเช้า ใต้สายรุ้งแสนสวย
comment1:
comment2:ประเทศอื่นเขาก็มีมือมีทีนเหมือนกันนะเจ้าคะ
comment3:คนฉลาดเท่าเดิม แต่เรียนสูงขึ้น

เลยเก่งจนฆ่า ครูผี(spirit) ลงได้อย่างสิ้นซาก ขณะที่บ้านเมืองอื่นเขายังมีเหลือๆอยู่

ตอนนี้เก่งขึ้นอีกจนหันมากินกันเอง
comment4:เครื่องจักรทำงานรับใช้ประชาชน ทุกชนชั้นไม่เลือกฝ่าย ไม่เลือกสี 


คนขับ ก็ขับโดยมีหน้าที่รับผิดชอบต่อความปลอดภัย ของผู้โดยสาร


ขับเสร็จ  ก็ขับกลับมาจอดบ้าน  ...

เดินขึ้นบ้าน  อาบน้ำ กินข้าว  นอนหลับ...
___
ภาพประกอบจาก เนต
comment4-1:ดูจากอาหารที่คุณชายกินทุกมื้อ
เดาว่าถ้าเผลอหลับไปทับกันดั้ม
คงจะแหลกละเอียดไม่มีชิ้นดี
ต้องระวังไม่เล่นกันดั้มตอนจะนอนนะครับ
comment5:เพราะมีความคิดฝังหัวว่าต้องเอาตัวรอดซึ่งเป็นความจริง จะเอาตัวรอดก็มีแต่เงินเท่านั้นช่วยได้ไม่เคยบิดพริ้ว   จะหวังพึ่งรัฐและคนของรัฐรวมถึงกระบวนการยุติธรรมเป็นความหวังลมๆแล้งๆ
comment6:บุคลากร ของเรา   มีหลายหลาย  

เราฝึกให้ช่วยงานได้ หลายประเถทงาน    




รุ่น นี้ เราเรียก คุณปู่  

ใช้มาแล้ว กว่า 50 ปี      ที่พ่วงมาพร้อมกันเนี่ย..  อายุรวมกัน มากกว่ากรุงรัตนโกสินทร์
comment7:โครงสร้างบ้านเรา บริหารโดยคนกลุ่มเดิมๆมาห้หกสิบปี พอจะเปลียนแปลงอะไรก้ออกมาประท้วงกัน เพราะอดีตเคยกดหัวคนอื่นได้ ก้อเลยอยากให้มันเป็นแบบนั้นต่อไป ถามว่าดีมั้ยที่คนมีการศึกษามากขึ้น ดีครับแต่โครงสร้างสังคมเราก้อยังมีคนหัวเก่าอีกมากที่ยังมีบทบาทและอำนาจอยุ่ในสังคม การจะพัฒนา มันไม่ใช่ว่าจะเปลีายนแปลงได้ทันทีทันใด แต่เมื่อคนเรามีการพัฒนามากขึ้น มีจิตสาธารณะมากขึ้น เมื่อนั้นสังคมจะค่อยๆปรับเปลี่ยนไปเรื่อยๆของมันเองซึ่งมันต้องใช้เวลา ถ้าคนบริหารประเทศนี้มีวิสัยทัศน์ที่มุ่งหวังให้ประเทศนี้เจริญจริงๆ ยิ่งทำให้การพัฒนาได้เร้วยิ่งขึ้นไปด้วย ไม่ใช่จ้องแต่จะกัดกัน และที่สำคัญต้องเคารพสิทธิ์ผู้อื่นให้เป็น อย่าเห็นแก่ตัว แต่ถ้ายังขัดแข้งขา กัดกันเองอีกร้อยปีก้อไม่ก้าวหน้าไปใหนครับ จริงๆบ้านเราจะทำให่เจริญมันไม่ยากหรอก แต่คนบางกลุ่มมันก้อไม่อยากให้เจริญมันก้อมี
comment7-1:
comment7-2:ชอบจัง
comment7-3:สมัยก่อนพัฒนาเร็วกว่าสมัยนี้  แปลว่าคนที่พัฒนาคือคนยุคก่อน  ส่วนคนยุคนี้ทำให้มันช้า ไม่ใช่เหรอครับ

ตามจริง ไอ้เรื่องกดหัวนี่ มันก็แค่เรืองราวที่คนชั่วๆ กลุ่มนึง พูดขึ้นมาเพื่อสร้างความแตกแยกให้คนในสังคม เพื่อให้พวกมันมีช่องขึ้นมาเป็นใหญ่ได้  จะได้ตักตวงได้เต็มที่


คือเรื่องพรรนี้มันควรคิดเองได้นะครับ มันมีคนกดหัวคุณ หรือคุณไม่มีความสามารถพอที่จะเติบโตได้

ผมนี่ ปฏิเสธทุกช่องทางสบาย  ทั้งๆ ที่มีช่องรับราชการ และ รัฐวิสาหกิจ ได้แบบสบายๆ  แต่มาเลือกเส้นทางที่โตด้วยตัวเอง  ทุกอย่างทำด้วยตัวเอง พยายามด้วยตัวเอง   จนตอนนี้ผ่านมา 3 ปี เงินเดือนสูงกว่าพวกทำงานมาเป็น 10 ปีอีก


คือ ต้องแยกให้ออกว่าโดนกดหัว หรือคุณไม่มีความสามารถ
comment7-4:7-3. เห็นข้อความที่ท่องกันเป็นนกแก้วนกขุนทองแบบนี้บ่อยมาก. ปัญหาการปกครอง ต้องแยกให้เข้าใจเด่นชัด แล้วจะเข้าใจว่าปัญหามันมาจากอะไร. คนบางคนก็พยายามยัดเยียดความคิดแบบนี้กันมาก. และคนหลายคนก็เชื่ออะไรกันง่ายจริงๆ เรื่องบางเรื่องที่ควรเชื่อกับไม่เชื่อ เรื่องไม่เป็นเรื่องกลับจดจำกันได้. มโนกันเหมือนเพิ่งจะย้อยเวลาไปดูมา. วางกระป๋องลงบ้างก็ดีนะ.
comment7-5:ปรบมือรัวๆ...
comment7-6:กรณี 7-3 ผมว่าเราเอาตัวเองเป็นจุดศูนย์กลางของจักวาล แล้วดูแคลนคนอื่น สิ่งนี้แหละที่เป็นตัวบั่นทอนสังคม  เพราะเราไม่มีจิตสาธารณะ คิดเพื่อส่วนรวมมากพอ เราจะเห็นคนอื่นเป็นปัญหา เป็นตัวถ่วงสังคม และยืนมองสังคมอย่างไม่หยี่หร่ะ ลอยตัวอยุ่เหนือปัญหา แล้วก้อบอกว่าพวกคุณมันแย่ แค่ความคิดแบบนี้ ผมว่านี่ก้อเป็นทัศนคติที่ถ่วงสังคมมากๆเช่นกัน เพราะมองคนไม่เท่ากัน มองต่ำกว่าตน มันก้อยากที่คนเหล่านี้จะคิดอะไรเพื่อสังคมและส่วนรวมยากครับ
comment7-7:เอามือคลำหัว ผมก็ไม่เห็นมีใครมากดหัวผมนะ ว่ากันเป็นเรื่องๆ ดีกว่ามั้ง มีนักการเมืองอย่างเดียว มันก็เจอการกดหัวเหมือนกัน นักการเมืองไทยแต่ละคนไม่ใช่ตาสีตาสาผู้แทนเต็มขั้น มันเป็นนายทุน มาเฟีย ลูกน้องเหน็บปืน เพียบ คือไม่ใช่ชนชั้นกระจอกอะไรเลย
comment7-8:50-60 ปีมานี้ นายกรัฐมนตรีของไทยเป็นใครบ้างครับ
comment7-9:7-8

ทหารทั้งนั้น อิอิ
comment7-10:ไอ้ที่กดหัวนี่เห็นง่ายๆก็คือ ระบบศักดินา ระบบอาวุโส และระบบอุปถัมป์ ที่กดหัวไม่ให้คนเก่งได้เติบโตก้าวหน้า

อย่าปฏิเสธว่ามันไม่มีอยู่จริง มันมีในทุกองค์กร ทุกสังคมในประเทศไทย ถ้าใครทำตัวเด่นขึ้นมาจะโดนกดลงทันที เพราะกลัวว่าคนนั้นจะสามารถไต่ระดับขึ้นมาเทียบเท่ากับกลุ่มผู้มีอำนาจ นี่แหละที่ทำให้ประเทศมันไม่เจริญ 

ตอนนี้ทำงานที่ต่างประเทศ ยิ่งนานวันยิ่งมองเห็นข้อแตกต่างระหว่างสังคมการทำงานที่นี่กับที่ไทยอย่างชัดเจน
comment7-11:นี่ไม่เข้าใจกันใช่ไหมว่ากดหัวคืออะไร?

[Spoil] คลิกเพื่อดูข้อความที่ซ่อนไว้
การที่คนรวยรวยขึ้นเรื่อย ๆ ความต่างของอภิสิทธิ์ระหว่างชนชั้นถ่างออกเรื่อย ๆ โอกาสที่คนที่ไม่ใช่ระดับสูงไต่ระดับขึ้นมาทัดเทียมกันยากขึ้น ...แนวคิด การอบรมสั่งสอนหลาย ๆ อย่างที่เป็นการกักกลุ่มล่างไว้ให้อยู่ล่างตลอดไป (ลองนึกดูเอง)
comment7-12:ทุกอย่างมันเปลี่ยนแปลงตามค่าเฉลี่ยและสัดส่วน
ของคุณภาพคนที่มีโอกาสขึ้นมาบริหารบ้านเมือง
อย่าด่าคนรุ่นเก่ารุ่นปู่ย่าตายายนักเลย บางคนยังไม่ตาย
สงสารท่านบ้าง ท่านก่อร่างสร้างบ้านเมืองมาตั้งแต่ยังไม่มีอะไร
ไม่ได้สุขสบายเหมือนทุกวันนี้ ได้ยินลูกหลานเนรคุณ
เดี๋ยวท่านจะนึกว่ามันทรพีกันถึงเพียงนี้เชียวเหรอคนสมัยนี้
ขนาดมันไม่ได้อดอยากปากแห้งอะไร
ไอ้ที่ว่ายึดครองอำนาจส่วนกลางอะไรนั่นเป็นพวกขุนน้ำขุนนางเก่า
มันก็พอมีบ้างในจำนวนนี้ก็ยังมีคนดีคนไม่ดี คนมีอำนาจและไม่มีอำนาจ
แต่ไม่ใช่ข้าราชการทั้งหมดมาจากเจ้าขุนมูลนายเก่า 
นี่มันพ.ศ.ไหนแล้ว จะเหมารวมด่า
มีข้อมูลมายืนยันไหม มีสถิติตัวเลขที่ชัดเจนไหม
ข้าราชการระดับสูงมีลูกเจ้าลูกนายเท่าไหร่
ลูกแม่ค้า พ่อค้าเท่าไหร่ ลูกตาสีตาสามีบ้างไหม
เอามาแจกแจงให้ชัดเจน ข้าราชการมีหลายล้านคน
ในภูมิภาคก็มีการปกครองส่วนท้องถิ่น หน่วยงานท้องถิ่น
สามารถให้คุณให้โทษได้ทั้งนั้น มากมายมหาศาล 
ตั้งแต่ระดับล่างๆขึ้นไปก็ทุจริตได้แล้วถ้าเขาจะทำ
นั่นลูกเจ้าเต่าเลี้ยงหรือ 
และบริสุทธิ์สะอาดกว่าส่วนกลางหรือ เรื่องงบน้อยงบมาก
มันอีกเรื่อง แต่เรื่องความสะอาดโปร่งใสตรวจสอบกันดีรึยัง
คนรุ่นใหม่ทั้งนั้น ลูกหลานพญาที่ไหนมากดหัว
ที่กดหัวอยู่และยอมให้เขากดก็อำนาจเงินและอิทธิพลในท้องถิ่นทั้งนั้น
หรือไม่เคยรับครับ  เคยใช่ไหม รู้สึกว่าได้แบ่งปันใช่หรือไม่
เลยไปด่าคนรุ่นเก่าว่าเขากินไม่แบ่ง มันธรรมดาอยู่แล้ว
ข้างบนเขาก็แบ่งกันข้างบน  ข้างล่างเขาก็แบ่งกันข้างล่าง
ไปบอกว่าเขากินไม่แบ่งมันไม่ถูกต้อง ถ้าอยากได้ส่วนแบ่งข้างบน
ก็ต้องพัฒนาตัวเองขึ้นไป ไม่ใช่มโนเอา
ดูผู้มีอำนาจในบ้านเมืองเราทุกวันนี้ เบอร์1กับเบอร์2
ท่านมาจากภูธรแท้ๆ คิดว่าท่านโดนล้างสมองหรือ
ท่านโดนระบบทำลายโดยไม่มีความคิดอะไรรึ  
คิดไปได้นะคนเรา ถ้าอย่างนั้นไม่ว่าเอาใครมา
ดีวิเศษแค่ไหนก็คงโดนล้างสมองเหมือนกันหมด
บางที่อาจจะหนักหนาสาหัสกว่าทุกวันนี้มั้งครับ
งั้นอย่ามัวไปควานหาเลยคนดีๆคนในฝันคนที่กินแล้วแบ่งทั่วๆ
กินแล้วประเทศไม่ล่มจม เท่าที่เคยเห็นมายังไม่มีนะ
comment7-13:จากความคิดของผมไม่ได้เหมารวม ว่าคนในอดีตไม่ดีทั้งหมด ซึ่งแน่นอนมันต้องมีคนที่ทำเพื่อชาติเพื่อแผ่นดินมีแน่นอน ไม่งั้นบ้านเมืองเราคงเละกว่านี้ แต่ก้อนั้นแหละเพราะโรรงสร้างหลักๆเราค่อนข้างมีปัญหามานานนมเน มันจึงทำให้เราพัฒนาได้ไม่เต็มที่ จนมาถึงยุคนี้ที่คนมีการศึกษามากขึ้นมันก้อเพียงไม่กี่ปีนี่เอง สมัยผมเป็นเด็กอยุ่ต่างจังหวัดรุ่นพี่ๆผมนี่ ไม่ค่อยเรียนต่อกัน หรอกจบป.6 จนมาหลังๆรัฐเริ่มบังคับให้จบ ม.3 คนจึงเริ่มมีการศึกษามากขึ้นแทบทุกหลังคาเรือนส่งลูกจบ ป.ตรี แทบทั้งนั้น มันเพิ่งเริ่มไม่ถึง 20 ปีนี่เอง เพราะฉะนั้นการพัฒนาจึงต้องค่อยๆเป็น ค่อยๆไป เพราะระดับบริหารเรามันง่อย และชาวบ้านในอดีตก้อแทบไม่รับรู้อะไรเลย ซึ่งมันต่างกันมากกับทุกวันนี้ ซึ่งมันรอการเปลี่ยนถ่ายอยุ่ ว่าแต่ว่าพวกท่านๆ ที่ยังยึดติด วางอัตตากันรึยัง
comment7-14:ก็นั่นสิครับ
พึ่งจะเรียนหนังสือหนังหากันแค่ไม่กี่ปีนี้
แล้วจะเข้าไปยึดครองประเทศแทนที่คนเก่าเขาเลยรึ
เขาสร้างมหาวิทยาลัยมากับมือ
หลักสูตรที่จบมาเขาก็ทำขึ้นมาให้เรียนกับมือ
จะเก่งกว่าเขาซะแล้ว เขาร่ำเรียนกันมาเป็นร้อยปี
จะล้างครูมันก็ต้องใจเย็นๆ ค่อยเป็นค่อยไป
ค่อยๆเพิ่มสัดส่วนในหน่วยงานสำคัญๆ
ไต่เต้าไปตำแหน่งใหญ่ๆ จำนวนเยอะขึ้นๆเรื่อยๆ
เดี๋ยวก็ล้างแผ่นดินได้ตามใจชอบครับ ใจเย็นหน่อย
พึ่งจบปริญญาตรีกันมาแค่รุ่นเดียว รุ่นพ่อแม่ยังทำนาอยู่บ้าน
แล้วจะไปสู้อะไรเขาได้ มองความเป็นไปได้กันหน่อยครับ
ผมไม่ได้ดูถูกลูกตาสีตาสา เพราะผมก็เด็กบ้านนอกเหมือนกัน
คอยดูกันต่อไปว่าคนจบปริญญาตรีรุ่นนี้ มีลูกจบปริญญาโท
มีหลานจบปริญญาเอก ถึงวันนั้นจะมองเห็นหัวคนรึเปล่า
ผมเห็นมาเยอะแล้ว บางคนนี่มันเปลี่ยนแปลงบุคลิกภายใน3นาที
ที่มันได้เลื่อนตำแหน่งเป็นคนละคนก็มีเยอะไป
บางคนเวลายืมเงินคนก็บุคลิกหนึ่ง 
พอได้เงินไปแล้วบุกลิกเปลี่ยนจากหน้ามือเป็นหลังเท้าในทันทีทันใดก็มีเยอะ
คงจะเคยเห็นคนประเภทนี้กันนะ
นับประสาอะไรกับคนเรียนสูงขึ้น รวยขึ้น เวลาผ่านไปสู่รุ่นใหม่สังคมใหม่
แล้วนิสัยหรืออุดมการณ์ความคิดจะไม่เปลี่ยน
เพราะบางคนมันไม่เคยมีอุดมการณ์อะไรอยู่แล้ว
comment7-15:ชอบ คห. นี้มากค่ะ คนรุ่นใหม่ไม่ค่อยได้คิดหรือทำอะไรใหม่ๆเพราะโดนเขม่นและกีดกันจากฐานอำนาจเก่าๆ 
พบเห็นได้ทั่วไปในหลายภาคส่วน
comment8:พื้นที่มันอยู่ที่เดิม มีเท่าเดิมจะแก้ก็ต้องทำลาย แล้วสร้างใหม่ (คล้ายๆคติฮินดู)
comment9:ประเทศกะลาแลนด์ คนเก่ง คนดีอยู่ยาก
ไดโนเสาร์ยังอยู่กันอีกเยอะ รั้งความเจริญไว้
comment9-1:ตามนั้นครับ เป็นลูกข้าราชการ คลุกคลีกับวงการนี้มา 20 กว่าปี เห็นไดโนเสาร์จนเอียนไม่อยากยุ่งกับวงการนี้เลยหล่ะครับ
comment9-2:มาเพิ่มเติมครับ งานราชการ คนทำก็ทำไปเหอะ ทำจนตัวเองจะตายบางคนยังไม่ได้ดีเลย ไอ่คนไม่ทำเหี้-มอะไร เพิ่มขั้นทุกปีๆก็มีถมไป เห็นจนชินชาครับ
comment9-3:เห็นด้วยกับ คห. 9-1 ค่ะ รู้สึกแบบนั้นเหมือนกัล
comment10:คนเก่งเข้ามาก็ต้องเฉาและฝ่ออยู่ใน ระบบ(วัฒนธรรม)ที่เป็นปัญหา
ระบบที่ยึดประโยชน์ของพรรคพวก มากกว่าประโยชน์ประเทศชาติ
ส่วนใหญ่แล้วไม่มีการแข่งขันที่แท้จริง
comment11:ขนาดหมาเรายังเป็นไม่ได้เลย เห็บเท่านั้นที่คู่ควร
comment12:แค่ชื่อโครงการก็บอกทุกอย่างได้
comment13:ถ้าเราให้ปลาคนไทยหนึ่งตัว คนไทยคนนั้นจะมีปลากินไปได้หนึ่งมื้อ
แต่ถ้าเราสอนให้คนไทยจับปลา คนไทยคนนั้นจะไม่มีปลาให้กินเลยแม้แต่มื้อเดียว 555+

เพราะคุณจะให้เค้าใช้อะไรจับปลาเล่า แม้แต่เบ็ดธรรมดาๆเค้าก็ยังไม่มี
แล้วถ้าเค้ามีเบ็ดโง่ๆอันหนึ่ง เค้าจะไปจับปลาสู้เรือประมงมีเรดาร์หาฝูงปลามากุโร่ในทะเลน้ำลึกได้มั้ยล่ะ
comment13-1:ตามพระราชดำรัส หมายถึงสอนให้เลี้ยงปลาในแบบไร่นาส่วนผสม และแบบบ่อดินต่างๆเอง สามารถจับปลากินเองหรือบริโภคในครัวเรือน
คือเลี้ยงไว้เอง ก็จับกินเองได้โดยไม่ต้องไปซื้อหา  เขาไม่ได้หมายถึงให้ใช้เบ็ดไปตก และหากปลาที่เพาะเลี้ยงมีมากเกินการบริโภค ก็ใช้วิธีวิดบ่อ หรือ ใช้แหเหวี่ยงเพื่อจับขาย แล้วเพาะพันธุ์ใหม่หมุนเวียนไป  ท่านดำรัสไว้แบบนี้รึเปล่า
comment13-2:มีบางคนกำลังพูดโกหก
ผมเห็นคนเขมร พม่า เข้ามาตัวเปล่า
จับปลาได้เยอะทุกวัน เช่นเดียวกับ
คนจีนเสื่อผืนหมอนใบในสมัยก่อน
วัยรุ่นบางคนน่าสรรเสิญมาก
ส่งเงินให้พ่อแม่ทางบ้านใช้ทุกเดือน เดือนละมากๆ
พ่อแม่ทำเกษตรรายได้ไม่ค่อยดี พอได้อาศัยลูกที่พอพึ่งได้
เข้ามาทำงานในเมือง ทำให้ไม่ถึงกับขัดสนมากนัก
พอได้กินได้อยู่เป็นค่าปุ๋ยค่ายา
แต่พ่อแม่บางคนก็โชคร้าย  มีลูกเข้ามาทำงานในเมือง
แต่ลูกทำงานไม่พอใช้ ต้องขอพ่อแม่ เงินกู้ธกสแทนที่จะไปลงในไร่นา
ก็มาลงในผับในบาร์ แล้วไร่นามันจะงอกเงยยังไง
เพราะความรักลูกพ่อแม่ยอมได้ทุกอย่าง ยอมให้เขาด่าว่าเป็นเกษตรกร
ไร้น้ำยาพึ่งพาตัวเองไม่เป็น แต่ก็เลี้ยงลูกจนเป็นเจ้าคนนายคนกันมาเยอะแยะ
ตั้งแต่เข้าโรงเรียนยันได้เลื่อนตำแหน่งในหน้าที่การงานใหญ่โต
ยังปล่อยให้พ่อแม่โดนตราหน้าอยู่เช่นเดิม
แค่เบ็ดตกปลายังหาให้พ่อแม่ไม่ได้ ไม่รู้จะว่ายังไงแล้ว
comment13-3:อย่าไปสอนให้จับครับ ไม่ยั่งยืน ต้องสอนให้เพาะพันธุ์ปลาให้เป็น
comment13-4:ในหลวงท่านสอนให้คนรู้จักทำมาหากิน พึ่งตัวเองได้ค่ะ ไม่ใช่เอะอะอะไรก็แจกเงิน แจกของแล้วก็จบ
comment13-5:กลับมาอ่านแล้วตกใจ ขอชี้แจงนะครับ
ความคิดเห็น13ที่ผมเป็นเจ้าของ เป็นการยกสุภาษิตจีนมา
授人以魚不如授人以漁
give a man a fish and you feed him for a day; teach a man to fish and you feed him for a lifetime
https://zh.wiktionary.org/zh/授人以魚不如授人以漁

ไม่ได้มีเจตนายกพระราชดำรัสมา มาบิดเบือนหรือตีความแต่อย่างใด 

เป็นแค่การล้อเลียนสุภาษิตจีนของผมเอง 
และอยากจะชี้ให้เห็นปัญหาว่า คนเราถึงมีความรู้ แต่ถ้าขาดที่ดินทำกิน ขาดแคลนทุนทรัพย์
แม้มีปัญญาแต่อาจจะต้องใช้เวลานาน กว่าจะลืมตาอ้าปากได้ จะทำการแข่งขันก็ยากลำบาก 
ยิ่งในไทยชอบใช้เส้นสาย ทำให้หลายคนเกิดความย่อท้อ 

เพราะกว่าจะหาเบ็ดตกปลาสักอันมาได้ มันช่างลำบากยากเย็น
comment13-6:ในโลกนี้ไม่มีใครเขาสอนอะไรที่มันเป็นไปไม่ได้ในทางปฏิบัติหรอกครับ
จะสอนใครให้ทำอะไรเขาก็ต้องดูว่าผู้เรียนเป็นใคร มีปัจจัยอะไรเป็นทุนบ้าง
ไม่มีสอนชาวนาสร้างจรวดไปดวงจันทร์ ไม่มีใครสอนให้คนขับตุ๊กๆไปทำนา
ถ้าเขาไม่มีที่ดิน  ถ้าจะสอนเขาจะสอนให้ตุ๊กๆหัดพูดอังกฤษบ้างเล็กน้อย
สอนเรื่องมารยาทและวินัยในการใช้รถใช้ถนนเป็นต้น
ผู้เรียนก็ต้องรู้ว่าเรามีอะไรเป็นทุนบ้าง แล้วเลือกเรียนและทำในสิ่งที่เป็นไปได้
ถ้าคุณไม่มีที่ดินแต่อยากเป็นเกษตรกร ต้องถามว่าถ้าทุกคนคิดแบบนี้จะทำอย่างไร
ผมก็อยากเป็นเกษตรกร เพราะเคยเป็นมาก่อน แต่ตอนนี้ไม่มีที่ดินจะทำเลยต้องมาเป็นยาม
ที่ดินมีได้ก็ขายได้  แต่ความรู้ติดตัวจนตาย
ส่วนคนที่มาสอนอะไรที่เป็นไปไม่ได้ในทางปฏิบัติก็ต้องโดนนักเรียนซักไซ้หน้าชั้นอยู่แล้ว
ถ้าตอบคำถามนักเรียนไม่ได้  จะมาสอนอยู่ได้ไง ในที่สุดก็ต้องเลิกสอนไปเอง
ผมเคยด่าคนมาสอนคนหูหนวกให้หัดฟังเพลงและเล่นดนตรีเสียหมามาแล้ว
ไม่รู้ตอนนี้ยังสอนอยู่ไหม
comment14:ด้วยความรู้สึกตรง

ทำไมต้องทำให้ประเทศชาติเจริญด้วย ในเมื่อ...ยังเอาตัวเองไม่รอดเลย
คนที่เราคิดว่าดี คิดทำเพื่อชาติ ตายห่.... ไปกี่ร้อยศพแล้วละ
ชาติเจริญแต่คนบางกลุ่มแย่ลง และพอดีกลุ่มนั้นมีอำนาจ มีปืน ส่วนคนที่จะทำให้เจริญ มีแต่ความดี
แต่ความดีไม่กันกระสุนปืน

สุดท้าย เราก็หันกลับมา เอาตัวให้รอดในสังคมแบบนี้ไปวันๆ ก็แทบจะไม่เหลือเวลาให้ตัวเองแล้ว
คนรุ่นใหม่ เลยมีความฝัน เรียนให้เก่ง เข้ามหาลัยดัง แล้วไปใช้ชีวิตเมืองนอกแทน

เพราะ บ้านนะเรารัก แต่ชีวิตเราก็รักมากกว่า ชีวิตดีๆ สังคมดีๆ ดันไม่ใช่บ้านเรา
พอมีคนจะทำให้บ้านเราดี ไม่ดีแตก ก็ตาย
comment14-1:อ่านแล้วเศร้ากว่าตอนดู the classic อีก
comment14-2:มันต้องใช้เวลาค่ะ คิดจะเปลี่ยนปุบปับมันเป็นไปไม่ได้แน่นอน 
เราเองก็คิดแบบนี้ละ
ถ้าจะให้ไปเข้าคุกเข้าตาราง หรือโดนยิงตาย เราขอไม่ทำจนาดนั้นดีกว่า
เราขอเลือกวางอุเบกขาดีกว่า เราแค่ทำดีที่สุด ได้แค่ไหนก็แค่นั้น 
ทุกสิ่งย่อมไปไปตามกฏแห่งกรรมอยู่แล้ว (รวมถึงเราด้วย)
comment15:นั่นมันก็มุมมองของ จขกท. ครับ ขณะที่ผมมองว่า ประเทศไทยก็พัฒนามาเยอะจากบุคลากรเหล่านี้
comment15-1:ถ้าแบบนี้เรียกพัฒนา ผมขอกลับไปอย่างเดิมเมื่อสี่ห้าสิบปีที่แล้วดีกว่าครับ
comment15-2:ถ้ามองแบบไม่อคติเกินไป ประเทศไทย สี่สิบห้าสิบปีก่อนกับตอนนี้ มันต่างกันมากไหมครับ ผมฟังจากแม่ผมเล่า เมื่อสี่สิบปีที่แล้วถนนก็ไม่มี ไฟฟ้าก็เข้าไม่ถึง คนได้เรียนบ้างไม่ได้เรียนบ้าง ตอนนี้ การศึกษา (การเข้ารับการศึกษาไม่ได้หมายถึงหลักสูตร) ถนนหนทาง ไฟฟ้า มีไหมครับ ก็เกิดจากคนพวกนี้ทั้งนั้น แต่ถ้าไม่มีการทุจริตหรืออะไร สาธารณูประโภคเราอาจจะทั่วถึงและคุณภาพมากกว่านี้มากขึ้นก็ได้
comment16:ที่แปลก คือ ไปจ้าง จีนมา ทำกับญีปุ่่น 

มีปัญหา ตอนเข้าชานชลา ที่ไม่ยอมใช้รางเดียวกัน เพราะไม่ถูกกัน 

ไทยซวย เพราะไปเลือกมาเอง เพลีย
comment16-1:เห็นของ  จีน เยอรมัน ญี่ปุ่น ฝรั่งเศส  เกาหลี และอเมริกัน เขาก็ใช้รางเดียวกันนิ

ที่ใช้รางเดียวกันไม่ได้  คือตรงไหน ??
comment17:ผมว่าเป็นปัญหาที่ระบบข่าราชการเลย ประเทศที่เจริญๆ ภาครัฐต้องล้ำหน้ากว่าเอกชน คอยควบคุมเอกชน ปัจจุบันเมืองไทยเอกชนก้าวไปไกลกว่า และมีอำนาจเหนือจนท.รัฐอีกที
comment18:มันมีแต่สายพล่ามง่ะ ที่ลงมือทำมันไม่ค่อยมีส่วนใหญ่จะเป็น นักวิชากาก เอ้ย วิชาการกามเมือง เอ้ยการเมืองสายพล่ามทั้งนั้น
comment19:ระบบอุปถัมภ์ฝังรากครับ

ทำดีแค่ไหน แต่ถ้าไม่ใช่พวกเดียวกับนาย ก็โดนดอง เผลอๆโดนเด้ง เพราะเด่นเกินหน้าเกินตา ขัดผลประโยชน์เขา

ทำเลวแค่ไหน ถ้ามีพรรคพวกเครือข่ายช่วยเหลือ ทุกอย่างก็กลายเป็นเบา จากผิดกลายเป็นถูก

ถ้าระบบมันยังเป็นแบบนี้ ก็คงจะเปลี่ยนแปลงอะไรยากครับ ไม่อยากพูดการเมืองปัจจุบัน [Spoil] คลิกเพื่อดูข้อความที่ซ่อนไว้ มันก็เห็นๆอยู่นะครับ ฝ่ายนึงทำอะไรก็ไม่ผิด อย่างมากก็นิรโทษตัวเองไว้ล่วงหน้า  ฝ่ายนึงทำแบบที่คนอื่นทำ(ไม่ได้บอกว่าทำถูกทั้งหมดนะ แต่คือฝ่ายอื่นก็ทำคล้ายๆกันแต่ไม่โดน)ก็โดนหาเรื่องเอาผิด แถมนิรโทษคนหาเรื่องไว้ล่วงหน้า หรือฝ่ายตัวเองพลาดโดนบ้าง ก็รอดง่ายๆด้วยเทคนิค(ไม่ใช่พิสูจน์ข้อเท็จจริงว่าไม่ผิด แต่ไม่พิสูจน์เลย)เพราะคนตัดสิน ก็ได้รับการแต่งตั้งทางอ้อมจากพวกเดียวกัน

 ลองดูวิสัยทัศน์ก็เห็นความแตกต่างแล้ว นโยบายเห็บงี้ บอกให้ส่งออกรองเท้าแตะงี้ แทนที่จะไปส่งเสริมอุตสาหกรรมขั้นสูง ฯลฯ
comment19-1:จริงครับ ระบบศักดินาและระบบอาวุโสด้วยครับ ที่บอนไซประเทศไม่ให้เจริญก้าวหน้า
comment19-2:เหมือนที่ใครก็ไม่รู้ เอาลูกตัวเองที่จบนิเทศไปเป็นทหารอะนะ 
โธ่ ใครๆก็ทำกัน...
comment20:ขอเงินมาทำอ่ะยาก ใครอยู่ในระบบราชการคงรู้
comment21:เดี๋ยวนี้คนเก่ง คนมีความสามารถเยอะ แต่พวกเขาเหล่านั้นขาดโอกาสที่จะได้ทำงานเพื่อพัฒนาประเทศ

แต่กลับมาอีกบุคคลกลุ่มหนึ่งที่ยังคงยึดติดกับการทำงานเดิม ระบบงานเก่าๆ ซึ่งคนกลุ่มนี้มองว่าถ้ามีการเปลี่ยนแปลงเกิดขึ้น พวกเขาจะตามไม่ทันหรือไม่ก็ค่าของตัวเองจะหายไป อีกทั้งด้วยอุปนิสัยที่ว่า"เกิดทีหลัง เจ้าจะเก่งกว่าได้เยี่ยงไร" และที่แย่ที่สุดคือพวกคนกลุ่มนี้มักจะมีอำนาจในการบริหารประเทศ

"ประเทศของเราต้องการคนเก่ง ไม่ใช่ต้องการคนแก่" คุณแม่บอกไว้
comment21-1:เห็นด้วยอย่างยิ่งค่ะ  ยังขาด "โอกาส" 

ทุกคนถูกปลูกฝังว่า เรียนจบสูงๆจะยิ่งมีโอกาสสูงขึ้น
แต่เห็นว่ามันจะไม่ใช่เลย ไม่มีตลาดงานรองรับมากพอสำหรับวุฒิที่สูง
ถ้าจะให้เข้ากับ คนแก่รุ่นก่อน ระบบงานเดิม กับรุ่นเราๆแล้วเห็นจะเป็นไปได้ยาก
คนเก่งและมีความสามารถส่วนใหญ่สมัยนี้จึงเริ่มออกมาทำการตลาด ทำธุรกิจของตนเองกันเยอะ
เป็นกลุ่ม Start-up บ้าง  ขยายฐานส่งออกสินค้าไป ตปท. ที่เศรษฐกิจเค้าวิ่งเร็วๆกว่า
หากมีความสามารถทางภาษาก็ไปสายงานที่ทำเงินสูง นักบิน,แอร์,ฯลฯ
ที่ไม่เกี่ยวกับงานการปกครอง/บริหารบ้านเมือง  
เห็นว่าจะดีกว่านะคะในสถานการณ์เศรษฐกิจของเราเช่นนี้
ต้องรู้จักเอาตัวเองให้รอด แค่นั้น...ทุกคนต้องคิดแบบนี้...

...และ ไทย เข้าสู่โหมดสังคมผู้สูงอายุจะเต็มตัวแล้วด้วย
ให้ ผู้สูงอายุ มีโอกาสบริหารบ้านเมือง ได้ทำกันต่อไป...

ดังนั้น ก็ไม่แปลกหรอกค่ะ
ที่ประเทศอื่นไประบบการพัฒนาใหม่ที่ดีกว่า
แต่เราก็ยังคง จม อยู่กับอะไรเดิมๆ
เหมือนภาพรถไฟที่จมน้ำอยู่แบบนั้นน่ะค่ะ
comment21-2:โห โคตรโดนอ้ะ
comment22:สงสัยเหมือนกัน โดยเฉพาะหลายคนพอเห็นของจีนว่าห่วย รถไฟฟ้า รถยนต์ เรือ เครื่องยนต์กลไกลมีอะไรที่เราทำได้และเป็นเจ้าของจริงๆเหมือนจีนมั้ง
comment23:เพราะทุกวันนี้สังคมเรามันเป็นวัตถุนิยม บ้านเราสอนกันให้เห็นแกตัวมากกว่าส่วนรวม อะไรไม่ใช่เรื่องไม่มีผลกระทบกับตัวก็ไม่ยุ่ง ระบบราชการก็เกี่ยวนะ เราว่าที่บ้านเมืองมันแย่เพราะข้าราชการห่วยๆมันเยอะ แย่กว่านักการเมืองซะอีก
comment24:ก็ ตั้งแต่มีประชาธิปไตย อะไรๆ ก็ได้แค่นี้แหละครับ  ทุกคนเข้ามาเพื่อตักตวงผลประโยชน์
comment25:ผมรังเกียจระบบราชการไทย
แม้แต่รัฐวิสาหกิจ ผมก็สะอิดสะเอียนกับระบบและการทำงาน

เพื่อนผมเป็นก้วนเดียวกันผมอยู่กับมันจนมันรังเกียจการ corruption 
มันอยู่การปป..มาปรึกษาผม ""หัวหน้าเขาเอาเงินมาวางที่โต๊ะกู 
กูจะปฏิเสธยังไงดีวะ"  ถ้ากูไม่เอามันต้องถีบส่งกูแน่เลย สุดท้ายเพื่อนผมมันก็ต้องรับไว้ก่อนเพราะทุกคนในศูนย์นั้นรับหมด
เมื่อวานมันมาปรึกษาผมอีกรอบ กูทนไม่ไหวแล้ว อีก 3 ปีกูจะลาออกไปทำธุรกิจของที่บ้านแทน บ่นเรื่องเลวๆ ทุกอย่างของการcorruptionที่ที่ทำงานมัน

นี้คือตัวถ่วงความเจริญอย่างใหญ่หลวงของประเทศเรา 

วิธีแก้คือปรับปรุงระบบการศึกษาให้ติดอันดับโลกให้ได้ไวที่สุด ประเทศไหนได้อันดับ1 ไปบอกมันแล้วเอามาปรับใช้กับเราโลด
comment25-1:คงก็อปมาไม่ได้ทั้งหมดหรอกครับ วัฒนธรรมไม่เหมือนกัน

ที่โน่น เด็กมีศกดิ์เทียบเท่าผู้ใหญ่ พูดอะไรถ้ามีเหตุผล ก็เชื่อเด็กได้

แต่ในไทย วัฒนธรรมเราสอนให้เคารพผู้ใหญ่ ถึงแม้ผู้ใหญ่จะผิด เราก็ต้องพะยักหน้ายอมรับมันไว้ก่อน เด็กๆในห้องเลยไม่กล้าตั้งคำถามครูในห้องเรียน เพราะช่วงวัยที่ห่างกันมากๆ และไม่อยากเป็นจุดสนใจ ทั้งๆที่ควรจะเป็น ด้วยความคิดที่ไม่สามารถแสดงออกได้ทุกอย่าง เด็กๆเลยมีคำถามหลายๆอย่างที่ต้องลองเอง เลยกลายเป็นปัญหาที่ลามไปเรื่อยๆ โดยเฉพาะเรื่องแม่วัยเรียน
comment25-2:ชอบความรู้สึก อิอิ 
ความรู้สึกของพี่สุดยอดมาก ^_^
comment26:ตอนนี้ทำงานเป็นเจ้าหน้าที่รัฐขององค์กรรัฐวิสาหกิจภายใต้กระทรวงคมนาคมแห่งหนึ่ง ขอยืนยันว่า ตอนนี้ เอกชนมีอำนาจเหนือเจ้าหน้าที่รัฐเป็นอย่างมาก ตั้งแต่ระดับบอร์ด ผวก. และ ผู้บริหารระดับสูง ...พนักงานผู้ใต้บังคับบัญชา ผู้ปฏิบัติงานเอื่อมระอาเต็มที่กับการเห็นและต้องปฏิบัติงานที่เป็นไปตามนโยบายพวกพ้อง  นโยบายเร่งด่วนจากการรับเงินเอกชน ระบบการตรวจสอบมีแต่ตรวจสอบจากข้างบนลงล่าง ไร้การตรวจสอบจากล่างขึ้นบน  

ฝากแอบบอกไปยัง องค์กรอิสระตรวจสอบต่างๆ ปปช. สตง. โปรดช่วยตรวจสอบทีคะ
comment26-1:ตอนนี้ เอกชนมีอำนาจเหนือเจ้าหน้าที่รัฐ ???
เป็นไปได้ยังไงค่ะ ??? 
เอกชนหมายถึงเอกชนไหน ???

เพราะถ้าหากตรรกะนี้ใช่
แสดงว่า เอกชน บอกให้รัฐ ทำรัฐประหาร หรือค่ะ
เอกชนจะมีอำนาจเหนือรัฐบาลได้ยังไง ???
ข้อมูลใหม่ ...
comment27:ของดีเรามีเยอะครับ แค่เราไม่ชินที่จะรับรู้ จับผิดกันสนุกกว่า
comment28:เราว่าสังคม รวมถึงหน่วยที่เล็กที่สุดอย่างครอบครัว ไม่ได้มีการปลูกฝังให้นึกถึงเรื่องจิตสาธารณะ หรือ ความรู้สึกเห็นแก่ส่วนรวมมั้งคะ ดูง่ายๆ แค่ในหน่วยครอบครัวหรือโรงเรียน ก็มีการแก่งแย่ง คอรับชั่น เห็นแก่ตัวจะแย่อยู่แล้ว คหสต เรื่องแบบนี้ต้องเริ่มกันแต่อ้อนแต่ออก ตั้งแต่ส่วนเล็กสุดในสังคม เพราะเราว่าการศึกษาอย่างเดียวก็ไม่ช่วยค่ะ
comment28-1:พ่อแม่ต้องวุ่นหาเงินส่งค่างวดรถ ค่าเช่าบ้าน เป็นหลัก
สอนลูกให้เป็นคนดียังยากเลยค่ะ 
ลูกก็ไปเข้าร้านเกมส์ซะส่วนใหญ่ ไม่ค่อยฟังพ่อแม่หรอกค่ะ (ดื้อ)
comment29:ระบบของประเทศไทยไม่เคยเปลี่ยน แค่เปลี่ยนชื่อ เปลี่ยนรูป แต่ทุกอย่างเหมือนเดิม ศักดินาแบบเก่าๆ ราชการครองเมือง..
ถ้ายังเป็นแบบนี้..อีกพันปีก็ยังเหมือนเดิม.. สิ้นหวังประเทศไทย 555
comment29-1:เปลี่ยนแค่ฉากหน้า ฉากหลังยังเหมือนเดิม ผู้กำกับคนเดิม
comment30:เราจะทำตามสัญญาขอเวลาอีกไม่นาน เป็นไงละรอจนเหงือกแห้ง
comment31:คือที่จะสื่อตกลงต้องการคนคุณภาพ  หรือการพัฒนาให้เท่าเทียมคนอื่นกัน ความคิดส่วนตัวนะเราไม่เห็นต้องตามเทคโนโลยีให้ทันสะทุกอย่างเลย  เเต่ตอนนี้ที่ประเทศต้องการคือ  ต้องการคนที่มีศักยภาพมาพัฒนาประเทศ  คนเก่งมีเยอะมสกนะครับ  ประเทศไทย  เเต่เขาได้มาอยู่ในตำเเหน่งที่ควรอยู่เเล้วสะที่ไหนกัน  มีเเต่บุคคลที่เหมือนเป็ดมาดูเเล  ทำทุกอย่างเองสะหมด
comment32:เพราะปัญหาการเมือง และปัญหาการศึกษา

การเมืองแย่ ทำให้การศึกษาแย่ จริยธรรมแย่ คนเหล่านี้โตไปกลายเป็นนักการเมือง แต่หากเกิดมีคนดีคนเก่งที่โดดเด่นขึ้นมา สุดท้ายก็จะโดนล้มโต๊ะจากคนที่ไม่ยอมเสียผลประโยชน์

ที่เหลือก็ วนไปค่ะ วนไปเรื่อย ๆ เลยค่ะ
comment33:เอาอะไรมาบอกครับว่า ดร.จบเยอะจนเดินชนกัน อย่าพูดลอยๆตามอารมไม่มัหลักฐาน ดร.ที่จบสายวิทย์มีน้อยอยู่ซึ่งเป็นสายที่ใช้พัฒนาประเทศของจริง จบมาก็ไม่ได้มาบริหารประเทศ ไม่มีอำนาจในการสั่งการ เพราะอำนาจทั้งหมดอยู่ที่นักการเมืองห่วยๆ 

อันที่จริงควรจะพูดว่านักการเมืองเฮี๊ยะๆเยอะจนเดินชนกันถึงจะถูก บริหารไม่เป็นแถมนิสัยคนไทยก็มีแต่คนเฮี๊ยะๆกอบโกยเข้าตัวเอง แล้วจะเอาอะไรไปพัฒนา 
ต้องให้คนที่จบดร.ทางวิทยาศาสตร์มาบริหารมีอำนาจสั่งการสิ ผมว่ามันประสิทธิภาพแน่ๆ
comment34:เพราะคนเก่งๆฉลาดๆหนีไปทำเอกชนหมด เพราะอะไรครับ??? เพราะผลตอบแทนมันดีกว่าไง
ภาครัฐก็เหมือนกันขัดแข้งขัดขากันเอง เอาแต่ผลประโยชน์ของตัวเองเป็นที่ตั้ง มองประชาชนเป็นขี้ข้า
ถ้าเลิกสิ่งเหล่านี้ได้ก็คงจะเห็นผลแหละครับ
comment35:คอปรัปชั่น ก็ระบบเส้นสาย ความสัมพันธ์วงตระกูล ความเคารพผู้อาวุโส เราเอามาใช้เกี่ยวดองกับงานทุกอย่างทุกกิจกรรม คนเก่งจริงตรงสาขาจริงอาจไม่ได้ถูกรับเลือกไปทำงาน หรือของที่มีคุณภาพวัสดุที่ดี อาจได้%น้อย
comment36:สมัย สิบกว่าปีที่แล้ว  

คนบอกว่าเรียนอะไร สอบเอ็นไม่ติด  ก้ไปเรียนเป็นครูสิ

แล้วก็จบมา

อีกกลึ่มบอกเรียนไม่จบ แต่มีอิทธิพล  ก็ไปเป็น ส ส

เป็น สจ    อบจ.   สิ



มันก็เลย   อย่างที่เห็น  สะสมมาต่อเนื่อง
comment36-1:ก่อนหน้านี้ได้อ่านกระทู้ เพื่อนที่เรียนแย่ที่สุดในห้อง โตขึ้นไปทำงานอะไร
หลายคนมาก บอกว่าเป็นนักการเมือง
comment37:แปลกเหมือนกันที่ งานในส่วนราชการ หรือ ตำแหน่งที่ผ่านการแข่งขันทดสอบ เพื่อเลือกเข้ามาบริหารบ้านเมือง ผ่านข้อสอบที่ยากๆ

จบเกรดดีๆ เรียนเก่งๆ แต่กลับทำงานห่วยๆ ทำตัวชิวๆ รอใช้งบ ไปดูงาน
comment38:คนเก่งน้อยคนที่จะทำงานให้กับราชการ...ที่ผมคิดคร่าวๆ คนเก่งๆในไทยส่วนใหญ่มักทำงานให้บริษัทเอกชนที่มาจากต่างประเทศด้วยซ้ำ เพราะเค้าจ่ายหนักสำหรับคนไทย (แต่ยังถูกกว่าค่าแรงบ้านเค้าเยอะ) หรือถ้ายิ่งเก่งมาก ก็ไปอยู่เมืองนอกเลย หลายประเทศมีวิธีดึงดูด talent ด้วยการให้สัญชาติถ้าเก่งพิเศษอะไรแบบนี้

อันนี้คือส่วนพื้นฐานด้านการศึกษาและการทำงานของสังคมไทยครับ...ส่วนอื่นๆขอไม่พูดถึง
comment39:ถูกทุกข้อ
comment40:เราเจริญด้านการเกษตร กับการแพทย์ ครับ

แต่อุตสาหกรรมหนักๆใหญ่ๆ ห่วยมาก

สมัยนายกทักษิณ 10 ปีที่แล้ว จะให้ไทยเป็นศูนย์กลางการบินของเอเชีย และจะประกอบเครื่องบินขาย

แต่ตอนนี้เป็นได้แค่เห็บหมา

10 ปีที่แล้วมีคนถามแนวๆนี้ คำตอบก็วนไปวนมา
comment40-1:ผมคิดนะว่า อะไร ๆ ที่เอกชนหรือประชาชนทำจะประสบความสำเร็จมากกว่านโยบายรัฐอีก
comment41:เพราะยังถูกปกครองโดยไดโนเสาร์รุ่นเก่าๆแก่ที่ไม่ยอมรับความคิดคนรุ่นใหม่ รอให้เจนนี้ตายหมดไวๆ
comment42:ตั้งแต่เด็กๆ  เราได้ข้อมูลว่า ประเทศไทยเป็นประเทศกำลังพัฒนา จนผ่านไป 40 กว่าปี ประเทศไทยก็ยังกำลังพัฒนาอยู่ มันน่าสงสัยว่าทำไมเราพัฒนานานจัง
comment43:เราไม่เคยยิ่งใหญ่ขนาดนั้นหรอกนะ เราก็เป็นรองหลายๆประเทศไม่ว่าจะยุคไหน
แต่ที่ดูเหมือนว่าเมื่อก่อนเรามีประโยชน์ต่อประเทศอื่นเพราะว่าความเหลื่อมล้ำมันน้อย
เพราะมันเลยยุคปฏิวัติอุตสาหกรรมมาแค่ร้อยกว่าปีอยู่
แต่หลังจากนั้นไม่กี่สิบปีเป็นไงล่ะ ประเทศมหาอำนาจทั้งหลายทิ้งห่างเราไปไกลอย่างรวดเร็ว
หลักใหญ่ใจความเลยคือวัฒนธรรมภายในประเทศ วัฒนธรรมที่ทำให้การค้นหาความจริงสำคัญน้อยกว่า"ศีลธรรม(จอมปลอม)"
ดังจะเห็นได้ว่าทำไมคนระดับสูงถึงหัวโบราณกว่าลูกน้อง แถมลูกน้องไม่มีสิทธิ์ก้าวหน้ากว่าหัวหน้า ไม่ว่าลูกน้องจะเก่งแค่ไหน
เมื่อเป็นเช่นนี้แล้ว หัวหน้าก็จะเลือกคนที่เป็นเหมือนๆกัน แต่อ่อนบารมีกว่า และช่างประจบขึ้นมาเป็นคู่คิด
จึงเกิดการสืบทอดแบบนี้ไปเรื่อยๆ
ส่วนด็อกเตอร์ต่อให้จบเมืองนอกถ้าเคยอยู่ไทยมาก่อนก็จะรับวัฒนธรรมทางการคิดแบบไทยๆ
มิหนำซ้ำ กลับประเทศมาเจอคนส่วนใหญ่ที่เป็นแบบนั้นอีก ในที่สุดด็อกเตอร์คนนั้นก็กลายเป็นแบบคนส่วนใหญ่
อีกอย่างผังเมืองกรุงเทพเป็นผังที่ผมกล้าพูดได้เลยว่าไร้การออกแบบ
จะมาออกแบบอีกทีก็ตอนที่มันแออัดสุดๆ ก็คือออกแบบสร้างสะพานเพิ่มอย่างที่เห็น ซ้อนกัน 4-5 ชั้น
ความทั่วถึงด้านการศึกษาต่ำ ส่วนหนึ่งก็เพราะรัฐบาลนั่นแหล่ะ ไม่ว่าจะสมัยไหนก็ไม่เห็นมีนโยบายการศึกษาที่ทำจริงมากกว่าพูดเลย
เมื่อการศึกษามันไม่ทั่วถึงก็ทำให้ทรัพยากรบุคคลขาดแคลน การพัฒนาก็เลยช้าแบบนี้
ที่มันดูเหมือนจะเจริญก็เพราะเราเป็นฐานการผลิตใหญ่ เป็นตลาดแรงงานชั้นดีประเทศหนึ่ง และมีความเสรีมากจนเกือบจะมากเกินไป
นั่นทำให้มีนายทุนมาลงทุนและจ้างคนไทยให้ทำงาน งบหลวงส่วนหนึ่งก็มาจากการเก็บภาษีตรงนี้
ระบบสาธารณูปโภคเราจึงค่อนข้างดีในระดับหนึ่ง
แต่ถามว่าด้านวิทยาศาสตร์ นวัตกรรม เราแทบไม่มี
เพราะการทำวิจัยก็ทำส่งๆแบบที่ว่า ทำหัวข้อเฉพาะทางลึกๆแคบๆ ไร้การต่อยอด แล้วมันจะสำเร็จจนใช้ได้จริงได้ยังไง
comment44:ผมคิดว่าไม่ใช่ความผิดของคนที่จบสูงนะครับ
เนื้อหาในกระทู้เหมือนจะบอกว่าคนจบสูงไปก็ไม่ช่วยอะไร
แต่จริงๆ ต้องกลับไปคิดทบทวนดูดีๆ ว่าที่เป็นแบบนี้เพราะคนจบสูงหรือเพราะทุกคนเพิกเฉยที่จะพัฒนาตัวเองกันแน่ครับ

ปล. พัฒนาในที่นี้ไม่เฉพาะเกี่ยวกับความรู้นะครับ หมายรวมถึงนิสัย ความประพฤติ การรู้สำนึก และความเป็นมนุษย์ด้วยครับ
comment44-1:อ่านให้แตก ใจความสำคัญสื่อถึงชนชั้นปกครองครับ
comment45:เกาะหมากินก็เห็บหมา
โทษคนอื่นอยู่ก็เห็บหมา
comment46:
comment47:ไม่เกี่ยวกับการศึกษาที่สูงขึ้น  จบ ดร. เป็น อาจารย์ นักวิจัย บลาๆ     เค้าทำงานในส่วนของเค้า เช่นเรื่องการสอน การประกันคุณภาพ  เป็นต้น  

ในส่วนการพัฒนาประเทศชาติ  ไม่อยู่ที่รัฐบาล  และ ประชาชนทั้งประเทศในการขับเคลื่อนประเทศ   ซึ่งต้องบอกว่า ปัจจุบัน ก็ยังมีคนจน คนไม่มีการศึกษาเป็นจำนวนมาก 


ถ้าเปรียบเทียบ เมื่อก่อน  ขั้นต่ำ ม.6  ปัจจุบัน ป.ตรี   เป็นต้น 


ถามว่าคนที่จบ ดร. มานี้ คิดพัฒนาประเทศได้ไหม ????  มันติดหลายๆ อย่าง เช่นงบประมาณแผ่นดิน  สมัยทักษิณ ที่จะทำรถไฟฟ้าความเร็วสูง ก็โดนประท้วง  จนโครงการยกเลิกไป    พอมาสมัยยิ่งลักษณ์ ก็โดนประท้วง ลูกหลานใช้หนี้ บลาๆ   พอมาถึงสมัยพี่ตู่ ใช้งบสูงกว่า คุณภาพต่ำกว่า ไม่มีใครต้อต้านได้  หรือพูดง่ายๆ ว่า ผลประโยชน์นั่งเอง
comment47-1:หลายเรื่องเห็นได้ชัดเจน แต่คนไทยก็ได้แต่แบะๆๆ เป็นไบ้ หูหนวก ตาบอด
comment48:" จบ ป.ตรี มาวิเคราะห์ คนจบ ป.เอก "  ผมว่าคุณไม่ได้จบ ป.เอก แน่นอน ความคิดตื้นเขิน เหมือน ป.ตรี   

จะวิเคราะห์ ต้องมีลำดับขั้นตอนที่ชัดเจน 

ทำไม คนไทยจบสูงขึ้น แต่ ประเทศเราแย่ลง  

---------------------------------------------------------------------------------------------------------------------------------------------------------
ต่างคนต่างหาประโยชน์ใส่ตัว  ข้าราชการก็ไม่ทำหน้าที่ ไม่กล้าจับคนรวยที่ทำผิดกฏหมาย บุกรุกป่า ถางป่าทำไร่
หรือแม่แต่คดีอย่างขับรถชนคนตาย  แค่คนรวยเป็นคนขับ  ตำรวจแทบไม่อยากจะทำคดีแล้ว ( ประเด็นนี้เห็นด้วย )
----------------------------------------------------------------------------------------------------------------------------------------------------------

ไทยเรามีเด็กที่มีโอกาสเรียนหนังสือสูงอันดับต้นๆของอาเซียน  แต่เราก็มีเด็กแวนซ์
และแม่วัยใส ติดอันดับต้นๆของโลก    ..    แถมยังมีสังคมที่ไม่ปลอดภัยต่อนักท่องเที่ยวที่มาเที่ยวเมืองไทย
( กรุณาศึกษาดูพื้นฐาน ครอบครัวเด็กแว้นซ์ ..พ่อ แม่ การศึกษาน้อย ไม่สามารถดูแลลูกได้ ต้องทำงานงกๆ )(ภาพรวม)
( รวมทั้งคุณภาพการศึกษาที่เด็กได้รับ สังคมความเป็น  เด็กแวนซ์ไม่ใช่คนรวย อย่างเก่งก็ทาวเฮาส์  ทำให้เจอสภาพสังคมแย่ๆ )(ภาพรวม)
( ข้อนี้ มาจากคนที่มีการศึกษาน้อยนะครับ ) ( สมัยผมเรียน ไม่มีคนไหนขับมอไซด์ครับ พ่อแม่ไปรับไปส่งตลอด )
----------------------------------------------------------------------------------------------------------------------------------------------------------
หรือดูอย่าง 
รถไฟฟ้าสายสีม่วงสิ   ลงทุนเกือบแสนล้าน แต่วิ่งให้ครบทุกสถานีไม่ได้ ต้องหยุดแล้วมาต่อรถไปอีกสถานี
( นี้เกิดจาก ผลประโยชน์คอรัปชั่น ) ซึ่งไม่เกี่ยวกับ คนจบ ดร.    แยกแยะด้วยนะครับ 
 ----------------------------------------------------------------------------------------------------------------------------------------------------------
ไม่รู้ว่าต่างประเทศเค้าวางแผนได้ซับซ้อนเหมือน พวก ด็อกเตอร์ในไทย หรือไม่
(?????)
 ----------------------------------------------------------------------------------------------------------------------------------------------------------
รวมถึงการทำงานแบบมักง่าย  ทำแบบไม่ตรวจสอบอะไรเลย  ไม่มีการทำแผนรอบรับ

เช่น ที่บางซื่อตอนนี้ มีการก่อสร้างศูนย์คมนาคมทางราง...    มีการก่อสร้างอาคาร และลงเสาเข็ม

แต่คนทำโครงการ มักง่าย ไปปิดท่อระบายน้ำ ... ของย่านสถานีบางซื่อ

ทำให้ตอนนี้  เวลาฝนตก.. เกิดน้ำท่วมขัง บนรางรถไฟที่จอดรอออกใช้งาน

( คนจบ ดร. ไปคุมงาน หรือ เป็นคนปล่อยถึง หรือเปล่า ) ( เท่าที่เห็น ก็มีแต่พวกไร้การศึกษา เช่น กรรมกร ผู้รับเหมา (ผู้รับเหมา ส่วนมาก จบ ป.ตรี หรือน้อยกว่า )  ระดับ ดร. เป็นผู้วางแผน วางระบบ
 ----------------------------------------------------------------------------------------------------------------------------------------------------------


สุดท้าย ถ้าคุณมีการศึกษาที่น้อย กุจะดูถูก คนมีการศึกษาที่สูงกว่า  เช่น การศึกษาสูงซะเปล่า แต่มารยาทไม่มี   , การศึกษาสูงไม่ช่วยอะไร <<<< คนมีระดับการศึกษาสูงๆ เค้าไปพูดกันหรอกครับ  >>>>>>>> 

**************** ไม่แปลกใจเลย ทำเค้าดูถูกการศึกษากัน   เรียนไม่เรียน พอโดนด่าว่าไร้การศึกษา ก็มาดิ้น    **** จบ ดร. มาไม่ได้เก่งทุกเรื่องนะครับ พลาดมาหน่อย "การศึกษาสูงไม่ช่วยอะไร "  ผมเห็นแล้วสมเพช คนเหล่านี้ ที่ไม่มีปัญญาได้เรียนสูงๆเลย
comment49:คนที่เก่ง มีความสามารถ มีความซื่อสัตย์ ทำงานตรงไปตรงมา ไอคนพวกนี้ไม่มีวันได้พัฒนาตำแหน่งตัวเองไปยัง"จุดที่จะสามารถเปลี่ยนแปลงอะไรได้"และจะได้ใช้ความสามารถหรอก เพราะเขาต้องตัดไฟแต่ต้นลมจะได้ไม่มีคนขัดแข้งขัดขา ดังนั้นเราก็อยู่กันไปแบบนี้แหละ 
เพื่อนเล่าให้ฟังว่าพ่อมันทำงานขยันมากไปไม่ได้ ขยันมากไปเดี๋ยวหายทั้งบ้าน (พ่อมันเป็นตำรวจที่ทำงานเรื่องค้ามนุษย์)
comment50:ขอถามว่าพวกที่ว่าจบๆดร.มาได้มีโอกาสเติบโตรึยังจริงอยู่คนจบดร.เก่าๆเก่งแต่ยุคสมัยเปลี่ยนแล้วครับ เด็กม1 บางคนยังใช้เทคโนฯเก่งกว่ารมต.บางท่านครับ เพราะฉะนั้นคนที่จบมาผมว่าส่วนนึงไม่มีโอกาสได้ใช้ความรู้ ดูจากเราแข่งขันอะไรชนะเยอะแยะประดิษฐ์สิ่งของเยอะ ทำไมไม่ได้ใช้เลยครับ
comment51:ถึงประเทศไทยจะมีคนจบสูงขึ้น แต๋คุณภาพการศึกษาย่ำแย่มาก ประเภทจ่ายครบจบแน่
comment52:กระบวนการยุติธรรม และ การปราบปรามมาเฟียในประเทศไทย ไม่มีประสิทธิภาพพอ คนปราบมาเฟียก็เป็นมาเฟียอีกที แม้แต่ ตุลาการไทยบางท่าน ยังเป็นมาเฟียและมือขวามาเฟียซะเอง กลายเป็นประเทศไทย ปกครองด้วยระบอบมาเฟียธิปไตย แล้วแบบนี้ไอ้พวกคนเก่งๆที่อยากจะเปลี่ยนแปลงประเทศ จะอยู่ได้อย่างไร คนที่รักชาติอยากเปลี่ยนแปลงประเทศมันมี แต่มันอยู่ได้ไม่ถึง 3-4 ปี ดูอย่างจิตร ภูมิศักดิ์ หรือ เสแดง ถ้าพูดอะไรไปกระทบมาเฟีย ก็จะโดนลอบกัด ลอบเก็บ จนเป็นธรรมดาของสังคมไปแล้ว สังคมไทยทุกวันนี้ มีหมอหยองตาย มีธรรมกาย แต่ทุกคนก็ทำได้แค่ตั้งคำถามผ่าน Facebook ไปวันๆไม่ได้ลงมือ ทำแคมเปญไรเป็นชิ้นเป็นอัน คนที่มองเกมส์พวกนี้แล้วฉลาดๆหน่อยเขาก็คงหดหู่ใจ ไปพัฒนาเอกชนเมืองนอกดีกว่าที่จะทำกับราชการไทย

ถ้าจะให้ประเทศเจริญจริงๆก็ต้องขจัดระบอบมาเฟีย(ที่ร้ายแรงกว่าระบอบทักษิณ) ไม่ใช่แค่ พัฒนา 108 พัน อย่าง เพราะ สุดท้ายคนเก่งก็ไม่ไปยืนอยู่บนยอดพีระมิดสักที ซึ่งจะทำอย่างงี้ก็ต้องเป็นศัตรูกับมาเฟียทั้งประเทศ แล้วใครล่ะจะกล้ามาทำ ทำได้ 3-4 วัน ก็คงโดนเป่าหัวไปแล้ว

แล้วสาธารณชนจะรู้สึกรู้สากับการปราบมาเฟียไหม เขาก็อาจไม่ชอบด้วยซ้ำไปเพราะเขาจะถูกบังคับให้ทำตามระเบียบทั้งที่ แหวกระเบียบกันมาทั้งชีวิต คงต้องมี หยิงซีเหลียงกับเหว่ยคังเกิดมาสัก 10 คน ประเทศไทยถึงจะเจริญขึ้นได้ 
(ทุกวันนี้หยิงซีเหลียงก็เหมือนจะเป็นผักไปแล้วส่วนหยิงเฉียนเองก็คงเป็นนักปฏิรูปไม่ไหว รัฐฉินก็ต้องรอคอยต่อไป)
comment53:เป็นมาแต่อดีต
comment54:ทุกอย่างมันเกี่ยวพันกันหมด
ตั้งแต่ข้างล่างถึงข้างบน
ตบมือข้างเดียวมันไม่ดัง
เงินทองมากมายมหาศาล
ไม่ว่าสะอาดหรือสกปรก
มันไปจากข้างล่างทั้งนั้น
พอเงินสกปรกมันขึ้นไปข้างบน
มันก็ไปวนเวียนทำชั่วอยู่ข้างบนอีก
ฤทธิ์เดชของเงินมันทำได้ทุกอย่าง
ไม่ใช่ทำแต่เรื่องบวกอย่างเดียว
เรื่องข้าราชการคอรัปชั่นตบมือข้างเดียวมันไม่ดัง
พวกมาเฟียร์ก็รวยขึ้นมาเฉยๆไม่ได้ 
ถ้าไม่มีผลิตภัณฑ์ที่ถูกใจมหาชนออกมา
ลองสอนลูกหลานให้ดีก่อนไหม น่าจะง่ายกว่า
ไปบอกให้ตำรวจไปจับยาบ้าให้หมด 
ตำรวจบอกว่าลูกกูก็ติดยา ติดพนัน ติดหวย
กูก็จนปัญญา ของมันชอบๆกันทั้งบ้านทั้งเมือง
comment55:ดร.ทักษิณ ชิณวัตร
ดร.ชัชชาติ สิทธิพันธุ์

เป็นไงล่ะ อยู่ไหนแล้วล่ะสองคนนี้
comment56:ระบบข้าราชการ นักการเมือง มันจะเจริญได้ไงครับ คนเก่าไม่ยอมเสียอำนาจ 
ตามตื้อตามราวี มันฆ่าได้เพื่อประโยชน์ของพวกมัน คนดี ๆ เดินเตาะ ๆ แตะ ๆ 
เข้าไป ถ้าไม่โดนเฉดหัวทิ้งแต่แรก ชีวิตก็อยู่ต่อได้อย่างไม่มีความสุขหรอก

คนรู้จักคนใกล้ตัวผมก็เห็นมาแล้ว ลองนึกถึงสภาพห้องเรียนสิ ในห้องที่มีแต่นักเรียน
มีเด็กเรียน คนเก่ง คนขยัน กับพวกเด็กกุ้ยอันธพาลหลังห้องสิ ถ้าเด็กพวกนี้อยู่ในห้องกันแค่นั้น
โดยไม่มีผู้ใหญ่ควบคุม แล้วเด็กเก่ง เด็กเรียน เด็กขยัน จะเอาอะไรไปสู้ กับเรื่องนอกเกม
comment57:ผมว่าคนไทยเก่งๆเยอะนะครับ ตอนนี้ และคิดว่าเยอะกว่าเมื่อก่อนพอควร  แค่เขาไม่ได้รับโอกาส หรือมีโอกาส 
ได้เขาไปทำในส่วนนั้น  หรือเข้าไปแล้วอยู่ไม่ได้ ก็น่าจะเยอะ
comment58:เห็นหลายๆแนวคิด ที่ออกมาจากระดับ เบื้องบนคอหอย แล้ว 

ปวดหัว จริมๆ คิดมาได้แต่ละอย่าง
comment59:คนจบสูง ๆ วิทยาศาสตร์แขนงต่าง ๆ ในเมืองไทยมัก(ไม่)มีตำแหน่งงานให้ทำครับ (มีแต่น้อยมาก ส่วนใหญ่เป็นอาจารย์ตามมหาลัยต่าง ๆ เอกชนมีน้อยยิ่งกว่าน้อย) เพราะบ้านเราไม่ค่อยสนับสนุนงานด้านวิจัย ไม่มีงบแถมรัฐก็ไม่ค่อยสนับสนุนงบทางด้านนี้ด้วย
comment60:ผมนิยามสั้นๆ จากเหตุการณ์นี้ว่า โอกาส และ จิตสำนึกครับ 
คุณจะมีนักวิทยาศาสตร์เก่งสักกี่คน 
มีวิศวะกรมีฝีมือเก่งเต็มประเทศมันก็ไม่ช่วยอะไร
หากกลุ่มบุคคลเหล่านั้น ไม่มีโอกาสอยู่ในตำแหน่งที่เปลี่ยนแปลง พัฒนาสิ่งเหล่านี้ได้ 
และถึงเข้าถึงตำแหน่งเหล่านั้นได้ มันก็ไม่มีประโยชน์ ถ้าเค้าไม่มี แนวคิดหรือแรงบันดาลใจ ในการทำสิ่งต่างๆให้ประเทศ

แต่ตอนนี้ผมมุ่งเน้นไปที่ คนมีความสามารถที่สามารถเข้าถึงตำแหน่งดังกล่าวได้ครับ 
จากที่เห็ฯตอนนี้ ผู้ที่ดำรงค์ตำแหน่งต่างๆและมีความสามารถตามตำแหน่งนั้นแทบจะไม่มีเลย
(ยกตัวอย่างเช่น รัฐมนตรี ผู้ว่า สส)
เพราะฉะนั้นปัญหาที่สำคัญที่สุดน่าจะอยู่ทีทรัพยากรบุคคลอันมีค่า ที่สามารถเข้าถึงอำนาจได้ ครับ
comment61:คิดว่า คนเวลามีความรู้ก็ฉลาด แล้วพอคนบางประเภท ที่ชอบเอาเปรียบ หรือ เห็นแก่ตัว มีความรู้มากขึ้น ฉลาดมากขึ้น ก็คงไม่พ้นเรื่องเห็นแก่ตัว 

นิสัยเป็นไงเป็นงั้นแหละ เปลี่ยนยาก 
พอกอบโกยได้ ก็ไม่อยากแบ่งใคร ใครเป็นไงช่าง งานที่ทำก็ ให้ผ่านๆไปที ขอให้เสร็จ ได้เงินเดือน จบ สบาย ชิวๆ
comment62:นักวิชาการมีมากมาย งานวิจัยดีๆก็มีมากมาย แต่เป็นงานวิจัยที่ขึ้นหิ้งครับ
คือเอาไปปฏิบัติจริงแล้วมีปัญหา ซึ่งมันก็มาจากระบบที่ฝังรากลึกมานาน ยากเกินแก้
comment62-1:นึกว่าเป็นพวกงานวิจัยที่ไม่รู้ทำไปทำไมซะอีกนะครับ หลายๆงานนี่คือ เหยดดดด สุดยอด แต่พอถามว่าเอาไปทำอะไรได้ กลับเงียบ มันเอาไปต่อยอด ไปประยุกต์ใช้ไม่ได้เนี่ยแหละ ปัญหาใหญ่
comment63:ก่อนจะโทษระบบ ปชต. รู้เปล่าว่าอำนาจแท้จริงไม่เคยอยู่ในมือประชาชนเลย
comment64:ชนชั้นปกครองระดับไหนละครับ
comment65:ต้องกำหนดยุทธศาสตร์ไปเลย 
วางแผนหนักแน่นว่าภายในปีนี้ปีนั้นต้องทำอะไรให้ได้ให้เสร็จ

และเรื่องจิตวิทยา สำคัญมากๆ
เลิกมองตัวเองเป็นประเทศเล็กๆได้แล้ว
เรามองตัวเองยังไง มันก็จะเป็นได้แค่นั้น
ประเทศเล็กกว่าเรา ทรัพยากรขาดแคลนแทบไม่มี
มีศัตรูรอบด้าน  หลายประเทศยังขึ้นชื่อเป็นมหาอำนาจด้านต่างๆได้
ถามว่าถ้ามัวแต่มองว่าเราเล็ก เราทำได้แค่นี้ พอเพียงแค่นี้
แล้วจะไปมีความก้าวหน้า ความมั่นคงอะไรได้
ประเทศเพื่อนบ้านเราที่เคยล้าหลังมากๆมาก่อน
ตอนนี้เค้ามองว่าเค้าต้องก้าวข้ามเราไปให้ได้เป็นอันดับแรกแล้ว
แต่เรายังเฉยๆ เฉื่อยๆ ชาๆ ไม่ได้รู้ตัวเลยว่ากำลังจะล้าหลังลงไปเรื่อยๆ
เราควรมองว่าเราเกิดมายิ่งใหญ่ได้แล้ว
อาหารทรัพยากรธรรมชาติเราก็มีครบเพียงพอ 
ทำเลที่ตั้งก็ดี ภัยธรรมชาติรุนแรงแทบไม่มี
ปัจจัยทุกอย่างในชาติเรามีแทบจะพร้อมทุกด้านเหลือเฟือ
แต่การสร้างค่านิยม ระเบียบวินัย จิตสำนึกให้คนในชาตินี่แหละที่เราขาด
ระบบการศึกษาก็เหมือนเอาเด็กมาเป็นหนูทดลอง 
ตกต่ำที่สุดแทบรั้งท้ายแล้วแต่ใช้งบประมาณมากมาย
comment66:ลองเอา แค่  การตูนญี่ปุ่น.. มาเทียบกับละครไทย  หนังไทยแล้ว แล้วกัน


ลองดูไทม์ไลน์  แล้วลองเทียบว่า เรากับ ญี่ปุ่น พัฒนา ต่างกัน  จากอดีตมาถึงปัจจุบัน..

เป็นยังไงบ้าง


การตูนญี่ปุ่น  ยุค  1960



ยุค 1980 "

https://www.youtube.com/watch?v=5e2Ra78lOAs
comment67:หลัง ปี 2005 

กันดั้ม เดสทินี่ 


แล้วละครไทยละ  ...   รีเมค กี่ภาค  กี่ภาค  

พระเอกก็ยังข่มขื่นนางเอก แล้วไม่ผิดกฏหมาย   อีกเรื่องจับผู้หญิงไปขังบนเกาะก็ไม่ผิด ผู้หญิงดันรักซะอีก

อีกเรื่องพระเอก มา   ข่มขืนดาวพระศุกร์    ก็ยังข่มขืน  ขืนใจเหมือนเดิม


ทุกวันนี้เราเลยได้  คนรวยขับรถชนด่านกั้น  ตำรวจไม่สกัดจับ  จนไปชนนักศึกษา ป โท ตายไปแบบ ไม่รู้เรื่องอะไรเลย


เราได้คนขับรถเฟอรร่ารี่เร็วในเขตชุมชน ชนตำรวจตาย และก็ไม่ค่อยอยากจะจับอยากดำเนอนคดี อะไรเลย


นิคือ  ผลที่เราต้องเรา  คนรุ่นหลังต้องได้รับ เพราะระบบคิดไม่เปลี่ยน
comment68:เริ่มจากเลิกสันดานไม่ดีก่อนเลย แล้วทุกอย่างจะมาเอง
comment69:
comment70:ทำไมไปที่ดินใช้เวลานานจัง
comment71:สำนึกรักบ้านเกิดมีน้อยไงครับ เติบโต ได้ดิบได้ดี มีการศึกษาก็เข้าเมืองหลวงไปซะหมด

มันเลยพัฒนาแบบเป็นหย่อมๆ โทษใครไม่ได้ ใครๆก็คงอยากจะมีชีวิตที่สุขสบาย
comment72:ดร.เยอะแล้วยังไงอะครับ จบมาอายุไม่มากตำแหน่งก็น้อย ยังพัฒนาประเทศอะไรไม่ค่อยได้หรอกครับเพราะต้องหาเลี้ยงครอบครัวตัวเองเหมือนกัน ดร.เก่งๆแล้วไงครับ เข้าหาผู้ใหญ่ไม่ได้ก็ไม่มีทุน จะทำอะไรก็ต้องออกเองแล้วค่อยเบิกทีหลัง ตอนยังไม่ได้ก็อดอยากไปครับ ถ้าอยากกินดีอยู่ดีก็ต้องหาธุรกิจด้านอื่นเสริม 

ต่อให้เด็กจบมาเก่งไฟแรงเจอพวกเก่าๆยืนขวางก็ดับไฟครับ ระบบมันเป็นแบบนี้
comment73:ไม่มีใครอยู่ค้ำฟ้า ไม่ต้องกลัวว่าคนรุ่นใหม่ๆจะไม่มีโอกาสได้แสดงฝีมือครับ
คนรุ่นเก่าที่คนรุ่นใหม่กำลังด่าเขาอยู่ในยุคนี้ ก็เคยเป็นคนรุ่นใหม่ที่ไร้อำนาจมาก่อน
รุ่นแล้วรุ่นเล่า และคุณคือคนรุ่นเก่าในอนาคต ที่จะถูกเด็กรุ่นใหม่ในยุคนั้นกร่นด่าไม่แพ้กัน
เตรียมทำใจไว้ได้เลย เพราะแนวทางมันไปทางนั้นเหมือนกัน
comment74:ตัองให้ฝรั่ง เอาเรือรบ มาปิด น่านน้ำ อีกรอบ
ประเทศ ถึงจะพัฒนา
comment75:จะเอาอะไรกับประเทศที่

- ถนนยังดี พอปลายปีลอกทำใหม่
- ปัญหาคือไอ้ทีมงานน่ะ มีอยู่แค่ไม่กี่คน
- แต่ทำถนนบางเส้นยาวเป็น 10 กิโล
- รถสัญจรไปมา ตายฮาครับ ลากยาวเป็นเดือน
- บางที่เป็นปี
- และบางที่ อยู่ใจกลางเมืองแท้ๆ.....กลับไม่มีใครทำอะไรได้
- ที่สำคัญ พอถึงฤดูคัดเลือก.....หน้าเดิมๆ ก็ได้เข้าไปอยู่ในตำแหน่ง
- แถมหลายคนยังหลงประเด็น ว่าคนทั้งสองฝั่งจะดีสุด และเลวสุด

- ทั้งที่จริงๆ มันก็เลวทั้งคู่.....ลับหลังโทรหากัน จับมือนั่งจิบกาแฟกัน

-------------------------------------

มีคนเคยบอกว่า ถ้าเรียนสูงแล้วไปอยู่ประเทศที่เข้มงวด : คนๆ นั้นจะสร้างประโยชน์
แต่ถ้าอยู่ในประเทศที่หละหลวม : คนๆ นั้นจะเห็นช่องโหว่บางอย่าง...
comment76:จากความคิดของผมไม่ได้เหมารวม ว่าคนในอดีตไม่ดีทั้งหมด ซึ่งแน่นอนมันต้องมีคนที่ทำเพื่อชาติเพื่อแผ่นดินมีแน่นอน ไม่งั้นบ้านเมืองเราคงเละกว่านี้ แต่ก้อนั้นแหละเพราะโครงสร้างหลักๆเราค่อนข้างมีปัญหามานานนมเน มันจึงทำให้เราพัฒนาได้ไม่เต็มที่ จนมาถึงยุคนี้ที่คนมีการศึกษามากขึ้นมันก้อเพียงไม่กี่ปีนี่เอง สมัยผมเป็นเด็กอยุ่ต่างจังหวัดรุ่นพี่ๆผมนี่ ไม่ค่อยเรียนต่อกัน หรอกจบป.6 จนมาหลังๆรัฐเริ่มบังคับให้จบ ม.3 คนจึงเริ่มมีการศึกษามากขึ้นแทบทุกหลังคาเรือนส่งลูกจบ ป.ตรี แทบทั้งนั้น มันเพิ่งเริ่มไม่ถึง 20 ปีนี่เอง เพราะฉะนั้นการพัฒนาจึงต้องค่อยๆเป็น ค่อยๆไป เพราะระดับบริหารเรามันง่อย และชาวบ้านในอดีตก้อแทบไม่รับรู้อะไรเลย ซึ่งมันต่างกันมากกับทุกวันนี้ ซึ่งมันรอการเปลี่ยนถ่ายอยุ่ ว่าแต่ว่าพวกท่านๆที่อยุ่กันมานาน ที่ยังยึดติด วางอัตตากันรึยัง
comment77:เราไม่ปลูกฝังคุณธรรมให้เด็ก ปลูกฝังแต่เรียนๆๆ เกรด4 4 4 เข้าโรงเรียนดังๆๆ มันก็ได้แค่นี้
comment78:ทิศทางในการพัฒนาประเทศไม่ค่อยยั่งยืนเท่าไหร่ เอาแต่ รับเทคโนโลยีจากเค้าไม่สร้างเอง มันก็เป็นได้แค่ผู้ตามตลอดไป
เน้นแต่ให้ต่างชาติเข้ามาลงทุน แล้วประเทศก็ดันขาดสเถียรภาพ ทำให้นักลงทุนกลัวๆกล้าๆเข้าๆออกๆ ความเจริญไม่ต่อเนื่อง
พอคิดจะสร้างเองก็บ่นแพง ดีไม่เท่าเค้า สร้างออกมาก็ไม่ช่วยอุดหนุน รัฐไม่ช่วยเวลามีปัญหาด้านต่างๆ
มันเลยมีแต่ ธุรกิจขายวัตถุดิบ ไม่ค่อยได้กำไรจากการแปรรูป ซึ่งมีกำไรที่มากกว่า ขายวัตถุดิบเยอะ

ประเทศอื่นเค้ารับเทคโนโลยีมาต่อยอดพัฒนาแล้วขายเพิ่มมูลค่า มันถึงได้อยู่ด้านบนของพีระมิดได้
comment79:ขออนุญาตแสดงความคิดเห็นในฐานะที่ทำงานราชการมาสิบกว่าปีค่ะ

ต้องยอมรับว่าระบบสาธารณูปโภค และแผนพัฒนาเกือบทั้งหมดเป็นหน้าที่ของหน่วยงานราชการ จริงๆ แล้วในหน่วยงานราชการก็มีคนเก่ง มีความสามารถ และเป็นคนดีไม่คิดจะโกงกินอยู่มาก แต่อย่างที่รู้ๆกันอยู่ว่าในระบบราชการไทยมีระบบอุปถัมภ์ และการเคารพอาวุโสแบบผิดๆ เช่น เป็นผู้ใหญ่ต้องถูกต้องและมีความคิดดีกว่าเด็กเสมอ เรื่องที่ผู้บังคับบัญชาสูงสุดต้องการจะทำ ทุกคนก็ต้องทำตามแม้ว่ามันจะไม่ได้เกิดประโยชน์กับประเทศชาติอย่างแท้จริง บางคนที่เก่งๆ ชอบเสนอสิ่งใหม่ที่จะข้ามหน้าข้ามตาหัวหน้า ก็มักจะถูกหมั่นไส้จากหัวหน้า ไม่ให้งานมาทำ ประเมินผลงานได้ต่ำๆ ยิ่งทำให้ไม่ก้าวหน้า แพ้คนที่ชอบเอาใจผู้ใหญ่แต่ความสามารถต่ำ(พวกนี้เก่งแต่วิธีเอาใจผู้ใหญ่) สุดท้ายพวกหลังนี่แหละที่จะได้เป็นใหญ่เป็นโตต่อไปและก็จะมีวงจรนี้ต่อไปไม่สิ้นสุด ข้าราชการที่มีความสามารถบางคน พอเพิ่งเข้าไปก็มีลาออกไปเยอะ ถ้าได้ทำงานที่มันไม่เมคเซ้นต์บางอย่าง เช่น การใช้ให้ข้าราชการผู้ใต้บังคับบัญชาไปรับชุดที่สั่งซักรีดเอาไว้ สั่งให้ไปซื้ออาหารกลางวันและจัดใส่จานเอามาเสริฟ สำหรับเรา เราคิดว่าข้าราชการก็ต้องทำงานของราชการ ไม่ใช่มาเป็นขี้ข้าของข้าราชการอีกที พวกเก่งๆที่ยอมรับได้และยังอยู่ บางคนก็เริ่มฝ่อและหมดไฟไปในที่สุด คิดว่าอยู่ๆไปเถอะ ก็ยังดีกว่าไม่มีงานทำ นี่ยังไม่นับรวมปัญหาเด็กเส้นใหญ่ การขัดแข้งขัดดาระหว่างหน่วยงาน

อีกเรื่องที่ราชการไทยเสียงบประมาณไปมาก แต่ได้ประโยชน์กลับมาไม่คุ้มกับที่เสียไป เช่น การส่งคนเป็นหมู่คณะใหญ่ไปดูงานต่างประเทศ บางคนก็ไม่จำเป็นต้องส่งไปเพราะไม่มีหน้าที่เกี่ยวกับสิ่งนั้น แต่ก็ต้องเอาไปเพราะต้องการรักษาน้ำใจเค้า หรือลูกน้องบางคนก็เอาไป เพราะเดี๋ยวช้อปปิ้งจะไม่มีคนถือของและนวดเท้าให้ แล้วถามว่าสิ่งที่ได้ไปเห็นมา ได้เอากลับมาใช้ที่บ้านเรากี่เปอร์เซนต์ เห็นส่วนใหญ่จะไปเที่ยว ถ่ายรูปวิวสวยๆสนุกสนาน

นี่ยังไม่หมดนะ ไหนจะเรื่องการนำงบประมาณชาติมาผลาญกับเรื่องไร้สาระ การหมกเม็ดงบประมาณของข้าราชการและหน่วยงานแบบสำนักงบฯทำอะไรไม่ได้

สำหรับเรา เราว่าถ้าประเทศไทยปฏิรูปวัฒนธรรมองค์กรและระบบการทำงานของหน่วยงานราชการ ประเทศไทยจะเจริญกว่านี้แน่นอน
comment80:การจะเป็นประเทศที่เจริญหรือพัฒนา เราไม่จำเป็นต้องเป็นเหมือนประเทศอื่นเป๊ะๆ เราไม่จำเป็นต้องสร้างเทคโนโลยีเองทั้งหมด แต่เราต้องต่อยอดและทำให้เป็น ด้านเกษตรก้อคงไว้และพัฒนาตามไปด้วย และต้องไม่ขาดอย่างใดอย่างนึงจนมากเกินไป หลักๆคือช่วยกันพัฒนาผลิตภัณฑ์ อะไรก้อได้ ขอให้นำเงินเข้าประเทศให้มากที่สุด และนำบริหารกระจาย วางนโยบายให้เกิดประโยชน์กับทุกคนมากที่สุด และสิ่งหนึ่งที่ควรแก้มากที่สุด สำหรับคนไทย คือขาดการคิด วิเคราะห์ เป็นอย่างมาก แค่ใครชักจูงก้อพร้อมจะเฮโลเชื่อไปหมด ทวง ทวง ทวง โน่น นี่ นั่น เต็มไปหมด เพราะไม่เข้าใจ เพราะคนไทยไม่ชอบอธิบาย เพราะคนไทยไม่ชอบอ่าน เพราะไม่ชอบ  จึงไม่เปิดใจ ถ้าแก้ไขสิ่งเหล่านี้ได้เราจะพัฒนาขึ้นได้ ไกล้เคียง ไต้หวัน เกาหลี ก้อไม่น่าจะยาก
comment81:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment81-1:ประเด็นอยู่ที่โอกาสที่ไม่เท่าเทียมกันทางสังคมนะครับ

คำที่คุณว่าคนจนมาเพ้อๆๆ อะไรของคุณเนี่ย คุณไม่ได้มององค์ประกอบของที่มา 
สาเหตุของปัญหาอะไรเลย และตัดสินอะไรแบบด้านเดียวมากๆ ว่าที่จริงแล้ว มันเกิดจากอะไร?

ฝากไว้นะครับ

"ถ้าโลกนี้ขยันแล้วรวย ทาสคงเป็นอาชีพที่รวยที่สุดในโลก"
comment81-2:เค้าคนนี้ทะลุถุงปลิดวิญญาณมาจากใหน ได้อ่านข้อคิดเห็นจากคนอื่นซักบรรทัดรึยัง หุหุ
comment82:พูดถึงบุคลากรแล้ว เอกชนหรือราชการมันก็พอๆกัน
ไม่มีใครดีกว่ากันหรอก 
แค่เอกชนมีเจ้าของตรวจสอบเข้มงวด วัดที่ผลงาน
การบริหารงานมันมีเอกภาพ วิสัยทัศน์ชัดเจนแน่นอน 
ส่วนภาคราชการใครจะมาตรวจสอบจริงจัง ไม่ใช่ทุนเขาซะหน่อย
ทำดีเสมอตัว ทำชั่วได้เพิ่ม ธุระไม่ใช่กันส่วนใหญ่
แล้วมันจะดีอย่างไร คนเสียภาษีเคยไปนั่งตรวจบัญชีเองไหม 
ฝ่ายตรวจสอบก็โดนจับติดคุกไปเองหลายชุดแล้ว ยังหวังอะไรอีก
เมื่อก่อนนี้ข้าราชการต้องปวารณาตัวรับใช้เบื้องสูงเป็นข้าแผ่นดิน
เป็นหลักยึดเหนี่ยวจิตใจ ก็ยังมีออกนอกลู่นอกทาง
แล้วถ้าไม่มีล่ะ เข้ามาแบบตัวใครตัวมัน มือใครยาวสาวได้สาวเอาคงมันส์พระย่ะค่ะ
ถ้ายังไม่มีระบบอะไรที่สร้างเอกภาพให้ภาคราชการอย่างแท้จริง
ระบบการเมืองหรือ มาแล้วก็ไป พรรคหนึ่งมาอย่างหนึ่ง
อีกพรรคมาอีกอย่าง ราชการก็ต้องกลับไปกลับมาตามไปด้วย
พวกกิ้งก่าก็สบายหน่อย แต่ผลงานระยะยาวจะเอาจากไหน
comment83:โอกาศที่มันพลาดไป บางครั้งมันพลาดแล้วพลาดเลย ประเทศเรามีอะไรหลาย ๆ อย่างในอดีตทำให้พลาดโอกาศที่จะเจริญกว่านี้ครับ คนไทยเราไม่ใช่เผ่าพันธุ์ที่ชอบคิดค้น ค้นคว้านวัตกรรมอะไร เป็นพวกที่อยู่ปลายน้ำคอยใช้สิ่งที่คนอื่นเค้าสร้าง งานโลหะเราก็ไม่ถนัดไม่เหมือนคนจีนหรือญี่ปุ่น ดาบคาตะนะที่ต้องผสมคาบอนสัดส่วนเท่าไหร่กับเหล็กถึงจะได้ดาบที่ดี เผายังไง ตีทบกันสองพันชั้นยังไง ญี่ปุ่นเค้าคิดได้แต่เราทำไม่ได้หรอกครับ สิ่งเหล่านี้เป็นรากฐานทางความคิดของคนในชนชาตินั้น ๆ ที่สามารถกำหนดความเจริญของประเทศได้เลย ส่วนระบบศักดินา ความแตกแยก ญี่ปุ่นนี่ยิ่งกว่าเราอีกครับ รบกันทั้งประเทศเป็นพันปีกว่าจะรวมประเทศได้ แต่ด้วยพื้นฐานทางความคิดที่มีตรรกะทางความคิดสูง อะไรไม่ดีก็จะถูกตัดออกจากสังคมไปเอง ลองมองคนไทยดูสิครับว่าพวกเรามีความคิดแบบนี้บ้างหรือเปล่า พื้นฐานของพวกเราไม่ใช่ครับ ความแตกต่างทางชาติพันธุ์ และทางความคิดของคนไทยมันมีช่องว่างกว้างมาก
comment84:ถอยหลังลงคลองไง ตอนนี้ยิ่งแย่ใหญ่
comment85:
comment86:ง่ายๆครับ แค่สองคำถาม

1. ในเว็บนี้มีสักกี่คนที่บอกว่าเพราะผมเอง ที่ทำให้ประเทศไม่เจริญเท่าชาติมหาอำนาจอื่นๆ

คำตอบคือ "ไม่มี"ครับ 
เกือบทุกคนคิดว่าผมทำดีแล้ว คนอื่นนั้นละยังดีไม่พอ

2. ในเว็บนี้มีกี่คนที่ไปทำงาน (เน้น ทำงาน นะครับ) ที่ชาติมหาอำนาจมาก่อนครับ และเป็นงานออฟฟิตนะครับ 

คำตอบคือ "ไม่ถึง 1% ครับ" 
ส่วนใหญ่เพราะ เก่งไม่พอ ภาษไม่ดีพอ 
แต่คนจีน คนฮ่องกง สิงค์โปร์ เขาไปทำงานชาติมหาอำนาจกันเต็มไปหมดครับ

สรุปคือ เพราะคนไทยส่วนใหญ่ยังเก่งไม่พอครับ ชาติไทยเลยสู้เขาไม่ได้ ผมเองก็เป็นหนึ่งในนั้น 
อ่านหนังสือให้มาก หาความรู้ให้มาก และ ไปทำงานชาติมหาอำนาจ  นำความรู้กลับมาพัฒนาชาติครับ
comment87:อ่านแล้วเด็กอายุ 17 ยังเศร้าเลยค่ะ 😭
comment88:....ค่านิยมพื้นฐานของคนไทยที่จะพยายามส่งลูกเรียนสูงๆ เพื่อที่จะได้ไม่ต้องลำบากเหมือนตนเอง

....แต่ลูกที่เรียนสูงๆ ก็ไปทำอาชีพเป็นลูกจ้างเขาในเมืองใหญ่ โดยไม่ได้นำความรู้สมัยใหม่มาสานต่ออาชีพพ่อแม่ ซึ่งเป็นเสมือนต้นทุนชีวิตของเราที่มั่นคงมากพอจะเลี้ยงครอบครัวทั้งครอบครัว และส่งเราเรียนจบได้ แถบมีพ่อแม่เป็นบุคลากรที่มีประสบการณ์ยาวนาน และมีตลาดที่ถูกบุกเบิกไปแล้วด้วยอีกต่างหาก

....เรียนมหาวิทยาลัยกว่าจะจบก็หมดไปหลายแสน ออกมาทำงานเงินเดือน 15k ในองค์กรที่ตนเองไม่มีทางที่จะได้เป็นเจ้าของ เป็นวงจรชีวิตที่โครตจะไม่มั่นคง

....พวกเขาสามารถแยกออกไปทำธุรกิจของตนเองได้ แต่อัตราส่วนของผู้ที่ประสบความสำเร็จเช่นนั้นก็มีน้อยมาก

....คนที่ไม่อาจจะทำแบบนั้นได้ก็เป็นลูกจ้างเขาจนแก่ตาย โดยที่ไม่มีต้นทุนชีวิตให้ลูกหลานสืบสานต่อ มีแต่จะต้องปั่นเงินส่งลูกเรียนไปเป็นลูกจ้างเขาต่อ วนซ้ำไปซ้ำไป

....ยิ่งเวลาผ่านไปหลายชั่วอายุคนเข้า ต้นทุนชีวิตเดิมจากสมัยก่อนก็สาบสูญไปกับการจากไปตามกาลเวลาของรุ่นก่อน

.....ในที่สุดชีวิตก็จะไม่มีต้นทุนใดอะไรอยู่ในมือเลย นอกจากต้องพยายามถีบตัวเองตามมาตรฐานยุคสมัย แล้วส่งลูกไปเป็นลูกจ้างเขาต่อไป ไม่สิ้นสุด
comment89:กะทู้นี้ดีมากเลย
เราคิดว่าประเทศไทยมันเหมือนเดิมนะ เมื่อก่อนก็ไม่ได้ดีตรงไหน
เหมือนเดิมตรงที่ มันก็แย่มาแต่ไหนแต่ไรแล้ว

บางช่วงมันจะมีบ้างที่มีคนดีมีความสามารถ ทำเพื่อประชาชน ก็พัฒนาประเทศไปได้ช่วงหนึ่ง
แต่สงสัยมั้ยว่าทำไมคนแบบนี้ถึงโดนใส่ร้ายป้ายสี โดนขัดขวาง 
เพราะคนเราเมื่อมันซื่อตรง มีอุดมการณ์ (ซึ่งมีหลายคนในประเทศไทย)
แต่คนๆนั้นก็จะโดนอำนาจบางอย่างใส่ร้ายป้ายสีว่าชั่วและกำจัดไป

ดังนั้นประเทศนี้ในอดีตมันก็มีบ้างที่พัฒนาดีไปแต่ระยะเวลาจะไม่นานเท่าไหร่
อย่างคนทำข้าราชการ จะเป็นคนที่สามารถพูดแต่ความจริงได้หรือไม่???
แน่นอนแค่เรื่องที่จะทำศีลให้ครบทั้งห้าข้อจะทำได้ยากมาก เพราะต้องเกรงใจผู้หลักผู้ใหญ่ ทำอะไรก็ไม่ต้องคิดเอง ให้เขาป้อนใส่สมอง 
ต้องถามกลับผู้ใหญ่ในบ้านเมืองของเราว่าพวกท่านต้องการแค่คนที่เห็นด้วยกับท่านแต่เพียงเท่านั้นหรือ???
ต้องการคน ต อ แ ล??? ปากไม่ตรงกับใจ??? หวังว่าให้ท่านจะอุปถัมป์??? 

เพราะผู้หลักผู้ใหญ่ในบ้านเมืองเรามันเป็นสะอย่างนี้ .......... 
ผลกระทบนั้นเกิดกับคนทั่วประเทศเพียงเพราะ "ผู้หลักผู้ใหญ่แค่ไม่กี่คนในกทม. "

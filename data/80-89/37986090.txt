title:ผู้หญิงเดี๋ยวนี้ ทั้งนักเรียน นักศึกษา คนทำงานพูดกูเป็นเรื่องปกติหรือครับ
comment:ผมไม่แน่ใจว่า norm หรือบรรทัดฐานสังคมเดี๋ยวนี้เปลี่ยนไปหรือเปล่า
ได้ยินผู้หญิงพูดกูเป็นปกติ ตั้งแต่นักเรียน รร.ดังๆที่ขึ้น bts ผ่านมาแถวสยาม  นักศึกษาหรือวัยทำงานพูดกูกับเพื่อนหรือแฟน  หรือละครบางช่องที่ให้ผู้หญิงพูดกูบ่อยกว่าผู้ชายเสียอีก
และเป็น norm สังคมด้วยหรือเปล่าว่า ผู้หญิงพูดกูกับแฟนได้ แต่ผู้ชายต้องพูดสุภาพกับผู้หญิง

ถามทั้งคนทั่วไปและคนมีลูกหลานวัยเรียน ถ้าได้ยินผู้หญิงคนใกล้ชิดพูดกู แล้วรู้สึกยังไง

ป.ล.ไม่รู้ tag ห้องอะไรดี ใครแนะนำ tag ที่ดีกว่า comment ด้านล่างเลย

ไม่ได้เหยียดเพศนะ
สมัยผมเรียน รร.ชายล้วน ครูยังสอนไม่ให้พูดหยาบ (แม้เด็กอาจไม่ปฏิบัติตาม แต่ถือว่าครูสอน เด็กชายส่วนใหญ่พูดข้าเอ็ง มากกว่ากู)

 ทำไมต้องอวยผู้หญิง
ที่ถามเพราะละครวัยรุ่นบางช่อง ผู้หญิงพูดกูกับแฟน
ในขณะที่ผู้ชายพูดสุภาพผมคุณกับผู้หญิง)
ถ้าผู้ชายพูดกับผู้หญิง ภาพลักษณ์เปลี่ยนทันที อาจถูกเหมาว่าพวกใช้ความรุนแรง

กระทู้นี้แค่ถาม norm ของสังคมแต่ละช่วง ไม่ได้เหยียดเพศ
ผมก็ไม่เคยเข้าไปต่อว่าเด็กเวลาเขาคุยกับเพื่อน
ผมถามอาจารย์อาวุโสผู้หญิง เขาก็บอกน่าเกลียด และควรตักเตือน
เพื่อนผมอายุ 30 กว่าก็ไม่มีพูด
ถ้าคนแต่งงานกัน พูดกูใส่กัน มีลูก เด็กได้ยิน เขาจำ เป็นอัตโนมัตินะ และคิดว่าเป็นเรื่องสุภาพยอมรับได้																																	   แก้ไขข้อความเมื่อ 24 สิงหาคม เวลา 15:40 น.
comment1:เราว่านะถ้าพูดในหมู่เพื่อนๆน่าจะได้อยู่นะ
แต่กับผู้ใหญ่เราไม่เคยพูดนะคะ
comment2:ส่วนใหญ่เน้นว่าใช้กับใครมากกว่าค่ะ

ที่ทำงานก้อมีนะ เห็นคุยกับเพื่อน
comment3:ที่ทำงานก็มีอยู่คนสองคน
ชอบพูดหยาบๆกับพูดลามกบ่อยมากจนรำคาน
ทั้งที่ในห้องก็มีลูกๆหลานๆมาที่ทำงานหลังเลิกเรียน
แต่คนพวกนี้ก็ไม่สนใจ บางครั้งยังสอนเด็กๆด้วยคำหยาบ ลามก
หัวหน้าก็เตือนๆ แต่ก็ไม่ฟัง โดยอ้างว่าให้เด็กรู้ถึงโลกความเป็นจริงหรือจะอยู่ห้องนี้ต้องสตรอง
ผมก็ไม่เข้าใจเหมือนกันครับว่าเพราะอะไรหรือคิดว่าทำตัวแล้วดูเท่ห์หรอ
แต่ทำได้แค่ทำใจ เราเปลี่ยนใครไม่ได้ก็แค่อย่าไปคล้อยก็พอ
comment3-1:รำคาญ
เท่
พิมพ์แบบนี้เถอะครับ
comment4:คำว่ากู ได้ยินบ่อยจนชิน พอรับได้ เพราะไปเจอคำที่หนักกว่า เวลาอ่านคอมเม้นท์ในเฟส เจอแต่อวัยวะเบื้องล่างทั้งของผญ. และผช. ที่สำคัญคือคนพูดยังเป็นผญ.อีก ไม่เข้าใจว่ากำลังอ่านเม้นของคน หรือผญ. ประเภทไหน ต่ำตม ตลาดล่างขนาดไหน ถึงใช้คำพวกนี้อย่างไม่สะทกสะท้านอะไรเลย
comment5:เราก็พูดกูบางครั้ง เฉพาะกับเพื่อนสนิท และรู้จักกาละเทศะทุกครั้งในการพูด แต่อาจจะมีบางคนหูดีไปได้ยินตอนที่เรากับเพื่อนคุยกันแค่นั้นเอง
comment6:เฉยๆ ครับ

มันไม่เกี่ยวเลยว่า เป็นเพศไหน ต้องทำแบบไหน

มันอยู่แค่ว่า พูดกับใคร ถูกกาลเทศะไหม
comment7:ไม่ใช่ผู้หญิงทุกคนนะคะที่จะพูด

แต่ถ้าได้ยิน ก็คงทำอะไรไม่ได้
หากเป็นเพื่อน คงดูเจตนา เพราะเพื่อนที่สนิทกันพูดกัน แต่ถ้าเราไม่พูดแทนตัวเองว่ากู เพื่อนที่แม้สนิทจะไม่พูดกลับมาเช่นกันค่ะ

อยู่ที่ตัวเราเองมากกว่าว่าจะรู้สึกนิยม และหลงพูดไปตามกระแสด้วยหรือเปล่านะคะ
เห็นเยอะเหมือนกันค่ะตามโซเชียล ทวิตฯ ที่ต้องใช้ข้อความระบายค.รู้สึกให้แรงๆหน่อยออกมา
comment8:ใครจะกล้าพูดกับผู้ใหญ่ครับ แว้นสก๊อยยังไม่กล้าใช้เลย
ยกเว้นพวกที่อยากโดนไล่ออก

แต่บางคนคุยกับเพื่อนในกลุ่มต่อหน้าผู้ใหญ่ ก็ยังใช้ครับ
แบบนี้เหมาะสมหรือเปล่า
comment8-1:สำหรับผ.ใหญ่เอง ต้องมองว่าเป็นเรื่องไม่เหมาะสมอยู่แล้ว แม้ว่าจะไม่มีเจตนาร้าย
แต่สำหรับ น้องๆเด็กๆ ที่พูดไปอาจยังไม่เห็นความสำคัญของกาละเทศะก็ได้ค่ะ
หากจขกท.เป็นคุณครู เป็นญาติ เราก็ลองพูดเตือนเค้าได้นะคะ อย่างน้อยเด็กๆจะได้รู้สึกตัวบ้างค่ะ
comment8-2:ต่อหน้าผู้ใหญ่ที่เขารู้จักมั๊ยคะ ถ้ารู้จัก ผู้ใหญ่ที่ว่าถ้าไม่พอใจเขาก็คงจะเตือนด้วยตัวของเขาเอง
แต่ถ้าเป็นผู้ใหญ่ที่ไม่รู้จักแต่เผอิญมาอยู่สถานที่เดียวกัน ตัวอย่าง BTS คนเยอะ ๆ แบบนี้เราว่าก็ไม่ได้เสียมารยาทอะไร
comment8-3:แล้วถ้าพูดกับ กำนัน ล่ะคับ
comment8-4:ถ้าผู้ใหญ่บังเอิญไปยืนอยู่ตรงนั้นพอดี เด็กก็คงเปลี่ยนโหมดทันทีไม่ได้ครับ โดยเฉพาะถ้าเค้ารู้สึกว่าพูดคุยกันในกลุ่มเพื่อน แล้วผู้ใหญ่ที่ว่าเค้าก็ไม่รู้จัก

แต่ผมสังเกตว่า ถ้าผู้ใหญ่ใช้กูกับผู้น้อยจะไม่ค่อยมีประเด็น แต่ผู้น้อยจะใช้กับผู้ใหญ่ไม่ได้ แบ่งแยกฐานะกันเยอะเหลือเกิน นี่ใช้ในกลุ่มเพื่อนยังเป็นประเด็นได้อีก
comment8-5:8-2 ที่สาธารณะไม่ต้องสำรวมหรือ

ขึ้น bts เห็น นร. หญิงคุยกันในกลุ่มนี่แบบ กู มะรึง ยังธรรมดา แถมด้วย อ้ายห่าน ไอ้สาด เชร็ด 

ผู้ใหญ่ ลูกเด็กเล็กแดงบนรถเต็มไปหมด อันนี้คือปกติ ใช้ได้หรือครับ
comment9:ปกติครับ พูดในหมู่เพื่อน หรือแฟน พูดในที่สาธารณะก็ได้ ไม่มีใครว่า ต่อให้คนนั่งข้างเป็นผู้ใหญ่ ก็พูดได้ ถ้าไม่รู้จักกัน

แต่ถ้าอยู่ต่อหน้าครูอาจารย์ ต่อหน้าพ่อแม่ ต่อหน้าผู้ใหญ่ที่เคารพนับถือ ก็อาจต้องสุภาพมากขึ้นครับ
แต่บางบ้านก็พูดต่อหน้าพ่อแม่ได้นะ แล้วแต่ว่าบ้านใครเคร่งเรื่องนี้มากน้อยแค่ไหน พ่อแม่บางคนก็รับได้ถ้าลูกจะพูดคุยกับเพื่อนแบบนี้

ผมมองว่าเดี๋ยวนี้ สังคมส่วนใหญ่ไม่มองว่ามันหยาบอะไรมากนัก ใช้พูดแบบเป็นกันเองได้เป็นปกติไปแล้วล่ะครับ
comment10:อยู่ที่พูดกับใครค่ะ
comment11:พูดกับเพื่อนใช้ ข้า กับ เอ็ง
comment12:พูดกับเพื่อนก็ปกตินะ ทำไมเหรอ????
comment13:ไม่ปกตินะ กับเพื่อนกับแฟน หรือกับใครไม่ชอบพูดแบบนั้น เราถือว่าให้เกียรติเค้า
comment14:สังคมเพื่อนเราแม้สนิทก็ไม่มีใครพูดกูกับเราเลย

เพื่อนผู้ชายคุยกันเองเราเคยได้ยินแต่กับเราเค้าไม่เคยพูด

ถามว่าถ้าได้ยินรู้สึกไง เราว่ามันต้องดูเจตนา ถ้าเราไม่พูดกับเค้า ใครจะกล้ามาพูดกับเรา และคนพูดกูก็ไม่ได้หมายความว่าเขามาจากอีกชนชั้น เราว่าต้องดูปริบทอื่นๆ ส่วนตัวแล้วเฉยๆถ้าเพื่อนพูด ไม่รู้สึกใดๆ ไม่มีแง่ลบเพราะเพื่อนเราเรารู้ว่าเค้าเป็นคนแบบไหน

ส่วนคนอื่นจะคิดยังไง เราก้อไม่สามารถห้ามความคิดได้ เค้าอาจจะคิดว่าคนพูดกู ดูไม่ดี อึม เราก็รับฟังเพราะมันก็อยู่แค่คนพูดกับคนฟัง คนพูดก็ต้องยอมรับสิ่งที่ตัวเองทำ คนฟังก็มีสิทธิ์คิดตามที่ตัวเองโน้มเอียง

แต่สุดท้ายก็ไม่เกี่ยวอะไรกับเราเพราะเราไม่เคยพูดและถึงได้ยินก็ไม่ได้ใส่ใจอะไร

ทิ้งท้าย บางคนปากปราศรัยน้ำใจเชือดคอ อันนี้น่ากลัวกว่าคนพูดกูแต่จริงใจนะ เราว่า
comment15:เรามีใช้ กู บ้าง บางทีมันก็หลุด // ช่วงหลังไม่ได้ใช่แล้วนะ ส่วนมากจะเป็นคำอุทานมากกว่า
ปกติใช้ แก ตัวเอง น้อง พี่ คุณ 
นี่เรียกเพื่อนในเกมว่า คุณ... คนที่เล่นเกมด้วย คนอื่นก็งง ทำไมพูดจากันสุภาพเชียว 555+
comment16:ใช้แทนตัวเองเวลาจะพูดอะไรตลกๆๆ
แล้วก็ใช้แทนตัวเองกับเพือน
ใช้แทนตัวเองเวลาพูดคนเดียวตอนรมเสียไรงี้
comment17:ขึ้นอยู่ว่าพูดกับใครนะ
comment18:ถ้าเพื่อนสนิทมากซึ่งมีน้อยนิด จะพูด และบางครั้งด่าก่อนพูดก็มีเพราะเวลานัดกันชอบมาสาย 
แต่เพื่อนไม่ค่อยจะสนิทจะไม่พูด
และเพื่อนไม่สนิทเลยก็จะไม่พูดเลยค่ะ
แล้วแต่ระดับความสนิทค่ะ
comment19:จขกท อายุเท่าไหร่ 
เมื่อ 20-30 ปีที่แล้ว ก็มีคนบ่นแบบนี้นะ
พูดกับเพื่อนๆ หลายๆ คน ก็พูดแบบนี้แหละ
ตั้งแต่เด็กคอนแวนต์ ยันเด็กรร.วัด (เออ ก็วัดเหมือนกันเนาะ วัดไทย วัดฝรั่ง 555)
แต่ในส่วนที่ออกสื่อ สมัยก่อน ก็ไม่ค่อยมีไง แต่เดี๋ยวนี้พบในสื่อได้ทั่วไป

โดยส่วนตัว เด็กเค้าพูดกับเพื่อนๆ ก็ไม่ได้ติดใจอะไร ตามวัย แก่ขึ้นอาจจะพูดเพราะก็ได้ 
แต่ถ้าพูดต่อหน้าผู้ใหญ่ ก็ไม่ควร ยิ่งพูดกับผู้ใหญ่ ไม่น่าได้นะ

...
comment20:ผู้หญิงพูด "กู" มันเป็นเรื่องผิดปกติตั้งแต่เมื่อไรหรอคะ? 
สำหรับเรามันคือเรื่องปกตินะคะ ถ้าจะพูดคุยกันในกลุ่มเพื่อนที่สนิทสนม พูดคุยกับคนที่สามารถใช้คำนี้ได้ หรือใช้ถูกกาลเทศะ แต่ถ้าตามสถานที่ข้างนอก เช่น BTS เราก็ว่าปกติ เพราะเขาคุยกับเพื่อน เขาไม่ได้คุยกับคุณ แล้วอีกอย่างพวกเขาก็ไม่ได้รู้จักคุณ เขาจะมานั่งแคร์คำพูดกับคุณทำไมคะ
comment21:ผมอาจเป็นคนรุ่นเก่า แต่ไม่ล้าสมัยแน่นอน ยังใช้และอยู่กับยุคไอที ที่เปลี่ยนแปลงตลอดเวลา
แต่สิ่งนึ่งที่เห็นได้ชัดเจน และรู้สึกไม่ดี คือภาษาที่สาวๆพวกวัยรุ่น วัยเกินรุ่นเล็กน้อยพูดคุยกัน
ตอนนี้ที่เห็นบ่อยๆคือพวกเด็กประถม มันไม่ใช่คำพูดที่ผู้หญิงควรใช้ ในความรู้สึกของผม 
บางคนสวย แต่งตัว หน้าที่การงานดี แต่ฟังการคุยกันระหว่างเพื่อน
โอ้โฮ มันไม่ใช่หละ มันสวนทางกับภาพลักษณ์ที่เห็น
แม้กระทั่งน้องๆผู้หญิงที่ทำงาน ดูเป็นคนสุภาพเรียบร้อย
แต่เมื่อคุยกับเพื่อนทีสนิทกัน ก็ยังมีให้ได้ยิน

เพื่อนๆผมที่เป็นผู้หญิงตั้งแต่สมัยมหาวิทยาลัย
แม้จะทะลึ่งทะเล้นขนาดไหน ยังไม่เคนได้ยินคำสรรพนาม "กู" "มึ_" ให้ได้ยินแม้แต่ครั้งเดียว
เธอๆ ชั้นๆ หล่อนๆ แกๆ แค่นั้นเอง ฟังแล้วก็เสนาะหู รับได้
แต่ตอนนี้กลายเป็นสรรพนามโบราณล้าสมัยไปซะแล้ว
comment21-1:แบ่งแยกชนชั้นกันจัง ถ้าไม่เหมาะสมต้องไม่เหมาะทั้งสองเพศสิคะ ทำไมต้องเน้นย้ำว่า "ผู้หญิง" ไม่ควรใช้? แปลว่าผู้ชายใช้ได้ไม่มีปัญหางั้นหรอคะ
comment22:เรามีเพื่อน ผญ. เยอะ พูดกูกันปกติตามความสนิท แม้แต่ในที่สาธารณะก็ตาม แต่ถ้ามีผู้หลักผู้ใหญ่ให้ความเคารพอยู่ข้างๆ ก็จะเรียกเป็น แกๆ ฉันๆ ไรแบบนี้ค่ะ
    ถ้าเห็นเด็กกลุ่มอื่นคุย กู *ึงกับเพื่อนด้วยกัน อันนี้ปกติค่ะ แต่ถ้าคุยกันเสียงดังมาก สร้างความรำคาญมันจะดูหยาบ และไร้มารยาทอ่ะ
comment23:เคยไปนั่งกินขนม+กาแฟร้านออกแนววัยรุ่นหน่อย เจอกลุ่มนักเรียน ม.ต้นนั่งกินอยู่ 5-6 คน ออกจากร้านมานี่แทบจะไปล้างหู เลยสารพัดสัตว์เต็มไปหมดครับ
comment24:ขึ้นอยู่ที่ว่ารู้จัก กาละ เทศะ หรือเปล่า สถานที่เหมาะสมไหม เวลาเหมาะสมไหม
comment25:เราไม่เคยพูด กู มะรึง กับใครเหมือนกันนะคะ ( ขอเขียนผิดค่ะเดี๋ยวพันทิปเซ็นเซอร์)
ทั้งกับเพื่อน ครอบครัว หรือแฟน
กับเพื่อนเรา เรียก แก ชั้น ถ้าอายุมากกว่า เราเรียกพี่ 
กับแฟนก็เรียกชื่อค่ะ
ถึงเวลาทะเลาะกับใครเราเรียกอีกฝ่ายว่า คุณ นะ
เพื่อนๆ ก็เลยไม่เคยใช้คำแบบนั้นกับเรา 

เราไม่ได้เกิดมาในครอบครัวหรูหราเลยนะ
บ้านเราธรรมดาค่ะ เรียนจบธรรมดา ไม่ได้ไฮโซอะไร

ส่วนคนอื่นๆ ถ้าเค้าจะพูด เราคงห้ามเค้าไม่ได้
บางครั้งเวลาเจอสาวๆ หน้าตาน่ารัก แล้วตะโกนเรียกกันหยาบๆ
ถึงเค้าจะเล่นกันในกลุ่ม เราก็แอบรู้สึกเสียดายนะ น้องน่ารักแต่การแสดงออกตรงข้ามเลย
แต่ถึงยังไง มันก็เรื่องของเค้านะคะ เพราะเค้าเป็นคนเต็มใจใช้คำเหล่านั้นเอง
และเค้าไม่ได้พูดกับเรา เราเลยไม่ได้สนใจอะไรค่ะ
comment26:ถ้าพูดกับเพื่อนสนิทก็ไม่แปลกนะ
ทีผู้ชายพูดได้ ทำไมผู้หญิงจะพูดไม่ได้

แล้วถ้าปกติพูดกับเพื่อนคนนี้อยู่ด้วยสรรพนามนี้
อยู่ดีๆจะให้เปลี่ยนไปใช้สรรพนามอื่นเพราะอยู่ต่อหน้าคนอื่นมันก็แปลกๆ

เว้นแต่ในกรณีการพูดแบบเป็นทางการ เช่น รายงานหน้าห้องเรียน หรือพูดในที่ประชุมบริษัท ถึงจะค่อยเปลี่ยนสรรพนาม
comment27:ส่วนใหญ่จะเน้นใช้กับเพื่อนในกลุ่ม 

เเต่สำหรับเราเองเราไม่พูดค่ะ เพีอนในกลุ่มก็เช่นเดียวกันค่ะ
comment28:ไม่พูดกู และไม่พูดคำหยาบ แต่ทำไมชอบโดนล้อว่าพูดเพราะเกิน นี่งงเหมือนกัน
comment29:สำหรับปัจจุบันนี้ อยู่ที่ว่าพูดกับใคร ในสถานะตอนนั้นอะไร 
อย่างเด็กๆ หรือวัยรุ่น หนุ่มสาว อยู่ในกลุ่มเพื่อนๆของเขา เฮฮา กู ก็ปกติของยุคนี้ 
บางคนบอกคำหยาบกูบ่งบอกถึงความสนิทมากกก  ไม่จำเป็นหรอกนะ สนิทมากแบบไม่ใช้คำหยาบน่ารักกว่าอีก
ดีที่ว่าในครอบครัวเรา พ่อแม่พี่น้องลูกหลาน ไม่มีใครพูดจากูหรือใช้คำหยาบไม่สุภาพ ผู้ใหญ่ไม่พูด เด็กๆก็ไม่พูด
comment30:เราว่าจขกท.ค่อนข้างเหยียดเพศ(อาจจะไม่รู้ตัว)
ผู้หญิงกับผู้ชายสมัยนี้ไม่ต่างกันตรงไหน ทำงานก็ทำได้เหมือนกัน มีสิทธิเท่าๆกัน(กรณีที่ผญบางประเภทชอบเรียกร้องสิทธิสตรีก็อีกเรื่องนึง) ไม่ใช่ภรรยาในเรือนที่ต้องรอสามีกลับบ้านจากทำงานแบบสมัยก่อนไม่จำเป็นต้องพูดเพราะให้มันเสนาะหู เพราะตราบใดที่มันไม่ไปละเมิดสิทธิ์ใคร เขาก็ยังถือว่าไม่ได้ทำผิดอะไร 
อาจมองในเรื่องของกาลเทศะ ที่จขกท.บอก เขาพูดในbtsเขาก็พูดกับเพื่อน เขาไม่ได้พูดกับคนไม่รู้จักหรือผู้สูงอายุ ก็ถือว่าเขามีกาลเทศะแล้วนะ หรือจขกท.จริงๆแล้วต้องการให้ผู้หญิงทำอะไรกันแน่คะ
comment31:จริงๆ เรื่องนี้ ก็น่าวิเคราะห์กันเล่นๆ นะคะ

หลายคนรู้สึกว่า คนรุ่นใหม่ (ผู้หญิง) พูดกูเมิง รวมทั้งพูดจาหยาบกันเยอะมากกว่าแต่ก่อน
เราว่า ก็อาจเป็นไปได้ เพราะสภาพสังคมหรือปัจจัยอื่นๆ ที่เปลี่ยนไป  
แต่ก็ไม่แน่นะคะ  เพราะก็ไม่เคยได้เห็นข้อมูลที่มีการวิจัยเก็บข้อมูลกันเป็นเรื่องเป็นราว
ว่า มันมีมากน้อย ในกลุ่มคนแบบไหน ...ฯลฯ

เราเดาว่า แล้วแต่กลุ่มคนด้วยมั้งคะ  ถ้าในครอบครัวเราเอง 
รุ่นย่ายาย จนถึงรุ่นแม่เรา ก็พูดกับกลุ่มเพื่อนสนิท ด้วยการเรียกชื่อคนนั้น  หรือ เธอกับชั้น

รุ่นเรา ก็ใช้เรียกชื่อ หรือ แกกับชั้น หรือแทนตัวเองว่า "เรา" เช่น  "แนนไปกับเรานะ เราอยากไป"  
แทนที่จะเป็น "เมิงไปกับกูนะ กูอยากไป" อะไรประมาณนี้ค่ะ 

ส่วนรุ่นน้องๆ ถัดมาอีกหลายปี จนถึงรุ่นปัจจุบัน เราก็เห็นเริ่มมีกู เมิง มากขึ้น แต่ก็น่าจะเป็นเฉพาะบางกลุ่มแหละค่ะ  

เรื่องนี้ เริ่มต้นก็อยู่ที่ทางบ้านนะคะ  บางครอบครัว เค้าไม่ได้หยาบคายนะคะ แต่ พี่น้อง ก็ใช้กูเมิง กันอยู่ปกติ
บางบ้าน ก็ไม่ให้พูดแบบนี้  ต่อมาพอเข้าโรงเรียน เจอเพื่อนๆ ก็จะพูดตามสังคมเพื่อนที่ใช้กัน
แต่อิทธิพลที่บ้านปลูกฝังมาอย่างเข้มข้น ก็จะทำให้ไม่โอนเอนได้ง่าย  เช่น คนที่เคยใช้กูเมิงกับพี่น้อง  
หรือบางคนที่บ้านห้ามพูดแบบนี้  เค้าก็จะต้องปรับตัวหรือจะโอนอ่อนตามค่านิยมของสังคมที่เค้าอยู่ด้วย
 .... อะไรประมาณนี้ค่ะ

แต่สรุปโดยรวม  เรามองว่า "การใช้ภาษาพูด"  ถือเป็นการเข้าสังคมที่สำคัญแบบนึง
มันจึงต้องมี "มารยาทสังคม" ซึ่งมันเป็นค่านิยม กฎกติกาแบบคร่าวๆ ที่อาจจะไม่มีระบุในกฎหมาย
และมันก็ขึ้นอยู่กับแต่ละสังคมด้วย   โดยรวมๆ แล้ว  จึงมีคำว่า "กาลเทศะ" เป็นสำคัญ
คือ จะพูดอะไร แบบไหน ใช้ศัพท์อย่างไร กับใคร ในวาระไหน .... ฯลฯ  ก็ต้องเลือกใช้ให้เหมาะสมค่ะ

อย่างที่บอกว่า มันเป็นมารยาทสังคม หรือ ค่านิยม ที่ถูกหล่อหลอม หรือถูกกำหนดขึ้นโดยคนในสังคม
ซึ่งอาจมีปัจจัยหลายอย่าง เช่น วัฒนธรรม ประเพณี พิธีการ  อะไรที่สืบทอดกันมา  
หรือค่านิยมใหม่ๆ  วิถีชีวิตใหม่ๆ  ก็จะทำให้มีคำใหม่ๆ เกิดขึ้น    
คำบางคำสมัยก่อนไม่หยาบคาย แต่พอค่านิยมเปลี่ยนไป ยุคสมัยเปลี่ยนไป ก็กลายเป็นคำที่ไม่สุภาพขึ้นมาได้
ตัวอย่างก็อย่างคำว่า กูเมิง นี่แหละค่ะ   เข้าใจว่า สมัยก่อนคำพวกนี้ก็ไม่ถือว่าหยาบคาย  แต่ยุคนี้ ก็ใช้พูดเฉพาะกลุ่ม
เช่นกลุ่มเพื่อน  หรือ คนแก่ในตจว. พูดคุยกันกับลูกหลาน เราก็เคยได้ยินค่ะ    หรือ เวลาผู้ชายพูดกับเพื่อนๆ  ดูไม่หยาบคายอะไร
แต่ผู้หญิงพูด มันดูไม่ค่อยงามนัก 555   ก็นั่นแหละค่ะ  มันคือ ค่านิยมของคน ซึ่งมันก็คงสะท้อนมาจากค่านิยมของสังคมนั่นแหละค่ะ

ณ ปัจจุบัน การใช้กูเมิง ก็ยังดูไม่สุภาพ ไม่เป็นทางการอยู่ค่ะ  แต่จะใช้เมื่อไหร่ กับใคร  ก็ดูกาลเทศะละกันค่ะ
comment32:ผมเคยเห็นผู้ใหญ่ทนไม่ไหว  เข้าไปบอก กลุ่ม ผญ. วัยรุ่น

เด็กๆวัยรุ่น  ผช ไม่เถียง   แต่ ผญ วัยรุ่นทนไม่ไหว  บอกว่า ผู้ใหญ่ไม่พูด   ก็อย่ามายุ่งกับพวกหนู  

เด็กวัยรุ่นบอกต่อว่า ลุงไปดัดจริต ในกลุ่มของลุงไป  กลุ่มหนูอยู่ของหนู

ฮาาา เลย
comment32-1:เราว่าผู้ใหญ่เข้าข่ายละเมิดนะ เขาไม่ได้พูดในบ้านลุง นี่พูดในที่สาธารณะ แถมพูดในกลุ่มเพื่อนด้วยกันเองอีก 
สิ่งที่ลุงคิดว่าดี ก็ทำไป ที่คิดว่าไม่ดี ตัวเองก็ไม่ต้องทำ แค่นั้นแหละ
comment32-2:คือลุงเขาเสื-กอ่ะค่ะ คหสต. เขาพูดอยู่กับกลุ่มตัวเองมั้ยละคะ ถ้าพูดกับลุงก็ว่าไปอย่าง
comment33:สังคมแต่ละคนมันก็มีหลายแบบหลายประเภท บางคนบางสังคมเค้าก็พูดแบบนี้เป็นปกติ บางคน บางสังคมก็ไม่ได้พูด norm หรือบรรทัดฐานของสังคมกลุ่มย่อยๆ แต่ละกลุ่มก็ต่างกันไป เรื่องแบบนี้มันขึ้นอยู่กับปัจจัยหลายอย่างมาก จะเอามาวัดว่าแบบนี้บรรทัดฐานของสังคมไทยมั้ย เราว่ามันไม่ได้หรอก สังคมไทยก็ไม่ได้มีสังคมเดียวไง

ส่วนตัวเราไม่ได้พูดกับใครแบบนี้ทั้งนั้น เราก็ไม่ได้รู้สึกว่าตัวเองผิดจาก norm แต่อย่างใด คนพูดเราก็ไม่ได้รู้สึกว่าผิดจาก norm เช่นกัน เรื่องบางอย่างเราว่ามันก็เล็กน้อย และละเอียดซับซ้อนเกินกว่าจะมาจัดว่าอะไร normไม่ norm นะ มันไม่ต้องมีบรรทัดฐานไปหมดทุกเรื่องก็ได้
comment34:เขาพูดก็พูดกับเพื่อนๆ ที่สนิท ไม่ได้พูดกับ จขกท. ซะหน่อย ถือว่าเขาจะเลือกใช้คำอะไรก็เรื่องของเขา 
ถ้าพูดกูกับผู้ใหญ่ก็ว่าไปอย่าง ส่วนตัวเราพูดกูกับ
1.น้องสาว (อายุห่างกันแค่ 1 ปี เลยสนิทกันมาก ค่อนข้างดูแลกันแบบไปทางเพื่อนมากกว่า)
2. เพื่อนที่สนิทจริงๆ

แต่จะไม่พูดกูกับเพื่อนที่ชอบพูดเพราะๆ หรือบางคนที่ขอไว้ เราก็ไม่พูด
comment35:วันก่อนผมเจอ มอไซต์ซ้อน 3

มอไซต์รุ่นแบบ ผญ นะ

คนขับ ผญ
คนกลาง ผช
คนท้าย ผญ

โห.....อัดกัน  เบรคดัน  เด้งหน้าเด้งหลัง....เด้งดึ๋งๆ

วัยรุ่น genZ ครองโลกจริงๆ

สมัยผมนะ
แค่....ไข่ชนถัง หลังชนนม  ก็....
แล้ว

โห...นี่....
แซนวิช....

โทดที ...ครับ     น้อง 3 คนนั่น  ขับเข้าโรงเรียนเลย   โรงเรียนเมืองใหญ่  ใจกลางเมืองเลยหล่ะครับ  กลางวันแสกๆ

นึกไม่ออก ว่า ผช. คนนั่งกลาง  จะรู้สึกยังไง

ใครรู้จักน้องชุดนั่น  วานมาตอบลุงทีครับบบ

นึกไปวันข้างหน้า  เกิดเจ้าลูกชายผม  มานั่งกลาง   แบบนี้   ผมจะคุยยังไงกับลูกกว่า

gen Z  กำลังครองโลกครับ

คน ยุค baby boom กับ คนยุค gen X  หลบไป.....
comment35-1:น้องผู้ชาย​คนตรงกลาง ก็อาจจะสาวด้วยรึเปล่า
comment35-2:อาจจะเป็นพี่น้องกัน
comment36:มันคือกาลเทสะค่ะ ไม่เกี่ยวกับเพศ
comment37:ไม่จริงค่ะ แล้วแต่คนมากกว่า อยู่ที่สังคมหล่อหลอมด้วยนะคะบางที

เราไม่พูดกูกับแฟน
ไม่พูดกูกับคนในครอบครัว พี่น้อง ญาติ หรือว่าเพื่อน
ในชีวิตประจำวันแทบไม่ใช้กูเป็นสรรพนามเลย
จะมีก็แต่กับเพื่อนสนิทที่บางทีคุยเรื่องที่มันต้องใช้ กู- เพื่อเพิ่มอรรถรส
แต่ไม่ใช้ตลอดเวลาค่ะ
comment38:ถ้าในวงทำงานก่อสร้าง

ผญ ที่คุม ผช หน้างานก่อสร้างได้นี่
แบบแทบจะตบหัว ผช ได้เลย
กูๆ เมิงๆนี่ปกติครับ

แต่คนเดียวกัน เข้า สนง. ก็พูดจาเรียบร้อยครับ

น้องสาวคนนี้สายโหดครับ  สำหรับผม ถึงจะไม่สวย แต่นิสัยแกตรงๆ  แกน่ารักตรงนิสัยมาก  วิธีการใช้คำพูดของน้อง ผญ คนนี้ ผมไม่เอามาคิดครับ   

แต่ถ้าลูกน้องหน้างานเค้าเรียกน้ิง ผญ คนนี้ว่า นังยักษ์ ครับ  ปากถึงมือถึงครับ  

แต่ก็อีก....ลูกน้อง ผช. ก็รัก ลูกพี่ ผญ คนนี้ครับ  คือ คุยอะไรตรงๆดี  ไม่อ้อม  ไม่มามัวเสียเวลา นั่งประดิษฐ์ประดอยคำพูด  ไม่มานั่งปั้นหน้ายิ้ม  

คำพูดของน้อง ผญ คนนี้ดีตรง ไม่ต้องแปลความ
comment39:ตอนเรียนมหาลัย เราไม่พูดคำหยาบกับเพื่อนนะ หยาบสุดที่ใช้ในกลุ่มคือ แกกับฉัน ไม่มี ม. กะ ก. เด็ดขาด แต่เห็นมีเพื่อนผู้หญิงในภาคนึง เค้าจะพูด ม. ก. กะเพื่อนทุกคน ไม่ว่าคนนั้นจะพูดเพราะแค่ไหน คนนี้ก็ไม่แคร์ 5555

เพื่อนที่มาจากมัธยมโรงเรียนเดียวกับเรา แต่อยู่มหาลัยเค้าอยู่กลุ่มเดียวกับเพื่อนคนนี้ ยังพูดกับเราเลยว่า "ไอเพื่อนคนนี้นี่สุดยอดมากกกก กล้าพูดคำหยาบกับเพื่อนที่พูดเพราะกับมันได้ด้วย 55555" เพราะในภาคเราจะมีเพื่อนผู้หญิงอยู่ 4-5 คนที่พูดเพราะมาก ๆ บางคนถึงกับพูด คะ ขา กับเพื่อน ๆ เลย แต่ยัยเพื่อนคนนี้หาแคร์ไม่ พ่อขุนมาเลยจ้าาาาาา เคยนั่งฟังกลุ่มนี้คุยกัน ก็ตลกดี 

ส่วนที่ทำงาน เราก็จะเห็นกลุ่มรุ่นใหญ่ 45up ที่เค้าอยู่กันมานาน ๆ ถึงจะพูดคำหยาบกัน แล้วหลังก็จะเป็นเด็ก gen หลัง ๆ พวกเด็กจบใหม่นี่แหละที่พูด แถมไม่ได้พูดแค่กับรุ่นเดียวกันนะ หนู ๆ เค้าพูดกับรุ่นป้า 45up นี่แหละ 555555
comment40:แล้วเกี่ยวไรกับเพศอะ ผู้หญิงพูด “กุ-มึ_” ไม่ได้ดูไม่ดี ผู้ชายจะพูดไรก็พูดได้งี้อ่อ

แล้วผู้หญิงที่ไม่พูดประโยคเหล่านี้ก็มาขิงกันใหญ่เลยว่าเอ้อ บ้านสอนมาดี ดูดีมีความคิดซะงั้น แปลกเนอะใช้คำแค่นี้ตัดสินคน

ก็อย่างที่หลายๆคอมเม้นต์บอกนั่นแหละว่าพูดกับใคร  คงไม่มีใครพูดกราดไปกับทุกคนไม่รู้กาลเทศะหรอก

สุดท้าย จะเป็นผู้หญิงสวยดูดี เด็กที่หน้าตาน่ารัก หากเค้าจะเลือกใช้ประโยคเหล่านี้ มันก็เป็นสิ่งที่เค้าเลือกจะพูด หากเค้ามาใช้กับคุณ คุณไม่โอเคก็บอกเค้าไป แต่ถ้าเค้าไม่ได้มาใช้กับคุณ ก็ปล่อยไปเถอะ มันเป็นเรื่องของเค้า
comment40-1:ผมหลงรัก ความคิดเห็นนี่เลย
ชัดเจนดีครับ

ทั้ง 4 ย่อหน้า  ตรงใจหมดเลยครับ  

ยิ่งย่อหน้าที่ 2 นี่.....ถูกจายยยครับ
comment41:เราโอเคนะ กับคำหยาบที่แทนตัวว่ากู เมิง เราก็พูดบางทีสนิทกันมาก บางทีคุยกันสนุกมากกว่าเรา, เธอ
ต้องดูก่อนว่าคุยกับใครด้วย อย่างในทวิตเตอร์ก็พิมพ์คำหยาบกันแต่คือ อ่านแล้วไม่ดูหยาบคาย เรามองเป็นเรื่องฮาๆมากกว่า 
แต่ไม่โอเคกับคำหยาบหลายๆคำที่ เคยได้ยิน เช่น เรียกเพื่อนเป็นสัตว์ชนิดหนึ่ง และ ดอกไม้ 
พูดเหมือนเป็นคำสร้อย คำลงท้ายตลอดเลย จนติดปาก
comment42:ได้ยินแม่ (อายุ 74) พูดกับเพื่อนๆที่เรียนมัธยม/มหาวิทยาลัยด้วยกัน ใช้คำพูด  ตัว/เค้า  
รุ่นผม (อายุ 40 กว่าๆ)  เพื่อนผู้หญิงมัธยม/มหาวิทยาลัยพูดๆกัน   ใช้คำพูด  เรา/เธอ  แก/ชั้น  
สมัยนี้ได้ยินเด็กผู้หญิงระดับมัธยม/มหาวิทยาลัย/และวัย 20 กว่า ใช้คำพูด   แก/ชั้น   มึxง/กู   เห ี้ย/ดอก 


ได้แต่คิดว่า มันอาจจะเป็นวิวัฒนาการทางภาษามั้ง
comment42-1:กับเพื่อนผู้หญิง แทนว่า เธอ  เรา  

แต่กะเพื่อนผู้ชาย กู เมิง   ปกติครับ
comment42-2:เอิ่มมม  เจ้าของกระทู้เค้าหมายถึง ผู้หญิงพูดกับเพื่อนผู้หญิงด้วยกันน่ะครับ  

แล้วที่ผมเขียน ผมก็หมายถึงผู้หญิงพูดกับเพื่อนผู้หญิงเหมือนกันครับ 

ไม่ได้พูดในกรณีผู้ชายพูดกับเพื่อนผู้ชาย หรือ ผู้ชายพูดกับเพื่อนผู้หญิง
comment42-3:ต่อไป เรา/เธอ น่าจะหยาบคายถ้าคุยกันในกลุ่มเพื่อนครับ วิวัฒนการของภาษา
comment43:เคยได้ยิน ผญ.พูดกับเพื่อนในลิฟท์ โดยไม่ได้สงบปากคำแม้ว่าจะมีผู้ใหญ่อยู่ในลิฟท์ด้วย
ที่เป็นดราม่า คือ มาสอบสัมภาษณ์ โดยผู้ใหญ่ในลิฟท์เป็นผู้สัมภาษณ์
ป่านนี้ก็ยังคงไม่รู้ตัวว่าตกสัมภาษณ์ได้อย่างไร
comment44:เป็นปกติ ตั้งนานแล้วนะ 

คุณอาจจะอยู่ในโลกที่คิดว่า ผู้หญิงจะต้องพูดจามารยาทเรียบร้อย สมกับความเป็นกุลสตรีไทย ตามคำสอนตามตำราเรียน หรือหลักสูตรสอนมารยาทหญิง แต่เมื่อคุณมาเจอในโลก ที่ผู้หญิงพูดได้เป็นปกติ คุณจะมองมันรับไม่ได้ ทำไมเป็นอย่างนี้ แล้วก็ลามกันไปถึงเหยียดเพศสภาวะอีกด้วย
comment45:เฉย ๆ ค่ะ ถึงเราจะไม่พูด แต่เราก็ไม่คิดว่าคนที่พูดไม่ดีมากมายอะไร 

แค่ให้รู้จักกาละเทศะ ว่าพูดกับใครที่ไหนยังไง
comment46:กลุ่มเพื่อนเราใช้คำว่า เรา เธอ แทนค่ะ
เพื่อนสนิท พี่ๆในกลุ่มที่สนิท และในที่ทำงาน ไม่มีใครใช้คำเหล่านี้นะคะ
สำหรับเราคิดว่าเป็นคำที่ไม่ค่อยสุภาพค่ะ แต่บางคนเขาจะใช้ก็เป็นสิทธิของเขาค่ะ
แต่เราขอเห็นต่างนิดนึงว่ามีหลายคนคิดว่าการใช้คำเหล่านี้เพราะว่าสนิทกันมากกกเลยใช้ได้
เราว่าไม่น่าจะใช่ เพื่อนสนิทเราเรียนกับเราตั้งแต่ ม.ต้น- ม.ปลาย จนถึงระดับอุดมศึกษา กินนอนด้วยกัน
สนิทกันมากยังใช้คำว่า เรา-เธอ ตลอดเลยค่ะ มันฟังดูนุ่มหูกว่า
สำหรับเราถ้าใครมาใช้คำแบบนี้กับเรากับกลุ่มเพื่อน เราคิดว่าไมให้เกียรติกันค่ะ
จะใช้ในสังคมของคุณก็ได้มันคือสิทธิของคุณ แต่คุณจะห้ามคนภายนอกมองคุณว่าเป็นคำไม่สุภาพอันนี้ก็ห้ามไม่ได้เช่นกันค่ะ
comment47:มันต้องแล้วแต่สังคมและครอบครัวของเค้าด้วย ว่าพูดกันจนชินเป็นนิสัยหรือเปล่า อย่างบ้านเราไม่เคยพูดกู เพราะว่าคนในครอบครัวไม่พูด ญาติพี่น้องไม่พูด และกับเพื่อนๆ เต็มที่ก็ชั้นกับแก เมื่อโตมากับการที่คนรอบข้างไม่ได้พูด พอไปเจอเพื่อนพูดใส่ จะตอบกลับไปแบบกูมันก็พูดไม่ได้ถนัดปาก เพราะไม่ชินค่ะ ส่วนตัวมองว่าไม่สุภาพ ไม่ว่ากับใคร เพราะกับเพื่อนแค่ชั้นแกก็สนิทสนมกันมากพอแล้วนะ ความสนิทสนมไม่จำเป็นต้องกูเสมอไป
comment48:กู มิง (โดนเซ็นเซอร์) เรายังรับได้นะ
แต่เดี๋ยวนี้เราเห็นคนพ่นสัตว์เลื้อยคลานออกมาง่ายมากๆ
ในทวิตนี่ยิ่งเยอะ ขึ้นต้นก็ อิเ...ย ลงท้ายก็ อิเ...ย
บางทีเดินสวนกับกลุ่มนักเรียนก็ อิเ...ย
ได้ยินแล้วสะดุ้งทุกครั้งเลย
comment49:คุยกับเพื่อนสนิท แฟน ก็มีทุกสรรพนามอะ
กุ มุง เค้า ตัวเอง ที่รัก อ้วน แก ฉัน เห้ สั* ด*ก ก็มีหมดอะ มันไม่ได้หยาบเสมอไปบางทีเขาคุยสนุกๆเล่นมุกกันก็มี มันแล้วแต่บริบทคำพูดด้วย
บางทีมันก็ช่วยเพิ่มอรรถรสในการพูด 
แต่สำหรับคนที่ไม่ได้สนิท มาได้ยินก็คงจะไม่ชอบแหละ แต่ในชีวิตจริงเราจะไปแคร์อะไรคนอื่นจมากล่ะ
ก็คุยกันแค่นี้คนอื่นไม่ได้มาคุยด้วยสักหน่อย

ส่วนในเวลาทำงานนี้อยุ่ที่ตัวบุคคลเลยว่าจะวางตัวยังไงในเหมาะสม

ดังนั้นที่ถามว่าคิดยังไง ก็คิดว่ามันแล้วแต่ว่าไปพูดที่ไหนอย่างไรด้วยค่ะ ถ้าเขาพูดไม่สุภาพในส่วนของเขา ไม่ได้มาพูดใส่เรา ก็ไม่ได้มีปัญหาอะไรค่ะ
มันเรื่องส่วนตัวเขา เราไม่เคยคิดเอาเรื่องแบบนี้ไปเหยียดใคร ไม่ได้เก็บมาคิดต่อหรอกว่าเขาเติบโตมาแบบไหน

ปล.ไม่ชอบคนพูดคำหยาบหนักๆเหมือนกันค่ะ ฟังแล้วรำคาญหู แต่แค่สรรพนามเรียกกันในหมู่เพื่อนแค่นี้สบายมาก เพื่อนใครเพื่อนมันไม่ยุ่งอยู่แล้ว
comment50:เราว่าปกตินะ กุ เมิง (แต่เราไม่เคยพูด)
แต่เคยเจอในที่สาธารณะ อิดอก อิเชี่ย เกือบจะทุกประโยคที่พูดออกมา อย่างนี้ไม่ไหว
comment51:วันนั้นได้ยินเต็ม 2 รูหู นร.มัธยม เรียกเพื่อนมัน อีสั...ว์ ให้ กู รอตั้งนาน
comment52:เราก็พูดนะคะ แต่ก็พูดกับเพื่อนๆเท่านั้นค่ะ
ยอมรับว่าพูดหยาบในระดับนึง ถ้ามีใครได้ยินก็คงตกใจเหมือนกัน แต่การพูดของเรามันเป็นเหมือนการเพิ่มอรรถรสในการคุยกับเพื่อนมากกว่า

ส่วนการพูดกับผู้ใหญ่ หรือกับแฟนคงไม่ใช้คำว่ากูแน่ๆค่ะ
เรื่องแบบนี้เราว่าอยู่ที่กาลเทศะค่ะ ต้องรู้จักใช้

แต่ในบางกรณี อย่างเพื่อนเราพูดกูกับแฟน 
เพราะเป็นเพื่อนกันมาก่อน เราว่าไม่ใช่เรื่องแปลกอะไรค่ะ
comment53:เคยเจอมาทั้งคนที่พูด และคนที่ไม่พูดแม้ว่าจะอยู่ในกลุ่มเพื่อน
ตอบตรงๆ เลยว่าคนอย่างหลังดูดี ดูน่ารักกว่ามากๆ
comment54:ใช่
comment55:ของเรามันขึ้นอยู่กับคนที่เราพูดด้วย อย่างเพื่อนบางคนที่เราสนิทแล้วเขาพูด เราก็พูดกลับ
คนไหนไม่พูด เราก็ไม่พูดกลับนะ ก็เป็น แก เป็น เรา เป็น เธอ ไปแบบนี้ มันก็ขึ้นอยู่กับอีกฝ่าย

แต่กับแฟน กับ คนพิเศษ นี่ยังไงก็ไม่ได้แน่ๆ ถ้าพูด กู เมิง นี่หยาบคายมาก รับไม่ได้เหมือนกันอะ
comment56:ส่วนใหญ่ที่เห็น ใช้กับเพื่อนสนิท ไม่ใช้กับคนที่เพิ่งรู้จักกันหรือผู้ใหญ่ ยกเว้นโมโหคนๆ นั้น
comment57:ถ้าสนิทกันก็ไม่แปลกนี่ครับ แต่กับผู้ใหญ่หรือคนไม่สนิท ผมก็ไม่พูด
comment58:เป็นครอบครัวคนจีน สมัยเด็ก ที่บ้าน พี่น้อง พูดกุมืง ตลอด ไม่รู้ด้วยซ้ำว่าเป็นคำหยาบ มารู้ตอนเข้าโรงเรียนนั่นแหละ
กับเพื่อน ๆ ที่โรงเรียน ก็ใช้ เธอ ฉัน ตลอด อาจเป็นเพราะเพื่อน ๆ ก็ไม่มีใครพูดคำหยาบมั้ง (40 ปีที่แล้ว โรงเรียนอาจเข้มงวดกว่าก็ได้)
แต่อยู่บ้าน ก็ยังใช้ กุ มืง เหมือนเดิม 
พอพี่น้องทุกคนโตขึ้น เรียนสูงขึ้น ทุกคนเริ่มรู้สึกไม่สะดวกปาก ที่จะพูดคำ (ที่รู้ว่า) หยาบ เหมือนสมัยเด็ก
ทุกคนพร้อมใจกันเลิกพูด โดยการละสรรพนามของตัวเอง ใช้วิธีการพูดกันลอย ๆ ..  เช่น เจ้หมวย เดี๋ยววันนี้ ว่าจะไปตลาด เอาไรมั้ย 
มันก็จะแปลก ๆ หน่อยอะนะ แต่ไม่ได้ถูกฝึกให้เรียกชื่อตัวเองเป็นสรรพนามบุรุษที่หนึ่ง เลยต้องเว้นว่างเอาไว้
เมื่อก่อน เวลาฟังตลกที่ชอบพูดคำหยาบ จะรับไม่ได้เลย อึดอัดมาก เดี๋ยวนี้ ใช้กันมากจนชินหู เลยเฉย ๆ แล้ว
แต่ก็ยังไม่สามารถพูดออกจากปากได้อยู่ดี  แม่จะพร่ำสอนตลอดเรื่องการพูดจากับคู่ชีวิต ว่า ห้ามใช้คำหยาบเด็ดขาด ฉะนั้น สนิทหรือไม่ ไม่ใช่สาเหตุที่เราจะใช้คำหยาบด้วย

สรุปว่า การใช้คำพวกนี้ ขึ้นอยู่กับแต่ละคนจริง ๆ ถ้าเขาไม่รู้สึกว่าหยาบ ก็จะใช้เป็นปกติ 
สำหรับเรา ยังไงมันก็หยาบ เราก็ไม่อยากใช้ แต่คนอื่นจะใช้กับคนอื่น ก็เรื่องของเขา
comment59:เป็นเรื่องกาลเทศะเนอะ ไม่เกี่ยวกับเพศเลย 
ไม่เกี่ยวเลยจ้าาาาา
comment60:กู ก็เห็นพวกผู้ชายพูดกัน ทำไมผู้หญิงพูดมั่งไม่ได้
คำนี้ กู ก็ใช้กันมานานนะ กูก็ไม่เห็นว่าหยาบคายตรงใหน
ถ้าไม่สนิทปกติเขาก้ไม่ใช้กันหรอกครับ คุณเอ้ย
มีคำอื่นที่ใช้เรียกเพื่อนด้วยนะ สัส   ส้นติง ไอ้.. ชื่อพ่อ ชื่อแม่
comment61:อย่าเอาเพศมาเกี่ยวข้องสิ 

เรื่องพูดหยาบ นี่น่าจะเป็นเฉพาะกลุ่ม แต่เยอะมากขึ้น แบบนี้มั้ยคะ
เราเป็นผู้หญิงโตมาจากครอบครัวปกติ ไม่พูดหยาบกันทั้งบ้านอยู่แล้ว 
พ่อแม่ไม่เคยพูดหยาบ หรือไม่สุภาพกับใคร ยกเว้นมีอะไรให้เคืองใจก็พูดตามความเคืองแบบนี้
เวลาเราสอนลูก ก็บอกถ้าอยากให้ใครทำตัวแบบไหนกับเรา เราก็ปฏิบัติตัวแบบนั้นกับเค้า 
ถ้าอยากให้คนพูดดีด้วย เราก็ต้องพูดดีกับให้เกียรติคนอื่นก่อน แบบนี้

เจอเพื่อนในกลุ่มพูดไม่เพราะ เราก็พูดด้วยตามประสาเราไป เพื่อนก็พูดตามประสาเพื่อนไป ก็คบกันมาได้จนทุกวันนี้ หลายคนอยู่

ตอนนี้เห็นเยอะขึ้นอาจเป็นเพราะอิทธิพลของสื่อที่ปล่อยมากขึ้น เลยเข้าใจกันว่ามันคือคำพูดปกติไป เราคิดว่าอย่างนั้น
จริงๆก็ไม่ปกติหรอก ถ้าสังคมพูดคำหยาบขึ้น แปลว่าสังคมนั้นจริงๆก็เริ่มมีปัญหาเรื่องระบบการคิด และการรู้จักกาลเทศะแล้วล่ะค่ะ
comment62:ทำไมรู้สึกมู้นี้เหยียดเพศจัง...
comment63:เราเป็น ผญ เราพูด กู เมิง เฉพาะ เพื่อนที่สนิทมากจริงๆ โดยส่วนมากคือเพื่อนสมัยเรียน ทุกช่วง

กับ แฟน เราพูด ไพเราะ ไม่หยาบ
กับผู้ใหญ่ เราพูดไพเราะ ไม่หยาบ

อยู่ที่บุคคล ไม่ใช่เพศคะ
comment64:ไม่เคยพูด กู-มึ_ เลย
ตั้งแต่เรียนจนจบ ทำงาน
กับเพื่อนสนิท กับคนในครอบครัว 
กับแฟน ก็ไม่เคยพูด มันไม่ชิน 
แล้วก็ไม่อยากชินกับการพูดแบบนั้น
จริงๆมันควรไว้ใช้กับคนที่เราเกลียดมากกว่า
แต่กับคนที่เราเกลียด 
เราก็ไม่ได้ไปพูดกับเขาอยู่ดีนี่นา
แล้วก็ไม่ได้มองว่าคนพูด กู-มึ_ จะเป็นคนไม่ดีนะ
คิดซะว่ามันก็แค่คำ สรรพนาม คำนึงแค่นั้น
comment65:ปกติจะคุยแค่กับเพื่อนนะ แต่เรื่องต่อหน้าญาติผู้ใหญ่ก็ไม่พูดอยู่แล้ว แต่การที่คุยกับเพื่อน อาจจะบนโต๊ะอาหารอะไรก็ตามแต่ ถ้ามีผู้ใหญ่ที่ไม่รู้จักอยู่แถวนั้นก็ไม่แคร์นะคะ พูดกูปกติ จะเกรงใจก็ต่อเมื่อมีผู้ใหญ่ที่รู้จักอยู่เฉยๆ

แต่ถ้าเพื่อนไม่สนิทมากก็ไม่พูดนะ แล้วแต่คนเลยค่ะ จริงๆที่รร.ก็สอนให้พูดเพราะ แต่เพื่อนผชในห้องก็แทบไม่มีใครพูดเพราะเลยนะคะ 555

อีกอย่าง เรื่องคุยกับแฟน เราไม่เคยกูกับแฟนนะ เพื่อนเราก็ไม่เคยกัน จขกท.อาจจะไปเห็นสังคมอีกสังคมนึงก็ได้ ในละครทีวีก็พูดแบบนั้นมากขึ้นจากเดิม แต่เราก็ไม่ค่อยได้ดูหรอก

จริงๆเราว่าสังคมสมัยนี้ บางเรื่องมันน่าตกใจกว่าการพูดกูเยอะเลยนะคะ T T
comment66:มันไม่มีอะไรดีไปซะหมด บางคู่ที่เขาพูดกันก็เพราะเขารับกันได้ ผู้ชายที่พูดใส่แฟนก็มีไม่น้อย แต่ในละครอันนี้ไม่รู้ไม่ค่อยได้ดู

ถ้ามีลูกแล้ว มันก็มีข้อเสียนะ คนพูดกันแบบนี้บางทีทะเลาะกันอาจมีคำหยาบอื่นๆตามมา เพราะมันปกติของเขา
ลูกได้ยินก็จำ แต่ไม่ได้แปลว่าเด็กคนนั้นจะเข้าขั้นเลวร้ายหรือไปพูดกับครูที่รร. ผมว่าเด็กก็ต้องได้รับการสอนในระดับนึง
แม้มันอาจจะไม่ได้ดีมากมายอะไร และสุดท้ายก็อยู่ที่ตัวเด็กอีกส่วนนึง และหลายคู่ก็คงพยายามปรับบ้างแล้ว อยู่ที่จะได้แค่ไหน

อันนี้ผมพูดในมุมของคนที่ไม่คิดจะพูดกูกับแฟน และไม่ชอบให้ผู้หญิงพูดกับเราด้วย เราก็ต้องหาคนที่เขาเหมือนเรา
คือก็แค่ไม่ชอบพูด แต่ไม่ได้คิดว่าจะดีไปกว่าคู่ที่พูดกูใส่กัน ..ถ้าคนที่รับไม่ได้ก็จะมองว่าสิ่งนี้มันผิด
ซึ่งมันก็ไม่ได้เรียกว่าสิ่งดีแต่ไม่ใช่ว่าคนที่พูดจะแย่ไปซะหมด ถ้าเขาอยู่ในขอบเขตของเขา ผมว่าหลายคนรับได้
comment67:ผมว่าเขาก็ใช้กับคนที่สนิทบางคนเท่านั้นล่ะมั้ง
comment68:แล้วแต่คนมากๆครับ ถ้าใช้แค่กับหมู่เพื่อน มีกาลเทศะ อันนี้ก็ไม่เป็นไรนะ
comment69:หนักกว่ากูก็พูดค่ะ
แต่ก็พูดเฉพาะเพื่อนเท่านั้นแหละค่ะ
comment70:เราจะพูดไม่เพราะกับคนที่เราสนิทมาก ๆ 

แต่เราจะพูดเพราะมาก ๆ กับคนที่เราเกลียดค่ะ
comment71:แล้วแต่สังคมค่ะ

จนกระทั่งถึง ม.ปลาย เราไม่เคยใช้คำว่า-กูเลย เพื่อนเราก็ไม่มีคนใช้ เพื่อนไม่สนิทเรียกคุณด้วยซ้ำ (โรงเรียนสอนมาแบบนี้ตั้งแต่ประถมเลยติดค่ะ) 

เข้ามหา’ลัยเดือนแรก culture shock มาก เด็กกรุงเทพฯ พูดกู-กันเป็นปกติมากๆ จนบางครั้งเราก็มีติดเรียกเพื่อนว่า มัน บ้าง (ปกติที่บ้านไม่ให้เรียกแทนคนอื่นว่ามันค่ะ ถ้าใช้จะโดนว่าเลย) 
ส่วนกู-นี่คือฟังได้ค่ะ เพื่อนใช้เรียกเรา เราก็เฉยๆ รับได้ ไม่ได้อะไร แต่เราก็ไม่ใช้กับเพื่อนนะคะ ไม่ถนัดปาก 
แต่เหนือกู- เราว่าที่เรารับไม่ได้สารพัดไอ้...มากกว่าค่ะ เคยเจอเด็กนักเรียนบางคนสถบเป็นคำหยาบทุก 3 คำ ระคายหูมาก
comment72:เราเคยถามคนที่ชอบพูด-กูบ่อยๆ จนติดปากเขาบอกไว้ว่า มันจะกลายเป็นคำหยาบก็ต่อเมื่อออกจากเจตนาให้เป็นคำหยาบ  แต่ส่วนตัวไม่ชอบ มันไม่น่าฟัง
comment73:มันเคยมีบรรทัดฐานสังคมห้ามเฉพาะผู้หญิงพูดด้วยเหรอคะ  เอามาจากไหนอ่ะ  เหยียดเพศนี่ ผู้ชายก็เห็นพูดคำพวกนี้ กับเพื่อน กับลูกน้องเยอะแยะไป ทำไมคุณไม่สงสัยล่ะ ผู้ชายพูดไม่ผิดผู้หญิงพูดบ้างผิดเหรอ  การพูดจาเราต้องรู้ค่ะ ว่าเราพูดอยู่กับใคร ต้องมีกาลเทศะ  ถ้าเค้าพูดอยู่กับกลุ่มเพื่อนสนิทเค้า เราก็ไม่จำเป็นต้องสงสัยหรือไปเดือดร้อนเนอะ  คนที่เค้าไม่พูด ก หรือ ม ไม่ได้แปลว่าเค้าจะไม่เป็นคนหยาบคาย มันมีคำด่าอย่างอื่นๆ หยาบๆเป็นร้อยค่ะ
comment74:เพราะความเคยชินนี่ละครับ ถึงคุยกับเพื่อนก็ไม่ควรพูดครับ รวมถึงการพิมพ์โต้ตอบกันด้วย เหมือนเป็นการไม่ให้เกียรติกัน 
ผมมีหลานสาวอยู่ที่บ้าน5ขวบ แต่เหมือนจะติดการพูดมาจากเพื่อนของหลานที่โรงเรียนแล้ว พูดกับผู้ใหญ่ก็พูดห้วนๆไม่มีหางเสียง
comment75:ใช้ถูกที่ ถูกเวลา ถูกบุคคล ไม่ดังจนเกินไป ก็ไม่มีปัญหาครับ
comment76:ผมได้ยินผู้หญิงพูด อูๆอึงๆ กันมาเป็นสหัสวรรศแล้ว
comment77:ขึ้นกับสังคมและการสั่งสอน เราไม่พูดนะ ครูสอนตั้งแต่เด็กว่าไม่สุภาพ เลยไม่คิดจะพูด
เพื่อนเราบางคนก็พูด แต่ส่วนใหญ่ก็ไม่พูด ขึ้นกับนิสัยส่วนตัวแต่ละคน แต่เขาจะไม่พูดกับเราเพราะรู้ว่าเราไม่ชอบ
พ่อแม่เราก็พูดนะ แต่เราไม่พูด และรู้สึกแย่ทุกครั้งที่พ่อแม่พูดคำนี้กับเรา
สรุป ถ้าจะถามว่ามันเป็นเรื่องธรรมดาไปแล้วหรอ? 
คงต้องตอบว่าแล้วแต่คนมอง คนที่เขาพูดเป็นปกติก็คิดว่าปกติ ส่วนกลุ่มสังคมที่ไม่พูดก็คือไม่พูด
comment78:ขึ้นกับสังคม การศึกษา และการสั่งสอนของครอบครัวค่ะ

ส่วนตัวไม่พูดทั้งกรูเมิงและคำหยาบ ขณะที่ น้องสาวพูดกรูเมิงกับเพื่อนๆ บ้าง ทั้งที่พ่อแม่สั่งสอนเหมือนกัน การศึกษาเท่ากัน แต่สังคมไม่เหมือนกัน ก็พูดจาต่างกันได้ 

เรามองว่า ไม่เพราะ ไม่น่ารัก น้องสาวมองว่าเฉยๆ เพราะใช้กับเพื่อนๆ ... ดังนั้น มันคงมีหลายๆ อย่างประกอบกัน รวมถึงเจนที่ต่างกันด้วยค่ะ
comment79:เราเกิดและเติบโตในครอบครัวที่พูดคำสรรพนามพวกนี้แทนตัว
ไม่ว่าจะเป็น พ่อ แม่ ญาติผู้ใหญ่(บางคน) แต่เราถูกสอนจากคนเหล่านี้ว่า ห้ามพูดแบบพวกเขา
เข้าโรงเรียนตั้งแต่อนุบาล ก็มีคุณครูคอยสอน แต่เด็กนักเรียนก็ต่างครอบครัว สภาพแวดล้อมและที่มา จึงไม่พ้นคำเหล่านี้
จำความได้จนถึงชั้นประถม 2 ไม่เคยพูดสรรพนามพวกนี้เลย ทั้งที่เพื่อนๆก็พูด พ่อแม่ ญาติผู้ใหญ่ก็พูด บางทีก็มีส่ำสัตว์ปนๆมา
เคยลองและพยายาม จะพูดแบบพวกเขา สุดท้ายมันก็พูดไม่ได้ ไม่คุ้นปาก แม้คนรอบตัวจะใช้กัน

กระทั่งโต ถามว่าเคยมีคำพวกนี้หลุดจากปากมั้ย ก็มี แต่เป็นอรรถรสของการเล่าเรื่อง ที่ยกคำพูดของคนอื่นมาเล่าต่อ
กับเพื่อน ต่อให้สนิทแค่ไหนก็ไม่เคยใช้คำพวกนี้เรียกเพื่อน อย่างมาก ก็แก-ข้า แล้วก็เลิก เป็นเธอ - เรา หรือชื่อเจ้าตัว
พอเราไม่พูด อีกฝ่ายเขาก็ไม่ใช้กับเรา ส่วนเขาจะใช้กับใคร นั่นเรื่องของเขา

มันอยู่ที่การวางตัว การพูดจา ของตัวเองมากกว่า
ถ้าได้ยินแล้วระคายหู เราก็เลี่ยงๆ หรือเฉยเสีย แค่ทำให้เขารู้ว่า อย่ามาใช้กับเราก็พอ
คงไปบอกให้เขาเลิกพูดไม่ได้หรอก ไม่ใช่ธุระกงการของเรา
comment80:ถ้าคิดว่าเท่ก็ทำไป
แต่มันสร้างด้านลบของตัวเองให้คนอื่นเห็น
comment81:ญ = แก-ฉัน ,ชั้น-เธอ
ช =  กู-มึ*,ผม-คุณ
comment82:เราเป็นผู้หญิงแต่ก็ไม่ได้พูด กู-นะ เล่นเกมหัวร้อนก็ไม่เคยพิมพ์ด่า กู-

ที่บ้านสอนว่าอย่าพูดคำหยาบมันไม่ดี ไม่สุภาพ พ่อแม่ก็ไม่ค่อยพูดกูให้ได้ยิน 
เว้นแต่ท่านอารมณ์เสียโมโหมากแต่นานน้านนนนนนนนนนนนนถึงได้ยินพ่อแม่สบถ หรือแม่โมโหหลุดเรียกเรา  ก็แอบสะดุ้งตกใจเล็กน้อย

เมื่อก่อนเวลาพูดกับเพื่อนมากสุดแค่พูด แก-เค้า
แต่เดี๋ยวนี้เปลี่ยนมาใช้ เรียกชื่อเพื่อน-และแทนตัวเองว่าเค้า หรือ เธอ-ชั้น แทน

เวลาไปกับกลุ่มเพื่อนที่เขาพูด กู- เขารู้ว่าเราไม่พูดกู-เขาจะเลี่ยงไม่พูด กู- กับเรา
ถ้าเพื่อนพูด กู-แทนตัวเราก็พอรับได้อยู่นะ

แต่ถ้าหยาบคายตลอดเวลา พูดอีเหี้ อีสัสส อีด-ก ออกมาได้แบบไม่ระอาย เราก็ขอบ๊ายยยยยย

#คนหยาบคายไม่ได้แปลว่าเป็นคนตรงจริงใจนะคะ
comment83:เห็นอยู่ทั่วไปคะ แต่ส่วนตัวไม่เคยพูด ที่บ้านไม่มีใครพูดหยาบ พ่อแม่ให้พูดมีหางเสียงทุกคำคะ
เพื่อนๆ บางคนในกลุ่มก็มีบางที่ติดกู แต่จะไม่เคยนำมาพูดกูกับตัวเองคะ 

เคยมีบางที่ชาวบ้าน ติดเรียกไม่เพราะ แต่ตัวเองจะคิดว่า ฉันจะพูดเพราะๆเพื่อให้เขาละอายใจ
สุดท้ายก็ได้ผล 

ชอบดูละคร แต่ถ้ารายการไหน ละครเรื่องไหนพูดหยาบ มากเกินไป ก็จะไม่ดู 
จิตใจคนเหมือนกระดาษซับอยู่ใกล้สิ่งใดก็จะซับสิ่งนั่น อยู่ใกล้คนพูดไม่เพราะมากๆ ก็จะติดคำพวกนี้มาใช้คะ
comment84:ไม่รู้ครับ แต่ก็เป็นไปได้ตามจขกทว่ามั้งนะ
 จากปสก ผู้หญิงหลายคนที่ผมเคยเจอ ตอนเจอกันพูดซะน่ารัก พอแอบได้ยินลับหลัง หยาบบางทีจนแบบเห้ย ขนาดนี้เลยหรอ 555

ส่วนตัวผมไม่พูดและไม่ชอบคนพูดด้วย แต่ก็ไม่เท่าไหร่ถ้าเค้าพูดกับคนสนิทๆกันไรงี้  (ถ้าแค่ กูๆๆ พูดได้พูดไปเราไม่พูดหยาบด้วยแค่นั้น มากกว่านี้คงเดินหนี )

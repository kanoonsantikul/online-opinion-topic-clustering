title:มีประเทศไหนในโลก ที่ขายน้ำเปล่า ในร้านอาหาร เหมือนประเทศไทยบ้าง
comment:คือสงสัยมานานแล้ว แล้วขายแพงเหมือนเป็นรายได้อีกทางของร้านเลยนะ น้ำเปล่าขวดละ15บาท น้ำแข็งกระป๋อง20-30 กินไม่ถึงครึ่งนึงละลายหมดแระ
comment1:เวลาผมไปกินข้าวตามร้านอาหารไม่เคยสั่งน้ำเปล่าเลย...
comment1-1:ผมจะปล่อยให้น้ำเเข็งละลายเเล้วค่อยดื่ม?
comment2:เขาก็ไม่ได้บังคับให้ซื้อ..
comment2-1:มันจำเป็นต้องกินนะบางที ยิ่งอาหารไทยรสชาติเผ็ดๆ เหมือนมัดมือชกเลยแหละ
comment2-2:ถึงจะไม่บังคับ  แต่บางร้านไม่มีน้ำฟรีให้นะ
comment2-3:สงสัยขาดน้ำ เลยคิดแบบนี้....
comment2-4:ชื่นชมคุณครับ  คุณเป็นคประหยัดมาก ทำกับข้าวกินเองที่บ้านตลอด

ไม่เคยกินข้าวนอกบ้านเลย ....
comment2-5:เราโดนบังคับนะ(ออกแนวมัดมือชก) แถวไชน่าทาว มีร้านผัดไท ลุงแกเสริฟน้ำแข็งพร้อมชามาให้ เราก็นึกว่าเซอวิชกัน
พอคิดตัง คิดแก้วละ3บาท พอเรางง มีการมาบอกว่า ถ้าไม่อยากเสียค่าน้ำ แล้วจะกินทำไมล่ะ เอ้า!! แบบนี้ก็ได้หรอ...
comment2-6:ไปนั่งในร้าน
แล้วทางร้านมีแต่น้ำแข็งเปล่ามา
จะรอให้น้ำแข็งเปล่าละลาย ให้รอกินไหมครับ
คิดบ้างครับ
comment2-7:พูดถึงน้ำฟรี เค้ามีให้ก็ดีเเล้วค่ะ ร้านไหนไม่มีก็ไปว่าเค้าไม่ได้ ซื้อที่เซเว่นเเล้วถือเข้าไปค่ะ ไม่ก็ถ้าอยากประหยัด ก็กรอกไปจากบ้านค่ะ
comment2-8:คือ จะดิ้นกันทำไม เขาพูดผิดตรงไหน ว่า.. เขาก็ไม่ได้บังคับให้ซื้อ
มาตราฐานน้ำฟรีก็ดี น้ำไม่ฟรีจะดีกว่า เจอร้านฟรีกลิ่นน้ำกับรสชาติ.....ไม่ไหวกินไม่ได้แบบนี้ผมซื้อกินดีกว่า
อีกอย่างต้องดูด้วยว่าร้านเกรดไหน ไปร้านหรูๆก็คงไม่มีน้ำฟรีให้กิน เผลอๆน้ำขวดแบรนด์ของร้านเองอีก

ผมคิดว่า 90% ร้านตามสั่งมีน้ำฟรีให้กิน ไม่น่าหายากเดือดร้อนขนาดต้องตั้งกระทู้

"น้ำเปล่าขวดละ15บาท น้ำแข็งกระป๋อง 20-30" คงไม่ใช่ร้านอาหารตามสั่งธรรมดา

ปล. ไปละด่าได้ ไม่กลับมาดูแล้ว
comment2-9:ไม่บังคับให้ซื้อ แต่บังคับห้ามนำจากนอกร้านมาดื่มในร้าน แล้วไง?
comment2-10:ร้านก๋วยเตี๋ยวร้านนึงแถวรังสิต ผมไปกินแล้วบอกไม่เอาน้ำ พนักงานไม่ว่าอะไร แต่เจ้าของร้านมองเลยครับ
comment2-11:แหม บางร้านนี่ยกมาวางให้เราเสร็จสรรพเลยนะคะ
comment3:อยากรู้เหมือนกัน
อีกเรื่อง คืออาหารแพงแต่จานเล็กจานเดียวไม่อิ่ม
comment4:จะว่าไปผมก็เจอแต่ประเทศไทยนะที่ขายน้ำเปล่าในร้านอาหาร  แต่คิดไปคิดมา น้ำเปล่าบ้านเราน่าจะถูกที่สุดในโลกแล้วครับ
comment4-1:เห็นด้วย ไปยุโรปครั้งแรก เรากับเพื่อนอยากประหยัดค่าน้ำเลยเลือกสั่งน้ำเปล่ามา 1 ขวด (ไม่เกิน 1 ลิตร) พอคิดตังค์ น้ำขวดนั้นราคาประมาณ 200 บาท จ่ายตังค์เสร็จคิดว่า รู้งี้สั่งน้ำอื่นดีกว่า ราคาถูกกว่าด้วย
comment4-2:ประเทศอื่น อีกน้ำฟรีเหรอครับ
แล้ว 4-1 จ่ายทำไมตั้ง 200
comment4-3:4-2 เดี๋ยวๆ เค้าบอกถูกกว่าไม่ได้บอกว่าฟรี
comment5:เคยอยู่ออสและเคยไปเที่ยวอเมริกาน้ำเปล่าฟรีเพราะเป็นน้ำก๊อกพนักงานจะเสริฟให้ ส่วนน้ำซื้อจะเป็นน้ำแร่และSparkling water อย่างหลังนี้เราโคตรไม่ชอบเลย ดื่มแล้วไม่สดชื่นเหมือนไม่ได้ดื่มน้ำรสชาติแปลกๆด้วย
comment5-1:งืมๆ ดีนะที่น้ำเปล่าเมืองไทยไม่ใช่น้ำก๊อก
comment5-2:ตอนอยู่ที่นั้นตื่นเช้ามาหิวน้ำก็ลุกเข้าห้องน้ำเปิดกินน้ำจากซิงค์น้ำหน้ากระจกนั้นแหละง่ายดี บางทีก็ซิงค์ล้างจาน 55
comment5-3:น้ำก๊อกครับ 
แต่เป็นน้ำกรอง เครื่องกรองต้องได้มาตราฐาน ต้องเปลี่ยนไส้กรองตามกำหนด

ปล. เมกา
comment5-4:5-1 น้ำเปล่าเมืองไทยก็น้ำก๊อกค่ะ เอามาผลิตกันก็น้ำประปาทั้งนั้น (ยกเว้นน้ำแร่)
comment6:ไปมาเก๊า น้ำเปล่าก็ขาย ไม่มีให้ฟรีเหมือนประเทศไทย ซักร้าน
comment6-1:ผมเคยไปกินร้านบะหมี่ร้านนึงแถวๆทางไปซาก ไม่มีน้ำปล่าวให้แต่ให้น้ำส้มกล่องนึงครับ ราคาไม่แพงด้วย ซื้อใส่ถุงเขาก็ให้ทุกคน
comment6-2:น้ำเปล่าไม่ฟรี แต่น้ำชา น้ำร้อนฟรีทุกร้านน่ะครับ
comment6-3:น้ำเปล่าในสนามบินมาเก๊าราคาเท่าโค้กอ่ะ
comment6-4:เต้าเสิร์ฟแต่น้ำชา  ทุกร้านเลย
comment7:เพิ่งซื้อกิน น้ำเปล่ายี่ห้อเนสเลย์ ขวดลิตรกว่ารูปร่างเหมือนที่ขายในไทยทุกอย่างราคาขวดละร้อยบาท ที่กรุงลอนดอนประเทศอังกฤษ ส่วนในร้านอาหารแบบนั่งทานที่อังกฤษ จะขายน้ำแร่ ราคาหลักร้อยต่อแก้วเหมือนกันครับ สมัยก่อนร้านถูกๆอยากกินน้ำเขาให้แก้วเปล่านะเราเอามาเติมน้ำเองจากก๊อกในร้าน พวกร้านจีน แต่หลังๆมานี่ขายหมดครับราคาแพงมากด้วย
comment7-1:แพงชิบ
comment8:ความคิดเห็นนี้ถูกลบเนื่องจาก มีเนื้อหาเสนอซื้อ - ขายสินค้าหรือบริการ โฆษณา ประชาสัมพันธ์ ในที่ที่มิได้จัดไว้ให้

ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment9:ที่เวนิส ในอิตาลีค่ะ น้ำจืด(น้ำเปล่า)บางยี่ห้อแพงกว่าไวน์แก้วหนึ่งอีกค่ะ
comment9-1:เราเจอที่สเปน ไวน์ขวดนึงราคาถูกกว่าน้ำเปล่า1.5ลิตรอีก...แทบจะซื้อมาอาบ
comment10:ประเทศค้าน้ำมันครับ
comment11:เพราะน้ำก๊อกไทยนำมาดื่มเลยไม่ได้ สำหรับบางคนต่อให้กรองมาแล้ว ก็ยังไม่ชอบ ร้านเลยมีน้ำแบบขวดมาขาย ถ้าร้านข้างทางก็อาจมีทั้งน้ำแบบขวดขายและน้ำในกระติกแบบบริการตัวเองฟรี

ต่างประเทศ น้ำเปล่าที่ฟรีคือมาจากก๊อกค่ะ อาจผ่านเครื่องทำความเย็น แต่ถ้าสั่งน้ำขวดก็เสียเงินแพงเหมือนกันขวดละ2-3เหรียญ (ถ้าไปซื้อแบบแพ๊กที่ห้าง 3เหรียญนี่ได้มา24ขวด)
comment11-1:ที่ไหนครับ 3 เหรียญ 24 ขวด
comment11-2:ที่ CVS (เราอยู่แอลเอ) ขายอยู่ตอนนี้ แพ็คละ 24 ขวด ราคา $2.44 ค่ะ
comment11-3:ปกติเราซื้อsafeway 24ขวด 1.77$ หรือแล้วแต่โปรโมชั่นแต่ไม่แพงกว่า3
Walmartราคาต่ำกว่า3$ก็หาไม่ยากนะ แต่ถ้าจะเอาแบบแบรนด์ก็ค่อย3-5$ เช่น น้ำดื่มเนสท์เล่ 35ขวด 3.98$ Dasani, Arrowhead แพ็ก24ขวดก็ต่ำกว่า5ค่ะ
comment12:ทุกประเทศที่เคยไปมา ถ้าน้ำขวดก็คิดเงินหมดละ
comment13:ไม่ว่าประเทศไหน ร้านค้าเขาก็ต้องหารายได้เข้าร้านเป็นเรื่องธรรมดา เขามีค่าต้นทุน มีค่าใช้จ่ายต่างๆ 
โดยเฉพาะร้านอาหารที่ค่าเช่าที่แพงๆ หายากที่จะมีบริการน้ำดื่มฟรี สมัยนี้เป็นยุคทุนนิยม 
ไม่มีใครได้อะไรมาฟรีๆ ทุกอย่างสามารถเป็นเงินเป็นทองได้หมด 

ถ้าคุณไม่อยากสั่งในร้าน ก็พกน้ำขวดใส่กระเป๋าไปเอง สมัยนี้น้ำขวดจิ๋วๆ พกสะดวกมีขายทั่วไป 
แต่ห้ามดื่มในร้าน ออกไปดื่มนอกร้านเขา หรือ ไปหาอย่างอื่นดื่มหลังจากออกจากร้านไปแล้ว 

สมัยนี้ไม่ว่าประเทศไหน น้ำดื่มฟรี หายาก และ ถ้ามีของฟรีก็มักจะเป็นน้ำจากก็อก 
เขาจะใส่เหยือกเอาไว้ หรือ ใส่ขวดเก๋ๆ อาจจะมีมะนาวฝาน หรือ ใบสะระแหน่ ส้ม
สตรอวแบร์รี่ ใส่แช่อยู่ในน้ำให้ด้วย 

หรือ ถ้าแบบบ้านๆ หน่อย ก็มีน้ำใส่กระติก ใส่คูลเล่อร์ ใส่โอ่งดินเผาตั้งเอาไว้ มีถ้วยให้จ้วงตักเอง
แต่สมัยนี้หายากมาก (และไม่ถูกหลักอนามัย) 

ร้านอาหารสมัยนี้ ไม่ว่าประเทศไหน ส่วนใหญ่ ต้องซื้อน้ำดื่มทั้งนั้น ไม่มีของฟรี 
หลายๆ ร้านมีน้ำดื่มที่เป็นยี่ห้อของร้านตัวเอง ที่สั่งทำฉลากพิเศษ 

หลายๆ ร้าน หลายๆ โรงแรมถ้าจะให้ยิ่งหรู จะต้องมีน้ำแร่นำเข้าแบบบรรจุมาในขวดแก้วหนาๆ หรือ ขวดพลาสติกใส
คุณภาพดีขวดสวยๆ ด้วย ส่วนใหญ่เป็นน้ำดื่มนำเข้าจากอิตาลี่ จากสก็อตต์แลนด์ หรือ จากฟิจิ




ที่เอธิโอเปีย บนเครื่องบินภายในประเทศ เสิร์ฟน้ำเปล่านำเข้าจาก ปท ไทย 
มีภาษาไทยบนขวดตัวเบ้อเร่อ
comment13-1:ผมเคยเจอน้ำเปล่าฟรี มีฝาน เศษผักชีฟรีในแก้วครับ บางทีก็เจอต้นหอม
comment14:ต้องฟรีเนอะ 
อเมริกา ( นิวยอร์ค ซานฟานฯ แอลเอ ฟลอริด้า ลาสเวกัส ) น้ำฟรีครับ เข้าร้านอาหาร ขอน้ำฟรีได้
ยุโรปฟรีหมดทุกประเทศ ไปกินอาหารขอน้ำเย็นใส่น้ำแข็งได้เลย
ญี่ปุ่น เกาหลีใต้ จีน ฮ่องกง ไต้หวัน มาเก๊า นี่ก็ฟรี เข้าร้านอาหาร ขอน้ำเปล่าฟรีได้
สิงค์โปร์ มาเลเซีย นี่ก็ฟรี เข้าร้านอาหาร ขอน้ำฟรีได้
ลาว เขมร พม่า เวียดนาม ไม่รู้
ตะวันออกกลาง แอฟริกา ไม่รู้
ประเทศไทยนี่แย่จริงๆ ขายน้ำเปล่าได้ยังไง
อ่านแล้ว สบายใจขึ้นมั๊ยครัช
comment14-1:
comment14-2:ฟรีนี่คือน้ำก๊อกค่ะ ยุโรปรินจากก๊อกเลย
comment14-3:เวียดนามก็ฟรี
comment14-4:ยุโรปไม่ฟรีนะ ถ้าขอน้ำก๊อกบางร้านที่สวิสคิด 50 รับเพ่นค่ะ ..ไม่มีน้ำแข็งเพราะน้ำมันเย็นอยู่แล้ว 

ไปมาหลายประเทศทั้งเอเซีย ยุโรป พอเข้าร้านอาหารบริกรเขาก็ถามแล้วว่าดื่มน้ำอะไร และเพื่อความสะอาดและสุขภาพของตัวเองจึงสั่งน้ำดื่มจากขวดตลอด ...คนเราถ้าเข้าร้านกินอาหารได้นี่ไม่น่าต้องมานั่งคิดประหยัดกับอีแค่น้ำขวดเดียวหรอก

รู้จักประหยัดน่ะดี แต่ควรดูด้วยว่ามันจะกลายเป็นแบบเสียน้อยเสียยากเสียมากเสียง่ายหรือเปล่า ..ควรคิดถึงข้อนี้ด้วยค่ะ
comment14-5:เหมือน จขกท อยากได้เม้นแบบนี้จริงๆแหละ
comment14-6:ความเห็นที่14-4คะ 
เราว่าจขคห.14 เค้าคงประชดน่ะค่ะ ที่ว่าที่นั่นก็ฟรีที่นี่ก็ฟรี...
เพราะจขกท. ดูจะตั้งกระทู้มาเพื่อเหน็บแนมประเทศไทยแล้วอ้างประเทศอื่น
comment14-7:ไต้หวันเหมือนเมืองไทยครับ ถ้าฟรีคือชาดำใส่นํ้าตาล นั้าเปล่าฟรีมีแค่บางร้าน ร้านส่วนมากจะไม่ขายนํ้า เข้าไปสั่งๆแต่อาหารออกมากินนํ้าข้างนอกคือเรื่องปกติไม่มียัดเยียดขายนํ้า แต่ยืนยันว่าไม่ฟรีและไม่นิยมกินนํ้าเปล่ากันด้วย
comment14-8:ยุโรปที่ไหนฟรีครับ ร้านอาหารส่วนมาก คิดตังทั้งนั้น บ้านเราโชคดีแล้วครับ น้ำเปล่าถูก ต่างประเทศนี่ขวดเป็นร้อย นอล์เวย์นี่ ขวดนึงสองร้อย
comment14-9:เจ้าของเม้นท์นี้ เค้าประชด จขกทค่ะ (บอกไว้ เผื่อบางคนไม่รู้เน๊อะ)
comment14-10:แบบนี้แหละ ที่ จขกท อยากได้
comment14-11:ประชดโว๊ย
comment15:ทุกประเทศที่เคยไปถ้าน้ำเป็นขวดก็ขายหมด ไม่เคยเจอน้ำขวดฟรีสักประเทศ แต่มันจะเป็นน้ำแร่ ราคาก็แพงมาก ขวดละ50-60บาท เป็นอย่างน้อย

เราว่าราคาน้ำเปล่าแบบขวดที่ไทยถูกมากกก
แต่ต่างประเทศบางทีน้ำก๊อกดื่มได้ แบบนั้นก็ดี
comment16:สิงค์โปร น้ำเปล่าแพงกว่า น้ำอัดลม อีก
comment16-1:ใช่ครับ
comment17:ไปมาไม่กี่ประเทศนะ แต่เท่าที่ไปคือ น้ำขวด = ขาย น้ำฟรี = น้ำก๊อก แล้วประเทศไทยไม่กินน้ำก๊อกไง
สิงค์โปร์เอเวียงแพงกว่าน้ำเปล่าธรรมดานิ้ดเดียว กินเอเวียงสิ น้ำก๊อกรสแปลกๆอีกตะหากเลยต้องยอมซื้อ
ญี่ปุ่นน้ำก๊อกกินได้ น้ำเปล่าแพงกว่าน้ำอัดลม ตามร้านอาหารส่วนใหญ่น้ำ(ก๊อก)ฟรี บางร้านใจดีก็น้ำชาฟรี
จีน น้ำชาฟรี น้ำเปล่าขวดต้องซื้อ
นิวซีแลนด์น้ำก๊อกกินได้ น้ำเปล่าราคาพอกับโค้ก
ที่อื่นน้ำเปล่า 1 ขวดราคาแทบจะกินข้าวได้ 1 จาน บ้านเรา น้ำ 2 ขวด = ข้าว 1 จาน
comment17-1:ประเทศไทยนี่น้ำเปล่าขวดละร้อยบาทเลยหรือ ถึงเท่ากับข้าวตั้งสองจาน
comment17-2:ออสเตรเลีย น้ำเปล่าขวดนึงตกเฉลี่ย 3-4 เหรียญครับ 
ยกเว้นว่าจะไปเจอ supermarket ขายแบบลดราคา อาจจะเจอราคา 0.99 เหรียญ
comment17-3:17-1 อ้อ ขอโทษ พิมพ์ผิด ต้องข้าว 1 จานน้ำ2ขวด 
แต่ขวดละร้อยก็เจอมาเเล้วนะ แต่นั่นมันในโรงแรม
comment18:น้ำดื่มขวดก็ขายกันแทบทุกประเทศแหละครับ แต่ตปท.อาจจะหาน้ำเปล่าเพียวๆยากหน่อย ถ้าขายก็เป็นน้ำแร่ไปเลย

น้ำฟรีในร้านอาหารที่ตปท.คือ Tap water (น้ำก๊อก)
ดื่มไปนี่กลิ่นคลอรีนเต็ฒปากเต็มคำครับ
comment18-1:น้ำก๊อกใส่เลมอนซีกลงไปรสชาดก็ดีขึ้นนะคะ
comment19:อยู่ไทยคงดีสุดละเฮ้ย
comment20:น้ำแข็งกระป๋องละ 20-30 บาท  นั่งกินในผับเรอะ  ทำไมมันแพงขนาดนั้น  ตามร้านอาหารทั่วไปเคยเจอแต่กระป๋องละสิบบาท
comment20-1:เดี๋ยวนี้ร้านอาหารทั่วไปก็ 20-30 แล้วแหละครับ

เข้าผับนี่ 60-100 ครับ
comment20-2:หว่า  แพงมากๆ  ดีที่ใช้ชีวิตอยู่บ้านนอก
comment20-3:ไปกินร้านลาบข้างถนน ก็โดน30ครับ
แถวพระโขนง
comment21:ต้องถามกลับว่า 

มีประเทศไหนในโลกบ้าง ที่ให้น้ำขวดฟรีแก่ลูกค้า
comment21-1:เขาไม่ได้จะเอาฟรี  เขาหมายถึงไม่มีน้ำใส่ถังฟรีให้ ซึ่งสมัยก่อนมันเป็นอย่างนั้น
comment21-2:อันนั้นพอจะเข้าใจแล้วครับ 

แต่เห็น จขกท เค้ายกตัวอย่างเรื่องน้ำขวดๆล่ะ 15 บาทมาประกบกับหัวกระทู้
หลายๆคนเค้าก็คงเข้าใจคล้ายๆกัน ดูได้จากหลายๆคำตอบ
comment22:อิตาลีค่ะ ไปช่วงหน้าร้อน มันร้อนมาาาาาก
กินกลางวันที่ร้านจีน ก็เสริฟแต่ชาร้อน(ฟรี) และมีน้ำเย็นๆ มาเหยือก(ประมาณ 1.25 ลิตร)
ทุกคนก็เทแต่น้ำขวด(น้ำปกติแต่มันเย็นจากท่อ อากาศร้อนแต่น้ำเย็นค่ะ) พอหมดขวดขอใหม่
ร้านเก็บ 2 ยูโรค่ะ ตอนนั้นยูโรเกือบ 50 บาท ต้องยอมจ่าย 
เขาก็ไปรองจากก๊อกให้แร่ะค่ะ สั่งเพิ่มไป 2 ขวด ก็เกือบสองร้อยบาท
comment23:เขาถามดีๆบางคนก็ตอบอย่างกับว่าชาติที่แล้วเป็นไก่
comment23-1:จริงครับ 555
comment23-2:สังคัมคุณตะพาบครับ
comment23-3:จริงสุดๆ โอ๊ยยย ชอบความเห็นนี้
comment24:น่าจะทุกประเทศบนโลกใบนี้นะ ถ้าคุณสั่งน้ำเปล่าที่เป็นขวดมาก็ต้องเสียเงิน แต่ถ้าเป็นน้ำเปล่าแบบน้ำก็อกก็ฟรี
comment25:ถ้าเข้าร้านอาหาร ตปท ไม่สั่งน้ำเปล่าเลย  แพงระเบิดมาก  กินเบียร์เลยดีกว่า แก้วนึง 450 cc 2-3 Euro  น้ำเปล่ากินน้ำก๊อกเอา รองใส่ขวดถ้าออกไปเที่ยว
comment26:ตั้งกระทู้ว่า ประเทศไหนในโลกขายน้ำเปล่าให้ลูกค้า หลายคนกลับคิดว่าผมจะให้ร้านแจกน้ำขวดฟรี เข้าใจประเด็นผิดนะ น้ำขวดใครจะมาแจกฟรี 
แต่น้ำดื่มน่ะเราเคยกินกันฟรีจนกระทั่งวันนึงบ.น้ำดื่มหัวใสมาทำน้ำขวดขายแล้วสอนร้านอาหารให้เอาน้ำดื่มฟรีออกจากร้าน หลายร้านยังมีให้เลือก แต่ส่วนมากไม่เหลือแล้ว
comment26-1:เพราะคนใส่ใจความสะอาดด้วยมังครับสมัยก่อน น้ำดื่มฟรีตามร้านเราไม่รู้ว่าผ่านมือมาอย่างไร ตอนนี้คนรู้ว่าโรคนี่ติดต่อทางน้ำลาย ทางน้ำคัดหลั่งได้เราไม่รู้ว่าตอนบริกรเขากรอกใส่เหยือกใส่แก้ว จะจามรด สั่งน้ำมูก ดูดนิ้ว แคะจมูกมาบ้างไหม อันนี้ผมว่าเพราะความรู้เรื่องสาธารณะสุขของชาวบ้านเจริญขึ้นมากกว่า ครับ อย่างไวรัสตับอักเสบ ไข้หวัด คออักเสบ โรคมือเท้าปาก ลองดูลิงค์นะครับ 10 โรคเสี่ยงติดต่อทางน้ำลาย https://health.kapook.com/view166231.html
comment26-2:มันไม่ใช่เรื่องหัวใส แต่เป็นเรื่องที่ร้านค้าต้องปรับตัว
เพราะบางคนไม่เข้าร้านนั้นอีกเลยนะ ถ้าไม่มีน้ำขวดขาย
หลายคนเค้าระวังเรื่องสุขภาพอนามัย

ตอนนี้ส่วนใหญ่ต่อให้มีแบบฟรีให้ดื่ม คนก็ระวังกันเรื่องความสะอาด
ส่วนมากก็สั่งน้ำขวดกัน มากกว่าที่จะไปกินน้ำฟรี เพราะน้ำไทยคิดว่า
คนส่วนใหญ่ยังฝังใจว่าไม่สะอาดเหมือนเมืองนอก หรือน้ำขวด

ปล.แต่ถ้ามีให้เลือกแบบฟรี ผมก็กินฟรีนะ ผมงก
comment26-3:เอาจริงๆนะเด๋วนี้เราไม่ค่อยกล้ากินน้ำฟรีที่ให้ที่ร้านแล้วอะ ไหนจะแก้ว น้ำแข็ง น้ำก้อไม่รู้เอามาจากไหน เราเลยซื้อกินตลอดค่ะ
comment26-4:ในบ้านเรา บางร้านมีน้ำฟรีใส่กระติกหรือเหยือก แต่เราก็ไม่รู้ว่าหมดวันปิดร้านแล้วเค้าเทน้ำเก่าทิ้ง ล้างกระติกกันบ้างหรือเปล่า
ยิ่งพวกที่เป็นน้ำชานี่ ค้างมาเป็นสิบๆ วัน มีตัวอะไรหล่นลงไปตายมั่งรึป่าวก็ไม่รู้
comment26-5:ประเด็นที่ว่าน้ำดื่มฟรีในร้านอาหารบ้านเราไม่สะอาด มันควรแก้ที่ควบคุมให้ร้านอาหารมีน้ำที่สะอาดไว้บริการ ไม่ใช่แก้ด้วยการบังคับทางอ้อมให้ผู้บริโภคต้องซื้อน้ำดื่มกิน
comment26-6:ร้านอาหารในประเทศไทยมีเยอะมากกกกกกกกก ร้านในห้าง ร้านตามตึกแถว ร้านข้างถนน....ใครจะไปคอยตรวจไหว? ร้านในห้างยังไม่น่ากลัวเพราะยังมีห้างเจ้าของพื้นที่ควบคุมคุณภาพรักษาภาพพจน์ ร้านตึกแถวยังมีที่อยู่เป็นหลักเป็นแหล่งมีก๊อกมีท่อประปา แต่ร้านข้างทางที่ยึดฟุตบาทเอามาทำกิน ใบอนุญาตต่างๆไม่มี แล้วสงสัยไหมว่าเอาน้ำฟรีนี่มันมาจากแหล่งไหนบ้าง....
comment26-7:ขนาดไก่ทอดคุณลุงมีน้ำเหยือกให้ฟรี  
บางทีเปิดฝาเหยือกดูก็ต้องเอาไปคืนพนักงาน
อะไรก็ไม่รุหล่นอยู่ก้นเหยือก
เห็นบางสาขาทำเป็นก๊อกต่อจากเครื่องกรอง  ก็ดีนะ
comment27:ฮ่องกง น้ำทุกอย่างคิดเงินครับ อาจมีน้ำชาฟรี
มาเก๊า คิดเงินเหมือนฮ่องกง
ญี่ปุ่น เจอร้านชาบู จะน้ำเปล่า น้ำชา น้ำอัดลม เบียร์ แก้วละ 300 เยน ก็เจอได้อยุ่ ถ้าร้านราเมง สั่งน้ำเปล่า ก็คิดเงิน ฟรี แต่น้ำชา
เวียดนาม คิดเงินราคาไม่ต่างกับบ้านเรา
กัมพูชา คิดเงิน เจอขวดละ 1-2 us เท่าเบียร์ เลย
comment28:เคยตอบไว้ละ ขอก๊อปมา 

https://pantip.com/topic/36196368/comment2 

น้ำเปล่า ในเมืองนอกคือ tap water
ซึ่งก็คือน้ำก๊อกบ้านเรานี่แหล่ะ
ของเขาคงทำดี เปิดก๊อกเทใส่แก้วกินได้เลย

ถ้าอยากกินเป็นน้ำขวด
ต้องสั่ง mineral water
ถ้าไปใส่ water เฉยๆ
ก็จะได้น้ำก๊อก
comment29:ไปยุโรป ไม่ฟรีครับ เป็นขวดๆก็ต้องซื้อ
ยกเว้นว่าขอ Tap water คือน้ำก๊อก อันนี้ฟรี
เมืองไทยก็คิดว่าฟรีเหมือนกันครับ ขอแก้วเปล่าไปเติมน้ำก๊อกดื่ม
แต่ไม่ทำกันเอง แค่นี้ก็ฟรีแล้ว น้ำประปาดื้มได้ไงครับ อิอิ
comment30:สิงค์โปร์นี่แพงมาก น้ำจืดเค้าหายาก
comment31:จะว่ามัดมือ หรือขายพ่วงมันก็ใช่แหละครับ ยุคนี้แล้วนี่นะ  ยุคเก่ามันก็ค่อยหมดไป  ถ้าร้านไหนบริการน้ำฟรี ก็อาจทำให้ลูกค้าพิจารณาเข้าร้านมากขึ้นก็ได้  แต่ก็ขาดรายได้อีกส่วน  จะว่าไปมันก็มีจุดสมดุลย์ของมันในแต่ละแบบ
comment32:ถ้าเป็นน้ำฟรีที่เมืองนอก ส่วนใหญ่ตามที่หลายคนพูดคือ tap water คือมาจากก๊อกนี่แหละคับ
ถ้าเมืองไทย ไปรองมาจากก๊อกเสิร์ฟลูกค้า ลูกค้าจะกล้าดื่มมั้ย
comment33:น้ำเปล่าบรรจุขวด น้ำแร่ ไม่มีประเทศไหนให้ฟรีครับ

แต่ tap water เข้าให้ฟรี ขอเขาก็เดินไปเปิดก๊อกให้
comment34:ไม่เคยไปนอกประเทศเลยใช่มั้ย
บางประเทศขายน้ำเปล่าแพงกว่าเบียร์อีกค่ะ
comment34-1:เขาถามร้านอาหาร ร้านอาหารที่เมกาก็ไม่มีน้ำเปล่าขวด ๆ ขายนะ
comment35:ยุโรป / อเมริกาเหนือ ร้านอาหารจะรองน้ำก็อก ไม่เก็บตังค์
comment36:งงค่ะ ก็เห็นขายกันทุกร้านนะคะ ดิฉันส่วนตัวเป็นคนเรื่องมากกับน้ำเปล่า ดิฉันดื่มน้ำเปล่าเยอะมาก วันนึงดื่มอย่างน้อย 2-3 ลิตร และดิฉันดื่มเฉพาะ Evian ค่ะ แต่ยี่ห้อที่รับได้ ก็ตอนไปรัสเซีย ดื่ม Acqua Panna ซึ่งรสชาติโอเค น้ำยี่ห้ออื่นกินไม่ได้ค่ะ รสชาติมันแปลกๆ ขนาด FIJI ดิฉันก็ไม่ชอบ เคยถามเพื่อนที่จบ ป.โท ด้านวิจัยน้ำจากเยอรมัน เขาบอกว่า FIJI ไม่ใช่น้ำแร่ แต่เป็นน้ำใต้ผิวดินหรืออะไรซักอย่าง aqui อะไรเนี่ยแหละ จำไม่ได้ละ มันเลยไม่มีแร่ธาตุดีเหมือนน้ำแร่ Mineral water ค่ะ
comment37:ญี่ปุ่น ร้านอาหารไทยที่เราทำอยู่ขายน้ำเปล่า(น้ำขวด)Mineral water ไม่มีน้ำเปล่าบริการฟรีค่ะ
comment38:นั่งกินอาหารตามร้านในไทเป ทุกร้านไม่เสนอขายเครื่องดื่ม ลูกค้าเกือบทุกคนพกกระติกน้ำร้อนมาดื่มเองหรือใครจะเดินออกไปซื้อชาเย็นนำเข้าดื่มในร้านก็ไม่มีใครว่า เขามุ่งขายอาหารอย่างเดียวจริงๆ ส่วนเมืองไทย น้ำดื่มในร้านจะแพงกว่าปกติ เราซื้อน้ำ7-11 ใส่กระเป๋าแอบๆไว้แต่จะไม่ยกมาวางบนโต๊ะ แค่นี้ก็แก้ปัญหาได้ค่ะ อยากประหยัดก็กินข้าวในบ้านสิคะ
comment39:ร้านอาหารในไทยบางร้าน ที่เป็นร้านก๋วยเตี๋ยว อาหารตามสั่งข้างทางเค้าก็บริการนี้ฟรีนะครับ แต่ไม่ใช่น้ำขวด
comment39-1:เป็นน้ำถังกลมใหญ่ ที่ข้างในมีตะไคร่น้ำเขียวๆใช่ไหมครับ...
comment39-2:บางทีก็ยังสงสัยว่า ปิดร้านแล้วเค้าเทน้ำเก่าทิ้ง ล้างกระติกกันบ้างหรือเปล่า หรือค้างไว้เป็นสิบๆ วันไม่เคยล้างหรือเปลี่ยนน้ำในกระติกเลย
comment39-3:39-2 ไม่น่าจะแค่สิบๆวันค่ะ

...น่าจะตั้งแต่เปิดร้านมานั่นแหละ
comment39-4:ร้านที่เค้าสะอาดๆก็มีนะครับ พวกที่ใส่กาน้ำชาร้อนๆมาตั้งเอาไว้ก็มี ตามต่างจังหวัดยังเห็นอยู่ครับ
comment39-5:บางร้านมีน้ำต้มใบเตยให้ฟรีด้วย (กลิ่นใบเตยจางๆ หอมชื่นใจ))
comment40:ต่างประเทศน้ำเปล่าที่เสิร์ฟฟรี คือ น้ำก๊อก
ถ้าร้านอาหารบ้านเราเสิร์ฟน้ำก๊อก คุณรับได้หรือเปล่า
comment41:ของค้าขายครับเอาน้ำดื่มมาให้กินฟรีก็กำไรลด...จะเอาน้ำก๊อกมาให้กินก็โดนด่าอีกถ้าลูกค้ารู้จริงๆหลายร้านที่ให้น้ำฟรีนี่ใช้น้ำก๊อกก็มีแต่เราไม่รู้...ถ้ารู้จะกล้ากินไหม
comment42:ทุกประเทศในโลกแหละครับ อย่าคิดว่าเมืองไทยเป็นอยู่ที่เดียวเลย ไปกินเมืองนอกจะร้องยิ่งกว่านี้
เข้าใจว่าแค่อยากจะบ่น แต่เปิดมุมมองให้กว้างๆ แล้วจะรู้ว่า ปัญหาที่คุณเจอน่ะมันกระจิ๊ดเดียวเอง
comment43:ที่อังกฤษ น้ำเปล่าไม่มี เป็นน้ำแร่ครับ แต่น้ำเปล่าที่ขายตามร้านสะดวกซื้อก็แพงกว่าบ้านเราเยอะ

ฮ่องกง น้ำก็แพงกว่าเบียร์อีก เลยสั่งเบียร์ดีกว่า

ญี่ปุ่นมีน้ำฟรีให้ครับ แล้วก็เป็นน้ำเย็นใส่เหยือกให้เราเลย รินได้ตามสบาย (บางร้านเท่านั้น)
แต่ส่วนมากให้ชาเขียวฟรีครับ...
comment43-1:น้ำฟรีที่ญี่ปุ่น ก็คือน้ำก๊อกนี่แหละครับ
comment44:ร้านอาหารที่สวิส น้ำแร่ขวดแก้วหนึ่งลิตร ราคาประมาณ 400 บาท ค่ะ แพงกว่าไวน์และเบียร์ ส่วนน้ำเปล่าธรรมดา ไม่เห็นมีขาย เพราะเขาดื่มน้ำประปาจากก๊อกกัน เมืองไทย น้ำดื่ม ถูกที่สุดแล้ว
comment45:เอาใกล้บ้านเลย สิงคโปร์คุณก็ต้องซื้อน้ำเปล่าเพิ่ม
บ้านเรายังมีบางร้านที่ให้น้ำดื่มน้ำแข็งเปล่าฟรี
comment46:บ้านเราอาหารถูกและอร่อยที่สุดแล้วนะในความคิดเรา
แค่น้ำเปล่า คุณคิดว่าแพงมากก็หอบขวดน้ำดื่มจากบ้านไปเองดีกว่า
ร้านค้าเขาก็ต้องการกำไร  ไหนจะค่าเช่า(ถ้ามี) ต้นทุนอาหาร ค่าจ้าง 
บางร้านก็คงมีแหละที่บริการน้ำดื่มฟรี คุณก็แค่เลือกไปกินร้านนั้น
comment47:ถ้ากล้ากินน้ำก๊อกเมืองไทย และกล้าขอที่ไทยก็ฟรีครับ
comment47-1:นํ้าก้อกที่หมู่บ้านเรา เรายังไม่กล้าเอามาทำอาหารเลยค่ะ 
กลิ่นคลอลีนนี่แรงมาก มือเราลอกตลอดเวลากลับเมืองไทย
สั่งนํ้าขวดมาดื่มและมาทำอาหารค่ะ
comment47-2:การมีคลอรีนแปลว่ามันสะอาดนะครับเชื้อโรค ปรสิตต่างๆมันจะไม่โต เมื่อโดนความร้อนมะจะระเหยออกไปเอง
comment48:ที่ไหนก็ขาย ตะวันออกกลางก็ขาย อังกฤษก็ขาย ฮ่องกงก็ขาย มีแต่ไทยนี่แหละบางร้านใจดีให้ฟรี
comment49:ถ้าของฟรีเมืองนอกต้องสั่งTap Water ฟรีแน่นอน
เมืองไทย ถ้าสั่งน้ำก๊อก ร้านคงไม่ใจดำคิดตัง
comment50:ร้านอาหารตามสั่ง ร้านก๋วยเตี๋ยวก็มีน้ำฟรีให้กิน ถ้าเข้าร้านอาหารที่ดูแพงหน่อย ก็ต้องจ่ายค่าน้ำเป็นขวด คุณเลือกได้ค่ะ
comment51:ราคาน้ำเปล่าที่ประเทศเราเป็นราคาที่ซื้อกินทุกวันได้นะสำหรับเรา ขวดละ 7-15 บาท

เรายอมซื้อกินนะ เพราะไม่ค่อยเชื่อใจในเรื่องความสะอาดของร้านอาหารสักเท่าไหร่
comment52:ที่ญี่ปุ่น ร้านซูชิสายพาน ตรงสถานีรถไฟเกียวโต ก๊อกที่เห็นกดน้ำร้อนได้ มีชาเขียวให้ชงกินเอง
ร้านอาหารในยุโรปก็กดน้ำก๊อกใส่เหยือกมาให้กิน เพราะเค้าก็กินกันแบบนั้น ไม่มีเอาน้ำขวดมาวางขายแกมบังคับแบบบ้านเราหรอก 
แต่ผมก็เข้าใจนะ ราคาอาหารบ้านเราถูก เลยต้องมาเอากำไรจากส่วนของน้ำดื่มด้วย ตอบแบบนี้มีเหตุผลเข้าใจได้
comment52-1:แบบนี้ที่ไทยก็มีน้าาฟรีเหมือนกัน ร้านอาหารญี่ปุ่น ที่เจอมี2ร้าน^^
comment52-2:ผมว่าถ้าเกรดร้านอาหารแบบนี้ ในไทยก็น่าจะมี ผมคุ้นๆ ว่ามี แต่จำไม่ได้ว่าที่ไหน
comment52-3:ไปต่างประเทศมาไม่กี่วัน ไปเห็นร้านมาไม่กี่ร้านแล้วจะเหมารวมทั้งญี่ปุ่นทั้งยุโรปไม่ได้หรอกครับ ทางยุโรปอาจจะฟรีจริงถ้าสั่งแค่ tap water แต่ลองมีออฟชั่นนํ้าแข็งหรืออะไรเข้ามาก็อาจจะต้องจ่ายเพิ่มอยู่ดี อีกอย่างร้านในเมืองไทยถ้าบอกไม่เอานํ้าเขาก็ไม่เอามาให้นะคุณก็กินแต่อาหารไปสิ ร้านค้าบ้านเรามันเป็นร้านเพิง ร้านริมทางซะเยอะ การจะแบกนํ้ามาใส่แกลลอนมันยุ่งยาก แถมมีโอกาสที่จะสกปรกสูงอีก ร้านนํ้าที่ใส่เหยือกให้ฟรีๆเขาก็ไปกดเอามาจากก้อกทั้งนั้นแหละ กรองไม่กรองก็แล้วแต่บุญแต่กรรม
comment52-4:ชาเขียวฟรี แต่โดนค่าซูชิไป 4500เยน 5555
comment53:ประเทศเราเป็นประเทศที่ขายน้ำถูกประเทศนึงในโลกเลยครับ
ปล.ที่ออสขายขวดละ2ดอลขึ้นไปครับ
comment53-1:ดูค่าแรงขั้นต่ำเทียบด้วยสิคะ
comment53-2:คิดเป็นอัตราส่วมตามค่าแรงก็ถูกอยู่ดีค่ะ

ค่าแรงขั้นต่ำ 300 บาท ค่าน้ำดื่มขวดละ 5-7 บาท (ขวดขุ่นก็นับ หรือถ้าไม่นับ นับแต่น้ำแร่ก็ 9-20 บาท) คิดเป็นอัตราส่วน 1.5-2% ของรายรับต่อวัน (น้ำแร่ก็ 3-7%)
comment54:ผมว่า เขาก็คงจะขายกันนะครับ แต่ในบ้านเรา บ้างร้านยังมีน้ำฟรีให้กินนะ !!!
comment55:เอ้อ ผมเคยไปเห็น Starbucks ที่ตปท.
เขาก็ใช้น้ำก๊อกนะ 
แต่...มีเครื่องกรองน้ำก่อน
แบบจัดหนัก ชุดใหญ่ด้วย น่าจะแพง
comment56:ประเทศเราผลิตน้ำเปล่าเองไม่ได้คนับ ต้องนำเข้าจากต่างประเทศ เสียภาษี นู้นนี่นั่น เลยแพง
comment56-1:หืมมม

น้ำเปล่าผลิตที่ไทยนี่แหละ
comment57:ประเทศเกาหลี น้ำ เป็นของมีค่ามาก ใครเอาน้ำมา
เล่นราดศีรษะแล้ว บริจาค ยังเกิดดราม่า
คนส่วนใหญ่ไม่อาบน้ำทุกวัน บางครั้ง ล้างหน้า หรือสระผมเช็ดตัวเฉย ๆ 
ห้องอาบน้ำ ไม่รวยจริง ๆ ไม่มีอ่างน้ำส่วนตัว ส่วนใหญ่จะไปที่อาบน้ำรวม  ซาวน่า เพื่อที่จะได้ประหยัดน้ำ
น้ำดื่มเป็นของมีค่า และแม้จะมีน้ำ แต่น้ำส่วนใหญ่คุณภาพต่ำ
คนเกาหลีส่วนใหญ่จึง ค่อยข้างให้ความสำคัญกับเครื่องกรองน้ำดื่มน้ำ

หาก   ร้านอาหาร  ฟูดเซนเตอร์ ที่เกาหลีบริการน้ำดื่มฟรี มีแก้วสแตนเลสให้พร้อม
แปลกจริง ๆ ประเทศนี้
comment58:ร้านพี่ชายเรา น้ำช้างขวดแก้ว ยังขายขวดละ 5 บาทอยู่เลย ก็อยู่ได้นะ ราคานี้แถมขายดี ลูกค้ากินแล้วสบายใจทั้งที่มีน้ำกรองใส่เหยือกให้ฟรี คือราคานี้เค้าจ่ายเพื่อซื้อคุณภาพได้
comment59:ว่าจะไปเที่ยวยุโรป...

มาอ่านกระทู้นี่แล้ว ผมเปลี่ยนใจไป นนทบุรี แทนก็พอแล้วครับ...
comment60:ที่เบลเยี่ยม เบียร์สเตล่า 330ml 1.5ยู
น้ำเปล่า 250ml 2ยู
comment61:เกาหลีบางร้านก็ไม่มีน้ำฟรี ซื้อก็1,000วอน ประมาณ30บาท แต่อาหารเค้ามันเผ็ดก็เลยต้องซื้อ
comment61-1:ประเทศไทย  Cafeteria  Food court   Food Center ในห้างใหญ่ ๆ  บางจังหวัด บางแห่ง
หรือร้านอาหาร ร้านก๋วยเตี๋ยว น้ำเปล่า น้ำแข็ง ยังมีฟรีอยู่นะ
comment62:ในยุโรปมีขายแทบทุกที่ครับ โดยทั่วไปถ้าไม่อยากสั่งก็ขอน้ำก๊อกได้ คนทั่วไปก็ดื่มน้ำก๊อกกัน
บางประเทศเช่น Netherlands จะไม่ค่อยให้น้ำก๊อก ต้องสั่งน้ำดื่ม ขวด 33cc ราคาประมาณ 100 บาท
comment63:ฝรั่งเศส เนี่องจากกระเพาะบาง กินน้ำเปล่าที่มาจากก๊อกแล้วท้องเสีย 
ก็ซื้อกิน ขวดประมาณ 2.5-5 ยูโร แล้วแต่ลักษณะของร้าน

ปล เราซื้อขวด 33 cc จากห้างกิน 6 ขวด ก็ราคาประมาณ 2 ยูโร(1.50_2 แล้วแต่ห้างและยี่ห้อ ของแต่ล่ะห้างราคาไม่เท่ากัน)
comment64:ทั้งนั้นคับ
comment65:ที่สิงคโปร์ก็ขายนะครับ มันทำให้นึกถึงสมัยไปสิงคโปร์ครั้งแรกซึ่งเป็นทั้งการไป ตปท ครั้งแรกในชีวิตและไปคนเดียว พอสั่งอาหารเสร็จเธอจะถามว่ารับ water drinking ไหม ซึ่งตอบว่า yes คำเดียวก็น่าจะจบใช่ไหมครับ แต่คุณเธอดันถามอีกว่า plain หรือ sparkling เชื่อไหมผมไม่รู้จัก plain ว่ามันน้ำอะไร สมัยเรียนก็เรียนมาแค่ tea,coffee,orange juice แค่นี้ 5555  โชคยังเข้าข้างว่าเคยเห็นเมนูโซดาที่สตาร์บัคมันมีคำว่า sparkling งั้นไอ้เพลนๆไรนั่นคงเป็นน้ำที่ไม่ได้ซ่าแบบสปาร์กลิ้งมั้ง และสุดท้ายก็เดาถูกครับ plain water คือน้ำเปล่าธรรมดา ได้ศัพท์ใหม่แบบจำฝังหัวไปตลอดชีวิตเลย
comment65-1:แน่มากเลยครับ เคยแต่ได้ยินว่า สติล หรือเพียว
comment66:น้ำฟรีตามร้านอาหารเมืองไทย น้ำก้อกใส่เหยือกทั้งนั้นแหละครับ เพียงแต่ตอนกรอกคุณมองไม่เห็น  
น้ำที่ใช้ปรุงอาหาร ก็น้ำก้อกทั้งนั้นแหละครับ  เพียงแต่ตอนทำคุณมองไม่เห็น
กินอาหารนอกบ้าน  น้ำฟรีที่ร้านน้ำก้อกทั้งนั้น  ไม่อยากกินน้ำก้อก  หิ้วข้าว หิ้วน้ำไปกินเอง คุณควบคุมทุกอย่างได้
comment67:รู้เปล่าว่าหลายประเทศน้ำส้มแพงกว่าน้ำเปล่าซะอีก
comment68:ไปมาหลายประเทศ
ส่วนใหญ่เสียแพงกว่านี้
บางทีเป็นน้ำแร่ น้ำแร่อัดแก้ส

ราคาน้ำเปล่าบ้านเราไม่แพง
แต่ร้านอาหารบางร้านขายแพงนะ
comment69:สวีเดนน้ำก๊อกจากธรรมชาติแท้เลย ไม่ฟรีจ่าย 5 kr.
comment70:ร้านอาหารที่เจอในเมกาไม่มีน้ำเปล่าขายแฮะ มีแค่น้ำฟรี (น้ำประปา) น้ำอัดลม เบียร์ บางร้านมี sparkling ขาย แต่น้อย
น้ำขวดนี่ต้องไปซื้อใน 7 ไม่ก็ market
comment71:สุดท้ายเจ้าของกระทู้ก็ยังดึงดันอยู่ดี ในความเห็นล่าสุดของคุณ

ถ้าคุณกินน้ำก็อกในไทยได้ มันก็ฟรีครับ ไปขอกดจากก็อกน้ำได้

เขาไม่ได้วางขายแกมบังคับ คุณไม่อยากซื้อก็ไปซื้อน้ำตามร้านสะดวกซื้อกินก็ได้นี่

อีกอย่างร้านให้น้ำเปล่าในไทยฟรีก็ยังมีเยอะ พวกใส่เหยือกใสตามร้านข้าวแกง ร้านก๋วยเตี๋ยว

แต่คนไทยเดี๋ยวนี้ไม่กินน้ำฟรีตามร้าน เหตุผลจากเรื่องสุขอนามัย

ร้านที่มีน้ำฟรีให้ในไทยยังเยอะกว่าร้านที่ญี่ปุ่นที่คุณพยายามจะอวยอีก

แล้วที่ญี่ปุ่นยกตัวอย่างร้านซูชิสายพานระดับธรรมดาร้านเดียวนี่นะครับ

ร้านอื่นที่ผมไปกินไม่ได้มีก็อกน้ำชาให้กดทุกร้าน ต้องซื้อ 

อยากได้ฟรีก็ขอน้ำเปล่าเขา เขาก็จะกดน้ำก็อกมาให้ แค่เนี้ย
comment72:เพิ่งไปทานอาหารเวียตนามมา สั่งนํ้าเปล่าสองแก้ว  ได้นํ้าเปล่าจริงๆ มีแต่นํ้าไม่มีนํ้าแข็ง โดนเก็บเงินแก้วละ1เหรียญ (34 บาท) หมดแล้วไม่มีการเติมใหม่ด้วย
comment73:ไปหยิบจากในคาสิโนค่ะ 😂😂 น้ำฟรี ตอนไปมาเก๊ากับสิงคโปร์ เขาจะมีน้ำฟรีให้บริการคนที่มาเล่น เราไม่เล่น เข้าไปเดินดูเฉยๆ ก็หยิบติดมือมาคนละขวด
comment74:ก็มีทั้งฟรี ทั้งซื้อเหมือนเมืองไทยนี่แหละครับ แล้วน้ำเปล่าบ้านเราถูกมากๆ จงบอกชื่อประเทศที่ขายน้ำเปล่าถูกกว่าเมืองไทยมา 1 ชื่อ
comment75:กระทู้เปิดหูเปิดตาแบบนี้ ชอบ
comment76:ประเด็นของผมไม่ได้อยู่ที่น้ำดื่มบรรจุขวดที่ประเทศไหนถูกหรือแพงครับ 
ประเด็นคือ การมีน้ำดื่มสะอาดไว้บริการลูกค้าในร้านฟรี ควรเป็นมาตรฐานพื้นฐานที่ร้านอาหารทั่วไปควรจะมีหรือไม่ เพราะปรกติที่ได้ไปในหลายประเทศ ผมสามารถขอน้ำเปล่า ดื่มฟรีได้ในร้านอาหารหมดนะ ถึงจะเป็นน้ำก๊อก ก็เพราะคนเค้าก็ดื่มน้ำก๊อกกันปรกติในประเทศนั้น 
จริงอยู่น้ำดื่มฟรีในบ้านเราที่มีบริการฟรี ในบางร้านก็มี แต่ดูไม่สะอาด แต่นั่นก็เป็นประเด็นที่ผู้บริโภคได้รับการคุ้มครอง ให้ควบคุมร้านอาหารให้มีน้ำดื่มสะอาดบริการ ไม่ใช่แก้ด้วยยอมจำนนซื้อน้ำขวดในร้านกิน

ในบางประเทศที่ต้องนำเข้าน้ำจืดจากต่างประเทศ อย่างสิงค์โปร์ เข้าใจได้ครับ ว่าน้ำดื่มเค้าไม่สามารถบริการฟรีในร้านอาหารได้ แต่ในประเทศเรา น้ำจืดเป็นทรัพยากรที่ไม่ได้มีราคาแพง แค่นำมาบำบัดนิดหน่อย ก็ให้บริการได้แล้ว

ในทางตรงกันข้าม น้ำดื่มบรรจุขวด ที่เราต้องซื้อกินในร้านอาหาร ยังเป็นการสิ้นเปลืองทรัพยากรที่ไม่จำเป็น เช่นขวด ค่าขนส่ง ค่าบริหารจัดการ มูลค่าตลาดน้ำดื่มในประเทศไทย 3200ล้านบาท ถ้าเพียงแต่ร้านอาหารต่างๆมีน้ำสะอาดบริการลูกค้า ทุกร้าน ก็จะลดมูลค่า ลงไปได้มากกว่านี้ผมว่าเกินครึ่ง
comment76-1:ก็คนส่วนใหญ่ในประเทศเขาไม่อยากกินน้ำ ฟรี เขาพอใจจะซื้อน้ำขวด มากกว่า

ร้านก็ต้องปรับตัว ยกเลิกน้ำนั้นๆ ไป 


เอาง่ายๆ ขนาด ร้านไอติม,ร้านไก่ทอดผู้พัน ชื่อดังตามห้าง ยังมีหลายคนตั้งข้อรังเกียจ น้ำฟรีของร้านเลย
comment76-2:ที่ ตปท ทำแบบนั้นได้เพราะผู้ประกอบการไม่มีต้นทุนเพิ่มไงครับ แค่เปิดน้ำจากก๊อกใส่แก้ว

แต่ของไทย ถ้าจะมีน้ำฟรีบริการ ถ้าจะเอาจากก๊อก ต้องติดเครื่องกรอง หรือไม่ก็ต้องสั่งน้ำแบบขวดใหญ่ๆ เสียเงินละยังต้องแบกต้องยกเทอีก
comment76-3:ผมว่าประเด็นไม่ได้อยู่ที่ร้านอาหารแล้วล่ะ
อยู่ที่การประปา ถ้าการประปาดีเท่าต่างประเทศ
ปัญหาที่ จขกท ตั้งจะหมดไปทันที

ส่วนร้านอาหารทั่วไปในประเทศไทย ราคาอาหารมันก็ถูกอยู่แล้ว
แต่ถ้าเทียบกับร้านอาหารราคาสูงๆ เก็บเซอวิสชาร์จแพงๆ แล้วไม่มีน้ำบริการ อันนี้ถึงจะตั้งประเด็นได้

แล้วร้านตอาหารในความคิด จขกท. หมายถึงร้าน ข้าวจานละ 50-60 บาท
กินมื้อนึงเฉลี่ยไม่เกิน 150 - / คน หรือร้านอาหารที่กินแล้วเฉลี่ย 300+ ต่อคนล่ะครับ
comment76-4:หลายๆประเทศเช่นไต้หวันไม่ได้เป็นอย่างที่คุณพูดคร้บ นํ้าเปล่ามักจะต้องซื้อในร้านอาหารและไม่บริการฟรี แถมนํ้าก๊อกที่นั่นผมว่าสะอาดและมีมาตราฐานกว่าเรานะ

ผมว่าคุณตัดสินไม่ได้หรอกว่าคุณไปมาหลายประเทศแล้วมันดีมาก นํ้าฟรี ทุกร้านที่เคยไป คุณภาพนํ้าบ้านเรามันไม่ได้ดีขนาดนั้น จะให้ร้านก๋วยเตี๋ยวข้างทางมาควบคุมคุณภาพ? ร้านสตรีทเวนเดอร์บ้านเราเยอะมากซะขนาดนี้
comment77:ผมคิดว่าท่านขอน้ำก๊อกฟรีได้ในบ้านเราได้เกิอบทุกร้านเหมือนกันแต่ท่านไม่ได้ขอน่ะ
comment78:ที่ญี่ปุ่น ร้านอาหารทั่วไปมีน้ำเปล่าบริการฟรี เพราะบ้านเค้าน้ำก๊อกกินได้ เค้าก็เอาน้ำจากก๊อกนั่นแหล่ะมาให้กิน อาจจะผ่านการกรองอีกหรือเปล่าไม่รู้ แต่ถ้ากินน้ำเปล่าในร้านเหล้า รับรองเลยว่าซีด เพราะโดนมาแล้ว ขายเป็นแก้วนะจ๊ะ ไม่ใช่ขวด แก้วละ 150 เยน ไม่รู้ก็เรียกเติมเรื่อยๆเพราะเหนื่อยและกระหาย ยิ่งพอกินอาหารอิ่มก็ตบด้วยน้ำเปล่าอีก สรุปค่าน้ำเปล่ามื้อนั้นเกือบครึ่งของค่าอาหารเลย
comment79:ไม่เคยเจอน้ำเปล่าฟรีนอกจากในบุพเฟต์

ส่วนมากเทียบกับตปท.บ้านเราน้ำเปล่าถูกมาก
comment80:เข้าใจเจตนาที่ จขกท พยายามย้ำนะ แต่ปัญหาคือถ้าจะบังคับให้ร้านอยู่ภาตใต้มาตรฐานน้ำดื่มสะอาดและฟรี ค่าใช้จ่ายที่ตามมาร้านก็ต้องแบกรับต้นทุนที่สูงขึ้น หรืออาจเอามาลงกับค่าอาหารอยู่ดี ซึ่งไม่ต่างกับตอนนี้ที่น้ำดื่มปกติฟรี แต่อยากมีคุณภาพหน่อยก็ต้องซื้อเป็นขวด

ใหนจะธุรกิจน้ำดื่มที่อาจมีปัญหาอีก
comment81:แต่บางร้านที่ใจดี จะทำกระติกใส่น้ำวางไว้ให้นะ
บางร้านใจดีมาก ทำถังน้ำเย็นใส่น้ำยาอุทัยไว้ให้อีก
บางร้านใจดีที่สุด น้ำชาฟรี น้ำเย็นฟรี น้ำเย็นเฮลบลูบอยฟรีอีก

ต่างจังหวัดมีเยอะ..
comment81-1:ตามสั่งข้างทางใน กทม ก็ยังมีนะ 😁
comment82:เพิ่มเติม ที่ฝรั่งเศส นี่ ขอ tap water นี่ฟรีแน่นอนนะครับ แต่ต้องกล้าๆหน่อย ผมไปกินร้านมิชลิน ขอ tap water เค้าก็ไม่มีอิดออดนะใส่ขวดอย่างสวย รินเสริ์ฟให้สบายๆ (พอดีไม่ดื่มแอลกอฮอร์ และไม่อยากเสียเงินกับน้ำแร่เวอร์ๆ ก็เลยสั่ง tap water ทุกร้าน)
comment83:ตอนไปเกาหลีใต้ แทบทุกร้านน้ำใส่เหยือกมาเสิร์ฟฟรี เติมได้ตลอด เป็นน้ำจากตู้กด สังเกตดูก็สะอาดนะ

แต่น้ำขวดนี่แพงจริงๆ แพงกว่าโค้กอีกมั้ง ผมเป็นคนติดน้ำแข็ง เจอน้ำแข็งขายเป็นแก้วในร้านสะดวกซื้อ แก้วละ 15 บาท ขนลุกเลย

บ้านเราถือว่าถูกสุดแล้วมั้ง
comment84:ไปปัมแก๊สซิ วันนั้นเติม500ได้ มา 6 ขวด งงเลยขายแก๊สหรือขายน้ำ
comment85:น้ำฟรีที่ร้านใส่เหยือกไว้ให้ ผมไม่กล้ากินเลย เหยือกเคยล้างบ้างมั้ย บอกตรงๆไม่รุ้มีเชื้อโรคอะไรบ้างรึเปล่า  
ยอมเสียตังซื้อน้ำขวดดีกว่า กลัวกินแล้วท้องเสีย ติดเชื้อ  ผมว่าถูกต้องแล้วที่มีน้ำขวดขาย  มันไม่ได้แพงเว่อร์เลย 

บางทีเสียน้อยเสียยากนะครับ
comment86:น้ำเปล่าในประเทศไทยถือว่าถูกนะ บางช่วงมีแบบซื้อ1แถม1 อีก แต่ใน ตปท ส่วนมาก ถ้าในร้านอาหารเขาก็จะมีน้ำเปล่าบริการ แต่ถ้าออกจากนอกร้นแล้วต้องไปหาซื้อน้ำกินเองนี่โดนไปขวดนึงเป็นร้อยบาทเลย น้ำก็ไม่ใช่น้ำแร่ด้วย แต่ก็ยอมรับว่าร้านอาหารใน ไทย ขายน้ำแพง
comment87:ที่เคยไปมา ดูไบ,ไอร์แลนด์,เช็ก ค่ะ
comment88:ทุกประเทศครับ
ถ้าเราซื้อน้ำเปล่าขวดเค้าก็ขายครับ
comment89:ตปท น้ำเปล่าในร้านอาหารแพงมากนะคะ ยิ่งสิงคโปร์นี่แทบพกมาเองจากที่บ้าน
comment90:คงมีร้านเราร้านเดียวมั้งที่น้ำเปล่าใส่เหยือกให้ฟรี น้ำแข็งตักเองฟรีเหมือนกัน อาหารตามสั่งราดข้าว 30 กับข้าว 50 มาได้ แจ้งวัฒนะซอย 1
comment91:ศูนย์อาหารโลตัส

มีน้ำฟรี
comment92:คุณควรดีใจนะประเทศไทยน้ำถูกและสะอาด จ่ายค่าน้ำ 10บาท 15 บาทแต่ได้น้ำดื่มแบบขวดแล้ว บางประเทศน้ำฟรีแต่เปิดจากก็อก บางประเทศอยากกินน้ำขวดแต่ แพงกว่าไวท์ด้วยซ้ำ โชคดีแล้วที่เกิดเป็นคนไทย
comment93:รัฐเค้าบอกน้ำประปาดื่มได้ ได้มาตรฐาน
คุณกล้าดื่มไหมหล่ะ ถ้าไม่กล้าก็มีน้ำขวดไว้บริการให้ซื้อ
น้ำขวดเค้ามีต้นทุน ค่าขวด ค่าเครื่องกรอง ค่าโฆษณา ค่าน้ำ ค่าคนงาน คงแจกฟรีไม่ได้

ปล. ไอ้น้ำในหม้อก๋วยเตี๋ยว หม้อน้ำซุป ร้อยละ 70% มันก็มาจากน้ำประปาหรือแย่ๆก็น้ำคลองเลยนะ
comment94:ต่างประเทศรวมไปกับค่าข้าวแล้วมากกว่า
comment95:มีน้ำแดงจะกินน้ำส้วม﻿ มีน้ำส้วมจะกินน้ำแดง มีไอ้นู้นจะกินไอ้นี้ มีเป็ปซี่จะกินโคล่า มีแฟนต้าจะกินสไปร์จะกินอะไรกันนะไอ้..
comment96:แล้ว จขกท.ไปประเทศไหนมาคะที่เค้าให้น้ำเปล่าฟรี หรือว่าขายขวดเท่าราคาห้างบ้างอ่ะคะ เป็นคำถามที่ควรจะเก็บไว้ถามตัวเองเมื่อนั่งอยู่ในห้องโง่ๆคนเดียวค่ะ-_-" บางประเทศน้ำเปล่าแพงกว่าเบียร์อีก เข้าไปกูเกิ้ลก้รู้แล้วนะคะ ช่วงนี้ทำไมมีแต่กระทู้แบบนี้ออกมา ปิดเทอมหรืออย่างไร?
comment97:พึ่งกลับจากออสเตรเลีย ในร้านอาหารบางร้านมีเหยือกน้ำให้เดินไปเทเอง บางร้านไม่มี น้ำเปล่าขวดครึ่งลิตร 3$_4$ ประมาณ 90-120บาท ค่ะ 
อยู่บ้านกินน้ำก๊อกบ้าง น้ำขวดบ้างค่ะ
comment98:น้ำฟรี ไม่ค่อยแน่ใจสะอาดไหม ตามร้านทั่วไปๆ
ที่ซื้อเพราะซื้อความสบายใจ สะอาด
comment99:มีประเทศไหนในโลก ที่ขายน้ำเปล่าในร้านอาหารเหมือนประเทศไทยบ้าง
- อันนี้ผมไม่ทราบครับ แต่ประเทศที่ผมเคยไป ก็มีขายน้ำเปล่า(น้ำแร่)อยู่นะ ส่วนน้ำเปล่าจริงๆ มันเป็นน้ำประปา ผมไม่กล้ากินครับ ไม่ชิน

ขายแพงเหมือนเป็นรายได้อีกทางของร้าน น้ำเปล่าขวดล่ะ 15 บาท 
- ประเทศที่ผมไปมาราคาน้ำเปล่าใส่ขวดแพงกว่าประเทศไทย อะครับ ยังไม่เคยเจอประเทศที่น้ำเปล่าใส่ขวดถูกกว่าประเทศไทยเลยครับ
comment100:แต่ประเทศเราก็ยังมีร้านที่ให้น้ำฟรีบริการตัวเองตั้งเยอะหลายร้าน ซึ่งบางประเทศก็ไม่มีแบบนี้นะ
comment101:เราว่าเราเข้าใจที่จขกท.ต้องการจะสื่อนะ 

ถ้าขายขวดน้ำเปล่า อันนี้ถือเป็นเรื่องปกติ
แต่ร้านที่คิดราคาน้ำแข็งหรือน้ำเปล่าแก้วละ 1-5 บาทเนี่ย เราไปญี่ปุ่นไม่เคยเห็นเลยค่ะ
ที่ประเทศไทยมีน้อยร้านมากที่ไม่คิดเงิน เช่น KFC , Chester Grill , MK 

ใครรู้ว่ามีร้านไหนอีก ช่วยบอกหน่อยค่ะ นึกไม่ออก
comment101-1:ที่ญี่ปุ่นมีหลายร้านที่คิดเงินนะครับ ไม่เห็นไม่ใช่ไม่มี

ผมเจอทั้งในเมืองและนอกเมือง บางร้านสั่งน้ำเปล่า

เขาจะเสิร์ฟมาเป็นแก้วเล็กๆ คิดเงินตามครั้งที่ขอเติม
comment102:ร้านก๋วยเตี๋ยวเรือที่ผมไปทานประจำ คนไม่ค่อยดื่มน้ำเปล่า และไม่มีน้ำฟรีครับ คนเลยนิยมสั่งน้ำอัดลม(กำไรกว่าน้ำดื่มอีกมั้ง) เพราะก๋วยเตี๋ยวเรือส่วนมากขายตั้งแต่สายๆเก้าโมงสี่โมงเย็นก็หมดแล้ว ช่วงเที่ยงคนเยอะมากก ไม่ก็ดื่มพวกโอเลี้ยง ชานมอะไรกันซะมากก ประมาณว่าดื่มน้ำอัดลมแล้วมันชื่นใจกว่า(ผมก็สั่งแต่โค้กตลอด) แต่ถ้าผมแฮงค์ไปก็จะเปิดขวดน้ำเปล่า(น่าจะเพียวไลฟ์นะ เพราะน้ำอัดลมที่ลงก็โค้ก)

ส่วนประเทศอื่นไม่รู้ รู้แต่ว่าเกาหลีนี่น้ำเปล่าฟรีมาให้เป็นกระบอกเลยนิ (ที่บ้านไปทัวร์กันมาก็บอกงี้ เป็นทุกร้าน)
comment103:ร้านอาหารในทุกประเทศมีน้ำเปล่าบรรจุขวดขายหมดครับ แต่ในบางประเทศที่น้ำประปาดื่มได้ เช่นประเทศต่างๆในยุโรป ทางร้านอาหารก็จะเอาน้ำจากก๊อกหรือ tap water มาเสิร์มให้ฟรี แต่ถ้าเราไม่ชอบดื่มน้ำจากก๊อกก็สามารถสั่งน้ำเปล่าบรรจุขวดมาดื่มได้ ซึ่งให้ลูกค้าเป็นผู้เลือก

ทีนี้ย้อนกลับมาดูกรณีของประเทศไทย เราไม่มีระบบน้ำประปาดื่มได้ ร้านอาหารต่างๆจึงไม่อาจเอาน้ำจากก๊อกมาเสิร์ฟเราได้โดยไม่ต้องผ่านกระบวนการใดใดมาก่อนเหมือนต่างประเทศ เพราะฉะนั้นหากเขาต้องการเอาน้ำเปล่าสะอาดมาบริการลูกค้าในร้าน จากร้านจะต้องรับภาระค่าใช้จ่ายเพิ่มมากขึ้น อาจจะเป็นการซื้อน้ำถังมาเทใส่กระติกน้ำไว้บริการลูกค้า หรือ ต้องติดตั้งเตรื่องกรองน้ำเพื่อกรองน้ำประปาให้เป็นน้ำสะอาดก่อน เพราะฉะนั้นบางร้านจึงไม่อยากรับผิดชอบค่าใช้จ่ายตรงนี้ เลยผลักภาระค่าใช้จ่ายให้ลูกค้าซื้อน้ำดื่มเอง 

บางร้านที่ใหญ่หน่อยได้กำไรจากการขายอาหารมากพอที่จะเจียดมาเป็นค่าน้ำดื่มของลูกค้า จึงมีน้ำเปล่าไว้ให้บริการฟรี แต่ต้องเห็นใจร้านเล็กๆ เช่นอาหารตามสั่ง เขาอาจไม่ได้มีกำลังมากพอที่รับผิดชอบค่าใช้จ่ายนี้แทนลูกค้า เลยต้องให้ลูกค้าซื้อน้ำกินเอง

เจ้าของกระทู้คงรู้สึกว่าทำไมน้ำดื่มในร้านอาหารพวกนี้ถึงขายแพงจัง เท่าที่เคยไปกินข้าวในร้านอาหารมาทั้งในประเทศไทยและต่างประเทศผมยังไม่เคยเจอราคาน้ำดื่มร้านไหนถูกกว่าราคาที่ขายกันข้างนอกนะครับ เหตุผลที่แพงกว่าคือมันมีค่าขนส่ง ค่าแรง ค่าเสียเวลา หรือแม้กระทั้งค่าพื้นที่ในการตุนน้ำดื่มไว้ขายที่ต้องจ่ายเพิ่มเข้ามานอกจากเหนือจากค่าต้นทุนน้ำดื่มต่อขวด 
เพื่อให้เห็นภาพคร่าวๆ เคยสังเกตไหมว่า ทำไมน้ำดิ่มที่ซื้อจากห้างใหญ่ๆเช่น Big C, Lotus ถึงถูกกว่า น้ำที่ซื้อจากร้านขายของชำทั่วไป แล้วทำไมน้ำในร้านขายของชำถึงถูกกว่าน้ำในร้านอาหาร มันก็เป็นเพราะว่า ยิ่งซื้อที่ละเยอะๆ ยิ่งเป็นการลดค่าใช้จ่ายที่กล่าวมาข้างต้นต่อขวดมากยิ่งขึ้น 

น้ำที่เอามาขายในร้านอาหารเราไม่รู้ว่ากว่าจะมาถึงร้านอาหารต้องผ่านพ่อค้าคนกลางกี่คน แต่ละคนบวกค่าขนส่ง ค่าคนแบกไปคนละเท่าไหร่
หลายๆคนคงบอกว่ารู้ว่าที่ Big C, Lotus ถูกทำไมไม่ไปซื้อที่นั่นหละ ผมขอให้คิดตามดูนะครับ ถ้าระยะทางจากร้านอาหารเราห่างจากแหล่งของถูกที่ว่าไกลมากๆ เราจะยอมเสียเวลาขับรถไปไกลขนาดนั้นเพื่อซื้อน้ำไหม ? ร้านอาหารมีอะไรให้เตรียมมากกว่าเรื่องน้ำนะครับ สู้รับน้ำขวดมาขายในราคาที่ตัวเองไม่ขาดทุนดีกว่า จะได้มีเวลาในการจัดการเรื่องอื่นที่สำคัญกว่าเรื่องน้ำดื่ม

สุดท้ายมันก็ต้องมาดูว่าเราจะยอมให้ค่าใช้จ่ายเรื่องน้ำบวกเข้ามากับค่าอาหารตั้งแต่ต้นแล้ว หรือเราจะยอมจ่ายค่าน้ำแยกจากค่าอาหารครับ
comment104:จะให้มีนํ้าเปล่าเสริฟ ฟรี ทุกร้าน มีระบบกรองนํ้าให้ดีขึ้นจากนํ้าประปา ก็ทำได้ครับ แต่เนื่องจากร้านขายนํ้าได้น้อยลงกำไร น้อยลง
ต้นทุนสูงขึ้น ก็แปลว่า คุณต้องจ่ายค่าอาหารแพงขึ้น เพื่อให้ได้นํ้าบริการฟรี สรุป มีนํ้าให้ฟรี หรือ ต้องซื้อ คุณก็คงจ่าย พอๆกันแหละครับ
ส่วนจะฝันว่า นํ้าประปา บ้านเรา ซึ่งจริงๆ เขาว่า ดื่มได้ แต่รสชาติมัน แทม่งๆ จะทำให้ดีขึ้น คงยาก เพราะ อย่างตอนนํ้าท่วม 
ยังมีคนส่วนนึง อยากจะไป ทุปที่กันนํ้า ลงคลองประปาทิ้ง นํ้าจะได้ ท่วมกัน เสมอภาค ทั้งสองฝั่ง คือฉันท่วมแล้ว อีกฝั่งยังไม่ท่วมได้ไง
ไม่แฟร์ บราๆๆๆ บางช่วงแล้ง นํ้าไหลลงทะเลน้อย แถมนํ้าเค็มหนุนเข้ามาในแม่นํ้าเกลือเยอะมาก กรองนํ้าจนเครื่องกรองจะพัง มันลำบากนะผมว่า
comment105:เราอยู่เยอรมันก็ยังไม่เคยได้ดื่มน้ำเปล่าฟรีนะค
ะ เสียตังค์ตลอด และจะบอกว่าน้ำเปล่าเป็นขวดที่ไทยราคาถูกกว่าเยอะค่ะ
comment106:ประเทศอื่นก็ซื้อค่ะ แถมแพงมากด้วย ฟรีก็คงจะเป็นน้ำก๊อกมั้งคะ (อยู่สวิสค่ะ)  เมืองไทยดีที่สุดโลกแล้ว อย่าได้เครียดไปเลยค่ะ
comment107:เคยกินที่ออสเตรียให้สั่งน้ำแก้วเดียว จะเติมคิดตังเพิ่มนะฮะ แถมน้ำแพงกว่าเบียร์อีก
comment108:ยุโรปในร้านอาหารเสิร์ฟน้ำฟรีค่ะ แต่เป็นน้ำก๊อก ส่วนน้ำที่ขายก็เป็นพวกน้ำแร่ขวดเล็กก้ 1-3 ยูโร ฮ่องกงก็น้ำแพงค่ะ ไม่มีเสิร์ฟฟรี มีแต่น้ำชาร้อนๆ ค่ะ ที่ฟรี
ไทยนี่ขายน้ำถูกที่สุดแล้วค่ะ
comment109:เราว่าที่ไทยนี่ถึงต้องจ่ายเงินราคาก็ถูกสุดแล้วนะคะ (ทั้งในร้านอาหารส่วนใหญ่และร้านสะดวกซื้อ) ร้านที่ให้ดื่มฟรีก็ยังมีอยู่เลย น้ำที่นี่(ยุโรป)แพงมากนะ เรายังไม่เคยเจอร้านไหนเสิร์ฟน้ำเปล่าฟรีเลย จะสั่งน้ำเปล่าก็ต้องสั่งเป็นขวด หรือ แก้ว ที่สวิสขอน้ำก๊อกแก้วเดียวเค้ายังคิดเงินเลย เราว่าเป็นเรื่องปกตินะที่ราคาเครื่องดื่มจะแพง ราคาเครื่องดื่มในร้านอาหารที่ยุโรปแพงทั้งนั้น ขายเป็นแก้วด้วย ไม่ได้ขายเป็นขวดแบบบ้านเรา บางทีจ่ายค่าอาหาร(ร้านถูกๆเช่นบุฟเฟต์อาหารจีน)แค่ 12 ยูโร แต่ค่าเครื่องดื่มก็ปาไปแก้วเล็ก (200 ml) แก้วละ 2.5 ยูโร คิดถึงเครื่องดื่มที่บ้านเราเลย ได้เป็นขวดและราคาถูกที่สุดแล้วค่ะ
comment110:สิงคโปร์ก็ไม่ฟรีค่ะ แถมแพงมากๆเหมือนที่รู้กัน ไม่ซื้อก็ได้ค่ะแต่เอาจากที่อื่นเข้าไปกินเหมือนประเทศไทยไม่ได้ค่ะ ต้องกินข้าวให้หมดแล้วออกไปกินน้ำข้างนอกอันนี้ได้
comment111:ที่ต่างประเทศก็ไม่ใช่ทุกร้านจะมีน้ำดื่มฟรีให้ เช่นเดียวกันที่เมืองไทยก็ไม่ใช่ทุกร้านจะมีให้ เมืองนอกเค้ามีน้ำก๊อกหรือน้ำประปาที่ดื่มได้ต้นทุนเค้าน้อยจึงสามารถเสริฟน้ำฟรีได้ เมืองไทยน้ำต้องซื้อมีต้นทุนจะให้เปล่าก็ใช่ที่ หลายร้านในเมืองไทยมีน้ำฟรี (พวกน้ำจากถังใหญ่) และมีน้ำขวด ขายคนส่วนใหญ่ยังกินน้ำขวดมากกว่าน้ำในเหยือกที่ให้ฟรี เมื่อคนไม่ได้มองว่าการมีน้ำเปล่าให้มันเป็น Added Value ดังนั้นร้านค้าส่วนใหญ่เลยไม่มีให้ 

ดังนั้นคงเป็นไปได้ยากที่ร้านค้าทุกร้านจะมีบริการน้ำเปล่าเพราะผู้บริโภคส่วนใหญ่ยังนิยมน้ำขวดอยู่ คงต้องรอให้น้ำขวดราคาสูง ร้านค้าถึงจะเอากลยุทธ์บริการน้ำเปล่าฟรีมาใช้เพื่อดึงลูกค้า เราว่าพฤติกรรมผู้บริโภคกำหนดตลาดค่ะ

อีกเหตุผลคือ คนทีตปท เค้าไม่ซื้อน้ำเปล่าเพราะดื่มจากก้อกได้ การนำน้ำเปล่ามาขายจึงไม่ค่อยมี หรือมีน้อย เค้าเลยเบนไปขายเครื่องดื่มอย่างอื่นแทน อุปสงค์กำหนดอุปทานค่ะ
comment112:เท่าที่อ่านคอมเม้นมาไทยราคาถือว่าไม่แพงเมื่อเทียบกับประเทศอื่น
comment113:เราทำงานพาร์ทไทม์อยู่ที่ร้านอาหารญี่ปุ่นในไต้หวัน น้ำเปล่าขวดละ 20 ค่ะ
comment114:อ่านๆมาแนวแบบนี้หลายกนะทู้
โชคดีแล้วที่อยู่เมืองไทย ถึงจะไม่ระเบียบ อยากทำอะไรก็ทำตามใจ ไปใหนมาใหนก็ต้องระวังตัวนิดนึง
แต่ก็ไม่แล้งน้ำใจไปซะหมดทุกอย่าง
comment115:ร้านเสต็ก Santa Fe น้ำเปล่าขวดละ 25 บาท ผมสั่งไม่เอาน้ำทุกครั้งครับ ไปกินน้ำที่รถ
comment116:แทยทุกประเทศขายครับ และโลกที่ 1 ขายแพงด้วยคระบน้องกบ
comment117:😒
comment118:ค่าอาหารถูก เลยต้องเก็บค่าน้ำ
ของฝรั่งค่าอาหารแพงเลยแจกน้ำ
comment119:ไม่ใช่ร้านอาหารแถวข้างทางยังโดนไป 4 ยูโร นับภาษาไรกับร้านอาหารแพงกว่าอีก
comment120:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment121:ทุกประเทศแหละคะ ถ้าน้ำฟรีคือน้ำก๊อก น้ำขวดคือต้องจ่ายเงิน เราเชื่อว่าคนไทยส่วนมาก ไปกินข้าวนอกบ้าน ก็คงไม่ยอมทานน้ำก๊อกนะ (ยกเว้นว่าเราจะต้มเองที่บ้าน)
comment122:น้ำเปล่าบ้านเราถูกมากแล้วนะครับ

ไปมาหลายประเทศ น้ำเปล่าราคาไม่ต่างกับน้ำอัดลมเลย
comment123:เคยทำงานร้านอาหารที่อเมริกา น้ำเปล่าก็เปิดจากก๊อกกินฟรี แต่ถ้าเป็นน้ำเปล่าใส่ขวดคือแพงเท่าน้ำอัดลมหรือน้ำผลไม้เลยละ 

ซึ่งน้ำก็อกที้ว่ากินได้เนี่ยไม่รู้สะอาดแค่ไหนนะ แต่ต้องกดแล้วกินเลย เอาไปแช่ตู้เย็นแล้วรสแปลกๆ เฝื่อนๆ
comment124:อยากให้เจอกันครึ่งทาง ให้ขายต่อเพราะน้ำประปาบ้านเราท่อมันสภาพแย่มาก แต่ลดราคาลงมาหน่อย ออกกฎหมายควบคุมราคาไปเลยครับ
comment125:เคยไปกินน้ำเปล่าในอาหารโรงแรมที่สิงคโปร์ค่ะ น้ำเปล่าฟรีค่ะ แต่ค่าแก้ว แก้วละ200+บาท มัดมือชกเลยค่ะ เอาแบบนี้มั้ย?
comment126:เซ็งเหมือนกันเรื่องน้ำเปล่าแพงเนี่ย ไปกินข้าวจานละ 50-70 บาท ราคาโอเคพอรับได้ไม่แพงมาก แต่เจอน้ำเปล่าเข้าไปอีก 30-40 บาทเงี้ย (เดี๋ยวนี้หลายร้านนิยมบังคับขายแต่น้ำแร่ด้วย ไม่ขายน้ำเปล่า) สรุปมื้อนั้นต้องหมดเป็นร้อย จะอดทนไม่กินน้ำเลยก็ฝืดคอทรมานชีวิตเกินไป จะเอาน้ำดื่มจากข้างนอกเข้าไปกินในร้านก็ไม่ได้เพราะเป็นกฎห้าม

บางทีเราตัดสินใจไม่กินอาหารร้านนั้นไปเลยเพราะขายน้ำเปล่าแพงนี่แหละ ร้านอาจจะคิดว่ามันเป็นรายได้ของร้านอ่ะเนอะ น้ำแร่ต้นทุนขวดละ 10 บาท เอามาฟันหัวแบะ 30-40 แต่คงไม่รู้หรอกว่าทำให้เสียลูกค้าประเภทเราไป บางทีเราเดินเข้าไปกินข้าวยำในเคเอฟซีเลยดีกว่า ราคาพอกันแต่น้ำเปล่าฟรี แก้วฟรี
comment127:มีทุกประเทศแหละค่ะ
บางประเทศเค้ามีทั้ง still water (น้ำเปล่าธรรมดา) กับ sparkling water (น้ำซ่าๆแบบโซดา) ให้เลือกซื้ออีกต่างหาก
comment128:มาโซนยุโรปสิคะ  ขายน้ำเปล่าทุกร้านค่ะ

แถมแพงกว่าเป๊บซี่ โค้ก หรือน้ำผลไม้อีกด้วย

ถ้าไม่อย่างนั้นก็น้ำก๊อกค่ะ  ถึงกินฟรี   อันนี้พูดจริงนะคะ

อยู่ยุโรป เสียเงินซื้อน้ำเปล่ากิน  ตะขิดตะขวงใจมาก  เพราะแพงเหลือเกิน  แต่จะให้กินน้ำอัดลมทุกมื้อแค่เพราะมันถูกกว่า ก็ไม่ไหว เพราะชอบน้ำเปล่ามากกว่า


เมืองไทยน้ำเปล่าถูกสุดแล้วค่ะ
comment128-1:จริงเลย น้ำแพงกว่าเบียร์อีกบางที เลยต้องหันมากินเบียร์ จะได้ประหยัด
comment129:ที่อังกฤษ ถ้าเป็นน้ำขวดก็ขายเหมือนกันค่ะ แพงมากด้วย บางร้านราคาแพงกว่าน้ำอัดลมอีก แต่ส่วนมากจะเป็นน้ำแร่ ทั้งแบบ still walter แล้วก็แบบ fizzy water ค่ะ เป็นน้ำอัดแก๊ส คล้ายๆโซดา

แต่ถ้าเป็น Tap Water อันนั้นฟรีค่ะ เป็นกฎหมายของที่นี่ว่าห้ามคิดเงิน 

ส่วนน้ำแข็งที่นี่ไม่ค่อยมีคนกิน อาจจะเพราะว่ามันหนาวสะพรึงมากอยู่แล้ว เวลาสั่งโค้กก็จะได้โค้กเน้นๆ เต็มๆแก้ว บางที่ไม่มีใส่น้ำแข็งมาเลย ส่วนตัวชอบกินน้ำแข็ง ต้องรีเควสน้ำแข็งเยอะๆทุกครั้งค่ะ 😂
comment130:เมกาก็ขายนะ นอกจากเข้าร้านบุฟเฟ่
จำได้เมื่อก่อน (ไปนานละ) น้ำอัดลมแก้วละ 0.85$ น้ำเปล่า ขวดละ 1.25$ น้ำฟรีไปกดเครื่องที่เป็นนำพุพุ่งใส่ปาก กินแรกๆ แทบอ้วก หลังๆ ก็ ชิน แต่ก็ไม่ได้มีทุกจุด ร้านอาหารส่วนมากก็เจอแต่น้ำอัดลม ขนาดไปนอนบ้านเพื่อนในตู้เย็นก็ไม่มีน้ำเปล่าให้กินนะ เอาแก้วรองก๊อกเอา
comment131:ถ้าน้ำขวดก็ขายทั้งนั้นแหละนะ ถ้าน้ำฟรีมันจะเป็นน้ำก้อกอ่ะ
comment132:ก็ขายทุกที่นะครับ แต่บางที่น้ำก๊อกต้มมักจะฟรี ราคาน้ำแพงอันนี้เห็นด้วยเลย แต่ต้องทำใจ เพราะเค้าเอาค่าน้ำไปถัวค่าเช่าร้านกับค่าพนักงาน
comment133:มีค่ะ เยอรมัน สวิสเซอร์แลนด์ ก็มีน้ำเปล่าขายในร้านอาหาร ราคาแรงกว่าเบียร์อีกค่ะ

แต่ใน สวิสเซอร์แลนด์ สามารถทานน้ำจากก็อกได้เลย ทั้งก็อกในบ้าน และตามน้ำพุต่างๆ ที่ทำไว้ให้ไปรองน้ำดื่มกินได้ 

เคยเห็นกับตา รองจากก็อกในห้องน้ำมากินยังมีเลยค่ะ
comment134:เท่าที่เคยเจอในร้านอาหารที่อินโด ที่เคยไปกินไม่มีน้ำเปล่าธรรมดาขาย มีแต่น้ำแร่ขวดเกือบร้อย
comment135:ถ้ามีน้ำดีๆแล้วให้ฟรีคงเก็บรวมกับค่าอาหารไปแล้วค่ะ
พวกบริการน้ำฟรีก็มีนะคะ แต่ไม่รู้ว่าสะอาดมั้ย บางร้านแก้วก็ไม่สะอาด บางร้านก็ไม่มีหลอด
ถ้าเจอแต่แบบบังคับแล้วไม่อยากซื้อขวดละ 15 ก็กินแต่ข้าว แล้วไปซื้อน้ำที่อื่น แทน
comment136:มีคนเคยตั้งคำถามว่า
มนุษย์เจริญขึ้นพัฒนาขึ้นแบบไหน
ในอดีตบรรพบุรุษเราไม่ต้องซื้อน้ำกิน
ไปทางไหนก็หาน้ำกินได้ฟรีๆ
แต่ปัจจุบันทำไมเราต้องซื้อน้ำกิน
มันเป็นวิวัฒนาการแบบไหน
ไหนว่าคนยุคใหม่ฉลาดขึ้น
แต่ทำไมคนยุคใหม่กลับทำให้ของฟรีกลายเปนของเสียเงินซื้อได้น้ำที่เคยสะอาดบริสุทธ์ดื่มใช้ได้
เรากลับไปทำให้มันปนเปื้อนใช้ไม่ได้
นี่หรือคือความก้าวหน้าของมนุษยชาติ
comment137:เคยเจอในศูนย์อาหาร เค้าจะแบ่ง ร้านขายน้ำ ร้านขายข้าวมันไก่ ร้านก๋วยเตี๋ยว เราสั่งข้าวมันไก่ 35 บาท ร้านน้ำเดินมาบอกเอาน้ำอะไรคะ เราบอกน้ำเปล่าค่ะ เหมือนเค้าหงุดหงิด อีกคนในร้านน้ำคุยกันบอกไม่ขายน้ำเปล่า(คิดว่าเราไม่ได้ยินมั้ง) เค้าเอาน้ำเปล่ามาเสริฟให้ เราไม่กินเลย เพราะคิดว่าเราอยากกินข้าวมันไก่ 35 ไม่ใช่กินน้ำอัดลม แล้วจะมาสั่งน้ำอัดลมอีกชุดละ 15 บาทเพื่ออะไร เรากินน้ำอัดลมคนเดียวไม่หมด อีกอย่าง วันๆนึงคนเรามีค่าใช้จ่ายเยอะ กินอาหาร 3-4มื้อ ขืนมานั่งเกรงใจแม่ค้า เท่ากับมื้อนึงเราอยากกินข้าวมันไก่ถึง 50 บาท เลยนะ ( เรางกหน่ะ😅😅)
comment138:ที่อังกฤษก็ขายน้ำเปล่าในร้านอาหารนะคะ เราก็เลือกสั่งเอาเลยว่าจะกินน้ำก๊อกหรือน้ำขวด
comment139:ไปแถวสแกน น้ำดื่มขวดละ 2 ยูโร โค๊กก็กระป๋องละ 2 ยูโรครับ  แต่น้ำประปาดื่มได้  ส่วนไทยน้ำประปาดื่มไม่ได้ แต่ยังดีที่น้ำเปล่าถูก
comment140:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

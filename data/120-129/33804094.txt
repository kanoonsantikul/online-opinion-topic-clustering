title:รบกวนช่วย share เตือนภัยขโมยบัตรเครดิต และสมุดบัญชี ไปรูดบัตรซื้อ iphone และนำสมุดบัญชีไปเบิกธนาคาร 120,000 บาท
comment:หลังจากกระทู้ที่ผมตั้งเมื่อคืนวันศุกร์ที่ผ่าน ถูกลบไปเนื่องจาก มีความไม่เหมาะสมเกี่ยวกับการ ลงภาพ คนร้าย ที่ชัดเจน ซึ่งเป็นสิ่งที่ไม่ถูกต้องในกฏระเบียบในการตั้งกระทู้ ใน pantip ผมจึงขออนุญาต ลงกระทู้อีกครั้ง แต่จะขอไม่ลงภาพเกี่ยวกับคนร้ายครับ เพื่อรักษากฏ และขอบคุณทีมงานฝ่ายกฏหมาย  pantip  สำหรับข้อแนะนำด้วยครับ

(โดยพร้อมกระทู้นี้ ผมจะขอ update สถาการณ์ล่าสุดใน ด้านล่าง ในกับเพื่อนสมาชิกทุกท่านครับ)

สืบเนื่องจากวัน ศุกร์ที่ 12 มิถุนายน 58 เวลา 15.18 น.  มี sms จากบัตรเครดิต UOB แจ้งเข้าที่มือถือ ว่ามีการใช้บัตรเครดิต เป็นจำนวนเงิน 37,300 บาท ก็เลยรีบโทรไปถามที่ธนาคารปรากฏว่า มีการรูดบัตรซื้อสินค้าที่ ร้าน telewiz ที่สาขา สีลมคอมเพล็กซ์ และเจ้าหน้าที่ ได้เช็คแล้วเป็นบัตรจริง โดยให้ผมเช็คว่า บัตรหายหรือไม่ ผมจึงได้ขออายัด บัตรไว้ก่อน จากนั้น ก็รีบกลับเข้าไปที่รถ  โดยทรัพย์สินที่หายไปจากรถคือ บัตรเครดิต (ซึ่งเป็นบัตรที่ไม่ค่อยได้ใช้รูด) หลายใบ และสมุดบัญชีธนาคารหลายเล่มและ สมุดบัญชีกองทุน ประมาณ 5 เล่ม และ ipad 1 เครื่อง สุดท้ายคือใบขับขี่รถยนต์ ได้หายไป จึงได้รีบอายัด บัตรเครดิต และสมุดบัญชี กับทุกธนาคารในเบื้องต้น 

ระหว่างที่กำลังอายัด บัตรเครดิตอยู่นั้น ปรากฏว่า  มีบัตรเครดิตถูกใช้ อีก 1 ใบ คือ บัตร city M visa ทางเจ้าหน้าที่ แจ้งว่า มีการซื้อสินค้า จากร้านขายยา ที่ สีลมคอมเพล็กซ์ อีก 1 รายการ (ไม่มี sms แจ้ง)  มูลค่า 359 บาท ในเวลา 15.50 น. (ซึ่งเป็นเวลาห่างกันกับการ รูด iphoneประมาณ 20 นาที) ระหว่างนั้น  เจ้าหน้าที่ธนาคาร UOB โทรเข้ามาหาและแจ้งว่า ขณะนี้ บัตรที่ผมแจ้งอายัดไว้เมื่อสักครู่ มีการรูดสินค้าอีกครั้งที่ เทเลวิซ ที่เดิมอีกครั้ง (แต่รูดไม่ผ่าน) ทางธนาคารได้ทราบ จึงพยายามติดต่อ ที่ร้านเทเลวิซ แต่ติดต่อไม่ได้ จึงโทรหาผม และแจ้งว่าหากสะดวกให้ไปที่เกิดเหตุโดยเร็วที่สุด เพื่อจะได้ทราบถึงรูปพรรณ ของคนร้าย จากพนักงานเทเลวิซได้ เพราะเหตุการณ์พึ่งเกิดขึ้น 

ซึ่งขณะนั้น ผมอยู่ที่สาทร ทางเจ้าหน้าที่ UOB จึงได้แนะนำให้ไปที่เกิดเหตุให้เร็วที่สุด ที่ สีลม คอมเพล็กซ์ เมื่อไปถึงที่เกิดเหตุ ทางเจ้าหน้าที่เทเลวิซ ก็ตรวจสอบ และพบว่า มีการ ใช้บัตรเครดิต และรูดซื้อ iphone 6 plus ไป เมื่อเวลาประมาณ 15.18 นาที โดยผมได้ขอดูกล้องวงจรปิดเพื่อขอเป๋นหลักฐานในการแจ้งความดำเนินคดี และเจ้าหน้าที่ขอให้ไปแจ้งความก่อน เจ้าหน้าที่เทเลวิซจึงจะสามารถให้หลักฐานได้ แต่ระหว่างรอแจ้งความ เจ้าหน้าที่ จะได้ประสานงานเรื่องกล้องวงจรปิดให้ กับทางบริษัทแม่อีกที 

โดยระหว่างนี้ ผมก็โทรไปหา พนักงาน city bank อีกครั้งว่า รูดร้านขยายยาตั้งอยู่ที่ใด ปรากฏว่า ร้านยา ตั้งอยู่ที่ สีลม คอมเพล็กซ์เช่นกัน จึงได้ไปที่ร้านขายยา ดังกล่าว และก็พบว่า มีการรูด การซื้อสินค้ามูลค่าดังกล่าว ผมจึงขอความช่วยเหลือในการดูภาพจากกล้องวงจรปิด จากทางร้าน ทางร้านก็ให้ความช่วยเหลือ เปิดย้อนหลังเวลาให้ทันที จากนั้น ผมก็ถ่ายรูป เพื่อไปให้พนักงาน เทเลวิซ ได้ดูอีกครั้งปรากฏว่า เป็นคนเดียวกัน อย่างแน่นอน ทุกคนยืนยัน จากนั้นผมก็เดินทางไปที่จอดรถอีกครั้ง เพื่อสอบถาม รปภ ของทางตึก ปรากฏว่า ภาพคนร้าย เป็นบุคคลเดียวกันที่ เป็นผู้ต้องสงสัย ขโมย คอมพิวเตอร์ จาก ตึกใกล้เคียงกัน ในวันที่ 2 มิย 58 ที่ผ่านมา ซึ่งคนร้ายอาจจะเป็น มิจฉาชีพ ที่ก่อเหตุมาแล้วหลายครั้ง จากนั้นผมจึงได้เดินทางไปแจ้งความที่ สน. ทุ่งมหาเมฆ ต่อไป หากท่านในมีเบาะแสคนร้ายสามารถแจ้งที่ สน.ทุ่งมหาเมฆ ได้ครับ 

*****สำหรับสถานการณ์ล่าสุด

หลังจากที่เกิดเรื่องในเย็นวันศุกร์ ในวันเสาร์ผมได้ไปกับเจ้าหน้าที่ตำรวจ ณ สถานที่เกิดเหตุ ที่ เทเลวิซ และร้านขายยา ซึ่งได้รับความร่วมมือ อย่างดียิ่งจากทั้ง 2 ที่ ในด้านเอกสารและกล้องวงจรปิด 
แต่เมื่อวันอาทิตย์ ผมได้พบว่า บัญชีธนาคาร กสิกรไทย มีเงินหาย ไป 120,000 บาท ซึ่งหลังจากตรวจสอบเบื้องต้นเป็นการถอนเงินสดที่  counter ในเย็นวันเดียวกัน (วันศุกร์เย็น) ช่วงเวลา 17.30 น. ที่สาขามาบุญครอง

ซึ่งทบทวนเหตุการณ์แล้ว มาจากการที่ในวันศุกร์ ผมพยายามอายัดสมุดทุกบัญชีแล้วแต่เนื่องจากช่วงนั้น ผมจะต้องรีบเดินทางไป สีลม คอมเพล็กซ์ เพื่อตามหาคนร้าย ทำให้ผมพบทีหลังว่า  ไม่ได้อายัด สมุดบัญชีของธนาคารกสิกรไทย จึงมีความเสียหายเพิ่มเติมที่เกิดขึ้นคือ คนร้ายได้นำ สมุดบัญชี ของ ผม ไปเบิกเงินสด ออกมาจาก ธนาคารกสิกรไทย จำนวน 120,000 บาท โดย พนักงานแจ้งว่า คนร้ายน่าจะใช้ใบขับขี่ ในการนำมาถอน (แต่ทางเจ้าหน้าที่ ธนาคารไม่ได้ถ่ายเอกสารไว้)  โดยหลังจากทราบเรื่องแล้ว ผมได้เดินทางไปวันอาทิตย์ เพื่อแจ้งถึงความเสียหายที่เกิดขึ้น และขอดูเอกสารการถอนเงิน และดูกล้องวงจรปิด แต่ธนาคารแจ้งว่าใบแจ้งความที่ผมมีนั้นไม่สามารถดูได้ จำเป็นต้องใช้เอกสารจากทางราชการเพิ่มเติมเพื่อแจ้งสำนักงานใหญ่ เพื่อขออนุมัติต่อไป

จากนั้นวันจันทร์ผม ไปกับเจ้าหน้าที่ตำรวจอีกครั้ง เพื่อไปยื่นเอกสารจากทางราชการในการขอเอกสาร การถอนเงินของคนร้าย เพื่อให้เจ้าหน้าที่ตำรวจนำใบดังกล่าวส่งไปยังกองพิสูจน์หลักฐานเพื่อยืนยันลายมือและฟ้องร้องในกรณีที่คนร้ายปลอมแปลงเอกสาร และขอภาพจากกล้องวงจรปิด เพื่อยืนยันหน้าตาคนร้ายและออกหมายจับ

ซึ่งทางธนาคารน่าจะใช้เวลา 3 วัน เพื่อจะให้อนุญาต เกี่ยวกับ ภาพจากกล้องวงจรปิด และเอกสารได้ ซึ่งผมหวังเป็นอย่างยิ่งจะได้ เอกสารการถอนเงิน และภาพจากกล้องวงจรปิดโดยเร็วเพื่อให้เจ้าหน้าที่ประกอบหลักฐานทั้งหมด ให้ออกหมายจับคนร้ายโดยเร็วที่สุดครับ  
ผมหวังว่ากระทู้ของผมจะเป็นประโยชน์กับทุกท่านเกี่ยวกับการเก็บ บัตรเครดิต สมุดบัญชี และบัตรประตัวประชาชน/ใบขับขี่ ให้มีความระมัดระวังมากที่สุดเพราะเดี๋ยวนี้ คนร้าย มีกลเม็ดต่างๆ เพื่อผ่านด่าน ต่างๆ ให้สามารถเอาเงินจากเราไปได้ไม่ยากเย็นครับ

** ขอบคุณทุกท่านสำหรับทุกข้อคิดเห็น แต่ขอความกรุณาเพื่อนสมาชิก ในการแสดงความคิดเห็นเกี่ยวกับธนาคาร เพราะขณะนี้อยู่ระหว่างการตรวจสอบ อย่างไรผมยังเชื่อมั่นในระบบการทำงานของธนาคารว่าจะทำให้เห็นข้อเท็จจริงที่ถูกต้องที่สุดครับ																																	   แก้ไขข้อความเมื่อ 17 มิถุนายน 2558 เวลา 23:18 น.
comment1:เย้ยยยยยยย
comment2:ถอนเงินสดโดยใช้สมุด ต้องมีลายเซ็นเจ้าของบัญชี ตรงนี้เจ้าหน้าที่เคาน์เตอร์ไม่ได้ตรวจสอบเลยหรือ
comment2-1:ผมไปถอนกรุงศรี 1 แสน กรุงศรีต้องต้องขอบัตรประชาชนผมถ่ายเอกสารเลยครับ (แต่ไปถอน 1 พัน ไม่ขอ)
comment2-2:ผมเองก็เคยไปถอน เงินแสน ที่สาขาอื่น ก็เป็นแบบเดียวกันครับ และที่ผมเคยไป ไม่อนุญาต ให้ใช้ใบขับขี่ ให้ใช้แต่บัตรประชาชนอย่างเดียวครับ
comment2-3:อันนี้แปลกจริง ใช้ใบขับขี่ถอนได้ไง ชื่อก็ไม่ใช่

 ผมเคยถอนจากสาขาแถวแจ้งวัฒนะแสนกว่า แต่ลายเซนต์ไม่เหมือน เจ้าหน้าที่ตรวจสอบเกือบชั่วโมงทั้งที่บัตรประชาชนก็ตรง
comment2-4:เช่นกัน เซ็นสั้นยาว ลากไม่เหมือน ต้องเซ็นใหม่ tellerไม่กล้าปล่อยเงินออกไม่งั้นต้องร่วมรับผิดชอบเงินก้อนนั้น

ถ้าคนร้ายปลอมลายเซ็น
ยังมีด่านบัตรประจำตัวที่ภาพกับชื่อจะไม่ตรงกัน
รวมทั้งปลอมใบมอบฉันทะ คราวนี้ต้องยื่นสำเนาบัตรทั้งเจ้าของบัญชีและคนเบิก
และไม่เคยพบว่าใช้ใบขับขี่แทนได้นะคะ
อาจเป็นการประวิงเวลาของทางBankสาขานั้นรึเปล่า _ ไม่ทราบว่าผจก.เป็นคนแจ้งเลยไหม?
comment2-5:คนร้ายมีใบขับขี่ของ จขกท อยู่แล้วครับ  คงทำว่า จขกท มอบอำนาจให้คนร้ายมาถอนเงินแทน
comment2-6:ใช้ใบขับขี่แทนบัตรประชาชนได้นะครับ  บัตรข้าราชการยังใช้แทนได้เลยครับ  เพราะธนาคารเขียนระเบียบว่า  "บัตรที่ออกให้โดยราชการ" ครับ
comment2-7:ธนาคารอะไรคะ  ทำไมแย่แบบนี้ ไม่ตรวจสอบบุคคลที่ไปถอนเลย  

ธนาคารต้องรับผิดชอบ
comment2-8:ใบขับขี่ใช้ได้ครับ ธนาคารไหนไม่ยอมผมก็โวยตลอดล่ะ
comment2-9:กสิกรเนี้ยงงตัวแม่เลย เราชอบถอดด้วยสมุด ได้บ้างไม่ได้บ้าง ครั้งจะโอนผ่านแบ็งค์กิ้ง ก็เสียดายค่าธรรมเนียม
เราเจ้าของบัญชีแท้ๆ มีบัตรประชาชน หน้าตามบัตรเป๊ะ ไม่ให้ถอนเพราะเซ็นเบี้ยว+ที่สมุดบัญชีมีสามลายเซ็น
(อีกสองฆ่าทิ้ง เพราะเราจำของเก่าไม่ได้ มันนานมาก)
บางทีก็มีแค่บัตรก็ถอดได้ก็มี ลายเซ็นเหมือนไม่เหมือนก็เฉยๆ ไม่ทวง
comment2-10:ใบขับขี่ใช้ได้ครับ

แต่งงว่า ทำไมไม่มีการถ่ายเอกสาร และไม่มีการเซ็นอะไรเลยหรอ

ลายเซ็นไม่ตรงกันอะไรแบบนี้
comment2-11:ถอนกรุงศรีที่สาขาที่เปิดบัญชี เค้าไม่ขอสำเนาบัตรผม ผมเลยถามเค้าว่าทำไมไม่ขอ เค้าบอกสาขาที่เปิดบัญชีจะไม่ขอสำเนาบัตร
แต่ถ้าถอนสาขาอื่น จะขอสำเนาบัตร ผมเลยถามเค้าว่างั้นถ้าผมเป็นตัวปลอมทำไงล่ะ ขโมยเล่มบัญชีมาแล้วปลอมลายเซ็น
พนักงานทำท่าตกใจ เลยขอบัตรผมไป ถ่ายสำเนา ผมบอกก็อย่างนี้ไงเลยมีการโกงกันได้

เคลสนี้ก็เช่นกัน ไม่ขอสำเนาอะไรเลย แถมงงว่า เซ็นเบิกไปได้ไงมันปลอมลายเซ็นได้อีก
อย่างนี้จะไว้ใจอะไรได้ครับ
คงต้องเอาเงินใส่ไหฝังไว้ที่บ้านแล้วครับพี่น้อง
comment2-12:ลอกลายเซ็นจากหลังบัตรเครดิต
แล้วเซ็นให้ดูเหมือน เพื่อตบตาจนท.ธนาคาร หรือเปล่า
ขอตั้งข้อสังเกตุ
comment2-13:ข้องใจประเด็นนี้เหมือนกัน ถอนหลักพันก็พอเข้าใจได้บ้างหรอกถ้าพนักงานจะสะเพร่า ไม่ใส่ใจเท่าที่ควร
แต่หลักแสนนี่ ไม่ว่าถอนที่หน้าเคาน์เตอร์ธนาคารไหนๆ พนักงานก็มักจะขอถ่ายสำเนาบัตรที่เอาไปแสดงด้วยนะ 
แนบตัวเรื่อง ประมาณนั้น แล้วทำไมกรณีนี้เป็นแบบนี้ ถ้าเป็นเรื่องจริงพนักงานก็ชุ่ยมาก
comment2-14:บ้าไปแล้ว  ถอนด้วยใบขับขี่ ชื่อไม่ตรง ลายเซ็นไม่ตรง รูปไม่ตรง
รูปในใบขับขี่ไม่ตรงกับหลักฐานบัตรประชาชนที่เปิดบัญชี.. ให้เซ็นได้ไง?

ถ้าจะบอกว่าคนร้ายใช้ใบมอบฉันทะ มันจะมีเวลาเตรียมการขนาดนั้นเลยหรือ?
comment2-15:สงสัยจังค่ะ ว่าเจ้าหน้าที่ให้ถอนได้อย่างไร ในเมื่อ 
1. ต้องแสดงบัตรประชาชน (ถึงจะเป็นใบขับขี้) แต่รูปพรรณ จขกท กับคนร้ายย่อมไม่เหมือนกัน คือเจ้าหน้าที่ไม่ได้ดูหน้าเลยหรือ >.<
2. ลายเซ็น คนร้ายจะเซ็นเหมือน จขกท เลยเหรอ ไม่น่าปล่อยผ่านไปได้เลยนะคะ 

จริงๆกรณีถอนจาก บช ธนาคาร ไม่น่าเกิดขึ้นได้เลย สงสัยมากๆค่ะ
ขอให้จับคนร้ายได้เร็วๆ และได้ทรัพย์สินคืนทั้งหมดนะคะ
comment2-16:เจ้าหน้าที่ธนาคารชุ่ยมากงานนี้

เรื่องบัตร ผมว่าไม่ถืว่าพลาด แต่ว่า ไม่ใช่เจ้าของบัญชีมาถอน ... แถมเงินแสน ... ไม่เชคให้ละเอียดหน่อยหรอ?
comment2-17:ใบขับขี่จะชื่อไม่ตรงได้ยังไงคะ ก็เป็นใบขับขี่ของจขกท.นี่นา
comment2-18:ใบขับขี่ใช้ได้ก็จริงครับ แต่คนร้ายจะรู้ลายเซนต์ของผู้เสียหายได้ไง ...ลายเซนอยู่ด้านหลังสมุดบัญชีต้องใช้แบล็คไลค์ส่องถึงจะเห็น
comment2-19:เราว่าคงดูลายเซ็นจากหลังบัตรเครดิตแล้วพยายามปลอมจนเหมือนที่สุดค่ะ แล้วทำใบมอบฉันทะ
comment2-20:หลายๆที ธนาคารที่ตึกเรา (ไม่ใช่ kbank เหมือน จขกท นะคะ) บางรอบก็ไม่ยอมขอบัตรประชาชนค่ะ
ไม่ใช่แค่ใช้ใบขับขี่แทน แต่ไม่ใช้อะไรเลยยยย
ถอนหลักหมื่นนะ (หลักหมื่นก็เยอะนะ แหม เงินอะค่ะ)  แล้วก็ไม่ใช่สาขาที่เปิดบัญชีด้วย
น่ากลัวมากว่าถ้าเราทำสมุดหายทำยังไงเนี่ย เล่นให้ถอนกันได้ง่ายๆ
comment2-21:เป็นความบกพร่องในหน้าที่ชัดเจนปกติธนาคารจะรับผิดชอบและ เอาผิดทางวินัยกับเจ้าหน้าที่ธนาคารคนนั้นครับ
ค่าเสียหายก็เกิดขึ้นพนักงานจะต้องรับผิดชอบโดยผ่อนธนาคารหรือหักกับเงินเดือน มีเหตุการณ์นี้บ่อยพนักงานก็มานั่งใช้หนี้กันหลายคน
comment2-22:ปกติแล้วหลังสมุดจะทีลานเซ็นลูกค้าที่มิงไม่เห็นด้วยตาเปล่า  พนักงานต้องใช้ไฟส่องเพื่อเทียบลายเซ็น
comment3:น่ากลัวจังครับ ขอให้ได้เงินคืนทุกบาท และขอให้จับคนร้ายได้เร็วๆ ครับ
comment3-1:ขอบคุณครับ 
อยากจับคนร้ายให้ได้มากๆๆๆ เลยครับ แต่ไม่ง่ายเลยครับ เพราะ ต้องภาพคนร้ายต้องออกสื่อ เยอะๆ ครับ มิฉะน้น คนร้ายจะเก็บคัว และออกมาใหม่อยู่ดี ครับ
comment4:ถ้า up รูปคนร้ายขึ้น facebook แล้วแปะลิงก์ไว้ ให้ช่วยกันแชร์ จะผิดกฏพันทิป ไหมนะ?
comment4-1:ถ้ามีรูปคนร้าย ผมเชื่อว่าจับได้แน่นอนเพราะคนร้ายวนเวียนอยู่ในแหล่งที่หากินง่าย
ต้องมีสักคนที่จำได้ และรู้บริเวณที่พักอาศัยเพื่อชี้เบาะแสตามจับ วีธีแปะลิงค์น่าจะใช้ได้
comment5:[Spoil] คลิกเพื่อดูข้อความที่ซ่อนไว้อยากเห็นหน้าตาคนร้าย
comment6:สงสัยว่าถอนเงินสด เคาเตอร์ แล้วปกติแล้ว เวลาผมไปถอนเงินสดให้แม่ ต้องเอาบัตรแม่ และผม ให้พนักงานนะ พนักงานธนาคารจะจดบัญทึก ถ้าจำไม่ผิด ธนาคารกรุงเทพ ถ้า ถอน เป็นแสน จะใช้เอกสารนะ พนักงานธนาคาร จะถ่ายเอกสาร เท่าที่จำได้ แต่ไมยพาณิชย์ รู้สึกว่าไม่นะ จดอย่างเดียว
comment6-1:ช่ายครับ ของ ธนาคารกรุงเทพ เคยไปถอน 7 หมื่น เค้าขอถ่ายสำเนาบัตรไว้เลยครับ
comment7:ช่วยแชร์ครับ ลงรูปได้นะครับแต่ คาดตาไว้ครับ
comment7-1:หากคาดตาไว้ แล้ว ทำให้ คนทั่วไปทราบว่าเป็นใคร อาจจะทำให้ผมผิดกฏที่ ทีมงาน pantip ตั้งไว้ หรือเปล้าครับ
comment7-2:หลายกระทู้ที่ผมเคยอ่านก็คาดตาไว้ครับเพื่อให้มองไม่ออกครับ
comment8:ธนาคารเบิกต่างสาขาไม่น่าง่ายขนาดนั้นนะค่ะ แล้วสงสัยอยู่ๆ คนเข้าไปเอาของในรถได้ยังไง ทำไมทั้งบัตรหรือสมุดไปรวมอยู่ในรถ ยังไงก้อขอบคุณที่บอกกล่าวค่ะ มีเพื่อนโดนแบบเดียวกันเลย แต่เป็นเด็กหนุ่มที่เลี้ยงเอาไว้ค่ะ
comment8-1:เนื่องจากปกติ ผมทำงานเดินทางต่างจังหวัด เพื่อความคล่องตัว จึงนำเอกสาร ติดรถไปด้วย จึงทำให้คนร้าย ได้เอกสารทั้งหมดไปครับ
ส่วนการเข้าไปในรถ ผมไม่ทราบว่าใช้วิธีการ อะไร แต่รถผมเป็น กุญแจ รีโมท ครับ
comment9:กสิกรชุ่ยมาก เงินแสนหนึ่งให้ถอนได้ง่ายๆแบบนี้เหรอ พนักงานรู้เห็นเป็นใจหรือเปล่า
comment9-1:คิดเหมือนกันเลยครับ
ถอนต่างสาขา จังหวัดเดียวกัน พนักงานขอบัตรบัตรประชาชน
แถมยังต้องเซ็น 2 รอบด้วย เพราะรอบแรกพนักงานมองว่าไม่เหมือน
เคสนี้ง่ายเกินไป พนักงานไม่รู้เห็นด้วยก็ต้องชุ่ยมากๆ
comment9-2:กรุงไทย ถอนต่างสาขา จังหวัดเดียวกัน แค่ 3 หมื่น พนง.ยังให้เราเซ็นแล้วเซ็นอีก จนกว่าจะเหมือน  แถมยังถ่ายบัตรประชาชนให้เราเซ็นกำกับอีกต่างหาก
comment10:สำหรับกรณีดังกล่าวขอให้ K8888 ได้ดูแลช่วยเหลือ คุณสมาชิกหมายเลข 2414066 นะคะ ทั้งนี้รบกวนคุณ สมาชิกหมายเลข 2414066  แจ้งข้อมูลเพิ่มเติมเข้ามาทางหลังไมค์ และ K8888 จะติดต่อกลับไปโดยเร็วที่สุดค่ะ

โดยหากที่สิ่งของอื่นๆที่สำคัญสูญหาย และยังไม่ได้ดำเนินการอายัด K8888 จะช่วยประสานงานให้อีกทางค่ะ
comment10-1:ทำไมธนาคารกสิกรไทย ถึงให้บุคคลอื่นไปถอนเงินแทนเจ้าของบัญชีได้ แบบนี้ หรอคะ
comment10-2:ยังไงก็ชี้แจงด้วยนะคะ ว่าคนร้ายสามารถถอนเงินสดไปได้อย่างไร เพราะปกติยังไงก็ต้องยื่นบัตรประชาชน+ลายเซ็นต้องตรงกัน
comment11:ถอนเงินเขาไม่ดูหน้าตาคนถอน กับบัตรประชาชนเหรอ ห่วยจังธนาคาร
comment11-1:ธนาคารนี้ไปเปิดร้านก๋วยเตี๋ยวน่าจะขายดี...เพราะลวกเก่ง

ดีใจที่ปิด บ/ช และบัตรเครดิตทุกใบของแบงค์นี้ไปตั้งนานแล้ว และไม่คิดจะกลับไปใช้อีก
comment12:ซ้ำความคิดเห็นที่ 2ให้เพราะผมยังงง ว่าถอนเงินสดโดยใช้สมุด ต้องมีลายเซ็นเจ้าของบัญชี ตรงนี้เจ้าหน้าที่เคาน์เตอร์ไม่ได้ตรวจสอบเลยหรือ
comment12-1:ใช่คะ ขนาดถอนเงินไม่ถึงหลักแสน แค่สองหมื่นบาท... ลายเซ็นไม่เหมือนกัน เพราะช่วงนั้นปวดมือ ทำให้เซ็นไม่ถนัด ธนาคารยังไม่ยอมให้เบิกเงินเลยคะ ต้องตรวจสอบนานมาก....
comment13:ทำไมถอนเงินได้ง่ายจัง เคยถอนแสนนึงของแบงค์กรุงเทพ ต้องใช้บัตรปชชเท่านั้นและ จนท ถ่ายสำเนาให้เซ็นต์ด้วย
comment14:ได้รับข้อมูลของคุณ สมาชิกหมายเลข 2414066 ทางหลังไมค์เรียบร้อยค่ะ K8888 จะประสานงานผู้เกี่ยวข้องในทันที และจะแจ้งความคืบหน้าให้คุณ สมาชิกหมายเลข 2414066 ทราบเป็นระยะๆ  โดย K8888 จะดำเนินการอย่างเต็มที่ที่สุด ขอให้ไว้วางใจนะคะ
comment15:ถอนเงินแสนทำไมธนาคารปล่อยเงินง่ายจัง

เคยถอนแสนนึงที่ ธ.ดอกบัว ขนาดเจ้าตัวถอนเองใช้ใบขับขี่ ธนาคารยังไม่ปล่อยเลยนะ
comment16:ขอให้ได้เงินคืนครับ
comment17:www.youtube.com/watch?v=e3jcdegDRsI

เห็น จขกท บอกว่ารถล็อคด้วยกุญแจรีโมท ซึ่งอาจจะโดนแจมสัญญาณอย่างในคลิปนี้ได้
ตั้งแต่มีข่าวในคลิป เราก็ล็อครถด้วยรีโมท แต่จะเช็คทุกครั้งว่ารถได้ล็อคเรียบร้อยแล้วหรือยัง
comment17-1:ขอบคุณมากครับ
การดึงประตู ทุกครั้ง หลังการล็อค จะเป็นสิ่งที่ต้องทำทุกครั้ง หลังจากนี้ ไป ครับ
comment17-2:เปนอะไร ที่ผม ทำเสมอ 
ปั๊มเปนอีกจุดเสี่ยง จุด1 ที่ ควรต้องระวัง ครับ...
comment18:ใบขับขี่ก็มีรูปรึป่าว จนท ไม่สงสัยหรือว่าคนในรูปบัตรกับคนที่มาถอนคนเดียวกัน?
comment19:คุณพระ อิโจรแสบ บอกตรงๆ หน้าอย่างมันเราก็คงไม่ระแวงว่ามันเป็นโจรเลยค่ะ 

ปล. จากที่เห็นภาพ หน้าตี๋ๆ มีมาดดีเหมือนพวกละครคุณชาย 

ปล.2 ภาพหน้ามันชัดมาก จับไม่ได้ท่าจะแย่...
comment19-1:ใช่แล้วครับ บุคคลิก หน้าตา คนร้าย ดูดึมาก นั่นแหละครับ อาจ ทำให้ เจ้าหน้าที่ ขายโทรศัพท์ และเจ้าหน้าที่ธนาคาร ไม่ได้ เอะใจ หรือ สงสัย ในพฤติกรรม ของ มัน เลย ครับ

เรื่องการจับตัว ทางเจ้าหน้าที่ ตำรวจแจ้งว่าจะพยายามให้ถึงที่สุด แต่อาจจะไม่ง่าย แน่ๆ ครับ เพราะมีแต่รูป แต่ไม่มีชื่อ นามสกุล 
สงสัยต้องพึ่ง สังคมออนไลน์ แล้วครับ หากถึงสื่อมวลชน จะยิ่งง่ายขึ้น เพราะมันไม่ได้ทำแค่ครั้งเดียว  
นั่นหมายความ ว่า มันจะ ตระเวน ไปก่อ เหตุอีก เรื่อยๆ แน่นอนครับ 

อยากจับมันให้ได้ มาก ๆ ครับ
comment19-2:เห็นพวกคดีภาพมัวๆ ตามกล้อง 7/11 ยังจับได้เลยค่ะ (เมื่อเป็นข่าวออกทีวี)

ลองติดต่อคุณสรยุทธ์ หรือ youlike ดูนะคะ (เราว่า youlike มีความน่าจะเป็นในการช่วยเหลือได้มาก_เตือนภัยสังคมค่ะ)
comment19-3:แจ้งสรยุทธ์ ฮะ
comment19-4:แค่ภาพใบหน้าที่ชัดพอ สามารถนำสืบไปหาตัวบุคคลได้จากทะเบียนราษฎร์ค่ะ
แต่ต้องทำโดยผู้มีอำนาจตามกม.เช่น ทนาย_ตำรวจ
ประชาชนคนธรรมดาแบบเราๆไม่มีสิทธิ์ 

ตามกม.เคสนี้มีความเสียหายเกิดขึ้นแล้ว ตร.สามารถเดินเรื่องสืบค้นได้ อยู่ที่จะทำหรือไม่ (งานเยอะมังคะ)
หรืออาจต้องมีแรงกระตุ้นเพื่อการดำเนินการ
comment19-5:ไม่ยากหรอกครับขนาดไม่มีรูปไม่เห็นหน้ายังจับได้เลย
comment19-6:จขกท คะ ช่วยหลังไมค์ภาพคนร้ายได้ไหมคะ
comment19-7:เพราะฉะนั้นอย่ามองคนที่หน้าตา
comment20:โห... พนักงานธนาคารไม่เอ๊ะใจอะไรเลยหรอ อยู่ดี ๆ มาถอนหมดบัญชี หละหลวมเอามาก ๆ
comment21:กสิกร มันปล่อยไปมั้ย คนร้ายแทบจะไม่มีทางรู้ลายเซ็นเลย(หรือคนร้ายมีแบล็คไลค์)

***ปกติใบขับขี่ให้ถอดด้วยเหรอแล้วเค้ารู้ได้ไงว่าบัญชีไม่ได้ถูกอายัด***
comment21-1:จากการสอบถาม การให้ถอนเงินสดต่างสาขา  ผมเข้าใจว่า น่าจะอยู่ที่ ดุลยพินิจ ของเจ้าหน้าที่นะครับ ว่าจะยอมให้ใช้ใบขับขี่ในการถอนหรือไม่ 
ส่วนเรื่องการอายัดบัญชีนั้น  ผมไม่แน่ใจว่า มันรู้ได้ไง แต่ งานนี้ มัน กล้ามาก และเป็นโจรมืออาชีพ  ในการกล้าเข้าไป ถอนเงิน ที่หน้า counter
comment21-2:ตาม คห.9 ครับ
ถ้ามีพนักงานรู้เห็นด้วยก็ตอบโจทย์เลยว่าทำไมถึงถอนเงินง่ายเกิน
และทำไมถึงกล้าเสี่ยงเอาสมุดเข้ามาถอน ถ้าไม่มั่นใจจริงๆ ว่าจขกท ยังไม่อายัติ
comment21-3:ถ้ามีเพื่อนหรือคนรู้จักอยู่ที่ธนาคาร ข้อมูลพวกนี้รู้ได้ไม่ยากครับ....
แต่เงินเป็นแสน ทางเคาเตอร์หละหลวมในการตรวจสอบตัวตนได้อย่างไร...
comment21-4:ถอนเงินต่างสาขามอบฉันทะไม่ได้นะคะ
comment21-5:ผู้ต้องสงสัยเอาสมุดไปปรับกับเครื่องอัตโนมัติก่อนหรือเปล่า ถ้าอายัติแล้ว จะไม่ปรับยอดล่าสุดให้
comment22:อาจจะเป็นเพราะคนร้ายหน้าตาดูน่าเชื่อถือ บุคลิคดีมั้งครับ วันก่อนโพสผมยังพอจำได้

**แต่ถอนต่างสาขาหมดบัญชี...ไม่ไหวนะครับ

ปล.ผมสงสัยว่า จขกท หน้าตาคล้าย คนร้ายมั้ย ออกแนวเดียวกันมั้ย?
comment23:กรณีบัตรเครดิต ที่ถูกคนร้ายขโมยบัตรไปรูดแล้วปลอมลายเซ็น ก็ทำเรื่องปฏิเสธการชำระเงินไป เจ้าของไม่ได้เซ็นเบื้องต้นก็ยังไม่ต้องจ่าย
ความผิดของร้านค้าที่ไม่ได้ตรวจสอบลายเซ็นให้ดี  ธนาคารเป็นผู้เสียหายก็ต้องไปไล่เบี้ยเอาจากโจรเอาเองอีกที
ถ้าธนาคารมีการฟ้องแพ่งบังคับหนี้ขึ้นถึงชั้นศาล ยังไงเจ้าของบัตรก็ชนะ เพราะมีภาพหลักฐานcctv มีการแจ้งความชัดเจนว่าถูกขโมยไป
แต่ถ้าไม่อยากเสียเวลาขึ้นศาลก็ไปเจรจากับทางธนาคาร ส่วนใหญ่ที่เคยมีก็แบ่งกันรับผิดกับธนาคาร 50-50 โดยแบ่งจ่าย10งวดดอก0% 
อย่างไรก็ว่ากันไป ส่วนที่เหลือก็ค่อยไปไล่เบี้ยเอากับไอ้โจรชั่วเอาตอนที่มันถูกจับได้และขึ้นสู่ชั้นศาล แต่โอกาสได้คืนก็หวังกันไปครับ

อ่อไปรูดซื้อ iPhone ให้ทางตำรวจสืบสวนหาตัวคนร้ายจากเลข imei ที่ซื้อไปจากร้านค้าได้ไหม
แล้วเอาไปกับตรวจสอบทางผู้ให้บริการ Ais Dtac True ว่าไอ้โจรคนนี้เปิดเบอร์กับค่ายใด มีการใช้ในพื้นที่ใด

ส่วนกรณีถอนเงินกับสมุดของกสิกร อันนี้ความผิดของธนาคารเต็มๆ ทั้งเรื่องลายเซ็น ทั้งการใบขับขี่มีภาพถ่ายเจ้าของบัญชีไม่ได้เหมือนกัน
กับหน้าตาของไอ้โจรคนนั้นแน่ๆ ทั้งยังไม่ได้ถ่ายสำเนาไว้อีก เป็นความบกพร่องของพนักงานอย่างชัดเจน ธนาคารจึงเป็นผู้เสียหายเอง
ยังไงส่งหนังสือบอกกล่าวไปยังธนาคารก่อนเลยว่าไม่มีสิทธิหักเงินในบัญชีของคุณ ถ้ายังไม่คืนเงินก็ปรึกษา 1213 
"ศูนย์คุ้มครองผู้ใช้บริการทางการเงิน ธนาคารแห่งประเทศไทย" แล้วฟ้องธนาคารเป็นคดีผู้บริโภคต่อไปครับ

ยังไงก็ขอให้ได้เงินคืนครับ
comment23-1:เชียร์ให้เดินตามทางนี้เหมือนกันครับ
comment23-2:ถ้า case ขโมย..โจรมันคงซื้อแล้วไปปล่อยขายต่อ...มันคงไม่กล้าไปใช้เอง..
คนที่ซื้อต่อโดยไม่รู้ ก็ซวยโดนรับของโจรไปด้วยมั้งเนี่ย..
comment23-3:ใช่ครับ ใครซื้อIphone 6 plus ของคนร้ายนี่งานเข้าแน่นอนครับ...
comment23-4:ตามประสบการณ์ที่เคยเจอนะครับ

แฟนโดนล้วงกระเป๋าที่สนามบิน รู้ตัวก่อนขึ้นเครื่อง
ผมโทรอายัดบัตรทุกใบทันที ดันลืมไปหนึ่งเป็นของแสตนดาร์ด ชาร์เตอร์ นครธน (สมัยนั้น)

ขโมยเอาบัตรไปซื้อของเป็นเงินหมื่นกว่าบาท
ผมไม่ยอมจ่ายก็ด้วยเหตุผลตามคุณ #23 นี่ละครับ 

"ลายเซ็นปลอม ร้านค้าควรตรวจสอบและรับผิดชอบ และธนาคารควรให้ความช่วยเหลือลูกค้า"

แต่สิ่งที่เกิดคือธนาคารไม่ยอม และฟ้องทางผม 

จำได้ว่าเป็นศาลแขวงพระนครใต้
ช่วงนั้นวุ่นวายมากเพราะอยู่ต่างประเทศ มาเป็นคดีความขึ้นโรงขึ้นศาลก็ไม่สะดวก

สุดท้ายศาลตัดสินว่าทางผมผิด

บังคับจ่ายเงินคืนให้ธนาคาร

พร้อมดอกเบี้ย รวม ๆ ก็สามหมื่นกว่าครับ
comment23-5:แปะ
comment23-6:เวง แย่เลย
comment24:กรณีนี้ธนาคารผิดครับให้คนอื่นเบิกเงินแท้จะมีบัตรเราแต่ลายเซ็นไม่ใช่
อย่าไปยอม เคยมีคำพิพากษาฎีกาแล้วว่าธนาคารย่อมต้องมีความเชี่ยวชาญในการตรวจสิอบลายมือชื่อ......
กรณีนี้ธนาคารประมาทและพนักงานเทรลเลอร์ต้องรับผิดชดใช้ส่วนตัว ส่วนที่ธนาคารอ้างโน่นอ้างนี่คือการปัดเรื่องให้พ้นตัว
อยากได้เงินคืนกรณีนี้ร้องเรียนไป ธปท ครับ ได้แน่นอนหรือไม่ก็ฟ้องศาล อย่าไปยอมครับ
ส่วนบัตรเครดิต ต้องชดใช้ไปตามนั้น ก่อนอายัด ถ้าไม่จ่ายไปสู้กันที่ศาล ซึ่งต่องลุ้นเอาว่าจะชนะหรือปล่าว  โอกาสแพ้สูง
comment25:ข้อมูลบนใบขับขี่ มีข้อมูลสำคัญด้วยครับ บางครั้งธนาคารก็สอบถามข้อมูลส่วนตัว ก็พวกชื่อนามสกุล / วันเดือนปีเกิด / เลขที่บัตรประชาชน 
อย่างที่ ความเห็นต้นๆ บอกไปครับ ให้ปฏิเสธการชำระเงินของบัตรที่รูดไป เดี๋ยวก็ไปตรวจสอบกับลายเซ็นอีกทีครับ 
ความผิดอยู่ที่ร้านค้าไม่มีการตรวจสอบลายเซ็น แต่ถ้าเซ็นมาเหมือนกัน อันนี้อาจจะตกอยู่ในช่วงที่สู้กันในชั้นศาล 
เพราะพนักงาน ไม่อาจจะรู้ได้ว่า บัตรนี้ถูกขโมยมา แต่ถ้าลายเซ็นบัตรไม่เหมือนกันเลย พนักงานที่รับรูดบัตรนั้นต้องรับผิดชอบครับ

ส่วนเรื่องแบงค์สะเพร่ามากครับ ที่ยอมให้บุคคลอื่นมาเบิกเงินออกไป คงต้องฟ้องให้เข็ดเลยครับ
comment26:หากมีรูปคนร้าย หลังไมล์มาหน่อยครับ
comment27:อยากจะบอกว่าแบงค์เขียวห่วยมาก เมื่อวานระบบก็เจ๊ง
comment27-1:ทางธนาคารต้องขออภัยเป็นอย่างยิ่งสำหรับความไม่สะดวกที่ได้รับค่ะ  จากการตรวจสอบได้รับแจ้งว่าในวันที่ 17/06/2558 ระบบบริการ K-Mobile Banking Plus ขัดข้องชั่วคราว และตอนนี้สามารถใช้งานได้ตามปกติแล้วค่ะ   กรณีที่คุณ maglev911 ยังไม่สามารถใช้งานได้ สามารถแจ้งข้อมูลเพิ่มเติมเข้ามาทางหลังไมค์เพื่อให้ทาง K8888 ประสานงานตรวจสอบได้เลยค่ะ
comment28:เรื่องเบิกเงินแสนสงสัยด้วยคน 

เคยไปเบิกหลักหมื่น ลายเซ็นต์ไม่ตรง ยังต้องให้เซ็นต์ใหม่เลย 

จขกท.ได้เรื่องยังไงมาแจ้งด้วยนะคะ 

พนักงานที่ให้เบิกเงินแสนแบบนี้ฟ้องได้มั้ย
comment29:เรื่องช่องโหว่

- ปลอมลายเซ็นหลังบัตรเครดิต   มิจฉาชีพมืออาชีพ  ปลอมง่ายมากไม่เกิน 5 นาที
- การปลอมปลงลายเซ็นหลังสมุดธนาคาร   ปัจจุบันก็ง่ายมากเช่นกัน  เอาสมุดส่องไฟแบล็กไลท์  ฝึกปลอมไม่เกิน 5 นาที ก็ได้แล้ว
  (บางครั้งไม่ต้องส่องแบล็กไลท์  แค่เพียงตะแคงสมุดบัญชี ให้แสงสะท้อนมาที่เรา  ก็มองเห็นลายเซ็นแล้วครับ)
- ส่วนรูปถ่าย ทั้งในบัตรประชาชนหรือใบขับขี่  บางครั้งรูปเพียงคล้าย ๆ ใกล้เคียงกับบุคคล จนท.ก็ให้ผ่านแล้ว  โดยเฉพาะธนาคารที่มีผู้ใช้บริการ  จำนวนมาก อาจตรวจไม่ละอียด

นอกจากการรีบอายัดทุกอย่าง    ... ไม่รู้ว่ามีมาตราการไหนที่เข็มข้นกว่านี้บ้าง
comment29-1:ผมไม่ได้ชี้โพรงให้กระรอกหรือชี้นำให้เป็นโจรนะครับ  

แจ้งเป็นข้อมูลไว้  เผื่อสมาชิกทุกท่าน  รับทราบ หาวิธีป้องกันตัวเองต่อไป  เนื่องจากวิธีดั้งเดิม ค่อนข้างจะป้องกันไม่ได้ผลแล้ว

ขึ้นชื่อว่า  มิจฉาชีพมืออาชีพแล้ว  คงฝึกฝนตัวเองมาอย่างดีล่ะครับ
comment29-2:รูปถ่ายในบัตรปลอมไดั แต่ในช่วงเวลาที่จำกัดจะทำทันเหรอครับ  เว้นแต่ว่าได้เตรียมเครื่องทำบัตรไว้รอเรียบร้อยแล้ว  แต่ถึงยังไงทางธนาคารน่าจะยึดเอาบัตรประชาชนเป็นหลักนะครับ เพราะปลอมยากกว่าครับ  ต้องใช่เวลาพอสมควรครับ
comment29-3:ขอบคุณสำหรับข้อมูลนะคะ เราเองยังคิดไม่ถึงเลย นี่ถ้าหายพร้อมกันงานเข้าเลย ปัจจุบันต้องแยกบุ๊คแบงค์ไปทางลายเซ็นต์ไปอีกทาง รวมกันเมื่อไหร่เกิดหายงานเข้าค่ะ *0*
comment29-4:ในใบถอนเงินด้านหลังจะมีมอบอำนาจปลอมลายเซ็นให้เหมือนแล้วใช้ใบขับขี่ตัวจริงไปแสดงใครก็ถอนได้ครับ
comment29-5:เรื่องรูปในบัตรนี่เห็นด้วย เราเปลี่ยนไปจากเดิมมากทั้งรูปร่าง หน้าตา เจ้าหน้าที่ก็ไม่ถามอะไร อาจเป็นเพราะลายเซ็นต์เหมือนก็ได้ค่ะ
comment29-6:ถูกต้องแล้ว กรณีนี้ ก็น่ากลัวมาก เพราะการดูหน้าตาจะทำไม่ได้เลย แต่ไม่สามารถกระทำได้กับ การธุรกรรมต่างสาขา ครับ
comment30:- แล้วคนร้ายรูดซื้อiphoneครั้งแรกได้รึป่าวครับ
- มีลายเซ็นหลังบัตรรึป่าวครับ เวลาทำบัตรพนักงานชอบให้เซ็นหลังบัตร
-พนักงานธนาคารกสิกรไทยไม่ตรวจสอบใบหน้าตัวจริงกับบัตรเลยหรอครับ ถ้าผมเอาสมุดบัญชีพ่อกับบัตรประชาชนไปเบิกก็เบิกได้ใช่ไหมครับ
-แถวเรื่องขอดูกล้องธนาคารกสิกรไทย น่าจะจบที่สาขา ทำไมต้องประวิงเวลาให้ยืดยาวทั้งที่ตำรวจก็มาแล้ว ป่าวนี้โจรคงข้ามชายแดนไปแล้วมั้ง
comment31:โจรยุคนี้มันกล้า หน้าด้าน ดีพิลึก ไอ้พวกนี้จับได้ต้องเฆี่ยนให้หลังลาย แล้วค่อยส่งตัวให้พี่หนวด
comment32:ธนาคารชุยมาก เคยถอนกับออมสิน แค่ 5000 พัน พนักงานดูลายมือที่หลังสมุด กับในใบถอน ดูแล้วดูอีก สุดท้ายให้เซ็นต์ใหม่ อีก 3-4 รอบ 
จนผู้จัดการสาขาต้องมาดูเอง แล้วก็ให้ถอนไปได้ นี้ถอนไป 120,000 ทำไมให้ถอนง่ายเกิ๊นนนนนน
comment33:พาพี่สาวไปเบิกเงินที่ทหารไทย มีทั้งบัญชีมีทั้งบัตรประชาชน แต่เซ็นต์นามสกุลห่างจากชื่อไปนิดดดดดดดเดียว พนักงานบอกให้เซ็นต์ใหม่ พี่สาวบอกว่านี่ตัวจริงนะ หน้าก็เหมือนในบัตรประชาชน แต่พนักงานบอกว่า รู้ว่าตัวจริงแต่เซ็นต์นามสกุลให้ติดกับชื่อด้วย สุดท้ายต้องขอดูลายเซ็นต์ในบุ๊คแบงค์ว่าเซ็นต์ไว้ยังไง
comment34:ไปขอเลขอีมี่จากร้านครับแล้วไปหาเครื่อข่ายโทรศัพท์ทั้งหมดตามสัญญาณโทรศัพท์ครับว่าอยู่ที่ไหน
ส่วนเรื่องเบิกเงินสดธนาคารผิดเต็มๆ ไม่มีลายเซ็นเจ้าของบัญชีแล้วให้เบิกไปได้ไงใบมอบอำนาจก็ไม่มี คงจะเป็นแบบเบิกได้โดยไม่ต้องเขียนใบเบิกซิท่าถึงง่ายขนาดนี้ สัพเพร่ามากเลยน่ะธนาคารเนี่ยอีกหน่อยก็ถอนกันเป็นล้าน สบายโจรเลย ขนาดผมเปิดบัญชีให้แฟนแต่ลายเซ็นผม แฟนยังถอนเงินไม่ได้เลยทั้งที่มีบัตรประชาชนของตัวเอง บัญชีของตัวเองแท้ๆไม่บอกหรอกครับว่าธนาคารไหนเพราะมันเป็นบางสาขา
comment34-1:หลังจากที่รูด บัตรเครดิต ไป คนร้ายน่าจะนำโทรศัพท์ ไปขายเรียบร้อยแล้ว แต่อย่างไรก็ตาม ทางตำรวจ จะเช็ค อีมี่ เพื่อตามรอย อีกทีครับ
comment34-2:รับของโจรต่อเลยครับยังไงคนที่ซื้อต่อไปคงต้องร่วมมืออย่างดีแน่ครับไม่งั้นโดนด้วย
comment35:ธนาคาร เขียวโดนเต็มๆ
comment36:ที่ตกใจคือทำไมธนาคารให้ถอนออกไปได้ ทั้งๆที่เงินก็ไม่ใช่น้อยๆ ใช้แค่ใบขับขี่ ตอนเซ็นไม่เหมือนกันนี่ไม่เป็นไรหรอคะ เราว่าคนที่ต้องรับผิดชอบน่าจะเป็นธนาคาร รึตัวพนักงานที่อนุมัติให้เงินแสนนั้นออกไปได้
comment37:ผมคนหนึ่งที่เป็นลูกค้าประจำ Kbank ซึ่งหลังๆรู้สึกว่าแบงค์นี้เหมือนบริษัทประกันขึ้นไปทุกวัน 
งานบริการในสาขาอ่อนมาก มีแต่เด็กใหม่ที่ไม่รู้เรื่องรู้ราวอะไรมั่วๆไป คิวก็ยาวเพราะทำช้า 
คนเก่าจนถึงผู้จัดการต้องออกไปขายประกัน ถ้าอยู่สาขาแสดงว่าขี้เกียจ ไม่ได้อยู่บริการในสาขา เพราะฉะนั้นจะได้ยินการบริการที่ผิดพลาดมากขึ้น
Kbank มีการพาคนขายได้เป้าไปเที่ยวจูงใจให้ขายมากๆ มีการอบรมปลุกใจให้ขาย เหมือนบริษัทประกันต่างๆ วันหยุดต้องไปหาลูกค้า
ผู้บริหารครับ กลับมามองที่ core business ตัวเองบ้างนะ  จากลูกค้า Kbank ที่เบื่อมากๆ
comment37-1:ก็ขายประกันมันทำเงินได้มากกว่า ใครจะโง่ไปโฟกัสเดิมๆ ที่ core business ล่ะครับ
comment37-2:คิวช้ามาก อันนี้จริงเลยครับ เลิกทำธุรกรรมในแบงก์เลย ใช้ตู้เอา
comment38:ปัจจุบัน K8888 ได้แจ้งเรื่องให้กับทางผู้บริหารรับทราบ และผู้ที่เกี่ยวข้องอยู่ระหว่างการตรวจสอบอย่างเร่งด่วน 

โดยภายในวันนี้ จะมีการติดต่อไปยังคุณ สมาชิกหมายเลข 2414066 เพื่อแจ้งความคืบหน้าในเบื้องต้น  สำหรับ K8888 จะคอยติดตามความคืบหน้าและประสานงานดูแลอย่างใกล้ชิดนะคะ
comment38-1:ผมขอบคุณ คุณ K888 ที่ช่วยประสานงานกับผู้เกี่ยวข้องให้เร่งด่วนครับ ทางวันนี้ มีเจ้าหน้าหลายฝ่ายโทรมาแล้วครับ และเชื่อว่าทุกท่านจะดำเนินการสืบสวนอย่างละเอียด และรอบคอบที่สุดครับ
comment39:มาตรฐานความปลอดภัยต่ำมาก
comment40:นับว่าชุ่ย ลายเซ็นต์ต้องเหมือนในสมุด ให้ถอนเงินไปได้อย่างไร
Tmb. วันก่อนผมเซ็นต์สามสี่ครั้ง ถึงจะผ่าน ขนาดไปฝากถอนบ่อยจนจำหน้ากันได้ดี
comment41:พนักงานกสิกรไทยชุ่ยไปหรือเปล่า เงินไม่น้อยนะ
comment42:แบ๊งค์นี้นี่ทุกเรื่องเลยจริง ๆ ทั้งเรื่องหลอกขายประกัน ยันให้คนร้ายถอนเงิน -_-"
comment43:บทเรียนราคาแพงทั้งเจ้าของบัญชีและ จนท.ธนาคาร  โดยเฉพาะทางธนาคารไม่มีความรัดกุมอะไรเลยในการเบิกถอนเงิน ต้องอบรมพนักงานหน่อยนะครับแบบนี้
comment43-1:ใช่แล้วครับ บทเรียน สำหรับทุกคนที่ได้รับ ผลกระทบ นี้ แต่มันจะดีอย่างยิ่ง ว่าเหตุการณ์นี้ จะเป็นตัวอย่างให้ทุกๆ ท่าน ได้ปลอดภัยครับ
comment44:แสบมากครับ
comment45:แล้วมันหายจากรถได้ไงครับ โดนงัด ลืมล็อค หรือโดนทุบ
comment46:แบงค์ม่วง แค่เราไปเปลี่ยนสมุดบัญชีเล่มใหม่ เพราะสมุดเล่มเดิมเต็ม ให้เราเซ็นต์ตั้ง 2-3 ครั้ง บอกว่าลายเซ็นต์ไม่เหมือน ขนาดมีบัตร ปชช.นะเนี้ย
comment47:ขอตามด้วยคนครับ
comment48:ใช้ใบขับขี่ถอน แถมลายเซ็นต์ไม่เหมือนอีก
?? ปกติเค้าให้ด้วยเหรอ
comment49:เอ้อ หน้าก็ไม่ใช่ ลายเซ็นก็ไม่ใช่ เบิกได้ไง
comment50:Kbank รับผิดชอบยังไงกับเรื่องนี้ค่ะ สงสัยจัง ใช้ใบขับขี่ถอนเงินเยอะขนาดนี้ได้ด้วยหรอ เราเคยไปถอนเงินแบงก์กรุงเทพใช้ใบขับขี่ แบงก์ยังไม่ยอมเลย ถือว่า Kbank แย่มากเลยนะที่ปล่อยเงินไปเยอะขนาดนั้น
comment50-1:สำหรับกรณีดังกล่าว ธนาคารอยู่ระหว่างการตรวจสอบข้อเท็จจริงค่ะ
comment51:ทำไมกสิกรยอมให้ถอนเนี้ย ทั้งๆ ที่ไม่ใช้เจ้าของบัตร
comment52:ถอนเงิน 1 แสน ด้วยสมุดบัญชี  ไม่ถ่ายสำเนาบัตร ไม่ดูบัตรด้วยรึไง  ถึงได้ให้ถอด  ลายเซ้นหลังบัตรอีก

กสิกร  รอบก่อน มีคนตั้งกระทู้  หักเงินในบัญชีส่งประกัน เอง ทั้งๆ ที่เจ้าของบัญชีไม่ได้ทำหนังสือยินยอม

ละหลวมมากนะ  ไม่เคยเจอธนาคารไหนแบบนี้เลย  พึ่งถอด SCB  ไป ถ่ายสำเนา เซ้นสำเนา ดูทุกอย่าง

อบรมพนักงานเคาเตอร์ใหม่ ต้องยกเครื่อง
comment53:Kbank รีบกู้ภาพลักษณ์ให้ได้นะครับงานนี้เพราะอาจจะทำให้ความเชื่อถือของธนาคารคุณลดลงได้ โลกออนไลน์แชร์กันไวปากต่อปากด้วย ระบบความปลอดภัยของบัญชีลูกค้าต้องมาเป็นอันดับหนึ่งครับ ไม่ใช่แบบนี้
comment54:คนร้ายได้นำ สมุดบัญชี ของ ผม ไปเบิกเงินสด ออกมาจาก ธนาคารกสิกรไทย จำนวน 120,000 บาท โดย พนักงานแจ้งว่า คนร้ายน่าจะใช้ใบขับขี่ ในการนำมาถอน (แต่ทางเจ้าหน้าที่ ธนาคารไม่ได้ถ่ายเอกสารไว้)

เงินนี่ไม่ใช่น้อยๆเลยนะคะ จริงๆทางเจ้าหน้าที่น่าจะเอะใจบาง เคสเราเป็นการมอบอำนาจขนาดเงิน 2 หมื่นตรวจแล้วตรวจอีก อย่างนี้ฟ้องพนักงานได้นะ ทำงานไม่รอบคอบเลย แล้วเคสนี้ตอนนี้เป็นยังไงบ้างคะ
comment55:แปลกใจว่าทำไมถึงลงภาพถ่ายคนร้ายไม่ได้ครับ?

ในเมื่อหลักฐานชัดเจนขนาดนี้?
comment55-1:ทางเว็บ pantip ไม่ใช่พื้นที่สำหรับการตามหาคนร้ายโดยตรงครับ 
การนำรูปภาพของคนอื่นมาเผยแพร่โดยมิชอบ 
ไม่ว่าอย่างไรก็คือการละเมิดสิทธิผู้อื่น 
ซึ่งอาจจะมีปัญหากับเว็บได้ภายหลัง

ผมคิดว่าอย่างนี้นะครับ น่าจะประมาณนี้
comment56:เงินไม่ใช่น้อยๆ ทางเจ้าหน้าที่ธนาคารควรจะรอบคอบกว่านี้มากๆ แล้วยิ่งเป็นการถอนเงินด้วยแล้ว ต้องละเอียดและต้องช่างสังเกต แต่นี่คงไม่มีเลย

เอาใจช่วยคุณเจ้าของกระทู้นะคะ
comment57:แปลกใจทำไมสมุดบัญชี ที่ว่าปลอดภัยที่สุดแล้ว เพราะ ทำด้วยคน ที่ต้องมีความรอบคอบ ดูทั้งลายเซ็น ถ้าไม่เหมือนต้องดูบัตรประชาชน อีก

ในกรณีนี้ใช้ใบขับขี่ ซึ่งมันก็มีรูป ทำไมพนักงานไม่ดูรูปประกอบ หรือคนร้ายหน้าเหมือน จขกท. หรอถึงปล่อยให้ถอนได้

จากกรณีนี้ หลายครั้ง พนักงานชอบให้ดูลายเซ็นหลังสมุด เพื่อให้ลูกค้าเซ็นให้เหมือนหรือใกล้เคียง โอเคบางครั้งคนเรามักจะลืมว่าเซ็นอะไรลงไปหลังสมุด 
ซึ่งกรณีนี้ การจะให้ดูได้ ต้องตรวจเอกสารอื่นๆประกอบเช่นบัตรประชาชน

แปลกใจ จขกท. หน้าเหมือนคนร้ายหรอ พนักงานถึงให้ถอนได้
comment57-1:เท่าที่เจ้าของกระทู้ และคนรอบข้าง ดูแล้ว เปรียบเทียบ ยังไม่มีใครบอกว่าเหมือนนะครับ แต่อย่างไรผมขอให้ทางเจ้าหน้าที่เป็นผู้ตรวจสอบก่อนดีกว่าครับ ขอบคุณครับ
comment57-2:ออกแนวเรื่องแต่งละ เพราะเบิกถอนเงินเกินหนึ่งแสนต้องแจ้งรายละเอียดด้วยซ้ำ ขั้นตอนมากมายจะมาใช้ใบขับขี่หน้าไม่เหมือนเรื่องนี้มันไม่ใช่แล้ว มันแต่งเรื่องละม้าง ไม่มีทางเป็นไปได้เลยที่คนไม่รู้จักเจ้าหน้าที่ธนาคารไม่มีทางหละหลวมเรื่องเล็กน้อยอย่างนี้หรอก เลิกแต่งเรื่องเหอะมันไม่มีทางเกิดขึ้นเลยแม้แต่เปอร์เซ็นต์เดียว โธ่เด็กน้อยแต่งเรื่องหว่ะ ไร้สาระ
comment57-3:ก็เขาเช็คทางกสิกร พนักงานบอกเองว่าใช้ใบขับขี่และไม่มีการถ่ายเอกสาร

จะแต่งเรื่องไรเล่า???
comment58:ใบขับขี่ถอนเงินได้ด้วยเหรอครับ ปกติต้องบัตรประชาชนนะ จทน.ธนาคาร งานเข้าแล้ว....
comment59:สำหรับทางธนาคาร 
ไม่แน่ใจว่าจุดนี้ผิดพลาดจากช่องโหว่/กฎของธนาคาร
หรือเป็นดุลยพินิจของตัวพนักงานเอง
เห็นลูกค้าแต่งตัวดี น่าเชื่อถือ เลยปล่อยผ่านไป
ยังไงข้อให้แก้ไขนะครับในเรื่องนี้

ตอนนี้ธนาคารต้องออกมารับผิดชอบ/ช่วยเหลือผู้เสียหายครับ
ด้วยข้อผิดพลาดที่พลาดไปตามที่ว่า
อย่าได้ปล่อยเฉยนะครับ กระแสในนี้ไวมาก


ผมเองทำงานธนาคารอื่นครับ (ไม่ใช่งานหน้าเคาท์เตอร์)
แต่ส่วนตัวก็ใช้บริการกสิกรมานาน 
ตั้งแต่สมัยเรียนโน่นเลย ทำบัตรนู่นบัตรนี่หายบ่อยๆ ก็ไม่เคยมีปัญหา
จึงติเตียน/ตักเตือน มาเพื่อปรับปรุงครับ

และขอเป็นกำลังใจให้กับคุณเจ้าของกระทู้ด้วยครับ 
ขอให้กระบวนการกฎหมาย ตามตัวคนทำผิดได้โดยเร็ว
comment59-1:ผมขอขอบคุณมากครับ อยากตามคนร้ายให้เจอจริง ๆ เพราะมีหลายฝ่ายเดือดร้อน มาก ฉะนั้น การจับตัวคนร้ายให้ได้ เพื่อไม่ให้ใครต้องโดนสิ่งนี้อีก เป็นสิ่งที่ผม ภาวนา ขอให้เกิดขึ้น เร็วที่สุด
และผมเชื่อว่า ทางธนาคารจะมีมาคราการที่ต้องใช้เวลาตรวจสอบให้รอบคอบ และผมยังคงเชื่อมั่น ผลการตรวจสอบว่าจะออกมา อย่างดีและถูกต้องที่สุดครับ
comment59-2:ทางธนาคารต้องขออขอบพระคุณ คุณ PPz  และคุณ สมาชิกหมายเลข 2414066 ที่ไว้วางใจใช้บริการกับทางธนาคารกสิกรไทยค่ะ   

จากกรณีดังกล่าวทางธนาคารขอน้อมรับในข้อติชม และทางธนาคารไม่ได้นิ่งนอนใจในเหตุการณ์ที่เกิดขึ้น ซึ่งตอนนี้อยู่ระหว่างดำเนินการตรวจสอบ  หากทราบผลหรือมีความคืบหน้าอย่างไร จะรีบแจ้งคุณสมาชิกหมายเลข 2414066 ทันทีนะคะ
comment60:สยองเลย 

มา+ ให้คับ
comment61:บัตรเครดิตเวลารูด น่าจะมีรหัสตัวเลข otp ส่งเข้ามือถือ แล้วยืนยันอีกที เครื่องรูดบัตรมันก็มีตัวเลขให้กดอยู่แล้วไม่ใช่รึ
comment61-1:บัตรเครดิตรูดจริงไม่มีรหัสผ่านมือถือ ยืนยันตัวด้วยลายเซ็น (แต่ไม่เคยมีใครพลิกดู) 

แต่ถ้ารูดซื้อผ่านเว็บถึงจะมี otp (บางบัตรค่ะ)
comment62:อ้าว งานงอกแล้วสิ นึกว่าจบแค่ตรงเทเลวิซนั่น มีเพิ่มอีกหรือนี่

แต่คราวนี้พนักงานธนาคารน่าจะรับกรรมไป 
เพราะบกพร่องชัดเจนมากไปหน่อย
comment63:เห้ยพนักงานยอมให้ถอนเงินได้ยังไง ไม่เช็คลายเซ็นกับบัตรประชาชนเบยหรอเนี่ย เงินตั้งแสนกว่าทำไมทำงานสะเพร่าขนาดนี้
comment63-1:ไม่มีทางเกินขึ้นได้เลย เหตุการณ์แบบนี้ ผมว่าเรื่องแต่งจากเด็กน้อย

เพราะถ้าถอนเงินไปจริงแสนสองนั้นได้คืนแน่นอน พนักงาน ธ. คนที่ให้ถอนตายคาที่แน่รับใช้อ่วม เรื่องนี้ไม่เกิดขึ้นหรอก มั่ว
comment63-2:63-1   คุณพยายามบอกว่าจขกท. แต่งเรื่อง  คุณมีหลักฐานหรือคะ

ถ้าเขาแต่งเรื่องจริงๆ  คุณ K8888 ก็ต้องบอกแล้วล่ะ  ว่าเรื่องนี้แต่ง  ใครจะยอมให้ดิสเครดิตธนาคารอยู่นั่นแหละ
และเขาก็จะโดนฟ้องหมิ่นประมาท  ใส่ความแน่นอน  คุณไม่ต้องห่วงหรอกค่ะ
comment63-3:คุณ สมาชิกหมายเลข 1245214 คุณก็ช่างรีบด่วนสรุปนะคะ พอเห็นว่าเป็นไปไม่ได้ในความคิดตัวเอง ก็ตัดบทว่าแต่งเรื่องทันที 
ก็ตาม คห ที่ 63-2 บอกล่ะค่ะ ถ้าเค้าแต่ง เดี๋ยวก็ได้โดนฟ้องหมิ่นประมาทเอง เพราะเรื่องพวกนี้มันตรวจสอบได้ค่ะ

รอดูผลสรุปแล้วค่อยวิจารณ์น่าจะดีกว่า สรุปไปเองก่อนนะคะ
comment64:ธนาคารกสิกรเดี๋ยวนี้เริ่มทำงานกันไม่เป็นมืออาชีพเลยครับ ผมทำบัตรเคมายไว้ก็ได้บัตรช้าเพราะเจ้าหน้าที่ดันเอาไปเก็บไว้ในล็อกเกอร์ส่วนตัว

วุ่นวายมากครับ
comment65:ปกติถอนเงินเกิน 1 แสน หลายธนาคารจะต้องใช้บัตรประชาชนยืนยันเท่านั้น...
แต่ถ้าต่ำกว่ากว่าแสน บางธนาคารก็อนุโลมให้ใช้ใบขับขี่ได้...
วันนี่พี่ชายไปถอนเงินไม่กี่หมื่นโดยใช้ใบขับขี่ที่แบงค์ฟ้า ก็ให้ถอนได้
comment65-1:ใช่ ผมว่าเรื่องแต่งจากเด็กน้อยที่ไม่รู้กฎธนาคารด้วยซ้ำไป กระทู้นี้ไร้สาระมากกว่าประโยชน์อ่ะ
comment65-2:^
^
คุณมาดิสเครดิตจขกท. ก็เอาหลักฐานมาด้วยว่าเขาแต่งเรื่อง
อย่ามาพล่ามปาวๆอย่างเดียว
comment66:ถอนเงินก้อนใหญ่ ... ธนาคารไม่ตรวจสอบได้อย่างไร ... งานนี้ พนักงานธนาคาร ต้องโดนสอบเต็มๆ
comment67:ชุ่ยนะ ผมไป ธนาคารประจำ จะขึ้นเชค หรือเบิกเงินเยอะๆ  เขาขอหมดอะครับ

นอกเสียจากว่า........ เป็นคนคุ้นหน้าคุ้นตา หรือ มาใช้บริการบ่อย จนพนักงานจำหน้าได้ บางคนก็มักง่าย ไม่ตรวจให้ครับ  ผมเจอมาแล้ว
comment68:ขอแชร์เรื่องธนาคารกรุงไทย
ถ้าถอนเงินสาขาเดียวกับที่เปิดบัญชี
เมื่อเทียบลายเซ็นแล้วตรง จะให้ถอนเลย
ไม่ใช้บัตรประชาชน หรือบัตรอื่นใด

ถึงเวลาแล้วที่บัตรเครดิต บัตรเดบิต จะต้องมี PIN กำกับ
หรือใช้เทคโนโลยีอื่นเสริมเช่น NFC

ขอให้จขกท.ได้เงินคืนเร็ว ๆ ตามจับคนร้ายให้ได้
comment68-1:ถ้าถอนตรงสาขาที่เปิด ไม่ใช้บัตร ถูกต้องเป็นปกติตามระเบียบธนาคารแล้วค่ะ
comment69:มันมีไฟฉาย black light อันเล็ก ๆ 
สามารถส่องให้เห็นลายเซ็นในสมุดบัญชีได้นะ
หาซื้อได้ตามร้านทั่วไป
ถ้าคนร้ายมี แสดงว่าเตรียมการ และชำนาญมาก
มีความรู้ด้วยอ่ะ
comment69-1:แสดงว่ามันเป็นโจรที่ทำการบ้านเป็นอย่างดี น่าจะเปิดเผยหน้าตาได้นะ พันทิปไม่น่าห้ามเลย 
แต่จำกระทู้เก่าได้อยู่ เสียดายตอนนั้นไม่ได้เซฟหน้าคนร้ายไว้
comment70:คนที่เม้นกระทู้นี้ด่าทางแบงค์กันซะเป็นส่วนใหญ่ ซึ่งก็จริงทางแบงค์มีช่องโหว่เยอะมาก แต่เรื่องที่ผมกลัวมากกว่านั้นคือจุดเริ่มต้นของทั้งหมด ไอโจรมันเข้าไปหยิบของในรถของจขกท.มาได้ยังไงมากมายขนาดนั้น แล้วเห็นบอกว่าทำมาแล้วอย่างต่อเนื่องด้วย อันเนี้ยแหละที่น่ากลัวจริงๆ
comment70-1:แจมรีโมทค่ะ ลองค้นดูใน youtube นะคะ ง่ายมาก
comment71:คลุมกระเป๋าสตางค์ด้วยผ้าอะไรก็ได้ครับ
วันไหนผมไม่เอาแท็บเล็ตไอแพดลงจากรถ ผมเอาผ้าคลุมตลอดครับ เดี๋ยวนี้นอกจากทุบกระจกรถ มีวิธีการไขประตูรถด้วยนะครับ แม้ว่าจะล็อคหรือไม่ล็อค ก็ไม่ปลอดภัยทั้งนั้นครับ ดังนั้น ซ่อนของล่อโจรพวกแท็บเล็ต กระเป๋าสตางค์ บัตรเครดิต แฟ้มเอกสารสำคัญ และอื่นๆ ไว้ในรถ หรือเอาติดตัวไปก็ได้ถ้าต้องใช้ครับ
comment71-1:ขอบคุณคร้บ 
สำหรับกรณีของผม ถึงแม้จะพลาดเก็บเอกสาร ที่สำคัญ ไว้ที่รถ แต่เก็บไว้ใน ช่องทางด้านหน้ารถมี ที่ปิดเรียบร้อย  มองจากด้านนอก ไม่เห็นอะไรเลยครับ มีแค้หนังสือวาง 1 เล่ม เท่านั้น ครับ
comment72:...ผมเคยมีเหตุการณ์คล้ายๆกันแต่หลายปีแล้วครับ ถ้าเทียบกับเหตุการณ์นี้พอจะบอกได้บ้างว่า
1.เรื่องการถอนเงินสด ทาง จขกท.ได้ไปลงบันทึกประจำวันเรื่องเอกสารต่างๆไว้ก่อนที่จะมีการถอนเงิน อันนี้เอามาใช้ได้ครับถึงในใบแจ้งความจะลืมลงเรื่องสมุดบัญชีไปก็ตาม
2.เรื่องการรูดใช้บัตรแนะว่าให้ปฏิเสธการจ่ายไว้ก่อนครับ จากรายละเอียดข้อมูลคนร้ายชัดขนาดนี้ มีโอกาสสูงที่แบงค์จะคืนวงเงินที่รูดไปให้(แต่อาจจะนานหน่อย) 
...ตอนผมมีปัญหา(แค่เรื่องบัตรไม่มีถอนเงินสด) มีแบงค์หนึ่งส่งเจ้าหน้าที่มาซักถามรายละเอียด สุดท้ายก็ช่วยกันตามรวบรวมข้อมูลคนร้าย ทำเป็นแฟ้มไปยื่นกับทาง สน.(หลังจากไปลงบันทึกประจำวันไปแล้วรอบหนึ่ง)
comment72-1:ขอบคุณสำหรับคำแนะนำ ครับ
comment73:กระทู้หลอกเด็ก ป้ายสี ทำร้ายธนาคารกสิกรแบบนี้ ไม่ดีเลย

ไม่มีหรอกเบิกเงินแสนสองใช้บัตรขับขี่ ไม่มีรายละเอียดมอบอำนาจ

จนท ธ.ไม่ใช่ควายนะหลอกเบื้องต้น เบิกถอนเงินตั้งแสนสอง

อ่านแม้งเสียเวลา
comment73-1:เอ่อ คุณคะเค้าจะมาตั้งกระทู้ใส่ร้ายธนาคารเพื่อ..
คนเค้าอุตส่าห์มาเตือนภัยยังจะมาว่าเค้าอีกเนอะ ดึงสตินิดนึงนะคะ
comment73-2:73  ความเห็นควายๆ งี่เง่า ไปตายซะ
comment73-3:
comment73-4:ขอให้คุณโดนบ้างละกันครับ
comment73-5:ระวังเขางอกนะครับ แสดงความเห็นแบบนี้ 

คิดสักนิดไหมว่า รายละเอียดที่ จขกท. ให้กับ K8888 ไปนี่เขาตรวจสอบไม่ได้เหรอว่าจริงหรือเปล่า

ผมว่าตรวจแปล๊ปเดียวก็รู้แล้วว่ากระทู้นี้มั่วหรือเปล่า แต่นี่ก็ยังไม่เห็นมีอะไรออกมา รอสักนิดค่อยๆพ่นออกมาก็ได้นะครับ




***** tex *****
comment73-6:ก็ ทัศนคติ แบบนี้ ไง .... แฟน เมิง เลยนอกใจ ...ถถถถถถถ
comment73-7:อันนี้ใช้ ตีeen คิดใช่ไหมครับ..

ผมไม่รู้สึกว่ามันมาจากสมองคุณระครับ..
comment73-8:ถ้ามั่วป่านนี้ จขกท. คงโดนธนาคาร มันฟ้องแล้วครับ ไม่ใช่เรื่องเล่นๆนะหนิ
comment73-9:ขอบคุณสำหรับทุกความคิดเห็นครับ
ผมมั่นใจว่า ทุกท่านจะมีวิจารณญาณ ในการที่จะวิเคราะห์เรื่องราว หรือ เหตุผล ความเป็นไปได้ว่า เรื่องใด เป็น เรื่อง จรืง เรื่องใด เป็นเรื่องที่แต่งขึ้น ฉะนั้น ผมไม่มีความจำเป็นต้องไปขัดแย้งกับความคิดของทุกท่าน เพราะมันเป็นวิจารณญาณ ของแต่ละคนที่จะเชือหรือไม่ 
แต่หากหวังเพียงว่า ถ้าท่านใด ได้อ่านกระทู้แล้วจะสามารถเป็นเครื่องมือในการป้องกัน อันตราย จากมิจฉาชีพ ซึ่งเป็นกระบวนการทางเงินที่อยู้ใกล้ตัวทุก ๆ ท่านได้ ผมก็จะยินดีอย่างยิ่งครับ
comment73-10:กินหญ้าแล้วแช่โคลนเผื่อจะอารมณ์ดีขึ้น
comment74:เบิกเงิน 120,000 เบื้องต้นลายเซ็นต์ไม่เหมือนก็ไม่น่าจะผ่านแล้วนะคะ (ต่อให้ปลอมก็ไม่น่าเหมือนขนาดนั้น)
อีกอย่าง หน้าตาคนร้ายกับภาพจากใบขับขี่ก็ไม่เหมือนกัน 
อย่างที่ 3 เงิน 120,000 บาทถอนเป็นเงินสดอย่างไรธนาคารจะต้องตรวจสอบอย่างละเอียด 
ไม่น่าจะชุ่ยถึงขนาดปล่อยเงินออกมาได้ง่ายๆแบบนี้ 
แบงค์เขียวที่เราใช้ประจำ ขนาดเข้าทุกวัน ถอนเงินแค่หมื่นเดียวยังต้องเซ็นต์แล้วเซ็นต์อีกเลยค่ะ 
แต่ถ้าเป็นเรื่องจริงธนาคารต้องอบรมพนักงานอำนวยบริการให้รอบคอบมากกว่านี้ 
เรื่องบัตรเครดิตก็ปฏิเสธการจ่ายเงินตามที่หลายๆ คห. แนะนำค่ะ 

ขอเป็นกำลังใจให้ จขกท. นะคะ และขอให้จับคนร้ายได้ในเร็ววัน (ภาพชัดเจนขนาดนี้น่าจะจับได้นะ)
comment74-1:ขอบคุณมากๆ ครับสำหรับกำลังใจ

ทางธนาคารมีการแจ้งกลับมาแล้วครับว่า  กำลังตรวจสอบและจะแจ้งผลให้ทราบอีกครั้ง ซึ่งผมก็กำลังรอผลการตรวจสอบของทางธนาคารอยู่ครับ และอยากทราบผลการตรวจสอบ ตามข้อสงสัย และมีคำถาม เหมือนหลายๆท่านเหมือนกันครับ 
แต่ก็เข้าใจว่า การทำงานจำเป็นต้องใช้เวลา จึงต้องรอ ครับ
comment74-2:เบิกเงินหลายแสนโดยไม่ขอดูบัตรอะไรเลยนี่มีจริงๆ นะคุณ เราเบิกครั้งล่ะสามแสน ของธนาคารสีฟ้า ถ้าเป็นพนักงานเก่าเขาจะขอ แต่ถ้าเด็กใหม่หรือเด็กฝึกงาน เขาไม่เคยขอ
comment75:กฏของธนาคารเรื่องการขอดูกล้องวงจรปิดนี่ไม่ค่อยเห็นด้วยเลย ต้องรอระยะเวลาอย่างน้อย 3 วัน
แบบนี้แทนที่จะจับโจรได้เร็วขึ้น ก็กลายเป็นช้าลง
comment76:ของเราไปถอนเงินสด 2 พัน ยังโดนเซ็นต์ตั้ง 2 รอบเลยนะคะ
=='
comment77:บัญชีธนาคารเป็นสาขาอะไรเหรอครับ เป็นสาขาเดียวกันกับที่โจรไปถอนหรือเปล่า
comment77-1:เป็นคนละสาขาครับ
comment78:เคยถอนกรุงไทย หรือออมสินนี่แหละ สมุดมี บัตรมี แต่ลายมือหลังสมุดนี่ตั้งแต่สมัยเด็กๆ
ถอนไม่กี่พัน เจ้าหน้าที่ให้เซ็นแล้ว เซ็นอีก บอกไม่เหมือน 
จนแกเปิด black light ให้ดูเลยว่าเซ็นแบบไหนไป
comment79:63-1,73   คุณพยายามบอกว่าจขกท. แต่งเรื่อง  คุณมีหลักฐานหรือคะ

ถ้าเขาแต่งเรื่องจริงๆ  คุณ K8888 ก็ต้องบอกแล้วล่ะ  ว่าเรื่องนี้แต่ง  ใครจะยอมให้ดิสเครดิตธนาคารอยู่นั่นแหละ
และจขกท. ก็จะโดนฟ้องว่าหมิ่นประมาท และใส่ความธนาคารอย่างแน่นอน  คุณไม่ต้องห่วงหรอกค่ะ

แต่ตัวคุณเอง  สงบหน่อยก็ดีนะ
comment80:สงสัยครับ ลายเซ็นไม่ตรงยังแก้ตัวได้ว่าเวลาเปลี่ยนก็วิธีเซ็นได้ แต่หน้าคนถอนกับบัตรไม่น่าจะทำให้ตรงกันได้ นอกจากจะปลอมบัตรขับขี่ใส่รูปคนร้ายลงไปแทนเจ้าของบัญชี
comment81:พนักงานมีส่วนร่วมแน่ๆ หน้าก้ไม่เหมือนให้ผ่านได้ยังไง ธนาคารผิดเต็มๆ.
comment82:ตอนนี้เริ่มกลัวค่ะ

มีเงินฝากอยู่ในกสิกรเป็นล้านๆ

กำลังจะได้บัตร The Premier มาด้วย

เคยมีประสบการ์ณเจอพนักงานธ.กสิกร สาขาถนนสาทร

นางไม่รู้เรื่องวิธีเปิดบัญชีแบบออมทรัพย์ 14 เดือน ที่มีโปรโมชั่นเมื่อปีก่อน

นางไม่รู้ว่าต้องคีย์ยังไง ดอกเบี้ยสิ้นเดือนได้วันที่เท่าไหร่ 

นางนับไม่ถูกว่าครบ 14 เดือนคือเดือนไหน นั่งงงกันอยู่ล่ะ

ฝากกสิกร Train พนักงานเรื่องโปรโมชั่นเงินฝากเยอะๆนะคะ อายเค้าค่ะ

เริ่มไม่มั่นใจในธนาคารกสิกรแล้วค่ะ
comment82-1:ขออภัยคุณ Vintage Doll สำหรับความไม่สะดวกที่ได้รับค่ะ และขอน้อมรับข้อเสนอแนะไปยังฝ่ายงานที่เกี่ยวข้องเพื่อปรับปรุงการให้บริการต่อไปนะคะ
comment83:ธนาคารประมาทเลินเล่ออย่างร้ายแรงเลยเคสนี้ มีหน้าที่แต่ทำหน้าที่ไม่รอบคอบ คืนเงินให้ จขกท ไปเถอะ
comment84:น่ากลัวมากค่ะ
ขอให้ จขกท. ได้เงินคืนและจับตัวคนร้ายได้นะคะ

อยากเห็นหน้าตาคนร้ายด้วยคนค่ะ
จะได้ระวังกันมากขึ้น
comment85:ผมว่าพนักงานของธนาคารต้องมีส่วนรับผิดชอบนะครับ
กรณีนี้คือมอบอำนาจให้หัวขโมยถอนเงิน โดยมีสมุดและใบขับขี่เจ้าของบัญชี
เป็นหลักฐาน
ซึ่งดูแล้วอาจจะถอนเกือบหมดบัญชี พนักงานธนาคารไม่ติดต่อเจ้าของบัญชีหรือครับ
ผมจ่ายเช็คให้เจ้าหนี้แสนกว่าบาท ระบุชื่อชัดเจน
ธนาคารกสิกรเหมือนกันยังโทหาเลยครับ
ผมว่าธนาคารอบรมมานะ แต่พนักงานขี้เกียจมากว่า
ซึ่งดูดีๆ ลายเซ็นต์มอบอำนาจก็ไม่น่าจะเหมือนสักเท่าไร
งานนี้พนักงานธนาคารมีเจ็บตัวบ้างละครับ
comment85-1:เท่าที่ผมเห็นหลักฐานการถอนเงิน ในวันอาทิตย์ที่ ผมทราบเรื่อง นั้น
และผมถ่ายรูปหลักฐานการถอนเงินนั้นไว้ ซึ่งกรณีนี้ เป็นกรณีที่ ทาง คนร้ายได้ปลอมลายเซ็นต์ผม และทำการเบิกเงินออกไปซึ่งเป็นการกระทำเสมือนตัวเองเป็นเจ้าของบัญชี ไม่ได้มีการทำเอกสารการมอบอำนาจแต่ประการใด
comment86:ใบขับขี่เอามาถอนเงินแสนได้ หน้าก็ไม่เหมือนเจ้าของบัญชี  แถมไม่ถ่ายเอกสารเก็บไว้


โห... ธนาคารสมัยนี้ ความน่าเชื่อถือมันติดลบกว่าตลาดขายปลาอีกนะ
comment87:แบงค์ ก ต้องอบรมพนักงานให้ดี ไม่งั้นจะมีหลุดแบบนี้ออกมาเรื่อยๆ อายเขา 
สงสัยบี้ประกัน 99/9 จนพนักงานมึนๆเบลอๆอ่ะดิ
comment88:ผมเห็นรูปในกระทู้ก่อน 
ถือว่าเขาหน้าตาดี ภูมิฐาน อายุน้อย น่าเชื่อถือเลยล่ะ
หน้าตามันวัดกันไม่ได้จริง ๆ

ดีที่มันไม่กดเคาน์เตอร์ทำบัตร ATM ใหม่ เปิดวงเงินถอนโอนสักอย่างละ 5แสน
เผลอ ๆ อาจจะช่วยพนักงานซื้อประกัน จะได้ตายใจ ทำบัตร ATM ให้มันง่าย ๆ
comment88-1:ใช่แล้วครับ เรื่องที่เกิดขึ้น มันทำให้ผม หลอน จนถึงวันนี้ ยังไม่กล้ายกเลิกการอายัด สมุดบัญชี / บัตรเครดิต เลย ยังไม่กล้าทำธุรกรรมอะไรเกี่ยวกับการเงินตัวเอง เลย ใช้เงินสด ที่มีอยู่อย่างเดียวเลย (มันเป็นตลกร้ายในชีวิตครับ)
comment89:ธนาคารผิดเต็มๆ งานนี้   อาจจะมีการทุจริตในองค์กรด้วย
comment90:โทษนะคะ เพิ่งมาอ่าน แล้วทำไมของถึงหายจากในรถแล้วทำไมเพิ่งรู้ หรือว่าใส่ไว้ประจำ 

จะบอกว่าเราแค่เอาเหรัยญบาทใส่เก๊ะหน้ารถไว้ 100.- เผื่อสำรอง เปิดมานับดูเหลือ 48.- 

ใครชอบเอาของมีค่าไว้ในรถต้องระวัง ที่ล้างรถ , ศูนย์ , อู่ ตัวดีเลย
comment91:ธนาคารนี้ปัญหาเยอะตลอด  มาตรฐานคืออะไร 
บางครั้งมอบอำนาจไป ไม่มีสมุดบัญชีพนักงานก็ให้ถอนได้
ตกลงแล้วการถอนแบบมอบอำนาจต่างสาขานี่ทำได้มั๊ยคะ
comment91-1:คุณสก๊อย 4 สูบคะ การมอบฉันทะหรือมอบอำนาจ ในการทำธุรกรรมถอนเงินผ่านเคาน์เตอร์สาขา สามารถติดต่อได้ที่สาขาที่เปิดบัญชีเท่านั้นค่ะ และสามารถทำรายการได้สูงสมุดไม่เกิน 300,000 บาทต่อวันนะคะ โดยเอกสารที่ใช้ คือ สมุดบัญชี บัตรประจำตัวประชาชนของเจ้าของบัญชีและบัตรประจำตัวประชาชนของผู้มอบฉันทะ หรือมอบอำนาจค่ะ
comment92:คนร้ายคนนี้เป็นภัยต่อสังคมจริง ๆอยากให้จับให้ได้เร็ว ๆ คิดว่าคงมีผู้เสียหายอื่นอีกหลายราย สงสารจขกท.จังค่ะต้องลำบากวิ่งวุ่นไปทั่ว แนะนำอย่าเก็บของมีค่าไว้ในรถเลยนะคะ
comment93:ธนาคารครับ ถถอนเงินแสน โดยไม่ใช่เจ้าของบัญชี อันนี้ดุลยพินิจของพนักงาน ถือว่าถูกต้องแล้วหรอครับ
comment94:ปักหมุด
comment95:สำเนาบัตรประชาชน ของบรรดาลูกค้าที่เคยมาทำธุรกรรมไว้ ยังเอากลับมารีไซเคิลเต็ม ๆ แผ่น

เราเคยไปทำเรื่องขอดูรายการบัญชีย้อนหลัง  เจ้าหน้าที่บอกว่า ต้องส่งเรื่องเข้า สนญ
 แล้วเขียนใบนัด(กันลืม)ใส่กระดาษ A4 เราไม่ซีเรียสที่เป็นกระดาษรีไซเคิล แต่พลิกดูด้านหลังแล้วถึงกับอึ้ง มันคือสำเนาบัตร ปชช.ของคนอื่น

ที่อึ้งคือ กำลังคิดว่า สำเนาของกรูไปอยู่มือใครมั่ง!!
comment96:ขอให้ได้เงินคืนเร็วๆค่ะ เราเห็นหน้าคนร้ายจากกระทู้เก่าอยู่
รู้หน้าไม่รู้ใจจริงๆเลยค่ะ
น่าจะลงในเฟสบุคให้ช่วยกันแชร์นะคะ เผื่อจะจับได้เร็วชึ้น
comment97:ธนาคารกสิกร ห่วยมาก ถอนเงินง่ายจัง มีแค่ใบขับขี่ เงินเป็นแสน
comment98:เชียร์ จขกท อัพรูปแชร์เฟสค่ะ
comment99:เราได้อ่านและเห็นรูปคนร้ายในกระทู้แรกค่ะ คนร้ายหน้าตาดี ขาว แต่งตัวบุคลิกน่าเชื่อถือ   และ จขกท..ก็เล่าค่อนข้างละเอียดถึงเหตุการณ์ที่เกิดขึ้น (แต่ตอนนั้น จขกท. ยังไม่รู้ว่าถูกเบิกเงินจากสมุดแล้ว)
เท่าที่จำได้  จขกท. จอดรถไว้แล้วลืมล็อคกุญแจ (เราว่าอาจไม่ได้ลืมล็อคแต่คนร้ายคงมีวิธีเปิดเข้าไป)  มารู้ตัวเพราะมีข้อความว่าบัตรเครดิตถูกใช้งานค่ะ

ตอนนี้เราก็เริ่มหมดความเชื่อมั่นแบงค์เขียว เคยเจอกับตัวเรื่องพนักงานทำงานไม่รอบครอบเหมือนกัน คือ เปลี่ยนสมุดใหม่ แต่นางลืมดึงใบลายเซ็นต์เก็บไว้
comment100:คนร้ายกล้าจริง.  หน้าตา ก็ไม่เหมือนในบัตร อยู่แล้ว ถ้า จนท สงสัย โทรติดต่อ เจ้าของบัญชี  แล้วรู้ว่า บัญชี ถูกขโมยมา. คงถูกรวบตัว ในแบงค์
comment101:ผมแปลกใจเจ้าหน้าที่ธนาคาร อนุมัติการถอนเงินได้ไง เป็นความผิดพลาดของทางธนาคารเต็มๆเลย
comment102:คือ คุณ K8888 ซึ่งคงเป็นคนของกสิกร เข้ามาในกระทู้นี้หลายครั้ง แต่คำตอบที่ได้รับก็ยังไม่มีความคืบหน้าเกี่ยวกับตรวจสอบอะไรเลยนะครับ
comment103:กรณีถอนเงิน ผมว่าเราให้ ธ. ชดใช้ได้นะครับ เพราะแค่รูป + ลายเซ็นก็ไม่ใช่ แล้ว ธนาคาร จะมาอ้างว่าเขามีบัตรจริงมา คงไม่ได้ ในเมื่อลายเซ็นก็ไม่ใช่แล้ว
comment103-1:ขอบคุณครับ
ขณะนี้เรื่องอยู่ระหว่างทางธนาคารตรวจสอบข้อเท็จจริงอยู่ครับ
comment104:งานนี้ พนง คนนั้นคงหนาวๆ ร้อนๆแล้ว งานเข้าแล้วตรู โดนหักเงินชดใช้แทนแน่ๆ

เพราะถือว่าทำผิดกฏของทางธนาคาร งานนี้คนที่รับกรรม คือ พนง คนที่ให้ถอนเงิน 1.2 แสน คนนั้นนั้นแหละ เอาคิดซะว่าทำงานฟรี ครึ่งปีแล้วกัน

ผมเคยถอนเงิน 1 แสน เพื่อย้ายธนาคาร ไปอีกที ในห้าง พนง ถอนเงินเสร็จก็ใส่ให้ แล้วก็ใส่ที่พันแบงค์แล้วบอก ห้าหมื่นนะค่ะ หยิบให้สองปึก รวมเป็น 1 แสน ไอ้เราก็ไม่ได้นับ เพราะแบงค์อีกที อยู่ตรงกันข้างกัน ของห้าง ก็เดินออกมา กำลังจะเดินเข้าไปอีกแบงค์

พนง แบงค์คนที่ให้ถอนเงิน วิ่งหน้าตาตื่นมา พี่ค่ะๆ หนูนับเงินผิดคะ ที่หนูให้พี่ไป มันบึกละแสนค่ะ หนูขอคืนาบึกหนึ่งคะ

เราก้เลยบอกงันน้องไปฝากเงินอีกแบงค์กับพี่ก่อน ถ้าเงินมันบึกละแสนจริง เดียวพี่ให้คืน น้องก็เข้าไปอีก ธนาคารหนึ่ง แล้วก็นั่งรอ จนเสร็จเป็นเพื่อน สรุป เงินปึกละแสนจริงๆ ก็ให้คืนน้องเขาไปปึกหนึ่ง ก็จากกันด้วยดี

น้องบอก หนูเกือบแย่แล้ว ดีที่รู้ตัวไว เกิดพี่ออกไปไหนแล้วหนูแย่แน่ๆ
comment104-1:สงสัยเขาจะเบลอ  คิดว่าเป็นแบงค์ 500 ปึกละ 50000  เลยหยิบให้ 2 ปึก
comment105:ขอ feed back ธนาคารกสิกรเช่นกัน เคยไปถอนเงินที่ธนาคารอุตส่าห์เตรียมบัตรประชาชนให้แสดงตัวตน แต่เจ้าหน้าที่ไม่ขอดูบัตรเลย เราก็นึกในใจว่า อ้าวยังงี้ใครขโมยสมุดธนาคารเราไป ก็ไปถอนเงินได้ง่ายๆสบายๆเลยซิ
comment105-1:ขออภัยสำหรับเหตุการณ์ทีเกิดขึ้นค่ะ ในการทำรายการถอนเงินผ่านสาขาจำเป็นจะต้องใช้บัตรประจำตัวประชาชนและสมุดบัญชีเงินฝากเพื่อแสดงตัวตนทุกครั้ง สำหรับกรณีดังกล่าวรบกวนคุณ Nesty แจ้งชื่อสาขาที่ติดต่อเขามาทางหลังไมค์ เพื่อประสานงานไปยังสาขาตรวจสอบและปรับปรุงการให้บริการต่อไปค่ะ
comment106:เหวอ ปล่อยผ่านแบบนี้น่ากลัวนะ สงสัยได้ฤกษ์เปลี่ยนธนาคารละ
comment107:อยากเห็นรูปคนร้ายค่ะ จขกท ส่วนตัวทำงานอยู่แถวสีลม เผื่ออาจจะมีเบาะแสอะไรบ้าง
ยังไงก็หลังไมค์มานะคะ
comment108:ธนาคารหละหลวมมากครับ เบิกเงิน 120,000 ทำไมปล่อยให้เบิกไปง่ายๆ เงินจำนวนไม่น้อยเลย แถมหน้าโจรกับหน้า จขกท. ยังไงก็ดูไม่เหมือนกันซักหน่อย วันก่อนผมไปเปลี่ยนสมุดบัญชีกับเปลี่ยนบัตรเดบิตใบใหม่ของธนาคารกรุงเทพ ซึ่งสมุดเก่าผมใช้มา 8 ปีแล้ว เป็นบัญชีเงินเดือน (เลยไม่ค่อยได้อัพ นานๆ จะอัพที สมุดเลยเพิ่งหมด) ต่างสาขา ผมเซ็นเอกสารไม่เหมือนลายเซ็นเก่า เค้าก็ให้ผมเซ็นใหม่จนเหมือน เค้าถึงออกสมุดบัญชีกับบัตรใหม่ให้ อยากรู้ครับว่าทางธนาคารจะให้เหตุผลยังไง ว่าทำไมถึงปล่อยให้โจรเบิกเงินไปได้ง่ายๆ
comment109:เคนไปถอนเงินที่ TMB ลายเซ็นไม่เหมือน เซ็นเป็นสิบพนักงานก็บอกว่าไม่เหมือน ไม่ยอมให้ถอน

วันนั้นเดินกลับบ้านตัวเปล่า ไม่ได้เงิน ทั้งๆที่มีบัตร มีบุ้ค เอาซี๊
comment110:โจรมืออาชีพซื้อ black light ถูกๆมา ส่องสมุดบัญชีซ้อมเซ็นต์ 2-3 ทีก็เหมือนแล้ว
comment111:งงกับพันทิปไม่ให้ลงรูปคนร้ายเห้อ ตรรกะ ไหนอ่ะ
comment112:ปักหมุด
comment113:โอ้ รู้สึกเสียววาบๆ กับการใช้บริการแบงค์นี้
comment114:มิน่าหุ้นแบงค์เขียวราคาตกฮวบฮาบ
comment115:ไม่ได้การแระ ไปถอนเงินฝากจากแบงค์เขียว ไปฝากออมสินดีกว่า
comment116:แล้วกสิกรไทยตอนนี้ใช้เวลาในการตรวจสอบนานไหมค่ะ เจ้าของเงินคงอยากจะได้เงินคืนแล้ว แต่คงไม่ต้องตรวจสอบเป็นปีมั้งเนอะ
comment117:ถ้าเป็นเรื่องระบบการทำงานของกสิกรตอนนี้เราว่าหละหลวมมาก เราเองก็เพิ่งโดนมาเมื่อสองสามเดือนก่อน 

เราออกแบบลายบัตรเดบิตทางออนไลน์ไว้ มีอีเมล์+SMS มาแจ้งให้เราไปรับบัตรได้แล้วที่สาขาที่นัดรับ 
เราก็ไปรับบัตรหลังจากที่ได้รับแจ้งอีก3วัน พอไปถึงสาขากลับแจ้งเราว่ายังไม่มีใครเอาบัตรมาส่ง
 ไม่มีใครรับผิดชอบอะไรใดๆทั้งสิ้น แจ้งแต่ไม่มีใครเอาบัตรมาส่ง ขอโทษเราก็ไม่มี เราเสียเวลานั่งรถไป เสียค่าเดินทาง+เสียเวลา 
เราก็พยายามใจเย็น หายเงียบไปอีกอาทิตย์จนเราต้องโทรไปตามเรื่องกับคอลเซนเตอร์ รวมๆแล้ว20วันได้ตั้งแต่วันที่สั่งทำ (หน้าเพจออนไลน์ระบุเวลา7-15วัน)
 รอบนี้เราวีนเลย ถึงมีคนมาตามเรื่องให้เรา เเละนัดวันให้เราไปรับอีกครั้ง (ครั้งนี้โทรมาแจ้งนะคะ) เราก็เดินทางไปรับบัตรที่สาขา จ่ายทุกอย่างเรียบร้อย จนใช้บัตรไปได้สักอาทิตย์ ทางสาขาก็โทรมาแจ้งให้เราไปรับบัตรที่เราสั่งทำไว้ ทั้งๆที่บัตรเราไปรับมาเรียบร้อยเเล้ว (คิดว่าคงจะออกบัตรซ้ำมาอีกรอบ) ประสานงานกันได้ชุ่ยมาก แทนที่จะส่งบัตรไปที่สาขาให้เรียบร้อยก่อนแล้วค่อยแจ้งให้ลูกค้าไปรับ แต่กลับคอนเฟริมกับลูกค้าก่อน พอลูกค้าไปรับเสียเวลาเสียค่าเดินทางไปถึงที่แล้วกลับแจ้งว่าสาขาไม่ทราบเรื่อง  ไม่ได้รับบัตร ยอมรับว่ารู้สึกแย่กับระบบการทำงานของกสิกรมากค่ะ
comment118:ขอให้ได้คืนไวๆ ครับ
comment119:ทางธนาคารกสิกรไทย ได้ดำเนินการติดต่อแจ้งผลกับคุณสมาชิกหมายเลข 2414066 เรียบร้อยแล้ว  

ทั้งนี้หากไม่ได้รับความสะดวกในบริการด้านใด สามารถแจ้งเข้ามาทาง K8888 ได้ตลอด 24 ชั่วโมงนะคะ
comment119-1:ผลการตรวจสอบเป็นยังไงบ้างคะ
comment120:จขกท มาอัพเดทด้วยนะคะ ..
comment121:

title:นิสัย 'ขี้อิจฉา' คนไทยเรามีมากกว่าชนชาติอื่นหรือเปล่า?
comment:บอกก่อนว่า ผมมีเพื่อนต่างชาติเยอะครับ และทำงานกับฝรั่ง เอเชีย และใช้ชีวิตในต่างประเทศมาบ้าง นอกจากตัวผมเองที่รู้สึกแล้ว ยังเจอคำถามจากเพื่อนๆต่างชาติมาตลอดว่า ทำไมละครไทยต้องมีการตบตี ด่าทอกันเสียงดัง ซึ่งหาดูไม่ได้จากละครในประเทศไหนๆ ซึ่งตรงนี้ผมว่า มันเป็นสาเหตุหนึ่งหรือเปล่าที่ทำให้นิสัยอิจฉาริษยามันถูกปลูกฝังมาตั้งแต่เด็ก ซึ่งมันลามไปถึงนิสัยแย่ๆอื่นๆตามมาอีก เช่น การดูถูกหน้าตา การเหยียดฐานะ ฯลฯ ละครก็ไม่เห็นจะพัฒนาไปไหนเพราะเอาแต่เรื่องเก่าๆมา remake ซึ่งก็หนีไม่พ้นเรื่องตบตี อิจฉาริษยา ที่เลวร้ายกว่านั้นคือ คนข่มขืนใช้กำลังกับนางเอกเป็นพระเอกซะงั้น หรือทำให้เห็นว่าเรื่องพวกนี้มันปกติในสังคมไทย (เรื่องนี้เจอฝรั่งถามเยอะว่า ทำไมบ้าน you ถึงนำเสนอเรื่องพวกนี้ในละคร - -")

อย่างเรื่องอวดรวยก็สะท้อนอะไรเหมือนกันว่า การพูดเรื่องประสบความสำเร็จในชีวิตของคนๆหนึ่งให้คนอื่นฟังเพื่อเป็นแรงบันดาลใจหรือปรึกษาหารือเรื่องทำธุรกิจ กลายเป็นเรื่องอวดรวยซะงั้น คือ งง เรื่องเดียวกันพูดในต่างประเทศ ไม่เห็นจะมีเรื่องขี้ปะติ๋วพวกนี้เลยครับ เขาสนใจแต่เรื่อง know-how ว่าทำยังไงถึงรวย การมาเล่าให้ฟังคือ contribution ที่ฝรั่งถือว่า เสียสละด้วยซ้ำ 

ฝรั่งมีบ้างเรื่องอิจฉา แต่ผมยังไม่เคยเจอหรือรู้สึกถึงเรื่องพวกนี้กับฝรั่งหรือเอเชียชาติอื่นนะ แต่ในเมืองไทย ผมรู้สึกว่า มันแรงและชัดเจนในทุกระดับทุกชนชั้น ราวกับว่า ถ้าคนอื่นดีกว่า มันสื่อกลายๆว่า ตัวเองล้มเหลว ก็เลยแสดงออกไปในเชิงลบว่า คนอื่นอวดรวยบ้าง ขี้โม้บ้าง หรือนึกอะไรไม่ออกก็บอกว่า หมั่นไส้บ้าง ไม่ถูกชะตาบ้าง

เอาง่ายๆอย่างวงการเพลงเกาหลี ศิลปินข้ามค่ายเขาเป็นเพื่อนกัน แข่งกันจะเป็นจะตาย แต่ก็มีออกรายการร้องเพลงของคู่แข่ง เต้นท่าคู่แข่ง ที่เมืองไทยตรงข้ามเลย มันเลยไม่มีรายการอะไรที่รวมศิลปินใหญ่ๆในเวทีเดียวกันได้ ซึ่งผมก็ทราบมาว่า ผู้บริหารเขาห้ามทำธุรกรรมร่วมกันในทุกรูปแบบ อันนี้แค่ยกตัวอย่างนะครับ ไม่รวมเรื่องเสื้อแดงเสื้อเหลืองซึ่งชัดเจนมากในหลายๆเรื่องที่บอกถึงความเป็นไทย แต่ไม่ขอพูดเพราะจะออกทะเลเปล่าๆ

จริงๆมันมีนิสัยแปลกๆของคนไทยหลายอย่างที่ไม่เหมือนชนชาติอื่น แต่ผมว่า เรื่องขี้อิจฉา ชัดเจนสุดๆ

หรือผมเจอแต่เพื่อนต่างชาติดีๆหว่า ท่านอื่นที่มีเพื่อนต่างชาติเยอะๆเจอบ้างไหมครับ

สองวงเกาหลีนี้แข่งกันสุดๆ แต่ยังมีเต้นเลียนแบบกันในเพลงของตัวเองแบบหน้าตามีความสุขมากๆ

    แก้ไขข้อความเมื่อ 12 พฤศจิกายน 2559 เวลา 02:40 น.
comment1:อยากรู้เหมือนกัน

แต่จริงๆเค้าว่ากันว่า

ละครแนวที่นิยม จะสะท้อนนิสัยคนในชาติ นิ
comment2:Exactly

ล่าสุด กวินออกมาชมชนาธิป


คนไทยถ้าชมคนไทยด้วยกันออกโซเชียล หลายครั้งจะโดนคนไทยด้วยกันออกมาบอกว่า เก่งแล้วเหรอ มีคนเก่งกว่านะ อยู่แต่ในกะลาแลนด์นี่ไง

แต่ไอ้คนที่ไปด่าเขานี่ ไม่ได้มีชื่อเสียงในด้านดีๆเหมือนเขา หารายได้เลี้ยงครอบครัวก็น้อยกว่าเขาสัก 100 เท่าเห็นจะได้
comment3:บ้านเราคนจีนอพยบมาตั่งแต่รุ่นอากง 
ได้ยินแม่กับอาม่าพูดมาตั่งแต่เด็กว่าคนไทยขี้อิจฉา 
พอโตมาคิดว่าจริงนะ
comment3-1:คุณคงไม่ทันได้ดูหนังฮ่องกงเรื่อง man in the net
comment4:เราว่าคุณจขกท.เอาหลายๆ เรื่องมาปนกัน เอาเรื่องแรกก่อน เรื่องความอิจฉา เท่าที่เคยเจอมามีหมดทุกชาติแหละค่ะ เป็นอารมณ์พื้นฐานทั่วไปของมนุษย์ปุถุชน คุณก็มี เราก็มี ชาติไหนขี้อิจฉากว่ากันจะวัดยังไงล่ะ 

ถ้าจะดูจากสื่อ การที่บอกว่าละครบ้านเราแสดงออกถึงความรุนแรง ตบตีกัน แล้วจะสรุปว่าเป็นเพราะคนไทยขี้อิจฉามันก็เป็นการสรุปที่ออกจะแปลกไปหน่อย เพราะเท่าที่เราเห็นหลายประเทศก็มีความรุนแรงในสื่อ เช่น เกาหลีก็มีละครแม่บ้าน ตบตีนี่เด็กๆ ไปเลย ที่เราเคยดูคือหลอกไปฆ่า ชิงสามีเพื่อนมาเป็นสามีตัวเองค่ะ สื่อตะวันตกพวกแนวฆาตกรรมสืบสวนสอบสวนนี่ส่วนใหญ่ก็โหด ดูแล้วจิตตกหดหู่ไปเลยก็มี ญี่ปุ่นนี่ถ้าโหดก็โหดจริง บางทีต้นเรื่องมาจากเรื่องเล็กๆ น้อยๆ ก็มี พลอทคลาสสิกที่เจอบ่อยๆ ทั้งในละคร นิยาย การ์ตูนก็คือถ้าคนตายเป็นศิลปินที่ประสบความสำเร็จ อย่างนักเขียน ดารา นักร้อง ฯลฯ คนร้ายก็ไม่พ้นเป็นเพื่อนที่เรียน/ฝึกมาด้วยกันแล้วอิจฉาความสำเร็จของเพื่อน แต่ฉากหน้าจะชื่นชมยินดีกับเพื่อนนะ แล้วค่อยไปวางแผนฆ่าทีหลัง อันนี้แสดงถึงพื้นฐานของคนในแต่ละประเทศด้วย บางประเทศแสดงออกโฉ่งฉ่าง บางประเทศเก็บอาการ แต่ก็ไม่ได้แปลว่าคนที่แสดงออกชัดเจนจะขี้อิจฉามากกว่าหรอก 

แต่ทั้งหมดนี้สิ่งที่สื่อบ้านเราด้อยกว่าไม่ใช่เรื่องการแสดงออกถึงความรุนแรง แต่เป็นเรื่องความเข้มงวดในการจัดเรทผู้ชมมากกว่า นอกจากนั้นน่าจะเป็นเรื่องความหลากหลายของสื่อเพื่อตอบสนองต่อกลุ่มผู้ชมที่ต่างกัน แต่สองเรื่องนี้ไม่เกี่ยวกับเรื่องอิจฉาก็ขอข้ามไป

ส่วนเรื่องอื่นๆ ที่ตามมาเช่น การแบ่งข้าง การเหยียด ฯลฯ เราคิดว่าไม่ได้มาจากความอิจฉานะ มาจากการไม่ยอมรับความแตกต่างหลายหลายของมนุษย์มากกว่า ซึ่งเราว่าคนไทยก็ยังน้อยกว่าต่างชาติหลายๆ ชาตินะ 

เห็นคุณจขกท.ยกตัวอย่างไอดอลเกาหลี ถ้าลองอ่าน blog ที่แปลความเห็นของเนติเซ่น จะเห็นว่าคนเกาหลีนี่เหยียดชาติอื่นสุดๆ (โดยเฉพาะแถบบ้านเรา) คนอเมริกัน(บางคน)ก็เหยียดคนเอเชียคนเมกซิกัน คนสิงคโปร์ที่มีเชื้อสายจีน(บางคน)ก็เหยียดคนสิงคโปร์ด้วยกันที่มีเชื้อสายอื่น  คนญี่ปุ่น(บางคน)ก็ไม่ยอมรับลูกครึ่ง เมืองไทยเราไม่ค่อยมีปัญหาเรื่องนี้ เขื้อสายอะไรมาอยู่เมืองไทยก็เป็นไทยหมด แต่เรามีปัญหาการยอมรับความแตกต่างทางความคิดมากกว่า การเมืองคนละสีก็ตีกัน เชียร์บอลคนละทีมก็ตีกัน ดูทีวีคนละช่องก็ทะเลาะกัน ฟังเพลงคนละแนวก็เหยียดกัน
comment5:ที่รู้ได้จากบรรยากาศในสังคมบ้านเราคือ คนไทยเรามีความสนใจระหว่างกันเองรวมไปถึง
สนใจคนแปลกหน้าต่างชาติ โดยเฉพาะชาติที่เราถือว่าเจริญกว่า รวยกว่า ในอัตราที่น่าจะ
ค่อนข้างมากกว่าชาติอื่นนะ พวกทางยุโรป-อเมริกา ผมก็ไม่เคยไป แต่ดูจากข่าวแล้วเขา
คงจะสนใจกันเองน้อยกว่าเรา ยิ่งทางจีนนี่ขนาดมีคนเกิดอุบัติเหตุต่อหน้า คนยังเดินผ่าน
ไปเฉยๆ

พอสนใจกันเอง ก็อาจเป็นไปในทำนองเปรียบเทียบกันมากตามไปด้วย ซึ่งก็ทำให้เกิดได้
ทั้งใส่ใจช่วยเหลือกัน หรืออาจแข่งขันชิงดีกัน จนถึงทะเลาะกันด้วยเรื่องขี้หมูราขี้หมาแห้ง
ได้ง่ายเช่นกัน ผมคิดแบบนี้นะ
comment5-1:+10
comment6:ขี้อิจฉาหรือเปล่า ไม่รู้  รู้แต่  คนไทยมีนิสัย ใส่ใจ กับชีวิตผู้อื่นทุกเรื่อง ไม่ว่าจะเกี่ยวข้องกับตัวเองหรือไม่มีส่วนเกี่ยวข้องใดๆ เลย
comment6-1:ถูกต้องล่ะ  อิชั้นคนหนึ่ง  สนใจเรื่องคนอื่น  ยิ่งกว่าเรื่องตัวเอง
comment6-2:เดี๋ยวทีหลังอยากเผือกเรื่องอะไร จะได้บอกคนอื่นว่า เรากำลังใส่ใจกับชีวิตผู้อื่น อิอิ
comment6-3:เรื่องของท่าน คืองานของเราค่ะ.....
comment6-4:ด่าไพเราะจัง
comment7:ซีรีส์ จีน  เกาหลี. บางเรื่องที่ชิงรักหักสวาท. ซับซ้อนรุนแรง  ใส่ร้ายป้ายสี
นายว่าขี้ข้าพลอย  ชนิดที่ละครไทยชิดซ้ายตกขอบ.  โดยเฉพาะแนวพีเรียดบางเรื่องแทบจะทนดูไม่ไหว
จขกท, เอามาวิเคราะห์มั่ว ๆ ประหลาดดีค่ะ
comment8:คิดว่าชอบกระแนะกระแหนมากกว่า
เลยแสดงออกมาว่าอิจฉา
comment9:มันคงไม่มากกว่าหรอก แต่เพราะคุณอยู่กับคนไทยมากกว่า จึงเห็นข้อเสียของคนไทยมากกว่าต่างชาติ
comment10:นิสัยที่เด่นชัด  นอกจากขี้อิจฉาแล้ว  ยังมี  บุคลิก  แบบ   มือถือสากปากถือศีล
comment10-1:
comment11:ไม่ว่าชาติไหน  ไทย จีน แขก ฝรั่ง ก้เป็นปุถุชนเท่าๆกัน
ดังนั้นก็ย่อมมีหมดแหละค่ะทั้งคนดีๆและคนห่วยๆ
comment12:แสดงว่าจขกทโชคดีนะ ได้เจอแต่คนดี ๆ ไปมาเยอะไม่เคยเจอใครอวดรวยเลยจริงดิ
เรื่องดูถูก เรื่องเหยียด ดูอเมริกาตอนนี้ซะก่อน 
ของไทยก็เป็นเพื่อนข้ามค่ายกันเยอะแยะ แปลกมากที่มาโยงกันได้ด้วยเรื่องเต้นออกรายการร้องเพลงคู่แข่งอย่างมีความสุขมาก

อ่านเม้นคนจีนว่าคนไทยนี่แบบ... แต่เท่าที่อ่านมาคนจีนอพยพก็อคติชอบนินทาคนไทยอยู่แล้ว 
เราก็เชื้อจีนทั้งทางพ่อทางแม่อะนะ แล้วถ้าจะเอาตรรกะแบบจขกท ที่จีนตอนนี้มีบอยแบนดังมากวงนึง มีสมาชิก 3 คน
แฟนคลับแต่ละคนนี่ทะเลาะกันจะแย่แล้ว อวยเมนตัวเอง หาเรื่องว่าเมมเบอร์คนอื่นสุดฤทธิ์
มันก็อิจฉากลัวคนอื่นจะดีกว่าเมนตัวเองนั่นแหละ ขนาดวงเดียวกัน เรื่องใหญ่ขนาดมีเป็นสกู๊ปข่าวเลย
comment13:จากบริบทความคิดของเจ้าของกระทู้ ทำให้เราเชื่อยากค่ะ ว่าคุณเคยทำงานกับฝรั่งหลายชาติ
รวมถึงเคยใช้ชีวิตต่างประเทศมาบ้าง ถ้าจะขอพูดตรงๆ เพราะเราวิเคราะห์จากวิธีคิดและภาษา
ที่ใช้ในการสื่อสารค่ะ รวมถึงประเทศที่คุณยกตัวอย่างมาอย่าง " เกาหลี "  ไม่ดูถูกหน้าตา ฐานะ
จริงหรือคะ คุณต้องการแค่ความเห็นจากหัวข้อกระทู้จริงๆ หรือต้องการอย่างอื่นคะ เช่น ให้พวกที่
เกลียด " ติ่ง " เกาหลีมารุมว่าหรือคะ

ทุกชนชาติล้วนมีดีเลว เหมือนกันทั้งนั้นรวมถึงไทยด้วย คุณอาจตัดสินอะไรง่ายๆ
จากสังคมส่วนน้อยที่แวดล้อมคุณอยู่ แต่ก็ใช่ว่าสังคมส่วนใหญ่จะเป็นแบบที่คุณเจอมา
นั้นวิธีคิดแบบนี้เหมือนว่าคุณ ยังไม่ได้เห็นโลกที่มันกว้างอย่างที่มันเป็น แต่คุณเห็นมัน
จากสิ่งที่คุณมองผ่านและทึกทักว่ามันเป็น เราว่ามันตลกค่ะ

ถ้ามนุษย์ยังมีอารมณ์ ความรู้สึก เหมือนกันคงไม่มีอะไรไปจำกัดหรอกค่ะ ว่าชาตินี้ขี้อิจฉาน้อยหรือมาก
คุณใช้อะไรตัดสินคะ มีสมมุติฐานอะไร ตัวแปรที่ใช้ในการวัดคืออะไร สิ่งที่คนบางคนคิด รวมถึงคุณด้วย
เอามาตัดอะไรไม่ได้หรอกค่ะ

ขอโทษท่านอื่นๆ ที่ต้องพิมพ์ยาวขนาดนี้ เพราะเรารู้สึกแย่กับคน หรือกลุ่มคน
ที่พยายามดูถูกคนไทยในชาติตัวเอง ว่าแย่ ว่าไม่ดีอย่างนั้นอย่างนี้ แต่ในขณะ
เดียวกันกับยกย่อง เทิดทูน ต่างชาติว่าดีอย่างนั้นอย่างนี้ เพราะถ้ามองด้วยเหตุและผล
พวกเขาเหล่านั้นก็ยังไม่หลุดจากคำว่า "มนุษย์" นะคะ เราไม่รู้ว่าคุณจะอ่านเข้าใจไหมที่เราพยายามสื่อ

คุณเห็นอะไรบ้าง " เมื่อคนไทยด้วยกันส่วนใหญ่เดือดร้อน หรือประสบภัย " ไม่ต้องตอบเราค่ะ
แค่เก็บเอาไปคิดก็พอ
comment13-1:ไม่เกี่ยวกับติ่งเกาหลีครับ เผอิญผมเห็นคลิปนี้ เลยมาตั้งกระทู้เลยทันที เพราะกะจะตั้งหลายครั้ง แต่ก็ลืม พอเห็นคลิปมันตรงดี ก็เลยเอาคลิปนี้มาอ้างอิงเลยครับ
comment13-2:จขกท ก็ไม่ได้ดูถูกอะไรนิคะ แค่กระทู้สอบถามความึดเห็นเอง จริงๆคือคนไทยเราเวลาอิฉามักแสดงออกแบบออกหน้าออกตาเลยดูขี้อิจฉากว่าชาติอื่นๆ จริงๆคือก็มีเหมือนๆกันแหละคะ
comment14:มีทุกประเทศแหละ   โลกมันถึงได้วุ่นวายอย่างงี้ไง
ทำงานกับพวกนี้  เคยอยู่ต่างประเทศ  ไม่เคยอ่านเวลาพวกนี้มันเม้นท์ๆกันในโซเชี่ยล หรือ เวปต่างๆเหรอ
comment15:คงเป็นไปไม่ได้ที่ "ฝรั่งทุกคนบนโลก" จะไม่มีความรู้สึกอิจฉาริษยาเลย แต่อย่างน้อยๆ วัฒนธรรมเค้าก็ไม่ได้ผลักดันให้แสดงออกหรือพูดออกมา และก็ไม่ได้ถูกสอนมาให้รู้สึกอิจฉาเมื่อเห็นผู้อื่นได้ดี ไม่เหมือนคนไทยที่บางทีก็แสดงออกด้วยการพูดเหน็บแนม หรือหาข้อเสียมาติคนที่ได้ดีกว่าเรา

วัฒนธรรมฝรั่ง
เวลาใครชมอะไรเรา เราต้องขอบคุณเค้า

เวลาได้ยินข่าวดีของใคร ก็พูดแสดงความยินดี (แต่ในใจจะคิดอะไรก็อีกเรื่องนึงนะ อันนี้แยกประเด็นออกไป)

วัฒนธรรมไทย
เวลาใครชมเรา เราต้องถ่อมตัว ถล่มคัว พยายามหาข้อเสียของสิ่งที่เค้าชมมาพูด เพื่อเค้าจะได้ไม่หาว่าเราไม่เป็นคนถ่อนตัว ยอมรับเอาง่ายๆว่าตัวเองดี เก่ง คนฟังจะหมั่นไส้เอา

เวลาได้ยินข่าวดี สังเกตเห็นหลายคนนะ ที่ฟังแล้วก็เฉยๆนิ่งๆ บางทีก็หาข้อไปติเค้าอีก

มันก็บ่งบอกอะไรได้เหมือนกันนะ
comment16:แต่ละคนนิสัยแตกต่างกัน แต่ชนชาติที่มีวัฒนธรรมเดียวกัน สภาพแวดล้อมใกล้กันจะมีนิสัยที่หล่อหลอมที่ใกล้เคียงกันดังนั้นจึงมีคนถามอยู่เสมอว่าคนชาตินั้นเป็นอย่างนั้นอย่างนี้ เคยอ่านบทวิเคราะห์นิสัยคนของแต่ละชาติ จนเรียกว่านิสัยประจำชาติ (อาจจะเอามาจากคนส่วนใหญ่)  เขาบอกว่าคนไทยมีนิสัยขี้อิจฉาแต่มากหรือน้อย จะแสดงออกหรือไม่แล้วแต่สถานการณ์
comment17:เหมือนๆกันทุกชนชาติ  แต่ของคนไทยเข้าใจง่าย แสดงออกแบบตื้นๆ ง่ายๆ
comment18:
comment19:จริงค่ะ เมือก่อน ทำงานบริษัทข้ามชาติ ไอ้เราก็ดีใจ จะได้ทำงานสไตล์ฝรั่ง ตรงไปตรงมา ที่ไหนได้ ไทยก็คือไทย นั่นแหละ ข้ามขั้นไม่ได้เลย ไม่งั้นโดน
comment20:ขอเสนอความเห็น แต่ไม่ใช่เรื่องงานนะครับ
เป็นเรื่องชีวิตคู่
จริงครับ คนไทยขี้อิจฉา ขึ้หึง และดรามา 5555
แฟนผมเป็นชาวเยอรมัน
ผมโดนเขาด่าเรื่องนี้บ่อยมาก เพราะ เพื่อนเค้าเป็นเกย์กันค่อนข้างเยอะ
ผมนี่ก็หึงเกือบทุกครั้งที่เค้าไปไหนกับเพื่อน
เค้าบอก ผมเนี่ย อะไรก็ดี คบกันจนจะแต่งานกันอยู่แล้ว แต่ยังขี้หึงไม่เข้าเรื่อง
ผมเองก็รู้ตัวเองนะ แต่พอถึงจุดเดือดก็เหมือนเดิมทุกที
เกือบเลิกกันเพราะความขี้หึงของผมก็หลายครั้ง
แต่
ชาวต่างชาติเค้ากไม่ต่างจากคนไทยเท่าไหร่หรอกครับ ในเรื่องนี้
แค่การแสดงออก ในเรื่องนี้ต่างกันแค่นั้นเอง
เค้าหึงเค้าจะเงียบๆเศร้าๆอยู่คนเดียว
ต่างจากคนไทยที่พอหึงก็ดรามาเอะอะโวยวายจนเป็นเรื่อง
comment21:เห็นด้วยบางส่วน
แต่ที่ว่าคนไทยมีมากกว่า เชื่อว่า ไม่จริง
ละครดังๆ โอชิน แดจังกึม เปาบุ้นจินฯลฯ
มีอิจฉาแย่งชิงทั้งนั้น ของฝรั่งยิ่งหนัก
ปลูกฝังมาตั้งแต่นิทาน สโนไวท์ ซินเดอฯ  
ถ้าเจอชาติไหนมาถาม ก็จะบอกว่า
อิจฉาจัง ถามอะไรก็ได้ไม่ต้องใช้สมอง
comment22:ลองดูละคร tv จากอเมริกาใต้ดิ พอกันกับบ้านเรา
comment23:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment24:เป็นเหมือนกันทุกชาติแหละค่ะ อยู่ที่การแสดงออก ว่าแต่ละชาติจะแสดงออกมาแบบไหน เท่าที่เราดู ของต่างชาติ จะแนวร้ายลึก ร้ายน่ากลัวกว่า แต่ไทยจะร้ายแบบเห็นๆ เลย

ยิ่งถ้าเอาชีวิตจริง ลองดูเกมส์กีฬาซิ ไทยก็โดนโกงบ่อยนะ การโกงก็เกิดจากความอิจฉานั่นแหละ กลัวได้เด่น ดีกว่า
comment25:ความขี้อิจฉาเป็นกันทุกชาตินั่นแหละ แต่ประเทศเราถึงจะขี้อิจฉากัน ก็มักจะแสดงออกชัดเจนไม่ตีสองหน้า และไม่ค่อยจะเอาเป็นเอาตายกัน แล้วคนไทยส่วนใหญ่ก็มักจะให้อภัยกันง่าย ประมาณโกรธเกลียดอิจฉากันง่ายๆ แต่หายเร็ว   บางประเทศ...นี่น่ากลัวนะ เห็นเค้าใจดี ใจกว้าง เหมือนไม่เคยเกลียดไม่เคยอิจฉาใครเลย แต่จริงๆ เค้าเก็บกด เก็บซ่อนความอิจฉาเอาไว้ จนกลายเป็นความโกรธแค้นชิงชังกัน ซึ่งมันเคยเกิดขึ้นมาแล้วในประวัตืศาสตร์ ถึงขนาดฆ่าล้างเผ่าพันธ์ุกันได้เลยทีเดียว
comment26:พอมาคิดแล้ว เพื่อนฝรั่งเราไม่เคยพูดถึงละครไทยเลยอ่ะ ไม่น่าเคยดู เคยอ่านบทความฝรั่งที่พูดถึงเรื่องข่มขืนในละครไทยนะคะ แต่คนนั้นน่าจะรู้จักไทยพอสมควร สงสัยต้องเป็นฝรั่งที่มาอยู่ไทยถึงจะเริ่มรู้สึกมั้ง (แต่เราว่าฝรั่งดูละครไทยลำบากนะ ต้องหาซับ ไปดูซีรีย์ฝรั่งง่ายกว่าและละครไทยไม่น่าถูกจริต) ที่ไม่เคยเจอเพื่อนฝรั่งตัวเป็นๆถามเราเรื่องนี้น่าจะเป็นเพราะส่วนมากรู้จักกันที่ต่างประเทศมั้ง ถามเรื่องช้าง โสเภณีบ่อยกว่าเยอะ
comment27:เป็นกิเลสพื้นของมนุษย์สัตว์ทุกชาติพันธุ์

แต่ละครเราบุคลิกนี้เขาก็ใส่ในตัวละครตัวร้ายนะ สมัยก่อนเขาเรียก "ตัวอิจฉา" วันๆไม่ทำอะไรเอาแต่อิจฉา แล้วก็มีตัวนางให้เห็นความแตกต่าง
จริงๆไม่มีอะไร มันก็เป็นรูปแบบในการสอนเรื่องศีลธรรมผ่านตัวละคร

สมัยนี้สิ นางเอกเริ่มร้ายหมดแล้ว แยกแทบไม่ออกว่าไหนนางเอกไหนนางร้าย อิอิ
comment28:มันวัดกันง่ายขนาดนั้นเลยเหรอ
comment29:อืมมม... ดูจากตัวเองแล้ว คิดว่า "จริง" ค่ะ 
[Spoil] คลิกเพื่อดูข้อความที่ซ่อนไว้หลวงวิจิตรวาทการ เคยแต่งกลอนที่เราๆ คุ้นกันว่า
"อันที่จริงคนเขาอยากให้เราดี
แต่ถ้าเด่นขึ้นทุกทีเขาหมั่นไส้
จงทำดีแต่อย่าเด่น จะเป็นภัย
ไม่มีใครอยากเห็นเราเด่นเกิน"
มันสะท้อนนิสัยประจำชาติได้หรือเปล่าละหว่า???
comment30:ชาติอื่นเค้าอิจฉาแล้ว แล้วหาทางถีบตัวเองให้เหนือกว่าคนที่อิฉา แต่คนไทยอิจฉา หาทางทำลาย ไม่เคยคิดจะพัฒนาตัวเอง มันเลยไม่เจริญเท่าที่ควรงัย
comment31:1. ละครชาติไหนๆก็มี ด่าทอ ตบตี ริษยาด้วยกันทั้งนั้นแหละครับ แม้แต่การ์ตูนอย่างโคนัน กี่คดีแล้วที่คนร้ายอิจฉาคนตายเลยวางแผนฆ่า มันเป็นธีมสามัญที่เอามาเล่นกันทุกชาติแหละครับ ว่าแต่เพื่อนต่างชาติของคุณนี่น่าจะเป็นแฟนพันธ์แท้ละครไทยนะ รู้ด้วยว่ารีคเมคบ่อย งี้ถ้าไปดูพวกมังกรหยก กระบี่เย้ยฯ 8เทพ ไม่อกแตกตายเหรอ

2. เรื่องเหยียดชนชั้นชาติไหนๆก็มี ฝรั่งก็มี ไม่งั้นมันจะมีธีมรักต่างชนชั้นเหรอ นอกจากเหยียดชนชั้นแล้ว ยังมีเหยียดผิว เหยียดสัญชาติ เหยียดเพศ ด้วยนะ

3. ผมแปลกใจที่คุณยกเกาหลีเป็นตัวอย่างนะ คือที่เกาหลีทำไม่ใช่เพราะเขารักกันมากกว่าไทย แต่มันเป็นนโยบายอุตสาหกรรมบันเทิงของเขาที่เลือกทางนี้

ผมแปลกใจนะที่คุณบอกว่าคุณทำงานกับคนต่างชาติ เพื่อนต่างชาติเยอะ รวมถึงเคยไปใช้ชีวิตต่างประเทศ คนที่มีประสบการณ์ชีวิตแบบนี้ มีสังคมกว้างขนาดนี้ ควรจะเป็นคนที่โลกเปิดกว้าง มองอะไรในมุมกว้างนะ
comment32:ความคิดเห็นนี้ถูกลบเนื่องจาก บรรยากาศการสนทนาในกระทู้นี้อาจทำให้ผู้ไม่หวังดีสบช่องเบี่ยงเบนประเด็นสนทนา
โดยการแสดงความคิดเห็นพาดพิง หรือสร้างความเข้าใจที่ผิด ต่อสถาบันอันเป็นที่รักของเรา
ทีมงานจึงขอปิดการสนทนาในกระทู้นี้เพื่อรักษาบรรยากาศการสนทนาโดยรวมต่อไปค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment33:คุณไม่ใช่คนไทยเหรอ ถ้าคุณใช่ก็ลองถามตัวเองสิครับ
บางทีก็เบื่อบางคน ด่าคนไทยอย่างนั้นคนไทยอย่างนี้ พูดยังกับตัวเองไม่ใช่คนไทย
comment33-1:จขกท ไม่น่าใช่คนไทยนะ
comment34:ความอิจฉาริษยา ไม่ใช่คุณสมบัติผูกขาด ของชาติใดๆ
ไม่ว่า จะ ไทย จีน ฝรั่ง แขก ญี่ปุ่น

ที่ จขกท บอกว่า เพื่อนร่วมงานต่างชาติ ไม่เข้าใจ การตบตี ริษยา ข่มขืน ใน ละครไทย
ก็เป็นไปได้ นั่งคุยกันเรื่อยเปื่อย จะมาเห็นด้วยกับสิ่งอกุศลมูลทั้งหลาย มันก็ใช่ที่

จากการทำงานกับชาวต่างประเทศ (หลายสิบปี) ของข้าพเจ้า
ได้เห็นว่า คนที่รู้จัก เคยคบหา ทั้งหลาย ก็ไม่ได้เคร่งครัด ศีล 5 กันอย่างที่เที่ยววิจารณ์ชาวบ้าน

ยิ่งความ อิจฉาริษยา ต่อ คนที่มี ตำแหน่งหน้าที่การงาน/ผลประโยชน์/ความชื่นชมจากนาย มากกว่าตนเอง
เห็นมานมนานกาเล ทั้งแบบ ปากปราศรัย-น้ำใจเชือดคอ และ เชือดกันซึ่งๆหน้า

สมภารกินไก่วัด, expat. ที่มีเมียไว้ทุกประเทศ ตามเส้นทางการทำงานของตน, 
ก็เป็นกิจวัตรของชาวต่างประเทศ หลายคนอยู่
comment35:เรื่องแบบนีน่าจะเป็นทุกชาติละครับ
ที่คุณเห็นว่าคนไทยมีเยอะกว่าชาติอื่น 
เพราะคุณ คือคนไทย เลยสัมพัดเรีองพวกนี้จากคนไทยด้วยกันเองได้ง่ายกว่า
ฝรั่ง ญี่ปุ่น เกาหลี เขาก็มี แถมมีมากกว่า แต่เขาไม่พูดไม่แสดงออกมากกว่า

ผมเคยรู้จักกับคนญี่ปุ่นที่บริษัทรุ่นพี่เชิญมาฝึกทักษะให้กับช่างในโรงงานเขา พอรู้จักกันได้สักระยะ เขาก็เลยถามตรลๆว่า ไม่อิจฉารึ่นพี่เหรอที่เขารวยกว่าเยอะ ผมก็ว่าต้องไปอิจฉาทำไม่ พี่เองก็เก่งด้วยแล้วจะให้อิจฉาตรงใหน เขาก็บอกตรลบ้านรวยไง ผมงี้ขำก๊ากเลย แล้วเขาว่างั้นผมคงอิจฉามหาเศรษฐีทั้งโลกละนะ
เขาเลยบอกคนไทยโชคดีมาก ถ้าเป็นคนญี่ปุ่นนะ คนระดับนี้เขาไม่ลงมาคบกับคนถานะจนกว่าหรอก แถมคนจนกว่าก็มักจะอิจฉาคนรวย
ฟังแล้วนะ แกกะว่ามาอยู่สัก 3-4เดือน แต่ที่ใหนได้ติดใจขอมาอยู่ยาวเป็นสิบๆปีเลย เห็นว่ารักเมืองไทยม๊าก
comment36:นิสัย 'ขี้อิจฉา' คนไทยเรามี > ชนชาติอื่นหรือเปล่า?

ขี้อิจฉา มีกันทั่วโลก เพราะเป็นภาวะอารมณ์อย่างหนึ่ง
ส่วนมากกว่าชนชาติอื่นหรือเปล่า แหม่ จะวัดจะเปรียบเทียบอย่างไรล่ะ
ในเมื่อคนถามเป็นคนไทยย่อมเห็นจุดอ้างอิงในส่วนของไทยมากกว่า ชนชาติอื่นๆ (เอาตัวเองเป็นที่ตั้ง)

คงต้องให้คนชาติอื่นๆ ไปตั้งกระทู้ถามคนประเทศตัวเอง แล้วมาบอกเราล่ะมั้ง ถึงจะเที่ยงตรง
comment37:ขออนุญาตวิเคราะห์นอกเรื่องออกไปหน่อย

เรามองว่าความอิจฉามีพื้นฐานเกี่ยวข้องกับเรื่องความมั่นคงทางสังคมและการดำรงชีวิตด้วย จากที่เคยไปใช้ชีวิตเรียนที่ปท.หนึ่งมากสองปีครึ่ง
สิ่งหนึ่งที่รู้สึกได้คือเขาไม่มีความกังวลเรื่องพื้นฐานความมั่นคงของการใช้ชีวิตเท่าไร อย่างไรคนก็ได้รับสิทธิเท่าเทียมไม่ว่า การเรียน การเงิน การงาน
และโอกาศ ซึ่งรัฐฯ จะสนับสนุนโครงสร้างความเป็นอยู่ในระดับที่ทำให้เขาไม่รู้สึกว่าต้องกระกระสนดิ้นรนจนและแข่งขันเอาชนะกันมาก ถ้าอยากรวยกว่าคนอื่น ก็ทำงานให้หนักขึ้น แต่จริงๆ แล้ว ความรวยไม่มีผลใดๆ เพราะอย่างไรคนในสังคมก็ไม่ได้ให้ความสำคัญกับยี่ห้อรถ บ้านหลังเล็ก หลังใหญ่ อาชีพที่เงินเดือนสูงหรืออยู่ได้สบายๆ มากไปกว่าคุณภาพชีวิต เขาแข่งกันเรื่องใครมีเวลาหาความสุขให้กับตัวเองมากกว่ากัน ใครได้ไปพักร้อนไปเที่ยวต่างประเทศหาประสบการณ์ ได้ใช้ชีวิตคุ้มค่ากว่ากัน

ดังนั้น เมื่อรัฐฯ จัดหาพื้นฐานความมั่นคงให้เขาเพียงพอแล้ว เขาก็ไม่ต้องแข่งกันมาก ไม่รู้จะอิจฉากันไปทำไม หรือสนใจเรื่องคนอื่นๆ มากมายทำไม
เพราะส่วนใหญ่สถานะทางสังคมก็ไม่ได้ต่างกันมาก อยู่ในระดับเรียกว่า แทบจะใกล้เคียงกัน

เราเคยนั่งแท๊กซี่ผ่านบ้านของ นิโคล คิดแมน แล้วแท๊กซี่ชี้ให้ดู เราตื่นเต้นมาก แต่แท๊กซี่ลุงฝรั่งแก่ บอกบ้านหลังใหญ่แต่นิโคลไม่ค่อยได้มาอยู่
หรอก ผมยังไม่เคยเห็นเขาสักครั้ง ขนาดผมเป็นคนออสเตเรีย แล้วจะมีบ้านไว้ทำไม ไม่จำเป็นซักนิด ฟังดูเหมือนเหน็บแต่จริงๆ เขาติดอย่างนั้นจริงๆ
เขาไม่ได้ปลื้มกับความมีมากหรือน้อย

อีกคนสัมภาษณ์ผ่านทีวี ดูล็อตโต้รางวัลที่หนึ่ง นักข่าวถามคุณจะทำอะไรอย่างแรก เขาบอกขอลาพักร้อนไปเที่ยวซักพัก แล้วกลับมาทำงาน
อาจจะซื้อรถใหม่ซักคน และบอกรถยี่ห้อหนึ่งที่ผลิตในประเทศ เขาตอบยิ้ม ฉันไม่ได้ใช้รถ ปกติก็ใช้แค่ไปซื้อของใกล้ๆ บ้านกับขับไปรับลูกที่
สถานีรถไฟ

แค่นี้จริงๆ เราฟังแล้วทึ่ง เพราะเหตุนี้มั้งทำให้พวกเขาไม่รู้สึกต้องอิจฉากันมาก ไม่ต้องกดดันกันและกันมาก และไม่มีการแข่งขันกันมาก
ต่างคนต่างทำงานในหน้าที่ของตัวเองไป

ลูกชาย Host Mother ที่เราไปอยู่ด้วย เรียนวิศวะมหาลัยดังระดับสองของประเทศอยู่ปีสาม แล้วดรอปเพื่อไปเที่ยวแคนนาดา แล้วเผอิญไปได้
งานที่นั่นเกี่ยวกับผู้ชายวิจัยขั่วโลกเหนือ เลยดรอปแล้วทำงานที่นั่นมาสองปีแล้ว ไม่ยอมกลับมาเรียนต่อ เห็นคุณแม่บอกลูกฉันอาจไม่กลับ
มาเรียนแล้ว เขาสนุกกับงาน ส่วนเธอ(เราเอง) มุ่งมั่นจะเรียนโทให้จบใช้ไหม เราก็ งง ว่าเขาพูดทำไม จริงๆ คือวิธีคิดเรื่องการใช้ชีวิต
มันต่างกันจริงๆ
comment38:ผมว่ามันก็เป็นหมดทั่วโลกนะ ไอ้อาการที่เห็นคนอื่นดีกว่าตัวเองแล้วทนไม่ได้เนี่ย ข้างนอกอาจดูเฉย ๆ แต่ลึก ๆ ข้างในมันก็ไม่แน่นะ
comment39:ไม่เห็นด้วยค่ะ มีทุกเชื้อชาติแหละ 

เคยดูละครเม็กซิกันมั้ยคะ น้ำเน่าขี้อิจฉาทั้งนั้น
ละครเกาหลีก็ตัวดีเลยอิจฉาระหว่างตระกูล ละครพีเรียดก็เยอะ อย่างแดจังกึม  เป็นต้น ของฝรั่งง่ายๆ เลย ซินเดอร์เรลล่า สโนว์ไวท์ หรือหนังยุคใหม่แต่ส่วนใหญจะเป็นหนังวัยรุ่น 

ถ้าจะบอกว่าลักษณะเด่นประจำชาติในเชิงลบของไทย เป็นพวกไร้วินัยและไม่ค่อยมีจิตสำนึกสาธารณะ ยังจะใช่เสียมากกว่า
comment40:เอามาจากไหน ว่าชาติอื่นไม่มีอิจฉากัน  แถมปนไปละครตบตี ถึงจะน้ำเน่าก็เหอะ  แต่ดูแล้วมั่วซั่วไปหมด
comment41:ต้นเหตุของการอิจฉามันเกิดจากการเอาตัวเองไปเปรียบเทียบคนนี้คนนั้น

ความอยากเป็นเบอร์หนึ่ง ที่หนึ่ง

หาตัวอย่างง่ายๆในห้องนี้ มีมาประจำกระทู้จะเป็นเบอร์หนึ่ง 555

บางครอบครัว สอนลูกว่า การมีเอกลักษณ์ หรือการเป็นหนึ่งเดียว สำคัญกว่าการเป็นที่หนึ่ง

เอาเวลาไปวิเคราะห์หาข้อเด่นและส่งเสริมจุดนั้น ดีกว่าพยายามแข่งในสิ่งที่คล้ายๆกับคนอื่น

เช่น ลูกไม่ต้องเป็นหมอ ก็เป็นคนเก่งได้

เกิดจากการเลี้ยงดู ครอบครัว ไม่ได้เกิดจากเผ่าพันธ์ สัญชาติ
comment42:เห็นด้วยกับ คห ที่4
comment43:มันเป็นพื้นฐานของ นิสัยมนุษย์ทุกตน แต่การแสดงออกมันต่างกันแค่นั้นแหละ

แต่ต่างประเทศ เขาไม่ค่อยเอาคำว่า ริษยา มารวมด้วย แต่พี่ไทยเรา มีครบเลยทั้ง อิจฉาแล้วก็ริษยา ที่อื่น อิจฉาปุ๊บ เอาความอิจฉา มาพัฒนาตนเองให้มีตาม แต่พี่ไทยส่วนใหญ่ อิจฉาปุ๊บ ริษยาปั๊บ กูจะทำลาย หรือ แขวะแบบเรื่องไม่เป็นเรื่อง

ริษยา=อคติ คือ อาการที่จิตใจเกิดความกระวนกระวายกระสับกระส่ายในเมื่อเห็นคนอื่นทำดีแล้วได้ดี พอเห็นใครหรือได้ยินข่าวว่าใครได้ดี ก็เกิดความไม่พอใจในความดีของคนนั้น

จริงๆ ในพุทธศาสนา เขาบอกกันแล้ว แต่ประเทศไทยที่ ขึ้นว่า เมืองพุทธ แล้วดันผลักดันให้เป็นศาสนาประจำชาติ แต่ไม่มีใครเอามาใช้ สักแต่นับถือ เข้าวัด แต่ไม่เคยพัฒนาคุณภาพใจให้ดีตาม
comment44:around the world อะค่ะไม่ใช่แค่ไทย ทุกที่มีเหมือนกันหมด มากกว่าน้อยกว่าอยุ่ที่การแสดงออกแบบไหนมากกว่า
comment45:ขอออกความเห็นแบบคนไทยที่อยู่ทั้งไทยและต่างประเทศ (แบบไม่ได้มาเพราะแต่งงาน งานพามาเองแล้วมาโดนพ่อบ้านยึดตัวทีหลัง) ในต่างประเทศดิชั้นทำงานกับคนไทยน้อยมาก สายงานเฉพาะทางแทบไม่มีคนไทยเลย. เรื่องขี้อิจฉานี่มีทุกชาติ เพื่อนร่วมงานอินเดียกับฝรั่งเศส (พวกครึ่งแขกขาวทั้งหลาย)นี่อิจฉารุนแรงแบบออกอาการไม่ยั้งเลย 
 คนไทยนอบน้อม อัธยาศัยดี และ มีน้ำใจ อันนี้เป็นที่ยอมรับ ไปไหนถ้าเจอคนไทยก็ทักได้สนิทใจ

แต่ก็น่าจะมีพื้นฐานนิสัยบางอย่าง ดิชั้นก็บอกไม่ถูกว่าจะเรียกว่าอะไร คือไม่ว่าจะชุมชนชาวไทยประเทศไหนๆ ก็มักจะเกาะกลุ่มสร้างธุรกิจหรือแนะนำเรื่องงานกันไม่ติด มีอิจฉากันทันทีที่ตั้งกลุ่มรึชมรม เริ่มจากลุ่มวัดก็ไปยันกลุ่มศิษย์เก่ามหาลัยก็มีปัญหาเรื่องคนทะเลาะกันเพราะตำแหน่งในกลุ่ม ไม่รู้จะแก้ยังไง คนไทยเก่งๆออกมาทำงานต่างประเทศเยอะมาก ตอนนี้ในหลายๆสาย แต่หาคนที่ขึ้นตำแหน่ง regional รึ MD ในองค์กรยากมาก คนเก่งๆมีเยอะแต่เราไม่เกาะกลุ่มกันสร้าง impact เลยค่ะ ไม่แน่ใจว่า ถือตัวหรือว่าไม่อยากยอมรับความสามารถของคนไทยด้วยกันเอง พอดีไม่ใช่สายดราม่าเลยอ่านไม่ออกว่าเพราะอะไร แต่อึดอัดใจค่ะ เพราะชาติอื่นๆเค้าเอาพวกตัวเองก่อนและช่วยกันหางาน.....คนไทยนี่.....ยังไม่เห็นจะทำกันเต็มที่อ่ะค่ะ ยกเว้นสายงาน F
comment45-1:สายงาน F
comment45-2:นิสัยคนไทยเมืองนอกค่ะ อยู่เดี่ยวๆหรือกลุ่มเล็กๆจะช่วยเหลือกันดี แต่อย่าเป็นกลุ่มใหญ่นะ มาครบขี้อิจฉา นินทาลับหลัง เห็นคนอื่นดีกว่าไม่ได้ แต่ก็ขึ้นกับพื้นฐานครอบครัวด้วย
comment46:คนต่างประเทศมาช่วยแสดงความคิดเห็นได้เผ็ชจังเลยค่ะ
comment47:ลงชื่อไว้  ก่อนโดนอุ้มแบนล็อกอิน ^^
comment48:เป็นกันทั้งโลกครับ แต่คนไทยส่วนใหญ่มากกว่า
comment49:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment50:เราเป็นต้นแบบอเมริกาในขนะนี้
comment51:ผมว่าจริง มองจากเพื่อนๆหลายๆหรือบางคนของผม
comment52:คนไทยทั้งหมดหรือเปล่าผมไม่รู้นะ...วันนี้ผมขอเล่า ...เอาแค่ครอบครัวเคลื่อญาติผมแล้วกัน... ลุงป้าน้าอารุมอิจฉาแม่ผมที่เป็นน้องคนเล็กสุด คอยจัดผิดเล็กๆน้อยๆ ไปจนถึงรังแกกันขั้นร้ายแรง กันกำแพงเข้ามากินพื้นที่แม่บ้างหล่ะ ไปเจออะไรมาก็เอามาอวดไม่รู้จะอวดหาพ่อพวกเขาหรือไง เอาลูกตัวเองมาอวดทั้งๆที่ก็ไม่ได้มีx่าอะไรให้อวดเลยบ้างล่ะ พอผมเกณฑ์ทหาร ก็พากันเอาผมไปคุยกันสนุกปากว่า "เดี่ยวก็หนีทหารมันทนไม่ได้หร๊อกนิสัยมันไม่ค่อยมีความอดทน" แต่ผมก็อยู่จนปลดประจำการ  เสร็จพอผมบวชให้พ่อกับแม่ 1พรรษา ก็ไปนินทากันว่า "เดี่ยวก็แหกพรรษาคอยดู๊" ซึ่งผมก็บวชจนครบ แถมอยู่รอเข้าปริวาสฯ รวมๆ5เดือน โดยเป็นการนินทาให้แม่ผมฟังไกลๆบ้างกับมีคนรู้จักที่บังเอิญอยู่ในเหตุการณ์มาเล่าให้ฟังบ้าง... ที่นี้มาน้องสาวผม ตอนเรียนชั้น ม.ต้น ก็เอาไปนินทา บอกว่าเดี่ยวก็ได้ผัวบ้างหล่ะ เรียนไม่จบบ้างหล่ะ โง่บ้างหละ พูดเสร็จก็หัวเราะหนักมากคิกคักๆๆ ผมก็อยุ่แถวๆนั้นตอนเขาหัวเราะกันแต่ไม่อยากใส่ใจ น้องผมก็ล่อเป็นนักเรียนดีเลยครับ แถมยังไปแข่งสุนทรพจน์ภาษาอะไรสักอย่างได้ที่1ระดับประเทศมาสร้างชื่อเสียงให้ตัวเองและโรงเรียนอีก แล้วก็เรียนจนจบม.ปลายด้วยดี โดยไม่ได้คบแฟน เพราะพวกเราทั้งสองคนรู้ว่าการมีแฟนจะลำบากมากเสียงหลายอย่าง มันเป็นความซวยไม่ใช่เรื่องดีเลยไม่งดงามสวยหรูด้วย.... และชีวิตดี๊ดีจนปจุบันนี้ 
จนตอนล่าสุดนี้ ลุง ป้า น้า อา ทั้งหลาย เริ่มเกียงกันดูแลแม่ของพวกเขา ซึงก็คือคุณยายของผม และแม่ผมก็ต้องคอยดูเเลท่าน และครอบครัวของตัวเอง ก็ยังไม่วายถูก รังแกอีก โดยที่ต้นไม้ยืนต้นและผลไม้ในไร่ โดยเฉพาะต้นที่ให้ผลดก จะแห้งตายอย่างน่าอัศจรรย์ ลูกหลายเหลนโหลน ของ ลุง ป้า น้า อา ก็มากันมาวิ่งเล่นในที่ไร่กันอย่างสนุกสนาน เห็นอะไรอยากกินก็เด็ดไปกินได้เลย วันไหนถ้าไม่มีคนเข้าไร่พ่อผมไม่ว่าง... พอเข้าไปอีกวันจะเห็นสิ่งแปลกใหม่เสมอ เช่น ปลาในสระเลี้ยหายไปเยอะมาก ต้นไม้เเห้งตาย หอยปังที่เลี้ยงไว้ถูกเอาขึ้นมาวางให้ตายเฉยๆ เกลื่อนกราด

ก็อย่างที่บอกมาคนไทยขี้อิจฉากันทุกคนหรือเปล่าไม่รู้  แต่ที่ผมเจอทุกวันนี้ มันมาก ผมเล่าไม่หมด ที่เล่าก็แค่อยากจะสื่อให้รู้ว่าตอนนี้ตัวผมเองก็มีประสบการณ์เจอกับคนไทยขี้อิจฉาที่ว่านี้อยู่ และยังต้องเจออีกนาน ต้องทำใจดีๆถึงจะอยู่ได้ไม่งั้นเป็นบ้าแน่นอน....
comment53:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment54:เราคนไทยอิจฉาแบบแสดงออก คือมองหน้าก็รู้ว่าอิจฉาอยู่ความเกลียดชังมันอยู่บนใบหน้าชัดกว่าคนชาติอื่น เมื่อ15ปีก่อนเราก็เคยเป็นเพราะดูละครไทยบ่อย พอเลิกดูก็หายละครมีผลจริงๆ ลองดูคนห้องบางขุนพรหมนั้นแหละนิสับคนไทยแท้ๆแต่บางคนก็ดี
comment55:นิสัย 'ขี้อิจฉา' คนไทยเรา "มีมากกว่าชนชาติอื่นหรือเปล่า? " ตอบแค่คำถามนี้นะคะ

จากประสบการณ์ ครอบครัวเราเคยคุยกันเรื่องนี้แบบจริงจัง เพราะมีคนรู้จักต่างชาติก็ประมาณนึง เท่าที่เราพบทั้งคนไทยและต่างชาติ (ยุโรป เมกา อังกฤษ เอเชีย) เราว่าทุกคนอยากได้ดีหมดค่ะ แต่ว่ากลุ่มคนแถบยุโรปจะ ทำพยายามให้ตัวเองดีกว่าเขา แต่สำหรับเอเชีย ส่วนมากเท่าที่เราเห็น จะพยายามทำให้คนอื่นแย่กว่าเรา ค่ะ

ความเห็นที่เกิดจากประสบการณ์ส่วนบุคคลค่ะ คนยุโรปจะเคารพสิทธิคนอื่นมาก คือถ้าไม่ได้ก้าวก่ายสิทธิส่วนบุคคล คุณจะทำอะไรก็ได้ ไม่จับกลุ่มนินทาเพราะย้อนไปอันแรก มันเสียเวลาทำอย่างอื่นเพื่อพัฒนาตัวเองให้ดีกว่าคนอื่นของเขาค่ะ แต่ถ้ามาก้าวก่ายสิทธิส่วนบุคคล เช่นเจาะจมูก อะไรแบบนี้ไม่ได้เลยนะ เขาคิดว่ามันไม่ได้ทำร้ายอะไรใคร ถ้าจะให้เขาทำอะไร ต้องบอกได้ว่าเหตุผลคืออะไร ไม่งั้นไม่ทำค่ะ
comment56:จริงที่สุด 
อย่าเอาสังคมตัวเองไปวัดประเทศอื่นที่ว่าไม่จริงนะ เพราะคนไทยขี้อิ......จริง
comment57:เราว่าเป็นทุกชาติค่ะ แค่การแสดงออกต่างกัน
อย่างอเมริกันนี่ชมเป็นหลัก ถามอะไรก็ good question, wonderful answer, nice talk
ส่วนคนไทยนี่ติเป็นหลัก (แม้ในทีวีรายการต่างๆจะพยายามชมเป็นหลัก) เป็นวัฒนธรรมรวมๆมากกว่า คุณเลยรู้สึกว่าเราขี้อิจฉา
comment57-1:อเมริกันเป็นเยอะค่ะ ชมจนรู้สึกว่าไม่จริงใจ ก็เรารู้นี่คะว่าเราทำได้ดีแค่ไหน
comment58:จริงที่สุด
comment59:ที่คุณเห็นมันเป็นแค่เปลือก ทุกชนชาติเป็นเหมือนกันคะ มีทั้งนินทา ตบตี ขี้อิจฉา ขัดขา เอาหน้า อยู่ที่ว่าเค้าจะแสดงเปลือกออกมาแบบไหน และคุณมีโอกาสจะได้เห็นรึเปล่า
comment60:ส่วนตัวเราไม่รู้ว่ามากกว่าชาติมั้ย แต่ก็คิดว่าสังคมบ้านเราขี้อิจฉาค่อนข้างมาก โดยเฉพาะสังคมชนบทนี่แบบมากๆๆเลย
comment61:เห็นตัวอย่างของเกาหลีแล้วขำมาก เราเคยตามเกาหลีมาห้าหกปี ตอนนี้เลิกหมดแล้ว เพราะเฟคสุดๆ ที่เห็นยิ้มๆนั่น คือประดิษฐ์นะ ใครตาม SNSD แล้วเป็นผู้ใหญ่หน่อย ก็จะรู้ ว่าพวกนี้ไม่จริงใจเลย ขนาดจะร้องไห้บางทียังมีสคริปต์เลย
comment62:แอบเห็นด้วยนะ อาจจะเป็นเพราะการเลี้ยงดูของบ้านเรารึเปล่า ที่สอนให้ต้องแข่งขัน ต้องเอาชนะ
เอาง่ายๆเลย สถาบันครอบครัว พี่น้องบางคนก็โดนเปรียบเทียบกันเอง ทำไมทำไม่ได้เท่าพี่ ทำไมไม่เหมือนน้อง
กลายเป็นปลูกฝังความคิดว่าต้องได้ดีกว่า ไม่ได้ก็จะโดนด่า คือพยายามแค่ไหนแพ้มาก็ไม่มีค่าอยู่ดี บางคนเลยมีนิสัยเห็นคนอื่นดีกว่าไม่ได้
comment63:ละครเห็นด้วยค่ะ สร้างมาแต่ที่ตบๆตีๆกัน ไม่เจริญสติปัญญา ละครดีๆก็มีนะคะแต่น้อยกว่า อย่าเถียงว่าไม่จริง แล้วละครตบๆตีๆนี่ล่ะ ได้รางวัลนู้นรางวัลนี้ตลอดๆ แม้กระทั่งต่างประเทศด็ตาม(แต่ไม่ได้หมายความว่าได้รางวัลต่างประเทศมาแล้วละครจะสร้างสรรค์สังคมนะ) เรื่องอิจฉา ขี้อิจฉากันทุกประเทศค่ะ แล้วก็มากพอๆกันด้วย ไม่ใช่แค่ไทย
comment64:จขกท ไม่เคยไปต่างแดนหรือไงคะ กลายเป็นคนโลกสวย มองอะไรสวยงดงามไปหมด ในมุมมอง จขกท ต่างประเทศสวยงดงามมากคะ
comment65:เท่าที่พบเจอ อยากจะบอกว่าเป็นอย่างนั้นโดยมาก   ในสังคมทำงานยิ่งชัด
comment66:เรื่องขี้หมั่นไส้คนไทยที่1  เราเองก็เรียนแล้วก็ทำงานมีเพื่อนต่างชาติเยอะ  ไม่ต้องมาคิดมากว่าจะโดนหมั่นไส้หรือจะเกินหน้าใครเหมือนคนไทย T_T
comment67:คนชาติอื่นก็มีอิจฉาครับ แต่ถ้าเทียบเป็นสัดส่วนก็น่าจะมีน้อยกว่าที่ไทย

ที่เจอมาส่วนมากคือก็ไม่ค่อยมานั่งสนใจเรื่องคนอื่นกัน จะทำอะไรก็แคร์เรื่องที่ว่าคนอื่นจะมองยังไงน้อยกว่าที่ไทย การไปยุ่งหรือยุ่มย่ามเรื่องคนอื่นอันนี้ถือเป็นอะไรที่ทำกันน้อยมากสุดๆ
comment67-1:So Thai     ผมไม่ได้ดูถูกคนไทยเพราะผมเป็นคนไทย   ผมเห็นด้วยกับ จขกท  คนไทยมีความมั่นคงทางจิตใจน้อยมากกว่าชาติ ขี้อิจฉาจริง เห็นคนอื่นดีกว่าไม่ได้  ส่วนนึงมาจากละครแน่ๆที่ปลูกฝังมาแต่เด็ก   ไม่ต้องมาถามว่าผมเอาอะไรวัด ผมวัดจากประสบการณ์ผมเอง  
   พูดง่ายๆนะ  โคตรเยอะไป  รู้เรื่องคนอื่นดีกว่าตัวเอง นี่คือพื้นฐานคนไทย คนที่ไม่ยุ่งกับคนอื่นน้อยคนครับ  
           เดี๋ยวก็มีคนมายุ่งกับผมเชื่อสิ
comment68:ที่เรียนมานะครับ ความอิจฉา เป็นนิสัยที่ธรรมชาติของมนุษย์ ซึ่งทุกคนแหละครับมี จะมากน้อย ขึ้นอยู่กับตัวบุคคล
comment69:ความขี้อิจฉา มีทุกชนชาติ แต่แถวนี้มักแสดงออกแบบตื้นเขิน แสดงออกมาแบบตรงๆ เหมือนละครไทย ที่กลัวคนอื่นไม่รู้ ต้องเล่นใหญ่เล่นเวอร์เหมือนละครไทย ตัวร้ายแต่งตัวเปรี้ยว ทาปากแดง กลัวคนอื่นไม่รู้เป็นตัวร้าย 

ขณะที่ส่วนมาก เขาจะเก็บอาการ มีวิธีในการแสดงออก มาร้ายให้เห็นตรงๆ ก็โง่ไป
comment69-1:ตอบโดนใจผมมาก  ผมว่าที่อื่นๆ เขาอาจเก็บอาการได้ดีกว่าก็ได้ (ผมสันนิษฐานเอานะ)
comment70:จะบอกว่า เราทำงานทั้งกับ ฝรั่ง เกาหลี จีน ญี่ปุ่น 

อยากจะบอกเลยว่า ขี้อิจฉาไม่ต่างกัน แถมเหยียบใครได้ เหยียบมิดไม่เห็นหัว พอกันแหละคะ แค่เขาไม่ค่อยมีละครตบ ๆ กันแค่นั้นแหละ แต่ละครเขาก็เน่าพอกันอะ มันอยู่ช่วงเวลาฉาย 

ขี้นินทาก็ที่หนึ่ง ขี้ฟ้องก็สุด ๆ โอ๊ย สรุปไม่ต่างจากคนไทย แค่ต่างคนต่างอยู่ ไม่สนใจ แต่ถ้าอยู่บ้านใกล้ ก็มีทักทายตามประสา เจอหน้าก็ทัก อ้อ อาจจะไม่ค่อชอบยุ่งเรื่องชาวบ้านเท่าคนไทย แต่จับกลุ่มนินทา สมาคมแม่บ้าน มีพอกัน สั้น ๆ ชาติไหนก็เหมือนกันหมด อยู่ที่นิสัยคนจริง ๆ
comment71:ฝรั่งผิวหยาบ - ไทยผิวเนียน
ไทยอิจฉาหยาบ - ฝรั่งอิจฉาเนียน
comment72:จริงคะ บ้านเราขี้อิจฉาขี้นินทราแบบออกหน้าออกตามากคะ เจอประจำคะ
comment72-1:รู้เรื่องคนอื่นดีกว่าเรื่องของตัวเอง   คนไทย  อยากรู้จังเลยเขาทำอะไร  และที่สำคัญ ต้องรู้ก่อนคนอื่น   เดี๋ยวก็มีคนอยากรู้เรื่องผม รอแป๊บ
comment73:มนุษย์ขึ้นชื่อว่ามนุษย์
มันมี รัก โลภ โกรธ หลง
   ต่างชาติก็คือมนุษย์คะ
comment74:น่าจะเหมือนกันทุกชาติแหละค่ะ
แต่คนไทยแบบ ออกหน้าออกตา
ประมาณว่าเห็นคนซื้อกระเป๋าราคา1.3แสน
ก็ไปพูดประมาณว่า มีเงินอย่างเดียวซื้อไม่ได้นะ ต้องโง่ด้วย
นี่ประโยคฮิต ของพวกขี้อิจฉา ไม่มีอย่างเขา
comment75:มีความเป็นไปได้สูงค่ะ 
เพื่อนกลับมาจากต่างประเทศพูดเต็มปากเลยว่าคนไทย ทำไมชอบติดตามอะไรที่ไรสาระ
(เน็ตไอดอลมั่ง คลิปตบตีกันบ้าง บลาๆ)
สนใจเเต่เรื่องไม่เป็นเรื่อง ในขณะที่ต่างชาติเค้าคิดแบบมีเหตุผล 
เจริญรุดหน้าแต่มีน้ำใจไม่เห็นมีใครมัวแต่มานั่งคิดอิจฉากัน
ปล.อิทธิพลหลักน่าจะมาจากละครต่างๆด้วยน่ะค่ะ
comment76:ไม่ได้อิจฉา แต่หมั่นไส้ แมร่งอวดอยู่ได้ 

พอสาวเข้าจริงๆ ก็ขี้ไก่
comment77:คนต่างชาติก็คงมีอิจฉาเหมือนเราแหละแต่เขาเคารพกฎหมายมากกว่าเราเพราะการบังคับใช้กฎหมายของเขาคงตรงไปตรงมากว่าบ้านเรา(ผมเดาล้วนๆ)
comment78:ลองค้นดูใน Google ในประเด็นเรื่องนิสัยขี้อิจฉาของคนไทย ก็พบว่า ที่มาของประเด็นนี้น่าจะมาจากชาวต่างชาติที่เข้ามาอาศัยอยู่ในประเทศไทย ได้ตั้งข้อสังเกตไว้ คือ.... อดีตเอกอัครราชทูตอังกฤษประจำประเทศไทย ระหว่าง พ.ศ.2508-2510 เซอร์ แอนโธนี รัมโบลด์ ให้คำนิยามภาพลักษณ์และบุคลิกภาพของคนไทยซึ่งอาจสรุปได้ว่า “ขี้เกียจ ขี้โอ๋ ขี้อิจฉา ขี้โกง”..... ซึ่งคงเป็นพฤติกรรมที่เด่นชัดที่เค้าพบเห็นจากคนไทยส่วนใหญ่น่ะครับ
comment79:อิจฉา นี่เป็นอารมณ์พื้นฐานของมนุษย์ทุกชาติล่ะ ไม่ได้มีเชื้อชาติไหนมีมากน้อยกว่ากันหรอก
แต่การแสดงออกเพื่อสะท้อนอารมณ์อิจฉาจากข้างใน มันแตกต่างกันตามสังคมและวัฒนธรรม...ไม่ใช่เชื้อชาติซะทีเดียว

การให้คุณค่าคนโดยวัดจากฐานะเงินทองหรือเปลือกนอก ก็มีทุกชาติน่ะ
การเหน็บแนม ประชดประชัน นินทาลับหลัง ก็มีทุกชาติอีกแหละ
แต่สังเกตุได้ว่า ไม่ว่าจะอยู่ในกลุ่มเชื้อชาติไหน ถ้าเป็นสังคมที่คนมีปัญญา มีวุฒิภาวะ ก็จะไม่ค่อยมีพฤติกรรมรบกวนกันมากนัก
...อันนี้ไม่เกี่ยวกับปริญญาบัตร หรือสถานะสังคมนะ...นักวิจัยนักวิชาการระดับดอกเตอร์ที่อิจฉาแล้วขัดแข้งขากันบ้าบอก็มี
ทีนี้ คงต้องมาดูว่า เราเอง แสดงออกต่อคนรอบข้างแบบให้เกียรติ หรือแบบอวด
ถ้าอวด เราก็ไม่ต่างจากคนที่อิจฉาแล้วเหน็บแนมเราหรอก พอกันทั้งคู่น่ะ

ส่วนเรื่องคลิป หรือบันเทิง มันเป็นเงื่อนไขทางธุรกิจ วิธีทำธุรกิจ เราไม่รู้แน่ชัดหรอกว่าวงการของชาติไหนดีกว่ากัน
ต้องศึกษารายละเอียดมาเปรียบเทียบจริงจัง รู้แต่ว่า คนวงการบันเทิงเกาหลีเองก็เจอปัญหา สัญญาทาสบ้าง
สาวๆ ถูกละเมิดทางเพศบ้าง หรือมีถึงขั้นฆ่าตัวตายก็เยอะ เพราะความกดดันในงานบันเทิงนี่แหละ
...ส่วนคนบันเทิงบ้านเรา ฆ่าตัวตายด้วยเรื่องความรัก...
comment80:เหน็บแนม ประชด บางชาติบอกเลยครับ แทบไม่มีอาจ มีคนไทยชาติเดียวก็ได้ครับ  บางชาติเขาไม่ได้เรียน เมตตา กรุณา มุทิตา  อุเบกขา  แต่เขามีมากกว่าคนไทย   มี หิริโอตตัปปะมากกว่า  อัตตาหิอัตโนนาโถมากกว่า คนไทยที่เรียนพุทธ ไปเชื่อไปอยู่ต่างประเทศดูก่อนครับ
comment81:แวะเข้ามาตอบว่า ไม่ค่อยถูกใจประเด็นคำถามของคุณจขกท.  
เพราะความรู้สึกแข่งขันชิงดีชิงเด่นมันมีด้วยกันทุกชาตินั่นแหละ

แต่ชอบหลายๆความเห็นจากคนที่เข้ามาตอบคำถามค่ะ
comment82:ความอิจฉามีทุกชาติ แค่แสดงออกต่างกัน
ในละครไทยมันโฉ่งฉ่างไปหน่อยน่ะ
comment83:เหลือ 2-3 นิสัยประจำตัวคนไทยที่คุณไม่ได้พูดถึงครับ คือ

1. ไม่ยอมรับความจริง

2. เถียงคำไม่ตกฟาก
comment84:นิสัยที่เราไม่ชอบ
- สนใจเรื่องชาวบ้านมากๆ แม้ว่าไม่มีส่วนได้ส่วนเสียกับชีวิตตัวเองเลยก็ตาม (เว้นเรื่องดาราสักอย่างละกัน ถือว่าคนสาธารณะ) 
- ปากพูดอย่างนึงแต่ก็ทำอีกอย่างนึง บอกว่านั่นนี่ไม่ดี แต่ถ้าตัวเองมีโอกาสได้เอาเปรียบคนอื่น(แบบคนที่ตัวเองด่า)ก็ทำเหมือนเค้า
- เอาตัวเองเป็นศูนย์กลางโลก มองคนที่ต่างกับตัวเองว่าแปลก เช่น ทำไมคนนั้นแต่งตัวแฟชั่นแบบนั้นแบบนี้ เชย ฯลฯ (เว้นแต่งไม่รู้กาละเทศะ)
- นินทา
- เห็นแก่ตัว เรื่องตัวเองสำคัญที่สุด ไม่รู้จักคำว่าเสียสละ

ปล.ไม่ได้บอกว่ามีแต่คนไทยที่เป็น แต่โดยรวมพวกนิสัยประมาณนี้เราไม่ชอบค่ะ
และไม่ได้บอกว่าเราไม่เป็นแบบนั้น บางทีก็เป็นค่ะ มนุษย์คนนึง แต่พอรู้สึกตัวเราก็พยายามกดไว้ค่ะ
ยึดคติดว่า "ถ้าเราไม่ชอบอะไรก็อย่าทำแบบนั้นกับคนอื่น เอาใจเขามาใส่ใจเรา"
comment85:มันก็อิจฉากันทุกชาติแหละเคยฟังพระเทศน์เรื่องชาดกก็มียกตัวอย่างคนนั้นอิจฉาคนนี้  แปล่วาอิจฉามันมีมาแต่ในต่างประเทศในสมัยโบราณ ยกเว้นเป็นอริยบุคคล
comment86:เราว่าฝรั่งขี้อิจฉามีน่ะ แต่วิธีการแสดงออกมันต่างกัน เวลาทะเลาะกันก็ไม่จำเป็นต้องทลึงทำตาโต
พูดลอยหน้าลอยตาเหมือนในละครไทย ส่วนใหญ่ทีเจอก็แค่คำพูดธรรมดาแต่เชือดเฉือนเจ็บลึกดี
ถ้าโดนกับตัวก็มีสวนกลับ จะไปทลึงตาโตใส่ เราว่าฝ ไม่เก็ตแน่
comment87:เห็นด้วยไทยขี้อิจฉา กันเอง แม้อยู่ต่างบ้านเมืองก็ไม่เหนียวแน่น ถ้าจะเหนียวแน่นในกลุ่มนั้นๆ จะต้องซูฮก ห้ามเกินหน้าเกินตา แล้วที่พูดถึงละคร มันถูกต้องที่สุด ละครไทยมีแต่บันเทิง ดูไปดูมาซึมลึกเข้าไปเป็นความรู้สึกนึกคิด ใช่เลยเห็นด้วย ไม่สร้างสรรค์สักเท่าไร

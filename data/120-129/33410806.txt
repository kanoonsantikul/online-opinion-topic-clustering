title:เตือนภัย!!!!!!! ขับรถขึ้นเชียงใหม่ ช่วงนี้ โปรดระวัง
comment:เหตุการณ์นี้ขึ้นเมื่อดึกของวันศุกร์ ที่ 20 มีนาคมที่ผ่านมา ผมได้เดินทางพร้อมครอบครัวจากจังหวัดอ่างทองมุ่งหน้า ปลายทางเชียงใหม่  

        ช่วงเวลา 23.00 เริ่มขับขึ้นดอยขุนตาล ก็ขับด้วยความเร็ว 80-100 ระหว่างนั้น มีรถกระบะตอนเดียวดัดแปลง เป็นรถบรรทุกของเย็น ขับตามมาจี้ด้านหลัง เปิดไฟสูงตลอดเวลา 

        หรือว่าเค้ารีบไปส่งของ ผมก็รีบตบซ้ายให้เพื่อเปิดทางให้เค้าขับไปได้ แต่เปล่าเลย เค้ากลับตบซ้ายกลับเข้ามาอยู่เลนเดียวกันกับผม ผมก็ไม่ได้สนใจ ขับขึ้นดอยต่อไปเรื่อยๆ 

        เค้าก็แซงซ้ายทั้งที่เลนขวาว่าง พอแซงไปได้ เหมือนทิ้งระยะห่าง 2-3 คันรถ แล้วก็ผ่อนให้เราแซง เป็นอย่างนี้มาตลอดทางขึ้นดอย 

        จนถึงช่วงระยะทางลงผ่านด่านแม่ทามาได้ประมาณ 1-2 กิโลเมตร ผมได้สังเกตเห็นรถลักษณะเดียวกันกับตอนแรก อยู่ด้านหน้า 2 คันก็ไม่ได้เอะใจอะไร เร่งเครื่องแซงตามปกติ 

        แต่ หนึ่งในนั้นกลับตบออกขวา ลักษณะเลนวิ่งได้แค่ 2 เลน ผมก็ไม่สามารถไปได้ ขณะนั้นไม่มีรถตามท้าย แล้วเค้าก็ค่อยๆ ผ่อนความเร็วรถ สังเกตจากความเร็วที่ผมวิ่ง จาก 90 เหลือแค่ 60 

        เค้าก็ขับควบเลนทั้งสองเปิดกระจกคุยกัน สักพัก รถทางฝั่งขวาก็เปิด- ปิดไฟ ประมาณ 4-5 รอบแล้วเค้าก็ผ่อนความเร็วลงเหมือนกับให้ผมแซงซ้าย ผมก็วิ่งเข้าซ้ายกะเร่งเครื่องแซงแต่รถทางซ้ายก็ไม่เปิดช่องพอให้ผมแซง 

        สักพัก!!!!   รถทางขวาก็หักซ้ายกะทันหันกะให้ผมตกข้างทาง แต่โชคดีที่ผมยังบังคับรถได้ อารมณ์ตอนนั้น ขึ้นสิครับตั้งใจกะเอาให้เราตกเลย ผมนี่ขับจี่กะเอาคืนเลย แต่นึกเอะใจ สงสัยว่าทำไม เค้าทั้งสองคันไม่รีบขับหนีไป เหมือนยังมีก๊อกสองต่อ กะเอาให้ได้ 

        สติมาปัญญาเกิด ผมเลยค่อยๆ ผ่อนรถไม่ยอมแซงทิ้งระยะห่างไว้ สักพักใหญ่ๆ ทั้งสองคันก็เลิกขับควบกันแล้วก็ขับตามกันไป  ( รายละเอียดมีมากกว่านี้ )

            เช้าวันต่อมาหลังจากผมได้เล่าให้ญาติๆ แถวๆ นิคมอุตสาหกรรมลำพูนฟัง เค้าก็บอกว่าช่วงระยะนี้มีเหตุลักษณะนี้ขึ้นบ่อยครั้ง ประมาณว่าขับเบียดให้ตกถนนแล้วก็ลงไปชิงทรัพย์ ตอนนี้ยังไม่สามารถจับคนร้ายได้

            ปล. 1. นี่ถ้าผมตกถนน คงโดนชิงทรัพย์แน่ๆ แล้วคนในรถจะเป็นยังไง หากินกันแบบนี้คิดได้ไง
                  2. จากลักษณะก่อนและขณะตบรถผม เหมือนเค้าเตี๊ยมกันมาเป็นอย่างดี แสดงว่าไม่น่าจะทำเป็นครั้งแรก

    ฝากเพื่อนๆ ที่เดินทางไปเชียงใหม่ช่วงนี้ โปรดระมัดระวังด้วย 
    ข้อความทั้งหมดที่ผมพิมพ์นี้เกิดขึ้นจริง สามารถตรวจสอบได้
comment1:น่าจะเป็นพวกล่อให้ชน แล้วเรียกค่าเสียหายครับ 

อยากทราบลักษณะรถจขกท. เป็นรถใหม่ หรือรถเก่า? เพราะพวกนี้จะจงใจเลือกรถเก่านิด ที่ดูแล้วไม่น่ามีประกันชั้นหนึ่ง จะได้เรียกร้องเงินสดได้
comment1-1:CRV gen 2 ครับ รถ 10 ปี มีประเด็นครับ
comment1-2:เคยมีคนเอาคลิป มาให้ดูอยู่ค่ะ เส้นทางไปเหนือ ล่อให้ชน แล้วเรียกเอาประกัน
comment1-3:มีประเด็นคืออะไรครับ
comment1-4:น่าจะหมายถึงมีประกันครับ
comment1-5:ที่ว่ามีประเด็น ผมว่าน่าจะหมายถึง รถ 10 ปี เก่าแล้ว เป็นไปได้ที่จะเป็นการล่อให้ชนแล้วเรียกเงินมากกว่านะครับ
comment1-6:มีประกัน = รถใหม่ / มีประเด็น = ประกันตนเองหรือเปล่าคะ ซ่อมเองอะไรประมาณนั้น
comment1-7:อืมมมม.. "มีประเด็น"  นี่ต้องตีความกันด้วยหรือครับ  หรือว่าคำนี้มันเก่าเกินไปคนสมัยนี้ไม่ใช้กันแล้ว



***** tex *****
comment1-8:มีประเด็น หมายถึง เป็นข้อที่ชวนให้คิดได้ครับ - -*
comment1-9:เดี๋ยวนี้พูดจากะใครเล่นสำบัดสำนวนไม่ได้เลย เค้าไม่เข้าใจ...
comment1-10:มีประเด็นหมายความตาม คห.1-5 ครับ
comment1-11:มีประเด็น = อืม..น่าคิดๆ (ลูบเคราไปด้วย)
comment1-12:ศัพท์ยุคไหนครับ สงสัย เฉยๆ ไม่เคยได้ยินเลย
comment1-13:ตอบ 1-12

ยุคปัจจุบันนี่แหละ เป็นภาษาทางการนิดนึงแค่นั้นเอง 
ไม่เคยได้ยินจริงอ่ะ?
comment1-14:มันคือการตีความ ไม่ใช่ศัพท์เฉพาะ ใดๆ ทั้งสิ้น คห1-3 ตีความไม่ออก แค่นั้น เขียนสั้นเกิน บางคนอ่านแล้วไม่เข้าใจ
comment1-15:เดี๋ยวๆๆๆ เรางง คนที่บอกว่าไม่เคยได้ยินคำว่า "มีประเด็น" หรือไม่เข้าใจว่าแปลว่าอะไรนี่คือ
อายุเท่าไหร่กันเหรอ คือยุคนี้เค้าไม่ใช้กันแล้ว??? ชั้นแก่แล้วไรงี้ป่าว ชักสงสัย
comment1-16:มันก็ศัพท์ทั่วๆไปไม่ใช่เหรอ มีประเด็นเนี่ย อ่านแล้วเข้าใจได้ทันที ไม่ใช่เก่าอะไรเลยด้วยนะ
comment1-17:ผมอ่านผิด อ่านว่ามีกระเด็น ผมนึกว่า จะเอา CRV ไปสอยให้กระเด็น
comment1-18:มีประเด็น แปลว่า มีปัญหา

             เขียนคลุมเครือเอง   ปัญหาคืออะไร ก็แจงออกมา 

                          ชาวบ้านไม่ต้องนั่งเดาสุ่ม
comment1-19:มีประเด็นในที่นี้น่าจะแปลว่า=มันก็น่าคิด. น่าจะก็ได้นะครับ
comment1-20:ถ้าผู้หญิงเป็นแฟนกันพูด  แปลว่า  ความซวยกำลังจะมาเยือนแล้ว
comment1-21:คือคำมันก็อยู่ที่บริบทของประโยคด้วยไงครับ พอมาอยู่ในประโยคเกี่ยวกับรถก็ทำให้คิดว่าจะพิมพ์ว่าประกันไงครับ
comment1-22:หลงประเด็นเพราะมีประเด็น ตกลงอันไหนมันคือประเด็น
comment1-23:สงสัยจะรู้จักกันแต่คำว่า  "มีเห็ดหอม" กันหมดแล้วมั้ง
comment2:ปกติ ถ้าเจอพวกจี้มา แล้วพอเราหลบ มันเข้าตามเราเนี่ย ... ผมกดหนีแล้วล่ะ ไม่ปล่อยให้มันตามหรอกครับ อันตราย
comment2-1:ถ้าแซงไปแล้วแซงกลับ
ส่วนใหญ่ผมกดหนีตลอด อย่าคิดว่าจะตามมาเลย
แต่ถ้าไม่เล่นด้วยจริงๆ ปล่อยทิ้งระยะให้เขาไปห่างๆ
comment3:ปกติ ผมขับไม่ค่อยเร็วครับ แล้ววันนั้น เด็กๆ เยอะด้วย
comment4:ฝากอีกเรื่องค่ะ
ระวัง พวกปาหินใส่รถด้วย ค่ะ
ใกล้สงกรานต์แล้ว ใครที่จะเดินทางไปเที่ยวสงกรานต์ หรือ กลับบ้านเยี่ยมญาติ ระวังอันตรายกันด้วยค่ะ
ขอให้ปลอดภัยและโชคดี ค่ะ
comment4-1:เดินทางแต่ละที นี่น่ากลัวมาก
comment4-2:พวกนี้โรคจิต
comment4-3:อะไรมันจะอยู่ยากขึ้นทุกวันนะ ประเทศเรา
comment4-4:พวกปาหิน ขอให้ลงโทษถึงประหารได้ไม๊ครับ
comment5:เรื่องพวกที่แกล้งชนแล้วเรียกค่าเสียหายนี้เรื่องจริง เพราะคนรู้จักเราเจอมาเมื่อตอนต้นปี

พวกมันอยู่ระหว่างลำปางถึงเชียงใหม่ค่ะ

คนรู้จักเราหลังเกิดเรื่องก็ไปแจ้งความ ตำรวจยังบอกเลยมันมาจากภาคหนึ่ง ทำเป็นขบวนการ 
ยังตามจับมันไม่ได้
comment5-1:หากินทางอื่นไหมได้แล้วหรือไงกัน อันตรายมากๆ ครับ
comment5-2:พวกนี้มีอยู่ทั่วประเทศเลยครับ
เห็นว่ามีทำกันเป็นหมู่บ้านเลย ปรกติจะแยกเป็นกลุ่มย่อยกระจายกันไปตามภาคต่างๆของไทย

ซัก2-3เดือนถึงจะกลับมาที่หมู่บ้านครั้งนึง
comment5-3:ขอสลดแป๊ป " มันทำเป็นขบวนการ  ยังตามจับไม่ได้"
comment5-4:โห เลววววววกันทั้งหมู่บ้านอะ
ทำไมเขาไม่ทำการล่อจับพวกนี้อะ 
จับได้ก็ขังลืมเลยนะไม่ต้องปล่อยออกมาอีก
comment5-5:ใช่ค่ะ นอกจากที่ตำรวจบอกแล้ว จากที่เคยดูในข่าวมันทำเป็นหมู่บ้าน เป็นหมู่บ้านมิจฉาชีพเลยล่ะ
แล้วมันก็เลือกเอารถที่ดูพอมีหน่อยแล้วแกล้งชน 

เราก็เอือมนะกับคำตอบตำรวจ คือ เขารู้ว่ามีเรื่องแบบนี้ แต่ทำไมยังจับไม่ได้
comment5-6:อนาถใจ ตร. ไทย ก็เอาสายสิบหารถของกลางดี ๆ หน่อยมาขับล่อไปล่อมาสัก 2-3 วันเดียวมันก็โผล่ออกมาแล้ว หรือว่าข่าวไม่ดังจับไม่ได้
comment5-7:ไปจับบ่อนไฮโลวงไพ่กันหมด เดี๋ยวถ้าปล่อยให้มีไฮโลวงไพ่ในพื้นที่จะโดนเด้งฟ้าผ่า
comment5-8:รถคนดัง คนใหญ่คนโตยังไม่โดน เพราะถ้าเคยโดนพวกนี้คงหายไปนานแล้ว
comment5-9:http://www.nationtv.tv/main/content/crime/378420489/

ข่าวเมื่อกลางปีที่แล้ว พออ่านเจอกระทู้นี้เลยนึกออก
comment6:ลักษณะเหมือนแกล้งให้ชน แบบที่เคยได้ยินมาหลายครั้งแล้วครับ
comment7:แนวคิดในการเดินทางด้วยการขับรถ ของผมคงล้าหลังมาก 

คิดแต่ว่าใครๆ ก็ห่วงชีวิต คงจะต้องหลีกเลี่ยงทุกคน
comment7-1:ไม่ล้าหลังหรอกค่ะ เจอแบบนี้ต้องหลบ ไปสู้กับมันให้บาดเจ็บเสียหายทำไม
comment7-2:ทำแบบ จขกท. ดีแล้วค่ะ ไม่ใช่แค่ชีวิตเราคนเดียว อีกหลายชีวิตที่อยู่ในรถ เซฟได้ก็เซฟ คนสมัยนี้ใจคอโหดร้ายกันเหลือเกิน เรามีสติและใจเย็นดีกว่าค่ะ
comment8:ป้าย ตจว. ไหมครับ

พวกนี้ระวังมาเป็นเเก้งค์

ยิ่งวิ่งกลางดึกด้วยอันตรายไปใหญ่ครับ

สายลำปาง-งาวตอนดึกๆก็อันตรายระวังด้วยครับ
comment8-1:ป้ายกรุงเทพครับ ถือว่าตจว. เหตุเกิดที่ชม.
comment8-2:ขอบคุณที่มาเตือนค่ะ
comment9:ผมก็เพิ่งเจอมาหมาดๆ เมื่อเช้านี่เองประมาณตี 4 นึกว่าเป็นพวกหาเรื่องซะอีก
เรื่องคือผมวิ่งมาประมาณ 120 รถคันหน้าวิ่งช้าผมก็เข้าช่องแซงขวาตามปกติแต่ตอนที่จะแซงเค้าก็ขับเบียดเข้ามาในเลนขวาที่ผมจะแซงตอนนั้นเลยตัดสินใจเหยียบมิดชนิดที่ต้องวิ่งไหล่ทางขวาหลบรถเขาจนความเร็วขึ้นมาประมาณ 140 ก็ยังมีรถคันเดิมตามหลังก็เลยลดความเร็วเหลือ 120 เข้าเลนซ้าย แต่เค้าก็ไม่ยอมแซงก็ขับจี้ตูดมาเรื่อยๆจนถึงแยกแถวๆสารภี ยังโชคดีที่ขับกระบะเครื่อง 3000 เทอร์โบ คิดอยู่เหมือนกันว่าถ้าเป็นเก๋งคงจะต้องเบรคหลบแน่ๆเพราะอัตราเร่งมันขึ้นไม่ทัน แต่ป้ายทะเบียนจำไม่ได้เพราะไม่ได้มองครับ เหตุการณ์นี้ผมเองก็ไม่ค่อยมันใจว่าตั้งใจหาเรื่องหรือมิจฉาชีพกันแน่
comment9-1:.
.
.
ทำไมถึงคิดว่าเป็นรถเก๋งแล้วต้องเบรคหลบล่ะครับ?
ผมว่ารถเก๋งหลายๆคันแรงกว่ากระบะเยอะนะครับ
comment9-2:คุณเข้าใจรถยนต์เครื่องเบนซินผิดไปล่ะมั้ง เราเคยแข่งกับกระบะดีเซลใส่กล่องยกหัวฉีด แรงต้นยอมเค้าเพราะเค้าขึ้นเร็วกว่าแต่มันตันตอนปลาย พอเราวิ่งถึง 170 กระบะมันก็หมดแล้วตามไม่ทัน เหอะๆ
comment9-3:เบนซินผมนี่ 0-100 กม./ชม. 6 วินาที
comment10:สมัยนี้ ขับรถต้องระวังมากๆ ครับ
comment11:เคยเจอเหมือนกัน แถวกำแพงเพชร เวลา 4 5 ทุ่ม กลับจากเชียงใหม่ ไปกทม 
มีรถกระบะเก่าๆ ไม่มีแผ่นป้ายทะเบียน ขับแบบที่จขกทบอกเลย แต่ตามเราแค่คันเดียว
เราผู้หญิงขับ แต่มีเพื่อนผู้ชายมาด้วยอีก 2 เลยไม่ค่อยกลัวเท่าขับคนเดียว 
เราขับแบบไม่แตะคันเร่งเลย เพราะมันแซงเราไปมันก็ชะลอให้เราขับแซงแล้วเปิดไฟสูงไล่ สลับกันไปแบบนี้ตลอดทาง
พอมันแซงเราไปอีกที เราเลยปล่อยคันเร่ง เพื่อให้รถทิ้งระยะห่างจากมันให้มากที่สุด มันเองก็คงไม่นึกว่าเราจะคลานช้าๆแบบนั้น
พอดีเจอปั้มน้ำมันเลยก็เลยแวะเข้าปั้มเลย ส่วนกระบะมันยังชลอดูเราห่างปั้มไปนิดนึง ก่อนนะปากระดาษอะไรลงมานอกหน้าต่างไม่รู้
ท่าทางแสดงออกว่าหงุดหงิดผิดหวังที่ไม่เป็นไปตามคาด จากนั้นมันก็ขับไปอย่างเร็ว
หลังเหตุการณ์นี้ ( ปลายปที่แล้ว) เราเลยคิดว่าจะไปขับรถไปตจวเวลากลางคืนอีก ไปกลางวันปลอดภัยกว่าเยอะ
comment11-1:คราวหลังผมต้องเปลี่ยนไปขับตอนกลางวันแล้วครับ
comment12:จากที่อ่านมา

ไม่พวกแกล้งให้ชนแล้วเรียกค่าเสียหาย หรือไม่ก็จงใจเบียดให้รถตกถนนแล้วชิงทรัพย์ครับ นั่น 
และเหมือนจะมีการวางแผนการมาแล้ว แบบนี้เท่ากับเจตนาหละครับ

มาช่วยโหวตครับ ถ้ากระทู้นี้เป็นกระทู้แนะนำก็จะดีเลยครับ จะได้เตือนให้รู้กันมากขึ้น
comment12-1:เจตนาของมิชฉาชีพ บางทีเราก็คาดไม่ถึง
comment13:แสดงว่า มันยัง ไม่เคยโดนลูกตะกั่ว

คงมีสักวัน มันคงได้เจอเนื้อคู่ ที่เหมาะสม
comment13-1:สักแม้กกำลังดี ถูกใจหลายๆรอบ
comment13-2:ผมก็หวังว่ามันคงได้เจอเร็วๆนี้
comment13-3:พี่ชายผมเคยเจอครับ แต่พวกนั้นเจอลูกตะกั่วไปเลยแผ่นตูดหนีไปเลยครับ


[Spoil] คลิกเพื่อดูข้อความที่ซ่อนไว้ปล. พี่ผมเป็นทหารนะครับ กำลังกลับไปรายงานตัวเข้ากรมพอดี
comment13-4:มันรักที่จะทำอาชีพโจรข่มขู่เอาค่าเสียหายเหยื่อ ผมว่ามันก็คงมีเหมือนกัน ระวังไว้ด้วยดีกว่า
comment13-5:13-3 ทหารพกปืนได้เลยหรือครับ
comment14:จขกท  จำทะเบียนทั้ง 2 คันได้ไหมครับ
comment14-1:ผมจำป้ายทะเบียนได้หมดแล้วแจ้งความ เรื่องหลังจากเหตุการณ์ที่เล่า ถึงโรงพักครับ ตร.ควบคุมตัวได้ 1 ครับแล้วแจ้งข้อหาได้แค่ ขับรถโดยประมาทเนื่องจากไม่มีภาพเหตุการณ์
comment14-2:สมัยนี้ต้องซื้อกล้องติดรถไว้ จริงๆเลยครับ เอาแบบ ชัด HD ไปเลย เอาไว้เป็นหลักฐาน
comment15:น่ากลัวมากๆ
comment16:ขอบคุณที่นำมาเตือนกันค่ะ

เราก็ชอบเดินทางกลางคืน และไปเชียงใหม่ก็บ่อย  แต่ส่วนใหญ่ออกจากบ้านค่ำแล้ว  แล้วก็แวะนอนไปเรื่อย  ถึงตากก็สว่างแล้ว ก็เลยยังไม่เคยเจอ  

เราไม่ได้ขับเอง สามีขับ แต่เราก็มักจะช่วยดูทาง ดูรถ อยู่ตลอด

คนเราก็หากินกันแบบสุจริตไม่ได้หรือไงนะ  เฮ้อ  ก็คงต้องระมัดระวังมากขึ้น

ขอบคุณจขกท. และอีกหลาย ๆ คน ที่ช่วยเล่าประสบการณ์นะคะ
comment16-1:คงต้องเลี่ยงไปเดินทางกลางวันแล้วครับ
comment17:จะรับมือกับไอ้พวกนี้ยังไงดีล่ะเนี่ย
comment17-1:หาปืนพกถูกกฎหมายติดรถไว้พร้อมทะเบียน เกิดเหตุขึ้นเปิดกระจก ชูปืนขู่ก่อน ถ้ายังไม่เลิกยิงขึ้นฟ้าหนึ่งนัด ถ้ายังไม่เลิก จอดรถดวลปืนกันไปเลย
comment17-2:ยิงขึ้นฟ้าอาจตกไปโดนหัวคนอื่น ยิงใส่รถแม่มเลยครับ
comment17-3:ยิงรถเลย55
comment17-4:ยิงขึ้นฟ้า ลูกปืนตกใส่หัวคนอื่นตายมาหลายศพแล้วค่ะ จะพกปืนก็ต้องมีความรับผิดชอบต่อสังคมนะ
comment17-5:ยิงเขกกบาลอันตรายร้ายแรง

         รัวใส่เลย (ค้างไว้ 2 นัด) อ้างปืนลั่น
comment17-6:ยิงตรงหม้อน้ำน่าจะเป้าใหญ่ ยิงยางเป้าเล็ก หรือยิงตรงไหนดีครับ โดยที่ไม่ทำให้คนร้ายถึงกับชีวิต
comment18:ซื้อรถแบบดูโหดๆ ดีกว่า พวกนี้จะได้ไม่มาจ้องหาเหยื่อ
comment19:แนะนำอีกหน่อยคับ กล้องติดรถยนต์ราคาพันกว่าบาท ติดไว้อุ่นใจ
comment19-1:คงต้องไปหามาติดไว้แล้วครับ
comment19-2:กล้องจะมีประโยชน์ก็ตอนที่รอดจากมันมาแล้ว

แต่ตอนเจอนี่สิ ทำยังไงได้หว่า???
comment20:สงสัยต้องพกปืนไว้สักกระบอกแล้วมั่งครับเจอแบบนี้ยิงอย่างเดียว
comment21:สงสัยต้องจัดทัวร์ส่งพวกนี้ไปเยี่ยมญาติบ้างรับคุณตำรวจ
comment22:ขับรถทางไกล ไปคนเดียว รึมีแต่เด็กกะสตรี ผมแนะนำให้พก ตัวช่วยติดตัวไว้มั่งครับ
สมัยนี้อยู่ยากนะผมว่า
comment22-1:พกไม่ดีจะเจอตรวจตรงเถินครับ  กฎหมายไทยไม่คนดีทำมาหากินสุจริตพกพาไปไหนครับ  พวกโจรพกง่ายสบายมาก
comment23:ช่วยโหวตจ้ะ
comment24:อย่าให้เจอนะ เส้นนี้ผมขับประจำเรียกว่าจำโค้งได้ทุกโค้ง 
รถผมติดกล้องบันทึกจะถ่ายพฤติกรรมและทะเบียนมาให้ดู
comment25:ติดสติกเกอร์คำว่า ตำรวจ หรือ police ที่กระจกหลังก็ช่วยได้นะครับผมว่า  คิดว่า มันไม่กล้าเสี่ยงครับ
comment25-1:คิดว่าน่าจะได้ผล ไว้จะลองทำครับ
comment25-2:ภาวนา 

        อย่าให้เป็นพวกนอกแถวใช้หนี้บอล
comment26:เมื่อก่อนคิดว่าขับรถกลางคืนสบายไม่ร้อน. และไม่เสียเวลาเที่ยวตอนกลางวัน
เดี๋ยวนี้ไปเที่ยวต่างจังหวัดจะขับกลางวันถึงแม้รถจะมากเสียเวลาค่ำไหนนอนนั่น
แต่ดีกว่าเจอพวกคนเลวๆ
comment27:น่าจะจำทะเบียนแล้วไปแจ้งความด้วยนะครับ
comment27-1:คห.14-1
comment28:ช่วงนี้สาย ลำปาง เชียงใหม่ โดนกันเยอะครับ ทางตำรวจได้ออกจดหมายเตือนมาแล้ว แชร์กันตาม Line และ Facebook คุณพ่อยังส่งให้อ่านอยู่เลย เพราะต้องเดินทางขึ้นๆ ลงๆ ลำปางเชียงใหม่ บ่อยๆ ครับ ใครมีของก็พกพร้อมใช้งานไว้หน่อยก็ดีครับ ป้องกันตัว
comment29:ให้ท่านทหาร ตำรวจตั้งด่านตรวจ ลงมาเซนชื่อทุกคน
แค่นี้ก็จบละ ปล่อยให้เป็นหน้าที่ของทางราชการเถอะครับ
comment30:ผมจำป้ายทะเบียนได้หมดแล้วแจ้งความ เรื่องหลังจากเหตุการณ์ที่เล่า ถึงโรงพักครับ ตร.ควบคุมตัวได้ 1 ครับแล้วแจ้งข้อหาได้แค่ ขับรถโดยประมาทเนื่องจากไม่มีภาพเหตุการณ์
comment30-1:ขอแค่ให้มันมีประวัติ แบบนี้ค่อยอุ่นใจหน่อยครับ
comment30-2:ส่งเลขทะเบียนให้หน่อยครับ
comment31:ทหาร-ตำรวจ น่าจะจัดเหมือนสมัยก่อนนะ

แบบ ทัวร์นรก โมเดลน่ะ
comment32:ทางไปประจวบมีบ้างมั้ยครับ กำลังจะไปช่วงอาทิตย์หน้าพอดี
comment32-1:เคยเจอเมื่อหลายปีก่อนค่ะ รถเก่าเหมือนกัน กลับจากงานศพ ขาขึ้นกรุงเทพฯ 
สงสัยเหมือนกันว่ามันจะเอาอะไร ตอนแรกพี่เขยก็ แซง มันก็แซงขึ้น แซงกันไปมา
ฝั่งมันมี สองคัน เป็นแอคคอร์ดดำ กับ อีกคันมองไม่ถนัด ขับแซงต้อนไปต้อนมา
ประมาณเป็นสิบนาทีได้เหมือนกัน แต่คนในรถอะกลัวมาก เพราะขัยเร็วมากๆ ตอนผลัดกันแซง

ก็เลยขับเข้าจอดปั๊มใหญ่ ๆ ที่สว่าง ๆ  มันก็เลย เลยไปเลย 
(ตอนแรกคิดว่าจะตามมาจอดด้วย จะได้ถามว่าจะเอาอะไร?)
comment33:ผมเคยเจอเหมือนกัน ยิงไส่รถมันไป1นัด ได้ผลครับ หนีจุกตูดไป
comment33-1:ผมยังไม่กล้าพกปืน ไว้ลองพิจารณาครับ
comment33-2:เชื่อแน่นอน เพราะดูจากlogin อิ อิ
comment34:เจอเหมือนกันเหรอครับ แต่รถผมเป็นจักรยานยนต์ วันที่15มีนาคมที่ผ่านมา ผมขี่จักรยานยนต์ไปสอบตำรวจที่ราชภัฏลำปาง ขากลับช่วงกลางดอยขุนตาลมีรถปิ๊กอัพสภาพกลางๆเกือบเก่าหน่อย2คัน ไม่สวมป้ายทะเบียน ขับจี้ผมมาตลอดทาง ผมสังเกตว่าผมขี่แค่70 แต่รถ2คันที่ตามมาไม่ยอมแซงซักที เพราะผมก็อยู่เลนซ้ายสุด(เลนจักรยานยนต์) ในขณะที่รถคันอื่นเขาแซงไปหมดแล้ว พอไม่มีรถคันอื่นตามหลังหรือสวนมา คันที่จี้หลังผมจะขับแซงไปอยู่ข้างหน้าผม แล้วรถคันที่2ก็จะขับเบียดขึ้นมาจี้ท้ายรถผมแทน แล้วพอสักพักรถคันหน้าก็เหมือนกับว่าพยายามจะหักออกซ้ายกระทันหัน ไม่เปิดไฟเลี้ยวถึง4ครั้ง ครั้งแรกครั้งที่2เกือบชนแล้วครับ ผมก็ยังไม่เอะใจเพราะโมโหอยู่เหมือนกันนึกว่าขับรถทำไมไร้มารยาทแบบนี้ แต่พอครั้งที่3เริ่มสังเกตแล้วว่ามันแปลกๆ ผมก็เลยขับออกเลนขวาไปเลย กะว่าจะแซงไปให้พ้นๆ แต่รถคันหลังก็หักขวาออกตามมา ผมคิดว่าเขาคงจะแซงมั้ง ผมเลยหลบซ้ายให้เขาก่อน เพราะกลัวว่าถ้าเขาเร่งเครื่องแซงเดี๋ยวจะชนท้ายเอา แต่รอบนี้ผมออกซ้ายแล้วชะลอรถครับ เพื่อทิ้งห่างรถคันหน้า แต่กลับเป็นว่ารถคันที่ผมหลบซ้ายให้ก็ชลอรถแล้วหักซ้ายตามผมแล้วขับจี้ด้านหลังผมมาตลอด แล้วพอขี่มาได้สักพักคันหน้าก็หักซ้ายกระทันหันอีกรอบ แต่รอบนี้ผมทิ้งห่างเขาพอสมควร เลยไม่มีอะไเกิดขึ้น แล้วสักพักก็มีรถเก่งสีขาวคันหนึ่งขับตามหลังรถปิ๊กอัพที่จี้ผมมา เขาตบไฟเลี้ยวขวาแล้วแซง ทีนี้ผมเลยตัดสินใจให้รถเก๋งสีขาวคันนั้นแซงไปได้นิดหน่อย มองดูแล้วก็ไม่มีรถคันอื่นตามรถรถเก๋งคันนั้นมา ผมก็เลยตัดสินใจหักออกขวาตามท้ายรถเก๋งไป จนสามารถแซงรถปิ๊กอัพคันด้านหน้าผมได้ แล้วผมก็พยายามขี่ตามท้ายรถเก่งคันนั้นไปเรื่อย จนห่างจากปิ๊กอัพ2คันนั้นพอสมควร แล้วก็มีรถคันอื่นตามมาเรื่อย ผมก็โล่งใจ  สรุปคือ รอดครับ ถ้าไม่มีรถเก๋งคันนั้น ผมว่าผมอาจจะไม่รอดก็ได้ ทีแรกผมนึกว่าผมโดนคนเดียว
comment34-1:นี่เค้ากล้าทำกับมอไซด์ด้วย อันตรายถึงชีวิตเลยนะครับ ฟังแล้วขึ้นๆ เลย
comment34-2:ดีที่มันไม่ "ตบ" คุณลงข้างทางครับ น่ากลัวจริงๆ



***** tex *****
comment35:เหตุเกิดมาหลายครั้งหลายหน 

ตำรวยเมื่อไหร่จะเลิกพฤติกรรมไม่ดี แล้วมามุ่งจับ,ปราบปรามพวกเลวๆพวกนี้อย่างจริงจังสักที
comment35-1:วันนั้น ผมโทร 191 ตำรวจส่งสายตรวจมาเลยครับในเวลาไม่เกิน 10 นาที แต่เรามีหลักฐานไม่พอ ทางร้อยเวร พยายามให้เป่าแอลกอฮอล์กะเอานอนคุก แต่ไม่ขึ้นเลยทำได้แค่ ขับรถโดยประมาทครับ ขอขอบคุณตำรวจสถานี นิคม ลำพูนมากๆ ครับ
comment36:ผมเดินทางเส้นนี้ตอนกลางคืนบ่อยด้วยสิ ยังดีที่รถยังใหม่และมีประกันชั้น 1 อยู่

พวกนี้คงไม่กล้ายุ่งกับรถใหม่ ๆ เพราะถ้าประกันมาเห็นจะซวยเอา

แต่ยังไงคงต้องหาอะไรติดรถไว้หน่อยแล้วล่ะครับ
comment36-1:เห็นด้วยครับ มีติดรถไว้ สบายใจกว่าเยอะ
comment37:ติดกล้องครับ อย่างน้อยก็ ยังมี กล้อง ไม่รู้จะแก้ยังไง คนพวกนี้ หากินง่ายมาก
comment38:ขอบคุณจขกท.และทุกคนที่มาเตือนนะคะ เป็นประโยชน์มากค่ะ 

น่ากลัวมากค่ะ เห็นอย่างนี้แล้ว คงต้องหากล้องมาติดรถไว้แล้วนะคะ
comment39:วันนั้น ผมโทร 191 ตำรวจส่งสายตรวจมาเลยครับในเวลาไม่เกิน 10 นาที แต่เรามีหลักฐานไม่พอ ทางร้อยเวร พยายามให้เป่าแอลกอฮอล์กะเอานอนคุก แต่ไม่ขึ้นเลยทำได้แค่ ขับรถโดยประมาทครับ ขอขอบคุณตำรวจสถานี นิคม ลำพูนมากๆ ครับ
comment39-1:ขอบคุณทั้ง จขกท. และตำรวจด้วยครับ ที่พยายามดำเนินการอะไรสักอย่างจนได้

อ่ยางน้อยน่าจะปรามได้นิดนึง(ถ้ามันพอมีความคิดนะ)
comment40:ไอ้พวกนี้ยังไม่เคยเจอตอ ต้องรอมันเจอตอใหญ่ๆก่อน สูญพันธุ์ทั้งโคตรแน่
comment41:โห... น่ากลัวนะแบบนี้
comment42:โหวตให้ครับ  น่ากลัวไม่ใช่เล่น  
ผมก็ขึ้นแถวนั้นบ่อยเหมือนกัน
comment43:แล้วก็ แถวนครสวรรค์นะครับ ดึกๆ พวกขับรถเก๋งแกะแผ่นป้ายทะเบียนท้ายออก พวกนี้พกปืนในรถครับ 
(ไม่มีด่านครับช่วงนี้ เพราะอะไรไม่รู้)

ระมัดระวังตัวด้วยนะครับ แนะนำให้พกน้อยหน่าครับ เพราะประชาชนคนดีๆ ไม่ควรพกอาวุธนะครับ
comment43-1:น้อยหน่าเลยหรอครับ 555
comment43-2:ผมขี่มอเตอร์ไซค์ครับ จะให้พกปืนมาควักยิงก็ไม่ถนัด น้อยหน่านี่แหละ ยื่นมือถือปืนออกจากรถ เราหย่อนสวนลงไปเลย

คิดแล้วเศร้า ตำรวยที่ตั้งด่านวิ่งขวา ตั้งด่านจับหมวก พอดึกๆ หายจ๋อยหมด
comment44:หากล้องติดรถเลยครับราคาประมาณ 3000-4000 เองของไต้หวั่นบันทึกกลางคืนไม่ขาวดำ
comment44-1:ขอบคุณสำหรับคำแนะนำครับ
comment44-2:แพงไปครับ รวม sd 16G ไม่น่าเกิน 1500 แล้ว
comment45:ลักษณะนี้ผมเคยเจอครับ รถแบบนี้เลยมาเป็นแก๊ง ในเชียงใหม่

ขี่รถซิ่งมากๆชอบเบิ้ลเครื่อง ลองสังเกตคนขับแต่ละคนเหมือนเมายาบ้าอยู่
comment46:ตอนเจอกันตัวๆ นั่งคุยต่อหน้าตำรวจ บอกอย่างเดียวเลยว่า   "ง่วง แค่วูบไปนิดหน่อย รถก็ไม่ได้เป็นอะไรนิ จะอะไรมากมาย" 

ผมนี่อึ้งเลย ต้องรอให้ชนก่อนหรอ
comment46-1:ตอบแบบนี้ .... เพลีย (อยากจะถอดเกิบ แล้วก็บรรจงตบปากมันกำ) พูดแล้วขึ้น
comment46-2:ฟาดเอาหื้อเลือดกบปากเลยหนา ชั่วแต๊ะอ่ะ
comment46-3:น่ะก่ะ ถอดฟาดใส่สักกำจะได้ตื่นเต๋มต๋า
comment47:เพิ่มสกิลในการขับรถให้ตัวเองก็ดีนะครับ

มีมิจฉาชีพทั่วไทย ครับ เหนือ ใต้ ออก ตก มีหมด

มีสติก็รอดได้ระดับหนึ่ง แต่ถ้ามีสกิลด้วย ก็จะเพิ่มความอยู่รอดได้สูงขึ้นอีก

พวกนี้น่ะ ถ้ารถไม่แรงจริง อย่าไปกดหนีเลยครับ
แต่ถ้าอยากจะหนีก็ใช่ว่าจะหนีไม่ได้... เพราะพวกนี้มันเซ็ทรถมาให้แรงได้แป๊บเดียว
comment48:สมัยนี้กล้องติดรถกลายเป็นของจำเป็นแล้วค่ะ พวกหากินแบบนี้เยอะขึ้นทุกวัน ติดไว้เป็นหลักฐานป้องกันตัว
comment49:อ่านแล้วขึ้นแทนเลยอ่ะ ทำไมทำกันถึงขนาดนี้ คือแบบไม่คิดถึงใจเค้าใจเราเลยอ่ะ ขอให้เวรกรรมตามทันไอ้พวกเวรนี้
เล่นกันถึงอุบัติเหตุ ชั่วอ่ะ 

ขอบคุณ จขกท มากๆ นะคะที่มาเตือน
comment49-1:ระมัดระวังมากๆ ครับ
comment50:มีประวัติแล้ว ต่อไปถ้ามีเหตุการณ์ลักษณะนี้คงตำรวจคงตามตัวได้ครับ
comment51:ขอบคุณที่นำมาเตือนเป็นอุทาหรณ์นะคะ เราเคยเจอกับเหตุการณ์ประมาณนี้แต่เป็นตอนกลางวัน แถมคนล่ะภาค
เมื่อปีที่แล้ว เราเคยเจอเหมือนกัน จขกท. เลย แต่เกิดเหตุที่จังหวัดมุกดาหาร เส้นมุกดาหาร-ธาตุพนม ตอนนั้นประมาณบ่าย 2 กำลังเดินทางกลับจากธาตุพนมไปที่จังหวัดอุบลฯ ตอนนั้นมีรถเก๋งคันหนึ่งขับนำหน้ารถของเราก็ไม่มีอะไรน่าสงสัย จนมาถึงช่วงถนนเปลี่ยนมาเป็นสี่เลน รถเก๋งคันนั้นก็ขับไปอยู่เลนซ้ายจนเกือบๆขอบทางไปมาอย่างนี้หลายๆรอบ จนถึงโค้งหนึ่งซึ่งมันจะเป็นโค้งก่อนถึงสี่แยกไฟแดงที่มุกดาหาร ตอนนั้นพ่อเราก็ขับรถเลนซ้ายปกติ ซึ่งก็ไม่ได้ขับเร็วมากนักประมาณ 70 พ่อเราเห็นรถเก๋งคู่กรณีดังกล่าวกำลังจะมาทางเลนซ้าย พ่อก็เลยเบี่ยงออกขวาเพื่อให้รถเก๋งคันนี้เข้ามา แต่ไม่รู้ยังไงตอนพ่อเรากำลังจะมาเข้ามาเลนซ้ายเหมือนเดิม รถคันนั้นก็พุ่งความเร็วมาใส่ที่รถเราทันที(ในลักษณะแซงซ้าย) ในจังหวะนั้นมีรถทางเลนขวาอีกพอดี ซึ่งตอนนั้นรถของเรามันอยู่ตรงกลางพอดีจะไปทางไหนก็ไม่ได้ แล้วเก๋งคันนั้นก็ขับมาเบียดรถเราแล้วก็รีบลดความเร็วลงทันที เหมือนจะให้ประมาณว่าเราไปเฉี่ยวรถเขา แล้วสรุปก็ลงมาคุยกัน ทางเก๋งคันนั้นก็ไม่ได้เรียกร้องหาประกันอะไร หรือโทรหาตำรวจเพื่อมาเคลียร์ เรียกร้องแค่เพียงว่าให้เอาเงินมาให้ 4,000 ซึ่งพ่อแม่เราจ่ายให้แค่ 3,000 
แล้วหลังจากนั้นเราก็มาทราบข่าวว่า ถ้าเจอในลักษณะประมาณนี้จะเป็นชนแล้วตบทรัพย์ ซึ่งมันตรงทุกประเด็นเลยเพราะ สิ่งสำคัญที่สุด "รถเราเป็นรถเก่า ซึ่งก็ไม่ต่ำกว่า 15 ปี" แล้วช่วงหนึ่งที่มีประเด็นข่าวเรื่องชนแล้วตบทรัพย์ มันมีภาพผู้ชายคนหนึ่งที่ตำรวจหมายหัวจากคดีนี้ ซึ่งภาพนั้นมันใกล้เคียงกับคนที่เราเจอตอนนั้นพอดี
comment51-1:เลวมากครับ หากินแบบนี้ ไม่คิดถึงอันตรายเลยครับ หากเสียหลักชนต้นไม้ จะทำไง
comment52:กล้องติดรถนี่จะว่าไปก็สำคัญจริงนะคะ มีไว้ไม่เสียหลาย นอกจากเกิดเหตุแล้วจะมีใครฉกเมมกล้องไปก็เท่านั้น
comment53:ต้องระวังอ่ะค่ะ---ถ้าเจอเบบนี้นะ รีบโทร หา ตำรวจก่อนเลย กันไว้ก่อน ถ้าเเถวนั้น มีสัญญาณ น่ะ
comment54:แม่กับพี่ชายเราก็โดนเหมือนกัน วันนั้นเค้าโทรมาเล่าให้ฟังว่าเจอคนขับรถแปลก แต่ดีที่พี่เราตัดสินใจจอดรถที่ป้อมตำรวจเลยไม่เกิดอันตราย
comment55:มือเท้าสมองมีครบแต่ไม่ยอมทำอาชีพสุจริต เลวสัดๆ 
โชคดีไม่เคยเจอ และขออย่าเจอเลย
comment55-1:เตรียมตัวให้พร้อมเสมอครับ จากที่ฟังพวกเพื่อน เค้าทำกันเป็นอาชีพ และทำกันหลากหลายกลุ่ม พร้อมไว้ตลอด สบายใจครับ
comment56:ประเทศไทยเด่ยวนี้ เราน่ากลัวจัง สังคมชักอยู่อยากขึ้นทุกวัน จะทำอะไรก็ต้องระมัดระวัง ระเวง  เริ่มจะมีมิชฉาชีพเยอะเเยะเเล้ว จะไปเหมือนทาง อเมริกาใต้  เเอฟริกาเเล้ว
comment57:โหวต ครับ
comment58:สรุปคือ ถ้าเจอให้พยายามหลบห่างๆ

ถ้าชนแล้ว เรียกประกันกับตำรวจเลยใช่ไหมครับ (ผมรถเก่าแต่ทำชั้นหนึ่งพิเศษไว้น่าจะโออยู่)
+ ติดกล้องไว้ด้วยจะดีมาก เพราะเป็นหลักฐาน

ผมเข้าใจถูกต้องใช่ไหมครับ

แต่ถ้าชนแล้วชิงทรัพย์ หรือปล้นนี่น่ากลัวครับ
comment58-1:คิดว่าตามนั้นดีที่สุดครับ
comment59:ใครเจอรถพวกนี้ แล้วได้ถ่ายวิดีโอไว้ เห็นทะเบียนรถ ยี่ห้อ รุ่น  เพื่อประโยชน์ของเพื่อนร่วมถนน 
ไม่ให้เกิดเหตุร้าย ช่วยกันกระจายข่าว เอารูปมาลงได้เลยก็ดีนะครับ

คิดว่าคงมีอัศวินอยู่อีกมาก ที่ต้องการสั่งสอนและจัดการคนชั่ว  บางทีพวกท่านเหล่านั้นผ่านไปแถวนั้น  
อาจจะช่วยกำจัดพวกคนเลวให้หมดไปก็ได้
comment60:ติดกล้องในรถได้แล้วล่ะครับ แล้วเอาหลักฐานมาจับพวกนี้ให้ได้ เลวจริงๆ
comment61:ขอบคุณมากครับ
comment62:น่ากลัวจริงสมัยนี้ขับกลางคืนแสนลำบาก กล้องมีแล้ว1ตัว เด๋วไปซื้อเพิ่มติดทั้งหน้าหลัง เพราะเดี๋ยวนี้นิยมถอดป้ายหลังซะด้วย และจะเอาไปใส่กันชนหน้า+หลัง จี้ตูดมากๆจะเบรคให้ชนตูดให้หม้อน้ำแม่งกระจายเลย
comment63:ต้องพกปืนไปด้วย เจอแบบนี้ถ้าเรารอดไมต้องเอาคืน ยิงสวนมันไปเลย
comment64:กดให้มิด ฉีกให้กระจุย!!
ถ้ามันเป็น "รถกระบะเก่าๆ" อย่างที่ว่าจริงๆนะ
comment65:เสียดายไม่มีรูปนะ ไม่งั้นเราจะส่งไปให้ญาติที่เป็นตำรวจดู ขอบคุณที่มาแชร์คะ
comment66:รถไม่เก่านะครับ Toyota Vigo ตอนเดียวดัดแปลงครับ
comment67:คห.65 มีรูปครับ แต่ไม่กล้าลง เดี๋ยวหาว่าหมิ่นประมาท เพราะตร.แจ้งข้อหาได้แค่ขับรถโดยประมาท
comment68:รูปประกอบครับ คันนี้เลย
comment68-1:ก็ยังดีที่อย่างน้อยได้แจ้งความไว้นะคะ จะได้มีประวัติ ถ้าได้ทะเบียนจะสืบย้อนหาเจ้าของรถได้ วีโก้นีได้ข่าวว่านิยมขโมยกันเยอะ จะเป็นเจ้าของรถจริงๆ รึเปล่าไม่รู้เนอะ
comment68-2:ขอเลขทะเบียน และชื่อคนขับ หลังไมค์ด้วยครับ
comment69:ถ้าเจอแบบนี้แล้วเกิดการเฉี่ยวชนกันขึ้น  ยิ่งโดยเฉพาะกลางคืนด้วยแล้ว  อย่าจอดรถลงไปเจรจาเด็ดขาด  ให้ขับหนีไปโรงพักที่ใกล้ที่สุดหรือย่านชุมชนที่มีคนเยอะ ๆ เลยครับ พร้อมโทร 191 ด้วย  แล้วค่อยลงไปได้  และอย่ายอมจ่าย ให้ตำรวจมาก่อนค่อยเจรจากัน  เพราะพวกนี้ถ้าคุณลงไปตอนชนเลย มันจะออกแนวขู่ครับ เพราะมีพวกมากกว่า ไม่ให้ก็ไม่รู้จะเกิดอะไรขึ้น เพราะมันเป็นมิจฉาชีพ อาจมีปืนหรืออาวุธมาทำร้ายเราได้
comment69-1:นั่นละครับที่ผมกลัว
comment70:ขอบคุณ จขกท มากคะ ทำให้ทราบและระวังตัวเลย
comment71:ขอบคุณมากครับ จขกท. ผมกำลังจะเดินทางกรุงเทพ ไป เชียงใหม่ ต้องปรับแผนเดินทางเป็นช่วงกลางวันคงจะพอช่วยได้บ้าง
comment72:สมัยวัยรุ่น
ผมขับ mb w202 c240 ลงมาจากเจดีย์3องค์ ตอนประมาณ 2 ทุ่ม เพราะว่าเที่ยวเพลินและอีกวันต้องกลับไปสอบ เลยไม่ยอมค้างต่อและ แถมมั่นใจรถอีก

ในสมัยนั้น ระบบ traction control(เขียนถูกหรือปล่าวหว่า) เพิ่งมีในรถระดับนี้ครับ

ก่อนลงเขา แฟนผมก็เตือนว่า ที่นี่มักจะมีพวกต่างชาติ(รู้กันนะ) คอยดักปล้นข้างทาง แถมผีดุอีก...
ผมก็รับปากแฟนผมว่า ผมจะค่อยๆลง

แต่พอขับลงมาจริง อารมณ์ขับแรลรี่มาเลยครับ ถ้าไม่มีรถสวน ผมสาดไฟตัดทุกโค้ง ครับ
ทั้ง abs ทั้ง trc ทำงานสนุกเลยล่ะ

พอมาถึงช่วงกลางๆทาง สิ่งที่แฟนผมเตือนก็เป็นเรื่องจริงครับ
มีหญิงชรานั่งยองๆอยู่ตรงเลนฝั่งขาลง ตรงโค้งแรกของโค้งตัว s 
แน่นอนครับ ว่าผมจะไม่เห็นก่อนหน้านั้น 
แต่พอเห็นปุ๊บ 
-วินาทีแรกคือ ขนลุกครับ(คนหรือผีหว่า)
-วินาทีต่อมาคือ หักหลับไปทางขวา เพราะไม่อยากชน(สติมีพอครับ เพราะเล่นแรลรี่ลงมาตลอดทางอยู่แล้ว)
-อีกเสี้ยววินาทีต่อมา เบรกครับเบรก ไม่เบรกมีตกข้างทางแน่นอน กดให้ลึกที่สุด เพราะรถมี abs อยู่แล้ว
-และอีกนึ่งเสี้ยวครับ ดึงพวงมาลัยกลับสิครับ ดึงในโค้งตัว s นั่นแหละ 
จังหวะสุดท้าย... กระแทกคันเร่งเลยครับ ให้ trc ทำงานให้เต็มที่ ถ้าไม่กระแทก รถจะเสียการควบคุม ตูดรถฟาดต้นไม้อีกทางแน่ๆ

และผมก็ลงเขามาแบบไม่คิดชีวิตเลย และอัดรวดเดียวจนถึงบ้านเลยครับ 
จำได้เลย ปั๊มปตทตรงทางขึ้นเขาที่จะไปด่านเจดีย์3องค์ ถึงบ้านแถวดาวคะนอง แค่ 2 ชั่วโมงเอง

ระหว่าทาง ผมไม่คุยอะไรกะแฟนเลย เอาตรงๆนะ 
โชคดีที่ผมรอดจากการที่พวกต่างชาติจับคนแก่มานั่งเพื่อให้รถที่ลงเขา เสียหลักลงข้างทาง
แต่จริงๆแล้ว ถ้าเป็นผีในตำนาน ก็น่ากลัวไม่แพ้กันเลย

ที่เล่ามาซะยึดยาว ผมขอยืนยันว่าเป็นเรื่องจริงครับ
"สติ" และ skill เป็นสิ่งสำคัญมากๆครับ
comment72-1:ถ้าคนแก่ที่ว่านั่นเป็นผีจริง ๆ นะ
ผมว่ายมบาลทำงานสะเพร่านะ
comment73:ขอบคุณที่มาบอกกันคับ
comment74:ผมว่าเจ้าของกระทู้น่าจะติดกล้อง 2 กล้องทั้งหน้าและหลังรถนะครับ
comment75:แบบนี้ต้องแกล้งลั่นบ้าง
comment76:เตรียมเหร๊ยญ 10 เยอะๆครับ เอาถุงมือล้างห้องน้ำไปด้วย แล้วก็ใช้สะ
comment76-1:เพื่ออะไรครับ
comment76-2:ดีดเหรียญใส่แบบหนังสติ๊ก?
comment77:อ่านแล้วนึกถึงเหตุการณ์ตัวเองเลย..ตอนนั้นไม่คิดอะไร..นึกว่าพวกขับรถกวนธรรมดา..พอดีรถติดกล้องบวกกับสามีขับรถไม่ยอมคันที่เบียดแล้วปาดรถเรา..พอเร่งทิ้งห่างซักพัก..มันวนรถกลับไปเอง..อาจคงเพราะเข้าใกล้แหล่งชุมชนมีป้อมตำรวจอยู่..ไม่รู้ว่าจะเจอแบบ จขกท. รึป่าว..แต่สถานการณ์ชวนให้คิดมากเลย..อ่านปุ๊บนึกได้เลยว่าของเราด้วยป่าวเนี่ย..สมัยนี้อยู่ยากจริงๆ
comment77-1:วนรถกลับชวนสงสัยมาก
comment78:ถ้าเกิดเราเจอมันจี้เราแบบนี้ คนขับรถไม่เก่งทำไงจ๊ะ
จอดเลยดีไหม หรือยังไง 
ถ้าจอดมันจะปล้นเราได้ไหมอ่ะ ขอบคุณจ้ะ
comment78-1:ควรจะค่อยๆ ลดความเร็วหาทางเข้าไปในที่ชุมชนครับ แล้วโทรแจ้งตร.
comment79:ทำให้ผมสงสัยว่า บางทีอุบัติเหตุที่เคยเกิดขึ้นแถบๆนั้น จนคนขับเสียชีวิต อาจจะไม่ใช่หลับใน อย่างที่ตำรวจชอบสันนิษฐานกัน
comment79-1:มีประเด็นครับ
ผมก็เคยสงสัย เรื่องขับรถให้ชนแล้วตบทรัพย์ หรือไถเงินนี่
แถวอีสาน ก็ได้ยินบ่อยๆ

ผมเองคนหนึ่งที่ชอบเดินทางตอนกลางคืน ลักษณะเหตุการณ์แบบ จขกท. ก็เคยเจอ
แต่รอดมาได้..ก็ตัดสินใจเหยียบหนีนี่แหละครับ

แล้วส่วนมากผมก็มักเดินทางคนเดียวบ่อยๆ ด้วยซิ

ยังไงก็ระมัดระวังครับ วิธีการหนีรอดพวกนี้ บางครั้งก็แล้วแต่สถานการณ์
แต่ของในรถเราไม่มีนี่สิ ถ้ามีก็อุ่นใจเยอะ

ซื้อพวกน้อยหน่าปลอมไว้ ถึงคราวจำเป็นเอามาขู่พวกมัน จะได้ผลไหมครับ

555
comment80:เมื่อวานซืน(24/3/58)ผมก็เจอสดๆเลย ช่วงหัวค่ำราวๆ 1 ทุ่มกว่าๆ วีโก้ "ไม่ติดป้ายทะเบียน" ช่วงขาลงดอยขุนตาลนี่แหละ  แต่ไม่โดนแบบเจ้าของกระทู้นะ แต่เจอ ผมก็ขับมาเลนขวาปรกติแล้วมาเจอกะบะวีโกไม่ติดป้ายทะเบียนนี่แหละ วิ่งช้าแล้วกั๊กเลนขวาไว้ ผมขับตามไปซักพักเค้าก็ไม่ยอมหลบซ้ายให้นะ จนผมแซงซ้ายไป แล้วหักเข้าขวา แล้วเบรกชะลอ หน้ามันเลย มันก็เลยชะลอตาม ไม่มาจี้ตูดผมนะ ตอนนั้นผมก็ไม่ได้คิดอะไรนะ นึกว่าเป็นพวกชอบขับรถตามใจฉันเฉยๆ แต่พอมาเจอกระทู้นี้เลยคิดว่าอาจจะใช่แก๊งนี้หรือเปล่า
ผมก็วิ่งเส้นนี้บ่อยนะครับ ค่อนข้างจะชินทางเลยแหละ แต่ยังไม่เคยเจออะไรแบบนี้นะ เคยได้ยินข่าวแถวๆทางอีสาน แสดงว่ามันอาจจะเริ่มมาหากินแถวนี้แล้ว
ผมว่ามันคงมองหาเหยื่อที่เป็นคนต่างถิ่นมา มากกว่า เพราะมันดูกันออกว่าคันไหนมาจากต่างถิ่น
ยังไงก็ขับรถกันระมัดระวังด้วยนะครับ เส้นไหนไม่เคยไปไม่ชินทางก็อย่าซิ่ง ส่วนคนที่ไปบ่อยชินทางแล้วก็อย่าประมาทนะครับ
comment80-1:อาจเป็นไปได้ที่มันเปลี่ยนที่หากินครับ
เคยได้ยินทางอิสาน และผมก็เคยเจอประมาณนี้ทางอีสาน
comment81:ติดกล้องเถอะครับ พันกว่าเอง อย่างน้อยคุณจะได้มีหลักฐานไว้แจ้งความได้ครับ
comment82:เคยขึ้นเชียงใหม่กลางคืนแต่ช่วงเทศกาลเบาใจหน่อยว่ารถเยอะ มีเพื่อน

แต่ไม่แน่นะ พวกมันอาจอาศัยจังหวะรถเยอะ ๆ ยิ่งดีหรือเปล่า แกล้งให้ชนซะเลย เพราะฉะนั้นอย่าขับเร็ว มีสติตลอดเวลากันนะ
comment83:ขอบคุณสำหรับเรื่องราวที่นำมาเตือนกันนะคะ
เราขับรถขึ้นเหนือบ่อย แต่จะไปช่วงกลางวันมากกว่า 
แต่ก็ไม่ชะล่าใจค่ะ กลัวเหมือนกัน
comment84:อืม นี่คือคนที่ไม่แน่ใจว่าโดน มาเล่า
แต่คนที่โดนไปแล้ว อาจมีโอกาสมาเล่าไหมครับ?

ในเมื่อถ้ายังไม่โดน ก็แจ้งความได้ แต่เต็มที่คือขับรถโดยประมาท
แต่ถ้าโดนไปแล้ว ก็อาจจะไม่ได้แจ้งความก็ได้

ระยะทางไกลๆน่าจะมีด่านทางหลวงดักเก็บตังค์บ้างก็ดีนะครับ
แบบว่าขับไปซัก 1-2 ชม. เจอซักด่านแบบนี้
comment85:มีกล้องติดรถไว้ก็น่าจะดีครับ
comment86:ขอบคุณสำหรับเตือนภัยครับ

ถ้าผมเจอแนวๆนี้ คงต้องชลอ จอด ที่ปลอดภัยเลยดีกว่า
comment87:ให้ข่าว 3 มิติมาทำข่าวหน่อย เอาแบบล่อซื้อยาเสพติด ติดกล้องรอบคันรถให้เห็นชัดๆกันไปเลย

มีเป็นหมู่บ้านนี่จริงหรือค่ะ ตำรวจทำอะไรไมไ่ด้จริงหรือ ทำไมโลกนี้มันอยู่ยากแบบนี้
comment88:เคยมีเพื่อนในคลับฟอร์จูนเนอร์เล่าให้ฟัง ขับรถกลับจากเพชรบูรณ์ประมาณตีสาม วิ่งเส้นชัยบาดาล มีรถกระบะคันนึงวิ่งแซงไปและตบซ้ายลดความเร็วลงขวางข้างหน้า สักครู่จะมีรถกระบะอีกคันวิ่งมาประกบขวาแล้วลดความเร็วลงเหมือนจะบังคับให้จอด วันนั้นพอดีว่าพกปืนไปด้วย เลยลดกระจกลงและยิงขึ้นฟ้าไป 3 นัด ไอ้รถคนขวาลดความเร็วลงทันที ส่วนคันหน้าเร่งความเร็วหนีหายไปเลย 
ปล. เพื่อนบางคนบอกว่าอาจเป็นตำรวจจะขอตรวจค้น แต่หลายคนบอกว่าเป็นโจรมากกว่า ถ้าไม่มีปืนป่านนี้ไม่รู้ว่าจะเป็นอย่างไรบ้าง อาจโดนปล้นรถ หรือซวยสุดอาจโดนฆ่าไปแล้วก็ได้
comment89:โห!! พอมาอ่านเรื่องเจ้าของกระทุ้ เราเลยนึกถึงเรื่องเรา โป๊ะ!! เลยค่ะ เคยขับจากเชียงใหม่กลับแพร่ ทางลงเส้นขุนตาลเลย มีกระบะเก่าๆหน่อย ขับด้านหน้ารถเรา แล้วก็เบรคเป็นจังหวะๆ เหมือนตั้งใจจะให้เราชนท้ายเขา แฟนเราบอกว่า เหมือนเขาจงใจ แต่ตอนนั้นเราไม่ได้คิดอะไรบอกแฟนว่าอย่าคิดมาก สงสัยคงจะเป็นแก๊งค์เดียวกันแน่เลย....
comment90:
comment91:https://www.youtube.com/watch?v=bDBBt5dDK30

เคยดูข่าวคะ
comment92:เสียดาย จขกท ไม่มีกล้องติดรถนะ จะได้เห็นของจริงเป็นแบบไหน ผมขอรณณรงค์ หากล้องมาติดรถกันไว้ครับเดี๊ยวนี้ราคาไม่แพงแล้วด้วย มีประโยชน์มากมาย มหาศาลเลยครับ
comment93:อ่านแล้ว ขนลุก ....ฮ่าๆๆๆ
comment94:ชักกลังแล้วสิ
สงกรานต์ต้องขับจากเชียงใหม่ไปลำปางด้วย
comment95:แถวนั้นไม่มีตำรวจดูแลหรอครับ
comment96:อันตรายมากนะครับ ระวังไว้ด้วย ขอบคุณที่นำมาเตือนครับ
comment97:เฮ้อ เพราะเป็นแบบนี้
พกปืนขับรถเป็นสิ่งควรกระทำ
comment98:เคยดูข่าวมาครับพวกมิจฉาชีพ มาจากภาคอีสานครับ จำจังหวัดไม่ได้(ในรายการเคยบอกไว้อยู่)
ทำกันเกือบทั้งหมู่บ้านเลย มีการโอ้อวดกันระหว่างคนในหมู่บ้านด้วยครับ
ว่าวันนี้ได้กี่พัน กี่ร้อย นักข่าวไปสัมภาษณ์คนในหมู่บ้าน พวกนี้เค้าจะใช้รถเก่า
ขับให้ชนส่วนมากจะเล็งนักท่องเที่ยวพวกที่มาจากต่างถิ่น
กทม.จะเยอะสุด พอชนแล้วพวกนักท่องเที่ยวจะขี้เกียจต่อความยาวเลยให้เงินไปต่างคนต่างซ่อม
เพราะสภาพรถมันเก่ามากคงไม่คิดว่ามีประกันเรียกประกันมาก็เสียเวลา บางทีก็ขู่เอาเงินมั่งครับ
comment99:พี่ชายเคยเจอ พอดีเค้าเป็นตำตรวจเจอที่นครสวรรค์มันขับเบรคแรงมากๆให้พี่เราชนพอดีพี่เราเบรคแรงมากๆเหมือนกันทำให้คุณแม่ที่นั่งหน้าหัวแตกเลือดไหลออกมามากตกใจหมดตอนนั้นพี่เราโกรธมากยิงใส่2นัดที่ล้อมันเลยทั้งสองข้างแล้วพี่เราโยนนามบัตรตำตรวจให้มันเต็มถนนแล้วรีบขับพาคุณแม่ไปโรงบาล ไม่รู้มันเลิกไปยังนะะ ตอนนี้ น่ากลัวมากๆๆ ปล. มันไม่ติดทะเบียนเป็นกระบะค่ะ
comment100:น่ากลัวมากเราขับรถขึ้นเหนือบ่อยๆฟังแล้วไม่กล้าไปเลย
comment101:ตอนกลางคืนมันก็อันตรายทุกที่ในประเทศไทย
comment101-1:กลางวันก็ไม่ใช่ว่าจะปลอดภัยค่ะ เคยโดนกระชากกระเป๋าตอนบ่ายสาม ที่แยกข่วงสิงห์ เชียงใหม่ค่ะ
comment102:เห้อออ กำลังจะกลับไปหาครอบครัวพอดี อ่านกระทู้แบบนี้ใจหายเลย  แต่ขอบคุณที่มาแชร์เพื่อเตือนนะครับ จะได้ระวังกันมากขึ้นนนน  ขอให้ผู้เดินทางทุกคนปลอดภัยจากพวก ด้วยนะครับบบบ
comment103:อยู่ยากขึ้นทุกวัน
comment104:อันตรายจริงๆ แล้วคนที่ต้องใช้ชีวิตเดินทางในช่วงกลางคืนแบบนี้จะทำยังไง...
comment105:อ่านกระทู้นี้แล้วรู้สึกว่าการที่เราเป็นคนขับรถเร็วกว่าชาวบ้านแล้วรู้สึกปลอดภัยจากอะไรแบบนี้นะ
comment106:อันตรายจริงๆ ช่วงนี้โจรเยอะเต็มไปหมด
comment107:ยิงทิ้งง่ายกว่า
comment108:เมือ 6 ปีก่อนเจอ กระสอบข้าวสารโยนไว้เส้น พิจิตร พิษณุโลกครับตอนตี 2 หักหลบหมุนไปมา 3 รอบ เดชะบุญเลี้ยงตัวได้ หมุนเข้าข้างทาง รีบถอดสร้อยคอทั้งของตัวเองกับแฟนออก ล็อคประตู พอมีรถผ่านมารีบกระโดออกไปโบก แล้วโบกลงมาอีกหลายคันเลย เสร็จแล้ววิ่งไปดูกระสอบ ปรากฏว่าไม่มีแล้ว สรุปแก้งค์ปลดทรัพย์แน่นอนครับ
comment109:น่ากลัวจัง สมัยนี้ !! ขอบคุณ จขกท.ด้วยนะคะ ที่มาแชร์ประสบการณ์
comment110:ต้องพกหนังสะติ๊ก
ยิงใส่กระจกมันเลยค่ะ
comment110-1:เอามือไหนยิงครับ
comment111:หรือว่านี่คือแผนโปรโมท fast & furious ภาคใหม่ 
































ป.ล.ผมล้อเล่นนะคับ
comment112:ข่าวเมื่อวานจับ รถลักษณะที่ดัดแปลงเป็นห้องเย็นแบบเดียวกัน  ขนยามาจากเชียงราย แต่เป็นรถเชียงใหม่ 
ต่อไปนี้เจอรถพวกนี้ให้พึงระวังไว้ก่อนก็ดีค่ะ
comment113:เคยเจอที่กาญฯก่อนเข้าตัวเมืองประมาณเที่ยงคืน โดนหินทุ่ม เน้นทุ่ม เพราะก้อนใหญ่ ขว้างไม่ได้

โชคดีหินกระแทกกระจกข้างซ้าย ไม่เข้าไปในรถ ไม่งั้นภรรยาที่อุ้มลูกอยู่คงถูกหินบาดเจ็บหรือตาย

เห็นหน้ามันตะคุ่มๆผมเกรียนๆ โดนแถวหน้าค่ายทหาร555

ผมรีบจอดแล้วคว้ากล็อค11มม เดินไจุดเกิดเหตุ โชคดีไม่เจอคนร้าย

กะยิงให้หมดแม็ค
comment114:น่าจะแก๊งตบรถ แบบว่าล่อให้จขกท.แซงซ้าย แล้วแกล้งเฉียดรถจขกท. 
เพื่อป้ายความผิดให้จขกท.ว่าขับแซงซ้าย แล้วมาเฉียดเขา 
แล้วก็รีดตังค์ค่าเสียหาย

ผมเคยเจอคล้ายๆกันนะ แต่ของผมมันมีรถของมันอยู่ซ้าย ล่อให้ผมแซงขวา
แล้วมีอีกคันมาขับจี้ท้ายเร่งให้ผมลงซ้าย แล้วรถมันที่อยู่ทางซ้ายก็เร่งขึ้นมาทำเฉียดท้ายรถผม
ทำนองว่าผมกลับลงซ้ายแล้วปาดไปหน้ามัน(จริงๆคือมันเร่งขึ้นมาเฉียดท้ายผมเอง) 
http://pantip.com/topic/32058455
comment115:ขอบคุณทุกท่านที่แชร์ประสบการณ์ครับ

เวลาออกต่างจังหวัดจะได้ระวังตัว
comment116:แถวเส้นบางแพ เส้นนครปฐมก็มีนะ
comment117:นับวันยิ่งน่ากลัว ขอบคุณที่มาเตือนภัยกันนะคะ
comment118:ขอบคุณที่เตือนๆกันครับ
comment119:เมื่อประมาณเดือน เมษายน ปี 2556 อาผมก็เจอเหมือนในลักษณะนี้เลยครับ

มีคนในหมู่บ้านที่ อ.วังทอง ได้ว่าจ้างให้อาไปรับครอบครัวที่ อ.พรหมพิราม คณะขับรถกลับมา ถึงช่วง เลย สถานีตำรวจ ภาค 6 ก่อนถึงแยกมะขามสูง เวลาประมาณ 14.00 น. ครับ ได้มีกระบะ วีโก้ สีดำ คนขับเป็นผู้หญิง 2 คน ได้ขับแซงขึ้นมาพอเกือบจะพ้นแล้วก็หักมาตบซ้ายเฉยเลย อาผมก็หักหลบ แล้วผู้หญิง 2 คน ก็ลงมาโวยวายว่าอาผมขับรถชนเค้า จะขอเรียกเงิน 4,000 บาท  อามั่นใจว่าไม่ยังไงก็ไม่ชน จะเรียกตำรวจมาเค้าก็ไม่ยอม พอการเจรจาเริ่มนานก็มีรถกระบะ วีโก้ สีดำ มาอีกหนึ่งคัน เป็นผู้ชาย 2 คน แต่ชุดซาฟารี ลงมาจากรถ มาข่มขู่อาต่างๆ นานา จนอาผมบอกว่าตอนนี้ไม่มีเงิน เงินอยู่บ้านให้ขับตามไปเอา เค้าก็ยอม ขับรถตามมาถึง อ.วังทอง เลย อาผมก็ขับเค้าไปในหมู่บ้าน ไม่ได้จอดรถที่บ้าน แต่ไปจอดรถที่บ้านของครอบครัวที่ไปรับมา ณ ตอนนี้ มีรถผู้หญิงเข้ามาในหมู่บ้านคันเดียว อีกคันนึงไม่มา อาผมก็กลับไปบ้านจะไปเอาเงินมาให้เค้านั้นแหละ แต่อาสะใภ้อยู่ก็เลยถามเหตุการณ์ จากนั้นอาสะใภ้ได้ไปดูรถ เค้าก็บอกว่ารถไม่มีรอยชน ไม่ให้เงินหรอก ผู้หญิง 2 คนก็โวยวายเสียงดัง จนอาสะใภ้บอกว่างั้นไปโรงพักละกันไปให้ตำรวจดู ผู้หญิง 2 คนก็จะไม่ยอมไปท่าเดียว เถียงกันประมาณ 15 นาที ผู้หญิง 2 คนนั้นก็ขับรถออกไป อาผมบอกว่าเค้าไปตามกันรึเปล่าเพราะมีรถอีกคันนึงไม่ได้เข้ามา อาสะใภ้ก็ให้อาผมขับรถไปโรงพักไปแจ้งความ ตอนนั้นก็มีญาติพี่น้องไปกันในรถ 4 คน พอขับรถออกมาตรงทางเข้าหมู่บ้าน ปรากฎว่าตอนนี้มีรถเหมือนกันเลยครับ 3 คัน อยู่หน้าทางเข้าหมู่บ้าน รถอีกคันนึง มีผู้ชายแก่ๆ แล้ว ใส่ชุดสีขาว มีคนขับรถให้ พอรถอาผมขับขึ้นถนนใหญ่ รถ 3 คันนี้ก็ขับมาจะปาดหน้ารถอาผมตลอด ระยะทาง 3 กิโลเมตร จากทางเข้าหมู่บ้านไปที่โรงพัก ขับไปไม่ถึงเลยครับ เพราะมันขับปาดหน้ารถเหมือนในหนังเลย จนสุดท้ายมันปาดหน้ารถสำเร็จก่อนถึงโรงพักประมาณ 1 กิโลเมตรครับ มันมากระชากตัวอาผมลงมารุมต่อยเลยครับ อาสะใภ้เข้าไปห้ามก็โดน แล้วมีญาติกันที่ไปด้วยก็วิ่งไปตามถนนจะไปหาตำรวจแต่ก็มีชุดซาฟารีวิ่งตามมาดึงตัวไว้อีก ผู้ชายแก่ก็พูดว่า "งานนี้กินยาก"  ตอนนั้นรถติดเป็นแถวเลยครับ แต่ไม่มีใครลงมาช่วย สักพักก็มีตำรวจเขามาจากเนินมะปรางจะไปในเมืองผ่านมาเห็นรถติดก็เลยลงไปดูและก็ช่วยอาผมไว้ได้ครับ คุณตำรวจจากเนินมะปรางกักตัวผู้ชายชุดซาฟารีไว้ 1 คน กับผู้หญิง 2 คน ตอนอยู่บนโรงพัก ชายชุดซาฟารีได้โทรศัพท์พูดภาษาเหนือ สักพักก็มีโทรศัพท์มาหาตำรวจ สุดท้ายแล้วโดนแค่ทะเลาะวิวาทครับ เอาผิดอะไรไม่ได้เลย
comment120:มันน่าจะเจอกับคนที่ผมรู้จักนะ...  พี่เขาเพิ่งพ้นโทษมาปีเศษ
เขายิงรถที่ตามมาลักษณะนี้ที่ตลิ่งชัน สุพรรณน่ะครับ  หลายปีก่อน
ประมาณ ตี 1  แกจอดตรงที่ไม่มีใครเลย พอลงแกไม่พูดอะไร เดินไปยิง
สุดท้าย ตาย  1 สาหัส 1  โดนจับได้ แกสู้คดี ติดไปไม่เท่าไหร่เพราะทำเกิดกว่าเหตุ
แต่ คนตายมีประวัติด้านนี้  สมน้ำหน้ามัน
comment121:ขับรถไกลๆเดี๋ยวนี้ต้องพกปืน
comment121-1:พกไปก็กลัวตำรวจ...ไม่พกก็กลัวโจรครับ...
comment122:
comment123:เท่าที่อ่านกระทู้ มีคนเจอที่บริเวณเดิมซ้ำๆทั้งนั้นเลย
ประเทศนี้ตำรวจทำอะไรอยู่ 
เป็นอะไรที่แย่มากๆ  ต้องปฏิรูปตำรวจโดยด่วน
comment123-1:ออกตัวนิดนึงคือไม่ได้ชอบ ตร. แต่ต้องให้ความยุติธรรม ตร.นิดนึงกว่า พื้นที่กว้าง จำนวนประชาการเยอะ ขาดงบประมาณเติมน้ำมัน ขาดรถยนต์ ตร.มีน้อย และขี้เกียจ
comment124:ตำรวจมีไว้ทำไมทำอะไรอยู่ไม่อายบ้างเหรอครับ
comment125:มีเรื่องเยอะขนาดนี้ ไม่รู้ว่าตำรวจไปลองขับแล้วล่อจับบ้างหรือยัง ก็เข้าใจอ้างได้ว่าหลักฐานไม่พอ เพราะกฏหมายก็ยังคุ้มครองจำเลยอยู่บ้างในขั้นตอนการสอบสวน แต่ถ้าก็มันยากมากนักก็พาผู้พิพากษา อัยการ นั่งรถที่ติดกล้องไปด้วย แล้วก็ไตร่ส่วนพิจารณาคดีแบบ Real Time ไปเลย -*-
comment126:อันตรายแท้ ต่อไปคงต้องหารถถังมาขับเอาไว้ป้องกัน
comment127:น่ากลัว ต้องระวังครับ

เมื่อ 3 ปีก่อนเคยถูกจับไปแล้วแก๊งค์หนึ่งที่เชียงใหม่ นี่มันคงมีแก๊งค์ใหม่มาอีกแล้วครับ
https://www.youtube.com/watch?v=2B9xAoUEL2Y
comment128:อุบัติเหตประเทศไทยมาก 1 ใน 5 ของโลกแล้วยังต้องมาเจอมิจฉาชีพอีก ผมละกลุ้มจริงๆเลย
comment129:จากที่ทีมงานรายการเรื่องจริงผ่านจอ ทางช่อง7 ได้อ่านเรื่องเตือนภัยที่คุณได้แชร์ไว้ จึงสนใจข้อมูลเพิ่มเติม เพราะอยากเตือนภัยเรื่องนี้ออกทางรายการเรื่องจริงผ่านจอ รบกวนขอเบอร์โทรติดต่อกลับด้วยค่า

title:[ขอพื้นที่ระบาย] คนที่เป็นพ่อเป็นแม่ ที่มีปัญญาแต่ทำลูก แต่ไม่มีความรับผิดชอบ...
comment:ขอระบายนืดนึงครับ ขอเกริ่นก่อน ผมเพิ่งแต่งงานได้ไม่นาน ยังไม่ครบปี ภรรยาของผมเป็นลูกสาวคนที่ 2 ซึ่งมีพี่สาว 1 คน 
สิ่งที่ผมอยากจะมาระบาย ไม่ใช่ชีวิตหลังแต่งงานของผมและภรรยา แต่เป็นตัวพี่สาวของภรรยาผม ซึ่งผมอึดอัดมาก แต่ก็ต้องอดทน

ขอแทนชื่อพี่สาวของภรรยาว่า "พี่มะนาว" นะครับ

พี่มะนาวมีครอบครัวแล้ว มีลูกสาว 2 คน อายุทิ้งห่างกันไม่มาก คนโตอายุยังไม่ถึง 10 ขวบ ซึ่งลูก 2 คนนี้ "ยาย" จะเป็นคนเลี้ยงมาโดยตลอด พี่มะนาวทำงานอยู่กับสามี ห่างจากบ้านประมาณ 40 กิโล นานๆที่ ผู้ที่เป็นแม่จะกลับมาหาลูกบ้าง ซึ่งแน่นอน เด็กทั้ง 2 ต้องตกเป็นภาระของยายมาโดยตลอดหลายปี...

ตัวผมซึ่งก่อนแต่งงานกับภรรยา ก็ไปมาหาสู่บ้านของภรรยาอยู่บ่อย เจอเด็ก 2 คนนี้เสมอ เวลาไปไหนมาไหน ก็ต้องพาไปด้วยกันตลอด จนคนอื่นๆ คิดว่าเป็นลูกของผมและภรรยาไปเสียแล้ว...

เมื่อผมแต่งงานกับภรรยา เราซื้อบ้านด้วยกันและย้ายมาอยู่บ้านใหม่ และพาคุณแม่ของภรรยามาอยู่ด้วย ที่ต้องพามาอยู่ด้วยเพราะคุณแม่ไม่มีใคร ได้เลิกลากับสามีแล้ว 
จึงต้องพาแกมาอยู่ด้วย ซึ่งเป็นความตั้งใจของผมอยู่แล้ว เพราะภรรยาจะได้ดูแลคุณแม่ด้วย ซึ่งแน่นอนการที่พาคุณแม่ย้ายเข้ามาอยู่ด้วย เด็กทั้ง 2 คน ซึ่งอยู่กับยายมาโดยตลอด ก็ต้องย้ายตามเข้ามาด้วย...

ย้อนกลับไปช่วงก่อนที่ผมแต่งงาน ผมซื้อบ้านไว้ก่อน และให้ภรรย แม่ภรรยา และเด็กทั้ง 2 คน ย้ายเข้ามาอยู่กันก่อน และผมได้มีการพูดคุยกับภรรยาและคุณแม่ไว้ก่อนแล้วว่า "หากผมแต่งงานแล้ว ผมต้องการให้ พี่มะนาว ซึ่งเป็นแม่ของเด็กทั้ง 2 คน นำลูกไปเลี้ยงเองด้วย เพราะผมก็ต้องมีครอบครัวของผม"

ตัวผมเริ่มรู้สึกไม่ชอบในการกระทำของพี่มะนาว ซึ่งทิ้งลูกของตนให้เป็นภาระของคุณแม่ โดยไม่ส่งเสียค่าใช้จ่ายอะไรทั้งสิ้น ยิ่งทำให้ผมไม่ชอบ (ภาระทุกอย่างคุณแม่เป็นคนรับผิดชอบทั้งหมด ซึ่งบอกเลยว่าไม่ใช่น้อยๆ นะครับ)

เวลาผมและภรรยาจะออกไปเที่ยวหรือไปห้าง ถ้าพาแม่ไปก็ต้องกระเตงเด็กไปด้วย ไปกันทั้งหมดแหละครับ ผมเริ่มหงุดหงิดบ่อยขึ้น อาจจะเป็นเพราะผมนั้นใจแคบไปรึเปล่า เพราะเด็กมันก็ไม่ได้รู้เรื่องอะไร แต่ผมคงคิดไปถึงตัวผู้เป็นพ่อแม่ ที่ไม่ค่อยสนใจอะไรในตัวของลูก บางเดือนยังไม่เคยโทรกลับมาหาลูกเลยด้วยซ้ำ สบายนะครับ มีลูก แต่ไม่ต้องเลี้ยงเนี่ย ค่าใช้จ่ายก็ไปต้องแบกรับ... แม้ว่าผมและภรรยา จะแต่งงานกันแล้ว ก็ไม่เคยออกปากว่าจะนำลูกกลับไปเลี้ยงเอง ไม่เคยคิดถึงคนอื่น คิดถึงแต่ตัวเอง เอาตัวเองสบายไว้ก่อน

ผมจึงยื่นคำขาดไปว่า ปิดเทอมนี้ ช่วงปลายเดือน มีนาคม ให้เด็กย้ายโรงเรียนและไปอยู่กับพ่อแม่ เพราะผมก็จะสร้างครอบครัวของผม มันไม่ใช่เรื่องที่ครอบครัวของผมจะต้องมาแบกรับ ปัญหา หรือภาระตรงนี้ ใครจะว่าผมว่าทำไมเห็นแก่ตัว ผมบอกเลยว่าถ้าไม่มาตกอยู่ในสถานะการณ์แบบผม คงไม่เข้าใจหรอก ว่ามันอึดอัดขนาดไหน 

สุดท้ายนี้ ผมก็ไม่รู้เช่นกันว่าเรื่องนี้จะจบอย่างไร เพราะถ้าคนเป็นพ่อแม่ไม่เอาเด็กกลับไปเลี้ยง ครอบครัวผมก็ต้องรับภาระตรงนี้ใช่ไหม หากไม่นำเด็กกลับไปเลี้ยงเอง เมื่อเด็กโตขึ้น เรียนสูงขึ้นค่าใช้จ่ายมากขึ้นตาม แน่นอนพ่อแม่ผู้ซึ่งไม่เคยจะออกปากรับผิดชอบอะไร ก็คงปล่อยให้เป็นภาระของคนอื่นต่อไป

ผมค่อนข้างอึดอัด จะทิ้งก็ไม่ได้ ยังไงก็คือหลาน  ยังมีอีกหลายๆเรื่องที่ผมขอไม่เล่า เพราะมันจะยาวจนเกินไป บางเรื่อง คุณแม่ต้องเสียน้ำตา แต่ท่านเป็นคนที่เข้มแข็ง เป็นหญิงเก่ง ผมนับถือท่านและรักท่านเหมือนแม่แท้ๆ ของผม

ผมแค่จะขอพื้นที่ตรงนี้ระบาย เล่าเรื่องให้ฟังเฉยๆ อยากให้คนที่มีลูก ดูแลลูกของท่านให้ดี อยู่กับลูกเถอะครับ ยังไงเด็กต้องการพ่อแม่ครับ

ขอบคุณที่เข้ามาอ่านนะครับ
comment1:เราเคยเห็นสามีภรรยาคู่หนึ่ง มีลูก 3 คน
ไม่เคยมีใครในที่ทำงาน (เมืองเล็กๆ) นั้น เห็นหน้าเด็กทั้ง 3 เลย ตลอดเวลา 10 กว่าปีที่ทำงานด้วยกัน
เพราะเขาให้แม่ยาย และพี่สาวภรรยา เลี้ยงลูกทั้ง 3 ให้ เต็มรูปแบบ อาจกลับไปเยี่ยมเดือนละครั้ง

สามีคุยด้วยความภาคภูมิใจว่า เขาฉลาด มีลูกตั้ง 3 คนโดยไม่เปลืองเงิน เปลืองเวลาชีวิตส่วนตัวเลย
เราก็เห็นด้วยว่า เขาฉลาด แบบไม่น่าคบค้าสนิทสนม
และคิดว่า เมื่อลูกๆของเขาโตขึ้น เด็กๆเหล่านั้นจะรักใคร่ใยดี พ่อแม่ที่นานๆเจอทีคู่นี้ แค่ไหน

เราเข้าใจความรู้สึกของ จขกท อย่างยิ่ง
จะใจดำกับเด็กที่เห็นมานาน ก็คงทำไม่ลง เพราะเด็กไม่รู้อิโหน่อิเหน่อะไรด้วย

เมื่อคุณมีลูกของคุณเอง ก็ไม่ต้องพกพาลูกคนอื่นไปไหนอีก วุ่นวายกับลูกตนเองคงไม่มีเวลาแล้ว
comment1-1:โห คิดว่าตัวเองฉลาด อยากจะตบซัดฉาด 
คนแบบนี้ก็มีด้วย
เคยแต่เห็นเค้าทำงานแล้วเลี้ยงไม่ได้ถึงส่งไปให้ย่า-ยายเลี้ยงแทน ถึงกระนั้นเค้าก็ส่งเสียหรือไปเยี่ยมบ่อยๆ
comment1-2:น่าขยะแขยงมากคนแบบนี้
comment2:เด็ก 10 กว่าขวบแล้ว  หากฝึกช่วยทำงานบ้าน  อาจจะเป็นประโยชน์ได้ช่วยดูแลคุณยายได้นะคะ  เป็นมือเป็นไม้ดูแลคุณยายได้  ตอนที่คุณและเมียไม่ว่าง 
ถ้าเด็กๆไม่เคยช่วยงานเลย  แล้วยังเป็นภาระให้เมียและแม่ยายคุณต้องคอยปรนเปรอ  ก็คงต้องจัดระเบียบกันใหม่
ระเบียบวินัย   เบี้ยเลี้ยงรายวัน  รายเดือน  ค่าเทอม ฯลฯ

ถ้าพ่อแม่เขาไม่มารับกลับ   ยายไม่รังเกียจจะเลี้ยง   คุณคงทำอะไรไม่ได้  ยกเว้น  เมียคุณจะเห็นด้วยกับคุณและช่วยผลักดัน

แต่รูปการณ์นี้ เราเดาๆว่า  เมียและแม่ยาย คงไม่ได้เห็นด้วยกับคุณ  ไม่งั้นเด็กๆคงไปนานแล้ว

คงต้องเปลี่ยนวิธีแก้ปัญหา   หากเป็นภาระมาก   เรียกให้แม่เขาส่งเสียค่าเทอมลูกๆ 
เรื่องเที่ยวห้าง  กระเตงกันไปทั้งครอบครัว  เราไม่เห็นว่าจำเป็นเลย 

แต่เดือน 1 พายายและเด็กๆไปห้างเช่นโลตัส  บิ๊กซี  ครั้งเดียว/เดือน  ก็น่าจะพอไหว  ทำเป็นตารางประจำไป   จัดระเบียบใหม่
หากคุณไม่มีเวลา  ให้เมียพาไปก็ได้ค่ะ   คุณจะได้เหนื่อยน้อยลง
ที่เรายังอยากให้พาไปห้างเดือนละ 1 ครั้ง  เพราะเด็กๆเค้ากำลังจะโตเป็นสาวแล้ว  อาจจะต้องมีการซื้อของใช้ส่วนตัวบ้าง  (ผ้าอนามัย  ครีม ของใช้จุกจิกของผู้หญิง)  
คุณไม่ได้เล่าพฤติกรรมของเด็กๆ  เลยพูดได้กลางๆแค่นี้
comment2-1:แม่ยายและภรรยาของผมเห็นด้วยกับผมครับ แต่คนที่เป็นแม่ยังไม่ยอมมารับกลับไปเลี้ยง คงต้องรอช่วงปิดเทอมอีกที ว่าจะเป็นอย่างไร

ส่วนนิสัยเด็ก ก็โอเคครับ วานไห้ใช้ทำอะไรก็ทำ แต่คนโตค่อนข้างเก็บกด เวลาแม่มาหา แล้วแม่กลับไป บางทีโวยวายลั่นบ้าน จนยายต้องจัดการ..
comment3:ภาระจำยอมครับ

มีเด็กอีกมากมายที่โตกับปู่ย่า ตายาย คือกรณีนี้ เด็กติดยาย ยายเลี้ยงมาแต่เด็ก เงินทองให้แม่เมีย
เกินครึ่งก็จะหมดไปกับเด็ก ยังไงเค้าก็ไม่ทิ้งหลานและยังไงแม่เด็กก็คงลอยแพเด็กค่อนข้างแน่

เลือกเอาแม่ยายไปอยู่ด้วย ก็ต้องพ่วงเด็กอีกสอง นอกจากให้แม่ยายอยู่ที่เดิม แล้วส่งเงินให้อย่าง
เดียว มิฉะนั้น ก็คงไม่สามารถแก้ไขอะไรได้  ขืนคุณโวยวายแม่เด็กจะตอกหน้าเอาได้ ว่าไม่ได้ฝาก
คุณ เค้าฝากแม่เขา ผมว่าคนที่หน้าหงายต้องเป็นคุณ

ผู้หญิงที่อยากมีลูก เพียงหวังใช้เป็นโซ่ล่ามผัว ผลสุดท้ายส่วนใหญ่ก็เดือดร้อนคนใกล้ตัวแทบทั้ง
สิ้น. และกรณีนี้ คุณกำลังจะสร้างความลำบากใจให้คนแก่ 

บางครั้งเราต้องรู้จักทำใจครับ อย่าพยายามจัดการชีวิตคนอื่น อย่างพวกสมบัติบ้าของคนแก่ สำหรับ
คุณมันอาจเป็นแค่ขยะ แต่สำหรับเค้ามันคือสิ่งมีค่าที่ยังไงก็ทิ้งไม่ลง
comment4:ต้องโทษแม่ยายและภรรยาของคุณด้วยละ ที่ไม่เด็ดขาด ยินดีและเต็มใจเลี้ยงให้เขาไงคะ
ถ้าแม่ยายคุณเด็ดขาดตั้งแต่ตอนแรก ไม่เลี้ยงให้  รวมทั้งภรรยาของคุณด้วยละ  

โทษทั้ง คู่เลยค่ะ  มีคนเลี้ยงให้ดูแลให้ แม่และพ่อมันเลยไม่สนใจ ไม่ใส่ใจลูก ไงคะ เพราะคิดว่า ถึงไม่ไปดูแลลูก ก็มีคนเลิ้ยงให้
เพราะฉะนั้น พวกคุณก็ผิดด้วยละที่ดูแลให้เขา
comment5:เป็นเราจะทำแบบที่คุณทำนี้แหละถ้าส่งเสียยังพอว่านี้....เป็นเราจะเก็บเสื้อผ้าข้าวของเอาไปส่งถึงที่เรยคะ แค่40โลถ้ามันรักลูกบ้างมันต้องมาดูบ้างแหละต้องนึกบ้างว่าลูกจะกินรึยัง นอนรึยังจะได้กินของมีประโยชน์รึไม่...
ถ้ามีคนเดียวเออ คงพลาดแต่นี้สองคนมันน่าตั้งใจมากกว่า คนเห็นแก่ตัวยิ่งถนอมน้ำใจมันก็ยิ่งได้ใจถือว่ากูได้เปรียบ มีผลยังไงมาบอกด้วยนะคะ เกลียดจริงอิพวกแม่พ่อไร้สมองแบบนี้
comment6:ทุกวันนี้ ผมยอมรับว่าบางที ไปไหนมาไหน ผมไม่อยากจะพาเด็กๆไปด้วย บางทีก็คิดว่า ลูกของผมก็ไม่ใช่ ทำไมต้องเป็นแบบนี้ เฉพาะเวลาพาคุณแม่ไปด้วยน่ะครับ ถ้าไป 2 คนสามีภรรยา ก็ไม่มีปัญหาอะไร

ผมรู้ว่าคุณแม่ก็คงอึดอัดเช่นกัน บางครั้งผมแสดงกิริยาเบื่อ และรำคานเด็กๆ ออกไป ผมคงใจแคบไปจริงๆ 

แต่ถ้าให้ครอบครัวผมมาเลี้ยงดูเด็กที่ไม่ใช่ลูกผม ผมไม่ยอมแน่นอน ทั้งๆที่เด็กก็มีพ่อแม่ ไม่ได้กำพร้าแต่อย่างใด จริงอยู่ว่าคุณแม่ท่านเลี้ยงไหว แต่มันก็ไม่ถูกต้อง แทนที่ท่านจะได้อยู่สบายๆ ท่านก็เหนื่อยมามากแล้ว ที่เลี้ยงตัวพี่มะนาว และภรรยาของผมมา ยังต้องมาเลี้ยงหลานอีก ผมละเจ็บใจจริงๆ ทุกวันนี้บางทีผมและภรรยาก็งอลกัน ทะเลาะกันเพราะผมบ่นกับเธอบ่อยครั้ง แต่เธอก็ไม่รู้จะทำอย่างไรเหมือนกัน ได้แต่รอปิดเทอมนี้ และบอกให้ผมอดทน
comment6-1:ผมก็ชะตากรรมไม่ต่างจากคุณ หรอกครับ มีหลานตาดำ ให้เลี้ยงเช่นกัน เรื่องที่คุณเล่ามา 80 % เหมือนชีวิตผมเป๊ะ ผมเคยลองแหย่แม่ยาย พ่อตาหลายครั้งแล้ว ว่าให้พ่อ-แม่หลาน รับผิดชอบไป แต่พ่อตา-แม่ยาย บางทีก็ไม่ยอมหรอกครับติดหลาน กลัวไปอยู่กับพ่อแม่แล้วจะลำบาก แถวๆบ้านพ่อตาแม่ยายผมเป็นกันหลายบ้าน ปากก็บอกว่าไม่เลี้ยงๆ สุดท้ายก็ไม่พ้นตัวเองก็สงสารหลานด้วย ทั้งๆที่ เรี่ยวแรง ร่างกายก็โรยราลงทุกวันๆ ผมว่าปัญหานี้ ถ้าจะแก้ได้ เลยคือ ต้องใจแข็งเท่านั้นครับ แต่ด้วยเหตุการณ์จริงๆ ผมว่าทำได้ยาก นั่นก็ลูก นี่ก็หลาน ส่วนพ่อแม่เด็ก ลอยตัวสิครับ บางทีผมก็เหลืออดจริงๆ
comment6-2:จขกท. ผมเข้าใจคุณทุกอย่าง อย่าตัดพ้อต่อว่าตัวเองเลย กรณีนี้ต้องบอกว่า พ่อแม่ เด็ก นิสัยแย่มากๆ จริงๆ คืออย่างน้อย ส่งเสียค่าเลี้ยงดู ให้ทุกเดือนๆ ก็ยังดี แต่นี่คือ ทิ้งขว้างเลย ให้เป็นภาระคนอื่น  เรื่องกรณีนี้ เกิดขึ้นกับผมเหมือนกันแต่เป็นเด็กที่อยู่ในตลาด พ่อแม่ขายของอย่างเดียวไม่สนใจลูกเลย ปล่อยไปเล่นร้านคนอื่นเค้า ลูกแค่ 3-4 ขวบ ปล่อยเป็นลูกหมาลูกแมวเลย คือ แฟนผมเปิดร้านของเล่น เด็กก็มายุ่งวุ่ยวายกะของเล่นในร้าน ตลอด บางทีทำของเล่นเสียหาย พอเดินไปบอกพ่อแม่เด็ก เค้าทำไม่สนใจ ไม่รับผิดชอบ ไอ้เราเป็นผู้ใหญ่จะไล่เด็กก็ยังไงอยู่ สงสารก็แต่เด็กมันไม่รู้อิโหน่อิเหน่ อะไร แต่ต้องมาโดนคนเกลียดเพราะไม่มีพ่อแม่คอยสั่งสอน บางทีกินไอศกรีม เลาะเทอะ ก็ไปเอาเสื้อผ้าที่เค้าขายมาเช็ดปากงี้ แล้วผมงงมากกว่า คนเป็นพ่อแม่ไม่สนใจจริงๆ ทั้งๆ ที่ก็ขายของไม่ได้ยุ่งอะไรมากมาย คนเป็นเมียนี่ยิ่งเดินตะเล็ดแต็ดชึ้งไปวันๆ เห็นแล้วหน้ามั่นไส้มากอ่ะครับ
comment7:งานนี้น่าจะไม่ง่ายค่ะ ุถึงแม่ยายและภรรยาจะเห็นด้วยกับคุณ แต่ถ้าพี่เมียไม่ยอมมารับลูกไป ไม่ยอมมาย้ายโรงเรียนให้ลูก ฯลฯ  แม่ยายก็คงปฎิเสธไม่ออก ก็คงต้องเลี้ยงกันต่อไปค่อนข้างแน่ ทำใจไว้ล่วงหน้าเลยค่ะ
comment7-1:นั่นแหละครับที่ผมกลัวมันจะเกิดขึ้น แต่รับรองว่าผมตามไปถึงที่แน่ ผมคงทนไม่ไหวแน่นอน...
comment7-2:เราว่าไม่ยากเลยค่ะ
หากโรงเรียนปิดแล้วพ่อแม่เด็กไม่ยอมมารับ
คุณก็เก็บข้าวของเด็กใส่กระเป๋า แล้วพาเด็กไปส่งให้พ่อแม่เด็กก็หมดเรื่องค่ะ

แต่ก่อนพาไป ควรทำให้แน่ใจก่อนว่าพ่อแม่เด็กอยู่บ้าน 
เพราะเอาไปทิ้งไว้ตอนพ่อแม่เด็กไม่อยู่บ้านคงไม่เหมาะสมค่ะ

ขอให้โชคดี 
อย่าเกรงใจเขาจนเราเอ็นขาดค่ะ
comment8:
comment9:ขอคิดต่างได้มะ ถ้าไม่ได้เดือดร้อนอะไร หมายถึงยายเขาพอมีเงินเลี้ยงหลานเอง ก็เลี้ยงไว้ไปเถอะ จัดระเบียบให้ดี ต่อไปเด็กๆ อาจได้
ช่วยเหลือเราก็ได้นะ ยิ่งถ้าเป็นเด็กดีโตขึ้นช่วยดูแลยายน้า ได้ด้วย
comment9-1:อยู่ด้วยกัน บ้านหลังเดียวกัน ภาระค่าใช้จ่ายตกมาที่ จขกท แน่นอนค่ะ ยิ่งโต ค่าใช้จ่ายยิ่งเยอะ
comment9-2:[Spoil] คลิกเพื่อดูข้อความที่ซ่อนไว้แล้วถ้าเด็กไม่ดี  (ก็มีปมในใจ มาตั้งแต่ต้น) แล้วพาแฟนหนุ่มร้ายๆ มาทำร้ายคนในบ้าน
พี่เมีย ทะเลาะกับผัว ย้ายตามมาอยู่ในบ้าน ให้เลี้ยงดุอีกคน ... แล้วผัวตามมายิงคนในบ้าน
ลั๊ลลาดีเนอะ .... 

หรือถ้าแม่ยายเสียชีวิต  เด็กก็คงอยุ่ต่อใช่ไหมล่ะ
แล้วเกิดเหตุร้าย เด็กพิการ ... อืมมม เรารับเค้าเป็นลูกแล้วนี่นะ 
..พ่อแม่เค้าค่อยมาทวงสิทธิ์ประโยชน์ตอนแก่ ..ซึ่งตอนนั้นเราก็แก่

เราถือภาษิตนึงค่ะว่า   บ้านต้องเป็นที่ปลอดภัยสบายใจที่สุด  
คนที่อยุ่ในบ้านต้องถูกคัดเลือก  ไม่ใช่เหนี่ยวนำภัยมาสุ่ครอบครัวได้

นี่ยังไม่นับว่า  แม่ยายมาอยู่ด้วย ..พี่เมียมาเยี่ยม ก็จะมาอยู่บ้านนี้ด้วยใช่ไหม? 
แล้วสามีพี่มะนาว กับลูกติด2คนจะมาด้วยไหม
comment9-3:คุณหยาดรุ้งครับ ความคิดคุณ ไม่ผิดครับหากคุณอายุยังน้อย ผมไม่ถือ
แต่ถ้ามองยาวๆ เด็กต้องกินต้องใช้ทุกวัน ค่าใช้จ่ายแฝง มาอีกเพียบครับนอกจากค่าเล่าเรียน ไหน จะต้องทำหน้าที่ผู้ปกครองอีก มีอีกหลายเรื่อง ครับ สุขภาพเด็กล่ะ ถอนฟัน รักษาเจ็บป่วย เงินใครล่ะครับ เสื้อผ้ารองเท้า ฯลฯ แล้วต้องเลี้ยง 2 คน บวกแม่ยาย อีก 1 คิดว่ามีเท่าไรจึงจะพอครับ
comment9-4:ไม่ไหวค่ะ  ...เอาลูกเขามาเลี้ยง เอาเมี่ยงเขามาอม...  

จะสั่งสอนก็ไม่ได้ เดี๋ยวเด็กจะหาว่าไม่ใช่พ่อใช่แม่ มาสั่งสอนอะไรกัน
เรื่องเงินก็ใช่เรื่อง(อ้อ แต่เงินของแม่ยายสินะ)  แต่เงินของ จขกท ก็ต้องมีออกบ้างละ  


ปัญหาแบบนี้ มันเหมือนปัญหาเล็กๆที่สั่งสมมานาน รอเวลาระเบิด  เหอๆ
comment10:เราคิดว่าที่แม่เด็กไม่เอาลูกไปเลี้ยงเองอาจเป็นเพราะข้อจำกัดเรื่องเวลาทำงานหรือเปล่าคะ เค้าอาจคิดว่าอยู่กับคุณยายคุณยายดูแลเด็กได้เต็มที่ หรืออบรมสั่งสอนได้ดีกว่า เราคิดว่าน่าจะลองตกลงกันเรื่องค่าเลี้ยงดูว่าสามารถให้คุณยายได้เท่าไหร่ ถ้าจะให้อยู่กับยายก็ควรให้ท่านลำบากน้อยที่สุดค่ะ
comment10-1:แล้วทำไมไม่คุมกำเนิด ปล่อยให้มีลูกได้ยังไงตั้ง 2 คน
จะอ้างว่าต้องทำงานไม่มีเวลาเลี้ยง มันไร้สาระเกินไป
comment11:ขอคิดต่างได้ไหมคะ  ถ้าคุณลองคิดดูอีกแง่ นึงถ้าพ่อแม่เด็กไม่เอาเด็ก จริงๆ เราเป็นเด็ก ก็คงรู้สึกได้ และ ก็จะเกิด การน้อยใจ
และคิดไปต่างๆนานา ต่อไปปัญหาก็จะตก ที่ จขกท และ ภรรยา ยิ่งเด็กโตปัญหาจะยิ่งเยอะ และจะเริ่มรู้สึกต่อต้าน
ถ้าเป็นไปได้ คิดว่าเค้าเป็นลูกเราได้ไหมคะ  ถ้าเราให้ความรักเค้า และรักเค้าเหมือนลูกของเรา จขกทก็จะมีลูก เพิ่ม อีก 2 คน  กอดเค้า รักเค้า เลี้ยงดูเค้า  ต่อไป เวลา เค้าโต เค้าก็รักเราค่ะ เหมือน พ่อแม่ ของเค้าค่ะ และก็รักลูกจริงๆ ของเราด้วย ถ้า จขกท มีลูก เค้าก็จะชวยดูแลน้องได้นะคะ 
พูดจากประสบการณ์นะคะ เพราะ ตัวเราเองแม่ก็รับหลานมาเลี้ยง 2 คนค่ะ แก่กว่าลูกของตัวเอง ก็ได้ หลานนี่แหละ ช่วยดูแลน้อง
แม่ส่งเรียนเหมือนลูกตัวเอง ค่ะ เวลาซื้อของให้ลูกตัวเองก็ซื้อให้หลานด้วย ดูแลเหมือนลูกค่ะ  แม่ เรามีลูก 5 คน เลี้ยงลูกไม่เหนื่อยค่ะ
เพราะได้พี่ๆช่วยดูแลน้อง เด็กๆก็รับรู้ความรักนั้นนะคะ 
ส่วนเรื่องค่าใช้จ่าย ถ้าคิดว่าไม่ไหว  ก็คงต้องให้คุณยายช่วยออกให้ก็ได้ค่ะ ถ้าคุณยายไม่ไหวเราค่อยช่วยค่ะ ส่วนเราช่วยเลี้ยงดูช่วยอบรม ดูแล แทนพ่อแม่เค้านะคะ  ถือซะว่าเค้าไม่มีพ่อแม่ก็ได้ค่ะ
comment11-1:กลัวแต่ว่า พอเด็กโตมีการมีงานทำ พ่อแม่จะกลับมาหาลูกน่ะสิ พ่อแม่แบบนี้ดูท่าจะเห็นแก่ตัวเอง
comment11-2:11-1
ใช่เลยค่ะ... 
ลูกพี่ลูกน้องเราก็อยู่ในสภาวะแบบนี้

คือพี่คนนี้เค้าเป็นลูกของลุงเรา พ่อแม่เค้าเลิกกันตั้งแต่เค้าสามสี่ขวบ 
ทางแม่เค้าไม่สนใจ ไม่ดูแล ลุงเราก็รับมาอยู่ด้วย แต่ก็เลี้ยงเด็กไม่เป็น 
แล้วก็ไม่ได้สนใจดูแลเท่าไหร่ เหมือนรับมาตามหน้าที่
ก็เลยตกเป็นภาระของป้าๆ น้าๆ รวมถึงแม่เราด้วย
ที่ต้องช่วยกันส่งเสีย เลี้ยงดูมาจนโต พี่เราเค้าก็เป็นคนดีแหละ 
รู้มาตลอดว่าใครคือผู้มีพระคุณ 

จนเค้าเรียนจบ มีงานทำ ตอนนี้คุณแม่เค้าปรากฎตัวแล้วค่ะ
เงินเดือนต้องแบ่งให้แม่ใช้นะ ต้องดูแลแม่นะ วันหยุดต้องมาเยี่ยมนะ บลาๆๆ

จ้ะ...ถ้าเป็นคุณ จะกลับไปหาแม่ป้ะล่ะ... หึๆๆๆ

พี่เราก็ยังให้เงินแม่เค้าบ้างเล็กๆ น้อยๆ ตามแต่เค้าจะมีแหละ 
แต่ก็ไม่กลับไปเป็นแม่ลูกผูกพันธ์ ไปคอยดูแลเอาใจใส่อย่างที่แม่เค้าอยากให้ทำ
ส่วนบ้านป้ากับน้า ก็มีพี่คนนี้เป็นเสาหลักคอยดูแลยามแก่ชรา

ใครทำดีกับใคร ทำอะไรกันไว้ ผลมันก็ส่งตามมาในอนาคตแหละเนอะ
comment12:เห็นด้วยกับหลาย ๆ คห.

ที่จริงน้องจขกท.ถือว่าเป็นคนยุติธรรมนะ แต่ที่ทำเหมือนคนใจแคบเพราะเกลียดการกระทำของแม่เด็กเลยไปอคติกับเด็ก จริง ๆ แล้วแม่เด็กต้องรับผิดชอบถูกต้องค่ะ แต่อย่าไปอคติกับเด็กเลย 
ยาย ถึงปากยายจะเห็นด้วยแต่ถ้าเอาหลานไปก็คิดถึงอยู่ดี อดห่วงไม่ได้อยู่ดี ..สถานะกลืนไม่เข้าคายไม่ออก
เมียจขกท. เป็นน้าคงสงสาร รักหลานด้วยล่ะ ..อยู่ในสถานะคนกลางกลืนไม่เข้าคายไม่ออก
เด็ก เขาโตพอจะคิดเองเป็นว่าตัวเองอยู่ในสถานะไหน เหมือนขยะโยนกันไปมา ..เสียใจน้อยใจ
จขกท. เจ้าของบ้านอึดอัดทำให้บรรยากาศในบ้านไม่มีความสุข ด้วยเหตุนี้ถ้าจะให้บ้านมีความสุขก็ต้องเริ่มที่ตัว จขกท. ทำใหม่คิดใหม่ให้บวก ๆ ไว้นะ แล้วคนในบ้านเขาจะทั้งรัก ทั้งนับถือ ทั้งกริ่งเกรงกันไปทุกคน

ป้าคิดว่าดีที่สุดคือเรียกแม่เด็กมาแล้วให้รับผิดชอบค่าใช้จ่ายเดือนล่ะเท่าไหร่ก็ว่ากันไป ถึง จขกท.ไม่ได้อยากได้แต่ให้รับเอาไว้หรือให้ภรรยาเก็บไว้ เพราะเป็นการช่วยสอนให้แม่เด็กรู้จักคำว่า "รับผิดชอบ" บ้าง ..สร้างข้อแม้ให้ เช่นระบุกับแม่เด็กไปให้ชัดเจนเลยเช่นว่าวันเสาร์ของทุกสองสัปดาห์มารับลูกไปค้างด้วย ..หากต้องซื้อเสื้อผ้า อุปกรณ์การเรียนอะไรที่เกียวกับเด็กให้เก็บบิลไว้แล้วเรียกเก็บเงินกับแม่เด็ก ฯลฯ (อะไรที่คิดว่าดีและเขาพอทำได้ให้ระบุไปค่ะ เจตนาคือต้องการดันสันด..แม่เด็ก) แล้วบอกด้วยว่าถ้าทำไม่ได้ตามนี้ก็ให้มารับลูกไปเลี้ยงเอาเอง จะไม่สนใจใยดีแล้ว

น้องก็ต้องบอกแม่ยายกับภรรยาด้วยว่าให้ทำไปทางเดียวกันห้ามใจอ่อน หรืออ่อนข้อให้แม่เด็กกับเด็กเป็นเด็ดขาด เด็กอยู่บ้านก็มอบหน้าที่เล็ก ๆ น้อย ๆให้ทำ เช่นกลับบ้านมาคนน้องรดน้ำต้นไม้ คนพี่ถูบ้าน เสร็จแล้วให้ทำการบ้านถ้าไม่มีก็ให้นั่งอ่านหนังสือไปจนถึงเวลากินข้าว กินข้าวแล้วให้สองคนช่วยกันล้างจานคนในบ้านถึงจะมานั่งดูทีวีได้ ถึงเวลาให้จัดตารางสอน อาบน้ำและเข้านอน ..คือตีกรอบไว้ให้เขา สั่งสอนให้เข้มทั้งแม่และลูกค่ะ(เด็กอาจจะยังทำอะไรได้ไม่ดีนักก็อย่าติค่อย ๆ สอนไป และให้ชมเขาทุกครั้งด้วยว่าทำได้ดีมาก บ้านสะอาดขึ้นเยอะเลย น้าขอบใจมากนะ..อะไรแบบนี้ค่ะ)

เรื่องไปห้างไม่เห็นมีความจำเป็นว่าต้องเอาเด็กไปให้อยู่บ้านกับยายก็ได้นี่ หรือถ้าเมียอยากพาแม่พาหลานไปเองก็ปล่อยเขา น้องจขกท.ก็อยู่บ้านเงียบ ๆ คนเดียวบ้าง ไปหาเพื่อนบ้าง คนเป็นผัวเมียกันไม่จำเป็นต้องตัวติดกันทำอะไรด้วยกันตลอด 24ชม.หรอกนะ ...แค่ซื่อสัตย์ มีความเชื่อใจไว้ใจ มีช่องว่างให้อิสระกันและกันบ้างเท่านี้ก็อยู่กันอย่างแฮปปี้แล้วค่ะ
comment12-1:ดีงาม
comment13:ขอบคุณทุกท่านนะครับที่เข้ามาแสดงความเห็นและแนะนำ

ยอมรับเลยว่าตอนนี้ผมค่อนข้างไม่ชอบการกระทำของพี่มะนาว เพราะ ลูกมี 2 คน ไม่เคยสนใจยังไม่พอ แต่ไปสนใจแต่ลูกติดของผัว อีก 2 คน ประมาณว่า ลูกติดผัวเลี้ยงได้ แต่ลูกของตัวเองไม่ยอมเลี้ยง

ยิ่งทำให้ผมคับแค้นใจ ซึ่งแน่นอน หากปิดเทอมนี้ไม่มารับตัวเด็กไป ผมคงจะต้องมีการพูดกับตัวพี่มะนาวโดยตรง เพราะที่ผ่านมาผมพูดผ่าน คุณแม่และภรรยามาโดยตลอด

หลายครั้งที่บรรยากาศในบ้านนั้นเสียไปเป็นเพราะผมเองที่ทำตัวงี่เง่า เวลาเด็กซนผมจะไม่พอใจ อาจจะเป็นเพราะผมอคติกับเด็กด้วย เลยยิ่งไปกันใหญ่

เฮ้อ ผมอยากจะทำใจให้สบาย อยากจะใจกว้างให้มากกว่านี้ ผมไม่อยากรู้สึกแบบนี้เลย
แต่เวลานึกถึงพ่อแม่ของเด็กมันทำให้ผมรู้สึกไม่ดี ที่ผลักภาระมาให้ครอบครัวของผม

สงสารเด็กที่เกิดมามีพ่อแม่นิสัยแย่ ไม่มีความรับผิดชอบ

ผมรู้ดีว่า หากเด็กออกไปจากครอบครัวของผมแล้ว ชีวิตคงไม่ดีสักเท่าไหร่ เพราะมีพ่อแม่ที่แย่ แล้วยังไงละ ผมต้องรับผิดชอบหรือ... 
การที่ไม่นำลูกตัวเองกลับไปเลี้ยง เพราะข้อจำกัดต่างๆ นาๆ ไม่น่าจะใช่ เพราะลูกติดผัว 2 คน ยังเลี้ยงมาจนถึงทุกวันนี้

วันพ่อวันแม่ วันปีใหม่ เด็กไม่เคยได้อยู่กับพ่อแม่ มิหนำซ้ำเวลากลับมาหาลูก มักจะนำปัญหาภาระมาให้คุณแม่เสมอ ซึ่งส่วนใหญ่จะเป็นเรื่องเงินทอง 

ลองคิดดูเล่นๆ หากคุณแม่ไม่มีอาชีพ ภาระทั้งหมดคงตกมาที่ผมและภรรยาทันที ผมต้องผ่อนบ้านอีกหลายปี ทำงานหนัก ทำโอทีเพื่อเลี้ยงครอบครัว แต่ตัวพ่อแม่ฝั่งโน้น ยังนำเด็กมาเป็นภาระของครอบครัวผม ยิ่งพูดมันก็ยิ่งยาว....
comment13-1:จริงๆ คุณต้องเห็นปัญหานี้ก่อนแต่งงานอยู่แล้ว .. แต่อย่างไรก็ตาม เราทีม จขกท.
ทำไมเราต้องทนเลี้ยงลูกคนอื่น ถึง2คน ... สมัยนี้ เลี้ยงลูกคนเดียว ยังแทบตาย 
มันไม่ใช่แค่ค่าใช้จ่าย  แต่เวลา ปัญหา เรื่องอีกเยอะที่จะตามมา ... ตัวพ่อตัวแม่ จะมาสร้างเรื่องเพิ่ม อีกเมื่อไรก็ไม่รุ้
ถ้าคุณหย่ากับภรรยาคุณ ด้วยเหตุผลนี้ ก็ยังสมเหตุสมผลเลย ... คนเราแต่งงาน ไม่ได้ต้องเลี้ยงดูญาติโกโหติกานะคะ

เราเข้าใจความรู้สึกของคุณ  และควรผลักดันกลับไปให้พ่อแม่เค้า  
แต่คนไร้ความรับผิดชอบ ไม่มีวันรับลูกกลับ  หรือแม้แต่จ่ายเงินค่าเลี้ยงดูหรอก (ถ้าจะจ่าย จ่ายมานานแล้ว)  
เป็นไปไม่ได้ที่เค้าจะมารับเด็กไป ... เว้นแต่ แม่ยายพาลูกๆไปหาเลย แล้วทิ้งไว้เลย..  ซึ่งวิธีนี้ เด็กเจ็บ (แต่ก็ไม่ใช่ธุระของคุณ)
แต่เชื่อเถอะ  พ่อแม่ก็จะเอาหลานๆ มาทิ้งไว้ให้อีกนั่นแหล่ะ ... แล้วปิดเทอมถ้ามาเที่ยวบ้านคุณ ก็คงจะทิ้งไว้นั่นแหล่ะ

อีกวิธีคือ  คุณต้องให้แม่ยายและหลานๆ กลับไปอยู่บ้านเก่าดังเดิม  แล้วตัดท่อน้ำเลี้ยง ... หลานจะได้เรียนจบแค่ประถม6
อย่างไรก็ตาม  ถ้าตอนเล็กๆ ไม่ได้เลี้ยงเอง ก็ไม่ผูกพัน ... นับประสาอะไรจะรักเด็กวัยประถม (เพราะวัยอนุบาลน่ารักสุด)
เราเดิมพัน 1000% ว่า  เค้าไม่มารับไป ... เหลือทางเดียว คือ ส่งแม่ยายกลับบ้านเดิม  ทำไมเราต้องทนทั้งชีวิตจริงไหม

เราไม่เคยเห็น คนที่เอาลูกไปทิ้งให้พ่อแม่เลี้ยง คิดได้สักคน
จะคิดได้เมื่อตัวเองตกอับ แก่เฒ่ายากไร้  อัมพาต ... กลับมาให้ลูกเลี้ยงเท่านั้น

แล้วเราก็เห็นกระทู้มากมาย ... ที่มีปัญหาตามมาอีกเยอะ  จากการที่รับคนอื่น เข้ามาอยู่ในบ้าน
comment13-2:อ่านมาถึงตรงนี้ เราว่าปัญหามันอยู่ที่ทางนั้นเป็นสามีใหม่ แล้วก็มีลูกติดมาแล้วสองคนเนี่ยแหละค่ะ

มันเหมือนกับว่า เค้าคิดว่าทางนั้นก็มีภาระอยู่แล้ว เอาเด็กสองคนนี้ไปเพิ่ม อาจจะเลี้ยงไม่ไหวแล้ว แล้วสามีใหม่เค้าก็ไม่ใช่พ่อของเด็ก เค้าไม่มาสนใจใยดีอยู่แล้ว มันขึ้นอยู่กับแม่เด็กเองเลย ว่าจะเข้มแข็งแค่ไหน รักลูกแค่ไหน มีความสามารถพอที่จะยืนหยัดเพื่อลูกตัวเองรึเปล่า? 

อีกอย่าง สามีใหม่ของแม่เด็กเป็นคนยังไง เข้ากับเด็กๆ ได้ไหม 
แล้วยิ่งเด็กสองคนนี้เป็นผู้หญิง ต้องไปอยู่กับพ่อเลี้ยง บอกตามตรง เรารู้สึกว่าก็แอบน่ากลัว (หรือเราอาจจะขี้ระแวงไปเอง)

อีกประเด็นคือ ถ้าทางนั้นเค้ารู้สึกว่าเค้าอยู่กันเป็นครอบครัวใหม่ไปแล้ว 
ถ้าน้องสองคนเพิ่งย้ายเพิ่มเข้าไป คงไปเป็นส่วนเกินแน่นอน 
ปัญหามันอาจจะออกพ้นตัวเราไปก็จริง แต่ปมนี้จะติดอยู่ในใจเด็กไปจนโต 

ในความคิดเราคือ 
พี่สาวแฟนคุณอาจจะมีเหตุผลอะไรต่างๆ นานาที่เค้าไม่สามารถเอาเด็กๆ ไปเลี้ยงด้วยตัวเองได้ แต่นั่นก็ไม่ใช่ข้ออ้างที่จะผลักภาระให้คนอื่นอยู่ดี
เพราะฉะนั้น อย่างน้อยเค้าควรจะรับผิดชอบเรื่องค่าใช้จ่ายค่ะ
ถ้าจ่ายทั้งหมดไม่ไหว แต่อย่างน้อยก็ควรจะครอบคลุมค่าใช้จ่ายที่จำเป็นในชีวิตประจำวัน 

ส่วนเรื่องจะให้เค้าเอาไปเลี้ยงเองเราว่ายากแล้วค่ะ เพราะถ้าทำได้ เค้าก็น่าจะทำไปนานแล้ว แต่ถ้าปล่อยมาจนบัดนี้ เค้าคงกะให้ลูกอยู่กับยายไปจนโตอ่ะค่ะ 
นอกซะจากจะต้องยื่นคำขาด บังคับให้เอาไป ซึ่งมันก็ทำได้ แต่คงต้องมีบัวช้ำน้ำขุ่นกันบ้าง และคนที่บอบช้ำที่สุดก็น่าจะเป็นเด็กๆ นี่แหละค่ะ

ส่วนตัวคุณ 
ไม่ผิดเลยค่ะ ที่คุณจะมีความคิดแบบนั้น 
เพราะมันเป็นการปกป้องสิทธิ์ขั้นพื้นฐานของตัวเอง ที่คุณรู้สึกว่ากำลังโดนคนอื่นเอาเปรียบอยู่ มันเป็นธรรมดาของมนุษย์ทั่วไปเลยค่ะ

แต่ถ้าคุณมีความเมตตาต่อเด็กสองคนนี้ บ้านคุณมีที่ทางพอให้เค้าอยู่ได้ และเค้าก็ไม่ได้เป็นเด็กเกเรอะไร ก็คิดซะว่าทำบุญ ทำกุศลสงเคราะห์ญาติเราเองไปเถอะค่ะ เป็นการสร้างบารมีให้ตัวคุณเอง อาจจะไม่ถึงกับต้องมองเค้าเป็นลูก แต่ก็มองให้เสมือนเป็นคนในครอบครัวอีกคนนึง เป็นหลานแท้ๆ เป็นบริวาร อะไรทำนองนี้ไป 

คุณยายก็จะได้ไม่เหงา มีหลานๆ มีเด็กๆ อยู่ด้วยบ้านก็สดชื่นดีค่ะ พอเค้าโตขึ้น และคุณยายแก่ตัวลง เค้าจะได้ช่วยกันดูแลคุณยายอีกแรง มีคนช่วยแบ่งเบางานบ้าน ค่อยๆ ฝึก ค่อยๆ สอนไปได้ หรือถ้าอีกหน่อยคุณมีลูก คุณก็จะมีคนคอยช่วยผลัดมือ เวลาเลี้ยงน้อง (ไว้ใจได้กว่าจ้างพี่เลี้ยงด้วย) 

เราไม่ได้หมายถึงจะให้ทำดีหวังผลหรือ ให้ไปทวงบุญคุณกับน้องๆ ทีหลังนะคะ
แต่มันเป็นการเอื้อเฟื้อ พึ่งพาอาศัยเกื้อกูลกันค่ะ 

ถ้าน้องเค้าเป็นเด็กดีและไม่เกเรอยู่แล้ว เราว่าเค้าไม่ลืมแน่นอน 
ว่าใครเคยทำดีกับเค้า และโตขึ้นเค้าจะทำดีกับใคร
comment13-3:หลาน ไม่ใช่ลูกติดแม่  ... ไม่ใช่ผัวใหม่นะคะ
แต่เป็นลูกของพ่อแม่นี่แหล่ะ ... แต่ตัวพ่อ มีลูกติดมา2คนด้วย
comment13-4:เห็นด้วยกับคอมเม้นท์นี้ค่ะ พาให้แม่ยายไปอยู่กับพี่แฟนคุณเลยค่ะ วินวินทั้งคู่เริ่มจากช่วงปิดเทอม หรือแริ่มจากตัดค่าใช้จ่ายของเด็กออกไป ไปไหนถ้าแม่ยายคุณไปด้วยก็ไม่ต้องพาเด็กไปหรือพาไปก็ไม่ต้องซื้อของให้ แม่เขามาเยี่ยมเมื่อไหร่ให้ขอค่าเลี้ยงดูบ้าง อีกอย่างจากที่คุณเล่ามาเด็กคนพี่ท่าทางจะรักแม่เค้านะ คุณเลี้ยงไปอนาคตเค้าก็ต้องไปดูแลแม่เค้าอยู่ดี คนบางคนเลี้ยงไม่เชื่อง ขอโทษนะคะที่ใช้คำแรงไปค่ะ พอดีเราเคยเจอเหตุการณ์แบบคุณแล้วมันฝังใจ
comment13-5:เข้าใจความรู้สึกคุณเลย....นับว่าคุณเป็นคนดีเลยทีเดียวที่รู้สึกแย่แบบนั้น
คนอื่นๆ แนะนำวิธีแก้ไปหมดแล้ว

แค่มาเสนอวิธีแก้เล็กๆน้อยๆ..ถ้าโกรธ โมโห หงุดหงิด อย่าเพิ่งโทษฝ่ายภรรยา แม่ยาย หรือแม้แต่ตัวเองค่ะ
ชีวิตครอบครัวคุณเริ่มมาดีแล้ว อย่าเพิ่งให้ปัญหานี้มาทำลายสิ่งดีๆ ที่เพิ่งเริ่ม

ค่อยๆ คิด ทุกปัญหามีทางออก...(ลองสวดมนตร์..นั่งสมาธิ ทำใจให้สงบ บางทีความสงบจะช่วยให้หาทางออกได้ค่ะ)
comment14:กลับมาอ่าน ชีวิตก็เป็นแบบนี้แหล่ะ จขกท ถ้าทำได้คือปล่อยวาง จขกทก็จะมีความสุขแบบเห็นๆ ถึงตรงนี้คิดเครียดไปก็ทุกข์ใจเปล่าๆ
ทุกปัญหาย่อมมีทางออก จริงๆนะ ...
comment15:ทุกวันนี้เราก็เลี้ยงหลานสองคน เพราะพี่สาวไปสร้างครอบครัวใหม่ ส่วนพ่อมันก็มีครอบครัวใหม่ แต่ดีอย่างที่โตกันแล้วทำงานกันแต่ก็ต้องช่วยเหลือบ้าง หลานยังไงก็คือหลาน
comment16:จขกท. ควรตกลงกับแม่เด็กครับ ให้ช่วยเรื่องค่าใช้จ่ายของเด็กบ้าง ถ้าเกิดไม่มีคุณยายขึ้นมา ผมว่าพังแน่ๆ ลูกติดสามี 2 คนเลี้ยงได้ แต่ไม่เลี้ยงลูกตัวเอง ไม่ไหวนะ อีแบบนี้
comment17:ถ้ารวยเลี้ยงได้สบายครับ
แต่ถ้ากำลังสร้างเนื้อสร้างตัว ก็เชิญมารับกลับไป
หรือไม่ก็เอาไปส่งบ้านเด็กกำพร้า
comment18:อ่านแล้วก็สงสารคุณนะ เข้าใจเลยว่าต้องการมีชีวิตครอบครัวของตัวเอง ไหนจะยังภาระที่เพิ่มขึ้นอีก
เราก็ไม่อยากจะโลกสวยหรอกค่ะ แต่เรื่องนี้เป็นชีวิตของเด็กสองคนที่พ่อแม่ไม่รัก ไม่สนใจ แล้วก็ไม่ใช่ใครที่ไหน เป็นหลานแท้ ๆ ของภรรยาคุณเอง
เราสนับสนุนให้คุณเปิดใจนะ คิดเสียว่า ยังไงก็ดีกว่าปล่อยให้เป็นไปตามยถากรรม
จากที่คุณเล่า ถ้าคุณผลักดันไปให้พี่สาวเลี้ยง เราว่าค่อนข้างน่าเป็นห่วงอนาคตของเด็กสองคน
ลองนึกถึงใจหลานดูนะคะ ลองสมมติว่าคุณเป็นหลานดู 
ทางเลือกที่ดีที่สุดตอนนี้คือพยายามรักและสงสารเด็กทั้งคู่ค่ะ จะทำให้คุณสบายใจขึ้นนะ
comment19:เรื่องคิดเล็ก คิดน้อย นี่เป็นธรรมดา
ห้ามกันไม่ได้เลย 
ถ้าทนไม่ได้จริงๆ แม่เด็กไม่เอากลับไป
ก็เลิกกับภรรยาเท่านั้นแหละ
เพราะจะทนอยู่กันไปแบบนี้ คงไม่ไหว
comment19-1:ผมเกรงว่าจะเป็นแบบนั้น ภรรยาจขกทควรจะคิดได้ ก่อนที่จะสายไปนะ
comment20:เกรงว่าแม่เด็กจะไม่ยอมรับกลับไป มี % สูงมากค่ะ
มีอยู่ 2 วิธีที่คุณจะทำได้คือ
1.เลี้ยงดูเด็กให้เด็กอยู่ด้วยต่อไป เปิดใจกว้างๆ (ซึ่งก็น่าจะยาก เพราะมันอคติไปแล้ว)
2.เลิกกับภรรยาไปเลยค่ะ จบสิ้นปัญหาทุกอย่าง
comment20-1:เมียกับแม่ยาย จขกท เห็นด้วยกับ จขกท นะ จะให้เลิกกันเพราะหรือรับภาระเพิ่งจากคนเห็นแก่ตัวมันยุติธรรมแล้วเหรอ  คิดง่ายและสั้นไปป่ะ  อย่ายอมแพ้ให้กับความเลวจะดีกว่ามั้ย
comment21:คงยากที่จะให้แม่เด็กรับไปเลี้ยงแล้วล่ะ ทำได้อย่างมากคือเรียกค่าเลี้ยงดูมา
ปัญหาอยู่ที่ยายเด็กไม่ใจแข็งพอจะเรียกลูกสาวตัวเองมาเอาลูกไปเลี้ยง แต่ดันกล้าเอาภาระมาลงให้ลูกเขยแฮะ
เราไม่คิดว่าคุณใจดำนะใครไม่เจอกับตัวไม่รู้จริงๆว่ามันเป็นภาระหนักขนาดไหน
แค่เลี้ยงแม่คนเดียวสบายอยู่แล้วนี่พ่วงเด็กมาตั้ง 2 คน
ค่ากินอยู่ค่าเทอมกว่าจะโตใครรับผิดชอบ?ไม่พ้นจขกท.กับภรรยาแน่นอน
อย่าลืมว่านี่คือยังไม่มีลูกเป็นของตัวเองนะ ลูกคนอื่นยังไงก็ไม่เหมือนลูกตัวเองแน่
บอกให้สงสารเวทนาเด็กมันพูดง่ายแต่เลี้ยงดูมันใช้ความเวทนาสงสารอย่างเดียวไม่ได้มันใช้เงินด้วย
comment22:น่าส่งสารเด็กที่สุดเรื่องนี้ไม่มีใครรัก ใครรับผิดชอบ
โตมาจะเป็นปมด้อย เป็นเด็กมีปันหารึเปล่าไม่รู้
ไม่ว่าจะยังไง เด็กสำคันที่สุดค่ะ
อยากให้หาทางออกให้เด็กๆด้วย เค้าควรได้รับความรัก ความเอาใจใส่มากกว่านี้ ส่งสารเค้าค่ะ
อย่าแสดงท่าทางรำคาญเลยค่ะส่งสารเค้า
comment23:คนเราเลี้ยงเด็กมาจนโต เขาไม่ยอมให้เด็กไปอยู่ที่อื่น 
เว้นต้องเอา ยายเด็กไปอยู่กับพี่มะนาว 

เขาผูกพันกัน เขาไม่ยอมให้เอาหลานไป 
ดังนั้นถ้าจะไล่ต้องไล่แม่ยายด้วย
comment24:ก็บอกพี่เขาไปตรงๆเลยครับ
แต่ก็สงสารเด็กเหมือนกันนะ แม่ก็ทำเป็นไม่ต้องการ

ถ้าเกิดเขาไม่รับจริงๆ คุณจะเอายังไงต่อครับ
ผมว่ามันดูเกินไปถ้าคุณทอดทิ้งเด็กพวกนั้นนะครับ
comment25:พูดตอนนี้แหละค่ะไม่ต้องรอปิดเทอมเด็กและพ่อแม่เด็กจะได้เตรียมตัว พูดแบบยื่นคำขาด เสาร์อาทิตย์มานอนเล่นหายายได้พอ
comment26:คุณยังไม่พร้อมที่จะมีลูกตอนนี้ครับ เพื่อไม่เป็นการสร้างภาระ ผมเดาว่าฐานะคุณไม่ได้ร่ำได้รวย อะไรที่จะต้องมรับผิดชอบชีวิตคนอื่น แค่เลี้ยงแม่ยายก็แย่แล้วครับ บางทีเรื่องของศีลธรรมกับเรื่องปากท้องก็คนละเรื่องกัน ผมพูดถูกไหม ผมแนะนำให้แม่ยายช่วยพูดกับแม่ของเด็กให้ส่งคาเลี้ยงลูกบ้างเพื่อแสดงความรับผิดชอบกับตัวเด็ก พอเด็กโตขึ้นเค้าคงพอที่จะช่วยตัวเองบ้าง คุณควรมีขีดจำกัดว่าควรจะช่วยเค้าเรื่องอะไรบ้าง ไม่ใช่พาไปห้างไปเดินซื้อของครับ อันนี้คุณไปยุ่งทำไม พอเด็กโตขึ้นให้ช่วยตัวเอง กู้เงินเรียน หรือ รับงานพิเศษในอนาคตครับ หรือรับทำงานบ้านคุณไปซิครับ แต่จะให้เด็กกลับไปอยู่กับแม่ที่ไม่คุ้นเคยผมว่าเด็กคงไม่อยากไปแลล้วแม่ยายกับภรรยาคงไม่เห็นด้วยนักเพราะยังไงก็หลานแท้ๆ คุณคงต้องช่วยเหลือตัวเองสร้างฐานะตัวคนเดียวครับ แค่นี้เป็นพออย่าไปหวังแม่ยาย สมบัติแม่ยาย หรือเงินเดือนเมียก็จะหมดไปกับการเลี้ยงหลาน แต่เผื่อให้บอกเมียคุณว่าเก็บเงินไว้บ้างเผื่ออนาคตคุณกับภรรยายมีลูกด้วยกัน คุณต้องดูนิสัยเด็กด้วยว่าเป็นยังไง ไม่ใช่ให้ท้ายพาเดินห้าง ซื้อของราคาแพงอันนี้ต้องขอแม่เค้าเอง ส่วนเงินให้แม่ยาย ผมสงสัยว่าคุณให้ทำไม ในเมื่อคุณก็มีภาระที่เลี้ยงดูแม่ยายเพิ่มเอาแม่ยายมาอยู่บ้าน แล้วยังต้องดูแลหลานอีก การเงินมีช่องหลายจุดให้คุณได้แก้ไข ถ้าแม่ยายอยากได้เงินก็ให้ภรรยาให้เองครับ อันนี้ไม่เกี่ยวกับคุณเลย
comment27:เด็กมีจุดที่ลำบากเหมือนกันนะ เพราะพ่อแม่แทบไม่ได้เลี้ยงดู จนถึงไม่ได้เลี้ยงเลย
ไม่รู้ว่าจะรักพ่อแม่ตัวเองบ้างมั้ย ดีไม่ดีจะรักยาย คุณและภรรยามากกว่า ถ้าต้องออกไปอาจจะแย่น่าดู

แต่จขกท. ก็มีครอบครัว อีกหน่อยก็ต้องมีลูก ค่าใช้จ่ายก็คงเพิ่มขึ้นอีก มีจุดที่ลำบากมากเหมือนกัน

สรุป นึกอะไรไม่ออกเลย นอกจากแนะนำว่าให้คุยกับแม่ของเด็กก่อน อย่างน้อยถ้าจะให้ดูแลต่อไป คงต้องให้ออกค่าใช้จ่ายต่างๆ ในส่วนของลูกตัวเอง
comment28:เข้ามาเข้าใจ จขกท. ค่ะ 

แม่เราก็รับเลี้ยงหลานไว้ 2 คน เวลาเราจะพาแม่ไปไหนบ้าง เช่นไปห้าง ไปเที่ยวที่อื่นๆ บ้าง 

แม่ก็จะบอกว่าพาหลานไปด้วย ไม่งั้นแล้วจะให้อยู่ 2 คนที่บ้านได้ไงแม่บอก 

ก็ต้องพากันไปทั้งบ้าน ต้องรับผิดชอบค่ากิน ต้องดูแลแม่ และเราต้องดูแลเด็กๆ อีก 

รู้สึกว่ามันไม่ใช่หน้าที่เราที่ต้องดูแลตรงนี้ ระยะหลังสามีเราเลยบอกว่าถ้าไปแบบนี้อีกเค้าไม่ไปนะ เค้าเบื่อ 

ถ้าแม่ไปคนเดียวได้ 

เราเข้าใจ จขกท. ค่ะ พูดให้เด็ดขาดไปเลยตั้งแต่วันนี้ อีกหน่อยเด็กโตขึ้นสมุมติว่าไปสร้างปัญหา เช่น เป็นเด็กแว้น ถูกตำรวจจับแล้ว

ใครที่เดือดร้อน คงไม่พ้น  จขกท. จะไม่ช่วยได้มั้ย คงไม่ได้แม่ภรรยา เค้าคงจะพูดให้ จขกท ช่วย เราเคยผ่านปัญหาแบบนี้มาแล้ว

แล้วอีกอย่างแม่ที่เลี้ยงหลานจะรักหลานๆมาก ๆ เพราะเค้าจะสงสารเด็กพ่อแม่ไม่ดูแลยายก็จะรักหลานมากๆ 

ลองคุยกันดูนะคะ บางทีแม่อาจไม่ได้คุยกับพี่มะนาวก็ได้ เพราะแม่รักและสงสารหลาน คนแก่ที่เด็กมาแบบนี้จะให้ห่างกันยากมากๆ ค่ะ
comment29:เห็นใจคุณ และมองว่าพี่มะนาวแย่มาก
แต่ เด็กทั้งสองคนไม่ได้ทำอะไรผิดเลย คนผิดคือแม่ของเขา
ก็ไม่ต่างอะไรจากซิงเกิ้ลมัม ที่ต้องเลี้ยงลูกตามลำพัง ซึ่งซิงเกิ้ลมัมคนนั้น กลายเป็นคุณยาย
ดิฉันมีพี่สาวที่เป็นซิงเกิ้ลมัม และเราช่วยกันดูแลเลี้ยงหลาน ตอนที่แม่เขาป่วยหนักโคม่า
เราก็คิดว่าถ้าเกิดอะไรขึ้นมาจริง  เราจะช่วยกันเลี้ยงหลานแทนแม่เขาจนกว่าหลานจะโต

พ่อของเด็กไม่เคยส่งเสียอะไรแม้แต่สลึงเดียว 
ต่อให้เราไม่ชอบพ่อเขา ก็ไม่ได้หมายความว่าจะต้องรังเกียจหลาน

ถ้าลองให้แม่ยายคุณเลือก ระหว่างความสุขสบายแต่ต้องทอดทิ้งหลาน
กับลุ่มๆดอนๆ แล้วได้เห็นหลานเติบโตในแต่ละวัน  คาดว่าแม่ยายคุณน่าจะเลือกอย่างหลังค่ะ

และคุณมีสิทธิที่จะตัดสินใจทำแบบนั้นค่ะ  
แต่คำว่าครอบครัว  ไม่ได้หมายถึงพ่อ แม่ ลูก 
แต่หมายถึงบ้านที่มีทุกคนอยู่พร้อมหน้ากันด้วยความรักกัน เข้าใจกันค่ะ
comment30:ขอโทษนะ วันนึงแม่ยายตาย คุณจะเอาเด็กไว้ไหน จะทำยังไงกับเด็ก
comment30-1:ถามผิดคนรึป่าว
คำถามนี้ควรถามทางพ่อแม่จริงๆของเด็กมากกว่ามาถาม จขกท นะ
comment30-2:ถามถูกคนแล้ว เพราะแม่มันไม่สนใจตั้งแต่แรก
comment31:ถ้า จขกท เดินทางไปคุยกับพ่อแม่เด็ก ต้องคิดดีๆนะครับ ว่าจะพาตัวเด็กไปด้วยไหม

- ถ้าพาเด็กไปด้วย อาจจะทำให้พ่อแม่เด็กละอายใจ หรือเกรงใจลูกตัวเอง ต้องจำยอมรับไปอยู่ด้วยกัน แบบนั้นก็อาจจะดี
แต่ถ้าพาเด็กไปด้วย แล้วพ่อแม่ไม่ยอมรับเด็กกลับไป เรื่องครั้งนี้จะกลายเป็นปมในใจของเด็กสองคนไปตลอดชีวิตเลย ว่า พ่อแม่ตัวเองไม่เอา และ จขกท ก็ไม่อยากให้อยู่ด้วย

-ถ้าไม่พาเด็กไป มีโอกาสสูงมากที่พ่อแม่เด็กจะปฏิเสธ ไม่ยอมรับเด็กกลับไป แต่ก็จะไม่เป็นปัญหากับตัวเด็กมากเท่าไหร่ เพราะตัวเด็กอยู่กับยายมานานจนน่าจะชินแล้ว
หรือถ้าเค้ารับปากว่าจะมารับไป ก็อาจจะผิดคำพูด หรือผลัดออกไปเรื่อยๆกลายเป็นปัญหาที่เรื้อรัง

*จขกท ต้องคิดให้รอบคอบนะครับ อย่าตัดสินใจด้วยอารมณ์ ปรึกษาแม่กับภรรยาให้ดี เรื่องนิสัยของพี่มะนาว ว่าควรจะใช้วิธีไหน  และคิดเรื่องฐานะการเงินอนาคตให้ดี เพราะถ้าเรื่องจบลงที่ จขกท ต้องเป็นคนเลี้ยงเองจริงๆ เลี้ยงลูกคนอื่น ก็ยังดีกว่าเลี้ยงเด็กมีปัญหานะครับ
comment32:เป็นเด็กที่อยู่ในครอบครัวประมาณนี่ค่ะ คือ พี่สาวของแม่เอาลูกมาทิ้งไว้ให้ยายเลี้ยง แต่งตั้ง หนูยังไม่เกิด แม่เป็นคนเลี้ยงยายค่ะ และยายเลี้ยงลูกของน้า ลูกของน้าถูกน้าทิ้งไว้ตั้งแต่ หนูยังไม่เกิดค่ะ และพ่อและแม่หนูดูแลทุกอย่างทั้งหมด เพราะย้ายบ้านออกมาทำบ้านใหม่และเอายายมาดูแลที่บ้าน แน่นอนลูกของน้าที่ยายเลี้ยงก็ย้ายมาอยู่ด้วย ปัจจุบันน้ากลับบ้านมาแล้วค่ะ แต่ก็ไม่ได้ช่วยเหลือค่าใช้จ่ายใดๆ ส่วนลูกของน้า ตอนนี้เรียน ปี4แล้วค่ะ ขอบอกตามตรงว่าหนูรู้สึกเก็บกดมากๆ ไม่รู้ว่าใจแคบมั้ย แต่มันรู้สึกว่า เห้ย มันใช่หน้าที่แม่เราหรอ นี่แม่เธอก็มีนะทำไมเธอไม่ไปอยู่กับแม่ให้แม่เธอส่งเรียนล่ะ ส่งพีเรียนก็ไม่ใช้เงินน้อยๆ เลี้ยงตั้งแต่ออกมาได้ไม่ถึงปี คือหนูมีความที่ไม่เข้าใจว่าทำไม ต้องส่ง ทำไมต้องเลี้ยง ทั้งๆที่เขาก็มีแม่ แบมือขอเงินพ่อแม่เราไปใช้หน้าตาเฉย ทั้งๆที่แม่ตัวเองก็มี  
/หนูใจแคบหนูรู้
comment33:เรามองว่าทางออกเรื่องนี้มี 3 ทางค่ะ

เพราะจากที่คุณเล่ามา โอกาสที่พี่สาวของภรรยาคุณจะรับเด็กกลับไปเลี้ยงนั้นมีต่ำมาก

1. คุณลองปล่อยวางอคติ และยอมรับเด็ก 2 คนนั้นเปนคนในครอบครัวเดียวกับคุณ

2. ให้แม่ยายกลับไปอยู่บ้านเดิม โดยคุณอาจส่งเสียเงินให้แม่ยาย คิดซะว่าเลี้ยงแม่ยาย ไม่ต้องคิดว่าแม่ยายจะเอาเงินนั้นไปทำอะไรต่อ

3. เลิกกับภรรยา
comment34:ลองคุยกับพี่มะนาวโดยตรงก่อน ถ้าเขาไม่ยอมค่อยพิจารณาต่อ ว่าคุณกับภรรยาจะดูแลเด็ก ๆ ไหวไหม  ถ้าไหวก็รับคุณแม่กับหลาน ๆ มาอยู่ด้วย ถ้าไม่ไหว คุณแม่คงไม่ทิ้งหลานแน่ๆ ก็ตกลงกับภรรยา ว่าให้คุณแม่อยู่ที่เดิม เราอาศัยไปเยี่ยมท่านบ่อย ๆ อาจช่วยส่งเสียให้หลานบ้างตามกำลังที่ทำได้  แต่ถ้าภรรยาไม่ยอมจริง ๆ ต้องเปิดอกคุยละครับว่าเอาไงกันต่อ  ชีวิตต้องเดินต่อนะครับ ปากท้องกับศีลธรรมต้อง balance กัน   ถ้าวันใดคุณเป็นอะไรนี่ลำบากหมดเลย ไม่ใช่แค่คุณกับภรรยา  อย่าไปโทษพ่อแม่ เด็กเลย  เรื่องมันเกิดไปแล้ว วางแผน แก้ไขดีกว่าครับ เอาใจช่วยนะครับ
comment35:ทำบุญกับ คน ยากนะ
หากคุณมองภาพอีกทาง ที่ไม่เกี่ยวกับเรื่อง ภาระทางด้านการเงิน
คุณคิดว่า ตัวเองไหวหรือไม่
ถ้าไหว ก็น่าจะทำหน้าที่ ๆ เป็นพ่ออุปการะให้กับหลานๆ ของว่าที่ภรรยา
ซึ่งถ้าหากคุณมี กิจการส่วนตัวเป็นของตัวเอง 
หลานๆ นั่นจะเป็น ตัวที่จะช่วยให้คุณสามารถได้ แรงหนุนในการทำงานได้
โดยที่คุณเองจะไว้ใจ หลานๆ ทั้ง 2 คนมากกว่า ที่จะจ้าง พนักงานหรือลูกจ้าง
มาช่วยดูแลกิจการ 
มองภาพ ต่างมุม จะเห็นอะไรที่ดูแตกต่าง
อย่าเพียงแต่ใช้ อารมณ์ มาตัดสินปัญหา
เพราะ ถ้าหากคุณไม่สามารถ ช่วยกันเลี้ยง หลานๆ ได้ คุณก็ยังไม่พร้อมที่จะสร้างครอบครัวได้
เรื่องที่ เขาจะไปอยู่กับแม่ของเขาใน อนาคต หลานๆ จะเป็นผู้ตัดสินใจด้วยตนเอง
อย่าเพียงแต่ ผลักไส ไล่ส่ง เขาไปลำบาก กับแม่ของเขา เพราะ เขาไม่ใช่คนของเรา
comment36:เห็นใจ จขกท เลยค่ะ เลี้ยงเด็กสมัยนี้ไม่ใช่เรื่องง่าย และ ไม่ใช่ถูกๆ ถึงแม้ว่าค่าเลี้ยงดูคุณแม่ยายจะเป็นคนจ่ายก็เถอะ แต่ย้ายมากินนอนบ้านคุณ มันก็ต้องมีค่าใช้จ่ายที่คุณต้องออกเพิ่มอีก...แต่เราว่างานนี้ถึงแม้คุณจะไปพูดก็ยังยากค่ะ  เพราะแม่เด็กเขาท่าจะไม่เอาลูกแน่ๆ ถ้าไม่เลิกกับภรรยา คิดออกอย่างเดียวคือ แยกบ้านค่ะ กลับไปเป็นสภาพเหมือนตอนก่อนแต่ง ทำเหมือนภรรยาคุณแต่งออก คุณแม่ยายกับหลาน 2 คนก็คงต้องย้ายกลับบ้านเดิม ถ้าภรรยาคุณเป็นห่วง ก็คงต้องคอยไปเยี่ยมเอา และแจ้งพี่มะนาวไปเลยว่า คุณไม่สามารถรับเด็ก 2 คนไว้ได้คุณแม่เลยต้องย้ายออกเพื่อเลี้ยงหลาน และอยู่ที่แม่ยายคุณล่ะค่ะ ว่าจะทนรับสภาพนี้ไปอีกนานแค่ไหน และก็อยู่ที่พี่มะนาวแล้วว่าจะมีจิตสำนึกพอไหม
comment37:เกลียดมาก มีลูกแล้วเป็นภาระคนอื่น 

ตอนเป็นเด็กไม่เคยเลี้ยงมาแต่หวังให้เด็กมันดูแลในยามแก่เฒ่า เด็กที่โตมาไม่เคยได้รับการเลี้ยงดูพอพ่อแม่แก่มาก เด็กมันจะไม่อยากเลี้ยงคนเฒ่า สังคมก้ด่าว่า อกตัญญู เฮ้อออ ~
comment38:ไม่เลี้ยงลูกเอง ไม่ส่งเงินให้ มีปัญญาทำแต่ไม่มีปัญญาเลี้ยงจริงๆ
คุณคิดแบบนี้ไม่ผิดหรอก แต่ก็สงสารเด็กที่มีแม่แบบนี้นะ
ดูแล้วไม่น่าจะสั่งสอนเด็กให้ออกมาเป็นคนดีได้เลย
comment39:เห็นใจ จขกท จังค่ะ คุณไม่ลองพาเด็กไปไว้ที่บ้านแม่มันล่ะคะ ถ้าเราเจอเหตุการณ์แบบนี้ก็คงลำบากใจเช่นกัน 
คงไม่อยากจะไปเที่ยวไปกินไปอะไรที่ไหนเลย
comment40:เรามองว่า กรณีของ จขกท. ที่อึด ด  น่าจะเป้นภาระเรื่องค่าเลี้ยงดูมากกว่า  ถ้า พ่อแม่ของเด้กส่งค่าเลี้ยงดู ก้ไม่น่าจะมีปัญหาเนอะ  เราเองก้เข้าใจนะ
 เพราะ เราเองก้เอาลูกไปให้แม่เลี้ยงน่ะ  คือกรณีของเราสามีเราเสียชีวิตแบบกระทันหัน  ตอนลูก คนโตอายุได้สองขวบ คนเล้กอายุได้ขวบนึง  ตอนนั้นลำบากมาก  เพราะเราไม่เคยทำงานเรย  พอสามีเสียชีวิต  มรดกเค้า ทางบ้านเค้าก้มาเอาไปหมด  เราก้ไม่ได้  มีแต่พี่สาวคนโตของสามีที่เค้าคอยช่วยนิดหน่อยมาตลอด   แม่เรารับลูกคนโตไปช่วยดู  ส่วนลูกคนเล้กเราไปฝากเลี้ยง  และเราก้ไปทำงาน  ตอนนั้นทำได้ไม่เต้มที่ เพราะเราห่วงลูกมาก  แต่ก้ต้องทน    จนวันนึงเราทะเลาะกะพี่เลี้ยงเด้ก เรื่อง ที่ปล่อยให้ลูกเราไม่สบายจนช๊อค  เข้า รพ. เราโมโหมาก ที่เค้าไม่ได้เช้ดตัวลูกเรา ปล่อยให้ตัวร้อนจนช็อค  แม่เราเรยบอกให้เอาลูกคนเล้กไปให้แกเลี้ยง   แม่เราเป้นข้าราชการครู  แต่ก้ยังเอาลูกเราไปเลี้ยงที่ รร. ด้วย  ส่วนเราก้ไปทำงานได้อย่างเต้มที่  ได้เลื่อนขั้นเป้น หน. ต้องไปทำงานทั้งต่าง จว. ทั้งต่างประเทศ  ไปๆมาๆ  ตลอด  แต่เรา โทรหาลูกเราทึกวัน วีดีโคอลคุยกัน  งาน รร. สำคัญๆ  หรือเวลาที่ลูกเราแสดงบนเวที  ไม่ว่าอยุ่ไกลแค่ไหน  เราก้จะขับรถมา  เป้นเวลา 3 ปี ที่เราให้แม่เราเลี้ยวลูกให้  แต่เรา ให้ค่าเลี้ยง เดือนละหมื่นน่ะ  ค่านมต่างหาก   

เราจะบอกลูกเสมอว่าให้อดทน  รอให้เราสร้างตัวขึ้นมาใหม่ก่อน แร้วเาจะได้อยุ่ด้วยกัน เราอยากยืนได้ด้วยตัวเอง โดยไม่ต้องพึ่งใคร   ตอนที่สามีเราอยุ่  เราแค่เป้นแม่บ้าน  มีเงินใช้  เพราะสามีเราไม่เคยให้อยุ่อย่างลำบาก  พอไม่มีเค้า  เราเรยไปไม่เป้นเรย ทางญาติสามีเค้าก้โทษว่าเราเป้นสาเหตุที่ทำให้ลูกเค้าตาย  เค้าเรยไม่แบ่งอะไรให้เราเรย  พี่สาวสามีเราก้บอกว่าให้เราไปฟ้องเรย  แต่เราไม่ทำ เพราะเรามองว่า  เรามีปัญญาหา  (ปล. พี่สาวคนโตของแฟน เค้ารุ้จักเราดี  เพราะเค้าอยุ่ด้วยบ้านเดียวกะเรา)

  แม่เราก้บอกนะว่าให้อยุ่บ้านเลี้ยงลูกเฉยๆ  แด่วแม่เลี้ยงเอง  แต่เราทำไม่ได้  เรามองว่าเราโตมีลูกแร้ว  เราเองที่ต้องเลี้ยงแม่    ภายใน สามีปี  เราแกร่งกว่าเดิมมาก  ยืนได้  และมีทุกๆอย่าง  พอเราจะเอาลูกมาเลี้ยงเอง  แม่เรากลับไม่อยากให้  ยื้อไว้สุดๆ  เราก้เข้าใจนะ  ว่า  เค้าผูกพัน  แต่สุดท้าย  ลูกทุกคนก้อยากอยุ่กะแม่ตัวเอง   วันที่เราเอาลูกมา  เรารุ้ว่าทำให้แม่เสียใจ  แต่เราก้อยากอยุ่กะลูกเราเหมือนกันนี...

เรามองว่า  มันจะมีกรณีที่  พ่อแม่ไม่สามารถเลี้ยงลูกได้ อันเนื่องมาจาก หน้าที่การงาน   แต่พ่อแม่ต้องมีความรับผิดชอบคือ  ถ้าคุณไปจ้างคนอื่นเลี้ยงคุณยังต้อง จ่ายเงินเค้าเรย  นี่ให้แม่  เลี้ยงยิ่งต้องจ่าย   จะบอกว่าเ พื่อนเราทิ้งลูกให้แม่เลี้ยง  คล้ายกับเรื่อง จขกท. นีาแหละ  และชีวิตตกต่ำมากกก  ทำไรก้มะขึ้น !!
comment40-1:ก็ชื่นชม แต่รำคาญภาษาที่ใช้น่ะครับ 

เรย แด่ว อะไรนี่เห็นแล้วขัดๆครับ
comment41:...ลูกใครคนนั้นก็เลี้ยงเองดิ

ถ้าพ่อแม่ตายไปแล้วก็ว่าไปอย่าง

เราไม่ชอบเลยคนเห็นแก่ตัวแบบมะนาว...
comment42:คุณรู้ดีว่าพี่สาวแฟนทิ้งลูกให้แม่ดูแล
เด็กอยู่ในความรับผิดชอบของยาย
ไม่ใช่ความรับผิดชอบของคุณนะ
เพียงแต่เด็กตามยายมาอยู่บ้านคุณ

คุณรักแฟน แต่ถ้าไม่รักหลานแฟน
คุณอาจเป็นชนวนให้แฟน แม่ หลาน ห่างกัน
ยายอาจกลับบ้านเดิม หลานก็ต้องตามมา
แฟนคุณห่วงแม่ ห่วงหลาน มีแต่ห่วงกังวล
เวลาแฟนตั้งครรภ์ น่าจะไม่ดีต่อลูกคุณ

แต่ถ้าคุณยอมรับสถานการณ์ที่รู้แก่ใจ
ช่วยกันสู้ แค่ไม่กี่ปี เดี๋ยวเด็กก็โต
แฟนคุณคงดีใจที่สามีเป็นนักสู้
ช่วยเท่าที่ไหว อย่าฝืน อย่ากู้มาช่วย
เวลาแฟนตั้งครรภ์ น่าจะมีแต่ความภูมิใจ
ลูกของคุณก็น่าจะเป็นนักสู้อีกคน

ก็คิดซะว่าซ้อมเลี้ยงลูกไปก่อน

ถ้าคุณช่วยไม่ไหว ก็ต้องคุยกับเด็กดี ๆ
เด็กคิดเป็น แต่ไม่อยู่ในสถานะหาเงินเอง

แต่ถ้าคุณไม่อยากช่วย 
ใครก็ช่วยไม่ได้ครับ

ถ้าหลานแฟนเป็นเด็กดี ก็ควรสนับสนุน
ถ้าเป็นเด็กไม่ดี ก็ควรให้โอกาส
แต่ถ้าทำผิดกฏหมาย ทำผิดศีลตั้งแต่เด็ก
ก็แล้วแต่ความเมตตากรุณาของคุณครับ.
comment42-1:เห็นด้วยค่ะ ยังไงก็หลานภรรยาจะลำบากใจกันเปล่าๆ เราเคยเจอแบบนี้ อยู่ในครอบครัวแบบนี้ แฟนแรกๆ ก็ทำท่ารับได้ รักคนของเรา พอมาอยู่กันจริงๆ จากที่เคยดี เคยเอ็รดูกลายเป็นขวางหูขวางตา เราเหมือนโดน หลอกอ่ะ ตอนจีบทำได้ทุกอย่าง รักหมดทุกคนในบ้าน พออยู่กันแล้วจะไม่เอาใครเลย เลิกสิคะ
comment43:ปัญหาของ จขกท. ช่างเหมือนกับเรามากๆค่ะ เราขอให้กำลังใจคุณนะคะ
อย่าไปสนใจถ้าใครจะคิดว่าเราไม่ใจกว้าง หรือว่าเราด้วยเหตุผลต่างๆนานา  
สุดท้ายคนทุกคนก็ต้องการ ทำอนาคตของตัวเองให้ดีที่สุดทั้งนั้น 

- พ่อแม่ของเด็กควรจะต้องรู้จักความรับผิดชอบในหน้าที่ตัวเอง เพียงแต่ถึงวันนั้นที่ต้องแยก จขกท. ต้องหนักแน่นๆ 
   และคิดถึงอนาคตของตัวเองให้มากค่ะ 
- แคร์คำคนให้น้อยๆค่ะ ไม่มีใครจะเข้าใจเราหรอกค่ะ ถ้าเค้าไม่ได้มาเผชิญอยู่ในจุดที่เรายืนอยู่
ทั้งหมดนี้ เราและแฟนเอง ก็ตัดสินใจในการก้าวออกมาเช่นกันค่ะ หลังจากอดทนอยู่ด้วยกันมาตลอด 6 ปี 
ยิ่งตัดสินใจเร็ว ก็จะยิ่งจัดการอะไรได้ง่ายขึ้นค่ะ ^^
comment44:ไม่รู้สิ ไม่ได้โลกสวย เพราะพูดให้สวยงามแล้วทำไม่ได้ในความเป็นจริงก็ไม่รู้จะแนะนำไปทำไม 

เป็นเรา เราจะเอาเด็กไปหาแม่เค้า แล้วพูดเลยว่า ต่อไปจะให้แม่เค้าเลี้ยง มาได้เฉพาะเสาร์อาทิตย์หรือปิดเทอมเท่านั้น  ภาระค่าใช้จ่ายทั้งหมดจะไม่ช่วย เว้ยแต่จะพาไปกินข้าวบ้างหรือซื้อของเล็กๆน้อยๆให้ ยิ่งโตยิ่งใช้เงินเยอะ วันนึงแม่ยายตาย ใครจะดูแล อีแม่คงจะลอยตัวมีผัวใหม่ทิ้งภาระก้อนใหญ่ไว้แบบนี้ 

เคลียร์เลยค่ะ ถ้ามัวแต่เกรงใจห่วงนั่นนี่ สรุปได้เลี้ยงยันโต
comment45:เห็นใจครับ ถ้าพี่มีลูก ทีนี้เด็กในบ้านจะกลายเป็น 3-4 คน เเล้วยิ่งไม่ใช่ลูกตัวเองด้วย เเม้จะเป็นหลานก็เถอะ เเต่เเบบนี้ก็ไม่ไหวน่ะ ถ้ายังอยู๋บ้านเเม่ยาย นี่จะไม่เอ่ยอะไรซักคำ ผมว่าไม่ใช่เเค่เรื่องเงินหรือภาระเลี้ยงดูอะไรหรอก เเต่เราก็อยากสร้างครอบครัวเเบบที่หวังไว้ใช่ไหมครับ ความรู้สึกคงประมาณ ญาติมาจากที่อื่นมาพักด้วยประมาณนี้มั้ง ก็ ok ที่มีญาติมาหาบ้าง เเต่ไม่ใช่มาอยู่ด้วยเเบบนี้ ความเป็นส่วนตัวก็หายไป เเต่ร็สึกอย่างไรอย่าไปให้เด็กเค้าเห็นเลยครับ สงสาร เด็กเขาไม่เกี่ยวเลย เเท้ๆ เพราะพ่อเเม่เด็กล้วนๆ ทางเเก้ปัญหาที่พอคิดออก อยู๋เเต่คงทำได้ยากคือ จริงๆก็อยากให้ยาย ย้ายไปอยู๋กับพ่อเเม่เด็ก น่ะหรือไม่ก็ไปอยู๋บ้านเดิมเเล้วเราส่งค่าเลี้ยงดูไปให้ ไปเยี่ยม บ่อยๆยังงี้เเล้วให้ยายเเก บอกให้ เเม่เด็กมารับไป ให้ยายใจเเข็งหน่อยผมว่า เเม่ยาย จขกท.เเกคงเข้าใจดี หาเหตุผลอะไรก็เเล้วเเต่ให้เด็กไม่รู้สึกเหมือนถูกทิ้งไปมา เเต่เด็กก็โตมากพอจะรับรู้ได้เเล้วหล่ะเเต่มันก็ช่วยไม่ได้นี่น่ะ เราก็ไปเยี่ยมหลานบ้างเวลาไปก็ซื้อของไปให้บ้าง เเล้วก็ทำดีกับเด็กเข้าไว้ ทำให้เหมือนกับเป็นลูกเวลาที่เราไปหา ไปเที่ยว นานๆทีก็พาพวกเเกไปด้วย พอเขา โตมาก็คงเข้าใจสิ่งที่เราทำไปเองเเหละ เเล้วเค้าน่าจะยังนับถือเรา ร็สึกดีกับเรา อยู่ด้วย   เเต่คนเเก่ เนอะปล่อยไว้คนเดียวคงไม่ได้ เเล้วมันก็ดูใจดำไปคิดว่าคงทำไม่ได้ดูอกตัญยูทั้งๆที่ไม่ใช่เเละก็เรื่องของความรู้สึกของเด็กด้วย เเต่เเม่คงเข้าใจเเละยอมทำตามง่ายๆ เเต่ที่เเกจะไม่ทำก็เพราะเป็นห่วงหลานทั้ง 2 นั้นเเระ ถ้าไปอยู๋หลังเดิมเเกคงไม่ให้เด็กไปเเน่ๆ เเล้วก็จะไม่ย้ายมาอยู่กับเราอีกเเกคงเกรงใจซึ่งถ้าเป็นเเบบนั้น คงจะไม่ดีเเน่ๆ กระผมคิดว่าคงจะมีเเนวโน้มสูงด้วย เเล้วหลังจากเเม่เด็กมารับไป ซักพักเราก็ค่อยไปรับเเม่มาอยู่ด้วย อีก 

ผม ยังเรียนอยู่เลยความคิดความอ่าน อาจจะผิดไม่เหมาะไปบ้างยังไงก็อย่าไปใส่ใจเลยน่ะครับ ทุกคนลำบากใจโดยเฉพาะ ภรรยาพี่ ยกเว้น พ่อเเม่เด็ก ยืนยันอีกคนว่า จขกท.ไม่ได้เป็นคนใจเเคบ
comment46:เราว่าคุยกับภรรยา แม่ยาย แล้วก็พี่สาวเค้าให้เด็ดขาดเถอะ ก่อนที่จะเกิดปัญหาลุกลามมากกว่านี้ ถ้าเกิดวันนึงคุณเบื่อ เอือมระอา สภาพจำทนแบบนี้ ปัญหาอื่นๆมันจะตามมาอีกมากมาย เราก็ไม่ชอบเหมือนกัน พวกที่สักแต่ทำลูกแต่ไม่มีปัญญาเลี้ยง เอาใจช่วยให้แก้ปัญหาให้ได้เร็วๆนะคะ
comment47:ขอออกความเห็นในอีกมุมนึงนะ แม่เราเคยเลี้ยงทั้งลูกพี่สาว น้องสาว รวมเรากับน้องชายด้วย เกือบ 10 ชีวิตน่ะที่แม่เราดูแล ถามว่ารวยไหม ก็ไม่ใช่คนรวย เป็นแม่ค้าเปิดร้านอาหาร กำไรก็พอไหวกีบค่าใช้จ่ายในบ้าน น้ำไฟ ของใช้ต่างๆ กะปิน้ำปลาแม่เราจ่ายหมด จะบอกว่าเรากับแม่เป็นคนดี ใจกว้างก็ไม่ใช่ แต่เพราะทั้งหทดคือครอบครัว โดยที่พ่อเราเขาก็ไม่ได้คัดค้าน แต่ไม่ช่วยเหลืออะไร ยังดีที่พ่อเราไม่เคยไปลงกับหลานแม่ ไม่เคยทำท่ารำคาญ ก็แค่ต่างคนต่างอยู่ เราชินกับคำว่าครอบครัวใหญ่ ดังนั้นคนที่มาเป็นแฟนต้องรับได้  ถ้ารับไม่ได้ก็ไม่ต้องแต่งกัน 
เราว่าถ้าเราเป็นภรรยาคุณเราคงลำบากใจน่ะ เพราะถ้าเป็นเรา ครอบครัวคือครอบครัว ยังไงคือสายเลือด ดีเลวแค่ไหนก็เปลี่ยนแปลงตรงนี้ไม่ได้ แต่สามีหย่าแล้วคือคนอื่นค่ะ
comment48:สงสารเด็กจัง คงจะติดยาย ยายเลี้ยงมาแต่เล็ก ไม่ได้อยู่กับแม่ น้าเขยก็ไม่รัก เหมือนเป็นส่วนเกิน
comment49:จขกทไม่ได้ใจแคบนะ ใครๆที่แต่งงานแล้วก็อาจจะเริ่มอยากมีครอบครัวของตัวเอง ซึ่งมันก็ต้องใช้เวลาใช้เงินเหมือนกัน ก็เข้าใจว่าจขกทก็คิดว่าแบบจะมาเสียอะไรกับลูกคนอื่นแว้? 

พี่มะนาวเค้าไลฟ์สไตล์เป็นอย่างไร? ถ้ารักสนุกไม่มีงานทำเป็นหลักแหล่งก็เหนื่อยจขกทนะเพราะไปพูดอะไรก็คงไม่ได้ผล หลานก็ต้องมาตกที่คุณยายอยู่ดี 

เราว่าลองคุยกับพี่มะนาวเรื่องค่าใช้จ่ายเถอะ ถ้าไม่ได้มาเห็นหน้าลูกตลอดก็ควรช่วยเหลือเรื่องค่าใช้จ่ายนะ เช่นค่าเทอมค่าเสื้อผ้าบลาบลาบลา ถ้าไม่ออกหรือช่วยนี่ก็...  อื้มมมมมมม 

สู้ๆนะ
comment50:เราว่า % ที่แม่เด็กจะไม่มาเอาเด็กไปนี่สูงนะ ไม่งั้นคงไม่ปล่อยไว้นานขนาดนี้...

ตัวเราเอง เราก็อยู่กับน้าและตายายมาตั้งแต่แบเบาะ เพราะพ่อแม่ต้องทำงาน ตอนนั้นตาเรารายได้สูงเลี้ยงเราสบาย พ่อแม่ไม่ส่งอะไร พอพ่อเราเก็บเงินซื้อรถได้ เค้ามาหาเราทุกครั้งช่วงเทศกาล แต่พอพ่อแม่เราตั้งตัวได้แล้ว เค้าก็ส่งเงินให้เราใช้เป็นอาทิตย์ ส่งให้น้าเป็นค่ากับข้างของเรา พอเข้ามหาลัยเราเลยเลือกไปอยู่กับพ่อแม่ ตอนแรกน้าบอกจะส่งเราเรียน แต่พ่อบอกไม่เป็นไร ตั้งตัวได้แล้ว ,, เราเข้าใจนะ อาจเป็นเพราะคุณ จขกท. ไม่ได้เลี้ยงเด็กมาตอนเล็กๆ และไม่ใช่หลานโดยสายเลือด แต่น้าเราเลี้ยงมาตอนแบเบาะทำให้รักเรามาก ตอนเราย้ายไปอยู่กับพ่อแม่ น้าเราแอบเสียใจนะ แบบว่าชั้นเลี้ยงมาจนโตแล้วจะมาเอาไป เราเองก็รู้สึกผิด แต่เค้าก็เข้าใจว่าเราไปเรียน เราว่าเราโชคดีที่ทีครอบครัวดี 

ถ้าไม่เหลือบ่ากว่าแรง อยากให้ จขกท. เลี้ยงเด็กไว้นะคะ สงสารเด็ก เพราะไม่รู้ว่าแม่เขาจะเลี้ยงได้ดีเท่าที่ยายเคยเลี้ยงหรือเปล่า กลัวเอาไปทะเลาะกับลูกเลี้ยง แล้วเด็กจะมีปมด้อยเอาได้ ให้ตกลงเรื่องค่าใช้จ่ายกันดีๆ
comment51:เอาที่เราสบายใจดีกว่าครับ
เรื่องบางเรื่อง. มันไม่ใช่เรื่องที่เราต้องแบกครับ
เข้มแข็ง. กล้าๆคุยกับพ่อแม่เด็กเลย

บางทีก็ต้องพูดตรงๆกับตัวปัญหา(พ่อแม่เด็ก)
มันจะได้ประโยชน์กว่าการมาระบายในนี้

เอาใจช่วยครับ
comment52:กลับมาอ่านอีกที เป็นกระทู้แนะนำไปเสียแล้ว ปัญหาแบบนี้มันมีเยอะจริงๆ...

ผมอ่านทุกคอมเม้นที่เข้ามาแสดงความเห็นนะครับ 

ภรรยาได้มาเห็นกระทู้นี้แล้วผ่านทางเพจเฟสบุค ผมคิดว่าคุณแม่ก็น่าจะเห็นด้วย 

ภรรยาจึงได้มีการติดต่อไปยังพี่สาวอีกครั้ง เพื่อบอกให้พี่สาว ทำเรื่องย้ายโรงเรียนให้กับลูก และนำเด็กกลับไปเลี้ยงเอง..

ได้ความว่า โรงเรียนจะเปิดให้สมัครวันที่ 27/02/2559 

แต่ผมก็ยังไม่คาดหวังอะไรมาก เพราะมีหลายการกระทำของพี่มะนาว ทำให้ผมไม่มีความเชื่อในตัวเขา มีหลายสิ่งหลายอย่างที่ผมพอจะทราบมาบ้าง แต่ขอไม่เล่านะครับ ซึ่งมันระบุได้ถึงนิสัย หรือ แม้กระทั่งความคิด จึงเป็นเหตุให้ผมยังไม่คาดหวังอะไรมากกับคำพูดลมปากของตัวพี่มะนาว

ผมขอขอบคุณทุกท่านนะครับ ที่เข้ามาเตือนสติ และแลกเปลี่ยนหลายสิ่งหลายอย่าง

ผมสงสารภรรยาของผม เธอเป็นทุกข์เพราะเธอเป็นคนกลาง ผมจะพยายามเปิดใจให้กว้างขึ้นอีก แต่นั่นไม่ได้หมายความว่า ผมยอมรับในสิ่งที่เป็นอยู่ตอนนี้นะครับ สงสารหลาน ผมก็รัก ไม่ใช่ว่าผมเกลียดชังหลาน...
แต่ถึงอย่างไรผมก็ต้องคุยกับตัวพี่มะนาว หรือถ้ามีโอกาสผมจะคุยกับสามีของพี่มะนาว เพราะผมไม่ชอบและรับไม่ได้กับพ่อแม่ประเภทนี้จริงๆครับ...

หากเด็กได้กลับไปอยู่กับพ่อแม่จริงๆ ช่วงวันหยุดเสาร์อาทิตย์จะแวะมาหายาย มาค้างบ้านผม ผมยินดีและเต็มใจมาก

ขอบคุณครับ
comment53:
comment54:ยังไงซะตัวคุณมะนาว ไม่กลับมาเอาลูกไปเลี้ยงแน่ จากที่อ่านนี้ เตรียมใจเถอะค่ะ

ถ้าเอาไปส่งคืน เป็นไปได้ว่าตัวคุณมะนาวไม่รับคืนแน่ และจะเหมือนผลักเด็กไปเจอปัญหา

เคยเจอเด็กที่ไม่ได้เจอพ่อแม่มา 18 ปี เพราะทันทีที่เกิดมา ถูกทิ้งไว้กับยาย พอโตใช้งานได้ พ่อแม่มารับเลย เอาไปช่วยงาน (ความผูกพันไม่มี เด็กไม่สนิทเลย เหมือนคนแปลกหน้าที่มีสายเลือดเดียวกัน)

คงต้องคุยกับยายเรื่องค่าใช้จ่ายในบ้าน เรื่องการพาไปเที่ยว ขอให้ค่อยๆ คิดนะคะ

สู้ๆ ทุกปัญหามีทางออกค่ะ
comment55:ตอนเรายังเด็กก็มีชีวิตคล้ายหลานของภรรยาจขกท.เลยค่ะ  ตั้งแต่พ่อแม่เลิกกันเราไปอยู่กับตายาย  น้าของเราเป็นลูกสาวคนเล็กของยายแสดงท่าทีว่าไม่พอใจพวกเรามากๆ  ทั้งๆที่บ้านหลังนี้เป็นของตายาย  และแม่เราก็ส่งเงินมาให้ทุกเดือน(เรามีน้องอีกคนค่ะ)  น้าคนนี้จะใช้งานเราทุกอย่าง ทั้งหาบน้ำ  รดน้ำต้นไม้  ซักผ้าให้ตายาย  ล้างจาน  เราทำงานบ้านตั้งแต่จำความได้  แต่ลูกของน้าไม่เคยแม้แต่จะจับอะไรเลย  เวลากินข้าวน้าก็จะตักแต่ของดีๆไว้ให้ลูกตัวเอง  ส่วนเรากับน้องน้าจะตักกับข้าวใส่จานแล้วให้ไปนั่งกินที่อื่น  แต่ตายายก็ชอบเรียกให้มาเข้าวงกินข้าวด้วย  ความรู้สึกของเด็กน้อยตอนนั้นมันอึดอัดมากแต่ไม่มีที่ไป  บางครั้งอยากจะหนีไปไกลๆแต่ไม้รู้จะไปไหน  รู้สึกได้ถึงความรังเกียจของน้าที่มีต่อพวกเรา  เวลาไปเที่ยวไหนน้าก็จะไปแต่ครอบครัวตัวเอง  ไม่เคยชวนพวกเราไปด้วยเลยซักครั้ง  ตอนนั้นชีวิตเหมือนเด็กเหลือขอมากๆพ่อแม่ก็ไม่มี  ตายายก็แก่แล้วไม่ได้ใส่ใจความรู้สึกอะไร  เลี้ยงตามมีตามเกิดไปวันๆ  แต่เหตุการณ์มาผลิกก็ตอนเราเรียนจบ ป.6 ญาติฝั่งพ่อจากกทม.สั่งให้แม่มารับพวกเราไปอยู่กับอากุง  ซึ่งฝั่งพ่อฐานะดี  และส่งเสียพวกเราเรียนจนจบป.ตรี  มีงานที่สามารถเลี้ยงตัวเองเลี้ยงแม่เลี้ยงยายได้  และน้าลูกของยายที่ไม่ค่อยชอบพวกเราตอนนี้เธอมาทำดีกับพวกเรามาก  แต่พวกเรามันก็จำป่ะ  ยิ่งน้องสาวยิ่งเกลียดเลย เวลาไปตจว.ไปเยียมยาย  เธอก็จะมาพูดนั่นนี่เหมือนบุญคุณเยอะมาก  เวลาไปตลาดเธอก็จะฝากซื้อของโดยที่ไม่ให้เงินไป  แต่พวกเราก็ซื้อให้นะ  ถือว่าเป็นน้า  อย่างน้อยๆก็เคยทำกับข้าวให้พวกเรากิน  ถึงจะไม่เต็มใจก็เหอะ  ส่วนลูกสาวของน้าเหรอทุกวันนี้อายุ 26 แล้วยังเกาะแม่กินอยู่เลย  จากที่ประคบประหงมเกินเหตุทำไรไม่เป็นเลยเป็นภาระของพ่อแม่มาถึงทุกวันนี้  ที่เล่ามาซะยาว  คือเราจะบอกว่า  คุณอย่าแสดงอาการไม่ชอบเด็กๆเลยค่ะ  ถึงจะไม่ชอบจริงๆก็ขอให้เก็บอาการไว้  เพราะเด็กไม่ได้มีส่วนผิดในเรื่องนี้  หากวันใดเค้าโตขึ้น เรียนจบ  ทำงานได้ดิบได้ดี  คุณอาจจะมองหน้าหลานไม่ติด  หรือถ้าอนาคตไม่แน่ไม่นอนคุณอาจต้องพึ่งพาหลานๆก็ได้นะคะ  หากเป็นไปได้ก็อย่าให้หลานรู้เรื่องนี้เลยค่ะ  หลานๆอาจเก็บมาคิดและมีอคติกับคุณก็ได้  ควรคุยเฉพาะผู้ใหญ่ก็พอ

ปล.ทุกวันนี้น้าที่ไม่ชอบพวกเรา  ยังเอารูปที่เรา2คนพี่น้องเรียนจบและรับปริญญามาติดฝาผนังบ้านตัวเองแบบไม่อายใคร  ทั้งๆที่ลูกสาวน้าทั้ง 3 คนเรียนไม่จบซักคนค่ะ
comment55-1:เคสของคุณยังดีนะครับ ที่คุณแม่ท่านยังส่งเสียค่าเลี้ยงดูให้ แต่เคสของผม ผู้เป็นแม่นั้นไม่แสดงความรับผิดชอบอะไรที่เป็นชิ้นเป็นอันสักอย่าง...

มันจึงก่อให้เกิดความรู้สึกแบบที่ผมกำลังเป็นอยู่นี้ ลองคิดดูถ้าหาก คุณแม่ของภรรยาผมท่านไม่มีอาชีพ และไม่มีรายรับมาจุนเจือตรงนี้ ภาระทั้งหมดจะมาตกที่ผมและภรรยาทั้งหมด ซึ่งผมก็ไม่ได้มีฐานะร่ำรวย เป็นมนุษย์เงินเดือน ผ่อนบ้าน ผ่อนรถ กำลังสร้างฐานะ มันก็อึดอัดนะครับ

ที่ผมออกมาแชร์ปัญหาตรงนี้ เพราะผมรู้สึกอึดอัดจริงๆ อยากจะให้คนที่มีลูก มีความรับผิดชอบ ในเมื่อทำเขาเกิดมาแล้ว ก็ต้องดูแลเขาให้ดีครับ..
comment55-2:เราคิดว่าถ้าเป็นนั้นคือยายไม่มีรายได้อะไร ปัญหาอาจไม่เกิดก็ได้นะ
comment56:เข้าใจคุณเลยค่ะ เพราะตัวเราเองก็แอบรู้สึกแบบนี้เหมือนกัน แต่ของเราคือน้องสาวพ่อ(น้า) มีลูก2คน แต่ไม่ยอมออกค่าใช้จ่ายอะไรเลย แถมยกครอบครัวพากันมาอยู่บ้านเราอีก ค่าเรียน ค่ากินใช้ต่างๆ พ่อเราออกให้หมด จริงๆเราก็รักลูกของน้านะคะ เล่นกันมาตั้งแต่เด็กๆ แต่แบบเราไม่ชอบที่น้าสอนให้อะไรๆก็มาขอเงินที่พ่อแม่เรา ทั้งๆที่ต่างคนต่างมีครอบครัวกันแล้ว ยังจะมาให้พี่(พ่อเรา) เลี้ยงอยู่อีกหรอ ตัวเองก็มีการงาน แต่ไม่ยอมออกเงินสักบาท เรานี่แบบเซ็งมากก
comment57:ผมเคยอยู่ในสถานะคล้ายๆเด็กสองคนนี้นะครับ ตอนวิกฤตเศรษกิฐต้มยำกุ้ง

พ่อผมติดหนี้ต้องหนีไปทำงานที่อื่นกับแม่และน้องสาวคนเล็ก ซึ่งตอนนั้นอายุสองขวบ

ผม และน้องสาวคน อาศัยอยู่กับย่า และญาติๆ ขอบอกตามตรงว่าอึดอัดมากครับ

 รู้สึกว่ามันไม่ใช่ที่ของเรา เหมือนเรามาแย่งอากาศคนอื่นเค้าหายใจ 

คือฝั่งญาติพ่อไม่มีปัญหาอะไร แต่บรรดาสะใภ้ ลูกเขย ของย่า เค้าคิดเหมือนคุณนั่นแหละครับ 

อย่าเข้าใจผมผิดนะครับ ผมเข้าใจคุณ แต่อยากให้คุณมีทางเลือกให้เด็กมากกว่านี้นะครับ

แม่เลวๆที่ทิ้งลูกไป ถ้าคุณผลักไสเด็กมันไป แล้วในอนาคตมันเสียผู้เสียคน วันนึงคุณอาจจะรู้สึกผิดก็ได้นะครับ

ถ้าแม่แฟนคุณเลี้ยงตัวเองได้ คุณให้เค้าแยกไปอยู่ต่างหากกับหลานดีกว่ามั้ยครับ น่าจะแฮปปี้ทุกฝ่าย

อาจจะให้แม่เด็กช่วยส่งเงินมาเป็นค่าเช่าบ้านของแม่แฟนคุณ โดยเช่าบ้านอยู่ใกล้ๆกัน แฟนคุณจะได้ไม่เป็นห่วงแม่ด้วย
comment57-1:อย่าหวังจะให้ส่งเสียค่าเช่าบ้านเลยครับ  ลูกคนเล็กยังทิ้งไว้ให้ดูตั้งแต่แบเบาะ

ผมอยากจะแก้ไขให้มันถูกต้อง ผมเป็นหัวหน้าครอบครัว เจอแบบนี้ผมถึงมืดแปดด้านเหมือนกัน กลืนไม่เข้าคายไม่ออก
comment58:เราก็เป็นคนหนึ่งที่พ่อแม่ไม่เคยให้ความช่วยเหลือ ต้องไปพึ่งพาคนอื่น นึกแล้วอนาถใจ ไม่มีใครอยากได้เด็กที่ต้องมาเป็นภาระเขาแน่นอน แถมญาติพี่น้องบางคนยังยุว่าเอามาเลี้ยงทำไม เข้าใจคุณนะ แต่ถ้าเด็กๆพวกนี้ไม่ได้คุณ เขาจะอยู่จะกินจะเรียนอย่างไร 

ก็ไม่ยากถ้าจะกำจัดเด็กพวกนี้คือคุณเก็บข้าวของใส่กระเป๋าแล้วเอาเด็กไปส่งพ่อส่งแม่ของพวกเขา บอกแม่ยายให้เข้าใจแบบเด็ดขาด เพราะเเม่ยายก็ต้องพึ่งพาคุณด้วย แกคงทำใจลำบากแต่สงสารหลานแน่นอน แล้วภรรยาคุณว่าไงล่ะ
comment59:พยายามอย่าลงกับเด็ก อย่าแสดงอาการกับเด็กครับ
หลานภรรยาคุณก็คงไม่ชอบหรอกที่ไม่ได้มีครอบครัวอบอุ่นเหมือนครอบครัวทั่วไป
พี่สาวเมียคุณและพ่อเด็กน่ะแย่ที่สุด
แต่เด็กยังเล็กและเค้าสัมผัสได้ถึงความรู้สึกของคนรอบข้างนะ
มันจะทำให้เด็กเก็บกดและกลายเป็นเด็กมีปัญหาไป
ซึ่งพวกเค้าไม่ใช่หลานแท้ๆของคุณก็คงไม่รู้สึกอะไร
แต่เค้าเป็นหลานภรรยาคุณ ก็ควรต้องถนอมน้ำใจกันให้มากดีกว่า

เรื่องนี้ตอนนี้คุณหาทางคุยกับพ่อแม่เด็กเองโดยตรงดีที่สุด
อย่าให้แม่ภรรยา หรือภรรยาไปคุย
เพราะเค้าจะอ้างว่าไม่เห็นแก่หลานได้
หากเค้ายังรับไปเลี้ยงไม่ได้ทันที
ค่าใช้จ่ายของเด็กต้องส่งมาให้ทางคุณด้วย

ว่าแต่อ่านอาจจะไม่ทั้งหมดหรือข้ามอะไรไป
แม่ยายคุณยังมีรายได้ของเค้าเองหรือครับ
ปกติตอนนี้ยัง support ค่าใช้จ่ายหลานได้อยู่เหรอ
เหมือนพี่ภรรยาคุณรู้ว่าแม่เลี้ยงได้เลยไม่สนใจอะไรเลย
แต่ยังไงก็ตามตอนนี้ทุกคนอยู่ในบ้านใหม่ของคุณแล้ว
มันก็ขึ้นกับคุณแหละครับ พี่สาวเมียคุณจะปล่อยแบบนี้ต่อไปไม่ได้แล้ว
comment59-1:คุณแม่ท่านยังมีอาชีพอยู่ครับ แต่ท่านก็แก่ลงทุกวันนะครับ 

เรื่องค่าใช้จ่ายเกี่ยวกับเด็กก็ไม่พ้นแกที่ต้องจ่าย โดยที่คนเป็นพ่อแม่ไม่เคยรับผิดชอบอะไร

จริงอยู่ว่าแกก็คงเต็มใจ เพราะยังไงเด็กก็คือหลานของแก แต่เป็นผมเองแหละที่ทนไม่ได้ทึ่เห็นพฤติกรรมของพ่อแม่แบบนี้..
comment60:อยากให้คิดถึงความรู้สึกของภรรยาให้มากๆ ไม่ว่าเป็นเขย สะใภ้ พ่อตาแม่ยาย แต่เมื่อตัดสินใจที่จะอยู่บ้านเดียวกันก็คือครอบครัว. ณ วันนี้ภรรยาและแม่ยายอาจจะรีบทำอย่างที่คุณต้องการ เพื่อให้คุณมีความสุข  แต่ตัวภรรยาคุณเธอจะมีความสุขจริงๆ ไหม คำว่าครอบครัวหมายถึงสมาชิกทุกคน  ลองหาทางที่ประนีประนอมรอมชอมมากกว่าที่จะยืนยันผลักเด็กออกไปโดยเร็วที่สุด  เพื่อที่ไม่ให้จิตใจของสมาชิกคนไหนต้องมีแผลนะคะ คิดว่าคุณเองก็คงไม่อยากสบายใจท่ามกลางความหวานอมขมกลืนของภรรยาและแม่ยายเนอะ
comment61:[Spoil] คลิกเพื่อดูข้อความที่ซ่อนไว้คนที่คิดว่า "จขกท. เน้นเรื่อง ค่าเลี้ยงดู".. คิดแคบเกินไป ..เด็กไม่ได้โตด้วยเงินอย่างเดียว
 .. แต่ต้องปันเวลา ความใส่ใจ และใช้ทั้งชีวิต ..กว่าเด็กจะโตได้ และแม้ทุ่มเท ก็ไม่ใช่ว่าจะโตมาดี

1000% พี่มะนาวไม่มารับเด็กไปแน่ ... คุณไปเก็บกวาดบ้านแม่ยาย แล้วส่งแม่ยายกับหลานๆไปอยู่ที่นั่นค่ะ
แล้วแจ้งพี่มะนาวเลยวันนี้  เพื่อให้เค้ารู้ว่า คุณจริงจังที่จะไม่รับเลี้ยงหลานๆเด็กขาด ก่อนวันสมัครเรียน27กพ.นี้
พี่มะนาวจะได้ไปสมัครเรียน .. เพราะถ้าเลยกำหนด ก็สมัครไม่ได้นะคะ 
----------------
ขอยก คห. 61-1 ของเรา ขึ้นมาตรงนี้เลยค่ะ 

คือ เรามองโลกในความจริงเลยนะคะ.... เราไม่เข้าใจว่า ทำไมเราต้องมาเลี้ยงหลาน (ถ้าพ่อแม่เค้าไม่ได้ตาย)
ทำไมปู่ย่าตายายต้องมาเลี้ยงหลาน โดยพ่อแม่ไม่ส่งเสีย  (ไม่ได้ตาย)
รับได้กรณีเดียว  คือ การรับตายายไปอยู่ที่บ้านด้วยกัน เพื่อช่วยเลี้ยงดูหลาน ... หรือแวะมาเล่นกับหลาน

เราเห็นคนไทยมากมายทำอย่างนี้  ...ไข่แล้วให้ปู่ย่าตายายเลี้ยง  ... เด็กก็โตมาตามมีตามเกิด ขาดความรัก ชีวิตไม่สมบูรณ์
ใช่ค่ะ  บางคนโตมาดี  แต่ก็โหว๋งเหว๋งในใจรึเปล่า

เราไม่รู้จัก ไม่เข้าใจโลกแบบนั้น ...  ไม่เข้าใจ และไม่ยอมรับ

สามีเราเคยถามว่า  รับหลานๆ3คน มาอยู่ด้วยได้ไหม? (พ่อมันมีเมีย4 ลูก3ต่างแม่ทั้งหมด ทิ้งไว้กับปู่ย่า)
เราตอบคำเดียว NO 
ถ้าบริบทก่อนแต่งงาน กับหลังแต่งงาน มันผิดเพี้ยนไปอย่างมาก เราขอยกเลิกสภาพสมรส ... คือแยกกันไปเลย 
..เรื่องอะไร ที่จะเอาทั้งชีวิต  ไปรับผิดชอบคนอื่น .. ไม่ใช่ธุระของเรา.. เลี้ยงดี เสมอตัว เลี้ยงชั่วซวยตลอดชาติ ... 
++ ลูกเรามีสิทธิ์ ตั้งแต่ยังไม่เกิด ที่จะเป็นคนสำคัญที่สุดในบ้านเท่านั้น ++
(แล้วกรุณาคิดถึงใจพ่อแม่ตัวเองด้วย ที่อุตส่าห์เลี้ยงเรามาอย่างดี  ..ไม่ได้ให้มารับใช้รับภาระปัญหาของใคร..ส่วนนี้ไปเจือจุนพ่อแม่ตน ดีกว่าไหม)

ปล. คนที่บอกให้เห็นแก่เด็ก  เค้าไม่ได้มาช่วยเลี้ยงหลาน กับคุณด้วยนะคะ
แต่ถ้าคำถามนี้ในชานเรือน  จากการอยู่พันทิปมาสิบกว่าปี ... คุณจะได้คำตอบว่า เลี้ยงหลาน สงสารหลานเถอะ
ทั้งๆที่ สมัยนี้ คนไม่อยากแม้แต่จะมีลูกแล้ว  ... แต่คำตอบก็ยังเป็นแบบเดิม (เพราะชานเรือนคือเหล่าคุณพ่อคุณแม่)
comment61-1:คือ เรามองโลกในความจริงเลยนะคะ.... เราไม่เข้าใจว่า ทำไมเราต้องมาเลี้ยงหลาน (ถ้าพ่อแม่เค้าไม่ได้ตาย)
ทำไมปู่ย่าตายายต้องมาเลี้ยงหลาน โดยพ่อแม่ไม่ส่งเสีย  (ไม่ได้ตาย)
รับได้กรณีเดียว  คือ การรับตายายไปอยู่ที่บ้านด้วยกัน เพื่อช่วยเลี้ยงดูหลาน ... หรือแวะมาเล่นกับหลาน

เราเห็นคนไทยมากมายทำอย่างนี้  ...ไข่แล้วให้ปู่ย่าตายายเลี้ยง  ... เด็กก็โตมาตามมีตามเกิด ขาดความรัก ชีวิตไม่สมบูรณ์
ใช่ค่ะ  บางคนโตมาดี  แต่ก็โหว๋งเหว๋งในใจรึเปล่า

เราไม่รู้จัก ไม่เข้าใจโลกแบบนั้น ...  ไม่เข้าใจ และไม่ยอมรับ

สามีเราเคยถามว่า  รับหลานๆ3คน มาอยู่ด้วยได้ไหม? (พ่อมันไม่เอาไหน ทิ้งไว้กับปู่ย่า)
เราตอบคำเดียว NO 
ถ้าบริบทก่อนแต่งงาน มันผิดเพี้ยนไปอย่างมาก เราขอยกเลิกสภาพสมรส ... คือแยกกันไปเลย 
..เรื่องอะไร ที่จะเอาทั้งชีวิต  ไปรับผิดชอบคนอื่น .. ไม่ใช่ธุระของเรา.. เลี้ยงดี เสมอตัว เลี้ยงชั่วซวยตลอดชาติ ... 
ลูกเรามีสิทธิ์ ตั้งแต่ยังไม่เกิด ที่จะเป็นคนสำคัญที่สุดในบ้านเท่านั้น

ปล. คนที่บอกให้เห็นแก่หลานเมีย  เค้าไม่ได้มาช่วยเลี้ยงหลาน กับคุณด้วยนะคะ
ถ้าคำถามนี้ในชานเรือน  จากการอยู่พันทิปมาสิบกว่าปี ... คุณจะได้คำตอบว่า เลี้ยงหลาน สงสารหลานเถอะ
ทั้งๆที่ สมัยนี้ คนไม่อยากแม้แต่จะมีลูกแล้ว  ... แต่คำตอบก็ยังเป็นแบบเดิม (เพราะชานเรือนคือเหล่าคุณพ่อคุณแม่)
comment61-2:จริงๆแล้ว  แม่เค้าต้องคิดนะว่า  "ลูกสาว2คน วัยกำลังจะแรกสาว  ให้ไปอยู่กับชายแปลกหน้า " ได้ยังไง

เดาว่า ลูกติดสามี2คนนั้น คงไม่มีใครยอมรับไปเลี้ยง .. ก็เลยมาตกที่ ลูกสาว2คนของพี่มะนาว
แต่ทั้งนี้ เพราะพี่มะนาวไม่อยากเลี้ยงลูกเอง (แต่หวังจะใช้ประโยชน์วันหน้า จึงฝากกับคนใกล้ตัว ไม่งั้นเอาไปทิ้งแล้ว)
และพี่มะนาว ก็มีปม ไม่รู้คุณค่าตัวเอง จึงยอมผัวขนาดนี้ ต้องเลี้ยงลูกคนอื่น  ขณะที่ไม่เลี้ยงลูกตัว

แต่ 1000% พี่เมีย ไม่มาเอาลูกไปเลี้ยงหรอก ... ไปทำความสะอาดบ้านแม่ และส่งแม่ไปเลยวันนี้พรุ่งนี้
เผื่อว่า  พี่เมียจะรุ้ว่าคุณเอาจริง  เค้าจะได้ทันสมัครเรียนให้ลูก ปลายเดือน กพ.นี้
ถ้าคุณรอพี่เมีย ไม่สมัครเรียนให้ลูก  ... แล้วค่อยผลักดัน .. มันจะไม่ทันการณ์นะคะ  เพราะโรงเรียนมีกฎระเบียบชัดเจน
comment61-3:"จากการอยู่พันทิปมาสิบกว่าปี ... คุณจะได้คำตอบว่า เลี้ยงหลาน สงสารหลานเถอะ
ทั้งๆที่ สมัยนี้ คนไม่อยากแม้แต่จะมีลูกแล้ว  ... แต่คำตอบก็ยังเป็นแบบเดิม (เพราะชานเรือนคือเหล่าคุณพ่อคุณแม่)"

ครั้งนี้เห็นด้วยเลยครับ
comment61-4:เคสนี้เด็กมันไม่ผิดครับ เด็กสองคนยายกับน้าเค้าเลี้ยงมาก่อนแต่งลูกเขยไม่หรือ... แล้วมันคือสายเลือดเค้า 

จะไม่เลี้ยงกลัวภาระ ก็เลิกกับลูกสาวบ้านนี้หาเมียใหม่ทางออกสวยงามกว่าครับ



เคสนี้ความเห็นผมเขยเข้ามาจัดการโน่นนี่นั่นปัดไม่รับผิดชอบเด็กสองคน.....ถ้าจะทำลายเด็กผมว่ามันใจร้ายกับเด็กเกินไปครับ จริงๆ
comment61-5:ก็ตรงตามที่เราฝากถึงแม่ยาย คห.95

"สมควรไหม ที่น้องสาว ต้องรับผิดชอบ ต้องมีปัญหาครอบครัว  ... เพราะพี่สาวที่ไม่รับผิดชอบ"
"ถ้าตัวน้องสาวเลือก .. คุณแม่ยายยอมรับได้ที่น้องสาว จะเอาแม่กับหลานๆ ไปคืนที่บ้านเก่า และแวะไปดูแลบ้าง ใช่ไหมคะ??"
"และถ้าสามีเลือก  เลิกกับภรรยา  ไปมีชีวิตใหม่ ... แม่ยายและเมีย ยอมได้ใช่ไหมคะ??  .. ต้องการแบบนี้เหรอ??

ทำไม คนดีๆ ต้องไปรับภาระ ของคนไม่รับผิดชอบ .. อย่ามองโลกสวย บอกให้คนอื่นรับผิดชอบ โดยที่ตัวเองไม่ได้รับผิดชอบด้วย แค่ปลายนิ้วไม่ได้ช่วยอะไรเค้า
comment61-6:61-4

ผมเข้าใจมุมมองของคุณนะ ผมเข้าใจว่าเด็กไม่ผิด ผมไม่ได้ว่าเด็กเลยสักคำ แต่ที่ผมต้องการ คือให้ พ่อแม่เด็กออกมารับผิดชอบครับ...
comment61-7:คุณกันพ่อแม่เด็กเป็นพวกนึง เมียคุณแม่ยายคุณพวกนึง
เด็กซวยตายสิ เด็กมันผิดที่ไหนล่ะครับ

คนที่ผิดคนแรกคือ พ่อแม่เด็ก คนต่อมา ก็แม่ยายกับเมียคุณ คือมันเป็นปัญหาล่ะ 
ที่ท้วงคือ เด็กมันอยู่ของมันมาก่อนคุณมาอ่ะ......

จะแก้ต้องให้เมียคุณกับแม่ยายจัดการคุณไม่เกี่ยวพวกนั้นร่วมกันรับผิดชอบ(ก็เลี้ยงมาเป็นสิบปีนี่นาหลานแท้ๆด้วย)
comment62:แอบคิดว่า    ครอบครัวเค้าเคยอยู่กันได้  จะผิดจะถูกอย่างไร  มันก็เป็นไปแบบนั้น  

จู่ๆมีคนนึงเข้ามา  แล้วก็มาตัดสินใจกันว่า เฮ้ย....ที่เป็นอยู่อย่างนี้มันไม่ถูกต้องนะ มันควรจะต้องเป็นแบบนี้สิ บลา บลา บลา  .......  คนนอกก็ช่วยกันออกความเห็นต่างๆนานาว่าต้องเป็นแบบนั้นแบบนี้  ตามสิ่งที่ตัวคิดว่ามันควรจะเป็น

แล้วทุกสิ่งทุกอย่างก็เปลี่ยนไป  

อยากให้แม่ภรรยามาอยู่ด้วยกัน จะได้กตัญญูกันง่ายๆ  สบายใจกันไป   แต่ไม่รู้ได้คิดต่อมั้ยว่า แม่ภรรยาเค้าจะสบายใจด้วยมั้ยที่เค้าต้องทิ้งหลานสองคนกลับไปอยู่กับบ้านที่เค้าไม่เคยอยู่ด้วยแต่แรก
comment62-1:เห็นด้วยกับคห.นี้ระครับ
เขาตอบจากมุมที่แตกต่าง

เราคนนอก ไม่รู้เรื่องภายใน  จขกท.เขียนว่าไงเราก็กระโจนตามจขกท.ไปซะแล้ว
comment62-2:หึมมม นี่มันชีวิตพ่อหนูเลย
ปัจจุบันยายไม่ชอบพ่อ ไม่เอ็นดูแม่เลยค่ะ
เพราะพ่ออยากให้หลานไปอยู่กับพ่อแม่เขา
ยายแก่มาก ตา 80 ปั่นจักรยานไปส่งหลานที่ รร. ทุกวัน โอ๊ย สภาพนี่แบบ...
ใครเห็นคนแก่เป็นแบบนี้ ใครเขาจะทนได้
แต่ก็นั่นแหละค่ะ ยายงอน 
ปัจจุบันนี้ พ่อแม่ทำดีถวายหัวยังไง
แกก็ไม่ว่าดี บ้านไปสร้างให้อยู่อย่างดีอยากให้สบายไม่ยอมอยู่ค่ะ
พ่อแม่เด็กมาทำกระต๊อบหลังคามุงจาก 
ฝนรั่วใส่แค่ไหน ก็ปลื้มใจหลาย
คนแก่บางคน เขาก็ไม่สนใจความถูกต้องจริงๆ
เขาว่าแต่เขาสงสารหลาน พ่อแม่มันยังไม่เอาเลยยายเอ๊ย! โอ๊ยเว้าเเล้วกะสิไห้
comment63:เราสงสารเด็ก 2 คนนั้นนะคะ แต่เราว่าคุณไม่ได้ใจดำค่ะ เราเข้าใจว่ามันทำใจไม่ง่ายหรอกที่จะต้องมารับภาระกับเด็กที่ไม่ใช่สายเลือดคุณ และที่สำคัญ ไม่ใช่ลูกคุณและภรรยา พี่เมียคุณแย่มากๆ คุณควรยื่นคำขาดแล้วคุยกับเค้าตรงๆค่ะ ถ้าเค้าไม่ยอมมารับกลับจริงๆ ก็อย่าเกรงใจที่จะทวงเงินค่าเลี้ยงดู
comment64:ถ้าพ่อแม่ของเด็กดื้อด้าน 
ลองไปปรึกษาในเรื่องของกฎหมายดูได้ไหมคะ
ควรฟ้องร้องให้ได้ค่าเลี้ยงดู หรือเลี้ยงดูด้วยตนเอง
แต่ดูจากทรงแล้ว ต่อให้สู้ได้ คงไม่น่าไว้ใจให้เลี้ยงเอง
เราเองก็รับเค้าไว้เถอะค่ะ แต่ "อย่า" ให้เค้ามายุ่งอีก
ให้เป็นลูกบุญธรรมคุณไปเลย 

สงสารอนาคตของเด็กมากๆ เค้าคงรู้สึกแย่มากๆ แล้วค่ะ
โดยส่วนตัว เข้าใจคุณนะ เป็นเราเราก็โมโห ไม่อยากทำ
ทั้งนี้ ชีวิตคุณเลือกเองดีกว่าค่ะ เราไม่ได้หว่านล้อมให้
คุณเลี้ยงเค้า แต่เราคิดว่า ควรหาข้อกฎหมายในเรื่องนี้
และพูดคุยกับเด็กๆ ให้เข้าใจด้วย

จุดๆ นี้ เด็กน่าสงสารที่สุดจริง แต่คุณไม่ได้ "จำเป็น" ต้องรับผิดชอบเลย T^T
comment65:คิดว่า พี่สาวภรรยาคงไม่รับคืนหรอก(ต่อให้รับคืน เราว่าเด็กหัวใจแตกสลายแน่ๆโดนโยนไปมา) 
ถ้าจะแนะนำ คงบอกให้เอาให้สุดทางไปเลย ในเมื่อไม่รับคืน ก้อทำให้เป็นครอบครัวตัวเองให้ได้ ทำให้ถูกกฎหมายไปเลย จะรับเป็นลูกบุญธรรมหรือผู้ปกครองก้อว่ากันไป และบังคับให้พี่มะนาวจ่ายค่าใช้จ่ายรายเดือน ให้ลูกๆเท่าที่จะสามารถให้ได้(แต่ต้องให้) จนเรียนจบ   เด็กๆ ก้อจะเป็นครอบครัวเราทั้งพฤตินัยและนิตินัย มรดกพกห่ออะไรที่พี่มะนาวจะควรจะได้จากแม่เค้า ก้อให้ลูกๆเค้าโดยตรงและคุณหรือภรรยาเป็นผู้จัดการส่วนนั้นซะ

เอาจริงๆ ถือว่ารับเลี้ยงแล้ว ก้อเอาให้ถูกต้องไปเลย ปัญหาเวลาแม่เด็กมาอ้างตัวเด็กในวันที่ทุกอย่างมันลงตัวแล้ว  มันจะทำให้คนเลี้ยงดูมาเจ็บใจกันป่าวๆ
comment66:สงสารเด็กจังเลยค่ะ น้องเขาไม่รู้อะไรด้วย ลองคิดถึงใจเด็กๆดู แม่ก็ไม่อยากรับไปอยู่ด้วย น้าก็ไม่อยากเลี้ยง คงน้อยอกน้อยใจน่าดู คิดถึงสมัยเด็กๆเคยน้อยใจพ่อแม่ยังเจ็บยังปวดแทบตาย แต่ถ้าเป็นเราเราก็คิดเหมือนจขกทนะ ลูกคนอื่นทำไมต้องเลี้ยง เป็นเราเราก็อยากคืนเด็กไป แต่ก็ถ้าคืนไปให้อยู่กับแม่ เด็กก็คงลำบากแน่ๆ เฮ้อ เอาใจช่วยให้จขกทหาทางออกได้เร็วๆนะคะ หรือไม่ก็ลองถามความสมัครใจเด็กดูว่าอยากกลับไปอยู่กับแม่ไหม ถ้าน้องๆอยากไป ก็ผลักดันให้คืนแม่ไปให้ถึงที่สุดเลยค่ะ สู้ๆนะคะ
comment67:ผมแต่งงานกับภรรยา แน่นอน ผมบอกภรรยาแล้ว ว่าต้องแยกบ้านออกมาอยู่นะ แต่ด้วยคุณแม่ภรรยา ท่านไม่มีใคร เพราะท่านก็อยู่แต่กับหลานกับภรรยาของผม 

ภรรยาผมแต่งออกมา แน่นอนต้องเป็นห่วงคุณแม่เป็นธรรมดา ผมยินดีและเต็มใจมากที่จะให้แม่ยายมาอยู่ด้วย ซึ่งอันที่จริง ผมทราบว่าถ้าให้ท่านอยู่ที่เดิม ท่านก็อยู่ได้ แต่เรามีบ้านใหม่ หลังใหญ่พอที่จะอยู่กันหลายคน ผมคิดว่าให้ท่านมาอยู่ด้วยเป็นทางเลือกที่ดีแล้ว เพราะผมก็ไม่อยากทิ้งท่านให้อยู่คนเดียว แน่นอนหากท่านอยู่กับหลานโดยที่ภรรยาผมออกมาอยู่กับผม ทีนี้ยายอยู่กับหลาน เลี้ยงดูเหมือนเดิม โดยไม่มีอะไรเปลี่ยนแปลง

ผมจึงคิดว่า ให้แม่ยายย้ายออกมาแล้วให้หลานไปอยู่กับพ่อแม่ มันเป็นทางเลือกที่ดีที่สุดแล้ว..

คุณแม่ของผม ท่านก็บอกเสมอว่าผมห้ามทิ้งแม่ยาย ท่านอยู่คนเดียว ผมก็ไม่ได้มีปัญหาอะไร.. จนเรื่องที่ผมเล่ามาทั้งหมด มันทำให้ผมอึดอัด เพราะถ้าหากผมไม่จัดการหรือทำอะไรเลย ผมแน่ใจว่า แม่ยายก็ยังคงเลี้ยงหลานต่อไป โดยที่คนเป็นพ่อแม่จะไม่สนใจอะไร เพราะถือว่ามีคนเลี้ยงให้ ค่าใช้จ่ายก็ไม่ช่วยออก

 ผมไม่ได้ขี้งกนะ แต่ผมรู้สึกว่ามันไม่ถูกต้องเลย ทั้งๆที่คุณก็สามารถนำเด็กไปเลี้ยงได้ แต่คุณไม่ทำ กลับผลักภาระให้ผู้อื่น 

ผมรักหลานนะ เมื่อวานเรายังเล่นเกมด้วยกันอยู่เลย อมยิ้ม หัวเราะ สนุกทั้งครอบครัว... 

ผมซื้อบ้านไว้มีห้องเพียงพอสำหรับ ครอบครัวของผมและแม่ยาย ซึ่งตอนนี้เด็กนอนกับยาย หากผมต้องเลี้ยงดูเด็กจริง ผมก็ต้องทำห้องใหม่ เพราะเด็กเป็น ผู้หญิงทั้งคู่นะครับ ห้องที่ว่างอยู่อีก 1 ห้อง เป็นห้องของลูกผมในอนาคต

มันหลายเรื่องน่ะครับ ทุกอย่างมันมีค่าใช้จ่าย ก็ต้องรอดูครับว่าปิดเทอมนี้ผลจะเป็นอย่างไร..

ผมไม่รู้ว่าผมอาจจะเป็นคนใจแคบไปรึเปล่า แต่เชื่อเถอะครับ หากเด็กนั้นกำพร้าพ่อแม่ ผมจะเลี้ยงไว้เอง ผมไม่ทิ้งหรอกครับ..
comment67-1:ก็คิดว่าเขาไม่มีพ่อแม่ตอนนี้เลยไม่ได้เหรอ
comment68:อีพี่มะนาวนี่ก็ตลก

ควรจะสำเหนียกได้แล้ว เอาลูกสาวไปอยู่บ้านน้องเขย ถึงจะมีแม่และน้องตัวเองเลี้ยงก็เหอะ 

"ไม่ละอายแก่ใจบ้างรึ"

เราเข้าใจอารมณ์คุณ คุณรู้สึกว่ามันไม่ยุติธรรม เด็กมีพ่อมีแม่ มันเรื่องอะไรต้องมาให้คนอื่นเป็นภาระ 

ยิ่งคุณได้แสดงออกแล้วว่าหงุดหงิดกับการที่ครอบครัวต้องเลี้ยงลูกคนอื่น อีพี่มะนาวนี่ก็ยังลอยหน้าลอยตาไม่พยายามเอาลูกกลับไปเลี้ยงเองนี่ประหลาดมาก

แม่ประสาอะไร!

แต่คุณ จขกท ทำใจเหอะ เขาจะอ้างเรื่องแม่ของภรรยาและผลักภาระเด็กให้ตกอยู่กับยายนั่นแหละ
comment69:สถานะการเงินคือจุดเริ่มต้นของ ปัญหาล้านแปด
แม่เมียอายุมากเลี้ยงหลาน 2 คน นี่จขกท ยังไม่มีลูกนะ แล้วจะจขกทเลี้ยงหลานที่เขาอคติไปเพราะสงสาร แล้วจขกท มีความสุขไหมผมเชื่อหลายครั้งที่จขกทต้องทะเลาะกับครอบครัวเรื่องหลาน แล้วคนที่บอกว่าเลี้ยงไปเถอะตอนโตเขาจะดูแลเรา แต่กว่าจะโตต้องใช้ทั้งเงินทั้งพลังชีวิตเท่าไร 2 คนเลยนะ
แล้วไม่มีอะไรมารับประกันว่าหลานจะดูแล จขกท หรอก ไหนจะสันดานแม่เด็กพอเด็กโตต้องมาเรียกร้องบุญคุณอยู่แล้ว คุณมีทางเลือกที่ผมเห็นแค่ 3 ทาง
1 ทนเลี้ยงไปแน่นอนคุณไม่มีความสุขสถานะการเงินลำบาก
2 ให้แม่กลับไปอยู่บ้านแล้วไปเยี่ยมเอาน่าจะพอทำใจได้
3 หย่าเมีย ใช่เมียคุณไม่ได้ผิดแต่คุณก็ไม่ได้ผิด
ชีวิตแต่งงานที่มีความทุกข์รออยู่ที่บ้านทุกวันมันน่าอยู่ตรงไหน 
ใครก็บอกให้เลี้ยงแต่ไม่มีใครช่วยเหลือคุณนะครับ
comment70:ปัญหาของคุณแก้ยากจริงๆค่ะ เพราะไม่มีอะไรรับประกันเลยว่าพี่สาวภรรยาจะทำตามที่พูดไว้ อย่าว่าแต่รับไปเลย แค่ขอให้ช่วยค่าเลี้ยงดูยังดูไม่มีหวังเลยค่ะ (จากที่คุณบอกว่าเคยมารบกวนแม่ยายเรื่องเงิน)

ลองกลับกันไหมคะ ให้แม่ยายไปอยู่กับพี่สาวภรรยาและเสาร์อาทิตย์ค่อยมาอยู่กับคุณ เด็กจะได้มีคนคุ้นเคยอยู่ใกล้ๆ และแม่ยายยังได้ดูแลหลาน แต่คุณอาจเป็นห่วงท่านช่วงที่อยู่ที่นั่นนี่สิ

แก้ยากจริงๆค่ะ
comment71:เด็กไม่มีพ่อมีแม่หรือยังไง ถึงได้เอามาเลี้ยงไว้เอง มันผิดตั้งแต่ช่วยเลี้ยงหลานแล้วจะไปโทษพ่อแม่เด็กก็ไม่ได้ก็พวกคุณดันเสมอตัวเลี้ยงไว้เองแล้วจะมาเรียกร้องทำไม พวกเค้าก็สบาย สิ่งที่ถูกคือพ่อแม่เค้าต้องเลี้ยงบ้างไม่ใช่ไม่มาเอาเลย คิดในอนาคตจะทำห้องเพิ่ม คิดถึงจิตใจลูกใหม่บ้างไหมเค้าเต็มใจอยากมีพี่สาวหรือเปล่า พูดกันตรงๆนะสังคมมองไม่ดีหลอกนะ หลานเมีย กับน้าเขย อยู่บ้านเดียวกันมันดูดีตรงไหน
comment72:แล้วการเลี้ยงคนหมู่มากมันสบายตรงไหน ยิ่งโตภาระค่าใช้จ่ายยิ่งเยอะขึ้นอย่างคาดไม่ถึง ผมก็ไม่ค่อยเข้าใจคุณหลอกนะ  สิ่งคุณควรจะทำ บอกแม่เด็กว่าจะให้เด็กไปอยู่ด้วย แล้วขนของไป ให้เค้าไปหาโรงเรียนใหม่ ถ้าคิดจะทำจริงต้องทำให้เด็ดขาด อ่อ อย่าลืมนึกถึงกฏหมายไทยด้วยว่าการทอดทิ้งลูกอายุไม่ถึง10ปี มีความผิดทางกฏหมาย
comment73:ทำไม จขกท. ถึงต้องรู้สึกว่าตัวเองใจแคบ?
แล้วทำไม ไอ้พวกมีปัญญาทำลูก แต่ไม่มีปัญญาเลี้ยง ถึงไม่รู้สึกว่าตัวเองกำลัง "เอาเปรียบ" คนอื่นอยู่ ..

ถึงจะบอกว่าให้ ปู่ ย่า ตา ยาย เลี้ยง ฉันไม่ได้ให้เธอมาเลี้ยงนิ ก็เห็นว่ามันยังผิดอยู่ดี
คนพวกนี้ไม่รู้สึกอะไรเลยหรอ? ที่พ่อแม่เลี้ยงตัวเองมาด้วยความยากลำบากให้เติบใหญ่ จนสืบพันธ์เป็นไม่พอ
ยังต้องมานั่งเลี้ยงผลผลิตของการกระทำตัวเองอีก ..

จริงอยู่ว่า ปู่ ย่า ตา ยาย เต็มใจที่จะเลี้ยงและแบกภาระไว้เอง แค่หลานคนเดียว 2 คน 3 คน บลา บลา บลา ..
แต่ไอ้ตัวพ่อแม่ไม่ละอายเลยหรอ? ที่ตัวเองเติบใหญ่มา ไม่ทดแทนบุญคุณ ยังเผือกเอาภาระมาให้พ่อแม่อีกต่อ

เข้ามาให้กำลังใจ จขกท. อย่างแรง

จริงๆถ้าจะให้แนะนำ .. ตัดใจแล้วเดินออกมาดีกว่าค่ะ (อันนี้พูดจริงๆเลยนะ ไม่ได้ประชดอะไรทั้งนั้น)
สุดท้ายแล้ว นั่นก็ยาย นี่ก็หลาน โน้นก็น้า นี่ก็พี่น้อง 
ถึงเค้าจะเข้าใจ จขกท. แต่สุดท้ายแล้ว ไอ้สายเลือดและภาวะจำยอมที่เค้าน้อมรับ มันก็สำคัญกว่าเราอยู่ดี

อยู่กันไปแบบนี้ เสียสุขภาพจิตกันทุกคน
comment74:สงสารเด็กพ่อแม่ก็ไม่สนใจแต่ก่อนมียายกับน้าคอยดูแล  พอน้าแต่งงาน. ยายกับน้าที่เคยเป็นหลักในชีวิตก็จะถูกแยกอีก ถึงว่าเด็กจึงรู้สึกเก็บกด เด็กแบบนี้ถ้าเราให้ความรักความเอาใจใส่เค้าจะรักเรามาก  ทำอะไรคิดถึงจิตใจเด็กบ้างนะคะ . พ่อแม่ก็ไม่ได้เรื่องแล้ว
comment75:เราขอแชร์มั่งนะ เป็นเรื่องของคนที่ทำงานเราว่าเค้ามีความคิดที่ประหลาดมาก (เราไม่ได้เผือกนะ เค้าเล่าให้ฟังเอง 5555)

เค้าคนนี้เป็นผู้หญิงแก่กว่าเราปีนึง เค้ามีลูกอายุไม่ถึงขวบฝากให้แม่ผัวเลี้ยง เค้าคุยกะเราว่า เนี่ยเค้าจะเก็บเงินให้ได้ซักหนึ่งแสน แล้วเค้าจะลาออกจากที่นี่ ไปทำมาหากินเองไม่เป็นลูกจ้างรายวันแบบนี้แล้ว แล้วพอพร้อมก็จะมีลูกอีกหนึ่งคน เลี้ยงให้มาดูแลเค้าตอนแก่เฒ่า ส่วนลูกคนแรกก็จะยกให้แม่ผัวไปเลย ดูแลแกไป ตอบแทนพระคุณ

เราฟังแล้วรู้สึกแปลกๆ อ่ะค่ะ คือ งานที่ทำอยู่มันเป็นแบบรายวันวันละ 300 โอเค บวกค่านี่นั่นนู่น ก็ตกวันละไม่เกิน 500 สามีเค้าอีกก็คงเกือบๆ พัน แต่ว่าเค้าต้องส่งให้แม่สามีทุกเดือนให้ค่านมลูก ให้แม่ตัวเอง ขณะเดียวกันก็ยังต้องใช้หนี้ที่หยิบยืมมาจากคนอื่นด้วย ไม่พอตัวเองยังเล่นหวยอีก ถึงไม่มากแต่มันก็เป็นเงินที่เสียเปล่าอ่ะค่ะ นานๆจะถูกหวยที ได้เงินก็เลี้ยงฉลองกัน ลำพังต่อให้ไม่มีหนี้สินอะไร ทำงานรายวันแบบนี้จะเก็บเงินถึงแสนมันก็ยากแล้วอ่ะค่ะ

เราก็ได้แต่ฟัง สมมติถ้าเค้าทำได้จริงๆ นะ เราจะสงสารลูกเค้ามากเลย ทั้งคนที่ 1 และคนที่ 2 ที่จะมีในอนาคต คือเรารู้สึกว่าเป็นพ่อแม่แล้วจะชี้ชะตากุมอำนาจยังไงก็ได้หรอ? ทำไมไม่ให้เกียรติกันในฐานะมนุษย์คนหนึ่งที่อยากจะเป็นตัวของตัวเองล่ะ? หรือเราคิดมากไป เรื่องของเช้าบ้านเค้านี่นะ 555
comment76:เราคงอ่านพันทิปเยอะไป
สมมุติถ้าคุณเลี้ยงหลานสาวทั้ง 2 จนโต
แล้วเด็กมันมโน ว่าอา(ก็คุณนั้นแหละ)
ไปแอบดูอาบน้ำ ไป บลา บลา บลา
เราว่าคุณจะลำบากนะ

อย่าว่าเรานะคะ เราพวกมองโลกแง่ร้าย
comment77:คุณไม่ใจแคบไปหรอกค่ะ
เราว่าคุณเป็นสามีที่ดีและน่ารักมากแล้วค่ะ
คนรอบตัวเราก็มีค่ะ
ที่ชอบฝากยายฝากพี่น้องคนอื่นเลี้ยง
แต่ที่เราไม่เห็นปัญหา
เพราะคนที่เค้าฝากไม่มีครอบครัว
มีเด็กเขาก็โอเคมีคนเป็นเพื่อนด้วย
แต่คนมีครอบครัวของตัวเองแล้ว
การมีภาระลูกคนอื่นแบบนี้ไม่ใช่เรื่องสนุกเลย
แถมพวกนี้พอแสดงอาการรำคาญเด็ก
พอพ่อแม่เด็กรู้ก็จะมาหาว่าเราใจแคบ
กรอกหูเด็กเข้าไปว่าญาติพี่น้องใจแคบไร้น้ำใจ
ไม่ได้มองเลยว่าตัวเองนั่นแหละเห็นแก่ตัว
comment78:ไม่ใช่ลูกคุณ ไม่ใช่ญาติจริงๆด้วย
เป็นแค่ญาติของเมีย แค่นับญาติกันเฉยๆไม่ใช่อะไรกันจริงๆ

คุณต้องรับภาระเด็กนั้นจนโต ภาระก้อนโตเชียวละ
ถ้ามีลูกเองอีกคงหนักไม่ใช่น้อย มันดีกับเมียคุณนะได้ชื่อว่ากตัญญู
แต่นี่ไม่เกียวกับคุณ...กตัญญูนี้ไม่เกี่ยวอะไรกับคุณ
comment79:เข้าใจความอึดอัดนั้นดีเลยอันดับแรกคุณต้องยอมรับเลยว่าทำอะไรไม่ได้ถ้าแม่ยายคุณไม่เด็ดขาด ถ้าแม่ยายกะเมียคุณยอมรับข้อเสนอของคุณได้คงตัดสินใจไปนานแล้วไม่ต้องเป็นปัญหาเรื้อรังอย่างนี้ อย่าคิดมากเลยไม่ใช่ความผิดคุณหรอกที่คิดแบบนี้ แค่เป็นอยู่ทุกวันนี้ก็ถือว่าคุณมีน้ำใจมากแล้ว
comment80:เค้าไม่มีทางเอาลูกกลับไปแน่นอนค่ะ อีกอย่างเด็กไม่เคยอยู่กับเค้ามาก่อน อย่างดีเค้าอาจจะส่งเินให้บ้างไม่ให้บ้าง

คุณไม่ได้ใจแคบหรอกค่ะ เพราะทุกค่าใช้จ่ายตังแต่ค่าน้ำค่าไฟ ค่าเสื้อผ้า ค่ากินอยู่ ค่าเทอม ทุกอย่างคุณต้องแบกรับหมดซึ่งมันเยอะมาก ลองเสนอให้เค้าเอาลูกคืนไปโดนจะช่วยค่าเลี้ยงดูเป็นเงินเล็กน้อยเป็นครั้งคราวจะดีกว่าค่ะ
comment81:ถ้าเขาไม่เอาจริง ๆ
จขกท ไปขอรับเป็นบุตรบุญธรรมไหมค่ะ
แล้วทำสัญญากับแม่เด็กพ่อเด็กไปเลย
ว่าถ้าอนาคตเด็กสองคนนี้ได้ดี ห้ามขอเงินห้ามยุ่งวุ่นวายห้ามอ้างสิทธิความเป็บพ่อแม่กับเด็กทั้งสองคน
แล้วก็บอกกับเด็กไป ว่า จขกท อยากรับเป็นบุตรบุญธรรม จะส่งเสียให้ ถ้าเด็กรับไหว ก็บอกเด็กไปตรงตรง พ่อแม่หนูไม่อยากรับหนูไปอยู่ แต่เราคิดว่าเด็กคงรับไม่ได้แน่นอน

ส่วนลูกของตัวเอง ก็มีตามที่ตั้งใจ แต่ถ้ารับเด็กสองคนเป็นบุตรบุญธรรมแล้ว ควรให้ความสำคัญกันทั้งหมดนะคะ ให้มองว่าพ่อแม่เด็กตายไป เด็กกำพร้า จขกทจะได้ไม่คิดแย่แย่กับการรับเป็นบุตรบุญธรรม
comment82:อยู่ที่แม่กับภรรยาของคุณว่าเค้าจะเอายังไง เค้าจะเลี้ยงต่อหรือจะส่งกลับ
ถ้าเค้าเลี้ยงเค้าก็ต้องเลี้ยงโดยใช้เงินของทางฝั่งเค้า ไม่ใช่คุณ แต่เค้าจะมองคุณยังไง
ถ้าเด็กดี ตั้งใจเรียน ขยัน ช่วยแบ่งเบาภาระได้ ทำไมไม่เลี้ยงเด็กไว้ล่ะคะ
แต่ถ้าเด็กเกเร พูดอะไรก็ไม่ฟัง เทวดามากกกกก เราก็ไม่เอาด้วยคน ไม่ได้รักเด็กอะไรชขนาดนั้น

สรุป อยู่ที่แม่กับภรรยาของคุณนั่นแหละ ลองคุยกันจริงจังดูเลย
comment83:ผมขอชี้แจงนิดนึงนะครับ เรื่องค่าใช้จ่ายทั้งหมด ตอนนี้ของเด็กทั้ง 2 ค่าเล่าเรียน ค่าเสื้อผ้า ค่าอุปกรณ์การเรียน หรือ อื่นๆ คุณยาย เป็นคนแบกรับภาระตรงนี้ เพราะท่านยังมีอาชีพ ยังมีเงินเดือนอยู่... แต่ภรรยาก็ให้เงินคุณแม่ทุกเดือนครับเป็นค่ากับข้าวบ้าง แล้วแต่แกจะเอาไปใช้ อาจจะไม่มากแต่ก็ให้ทุกเดือน ผมและภรรยาเราใช้กระเป๋าร่วมกัน

ผมมองไปถึงอนาคต หากผมไม่จัดการตรงนี้ และตอนนี้ หากคุณแม่ไม่มีอาชีพแล้ว ไม่มีรายรับ หรือไม่อยู่แล้ว  แน่นอน..ภาระตกอยู่ที่ผมและภรรยาอยู่แล้ว ผมคิดว่ามันเป็นเรื่องใหญ่นะ เพราะถ้าผมมีลูก ค่าใช้จ่ายต้องเยอะเหมือนกัน ผมจึงต้องจัดการเพื่อให้พ่อแม่ของเด็ก แสดงความรับผิดชอบในสิ่งที่พวกเขาต้องรับผิดชอบ อาจจะดูใจดำไปหน่อย แต่อย่างไรผมก็ต้องทำ ผลเป็นอย่างไร ค่อยมาว่ากันอีกที...
comment84:คุณก็เห็นแก่ตัวพอกับพ่อแม่เด็กแหละคะ ที่แต่งงานจะเอาแม่แฟนมาเจตนาคุณคงไม่ได้ห่วงอะไรหรอกแค่พูดชักจูงแฟนไปอย่างงั้น อีกหน่อยคุณมีลูกของตัวเองจะได้มีคนมาคอยรับใช้รองมือรองตีนลูกคุณ ดูจากที่บอกว่าตั้งเงื่อนไขกับแฟนจะไม่ให้เค้าเอาหลานมาอยู่ด้วย ก่อนหน้าที่คุณไปมาหาสู่คงมองแล้วว่าแม่แฟนเลี้ยงเด็กได้ คงเปนประโยชน์ถ้าจะหอบหิ้วมาอยู่ด้วย น่าสงสารแฟนคุณจริงๆมาได้ผู้ชายแบบนี้ เดินออกมาดีกว่าไหมค่ะ เผื่อครอบครัวเขาจะได้เจริญขึ้น คุณนะมาทีหลังเลยเป็นคนนอก มาถึงก็เจ้ากี้เจ้าการจะให้เขาทิ้งหลานตัวเอง นอกจากนี้ค่าใช้จ่ายคุณแม่แฟนเขาก็เป็นคนจ่าย คุณไม่ได้ออกซักแดงนะคะ เป็นสิทธิของเขารึเปล่าว่าเขาจะใช้เงินที่ได้มาจากแฟนคุณทำอะไร ให้ค่ากับข้าวเหรอค่ะ อยู่ด้วยกันคุณกับแฟนก็กินกับข้าวคุณแม่รึเปล่าค่ะ แบบนี้ไม่เรียกเอาเปรียบคนแก่หรือค่ะ เรียกว่าจ่ายเงินให้ตัวเองได้กินแต่มีคนรับใช้ในบ้านคอยทำให้พร้อมมากกว่า เห็นแก่ตัวค่ะ อย่านึกว่าคนอื่นเขาไม่ทันความคิดคุณนะคะ รับไม่ได้ก็เลิกกับแฟนคุณไปเถอะค่ะ เผื่อเขาจะไปเจอคนดีๆที่พร้อมจะรักทั้งตัวเขาและครอบครัวเขา ไม่ใช่...ในคราบมนุษย์ที่มองหาแต่ผลประโยชน์ของตัวเอง
comment84-1:ขอบคุณสำหรับความเห็นนะครับ แต่ที่ผมมาแชร์ปัญหา เพื่อที่อยากจะระบายและให้สังคม หรือ คนที่เป็นพ่อเป็นแม่ ไม่ทอดทิ้งเด็ก ซึ่งเป็นลูกของคุณเอง

ผมไม่รู้นะว่าคุณอายุเท่าไหร่ สภาพครอบครัวของคุณเป็นอย่างไร แต่ถ้าหากคุณมาอยู่ในสถานะการณ์แบบผม คุณจะเข้าใจเอง

ผมแต่งงานกับภรรยา ผมมั่นใจว่าผมนำพาครอบครัวไปสู่สิ่งที่ดีได้ คุณลองคิดดูนะครับ หากผมบอกให้แม่ยายกลับไปอยู่บ้านเดิมซะ เอาหลานไปด้วย ช่างมัน  ในทางกลับกัน คุณสามารถนำคุณแม่มาอยู่กับคุณได้ ทำให้ท่านสบายขึ้น คุณจะเลือกแบบไหน ? ผมจะไม่นำแม่มาอยู่ก็ได้ ปล่อยแกไปสิ อยู่กับหลานไป ส่วนผมก็เอาเมียมาอยู่บ้านหลังใหม่ สบายๆ

ผมอาจจะผิด..ที่ผมต้องการให้หลานกลับไปอยู่กับพ่อแม่ แต่ผมอยากให้คุณลองคิดดูดีดี ว่าสิ่งที่ผมทำมันถูกต้องรึเปล่า

ปล. คุณรู้ได้อย่างไรว่าผมไม่ออกซักแดง ที่ผมโฟกัสนั้น เอาหลักๆ ที่ผู้เป็น พ่อแม่ ควรจะส่งเสีย เรื่องค่าอาหาร ผมกับภรรยาก็จ่าย ค่าน้ำ ค่าไฟ หรือแม้กระทั้งไปทานอาหารข้างนอก พี่มะนาวไปนั่งทานด้วย ไม่เคยออกปากที่จะช่วยจ่ายเลยสักครั้ง...
comment84-2:คุณค่ะ ตัวคุณเป็นคนบอกเองว่าค่าใช้จ่ายส่วนใหญ่คุณแม่แฟนจ่ายให้หลานๆ กับค่ากิน ค่าน้ำค่าไฟ คนเป็นคุณน้าคุณอาคงไม่คิดเล็กคิดน้อยแบบนี้หรอกค่ะ คนเราอยู่กันเป็นครอบครัวเขาก็ต้องเกื้อกูลกัน นี้ความคิดเห็นเราคงจี้ใจดำคุณตรงที่กินอยู่เสร็จสรรพก็จ่ายให้คุณแม่เป็นค่ากับข้าวใช่ไหมค่ะ คุณค่ะคุณทราบหรือค่ะว่าคุณแม่เขาสบายจริงๆที่มาอยู่กับคุณ เขาก็ต้องมารับใช้ทั้งคุณทั้งแฟน ทั้งหลานๆ หนักกว่าเดิมอีกค่ะ กับข้าวที่แต่เดิมไม่ต้องเหนื่อยทำปริมาณมากขึ้น งานบ้านอีกจิปาถะ พูดไปพูดมาก็เข้าตัวคุณแหละค่ะ อยากจะทราบจริงๆว่าภรรยาคุณทราบความคิดพวกนี้บ้างไหม น่ากลัวนะคะความเห็นแก่ตัวของคุณ
comment84-3:คุณรู้ได้อย่างไรว่า คุณแม่มาปรนนิบัติครอบครัวผมทุกอย่าง โดยที่ผมไม่ได้ทำอะไรเลยงั้นรึ... ผมไม่อยากจะเถียงกับคุณหรอกนะครับ ก็เอาตามที่คุณจะคิดได้เลย

เพราะคุณไม่รู้อะไรลึกตื้นหนาบางที่เป็นเรื่องภายในครอบครัวของผม ว่าสถานะทางการเงิน หรือ มีค่าใช้จ่ายอะไรบ้าง หรือผมรับผิดชอบอะไรบ้างในเรื่องครอบครัว คุณไม่ได้ตกอยู่สถานะการณ์แบบผม คุณจะพูดอะไรก็ได้ครับ...

และผมผิดหรือ ที่ผมปกป้องสิทธิของครอบครัวของผมในอนาคต ซึ่งเป็นสิ่งที่คาดเดาไม่ยากอยู่แล้ว ผมถึงได้บอกว่า หากคุณแม่ไม่มีรายรับแล้ว หรือคุณแม่ไม่อยู่แล้ว และผมไม่ยอมจัดการอะไรเลย มันจะเป็นอย่างไร ถึงในตอนนี้ผมไม่ได้รับภาระเด็ก 2 คน อย่างเต็มตัว แต่ถ้าผมไม่จัดการตอนนี้ ก็เป็นผมและภรรยาเอง ที่ต้องรับภาระอย่างเต็มตัวแน่นอน แต่คนเป็นพ่อแม่ที่แท้จริง เขาอยู่อย่างสุขสบาย ลองกลับไปคิดดูนะครับ คุณจะว่าผมเห็นแก่ตัวก็ได้ครับ...
comment84-4:ผมว่าคุณพูดเกินไปนะ หรือแค่อยากเห็นต่างเฉยๆ คุณมีครอบครัวหรือเปล่า เคยที่ต้องรับผิดชอบอะไรมั้ย สิ่งที่ จขกท พิมพ์เล่าคือสิ่งที่เรียกว่าความเป็นจริงที่เค้าได้ประสบ เค้าไม่ได้ทำอะไรเสียหายด้วยซ้ำ
comment84-5:พูดตามตรงนะคะ ถ้าคุณจะยืนยันที่จะให้แม่มาอยู่ด้วย ก็ต้องยอมรับได้ว่าแม่คุณต้องพาหลานมาอีก 2 คน ถ้าจะบอกว่าเอาเฉพาะแม่ ไม่เอาหลานมันก็ทำร้ายจิตใจแกมากไปไหม ถ้าเขารักของเขา เขาเลี้ยงกันมา 

แล้วเรื่องพี่สาวเมียน่ะผิดเต็มๆ แต่ไม่ใช่หน้าที่คุณที่จะไปจัดแจงอะไร ยังไงเขาก็แม่ ลูกสาว หลานสาวกัน อยู่กันมาก่อนที่คุณจะเข้ามา 
ดิฉันว่าคุยกับแม่ยายดีกว่าถ้ากลับไปอยู่แบบเดิม ภรรยาคุณไปมาหาสู่เป็นครั้งคราว จะวินวินทั้ง 2 ฝ่ายรึเปล่า เด็กก็เริ่มโตแล้ว น่าจะช่วยหยิบจับงานในบ้านได้ ดูแลยาย โทรศัพท์เป็นยามฉุกเฉินก็น่าจะโอเคนะ 
เห็นด้วยกับความคิดเห็นที่ว่าเด็กเริ่มสาว ไม่ควรอยู่บ้านเดียวกันกับน้าเขยค่ะ ไม่งั้นเราไม่รู้ว่าจะมีปัญหาอะไรตามมาในอนาคต กันไว้ดีกว่าแก้ก็ดีค่ะ 
แต่ไหนๆ จะแก้ปัญหาก็อยากให้มีความสุขทุกฝ่าย  โดยเฉพาะเด็กสำคัญที่สุด อย่าให้เด็กรู้สึกว่าเป็นสิ่งของที่ถูกโยนไปมา ไม่มีบ้านไหนต้องการเลยค่ะ เพราะความรู้สึกแบบนั้นมันเจ็บ และจะกลายเป็นตัวเราเองที่ส่งเสริมให้เด็กมีปัญหา
comment84-6:ความเห็นนี้แปลกๆยังไงไม่รู้แฮะ ดูสวนกับโลกแห่งความเป็นจริง ดูเหมือนความคิดเห็นของคนเห็นแก่ตัว ย้อนกับไปอ่านข้อมูลให้เกิน 8 บรรทัดนะครับ ผมกลับเห็นใจเจ้าของกระทู้มากจริงๆ เป็นผมคงทำแบบเดียวกัน ความรับผิดชอบควรเป็นของพ่อแม่เด็กมาตั้งแต่แรก ส่วนค่าใช้จ่ายแม้แม่ยายจะออกซะเป็นส่วนใหญ่แต่ก็ครอบคลุมเฉพาะเด็ก ส่วนค่าใช้จ่ายภายในบ้านตั้งแต่ค่าผ่อนบ้าน ค่าน้ำค่าไฟฟ้า จขกท.ก็ออกเอง ซึ่งปัญหาตรงนี้มันไม่ควรจะตกมาสู่ แม่ยาย หรือจขกท.และภรรยา หากพ่อแม่ของเด็กมีความรับผิดชอบเลี้ยงดูลูกตัวเอง 
       * ไม่เข้าใจว่าภาระตรงนี้มันอยู่ในความรับผิดชอบของแม่ยายหรือจขกท.ตั้งแต่เมื่อไหร่ และการที่เขาแต่งงานกับลูกสาวบ้านนี้ภาระเช่นนี้จะตกเป็นของ จขกท.อัตโนมัติหรือต้องยอมรับเงื่อนไขนี้ตั้งแต่เมื่อไหร่
       ** ผมสรุปได้ว่าเหตุการณ์ทั้งหมดนี้ คนที่ผิดเต็มประตูคือ พ่อแม่ผู้ให้กำเนิดเด็กออกมาแต่ปราศจากความรับผิดชอบ >> ตรงกับชื่อกระทู้เลย "คนที่เป็นพ่อเป็นแม่ ที่มีปัญญาแต่ทำลูก แต่ไม่มีความรับผิดชอบ..." ชัดเจนมากครับ
comment84-7:คงต้องรอดูปิดเทอมนี้ก่อนครับ ตามที่แม่เด็กแจ้งว่า ทางโรงเรียนให้สมัครเรียน วันที่ 27/02/2559

ผมจะเลือกวิธีที่ทำให้ทุกคนแฮปปี้ที่สุดครับ...
comment84-8:นี่คหนี้ก้ปะหลาด อ่านจบครบความป่ะเนี่ย.. จขกทเค้าคิดยาวถึงอนาคตถ้าแม่ยายเค้าไม่มีรายได้ใครจ่ายละก้จขกทนะสิ .. นี่มีลูกไปให้คนอื่นเลี้ยงเหมือนกันป่ะเนี่ยถึงเข้าข้างยัยพี่มะนาวเต็มตัว..
comment84-9:อย่าลืมว่า แม่เด็กยังมีชีวิตอยู่นะคะ  เพราะงั้นไม่ใช้ภาระของทั้ง จขกท , แฟน จขกท และ คุณยาย ที่ต้องมารับผิดชอบนะคะ

อีกอย่าง ส่งเด็กคืนแม่ ช่วยบอกหน่อยซิคะว่า ผิดตรงไหน? ตัวแม่เด็กเลี้ยงลูกติดสามีได้ 2 คน แต่เลี้ยงลูกตัวเองไม่ได้ ตลกค่ะ
comment84-10:ตลกอ่ะ คห. นี้ คิดได้ไง ? ถ้าเขาเห็นแก่ตัว แล้วพ่อแม่เด็กล่ะ ?
อ่านหมดทั้งกระทู้ยังค่ะ ?

ก่อนหน้านั้น เขาบอกอยู่ว่าไม่มีปัญหา ถ้าพ่อแม่เด็กตาย แต่นี่ยังไม่ตาย แล้วเขามองว่า พ่อแม่เด็กทำไมไม่รับผิดชอบบ้าง ?
ลูกติดผัวเลี้ยงได้ ลูกแท้แท้กับผัวตัวเองเลี้ยงไม่ได้ ? (ผัวมีลูกติด แล้วคบกันก็มีลูกกับผัว ซึ่งคือหลาน จขกท เท่ากับว่า ลูกแท้แท้ของทั้งสองคน)

คนเป็นแม่ พอมีลูก ลูกมีหลาน
ถ้าลูกจะเอาหลานโยนมาให้แม่เลี้ยง แล้วตัวเองหายไป ใครไม่เลี้ยงก็บ้าแล้วค่ะ หลานทั้งคน ซึ่งประมาณว่าสภาวะจำใจยอมเลี้ยง
หรือ งี้แบบ คือ ตอนเล็ก กำลังเห่อ พอเริ่มโตเริ่มหมดความเห่อ+กับแก่ขึ้น ต้องดูแลเด็กต้องทำงาน คนอายุมากขึ้นก็เหนื่อย

มีหลายคห.ที่จขกทตอบ แล้วก็มีคห.นึงทางจขกท ปรึกษาแม่ยายและภรรยาแล้ว ซึ่งเขาเห็นด้วย
แบบนี้แปลว่า ตอนนี้แม่ยายก็ไม่ค่อยอยากเลี้ยงสักเท่าไหร่
comment84-11:อ่านคห.นี้จบแล้ว นี่พี่มะนาวรึเปล่าคะ ดิ้นซะ...
comment84-12:ก็อย่างที่ว่า ... คนดี ที่อยากรักษาสิทธิของตัวเอง มักโดนมองว่า " เห็นแก่ตัว "
แต่อิพวกเอาเปรียบแม้กระทั่งพ่อแม่ตัวเอง กลับกลายเป็นคน " น่าสงสาร "

วันไหนที่ตัวเองต้องเป็นคน " รับผิดชอบ " และ แบก " ภาระ " ทุกอย่างบ้าง
ไอ้คำพวกนี้คงไม่พ่นออกมาจากปาก
comment84-13:2916112
สำรอกความเห็นได้เห็นแก่ตัวจัง
เศร้าจุงเบย
comment84-14:รู้สึกได้ถึงการมาของพี่สาวภรรยาจขกทค่ะ

ดูคิดปะติดปะต่อเป็นเรื่องเป็นราว ดูเดือดร้อนพูดแต่ว่าเค้าเลี้ยงมาก่อน เหมือนอยู่ในครอบครัวเดียวกันเลยนะคะ

คุณคะ ไอ้สื่งที่คุณคิดนั่นเรียกเห็นแก่ตัวค่ะ ไม่ต้องพูดถึงจขกทเลยนะ

ลูกสองคนของคุณที่เกิดมา มีสิทธิ์ที่จะได้รับความรักความอบอุ่นจากคนเป็นพ่อและแม่ ได้รับโอกาส ประสบการณ์และเวลาที่ใช้ร่วมกับพ่อแม่

ถ้าคุณไม่มีปัญญา คุณทำเค้าเกิดมาทำไม มันไม่แฟร์กับเด็ก 

ถ้าเด็กเลือกได้ เค้าจะอยากเกิดมาในครอบครัวที่ไม่มีพ่อแม่เลี้ยงมั้ย ความรู้สึกที่เป็นส่วนเกินทั้งๆที่ไม่ควรเกิดแต่เพราะมีพ่อแม่ห่วยๆมันถูกต้องแล้วหรอ
comment84-15:อิพี่มะนาว มิงเอาลูกกลับไปเลี้ยงได้แล้ว อย่าเป็นภาระให้น้องให้แม่ต้องเดือดร้อน
comment85:น่าเห็นใจ จขกท.มากๆ ได้แต่อ่านแล้วให้กำลังใจ ถ้ามองไปถึงอนาคต ถ้าแม่เขาไม่มาเอา สุดท้าย จขกท ก็ต้องเลี้ยงหลาน 2 คน อยู่ดี ไม่ใช่ว่าไม่อยากเลี้ยง แต่ก็อยากให้แม่เขามารับผิดชอบส่วนเขา 
สู้ๆค่ะ
comment86:คุณทำถูกต้องแล้ว  บ้านเราผมว่าโดนแบบคุณเป็นหมื่นคือต้องรับดูแลส่งเสียหลานที่พ่อแม่ไม่เอาใหนไม่ยอมรับผิดชอบอะไรเลยเงินก็ไม่ให้
comment87:ถึงกับต้องล็อคอินมาตอบเลยค่ะ อารมณ์เดียวกันเลยค่ะ แต่เราจะเป็นในฐานะลูก คือแม่เราช่วยรับเลี้ยงลูกของน้า เอามาอยู่บ้านเราตั้งแต่เด็กๆ คือแม่เราเลี้ยงเหมือนลูกเลยอ่ะค่ะ พ่อแม่น้องเขาแยกทางกัน  พ่ออยู่ที่นึง แม่ที่นึง แต่แม่เราต้องมาเป็นคนเลี้ยงเฉย บอกเลยตอนแรกๆไม่รู้สึกอะไร แต่มันสะสมมาเรื่อยๆ ครอบครัวเราเริ่มห่างๆกัน ปกติจะกินข้าวพร้อมกันออกไปเที่ยวด้วยกันบ้างวันหยุดยาวๆ แต่พอเริ่มมีน้องเข้ามาอยู่ด้วยก็กลายเป็นว่าพ่อกับแม่เราต้องทำงานหนักขึ้นมาก หาเลี้ยง3คน(เรามีพี่1คน) เวลาจะได้ใช้ร่วมกับครอบครัวน้อยมาก ปิดเทอมน้องเขาก็กลับไปหาพ่อบ้างแม่บ้าง ไม่เข้าใจเหมือนกันว่าทำไมไม่มีใครจะเอาไปเลี้ยงสักคนปล่อยให้แม่เราเลี้ยง ถ้าเราย้อนเวลากลับhttp://pantip.com/topic/34804805/comment3ตอนนั้นเราจะบอกให้แม่ไม่รับเขาเข้ามาค่ะ แต่มันก็ผ่านมานานมากแล้วค่ะ จนตอนนี้จะจบทำงานแล้วแต่น้องเขาก็ยังอยู่บ้านเราต่อไป
comment88:อ่านแล้วเศร้าใจ

แต่ก็เห็นด้วยกับคุณครับ
comment89:มาแชร์เรื่องราวเป็นเพื่อน จขกท อันนี้ไม่ได้เกิดกับป้าโดยตรงนะคะ จะค่อยๆเรียบเรียงเดี๋ยวจะงงกัน

เริ่มเรื่องคือป้ามีลูกน้องคนนึงเป็นผู้หญิง นางตั้งท้องได้3 เดือนก็มาลาคลอดกับป้า และจากนั้นไม่นาน นางคลอดก่อนกำหนดในอายุครรภ์แค่ 6 เดือน 

มีคนแอบมากระซิบป้าว่านางกินยาเพื่อที่จะขับเด็กให้ออกมา แต่เดชะบุญตอนที่คลอดถึงแม้จะน้ำหนักตัวแค่ 7 ขีด! 

ท่านอ่านไม่ผิดค่ะ 7 ขีดเท่านั้น เด็กน้อยผู้น่าสงสารก็ต้องอยู่ในตู้อบที่โรงพยาบาล เป็นเวลา 3 เดือนกว่าจะมีร่างกายที่แข็งแรง

 โดยที่ทั้งนางและสามีไม่ได้ดูดำดูดีเด็กน้อยคนนี้เลยเพราะนางจ่ายค่าพยาบาลดูแลทุกเรื่อง จนออกจากโรงพยาบาล

นางก็จ้างพี่เลี้ยงเด็กโดยเอาเด็กน้อยนี่ไปไว้ที่บ้านพี่เลี้ยงคนนั้นเลย และทั้งนางและสามีก็หายตัวไป

 ส่วนพี่เลี้ยงเด็กแรกๆก็เลี้ยงดีมาตลอดค่ะแต่หลังจากนั้นไม่นานพี่เลี้ยงก็ไม่สามารถที่จะรับเลี้ยงต่อไปได้เพราะว่านางไม่ได้จ่ายค่าจ้าง

เดือดร้อนเพื่อนของนางซึ่งก็คือลูกน้องของป้าอีกคนปัจจุบันก็ยังทำงานกับป้าอยู่ต้องไปรับตัวเด็กน้อยมาเลี้ยงเองโดยไมีมีค่าจ้างและเงินช่วยเหลือแต่อย่างใด 

นางและเพื่อนสนิทอีกคนช่วยกันเลี้ยงเด็กคนนี้ด้วยความสงสารค่าใช้จ่ายทั้งหมดไม่ว่าจะเป็นค่านมค่าผ้าอ้อมค่าอาหารค่าเสื้อผ้าจิปาถะ

ที่เกี่ยวกับเด็กน้อยคนนี้เพื่อนสาวทั้งสองคนรับผิดชอบทั้งหมดโดยที่แม่และพ่อตัวจริงของหนูน้อยนี่ไม่หันมาเหลียวแลเลยสักนิด

 ปัจจุบันเด็กน้อยคนนี้อายุจะครบ 1 ขวบเดือนหน้านี้แล้วน้องยังต้องไปหาหมอบ่อยๆ(ค่าใช้จ่ายก็ 2คนนี้ช่วยกันออก) 

ที่เหลืออีกหลายคนรวมทั้งป้าก็ช่วยกันซื้อเสื้อผ้าบ้าง นมบ้างอาหารเด็กบ้างอะไรที่ช่วยกันได้ก็ช่วยกันไป

เพราะพัฒนาการน้องช้ากว่าเด็กทั่วไปเป็นผลมาจากแม่ที่กินยาขับน้องตอนนั้น แต่เพื่อนสาวทั้งสองคนนี่รักและเอ็นดูเด็กคนนี้

เลยมีความคิดว่าถ้าทั้งพ่อและแม่เขาไม่ต้องการน้องแล้ว โอนมาให้เป็นลูกบุญธรรมเธอได้ใหมเธอจะลี้ยงเองเลยพยายามติดต่อทั้งพ่อและแม่ของเด็กไป

 แต่คนเป็นพ่อตอบว่าลูกเขาๆก็รักไม่ยกให้ใครหรอก (เพลียมากค่ะรักลูกแต่ไม่เลี้ยงดูเอามาทิ้งให้คนอื่นเลี้ยงคงคิดว่าโตแล้วก็จะมารับไปมั้ง) 

จนทุกวันนี้ป้าและลูกน้องอีก 60 ชีวิตต้องช่วยกันเลี้ยงเด็กน้อยที่น่าสงสารคนนี้ไว้ และคอยสลับสับเปลี่ยนกันดูแล ทั้งแอบเอาไปเลี้ยงที่ทำงานในวันที่ทุกคนยุ่งสุดๆ

 (พอดีอ๊อฟฟิศส่วนตัวเลยไม่มีใครมายุ่มย่าม) แอบให้น้องหลบมุมในอ๊อฟฟฟิศป้าเพื่อหลบสายตาผู้บริหารเพราะผิดกฏบริษัท

 แต่เราทุกคนในแผนกนี้ก็รู้ดีและคอยช่วยเหลือกันเพราะถ้าไม่ทำอย่างนี้ก็ไม่รู้จะทำยังไงหากจะเอาเด็กไปไว้สถานกำพร้าก็ทำไม่ลง

 ตอนนี้น้องเหมือนขวัญใจแผนกไปเลยค่ะ คงต้องทำอย่างนี้ไปสักพักและหาโอกาสติดต่อพ่อแม่ของเด็กอีกครั้งหากติดต่อไม่ได้

ลูกน้องป้า 2 คนที่เป็นเสาหลักที่ดูแลเด็กน้อยนี่จะตัดสินใจพาเด็กไปให้ตากับยายที่แท้จริง(พ่อกับแม่ของลูกน้องที่หายไปค่ะ)

 แต่ยังไม่รู้พื้นเพที่ใหนและจะไปส่งน้องยังไงแล้วที่โน่นจะยอมรับใหม ยังเหลืออีกหลายปัญหาที่จะตามมาเป็นกระบุง


เฮ้อ..เอาเป็นว่าตอนนี้เด็กน้อยคนนี้ มีแม่บุญธรรมที่คอยเลี้ยงดู 60คน และยายบุญธรมอย่างฉันอีก1 คน

 ไม่รู้ว่าเมื่อไหร่พ่อกับแม่ที่แท้จริงของเด็กน้อยจะสำนึกได้ว่า ลูกที่ช่วยกันทำออกมา ควรจะช่วยกันเลี้ยงดูและให้ความรักฉันท์ครอบครัว

ไม่ใช่ทิ้งขว้างให้ใครเลี้ยงก็ได้และรอเด็กโตแล้วมารับคืนโดยไม่คิดถึงใจคนที่เลี้ยงมาตลอดเลยแบบนี้

เป็นกำลังใจให้เจ้าของกระทู้ รีบทำอย่างที่คิดได้เลยค่ะ คุณยังรู้จักและเป็นญาติกับพ่อแม่ของเด็กยังสามารถจัดการได้

 แต่พวกเรา 61 คนที่นี่ไม่ได้มีความสัมพันธ์ใดๆกับพ่อแม่ของเด็กน้อยนี่เลยค่ะ นอกจากคำว่าเพื่อนที่เคยร่วมงาน และป้าที่เป็นอดีตหัวหน้างานของนางเท่านั้น

ปล.แต่เราก็รักเจ้าเด็กน้อยนี่นะ เหมือนจะรู้ความเลี้ยงง่ายมากไม่งอแง ไม่ดื้อด้วยค่ะ น่ารักมากๆเลย
comment89-1:ลองปรึกษาทนายนะคะว่าจะขอให้ศาลสั่งให้คนเลี้ยงเป็นผู้ปกครองได้ไหมเพราะพ่อแม่ทอดทิ้งไป ระหว่างนี้เก็บหลักฐานค่าใช้จ่ายไว้ค่ะ ถ้าอัดเสียงหรือคลิปที่คุยกับพ่อแม่เค้าที่ยอมรับว่าไม่เคยออกค่าใช้จ่ายและไม่เคยส่ดูแลอะไรได้จะดีมาก
comment89-2:หลักฐานการใช้จ่ายไม่เคยเก็บกันเลยค่ะ เพราะแรกๆนั้เราช่วยกันเลี้ยงเพราะคิดว่าเดี๋ยวพ่อแม่เขาคงมารับคืนไป

 แต่พอทางนั้นรู้ว่ามีคนเลี้ยงดูลูกเขาก็ไม่ติดต่อกลับมาเบอร์โทรฯที่เคยใช้ก็เปลี่ยนบ่อยมาก ต้องรอเขาติดต่อกลับมาเท่านั้น 

ได้ข่าวมาว่าทั้งคู้คู่ติดการพนันและกำลังหนีเจ้าหนี้อยู่ค่ะ  ยิ่งรู้อย่างนี้ป้าไม่อยากคืนน้องให้เขาเลย ค่ะ ขอบคุณสำหรับคำแนะนำนะคะ
comment90:สงสารเด็ก แต่ก็เข้าใจคุณครับ

ผมเข้าใจดีเพราะบ้านผมตอนนี้ก็กึ่งๆสถานเด็กกำพร้าแล้วล่ะครับ (แซวเล่นนะ)

ผมมีน้องบุญธรรมสองคน และแฟนผมเอง รวมเป็นสาม ทั้งหมดพ่อแม่ก็ประเภทเดียวกับคุณมะนาวแหละครับ

อย่างน้อยอยากให้คุณอย่ารำคาญเด็กเค้าเลยครับ ไอ้เรื่องปัญหาผู้ใหญ่ๆเด็กเค้าไม่รู้เรื่องหรอก แต่อารมณ์ที่แสดงออกต่อเค้าๆรู้ได้และสำคัญนะครับ

ใจอยากให้น้องเค้าไปอยู่กับบุคคลที่สามไปเลย คือรับน้องเค้าเป็นบุตรบุญธรรม แต่ก็อย่างว่า สมัยนี้จะไปมั่นใจได้อย่างไรว่าดีหรือร้าย รักจริงหรือหวังอะไร

ครั้นจะไปอยู่กับแม่แท้ๆ ดูทรงแล้วก็น่าจะนรกพอๆกัน

ปวดหัวจริงๆครับ
comment91:คิดว่ามะนาวตายไปแล้วค่ะ  แล้วให้คุยกับแม่ยายคุณเลย ทรัพย์สมบัติทั้งหมด โอนมาให้เป็นชื่อคุณเลยค่ะ 
ให้ไปบอกมะนาว ว่าถ้ายังจะเอาสมบัติ ก็มาเอาลูกกลับไป (แต่ก็สงสาร เพราะคงโดนหนักแน่ๆ เพราะมะนาวมีลูกใหม่แล้วนี่ เด็กสองคนนี้ก็คงเป็นมารล่ะค่ะ)

ส่วนตัวเรา แม่เราเองรับเลี้ยงเด็กสองคนค่ะ ลูกญาติ แม่มันไปอยู่ต่างประเทศ ไม่มีส่งเงินมาใดๆ
บ้านเราคิดซะว่าเด็กไม่มีใคร และเลี้ยงดูมากันเองค่ะ  แต่ภาระมันเยอะ ก็เลยเลือกที่จะส่งเรียนโรงเรียนประจำมีชื่อของจังหวัด จ-ศ ค่ะ 
แต่สอนไว้ตั้งแต่แรกเลยว่าต้องตั้งใจเรียน หางานดีๆให้ได้ เพราะทุกคนเกิดมาต้องมีทางเดินของตัวเอง

ตอนนี้เด็กๆโตขึ้นก็เป็นคนดี มีงานทำ ไม่สร้างภาระให้สังคมและที่บ้านค่ะ

แต่สำหรับกรณีคุณ จขกท ก็ต้องดูว่าเป็นภาระด้านการเงินกับที่บ้านคุณขนาดไหนอ่ะนะคะ 
จะคิดว่าแม่เด็กตาย แล้วถือซะว่าทำบุญเลี้ยงเด็กไหวรึเปล่า โดยได้ค่าจ้างเป็นมรดกทั้งหมดแทน จะคุ้มไหมคะ ทำได้รึเปล่า? 

ปล ที่เราให้ต่อรองเอามรดกมา เผื่อว่าทางแม่จริงจะโลภอยากได้ แล้วมาเอาเด็กคืนไป (แต่ชีวิตก็น่าสงสาร) หรือไม่ก็คุณก็ยังได้อะไรชดเชยบ้างน่ะค่ะ
ปล2 ถ้ามันสุดๆ ทำให้คุณหงุดหงิดจนลงกับเด็ก  แนะนำให้คิดซะว่ามะนาวตายไปแล้วค่ะ 

ขอให้พบทางออกที่ดีนะคะ
comment92:พี่สาวแฟนก็เอาลูกคนเล็กมาให้ยายเลี้ยง ตั้งแต่แบเบาะจนจะเข้าอนุบาลบ้านอยู่ห่างจากบ้านยายสองร้อยโล วีคนึง สองวีค มาหาทีนึง แต่นางก้เลี้ยงลูกเองสามคนนะ แต่คนนี้เอามาทิ้งไว้ เหมือนไม่อยากได้ แล้วทำออกมาทำไม
comment93:โบราณเขาสอนว่าอย่าเอาลูกเขามาเลี้ยง อย่าเอาเมี่ยงเขามาอม ดูจากสภาพพ่อแม่เด็กมันแล้ว
เชื่อขนมกินได้เลยว่าถ้าวันหนึ่งลูกเขาเติบโตขึ้นมาได้ดิบได้ดีเขาจะกลับมาทวงบุญคุณลูกเขา
ที่เขาไม่ได้เลี้ยงอย่างแน่นอน เด็กสองคนนี้อย่างไรเสียก็ต้องเห็นแก่พ่อแม่มันต้องเลี้ยงดูปูเสื่อ
ไม่มากก็น้อย สิ่งที่คุณทำไปทั้งหมดจะเนื้อไม่ได้กิน หนังไม่ได้รองหนัง ยังต้องเอากระดูด ๒ 
ท่อนใหญ่มาแขวนคอ

ด้วยความเคารพ ถ้าแม่ยายคุณไม่อยู่แล้ว คุณจะทำอย่างไรกับเด็ก ของแบบนี้มันมองเฉพาะหน้า
มิได้ดอก ต้องมองถึงอนาคตด้วย เด็กต้องกินต้องใช้ต้องเรียน ค่าใช้จ่ายมากมายมหาศาลวัน
หนึ่งลูกเขาได้ดิบได้ดีแล้วเขามาเอาลูกกลับไปคุณเองจะเสียแรงเปล่าโดยมิได้อะไร
comment94:คนสมัยนี้เปนงี้จริง .. ญาติแฟนเราก้งี้เลย พ่อแม่เด็กอยู่ครบ ไม่เลี้ยงเอามาไว้บ้านย่า ญาติกคน เอาเด็กใส่รถขับไปคืนแม่เด็กที่หน้าบ้าน วันรุ่งขึ้น แม่นั่งรถเมพามาให้ย่าเลี้ยงเหมือนเดิม ไม่จ่ายสักบาท มาขอค่าเช่าบ้านกับสามีใหม่อีก ไม่พร้อมจงอย่ามี.. จขกท ทำอะไรสักอย่างที่แสดงว่าจริงจังไม่งั้นต้องเลี้ยงไปจนโต ญาติแฟนเลี้ยงจน20+ยังอยู่บ้านเดียวกันเลย ไม่จ่ายสักบาท..
comment95:หลายคน พูดแต่ เงิน เงิน เงิน  (คงเพราะชีวิตเห็นเงินเป็นสำคัญ)
ปัญหาสำคัญที่สุด ไม่ใช่เงิน .... แต่ต้องทุ่มเทอีกหลายๆอย่าง ทั้งชีวิต เพื่อให้เด็กโตขึ้นมา
ทุ่มเทให้เด็กที่ไม่ใช่ลูกเรา ... แล้วสิทธิ์ของลูกเรา อยุ่ตรงไหน?   เค้าถูกแย่งสิทธิ์ ละเมิดชีวิต ตั้งแต่ยังไม่เกิดหรือเปล่า??

สำหรับเรา .. JUST SAY NO .... ไม่เก็บใครมาพิจารณาเลี้ยงดู  ถ้าไม่ใช่พ่อแม่เด็กตาย  
และถึงแม้ตาย ก็ไม่เอามา ..  ไม่ใช่เล่นขายของ เลี้ยงเบื่อแล้วเอาไปปล่อยข้างถนนได้
คำตอบนี้ เกี่ยวพันกับอนาคตของเราของครอบครัวของลูก ทั้งชีวิต ... จะเสี่ยงปลูกพืช ที่รู้ว่ามีปมด้อย มีสายพันธ์ุไม่ดีนัก เพื่ออะไร


ทราบว่า เมียและแม่ยายมาอ่าน .... ฝากถึงแม่ยายด้วยค่ะว่า
"การที่ลูกสาวคนนึง สร้างครอบครัวที่ไม่ดี ... แล้วยุติธรรมหรือเปล่า ที่เอาภาระจากพี่สาว ไปทำให้น้องสาวอีกคนนึง มีปัญหาครอบครัว"
"ควรเหรอที่น้องสาวทำดีเลือกดี กำลังจะมีครอบครัวดีๆกับคนดีๆ  ต้องถูกทำให้มีปัญหาครอบครัว  จากพี่สาวที่ทำไม่ดี ... ให้คนดีได้ดี ได้ไหมคะ?"
เรื่องพ่อแม่ทำให้ลูกบางคนลำบาก  เหตุเพราะลูกคนนั้นเป็นคนดี กตัญญูต่อพ่อแม่  ... พ่อแม่เลยถาโถมภาระทั้งหมดให้เค้า ..แล้วลูกเลวลอยตัว ..ดีเหรอคะ?"
คุณแม่ยาย ต้องการให้ลูกคนเล็ก  มีปัญหาครอบครัว เหมือนลูกคนโตเหรอคะ  ... ถ้าสามีเค้า ไม่อยากกลับบ้าน เพราะเบื่อบ้านที่เหมือนมาอาศัย มีใครที่เค้าเบื่อเต็มไปหมด .. กลับบ้านก็มองเห็นตาเด็กสองคู่ที่ทั้งรักทั้งโกรธ .. เค้าจะกลับบ้านเหรอคะ??  แล้วจุดจบของครอบครัวนี้จะเป็นอย่างไร??  อบอุ่นเหรอคะ??  หลานที่กำลังจะเกิดล่ะคะ??  เค้าควรมีครอบครัวไม่อบอุ่นเหรอคะ??
comment95-1:ชอบ คห.นี้ ตอบได้ตรงใจเรามาก
ไม่ได้อยากปรักปรำเด็กนะ แต่เราจะรู้ได้ยังไงว่าเด็กโตไปจะเป็นยังไงในเมื่อไม่ใช่เลือดเนื้อเชื้อไขเรามาตั้งแต่เกิด
ขนาดลูกตัวเองแท้ๆ โตขึ้นไปไม่ได้ดี เสียผู้เสียคนยังมีเยอะไป
แล้วเด็ก 2 คนที่เราพึงมาเลี้ยงตอนเริ่มโต เราจะมั่นใจได้ยังไงว่าโตขึ้นไปจะไม่กลับมาสร้างปัญหาให้เราภายหลัง?
comment96:นี่แหละ ที่เค้าบอกว่าการแต่งงาน ไม่ได้หมายถึงแต่งกันสองคน แต่แต่งกับญาติพี่น้องของทั้งสองฝ่าย ปัญหาโลกแตก ต้องพูดกันกะแม่ยายและภรรยาคุณให้รู้เรื่อง พุดอย่างมีสติและอย่าใช้อารมณ์ แล้วให้แม่ยายไปพูดกะแม่ของเด็กถึง คชจ. และการจะฝากลูกให้คนอื่นเลี้ยง ต้องมีระบบและการช่วย คชจ.จากแม่เด็ก
comment97:แล้วคุณยายยินยอมที่จะให้นำหลานกลับไปเหรอคะ? เค้าเลี้ยงกันมาหลายปี ไม่มีผูกพันหรือยังไง
comment98:เราเคยเอาหลานมาเลี้ยงค่ะตอนนั้นเค้าก็10ขวบเท่าหลานของแฟนคุณค่ะ พ่อน้องโดนจับส่วนแม่ทิ้งไปมีสามีใหม่ ตอนนั้นเราเพิ่งลูกเค้าช่วยเลี้ยงน้อง ช่วยงานบ้าน เค้าช่วยแบ่งเบาหน้าที่ในบ้านได้เยอะมากๆเลยค่ะเพราะเราให้ความรักเค้าเท่ากับลูก เวลาไปเดินห้างแฟนเราอุ้มน้องตัวเค้าก็จะมาเดินกอดเรา วันแม่เราก็ไปเป็นแม่ที่โรงเรียน วันพ่อเค้าก็ทำการ์ดมาไหว้แฟนเรา ทุกอย่างกำลังไปได้ด้วยดีเลยค่ะ
 จนตอนเค้าอายุ14พ่อเค้ากลับมาก็มารับลูกเค้าไปอยู่ด้วยแล้วตัวพ่อเค้าก็มีแฟนใหม่ไม่สนใจน้อง น้องคงรู้สึกว่าตัวเองเป็นส่วนเกิน ตอนนี้น้องใจแตกไปแล้วค่ะ พ่อเค้าเฉยๆแต่เราเสียใจเพราะเราก็เลี้ยงมา
เราคิดว่าถ้าน้องสองคนอยู่กับยายแล้วเค้าเป็นเด็กดีมันน่าจะดีกว่าอยู่กับแม่แล้วเค้าไม่มีความสุขนะค่ะ จขกท น่าจะขอเงินรายเดือนจากคุณแม่ของน้องดีกว่าทำให้เด็ดขาดอะไรก็ว่าไปนะคะบางทีน้องอาจจะไม่อยากอยู่กับแม่เค้าก็ได้นะคะ
แล้วถ้าสมมุตินะคะ พ่อเลี้ยงน้องเป็นคนไม่ดี จิตใจไม่ดี ทำร้ายน้องขึ้นมาจะเป็นยังไง เดี๋ยวนี้จิตใจคนเรามันยากที่ดูออกแล้วค่ะ แต่ถึงยังไงก็ขอให้ จขกท ได้สรุปที่แฮปปี้นะค่ะ ^\^
comment99:พ่อของเราเคยเป็นแบบ จขกทค่ะ
ขอบอกว่าทุกวันนี้เด็กพวกนั้นเกลียดพ่อกับแม่เราค่ะ
รวมทั้งตัวเราเองที่ไม่รู้อิโหน่อิเหน่อะไรเลย เพราะตอนนั้นเรายังเล็กมากๆ
จำพวกพี่ๆแทบไม่ได้ เพิ่งมารู้เรื่องเพราะตอนปิดเทอมไปนอนบ้านเขา
เจอพี่(ลูกของป้า)ด่ามา ว่าตอนมาอยู่กับพ่อแม่ของเราลำบากมากๆ ชอบตีพี่
รักลูกมากว่าหลาน ว่าต่างๆนาๆ เราเราไม่รู้เรื่องรีบกลับบ้านมาถามแม่
แม่ก็เล่าอีกอย่าง เหตุผลเหมือนจขกท เลยค่ะ คือไม่ใช่ไม่รัก
แต่พ่อกับแม่มีเงินไม่มากก็ต้องเลี้ยงหลานๆ พ่อก็ต้องส่งน้องเรียน ไหนจะให้เงินปู่ย่าอีก

เราคิดแล้ว จขกท เหมือนพ่อเราสมัยนั้นเลยค่ะ
ต่อให้เลี้ยงหลานดีแค่ไหน แต่ถ้าได้มาเปรียบเที่ยบกับลูกตัวเองแล้ว 
ความอิจฉาจะมาเองแบบไม่รู้ตัวเลยค่ะ ยิ่งเป็นผู้หญิง ยิ่งเพิ่มคูณสอง

ใครไม่อยู่จุดนั้นไม่รู้หรอกค่ะ ว่าเป็นอย่างไร 
เราโดนพี่ๆว่ามาทั้งๆที่เราไม่สนิทกับเขามาก เราว่าเราเสียใจแล้ว 
ไม่รู้ว่าพ่อกับแม่จะเสียใจขนาดไหน กับคนที่เลี้ยงเรามา
ปล. ที่เราเข้าข้างพ่อแม่ เพราะท่านช่วยส่งเด็กที่ไม่ใช่ลูก เข้าเรียนแล้วหลายคน
และในหลายๆคน จะมาเยี่ยมพ่อกับแม่ทุกครั้งพร้อมของฝากถ้าพวกเขามีโอกาส
ยกเว้นพี่ๆพวกนั้นของเรา
comment100:เพราะทำลูก ไม่ต้องใช้ปัญญาไงคุณ สงสารเด็กนะ เกิดมามีปม พ่อแม่ไม่สนใจ พ่อแม่แบบนี้ ไม่ว่าอายุเท่าไหร่ เชื่อว่ายังคงเกาะพ่อแม่กินอยู่ รู้จักเอา แต่ไม่รู้จักโต
comment101:แม่ยายอายุเท่าไหรคะ แล้วเดิมนี้ ทำงานอะไรพอมีฐานะหรือเปล่า เราว่าง่ายสุดและดีกับทุกคน คือให้แม่ยายกลับไปอยู่ที่บ้านเหมือนเดิม ยายก็ดูแลหลานไป แม่เด็กเค้าไม่เอาแน่แล้วล่ะ การส่งกลับไปอยู่กับพ่อแม่แท้ๆที่ไม่รักลูก น่าสงสารเด็กๆ มากนะ ส่วนคุณกับภรรยาก็อยู่กันสองคน ว่างๆก็พาเมียไปหาแม่ ซื้อขนมไปฝากหลาน เมียคุณก็ส่งเงินช่วยแม่ยายตามกำลัง
comment102:ฝากบอกภรรยากับคุณยายด้วยค่ะว่า ทำถูกแล้วล่ะ ส่งเด็กคืนให้แม่เขาไปน่ะ
ถ้าแม่เด็กไม่รับคืน เพราะด้วยครอบครัวใหม่หรือยังไง พาไปอยู่โรงเรียนประจำเหอะค่ะ
อย่าให้ต้องแบกรับภาระคนอื่น จนถึงกับทำลายชีวิตครอบครัวตัวเอง 
วันหนึ่งภรรยาคุณก็ต้องมีลูก คุณยายเองก็คงไม่ได้อยู่ค้ำฟ้าดูเด็กไปได้ตลอดเหมือนกัน
comment103:อ่านแล้วเรามองได้ 2 มุมนะ

มุมแรก - จริงๆเราเข้าใจคุณนะ เรื่องเอาคนอื่นมาเป็นภาระ
เพราะบ้านเราเองก็โตมาแบบครอบครัวเดี่ยว .... พ่อ-แม่เราก็ออกมาตั้งตัวเอง แล้วบ้านเราก็ชินกับการอยู่กันแค่พ่อแม่ลูก (+ยาย ในสมัยก่อน) แค่นั้นในแง่ผิด-ถูก มันก็ไม่แฟร์เลยที่ลูกตัวเองไม่เลี้ยง (ทั้งที่สามารถเลี้ยงได้)
แล้วการเลี้ยงเด็กคนๆนึง มันไม่ใช่แค่เงินนะ มันมีอย่างอื่นอีกมากมายเลย โดยเฉพาะด้านจิตใจ (เอาง่ายๆแค่เลี้ยงหมา ถ้าเลี้ยงให้ดีๆใส่ใจจริงๆเรายังว่าเหนื่อยเลย) 
เพื่อนเราแค่รู้ว่าจะแต่งงานแล้วแต่เข้าบ้านผู้ชาย ยังยอมไม่ได้ จนต้องเลิกกันไปก็มี แล้วจขกท.เพิ่งเริ่มครอบครัว การต้องมาแบกรับคนนั้นคนนี้ มันจะเหมือนเตี้ยอุ้มค่อมเข้าไปอีก

มุมที่สอง - เราว่าเรื่องนี้จขกท.เป็นคนนอก เพราะนี่เป็นเรื่องของครอบครัวของภรรยาจขกท. ไม่ใช่ครอบครัวจขกท. (จุดนี้เราไม่พูดถึงความถูก-ผิดนะคะ เพราะนี่เป็นเรื่องส่วนตัวของบ้านใครบ้านมัน บางบ้านอาจรับได้ บางบ้านอาจรับไม่ได้ก็ได้) คือ ใครจะเอาลูกใครมาเลี้ยงยังไง มันก็เงินเค้า ความยินยอมพร้อมใจของเค้า แม่ลูกหลานนะ
ที่มันมีเรื่องขึ้นมา เพราะจขกท.จะเอาแม่ภรรยามาอยู่ด้วย ก็เลยต้องพ่วงภาระของแม่ภรรยามาด้วย .... ซึ่งจริงๆเราว่ามองแยกว่าจะรับแต่แม่ไม่ได้ เพราะเด็ก 2 คนเหมือนภาระผูกติดมาแน่นหนาถาวรน่ะค่ะ ตอนจะรับแม่มาอยู่ คุณก็ควรจะคิดรวมว่าแม่+หลาน2 รับได้ไหม ถ้าไม่ได้ก็ไม่น่ารับมาอยู่ด้วยแต่แรก
(แต่อ่านเจอเหมือนจขกท.ตกลงแบบตั้งเงื่อนไขแต่แรกแล้วว่าจะรับแต่แม่ แล้วฝั่งนั้นตกลงใช่ไหม)
อันนี้ ในเมื่อตอนรับปาก พี่ภรรยาคุณไม่รู้เค้ารู้หรือยอมด้วยหรือเปล่า ....  การคุย เราว่ามันก็ต้องให้ในครอบครัวเค้าคุยมากกว่าที่คุณจะออกหน้าไปเอง เพราะ 1. ทางฝั่งภรรยา+แม่ภรรยารับปากกับคุณแล้วว่าจะจัดการเรื่องนี้
2. เป็นเรื่องในครอบครัวเค้า ซึ่งพี่สาวภรรยาเค้าอาจจะมีตื้นลึกหนาบางอะไรที่คุณไม่ทราบหรือเปล่าไม่รู้

ทั้งหมดนี้ เราเลยว่าคุณไม่ควรออกหน้านะ
ไม่ใช่เพราะที่คุณทำมันผิด (จริงๆที่คุณคิดน่ะ เราว่าถูกด้วยซ้ำ) แต่เพราะมันเป็นเรื่องในครอบครัวเค้า
ตัวคุณมีหน้าที่คัดสินใจแค่ว่าถ้าแม่ภรรยามีภาระ คุณและภรรยาจะรับได้(+ตกลงกันได้)หรือเปล่าหากจะให้ท่านมาอยู่ด้วย


ปล. ทั้งนี้ทั้งนั้น เราว่าคุณเป็นคนดี มีความรับผิดชอบคนนึงเลยนะ
และคนดีเนี่ย มันถูกคนอื่นเอาเปรียบ แล้วก็แอบมารู้สึกตลอดเลยว่าไอ้ reaction ที่เราทำกับคนพวกนี้ไปเนี่ย  ...... เราใจแคบไปไหม เราเห็นแก่ตัวหรือเปล่าน้อ ทำรุนแรงไปหรือเปล่านะ บางทีแอบรู้สึกผิดอีก ..... ส่วนไอ้คนเห็นแก่ตัวนี่ มันก็ไม่เคยคิดถึงคนอื่นเอาซะเลย แถมใช้ขีวิตสบายใจเฉิบจากการเอาเปรียบคนเค้าไปอีก
comment103-1:เห็นด้วยนะ เพราะ ปัญหามันเป็นเรื่องของภรรยา ไม่ใช่ของคุณ จขกท สักหน่อย ถ้าคุณรับไม่ได้ก็คุยกะภรรยาเอง ไม่เห็นต้องหนักใจอะไร
เพราะ จขกท ก็บอกเองว่า ใครจะว่าใจดำก็ยอม
comment103-2:คุณเข้าใจคำที่ว่า "ขว้างงูไม่พ้นคอ" มากน้อยสักเพียงไหน ถามตัวเองดูก่อน
เท่าที่อ่าน ตัวคุณยายเด็กและภรรยาคุณจขกท.ทำอะไรไม่ได้มากและไม่เด็ดขาดพอ อาจเพราะความเป็นลูกความเป็นพี่
ได้คุณจขกท.มาช่วยจัดการ (เขาก็คนในครอบครัวแล้วถึงไม่ใช่สายเลือดก็ตาม) ให้มันเบ็ดเสร็จตัดจบในส่วนที่ควรจบย่อมดีกว่า
หลายคนไม่เข้าใจคำว่า "ภาระจำยอม" ที่มันหาที่สิ้นสุดไม่ได้ มันทรมานขนาดไหน
comment103-3:เราว่าคุณต่างหากไม่เข้าใจคำว่า ภาระจำยอม
คำนี้เป็นคำทางกฎหมาย เอาไว้ใช้อธิบายสถานะการณ์ของอสังหาริมทรัพย์ที่ตกอยู่ในข้อจำกัดบางอย่าง
ว่าคนนั่นไม่รู้คนนี้ไม่รู้ .... ย้อนดูตัวเองซักนิดไหมว่าคำว่านั้นย้อนเข้าตัวหรือเปล่า

อีกอย่าง แต่งงานแล้วไม่ได้หมายถึงจะเป็นครอบครัวเดียวกันแบบสนิทสนมกลมกลืนทำอะไรได้ทุกอย่าง ...... ตัวคุณเองหรือเปล่าที่ไม่เคยมีแฟน ไม่เคยมีครอบครัว ถึงไม่รู้ว่าในคำว่า 'ครอบครัว' มันยังมีซับเซ็ทว่าครอบครัวของเธอ ครอบครัวของฉัน และครอบครัวของเราอีก 
หรือที่บ้านคุณแต่งงานเสร็จแล้ว พ่อแม่สามี พ่อแม่ภรรยา วงศาคณาญาติรวมตัวกันเป็น unity ทุกคนยุ่ง ก้าวก่ายชีวิตกันได้หมด? ก็ขอโทษด้วยที่บ้านคุณเลี้ยงมาแบบนั้น เพราะเราไม่เข้าใจ และไม่เคยโตมากับวิถีชีวิตแบบให้คนอื่นที่ไม่ใช่ 'ครอบครัว' ในความหมายแบบแคบที่มีพ่อแม่ พี่น้องเท่านั้นมา 'ก้าวก่าย' ชีวิต รวมถึงไม่เคยไปก้าวก่ายชีวิตเขยสะใภ้ พ่อแม่พี่น้องแฟนอะไรทั้งนั้น เพราะคิดว่าเราไม่ใช่ 'ครอบครัว' ในความหมายที่จะไปยุ่งในชีวิตเค้าแบบนั้น

ตอนเราพิมพ์ว่าไม่ใช่คนในครอบครัว เราก็ว่าแล้วว่ามันจะมีคนบางจำพวกที่ไม่เข้าใจ ตีความไม่แตก ... ว่าแล้วก็เจอจริงๆ
comment104:ยากกกกก ปัญหาใหญ่เลยค่ะพี่
แฟนหนูเนี๊ย โดนทิ้งให้ป้าเลี้ยงตั้งแต่ป.2
ป้าก็ไม่ได้รวยนะคะ เป็นภารโรง มีลูกสาว 1 คน
เอาจริงๆนะ ใครๆก็รักลูกตัวเองทั้งนั้น ไม่มีใครเลี้ยงลูกคนอื่นดีกว่าลูกตัวเองหรอก
แต่ดันเจอคุณลุงที่แสนใจดีมาก
ป.2เด็กๆบางคนยังทำอะไรไม่เป็นเลยค่ะ
อย่างหนูเองอยู่ต่างจังหวัด พ่อแม่สปอยมาก
แต่เเฟนหนู ต้องตื่นเช้าไปตลาดกับป้า มาช่วยเสียบลูกชิ้นขายในโรงเรียน 
ซึ่งลูกป้าก็หลับสบายอยู่ 
เสาร์อาทิตย์ก็ไปช่วยลุงทาสี ซ่อมของในโรงเรียน 
ครูจ้างอะไรทำหมด ไม่เคยได้ขอเงินแม่บังเกิดเกล้าใช้เลย
พ่อก็ไปมีครอบครัวใหม่ แม่ก็...เปลี่ยนแฟนมา4 คนล่ะค่ะ
ป้าเลี้ยงเขามาจนจบ ป.ตรี เนี๊ย
ไม่เค๊ยจะเรียกร้องอะไรเลย 
แต่แม่... มาแล้ว โอ้โห พอรู้ว่าลูกมีเงินเดือนใช้เท่านั่น ลาออกจากงานเลยค่ะ
จะทำบ้าน จะซื้อโน่นนี่ แฟนหนูก็ไมเคยจะบ่น
หาให้จนแห้งเหี่ยวเป็นซอมบี้ล่ะ 

เนี๊ยค่ะ... ปัญหาที่อาจจะเกิดในอนาคต
สงสารเด็กนะคะ ยิ่งเด็กหญิงนี่ยิ่งเลี้ยงยาก
เมนส์มาเอย จะเที่ยวไหม เราไม่ใช่พ่อใช่แม่ก็จะเตือนยาก เตือนลำบากอีก 

ส่วนตัวหนูก็โตมากับย่านะคะ 
แต่พ่อแม่ก็ไม่เคยละเลย มันเป็นช่วงสร้างฐานะของท่านมากกว่า พอทุกอย่างดี หนูก็ได้กินข้าวเย็นพร้อมหน้าพร้อมตากันจนปัจจุบันนี้เเหละค่ะ

เห็นแต่เด็กข้างบ้าน พ่อแม่ให้ยายเลี้ยง
ต่างจังหวัดอ่ะเน๊าะ ยายก็ไปรับจ้างตัดอ้อย
หลานอยู่ในเปลร้องไห้หิวนม 
หนูทนไม่ได้ก็ต้องไปช่วยดู คือเกลียดตรงรู้จักมันส์ ทำไมไม่รู้จักดูแลว่ะ!!
มันเป็นภาระคนอื่นนะอันนี้ โอ๊ย..สภาพเด็กร้องไห้จมกองอึ พ่อแม่บางคนนี่เคยเช็ดก้นลูกไหม
เด็ก10 ขวบบางคน พ่อแม่ไม่ส่งเงินมาให้
อยู่แบบอดๆอยากๆ มาขโมยแม้กระทั่งขนมไหว้ศาลพระภูมิบ้านหนูไปกินก็มี 

เรื่องนี้เห็นใจ จขกท. มากๆค่ะ
แม่หนูตอนนี้ ก็ดูแลหลานลูกน้า ลูกลูงอยู่เหมือนกัน สาหัสมาก! บอกเลย
แต่แม่ก็นะ ใจบุญ เลี้ยงเอาบุญแกว่า..
โตมามันจะรู้บุญคุณรึเปล่าก็ไม่ทราบกันนะคะ
อย่างพ่อหนู ส่งเสียลูกลุง2 คนจนจบป.ตรี
น้ำสักแก้วยังไม่เคยยกมาให้กินเลยค่ะ

ดูแลคนอื่นจนลำบาก แต่แกทั้งสองก็ไม่ได้เรียกร้องอะไร 
เป็นหนูเองที่โมโหแทน ยายแก่ๆปั่นจักรยานจะล้มแหล่ไม่ล้มแหล่เพื่อพาหลานไปโรงเรียนตอนเช้า เป็นภาพที่เห็นเยอะมากในสังคมต่างจังหวัด มันดูอบอุ่นปนเศร้า สะเทือนใจสุดๆ
จะพยุงร่างตัวเองยังไม่ค่อยจะไหว... เฮ้ออ

เรื่องเศร้าในสังคม ,, ไม่มีปัญญาดูแลก็อย่ามีลูกเลย T_T

ปล.เอาจริงๆถึงหนูจะเข้าใจและเห็นใจพี่มาก
หนูก็ยังอยากให้พี่เลี้ยงเด็กต่อนะคะ 
เพราะเเฟนหนูเขาเคยละเมอร้องไห้ บอกว่า เขาไร้ค่า ตั้งแต่เด็กแม่ก็ไม่ดู ไปอยู่ไหนก็เป็นภาระคนอื่น เขามีปม จำประโยคนึงขึ้นใจเลยค่ะว่า " พ่อแม่อยู่ไหนทำไมไม่ไปขอพ่อแม่ " เขาชอบละเมอร้องไห้ 
หนูสงสารจับใจเลยนะพี่ ก็อย่างว่าค่ะ
พ่อแม่เขาเป็นแบบนั้น หนูว่าเขาคงจะสอนลูกให้เป็นแบบเขาเเหละ เผลอๆใส่ไฟเราไปอีก
จะอยู่ยากระยะยาวเลยค่ะ
ถ้าพี่พอมีกำลังเลี้ยงเขา สอนเขาให้มีจิตสำนึกดีๆ มีความรับผิดชอบต่อตนเองและผู้อื่น 
พี่เลี้ยงไว้เถอะ ...
อย่าให้เขาโตขึ้นมาสร้างภาระแก่คนอื่นเหมือนพ่อแม่เขาเลย
comment105:ญาติเราก็คล้ายๆ คุณมะนาวของคุณนี่แหละ

คนแบบนี้ ชอบสร้างแต่ภาระให้คนอื่น แถมไม่มีวันรับผิดชอบหรอก เพราะไม่เคยทำ แล้วจะอ้างมุกเดิมๆว่า ไม่มีเงิน

แก้ไขยาก นอกเสียจากภรรยาคุณจะเป็นคนออกตัวจริงจัง

ถ้าเราเป็นภรรยาคุณ เรานี่แหละจะเป็นคนส่งหลานๆไปให้แม่เขาเอง เพราะมันหน้าที่เราไม่ใช่หน้าที่สามี

ไม่งั้นอนาคตครอบครัวแตกแยกแน่ๆ  เลี้ยงเด็กโดยเฉพาะผู้หญิงมันง่ายซะที่ไหน บางคนก็พูดง่าย เคยเลี้ยงหรือเปล่า

คนนะไม่ใช่แมว เลี้ยงต้องใช้ทั้งเงิน ทั้งเวลา ทั้งใจ  แกล้งทำก็ไม่ได้ มากไปก็ไม่ดี  โอยยย เครียด
comment106:เข้าใจอารมณ์ครับ(ของผมน้องชายแฟน)เพราะเคยเจอแบบนี้ ของผมคนเดียว ก้อเข้าใจว่าหลาน แต่ลูกผมก้อมี ไม่ถึงกับมาอยู่ แต่เจอประมาณไปรับลูกมาบ้านผม แต่ตัวพ่อแม่ไปเดินเที่ยว ตัวพ่อไปไหนไม่รู้ บางทีก้อรู้ ทึ้งหลานไว้ให้ บ่นกะแฟนหลายรอบมาก น่าจะด้วยความที่พ่อแม่ยังวัยรุ่นด้วยมั้ง
comment107:สถานการณ์ทั้งหมดครอบครัวบ้านเราเคยเจอมาแล้ว

... บอกเลยต่อไป จะไม่มีวันเลี้ยงลูกให้ใครอีก

การปรับตัวไม่ง่าย การทำใจกับเรื่องต่างๆนั้นยากมาก

ไอ้คนไม่เลี้ยงหรือพวกส่งมาแต่เงินน่ะ ไม่เคยรู้หรอก คิดว่าเงินมันเลี้ยงคนให้โตเป็นคนดีได้หรือ

เวลาเขามีปัญหา เวลาเขาดื้อ คุณเคยมองเห็นไหมเคยร่วมแก้ปัญหา เคยต้องแบกรับอารมณ์แบบนี้ไหม

บางคนไม่เคยเลี้ยงใครมานอกจากลูก ก็จะอ้างว่าสงสารเด็ก 

ลองมาเลี้ยงสิ เลี้ยงคนๆนึงไม่ใช่เลี้ยงลูกหมา แค่เอาข้าวให้กินก็โต

การอยู่กับเด็กและเลี้ยงให้เขาเติบโตขึ้นมา ไม่ใช่เรื่องง่าย

บอกเลยเข้าใจจขกท. คุณไม่ใช่คนใจดำ คุณทำดีที่สุดแล้ว
comment108:เราเข้าใจ จขกท. นะ
เลี้ยงเด็กคนนึงนี่ไม่ง่ายเลย แค่ความรักมันไม่พอหรอกนะ ต้องมีความอดทนเข้ามาเกี่ยวด้วย ในหลายๆเรื่องมันต้องมีมากกว่าปกติ ไหนจะต้องอดทนเลี้ยงจนโต อดทนทำงานหาเงินให้กิน ให้ใช้ ให้เรียน เผลอๆไหนจะเรียนเสริมอีก นี่ยังไม่รวมเรื่องอดทนด้านภาวะอารมณ์นะ เด็กซนจะดุ ด่ามากๆก็ไม่ได้ จะตีมากๆก็ไม่ดี สรุป ซวยทั้งขึ้นทั่งล่อง ไม่รวมเรื่องเที่ยว เรื่องอื่นๆ โอ้ยยย จิปาถะ!!!  ถ้าเป็นลูกตัวเองยังพอว่า เออ ภาระนี้เราสร้างมาเองนะ เป็นภาระที่มีความสุขปนเหนื่อยที่ยินดีจะทำ แต่นี่มัน......... ไม่ใช่ไง

เลี้ยงเด็กนี่เงินสำคัญนะ ใครว่าไม่สำคัญ ถามเลยตอนไหนบ้างที่ไม่ใช้เงิน เสื้อผ้าก็ต้องซื้อต้องรีด น้ำก็ต้องจ่าย ไฟก็ต้องเสีย เน็ตก็ต้องมี ปัจจัยพื้นฐานเดี๋ยวนี้ใช้เงินหมดแหละ  ขนาดตายยังต้องเสียค่าเผาศพเลย

ส่วนตัวเรามีน้องอยู่คนนึงกำลังจะเข้ามหาลัยค่าใช้รอจ่ายอีกบานเบอะ  คือ ป๊าม๊าเราก็มีนะ แต่ป๊าเสียละเหลือเรากับม๊าที่ยินดีจะส่งน้องเรียน (เราเต็มใจจริงๆและเต็มใจมากด้วย) แค่รับรู้ค่าใช้จ่ายที่อาจจะเกิด ณ ตอนนี้ยังปวดหัวกลัวเงินไม่พอเลย  ไหนจะญาติเราอีกแบบ คิดจะฝากลูกให้บ้านเราเลี้ยง ประมาณว่าถ้าตัวเองตายก็จะขอฝากลูกให้แม่เราดูแล ซึ่งเราก็ยื่นเรื่องคุยกับแม่แล้วว่าให้ปฏิเสธไป เพราะพ่อเด็กก็ยังอยู่บ้านก็ไม่ต้องเช่า เด็กก็โตแล้ว ปล่อยให้ดูแลตัวเองได้ พ่อและพี่มันก็มี ทำไมภาระนี้ต้องมาลงที่เราละ แม่เราก็แก่ขึ้นทุกวัน เอาเวลาที่เหลือไปเที่ยวดีกว่ามั้ย พักบ้างเหอะ เหนื่อยมานานแล้วนี่ ซึ่งเด็กนี่ไม่ใช่แค่ 2 คนแบบ จขกท. นะ แต่มันมีถึง 5 คน ไม่รวมพี่สาวเด็กที่กลายเป็นแม่วัยรุ่นพร้อมลูกอีก 2
comment109:ชีวิตมันก็แบบนี้แหละ...
comment110:เอาไปคืนบ้านแม่เค้านั่นแหละค่ะ บอกเลย พ่อเราเคยเลี้ยงลูกพี่ลูกน้องมาคนนึง พอเค้าโตเรียนจบ
เค้าบอกพ่อเราว่า อย่ามา ส.+เกือก ชีวิต gu จบเลย พ่อแม่เค้าไม่มีปัญญาเลี้ยง
พ่อเราส่งเค้าเรียนเอกชนมาตลอด เพราะเค้าเรียนไม่ดี มหาลัยก็ต้องเอกชน แล้วดูสิ่งที่เค้าทำ...
เอาลูกไปคืนเค้า แล้วมีลูกของตัวเองเถอะค่ะ เก็บเงินให้ลูกตัวเองดีกว่า
comment111:ต้องจัดการขั้นเด็ดขาดค่ะ   ถ้าปล่อยไว้ปัญหาจะยืดเยื้อ ไม่เป็นผลดีแก้ทุกฝ่าย
comment112:เด็ก 2 คนนี้เป็นลูกสามีพี่มะนาวด้วยไหมคะ หรือเป็นลูกติดพี่มะนาว

คือถ้าเป็นลูกติดพี่มะนาว เราว่ามันก็ยากอยู่นะที่จะให้สามีใหม่เค้ายอมรับ เพราะผู้ชายก็มีลูกติดมาแล้ว 2 คน 

แต่ถ้าเป็นลูกเค้า 2 คน เรียกมาปรับทัศนคติดทั้งคู่เลยนะคะ อัดมันให้หนัก

แต่ทั้งหมดทั้งมวล อย่าทำต่อหน้าหลานนะคะ สงสารเค้า อยากให้นึกถึงความรู้สึกเค้าให้มากๆ เค้าไม่ได้ผิดอะไร ทำไมทุกคนต้องโยนกันไปโยนกันมา
comment112-1:เป็นลูกแท้ๆ ของพี่มะนาวและสามีทั้งคู่ครับ
comment113:ต้องอบรมดูแลครอบครัวอย่างใกล้ชิดครับ อยากเลย
comment114:อย่าไปยอม ส่งกลับไปให้อยู่กับพ่อแม่ 
มีลูกได้ ก็ต้องเลี้ยงได้
เบื่อพวกมีลูก แต่โยนภาระให้พ่อแม่เลี้ยง
comment115:ถ้ารักเมีย เลี้ยงไปเถอะครับ  ความดี คุณธรรม จะหมุนเข้าไปหาคุณเอง
comment115-1:มันกินไม่ได้นะ
comment116:ถ้าไม่ส่งเสียอะไรเลย
มันก็เหมือนกับกรณีที่ลูกไปสร้างหนี้ แล้วพ่อแม่ต้องมาใช้ให้นั่นแหละ
คนที่ไม่มีความรับผิดชอบ หวังพึ่งพ่อแม่ไปตลอดชีวิตนั้นมีอยู่จริง
และเป็นโดยนิสัย
ื
comment117:สงสารคุณเลยอะ ==" 
สงสารเด็กด้วย จริงๆคนอย่างพี่มะนาวและผัวถ้าตายไป คนที่เลี้ยงเด็กต่อคงเลี้ยงได้โดยไม่ตะขิดตะขวงใจขนาดนี้นะคะ แบบ อย่างน้อยมันคือความรูเสึกว่าช่วยๆเลี้ยงเพราะเด็กกำพร้า ไม่มีคนดู แต่นี่พ่อแม่รึก็ยังอยู่

เพื่อนเราก็เลี้ยงหลานอยู่ค่ะ เกิดจากพี่ชายและเมียสก๊อย
ลูกออกมาก็มาอยู่กะเพื่อนเราและพ่อแม่เพื่อน (ปู่ย่า)
เลี้ยงอย่างดีพาไปเรียนพิเศษ ไปว่ายน้ำ ไปกวดวิชาเลยล่ะ
แม่มันพอไม่มีตังก็ทำเป็นจะมาเยี่ยมลูก(จริงๆคือมาขอนอน)
มีแต่คนรังเกียจ เด็กยังเบ้ปากเลย ส่วนพ่อยังดีหน่อยที่ส่งเงินมาตลอด
คือเป็นคนมีเงิน ก็ส่งมาแต่เงิน แต่ไม่มาเลี้ยง นานทีปีหนถึงมาพาไปเที่ยว

เด็กแม้จะโตในสภาพที่ญาติ(อา/ปู่ย่า)รักและให้เกียรติเด็ก
แต่เด็กก็มีปัญหาพอควรค่ะ เด็กพวกนี้จิตใจจะโตเร็วกว่าวัย
เข้าใจเร็วมากๆเวลาที่ผู้ใหญ่เริมไม่สบอารมณ์ ฉลาดแบบดาร์กๆ
รับมือยากถ้าผู้ใหญ่ที่เลี้ยงไม่รักจริงๆไม่มีวุฒิภาวะ
comment118:ก็ถ้าจะเลี้ยงเค้าตลอดไป ก็อย่าหวังอะไรมากนะครับ เค้าไม่ใช่ลูกคุณวันข้างหน้าจะทดแทนหรือเปล่า ยังไงสุดท้ายแล้วเด็กก็รักพ่อรักแม่เค้า
comment119:มาเม้นอีกที  จากที่เคยเม้นแล้ว  ว่าบ้านเรามีประสบการณ์เลี้ยงเด็ก 2 คนที่ไม่ใช่ลูก

ถึงเค้าจะโตขึ้นมาได้ แต่เค้าไม่ได้รักบ้านเราค่ะ  (จุดนี้เราลืมบอก) คือ โตได้ อะไรได้ แต่ไม่ได้รักเป็นครอบครัวค่ะ  โตแล้วก็เหมือนนกที่บินออกนอกรัง
แต่เป็นคนดี ไม่สร้างภาระสังคมแค่นั้นค่ะ

แนะนำ จขกท เอาลูกไปคืนดีกว่าค่ะ  
คุณเลี้ยงดูเค้าไม่ได้เหมือนลูกหรอก  แล้วถ้าคุณมีลูก เด็กจะเกิดการเปรียบเทียบค่ะ ความน้อยเนื้อต่ำใจต้องมี แล้วเค้าจะพาลเกลียดคุณในอนาคตค่ะ (ของเราโชคดีที่พ่อแม่เรารับเลี้ยงตอนเราโตแล้ว เลยไม่เกิดการเปรียบเทียบค่ะ)

ถ้าคุณเลี้ยง เด็กจะได้เรียน โตขึ้นมาได้ 
แต่คุณล่ะ?  ครอบครัวเครียด แถมพอเด็กโต แทนที่จะได้ดี เด็กๆมาขอบคุณ จะกลับกลายเป็นว่าเค้าจะด่าเราซะอีกที่ไปดุว่า จะมองว่าเราเลี้ยงไม่ดีซะอีกค่ะ

แนะนำ อย่าหากระดูกมาคล้องคอเลยค่ะ
comment120:มันไม่ยุติธรรมหรอกคะ แต่เด็กเองก็ไม่ได้ผิดอะไร เราก็เป็นคนหนึ่งที่กำลังเลี้ยงหลาน โดยที่พ่อ(พี่ชายเรา) แต่งงานใหม่เลี้ยงดูเมียใหม่(เมียไม่ได้ทำงานเป็นแม่บ้าน) แต่ไม่ได้มาส่งเสียเลี้ยงดูลูกตัวเองเลย แม่เราก็ไม่ว่าอะไรพี่ชาย    18  ปีแล้ว ที่เลี้ยงดูเด็กคนนี้มา...ตอนนี้คิดแค่ว่า เราอยากให้เด็กคนหนึ่งมีอนาคต จะอย่างไร ก็หลานเราเอง....
comment120-1:คุณ 120 ถ้ามีคนมาจีบ ต้องคุยกันก่อนนะคะ เดี๋ยวจะมีเคสแบบ จขกทขึ้นอีก
comment121:เรื่องนี้ขึ้นอยู่กับแม่ยายคุณค่ะ ให้เค้าตัดสินใจและจัดการเอง เพราะต่อไปถ้ามีปัญหาอะไร เค้าจะรู้สึกแย่กับคุณได้ ถ้ายายคิดว่าจะเลี้ยงดูหลานต่อ แต่ต้องการให้พ่อแม่เค้าส่งเสีย อันนี้ก็อาจจะเสนอว่าคุณจะช่วยคุยให้ เพราะคุณจะเด็ดขาดกว่าและสองคนนั้นอาจจะเกรงใจคุณมากกว่า แต่ถ้ายายคิดว่าว่าจะให้หลานกลับไปอยู่กับพ่อแม่ เราว่าควรจะทำแบบค่อย ๆ เป็นค่อย ๆ ไป อย่าลืมว่าเด็กโตมากับยาย เค้าผูกพันกันมาก การเปลี่ยนที่อยู่และสังคมกระทันหัน มันกระทบต่อจิตใจเด็กมากนะคะ ค่อย ๆ ให้ทั้งสองฝ่ายสร้างความคุ้นเคยกันน่าจะดีกว่า เริ่มจากให้ไปค้างกับพ่อแม่ช่วงเสาร์อาทิตย์ แล้วก็ช่วงสั้น ๆ ตอนปิดเทอมอะไรงี้ ก่อนจะให้ไปอยู่ยาว
comment122:เข้าใจ จขกท นะคะ เข้าใจมาก
แต่ ณ จุดนี้สงสารเด็กๆ มากเลยค่ะ
เหมือนอยู่ในสถานะที่ไม่มีใครต้องการ
แม่แท้ๆ ไม่ต้องพูดถึงเลยเขาไม่ต้องการลูกอยู่แล้ว
ไม่เช่นนั้นมันจะต้องมีการส่งเสียค่าเลี้ยงดูกันบ้าง
นี่เหมือนยกให้ยายขาดเลยให้ยายเป็นผู้รับผิดชอบทุกอย่าง
ถ้าบังคับส่งกลับให้แม่เด็กสำเร็จ
อนาคตเด็กดำดิ่งแน่ค่ะ เพราะจะขาดทั้งความรัก
และขาดการดูแลที่เหมาะสมแน่นอน
จะอยู่อย่างไรในบ้านที่เป็นครอบครัวใหม่ของแม่
ต้องไปเห็นไปสัมผัสได้อีกว่าตลอดมา
แม่ตัวเองดูแลลูกของพ่อเลี้ยงได้
แต่ทิ้งพวกตัวเองไว้กับยาย
คิดว่าพี่เขยเมียจะเป็นอย่างไร
ถ้าอยู่ๆ เมียเอาลูกสามีเก่าเข้าบ้าน
เขาสองคนต้องไม่เคยคิดเรื่องนี้กันแน่ๆ
เด็กๆ มีโอกาสถูกทำร่างกายและจิตใจสูง
ทั้งจากแม่เด็กเอง พ่อเลี้ยง หรือแม้แต่โดนลูกๆ ฝ่ายพ่อเลี้ยงกลั่นแกล้ง
อย่าหวังให้แม่เด็กปกป้องไม่มีทางแน่นอน
ไม่ทราบว่าฐานะการเงินของแม่เด็กเป็นอย่างไร
เพราะอาจตัดปัญหาโดยการส่งลูกไปโรงเรียนประจำ
ปิดเทอมก็ส่งมาอยู่กับยาย
เด็กๆ อาจขาดความรัก
แต่ตัดปัญหาอื่นๆ ไปได้มาก
ที่เหลืออนาคตจะโตมาแล้วเป็นแบบไหน
สุดแท้แต่กรรมจริงๆ ค่ะ

กรณีส่งกลับไม่สำเร็จและยังฝืนอยู่ร่วมบ้านใหญ่กับคุณ
มันก็ส่งผลร้ายกับเด็กๆ เช่นกัน
เรื่องทะเลาะของคุณกับภรรยาเรื่องนี้ต้องมีแน่และจะหนักขึ้น
นานวันเข้า ไอ้ความรู้สึกอคติมันต้องเติบโต เป็นไม่ชอบ หรือรังเกียจ
ซึ่งสักวันเด็กๆ ต้องสัมผัสได้ ว่าพวกตนก็ไม่เป็นที่ต้องการในบ้านนี้เช่นกัน
ถ้าคุณมีลูกอีกยิ่งไม่ต้องนึกถึงเลยค่ะ
จะอยู่กันอย่างไรคะ ไม่มีใครมีความสุข
เผลอๆ คุณกับภรรยาจะไปกันไม่รอดก่อนเด็กๆ จะโตซะอีก

ส่วนตัวดิฉันว่าไม่ควรส่งคืนแม่เด็ก
แต่ควรแยกบ้านกับแม่ยายดีกว่าค่ะ
ตอนนี้ท่านยังแข็งแรงดูแลตัวเองและหลานๆ ได้
อย่างน้อยเด็ก ๆ ยังได้ความรักจากยายเต็มที่
นาน ๆ ไปเยี่ยมแม่ยายที เด็ก ๆ ก็จะได้
ความรักจากน้าสาวและได้ความเมตตาจากคุณด้วย
เพราะอย่างน้อยก็แยกจากขณะที่ยังมีความรักเมตตาเด็ก ๆ อยู่
อย่าปล่อยให้มันกลายเป็นความรังเกียจก่อนเลยค่ะ
ขาดเหลืออะไรก็ให้แฟนคุณช่วยเหลือไป
หรือคุณเห็นสมควรจะส่งเสียแม่ยายด้วยก็แล้วแต่คุณเลย
แล้วจบค่ะอย่าไปนับถือนังนั่นเป็นพี่เมีย
แฟนคุณตัดพี่น้องไม่ได้เรื่องของเขา
แต่อย่าให้เดือนร้อนครอบครัวเรา
คิดว่าแฟนคุณและแม่ยายคงเข้าใจดี

สุดท้ายรบกวนคิดดีๆ นะคะ
คิดถึงอนาคตหลานๆ ด้วย
จะเอาอนาคตหลานไปแขวนกับคนเลวๆ คนหนึ่ง
ที่เป็นแม่แค่โดยสายเลือดก็น่าสงสารค่ะ
คุณน่าจะมีทางออกที่ดีให้เด็ก ๆ ได้ดีกว่าการส่งเด็กไปให้แม่เขา
comment122-1:เด็กนี่ ไปอยู่กับพ่อ และ แม่ ที่แท้จริง นี่คะ แล้วก็ไม่ได้เป็นลูกสามีเก่าด้วย ลูกแท้ๆของทั้งคู่นี่ล่ะ
เพียงแค่ฝ่ายพ่อน่ะ มีลูกติดอยู่แล้วอีก 2 คน พอมาได้กับมะนาว ก็มีลูกกันอีก สรุปแล้ว พ่อมีลูก 4 คน ส่วนแม่มีลูก 2 คน
ส่วนมะนาวก็เลี้ยงลูกเลี้ยงได้ แต่ไม่ยอมเลี้ยงลูกตัวเองค่ะ และเอามาทิ้งไว้กับคุณยายและครอบครัว จขกท

น่าห่วงว่าถ้าคุณยายเกิดไปดีขึ้นมา หรือเกิดเจ็บป่วยขึ้นมา 
ฐานะการเงินของ จขกท ลำบากแน่ๆ ไหนจะค่ารักษาแม่ยาย ไหนจะค่าเลี้ยงดูลูกตัวเอง
comment122-2:ขอบคุณที่บอกค่ะ ดิฉันสับสนนิดหน่อย
เหตุเพราะเห็นแต่คำว่าพี่มะนาวกับแม่เด็กเยอะ
เลยพาลคิดว่าพี่มะนาวแต่งงานใหม่ไปซะงั้น
comment123:ลองพูดให้เข้าหูทางนู้นว่าแม่ยายจะทำเรื่องยกมรดกให้ทางภรรยาเราทั้งหมดเร็วๆนี้ เนื่องจากเพื่อเลี้ยงดูหลาน 
และแม่ ที่ต่อไปจะต้องแก่และมีโรคคนแก่ให้ดูแล

บ้านที่ย้ายมาก็ขายด้วย
เผลอๆจะรีบมาคุยมาเคลียเอง

ไมงั้นก็จะเป็น----ไม่ต้องเลี้ยงลูก แถมได้บ้าน (บ้านก็ต้องยกให้หลานซิ) เพราะทางคุณถ้ามีลูกมีบ้านแล้วจะเอาทำไมอีก แม่ก็ไม่ต้องเลี้ยงให้เป็นภาระ

แหม...อิน เพิ่งเห็นมา
comment124:สงสารเด็กถ้าต้องกลับไปอยู่กับคุณมะนาว ชีวิตจะออกหน้าไหนไม่รู้แม่เล่นทิ้งมันเป็นสิบปีอย่างงี้ เด็กมันไม่ผิดไรซักนิด


...อันนี้ผมเข้าใจถูกหรือเปล่า...ว่าเด็กอยู่กับน้ากับยายมาก่อนคุณ จขกท น่ะ

ถ้าตามนี้คุณ จขกท มาทีหลังเด็กสองคนนี้นะ  ใช่หรือไม่ก็ตามแต่คุณตั้งเงื่อนไขเรื่องเด็กสองคนนี้
เอาตามตรง คุณเข้ามานี่ทำเด็กลำบากนะในมุมมองผม ถ้าไม่เลี้ยงก็เลิกเมียเหอะ มันจะดีกับเด็กดีกับคุณด้วย

ถ้าจะเอาเด็กไปคืนแม่นี่ส่วนตัวผมว่ามันเป็นเรื่องใจร้ายมาก

...ไอ้ส่วนที่ว่าเลี้ยงไปเดี๋ยวเนรคุณไรนั่นมันเรื่องอนาคตอย่ามโนไปเลยครับ

สรุปง่ายๆส่วนตัวผมนะ ไม่เลี้ยง ก็ต้องเลิกหาเมียใหม่ หลานสองคนให้น้ากับยายเลี้ยงไป เพราะอย่างไรเสียนั่นมันสายเลือดเค้า
คุณ จขกท น่ะ เอาจริงๆคนนอกนะนั่นไม่รักเป็นลูก เลี้ยงไปอึดอัดแน่..
comment124-1:กลับกลายเป็นว่าตัวผมเข้ามาทำให้เด็กอนาคตดับซะงั้น..

ในขณะที่ตัวพ่อแม่เด็ก ไม่ต้องรับผิดชอบอะไร จริงอยู่ที่ผมมาทีหลังเด็ก แต่จะให้ผมเลิกกับภรรยา เพราะปัญหาที่ผมไม่ได้สร้างขึ้น ผมทำไม่ได้หรอก...

ผมคงเลือกให้แม่ยายกลับไปอยู่บ้านเดิมยังดีเสียกว่าอีก
comment124-2:ok เลย งั้นผมก็เข้าใจถูกละ เด็กมันอยู่กับยายกับน้า มันก่อนที่คุณจะมา


คุณจะคิดว่าปัญหาของคุณคือเด็ก แล้วปัญหาคุณไม่ได้สร้าง มันก็ใช่แหละเพราะมันเป็นปัญหาของ น้าเด็ก,ยายเด็ก,พ่อแม่เด็ก

ผมก็มองแค่ว่า เด็กมันไม่ผิดไรนี่นา แล้ว เด็กมันก็อยู่มาก่อนคุณมาเป็นเขยบ้านนี้........ตามนี้เลย


พิจารณาดีๆละกันครับผมคงก้าวล่วงมากกว่านี้ไม่ได้ละครับ ที่ออกความเห็นไป คือความเห็นละครับ โลกนี้มันเทาๆอย่างนี้แหละ แต่เด็กสองคนนั่นมันไม่ได้ทำผิดอะไรซักนิด
comment124-3:สถานการณ์เปลี่ยนไปแล้วค่ะ น้าของเด็กมีสามีและจะมีลูกในอนาคต ต้องใช้เงินค่ะ พ่อแม่เด็กก็มี ไม่ได้ล้มตาย พิการ ต้องมารับภาระทำไม จขกท พาเด็กไปส่งพ่อแม่เขาเป็นทางออกที่ดีแล้ว พ่อแม่ทำลูกเกิดมาแล้วมาโยนภาระแบบนี้ต้องดัดเสียบ้าง
comment124-4:งั้น จขกท.ทำผิดงั้นรึ? ไอ้พ่อแม่ที่ไข่ทิ้งไว้ไม่ผิดเลยสินะ แม้พูดมาได้
comment124-5:ไอ้แบบนี้มันไม่ใช่หาคนผิดคนถูกหรอกครับ คิดกันเยอะๆหน่อยสิ
comment125:คุณเคยคุยกะมะนาว กับ สามีมะนาวหรือเปล่า (เข้าใจคร่าวๆ ว่าเป็นลูกมะนาว แต่พ่อเด็กคนคือใคร)
คนที่ต้องมีส่วนรับผิดชอบในตัวเด็กคือ พ่อเด็กด้วยไม่ใช่หรือ หรือเสียแล้ว 
ถ้าเขาไม่เอาเด็กจริงๆ ต้องส่งค่าใช่จ่ายบ้าง
เคยสอนให้เด็กทำงานหาเงินเองมั้ย?

เพราะถ้าไม่มีคุณที่จะรับภาระตรงนี้ แม่เด็กไม่เอา  ยายจะหาเงินที่ไหนส่งตลอดชีวิต
พูดง่ายๆ เด็กก็เปรียบเหมือนกำพร้าไปครึ่งนึงแล้ว เพราะแม่เขาไม่เอาเลย

ตอนนี้คงต้องพยายามเก็บอารมณ์ไม่ให้เด็กเห็นเนอะ เด็กไม่ได้ผิด แต่ตัวเราก็รับภาระเยอะไม่ไหวจริงๆ
comment125-1:พ่อเด็กก็สามีมะนาวแหละค่ะ เรื่องนี้ไม่มีพ่อเลี้ยง
comment126:เราว่า จขกท คิดอนาคตไกลมาก สมัยนี้เรียนฟรีนะ มันไม่โหดร้ายอะไรหรอก รักเขาให้มากๆ เชื่อดิ เด็กอบอุ่นก็เป็นเด็กดีได้นะ

ไม่แน่ จขกทอาจได้พึ่งเด็กสองคนนี้ก็ได้ แต่ไม่ใช่ให้ทวงบุญคุณนะ ไม่เชื่อเร่ืองทำดีได้ดีเหรอ ตกน้ำไม่ไหลตกไฟไม่ไหม้นะ
comment126-1:ดูๆที่โพสเนี่ยแล้วสงสารเด็ก น้าเขยนี่ชัดเจนไม่ต้องการรับภาระตรงนี้

ส่วนน้ากับยายเอาใจผัว/ลูกเขย เด็กเลยซวยสนิท

ดีที่สุดจริงๆเลยนะ เลิกเมีย หาเมียใหม่ เจ็บน้อยสุด เพราะใจ จขกท ไม่ได้มีให้เด็กมันเลย




ส่วนแม่มะนาวอวยพรให้เค้าเจริญๆไปเหอะ...
comment126-2:เรียนน่ะฟรี แต่ค่าอุปกรณ์การเรียน ค่าคอมฯ ค่าทัศนศึกษา ค่าแอร์โรงเรียน ค่าแล้วแต่โรงเรียนจะเรียกเก็บนี่ไม่ฟรีนะครับ บางทีก็แอบปาดเหงื่อเบาๆเหมือนกัน (ไม่รวมค่าเรียนพิเศษแลกเกรดกับครูอีก)

เรื่องพึ่งพานี่เราบอกได้เลยว่าอย่าไปตั้งความหวังเลย กดดันตัวเองเปล่าๆ ถ้าอยากจะหวัง หวังแค่โตมาเป็นคนดีไม่สร้างปัญหาให้สังคมแล้วเลี้ยงตัวเองได้ก็พอ

ส่วนเรื่องทำดีได้ดีนี่ มันก็เหมือนความเชื่อนะ (อาจจะมีจริง แต่สัมผัสไม่ได้ทุกคน)

ส่วนตัวแนะนำเรื่องจขกท.แยกบ้านกับแม่ยาย แล้วแวะไปเยี่ยมเป็นเพื่อนภรรยาตอนเย็นแทนดีกว่า ลดการปะทะทางอารมณ์และรักษาครอบครัวไว้ได้แน่นอน เด็กก็ร่วม 10 ขวบแล้วนี่ อีกไม่กี่ปีก็ดูแลตัวเองได้ ถึงตอนนั้นอาจจะไม่ต้องช่วยเหลืออะไรมาก
comment127:คุณแม่เคยเสนอวิธีหนึ่ง ซึ่งผมคิดว่า ก็เป็นทางออกที่ดีมาก...

คือบ้านเก่า ให้ครอบครัวของพี่มะนาวมาอยู่ทั้งหมด พ่อแม่ ลูก 4 ซึ่ง และแม่ยายย้ายมาอยู่กับผม 

ซึ่งตอนนั้นช่วงแรก พี่มะนาว ก็ย้ายมาลองอยู่สักพักแล้ว ย้านงานมาทำแถวนี้เลย แต่ตัวสามีนั้นไม่ได้มาด้วย...

สรุป อยู่ได้แค่ 1 เดือน แล้วก็ทิ้งลูกและกลับไปหาสามีเหมือนเดิม เด็กร้องไห้แทบตาย เหม่อลอยไปพักนึงเลย

นี่ก็เป็นอีกเหตุการณ์ที่ หดหู่มาก...

ถ้าย้ายมาอยู่บ้านเก่าได้ ซึ่งแม่ก็จะยกให้ไปเลย ให้งานทำด้วยซ้ำ แต่กลับไม่เอาเสียเอง แต่เลือกที่จะทิ้งลูกและไปอยู่กับสามีที่เก่า ตัวสามีก็ไม่ค่อยดี เพราะไม่มีความเคารพในตัวคุณแม่ยายเลย หลายเรื่องครับ... อาจจะทำให้เขาไม่อยากมาอยู่ แต่ทิ้งลูกไว้ซะงั้น สบายจริงๆ
comment127-1:เห็นมะชีวิตพี่มะนาวน่าสงสารออก บางครั้งคุณคิดว่าเขามีความสุขที่ทิ้งลูก แต่บางทีอาจไม่ใช่ก็ได้นะคะ..

อนาคตยังมาไม่ถึงอย่าเพิ่งคิดไปไกลเลย ทำปัจจุบันให้ดีที่สุดเราว่าดีกว่า ไม่แน่คุณอาจได้เด็กสองคนนี้เช็ดอึฉี่ก็ได้นะใครจะไปรู้จริงมะ
comment127-2:เดี๋ยวๆ ชีวิตพี่มะนาวน่าสงสารยังไงคะ อุ้มท้องมา 9 เดือน กลับไม่ใยดีลูกในไส้ แถมแม่แท้ๆที่เลี้ยงดูตัวเองมา ก็ยังเพิ่มภาระให้เค้า ตามไปเฝ้าผัวที่ร่วมกันผลิตลูกมา 2 ชีวิต !!!!!
เฮ้ยยยยยยยยยยยยยยยยยยยยยย น่าสงสารตรงไหนว่ะ!! เคยเจอแต่คนเลือกครอบครัวมากกว่าคนรัก แถมครอบครัวที่เล่ามานี้บุญคุณนอกจากเลี้ยงตัวยังเลี้ยงลูกให้ด้วย เคยคิดสงสารแม่ตัวเองมั้ย ?? เคยคิดสงสารลูกในไส้ตัวเองมั้ยย ?? 
บ้านเค้าก็จะยกให้อยู่ฟรีๆ ไม่ได้คิดเงินซักบาท เลือกมาก เรื่องเยอะ คนแบบนี้ ไม่เห็นบุญคุณใครหรอก ต่อให้ตกต่ำขีดสุดก้ไม่รู้จักบุญคุณ บางครั้งการทำความดีมันสุขใจแต่ไม่สบายกาย ก็สู้อยู่เฉยๆไม่ต้องทำดีกว่า
comment128:แปลกนะ คนที่จะมีลูกส่วนใหญ่คนใกล้ตัวเรา ทัศนคติคือจะให้ปู่ย่าตายายเลี้ยงเพราะเห็นว่าท่านอยู่บ้านเฉยๆไม่มีอะไรทำ แล้วตัวเองก็จะทำงานส่งเงินมาให้แค่นั้น หรือมาเลี้ยงต่อตอนเลิกงานแล้ว ไอ้ที่มาเลี้ยงต่ออันนี้เราก็โอเคนะเพราะเข้าใจว่าถ้าไม่ทำงานจะเอาเงินที่ไหนมาเลี้ยงลูก แต่ไอ้ที่ส่งแต่เงินมาอย่างเดียวแต่ไม่แม้แต่จะติดต่อ หรือที่ทำงานไกลมากจนมาหาลูกไม่ได้เนี่ยเราว่าแย่มากแล้วล่ะ คือถ้ามันลำบากมากอย่ามีเลยนะลูกน่ะ มันจะเป็นภาระคนอื่นเสียเปล่าๆถึงแม้จะเป็นคนในครอบครัวกันเองก็ตาม แล้ววันดีคืนดีมันอาจจะลามปามมาเป็นภาระของสังคมอีก ไม่รู้คิดอะไรกันอยู่ มองเห็นอนาคตกันหรือว่าตัวเองนั้นต้องตายตอนแก่อย่างเดียวเท่านั้น มันคงไม่ตายด้วยวิธีอื่นแล้วล่ะ อะไรๆมันไม่แน่ไม่นอนเสมอไปหรอกนะ 

จะมีลูกทั้งทีวางแผนครอบครัวกันหน่อยนะ มันไม่ใช่แค่มีแล้วไม่วางแผนอะไรเลย หรือวางแผนระยะสั้นมันไม่ใช่หรอก หรือวางแผนแบบว่าให้ปู่ย่าตายายเลี้ยง แผนนี่เรามองว่าเห็นแก่ตัวเกินไป และไร้ความรับผิดชอบจริงๆ อย่าคิดว่าแค่มีเงินแล้วจะเลี้ยงลูกให้ดีได้ เงินมันสำคัญก็จริงแต่มันมีปัจจัยอื่นๆอีกที่สำคัญไม่แพ้กัน ความรักการเอาใจใส่ หรือเวลาให้กันเราคิดว่ามันสำคัญกว่าเงินอีก ดูอย่างเพื่อนเราสินางโตมาเพราะพ่อส่งเงินให้ใช้อย่างเดียวโตมากับแม่เพราะแม่ให้เวลากับความรักมากกว่า แต่ก็รู้ว่าพ่อนั้นสำคัญแต่พอถามนางว่าถ้ารักใครมากกว่ากัน นางก็ตอบไม่ยากเลย แถมตอบอีกว่าถ้าพ่อตายก็คงไม่มีน้ำตาให้เพราะที่ผ่านมาเวลาที่ผ่านไป นางไม่รู้สึกว่าได้ความรักจากพ่อเลยหรือได้แต่น้อยเกินไปจนไม่มีความรู้สึกรักหรือผูกพันอะไรขนาดนั้น
comment129:เรื่องของเราไม่ใช่สิ่งที่อาจจะดีที่สุด เราหย่าตั้งแต่ลูกคนเล็กเป็นทารก และก็เลี้ยงลูกมาคนเดียว เราคิดว่า เราเลือกมาเกิดกะเรา เราจะไม่ยอมทิ้งเค้าไปไหน เราทรมานกับค่าใช้จ่ายที่เกิดขึ้นกับลูก 2 คนที่วัยกำลังซนและเป็นทารก แต่เราก็ผ่านมาได้ ด้วยคุณพ่อคุณแม่ของเรา ท่านคอยให้กำลังใจเรา เราอยู่ได้โดยสู้ตามลำพัง ไม่จำเป็นต้องหาใคร เพราะถ้ายืนไม่ได้ตอนนั้นในใจคิด ก็ไม่มีวันจะยืนได้อีกตลอดไป ถ้าล้มก็ต้องลุกมันวันนั้น อย่าถามหาเรื่องค่าเลี้ยงดูไม่ได้จากพ่อของลูก ช่วงนั้นเยอะมากทั้งหนี้สินที่มี แต่นั้นเป็นปัญหาเพียงจุดเดียว จากนั้นก็มีตามมาอีก มันเป็นเรื่องละเอียดอ่อนเรื่องของการเข้าเรียน เค้าต้องมีวันพ่อ ซึ่งลูกเราไม่เคยมี แต่เราก็ภูมิใจนะว่า คุณตาเลี้ยงหนูมาค่ะ ให้คุณตาเป็นคนที่นั่งในงานโรงเรียนวันพ่อได้มั๊ยคะ เด็กๆกตัญญูต่อผู้เลี้ยงดูมา อ้อ เราอยู่บ้านหลังเดียวกันกะคุณพ่อคุณแม่เราค่ะ แต่คนละโซนกัน เราเลี้ยงเองเวลาหลังเลิกงานถึงเช้าและวันหยุด ต่อนะคะ เรากำลังจะเล่าว่า ผู้หญิงถ้ามีความเป็นแม่ยังงัยก็ไม่ทิ้งลูก ถ้าเราเจอคนที่ดูแล้วเป็นอันตรายกับลูกเราในอนาคตเราสังเกตุได้ค่ะ เราก็จะตัดการติดต่อในช่วงจีบนี่แระ เช่น ถามเรื่องลูกเรา เรื่องบ้านเรา บอกว่าถ้าเรารักกันมาอยู่คอนโดเค้าได้มั๊ย ทิ้งลูกเราไว้กะตายายได้เปล่า เรายิ้มและตัดการติดต่อทันทีไม่เสียเวลาดี เพราะนั้นอันตรายกะลูกไม่ว่าจะเป็นลูกผู้หญิงหรือลูกผู้ชายก็ตาม เด็กจะมีผลกระทบตั้งแต่ถูกทิ้งแล้ว และเด็กซักกี่คนที่จะถูกสอนให้รู้จักความกตัญญูต่อผู้ที่เลี้ยงเค้ามา ตอนนี้เรามีครอบครัวใหม่แล้วค่ะ เราเจอคนที่ดีมากๆ รักลูกเรามากๆ ป้อนข้าว ส่งโรงเรียนเช้ามารีบมาหาเพื่อป้อนข้าวลูกเรา เราก็ดู ไม่ต้องมาจีบเราหรอก แค่เอาชนะใจลูกเรากะคุณพ่อคุณแม่เราก็พอ เวลาทำให้เรารักเค้าเองจนวันที่เราตัดสินใจแต่งงานกันเพราะเห็นว่าเค้าวางตำแหน่งของตัวเองเข้ามาในครอบครัวเราได้โดยแนบเนียบและไม่จำเป็นที่ต้องขยับพื้นที่ส่วนอื่นเลย แต่นั้นเค้าก็คือคนที่พึ่งเข้ามาในชีวิตเราไม่กี่ปี เราก็ต้องปรับตัวเข้าหากัน มีทะเลาะกัน แต่คุณเชื่อมั๊ย เด็กนี่แระที่ทำให้เค้ามองแล้วคิดว่า นี่คือส่วนนึงในชีวิตของเค้านะคะ  เราพูดในมุมความเป็นแม่ที่ไม่ทิ้งลูก เราบอกว่าเราไม่ได้ร่ำรวยมาก เราก็สู้สุดชีวิตเหมือนกันจนมีวันนี้และเจอคนดีๆคนนี้
ในส่วนของคุณที่ต้องดูแลหลาน  เราไม่รู้ว่า หลานของคุณทำบุญร่วมกับคุณมา หรือว่าจะมีจุดที่ลงเอ่ยแบบไหน เรามองว่า เด็กพวกนั้นคงเจ็บเหมือนอย่างที่ลูกเราเจ็บ ถูกทิ้งยังงัยก็เจ็บ จะเลี้ยงเค้าค่าใช้จ่ายสูงมากๆแน่นอน เราเคารพในการตัดสินใจของคุณ เราเพียงเล่าให้ฟังว่า ตอนนี้เราท้องอยู่ ลูกๆของเราบอกว่า หนูจะเลี้ยงน้องให้ดีที่สุดให้เหมือนกับที่คุณลุงเลี้ยงพวกหนูมาเลยคะ เรากะแฟนกอดลูกน้ำตาไหล และเราอยากอยากจะบอกอีกมุมว่า คนที่จะทิ้งลูกยังงัยก็จะทิ้งโดยไม่มีความรับผิดชอบใดๆหรือสำนึกผิด คือคิดไม่ได้ เรายังกัวเลยว่า วันนึงพ่อของลูกเราสองคนจะกลับมาในเวลาที่เค้าไม่เหลืออะไร แต่นั่นเด็กๆก็คงไม่รู้จะเป็นยังงัยเพราะเราไม่เคยสอนให้เค้าเกลียดพ่อ แต่เค้าจะรู้เองเมื่อเวลาโตขึ้น บทสรุปคือ คนที่คิดจะทิ้งไปเค้าคิดไม่ได้หรอกค่ะ   เด็กที่ถูกทิ้งยังงัยก็มีความเจ็บปวด  คุณตาคุณยายก็จะห่วงหลานทิ้งไม่ลง และคนที่เข้ามาใหม่เปิดใจและพร้อมมากแค่ไหน ปัญหาจะไม่ถูกแก้ถ้าทุกอย่างไม่ชัดเจน สู้ๆนะคะ คุณเป็นคนดี สู้ๆค่ะ
comment130:น่าเห็นใจ จขกท. มาก แล้วก็สงสารเด็กมาก 
สมมติถ้าคุณยังไม่ได้มีปัญหาอะไรมาก เช่น ยังไม่ต้องรับภาระด้านการเงินหนักๆ ยังไงก็รอให้เด็กโตกว่านี้ก่อนมั้ย 
เมื่อถึงตอนนั้น น้องเข้ามัธยม ถ้าพ่อแม่ยังไม่มาดูดำดูดี เราก็ยังพูดกับหลานๆ แบบมีเหตุผลได้ว่า เราจำเป็นต้องทำแบบนี้เพราะอะไร
comment131:อ่านทุกข้อความของ จขกท ทั้งที่ตั้งเองและไปตอบตาม คห.ย่อยต่างๆ
ก็สงสารเด็กนะที่มีพ่อแม่แย่ๆ แต่สงสาร จขกท. มากกว่าที่ต้องมาเจอภาระจำยอมแบบนี้
บอกได้แค่ว่า ไปคุยกับฟังนู่นให้รู้เรื่องเถอะ อย่าเลี้ยงไว้เลยค่ะ
เก็บเงินไว้ให้ลูกแท้ๆของคุณในอนาคตเถอะ
ถึงตอนนี้คุณแม่ยายของ จขกท. จะสามารถรับภาระตรงนี้ได้ แต่คุณก็บอกเองว่าท่านแก่ลงทุกวัน
หากในอนาคตท่านไม่ได้ทำงานแล้ว ภาระทุกอย่างก็ต้องมาตกที่คุณกับภรรยา
แล้วถ้าในกรณีที่คุณไม่ได้ร่ำรวยมากมาย ยังต้องทำงานเพื่อสร้างครอบครัว เรายิ่งไม่อยากให้คุณมาหาภาระใส่ตัวเพิ่ม
เพราะมันไม่ยุติธรรมกับลูกคุณในอนาคตเลยที่จะต้องเสียสิทธิ์ที่เขาควรได้ เช่น ได้เรียนโรงเรียนดีๆ มีสภาพชีวิตดีๆ ให้กับเด็กคนอื่นเพราะพ่อแม่ต้องเอาเงินมาเลี้ยงเด็กอีก 2 คน 
ทั้งๆที่พ่อแม่ของเด็ก 2 คนนั้นยังอยู่แต่ไม่มีความรับผิดชอบและสามัญสำนึกพอที่จะเลี้ยงดูลูกด้วยตัวเอง
comment132:ทำให้เป็นรูปธรรมด่วน พาเด็กลาออกจากโรงเรียน ขอเอกสารจากโรงเรียนให้เรียบร้อย เก็บเสื้อผ้าข้าวของเด็กๆ กำชับเด็กให้ชัดเจนว่าจะพาไปอยู่กับพ่อแม่ กำชับภรรยาและแม่ยายห้ามใจอ่อน พาเด็กไปส่งถึงบ้านพ่อแม่เด็กพร้อมข้าวของ แล้วกลับเลยค่ะ ไว้คิดถึงค่อยไปเยี่ยม เกรงว่าคุณมัวแต่รอแม่เด็กจะถ่วงเวลาจนเปิดเทอมจะไม่ทันนะคะ ขอให้โชคดีค่ะ
comment133:พ่อ-แม่เด็กเคยรับเด็กไปอยู่ด้วยบ้างไหม เช่นตอนปิดเทอม หรือ ไปเที่ยวไปค้างชั่วคราว
ถ้าไม่เคยเลยแสดงว่ากะทิ้งแล้วล่ะ แต่ทิ้งไว้กับยายให้ยายดูแล หรือ ยกผลประโยชน์ให้ในวันข้างหน้า (มองแง่ร้ายสุดๆ)

เราเสนอว่าให้ส่งเรียน โรงเรียนประจำ ไหวไหม อย่างน้อยๆ จะได้ไม่ต้องดูแลใกล้ชิด 
ไม่ปวดหัวกับอารมเด็กที่ใกล้จะวัยรุ่นแล้ว ไม่ต้องกลัวมันใจแตก แล้วเด็กจะได้ไม่ต้องเติบโต
ภายใต้สถานการณ์ตึงเครียดว่าใครๆ ก็ไม่เอา อยู่โรงเรียนประจำจะได้ฝึกระเบียบวินัย 
คุณเองก็จะได้มีเวลากับครอบครัว เป็นการดึงหลานๆ ให้ห่างคุณยายแบบไม่ได้บังคับให้ทิ้งขว้าง
การเรียนโรงเรียนประจำก็ไม่ใช่ว่าไม่ดี แต่ค่าใช้จ่ายอาจจะมากแต่ก็เป็นก้อนๆ ไม่ค่อยจุกจิก 
แล้วก็ให้พ่อแม่เด็กออกค่าเทอมบ้าง ส่งใบเสร็จไปทวงที่ทำงานแบบทวงหนี้ ทวงไปที่ปู่-ย่า เลยก็ได้

คุณพี่มะนาวเค้าแต่งงานใหม่หรือเปล่า จดทะเบียนไหม หรือไปอยู่เฉยๆ แบบเมียน้อย ทางโน้น
เค้ามีภรรยายังไม่หย่าขาด บ้านสามีไม่ยอมรับหรือเปล่าถึงไม่สามารถเอาลูกไปอยู่ได้ ปกติมันต้อง
เอาไปเล่น เอาไปค้างบ้างแหละ นี่ไม่แยแส ตัวพ่อก็ไม่สนลูก มันน่าแปลกนะ
comment134:ใจแคบครับ คุณก็รู้อยู่ว่ารับแม่ยายมาเด็กทั้ง2ก็ต้องตามมา แล้วไปไล่เด็กกลับ ถ้างั้นไม่ต้องรับแม่ยายมาอยู่ด้วยครับ คุณอึดอัด แม่ยายคุณก็คงอึดอัด หลานเค้าทั้งคน คุณต้องเลือกครับ 1.แม่ยายแถมหลาน
                                             2. ให้แม่ยายแถมหลานกลับไปอยู่บ้านเดิม
comment135:เราไม่เห็นด้วยเลย ที่มีคนมาบอกให้ จขกท สงสารเด็ก หรือมาว่า จขกท ใจแคบน่ะ

คำพูดแบบนี้ พ่อแม่แท้ๆของเด็กสมควรได้รับมากกว่า

อย่าลืมสิ ว่าพ่อแม่แท้ๆของเด็ก เค้า-ยัง-ไม่-ตาย นะ
ช่วยเหลือตัวเอง หาเลี้ยงตัวเองได้ ไม่พิการ แล้วทำไมลูกตัวเองตาดำๆไม่เห็นใจมั่ง แม่ตัวเองก็แก่แล้ว ไม่เห็นใจคนแก่เหรอ

เบื่อสังคมไทยกับการยัดเยียดความสงสารแบบนี้มาก
แทนที่จะส่งเสริมให้คนพึ่งพาตัวเองได้ ก็เหมือนไปส่งเสริมให้คนที่ไม่รับผิดชอบยิ่งทำตัวง่อยๆ ยิ่งลอยตัว สบายหนักเข้าไปอีก

เบื่อค่านิยมของทุกครอบครัวด้วย ที่มีลูกห่วยๆ แล้วยิ่งประคบประหงมให้ลูกห่วยหนักกว่าเดิม ด้วยการโยนให้เป็นความรับผิดชอบของลูกที่ได้เรืรองได้ราว

คนที่น่าประณามที่สุดคือพ่อแม่เด็ก ไม่ใช่ จขกท
comment136:บางท่านอาจคิดว่า ที่พ่อแม่ไม่สามารถรับเด็กไปเลี้ยงได้ เพราะมีเหตุผลจำเป็นต่างๆ หรือมีความลำบากอะไรรึเปล่า..

อาจจะมีปัญหาการเงิน รุมเร้า แต่ผมคิดว่า เขาทำตัวเขาเองทั้งนั้น...บางอย่างลดภาระได้ แต่ไม่ยอมทำ 

ยกตัวอย่าง...รถยนต์ขับคันใหญ่กว่าผมอีก คันเกือบล้าน ในขณะที่ผมขับแค่ eco car เครื่อง 1,200 cc

แล้วรถยนต์มีทำไมหลายคัน ทั้งเก๋ง ทั้งกระบะ ในเมื่อไปไหนก็ไปด้วยกันได้ ลดภาระค่าผ่อนรถ เอามาเลี้ยงลูก ส่งเสียลูก ดีกว่าไหม? นี่ยังไม่รวมคันที่ คุณแม่เพิ่งปิดยอดไปให้นะครับ เพราะไปสร้างไว้แต่ไม่มีปัญญาผ่อนต่อ คิดดูแล้วกัน..คุณแม่ท่านยอมผ่อนต่อให้ 1 คัน

รายจ่าย มากกว่ารายรับ ผลเป็นยังไงก็คงไม่ต้องบอก...

คนเรามีครอบครัวแล้ว เป็นพ่อแม่คน ควรจะมีความรับผิดชอบ วางแผนครอบครัวให้ดี แต่ก็นะ..คนเรามันไม่เหมือนกัน จะให้ผมไปสั่งสอนเขา มันก็คงเป็นไปไม่ได้หรอก ขนาดแม่ของเขาสั่งสอน ยังไม่ฟังเลย...
comment136-1:คุณอดทนดูแลเด็กจนโต ไม่ได้หรอกค่ะ
เพราะใจคุณ คับข้องใจ อัดอั้นกับปมความรู้สึกแง่ลบหลายอย่าง 
ไม่ดีทั้งตัวคุณเอง เด็กๆ ครอบครัว ในระยะยาว .... คุณยืนหยัดในทางที่ต้องการเถอะ
comment137:ผมเห็นด้วยกัน คห.นึง ที่บอกว่าคุณควรรักษาสิทธิ์ของลูกคุณเอง  อย่าเอากระดูกมาแขวนคอ 

พ่อแม่เด็กยังอยู่ ไม่ได้ตาย มีเงินในระดันนึงด้วย ใจแข็งซะ จัดการให้จบๆ อย่าปล่อยให้ยืดเยื้อ
comment138:ขอยกตัวอย่างที่เคยพบเห็นมาแชร์ให้ทุกท่านทราบ สำหรับท่านที่แนะนำให้คุณจขกท.รับเด็กไว้

กรณีที่ 1 
พ่อแม่เด็กแยกทางกัน โดยตกลงกันว่าให้แม่เด็กดูแลลูกส่วนพ่อเด็กจะส่งเสีย ซึ่งก็เป็นไปตามนั้น  แต่แม่เด็กก็เลี้ยงลูกไปงั้นๆ อดบ้างอิ่มบ้าง บ้างก็มาฝากญาติฝ่ายพ่อ  จนกระทั่งพ่อเด็กแต่งงานใหม่ แม่เด็กเองก็ไม่อยากเลี้ยงแล้วเพราะก็จะแต่งงานใหม่เหมือนกัน  เด็กกลายเป็นส่วนเกินของทั้งสองครอบครัว จึงนำไปฝากญาติฝ่ายพ่อเลี้ยงแต่พ่อเด็กก็ยังส่งเสีย จนปู่ย่าเด็กมารับไปอยู่ด้วย   เวลาผ่านไป เพื่ออนาคตการศึกษาที่ดีของเด็กทุกคนลงความเห็นว่าให้กลับไปอยู่กับพ่อดีที่สุด เพราะอยู่ในจังหวัดใหญ่มีโรงเรียนดังให้เด็กเรียน  ตอนนั้นพ่อกับแม่เลี้ยงก็มีลูกเพิ่มอีกสองคนและตอนนั้นเด็กก็โตแล้ว(มัธยม) เริ่มดูแลตัวเองได้ไม่น่าลำบาก   ฝ่ายแม่เลี้ยงก็ดี ดูแลจัดการให้ทุกอย่างเพราะพ่อเด็กไม่มีเวลาเลี้ยงเอง แต่จะเลี้ยงดียังไงมันก็ไม่เท่าลูกตัวเอง คือการดูแลมันเท่ากัน พวกเสื้อผ้า ค่าใช้จ่าย การเรียน คือได้เทียบเท่ากับที่ลูกตัวเองได้  แต่เรื่องการอบรมสั่งสอนเวลาเด็กทำผิด จะต่อว่าก็ทำได้ไม่เต็มปากเพราะยังไงก็แค่แม่เลี้ยงด่าไปจะกลายเป็นแม่เลี้ยงใจร้าย  จะไม่ทำก็ไม่ได้ ญาติๆ จะหาว่าลำเอียงไม่สั่งสอนเพราะไม่ใช่ลูกตัว สถานะแม่เลี้ยงเลยลำบาก   แต่โชคดีที่เด็กเป็นเด็กดี นอกจากปัญหาทั่วไปของวัยรุ่นแล้ว ก็ไม่เคยสร้างปัญหาใดให้กับแม่เลี้ยง แม่แท้ๆ ก็ยังพอมีดีอยู่ ถึงแม้จะไม่สามารถเลี้ยงลูกได้แต่ก็ไม่เคยสร้างปัญหาให้ลูก และก็หมั่นติดต่อกับลูกเสมอ   จนตอนนี้เด็กเรียนจบมีงานทำแล้ว   ถามว่าเด็กรักแม่เลี้ยงมั้ย ก็รัก แต่รักยังไงก็ไม่เท่ารักแม่แท้ๆ  ที่เด็กมีคือความเคารพและเกรงใจแม่เลี้ยงมากกว่า  พอเขาเรียนจบก็ไม่ได้มายุ่งวุ่นวายกับครอบครัวอีก แทบไม่ติดต่อมา จนแม่เลี้ยงต้องคอยโทรถามว่าสบายดีมั้ย เงินพอใช้รึเปล่า  เด็กก็ดี ไม่อยากรบกวนแม่เลี้ยงเพราะน้องอีกสามคนยังเรียนไม่จบ(คนหนึ่งน้องแม่เดียวกันกับเด็ก อีกสองคนน้องที่เกิดจากแม่เลี้ยง) ก็ทำงานเลี้ยงตัวเองไป  ไม่รบกวน ไม่มาวุ่นวาย นี่คือกรณีเด็กดี

กรณีที่ 2 
พ่อแม่เด็กๆ ไม่ได้หย่ากัน แต่เลี้ยงลูกไม่ได้เพราะสถานะการเงิน+นิสัยเด็ก(เด็กเกเร) เลยส่งลูกมาให้อา(น้องสาวพ่อ)เลี้ยง เพราะอาเป็นสาวโสดและมีการงานมั่นคง อาก็พอรู้นิสัยเด็กว่าเกเรไม่ยอมเรียนหนังสือ เลยตั้งกฎว่าจะส่งเสียให้เรียน และออกรถมอเตอร์ไซค์ให้คนละคันเพื่อให้ขี่มาเรียน แต่ค่าขนมต้องหาเอง  คือทำงานกับอานั่นแหละ แต่อาไม่ให้เปล่าต้องทำงานแลก เด็กก็ทำตัวดีไปเรียนทุกวัน แต่พอผลการเรียนส่งมาบ้านเท่านั้นความเลยแตก ตอนแรกอาโทรไปหาครูว่าทำไมหลานสอบตกกะเอาเรื่องเต็มที่ เจอครูตอกกลับมาหน้าหงาย เข้าเรียนก็ไม่เข้า งานก็ไม่มีส่ง ทำสอบก็ไม่ได้ บางวิชาไม่เข้าสอบด้วยซ้ำ จะไม่ให้สอบตกได้ไง กลับมาถามหลานๆ ว่าแต่งตัวออกไปเรียนทุกวันแต่ทำไมครูว่าแบบนี้ หลานเลยสารภาพว่าออกไปทุกวันจริง แต่ไม่ถึงโรงเรียน แวะเข้าร้านเกมส์ก่อน(กรรม) อาก็ต่อว่าสั่งสอนไปตามระเบียบ หลานเลยโทรไปฟ้องพ่อแม่ว่าอาต่อว่า พ่อแม่เด็กเลยมารับลูกกลับไป ก่อนไปมีหน้ามาว่าอาว่าเลี้ยงลูกเขาไม่ดี ให้อยู่ลำบากแล้วยังมาว่าลูกเขาอีก เขาเลี้ยงลูกเองก็ได้  อาเลย อืม..ไปเลย แบบนี้ไม่เลี้ยงแล้ว หลานทำผิดแต่ต่อว่าไม่ได้ นี่หลานเทวดาชัดๆ  กลายเป็นพี่น้องทะเลาะกัน เข้าหน้ากันไม่ติดอีก  พ่อแม่เด็กก็บอกแต่ว่ามีปัญญาเลี้ยงลูกเองได้แต่พอลำบากเงินไม่พอใช้พ่อแม่ก็หันมาแบมือขอเงินอาอยู่ดี   สุดท้ายหลานคนโตโดนคดีอาญาติดคุกไปแล้ว(ตอนแรกที่โดนจับนี่โทรมาขอเงินค่าประกันตัวหลาน ไม่ให้ก็ไม่ได้โดนพ่อแม่เด็กต่อว่าว่า นี่หลานนะ ไม่สงสารหลานเหรอ ฯลฯ สารพัด สุดท้ายก็ต้องให้)  ส่วนหลานคนเล็กยังดี กลับตัวกลับใจทัน หันกลับไปเรียนหนังสือจนจบ มีการมีงานทำเริ่มจะตั้งตัวได้แล้ว นี่คือกรณีเด็กไม่ดี และพ่อแม่เด็กก็ไม่ดี 

ที่เล่ามายาวเหยียดเป็นหางว่าวนี่เพื่อจะชี้ให้เห็นว่า หากคุณจขกท.รับหลานมาเลี้ยง คุณอาจเจอปัญหาแบบกรณีตัวอย่างทั้งสอง คือ ทำดีเสมอตัว ทำชั่วนี่..ยิ่งกว่าหมา

คุณจะตัดสินใจยังไงก็แล้วแต่คุณจะพิจารณา นั่นเป็นสิทธิ์ของคุณ คนที่ต่อว่าคุณเรื่องการที่คุณแสดงเจตนาว่าไม่อยากเลี้ยงหลาน นั่นเขาไม่ได้อยู่ในสถานะเดียวกันกับคุณ เขาไม่รู้ถึงความลำบากของคุณ คุณไม่ต้องใส่ใจ

แต่เราเห็นด้วยกับความเห็นที่บอกให้คุณแม่ยายกับหลานย้ายกลับไปอยู่บ้านเก่า แล้วคุณคอยช่วยเหลืออยู่ห่างๆ ส่วนพ่อแม่เด็ก..ที่คุณทำได้คือทำใจ อย่าไปยุ่งกับเขา ปล่อยให้เป็นหน้าที่ของคุณแม่ยายและคุณภรรยาตัดสินใจ และจัดการกันเอง เพราะในสายตาของคุณพี่มะนาว คุณคือคนนอกที่เข้าไปสอดเสือ-กเจ้ากี้เจ้าการจัดการเรื่องในครอบครัวเขา อยู่เฉยๆ ดีกว่าค่ะ
comment138-1:อย่ามโนไปเลยครับเรื่องอนาคตคืออนาคตมันไม่เสมอไปหรอกครับ

อย่างเคสเนี้ยผมลองมองตัวเองเป็นเด็กสองคนนั่น 
ผมก็บอกได้นะผมอยู่กับยายของผมมาก่อนดีๆน้าเขยก็เห็นตั้งแต่ก่อนแต่งเข้ามา
จริงมะ...
comment138-2:ก็ใช่ไงคะ ถึงได้บอกคุณจขกท.ว่าอย่าไปยุ่งไปจัดการครอบครัวของคุณพี่มะนาว อย่าไปกะเกณฑ์ว่าเขาต้องทำอย่างนั้นอย่างนี้ เอาลูกไปเลี้ยงเอง ต้องส่งเสียลูก ฯลฯ เพราะนั่นเป็นหน้าที่ของคุณภรรยากับคุณแม่ยายที่จะต้องจัดการเอง แต่ถ้าคุณแม่ยายและคุณภรรยามีความสุขกับการเลี้ยงหลานและอยากให้หลานอยู่ใกล้ตัวแบบนี้โดยที่คุณจขกท.ไม่แฮปปี้ด้วย เพราะฉะนั้นก็เจอกันครึ่งทาง ให้คุณแม่ยายกับหลานกลับไปอยู่บ้านเดิมและคุณจขกท.กับภรรยาก็เทียวไปหาไปเยี่ยมบ่อยๆ เพราะคุณอย่าลืมนะว่าจขกท.เองก็กำลังสร้างตัวและมีภาระ  และเขามองการณ์ไกลถึงวันที่เขามีลูกเป็นของตัวเอง คนที่มองอนาคตแบบนี้ก็ต้องวางแผนการใช้เงิน เก็บสะสมเงินเพื่ออนาคตของลูก แต่ถ้าเลี้ยงหลาน ค่าใช้จ่ายมันก็เพิ่มขึ้น ซึ่งเขาไม่ยินดีถ้าค่าใช้จ่ายเหล่านั้นจะมาเบียดเบียนเงินที่จะออมเพื่อลูกของเขา  นี่คือมุมมองของจขกท.

ถ้าเอาให้เข้าใจง่ายๆ คือ แม่ยายกับภรรยาอยากเลี้ยง แต่จขกท.ไม่อยากเลี้ยง แล้วจะแก้ปัญหายังไงให้ทุกฝ่ายวิน-วิน 

ทีนี้มองในมุมของเด็กแบบที่คุณอ้างบ้าง 
เด็กแทบจะโดนพ่อแม่ทอดทิ้งอยู่แล้ว แต่ก็อยู่กันมาได้ด้วยความรักของยายและน้า  ส่วนไอ้ผู้ชายคนนี้(น้าเขย//ขออนุญาตจขกท.หยาบคายเพื่อฟีลลิ่ง) อยู่ดีๆ ก็เข้ามาแต่งงานกับน้า จากนั้นก็บอกให้ยายย้ายบ้านและพาพวกเราไปด้วย  พอไปอยู่ด้วยก็ทำท่าไม่อยากให้เราอยู่ด้วย จากนั้นก็เข้ามาเจ้ากี้เจ้าการบอกพ่อ-แม่-ยาย-น้าเราต้องทำอย่างงี้  คือไอ้นี่เป็นใคร(วะ) วุ่นวายกับชีวิตเราจังเลย  เราอยู่กันมาดีๆ แท้ๆ ไม่เคยมีปัญหา พอมันเข้ามาปัญหาเกิดทันที ไม่ได้ขอร้องให้เข้ามายุ่งกับชีวิตเรานะ มันจะดีกว่ามั้ยถ้าเราได้กลับไปอยู่กับยายกับน้าแบบเดิม

หรือคุณจะให้จขกท.รับเลี้ยงหลาน และหลานก็โตมาโดยรู้สึกว่าถูกน้าเขยรังเกียจ แต่จำต้องทนเพราะบ้านที่อาศัยอยู่เป็นของน้าเขย บ้านมันน่าอึดอัด มันไม่น่าอยู่เลย  แต่ถ้าเขาได้อยู่บ้านเดิมที่เคยอยู่กับยาย นั่นคือบ้านของเขา เขาคือเจ้าของบ้าน เขาก็จะมีความสุขเวลาอยู่ที่บ้าน มันอาจจะไม่สะดวก หรืออะไรก็ตาม แต่คับที่อยู่ได้คับใจอยู่ยาก  ถ้าเป็นคุณคุณอยากอยู่ที่ไหน
  
ส่วนกรณีเคสตัวอย่างที่เล่าไปนั่น โอเค สำหรับคุณคห. 138-1 อาจจะคิดว่ามันมโนไปหน่อย ว่าจะกลัวล่วงหน้าอะไรขนาดนั้น ใช่ว่าเด็กจะเป็นอย่างนั้นกันทุกคนซะหน่อย  เด็กน่ะสอนกันได้  แต่คุณคงลืมไปว่าเด็กบางคนมันสอนไม่ได้  นี่ไม่ได้เสี้ยมและไม่ได้กล่าวหาว่าหลานไม่ดีนะ แค่ว่ามันมีโอกาสและให้ทำใจเผื่อไว้เท่านั้น

แล้วถ้าคุณอ่านทุกตัวอักษรของฉัน  ไม่มีอักษรไหนที่บอกว่าอย่าเลี้ยงหลาน  ฉันแค่อยากสื่อว่า ถ้าคุณจขกท.ตัดสินใจรับเลี้ยงหลานแล้ว นี่คือความน่าจะเป็นในอนาคตซึ่งอาจจะเกิดหรือไม่เกิดขึ้นก็ได้ ซึ่งก็แล้วแต่คุณจขกท.จะพิจารณาว่าจะนำมันมาประกอบการตัดสินใจเรื่องหลานด้วยหรือไม่
comment138-3:คุณ 819075 ครับ ที่คุณเล่าบรรยายมาทั้งหมด เรื่องเด็กๆคุณมโนไปก่อนซะเยอะ

คุณก็คงเชื่อแบบของคุณตามนั้นคงไปขัดไม่ได้หรอกครับ 

ด้วยความเคารพ ผมก็แค่บอกว่าเด็กมันอยู่ของมันมาตั้งนานแล้ว ไม่ผิดไรซักนิด ^^
comment138-4:ใช่ค่ะ เด็กไม่ผิด และที่แนะนำจขกท.ให้แยกบ้านกันอยู่ก็เพื่อความสบายใจของเด็ก เพราะถ้ายังอยู่บ้านเดียวกันกับจขกท.ต่อไปเด็กจะมีความสุขมั้ย แล้วคุณ 2657133 อ่านเจอตรงไหนเหรอคะที่ฉันบอกว่าเด็กผิด 

ส่วนเรื่องเด็กๆ ในอนาคตน่ะ ฉันยอมรับค่ะว่ามโนไปเยอะเพราะเคยเห็นเคยเจอมาแย่ยิ่งกว่าที่เล่าไว้อีกค่ะ  และก็ยอมรับว่ามองโลกในแง่ร้ายเพราะทุกวันนี้คนไม่น่าคบมันเยอะ  ส่วนคุณจะเชื่อมั่นในโลกสวยในแบบของคุณฉันก็คงไม่ขัดค่ะ

ด้วยความเคารพนะคะ จขกท.ก็ไม่ผิดค่ะถ้าจะไม่อยากเลี้ยงเด็กที่พ่อแม่แท้ๆ ของเด็กยังไม่ใส่ใจ
comment138-5:หุหุ จะโลกขี้เหร่หรือโลกสวยก็ตามแต่ เฉพาะเคสนี้ เด็กผู้หญิงอายุไม่ถึงสิบขวบสองคน ยายเค้าเลี้ยงมาเป็นสิบปี
เด็กมันก็อยู่ของมันมาก่อนแหละครับ.......

...................แล้วคงห้ามโนเรื่องในอนาคตเนี่ยคงไม่ได้มั้ง จริงๆมโนเรื่องดีๆบ้างก็ได้ไม่ยากหรอกครับ....5555 ^^


เล่าให้ฟังเล่นๆ ว่าไปนึกได้ป้าแท้ๆผมเองนี่แหละผิดหวังในตัวผมอย่างแรง เพราะผมเลวไม่ได้ดังใจ โกรธหัวฟัดหัวเหวี่ยงหาทางว่าให้ร้าย ทำให้ผมเลวให้ได้ หุหุหุ ผมก็ได้แต่ปลงคนแบบนี้ก็มี.....55555 ^^
comment138-6:ในกรณีเคสตัวอย่างที่ฉันเล่าไปไม่ได้กล่าวถึงแค่เด็กค่ะ แต่ยังกล่าวถึงพ่อแม่เด็กด้วยทั้งสองกรณี

ทีนี้มามโนโลกสวยกัน ในอนาคตเด็กเป็นเด็กดี เรียนจบ มีการงานที่ดีทำ มีเงินมาช่วยเหลือจุนเจือครอบครัว กตัญญูต่อคนที่เลี้ยงมา แล้วคุณลองคิดถึงพ่อแม่เด็กค่ะว่าจะทำยังไง  คุณพี่มะนาวเป็นแม่แบบไหนคงเห็นๆ กันอยู่ ถ้าหากเด็กอาศัยอยู่กับครอบครัวจขกท.ต่อไป ใครจะเดือดร้อนกัน ที่แน่ๆ ไม่ใช่แค่เด็กที่เป็นลูกแน่ค่ะ 

และต่อไปฉันคงไม่โต้เถียงกับคุณ 2657133 อีกค่ะ เพราะยังไงคุณก็ไม่ใช่คนที่ตัดสินใจเรื่องเด็กค่ะ 
จบนะ ^^
comment139:เห็นด้วยว่าต้องไปพูดกะพี่สาวเอาให้เด็ดขาดเลย ไม่งั้นก็พิมพ์กระทู้นี้ให้ไปอ่าน

เห็นแก่ตัวแบบสุดจะทน และไม่สมควรจะทน ทำตัวเป็นกาฝาก
ที่สำคัญไม่ต้องโลกสวย ลูกใครคนๆนั้นแหละต้องรับผิดชอบ ไอพวกที่บอกให้คุณทนๆเลี้ยงไปด้วยความรักนั่นนะ ลองเป็นตัวมันเองคงเผ่น
ถ้าพ่อแม่หลานตายยังว่าไปอีกอย่าง นี่มันไช่หรอ?!
comment140:คนแนวนี้พอลูกโตมีงานทำมีอนาคตดีๆ ก็จะกลับมาหาลูกครับ
comment141:กลับมาอ่าน... ทำไมรู้สึกว่า พี่มะนาวและสามี ต้องมาทวงไถ่ความเป็นพ่อแม่ ตอนลูกๆ โตและทำงานแล้วแน่ๆ
comment142:ผมชอบประโยคนึง

เวลาเราทำดีมาโดยตลอด แล้วเราเปลี่ยนไปทำปกติ (ไม่ได้เลวนะ ปกติคือ คนปกติเจาทำกัน) เราจะกลายเป็นคนเลว

เช่นเคยไปรับไปส่งเพื่อน พอถามว่า ช่วยออกค่าน้ำมันหน่อย (กูผิดป่าวก็ไม่นะ) คุณกลายเป็นคนเลว

เรื่องก็เหมือนกัน คุณกับรู้สึกผิดว่าคุณเลว แต่ไม่เลย เป็นเรื่องปกติ

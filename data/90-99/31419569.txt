title:ผู้หญิงกินเหล้า กินเบียร์...ผู้ชายที่ไม่ดื่มเลยจะคิดยังไง รับได้มั้ย??
comment:เราเป็นผญ. คนนึ่งที่ที่กินเหล้า กินเบียร์ คือ ไปนั่งชิลกะก๊วนแกงค์จะมาส่งเหล้าปั่น ค็อลเทลให้กินไม่เอา ขอเหล้า+โซดา+น้ำ หรือ เบียร์ เลย
แล้วเป็นคนเมาอยากมากกกกก  กินแบบแก้วรั่วเลยหล่ะ เป็นเหล้านี่ไม่เคยนับ แต่ถ้าเบียร์กินแค่มึนๆ ก็ 4-5  แก้วในช่วงเวลาแค่ 2-3 ชั่วโมง
ก็มีอาการแค่มึนๆ ที่เหลือปกติดีทุกอย่างคุยรู้เรื่อง เดินตรง ล่าสุดมีงานเลี้ยงบริษัทคนนั้นคนนี้ส่งให้รวมๆกัน 6-8 แก้ว ก็มีเดินเซบ้างแต่คุยรุ้เรื่อง

แต่ทั้งหมดทั้งมวลแล้วเรากินแค่เวลาไปเที่ยว ตจว. กับก๊วนแกงค์ซึ่งปีนึงก็หนสองหน แล้วช่วงปลายปีมีไปลานเบียร์บ้าง งานเลี้ยงบริษัทบ้าง
ชีวิตปกติก็ไม่ได้กิน ยังอยู่สายรักสุขภาพอยู่บ้าง

แต่ช่วงนี้แอบปิ้งผช.คนนึงก็แก๊งค์ลานเบียร์ด้วยกันเนี่ยแหล่ะ...แต่พ่อคุณไม่ดื่มเลยจร้าาาา
บอกว่านั่งเอาบรรยากาศ แถมยังต้องพาเรามาส่งบ้านทุกครั้ง

ผู้ชายไม่ดื่มอย่างเขาจะคิดยังไงนะ...เฮอออ

แท็กรัชดา-เมาไม่ขับ เพราะเกี่ยวกับของมึนเมา และคิดว่าห้องนี้คุณผู้ชายอยู่เยอะ
แท็กก้นครัว-เครื่องดื่ม เพราะเกี่ยวเครื่องดื่มมึนเมา
แท็กศาลาประชาคม-ปัญหาสังคม เพราะเดี๋ยวนี้น่าจะมีผู้หญิงดื่มมากขึ้น																																	   แก้ไขข้อความเมื่อ 22 ธันวาคม 2556 เวลา 19:45 น.
comment1:ส่วนตัวผม ไม่ชอบครับ ผู้หญิงที่ดื่มเหล้า-เบียร์จัดๆ ผมว่าดู "แรง"
comment1-1:ส่วนผม ไม่ค่อยยึดติดอะไรมากมายครับ ขอแค่ไม่โกหกก็พอ เรื่องดื่มจัดผมรับได้นะ ถ้าผมไปรับไปส่ง
หรือว่าไปเที่ยวด้วยกันอยู่ในสายตาผม ผมก็โอเคนะ

ผมคบใคร ถ้าผมทำอะไรได้ ผมมักจะไม่ห้ามฝ่ายหญิงเหมือนกัน
ผมว่ามันแฟร์ๆดี แต่ถ้าเริ่มเกินขอบเขต ก็อีกเรื่อง คงต้องปรับคุยกัน
comment1-2:ผมไม่ดื่มเหล้า-เบียร์เลยครับ เลยอยากได้คู่ชีวิตที่ไม่ดื่มเหมือนกัน

แต่ถ้าเป็นการจิบไวน์ นิดๆหน่อยๆ แบบนี้โอเคครับ เพราะผมก็ชอบเหมือนกัน
comment2:ผมเป็นคนไม่ดื่มนะครับ และก็ไม่ดูดบุหรี่ด้วย
ถ้าพอประมาณก็รับได้ครับเข้าสังคม แต่ถ้าแบบถี่ๆ เกือบทุกวัน เมา พูดจาไม่รู้เรื่องก็ไม่ไหวครับ แบบลำยองนี่ยิ่งไม่ไหวครับ

ในใจจริงๆถ้ามีชีวิตคู่ ถ้าได้คนที่ไม่ดื่มก็ดีครับ คหสต.
comment3:บุหรี่ขอเว้นเลยครับ แต่แอลกอฮอล์ นานๆ กินทีก็โอเค พวกซอร์ฟดริ้งยิ่งดีครับ อิอิ
comment4:ผมไม่รู้แหะ แต่ชีวิตผมก็เคยดื่มหนัก แบบหลับข้างทาง นอนหน้าตู้เย็น แต่มีครอบครัวแล้วภรรยาผมไม่ดื่มทำให้ผมเกรงใจ เลยลด ดื่ม เหลือแต่ สงการณ์ ปีใหม่ สัก  1 ขวดเบียร์ แต่คิดว่า คงเป็นผู้หญิงที่ง่ายนะแหละ พวก ญ ดื่ม และผมก็รู้ว่าผมเสียเวลาไปกับ เหล้ามากกกก หลังจากห่างการดืม 
ผมคิดถึงความทรมาน หลังจากการดื่ม ต้องนอนดึก บ้างหนตื่นมาปวดหัว แฮง ต้องตื่นเช้ามาทำงาน บ้างวันพูดไป กลิ่น สุรา ออก ผมมานั่งคิดผมไปทรมานร่างกายตัวเองทำมัยตอนนั้นหว่า
comment5:ถ้าเป็นเพื่อนเที่ยวกินอะผมชอบ แต่ถ้ามาเป็นแม่ของลูกนี่ขอไม่เอา แต่ถ้าไม่บ่อยเกินไปพอได้น่า
comment6:เลิกได้ก็เลิกเถอะครับ

เงินทองที่สูญเสียไปยังหาใหม่ได้

แต่สุขภาพที่เสียไปมันเอาคืนไม่ได้ครับ


ป ลิง  ผมไม่ดื่ม ไม่สูบ  ไม่ทานกาแฟ   ตั้งแต่เกิดแล้วครับ   ปัจจุบันหลักสี่ครับผม
comment7:ไม่ชอบเลยครับ บอกกันตรง ๆ
comment8:ส่วนตัวจะขอห่างเลยแหละ


ไม่ใช่อะไรหรอก 

ไม่มีเงินซื้อเหล้าให้กิน
comment8-1:เราจ่ายเองตลอดนะ ^^
comment9:อะไรก็ได้ที่ไม่สูบบุหรี่ครับ
comment10:สำหรับผม ก็เป็นคนไม่ค่อยดื่มครับ นานๆ ทีถึงจะดื่ม ส่วนมาดื่ม ก็แต่เวลาสังสรรค์ แล้วไม่ได้เอารถมาด้วยหน่ะครับ แต่ถ้าต้องขับรถกลับบ้านด้วยนั้น ผมก็ไม่ดื่มคับ

สำหรับมุมมอง ส่วนตัวของผม กับ ผู้ ญ ที่ดื่มนั้น ถ้าดื่มจัดๆ ผมก็มองว่าแรง หน่ะ แต่ถ้าดื่ม ตามงาน สังสรรค์ แต่ ไม่ได้รั่ว หรือเมามากมายอะไรนั้น ผมถือว่า ปกติ หน่ะครับ
comment11:คบเป็นเพื่อนแบบผิวเผินได้ แค่คงไม่คบเป็นแฟนครับ
comment12:รับไม่ได้หรอกค่ะ ถ้าตอนแรกรักกันบอกว่ารับได้ พอหมดรักก็จะยกเรื่องนี้มาบอกว่า รับไม่ได้ที่คุณดื่มเหล้า
comment12-1:มันเป็นแบบนั้นจริง ๆ เจอมากับตัว ทั้งที่ตอนแรกก่อนคบก็รู้ว่ากิน
comment13:ไม่ชอบ
comment14:แปลก แฟนเราบอกว่าดี ปรกติเราก็นั่งดื่มกับเค้ากับเพื่อนๆ เค้าอยุ่แล้ว  แต่ไม่ได้กินบ่อยนะคะ ถ้ามาหากัน กินตลอด
comment15:ผมไม่กินเหล้า ไม่สูบบุหรี่ ถ้าสูบบุหรี่รับไม่ได้ครับ แต่ถ้ากินเหล้า แบบ จขกท. พอรับได้นะ คือนานปีทีหน ไม่ใช่ทุกศุกร์เสาร์ แต่ผมวาถ้าเขาไปส่งจขกท. คงมีใจบ้างแล้วหละ บอกตรงครับ เลิกได้ก็ดีครับ
comment15-1:มีใจ..หรอคะ ส่วนตัวเราคิดว่าเขาเห็นเราเป็นน้องคนนึงมากกว่า เพราะเราบ้านไกลแล้วจะลานเบียร์ไปบ้านก็ไม่ค่อยมีสาธารณะวิ่งด้วย
ก็เลยไปส่งให้
comment15-2:อาจจะเฉยๆ แค่เป็นห่วงก็ได้ค่ะ ผู้ชายพาผู้หญิงเมาส่งบ้าน .. มันเอาไปเม้าท์ได้น่ะ
ผู้หญิงดูแย่ไปเลยค่ะ (อันนี้เพื่อนผู้ชาย 4 คนพูดเหมือนกัน เคยพาคนไหนเมาส่งบ้าน ตูก็ไม่อยากจีบแล้วว่ะ)
comment16:สำหรับผม...ไม่ชอบผู้หญิงกินเหล้าเลย  และผมคิดว่าผู้หญิงกินเหล้ามันดูไม่ดีเลย...จากประสบการณ์ผมที่ผ่านมาครับ มีเพื่อนที่ office กินเหล้าเก่งมาก แก่แล้วก็ยังชอบกิน แต่น้อยลงกว่าตอนสาวๆ ทุกวันนี้ โสดสนิท  มีแต่ผู้ชายมาจีบ แต่ไม่เคยขอแต่งงาน
comment17:ไม่อยากให้ลูกมีแม่เป็น ฮีลำยอง
comment17-1:ไม่ถึงขั้นลำยอง...แค่ลำใย ^^
comment18:ผมเฉยๆนะ 
ผมดื่มบ้างตามโอกาส
แต่ภรรยาผมดื่มจัด(ว่าหนัก)ตอนโสด
พอมารู้จักกันก็ดื่มลดลง
พอแต่งงานกันแล้ว ก็รู้หน้าที่ตัวเองมากขึ้น มีงด ลดลงกว่าเดิม
ตอนนี้ตั้งครรภ์ก็เลิกไปเลย

ผมว่าสาวๆโสดๆ เวลาอยู่กับเพื่อนๆก็จัดหนักตลอดแหละครับ
ถ้าเริ่มมีแฟน อยากให้ตัวเองสุขภาพดี ก็จะลดให้เบาๆไปเองครับ
ผมเชื่อแบบนี้ ^^
comment18-1:ไม่ทุกคนหรอกคะ อย่าเหมารวมคะ ผู้หญิงส่วนใหญ่ไม่ดื่มก็มีเยอะไปนะคะ
comment18-2:อย่าเอาทุกคนมารวมกันสิคะ นั่นแฟนคุณ แต่ผญไม่ดื่มเลยมีเยอะนะคะ มันเสียหายค่ะ เราก็ไม่ดื่มค่ะ
comment18-3:ขออภัยครับ ผมหมายถึงสาวที่ดื่มๆมาก่อนครับ พออยู่กับเพื่อนที่ดื่มด้วยก็มักจะจัดหนักตลอดครับ
ขออภัยจิงๆครับที่พาดพิงถึงคนที่ไม่ดื่มครับ
comment19:ปกตินะครับ

แต่ 4-5 แก้วต่อ 2-3 ชั่วโมง ผมไม่เรียกว่าแก้วรั่วนะครับ ผมเรียกว่าจิบ 

(หรือว่าเป็นแก้วลิตรแบบพวกยุโรป?)
comment19-1:ก็แก้วไซส์ลานเบียร์อะ
comment19-2:งั้นก็ปกติ ไม่ใช่แก้วรั่ว
comment20:ตอบในฐานะที่สุราเข้าปากครั้งสุดท้ายเมื่อ 6 ปีก่อน และทั้งชีวิตดื่มสุราไม่เกิน 10 ครั้งนะครับ

ไม่เอาครับ ผลาญเงิน และเวลาอย่างมาก
แทนที่จะเอาเงิน เอาเวลาไปเที่ยวกับสามี กลับเอาไปนั่งดื่มซะงั้น
comment21:ผมเฉยๆ ถ้าแค่ดื่มเหล้า เบียร์ ถ้าชอบ ถ้าถูกใจ ยังไงก็จะจีบจะรักนะ แต่ถ้าสูบบุหรี่ คือไม่มองเลย เกลียดมาก คนสูบบุหรี่ ไม่ว่าชายหรือหญิง ผมจะรู้สึกรังเกียจมากๆ   
ถ้ายังโสด ยังไม่แต่งงาน ยังไม่ก่อร่างสร้างครอบครัว จะดื่ม จะเมา จะรั่ว ก็ชิวๆ แต่ถ้าเมื่อไหร่ต้องใช้ชีวิตแบบครอบครัวแล้ว ก็คงต้องลด ละ แล้วก็เลิกครับ
comment22:ดื่มตามโอกาสบ้าง ผมก็มองว่าปกตินะ
เมื่อก่อนผมก็ดื่มหนัก เกือบทุกวัน แต่หลังๆพออายุมาก หน้าที่การงานมากขึ้น เพื่อนฝูงห่างหายกันไป ก็ลดลงครับ ดื่มแค่ตามโอกาส
ปล.ดื่มแบบ จขกท. ยุงไข่แล้วครับ ไม่เรียกแก้วรั่ว
comment22-1:อ้าวหรอ...แสดงว่าก๊วนแกงค์ จขกท. ไม่ใช่สายแข็งหล่ะสิ ^^
comment22-2:นั่นสิ เราว่า จขกท กินไม่เยอะนะ
จขกท เลี้ยงเบียร์มั้ยล่ะ เดี๋ยวเราจะไปสาธิตให้ดู

ปล. แต่ลูกในท้องคงไม่อนุญาต
comment22-3:ถ้าแข็งที่ผมเตยเจอมา1กลม2ชม ครับ กินคนเดียวด้วย
comment23:ถ้ากินแค่พอสนุกๆ ไม่ได้เมาเละเทะ ถึงขั้นต้องหิ้วปีกกันกลับบ้าน และเมาแบบทุกวัน หรือวันเว้นวันก็เฉยๆนะ กินตามโอกาสงานเลี้ยง หรือไปบ่อยก็จริงแต่ปริมาณการกินแต่ละครั้งน้อยก็เฉยๆ

แต้าตรงกันข้ามคือทุกเย็นต้องไปนั่งกินทันที ไม่ว่าจะมีเหตุหรือไม่ก็ตามแล้วทุกครั้งที่กินเมาเละ กลับบ้านเองไม่ไหว ต้องมีคนหิ้วปีกมาส่งกลับทุกครั้งก็บอกได้เลยว่าไม่ชอบครับ แค่ดูแลแบบเพื่อนนะได้ แต่เอาทำเมียคงไม่มองเด็ดขาด

แต่จากที่เล่ามา 4-5 แก้ว ในเวลา 2-3 ชม. ในการไปกินถือว่าน้อยอยู่นะครับ เพราะถ้าผมตั้งใจกินจริงชม.เดียว ก็ 5-6 แก้วได้แล้วมั้ง
comment23-1:แต่เพื่อนผช. ในแก๊งค์ก็บอกว่าแบบนี้นะ..ว่านี่แค่เบาๆ แต่ถ้าผญ.ด้วยกันเขาก็บอกว่า "เยอะนะแก"
comment24:สำหรับผม...เธอจะทำอะไรก้อทำไป แต่ขอให้เธอเป็นคนดี รักครอบครัว และไม่ทำให้ใครเดือดร้อนก้อพอ
comment25:ที่ไม่ดื่ม ไม่สูบ มีเยอะกว่าป่ะ..เลือกเอาเลย ถ้าเขาเลือกตอบ
comment26:คนดื่มบ่อยจะมองคุณเฉยๆ 
คนดื่มทุกอาทิตย์ (คหสต. ไม่บ่อย) จะมองคุณว่าเข้าสังคม
คนไม่ดื่ม อันนี้หนัก เหมือนหลาย คห. ข้างบน, ไม่ชอบ รับไม่ได้ ไม่อยากคบเป็นแฟน ไม่อยากเอามาเป็นแม่ของลูก ฯ

ที่สุดแล้วช่างความคิดเค้าเถอะครับคุณ เป็นตัวคุณนั่นแหละ ไม่ได้ดื่มจนติด ไม่ได้ทำให้ใครเดือดร้อนเป็นพอ
เผลอๆ ผู้ชายที่ช่างเลือกปากบอกไม่เอาไม่ชอบนั่นแหละจะได้ซะเองประมาณว่า "เกลียดอย่างไหนมักได้อย่างนั้น"
ส่วนตัวผมชอบดื่ม ดื่มเยอะ ดื่มหนัก (เฉลี่ยอาทิตย์ละ 5 วันได้) แต่ก็ไม่เคยเมาจนเดือดร้อนตัวเองหรือเพื่อน
ผมคอแข็งมากถึงมากที่สุด. สำหรับคุณในความเห็นผมเฉยๆ มาก ค่อนข้างดีด้วยซ้ำ ไม่ได้ดื่มมากมายอะไร
อย่าไปแคร์
comment26-1:ทุกครั้งที่ดื่มจะเตือนตัวเองเสมอว่า...ยังต้องเดินเองได้ คุยรู้เรื่อง และไม่มีสภาพเป็น "ลำยอง"  เพราะคงไม่มีผู้ชายใจดีไปส่งให้ทุกครั้ง
comment26-2:แฟนผมเองก็ดื่ม แต่ไม่ได้ดื่มเยอะจนเมามายไร้สติ ผมว่าดีซะอีกมีแฟนนั่งดื่มเป็นเพื่อน
ตอนนี้เค้าเลิกแล้วมั้งไม่ได้ดื่มมาจะ 3 ปีแล้วตั้งแต่ท้องและคลอด ผมเองที่ว่าชอบดื่ม
ที่บอกว่าดื่มบ่อยๆ เข้าพรรษาผมก็งดดื่มได้นะ ของงี้อยู่ที่ใจไม่ได้ติด เลิกบุหรี่ยังทำได้
แค่นี้จิ๊บๆ
comment27:เราขอชมว่าผู้ชายคนนั้นดูเป็นสภาพบุรุษดี ... คุณเมาขนาดนั้นถ้าผู้ชายไม่ดีคุณอาจป่องได้ง่ายๆเลยนะคะ

เราว่าดื่มให้พอดีเถอะ ดื่มอย่าเยอะให้เหลือสติไว้ดูแลตัวเองสักนิดด้วยความเป็นห่วงจากใจหญิงด้วยกัน
comment27-1:เราถือว่าโชคดีมากจริงๆ ที่ผช.คนนั้นเขาไม่ฉวยโอกาส แต่เราก็ไม่เคยเมาจนไม่รู้เรื่อง อย่างมากก็เคยเซ แต่ยังเดินเองได้

ขอบคุณคุณเสียงจากบ้านนานะคะที่เป็นห่วยลูกผญ. ด้วยกัน
comment28:คิดถึงเพลงนี้
comment28-1:ไม่เคยกินจนเป็นสภาพนี้ ^^
comment29:ไม่ชอบครับ
comment30:รับได้ครับ  ถ้ากินแล้วดูแลตัวเองได้

จาก นศ แพทย์คนนึง
comment30-1:คร้าาาา...ว่าทีคุณหมอ ^^
comment31:เรื่องปกติ ก็ชอบแล้วนิ เดียวก็เลิกได้เองจ้า
comment32:ถ้าได้แล้วก็เลิกครับ ตอนนี้ทนได้ทุกอย่าง
รับได้ทุกอย่างครับ
comment33:อย่ากินเลยค่ะ (ต่อหน้าแฟน)555
comment33-1:เราควรจะเป็นคนเสมอต้นเสมอปลาย...ทั้งต่อหน้าและลับหลังสิคะ ฮ่าๆๆๆ
comment34:รับ ได้ ครับ 

ผม ว่า ปัญหา ไม่ได้อยู่ที่ตรงนั้น มันอยู่ที่หลังจากนั้นต่างหาก
เหมือนเรื่องสูบบุหรี่ ไม่ค่อย ใครว่าหรอกครับ ถ้าการสูบนั้นไม่รบกวน คนอื่นๆ

ปัจจุบันเราต้องยอมรับว่า วิถีชีวิตมันเปลี่ยนไปหมดแล้ว
บางอย่างก็ลด ทิฐิลงบ้าง
comment35:ถ้าจะเลือกเป็นคู่ ในทางธรรม คนที่จะเป็นคู่กันจริง มักจะมีศิลเสมอกัน 

ถ้าฝ่ายใดฝ่ายนึงพร่องในศิลเป็นนิจ ช่วงแรกในชีวิตคู่ อาจไม่เห็น พอความรักเริ่มลด จะกลายเป็น คู่กรรม เอา
comment36:ญ ดื่มเหล้าผมรับได้

หมายถึงรับเป็นเพื่อนนะ ถ้าให้เป็นมากกว่าเพื่อนคงไม่เอา
comment37:แฟนผมสูบบุหรี่ เหล้าดื่มบ้างแต่เค้าดื่มไม่เก่ง ส่วนตัวแล้วถ้ามีผมไปด้วยก็เอาเลยเต็มที่ไม่ว่าเลย แต่ถ้าไม่มีผมไปด้วยผมไม่ค่อยให้ดื่มคับเพราะเป็นห่วง(กลัวมันเมาแล้วจะไปรั่วใส่คนอื่นเค้า) ส่วนมุมมองที่ผมมองผู้หญิงกินเหล้าเฉยๆคับ ไม่เคยหยิบสิ่งนี้มาตัดสินคนเลย
comment38:ถ้าต้องดื่มเป็นสังคมก็ได้นะคะ..แต่เงื่อนไขเยอะ

แต่ให้ดื่มบ่อยๆ ก็ไม่ไหว ไม่อร่อยอ่ะ  
หรือเพราะตั้งแต่เรียนอยู่สายร้านนมสดหรือเปล่าไม่รู้(มีร้านเปิดดึกกินบรรยากาศได้เหมือนกัน). แต่ติดนมกับเค้กมากกว่าค่ะ..ลองดูอร่อยนะคะ
comment38-1:ชีวิตปกติก็สายนมสด นมร้อน นมเย็น นมปั่น เหมือนกันคะ แต่เค้กไม่ค่อยสู้มันอ้วนง่ะกว่าจะเบิร์นออกได้แต่ละแคลฯ ฮ่าๆ

#แต่แคลฯเบียร์ก็ไม่น้อยนะ ฮ่าๆๆๆ
comment38-2:เค้กกินแทนข้าวนะคะ
กินข้าวแล้วอ้วนอ่ะ
comment39:จขกท มั่นใจหรือครับว่า เขาไม่ใช่เพื่อนหญิง
comment39-1:อุต๊ะ!!
comment40:กินเหล้า กินเบียร์รับได้ แต่ไม่ใช่กินเอาเป็นเอาตาย ได้มีคนกินเป็นเพื่อน
แต่สูบบุหรี่รับไม่ได้
comment41:อย่าไปซีเรียสอะไรเลย ก็ลองคบดู  คนไม่กินเหล้า สูบบุหรี่ ไม่ใช้คน เลิศเลออะไรซักหน่อย ผมยืนยัน คนไม่กินเหล้าไม่สูบบุหรี่ไม่ใช้คนดีทุกคน  ไม่ได้น่าสรรเสริญอะไร นอกจากตัวจริงเขาเป็นคนดีจริง
comment41-1:จริง บางคนไม่ดื่ม ไม่สูบ ยกตัวเองอย่างกับเทวดา แต่นิสัยไม่มีใครคบ
comment42:-- ผมก็คนนึง ที่ไม่ดื่มเหล้า เบียร์ เลยสักนิด (จะมีก็ช่วงปี สองปี นี้แหละ แต่ก็เฉพาะงานเลี้ยงบริษัท แก้วเดียวกินทั้งคืน อะไรประมาณนั้น) ถ้ายืนยันว่า กินเฉพาะงานเลี้ยง ไม่ได้อยู่ดีๆ ก็เปรี้ยวปากอยากกิน แล้ว กินบ่อยๆ ผมรับได้นะ

เคยเจอมากับตัว 2 เคส

เคสแรก กินดุ ไปสังสรร กับ เพื่อนๆบ่อย แต่เค้าก็รายงานตัวตลอด บอกตลอด บางทีก็ใส่ smalltalk คุย ให้รู้ว่า เค้ากำลังทำอะไรยังไง อันนี้ไม่มีปัญหาเลย

เคสสอง นานๆกินที แต่ชอบแอบไปกิน โดยไม่บอกผม แล้วก็โดนจับได้

เคสสอง ผมรับไม่ได้ครับ
comment42-1:เราเป็นสายไม่แอ๊บอะ กินก็บอกว่ากินทั้งต่อหน้าและลับหลัง

ส่วนตัวลึกๆ เราเชื่อว่า..."เขารับเราได้ ต้องแบบที่เราเป็นเรา"
comment43:สงสารบาวมั่ง....
comment43-1:บาวน์ กะ โคนี่.....แลคลายชีวิตจริง ฮ่าๆ
comment44:จุดแรก ผู้หญิง รับประทานเหล้า   ผู้ชายเห็น  ก็ต้องคิดแล้ว   หูวว   ทานเหล้า ด้วยอะ

ซึ่งไม่น่าจะใช่  วิสัย ของผู้หญิง  บางคนจะมองว่า  แรวงง   เหล้า มันของผู้ชาย จะเหมาะกว่า

ขึ้นอยู่กับผู้ชายแต่ละคน  จะ ซีเรียสกับ ตรงนี้มั้ย ???  บางคน  ซีเรียส มากกก

จากจะสนใจ  กลับกลาย เป็น ไม่สนใจ ได้ ... เพราะ ทานเหล้า  เนี่ยย
comment44-1:อันนี้เรื่องจริงครับ ผู้ชายบางคน โดยเฉพาะที่ไม่ดื่ม จะเลิกสนใจทันทีเมื่อรู้ว่าเธอทานเหล้า
comment45:แล้วแต่คนครับ...
ผมไม่ชอบดื่ม แต่ได้แฟนชอบดื่ม
ตอนแรกไม่ชอบ แต่ไปไงไม่รู้ แต่งงานกันไปแล้ว
แฟนเมาหลับ...ต้องแบก ต้องหาม ไปนอนตลอด
comment46:เราก็เป็นผู้หญิงที่ดื่มเหล้า คล้ายๆกันแบบเจ้าของกระทู้ คือไม่บ่อย เฉพาะเวลามีงานเลี้ยง  ไม่ได้ดื่มทุกวัน แต่ถ้าได้ดื่มก็ยาว  มีสามีเป็นคนไม่ดื่มเหล้าเลย ไม่สูบบุหรี่ ไม่เที่ยวกลางคืน เขาก็บอกไม่ชอบนะ แต่รับได้ คงจะได้จริงๆเพราะลูกชายอายุ 19 แล้ว จะมีบ่นบ้างถ้าดื่มตอนเขาไม่อยู่ด้วย ส่วนใหญ่จะเป็นห่วงการขับรถมากกว่า แต่ตัวเองก็พยายามเลิก แทบจะไม่ดื่มแล้วตอนนี้ เพราะเบื่อด้วย แต่ก็ยังไม่เลิกนะ เพราะตามหน้าที่การงานของตัวเองมันต้องมีบ้าง แต่เราเกรงใจเค้าไปเอง เพราะคุณสามีทำงานกลับบ้าน  ไม่เคยแวบ...
comment46-1:ถ้าต้องดื่มแล้วต้องขับรถกลับบ้านเอง...ยังไงก็ระมัดระวังด้วยนะคะ ^^
comment47:ผมไม่ดื่ม ไม่สูบ ถ้าจะเลือกแม่ให้ลูกของผม ผมก็ต้องเลือกนะครับ

คู่รักที่จะครองรักกันนานๆจนแก่ตายจากกัน จะต้องมีศีลเสมอกัน ความเชื่อเสมอกัน การเสียสละเสมอกับ ปัญญาเสมอกัน ความคิดต้องไปในทางเดียวกัน ถ้าไม่ตามนี้ผมว่าคงจบไม่สวย
comment48:ผู้ชายไม่เที่ยวไม่ดื่มคิดยังไงผมไม่รู้ ส่วนตัวผมที่กินเหล้าเบียร์ สูบบุหรี่ มองว่าเฉยๆ กินได้แต่ขอแค่ อย่าเมา อย่ารั่ว อย่าเป็นภาระคนอื่น มีสติ ดูแลตัวเองได้ อย่างอื่นผมไม่เคยว่านะ เพราะถือว่าเป็นสังคมของเขา  
(สังคมของผมเจอหน้าเพื่อนรวมเกงค์กันได้ทีไร เมาทุกที เป็นปกติของคนเคยเรียนช่าง)
comment49:ผมเคยเจอแบบนี้เลย สาวเจ้าชวนผมไปกินเบียร์ และผมโอเคกับคนกินเบียร์นะ แต่เค้ากินดุกว่าผมมากกกกกกกกกกก แล้วคือเมาเลอะเทอะน่าเกลียดมากๆอ่ะ เข้าใจเลยว่าลำยองเป็นยังไง หลังจากนั้นผมก็ไม่ค่อยเจอเค้าอีกเลยเพราะผมรับไม่ได้อ่ะ

กินพอเมาคุยสนุกรับได้นะ แต่กินแล้วเลอะเทอะ มีปัญหา ภาระคนอื่นนี่ไปไกลๆ
comment50:เราดื่มแล้วสูบมาตั้งแต่สมัยทำงานค่ะ ตอนที่สามีมาจีบ พาไปทานข้าว สามีจะสั่งเป็บซี่ให้ตัวเอง แล้วสั่งเรดให้เรา เราก็กินแค่พอกรึ่มๆ สูบก็สูบแค่ในที่ส่วนตัว ในรถ ที่บ้าน ดื่มก็ดื่มกับเพื่อนกับคนสนิทเท่านั้น พอมีลูกก็หยุดเลยค่ะ ไม่อยากให้ลูกเห็นเป็นอย่าง มีลูกสาวด้วยเลยต้องหยุดหมด
comment51:อ่อ....มิน่าเราถึงโสด
comment52:ถ้าเป็นพวกbacadi ผมรับได้นะ กลิ่นจะออกเป็นผลไม้ ผมจะไม่เวียนหัว เพราะผมเองไม่ดื่ม ไม่สูบ จขกท ลองเปลี่ยนมากินพวกนี้ แล้วค่อย ๆ เลิกดีกว่า เพราะถ้าคุณวางแผนสร้างอนาคตกับใครซักคน แอลกอฮอร์ควรตัดไปเลยเพราะอะไรก็น่าจะรู้ดี
comment53:เจอแล้วลำยอง2
ผมรับใด้ครับ
comment53-1:เป็นแค่ "ลำใย" ก็พอม๊างงงงง ฮ่าๆๆๆ
comment54:ผมไม่ดื่มไม่สูบ ส่วนตัวก็ไม่ชอบผู้หญิงกินเหล้าครับ แต่ถ้างานพิเศษจริงๆก็หยวนๆได้ แต่ในใจก็ไม่ชอบอยู่ดี
comment55:เรากินเหล้า แต่อย่าให้เหล้ากินเรา
คติส่วนตัวตอนอยู่สายปารตี้คะ

เราดื่มทุกศุกร์ เสาร์
ดื่มเยอะ ดื่มหนัก
แต่มีสติตลอด
ไมีเคยมั่ว ไม่รั่ว ไมี one night stand

ส่วนสามีไม่ดื่มเลย
ตอนจีบแรกๆ ไปนั่งดูเราดีมกะเพีอน
สามีดื่ม เป็ปซี่ อย่างเดียว
จนโดนแซวว่า คราวหน้าไม่ต้องมา เปลืองมิกซ์
คบๆก้นไปกลับเป็นเราที่เกรงใจเค้า ที่ต้องไปนั่งรอเรา
ความทีในการดื่มของเราเลยลดลง
จนตอนนี้เราเลิกดื่มมา เกือบ 3 ปีละคะ
comment56:ของจขกท. ไม่ถือว่าแก้วรั่วมากนะคะ ปกติค่ะ ไม่ต้องคิดมากนะคะ
เราดื่มจัดมาก ก่อนแต่งงานนี่ปาร์ตี้ทุกศุกร์ เสาร์ ทำสถิติมากสุดถ้าคือเหล้าคนละลิตรกับเพื่อน
ถ้าเบียร์ก้สองคนลังกว่า ดื่มจริงดื่มจัง ดื่มเอาสนุก แต่ไม่เคยเมาเรี่ยราดค่ะ มีสติดูแลตัวเองได้ทุกครั้ง

แฟนเราก้ไม่เคยว่านะคะ เค้าเป็นคนไม่ดื่ม ไม่สูบ จะกินก้ต่อเมื่อมีงานสังสรรค์
เค้าบอกว่าผู้หญิงกินเหล้า เที่ยวกลางคืนมันเอามาตัดสินไม่ได้หรอกว่าเป็นผู้หญิงไม่ดี
ถ้ามองแค่นี้ก้ใจแคบเกินไป นี่คือที่เราเคยถามเค้าค่ะ เพราะเวลาเราอยากไปเที่ยวกับเพื่อน เค้าไปส่งแล้วก้กลับมารอบ้าน
ถึงเวลาผับปิดก้ไปรับค่ะ ไม่เคยบ่น บอกว่าถ้ามีความสุขก้ทำไปเถอะ

ตอนนี้เราแต่งงานแล้ว ลูกหนึ่งแล้ว ไม่ได้ดื่มจัดเหมือนแต่ก่อนแล้ว แต่ก้มีบ้างกับการสังสรรค์ค่ะ
comment57:คนกินเหล้าส่วนใหญ่ นิสัยจะกล้าได้ กล้าเสีย เป็นไง เป็นกัน แบบนี้ ผู้ชายคงไม่ปลื้มเท่าไร

ข้อเสียในระยะยาว ของ สาวๆ ที่กินเหล้า อย่างนึงที่ผมเห็น (เพื่อนผู้หญิง 3 คน) เวลาอายุเกิน 30 เมื่อไร ร่างกายจะโทรมเร็วมาก หนังเหี่ยวย่น มองดูผิดกร้านๆ  มีถุงน้ำใต้ตา ที่สำคัญ ยังโสดทั้ง 3 คน มีแฟน คบไม่เกินครึ่งปี เลิกหมด  ผมถามว่า ทำไมเลิกกันล่ะ เธอบอกว่า ช่างมันผู้ชาย มีออกถมเถ อืมมม ก็จริงอย่างที่เค้าว่า ผู้ชายมีเยอะ ที่จะมีไรด้วย แต่ไม่มีใครแต่งงานด้วย

ลด ละ เลิก ซะเถิดครับ
comment58:ไร้สาระจัง นี่ขนาด จขกท บอกว่ากินแค่ปีละ 1-2 หน กินเพื่อสังสรรค์นะ ยังเหน็บแนมว่าเป็นลำยอง ถ้าถามเรานะ จะกินอะไรก็กินไปเถอะ ถ้าตัวเองตัดสินเองแล้วว่ามันไม่น่าเกลียด เราไม่เอาผู้ชายที่ตัดสินคนแค่เรื่องกินเหล้าสูบบุหรี่มาเป็นพ่อของลูกหรอก เหล้าบุหรี่มันตัดสินคนดีไม่ดีไม่ได้หรอก เออ พิมพ์ไปแล้วนึกขึ้นได้ แท็กห้องรัชดานี่เอง มิน่า ความเห็นเหน็บแนมผู้หญิงเยอะมากๆ(ตามปกติ) ปกติห้องก้นครัวแทบไม่มี (เราเปิดจากห้องก้นครัว)
comment58-1:โดนใจเลยยยย
comment58-2:จริงอะ ถ้าจะคิดว่าไม่เอาผู้หญิงที่ชอบกินเหล้ามาเป็นแม่ของลูก ถามหน่อยว่าผู้หญิงพวกนั้นเขาอยากได้เอ็งเป็นพ่อของลูกเขาป่าววะ
comment58-3:บางคนยังไม่อ่านเลย ว่า จขกท กินแค่ไหน
comment58-4:เห็นด้วยค่ะ ส่วนมากแต่ละคนที่มาตอบเอาบรรทัดฐานของตัวเองมาวัดทั้งนั้น 

ปล.ถึงจะดื่มเหล้า งานบ้านงานเรือนเป๊ะนะฮะ
comment58-5:มันเป็นความชอบส่วนบุคคลครับ คนที่ไม่ดื่มไม่สูบเขาก็อยากได้คนประเภทเดียวกันมาเป็นคู่ ไม่เกี่ยวกับตันสินว่าใครดีไม่ดี จะให้ ผช เปลี่ยนทัศนคติว่าเออ ต้องรับได้ให้หมดนะไม่ว่า ผญ จะเป็นไง ก็เป็นไปไม่ได้หรอกครับ ไม่งั้นเค้าจะมีคำว่า "สเป๊ก" มาทำไมล่ะ
comment59:ผู้หญิงเริ่มเมาแล้วหน้าแดงดูเซ็กซี่ดีครับ ยิ่งเมาด้วยค็อกเทลยิ่งดูดีมีเสน่ห์
comment59-1:เลยดีกรีค็อกเทลมาไกลแล้วง่ะ
comment60:ไม่ชอบเลย คือเวลาจูบกันแล้วมีกลิ่นเหล้า มันทำให้หมดอารมณ์ได้เลย
comment61:ติดรส เห็นเมื่อไรก็เปรี้ยวปาก 
แทบจะเป็นไปไม่ได้เลยที่จะเลิก

พ่อผมไม่ชอบ ให้แม่กิน 
แต่เผลอเมื่อไรแม่ก็แอบจิบ

พี่น้องของแม่ ที่เป็นผู้ชาย ติดเหล้าทุกคน

มองดูผมว่า กินก็ไม่ผิดอะไร 
แต่ไม่กินดีกว่า นะครับ
comment62:เจ้าของกระทู้ดื่มไม่เยอะนะ เราเยอะกว่าอีก แต่ก็มีแม่ๆหลายคนมาติดต่อเราให้ลูกชายเค้าบ่อยๆ ทั้งที่เราก็จะบอกกับทุกคนตรงๆนะคะว่าเราชอบเบียร์เย็นๆมาก บางคนพาเราไปกินตลอดเลย 55555 ถ้าดื่มแล้วดูแลตัวเองได้ ไม่เรื้อน ไม่เมาเละเทะ ก็ดื่มไปเถอะค่ะ เพราะก็ไม่ได้เยอะมากอะไร ^^
comment63:คนไม่ดื่ม ไม่สูบ ก็ไม่ใช่ว่าจะเป็นคนดีค่ะ เราเห็นเอามาอ้างบ่อยมาก

เท่าที่เราเห็น สุดท้ายแล้ว คนจะชอบกัน มันก็ชอบกันค่ะ เพราะอย่าง จขกท ก็เรียกว่าเป็นฟิลสังสรรค์มากกว่า ไม่ได้ดื่มโหดอะไร สุดท้าย มันก็จะมีการพูดคุยกัน สนิทกัน รู้จักกัน ถ้าพอใจกัน เรื่องที่คุณดื่มก็จะไม่ใช่ประเด็นเลยค่ะ พูดจริงๆ
comment64:เกลียดผู้หญิงโกหกครับ
comment64-1:โกหกว่าไม่ดื่มใช่มั้ย.... แต่เราไม่ทำนะ ^^
comment65:ถามแฟนเราให้ละ แฟนเรารับได้สบายมาก เพราะนางก็ทั้งดื่มทั้งสูบเลย นางไม่แคร์เรื่องพวกนี้เท่าไหร่ ไม่เอามาตัดสินว่าดีหรือชั่ว การดื่มเหล้ามันเป็นศิลปะอย่างนึง เครื่องดื่มแอลกอฮอล์มันมีศาตร์ของมัน ถ้าดื่มแบบพอดีมันก็เป็นความสุขอย่างนึง ดื่มแล้วรู้จักประคองตัวไม่ให้ติด ไม่ให้เสียการเสียงาน ก็ไม่มีอะไรน่ารังเกียจเลยจริงๆ
comment66:งั้นมาเมากัน ผมดื่มทุกวันและดื่มได้ตลอดเวลา.    

ผมดื่มเบียร์สดได้ 1 หลอด กับ 2 เหยือก เมาแบบมีสติ เดินตรง ขับรถตรง ถึงบ้านอาบน้ำ แล้วก็นอน ส่วนเหล้าค่อยมาชมเอง
comment66-1:เชื่อค่ะ..ว่าดื่มทุกวันและดื่มได้ตลอดเวลา...จากชื่อล๊อคอิน ยังไงก็รักษาสุขภาพด้วยนะคะ
comment67:เราเป็นคนดื่มหนักดื่มบ่อยค่ะ  แต่ไม่ใช่ว่าต้องดื่มตลอด บางทีก็หยุดไปนานๆ  เบื่อไม่อยากดื่ม  แต่ถ้าดื่มเป็นจริงเป็นจังก็เคยดื่มเบียร์คนเดียวลังกว่าค่ะประมาณ17-18 ขวด  เคยไปนั่งดื่มคนเดียวในร้านเหล้าด้วย (ตอนนั้นเบื่อ  อยากดื่มคนเดียว)  เพื่อนๆก็มีแต่ผู้ชายนี้แหละ   แต่เราไม่เคยเมาแบบดูแลตัวเองไม่ได้เลย  ต่อให้เมาแค่ไหนก็ต้องประคับประครองสติตัวเองตลอด  ไม่เคยเมาเรื้อน  ไม่เคยโดนผู้ชายที่ไหนหิ้วไป แล้วก็ไม่เคยหิ้วผู้ชาย  คบกับแฟนมา 8 ปี  อีกสองปีจะแต่งงานแล้ว  แฟนยังพูดให้เพื่อนเค้าฟัง(อันนี้แอบได้ยิน)ว่า  ถ้าเรากินเหล้าไม่เคยเป็นห่วงเราเลย เพราะเราดูแลตัวเองได้ตลอด  มีแต่เราต้องคอยดูเวลาคนอื่นเมา   แฟนเราซะอีกที่เป็นฝ่ายเมา จำอะไรไม่ค่อยได้  ต้องให้เราไปส่งที่บ้านตลอด  เราเลยถือว่า  คนเราอย่ามาตัดสินกันแค่เหล้าเลย  ผู้ชายที่บอกว่าผู้หญิงแบบนี้ไม่มีทางเข้าใกล้ ไม่ชอบ รังเกียจ  บลาๆๆ  อยากจะบอกว่าผู้ชายความคิดแบบนี้ผู้หญิงก็ไม่อยากเอาหรอกค๊าาา  ถ้าจะมีแฟนเรามันไม่ดี ทำให้เราทุกข์ใจหรือดูถูกเราก็อย่ามีมันเลยดีกว่าค่ะ
comment68:สำหรับผมผมเฉยๆเพราะเคยไปแลกเปลี่ยนที่อเมริกาเขาก็กินกันนะ(ผิดกฏหมายอายุไม่ถึงด้วย 55+) จากนั้นตอนที่พี่ผมเรียนต่อที่อเมริกาได้ไปอยู๋กับพี่ได้ไปเห็นปาร์ตี้แบบฝรั่งๆเลยว่า ที่คุณกินมันจิ๊บๆมาก เพื่อนพี่ผมบางคนนี่ลำยองเรียกแม่เลย แต่พอถึงเวลาทำงานหรือทำอะไรเขาจะรับผิดชอบดีมาก ดริ้งค์คือดริ้งค์ ทำงานคือทำงาน การกินเหล้าไม่ได้ตัดสินว่าคนคนนั้นเป็นคนดีหรือคนไม่ดีหรอก คนไม่กินเหล้าทำตัวรกโลกก็เยอะแยะ ในขณะที่บางคนเช่นคนรู้จักผมคนนึงตอนเรียนหมอกินเหล้าเข้าผับแต่งตัวเปรี้ยวระเบิด แต่พอถึงเวลาตั้งใจเรียนมากๆจนได้เกียรตินิยมอันดับ1 ตอนนี้ได้ทุนไปเรียนที่จอนส์ฮอบกิน แฟนเขาเป็นคนไม่กินเหล้าเลยเขายังรับได้
comment69:ลองไม่เมาดูดิ๊ เขาจะไปส่งคุณไหม
ถ้าเขาไม่ไปส่ง แสดงว่าที่ผ่านมาคุณดื่มจนเป็นภาระของคนอื่น

หรือถ้าเขาชอบคุณ ก็อาจจะมีคิดบ้างว่า ถ้าปล่อยให้ไปสังสรรค์โดยที่ไม่มีเขาอยู่ จะสามารถดูแลตัวเองได้มั้ย
comment69-1:อันนี้ทำยาก เพราะต่อให้ไม่ดื่มไม่เมา แต่บ้านเราไกล...ปกติไปกะพี่ๆ ผช. ในฝ่ายงานก็มักจะไปส่งให้
comment70:แล้วแต่คนค่ะ สมัยสาวๆ เราก็ก๊งเกือบทุกวันเลย สูบบุหรี่ด้วย เน้นเฮฮาแบบชอบบรรยากาศในการร่ำสุราและคุยกับเพื่อนที่รู้ใจ กินกันแบบร้านไม่ปิดไม่เลิก ลานเบียร์วันปีใหม่นี่ไปจองโต๊ะกันตั้งแต่ห้าโมงเย็น ตอนเจอแฟนก็เจอตอนเมา แฟนนี่เด็กดีมากไม่กินเหล้าไม่สูบบุหรี่ เพื่อนแฟนเจอเรายังตกใจมีโทรไปเล่าให้แม่ฟังว่าเรากินเหล้าจัดมากกก สูบบุหรี่ด้วย แต่แฟนไม่ว่าอะไร ก็ไปนั่งรอเรากินเหล้ากับเพื่อนนะ บอกว่ากินไปเหอะ อย่าอ้วกเป็นพอ

ตอนนี้ลูกสองแล้ว เลิกหมดทุกอย่างแบบไม่แตะเลย ไม่ใช่อะไรหรอก สุขภาพเริ่มแย่ พอเริ่มแก่ชักนั่งดื่มนานๆ ไม่ไหวแล้ว เอาเป็นว่าผู้ชายจะคิดไงมันก็แล้วแต่คนนะ ผู้หญิงกินเหล้าไม่ได้เลวร้ายซะหน่อย แต่ถ้าเมาแล้วอาละวาดหรือปล่อยเนื้อปล่อยตัวอันนี้ก็ไม่ไหวนะ ขนาดผู้หญิงด้วยกันยังไม่ชอบเลย
comment71:ผมคนนึงที่ชอบผู้หญิงดื่มเก่งนะครับ แต่ขอให้เป็นคนที่มีความรับผิดชอบนิดนึง 
ดื่มแล้วรู้ว่าตัวเองเมารึยัง ถ้าต้องขับรถก็ไม่ดื่ม ถ้าจะไปดื่มไม่เอารถไป ประมาณนั้น  
แต่ไม่ชอบผู้หญิงสูบบุหรี่

[Spoil] คลิกเพื่อดูข้อความที่ซ่อนไว้แต่ดึ่มเบียร์ 4-5 แก้ว ในเวลา 2-3 ชั่วโมง แล้วเริมรู้สึกมึนๆ ผมถือว่ายังเป็นคนที่เมาง่ายอยู่นะครับ
comment71-1:ต้องดูที่เบียร์ด้วยว่าช้างคลาสสิกหรือเปล่า ถ้าช้างผมก็เมา ส่วนลีโอได้เรื่อยๆ
comment71-2:เค้าดื่มช้างexportสด ง่ะ
comment71-3:กินช้างexport เหมือนกันเลย...
comment71-4:ผมดื่มช้าง classic. แล้วตบด้วย แสงโสม อะ
comment71-5:OMGGGGGGGG....สายแข็งจริงๆๆ...เบียร์และเหล้าร่วมกัน
comment72:ชอบจ้ะ เพื่อนสาว แต่ถ้ารั่วแบบอุ้ยต้องมีชายมาจิก หรือไปกับเพื่อนสาวคนอื่น มีคนมาจีบแต่ตัวไม่มี ร้องไห้บ้าบออะไรเงี้ยะรำคาญ หนีกลับก่อนเลย // เราไม่มีเป้าหมายนะ เน้นบรรยากาศเม้าท์แตก ถ้าเจอเพื่อนแบบอารมณ์เปลี่ยวมาจะหงุดหงิด เหมือนไม่ได้มาหาเพื่อนอ่ะ
comment73:รับได้ ธรรมดามาก  ปีนึงไม่กี่ครั้ง
comment74:ที่มาตอบเพราะผมเลิกดืมแล้วเรียกง่ายๆถือศีล5 คิดยังไงกับผู้หญิงดื่มของมึนเมานะครับมันก็เป็นรสนิยมส่วนตัวนะครับคุณจะกินอะไรก็เรื่องของคุณทำไปแล้วดีกับตัวเองก็ทำแต่ที่สำคัญผมมองว่า กินเยอะแค่ไหนเยอะไปเป็นลำยองก็ไม่ดี กินโอกาสไหนสังคมรึ สังสรรค์ งานเลี้ยง  กินแล้วมีสติไหมดูแลตัวเองได้รึเปล่าอันนี้ที่ผู้ชายหลายคนเป็นห่วงเลยนะถ้านะเป็นอนาคตของลูกอ่า ถ้ากินก็กำลังดีเคลิ้มๆตามอารมณ์ อย่างงี้ได้ฟิวส์ดี 555
javascript:void(0);
comment75:เมารั่ว เมาเจ้าชู้ เมาถึงไหนถึงกัน คบมาหมดแล้ว เฉยๆคับ ใน 3 เมานี่ตอนหลังเป็นแม่ของลูกด้วยทายดิเมาแบบไหน 5555 แต่ตอนหลังก็เบาๆแระคับเห็นนานๆกินทีด้วย
comment75-1:น่าจะเป็นคนที่เมารั่วนะ...เพราะเมารั่วเนี่ยมีแต่ฮา คริๆ
comment76:เรามีเพื่อนผู้หญิงดื่มเหล้าเยอะนะ แต่เราไม่ดื่ม เคยลองจิบแล้วผื่นขึ้น =__= 
บุหรี่ไม่สูบ เพราะไม่ชอบ เรียนอยู่คณะที่ส่วนใหญ่ดื่มเหล้าด้วย

ส่วนใหญ่เพื่อนดื่มก็เป็นเฉพาะช่วงๆ บางครั้งตามเทศกาล วันไหนอกหัก ก็ชวนเพื่อนมาดื่ม
แต่ดื่มเหล้าเมาขนาดไหนก็มีความรับผิดชอบ แบ่งเวลาเป็น 
ดื่มเหล้าแบบรู้ลิมิต มีความรับผิดชอบ เราก็ว่า ธรรมดานะ ถ้าเค้าดื่ม แต่รับผิดชอบตัวเองเป็น
comment77:ผมเฉยๆนะครับ ถ้าไม่ได้ แบบดื่มทุกวัน ก็ปรกติครับ

ดีออก ชีวิต มีสีสัน
comment78:ส่วนตัวเลยนะ
เรามองว่าเป็นเรื่องปกติค่ะ สำหรับคนโสดมันก็ต้องมีสังคมเป็นธรรมดา ยิ่งวัยทำงานแล้วด้วย บางทีการดื่มก็เป็นการเข้าสังคมอย่างหนึ่ง
แต่ถ้าดื่มแล้วดูแลตัวเองได้ก็เยี่ยม อย่างตัวเราเองก้อดื่ม ชอบปาร์ตี้เลยสมัยโสด แต่พอมีแฟนแล้วก็ลด ละ เลิก ไปโดยปริยายค่า 
เกรงใจคุณแฟนด้วยล่ะ อย่างหนึ่ง
ถ้าดื่มแล้วดูแลตัวเองได้ มีสติไม่เมามายจนเกินงาม ก็อย่าคิดมากเลยค่ะ^^
comment79:เจ้าของกระทู้บอกว่าดื่มปีละครั้งสองครั้ง เพื่อการสังสรรค์นี่ไม่ใช่นักดื่มหรอกครับ

นักดื่มต้องบ่อยกว่านั้น เช่นทุกสัปดาห์ครับ อย่างเจ้าของกระทู้นี่เรียกว่ามือสมัครเล่นครับ

ไม่มีอะไรเสียหายหรอกครับ สำหรับผมไม่รังเกียจนักดื่มที่ดื่มเพียงแค่นี้ครับ

แต่ถ้าขนาดบ่อยจัดนี่ก็ไม่เอาเหมือนกันครับ
comment80:จขกท จากที่เล่ามา ยังเป็นสายอ่อนนะครับ อิอิ

กินตามโอกาส ตามงาน นานๆกินบ้าง อะไรทำนองนี้ ผมรับได้หมดนะ (เหมือนกันอยู่แล้ว)

แต่ถ้ากินมันทุกวันหลังเลิกงาน กินทุกสัปดาห์ หรือ กินตามผับ เพื่อหวังผลอย่างอื่นตามมา แบบนี้รับไม่ได้ครับ

ส่วนพวก กินพอกรึ่มๆ เมาๆ เฮฮาๆ รั่วๆ ชอบครับ สบายๆดี

แต่ถ้าพวกกินแล้วหัวทิ่มหัวตำ อ๊วกพุ่ง เรื้อนสร้างเรื่องไปทั่ว ลำบากเพื่อนไปด้วย แบบนี้ไม่ไหวครับ กินแล้วลำบากคนอื่น อย่ากินเลย
comment81:บุหรี่ รับไม่ได้
เหล้ารับได้  แต่อย่ามาก 
ข้อสังเกตุ แฟนเพื่อนๆ ผม 90%  ไม่ดื่ม
comment82:ดิฉันมองว่าเรื่องธรรมดา ถ้าดื่มแล้วรู้จักตัวเอง
เพราะโดยส่วนตัว ดิฉันดื่มอัลกอฮอล์เป็นตอนทำงาน
และมีครอบครัวแล้ว จากที่เพื่อนๆ พี่ๆ ที่ทำงานรินให้
พอดื่มได้ ก็แล้วแต่เวลาและโอกาส ตามนายไปบ้าง
นั่งเฝ้านายบ้าง กลายเป็นดื่มได้ ถ้ารู้ว่าพอแล้วก็หยุด

อยู่บ้าน เย็นๆสามีถาม เอาเหล้าสักแก้วไหม เขาชงมาวาง
ก็ดื่มไป บางทีเปิดขวดสังสรรในครอบครัวเฮฮาไป
มาหลังๆนี่ หยุดเพราะรู้สึกไม่อยากดื่ม

มันขึ้นอยู่กับ เหล้าเข้าปากแล้วเปลี่ยนแปลงตัวคุณไปหรือเปล่า
ถ้ายังปกติดี รู้ว่าอะไรคืออะไร มีความสุขก็ไม่ต้องคิดมากค่ะ
comment83:จริงๆถึงชอบไม่เหมือนกันก็รักกันได้นะคะ คุณดื่มส่วนเค้าชอบบรรยากาศ ไปด้วยกันได้อยู่นะ  

ผู้ชายไม่ดื่ม จะรู้สึกไม่ชอบผู้หญิงดื่มก็ไม่แปลก แต่ก็ไม่ทุกคน 

แต่มันก็ไม่ใช่ที่จะมาตัดสินกันว่าเราเป็นคนดีไม่ดี อีกอย่างคุณก็ไม่ได้ดื่มจัด หรือบ่อยตรงไหนเลย

หรือถ้าคุณจะดื่มบ่อยแต่ดูแลตัวเองได้ ไม่ทำตัวเละเทะหมดสภาพ เสียการเสียงาน เราว่าแค่นั้นก็พอแล้วนะ

ถ้าเค้าชอบคุณขึ้นมาจริงๆ ถึงคุณจะดื่มเค้าก็ไม่รังเกียจหรอกค่ะ
comment84:ผมไ่ม่ได้ดูผู้หญิงที่เครื่องดื่มหรือยาสูบ แต่ผมดูที่อื่นครับ เรื่องนี้เลยไม่เคยได้เอามาเป็นประเด็นในการพิจารณา
comment85:ผมรับได้นะ อาจเป็นเพราะผมดื่มทุกวันด้วยมั้ง ถ้าเบียร์อย่างน้อย 3 ขวด ถ้าเหล้าก็ 1 แบน
แต่ไม่ได้เมาจนดูแลตัวเองไม่ได้นะครับ ส่วนใหญ่จะดื่มเมื่อหลังเลิกงานกลับบ้านแล้ว
ดื่มคนเดียว ฟังเพลงชิวๆในห้องแห่งความลับ 

ผมว่ากินเหล้า สูบบุหรี่ ตัดสินคนไม่ได้หรอกครับ ว่าเป็นคนดีหรือไม่ดี ผมว่าดูจากการกระทำ และผลงานดีกว่า
ถ้าดื่มแล้วรับผิดชอบตัวเองได้ ตื่นไปทำงานได้ผมให้ 3 ผ่านเลยครับ
comment86:จขกท.ดื่มไม่เยอะหรอกค่ะ อย่าคิดมากค่ะ เป็นตัวของตัวเอง สวยๆไป
เราดื่มตั้งแต่สมัยโสด เลิกงานมาก็จัดเบียร์เย็นๆทุกวัน กับ เจ้านาย กับ เพื่อนร่วมงาน 
ณ บัดนาว แต่งงานมาจะสองปีแล้ว ก็ยังทำอยู่ค่ะ  5555555555 
แต่สามีก็เข้าใจ เพราะนางบอก นางรับเราได้ตั้งแต่แรก นางชอบผญ.แรงๆมากกว่าแรดเงียบ อุต๊ะะะะ
สามีเราเป็นคนเรียบร้อยค่ะ ไม่ชอบพูด เงียบๆ ไปข้างนอกก็ชอบนั่งชิวๆเอาบรรยากาศเหมือนกันค่ะ
แต่พอกินที่บ้าน นางชอบดื่มหนัก จัดหนัก 

เราว่า เป็นผญ.แรง ยังดีกว่า เป็นผญ. แอ๊วแบ๊ว อ่ะค่ะ อย่าได้แคร์ค่ะ ผช.รักเราจิงต้องรับเราอย่างที่เราเป็นให้ได้ตั้งแต่แรก
พอคบกันไปแล้ว การปรับตัวเข้าหากันเป็นอีกเรื่องค่ะ สู้ๆๆๆ
comment86-1:เราก็คิดว่าแรงอย่างที่เราเป็นให้เขาเห็นเลยนี่แหล่ะ...รับได้คือรับได้ จบเลย 

มัวมาแอ๊บๆๆ แล้วดีแตกทีหลังผช.คงรับไม่ได้มากกว่านะ ^^
comment87:คำถามจขกท. "ผู้ชายไม่ดื่มอย่างเขาจะคิดยังไงนะ...เฮอออ"

เราว่านะ เอาเข้าจริง ถ้าคุณใช่สำหรับเขานะ จะดื่มไม่ดื่ม มันไม่ใช่ปัญหาหรอก และที่คุณเล่ามาคุณก็ไม่ได้ดื่มขนาดเมาจนอาละวาดขาดสติ 

เราเคยเจอผู้ชายที่บอกเลิกผู้หญิงที่ไม่เที่ยว ไม่ดื่ม เหตุผลคือดีเกินไป และมาตามจีบเพื่อนเราที่ดื่ม ดื่มจัดด้วย ดื่มจนอ๊วกอ่ะ ผู้ชายยังตามจีบตามเทียวไล้เทียวขื่ออยากได้ไปเป็นแม่ของลูกเลย ไปส่งเวลาไปเที่ยว ไปรับกลับเวลาเมา คือสุดท้ายมันก็อยู่ที่ว่าเราใช่ไม่ใช่สำหรับเขารึปล่าว

แบบ...ยังไงล่ะ...ที่เขาบอกว่า ถ้าเราใช่ ข้อเสียที่เรามีมันจะเป็นข้อเสียที่เขายอมรับได้ แต่ถ้าเราไม่ใช่ คำว่าดีเกินไปยังถูกใช้เป็นคำปฎิเสธได้เลย

ปล. เราก็ดื่มเหมือนกัน ดื่มเยอะด้วย แต่แปลกตรงที่ผู้ชายที่เข้ามาจีบเราเนี่ย ไม่มีใครดื่มเลย และเขาก็เข้ามาจีบทั้งๆที่รู้ว่าเราดื่มด้วย เคยถามเหมือนกันว่าคุณไม่ดื่มแล้วไม่แอนตี้เหรอ เขาก็จะบอกว่า ก็ดื่มแบบมีสติก็ไม่เป็นไรหรอก ไรงี้
comment87-1:ถ้าจะใช่มันก็ใช่...สินะ ^^
comment88:ถ้ายังไม่ได้กันก็รับได้ครับ

ถ้าเรียบร้อยแล้วก็ไม่ชอบผู้หญิงขี้เมา
comment89:ก็ไม่แปลกนี่ครับ ปีนึงหน สองหนเอง อย่าสูบบุหรี่ก็พอ ไว้สูบบุรุษดีกว่าครับ

ผมก็คนไม่กินเหล้าไม่สูบบุหรี่ แต่ชอบไปนั่งเอาบรรยากาศ มีดื่มบ้างนิดหน่อยพอร้านปิด ^^

ส่วนเรื่อง ผช.ที่คุณแอบปิ๊งก็ปรับตัวคลิ๊กกันเองแล้วกันครับ เปิดใจตรง ๆซะครับ จะได้ไม่เสียเวลากันและกัน
comment90:สำหรับผมรับได้ครับ ถ้าไม่ใช่ประเภทเมาแล้วเรื้อนหรือเปนภาระคนอื่น

ปล. ผมจบลาดกระบัง มีเพื่อนๆสาก๊วนกินเหล้าทีนึงตกคนละกลมขึ้นก็หลายคน สำหรับเจ้าของกระทู้ผมมองว่ากำลังดีครับ สนุกสนาน ถ้าดูแลตัวเองได้ละก็นะ ^^
comment91:อะเอ๋ จขกท ถามคนไม่ดื่มนี่นา 555
comment91-1:คนดื่มก็ตอบได้คร้า... ^^

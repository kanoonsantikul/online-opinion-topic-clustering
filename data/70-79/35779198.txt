title:[พลีชีพ] วอนเพื่อนชายจริงหญิงแท้ เพลาๆการล้อ เกย์-กะเทย ด้วยคำแรงๆ ใน social สักทีเถิด
comment:ประเทศเราเปิดกว้างเรื่องเพศที่ 3 มากกกก อันนี้เรารู้ เราก็ดีใจ

แต่มีสิ่งหนึ่งที่รบกวนจิตใจเรามาตลอด เวลาเล่น social ต่างๆ

คือระยะหลังมาเนี่ย เราสังเกต เวลามีเนื้อหาที่เกี่ยวกับเกย์ 

ไม่ว่าจะ เกย์แต่งงาน หรือมุกการ์ตูนเกย์ อะไรประมาณนี้ล่ะ เช่น

"หนุ่มจังหวัด xxx ยกขันหมากสู่ขอหนุ่ม yyy"

คอมเม้นประมาณนี้จะมาแน่นอน

-มนต์รักฟักทองบด

-ฟ้าเหลืองที่เหมืองทอง , ขุดทอง

-อสุจิไม่ปฏิสนธิกับขรี้ - -"

-แค่เห็นหน้าก็เหม็นขรี้ (อันนี้เป็นการเหยียดหยามความเป็นมนุษย์สุดพลัง ลองนึกว่ามีใครมาพูดกะคุณงี้สิครับ แต่อนิจจา ไลค์ บาน )

และอีกสารพัด 



เราเข้าใจอารมณ์ที่เล่นโซเชียลแล้วอยากให้คอมเม้นตัวเองเด่นนะ ถึงได้พยายามเอาคำพวกนี้มาโพสกันซ้ำแล้วซ้ำเล่า
(เอ้อแล้วก็ได้ไลค์เยอะทุกทีที่โพสต์จริงๆ) 

เรารู้ว่าหลายคนไม่รู้ด้วยซ้ำว่าเมนท์แบบนี้เป็นการเหยียด ดูถูก นึกว่าพูดแล้วฮา

แต่เราจะอธิบายต่อไปว่าทำไมถึงไม่ควรคอมเม้นท์แบบนี้


1.โอ๊ย จะอะไรกันนักหนา เมืองไทยก็เปิดกว้างแล้วนะ นู่นก็ว่าเหยียด นี่ก็รับไม่ได้

ครับ.... ลองจินตนาการดูนะครับ ถ้าเจอคนเก็บขยะคุณจะโพสต์ว่าเค้าสกปรก ตัวเหม็นมั้ยครับ คุณก็จะโดนลงทัณฑ์ทางโซเชียลสิครับ

ถ้ามีเจอพ่อครัว คุณจะบอกว่า อี๋ ตัวเปื้อนน้ำมัน เหม็นคาวปลา แบบนี้หรอครับ สมาคมพ่อครัวก็จะแหกคุณ

หรือเอาให้ตรงประเด็นเลย ถ้าคุณเดินกะแฟน ผู้หญิง แล้วคนถ่ายรูปมาลงโซเชียล บอกว่า พวกชอบหอย

คุณก็คง งงๆ พูดทำไมวะ หรือบางคนอาจจะโกรธ

นี่ก็เหมือนกัน บางทีเราก็งง ว่าคุณจะเอาเรื่องการร่วมเพศเรามาพูดทำไม?

การล้อเลียนคนอื่นมันเป็นเรื่องที่ปกติไม่ทำกันใช่ใหมครับ ยกเว้น เราถูกหล่อหลอมมาว่า เกย์-กะเทย ต่ำต้อยกว่าเรา ล้อยังไงก็ได้ ล้อยังไงก็ฮา นี่แหละครับการเหยียด


2. ก็เกย์ชอบขุดทองจริงๆนี่ ! ทำไมจะล้อไม่ได้

หลายๆคนไม่เข้าใจเรื่อง เอ่อ การมี พสพ ของเกย์ดี ไม่ใช่ว่าเค้าชอบขรี้ เห็นขรี้แล้วมีความสุข แบบนี้นะครับ

ลำไส้ใหญ่คนเราจะมีเมือกลื่นๆที่ทำให้สิ่งสกปรกไม่เกาะติดผนังอยู่ และทำให้เราจะขับมันออกมาเกือบหมดตอนเราเข้าห้องน้ำ

ทำให้เวลามี พสพ กัน แล้วเจอโอกาส ทอง - - มันเป็นแจ๊คพ๊อต ซึ่งปกติเค้าก็จะระวังตัวกันอยู่แล้ว

แถมตรงปลายลำไส้ใหญ่เราจะไม่ค่อยมี สิ่งสกปรกด้วย  เพราะถ้าคาอยู่ตรงนั้นเราจะปวดท้องละครับ


3. แล้วจะให้ล้ออะไรล่ะ !

ก็..... ถ้าไม่ล้อเลยจะดีมาก แต่ เอาจริงๆนะ ถ้าเมนท์มาแบบ อี๋เกย์ รับไม่ได้ 
ฟังแล้วยังสบายใจกว่า 
อ๋อ รับได้สิ ไอ้มนุษย์ขรี้ เยอะ

ที่จริงเรียก สีม่วง ถั่วดำ ตุ๋ย อะไรก็ดีอยู่แล้วนะ ใครมันบัญญัติ สายเหลือง อะไรนี่ 555+

4. เพื่อนเกย์เรายังขำๆเลย จะซีเรียสทำไม

คุณแน่ใจนะว่าเพื่อนคุณขำ ไม่ได้ชาชิน 
โอเค มีคนรับได้ แต่ไม่ใช่ทุกคนและไม่ใช่ส่วนใหญ่ แน่


แถมท้าย 

เพศที่ 3 กำลังเป็นสมาชิกที่เปิดเผยของโลกนี้แล้วครับ ถ้อยทีถ้อยอาศัยกันนิสสส

-ปีที่แล้วเราเปลี่ยนโปรไฟล์เป็นสีรุ้งกัน เพราะเกย์ได้แต่งงานที่อเมริกา
-หนัง การ์ตูน มีตัวละครเพศที่ 3 เกมส์ให้เพศที่ 3 แต่งงานกันได้
-ตอนต้นปีเราเอาใจช่วยบ้านน้องคาร์เมนกัน (พ่อเลี้ยงคู่) ให้ได้กลับประเทศ ตอนนี้พวกชีวิตเค้าแฮปปี้ไปละ

ล้างความเชื่อเก่าๆ ว่าเพศที่ 3 = นักแสดงตลก คาบาเร่ วิกลจริต บ้า สติไม่ดี ไปเลยครับ 

อยู่ร่วมกันแบบไม่เหยียดหยามกันนะครับ ^ ^



สุดท้าย บ่นเล็กๆน้อยๆ

[Spoil] คลิกเพื่อดูข้อความที่ซ่อนไว้ละครทีวีนี่ตัวดีเลย ทั้งที่งานในวงการก็เกย์กะเทยซะส่วนมาก แต่ทำละครออกมาที แบบโบราณสุดพลัง
บางทีมีฉากสงสัยว่าพระเอกเป็นเกย์ ก็บอก ว้าย นึกว่าเพื่อนสาว (เอิ่ม เกย์ไม่ได้สาวทุกคนจ๊ะ)
บางทีพระเอกก็จับตัวกะเทยแล้วผื่นขึ้น โอ๊ย    แก้ไขข้อความเมื่อ 6 พฤศจิกายน 2559 เวลา 17:57 น.
comment1:น่าสงสารออกนะคะ คนที่ไม่รู้จักยอมรับและให้เกียรติคนอื่นในแบบที่ตัวตนของเขาเป็น คนพวกนี้จะกล้าเมนท์กล้าพูดอะไรแบบนี้แค่ลับหลังค่ะ ต่อหน้าจะไม่กล้า ถ้ากล้าพูดนี่แสดงว่าห่ามเกินเยียวยา ก็ไม่มีค่าไม่มีประโยชน์ไปยุ่งด้วย บางทีพวกโพสเหยียดๆ ตามสื่อออนไลน์พวกนี้ต้องอย่าไปสนใจ เขาโพสไปเพื่อเรียกยอดไลค์ เรียนให้คนมารุมด่ารุมเหยียด เป็นวิธีการระบายอารมณ์หรือเรียกร้องความสนใจแบบนึงที่ในชีวิตจริงเขาก็ทำไม่ได้ 

ถ้าคนที่เขาเหยียดเพศจริงๆ ในสังคม เขาจะทำเป็นไม่สนใจนะ คือไม่ยุ่ง ไม่คุย เกลียด ขยะแขยงแต่ก็เก็บไว้ในใจ เพราะรู้ดีว่ามาด่ามาเหยียดเกย์สังคมเขาก็ไม่ได้มองว่าดีนะ 

ส่วนสื่อทีวีที่ยัดเยียดภาพลักษณ์แบบนั้นให้เพศที่สาม อันนี้ก็เกินเยียวยา แนะนำว่าถ้าคุณเป็นเพศที่สามให้ทำตัวดีๆ อย่าไปทำตัวแบบในสื่อที่เขาชอบยัดเยียดนะ แบบนี้ดีกว่า
comment1-1:นี่ก็พยายาม ทำตามคู่ปกติทั่วไปน่ะครับ ไปหาพ่อแม่ ช่วยกันเก็บเงิน

แล้วก็ตั้งใจไม่นัดกับคนแปลกหน้าในแอปอะไรพวกนี้ด้วยครับ
comment2:เราเป็นผู้หญิงนะคะแต่ก็เห็นด้วยกับกระทู้นี้เช่นกันค่ะ 

คือส่วนตัวแล้วมองว่าบางทีสังคมไทยพูดจาหยอกล้อเล่นกันจนเคยชิน โดยลืมมองไปว่าคนอื่นๆเขาจะมองเราแบบไหน จะรู้สึกยังไง เช่นเดียวกับที่เราเคยไปล้อคนที่ไม่ค่อยเข้าท่าว่า "ลาว" (ขอโทษค่ะที่ต้องยกตัวอย่าง) ประมาณนั้นน่ะค่ะ บรรทัดฐานของแต่ละสังคมไม่เหมือนกัน ซึ่งบ้านเราบางคนก็ถือว่า "แค่พูดเล่นขำๆ สนุกๆ คิดไรมาก" แต่สิ่งที่น่าจะมีก็คือ การกลั่นกรองคำพูดค่ะ 

สังเกตุอีกอย่าง (อาจยกตัวอย่างไกลไปหน่อย) เช่น ทำไมบางคนทะเลาะกันบนอินเตอร์เน็ต ตั้งกระทู้ด่าว่ากันด้วยถ้อยคำรุนแรง ทั้งๆที่ไม่เคยรู้จักกันมาก่อน แต่ว่าแค่อ่านแล้วเกิดความไม่พอใจ ทำไมไม่พอใจ ก็น่าจะเนื่องมาจากถ้อยคำต่างๆที่ใช้แสดงความคิดเห็นแบบตามใจตัวเองจนลืมนึกไปว่านี่คือพื้นที่สาธารณะซึ่งคนอื่นสามารถเข้ามาเลือกอ่านกันได้ (บางคนอาจบอกว่าก็ไม่ต้องอ่านก็ได้นี่ ..แต่ว่าแหม..บางกระทู้ก็ตั้งชื่อซะน่าอ่านเลยนี่เนอะ ^^ บางทีบ้านเราอาจมองข้ามตรงนี้ไปรึเปล่าไม่แน่ใจนะคะ แต่ว่าเท่าที่ทราบมา ขอยกตัวอย่าง สังคมญี่ปุ่นรู้สึกว่าเขาจะช่วยกันรักษามารยาทในเรื่องการพูดจา ให้ความเห็นในที่สาธารณะมาก เพราะกลัวจะทำให้คนอื่นรู้สึกไม่ดีเพราะคำพูดของเขา เป็นพื้นฐานมารยาททางสังคม แต่สำหรับบ้านเราคนส่วนมากมองว่ามันไม่ใช่เรื่องใหญ่

เพิ่มอีกนิดนะคะ หากเราไม่เห็นด้วย เราแค่แสดงความเห็นที่แตกต่างของเราด้วยถ้อยคำสุภาพก็พอแล้ว (ดีไหมคะ) ไม่ต้องบอกว่าพวกคนโน้นมันอย่างนี้พวกคนนี้มันอย่างนั้น มันไม่รู้จักโน่นนี่นั่น แบบว่า.. อย่าต่อว่าหรือโพสถ้อยคำในลักษณะระบายอารมณ์เลยนะคะ เพราะการระบายอารมณ์จะได้แค่ความสะใจของคนโพสเท่านั้น ไม่เกิดความรู้สึกที่ดีกับผู้อ่านหรือเกิดประโยชน์กับสังคมเลย อีกอย่างนึงบางคนอาจไม่เห็นด้วยกับเราก็จะกลายเป็นเริ่มต่อว่ากันกลับไปกลับมา

ต้องขอบคุณที่คุณยกกระทู้ลักษณะนี้ขึ้นมา ... เราขอถือโอกาสนี้บอกทุกคนเช่นกันว่า ..
เรามาช่วยกันเปลี่ยนสังคมให้น่าอยู่ขึ้นกันเถอะค่ะ ทำความดีเพื่อในหลวงของเราโดยใช้โอกาสนี้กันดีไหมคะ เพราะสังคมดีๆก็คือสังคมที่เราจะต้องใช้ชีวิตอยู่ร่วมกันตลอดไป เราทุกคนจะได้มีความสุขไงคะ

 ขอบคุณค่ะ
comment2-1:ครับพักหลังๆโลกโซเชียล แรง ในพันทิปก็แรง บางทีเจ้าของกระทู้โดนแหกซะน่าสงสาร หวังว่าจะค่อยๆกลับมาดีขึ้นนะครับ
comment3:คนมันพูดไม่คิดให้ครบด้านก็งี้หละคับ เข้าใจโดนเหมือนกัน ผู้ชายกลุ่มใหญ่กินติมเราเดินผ่านพอดีพูดตะโกนนั้นอะทอม พอรุตัวว่าดังเกินเพืทอนมันสกิดพอเราเดินไปใกล้ทำเงียบคือ ทอมก็มีเยอะแยะบนโลกทำอย่างกับเจอมนุษย์ต่างดาว
comment3-1:ระวังอันตรายด้วยนะครับ

แต่เข้าใจฟีลนี้ บางที โพสเกี่ยวกับเกย์ คนมาเม้นแบบ ไม่เคยเห็นเกย์มาก่อน ซะงั้น
comment3-2:อะเคคับ ขอบคุณน้ะ
comment4:ใจเขาใจเรา บางทีคนรักกัน แต่งงานกัน บางคู่ก็ไม่ได้ให้ความสำคัญกับเรื่องเพศสัมพันธุ์นะ อย่าหมกหมุ่นว่า คนรักกัน แต่งงานกันจะต้องเน้นเรื่องเพศ
comment4-1:เพราะภาพลักษณ์ที่เราแสดงออกด้วย แต่ มันเป็นปัญหางูกินหางน่ะครับ

คือ ถ้าเกย์กะเทยจดทะเบียนได้ คู่ที่รักกันแท้ๆก็จะเผยออกมามากกว่าคู่ขาครับ
comment5:เขาเรียกว่าโลกธรรม ซึ่งมันก็คือผลกรรมบังคับในรูปแบบหนึ่งๆให้ใครที่เป็นเกย์,กะเทย ต้องเผชิญผ่าน

ส่วนคนที่มาล้อมาเสียดสีฯลฯ นั้นมีได้หลากหลาย เช่น คนที่แค่ล้อเล่น(ย่อมมีสติรู้ว่าควรล้อกันอย่างไร) , คนที่มุ่งระบายอารมณ์หรือมุ่งแสดงความชนะหรือเหนือกว่า(ก็คือเคสของผู้ป่วยทางจิตทั่วไปซึ่งย่อมหาทางระบายความเก็บกดอัดอั้นในชีวิต จึงมีความไร้เดียงสาอยู่บ้าง) , คนนิสัยเหลิงหลงสุขสะใจที่ได้เสียดสีเยาะเย้ย(จะไม่ไร้เดียงสาแบบผู้ป่วยทางจิตใจ แต่จะเป็นบาปบริสุทธิ์ที่ไม่ควรประมาทอย่างมากนั่นเอง)

เมื่อเกย์หรือกะเทยได้ประสบพบเจอเหตุการณ์เหล่านี้ ทางที่ถูกต้องที่สุดนั้นคือหลักพระโอวาทของพระพุทธเจ้า
-  ไม่มุ่งประพฤติร้ายตอบ (ถ้าถึงขนาดไม่คิดร้ายก็ยิ่งเลิศเลอ)
-  เสนอแนะสิ่งที่ดีเพื่อให้ผู้อื่นพ้นทุกข์ร้อน,พ้นบาปสมุทัย เท่าที่ช่วยได้อย่างสร้างสรรค์
-  มีจิตใจที่ผ่องใสปล่อยวาง (พ้นทุกข์พ้นบาปในใจ) แล้วเกย์หรือกะเทยผู้นั้นจะเป็นกัลยาณมิตรที่งดงามผ่องใส มีบุคลิกกริยาเดียวกันกับผู้ปฏิบัติธรรมทุกเพศวัย สามารถเผชิญผ่านพ้นผลกรรมเก่าใดๆได้อย่างสันติ และย่อมนำไปสู่สภาพพ้นทุกข์อย่างยิ่งในภายภาคหน้าได้ตามหลักการของพระพุทธเจ้า
comment5-1:ขอบคุณครับจะนำ 3 ข้อนี้ไปใช้ให้ใจสงบลง
comment5-2:ผลกรรมที่เกย์ กะเทนทุกคนต้องผ่าน เดี๋ยวๆ ผลกรรมอะไรคุณ

มันผิดที่คนอื่นที่ใช้คำพูดไม่ดีต่อเพศที่3รึป่าว เพศที่3ก็แค่เพศอีกเพศ มาผลกรรมอะไร เกย์ไม่ได้ไปปาดคอใครมานะครับ ถึงจะต้องมานอมรับผลกรรมอะไรนี่

อันล่างๆเห็นด้วยหมดเลย
comment5-3:คือจริงๆหมายความว่าทุกคนไม่ว่าเพศไหนก็ล้วนต้องเกิดมาเผชิญรับผลกรรมเก่าในชีวิตของตัวเอง โดยการที่เกย์,กะเทยมักถูกล้อหรือเสียดสีด่าทอต่างๆ นั้นก็คือผลกรรมเก่ารูปแบบหนึ่งที่บังคับให้เขาต้องเจอ

และความเป็นไปของทุกชีวิตนั้นไม่ได้มีเพียงแค่ผลกรรมเก่าที่บังคับให้ต้องเผชิญผ่าน แต่ยังขึ้นอยู่กับการก่อกรรมใหม่ด้วย ซึ่งกรรมใหม่ไม่ว่าจะเป็นกรรมในทางที่ดีหรือไม่ดีนั้น มนุษย์ทุกคน(ที่ไม่เยาว์วัยหรือพิการทางปัญญาจนเกินไป)ล้วนสามารถเลือกสรรค์ในชีวิตของตัวเองได้ครับ

ส่วนความเชื่อที่เป็นรายละเอียดตายตัวที่ย่อมเป็นที่สนองความยึดเหนี่ยวศรัทธาหรือความอยากรู้ของชาวบ้าน และมักมีในทุกๆศาสนาหรือสังคม เช่น คนเป็นเกย์หรือกะเทยนั้นเป็นผลกรรมมาจากการผิดศีลข้อนั้นข้อนี้ หรือเป็นเพราะถูกสิ่งลี้ลับสาปมาเช่นนั้นเช่นนี้ ฯลฯ ก็แนะนำให้พิจารณาด้วยหลักกาลามสูตรครับ (รวมถึงที่กล่าวทั้งหมดข้างบนด้วย)
comment5-4:เอผมเข้าใจว่าเขาหมายถึงกรรมที่ทุกคนต้องเผชิญนะ
comment5-5:ไม่รู้นะ  ผมเป็นพุทธโมเดิร์นหน่อย ๆ 

ศาสนาเราไม่ได้สอนให้เชื่อนิครับ ศาสนาเราสอนให้อยู่บนเหตุและผล ไม่ได้ให้อยู่กับความเชื่อที่พิสูจน์ไม่ได้นิครับ
comment5-6:ไปศึกษามาใหม่นะครับ ผู้ศึกษา
comment5-7:เพศชายหญิงก็มีกรรม เพศที่สามก็มีกรรม คนอ้วนก็มีกรรม คนผอมก็มีกรรม คนตัวขาวก็มีกรรม คนตัวดำก็มีกรรม คนรวยก็มีกรรม คนจนก็มีกรรม  สุดท้ายทุกคนก็มีกรรมของตัวเองไม่ทางไหนก็ทางหนึ่งเสมอแล้วทำไมเราจะต้องไปเย้ยหยันกรรมของคนอื่นด้วยล่ะ มองให้ลึกลงไปสุดท้ายกรรมก็คือเรื่องของธรรมชาติ เราต้องเตือนสติคนอื่นตรงนี้
comment6:ไม่เคยรังเกียจและก็ไม่เคยล้อเลียนเพศที่สาม หรือคู่ที่รักร่วมเพศ 
เพราะมีเพื่อนสนิทและรู้จักคนใกล้ชิดที่เป็นเพศที่สามหลายคน ทั้งเกย์ กระเทย ทอมดี้ เลส ฯลฯ
ก็ปฏิบัติต่อกันเหมือนเพื่อนธรรมดาทั่วไปคนหนึ่ง บางทีเจอเขาโดนล้อ เรายังโมโหแทนด้วยซ้ำ
comment6-1:ขอบคุณครับ คนจะไม่ชอบเพราะเกย์เนี่ยชอบผู้ชายแล้วก็เลยเหมือนจะล่าผู้ชายงี้ 

จริงๆเป็นธรรมชาติของเค้าคือเข้าหาสิ่งที่ชอบ ก็ต้องปรับตัวร่วมกันไปครับ
comment7:เห็นด้วยค่ะ ไม่ชอบเลยพวกคำล้อส่อเสียดทางเพศเนี่ย ดูหยาบคายแสดงถึงนิสัยรากเหง้าและทรรศนะคติคนพูด แล้วก็ไม่ชอบที่เรียกผู้กญิงว่าชะนีด้วย มันไม่ตลกเลย แต่เหมือนคำพูดติดปากไปแล้วใช้กันเกลื่อน
comment7-1:อันนี้ทางเราก็ต้องพยายามเหมือนกันให้เกียรติกันนะ ^ ^
comment8:้ต้องทำตัวให้แข็งแกร่งจะได้ไม่ดูอ่อนแอ จะได้ไม่มีใครกล้ายุ่ง

ผมว่าเมืองไทยควรจะเปิดกว้างมากกว่านี้ โดยเฉพาะทหาร การเกณฑ์ทหาร สามารถรับผู้หญิงและเพศทางเลือกได้ด้วย ส่วนการฝึกก็ตามความเหมาะสมไป เพศที่ไม่ใช่ชายก็จะได้ดูแข็งแกร่งขึ้น ไม่ถูกล้อไม่ถูกนินทา

ส่วนละครฝรั่งนี่ได้มีการเอาฉากเกย์มาใช้กันแล้ว ซึ่งก็ทำออกมาได้ปกติ เช่นหนัง The 100, Da vinci demons แบบว่าทำให้เห็นว่าคนเราเวลาจะรักกันให้ดูกันที่จิตใจภายใน
comment8-1:อ่าใช่พอ คห. นี้บอก เรานึกได้พอดีเลย

ในวงการทหาร มีกะเทยแกร่งๆก็เยอะอยู่นะ แต่เวลาคนนึกภาพ จะแบบ หนังพจน์อานนท์ พรางชมพูงี้ 

เราเคยอ่านเรื่องกะเทยทหารที่ชื่อจืด นางสตรองมากแบกแพคน้ำขึ้นภูเขาไว้ไปแจกผู้ชายได้

แต่โดยรวมแล้วเราว่าคนเข้าใจกะเทยมากกว่าเกย์เยอะ อาจจะเพราะ มาก่อน เปิดเผยมากกว่า แล้วพวกนางนิสัยดีด้วย



ปล.ตัวเราก็หน้าหนวดร่างใหญ่แหละ แต่คนชอบคิดว่า เกย์จะเป็น เพื่อนสาวงี้ ไม่อะเราคือชายที่ชอบชาย
comment9:พวกนี้

เป็นพวกมีทัศนคติที่แย่ครับ ไม่รู้จักการให้เกียรติคนอื่น คงมุดท่อเดียวกันมาเกิดกับพวกหยาบเป็นอาจิณ

คนดีหรือไม่ดีไม่ใช่อยู่กับสภาพเพศของเขา เค้าก็เกิดมาปกติเหมือนมนุษย์์ทุกคนบนโลกนี้ เพียงแต่จิตใจ

เค้าไม่ได้ชอบเพศตรงข้ามเหมือนคนส่วนใหญ่ ซึ่งมันก็ไม่ใช่สิ่งผิดหรือเป็นเรื่องตลกของใคร ผมกลับรู้สึก 

ด้วยซ้ำไปว่า พวกเขามีพรสวรรค์์บางอย่างที่มีมาทดแทนความแปลกนั้น โดยที่หญิงชายแท้ๆบางทีก็ยังต้อง

ยอมรับ


แต่อย่างว่าบนโลกเรา มันต้องมคนอยู่ประเภทหนึ่ง ที่เอาเรื่องพวกนี้มาล้อเลียน เหมือนอยากให้เค้าได้อาย

แล้วเหมือนว่า ความเป็นชายชาตรีของเค้าจะผงาดขึ้นมา แต่ความจริงมันคือกระดองเต่าที่พวกเค้าหามาไว้

กำบังจิตใจที่อ่อนแอมากกว่า


อยากพิมพ์์อะไรก็พิมพ์์ไปเถอะครับ ผมว่าในโลกโซเชียลการมองนิสัยคน มองไม่ยากกว่าเจอตัวเป็นๆหรอก

ครับ
comment10:คิดดี  ก็จะพูดดี  และก็จะทำดี  

ใครที่ทำได้ขอให้ได้สิ่งที่ดีๆกันทุกคนค่ะ
comment11:ปล่อยให้หมามันเห่าไปครับ อย่าสนใจ สัญชาติญาณมันเป็นแบบนั้น
comment11-1:(โต้ตอบแบบนี้กลัวจะเป็นบ่อเกิดแห่งการทะเลาะเบาะแว้งกันจัง)
comment12:ฉันเปิดร้านเกมส์ ปรกติมีแต่เด็กผู้ชายมาเล่นเกมส์ 90% ผู้หญิง 10% 
วันนี้เจอ แกงค์สาวๆ มีผู้หญิงกับตุ๊ด ยกทัพมาเล่นกันเป็นกลุ่มใหญ่ 
ปรกติก็นั่งฟังผู้ชายด่ากันทั้งร้านก็ว่าหยาบแล้วนะ แต่คำพูดก็จะเดิมๆซ้ำๆ ด่ากันอยู่ไม่กี่คำ
วันนี้เจอตุ๊ดเล่นเกมส์ ไม่รู้แม่คุณสรรหาคำมาจากไหน ด่าได้ไม่ซ้ำและด่าได้ตลอดเวลาทุกคำ ด่าได้ไม่หยุด
แม่เจ้าประคุณเอ๋ย เกินจะรับได้จริงๆ พูดก็เก่ง ปากก็ไว จิตนาการในการด่าก็บรรเจิด 

คำพูดที่ว่าด่ากันแรงๆ ก็มาจากเพศที่ 3 นั่นแหละ แรงกว่าหญิงแท้ ชายแท้อีกนะ

ฉันโตมากับครอบครัวที่พ่อแม่ไม่เคยพูดหยาบ ไม่เคยด่าลูก เวลาได้ยินลูกพูดหยาบจะปราม ห้ามพูด
แต่ทุกวันนี้นั่งฟังเด็กรุ่นลูกพูดหยาบคายทั้งวัน จนสงสัยว่าพ่อแม่เคยสอนลูกให้พูดจาดีๆกันบ้างหรือเปล่าเนี่ย
บางคำเกิดมายังไม่เคยได้ยินเลย ตุ๊ดคิดได้ยังไง คำด่าพวกนี้ ช่างสรรหามาด่าจริงๆ  ฉันได้แต่นั่งส่ายหัวพูดไม่ออก


ถ้าคุณว่าหญิงแท้ชายแท้ว่าเพศที่สามรุนแรง  ตอนนี้อยากจะเถียง เพศที่สามนั่นแหละ แรงสุดยอดเกินบรรยาย
แม่คุณเอ๋ย ช่างคิดคำพูดได้เก่งมาก คิดเร็ว พูดเร็ว หยาบแรง ไม่รู้จะบรรยายยังไงถึงความหยาบกร้านของคำพูด
comment12-1:มันก็ไม่ทุกคนมั้งครับป้า 

ป้าคงโชคไม่ดีที่เจอเด็กกลุ่มนั้น  ในขณะที่บางคน(หรือหลายคน) เขาก็ไม่ได้เป็นแบบที่ป้าเจอครับ
comment12-2:ก็เลยต้องเหมารวมถูกมั้ยคะ เราเป็นเพศที่สามคนหนึ่ง ที่ไม่ได้มีกริยาอย่างที่คุณกล่าวมา

ปัจุบันเราก็พึ่งเรียนจบ ทำงานหาเงินได้ไม่ได้น้อยหน้าใคร

คนรอบๆ ตัวเราหลายๆ คนก็จะเรียกว่า "ได้ดี" ก็เยอะแยะ 

แต่เอาเถอะ เราไม่ได้ตั้งใจจะเปลี่ยนอะไรคุณอยู่แล้วล่ะค่ะ แค่อยากแชร์อีกมุมนึ่งเผื่อคุณจะเปิดใจบ้าง
comment12-3:ไม่ได้เหมารวมค่ะ แต่เยอะจริงๆ เรียก ผญ ว่า ชะนีๆๆๆๆๆ
comment12-4:รบกวนอย่าเหมารวมเลยครับ

ผมนี่ด่าใครไม่เป็นเลย เวลาโดนด่าได้แต่เงียบ เถียงไม่ทันทุกที 555+
comment12-5:ตรรกะแปลกมาก โตมายังไง
comment12-6:ลากน้องเค้ามาวิจารณ์ มาเหยียด มาเหมารวมเพศที่สามกลางวงสาธารณะ  คุณนี้ใจ+การกระทำ...สุด


[Spoil] คลิกเพื่อดูข้อความที่ซ่อนไว้"หยาบสุดๆ"  กว่าน้องเค้าเยอะครับ
comment12-7:เห็นว่าจริง เพศทางเลือกโดยเฉพาะกะเทย-เกย์ ใครที่ว่าเหมารวมและคุณไม่ได้เป็นอย่างนั้น
ขอโทษนะครับที่คุณไปติดพันด้วย 

แต่คุณควรยอมรับความจริงหน่อยว่าเป็นกันเยอะกว่าคนที่มีเพศสภาพตรงตามกำเนิดหรือเพศทางเลือกอื่นๆ
comment13:เกย์และกะเทยก็ด้วยครับ บางทีคนไม่รู้จักก็ไปเรียกจิกเขา ตั้งฉายา ล้อปมด้อยเขา อ้วนบ้าง อัปลักษณ์ บ้างดำบ้าง ใครจะเป็นยังไงก็เรื่องของเขาหน้าตาเขาไปยุ่งอะไรกับเขาละ
comment13-1:ทำอย่างกับชายจริงหญิงแท้ไม่ทำ

เพศไหนก็มีพวกปากเสียครับ ลองคิดดูดี ๆ
comment14:อย่าไปโทษคนเลย โทษระบบการศึกษาเถอะ 
บ้านเราไม่มีสอนเรื่องพฤติกรรมการเหยียดเพศ(sexism) และการเหยียดเชื้อชาติ(racism)
comment14-1:(ถ้าเปลี่ยนจากการโทษกันไปมา ไปเป็นส่งเรื่องแจ้งให้นายกทราบจะได้ประโยชน์มากเลยเนอะ ^^)
comment15:จาก คห.ที่ 5 เราขอแย้งนิดนึงนะคะ ส่วนตัวเราไม่เชื่อว่าการเป็นเพศที่สามเป็นเพราะมีกรรมมาก่อนค่ะ เราเชื่อว่าคำสอนทางศาสนาในหลายๆศาสนามันเก่าเกินไปจริงๆค่ะ ตอนนี้เป็นยุคสิทธิมนุษยชนแล้วจะมามองโลกแบบคนเมื่อ "สองพันกว่าปี" ที่แล้วไม่ได้นะคะ ในคำสอนศาสนาอีกหลายๆศาสนาด้วยซึ่งเราไม่อยากพูดถึง เราสงสารเพศที่สามในประเทศเหล่านั้นจริงๆค่ะ โดยเฉพาะประเทศที่อนุญาตให้ปาก้อนหินจนตายได้ คือเราเสียใจจริงๆ ที่มีคนหลายๆคนเอาศาสนามาเป็นกรอบของชีวิต ศาสนาควรนำมาเป็นแค่คำสอนเตือนใจก็พอค่ะ ไม่ต้องเอามากำหนดชีวิต ถ้าคิดว่าตัวเองมีสติ สัมปชัญญะ และปัญญามากเพียงพอ ควรจะแยกแยะได้ว่าคำสอนอันไหน "คือระบบความคิดของคนเมื่อสองพันปีที่แล้ว" และคำสอนไหนที่เหมาะกับยุคปัจจุบัน ขอบคุณค่ะ
comment15-1:นี่แหละครับ

คนที่ทันสมัยจริงๆ ผมก็เบื่อนะกะอีแค่สอนคนเตือนสติคน ผมว่าใครที่มีสมองรู้จักแยกแยะก็สอนกันได้ทั้งนั้นแหละ

ไม่ต้องอ้างศาสดาที่ไหนหรอก ไม่มีศาสนาไม่มีคัมภีร์์เทินเอาไว้บนหัวแล้วจะเดินยืดอกเป็นคนดี? แล้วอย่างพวกที่

ชอบก็อปแอามาแปะก็เหมือนกัน ไม่รู้ว่าขยันไปหรือเปล่า ? แปะเป็นร้อยรอบแต่คนไม่อ่านผมว่าก็เท่านั้น กลายเป็น

เหมือนพระที่เดินเทศนาพร่ำเพรื่อ หรือพวกเดินไล่แจกโบรชัวร์์โฆษณาสินค้า
comment15-2:กราบคอมเม้นนี้จากใจจริง ยิ่งยุคสมัยนี้จะเห็นได้ชัดว่าคนชอบคิดแทนพระเจ้า นู้นก็อ้างว่าไม่ดี นี้ก็ทำไม่ได้ นี้พระเจ้าห้าม บลาๆ
ทั้งๆที่หลักคำสอน คัมภีร์ต่างๆก็ถูกถ่ายทอดดัดแปลงกันมาเป็นพันๆปี นี้มันยุคไหนแล้วมองโลกใหม่เหอะ
comment15-3:พระเจ้าเขาอาจจะสอนให้ฆ่าคนศาสนาอื่นก็ได้นะครับ
comment15-4:คห โน้น เขาพูดถึงโลกธรรมทั่วๆไปครับ  หมายถึง เรื่องปรกติ ของโลกนี้ ถ้าหน้าไม่สวยคนก้อนินทาว่าหน้าไม่สวย  คนไม่สวยได้คนหน้าตาดีเขาก็นินทาอีก คือ  โลกธรรมคู่ที่เรียกว่า สรรเสริญ/นินทาครับ


ส่วนที่ จคห นี้ ยกมา คือ เรื่องที่ว่า การเกิดเป็นใจไม่ตรงกับกาย เป็นผลมาจาก ศีลข้อสาม  อันนี้ยังไม่มีคนพูดถึงในกระทู้นี้ ผมก็ขอพูดเลยแล้วกัน(อ่าว)

คำว่า กรรมเก่าๆ ผมก็ไม่อยากให้ใครไปใส่ใจแบบนั้นหรอกว่า เราวันนี้เป็นอย่างนี้เพราะกรรมเก่า  เพราะคนยุคนี้ ถ้าพูดมาแบบนี้ก็จะรู้สึกว่ายอมแพ้ต่อโชคชะตา ซึ่งจริงๆ แล้วเขาก็ไม่ได้อยากให้คิดแบบนั้นหรอก   สาระสำคัญก็คือ วันนี้ทำอะไรนั่นแหละครับ 

ทีนี้ถ้าอ้างอิงให้มันคร่ำครึแต่ใช้การคิดหน่อย  วิบากมันคือผลที่ใจเป็นหลัก อานิสงส์คือ ของที่ได้มาด้วยกัน  คืออะไร   คือ บ้านรถทรัพย์สินเป็นตัวอานิสงส์ครับ คือ ผลทางอ้อม  แต่เมื่อได้มาแล้วทำให้เกิดวิบากคือมีความสุขมีความสบายเกิดที่ใจนี้นี้ครับ นี่ถึงจะป็นผลทางตรง


ทีนี้ ส่วนกรรมที่ทำให้มาเกิดเป็น คนใจไม่ตรงกับกาย ส่วนตัวคิดเอาเองครับ ว่าเหตุผลที่อธิบายไว้ว่า เพราะละเมิดศีลข้อสาม ผมแปลง่ายๆ เลยก็คือ การใช้เครื่องเพศที่ตนมีแบบสุรุ่ยสุร่ายเกินไป เอาตัวเองได้สุข แต่คนอื่นเกิดทุกข์  เป็นต้นว่า ทำให้คนที่เขามีคู่เขาเจ็บใจที่คู่มีคนอื่น หรือทำให้เขาเสียใจที่ลูกเขาต้องถูกละเมิดแบบนี้ครับ 

เหตุที่ว่าเลยทำให้ชาติใดชาติหนึ่ง ก็เกิดผลที่ว่า ไม่สามารถเพลิดเพลินสนุกสนานกับเครื่องเพศที่ตัวเองได้มาตั้งแต่ต้นอีกต่อไป ต้องเดือดร้อนวุ่นวายในการได้มาซึ่งกาม โดยกามนั้นเป็นของปกติของ สัตว์ทั้งหลายที่อยู่ใน กามภพครับ ไม่ได้เลวร้าย  แต่ต้องไม่ทำใครเจ็บใจก็แค่นั้น 

ผมพิจารณาว่ามันน่าจะทำนองนี้  ผลจากการวิเคราะห์หนะหรือ ก็คือ กรรมเก่าช่างมันก็ได้ แต่กรรมใหม่ก็ควรละเลิกนิสัยแบบนั้นไม่ควรทำซ้ำต่อไป เพราะเป็นเกย์ เป็นเพศที่สาม ก็ ยังคงผิดศีลข้อสามได้รัวๆ ไม่แตกต่างครับผม 

จะรักเพศเดียวกันอย่างไร ก็สามารถรักเดียวใจเดียวได้ ไม่ต่างกันกับคนที่ใจตรงกับกาย หรือไม่จริงครับ?  


ส่วนที่ว่า คำสอน อายุ 2 พันปีคร่ำครึ  ผมก็ไม่เถียงหรอกครับ  แต่ถ้าได้ลองไปศึกษาสำหรับศาสนาพุทธดูแล้ว จะทราบว่า คำสอนข้อคิด ไม่ได้จำกัดอยู่ที่สองพันปีก่อน หรือ อีกสองพันปีเลยครับ  เพราะคนก็ยังคงเป็นคน มีกิเลส มีความอยาก และมีการระงับ มีการอบรมได้เหมือนกัน 

ปล. สองพันกว่าปีก่อนก็มี ชายที่มีหน้าตาสะสวย  มีคนที่ใจไม่ตรงกายอยู่ครับ ไม่ใช่ไม่มี  ดังนั้น มันไม่ได้แตกต่าง และของแบบนี้ มันเป็นไปตามหลักอะไรบางอย่างแบบนี้แหละครับ 

สมัยก่อนไม่มีรถยนต์  มีแต่เกวียน  ต่อไปอาจจะเป็นยานบิน  สิ่งที่หายไป คือ "ล้อ" ครับ  แต่สิ่งที่ไม่หายไป ก็คือ  "การมาและการไป(การเดินทางนั่นแหละ)"   สัจธรรมอยู่ที่ตัวสิ่งที่ยังไงมันก็ต้องมีแบบนี้แหละครับ และนั่นคือ สิ่งที่พระธรรมกล่าวถึงไว้   ศาสนาพุทธมีน้อยมาก ที่จะไปนั่งระบุว่า ล้อต้องขนาดไหน ต้องใส่ยางเบอร์อะไร เพราะมันไม่อยู่ตลอดไป (จะมีก็พระวินัยบางอย่างที่ระบุลงไปเพราะมันต้องระบุ แต่ก็เป็นฐานให้เทียบเคียงต่อไปได้ในอนาคตอยู่)
comment15-5:
comment15-6:
comment15-7:ถ้าคุณเชื่อในกฎแห่งกรรม คุณจะเข้าใจค่ะว่าทุกอย่างมีที่มาที่ไป หากคุณบอกว่าไม่เชื่อว่าเกิดจากกรรมลิขิตงั้นเราขอถามกลับค่ะว่าแล้วอะไรที่ทำให้คนเราเกิดมาไม่เท่ากัน ทำไมบางคนเกิดมาปุ๊บไม่สมประกอบ ทำไมบางคนเกิดมาปุ๊บอยู่ในประเทศที่แร้นแค้น ในขณะที่ทำไมบางคนเกิดมาก็มีพร้อมทุกอย่าง รูปสวยรวยทรัพย์ ชีวิตผาสุกเลยฯลฯ ถ้าไม่ใช่กรรมที่แต่ละคนเคยสร้างกันมาในอดีตชาติ แล้วอะไรล่ะที่คุณคิดว่าเป็นตัวกำหนด??
comment16:ตอบคห.15
อ๋อไม่ใช่ครับ ส่วนที่บอกว่าเป็นโลกธรรมกรรมเก่า นั้นหมายถึงการต้องเกิดมาเผชิญรับเหตุการณ์ถูกล้อถูกด่าทอเสียดสีใดๆในชีวิตของเขาครับ

ส่วนคนที่เป็นเกย์หรือกะเทยจะมีบุคลิกหรือรูปแบบชีวิตของเขาอย่างไรก็ขึ้นอยู่กับทั้ง กรรมใหม่ใดๆที่จะกำหนดชีวิตของเขาเอง และตามหลักสัจธรรมเหตุผลของพุทธศาสนาก็มีผลของกรรมเก่าด้วยล่ะนะที่บังคับให้ทุกชีวิตเกิดมาเผชิญรับความทุกข์สุขทางร่างกายและจิตใจต่างๆให้มรณาการสิ้นสุดกันไป

ที่ว่ามานั้นเป็นสัจธรรมเหตุผลโดยหลักใหญ่ เช่น อริยสัจ(กฎแห่งกรรม) ปฏิจจสมุปบาท(การเกิดมาเผชิญรับทุกข์น้อยใหญ่ต่างๆให้มรณาการสิ้นสุดผลของอวิชชาหรือผลกรรมเก่าใดๆ)    ส่วนรายละเอียดที่ว่าการเกิดมาเป็นเกย์หรือกะเทยนั้นเพราะเคยก่อกรรมมาแบบนั้นแบบนี้ นั้นคือsupplyความเชื่อตามประสาศาสนาที่ย่อมมีอยู่และเป็นที่สนองdemandความยึดถือหรือความอยากรู้ของชาวบ้านเป็นธรรมดา

ซึ่งทั้งหมดทั้งมวลก็ควรใช้หลักกาลามสูตรครับ
comment17:คนที่หาข้ออ้างมาด่าเกย์ กะเทยไปเรียกจิกด่าผู้ชายผู้หญิง หรือกะเทยต้องปากแรงๆ ด่าเก่ง นี่เข้าใจไหมคะว่านั่นเป็นนิสัยพฤติกรรมส่วนบุคคล ในที่นี้เขามองถึงพฤติกรรมการเหยียดเพศแบบเหมารวม

อย่างเช่นที่ จขกท ยกตัวอย่างประกอบ เพศที่สามโดนเหยียดนี่คือโดนเหยียดทุกคนแบบรวมๆ ไม่ว่าจะเรียกร้อย สุภาพ นิสัยดี ไปจนถึงนิสัยเสีย ปากร้ายก็โดนหมด ซึ่งมันดีต่อเพศที่สามที่เขาทำตัวดีคนอื่นๆ หรอ 

สุดท้ายแล้วชุดความคิดแบบเหยียดเพศเหมารวมก็ยังคงมีอยู่ กะเทยก็ต้องโดนเหมารวมว่าปากจัด คำพูดร้ายๆต้องมาจากเพศที่สามเท่านั้น เพศชายหรือเพศหญิงเวลาพูดหยาบคาย ทำตัวเจ้าชู้ มั่วเพศ ก็ไม่เห็นโดนเหยียดโดยรวมเลยก็เห็นว่ากันรายบุคคล แต่ทำไมเพศที่สามถึงมักโดนตั้งคำถามกลับว่ามีพฤติกรรมไม่ดีโดยรวม หากจะว่าคนที่พูดจาไม่ดี เจ้าชู้ มั่วเพศ ก็ว่ากันตามรายบุคคลไปสิ นี่แหละทำไมถึงบอกว่าทรรศนคติเหยียดเพศที่สามมันยังมีอยู่
comment17-1:ในพันทิป

ก็มีพวกนี้เยอะ ติดปากกันเหลือเกิน ขุดทอง สายเหลือง ตลกก็ไม่ตลก ซ้ำยังเป็นการจำขี้ปาก

เขาแล้วเอามาพูด(เรื่องน่าจำมันก็ไม่ค่อยจำกัน)คนไทยก็ชอบกันเยอะนะไอ้ตลกหลังตลาด

พวกตลกท่อน้ำทิ้งแนวๆนี้เห็นดาราตลกหลายคนที่โด่งดัง ไม่เห็นมีมุกอะไรสร้างสรรค์์เลย แค่

ด่ากันไปมา หรือตลกฟันเหยินสบถเก่งๆคนก็ขำกันแล้ว บ้านเรามันถึงไม่มีมิสเตอร์์บีนไง ไม่ให้

พูดไม่ให้ด่ามันก็หากินกันไม่ได้แล้ว อย่างตลกยโสธร เดี๋ยวนี้บอกตรงๆไม่มีห่าอะไรเลย ตัดมุก

คนอื่นมั่ง อำกันเองมั่ง มีแค่นี้จริงๆ
comment17-2:ห้องกีฬาอ่ะเยอะ
comment18:ส่วนเรื่องเพศที่สามกับกรรม ตรงนี้เรามองว่าเป็นความเชื่อโดยรวมนะ กรรมนี่มีทุกเพศในทางพุทธศาสนา และไม่เชื่อว่าเป็นกรรมชั่ว คนที่คิดแบบนี้น่าสงสาร ชายหญิงที่มองว่าการเป็นกะเทยเกิดมามีกรรมชั่วก็จะใช้ความเชื่อชุดนี้ในการสร้างอำนาจข่มเหงรังแกคุกคามเพศที่สามคนอื่น ด้วยความเชื่อที่ว่าตนเกิดมาดีกว่า เหนือกว่า เป็นการสร้างนิสัยเลวๆ เพิ่มให้ตัวเอง ทำให้กลายเป็นคนแข็งกระด้าง หยาบช้า ไม่รู้จักให้เกียรติคนอื่น ส่วนกะเทยที่เชื่อว่าตัวเองเกิดมามีกรรมชั่ว ก็จะไม่มีกำลังใจในการดำรงชีวิต ไม่เชื่อในคุณค่าของตัวเอง เมื่อโดนรังแก คุกคามก็จะอ่อนแอหนักไปอีก ไม่เป็นผลดีเลย

คือจะกล่าวยังไงดีล่ะ ถ้าเกิดมาเป็นกะเทยที่มีครอบครัวที่ดี มีความขยันมุมานะเป็นที่ตั้ง มีหน้าที่การงานที่ดี เพื่อนดี ชีวิตดีมีความสุขนี่ถือว่าเป็นกรรมชั่วไหม ก็ไม่นี่ ชีวิตสุขสบายดี ชีวิตครองเรือนก็ไม่ได้เป็นหลักประกันว่าชีวิตจะมีความสุข ฉะนั้นแล้วอย่ามาเหยียดเพศที่สามโดยการยัดสิ่งไม่ดีให้พวกเขาเหล่านั้น เอาเก็บไปไว้กับพวกคนที่เหยียดเองเถิด
comment19:เราไม่สามารถไปบังคับพฤติกรรม หรือ ความคิดคนอื่นได้ครับ ถ้าเรื่องแค่นี้ จขกท ยังไม่เข้าใจ จขกท คงใช้ชีวิตยากแล้วล่ะ
comment19-1:อ้อ ก็ปล่อยให้พวกปากส้วมนั่นพูดจาล้อเลียนใครก็ได้ตามสบายงั้นสิ คนที่โดนล้อต้องทนข่มใจเอาเอง ทำหูทวนลมเสีย อย่าไปรับฟัง ถ้ารับฟังแล้วโกรธจนวันดีคืนดีเอาเก้าอี้ไปฟาดกบาลพวกปากเน่านั่น ก็จะตกเป็นตราบาปอีกว่า ก็นี่ละ พวกเกย์กะเทยอารมณ์รุนแรงแบบนี้ มันต้องแก้ที่ต้นเหตุสิเรื่องแบบนี้ ต้องทำยังไงให้มันมีสำนึกที่จะไม่พ่นขยะออกมาจากปาก
comment19-2:เรื่องแค่นี้ทำไมจขกทเขาจะไม่เข้าใจ ใครๆก็รู้ว่าเราห้ามปากคนไม่ได้ แต่จขกทเขาแค่วิงวอน ขอร้อง ให้เห็นใจกันบ้าง บางทีคนที่พูดอาจจะไม่ได้คิดอะไรหรือรู้สึกอะไรเท่าเพศที่3 แต่จขกทเขาเป็นตัวแทนคนที่ได้รับผลกระทบขอความเห็นใจ บางทีคนที่ชอบล้อชอบว่ามาเห็นกระทู้นี้เขาอาจจะเพลาๆหรือเลิกพูดไปได้ จขกทเขาต้องการแค่นี้จริงๆส่วนจะทำตามหรือไม่ทำตามก็อยู่ที่สามัญสำนึก
comment19-3:ต้องมีการสร้างความเข้าใจบ้างเพราะบางคนอย่างที่บอกคือ ล้อเอาฮา เอาไลค์
บางคนก็ยังไม่ค่อยรู้ว่าเกย์จริงๆมันอะไรยังไง เกลียดไว้ก่อน

อย่างน้อยมีคนเข้าใจมากขึ้น 10 จากเดิม 100 คน มันก็โอเคไง
comment20:เกย์กะเทยนี่แหละครับทำตัวน่าล้อเอง

ที่ผมเห็นเลยนะ เพศชายเพศหญิงคิดคำพวกนี้ไม่ค่อยออกหรอก หัวไม่ครีเอทขนาดนั้น 
คนที่คิดคำแซวแรง ๆ ฮา ๆ คือเกย์และกระเทยโดยส่วนใหญ่ครับ

วัฒนธรรมบ้านเรา เกย์กะเทยชอบล้อกันเองหนักมากครับ ดูพจน์ อานนท์สิ เป็นหนึ่งในคนที่ขยายภาพลักษณ์เกย์กะเทยไทย ออกไปในทางขบขัน
ถ้าจะแก้ภาพลักษณ์ หรือ พยายามปรับปรุงให้ดีขึ้น ต้องมองจากมุมนี้ด้วยครับ 
กะเทยบางคนพยายามทำตัวเงียบ ๆ แต่บางคนก็พยายามทำตัวให้เป็นจุดเด่น (ในระดับชอบที่จะโดนล้อ) มันขัดกันเองไปหมด

ถ้าคุณไม่รู้จักมาก่อนว่าเกย์กะเทยเป็นยังไง ลองเปิดทีวีดูซักช่องสิ นั่นล่ะฮะภาพลักษณ์ของเพศที่สาม 
ภาพลักษณ์ก็ดันแสดงออกมาแต่ด้านเดียว ยิ่งสังคมไทยมองอะไรฉาบฉวย มองเรื่องพวกนี้เป็นเรื่องตลกขบขันไปหมด

ไปกันใหญ่เลยครับทีนี้
comment20-1:พวกกระเทย

ดีๆสุภาพเรียบร้อยก็เคยเจอนะ แต่ที่เด่นดังคนรู้จักไปทั่วมันมักไม่ใช่แนวนี้ กูไม่สวยยิ่งต้องหาจุดขาย

อย่างเจ๊เดย์์ เจ๊ไข่มุก อีกอล์์ฟ (ธงธง) พวกนี้จะมานั่งคะขายิ่งไม่มีใครสนใจ แต่คนเป็นกระเทยบางคน

ก็ต้องทำใจให้ได้และยอมรับความจริงด้วย บางทีคุณเกิดมาไม่ใช่หุ่นแบบบางหรือหน้าหวานเป็นไชยา 

มิตรชัย


แต่คุณสูงชะลูด หุ่นเหมือนพวกอุ้มควายไปเดินเซเว่นได้ แต่จิตใจคุณเป็นผู้หญิง เมื่อคุณแต่งหญิงแล้ว 

อุ้มควายไปเดินเซเว่นจริงๆ มันก็ต้องทนกับสายตาของคนรอบข้างให้ได้ คนที่เข้าใจหรือผ่านโลกมา

มาก เค้าก็คงไม่อะไรกับคุณ แต่เด็กๆที่คงต้องสะกิดกันมาดู หรือวัยรุ่นที่ต้องมองคุณแล้วแอบนินทาพา

หัวเราะคิกคักกันสนุกสนาน คุณก็ต้องผ่านมันไปให้ได้ เกิดคุณไม่ยอมรับแล้วทุ่มควายใส่หัวพวกมัน 

ผมว่าคุณก็จะเป็นฝ่ายเสียหายหนักขึ้นไปอีก
comment21:อยากจะบอกว่า เพศที่จะโดนแบบนี้เป็นธรรมดาอยู่แล้วค่ะ อย่างเราเป็นคู่รักทอมดี้ สิ่งที่โดนบ่อยๆ คือ "มีอะไรกันยังไง" "ตีฉิ่งเหรอ" "เสร็จเหรอ" "ถ้าเจอของผู้ชายเข้าไปก็หายเองแหละ" ><!

ค่ะ คือแบบเจอจนชิน ในใจก็คิดเสมอนะคะว่า ทำไมต้องมองพวกเราแบบนั้น คือโอเค Sex มันก็คือส่วนประกอบหนึ่งในชีวิตคู่ แต่มันก็ไม่ใช่ทั้งหมดรึเปล่าคะ !!! 

สิ่งที่แนะนำคือ ทำใจค่ะ ใครเค้าจะว่ายังไงก็อย่าเอาตัวเองไปแบกรับให้หนักค่ะ เพราะเราห้ามความคิด ความรู้สึกคนอื่นไม่ได้ เราจึงควรห้ามใจเราเองค่ะ
comment22:ไม่เฉพาะเรื่องเพศทางเลือกนะคะ 
ความสูง ความอ้วน สีผิว ทุกสิ่งทุกอย่าง
อย่าเอามาเหยียดเลยค่ะ
ลองคิดดูว่าถ้าเป็นตัวเองโดนแล้วจะรู้สึกยังไง 
คนพูดคิดว่าขำ แต่คนโดนไม่ขำนะคะ 

ยอมรับเลยว่าเมื่อก่อนเราก็ว่าคนอื่นเหมือนกัน อย่างอ้วน ดำ อะไรอย่างเนี้ย
แต่โตแล้ว รู้ว่ามันไม่ใช่สิ่งที่ถูกต้อง ก็เลยเลิกทำค่ะ
บางทีในใจมันก็มีบ้างที่คิดไม่ดี แต่คนเราไม่ต้องพูดทุกอย่างที่คิดก็ได้นะคะ 
ระงับความคิดไม่ได้ แต่อย่างน้อยก็ระงับคำพูดที่จะทำร้ายคนอื่นได้นะ

ปล. เกลียดมากพวกความเห็นเกี่ยวกับทอม ที่ว่าเจอผู้ชายแล้วจะหาย 
ความคิดน่ารังเกียจที่สุด
comment23:เวลามีเรื่อง ญ ญ ก็ชอบมีคนมาตอบทำนองว่า เจอดุ้นแล้วจะเปลี่ยนใจ เราโคตรเกลียด 
คือทำไมฟระ ดุ้นมันวิเศษมากขนาดนั้น?
comment24:นิสัยคนไทย ชอบล้อเลียนปมด้อยคนอื่น
ตอนเด็กคนคงเคยถูกล้อมามาก เก็บกด
ไม่ก็ถูกตามใจแต่เด็ก เอาตัวเองเป็นจุดศูนย์กลาง
ไม่เคารพสิทธิ์ของคนอื่น ไม่รู้จักคำว่า "เกรงใจ" แต่มีคำว่า "เกรงใจ" บัญญัติในภาษาไทย

คนจะดีจะชั่วไม่ได้อยู่ที่เพศสภาพ มันอยู่ที่จิตใจเป็นหลัก
ไม่ว่าหญิง ชาย หากมีจิตใจหยาบช้า ก็ก่อให้เกิดปัญหาสังคมได้เช่นเดียวกัน

กราบรถกู...!
comment25:คนจำพวก "ผู้มักเกลียดชัง" (haters) บนอินเตอร์เน็ต
ร้อยทั้งร้อยก็ไม่พ้นพฤติกรรมการเหมารวม (stereotyping)
จากการรับรู้สภาพกลุ่มคนที่เค้าวิพากษ์วิจารณ์
ทั้งนี้เนื่องด้วยสภาพทางสังคมที่เค้าอาศัยอยู่

จนมีคำกล่าวว่า
"Haters gonna hate"
ผู้เกลียดยังไงก็เกลียดแหละน่า

ถ้ามองแบบนี้  ก็น่าจะช่วยให้ปล่อยวางได้ระดับหนึ่ง

แต่ในมุมกลับกัน
ถ้าเรามอง haters แบบเหมารวม
เหมือนอย่างที่เค้ามองเรานั่นแหละ
เราก็อาจจะลืมนึกถึงสิ่งที่เราปรับปรุงตัวเองได้ไปเหมือนกัน   [Spoil] คลิกเพื่อดูข้อความที่ซ่อนไว้http://www.urbandictionary.com/define.php?term=Haters%20Gonna%20Hate

ผมคิดว่า  ก็น่าจะเอาเป็นว่า  ถ้าวันไหนรู้สึกแย่จริง ๆ
ก็น่าจะอนุญาตตัวเองให้มองพวก haters เป็นแบบเหมารวมบ้าง
เป็นครั้งคราว  ก็ไม่น่าจะเสียหายครับ
comment26:อย่าเอาคำพวนนั้นไปคิดครับ เราไม่สามารถ ทำให้คนทั้งโลกคิดเหมือนกันได้หรอก

อย่างน้อยๆประเทศไทย ยังมี คนยอม รับมากกว่า ต่างประเทศเยอะ ในความคิดผม
comment27:เวลาเราไปเที่ยวกับเพื่อนผู้หญิง แล้วเวลาเราเจอผู้ชายหล่อ ๆ เราก็บอกกับเพื่อนว่า ชอบจังเลย หล่อดี เพื่อนตอบกลับมาว่า เขาไม่เอาทางหลังหรอกแก แกเป็นกระเทย อย่าไปอะไรมาก เราก็งงเลยดิ ชอบในที่นี่ไม่ได้หมายความว่าเราจะต้องเป็นเจ้าของ เป็นแฟน อะไรงี้ซะหน่อย เราฝังใจมากจริง ๆ ถึงจะเป็นการพูดเล่นก็เถอะ
comment28:เห็นด้วยค่ะ พวกที่พิมพ์ แบบนี้ในเน็ต น่าเบื่อมาก ไม่เห็นสร้างสรรค์
comment29:บอกเลยว่า ทุกวันนี้ยังโดนผู้หญิงและผู้ชายในที่ทำงานแซวเรื่องเพศอยู่เลย

ขอบอกไว้เลยนะครับว่า

ถ้าเลือกเกิดได้ พวกเราก็ไม่อยากเกิดมาเป็นแบบนี้ เกิดมาแล้วให้คนอื่นมาล้อ หัวเราะเยาะ

เราไม่ได้ทำคุณเดือดร้อน อย่างน้อยขอให้เรามีที่ยืนบ้าง


พูดตรงๆนะ สังคมมันยังเปิดไม่กว้างพอ




เฮ้ออออออ พูดแล้วก็เหนื่อย ใครจะมาอ่าน -*-
comment30:บอกตรงๆว่าทำใจค่ะ ร้อยพ่อพันแม่ ยิ่งในโลกโซเชี่ยลที่เดี๋ยวนี้คำหยาบคายต่างๆดูเหมือนจะเรื่องปกติไปซะแล้ว
แต่ถ้าถามว่ามันควรจะเรื่องปกติไหม ไม่ค่ะ แต่เราคงไม่สามารถไปอบรมสั่งสอนใครได้หรอกค่ะ อยู่ที่การเลี้ยงดูของแต่ละบ้านแล้วละ
โชคดีที่ในแวดวงเพื่อนฝูงคนรู้จักเราไม่มีคนแบบนี้ ไม่งั้นคงมีเลิกคบเหมือนกัน
comment31:โคตร Cyber Bully สุดๆเลย ผมไม่ชอบเลย ก็เค้าเป็นเพศไหนทำไมต้องไปล้อเค้าด้วย สนุกปาก แต่ต้องถามคนโดนล้อว่าสนุกด้วยมั้ย
comment32:จิงค่ะ ขนาดเราเป็น ผญ แล้วเราก็รัก ผช คนหนึ่งที่เป็นเกย์ แต่เราก็รับได้น่ะ เพราะคนเรารักและเคารพในความดีของเค้ามากกว่า
comment33:หูยยย โดนประจำค่ะ อ้างว่าล้อเล่น...ทีเล่นทีจริงมั้ง แต่ไม่เอามาใส่ใจค่ะ ได้แต่ สบถเบาๆ ว่า พวกนี้ต้องถูกเลี้ยงดูมาจากครอบครัวแบบไหนกันนะ ถึงมีความคิด กิริยาแบบนี้มาได้? เบ้ปากเบาๆ อโหสิ ปนสมเพชไปค่ะ อยู่ในพื้นที่ที่ชั้นโอโซนเป็นกะลาแลนด์ไปนะจ้ะ เห้อ....
comment34:เข้าใจค่ะ เข้าใจดีเลย
แฟนเราเป็นผู้หญิงเหมือนกัน พวกเราโดนล้อคล้ายๆกัน แต่ส่วนใหญ่จะมาจากเพศชายแท้ๆที่คะนองปาก เช่น นิ้วเย็นๆหรือจะสู้เอ็นอุ่นๆ แล้วก็อีกหลายประโยค เหมือนตัวเขามีดีแค่สิ่งที่เป็นสัญลักษณ์เพศนั่น ดูภาคภูมิใจ เวลาถูกด่าหรือไม่พอใจ มักตามมาด้วยประโยคแค่แหย่เล่นเอง จริงจังไปได้

กอดจขกท.นะคะ ความชอบของพวกเราน้อยคนจริงๆที่จะเข้าใจแบบถ่องแท้ไม่ใช่แค่เรื่องตลก ถ้าทำได้ อยากให้มองข้ามไปค่ะ ยิ่งอ่านเรายิ่งร้อน ใจเราก็ร้อน ไม่รับรู้ถึงคนพวกนี้ไปดีที่สุด เพราะยิ่งมีปฏิกริยากับคำล้อแบบนี้ พวกคะนองปากก็ยิ่งได้ทีเอาใหญ่ มองๆข้ามไปดีกว่านะคะ สู้ๆ
comment35:ถ้าคนเรารู้จักให้เกียรติซึ่งกันและกัน ไม่ว่าจะเพศ จะวัยไหน ผมว่ามันจะทำให้อยู่ง่ายมากขึ้น

ทุกวันนี้หลายๆคนชอบเอาความคิดของตัวเองไปยัดเยียดให้คนอื่น คิดว่าคนอื่นต้องคิดเหมือนตัวเอง ซึ่งมันไม่ใช่
comment36:ด้วยบุคลิก ท่าทางเราจะเป็นคนนิ่งๆ วางตัวทำให้เราไม่เคยเจอใครล้อหรือแสดงความรังเกียจต่อหน้า แต่เราจะเห็นคำล้อ ตลกฝืดๆแบบนั้นได้ตาม
Facebook ขุดทองบ้าง สายเหลืองบ้าง เราว่ามันเป็นคำที่ดูเชย ไม่ครีเอท โบราณ ไม่ตลก ไม่เท่ แลดูไม่เหมาะกับโลกปี2016 เราว่าไหนๆจะล้อจะว่าแล้วสู้พูดไปตรงๆไปเลยว่าเกย์ กะเทย ตุ๊ดยังจะดีกว่าซะอีก
comment37:สายเหลือง ระเบิดถังขี้ ขุดทอง เพียบเลยค่ะ
แสดงให้เห็นถึงภาวะจิตใจที่ต่ำตมมาก
comment38:ไม่อยากจะว่าไรนะ ส่วนตัวเจอ2-3ครั้งแล้วล่ะคือไปเข้าห้องน้ำสาธารณะ(ห้าง หรือสวนสาธารณะที่ไปออกกำลังกาย)

ทำธุระเสร็จหันไปหยิบสายชำระ หางตาหันไปเห็นหัวกำลังผลุบลงจากผนังลงไป มันคือยังไง ทำไมเกย์ถึงชอบทำแบบนี้

ผู้ชายไม่แอบบดูผู้ชายแน่ ผู้หญิงไม่แอบดูผู้ชายแน่ๆ แต่เกย์ทำไมทำ ไม่อยากเหมารวม แต่ทุกคนที่ทำเป็นเกย์แน่นอน

ลึกๆในใจ ผมเลยมองเกย์ค่อนข้างต่ำและสกปรกกว่าคนทั่วไป พูดจริงๆ หมกมุ่นแล้วสร้างความเดือดร้อนรำคาญใจ

ไม่อยากคิดเลยว่าในฟิตเนสไม่ยิ่งเละเทะไปกันใหญ่ขนาดไหน ในทวิตเตอร์นี่ไม่อยากจะพูด กลุ่มเกย์ไม่เคยจะทำภาพลักษณ์ให้มันดีไงล่ะ
comment38-1:แล้วผู้ชายที่แอบดูผู้หญิง คุณไม่มองว่าต่ำบ้างล่ะครับ

ถ้าคุณบอกว่า ไม่ใช่ผู้ชายทุกคนที่ทำแบบนี้ ใช่ครับ เกย์ก็เหมือนกัน ไม่ใช่เกย์ทุกคนจะทำแบบนี้

คนที่ดีๆก็มีเยอะแยะ แต่คุณไม่เคยคิด และเหมารวมพวกเราไปเป็นแบบนั้นเสียหมด

ในทวิตเตอร์คิดว่ามีแต่เกย์เหรอครับ พวกผู้ชายแท้ก็ใช่ย่อยนะ คลิปอะไรต่อมิอะไรไม่แพ้กันเลย

คลิปเกย์ บางทีคนในคลิปอาจจะเผยแพร่คลิปเองก็ได้ ไม่มีอะไรเสียหาย

แต่คลิปช-ญน่ะ แน่ใจแล้วเหรอว่า ผู้หญิงรู้เรื่อง ไม่กลัวเขาเสียหาย?




Hater gonna hate ....
comment38-2:คือ จะว่าเถียงก็ใช่แหละ แต่ตั้งแต่เด็กจนโตมา 

ผมเห็นไอมุกตลกประเภท ผู้ชายแอบดูผู้หญิงอาบน้ำ แปรงสีฟันจิ้มตา ขโมยกางเกงใน ไม่รู้กี่ครั้ง

ข่าวจับโรคจิตแอบดูผู้หญิงก็หลายหน

หนักสุดคือข่มขืนรายวัน แต่ มีซักกี่ข่าว ที่บอก เกย์ข่มขืนผู้ชาย

คลิปลับ คลิปหลุด กลุ่ม ชญ ก็ใช่ย่อย รวมๆแล้วเยอะกว่าเกย์อีกเพราะประชากร

แต่ประเด็นคือ เรื่องพวกนั้นไม่ได้ทำให้เราจะมาล้อกันเสียๆหายแบบเหมารวมได้ไง
comment38-3:ไม่รู้ดิ  ทัศนคติแบบนี้ 

ผมจะบอกว่า    "ชื่อล็อคอินความคิดเห็นที่ 39"
comment39:ใครกันนะช่างใจร้าย 
เข้ามาให้กำลังใจ
comment39-1:บรรทัดล่างตัวเล็กจังนะครับ



อิอิ
comment40:ทำไงได้ ก็เราไม่ชอบเกย์อ่า...
" rel="nofollow" >ก็อยากจะยอมรับนะ
comment41:เมื่อก่อนทัศนคติเฉยๆกับเกย์ ออกไปทางชอบด้วยซ้ำ รู้สึกชีวิตมีสีสัน เฮฮา น่ารัก
แต่ตั้งแต่คอนโดข้างห้องปล่อยเช่าให้กลุ่มผีเกย์ตุ๊ดกระเทยมัธยม-มหาลัย ที่บอกจะเข้าอยู่ 3 คน แต่อยู่เป็นสิบ 
ทิ้งขยะกองหน้าห้อง สูบบุหรี่จนทางเดินเหม็นทุกวัน พูดคำหยาบเสียงดัง "เอดอก" "เอเห้" ได้ยินจนรู้สึกว่าถูกด่าเอง 
ตี 4 ตี 5 ก็ยังไม่นอน ยังนั่งด่ากันอยู่ นั่งๆดูทีวีอยู่ อยู่มันก็กรี๊ดเสียงดังลั่นห้องขึ้นมา
ประตูขึ้นตึกให้คีย์การ์ด 2 ใบ ไม่พอคน ต้องเดินเพนพล่านเข้าออกตึกทั้งคืน ทำไงล่ะคะ เอาถังสีคั่นไว้ให้มันเปิดทั้งคืน อ้าล่อโจรขึ้นมาก
บอกเลย สติเราเสียค่ะ วันธรรมดา เราก็ต้องทำงาน วันหยุดเราก็ต้องเรียนโท จะนอนก็นอนไม่ได้ จะไปบอกมันก็กลัวมันตบ เพราะกร่างมาก เราอยู่คนเดียว มันเป็นสิบ 
สุดท้ายแจ้งเจ้าของห้องค่ะ ประชุมลูกบ้านเขาก็รำคาญคนพวกนี้กัน เจ้าของห้องก็คงอยากมีคนเช่า เพราะไม่มีคนเช่ามานานแล้ว เลยได้แค่ตักเตือนกับรับเรื่องไว้ แต่แอบสงสารสภาพห้องตอนรับคืน คงเละเทะแน่ๆ  
หลังเตือนไปสรุปมันเหมือนเดิมทุกอย่างค่ะ ทั้งคำด่า นอนเช้า สูบบุหรี่ อยู่เกิน 3 คน พยายามหาอะไรคั่นประตูขึ้นตึก ดีแค่เสียงเบาลง ให้นอนหลับพักผ่อนได้บ้าง
ตั้งแต่นั้นทัศนคตืเราเปลี่ยนค่ะ คือเข้าใจว่าไม่ได้เป็นแบบนี้ทุกคน คนดีๆก็มีเยอะ แต่คนกลุ่มเล็กๆเนี้ยแหละค่ะ ที่ทำให้คนอื่นมองคนกลุ่มนี้ไม่ดี เดี๋ยวนี้พอเราไปเจอกลุ่มเกย์กระเทยอื่นแล้วได้ยินวี๊ดว๊ายปุ๊บ อารมณ์มันจะตึงทันที แบบหงุดหงิด แต่กับน้องที่รู้จักกันก็ไม่มีปัญหานะคะ ยังแกล้งลูบไล้น้องตลอด
comment41-1:เขาเรียกการเหมารวมคับ 
ถ้าคนที่คุนเจอสามคนนั้นเป้นผู้หญิงหมด คุนก็ต้องเกลียดผู้หญิงทั้งโลกด้วยงั้นหรือคับ
comment41-2:เราบอกตรงไหนคะว่าเกลียด เราเกลียดแค่คนกลุ่มนั้น 
เพียงแต่ ตั้งแต่เจอเหตุการระรานชีวิตมาเรื่อยๆ เวลาได้ยินเสียงแบบนี้แล้วอารมณ์จะตึง หงุดหงิดแค่นั้น แต่ไม่ได้เกลียดคนที่เป็นเกย์ที่ไม่เกี่ยวกับคนกลุ่มนี้ค่ะ 
ถ้าบอกว่า ทุกวันนี้เรายังล่วงละเมิดทางเพศน้องที่เป็นเกย์ นี่ยังเรียกว่าเราเกลียดอยู่ไหม เพราะถ้าน้องที่รู้จักเราก็จับหอมแก้มจุ๊บแก้ม ลูบเป้าอยู่ค่ะ สนุกดีที่เห็นน้องมันหน้าแดง ไม่น้องมันก็มาปรึกษาเราเรื่อง sex บ้าง ไม่เคยถามนาง นางเล่าและถามเราเองทั้งนั้น ก็เลยพูดคุยแลกเปลี่ยนเรื่องเพศกันขำๆ เพราะเราเป็นเลส
อ่อ อีกอย่าง แก๊งนั้นครบทุกเพศค่ะ ตุ๊ด ชะนี ทอม เกย์ แต่อยู่เยอะๆเป็นเกย์ก่ะตุ๊ดค่ะ ชะนีสวยในกลุ่มนั้นเราก็เกลียดค่ะ อย่างที่กล่าวไว้ข้างต้น เราเกลียดแค่คนกลุ่มนี้ เพราะเสียงมันเข้าไปอยู่ในความทรงจำ เผลอๆอาจจะลงสู่จิตสำนึก เวลาได้ยินคำด่า โทนเสียงนี้ซึ่งส่วนใหญ่กลุ่มเกย์ออกสาวจะพูดกัน ทำให้เรานึกถึงคนกลุ่มนั้นแล้วหงุดหงิดโดยอัตโนมัติค่ะ และเราก็ไม่ได้ไปตาขวางหรือรังเกียจอะไรถ้าได้ยิน เพียงแต่ถ้าหงุดหงิดก็จะสงบสติอารมณ์แล้วบอกตัวเองว่า คนกลุ่มนี้ไม่ใช่แกงค์ผีพวกนั้น
comment42:ส่วนตัวไม่ค่อยเจอชายหญิงเหยียดเพศ อาจเป็นเพราะคนรอบข้างโตๆกันเเล้วคนรอบข้างมักจะโดนคนอื่นเหยียดเเทน  เคยเเต่เจอเพศที่สามเหยียดค่ะ เหยียดหนักมากทั้งหน้าตาผู้ชายผู้หญิง เเถมเหยียดเพศที่สามกันเอง เราบอกตรงๆนะคะรู้สึกไม่โอเคกับคนพวกนี้ ไม่ว่าจะชายหรือหญิง ยิ่งเป็นเพศที่สามอีกเรายิ่งไม่โอเค ทั้งที่เรารณรงค์อย่าเหยียดเพศที่สาม เเต่เขากลับมาเหยียดไปคนอื่นได้ พูดเล่นพูดเเรงๆ เเซวเเรงๆ จิกกัด เหยียดหน้าตา เหยียดสีผิว เหยียดทุกอย่าง พอคนอื่นไม่ขำก็บอกคิดมากบอกเด๋อ บอกอิน (ติดมาจากเพจน้องค่ะพวกหน้าใหม่ เรารุ่นเเรกไม่ค่อยพอใจ อิอิ) พอคนอื่นเหยียดคืนก็เปิดการ์ดเหยียดเพศที่สาม ไม่ว่าจะหญิงชายเพศที่สามเพศไหนไม่ควรเหยียดกัน จขกทควรพูดถึงจุดทุกเพศไม่ควรเหยียดกันค่ะ เพศที่สามที่ชอบเหยียดชายหญิงหน้าตาไม่ดี เนิร์ดๆ เหยียดตุ๊ดหัวโปก เหยียดคนเป็นรับ เหยียดกะเทยไม่สวย เเถมพูดไรด่าไรก็ไม่ได้เดะหาว่าไปเหยียดอีก น่าเศร้าค่ะนี่คืออีกมุมนึงที่อยากจะพูด เพราะเพื่อนหลายคนเป็นเกย์ไม่หล่อเป็นตุ๊ดไม่สวย โดนเเขวะโดนว่าโดนเเซวเเรงๆตลอดโดนจิกกัด เเต่เราก็ทำไรไม่ได้ค่ะ พอไปด่าเเทนเพื่อนก็มาด่าชะนีเหยียดเพศเสร่อ บางทีก็อึดอัดนะคะ สงสารเพื่อน เห้อออ
comment43:ผมเป้นเกย์นะคับ ก็โดนล้อเลียนบ่อย จนต้องทะเลาะกับเพื่อนไปหลายรอบกว่าจะหยุดล้อกัน
comment44:อ่าว แล้วกัน

ผมคุยกับเพื่อนประจำเลย   
บางทีก็บอกว่า อยากขุดทอง  
บางทีก็บอกว่า  อยากมีลูก แต่อสุจิไม่ปฏิสนธิกับขี้ เห้อ เส้า

อะไรแบบนี้ครับ แต่ผมเป็นนะครับ  
ไม่คิดว่าจะมีคนมายด์กับคำพูดแบบนี้  แต่ก็เข้าใจความรู้สึกนะครับ
comment45:ล้อได้ค่ะ แต่ช่วยคิดก่อนจะล้อนิดนึงว่าคุณสนิทกับเราขนาดนั้นเลยรึเปล่า??

เรายินดีค่ะหากจะทำให้เพื่อน ๆ เราสนุก
หากเพื่อนกลุ่มนั้นที่เคยไปนั่งกอดคอร้องไห้ระบายความในใจกัน

เราก็พอรับได้ให้คุณมาเล่นโดนตัวเรา
หากคุณเคยไปกินเหล้าแล้วคุณลูบหลังเราแบบไม่รังเกียจ

เรารับได้ค่ะถ้าเพื่อนเราจะพูดจาล้อเลียนความเป็นเพศที่สาม
แต่เรารู้ว่าเค้าจะไม่ทำเพราะเค้าก็เข้าใจว่ามันไม่ใช่เรื่องตลกขบขัน

เพศที่สาม(ส่วนหนึ่ง)ยินดีค่ะที่จะสร้างเสียงหัวเราะในความตลก กิริยาท่าทาง หรืออะไรต่าง ๆ ที่ทำให้เราถูกเรียกว่าเป็น "กะเทย" แต่ชีวิตเรามีมุมอื่นด้วยค่ะ เราเข้าใจกัน เพศที่สามเราไม่ได้มีความวิเศษวิโสอะไร เราก็แค่บุคคลหนึ่งในสังคมที่ใช้ชีวิต หาเงิน กินข้าวเช่นเดียวกับทุก ๆ คน ที่ถ้าโดนใครไม่รู้เอาคำล้อเลียนมาพ่นใส่ เราแค้นค่ะ
ล้อเราได้ ขบขันเราได้ แต่จำคำนี้ไว้นะคะ

#สนิทกับkuเบอร์นั้นเลยงิ
comment46:ขนาดเพื่อนสนิทที่เป็นผู้ชาย ล้อ บางทีก็ยังตะหงิดๆเลยคับ 555 ถ้าคนอื่นล้อ ก็ใจเขาใจเราหละครับ รู้จักการวางตัวก็เป็นศรีแก่ตัวแล้วครับ
comment47:จากคนที่เป็นเกย์มาทั้งชีวิต และจะเป็นต่อไป (มันเปลี่ยนไม่ได้เนอะ)

 เรื่องต้องขอบคุณ จขกท. มากๆ ที่พลีชีพ มีอีกอย่างหนึ่งที่เราอยากจะบอกคือ 

เราไม่ได้อยากได้ความสงสาร หรือเห็นใจ สิ่งเหล่านี้ใช้ไม่ได้ในเชิงปฏิบัติ 

ส่วนตัวที่เราอยากได้รับ คือการปฏิบัติที่ที่ให้เ้กียรติ เหมือนกับมนุษย์ทั่วไป 

เราไม่ได้อยากให้อนาคต คนมอง LGBT เป็นเพศที่เตะต้องไม่ได้ เพราะเราไม่ได้อ่อนแอขนาดนั้น

แค่อยากให้เราช่วยกันพูดเหมือนที่ จขกท. บอกเนี้ยแหละ ให้ดังขึ้น ไปอีก

เราทำงานพลาด ดุได้ ว่าได้ เพราะเราทำงานพลาด ไม่ใช่เพราะเราเป็นตุ๊ด 

ขอบคุณค่ะ
comment48:เรื่องล้อเลียนเพศที่สามนี่ มันก็เหมือนล้อเลียนเรื่อง อ้วน ดำ สิว เตี้ย
เหยิน หน้าปลวก หน้าปรุ หน้าหนอน ไม่ว่าจะรณรงค์ยังไง 
มันไม่เคยหายไปจากสังคมไทยได้เลย
วัฒนธรรมเรา เหยียดทุกอย่าง เหยียดเพศ เหยียดฐานะ แบ่งแยก
ฝังรากลึกลงไขสันหลัง จนขุดไม่ขึ้น

ล้อเลียนคนอื่น ตัวเองสนุกสนาน เราว่ามันไม่ขำทั้งนั้นแหละ
และเวลาที่คนอื่นล้อเลียนใคร เราก็ไม่เคยขำ ที่ทำงานเก่าเรา
น้องคนหนึ่ง มันชื่อ นิด แต่มันอ้วน ทั้งออฟฟิศเรียกไอ้ยักษ์ ผีเสื้อสมุทร
ช้างน้ำ เอาซีดีมาแปะตูดสิ เดินดีๆ ระวังพื้นถล่ม ได้ยินทุกวัน 
เป็นปีๆ ล้อน้องมันทุกวัน ขำกันเฮฮา ดูหน้าน้องมันสิ บูดเป็นตูด
ใครมันจะไปชอบคะ ชื่อโคะตะระพ่อ แม่เขาก็ตังมาให้ดีๆ ทำไมไม่เรียก
เรียก อีอ้วนๆๆ เอ่อ พ่อแม่เขาก็ตั้งชื่อมาให้ ทำไมไม่เรียกชื่อเขา ดีๆ ล่ะคะ

เราเองก็ไม่ใช่คนดีมากมาย แต่เราไม่เคยทำนิสัยเสื่อมทราม
กับคนอื่น ตั้งแต่เล็กจนโต เราไม่เคยเรียกชื่อใครแบบล้อเลียนเขา 
มีแต่คนอื่น ทำกับเรา ซึ่งเราพยายามไม่ถือสา แต่เวลาได้เห็น ได้เจอ
ใครล้อเลียนเหยียดหยามใคร เรารู้สึกหดหู่ใจค่ะ
ถึงเขาจะไม่ได้ว่าเราก็ตาม...
comment49:เราว่าเป็นเพราะสื่อในไทยส่วนหนึ่งด้วยค่ะ พวกรายการหรือหนังไทยตลกอะไรแบบนี้มักจะเอาเพศที่สามมาแต่งตัวเว่อร์ๆดูน่าขำ 

เล่นมุขตลกสังขารหรือตัวละครผู้ชายแอคท่าทางเวลาเจอเกย์-กะเทยแล้วขนลุกหรือจะไล่เตะเกย์-กะเทยเพราะกลัวโดนปล้ำ 

เพราะงี้หลายๆคนคงคิดว่าเพศที่สามเป็นแนวนี้ในทีวีทุกคนและคิดว่าล้อเลียนทองๆถั่วดำๆฯลฯเป็นเรื่องปกติ 

แล้วไม่ใช่ทุกคนที่พฤติกรรมแบบนี้จะตระหนักได้ว่าทำแบบนี้มันไม่ดี ถ้าใครมีคนรอบตัวหรือคนใกล้ชิดที่ชอบเหยียดหรือล้อเลียนเพศที่สามแบบนี้ ก็ตักเตือนเขาด้วยนะคะ
comment50:วันก่อนนั่งคุยกัน กับวงคนเพิ่งรู้จักกัน เป็นนานาชาติวงใหญ่สัก เกือบสิบชีวิต
สาวจีนนางนึงเป็นทอม นางประกาศตนในที่นั้น
สาวลาวนางนึงตกใจ แล้วนางก็บอกว่า I'm scared

เรานี่อยากจะเบิ๊ดนางแล้วก็บอกว่า  
ชั้นว่าเธอคงใช้ศัพท์ผิดมั้ง  สะกงสะแกร์อะไร สยองตรงไหน
กะอีแค่เค้าบอกว่าเค้าไม่ชอบผู้ชายน่ะ  แกจะสะแกร์ทำไม ทอมเค้าก็เลือกนะโว้ย
comment51:ตามตรง เพศที่3เอง ก็ยังล้อยังเหยียดผู้หญิงด้วยถ้อยคำแรงๆอยู่ค่ะ โดยเฉพาะในบอร์ดเฉพาะแห่งนึง
เราเองไม่เคยเหยียดเพศที่3 และออกจะโกรธด้วยซ้ำเวลาเห็นคนล้อด้วยคำหยาบคาย แต่พอไปเห็นเพศที่3เองก็ยังล้อผู้หญิงอย่างหยาบคายอยู่ก็อยากให้แฟร์ๆกันบ้างเหมือนกัน
comment52:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment53:ไปดูเฟซบุ๊ค ใครนะ ชื่อประมาณว่าเจ๊ช้างอ่ะครับ ด่าไฟแลบ ทำให้ภาพลักษณ์เพศที่สามดูแย่
comment54:ส่วนใหญ่คนที่ล้อจะอยู่ในเว็บทั่วไป ในส่วนของการมีเพศสัมพันธ์ของเกย์เข้าใจและเห็นด้วยกับจขกทนะคะ แต่เอามาโพสที่นี่คนที่อยู่ที่นั่นก็คงไม่เข้ามาอ่านในพันทิป ถึงอ่านก็ไม่ทำตามอยู่ดี

ส่วนกรณีการด่าทอ ล้อกันของเพศที่สามกับเพศแท้ๆบางทีดิฉันก็ว่าพอๆกัน เผลอๆเพศที่สามคิดศัพท์ด่า ล้อเลียนได้แรงกว่าอีกมั้งคะ
comment55:เห็นด้วยค่ะ คนที่ชอบล้อ ชอบตินี้เราสังเกตส่วนใหญ่จะติดเป็นนิสัยเห็นอะไรที่ไม่ตรงกับความคิดของตัวเองก็ว่าเค้า
comment56:เรามองว่า กรณีนี้เป็นการพูด (พิมพ์) โดยสนุกปาก (มือ) บางทีความคิดเค้า มันไม่ได้เลวร้ายอะไรขนาดนั้นหรอก

แต่มันออกแนว "คะนอง" สร้างจุดเด่นให้ตัวเอง เรียกร้องความสนใจซะเป็นส่วนใหญ่

เรามองว่าการ "คะนอง" แบบนี้ไม่ได้เกิดเฉพาะ กรณี เหยียดเพศที่สาม เท่านั้น มันเกิดกับทุก ๆ เรื่อง

แม้แต่กรณี "กราบรถกู" ตอนนี้ เรามองว่าคนที่เข้ามาโจมตีเค้าแรง  ๆ ก็เกิดจากความ "คะนอง" เหมือนกัน

เราว่าทุกวันนี้คนเรามองข้ามความรู้สึกของคนอื่นมากไป เอาความรู้สึกของตัวเองเป็นใหญ่มากขึ้น

การกระทำแบบนี้จะหมด (หาย) ไป เรามองว่าเป็นเรื่องที่ยากมาก ยากจริง แต่เราก็อยากให้มันหมดไปนะ

ลองรู้จัก "เอาใจเขา มาใส่ใจเรา" บ้าง เรื่องแบบนี้คงน้อยลง เราเอาใจช่วย จขกท. นะ
comment57:แต่ผู้หญิงก็เป็นประชากรชั้นต่ำสุดในบอร์ดเพศที่สามเหมือนกันนะ 555 อย่าคิดว่าผู้หญิงไม่ได้อ่านนะ ฝากบอกด้วย 
แต่ก็นั่นแหละ นั่นไม่ใช่เหตุผลที่เราควรเหยียดใคร ทุกคนสมควรได้รับความเคารพในความเป็นมนุษย์เท่าเทียมกัน โลกนี้มันจะมีคนประเภท ใครจะรู้สึกไงก็ช่าง ชั้นสนุกปากเป็นพอ น่าสงสารเขานะ มีอยู่สองเหตุผล เขาคงเติบโตมาจากครอบครัวที่ไร้การอบรม หรือไม่ก็เป็นกมลสันdanลึกๆที่แก้ไขไม่ได้แล้ว เป็นพวกหยาบช้า ไม่สามารถมีความเห็นอกเห็นใจใครได้ ไม่ว่าเพศอะไรเหยียยเพศอะไรก็ตาม หรือเหยียดสีผิว และเชื้อชาติด้วย พวกนี้จิตใจยังเป็นบัวเต่าอยู่ เวทนาเขาเถอะ โดยเฉพาะสังคมไทยที่เน้นความขำแบบไร้รสนิยม
comment58:LIKE
comment59:บ่อยครั้งที่ผมพบว่า คำพูดที่แสดงถึงการเหยียดเพศ หรือการแสดงออกให้เพศที่สามเป็นชนชั้นน่ารังเกียจ

....มาจากตัวของเพศที่สามนั้นเอง
comment60:ไม่ค่อยแคร์นะคะ อยากล้อก็ล้อตามสบาย การเป็นกะเทยไม่ได้จับสลากได้แล้วเป็นนะคะ มันมีเลเจ้น 555
comment61:ผมไม่รังเกียจถ้าเปิดเผย แต่ที่เคยเจอคือเป็นเพื่อนกันเนี่ยแหละแอ๊บไม่บอก อยู่หอ พักห้องเดียวกันแล้วมีวันหนึ่งตอนนอนเอามือมาล้วงลวนลาม อยากจะบอกว่าคนที่ไม่ได้เป็นเกย์ต่อให้คุณพยายามจะกระตุ้นแค่ไหนก็ไม่มีอารมณ์กับเพศเดียวกัน เลิกซะใครที่มีพฤติกรรมแบบนี้
comment62:ผมว่าเพศที่สามนี่ตัวเหยียดเพศเลยนะ

โดยเฉพาะเพศหญิง โดนด่า โดนเหยียดรุนแรงมาก

ไม่เคยเห็นมีใครมาเรียกร้องสิทธิ์บ้างเลยครับ
comment63:เท่าที่ได้ยินคำเหยียดเพศบ่อยสุด ส่วนมากจะออกมาจากปากเพศที่ 3 นี่แหล่ะครับ
comment64:เคยตั้งกระทู้ในพันทิปเกี่ยวกับเรื่องแฟนเหมือนกันครับ คนในกระทู้ให้คำแนะนำเป็นอย่างดีและสุภาพ แต่สักพักเห็นเพจในเฟซบุคเอาไปแชร์แล้ววิจารณ์ด้วยคำพูดแย่ๆ แซวว่าสายเหลือง ขุดทอง ไรงี้แหละครับ เลยขอพันทิปลบ รู้สึกว่าไม่จำเป็นต้องเอาชีวิตของตัวเองไปให้คนที่ไร้มารยาททางสังคมพวกนั้นมาตัดสินชีวิตเรา
comment65:ผมให้เกียรติเพศที่สามเสมอเลย และมีเพื่อนผู้หญิงข้ามเพศหลายคนเลยครับ เพื่อนผมจะเรียบร้อยสุภาพ เป็นกุลสตรีมากๆ  ผมเลยไม่เคยมองเพศที่สาม ทั้งเกย์ ทอม และคนเปลี่ยนเพศในทางไม่ดีเลย  มองเชิงบวกเสมอ และสนับสนุนให้กำลังใจพวกเขาในการมีชีวิตอย่างมีคุณค่าและความหมายมาตลอด

แต่เพศที่สามก็ต้องยอมรับความจริงก่อนว่า
1. ภาพลักษณ์น่าหัวร่อน่าขบขันทางทีวีหรือภาพยนตร์ คนที่กำกับภาพแบบนั้นของเกน์ออกมา คือเกย์ด้วยกันนี่แหละครับ  
อยากต่อว่า อยากเปลี่ยนทัศนคติ ต้องไปทวงถามจากเกย์ด้วยกันครับ ว่าทำไมมองพวกเดียวกันย่ำแย่ขนาดนี้

2. เพศที่สามต้องยอมรับด้วยว่า คำหยาบ คำล้อเลียนแรงๆ คำเหยียดเพศทั้งหลาย ถูกคิดค้นโดยเพศที่สามเช่นกัน  เช่น การเรียกผู้หญิงว่าชะนี  หรือคำเรียกผู้คนด้วยภาษาแรงๆ  ซึ่งคนจำนวนมากก็ไม่ชอบเช่นกัน


เราเรียกร้องให้สังคมให้เกียีติและนับถือเราได้ครับ เป็นสิ่งที่ควรต้องเรียกร้องด้วยซ้ำ  แต่เราก็ต้องตรวจสอบตัวเองด้วย ว่าเราเหยียดคนอื่นหรือเหยียดตัวเองด้วยหรือเปล่า
comment66:ผมเบื่อมุกทีวีที่พอถึงฉากเห็นเกย์หรือกระเทยแล้วตัวละครผู้ชายจะเอามือปิดก้น ..... คือ ชีวิตจริงเค้าก็ต้องเลือกนะครับ 
มันกลายเป็นภาพลบไปเลย

แล้วก็คำว่าสายเหลือง ที่รู้สึกทะๆ 
คือยังไง ถ้าชายมีเซ็กส์กับหญิงทางทวารหนัก มันก็มีสิทธิ์เหลืองเหมือนกันนี่ครับ จริงมั้ย จริงมั้ย หรือไม่จริง
comment67:ส่วนตัวไม่ชอบกลุ่ม LGBT ครับแต่ก็ไม่ถึงกับรังเกียจ ไม่ถึงกับทำงานด้วยกันไม่ได้หรือคุยกันไม่ได้ แต่ถามว่าอยากคบเป็นเพื่อนหรือไม่ต้องดูกันอีกที ก็เค้ายังขอสงวนสิทธิที่จะเลือกเป็นอย่างที่เค้าเป็นผมก็ต้องขอสงวนสิทธิในการชอบหรือไม่ชอบเช่นเดียวกัน ทุกคนไม่ใครเลือกได้หรอกครับว่าจะกำเนิดเป็นชายหรือหญิง แต่เลือกที่จะเป็นยังไงได้ ส่วนใหญ่ในสังคมสามารถปรับตัวกับเพศตัวเองและมีการวางตัวที่เหมาะสม แต่คนที่เลือกจะเป็นแบบนี้ผมว่าควรยอมรับสิ่งที่ตัวเองเลือกซึ่งมีทั้งถูกใจและไม่ถูกใจเช่นกันนะ คุณแรงได้ขนาดนั้นถึงกับจัดงานกันใหญ่โตคุณก็ต้องรับสิ่งที่ตามมาด้วยเช่นกัน จะรับแต่เรื่องดีๆอย่างเดียวเลยหรอครับ เห็นแก่ตัวเกินไปหรือปล่าว

จะว่าไปกลุ่ม LGBT เองส่วนใหญ่ก็ดูจะไม่สะทกสะท้านกับสายตาของสังคมอยู่แล้วนี่นา
comment68:ส่วนตัวไม่ชอบ พวกแบบนี้ครับ
แต่ไม่ชอบผมก็จะไม่ค่อยสุงสิง ไม่คุย อยู่เฉยๆไปเลย
แต่ก็ไม่เคยไปดูถูกหรือด่าอะไรพวกเค้า ต่างคนต่างอยู่
comment69:สังเกตุจากคอมเม้นต์และคนรอบข้าง

ผู้หญิงแท้มักชื่นชอบเกย์ กระเทย จะเข้าข้างเกย์ กระเทย แต่ชายแท้จะแอนตี้เพศเหล่านี้

เพราะอะไร ญ แท้ถึงชอบเพศนี้ และชายแท้ถึงไม่ค่อยชอบเพศนี้
comment69-1:ก็ผู้หญิงเป็นกวางน้อยนี่นา ก็ต้องเป็นเพื่อนกับเก้งน้อยได้อยู่แล้ว 555

ส่วนราชสีห์เกิดมาล่ากวางแต่ดันมีเก้งเพิ่มเข้ามาในระบบนิเวศน์เลยทำตัวไม่ถูก เก้งบางตัวก็ล่าราชสีห์กินซะอีก 


ปล. เอาจริงๆ ถึงเกย์คนนั้นจะไม่สาว แต่สมองมักจะเทมาด้านละเอียดอ่อนมากกว่าผู้ชาย ทำให้สนใจรายละเอียดพวก สีเสื้อ ทรงผม อะไร ดีกว่าผู้ชาย เลยเป็นเพื่อนกับผู้หญิงได้ กำเนิดวลี "เพื่อนสาว"
comment69-2:ถ้าเท่าที่เจอมา คือถ้าเราไม่หล่อมากพอ ไม่มีความสามารถมากพอ หรือไม่เก่งมากพอ สรุปคือห่วย จะโดนนางๆทั้งหลายยุยงให้ไม่เอาครับ สงสัยคนที่โดนคงน้อยใจ  เลยพาลเกลียด (แอบพลีชีพเล็กๆ)
comment70:กรี๊ดดดดลั่นนน ความรักไม่เข้าใครออกใคร  เข้ากระทู้นี้เหมือนจะทำให้ย้ายข้างแล้วเนี่ยะ
comment71:เราว่านะ แค่เราแสดงความคิดเห็นใดๆโดยที่ไม่ต้องไปใช้คำที่มันกระทบจิตใจคนอื่นสังคมก็จะน่าอยู่ขึ้นมากแล้วแหละ บางคนใช้คำตามความเคยชิน แต่ว่าพอคนอื่นมาอ่านแล้วเขารู้สึกไม่ดีกันก็มีเยอะเลย ไม่ดีเพราะอะไร ก็เพราะเราไปพูดในสิ่งที่ทำให้เขารู้สึกว่าเขาถูกต่อว่า หรือเขาทำไม่ถูก ประมาณนี้

เอาเป็นว่า อย่าแรง อย่ามั่นกันนักเลยเนอะ ถ้าบางทีมันทำให้คนอื่นรู้สึกแย่ด้วยแล้ว มันจะไปทำลายกำลังใจคนๆนึงเปล่าๆ
comment72:เพศที่สามน่ารักออก สังเกตุมะว่าเวลาไปไหนที่มีเพศที่สามอยู่ด้วย มันจะสนุกแล้วก็ตลกมาก คือมีเพื่อนเป็นแบบนี้คนนึ่งในห้อง แบบ...ตอนเรียนแล้วเวลามีอะไรฮาๆงี้ จะหันมามองหน้ากันแล้วเหมือน รู้ใจกันมาสามชาติอ่ะแก แล้วขำแบบ....โอ้ย ต้องขำขนาดนั้นนะ แล้วอิพวกมุขหยิบย่อยหาสอยตามทางนี่พวกนางถนัดสุด เดินสามก้าวขำ สามก้าวขำ เหมือนจะเป็นบ้า 55555 อยู่ด้วยแล้วสบายใจดีนะ ทำไมพวกคนที่ไม่ชอบไม่ลองเปิดใจดู โลกสดใสขึ้นนะแก๊....
comment73:กดโหวตค่ะ รำคาญ เราเป็นผญเห็นคอมเม้นแบบขุดทองยังไม่ชอบเลย ไม่ตลกด้วย แล้วนิ้วเย็นๆหรือจะสู้เอ็นอุ่นๆนี่อีก อยากจะกรอกตา180องศา

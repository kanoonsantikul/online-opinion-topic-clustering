title:บันทึกเรื่องราว ของ "เมียน้อย" !!!
comment:สวัสดีค่ะ...กระทู้นี้เพิ่งจะเป็นกระทู้แรกของหนู จริงๆแล้วหนูติดตามเรื่องราวต่างๆในพันทิปมานานมากแล้วค่ะ แต่ไม่มีโอกาสได้ตั้งกระทู้เป็นของตัวเองเลย วันนี้หนูเลยอยากมาเล่าเรื่องราวของชีวิตหนูให้ทุกคนได้ลองอ่านกันค่ะ เผื่อว่าจะเป็นตัวอย่าง(ที่ผิดๆ)ของใครหลายคน อยากให้เอาเป็นเยี่ยงไว้เตือนสติตัวเองและคนรอบข้าง แต่อย่าเอาเป็นอย่างเลยค่ะ เพราะมันจะทำให้ชีวิตคุณเลวร้ายที่สุดเท่าที่เคยเป็นมา หนูเชื่อแบบนั้น !!!

ก่อนอื่นหนูขอแนะนำตัวพอสังเขปนะคะ หนูอายุ 21 ปี กำลังศึกษาอยู่ที่มหาวิทยาลัยแห่งหนึ่ง ชั้นปีที่ 3 ครอบครัวหนูเป็นครอบครัวที่มีฐานะปานกลางค่ะ ไม่ได้ร่ำรวยอะไร ค่อนข้างจะไม่ค่อยมีเงินเลยด้วยซ้ำค่ะ หนูเลยต้องทำงานแลกเงินเพื่อช่วยแบ่งเบาภาระของพ่อแม่มาตั้งแต่อายุ 8 ขวบ !!! ใช่ค่ะ คุณอ่านไม่ผิดหรอก หนูทำงานมาตั้งแต่อายุ 8 ขวบจริงๆ ส่วนเป็นงานอะไรนั้นหนูขอไม่บอกกล้วกันนะคะ เอาเป็นว่าเป็นงานที่ดีและสุจริตแน่นอนค่ะ เพราะทุกครั้งที่หนูไปทำงาน พ่อกับแม่หนูจะไปด้วยทุกครั้ง เรียกได้ว่าอยู่ในสายตาตลอดค่ะ (ลืมบอกไปว่าหนูเป็นลูกคนเดียวของครอบครัวค่ะ)

เดี๋ยวมาต่อค่ะ ...
comment1:รออ่านต่อ
comment1-1:ขอบคุณที่เข้ามาอ่านนะคะ ยังเล่นไม่ค่อยเป็นเลย รบกวนแนะนำด้วยค่ะ
comment1-2:ไม่รู้จะแนะนำไงดี
comment1-3:งั้นไม่เป็นไรค่ะ ถ้าหนูมีอะไรสงสัยแล้วจะถามนะคะ 555+
comment2:ต่อนะคะ ...
ชีวิตของหนูดำเนินมาเรื่อยๆจนหนูอายุ 17 ปี หนูก็มีแฟนค่ะ แฟนคนแรกของหนูอายุมากกว่าหนู 3 ปี ก็คบกันมาในสายตายของแม่ค่ะ พ่อไม่รู้ เพราะพ่อหนูเป็นคนที่หวงลูกสาวและหัวโบราณมาก พ่อจะห้ามเรื่องพวกนี้เด็ดขาดเลย การคบกันของหนูกับแฟนก็คบกันไปเรื่อยๆตามประสาของวัยรุ่นทั่วไปค่ะ จนมาวันนึงเรื่องมันก็เกิดขึ้น ... คือ หัวหน้าที่ทำงานของหนูเค้าเริ่มมีท่าทางที่แปลกๆค่ะ เค้าเริ่มเข้ามาเกี่ยวข้องในชีวิตของหนู ทักเฟสมาบ้าง ทักไลน์บ้าง หนักๆเข้าก็โทรเลยค่ะ ตอนแรกๆหนูก็ไม่ได้คิดอะไร แค่คิดว่าหัวหน้าเค้าแค่คุยเล่นๆ แต่มันไม่ได้เป็นแบบที่หนูคิดค่ะ หัวหน้าเริ่มคุยกับหนูประมาณช่วงปิดเทอมใหญ่ตอนที่หนูจบ ม.6 กำลังจะเข้ามหาลัยค่ะ ช่วงนั้นหนูกับแฟนก็ทะเลาะกันบ่อยเพราะไม่ค่อยจะได้เจอกัน ช่วงนั้นหนูจะติดเพื่อนมากค่ะ ตระเวนกิน ตระเวนเที่ยว แต่ก็ไม่ได้ไปเที่ยวที่ไหนไกลๆนะคะ ก็แค่เที่ยวแถวๆบ้านแล้วก็ไปทะเลแค่นั้น (เพราะพ่อไม่ให้ไป) แต่หนูก็ยังไม่ได้เลิกกับแฟนนะคะ คุยโทรศัพท์กันทุกวัน เพียงแค่ไม่ค่อยได้เจอกันเท่านั้นค่ะ จนมีอยู่วันนึงหนูไปนั่งกินหมูกะทะกับเพื่อน 2 คน แล้วก็สั่งเบียร์มากินค่ะ (ตอนนั้นก็อายุ 18 ปีค่ะ) ช่วงนั้นหัวหน้าเริ่มโทรหาหนูบ่อยขึ้น ไลน์มาหาเยอะขึ้น ถือว่าเยอะมาก จนมากกว่าแฟนหนูด้วยซ้ำไปค่ะ
comment3:หนูก็นั่งกินหมูกะทะกับเพื่อนไปเรื่อยๆ จนมีสายของหัวหน้าโทรเข้าหาหนูค่ะ หนูก็รับสาย หัวหน้าก็ถามหนูว่าอยู่ไหน อยู่กับใคร หนูก็บอกว่ากินหมูกะทะกับเพื่อนแล้วก็เอ่ยปากชวนหัวหน้ามากินด้วยกันค่ะ ใจตอนนั้นคือชวนเฉยๆ ชวนเพราะมารยาท แต่หัวหน้ากับมาจริงๆค่ะ หลังจากที่วางสายไปไม่ถึง 20 นาที หัวหน้ามาถึงที่ร้าน มานั่งกิน นั่งคุยกัน แต่วันนั้นหนูก็ชวนหัวหน้ากินเบียร์ค่ะ แต่เค้าปฏิเสธเพราะเป็นช่วงเข้าพรรษา พอกินไปจนเกือบๆจะ 4 ทุ่ม หนูก็ลุกขึ้นไปเข้าห้องน้ำกับเพื่อนค่ะ ฝากของไว้กับหัวหน้าที่โต๊ะ พอกลับมาเค้าก็ถามหนูว่าอิ่มหรือยัง จะกลับบ้านเลยมั้ย เพราะเริ่มเห็นหนูจะมึนๆจากฤทธิ์เบียร์ กลัวพ่อกับแม่จะว่า (หัวหน้ารู้จักกับพ่อแม่หนูค่ะ เรียกได้ว่าสนิทกันมากเลยทีเดียว) หนูกับเพื่อนก็เลยตกลงว่าจะกลับบ้านค่ะ เค้าเลยเรียกคนมาเช็คบิลทั้งหมด สรุปว่าวันนั้น หนูกับเพื่อนอิ่มฟรี ไม่เสียเงินกันเลยสักบาทเดียว พอหนูกลับบ้านก็ไปเปิดกระเป๋าดู แล้วเจอเงินอยู่ในกระเป๋า 5,000 บาท พร้อมกับโน๊ตใบเล็กๆว่า "เก็บเอาไว้ใช้นะ พี่ให้ อย่าคิดมาก" ตอนนั้นหนูงงมาก และคิดว่ามันกลิ่นแปลกๆ วันรุ่งขึ้นหนูโทรหาเค้าเพื่อที่จะเอาเงินไปคืน แต่หัวหน้ากลับปฏิเสธและบอหว่า ถ้าไม่อยากใช้ตอนนี้ก็เก็บไว้ก่อน เค้าไม่เอาคืน หนูก็เลยเก็บไว้ในบัญชีของตัวเองค่ะ เพราะกลัวว่า ถ้าหนูเอาไว้กับตัวหนูต้องใช้มันแน่ๆ ความคิดตอนนั้นคือ ไม่อยากยุ่งเกี่ยว ไม่อยากเอาตัวเองเข้าไปยุ่งกับเรื่องพวกนี้ค่ะ และ ณ ปัจจุบันนิ เงินนั้นก็ยังอยู่ครบในธนาคาร หนูก็ไม่เคยเอาออกมาใช้เลย
comment4:หนูตัดสินใจบอกเพื่อนคนที่หนูสนิทที่สุด (คนที่ไปกินหมูกะทะด้วยกัน) เล่าเรื่องให้มันฟัง มันก็บอกหนูว่าเค้าหวังอะๆรจากตัวแล้วแหละ มันยังแนะนำหนูอีกว่าให้หลอก-ไปเลย (ขออนุญาตใช้คำไม่สุภาพนะคะ) มันให้หนูหลอกเอาเงินจากเค้า แล้วมันยังพูดอีกว่า "ก็อย่าเผลอไปมีอะไรกับเค้าแล้ากัน ไม่งั้นจะอดทุกอย่าง ตอนนี้เค้าหวังในตัว เค้ายอมทุ่มทุกอย่างแหละ" หนูตกใจมาก เพราะไม่คิดว่าเพื่อนมันจะคิดแบบนี้ เพราะตัวหนูเองคิดแค่ว่า หัวหน้าเค้าอาจจะสงสารเฉยๆ เพราะบ้านหนูไม่ค่อยจะมีเงิน และหนี้สินของแม่ก็มีเยอะมาก พอมันพูดแบบนี้ ตอนนั้นหนูเลยตัดสินใจเปลี่ยนเบอร์ บล็อคเฟส ลบไลน์ของหัวหน้าออกไปให้หมด เรียกได้ว่าระงับทุกช่องทางการติดต่อเลยก็ว่าได้ เพราะหนูกลัวมากจริงๆกับการที่ตัวเองจะต้องไปเกี่ยวข้องกับเรื่องแบบนี้

หลังจากนั้นหนูต้องเข้ามาเรียนที่มหาลัยค่ะ ต้องย้ายมาอยู่หอ หนูกับแฟนก็ยังคบกัน จนสุดท้ายก็เลิกกันในที่สุด เพราะระยะทางและแฟนไม่เข้าใจในงานของหนูค่ะ เค้าหึงจนหนูเริ่มเหนื่อยที่จะอธิบาย เลยเลิกรากันไปค่ะ ตอนนั้นเป็นช่วงปิดเทอมต้นของปี 1 ช่วงนั้นหัวหน้าเค้าก็ไปขอเบอร์หนูจากคนรู้จักมาค่ะ แล้วก็ยังโทรมาหาหนูเรื่อยๆ ไลน์มาหาทุกวัน ประจวบเหมาะกับตอนนั้นหนูไม่ได้คบกับใครเลยค่ะ เลยคุยกับเค้ามากขึ้น บ่อยขึ้น แต่หนูก็ยังไม่ได้รู้สึกอะไรนะคะ แต่ยอมรับตรงๆเลยว่าหนูคิดที่จะหลอกผู้ชายคนนี้ ไม่รู้ว่าความคิดนี้มันเกิดขึ้นมาได้ยังไง และตั้งแต่วันนั้นแผนการอันชั่วร้ายของหนูก็ได้เริ่มขึ้นค่ะ ...
comment5:ปูเสื่อรอ
comment5-1:ขอบคุณมากนะคะที่เข้ามาอ่านเรื่องของหนู
comment6:สงสัยเรื่องจะยาว รออ่านต่อ
comment6-1:ยาวค่ะ และก็ยาวมากด้วย ขอบคุณที่เข้ามาอ่านนะคะ
comment7:ตั้งแต่นี้ไป หนูขอเรียกหัวหน้าว่า "พี่เอ" แล้วกันนะคะ ... ตั้งแต่วันที่ความคิดชั่วๆของหนูเริ่มขึ้น หนูจะได้เงินใช้จากพี่เอตลอดทุกเดือนค่ะ อย่างน้อยเดือนละ 10,000 บาท แต่พี่เอไม่ได้ให้เป็นก้อนนะคะ จะให้เป็นอาทิตย์ค่ะ และเงินที่หนูได้จากพี่เอเป็นก้อน ก้อนแรก คือ 30,000 บาทค่ะ ได้มาโดยการที่หนูบอกพี่เอว่าหนูค้างค่าเทอมกับค่าหอไว้ มีใบทวงหนี้มาแล้ว แต่ไม่กล้าบอกที่บ้านเพราะที่บ้านไม่มีเงินเยอะขนาดนี้แน่ๆ (เลวมากค่ะ) วันรุ่งขึ้นเงินก็เข้ามาในบัญชีเลยคืะ 30,000 บาท หนูก็ใช้สิคะ เงินมันได้มาง่าย มันก็ใช้ง่าย ช่วงนั้นไม่ได้ขอเงินจากที่บ้านเลย บอกกับแม่ว่าหางานทำที่มหาลัยเลยยังพอมีเงินเก็บอยู่บ้าง หลังจากนั้นหนูก็เริ่มได้สิ่งของอื่นๆจากพี่เอเพิ่มขึ้นค่ะ ไล่มาตั้งแต่ โทรศัพท์ซัมซุงกาแล็คซี่,  ไอโฟน 4 เป็นต้นค่ะ พักหลังๆหนูก็มีคนเข้ามาคุยด้วยบ้าง มีกุ๊กกิ๊กกันตามประสา แต่ก็ไม่ได้ถึงขึ้นเป็นแฟนกันหรอกค่ะ จนมีอยู่ช่วงนึงที่มหาลัยหนูหยุด หนูเลยขอแม่ไปเที่ยวทะเล แม่ก็ให้ไปค่ะ แต่จริงๆแล้วไม่ได้ไปไหนเลย หนูไปรวมตัวกันอยู่ที่บ้านพี่สาวหนูคนนึงค่ะ หนูขอเรียกว่า พี่จอย นะคะ หนูกับพี่จอย และเพื่อนของหนูสนิทกันมากๆ มากจนสามารถไปกินนอนที่บ้านพี่จอยได้เลย แม่พี่จอยก็ไม่ว่าค่ะ กลับดูแลดีมากๆอีกต่างหาก และวันหยุดยาวของเรา 3 คน คือ พี่จอย เพื่อนหนู และหนู ก็คือการกินเบียร์กันอยู่ที่บ้านพี่จอยนั่นแหละค่ะ คืนแรกผ่านไปก็กินกันแค่ 3 คน ส่วนคืนที่ 2 หนูก็ชวนพี่เอมากินก้วยกันค่ะ พี่เค้าก็มานะคะ พอดึกต่างคนก็ต่างแยกย้ายกันกลับบ้าน หมายถึงพี่เอเค้าก็กลับบ้านไปค่ะ ส่วนหนูกับเพื่อนนอนที่บ้านพี่จอย และพอมาถึงวันที่ 3 วันที่เรื่องทุกอย่างมันเริ่มขึ้นค่ะ ...
comment8:
comment9:นอนก่อนนะ เด่วมาอ่านใหม่
comment9-1:ขอบคุณที่เข้ามาอ่านกระทู้ของหนูนะคะ
comment10:วันที่ 3 ของการอยู่ที่บ้านพี่จอย ตกเย็นเราก็นั่งกินเบียร์กันเหมือนเดิมค่ะ ก่อนที่จะเล่าต่อขอนอกเรื่องนิดนึงนะคะ คือจริงๆแล้วหนูเริ่มกินเบียร์กินเหล้ามาตั้งแต่ตอนอายุ 17 ค่ะ กินตอนที่สังสรรค์กับเพื่อนเท่านั้น ไม่ได้ติด หรือต้องกินทุกวัน (แต่มันก็เป็นสิ่งที่ไม่ดีเอามากๆ อย่าเอาอย่างเด็ดขาด) และทุกครั้งที่กินที่บ้านหนูก็ไม่รู้หรอกค่ะ เพราะถ้ารู้คอหนูขาดแน่ๆ ... เข้าเรื่องต่อนะคะ วันนี้เราไม่ได้กินแค่เบียร์ค่ะ เพราะวันนี้มีสมาชิกมาเพิ่ม คือเพื่อนๆของพี่จอย มากอีก 2 คน รวมทั้งหมด 6 คนค่ะ ก็เลยซื้อเหล้ามากินกัน ตอนที่ออกไปซื้อพี่เอเป็นคนพาไปค่ะ มีหนูกับเพื่อนอีกคน ซื้อเหล้ามาทั้งหมด 3 กรม โซดา 1 ถาด และน้ำแข็ง ... 2 กรมแรกกินหมดไปในเวลาที่เร็วมาก แต่ช่วงนั้นก็ดึกมากแล้วเหมือนกันค่ะ ประมาณเกือบๆเที่ยงคืนได้ ร้านค้าแถวๆบ้านพี่จอยก็ปิดหมดแล้ว พอน้ำแข็งหมดก็ไม่รู้จะทำยังไง เลยนั่งกินกันแบบเพียวๆเลยค่ะ คือ เล่นเกม ใครแพ้ก็ต้องกิน และคืนนั้นหนูก็โดนกินเยอะมากและเมามากๆค่ะ ทุกคนก็เมาเหมือนกัน พี่จอยและเพื่อนพี่จอยอีก 2 คน เดินเข้าไปนอนในบ้าน แต่เพื่อนหนูอีกคนยังนั่งอยู่ข้างนอกกับหนู มันบอกว่าอยากกินต่อเพราะเหล้ากรมนั้นยังเหลือ เลยให้พี่เอพาหนูออกไปซื้อน้ำแข็ง+โซดาที่เซเว่นค่ะ แต่มันบอกว่ารออยู่ที่บ้านนะ จะทยอยเก็บแก้ว เก็บจานที่กินค้างไว้ก่อน หนูก็เลยบอกว่าโอัค หนูไปซื้อกับพี่เอก็ได้ ตอนนั้นหนูยอมรับว่าเมาค่ะ แต่ก็ยังคุยรู้เรื่อง ไม่ได้เมาแบบหมดสติ จากนั้นหนูก็อแกมากับพี่เอค่ะ มาถึงเซเว่นพี่เอก็ลองไปซื้อของมาให้ แต่พอตอนกลับ พี่เอไม่ได้ตรงกลับไปถึงบ้านพี่จอยค่ะ แต่สถานที่ที่พี่เอเลี้ยวหัวรถเข้าไป ก็คือ โรงแรม !!!
comment10-1:
comment10-2:คุณพระ
comment11:ตอนนั้นความรู้สึกของหนูมันเหลือไม่เต็มร้อยแล้วค่ะ มันเหมือนกึ่งหลับกึ่งตื่น  มารู้ตัวอีกทีตอนที่หนูนอนอยู่บนเตียงโดยมีแค่ผ้าห่มที่คลุมตัว และมีพี่เอนอนอยู่ข้างๆ ด้วยความสัตย์จริงค่ะว่าหนูจำไม่ได้เลยจริงๆว่าหนูลงมาจากรถได้ยังไง ความทรงจำตอนนั้นมันหายไปเลย สะดุ้งตื่นขึ้นมาดูนาฬิกาตอนนั้นคือ ตี 4 หนูร้องไห้ หนูกลัวมาก หนูรีบลุกขึ้นมาแต่งตัวและปลุกพี่เอให้ไปส่งหนูที่บ้านพี่จอย เค้าก็ตกใจที่เห็นหนูร้องไห้ค่ะ เค้าดึงหนูเข้าไปกอดแล้วบอกว่าไม่ต้องกลัวนะ เค้าจะไม่ทิ้งหนูไปไหน เค้าจะอยู่กับหนู จะคอยดูแลหนูตลอดไป แต่เค้าก็ยอมไปส่งหนูค่ะ เพราะเค้ากลัวว่าหนูจะวิ่งออกไปนอกห้อง พอมาถึงที่บ้านพี่จอย ทุกคนหลับหมดแล้ว แม้กระทั่งเพื่อนหนูก็เข้ามานอนที่หน้าทีวี สงสัยมั้ยคะว่าทำไมเพื่อนหนูมันถึงไม่โทรตามหนูเลย เพราะว่าหนูไม่ได้เอาโทรศัพท์ไปค่ะ ตั้งสั่นและชาร์ตแบตไว้ในบ้าน พอกลับมาถึงแล้วไปเปิดดูโทรศัพท์ เห็นเบอร์เพื่อนโทรเข้ามา 16 สาย สงสัยว่ามันคงโทรตามและฤทธิ์ของเหล้ามันเลยหลับไป ... หนูนั่งร้องไห้อยู่คนเดียวจนเช้า พอทุกคนตื่นมาหนูก็ยังไม่ได้เล่าให้ใครฟัง รอจนเพื่อนพี่จอยกลับบ้านไป หนูเลยเล่าเรื่องทั้งหมดให้พี่จอยและเพื่อนหนูฟัง ทุกคนโกรธมากและไม่รู้จะทำยังไง วันนั้นพี่เอโทหาหนูทั้งวัน แต่หนูปิดเครื่อง เลยไม่ได้คุยกัน และวันนั้นตอนเย็นหนูก็ต้องกลับมาที่มหาลัยค่ะ เพราะวันรุ่งขึ้นหนูต้องมาเรียนตามปกติ
comment12:วันรุ่งขึ้นหนูเปิดโทรศัพท์ค่ะ แล้วพี่เอก็โทรมาหา ถามว่าหนูอยู่ที่ไหน เป็นยังไงบ้าง หนูก็บอกว่าหนูกลับมาที่มหาลัยแล้ว และเย็นนั้นพี่เอก็ขับรถข้ามจังหวัดมาหาหนูเลยค่ะ เค้าขอพาหนูไปกินข้าว และหนูก็ออกไปกับเค้า พอกินเสร็จก็มานั่งคุยกันในรถค่ะ พี่เอขอโทษหนูที่ทำกับหนูแบบนี้ หนูก็ร้องไห้ เพราะไม่คิดว่าพี่เอจะทำแบบนี้เหมือนกัน เพราะเค้าคือคนที่หนูรู้จัก เคารพและไว้ใจ ไม่ใช่แค่หนูเท่านั้นนะคะ พ่อกับแม่หนูก็ไว้ใจพี่เอมากเหมือนกัน พี่เอบอกกับหนูว่าเค้าชอบหนูมานานมากแล้ว ชอบตั้งแต่เจอหนูครั้งแรกตอนอายุ 12 ขวบ เค้าบอกว่า ในใจเค้าคิดว่าเด็กคนนี้ต้องไม่ธรรมดา ตอนแรกหนูก็ไม่เชื่อในสิ่งที่พี่เอพูดค่ะ แต่พอเค้าพูดต่อว่า วันนี้หนูใส่ชุดสีแดง มากับพ่อกับแม่ นั่งอยู่ตรงนั้น เดินไปตรงนี้ คือเค้าจำได้หมดว่าหนูเป็นยังไง หนูก็อิงไปเลยค่ะ แต่ก็ยังไม่ได้ปักใจเชื่อว่าพี่เอจะคิดแบบนี้จริงๆ พี่เอก็เล่าเรื่องของหนูไปเรื่อยๆว่าเค้าแอบมองหนูมาตลอด เห็นหนูไปกับแฟนคนเก่าเค้าก็แอบเสียใจคนเดียว เค้าดึงมือหนูไปจับค่ะ แล้วพูดกับหนูว่า พี่ขอดูแลหนูนะ หนูจะไม่สนใจพี่ก็ไม่เป็นไร แต่พี่จะขอดูแลหนูอยู่ห่างๆก็พอ หนูก็ไม่ได้พูดอะไรค่ะ เอาแต่ร้องไห้ นาทีนั้นมันนึกคำพูดอะไรไม่ออกจริงๆ หนูเสียใจ หนูสับสน หนูกลัวไปหมดทุกเรื่อง กลัวแม้กระทั่ง หนูจะท้องมั้ย ???
comment12-1:ที่จริงรับเงินเค้ามาแบบนั้นแล้ว มันก็คือการแสดงว่า  ฉันให้เธอแล้ว เหมือนกันนคะ จขกท.
comment12-2:นั่นแหละค่ะ ที่บอกว่าไม่ได้คิดเลย แล้วก็ไม่รู้ด้วยว่าตอนนั้นคิดอะไรอยู่ และคิดแบบนี้ได้ยังไง
comment13:รอคะ
comment14:... ขอตัวไปอ่านหนังสือก่อนนะคะ พรุ่งนี้หนูมีสอบช่วงบ่าย แล้วหนูจะมาเล่าต่อค่ะ มันมีเรื่องไม่คาดคิดอีกเยอะที่หนูอยากจะระบาย ขอบคุณที่เข้ามาอ่านกันนะคะ ...
comment15:พรุ้งนี้มาเล่าต่อนะครับ รออ่านต่อ
comment16:รมเสีย
comment17:รอคะ
comment18:รอด้วยคน
comment19:
comment19-1:🔨
comment20:โอ้ยยยย ขอโทษที่ทำให้ค้างนะคะ งั้นเอาเป็นว่าหนูขอทิ้งท้ายด้วยขอมูลเล็กๆน้อยๆของพี่เอแล้วกันค่ะ

ขอบอกก่อนเลยว่า นอกจากที่พี่เอจะเป็นหัวหน้างานที่หนูทำอยู่ด้วยแล้ว พี่เอยังมีธุรกิจส่วนตัวด้วยค่ะ เป็นงานที่ทำง่าย ไม่เหนื่อย และได้เงินเยอะมากกกกก หนูไม่ขอบอกแล้วกันว่าเป็นงานอะไร ด้วยเหตุผลอะไรนั้นคุณลองอ่านไปเรื่อยๆแล้วจะเข้าใจค่ะ คือพี่เอจะทำงานนี้เป็นอาชีพเสริมเฉยๆค่ะ (หมายถึงงานที่มีหนูเป็นลูกจ้าง) แต่อาชีพหลักของเค้าก็คือธุรกิจส่วนตัว ... พี่เอมีครอบครัวแล้วค่ะ มีภรรยาเป็นคนภาคใต้ ตัวเล็กๆ สวยคมมาก (หนูขอเรียกว่าพี่แคทแล้วกันนะคะ) และมีลูกด้วยชายด้วยกัน 1 คน ตอนนี้อายุได้ 7 ขวบแล้วค่ะ หนูกับพี่แคทก็สนิทกันมากค่ะ เวลาหนูไปทำงาน พี่แคทก็จะมาคุยด้วย ซื้อขนมมาให้หนูกิน ซื้อของกระจุกกระจิกมาให้หนู หนูก็เลยรักและเคารพทั้งคู่มากๆ พี่แคทเป็นคนที่ทำงานเก่งค่ะ เป็นผู้หญิงที่เก่งมากในสายตาของหนู เพราะพี่แคทสามารถทำงานแทนพี่เอได้ทุกๆเรื่อง แม้กระทั่งจะต้องขับรถไปดูงานที่ต่างจังหวัดคนเดียวเป็นพันๆกิโล พี่แคทก็ทำได้ค่ะ (ลืมบอกไปว่า ลูกชายของเค้าอยู่กับแม่ของพี่แคทค่ะ) บอกตรงๆเลยว่า ทุกวันนี้หนูมีพี่แคทเป็นต้นแบบในการทำงานของหนู เพราะพี่แคทจะขยันและอดทนกับงานมาก พี่แคทเคยบอกหนูว่าเหนื่อยแค่แป๊บเดียว แต่ผลตอบแทนที่ได้มันคุ้มแสนคุ้ม มันคุ้มยังไงหรอคะ ??? ก็ขนาดที่ว่าโปรเจ็คนึงที่พี่ๆเค้าทำ ได้ผลตอบแทนไม่ต่ำกว่าโปรเจ็คละ 100,000 บาทค่ะ !!!!!! นี่แหละค่ะคือการทำงานของครอบครัวพี่เอ สองคนนี้จะตามใจลูกชายมาก อยากได้อะไรก็ซื้อให้ แม้กระทั่งเข็มขัดแปลงร่างของเด็กเล่น เส้นละ 15,000 เค้ายังซื้อให้ลูกเล่นเลยค่ะ !!!!

... ส่วนเรื่องของหนู หนูเชื่อว่าต้องมีบางคนสงสัยว่าพี่เอคือคนแรกของหนูหรือเปล่า (หมายถึงเรื่องอย่างว่านั่นแหละค่ะ)  ขอบอกตามตรงเลยค่ะว่า "ไม่" คนแรกของหนูก็คือแฟนคนแรกนั่นแหละ อาจจะมีบางคนที่อ่านมาถึงตรงนี้แล้วแอบหมั่นไส้ว่า ทำเป็นร้องไห้เสียใจ ทั้งๆที่ก็ไม่ใช่ครั้งแรก ... คุณลองมายืนในจุดที่หนูยืนอยู่แล้วคุณจะเข้าใจค่ะ เพราะความคิดของหนูคือ หนูไม่อยากเป็นเมียน้อยใคร และไม่ต้องการเป็นค่ะ อาจมีคำถามเกิดขึ้นอีกว่า ไม่อยากเป็นแล้วทำไมไม่เลิกไปล่ะ คำตอบมันจะอยู่ในเนื้อเรื่องนี่แหละค่ะ แล้วคุณจะรู้ว่ามันเป็นเพราะอะไรหนูถึงเลิกไม่ได้ ... อย่างที่บอกไปข้างต้นค่ะว่าหนูทำงานมาตั้งแต่เด็กๆ และนี่ไม่ได้เป็นการเข้าข้างตัวเองแต่อย่างใดนะคะ คือ ตั้งแต่ตอนเรียนประถม หนูจะเป็นเด็กกิจกรรมค่ะ ได้เป็นดรัมฯไม้หนึ่งของโรงเรียน ได้เป็นนางนพมาศ เป็นนางรำ เป็นแดนซ์เซอร์ บลาๆๆๆ พอในระดับมัธยม กิจกรรมหนูเพิ่มมากขึ้นเป็น 3 เท่าค่ะ คือเรื่องจริง มันเพิ่มขึ้น 3 เท่าจริงๆ แต่เรื่องการเรียนหนูก็ไม่ได้แย่นะคะ หนูจบ ม.6 ออกมาด้วยเกรด 3.06 พร้อมรูปภาพขนาดใหญ่ของตัวเองที่ติดหราอยู่หน้าโรงเรียน ซึ่งมันใหญ่กว่าเพื่อนทุกคนที่จบมาพร้อมกันค่ะ หนูเลยลองไปถามอาจารย์ฝ่ายแนะแนวว่าทำไมรูปหนูถึงใหญ่ที่สุดเลย อาจารย์ก็ตอบว่า โรงเรียนใช้งานเธอเยอะมาก จบออกไปมันคือความภาคภูมิใจของโรงเรียน ... หนูดีใจมากค่ะที่ได้ยินคำนี้ เพราะก่อนหน้านี้มีอาจารย์ในโรงเรียนเคยพูดประมาณว่า มันวแต่ไปทำกิจกรรม งานก็ต้องไปทำกลางค่ำกลางคืน กลัวมันจะท้องก่อนจบ ม.3 น่ะสิ !!!!! แรงมั้ยคะคำนี้สำหรับเด็ก ม.ต้น สำหรับหนูมันแรงมาก หนูเลยต้องทำทุกวิถีทางให้ทุกคนยอมรับในตัวหนูให้ได้ค่ะ
comment21:อ่านถึงตรงนี้
comment22:รอคะ
comment23:... ไม่ได้แล้วค่ะ ขอต่อพรุ่งนี้แล้วกันนะคะ สอบเสร็จจะรีบมาเขียนต่อเลยค่ะ อยากเล่าต่อเหมือนกัน แต่หนูยังไม่ได้อ่านหนังสือสักตัวเลย ขอตัวไปอ่านหนังสือก่อนนะคะ ... ขอบคุณอีกครั้งที่เข้ามาอ่านกระทู้ของหนู้ ฝันดีทุกคนค่ะ
comment24:รอ
comment25:รอคะ
comment26:รออ่านคะ
comment27:รอครับ
comment28:
comment29:
comment30:จะรออ่านค่ะ  แล้วเจอกันค่ะ  บาย
comment31:
comment32:รอค่ะ ๆ
comment33:อะ...รอออ
comment34:
comment35:ปูเสื่อรออออออ.....คะ
comment36:
comment37:
comment38:
comment39:
comment40:แปะๆ
comment41:
comment42:
comment43:แปะ
comment44:อรุณสวัสดิ์ทุกคนค่ะ มาต่อนะคะ ...

พอขึ้นปี 2 หนูก็มีแฟนใหม่อีกคนค่ะ หนูขอเรียกว่าพี่บอลแล้วกัน ซึ่งตอนนั้นพี่เอก็ยังไม่ได้ออกไปจากชีวิตหนูนะคะ พี่เค้าก็ยังเป็นเหมือนเดิม โทรหาหนูทุกวัน หนูขอบอกตามตรงเลยว่าตอนนั้นหนูเริ่มรู้สึกดีกับพี่เอขึ้นเรื่อยๆค่ะ หนูเลยคิดว่าควรจะหยุดเรื่องนี้ได้สักทักที ก็เลยดึงพี่บอลเข้ามาร่วมเล่นละครเรื่องนี้อีกหนึ่งคน หวังเพียงว่าถ้าพี่เอรู้ว่าหนูมีแฟน เค้าจะได้ออกไปจากชีวิตหนู และอีกอย่างคือ หวังว่าพี่บอลจะมาทำให้หนูเลิกคิดถึงพี่เอได้ (เลวมั้ยล่ะ) พี่บอลอายุมากกว่าหนู 7 ปี ค่ะ เค้าเป็นคนที่นิสัยดี มีความคิด ดูเป็นผู้ใหญ่มาก บ้านพี่บอลเป็นครอบครัวที่ไม่ได้ร่ำรวยค่ะ แต่พี่บอลก็จะพยายามทำเพื่อหนูในทุกๆทาง เค้าทำงานหนักมากค่ะ ความฝันของพี่บอลคือจะออกรถยนต์ให้หนู เพราะสงสารหนูต้องนั่งรถตู้กลับบ้าน นั่งไปทำงานมนั่งวินมอไซค์อีก ตอนฝนตกมันจะลำบากมาก พี่บอลเลยพยายามเก็บเงินมาเรื่อยๆค่ะ จนมันทำให้หนูรักเค้าอีกคน งงมั้ยคะ ??? คือหนูรู้สึกว่าตัวเองรักพี่บอลค่ะ แต่กับพี่เอหนูก็รู้สึกดี (เลวค่ะ เลวมาก) เวลาผ่านไปเรื่อยๆค่ะ มีหลายครั้งที่พี่บอลเปิดเล่นโทรศัพท์หนูแล้สเจอไลน์ที่หนูคุยกับพี่เอ เค้าก็สงสัยค่ะแต่หนูก็โกหกพี่บอลมาตลอดว่าไม่มีอะไร หัวหน้าที่ทำงาน เค้าก็เชื่อค่ะ (จริงๆเค้าไม่ไม่ได้เชื่อเต็มร้อยหรอกค่ะ แต่เค้าคงไม่อยากจะทะเลาะกับหนู ก็เลยไม่ต่อความยาวสาวความยืด) หนูคบกับพี่เอมาได้ประมาณครึ่งปี จนวันนึงเรื่องมันก็เกิดค่ะ ...
comment44-1:รู้สึกรัก กับรู้สึกดีๆ มันอาจไม่ใช่คนเดียวกันหรอกค่ะ ไม่เลวหรอก แต่ก็ไม่ได้สนับสนุน 
เราก็เคยเป็น แต่พาตัวเองออกมาได้อย่างสวยงามและเหมาะสม คนที่เรารู้สึกดีๆเป็นเมมโมรี่ดีๆค่ะ
ส่วนคนที่รักคือผู้ชายที่เป็นครอบครัวของเรา 

อย่าไปคิดว่าตัวเองเลวเพียงเพราะรู้สึกว่ารักกับรู้สึกดีๆคนละคน
comment44-2:ขอบคุณที่เข้าใจนะคะ แต่ยังไงมันก็คือความผิดที่มันติดอยู่ในใจของหนูตลอดเวลาค่ะ
เพราะมันคือการทรยศต่อคนที่หนูรักทุกคน มันเลวร้ายมากจริงๆค่ะ
comment44-3:ถ้าคุณคิดว่าเลวมันก็ถูกต้องแล้วครับ เพราะมันเลวจริงๆ แต่นั่นคืออดีต สิ่งสำคัญคือไม่กลับไปทำเลวๆอีก
comment44-4:ค่ะ หนูออกมาจากวงจรที่เลวร้ายนั้นได้แล้ว และก็จะไม่มีทางกลับไปแน่นอนค่ะ
comment45:หนูคุยกับเพื่อนในเฟสบุ๊คค่ะ แล้วแคปหน้าจอที่พี่เอคุยกับหนูในไลน์แล้วส่งให้เพื่อนดู เป็นข้อความประมาณว่าพี่รักหนูมากนะ แล้วก็คำพูดทะลึ่งๆอ่ะค่ะ (คือพี่เอเป็นคนที่คุยสนุกมาก เวลาหนูเครียดๆพอได้คุยกับพี่เอก็หายค่ะ แต่ในความคุยสนุกนั้น พี่เอก็เป็นคนที่มีความคิดที่ดีมากๆเลยทีเดียว) มีบางคำที่หนูก็ตอบไปว่า หนูก็คิดถึงพี่นะ อะไรประมาณนี้อ่ะค่ะ แล้วทีนี้วันนั้นหนูลืมลบข้อความ คือจริงๆแล้วพี่บอลเค้าไม่ค่อยเข้าไปเช็คเฟสหนูหรอกค่ะ แต่วันนั้นเค้าดันเข้าไปเช็ค ก็เลยเห็นเต็มๆ เค้ามาถามหนูว่าคืออะไร หนูก็ตกใจ ร้องไห้ค่ะ วินาทีนั้นหนูคิดว่าหนูจะไม่ยอมเสียผู้ชายคนนี้ไปแน่ๆ เลยตัดสินใจเลิกกับพี่เอค่ะ หนูก็หายเงียบออกมาจากชีวิตของพี่เอ ไม่ได้ติดต่อกันเลยเป็นระยะเวลาประมาณ 3 เดือน แต่สุดท้ายพี่เอก็กลับเข้ามาหาหนูอีกครั้งค่ะ เนื่องจากหนูเคยส่งตารางเรียนให้พี่เอดู พี่เค้าเลยมาดักรอหนูที่มหาลัย พอเจอกันเค้าก็ขอคุยกับหนู แล้วก็พูดตัดพ้อประมาณว่า พี่ทำอะไรผิดหรือเปล่า ทำไมหนูถึงหายเงียบไป พี่ขอโทษ ... ใช่ค่ะ พี่เอร้องไห้ หนูเพิ่งเคยเห็นน้ำตาลูกผู้ชายครั้งแรก เค้าขอให้หนูกลับไปคุยกับเค้าเหมือนเดิม แต่หนูปฏิเสธ และบอกเค้าไปตรงๆว่าหนูมีแฟนแล้ว พี่เอก็อึ้งไปนิดนึงค่ะ แล้วบอกว่าไม่เป็นไร เค้าจะดูแลหนูอยู่ห่างๆ จะรอให้หนูกลับไปหาเค้า จากวันนั้นพี่เอก็โทรหาหนูทุกวันค่ะ แต่ไม่ได้หลายครั้งเหมือนแต่ก่อน อาจจะวันละครั้งถึงสองครั้ง หนูก็พยายามโกหกพี่บอลว่าคุยกับเพื่อน เพราะหนูจะบันทึกชื่อพี่เอเป็นชื่อเพื่อนหนูค่ะ เวลาผ่านไปจนใจหนูมันเริ่มเปลี่ยน ด้วยความที่พี่บอลเป็นคนที่ไม่โรแมนติกเลย ไม่ค่อยเอาใจใส่หนู แตกต่างกับพี่เอที่เค้าดูแลเทคแคร์หนูดีมาก เอาใจหนูสารพัด โทรหาหนูทุกวัน หนูไม่สบายก็กลายเป็นพี่เอที่พาหนูไปหาหมอ เพราะพี่บอลไม่ว่างต้องทำงาน ความรู้สึกของหนูเลยเริ่มที่จะรักพี่เอขึ้นเรื่อยๆ มันเหมือนเป็นความผูกพันด้วยมั้งคะ ที่เราคุยกันมานานมาก พี่เอเค้าจะรู้ว่าหนูเป็นคนยังไง ชอบอะไร ไม่ชอบอะไร มันก็เลยคุยกันมากขึ้น จนสุดท้ายหนูก็ยอมให้ความรู้สึกมันเอาชนะความถูกต้องค่ะ
comment45-1:ชอบประโยคสุดท้ายจริงๆ
comment46:ตอนนั้นหนูก็ยังไม่ได้เลิกกับพี่บอลนะคะ หนูไม่กล้าบอกเลิกพี่บอลจริงๆ เพราะพี่บอลเค้าไม่ได้มารู้เรื่องอะไรด้วยเลย เค้าไม่ได้เป็นคนผิด ก็ยังคบกับทั้ง 2 คนมาเรื่อยๆค่ะ พี่เอเคยถามหนูว่าแล้วใครคือแฟนหนู หนูเลยบอกว่าเลิกไปแล้ว ตอนนี้ไม่มีใคร มีแต่พี่เอคนเดียว เค้าก็จะพูดคำติดปากว่า ให้มันจริงเถอะนะ หนูก็จะตอบว่าจริงตลอดค่ะ ด้วยความที่พี่เอเป็นคนที่คุยสนุกมาก เค้าเลยมีสาวๆเข้ามาในชีวิตมากมายค่ะ หนูขอดูโทรศัพท์พี่เอ เค้าก็ให้ดูนะ แอบเข้าไปดูในไลน์ ปรากฎว่ามีคุยกับสาวๆเยอะมาก คำพูดเดียวกับที่พูดกับหนูเลย คือ คิดถึงนะ กินข้าวยัง ประมาณนี้ แต่ไม่ถึงกับบอกรักนะคะ เพราะพี่เอเค้าจะบอกรักหนูบ่อยมาก พอหนูเห็ก็งอน แล้วก็ทะเลาะกันยกใหญ่ค่ะ บ่อยครั้งมากที่เป็นแบบนี้ หนูเคยถามตัวเองว่า นี่เราหึงหรอ เราจะหึงทำไม เราไม่ได้เป็นอะไรกับเค้านะ !!!! แต่มันก็ไม่ได้คำตอบออกมาจากตัวเองค่ะ รู้แค่ว่าหนูไม่พอใจเอามากๆที่พี่เอไปคุยกับคนอื่น อีกใจหนูก็คิดว่า นี่ขนาดว่าหนูยังไม่พอใจขนาดนี้ แล้วถ้าเป็นพี่แคทล่ะ ถ้าพี่แคทรู้ว่าหนูมีความสัมพันธ์อะไรกับพี่เอ ทั้งๆที่เอ็นดูหนูมาก พี่แคทจะคิดยังไง จะเสียใจและโมโหแค่ไหน ?? คำถามมากมายมันเกิดขึ้นในหัวอยู่ตลอดค่ะ แต่ก็ไม่เคยคิดคำตอบออกมาได้เลยสักครั้ง มันเหมือนชีวิตหนูเริ่มพัวพันกับคำว่า "เมียน้อย"  อย่างเต็มตัวมากขึ้น เพียงแค่ว่าหนูยังมีพี่บอลอยู่ในชีวิตอีก 1 คนเท่านั้นเอง
comment47:คุณเคยดูรายการวู้ดี้ ตอนเมียหลวง เมียน้อยมั้ยค่ะ ลองไปหาดูนะคะ ปัญหาของผู้ชายที่มีเมียน้อยก็ประมาณนั้นแหละค่ะ สาเหตุหลักๆ คือ เรื่องบนเตียง สำหรับพี่เอเค้าเคยเล่าให้หนูฟังว่า เวลาจะมีอะไรกับพี่แคทครั้งนึง ก็แทบจะต้องอ้อนวอน เพราะพี่แคทเค้าจะบอกว่าเหนื่อย คือเค้าทำงานหนักไงคะ พี่เอบอกว่าบางทีมีอะไรกันเดือนละครั้งเท่านั้นเอง แต่พี่เอเป็นคนที่มีความต้องการเรื่องนี้เยอะมากค่ะ ก่อนหน้านี้เค้าก็เคยมีอะไรกับผู้หญิงหลายคนนะคะ หนูเลยถามไปตรงๆว่าแล้วได้ใส่ถุงมั้ย เค้าก็บอกว่าใส่ค่ะ ไม่เคยมีครั้งในแล้วไม่ใส่เลย หนูเลยถามอีกว่า แล้วทำไมกับหนูพี่ถึงไม่ใส่ คำตอบของเค้าคือ เค้าจะหยุดแล้ว ขอหยุดที่หนู เค้าจะทำผิดครั้งนี้เป็นครั้งสุดท้าย ... หนูได้ฟังแล้วก็อึ้งมากค่ะ พี่เอจะวางแผนอนาคตให้หนูตลอด เค้าบอกว่าถ้าหนูเรียนจบ พี่เอจะเปิดบริษัทให้หนูดูและกิจการที่ภูเก็ต เป็นบริษัทเล็กๆในเครือของบริษัทใหญ่ของเค้า วางแผนซื้อบ้านให้หนู หนูต้องมีบ้านให้พ่อกับแม่หนูอยู่ ชีวิตหนูต้องสบายมากขึ้นกว่านี้ .... มันเหมือนเป็นการเพ้อฝันค่ะ แต่หนูรู้ว่าถ้าพี่เอคิดจะทำ เค้าทำได้แน่ๆ เพราะเค้าเป็นคนพูดจริงทำจริง คำถามก็เกิดขึ้นมาอีกค่ะ ว่าชีวิตของหนูจะต้องเป็นเมียน้อยจริงๆใช่มั้ย ถ้าที่บ้านหนูรู้จะเป็นยังไง พ่อกับแม่ของหนูจะเสียใจแค่ไหน หนูขอบอกไว้ก่อนนะคะว่า รูปร่างหน้าตาหนูก็ไม่ได้สวยหรอกค่ะ หนูสูง 170 หนัก 63 ค่อนข้างเป็นคนอวบๆด้วยซ้ำ แต่หนูเป็นคนขาวค่ะ หน้าตาก็พอไปวัดไปวาได้ ก็คือ มีคนเข้ามาจีบหนูเยอะมากค่ะ ไม่ได้หลงตัวเองนะคะ มันเยอะมากจริงๆ แต่หนูเป็นคนที่คบใครอยากจะคบคนเดียว (ยกเว้นตอนนี้) มันปวดหัว วุ่นวายค่ะ พี่เอเค้าบอกว่า เค้าชอบหนูเพราะหนูทำงานเก่ง มีความสามารถหลายด้าน และมีความคิดที่ดี เป็นผู้ใหญ่ค่ะ หนูคิดว่าที่หนูมีความคิดที่ดีๆก็เพราะว่าประสบการณ์ของหนูมั้งคะ เพราะว่าหนูทำงานมาตั้งแต่เด็กๆ มันเลยเจอกับเรื่องราวอะไรมาเยอะมาก ก็เลยเก็บมาใช้กับชีวิตตัวเองค่ะ บางคนคิดว่า ไหนบอกว่ามีความคิด แล้วทำไมหนูไม่คิดบ้างล่ะ ว่าสิ่งที่กำลังทำอยู่มันคือความไม่ถูกต้อง ???? นั่นน่ะสิคะ ทำไมหนูถึงคิดไม่ได้ ก็ไม่เข้าใจตัวเองเหมือนกัน ...
comment48:เดี๋ยวตอนบ่ายมาต่อให้นะคะ ... ขอเตรียมตัวไปสอบก่อนค่ะ
comment49:รอนะค่ะ
comment50:รอ ร๊อ รอ ...
comment51:ชักได้กลิ่นแปลกๆ
comment52:จะรอนะคะ  แต่อยากจะรู้ว่าแล้วจะ จัดการ กับชีวิตตัวเองยังไงต่อไป 


ขอให้จบแบบ แฮปปี้ทุกฝ่ายนะคะ
comment53:
comment54:
comment55:สอบเสร็จแล้วค่ะ มาเข้าเรื่องกันต่อนะคะ ...

หลังจากนั้น พี่เอก็มีงานที่ต้องไปทำงานที่เชียงรายค่ะ เค้าถามหนูว่าอยากไปเที่ยวมั้ย เพราะเค้าไปคนเดียว หนูเลยตอบตกลงไปกับพี่เอค่ะ หนูบอกกับพี่บอลว่าจะไปเที่ยวกับญาติๆที่บ้าน แต่หนูไม่ได้บอกแม่ค่ะ จะอธิบายให้เข้าใจนะคะ เวลาหนูมีโทรศัพท์ใหม่ ซื้อของใช้ใหม่ๆ หนูก็จะบอกที่บ้านว่าพี่บอลซื้อให้ และบอกกับพี่บอลว่าแม่ซื้อให้ อะไรประมาณนี้ค่ะ เพราะพี่บอลกับแม่หนูไม่เคยคุยกัน แต่แม่รู้ว่าคบกับพี่บอลนะคะ และแม่ก็ไม่ได้ว่าอะไร แต่การไปเที่ยวของหนูครั้งนี้หนูไม่ได้บอกกับที่บ้านค่ะ แม่ก็เข้าใจว่าหนูอยู่หอ (เลวมากค่ะ โกหกแม่ โกหกพี่บอล) พี่เอจัดการเรื่องตั๋วเครื่องบินให้หนูบินตามไปทีหลังค่ะ เพราะพี่เอต้องขับรถไปเอง เพื่อที่จะได้มีรถใช้ที่โน่น พอถึงวันที่จะไป หนูก็ให้พี่บอลขับรถไปส่งหนูขึ้นรถตู้ไปสนามบินค่ะ (เลวมากกกก) การไปเที่ยวของหนูครั้งนี้มันเป็นสิ่งที่มีความสุขมาก พี่เอเค้าเอาใจหนูทุกอย่าง เปิดโรงแรมระดับ 5 ดาว พาไปเที่ยวหลายๆที่ ที่หนูไม่มีโอกาสจะได้ไป เพราะมันแพงมาก พาไปกินอาหารระดับภัตรคาร เรียกได้ว่าเหมือนฝันค่ะ แต่การเป็นอยู่ของพี่เอจะธรรมดามาก แต่งตัวสบายๆ เสื้อยืด กางเกงขาสั้น เดินในโรงแรม ตอนที่เค้าพาหนูไปกินข้าว เค้าก็แต่งตัวแบบนี้แหละค่ะ กางเกงขาสั้น เสื้อยืดเหมือนกัน มันเป็นช่วงเวลาที่ทำให้หนูมีความสุขมากค่ะ ลืมทุกสิ่งทุกอย่างที่อยู่ข้างหลังไปหมดเลย แต่พี่บอลก็โทรมาหาหนูทุกวันนะคะ แต่เค้าจะโทรมาตอนที่พี่เอออกไปทำงานตลอด พี่บอลถามหนูว่าทำไมไม่เห็นถ่ายรูปลงเฟสบุ๊คบ้างเลย เพราะหนูเป็นคนที่ชอบถ่ายรูปและติดโซเชี่ยวมาก หนูเลยบอกว่าไม่มีโอกาสได้ถ่าย พี่ๆที่ไปด้วเค้าก็ๆม่ชอบถ่ายรูป เลยต้องถ่ายคนเดียว ไม่มีรูปหมู่เลย แต่พี่บอลก็ไม่ได้ติดใจอะไรค่ะ จนได้เวลากลับมาพบกับความเป็นจริง เวลาผ่านไปหลังจากนั้นประมาณ 2 อาทิตย์ ไม่มีเหตุการณ์อะไรเกิดขึ้นค่ะ ไม่มีใครสงสัย ทุกอย่างเป็นปกติ จนหลังจากนั้นเรื่องใหญ่มันก็เกิดขึ้นค่ะ ...
comment56:หลังจากนั้นพี่เอก็ต้องไปทำงานที่ภูเก็ตอีกค่ะ เค้าก็ชวนหนูไปด้วย และหนูก็บินตามไปทีหลังเมือนเดิมค่ะ ทุกอย่างเป็นไปเหมือนตอนที่ไปเชียงราย ไปตระเวนเที่ยว ตระเวนหาของทะเลกิน มีความสุขมาก ตอนนี้หัวใจหนูหลงรักผู้ชายคนนี้เต็มๆ แต่หาวิธีเลิกกับพี่บอลไม่ได้ค่ะ หนูยอมรับว่าหนูเลวมาก ทำผิดต่อพี่บอล ทำผิดต่อพี่แคท ผิดต่อพ่อกับแม่ และทำผิดต่อศีลธรรมมากๆ การไปภูเก็ตครั้งนี้ หนูได้ถ่ายรูปคู่กับพี่เอด้วยค่ะ กะว่าถ่ายไว้เล่นๆแล้วก็ลบออก ไปถ่ายกันที่ชายทะเลหลายรูปเหมือนกัน แต่พอกลับมาถึงโรงแรมหนูก็ลบออกไป แต่มันไม่ได้ลบแค่ในไอโฟนน่ะสิคะ เพราะว่าหนูซิงค์รูปภาพในมือถือกับเฟสบุ๊คไว้ !!!!

พอหนูกลับมาจากภูเก็ตได้วันเดียว เช้าวันรุ่งขึ้นพี่บอยก็โทหาหนูเลยค่ะ ถามหนูว่ามีอะไรจะบอกเค้ามั้ย หนูไปเที่ยวกับใคร ขอให้พูดความจริง หนูก็ยังแกล้งทำเป็นไม่รู้ ไม่ได้ไป ปากแข็งอย่างเดียวค่ะ เพราะหนูลืมไปว่ารูปมันซิงค์กับในเฟสบุ๊ค แล้วพี่บอลคงจะเข้าไปดูและก็เห็นหมดทุกอย่าง หนูมายอมจำนนก็ตอนที่หนูเข้าไปดูเฟสตัวเองแล้วก็เช็คอย่างละเอียดค่ะ ตอนนั้นหนูใจหายมาก ไม่รู้จะทำยังไง ความคิดตอนนั้นคือขออย่าให้พี่บอลไปบอกกับที่บ้านของหนู เพราะหนูไม่อยากให้เค้ารับรู้เรื่องชั่วๆที่หนูทำ แต่มันก็สายไปแล้วค่ะ เพราะพี่บอลโทรไปเล่าเรื่องทุกอย่างให้แม่หนูฟัง รวมถึงเรื่องที่ไปเชียงรายด้วย เพราะก่อนหน้านี้พี่บอลถามหนูว่า ถามจริงๆว่าตอนไปเชียงราย หนูไปกับใคร หนูก็เลยตอบความจริงไปค่ะ บอกความจริงกับพี่บอลทุกอย่าง เค้าคงเสียใจมากที่หนูทำแบบนี้และก็คงไม่กล้าจะไประบายให้ใครฟัง เลยไปเล่าให้แม่หนูฟังทั้งหมด พอแม่หนูรู้เรื่องเค้าก็โทรมาหาหนูค่ะ แม่ร้องไห้แล้วถามหนูว่าทำไมถึงทำแบบนี้ คิดถึงแต่ความสนุก ความสบาย เลยไม่รักศักดิ์ศรีของตัวเองเลยหรือ ??? หนูร้องไห้พูดอะไรไม่ออกค่ะ หนูมันเลวมาก วินาทีนั้นหนูคิดอย่างเดียวคือไปอยู่ที่ไหนก็ได้ที่ให้ไกลที่สุด หรือไม่ก็ไปจากโลกนี้เลย !!! แต่มันทำไม่ได้ค่ะ เพราะด้วยเรื่องของหน้าที่หลายๆอย่างที่หนูต้องรับผิดชอบ และมันก็ไม่ใช่ทางออกที่ดีที่สุด หนูต้องกล้าเผชิญหน้ากับปัญหาที่หนูก่อ หนูจะหนีปัญหาไม่ได้ หนูเลยรีบโทรไปหาพี่เอค่ะ บอกพี่เอว่าตอนนี้แม่หนูรู้เรื่องหมดทุกอย่างแล้ว เรื่องหนูกับพี่ เราจะทำยังไงกันดี พี่เอเงียบไปแล้วถามหนูว่า แล้วแม่หนูรู้เรื่องได้ยังไง หนูเลยตัดสินใจบอกความจริงเรื่องพี่บอลให้พี่เอฟังค่ะ
comment56-1:ขอนอกเรื่องนิดนึงนะคะ sync รูปกับ facebook ยังไงหรอคะ อยากทำบ้าง
comment56-2:ลองเข้าไปที่แอฟเฟสบุ๊คที่เครื่องไปโฟนนะคะ เข้าไปที่รูปภาพของเรา
เลือกที่คอลัมน์ด้านบนจะมีคำว่า รูปภาพที่ซิงค์
กดสัญลักษณ์ตั้งค่า มุนบนด้านขวามีค่ะ
แล้วไปเปิด การซิงค์รูปภาพ ให้เป็นออนค่ะ

เท่านี้รูปทั้งหลายทั้งปวงก็จะขึ้นมาหมดเลยค่ะ
comment57:ตอนนั้นพี่เออึ้งมาก เพราะเค้าไม่คิดว่าหนูจะโกหกเค้า เค้าเลยบอกกับหนูว่าให้หนูเงียบๆไว้ เดี๋ยวเค้าขอแก้ปัญหาในเบื้องต้นก่อน (คือก่อนหน้านี้ พี่บอลได้โทรไปคุยกับพี่แคทค่ะ ประมาณว่า รู้มั้ยว่าสามีของคุณทำแบบนี้ พี่แคทก็เลยรู้เรื่องราวทั้งหมด) คือ พี่เอบอกให้พี่แคทโทรไปหาพี่บอล แล้วบอกพี่บอลว่าคนที่ไปทำงานกับพี่เอ คือพี่แคทเอง ไม่ใช่หนู และพี่แคทก็ยอมทำตามที่พี่เอบอกค่ะ ทั้งๆที่มันสายไปแล้ว เพราะหนูยอมรับไปแล้วว่าหนูไปกับพี่เอจริงๆ แต่หนูก็ไม่เข้าใจว่าทำไมพี่แคทถึงยอมพูดแบบนั้น ทั้งๆที่น่าจะต้องโกรธหนูมากกว่า แต่ดันยอมทำตามคำพูดของพี่เอเพื่อปกป้องหนู หนูเลยถามพี่เอว่าทำไมพี่แคทถึงยอมพูดแบบนี้ พี่เอบอกกับหนูว่า พี่แคทพูดว่า "เค้าจะไม่ยอมให้เด็กคนนึงเสียอนาคตหรอก" หนูอึ้งเลยค่ะ จริงๆแล้วพี่แคทอาจจะไม่ได้พูดเพื่อปกป้องหนูโดยตรง แต่ออกมาปกป้องสามีของเค้าต่างหาก แต่มันก็เหมือนปกป้องหนูด้วยเหมือนกัน จากนั้นแม่หนูก็โทไปหาพี่เอค่ะ ตอนที่เค้าคุยกัน หนูก็อยู่กับพี่เอด้วย เค้าเลยเปิดลำโพงให้หนูฟังด้วยค่ะ แม่ถามพี่เอว่าทำไมถึงทำแบบนี้ เอาความไว้ใจของเค้าไปทำกันแบบนี้หรอ ไม่ได้หมายถึงพี่เอแค่คนเดียว หมายถึงตัวหนูด้วย เพราะเรื่องแบบนี้มันตบมือข้างเดียวไม่ดังอยู่แล้ว ขอร้องได้มั้ยให้เลิกยุ่งกับหนู ??? พี่เอเงียบค่ะ ยังไม่ได้ตอบคำถามแม่ ตอนนั้นในใจหนูคิดว่า สุดท้ายแล้วพี่เอก็ต้องเลือกครอบครัวเขาแน่ๆ เค้าไม่มีทางเลือกหนู เค้าต้องเลิกกับหนูแน่นอน เพราะนอกจากจะเจอปัญหาเรื่องแม่แล้ว พี่เอยังรู้ความจริงเรื่องพี่บอลด้วย รู้ว่าที่ผ่านมาหนูโกหกเค้ามาตลอด เค้าไม่มีทางให้อภัยหนูแน่ๆ แต่เปล่าเลยค่ะ ... พี่เอดึงมือหนูไปกุมเอาไว้ แล้วตอบแม่หนูไปว่า ผมรักน้องมันนะ ผมขอดูแลมันได้มั้ยครับ ??? ทั้งหนูทั้งแม่ อึ้งค่ะ แม่เงียบไป หนูหันไปมองหน้าพี่เอเพราะตกใจมากที่พี่เอพูดแบบนั้น แม่เงียบไปพักนึงแล้วพูดขึ้นมาว่า ถ้าเอไม่มีครอบครัว ไม่มีข้อผูกมัด พี่จะไม่ว่าอะไรเลย แต่นี่เอมีครอบครัวแล้ว พี่ขอร้องให้เลิกยุ่ง เลิกติดต่อกันเถอะ จะให้พี่ไหว้ก็ยอม ... พอได้ยินคำนี้ พี่เอก็ปล่อยมือหนูแล้วพูดกับแม่ว่า พี่ก็คือคนที่ผมรักและนับถือนะครับ ถ้าพี่พูดถึงขนาดนี้แล้ว ผมก็จะรับปากครับว่าจะไม่ยุ่ง ไม่เจอ ไม่ติดต่อกับน้องมันอีก ผมสัญญา ถ้าพี่ต้องการแบบนั้น ... แล้วพี่เอก็กดวางสายแม่ไปค่ะ
comment58:โอยไม่ทันใจอ่ะ
comment58-1:ขอโทษจริงๆค่ะ หนูเล่นในไอแพด พิมพ์ช้านิดนึง
comment59:รอ...
comment60:พอวางสายกับแม่ไป พี่เอก็พูดกับหนูว่า ไม่ต้องกลัวนะ เค้าไม่ได้ทิ้งหนูไปไหน เค้าจะอยู่กับหนูเหมือนเดิม แต่ขอร้องให้หนูไปเลิกกับพี่บอล ตอนนั้นหนูคิดอะไรไม่ออกเลยค่ะ หนูทำตามที่พี่เอบอกทุกอย่าง หนูบอกเลิกกับพี่บอล แล้วเชื่อในทุกคำที่พี่เอพูด เพราะคิดว่าผู้ชายคนนี้รักเราจริงๆ หนูยอมที่จะเป็นเมียน้อยของเค้า ถ้าเค้าจะรักหนูมากขนาดนี้ ตอนนั้นหนูคิดแบบนั้นจริงๆค่ะ คำว่าผิดชอบชั่วดีมันไม่มีในสมองหนูเลย คิดแต่เพียงว่า พี่เอทำเพื่อหนูขนาดนี้ เค้าคงต้องรักหนูมากๆแน่นอน ...

ผ่านไปได้ประมาณ 6-7 วัน แม่หนูก็โทรไปหาพี่เออีกรอบ เพื่อที่จะคุยเรื่องเดิมๆ แต่วันนี้คำพูดของพี่เอไม่เหมือนเดิมค่ะ แม่ถามพี่เอว่ายังได้ติดต่อกับหนูอีกมั้ย พี่เอก็ตอบไปตรงๆว่าคุยค่ะ แม่เลยถามว่าสิ่งที่เค้าขอ พี่เอให้ไม่ได้เลยใช่มั้ย พี่เอเห็นเค้าเป็นตัวอะไร ทำไมถึงเหยียบย่ำศักดิ์ศรีกันขนาดนี้ และคำตอบของพี่เอมันทำให้หนูอึ้งไปเลยค่ะ พี่เอตอบแม่หนูไปว่า "ศักดิ์ศรีมันกินได้มั้ยพี่ ทุกวันนี้ผมว่าเงินมันกินได้มากกว่าศักดิ์ศรีนะ แล้วถ้าพี่จะให้ผมเลิกกับน้องมันผมก็เลิกได้ แต่ผมไม่รับปากนะว่าน้องมันจะเลิกกับผมได้รึเปล่า เพราะน้องมันบอกผมว่ามันรักผมมาก มันขาดผมไม่ได้ !!!" อึ้งค่ะ อึ้งมาก คนที่หนูคิดว่าเค้ารักหนูมาก เค้าพูดคำนี้ออกมาได้ยังไง ใช่ค่ะ หนูเคยพูดจริๆว่าหนูรักพี่เอมาก คือรักจริงๆค่ะ ไม่ใช่แค่อยากจะหลอกเหมือนตอนแรก แต่ก็ไม่คิดว่าพี่เอจะพูดแบบนี้ ... หลังจากนั้นหนูก็ไม่รู้ว่าเค้าคุยอะไรกันบ้างแล้วค่ะ หนูอึ้ง เสียใจ หูอื้อไปหมด มันเหมือนหนูโดนตยจนหน้าชาไปทั้งหน้า พอพี่เอวางสายก็มาพูดกับหนูว่า เลิกกันเถอะ ขอโทษที่ทำแบบนี้ ต่างคนต่างอยู่แล้วกัน
comment61:[::] รอต่อค่ะ
comment62:หนูเหมือนโดนทิ้งกลางอากาศค่ะ หันหน้าไปหาใครไม่ได้เลย คนที่คิดว่าเค้ารักหนูและหนูก็ตัดสินใจที่จะยอมเป็นเมียน้อยเค้า กลับทำกับหนูแบบนี้ จริงๆแล้วมันก็สมควรแล้วแหละค่ะ เพราะหนูทำตัวของหนูเอง หนูดันไปดึงพี่บอลเข้ามาร่วมเล่นละครเรื่องนี้ด้วย มันเลยอาจจะทำให้พี่เอไม่พอใจมาก แต่มันก็ไม่ใช่ประเด็นหรอกค่ะ เพราะสุดท้ายแล้ว ถึงไม่มีพี่บอล ถ้าถึงเวลาที่เค้าจะต้องเลือก พี่เอก็ต้องเลือกครอบครัวเค้าแน่นอนค่ะ ใครจะยอมทิ้งครอบครัวของตัวเอง พี่แคทก็แสนจะดีขนาดนั้น ...

เวลาผ่านไปหลายเดือน หนูคิดว่าเรื่องมันจะจบ เปล่าเลยค่ะ มันไม่จบแค่นั้น ....
comment63:นอนรอ ...
comment64:พี่แคทคนที่หนูคิดว่าแสนดี ยอมรับได้ยังไงกับเรื่องแบบนี้ สุดท้ายก็เกิดเรื่องค่ะ

วันนึงที่หนูกำลังเรียนอยู่ มีสายโทรเข้ามาหาหนู ขึ้นต้นด้วย 069 หนูจำได้ดีว่าเสียงนี้คือเสียงของพี่แคท เพราะอย่างที่บอกคือหนูจะสนิทกับพี่แคทมาก คุยกันตลอด ปลายสายพูดมาว่า (ขอเขียนศัพท์วัยรุ่นนะคะ กลัวว่าบางคำมันจะไม่แสดง) "เมิงคิดว่ากรูทนได้หรอที่เมิง 2 คนไปเอากัน กรูก็ไม่ใช่นางฟ้ามาจากไหนหรอกนะ เมิงคอยดูชีวิตเมิงต่อจากนี้แล้วกันว่าจะเป็นยังไง" แล้วก็ตัดสายไปค่ะ คือบอกไว้ก่อนนะคะ ว่าหลังจากที่พี่เอบอกเลิกหนูวันนั้น ก็ยังมีคุยกันบ้างค่ะ คือพี่เอจะโทรมา ตัวหนูเองไม่กล้าโทรไปหรอกค่ะ แต่มีไลน์ไปหาบ้าง แค่ประมาณว่า กินข้าวด้วยนะ เป็นห่วง แค่นี้ค่ะ ไม่มีมากกว่านี้แน่นอน และหลังจากนั้นที่สายถูกตัดไปประมาณ 2 ชั่วโมง แม่ก็โทรมาร้องไห้กับหนู เสียงของแม่กลัวและตกใจมาก แม่บอกว่า มีผู้ชาย 2 คน มาพังร้านที่แม่ขายของ (แม่หนูเปิดแผงขายผ้กตามตลาดนัดค่ะ) หนูตกใจมาก ถามแม่ว่ารู้มั้ยว่าคือใคร แม่บอกว่าไม่รู้ มันใส่หมวกกันน็อคมา มันช่วยกันรื้อแผงแล้วก็หนีไปเลย หนูกลัวมากแต่ก็ไม่รู้จะบอกแม่ยังไงค่ะ จะแจ้งตะชำรวจก็ไม่กล้า กลัวมันจะเป็นเรื่องใหญ่มากกว่านี้ ผ่านไปอีก 2 วัน รถกระบะคันเก่าๆที่แม่ใช้เวลาไปขายของที่นัด โดนทุบกระจกค่ะ ทุบจนแหลกละเอียด แม่บอกว่ามันน่าจะมากันตอนกลางคืน และที่จอดรถมันก็อยู่ห่างจากบ้าน แม่เลยไม่ได้ยิน และคืนนั้นหมาก็ไม่เห่าเลย มาเห็นสภาพรถก็ตอนเช้าแล้วค่ะ ไม่ได้หมดแค่นั้นนะคะ คือมันมีอีกหลายอย่าง เช่น ปาก้อนหินใส่หลังคาบ้าน เอาตะปูมาโรยหน้าบ้าน ปาขวดแก้ว แต่ที่แรงๆก็มีแค่นี้ค่ะ ซึ่งหนูก็ทนไม่ไหวแล้วค่ะ เลยตัดสินใจโทรไปหาพี่แคท ที่ไม่ใช่เบอร์ 069 อ่ะค่ะ เพราะหนูลองโทรกลับไปแล้วปิดเครื่อง หนูบอกขอโทษเค้าทุกอย่าง บอกกับเค้าว่าหนูจะไม่ทำอีก จะไม่คุย ไม่ติดต่อกับพี่เออีกเลย พี่แคทก็บอกว่า ได้ แต่ถ้าหนูยังคุยกับพี่เออีก ครอบครัวหนูจะโดนหนักกว่านี้แน่ๆ หนูอยากเล่าเรื่องนี้ให้พี่เอฟังมากค่ะ แต่ก็คิดว่าพี่เอคงไม่เชื่อที่หนูพูดแน่ๆ หนูเลยต้องเก็บทุกอย่างไว้คนเดียว หนูโทรกลับไปหาแม่ ขอโทษแม่ทุกอย่างที่ทำให้แม่ต้อเดือดร้อนกับการกระทำของหนู แม่บอกว่า  ไม่เป็นไร ขอแค่หนูเลิกยุ่งกับครอบครัวนี้จริงๆ มันคงไม่เกิดเรื่องแบบนี้แล้ว หรือถ้ามันจะเกิดก็ช่างมัน ขอแค่หนูยืนยันว่าเลิกคุยกับพี่เอแล้ว แม่ก็พร้อมจะเชื่อหนู หนูร้องไห้ฟูมฟายเลยค่ะ หนูรู้แล้วว่าคนที่รักหนูที่สุดและพร้อมจะตายแทนหนูได้จริงๆก็คือพ่อกับแม่ของหนูเท่านั้น

หลังจากนั้นหนูก็เปลี่ยนเบอร์ ย้ายหอ ลาออกจากที่ทำงานที่มีพี่เอเป็นหัวหน้า จนใช้ชีวิตมาถึงปัจจุบันค่ะ ... เรื่องนี้หนูแค่อยากจะมาแชร์เรื่องราวของชีวิตที่หนูได้เจอมาค่ะ หนูคิดว่าใครที่กำลังตกอยู่ในสถานการณ์เดียวกับหนู เลิกซะเถอะค่ะ มันมีแต่เรื่องที่เลวร้าย มันจะทำให้ชีวิตคุณแย่ที่สุดเท่าที่เคยเป็นมา คำว่า "เมียน้อย" มันไม่มีที่ยืนในสังคมหรอกค่ะ ลักกินขโมยกิน สุขกาย ลำบากใจ มันอาจจะไม่ได้ส่งผลกระทบกับตัวของคุณเอง แต่ผลของการทำเรื่องเลวร้ายแบบนี้มันอาจจะไปตกอยู่ที่ครอบครัวหรือคนที่คุณรักก็เป็นได้ ใครที่อ่านถึงตรงนี้ หนูอยากขอคอมเม้นจากทุกคนค่ะ ว่าคุณมีแนวคิดยังไงกันบ้างกับเรื่องนี้ หนูน้อมรับทุกคำพูดค่ะ จะด่าหนูก็ได้ หนูรับได้ค่ะ

และสุดท้ายนี้ หนูขอขอบคุณทุกคนที่เข้ามาอ่านเรื่องราวของหนูนะคะ ทุกเรื่องที่หนูเล่าคือความจริงที่เกิดขึ้นกับตัวหนูจริงๆค่ะ ไม่มีการแต่งเรื่องแต่อย่างใด ... สวัสดีค่ะ
comment64-1:ยินดีด้วยนะคะ ต่อจากนี้เริ่มสร้างชีวิตที่เป็นของเราเอง เราเชื่อว่าไม่ใช่เรื่องแต่ง เพราะมันเป็นธรรมดาของชีวิตมนุษย์มาก มีกิเลสตัณหา รักโลภโกรธหลง การตัดสินใจก็คิดว่าหลายๆ คนคงคิดแบบนี้เหมือนกันในแต่ละสถาณการณ์นั้นๆ วุฒิภาวะและการตัดสินใจคนเราไม่เหมือนกัน ขอให้ชีวิตดีขึ้นเรื่อยๆ นะคะ ขอบคุณที่เล่าให้ฟังค่ะ
comment64-2:ขอบคุณมากๆนะคะ ขอบคุณที่เข้าใจหนู ต่อไปนี้หนูจะเริ่มต้นใหม่ และทำมันให้ดีที่สุดค่ะ ขอบคุณที่เข้ามาอ่านเช่นกันนะคะ
comment64-3:หนูยังมีโอกาสเริ่มต้นใหม่ อย่างน้อยตอนนี้ก็รู้แล้วว่าสิ่งที่ทำไปมันมีผลยังไงบ้าง
แค่อย่าทำผิดซ้ำก็พอแล้ว เริ่มต้นใหม่ให้ดีกว่าเดิมนะ
comment64-4:ขอบคุณมากๆสำหรับข้อคิดดีๆนะคะ หนูจะเริ่มต้นใหม่และทำให้มันดีที่สุดด้วยมือของหนูเองค่ะ
comment64-5:ขอบคุณที่เลือกเดินทางที่ถูกต้อง รู้สึกดี ที่เรื่องจบเเบบนี้ 

อนาคตที่ดีจะรอน้องอยู่ ถ้าปัจจุบันน้องอยู่กับสิ่งที่ถูกต้องค่ะ 

พี่เชื่อเเบบนั้น
comment64-6:ขอบคุณมากๆนะคะ หนูจะเลือกเดินทางนี้ต่อไปอย่างสง่างามค่ะ
comment64-7:เป็นกำลังใจให้นะครับ
comment65:อะไรที่ไม่ใช่ของเรา ทำยังไงมันก็ไม่ใช่ของเรา
comment65-1:ตอนแรกหนูก็เพ้อฝันนะคะ ว่าสักวันนึงเค้าอาจจะมาอยู่กับหนู คิดเข้าข้างตัวเองมาตลอดค่ะ ขอบคุณที่เข้ามาอ่านนะคะ
comment66:เลิกได้ก็ดี สงสารแม่คุณ
comment66-1:เลิกค่ะ หนูก็คงไม่อยู่ให้เค้ามาเหยียบย่ำศักดิ์ศรีของหนูกับแม่แน่ๆ ขอบคุณที่เข้ามาอ่านนะคะ
comment67:ความลับไม่มีในโลกจริงๆ

ทุกอย่างจะถูกเปิดเผยเมื่อตอนจบ...
comment67-1:หนูเพิ่งเชื่อคำๆนี้ ก็เพราะมาเจอด้วยตัวเองนี่แหละค่ะ ขอบคุณที่เข้ามาอ่านนะคะ
comment68:เป็นประสบการณ์ชีวิตที่เจ็บปวดและมีค่ามากจริง ๆ
ขอให้ชีวิตต่อจากนี้มีความสุขนะคะ  สร้างฐานะ สร้างอนาคตด้วยตัวเราเองนะคะ
comment68-1:ขอบคุณมากๆนะคะ หนูจะต้องทำให้ครอบครัวและตัวเองสบายมากขึ้นกว่านี้ให้ได้ ด้วยตัวของหนูเองค่ะ
comment69:ชีวิตต้องดำเนินต่อไป  อายุยังน้อยยังไม่สาย  คนที่รักเราแบบไม่มีเงื่อนไข รอซับน้ำตาให้เราอยู่  อดีตคือบทเรียน " เมียน้อย " ไม่มีวันได้รับการยอมรับจากสังคมใด  โลกมันกลับกันเมียหลวงไม่ได้กินน้ำตาเหมือนสมัยก่อน  เวียดนามพาลูกชายไปกระทืบเมียน้อย   จีนยกไปตืบเมียน้อย  เมียหลวงร้ายขนาดนี้ สังคมยังเข้าอีก......
comment69-1:ขอบคุณสำหรับข้อคิดดีๆนะคะ บางทีการเป็นเมียหลวงก็ไม่ดีหรอกค่ะ หนูหมายความว่า ในอนาคตหนูอยากให้สามีของหนู มีหนูเป็นเมียคนเดียว เพราะถ้ามีเมียหลวง ก็ต้องมีเมียน้อยค่ะ ขอบคุณที่เข้ามาอ่านนะคะ
comment70:ที่จริงเหตุผลในการยอมเป็นเมียน้อยใครสักคนมันก็มีไม่กี่อย่างและตอนจบก็มีให้เห็นกันตลอด เมียน้อยส่วนมากมักจะมีเหตุผลเยอะแยะเพื่อมารองรับการกระทำอันผิดศีลธรรมของตนเองแต่ที่จริงแล้วเหตุผลที่ว่านั้นมันคือข้ออ้างให้ตนดูดีต่างหาก ...... ตัวน้องจขกท.ก็เหมือนเมียน้อยคนอื่นทั่วๆไปที่จบไม่สวย พี่ดีใจนะที่เห็นน้องออกมาจากวงจรอุบาทนั้นได้ น้องยังเด็กเริ่มต้นใหม่กะใครก็ยังไม่สาย ดูแลครอบครัวให้ดี หมั่นสวดมนต์เยอะๆขออโหสิกรรมให้พี่เอพี่แคทที่น้องไปล่วงเกินเขามา อย่าผูกใจเจ็บพวกเขาพี่เชื่อว่าถ้าต่อไปนี้น้องคิดดีทำดีชีวิตน้องดีขึ้นแน่นอน ...... 

พี่ก็รู้จักน้องคนหนึ่งที่เป็นเมียน้อยเหมือนน้องนี่แหละ แต่ถ้าน้องได้รู้จักชีวิตของเขาเหมือนที่พี่รู้จักน้องจะเห็นเลยว่าชีวิตน้องมันเล็กน้อยมาก ระดับนั้นถือว่าขั้นเทพใครหน้าไหนก็โค่นตำแหน่งเมียน้อยดีเด่นไม่ได้ อยากฟังมั้ย? ไว้ว่างๆจะมาเล่าให้ฟังนะ
comment70-1:อยากฟังค่ะ

ช่วบเล่าให้ฟังได้ไหมค่ะ 

ไม่ใช่น้องเค้าฟังได้ไหมคะ อิอิ
comment70-2:อยากฟังเหมือนกันค่ะ
comment70-3:อยากฟังค่ะ 5555555555555 #งานเผือกต้องมา
comment70-4:รอฟังฮ๊าาาา
comment71:สู้สู้นะคะชีวิตเราไม่ได้จบแค่นั้น

อายุแค่นี้เริ่มใหม่ได้เสมอค่ะ

ขอให้น้องพบคนดีๆที่เค้ารักและพร้อมจะดูแลน้องจริงๆนะคะ
comment71-1:ขอบคุณมากๆนะคะ
comment72:
comment72-1:ขอบคุณมากๆค่ะ จริงๆแล้ว หนูว่าถ้าหนูเป็นพี่แคท เมียน้อยมันอาจจะโดนมากกว่านี้ด้วยซ้ำค่ะ 555
comment73:555555555.......เด่วนี้พันทิปมีแนวมาเขียนแบบเว้นๆ หลายมู้เเล้วครับ ไม่รู๔้จริงหรือแต่ง คนเดือนร้อนจริงหรือยากเล่าส่วนใหญ่ไม่ค่อยจะเว้นเวลาเล่า หรือเว้นก็ไม่กี่ทีครับ
ปล. ขอข้ามล่ะ ขี้เกียจอ่าน
comment73-1:เว้นไปคิดเรื่องก่อนป่ะค่ะ
comment73-2:ขอบคุณที่สงสัยนะคะ ที่หนูต้องเว้นเพราะอย่างที่บอกค่ะว่าวันรุ่งขึ้นหนูต้องมีสอบ แล้ววันนั้นหนูยังไม่ได้อ่านหนังสือเลย อีกอย่างนึงคือหนูเล่นในไปแพดค่ะ พิมพ์ในนี้สดๆ ไม่ได้พิมพ์ในที่อื่นแล้วก็อปมาวาง ใครที่อ่านตั้งแต่ทีแรกจะรู้ค่ะ
comment73-3:ใครที่ไม่เคยเจอเหตุการณ์แบบนี้ ก็คงต้องคิดว่าเป็นละคร เรื่องแต่ง หรือนิยายน้ำเน่าทั้งนั้นแหละค่ะ แต่อย่างที่หนูบอกคือคำพูดทุกคำของหนูคือเรื่องจริงที่เกิดขึ้นกับตัวหนูและครอบครัวหนูค่ะ คุณลองไปดูรายการวู้ดดี้ตอนเมียหลวง เมียน้อยนะคะ แล้วจะรู้ว่าชีวิตของเค้าน้ำเน่ากว่าหนูเยอะค่ะ ขอบคุณที่เข้ามาอ่านนะคะ
comment73-4:ใช้สรรพนามแทนตัวเองว่า หนู มากเกินไป อ่านแล้วทำให้เกิดความรำคาญค่ะ  คหสต.
comment73-5:ขอโทษที่ทำให้รำคาญใจนะคะ จะเก็บไว้ปรับปรุงถ้ามีโอกาศได้ตั้งกระทู้ต่อๆไปค่ะ ขอบคุณที่เข้ามาอ่านนะคะ
comment74:
comment75:สู้ๆครับ ขอให้จขกท.ดูแลคุณพ่อกับคุณแม่ให้ดีๆ
โชคดีครับ
comment75-1:ขอบคุณมากๆนะคะ
comment76:เห็นบอกได้เงินใช้หลายครั้งแล้วแยกยังไงกับเงิน5000นั้น
comment76-1:เอาตรงๆคือ เงิน 5,000 แรก หนูไม่เคยใช้เลยค่ะ ตอนนี้ก็ยังอยู่ในบัญชี ยอมรับค่ะว่าหลังจากนั้นก็ใช้เงินที่พี่เอให้มาค่ะ
comment77:งงกับพี่แคท เว้นไปทำไมตั้งนาน ทำไมไม่จัดการไปตั้งแต่รุเรื่องแรกๆ
comment77-1:หนูก็งงเหมือนกันค่ะ แต่อาจจะเป็นเพราะว่า ครั้งแรกที่เกิดเรื่องแล้วพี่เอบอกเลิกหนู หนูส่งข้อความไปหาพี่แคทบอกว่าขอโทษ แล้วจะไม่เกี่ยวข้องกับพี่เออีก แต่หลังจากนั้นหนูก็ยังคุย ยังติดต่อกับพี่เอผ่านไลน์ แล้วพี่แคทคงเห็นอ่ะค่ะ เพราะก่อนหน้านี้พี่เอเคยบอกว่าพี่แคทจะแอบดูโทรศัพท์ของพี่เอ ตอนที่พี่เอหลับประจำ
comment78:
comment78-1:ขอบคุณที่เข้ามาอ่านนะคะ
comment79:เรื่องสั้นเยอะนะเดี๋ยวนี้ จะโพสต์ลงทีเดียวก็ไม่ได้ ต้องแบ่งเป็นตอนๆ
comment79-1:อย่างที่บอกนะคะ คือหนูพิมพ์สดๆในนี้เลย แล้วใช้ไอแพดพิมพ์ค่ะ
ไม่ได้พิมพ์ไว้จากที่อื่นแล้วก็อปมาวาง แล้วอีกอย่างหนูไม่ได้ว่างทั้งวันค่ะ จะว่างก็แค่ช่วงหลังเลิกเรียน
แล้วบังเอิญวันที่หนูตั้งกระทู้ เช้าวันรุ่งขึ้นหนูมีสอบค่ะ เลยไม่ได้เล่าแบบต่อเนื่อง
ขอโทษด้วยนะคะ แต่ก็ขอบคุณที่เข้ามาอ่านค่ะ
comment80:สู้สู้ๆนะคะ
comment80-1:ขอบคุณมากๆนะคะ
comment81:ขออวยพรให้ชีวิตต่อจากนี้ของหนูมีความสุขนะ เรื่องร้ายๆอย่าได้แผ่วพาน 
เป็นกระทู้แรกที่พี่อ่านจบ เพราะพี่ไม่ชอบอ่านอะไรยาวๆ 
แต่ขอบคุณที่เขียนมาเล่าและระบายเป็นอุทรหรณ์ 

พี่เข้าใจคนชื่อแคทนะ ถ้าเป็นพี่ยิ่งกว่านี้อีก 55555
แต่คงไม่ไปทำกะครอบครัวหนูหรอก คงเล่นหนูคนเดียวไปเลย
คนเรามันไม่เหมือนกัน

เก็บเอาไว้สอนลูกสอนหลานว่าอย่าทำแบบนี้ ดีนะที่ไม่ท้อง โชคดีมาก 
ไม่งั้นปัญหาจะตามมาอีกมากมายไม่รู้จักจบสิ้น
จงอดทนต่อกิเลสทั้งปวงให้ได้ แล้วหนูจะชนะตัวเองนะ
comment81-1:ขอบคุณมากๆนะคะพี่ หนูก็คิดแบบพี่เหมือนกันค่ะ ว่าถ้าเป็นตัวหนูเจอเหตุการณ์แบบนี้ หนูก็ไม่ปล่อยไปตั้งแต่รับรู้ครั้งแรกแล้วล่ะค่ะ
หนูโชคดีที่หนูเดินออกมาจากตรงนั้นได้ ขอบคุณคำอวยพรจากพี่อีกครั้งนะคะ
comment82:สะใจกับการกระทำพี่แคทมาก

เมียหลวงมันต้องได้แบบนี้ค่ะ  
ฉากหน้าแสนดีได้  แต่ถ้าไม่ฟังกันดีๆ
ก็ I CAN BE EVIL!!!
comment82-1:จริงๆหนูก็ยอมรับชะตากรรมนะคะ แต่หนูขอเพียงว่า ถ้าจะทำอะไรขอให้มาทำกับหนู
พ่อกับแม่และครอบครัวของหนูท่านไม่มีส่วนเกี่ยวข้องเลย เค้าไม่รู้เรื่องเลยด้วยซ้ำว่าลูกสาวตัวเองจะทำตัวเลวขนาดนี้
ขอบคุณที่เข้ามาอ่านนะคะ
comment83:ผู้ชายเลวมากๆ ผู้หญิงก็หน้าไม่อายค่ะ
comment83-1:หนูยอมรับผิดในทุกๆเรื่องค่ะ น้อมรับคำนี้จากใจจริง
comment84:ตอนนี้หนูอายุ 21 ผู้จัดการไลน์มาตอน 17 เมื่อ 4 ปีก่อน ไลน์ก่อตั้งปี 2554 3 ปีเอง กว่าจะฮิตในไทยกลางปี 56 ปีกว่าเองนะ

ไปละ.......ฟิ้ววว
comment84-1:ถ้าไล่เรียงขนาดนั้น หนูขอโทษที่พิมพ์บกพร่องไปค่ะ ช่วงแรกหนูคุยกับหัวหน้าในแชทเฟสบุ๊คค่ะ ต่อมาหลังจากนั้นก็คุยไลน์กันมาตลอด
ไม่ได้จะเข้ามาแก้ตัวนะคะ หนูก็ไม่ได้คิดไล่เรียงว่าคุยอะไรตอนไหน เพียงแต่หลักๆแล้วคือคุยกันในไลน์มากที่สุดค่ะ
ขอบคุณที่เข้ามาอ่านนะคะ (คุณต้องคิดว่ามันไม่ใช่เรื่องจริงแล้วล่ะ)
comment85:เก็บไว้เป็นบทเรียนชีวิตค่ะ  ดีเเล้วค่ะที่หลุดพ้นมาได้ ผู้ชายบางคนก้ดีเเต่พูดนะคะ   
สู้ๆนะคะ เป็นกำลังใจให้ค่ะ
comment85-1:ขอบคุณมากๆนะคะสำหรับกำลังใจดีๆ
comment86:อย่างน้อย...คุณก็ยังสำนึก คิดได้ และเลิกเป็นเมียน้อยได้จริงๆ ชีวิตคนเราทำผิดพลาด เลือกทางเดินผิดพลาดกันได้ค่ะ แต่เมื่อพลาดแล้วเราต้องรับผิดชอบกับสิ่งที่เราเลือก เราต้องคิดให้ได้ และคิดที่จะเลือกทางเดินที่สมควรและถูกต้องกับตัวเอง เป็นกำลังใจให้นะคะ ผ่านพ้นเรื่องร้ายๆมาแล้ว ต่อไปขอให้เจอแต่เรื่องดีๆนะคะ
comment86-1:ขอบคุณมากๆนะคะ
comment87:เราจะบอกว่าเราอายุเท่าเทอ กำลังเรียนมหาลัย กำลังเริ่มทำผิดแบบเดียวกันกับที่เทอทำ แต่ตอนนี้ถึงขั้นไปเที่ยวตจวด้วยกันแล้ว
เข้ามาอ่านแล้วเข้าใจความรุ้สึกเลยว่าเหมือนฝันจิงๆ อ่านแล้วกลืนน้ำลายเฮือกใหญ่เลยย 
อ่านเสดถามตัวเองว่า ถอยตอนนี้ทันมั้ย!!TT
comment87-1:ถอยทันครับ และต้องทำด้วยถ้าไม่อยากตายทั้งเป็นกับเป็นแล้วตาย อย่างใดอย่างนึงจะเกิดกับคุณแน่นอน แล้วเวลาขอเลิกคุณจะได้ยินผู้ชายบอกว่ารักคุณมากแค่ไหน แล้วเมียเขาแย่ยังไง อย่าไปสนใจ เพราะว่าท้ายที่สุดแล้วคนที่ซวยคือคุณเองไม่ใช่มัน
comment87-2:ก็อย่างที่ว่าอะความลับมันไม่มีในโลกก ถ้าคิดว่าทันก็ถอยเถอะครับอย่าให้มันเกินไปกว่านี้เรย
comment87-3:เราว่า มันเป็นสิ่งไม่ผิดหรอกค่ะที่เราคิดจะรัก แต่สำหรับคนที่เค้ามีครอบครัวแล้ว ขอให้มันเป็นเพียงแค่การแอบรักก็พอ
อย่าคิดเป็นอย่างอื่นเลย ตอนนี้มันอาจจะยังไม่มีอะไรเกิดขึ้นหรอกค่ะ แต่สุดท้ายแล้ว จุดจบของคำว่าเมียน้อย มันจบไม่สวยแน่นอนค่ะ
เราว่าควรถอยออกมาเถอะค่ะ รู้ว่ามันยากที่จะทำใจ แต่มันก็ยังดีกว่ารอจนถึงวันที่เรื่องราวต่างๆจะเกิดขึ้นนะคะ

สู้ๆค่ะ เราเป็นกำลังใจให้ เราเชื่อว่าเธอต้องก้าวผ่านมันไปให้ได้เหมือนเราค่ะ
comment88:เพิ่งเคยผ่านการตามล่าหาเมียน้อยมา เป็นนักศึกษาปี 4 ใกล้จบละ ยอมเป็นเมียน้อยแลกกับเงินทอง ข้าวของ
เลยเรียกมาคุย จะหยุดไม่หยุด จะเอามั้ยปริญญา แรกๆหล่อนก็ยอมถอยไปโดยดี แต่ตอนนี้ได้ข่าวว่ากลับมาใหม่อีกแล้ว
คิดว่าคราวนี้เรื่องคงถึงพ่อ-แม่หล่อน และถึงมหาลัย แน่ เพราะดูแล้วไม่ได้สำนึกเอาเสียเลยจริงๆ

ถ้าน้อง จขกท สำนึกผิดและกลับตัวใหม่ได้ก็น่านับถือ ขอให้ทำได้จริงๆนะ ไม่งั้นคนที่เจ็บช้ำที่สุดคือพ่อ-แม่น้องเอง
comment88-1:ค่ะ ขอบคุณมากนะคะ หนูก็เข้าใจความรู้สึกของคนที่เป็นเมียหลวงนะคะ เพราะถ้าเป็นตัวหนูเองก็ไม่ยอมเหมือนกัน ขอบคุณที่เข้ามาอ่านค่ะ
comment89:ดีแล้วที่หลุดออกมาได้ไม่งั่นมันคงแย่กว่านี้ ;-; 
แต่เราคิดว่าไม่น่าทำตั้งแต่แรกแต่ก็เข้าใจว่า
ความรักกับเรื่องผูกผันบลาบลามันมาบังจิตสำนึกชั่วดีกับความคิด

แต่ไม่น่าเลย.
comment89-1:ใช่ค่ะ หนูไม่น่าทำตั้งแต่แรก เพราะเรื่องแบบนี้มันตบมือข้างเดียวไม่ดังอยู่แล้ว หนูขอน้อมรับทุกคำติเตียนค่ะ
comment89-2:เราคงไม่ว่าอะไรถ้าฝ่ายนั้นไม่ได้โหดถึงกับแบบมาทำร้ายร้านกับของของพ่อแม่คุณอะคะ
คือฝ่ายนั้นก็โหดไป แต่ในเมื่อไม่ยุ่งกับเค้าแล้วก็ดีนะๆ กลับตัวกลับใจ 
อย่าไปหลอกใครจนมันเลยเถิดอีกละ มันน่ากลัว ;-;
comment89-3:ค่ะ ไม่ทำแล้วล่ะ เข็ดแล้วจริงๆ
comment90:กลับใจกลับตัวได้ก็ถือว่าดีแล้วครับ ขอให้อนาคตได้เจอเนื้อคู่จริงๆนะครับ
comment90-1:ขอบคุณมากนะคะ
comment91:เราว่าพี่แคทน่าจะเป็นอารมณ์ที่ โอบอ้อม ดูใจดีเมื่อผัวอยู่ต่อหน้า 
 แต่แอบไปจัดการขั้นเด็ดขาดอยู่เบื้องหลังสินะ   ...
ก็ค่อนข้างร้ายนะผู้หญิงคนนี้ แต่ก็พอเข้าใจในสถานการณ์และความรู้สึกของเธออยู่อ่ะ

 เพียงแต่ตัวการใหญ่มันก็อยู่ที่ผัวนางด้วยนี่สิ

แล้วจะมั่นใจได้ยังไงว่าหลังจาก จขกท จะไม่มีซุกอิหนูคนไหนไว้อีก...

เห้อ ปัญหาโลกแตก
comment91-1:เอาจริงๆก็คือ หนูคิดว่าผัวนาง (หมายถึงพี่เอนั่นแหละค่ะ) ก็ไม่ได้มีแค่หนูหรอกค่ะ เพราะเท่าที่หนูทราบมา เข้ามีอีก 2 คนที่คุยๆอยู่
comment91-2:ผู้ชายสปีชี่ย์อย่างพี่เอนี่ ทำใจไว้เลยค่ะ ว่าเป็นสิ่งมีชีวิตที่หาจุดสิ้นสุดไม่ได้เลย จนกว่าเขาจะแก่และตายด้านไปเอง

ดีแล้วละค่ะที่คุณหลุดพ้นมาได้
comment91-3:หนูก็พยายามคิดแบบนี้แหละค่ะ มันเลยทำให้หนูอยู่ได้จนถึงทุกวันนี้ ถ้าถามว่าหนูรักเค้ามั้ย หนูก็ตอบได้เต็มปากอย่างหน้าด้านๆเลยค่ะว่าหนูรักเค้า แต่ตอนนี้มันเหลือแค่ความรู้สึกดีๆแล้วล่ะค่ะ ขอบคุณอีกครั้งนะคะ
comment92:เป็นประสบการณ์ที่มีค่าจริงๆค่ะ แล้วก็เป็นบทเรียนได้ที่นอกจากจะสอนใจเจ้าของกระทู้แล้ว ยังสอนใจใครๆได้อีกหลายคน สู้ๆนะคะ
comment92-1:หนูว่ามันยิ่งกว่าคำว่าบทเรียนราคาแพงอีกค่ะ ความรู้สึกของหนูมันเป็นสิ่งที่คนดีๆเค้าไม่ทำกัน ขอบคุณที่เข้ามาอ่านนะคะ
comment93:ตั้งแต่อ่านมา อ่านเจอคำว่า "เลวมาก" เยอะมากกกกกกกกก
comment93-1:มันเป็นสิ่งที่หนูรู้สึกจริงๆค่ะ ไม่ต้องให้ใครมาด่า หนูก็รู้ตัวว่ามันเลวมากจริงๆ ขอบคุณที่เข้ามาอ่านนะคะ
comment93-2:ตั้งแต่อ่านมาเจอแต่สรรพนาม หนูๆๆๆๆ  อายุจะ 25 อยู่แหละ  ใช้ยังกะตัวเอง 10 ขวบ !!!
comment93-3:หนูถนัดพูดคำนี้มานานมากแล้วค่ะ พอใช้คำว่าดิฉัน หรือเรา หรือคำอื่นๆ มันดูแปลกๆในความรู้สึกของตัวเองอ่ะค่ะ
comment93-4:มันเป็นสิ่งที่หนูรู้สึกจริงๆค่ะ
แต่ไม่ยอมหยุด แถมเยอะกว่าเดิมไปเรื่อยๆ จนเมียหลวงเขารุ้  โถวว นี่หรือคนสำนึก!
comment94:ระหว่างความรักความหลงและความถูกต้องมันมีเพียงเส้นบางๆกั้นไว้เท่านั้น อยูที่ว่าเราจะบังคับใจเราให้เลือกอะไรเท่านั้นเอง
ที่ผ่านมาเราอาจไม่เข็มแข็งปล่อยความอ่อนไหวเข้ามาครอบงำ แต่ในเมื่อทุกอย่างมันผ่านมาแล้วพี่เชื่อว่าคงสอนอะไรให้เรา
ได้มากเรายังมีโอกาสที่จะแก้ไขปรับปรุง เลือกทางเดินใหม่ของตัวเองด้วยสองมือสองขาและประสบการณ์ที่ผ่านมา
พี่ขอให้โชคดี ขอให้จิตสำนึกที่ดีของน้องทำให้น้องมีชีวิตที่ดีขึ้น เป็นกำลังใจให้ค่ะ
comment94-1:ขอบคุณสำหรับกำลังใจดีๆนะคะ ขอบคุณจริงๆค่ะ
comment95:กด Vote ครับ
comment95-1:ขอบคุณนะคะ
comment96:เราเข้ามาอ่านจนจบ เรื่องราวต่างๆที่ผ่านมาในชีวิตก็ถือซะว่าเป็นบทเรียนครั้งสำคัญ เเละเป็นแรงผลักดันให้ต่อไปทำแต่เรื่องดีๆทั้งกับตนเองเเละผู้อื่นนะคะ ชีวิตจะได้มีความสุขสงบ สู้ๆนะ ปล.ถามหน่อย พี่เอเขาอายุเท่าหร่เเล้วค่ะจขกท. อยากรู้จริงๆค่ะ
comment96-1:บขอบคุณมากนะคะ พี่เออายุ 42 แล้วค่ะ
comment97:อ่านตอนแรก มีแอบเขียนไว้ว่าพี่เอมีธุรกิจส่วนตัวทำ ทำให้มีรายได้มาก และ จขกท ก็บอกว่าพออ่านเรื่องจบจะรู้เองว่าพี่เอประกอบอาชีพอะไร แต่อ่านมาจนถึง อวสาน แล้วยังไม่มีข้อความไหนสื่อถึงอาชีพพี่เอได้เลย  และ จขกท บอกว่าทำงานหาเงินตั้งแต่ 8 ขวบ แต่ไม่ยอมบอกว่าทำอะไร (นึกอาชีพที่เด็ก 8 ขวบ (ป.2) ไม่ออก)  จขกท บอกว่าพ่อหวง  แต่จขกท มีแฟนตอน 17 กินเหล้าเมามายกับกลุ่มเพื่อน (กินทั้งเหล้าทั้งเบียร์ เมื่อมีโอกาส)
comment97-1:ขอโทษที่ทำให้สงสัยนะคะ เรื่องพี่เอ หนูบอกอาชีพไม่ได้จริงๆค่ะ ไม่อยากพาดพิง
ส่วนเรื่องอาชีพของหนู เชื่อเถอะค่ะว่าเด็ก ป.2 (อย่างหนู) ทำได้แน่นอนค่ะ ถ้าอยากรู้จริงๆหลังไมค์ได้เลยค่ะ
หนูกล้าพูดได้เต็มปาก เพราะหนูทำจริงๆ

ส่วนเรื่องกินเหล้ากินเบียร์ ทุกครั้งที่กินที่บ้านไม่รู้ค่ะ และที่บอกว่าเริ่มกินตั้งแต่อายุ 17 ก็คือเริ่มหัดกิน และกินกับเพื่อนเมื่อมีโอกาส
เช่น บอกที่บ้านว่าไปงานวันเกิดเพื่อน แต่พอกลับบ้านไป (ทุกครั้งไม่เกินเที่ยงคืนค่ะ) จะรีบเดินเข้าห้อง ไม่ได้คุยกับใครค่ะ
แต่จะมาเริ่มกินบ่อยและมากขึ้นก็ช่วงเข้ามหาลัยนี่แหละค่ะ เพราะท่านจะไม่รู้ คือพูดง่ายๆคือโกหกท่านตลอดค่ะ
comment98:ผมว่าสมควรโดนละ มันน่าจะโดนมากกว่านี้ด้วยซ้ำ
ครอบครัวผมต้องพังทลายเพราะ ความไม่รู้จักพอของตัวผู้ กะ ความไม่มียางอายของตัวเมีย
comment98-1:น้อมรับทุกคำด่าของคุณค่ะ ขอบคุณที่เข้ามาอ่านนะคะ
comment99:เป็นกำลังใจให้ จขกท นะคะ เริ่มต้นชีวิตใหม่กันค่ะ
เราว่าที่จริงคุณเป็นคนดีนะ คุณทำผิดมา คุณรู้ว่าจะต้องโดนด่าถ้ามาตั้งกระทู้
แต่คุณก็ทำ เพื่อแชร์ประสบการณ์ของตัวเองให้เป็นบทเรียนแก่ใครหลายๆ คน
และก้มหน้ายอมรับคำด่า คำตำหนิที่คนอื่นเค้าว่ามา ทั้งๆ ที่คุณไม่มีความจำเป็นต้องทำแบบนี้เลย
ไม่มีความจำเป็นที่จะต้องเอาตัวเองมาโดนด่าเลย ขอบคุณมากเลยนะคะที่มาแชร์
เราชื่นชมคุณจริงๆ ค่ะ คุณน่าคบมากอ่ะ ดูจริงใจดี

ปล. เราก็ชอบติดเรียกตัวเองว่า หนู เหมือนกันค่ะ อายุก็ 20+ ละ
แต่เราต้องเลือกใช้ให้เหมาะกับแต่ละกลุ่ม แต่ละบุคคลค่ะ อย่าคิดมากนะคะ สู้ๆ
comment99-1:โห ... ขอบคุณมากๆนะคะ ขอบคุณจริงๆที่เข้าใจ
แค่อยากจะมาแชร์ประสบการณ์ของตัวเองเท่านั้นเองค่ะ
รู้อยู่แล้วค่ะว่าต้องมีคนด่า แต่ก็ทำใจและยินดีที่จะน้อมรับตั้งแต่ต้นแล้วค่ะ
ขอบคุณที่เข้ามาอ่าน มาให้กำลังใจกันนะคะ
comment100:ทุกวันนี้คนรอบตัวมีแต่เลิกกัน หย่ากันเพราะความไม่รู้จักพอของผู้ชาย
พี่แคทนี่ก็ผิดที่ไปลงกับแม่หนู ทั้งที่ไม่ได้เกี่ยวอะไรด้วยเลย 
เชื่อว่าพี่เอเค้าก็แค่เลิกกับหนู แต่ก็คงมีคนอื่นอีกแน่ๆ ไม่ช้าก็เร็ว 
เดี๋ยวพี่แคทก็คิดได้ว่า ทำลายไปหนึ่ง เดี๋ยวก็มีอีกเรื่อยๆ

หนูจ๋า พี่แสดงความยินดีที่หลุดพ้นมาได้นะคะ
ขอบคุณมากเลยที่เป็นหนึ่งในคนที่กลับตัวกลับใจสำนึกผิดได้ แล้วยังมาเล่าเรื่องให้ฟังเป็นอุทาหรณ์ แถมยอมโดนด่าอีก 
เก็บเรื่องร้ายๆไว้เป็นบทเรียนสอนใจ ผ่านมาแล้วก็ผ่านไป ขอให้หนูหมดเวรหมดกรรมกับครอบครัวนั้น แล้วก็มีชีวิตใหม่ที่สวยงามดีๆนะคะ 
 เป็นกำลังใจให้ค่ะ
comment100-1:ใช่ค่ะ แมนมากตรงยอมโดนด่า ไม่เหวี่ยงกลับ ไม่โทษคนอื่น กระทู้เลยร่มๆ ชิวๆ ดี ไม่มีคนมาเถียงกัน เป็นกระทู้เมียน้อยเมียหลวงที่อ่านได้ราบรื่นด้วยความโล่งใจ
comment100-2:ขอบคุณมากๆเลยนะคะ สำหรับกำลังใจดีๆแบบนี้ ขอบคุณมากจริงๆค่ะ
comment101:ก่อนทำน่าจะคิดก่อนน้า  แต่ก็ดีใจด้วยที่คิดได้  (ถึงมันจะสายไปแล้วก็ตาม) หลุดออกมาจากตรงนั้นได้ก็ถือว่าดีมากมาย
ไม่มีใครอยากเป็นเมียน้อย  เมียหลวงหรอก  ผู้หญิงอย่างเราๆ อยากเป็นเมียคนเดียวเท่านั้น  
สู้ๆ นะคะ คุณผู้หญิง
comment102:หลงระเริงกับเงินทองและคำหวานจนชีวิตแม่จะพัง

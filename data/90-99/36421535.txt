title:เจอกรุ๊ปทัวร์คนไทยยอดแย่ที่ประเทศไต้หวัน ด่า จนท. ด่าผู้โดยสารที่ขึ้นเครื่องก่อน พร้อมแอบถ่ายรูปเค้าและด่าหยาบคายมากค่ะ
comment:เราไปเที่ยวไต้หวันสองคนกับน้อง ไปกันเอง ไม่ได้ไปกับทัวร์ แต่เจอเหตุการณ์แย่ๆ เกี่ยวกับกรุ๊ปทัวร์ที่มาลำเดียวกันกับเราค่ะ
เริ่มจากขาไปก่อนเลย พอลงเครื่องปุ๊บก็รีบตรงดิ่งไปเข้าห้องน้ำก่อน
เราทำธุระเสร็จ ก็ออกมาล้างมือตรงอ่างหน้ากระจก มีกลุ่มคนไทยที่มาลำเดียวกันก็มาเข้าห้องน้ำเหมือนกันหลายคน
มีผู้หญิงวัยกลางคนคนนึงในกรุ๊ป ระหว่างที่พี่แกยืนต่อแถวเข้าห้องน้ำกับกลุ่มเพื่อนของแก
อยู่ดีๆ แกก็ขากถุ๊ย น้ำลายระยะไกลมาใส่ตรงอ่างล้างมือที่เรายืนอยู่เฉยเลย ระยะ 1 เมตรกว่าๆ แบบถุ๊ยแรงมาก
แล้วไม่เดินมากดน้ำล้างด้วยนะ เรางี้หันไปมองแบบโมโหมาก ขอโทษซักคำก็ไม่มี มารยาทแย่สุดๆ อีกนิดเดียวนี่จะโดนแขนเราอยู่แล้ว
แต่เขามากันกลุ่มใหญ่ โหวกเหวกโวยวายกันเสียงดัง ไอ้เราก็ไม่อยากมีเรื่อง เลยออกมายืนรอน้องข้างนอกแทน
นับหนึ่งถึงสิบสงบสติอารมณ์ กลัวจะเที่ยวไม่สนุก

หลังจากนั้นก็ไปรอซื้อซิมการ์ด เป็นร้านที่อยู่ทางไป MRT มีคนต่อแถวอยู่เยอะมาก จนล้นออกมาถึงประตูอัตโนมัติหน้า Shop เลยค่ะ
เราต่ออยู่ด้านนอกหลังประตูพอดี คนด้านหน้าเราที่อยู่ฝั่งด้านใน เป็นคนญี่ปุ่น
จากนั้นมีกลุ่มคนไทยอีกกลุ่ม มากัน 4 คน ชาย 1 หญิง 3 วัยกลางคน น่าจะอายุ 40 up
เดินเข้ามาแซงคิวเข้าไปเฉยเลย ตอนแรกก็คิดว่าคงเข้าไปถามพนักงานเรื่องโปรโมชั่นเฉยๆมั้ง แต่เปล่าเลยค่ะ
ลากกระเป๋าเข้าไป เบียดๆ แซงคิวคนอื่น แทรกเสร็จก็ซื้อเลยค่ะ เราเลยตะโกนบอกไปว่า พี่คะ ต่อคิวด้วยค่ะ 
แต่ทั้ง 4 คนก็ตีมึน ทำเป็นไม่ได้ยินอะไรทั้งนั้น และที่น่าเซ็งก็คือ พนักงานก็ขายซิมให้ปกติ จริงๆน่าจะบอกให้คนพวกนั้นไปต่อคิวเนอะ
แต่กลับไม่ว่าอะไรเลย ส่วนคนที่ต่อแถวอยู่ก็ได้แต่ส่ายหัวกันไป

ตัดมาที่ตอนขากลับ อาจจะไม่ใช่เหตุการณ์ที่เกิดขึ้นกับเราโดยตรงนะคะ แต่เราก็อยู่ในเหตุการณ์นั้นค่ะ
เรากลับสายการบินนกสกู๊ตเที่ยวบิน XW181 ไฟล์ทออกเวลา 09:40
พอเวลาประมาณ 08:50 ก็จะมีบางคนไปยืนต่อแถวหน้าเคาท์เตอร์ตรวจตั๋วก่อนขึ้นเครื่อง 
บางคนก็เอากระเป๋าไปวางต่อคิวไว้บ้าง แล้วมานั่งรอตรงเก้าอี้
พอเคาท์เตอร์เปิด มีพนักงานมาประจำเคาท์เตอร์ 2 คน ชาย 1 หญิง 1 
เจ้าหน้าที่ผู้หญิงประกาศเป็นภาษาอังกฤษว่า เชิญผู้โดยสาร ScootBiz ขึ้นเครื่องก่อน
แต่มีกรุ๊ปทัวร์คนไทยหลายๆคน มีทั้งวัยรุ่น วัยกลางคน และผู้สูงอายุ บางท่านอาจจะไม่เข้าใจ
เลยกรูกันเข้าไปในแถว แย่งๆ เบียดๆ กัน รุนแรงมาก เหมือนกลัวว่าตัวเองจะไม่ได้ขึ้นประมาณนั้น
เห็นมีหัวหน้าทัวร์อยู่ 2 คน จริงก็น่าจะบอกลูกทัวร์นะ ว่ายังไม่ใช่คิวของตน
ทีนี้พอเจ้าหน้าที่ดูตั๋วของเหล่าพี่ๆป้าๆน้าอาทั้งหลาย เค้าก็ผายมือบอกว่าไม่ใช่ 
ตั๋วชั้นประหยัดยังไม่เรียกขึ้นนะ ให้ถอยไปก่อน ประมาณนี้
แต่ว่าด้านหลังแถวมันแน่นมาก เพราะแต่ละคนไม่มีใครยอมถอยเลยค่ะ
ส่วนเราเป็นพวกชอบขึ้นเครื่องคนหลังๆ ของถือขึ้นเครื่องก็มีแค่เป้เล็กๆใบเดียว เลยนั่งรอตรงเก้าอี้ดูความวุ่นวายพลางๆไปก่อน

หลังจากนั้นมีผู้โดยสาร ScootBiz คนหนึ่งเดินอ้อมเอาตั๋วไปให้พนักงานดู พนักงานเลยปลดสายกั้นแถวให้เค้าลัดเข้ามาอีกฝั่ง
เพราะแทรกเข้าไปตรงช่องแถวปกติไม่ได้เลย จากนั้นมีหญิงไทยในแถวคนหนึ่งที่มากับกรุ๊ปทัวร์พร้อมกล่องลังขนมพะรุงพะรังหลายกล่อง
ตะโกนเสียงดังว่า "อ้าว e-ha-ราก แซงคิวguได้ไงเนี่ย อุตส่าห์มายืนต่อก่อน มันไม่ต่อ เ _ื อ ก ได้เข้าก่อน"
พวกพ้อง: "e-air ก็ here ไม่มีระบบ" 
พวกพ้อง: "ถ่ายรูปมันเลย ถ่ายรูปมันเลย guจะเอาไปประจาน"
แล้วก็สบถด่าหยาบคายอีกมากมาย จนเราไม่กล้าพิมพ์ 
ส่วนผู้โดยสารชั้น ScootBiz คนนั้น โดนแอบถ่ายรูปรัวๆค่ะ เราไม่รู้ว่าพวกที่แอบถ่ายเค้า
เอารูปผู้โดยสารคนนั้นไปโพสประจานในเฟซฯหรือที่ไหนบ้างรึเปล่า
เห็นแล้วก็รู้สึกหดหู่นะ โดนด่าหยาบคาย ทั้งที่ตัวเองไม่ได้ทำผิดอะไรเลย
หลังจาก จนท ตะโกนซักแป็บ ก็มีผู้โดยสารชั้น ScootBiz อีก 2 คู่ เดินลัดช่องไปตามคนแรก น่าจะเป็นชาวญี่ปุ่นกับชาวไต้หวันค่ะ
คนในแถวกลุ่มนั้นเลยพูดว่า "อ๋อ มันคงให้พวกพ้องมันก่อนสินะ" หืมมมม กำ
เราก็ยังคิดอยู่ว่า กลุ่มคนที่ด่า เค้าไม่รู้หรือเปล่า ว่าผู้โดยสารชั้นธุรกิจหรือต้องการความช่วยเหลือพิเศษ 
จะได้ขึ้นเครื่องก่อนเป็นปกติอยู่แล้ว เจ้าหน้าที่เค้าก็ตะโกนปาวๆ ว่า ScootBiz ScootBiz ป้ายบนจอทีวี ก็โชว์หราตัวเบ้อเร่อ
และจากที่เราเห็น เค้าคงกลัวว่าจะโดนแย่งที่เก็บสัมภาระบนเครื่องกันอ่ะค่ะ แต่ละคนมีลังขนมคนละ 2 ลังใหญ่กันทั้งนั้น
ไม่รวมกระเป๋าเป้หรือกระเป๋าลากขึ้นเครื่องอีกต่างหาก จริงๆเค้าก็จำกัดของถือขึ้นเครื่องว่าไม่เกินกี่ชิ้นหรือเปล่า
หรือว่าเค้าอนุโลม หรือไม่ก็ เค้าอาจจะซื้อหลังผ่าน ตม เข้ามาในเกทแล้วหรือเปล่า อันนี้เราก็ไม่รู้ค่ะ 
แต่เท่าที่เห็นคือแต่ละคนของเยอะมาก

และที่น่าเศร้าอีกอย่างคือ ตอนที่เรามาต่อแถวเช็คอิน จะมีป้า 2 คน เดินมาถามตามแถวว่า น้อง น้ำหนักกระเป๋าเหลือเท่าไหร่
บางคนซื่อๆหน่อย ก็บอกไปตามจริง ก็โดนขอฝากโหลดของไปตามระเบียบ 
เพราะเราเห็นแก็งค์แกหิ้วขนมพวกพายสัปปะรดกันมาเยอะมาก
เหมือนกะจะมาขอแชร์น้ำหนักจากคนอื่นเอาดาบหน้า โดยไม่ยอมซื้อเพิ่ม 
เราก็เพิ่งเคยเห็นกับตาก็คราวนี้แหล่ะค่ะ เห็นบางคนที่มากรุ๊ปเดียวกับแกก็ปฏิเสธ ก็มาบ่นงึมงำหาว่าเค้าไม่มีน้ำใจ 
แล้วตอนที่ขึ้นมานั่งบนเครื่องกันแล้ว บางคนก็ไม่ยอมนั่งตามที่นั่งตัวเอง แอร์ก็ประกาศเตือนไปหลายรอบ จนเดินมาแจ้งถึงที่
ไฟล์ทนี้เป็นอะไรที่วุ่นวายมากจริงๆค่ะ อาจจะเพราะมาเจอกรุ๊ปใหญ่หลายกรุ๊ปในลำเดียวด้วยเลยอลหม่านน่าดู

สรุป สิ่งที่ได้ประสบพบเจอในไฟล์ทขาไปและขากลับจากไต้หวันในครั้งนี้ ก็คือ
1. คนไทยบางคนไม่รักษาความสะอาด แกะขนมกินเสร็จ เศษซองขยะก็ยัดมันไว้ตรงข้างเก้าอี้นั่นแหล่ะ
2. คนไทยบางคนไม่มีระเบียบ ไม่มีวินัย ไม่เคารพกฎ อย่างเช่น ตอนเครื่องกำลังจะจอด 
พอล้อเครื่องบินแตะพื้นที่ดอนเมืองเท่านั้นแหล่ะ สัญญาณรัดเข็มขัดยังไม่ดับเลย เหล่าพี่ๆป้าๆ ก็พากันปลดเข็มขัดกันป็อกแป็ก 
ลุกจะเปิดเอาของบนที่เก็บสัมภาระกันซะแล้ว โธ่ จนแอร์ต้องมาประกาศเตือนอีกรอบ 
ว่าให้เครื่องจอดสนิทก่อน แต่ไม่มีใครฟังเลยค่ะ
3. คนไทยบางคนชอบแซงคิว เจอได้ทุกที่จริงๆค่ะ เจอทั้งตอนขาไปและขากลับ ไม่รู้ว่า มีใครไปไฟล์ทเดียวกับเรามั้ย
ขาไปวันที่ 27/04/60 ตอนตีสอง โดนกรุ๊ปข้าราชการจากจังหวัดทางภาคใต้ขอแซงคิวสแกนกระเป๋าก่อนเช็คอินกันซึ่งๆหน้า
คือคนที่ต่อแถวก่อนหน้าเราเป็น 1 ในกรุ๊ปทัวร์นั้น ทีนี้มีเหล่าเพื่อนๆลุงๆป้าๆเค้าลากกระเป๋าวิ่งมาจากข้างหลังเราประมาณ 10 คน
บอกว่าป้าขอเข้าต่อจากเพื่อนเค้าได้มั้ย เราส่ายหน้า แต่ไม่ตอบ จากนั้นทั้ง 10 คน ก็ลากกระเป๋ามาประกบคู่ เบียดๆข้างๆเรา
กลายเป็นสร้างแถวมาอีกแถวเลยค่ะ แล้วพอถึงตอน แถวตีโค้งจะถึงเครื่องสแกนกระเป๋า คนทั้งหมดนั้น ยกกระเป๋าแซงเราไปหน้าตาเฉย
เฮ้ออออออ ทำไมถึงกลัวไม่ได้เข้าขนาดนั้น
comment1:อ่านแล้วรู้สึกอายแทนจริงๆ
เรื่องแชร์น้ำหนักกระเป๋าผมเองก็เคยโดนเหมือนกัน กลับจากฮ่องกงด้วย Air Asia ซื้อน้ำหนักกระเป๋าไว้ขนของฝากกลับกรุงเทพ
มีกลุ่มนักท่องเที่ยวคนไทยยืนดักอยู่ไม่ไกลเค้าเตอร์เช็คอิน เห็นผมมีสัมภาระขนมาเยอะๆก็เริ่มมองตาม แถมยังเดินเข้ามาขอแชร์น้ำหนักด้วย
บอกช่วยหน่อยนะ คนไทยด้วยกัน มีน้ำใจหน่อย ผมปฏิเสธไปเพราะไม่รู้ว่าของที่เขาฝากเป็นอะไร
ไม่รู้ว่าจะเป็นของผิดกฏหมายหรือเปล่า เกิดมันผิดกฏหมายแล้วโดนจับขึ้นมากลัวจะซวยเอง
อีกอย่างก็คิดว่ามันไม่ใช่หน้าที่หรือความจำเป็นต้องช่วยเหลือเลย ในเมื่อผมเสียเงินซื้อน้ำหนักกระเป๋าอยู่คนเดียว มาขอแชร์ฟรีๆ
แถมเอาความเสี่ยงมาให้อีก (ถ้ารู้ตัวจะช็อปหนักก็น่าจะซื้อน้ำหนักแต่แรกสิ ทำแบบนี้ผมว่าเห็นแก่ตัวเกินไป)
น่าเบื่อครับ ต่อไปนี้ไปเมืองนอกคงต้องพยายามหลีกเลี่ยงกลุ่มทัวร์คนไทยแล้วล่ะ
comment2:ต่อไปก็อย่าไปว่าทัวร์จีนเลย

เราก็ไม่แพ้เขาเลย

แต่คนไทยทั่วไปไม่เป็นอย่างนี้นะ 

โดยเฉพาะคนกรุงเทพ มักจะมีมารยาทดี
comment2-1:ไม่เสมอไปนะครับ ว่าคนกรุงเทพจะมารยาทดีกว่าที่อื่น
comment2-2:เหมือนจะตอบดี แต่มาตายตอนจบซะงั้น

คนต่างจังหวัดมันไม่ค่อยมีมารยาทเท่าคนกรุงเทพเหรอคะ
comment2-3:จริงค่ะ คนที่เคยเดินทาง ไม่ว่าจะนอกประเทศหรือในประเทศเองก็เถอะ จะเห็นว่าคนไทยเราก็เหลือเชื่อไม่ต่างจากทัวร์จีนเลย ตอนนี้เรากลายเป็นเฉยๆกลับทัวร์จีนแล้วค่ะ(อย่างน้อยเค้าก็เอาเงินมาเข้าประเทศเรา) ถ้าเจอคนไทยทำแย่ๆตอนไปเมืองนอก เราอายมากเลย สงสารประเทศชาติเราจริงๆ(เรื่องมาสายมากๆแล้วไม่เคยขอโทษ หัวเราะร่าเริงเย้าแหย่กัน อันนี้เจอบ่อยมากๆ )
comment2-4:ประชดครับ
comment2-5:เลิกบลัฟกันเถอะครับ จะจังหวัดไหนมันก็มีครมารยาททรามทั้งนั้น
อีกอย่างในกรุงเทพคุณคิดว่ามีคนกรุงเทพอยู่สักกี่เปอร์เซ็นต์ คนต่างจังหวัดทั้งนั้นแหละครับ 

ปล. ผมว่าเขาประชด
comment2-6:คนกรุงเทพฯใช่ไหมครับ คห นี้

ผมเข้าใจนะ 
//ยิ้มมุมปาก
comment2-7:อันนี้ตั้งใจให้คน กทม. โดนด่าชิมิ
comment2-8:ผมอยู่ต่างจังหวัดภาคเหนือ

ยอมรับว่า โดยเฉลี่ย วัฒนธรรมยจะสู้คนกรุงเทพไม่ได้ แต่ถ้าดูเป็นรายบุคคล ทุกที่มีปัญหา แต่ต่างจังหวัด จะแย่กว่า กทม.
comment2-9:คนต่างจังหวัดนี่กระทบไม่ได้เลยนะครับ เป็นต้องเข้าข้างกัน อิอิ
ผมก็อยู่ต่างจังหวัดไม่เห็นเดือดร้อนนิ
comment2-10:คนบางคนก็ว่างมาก ด้วยการหาเท้าให้คนอื่นครับ ขำดี ผมคนกรุงเทพครับ แล้วคนไม่มีมารยาทมันไม่ได้แยกตามชื่อจังหวัด แม้แต่ชื่อประเทศครับ
comment2-11:คนต่างจังหวัด หรือคนกรุงเทพน่ะไม่เท่าไหร่หรอกครับ

เมื่อคืนผมก็เจอ......

หากแยกแยะดีๆในกระทู้นี้จะเหลือแค่พวก นึกว่าตัวเองใหญ่ และ เมียของพวกนั้น
comment3:คนไทยบางกลุ่มเป็นแบบนี้จริงๆนะ ไปต่างบ้านต่างเมืองจะพูดจะทำอะไรก็ได้ คิดว่าไม่มีใครฟังออกมั้ง
จะรีบขึ้นเครื่องไปไหนกันสุดท้ายก็ต้องรอผู้โดยสารคนสุดท้ายอยู่ดี ตอนลงเครื่องก็เหมือนกันแย่งกันลงสุดท้ายก็ติดต่อคิว ตม. กับ สายพานรับกระเป๋า
comment4:หุหุ ที่เจอมา ก็คนมีการศึกษาทั้งนั้น มีทุกภูมิภาค ไม่ว่าเมืองหลวงเมืองใหญ่เมืองเล็ก
มีการศึกษา แต่ไร้การอบรมสั่งสอน

วันนี้ก็เจอที่รพ. 
จนท.สตรีในเครื่องแบบชุดขาวจบอย่างน้อยป.ตรี นำญาติผ่านช่องทางลัดมาแซงคิวชาวบ้าน แถมยังหน้าด้านยืนให้เรายืนด่ากระทบอย่างเต็มใจอีก เลยร้องเรียนซะเลย
comment4-1:เราเคยโดนต่อว่าค่ะ วันนั้นไม่สบาย แม่เราเป็นพยาบาลค่ะ ไปทำงานแต่เช้า ก็จะเอาบัตรคิวไปหย่อนให้ก่อน
แล้วเราค่อยตามไปตอนเกือบๆ 9 โมง ก็ไม่ได้คิวแรกนะคะ เป็นคิวที่ 2 หรือ 3 นี่แหละค่ะ
เราไปถึง ก็รอหน้าห้องตรวจ ก็ได้ยินเลย เฮ้ย แซงคิวได้ไงอะ คนมารอตั้งนานแล้ว อะไรประมาณนี้ค่ะ
ตอนนั้นยังเด็กค่ะ แล้วไข้ขึ้น มึนๆ อยู่ ถ้าเป็นตอนนี้อาจมีสวนเองแล้วค่ะ 55555
แต่ก็มีคนช่วยค่ะ คือ น้าพยาบาลข้างหน้านั่นแหละค่ะ ก็พูดให้ว่าน้องเค้ามาหย่อนบัตรแต่เช้าแล้ว ไม่ได้แซงคิว
เรื่องก็เลยจบไปค่ะ
comment4-2:มันก็ไม่ใช่เรื่องถูกซะทีเดียว ยังจะมาอวดอีก เด็กหนอเด็ก
comment4-3:เผื่อไม่รู้นะครับ ญาติเจ้าหน้าที่ร.พ.ได้สิทธิรักษาก่อนเป็นปรกติทุกที่ครับ

ไม่ใช่สวัสดิการของร.พ.อะไรหรอก แต่เพื่อที่เจ้าหน้าที่จะได้กลับไปปฏิบัติหน้าที่ได้โดยเร็วที่สุด แทนที่จะต้องลางานพาญาติมาหาหมอครับ

ป.ล. โดยมารยาทจะใช้สิทธิกันเฉพาะญาติสนิทสายตรงที่จนท.จำเป็นต้องดูแลเท่านั้น
comment5:อายแทนเลย
comment6:เรื่องแบบนี้ผมเจอจนเป็นเรื่องปกติ
จนผมเริ่มสงสัยคนพวกนี้เป็นคนส่วนน้อย หรือคนที่มีวินัยมีมารยาทเป็นส่วนน้อยในสังคมกันแน่

แล้วกระทู้แบบนี้
ก็มักมีคนอีกแบบ ที่มักแสดงความเห็นว่า "ทำไมไม่ไปบอก ไปอธิบายเขาละ เตือนกันดีๆ..."
สงสัยคิดว่าทุกคนเป็นบัวขาวหรือไง
comment6-1:เห็นด้วยค่ะ เวลามาตั้งกระทู้บ่นๆ พฤติกรรม จะมีคนมาแสดงความเห็นแนวๆนี้ตลอด ว่าให้ไปบอกซึ่งๆหน้า ใครจะอยากแลกกับพวกเค้าเหล่านั้น ดูก็รู้ว่าเค้าไม่แคร์อะไรทั้งนั้น 
ส่วนตัวเคยเจอเคยบอกซึ่งๆหน้าไปแล้วกับพวกตีมึนเหล่านี้ เค้าไม่สนใจค่ะ ถึงเราบอกเค้าก็จะทำ 
เคยโดนหัวหน้าทัวร์ไทยตีมึนๆพาลูกทัวร์จะแซงคิวเขคอินที่โอซาก้าเหมือนกัน มาเนียนๆเอารถเข็นมาต่อๆแล้วจัดของ พอเปิดเชคอินเข็นนำลูกทัวร์แซงเรากะครอบครัวฝรั่งหน้าตาเฉย เราตะโกนว่า อย่ามาตีเนียนแซงคิว เป็นหัวหน้าทัวร์น่าจะเป็นตัวอย่างให้ลูกทัวร์ไม่ใช่มานำซะเอง
เค้าหันมาแกล้งๆขอโทษแล้วหลีกทางให้ ลูกทัวร์เค้าก็มองเรานะ แถมซุบซิบว่าเราด้วย เราหันไปมองทุกคนเลย
ดีที่บนเครื่องนั่งคนละโซนไม่งั้นคงโดนถล่มแน่ๆ
comment6-2:จริงค่ะ เราก็เคยเกือบโดนตบโดยผช.ไทย ตอนจะกลับจากญี่ปุ่นพักรร.ใกล้ๆสนามบินเช้าก็นั่งรถบัสรร.ไปสนามบิน ตอนรถออกแก๊งค์คนไทยวิ่งตามเป็นขบวน วิ่งสุดชีวิตจนคนขับมองเห็นเลยจอดให้ เค้ามาเป็นสิบคนทำให้เสียเวลาในการเก็บของเข้าใต้รถมากๆ ทั้งตกใจทั้งส่ายหน้ากันทั่งคันรถ 

พอขึ้นรถมาได้คุยหัวเราะหยอกล้อกันตั้งแต่ก้าวขึ้นบรรไดมา ไม่มีซักคนทำหน้าตาขอโทษหรือสงบเสงี่ยมใดๆ คนข้างหลักเราคุยกันว่าคนที่ไหนอ่ะ ได้ยินอีกคนตอบว่า"ไทย" T_T (มาสายละไม่คุยกันดัง เผื่อคนอื่นจะได้ไม่รู้ว่าไทยไม่ได้เหรอ ฮือออๆๆ) 

วันนั้นเป็นเช้าวันธรรมดาฝนตกรถติดต่ะ ไปถึงสนามบินช้ากันเลย พอรถจอดแก๊งค์นั้นก็พุ่งตัวเบียดแทรกคนเพื่อไปเอากระเป๋าก่อนใครๆ เบียดแบบน่าเกลียดอ่ะค่ะ เราก็พูดเลย มาสายก็ไม่ขอโทษแล้วยังเบียดคนงี้อีก(ทีงี้อยากเร็ว) คนไทยทำไมทำแบบนี้ เค้าหันมาจะเดินมาเอาเรื่องเราค่ะ นำทีมโดยผช.อ่ะ(เค้ามาเกือบ10 อายุราวๆ27-35, เรามีกัน2สาว) เพื่อนเรารีบดึงให้ถอยออกมานึดนึงค่ะ (กลุ่มนั้นพะวงจะเอากระเป๋าก่อนใครด้วย เรารอดตัวไป)
comment6-3:นี่เป็นอีกหนึ่งเหตุผลเวลาเราไปเที่ยวต่างประเทศเราจะไม่แสดงตัวว่าเป็นคนไทย แต่ถ้าเจอนักท่องเที่ยวแบบเที่ยวเองมักจะนิสัยดีนะคะ พอคุยกันก็แลกเปลี่ยนข้อมูลกัน ส่วนมารยาทแย่ๆมักจะเจอกับกรุ๊ปทัวร์ค่ะ เราเคยได้ยินเค้านินทาเราระยะเผาขนเลยค่ะ ระหว่างรอผ่าน ตม คงคิดว่าไม่ใช่คนไทย
comment6-4:ชอบที่คุณบอกว่า ทุกคนไม่ใช่บัวขาว เลยทำให้นึกถึง เราเคยเห็นนัดวาดการ์ตูนชื่อดัง เคยตั้งโพสในเฟซบุคว่า ทำไมต้องมาตั้งกระทู้ประจาน ทำไมไม่บอกเขาไปก่อน ถ้าเขาไม่ฟังก็แจ้งเจ้าหน้าที่ไรงี้ ยังนึกแบบแม่นักเขียนโลกสวยยยยยยย ไปบอกเขาโดนกลุ่มเขาไล่ตบไล่กระทืบกลับมาคุ้มมั๊ยน้องงงง เราก็ยังไม่กล้าแย้งเขาในเฟซเลยค่ะ ติ่งเขาเยอะ
comment6-5:เราเหมือนคุณ 6-3 ค่ะ

เวลาเข้ากรุง หรือเจอคนไทยที่มาเที่ยว เราจะเฉยๆ นิ่ง ไม่พยายามแสดงตัวว่าเป็นคนไทย ขนาดไปร้านจีนเจอคนไทย เราก็เฉยๆ ค่ะ แต่สามีสิคะคอยจะสะกิดอยู่นั่นแหล่ะค่ะ เธอๆ คนไทยอ่ะ
comment7:อ่านแล้วเพลีย 
เคยเจอแบบนี้เหมือนกัน รู้สึกอายแทนเขา
แต่ดูเขาไม่สนใจเรื่องมารยาทใดๆเลย
ก็ไม่รู้จะพูดยังไง 
เคยเปิดชั้นวางของข้างบนที่นั่งเครื่องบิน ตรงที่นั่งตัวเองเนี่ยแหละ แต่มีของเต็มเลย เราก็ถามนะว่าของใครคะ ขอที่ว่างหน่อย ก็มีคนตอบนะว่าไม่ใช่ของเขา แต่พอตอนลง ก็โป๊ะแตก ถุงเขาทั้งแถบเลย ก็ไม่รู้สินะ เบ้ปากมองบน ขนของไปเปิดร้านขายของชำหรือยังไง ไม่เกรงใจกันเลยจริงๆ
comment8:คือไม่รู้จะพูดยังไงดี แต่คนที่ไม่มีการศึกษา มักเป็นแบบนี้ 
เพราะตั๋วราคาถูกไปมั้งเลยได้มาทำแบบนี้ที่เมืองนอก
comment8-1:ไม่ได่อยู่ที่การศึกษาหรอกค่ะ อยู่ที่นิสัยถาวร หรือ สันดานน
comment8-2:ไม่เกี่ยวเท่าไหร่มั้งคะ กรณีตัวอย่างก็เห็นมาแล้วการศึกษาสูง แต่ดันไปขโมยภาพมาจากโรงแรมญป. 55555
comment8-3:ตัดสินคนโดยไม่มีข้อเท็จจริงอ้างอิง นี่มันแย่กว่าคนไม่มีการศึกษาอีกนะ
comment8-4:8-3 ร้อนตัวเหรอ
comment9:เรื่องบางอย่างล้ำหน้าทัวร์จีนไปมาก
comment9-1:กดไลค์ 1,000ครั้งค่ะ
comment9-2:แต่ผมคิดว่าทัวร์จีนยิ่งกว่าเรานะ
comment9-3:จากที่เจอทัวร์จีนนะคะ แค่เราบอกเค้าว่าห้ามทำ และอธิบายว่าควรทำอย่างไร เขาก็จะแฎิบัติตาม พร้อมบอกเพื่อนเขาให้ทำตามด้วยคะ
comment10:นี่คือสาเหตุที่พยายามไม่นั่ง low cost ถ้าเป็นไปได้ จ่ายเพิ่มนิดหน่อยเพื่อความสบายใจ คุณภาพของผู้ร่วมเดินทาง รวมถึงบริการต่างๆที่ครบครัน
comment10-1:ผมว่าไม่เกี่ยว เพราะส่วนตัว ก็เคยเจอผู้โดยสารแสดงพฤติกรรมแย่ๆ บนเครื่อง Full service (โดยเฉพาะการบินไทย) 

ส่วนเรื่องค่าใช้จ่าย ผมว่ามันอยู่ที่การวางแผนของเราอ่ะ เช่น บางทริปไกลๆ จำเป็นต้องเอาอาหาร หรือน้ำหนักกระเป๋า และถ้าเพิ่มเงินนิดหน่อย ได้ Full service ผมก็เอา Full service นะ แต่ถ้าเป็น flight ใกล้ๆ เช่น ไปไม่กี่วัน อาหาร หรือกระเป๋าก็ไม่จำเป็น แล้วจะบิน Full service ไปทำไมให้เปลืองตังค์เล่น
comment10-2:คห. 10 ไม่เกี่ยวเลยครับ Full Service ก็มี ไม่ใช่มีแค่ Low Cost  เรื่องนี้มันเป็นนิสัยเฉพาะตัว ไม่เกี่ยวกับว่าเดินทางด้วยสายการบินไหนหรอกครับ
comment10-3:Full service นี่เพียบครับ ยิ่งของ TG นี่ผมเพลียมาก
หลังๆเลือกสายการบินจีน เพราะพฤติกรรมไม่ต่างกัน 
แต่อย่างน้อยผมก็ฟังจีนไม่ออกไม่ต้องไปรู้ว่า ใครเป็นญาติไรกะใคร ไล่มากันทั้งตระกูล
comment10-4:เห็นด้วยครับ ต่างกันจริงๆ
comment10-5:ผมว่าเกี่ยวระดับนึง
โอกาสเจอมี แต่ไม่เจอเท่า Low Cost แน่นอน
comment10-6:เจอของTGนี่มีเงิบอะ ใครมียศ ใครมีตำแหน่งนี่แทบจะงัดออกมาอวด.... แทบจะคลานไปเสริฟ
comment10-7:เกี่ยวอีกเสียง มันก็เหมือนคนซื้อบ้านราคาสิบล้าน กับหนึ่งล้านโอกาศเจอประเภทสังคมต่างกัน
comment10-8:TG เจอพวกป้าๆ รวยๆ มีหน้าที่การงาน คุยเสียดังโอ้อ้วด ไม่พอ. ว่าเคยไปเที่ยวไหนมาบ้าง ยังเห็นป้า ขโมยผ้าห่ม TG กันหน้าตาเฉย ทั้งไปและกลับ
comment10-9:จากประสบการณ์. ถ้าเครื่องออกจากไทย ไม่ว่าจะ Low Cost /Full Service หากมีกรุ๊ปทัวร์ไทยไปด้วยแล้วนั้น เสียงจะดังดีไม่มีตก ก่อนเครื่องขึ้น ยันเครื่องลง ซึ่งส่วนใหญ่กรุ๊ปทัวร์มักจะใช้ไฟลท์บินตรง 

ถ้าเราเลี่ยงได้  ก็จะนั่ง Low Cost ไปต่อเครื่องที่กัวลา/สิงค์โปร์ หรือ Full Cost แบบ Transit เครื่อง เบาหูไปเยอะ แล้วไม่ต้องกังวลกับกระเป๋า/ของ ที่จะใส่ในเคบิน จะตกใส่หัว เนื่องจากไฟลท์กลางคืนเราชอบนั่งติดริมทางเดินเพื่อสะดวกในการเข้าห้องน้ำ  

เราเจอมาสามครั้งแล้ว ไฟลท์ขาออกกรุ๊ปทัวร์ไทยช้อปดิวตี้ฟรีวางจนล้นมาบนที่ว่างตรงที่นั่งคนอื่น พอเจ้าของที่มาไม่สามารถจะวางของได้ก็ต้องมายืนจัดเรียงและยัดของใหม่ พอเปิดของที่ยัดๆก็เด้งหล่นลงมา คนที่นั่งริมทางเดินเช่นเราก็ต้องคอยหลบกันไป
comment10-10:สายการบินไหนก็ได้ที่กรุ๊ปทัวร์ไม่ค่อยใช้จะสงบกว่าค่ะ    นั่ง ANA ไปญี่ปุ่นสงบเงียบเรียบร้อยทั้งขาไปและกลับทั้งๆที่ละแวกที่นั่งนั้นคนไทยเยอะ
comment10-11:คิดแบบเดียวกัน มารู้ซึ้งตอนนั่งแอร์เอเชียไปญป.ว่ามันนรกแตกขนาดไหน เทียบกับนั่งการบินไทย, JAL, Cathay แล้ว ยอมเสียเงินเพิ่มอีกหน่อยเพื่อความสบายใจดีกว่า แอร์เอเชียนี่มันวุ่นวายจริงๆ โดยเฉพาะพวกไม่ซื้อน้ำหนักโหลดกระเป๋าแล้วหอบทุกอย่างขึ้นเครื่อง
comment11:สามีเจอบ่อยค่ะ แต่นางแอคท่าให้ถ่ายเหมือนถ่ายแบบ แล้วบอกว่าเอาไปประจานที่ไหนบอกด้วยนะ -*-
comment12:เจอที่ญี่ปุ่นครั้งนึงค่ะ ตอนขาไปฟูจิ จะต้องต่อรถไฟ พอลงจากรถไฟ ก็ไปยืนออตรงคนตรวจตั๋ว ทีนี้คนเยอะแล้วเหมือนช้า กรุ๊ปคนไทยกรูปนั้นวิ่งไปยกที่กั้นอีกเลนออกแล้ว กรูไปในสถานี 
เรางี้ บอกเพื่อน อย่าพูดไทยๆนะ อายมากค่ะ
comment13:นั่นคือเหตุผลหนึ่งที่ทำให้คนไทยบางคนไม่อยากแสดงตัวว่าเป็นคนไทยเพราะแบบนี้สินะครับ
อยากดูจริงๆว่าจะเจอ พรบ คอม หรือข้อหาดูหมิ่น หมิ่นประมาท ไหมถ้าโพสแชร์ เผยแพร่จริง

เรื่องแชร์กระเป๋าผมก็เคยเจอที่ สุวรรณภูมิ แก๊งค์ป้าจะไปเกาหลีอยุ่ดีๆจะมาขอแชร์กระเป๋า
ก็เลยปฎิเสธตรงๆเลยว่าป้าไม่ได้ลงที่เดียวกับผมหรอกถ้าฝากไปกับผมกระเป๋าป้าจะข้ามไปอีกทวีปเลยนะ
comment14:เคยเจอกับตัวเรื่องต่อแถวเช็คอินที่นาริตะ XJ แถวยาวและมั่วมากแล้วไม่มีพนักงานออกมาจัด/ช่วยดูแลหรือบอกข้อมูลอะไรเลย วันนั้นเที่ยวบินดีเลย์ด้วยต่อแถวเป็นชั่วโมงแล้วแถวไม่ขยับก็เลยเดินไปส่องดูว่ามันมีกี่แถวกันแน่ เพราะผมเช็คอินมาแล้วมันต้องมีอีกเคาเตอร์สำหรับคนเช็คอินแล้วสิ ไปด้อมๆส่องๆก็เจอคนไทยนี่แหละพูดทำนองแบบที่เจ้าของมู้เล่าเลย ผมไม่อยากต่อล้อต่อเถียงด้วยเลยไม่สนใจ ใช้ทางเดินที่เหลืออันน้อยนิดมุดเข้าไปต่อแถวเคาเตอร์โหลดกระเป๋าโดยเฉพาะเสร็จแล้วถือบอดดิ้งพาสออกมาสะบัดๆนิดๆระหว่างผ่านแถวคนกลุ่มนั้นที่ยังไม่ขยับไปไหน
comment14-1:ไม่เข้าใจระบบการจัดแถวของ airasia x ที่นาริตะเลย ทั้งที่มีอยู่ 2ประตู ด้านในอาคาร แต่กลับเปิดแค่ประตูเดียว ทำให้คนต่อแถวยาวทะลักออกมาด้านนอกยาวเหยียด ไม่มีป้ายบอกด้วยว่าคนที่ check in มาแล้วให้เข้าแถวไหน จะเห็นป้ายต่อเมื่อได้เดินผ่านเข้าไปด้านในแล้วเท่านั้น 

เห็นด้วยกับแถว check in ที่นาริตะ ทำออกมาไม่ดีเลย แถวที่แยกสำหรับคนที่ check in มาแล้วมันอยู่ข้างใน แต่เจอคนต่อแถวยาวเหยียดจนไม่มีทางที่จะเดินเข้าไป ถ้าไม่ไปแทรกขอเข้าไปก่อน (อาจโดนมีโดนด่าจากคนที่ต่อแถว มันอาจคิดว่าเรามาแซงคิว )
ขอผมล่าสุดคือรอไม่ไหวแฮ่ะ ขืนยังยืนต่อแถวมันคงต้องรอเกือบชั่วโมง เลยลากกระเป๋าเดินออกนอกอาคารแล้วเดินเข้าประตู staff only ด้านนอกแทน มีเจ้าหน้าที่เดินมาหา เลยบอกไปว่าผม check in online มาแล้ว พร้อมเอาเอกสารให้ดู พนักงานเลยให้เข้าไป ใช้เวลาไม่เกิน 5นาทีก็เสร็จ 

ทีนี้พอถึงหน้า gate ขึ้นเครื่อง ที่นี่ไม่มีเรียกลำดับคนขึ้นเครื่องนะครับ เปิดปุ๊บขึ้นได้หมด  (มีแค่ business ที่แยกอีกแถวไว้เท่านั้น)
comment15:รู้ซึ้งกันหรือยังครับ ไม่ว่าจะพี่ไทย หรือพี่จีน ก็นิสัยเดียวกัน ไม่ได้อยู่ที่สัญชาติ
comment15-1:ใช่ค่ะ ไม่ได้อยู่ที่สัญชาติ..แต่อยู่ที่สันดานคนคนนั้น
comment16:น่าจะไม่เคยไปเที่ยวกันมั้งครับ ไปเป็นกลุ่มก็นึกกันเองว่าทุกอย่างเป็นตามที่กลุ่มตัวเองคิด
comment17:พอรวมกลุ่มเป็นหมู่มาก สันดานจะผุดออกมา พวกป้าๆให้ไปคนเดียวหรือสองคนคงไม่กล้า
ไม่ใช่แต่มนุษย์สูงวัยนะคะ มนุษย์วัยรุ่นวัยทำงานที่ไปเที่ยวญี่ปุ่นก็ใช่ย่อย 
ตะโกนคุยกัน พูดจาหยาบคาย แอคท่าถ่ายรูปได้ไร้มารยาท แต่เรายังไม่ค่อยเจอพวกนี้แซงคิวเท่าไร
ไม่รู้สิ... สำหรับเราแต่งตัวดี หน้าตาดูได้ พอพ่นคำหยาบเลื้อยคลานออกมานี่หันหลังแล้วมองบนเลย555
comment17-1:เจอทั้งในยุโรป ออส และอเมริกาเหนือครับ
comment17-2:จริงครับ  อยู่กันคน2คนนี่สงบเงี่ยมมาก

พอมีพวกหน่อย  เริ่มออกอาการและ  พวกมากลากไป(ตาย)จริงๆครับ  น่าเบื่อมาก  

กระทรวงท่องเที่ยวน่าจะแจกคู่มือมารยาทในการท่องเที่ยวต่างประเทศให้คนไทยทุกคนก่อนออกนอกประเทศเลย
comment18:นิยายของมนุษย์ป้าไงครับ เอาตัวเองเป็นที่ตั้ง ไม่สนใจใคร
comment18-1:ขอโทษที่เห็นต่างนะคะ ไม่ใช่เฉพาะมนุษย์ป้าหรอกค่ะ มนุษย์ทุกวัยถ้าไม่ได้มีสำนึกก็สามารถแสดงออกได้เช่นเดียวกัน
ไม่ได้เป็นมนุษย์ป้า แต่ก็รู้สึกว่าเราไม่ควรเหมารวม เพราะป้าที่อยู่ด้วยไม่เคยมีอุปนิสัยแบบที่กำลังคุยกันเลย

อย่าว่าป้าเค้าเลย
comment18-2:มนุษย์วัยทำงาน ก็เยอะค่ะ บนรถที่คาวากูจิโกะเค้านั่งกันเงียบๆอยู่ พอแก๊งหนุ่มสาวไทยขึ้นมาเหมือนรถบขส.ทันที พูดจาหยาบคายด้วย จำเลยไม่ได้มีแต่มนุษย์ป้านะคะ
comment18-3:ที่เห็นพูดหยาบคายไร้มารยาทส่วนมากเป็นเด็กวัยรุ่นนะ.    ทุกประโยคมีคำหยาบปน แต่ที่ดีๆก็มี
comment19:ต้องสอนระเบียบวินัย มารยาทตั้งแต่เด็กทั้งในโรงเรียนและที่บ้านด้วย
โตเป็นผู้ใหญ่จะได้ไม่เป็นแบบนั้น ไปไหนจะได้ไม่อายต่างชาติ
comment20:ถ้าทำงานโรงแรม โดยเฉพาะโรงรมต่างจังหวัดที่กรุ๊ปคนไทยไปสัมนาบ่อยๆ จะรู้พิษทัวร์ไทย ยิ่งกว่าทัวร์จีนอีก
comment20-1:นึกภาพออกเลยครับ
comment20-2:
comment21:เพิ่งเจอมา การบินไทยเลย ไฟล์ท hnd-bkk
 พอใกล้เวลา เราก็วิ่งไปที่เกท ซึ่งเกทจะเห็นเป็นสองแถว คือฝั่งซ้าย ซึ่งคิวยาวเหยียดมาก กับฝั่งขวา มีคนต่อแถวอยู่น้อยนิด ซึ่งป้ายซ้ายระบุว่าชั้น economy มีป้ายเขียวตัวเลขว่าแถวที่ xx-71 (จำเลขหน้าไม่ได้) ส่วนขวาระบุว่า first/bc/platinum/gold เรามองหาหัวของแฟนเรา เพราะแฟนเราเดินไปต่อแถวนานแล้ว (เรามัวแต่แปรงฟัน) สิ่งที่เราเห็นคือ หัวของแฟนเรา อยู่ค่อนไปเกือบหัวแถว เราเลยเดินไปหา เดินผ่านเหล่าคุณป้าๆ คุณแม่ๆ ที่ถือของช้อปปิ้งพะรุงพะรังรอขึ้นเครื่องอยู่กน้าแฟนเรา แล้วก็เห็นพนักงานภาคพื้นชาวญี่ปุ่น ตรวจบัตรโดยสารแล้วก็เหมือนเชิญให้กลุ่มที่อยู่หน้าเราออกจากแถว กลุ่มที่ถูกเชิญออกจากแถวก็โวยวาย อุตส่าห์มาต่อแถวตั้งนาน มาไล่กันอย่างนี้ได้ยังไง แล้วพนง. ก็พาแฟนเรากับเราไปยืนข้างหน้าแทน (เพราะตั๋วเราแถว 71) แต่ระหว่างนั้น ก็ผู้หญิงอายุหน้าจะ 40 กว่า มายืนข้างๆเราไม่ยอมออกไป เราเห็นที่นั่งเค้านั่งแถว 35 จนลูกสาวอายุประมาณ 11-12 เดินมาตาม แล้วบอกว่า "ม๊า ออกมา เค้าบอกแล้วว่ายังไม่ถึงแถวเรา ออกมาก่อน" คุณแม่ท่านนั้นก็ยังบ่นกับลูกอีกว่า อุตส่าห์มาต่อแถวตั้งนานให้ออกได้ยังไง ลูกก็บอกกับแม่ว่า "ก็เค้าบอกไม่ถึงเวลา ก็คือไม่ถึงเวลา ไปนั่งก่อน" เราก็ได้แต่ยิ้มๆกับเด็ก คือเด็กยังคิดได้ ทำไมแม่คิดไม่ได้
comment21-1:คนในพันทิปมักจะด่าเด็กว่าได้ dna จากพ่อแม่

คห.นี้ ชัดเจนแล้วว่า ไม่ใช่ ^^
comment22:ว่า  ทัวร์จีนไว้เยอะ


บางคน ไม่เคยเดินทางออกนอกกะลา   เลยไม่เคยรู้ว่า พี่ไทยในต่างแดน  นี่ไม่แพ้พี่จีนเลย
comment22-1:เจ็บแต่จริง
comment22-2:ไม่ใช่ไม่แพ้ แต่ทัวร์จีนนี่เงียบเลยเมื่อเจอทัวร์ไทย
comment23:ตอนขากลับดอนเมืองจากไต้หวัน ระหว่างเราต่อคิวเคาเตอร์เช็คอินอยู่ 
ครอบครัวข้างหน้าเราเค้าจะไปญี่ปุ่น คือครอบครัวนี้เข้าแถวผิด จังหวะที่ครอยครัวนี้กำลังจะมูฟออกจากแถวไป
เราก็กำลังเดินขึ้นข้างหน้า
แค่จังหวะเนี้ย!! คนไทยข้างหลังเราแซงเราเฉยเลย แค่ วินาที เดียวจริงๆ  เราก็กำลังเดินจะไปชิดคนข้างหน้า
นางก็มาแทรกยืนข้างหน้าเรา
แต่เพื่อนนางยังอยู่ข้างหลังเรา แล้วนางจะแซงเราไปเพื่อ???  
แล้วนางเป็นคนพูดเยอะตั้งแต่ตอนรอต่อคิวแล้ว ตอนนั้นไม่กล้าด่านางกลัวเถียงไม่ทัน (พอดีเราไปคนเดียว)
เวลานางหันหลังมาคุยกับเพื่อนเราก็ยืนบังไปเลย แล้วก็จ้องหน้านาง แต่เหมือนไม่สะทกสะท้าน 
เพื่อนนางก็ไม่ค่อยพูดนะ ไม่ได้ยินเพื่อนางพูดสักคำ สงสัยจะอายที่เพื่อนแซง?  แต่นางคนที่แซงเราพูดคนเดียวได้อยู่ได้ โนสนโนแคร์ 

//ยังดีตอนเลือกที่นั่งเราขอที่ริมทางเดิน เจ้าหน้าจัดให้ที่ริมทางเดินที่มี Leg room กว้าง ก็เลยอารมณ์ดีขึ้นมาบ้าง

คิดกลับไปก็อยากกลับไปด่านะ แต่แบบเคยทีนึง 
กำลังจะบินกลับจากโอกินาว่า มีกลุ่มข้างหน้าเรา เค้าแทรกแถวเข้ามา เราก็พูดประมาณว่า ทำไมไม่ต่อแถวละคะ ไปต่อแถวสิคะ 
เค้าก็บอกประมาณว่า แถวหลุด (คือไรวะ) 
สรุปเค้าก็โนแคร์โนสน
comment23-1:เอ่อะ แถวหลุด... ตรรกะไหนเนี่ย เพลีย
comment23-2:ขออนุญาตขำตรง แถวหลุด งงค่ะ
comment24:เคยเจอเมื่อหลายปีก่อนครับ ขากลับจากญี่ปุ่นต่อเครื่องปักกิ่ง แอร์ไชน่า
ทัวร์ไทยพอขึ้นเครื่องได้ คือเดินทั่วลำเลย ชี้วุ่นวายเสียงดัง นี่ๆที่ตรงนี้ว่างๆ
ย้ายที่นั่งกันสนุกเลย เครื่องก็ยังไม่ทันออก 
พนักงงานต้อนรับบนเครื่องที่เป็นคนจีน คือยืนคุยกันแล้วส่ายหัว
... สะเทือนใจ
comment25:พวกป้า ๆน่าจะเจอกับน้องลูกปืน
comment26:เข้าใจ จขกท.เลยค่ะ เจอที่ไต้หวันเหมือนกันช่วงสงกรานต์ เรามาต่อเครื่องที่ไต้หวันกลับไทย เจ้าหน้าที่จะเรียกเป็น zone แต่ผู้โดยสารส่วนมากพอเจ้าหน้าที่เริ่ม stand by ที่ประตูทางออกขึ้นเครื่อง ก็จะกรูกันไปเข้าแถว อันนั้นเข้าใจได้ยังมีเข้าแถว แต่เวลาที่ผู้โดยสารที่อยู่ในโซนที่เจ้าหน้าที่เรียกก่อน เดินเข้าไปก่อน กลับว่าเค้าว่าแซงคิว....คือไม่ฟัง ไม่รับรู้ กฎกติกา ใดๆ ทั้งสิ้น..
comment27:เราก็พบเจอบ่อยนะ แต่คิดว่าเค้าคงไม่เคยเดินทางต่างประเทศมั้ง ถ้าใครมาขอแชร์ เราไม่ให้แชร์จะโดนหาว่าไม่มีน้ำใจก็เถอะ จะตอกกลับไปด้วยว่าไม่มีน้ำใจแต่เป็นคนมีความเกรงใจค่ะ 

ถ้าเรื่องแซงคิวนี่เราไม่ยอมนะ ต้องพูดเสียงดังให้อาย แต่บางคนก็ไม่อายนะ 5555
comment28:โทษนิสัยไม่ดีของคนที่ทำแน่ๆ

อีกส่วนนึงที่มีส่วนคือพวก low cost นั่นแหละสร้างปัญหาให้มากขึ้น

เครื่องบินสร้างมาให้มีห้องโถงใหญ่ไว้โหลดกระเป๋า ดันสร้างเงื่อนไขให้คนไม่โหลด

แล้วไปแย่งกันเอาของยัดในเคบิน

บ้าไปแล้ว ผมไม่นั่ง lowcost เพราะยังงี้แหละ 

น่าจะบวกค่าโหลดไปเลย เริ่มต้นที่สิบกิโลก็ยังดี ก็บังคับบวกไปทุกที่นั่ง คิดเท่าไหร่ก็คิดไป
comment29:คุณภาพของคนจริงๆ ครับไม่เกี่ยวกับชาติไหน
ลองไปดูดอนเมืองครับ ชัดเจนมาก
comment30:พูดตรงๆนะ สมัยนี้คนทุกสถานภาพก็มีสิทธิไปเที่ยว ตปท ได้ ยิ่งประเทศเอเชียใกล้ๆ ไม่แพง ทัวร อบต อบจ ทัวร์แชรลูกโซ่ แชร์ตลาด ทัวร์ขายตรงบลาๆๆ ออกบินสายการบินบัดเจตกันทุกวันไม่รู้กี่ร้อยกรุ๊ป ส่วนมากก็บ้านๆแม่ค้าๆหน่อยไปกันเป็นว่าเล่น และปริมาณกลุ่มนี้ก็เติบโตขึ้นเยอะด้วยสิ เค้าทำมาหากินค้าขายเห็นตลาดล่างแบบนี้พวกนี้ไม่ใช่ไม่มีตังค์นะคุณ หลบเลี่ยงไม่ได้หรอกต้องทำใจ 
แต่พวกนี้สภานภาพจะไม่สามารถไปเองส่วนตัวโดยไม่พึ่งทัวร์เหมาได้ ถ้าไม่อยากเจอเราต้องตัดช่องน้อยแต่พอตัวไปบินสายอินเตอร์ อีว่า คาเธ่ก็ว่าไป คุณจะพบความสงบเรียบร้อย ตั้งแต่รอในเกตยันขึ้นเครื่อง
comment30-1:ไม่เสมอไปหรอกครับ คนมีเงินร่ำรวยบางคนก็เป็น ผมเคยอ่านอยู่กระทู้นึง ไปแผลงฤทธิ์ถึงเยอรมัน
comment30-2:ออกระทู้นั้น ดังยาวๆไป ขนาดลูกหลานเรียน ตปท ด้วยมั้ง
comment31:คงเป็นสาเหตุให้ low cost หลายเจ้า เข้มงวดเรื่องของ และน้ำหนัก carry on
comment32:ข้อเสียของคนไทยบางกลุ่มคือ  ถ้ารวมกันเป็นหมู่คณะ แล้วมักไม่เคารพกฏ  และไม่เกรงใจคนอื่น
นิสัยแย่ ๆ ก็จะตามมา เพราะคิดว่าเรามีพวก  แล้วมักจะมีคำพูดกล่าวโทษคนอื่น ประมาณว่า แหมนิดหน่อยแค่นี้
ไม่มีน้ำใจ  ประมาณนี้  เรามักมีสองมาตรฐานกันในการตัดสินถูกผิด  ถ้าเราแซงคิวหรือทำผิด ทั้ง ๆที่รู้อยู่แก่ใจ
ก็มักจะมีข้ออ้างเสมอ   พฤติกรรมแบบนี้ ไม่น่ารักค่ะ
comment33:เราอยู่ไต้หวันมาปีนึงแล้ว คนที่นี่ถึงแม้จะไม่ได้เป็นระเบียบเรียบร้อยเท่าญี่ปุ่น
แต่คนไต้หวันมีน้ำใจ มีการจัดการที่ดีกว่าประเทศไทยมาก ถ้าเจอคนพูดจีนแซงคิว ให้คิดไว้เลยว่าเป็นคนจีนไม่ใช่คนไต้หวัน
เวลาเราจะกลับไทย แค่ต่อแถวเช็คอินขึ้นเครื่องที่สนามบิน ก็เหมือนถึงเมืองไทยแล้ว
เจ้าหน้าที่พูดอะไรก็ไม่ฟัง วุ่นวาย ให้เพื่อนคนนึงไปต่อแถว แล้วพอใกล้ถึงคิวก็กรูกันเข้าไปหลายคนพร้อมกระเป๋า
คนอื่นๆที่ต่อคิวอยู่ก็ต้องหลบให้ วุ่นวายจนอายคนประเทศอื่นแถวๆ นั้นมากๆ
หลายๆ คนชอบถามว่า ทำไมคนไทยบางคนเวลาเจอกันที่ต่างประเทศถึงไม่ทักคนไทยด้วยกันเลย
ไม่แสดงออกว่าเป็นคนไทย ก็เพราะอย่างนี้แหละ เอาจริงๆ เราอายมากๆ ถ้าเจอคนไทยที่วุ่นวายขนาดนี้
comment33-1:ใช่ค่ะ บางทีเราไม่กล้าทัก เพราะเห็นพฤติกรรมแล้วอายอ่ะ
comment34:มีกะตังค์ซื้อทัวร์แต่ไม่มีการศึกษา หรือ ไม่มีมารยาททางสังคมน่ะค่ะ 
ทัวร์สมัยนี้ราคาถูก ใครๆก็ไปได้

มันก็ไม่ต่างอะไรกับที่เห็นทัวร์จีนมาทำอะไรแปลกๆที่บ้านเราค่ะ
คนจีนดีๆก็เยอะ แต่เพราะคนบ้านเขาเยอะ ทัวร์มาไทยถูก เพราะงั้นที่เราเห็นส่วนใหญ่ก็เป็นกลุ่มคนประมาณนี้
comment35:ไม่เห็นประโยชน์อะไรจากโพสแบบนี้เลยค่ะ มาบ่นๆ วิจารณ์ นินทา ว่าคนชาติเดียวกัน แต่ไม่คิดจะทำอะไรให้มันถูก ข้อแนะนำไม่มี เชื่อสิคะ เดี๋ยวก็ได้อ่านอีก เพราะปัญหาไม่ถูกแก้ไข

มาโพสในนี้ คนที่อ่าน เค้าไม่ทำ เพราะรู้มา เคยผ่านมา คนที่ทำ คือ คนไม่ได้อ่าน บางคน เค้าไม่รู้ว่าอะไรควร ไม่ควร ทำไมไม่แนะนำ แบบสุภาพ แบบไมตรีจิต ใครจะทำตาม หรือไม่ทำ เราก็ได้ทำในสิ่งที่ควรทำแล้ว

อาม่า อาเจ้ขายของในตลาด(แบบ คห.ข้างบนว่าเค้า) บางคนเค้าไม่เคยไป ไม่เคยขึ้นเครื่อง บางทีลูกหลานก็ไม่ได้บอก บางคนก็ฟังนะคะ

เราเชื่อทุกคนดูคนออกค่ะว่า ใครควรแนะนำ ใครควรถอย เราไม่ได้เป็นบัวขาว เราก็ช่วยจัดระเบียบแถว หรือแนะนำหลายคนได้นะคะ 

ปล. เราชอบเผือกค่ะ และไม่อยากให้คนมานินนทาพี่น้องชาวไทยของเรา
comment35-1:เหอะๆ
comment35-2:สังคมที่ดี  ผิดถูกว่าไปตามนั้น

เพราะไม่ว่ากล่าวกัน ว่าไม่ได้ เราพวกเดียวกันเลยไม่มีการแก้ไข

นี่ธรรมดามาก  สมัยผมเล็กๆ มีคนมาทำนิสัยแบบนี้  ผู้ใหญ่จะรุมกันต่อว่าเลย  สังคมสมัยก่อนเลยเป็นระเบียบ  ไม่เละเทะเห็นแก่ตัวเหมือนสมัยนี้
comment35-3:Are you alright in the head?
comment35-4:ชาติเดียวกันต้องอวยกันเท่านั้นหรอถึงจะเป็นประโยชน์ เดี๋ยวนี้พันทิพคนเข้ามาอ่านนี่วงกว้างมาก มันต้องโดนสักคนบ้างล่ะครับ คนที่ทำมันก็มีก็แค่ไม่แสดงตัวออกมา อย่างน้อยจะได้รู้ว่ามันผิด มันไม่ดีไม่ควรทำ
comment35-5:ค่ะ!!! นี้แหละคนไทยแท้
comment35-6:เป็นคนไทยค่ะ แต่เห็นแบบนี้บางทีก็อยากเป็นคนอิตาลี 
บลาๆๆๆๆ ~~~~ (เสียงคิมมี่บนรถแท็กซี่ลอยมา) 55555
comment35-7:เมื่อก่อนก็เคยคิดแบบคุณ แต่ถ้าคุณ คห. 35 เจอมนุษย์ป้าพวกนี้อาจเปลี่ยนใจก็ได้ เว้นแต่คุณจะเป็นคนตัดกิเลสแล้ว

ไม่ใช่แค่แซงคิวขึ้นเครื่องอย่างเดียว แซงคิวในฟาสฟู้ด ซื้อตั๋วหนัง ซื้อแมคหรือเบอร์เกอร์คิงก็เคยเจอนะ พวกแซงคิวมีได้ทุกที่
comment36:โลกสวยด้วยมือเรา
comment36-1:นายกำลังคิดอย่างที่ฉันคิดอยู่หรือเปล่า B1
comment37:เคยเจอปีที่แล้ว นั่งเครื่องกลับจากเดลีค่ะ เจอพวกทัวร์แสวงบุญมากับพระ คณะที่เห็นมีแต่สีกาล้วนๆ คือสนามบินเดลีจะวุ่นวายมากตั้งแต่ต่อแถวเช็คอินยันต.ม รอบนั้นวิ่งไปถึงเกต
ใกล้เวลาเรียกขึ้นเครื่องมากๆ

คือก็มีคนไทยเยอะนะคะเที่ยวบินนั้น แต่ต่างก็ไม่มีใครสนใจใครเพราะไม่มีใครทำอะไรให้ใครเดือดร้อน

ทีนี้พอขึ้นเครื่องมาค่ะ บังเอิญได้นั่งแถวหลังติดคณะแสวงบุญ ตอนแรกเขาก็วุ่นวายในการจัดที่นั่งพระให้นั่งด้วยกัน
พอที่นั่งลงตัวก็หันมาคุยเล่นกัน พระก็ไม่สำรวมหัวเราะคิกคักๆ แต่แค่นั้นไม่พอ อยู่ดีๆมีเสียงพูดลอยๆ(ดังมาก)ว่า
คนไทยนี่ประหลาดเนอะ มาเมืองนอกเจอพระไม่ยอมไหว้
โถ ไปทัวร์แสวงบุญมานะนั่นน่ะ
ตัดจบตอนเครื่องลง พระลุกขึ้นมาเล่นมุกยกมือถือพูดฮาๆ แล้วขำเองกับมวลหมู่สมาชิกสีกาแวดล้อม เอวัง
comment37-1:แสวงบุญนะนั่น
comment37-2:เอาจริงๆ นะ ไม่เคยคิดว่าพระจะวิเศษกว่าคนธรรมดาขนาดไหน ถ้าเจอแบบคุณเราพูดตอกพระนั่นจนหน้าหงายแน่ๆ
comment37-3:เคยเจอพระ(ไม่รู้จากประเทศอะไร)กลุ่มใหญ่ที่อังกฤษ ชอปปิ้งดิวตี้ฟรีเพลินมากค่ะ รุมซื้อน้ำหอมแชแนลกัน อื้มมมมม นะ
comment37-4:เคยเจอพระห่มจีวรเต็มยศ 3-4 รูป ที่สนามบิน LAX ยกมือถือถ่ายเซลฟี่กันคิขุ สนุกสนาน ขณะรอสแกนกระเป๋าก่อนขึ้นเครื่อง ซึ่งคนส่วนใหญ่ที่ยืนเข้าแถวรอกันสงบเรียบร้อยกว่าพระ (=_=)
comment38:เรารู้สึกว่า คำว่า "กรุ๊ปทัวร์" มันมีพลังงานบางอย่างค่ะ  ส่วนตัวไม่เคยไปทัวร์แบบนี้นะคะ เที่ยวเองตลอด แต่เท่าที่สังเกตและพบเห็นมา ไม่ว่าจะชาติไหน ภาษาไหน บินโลวคอส หรือ ฟูลเซอร์วิส ลองขึ้นชื่อว่ากรุ๊ปทัวร์ มักจะมีปัญหาแบบนี้ตลอด เพราะมากันเป็นกรุ๊ปใหญ่ เลยรู้สึกว่าตัวเองพิเศษกว่าคนอื่น พวกมากใครๆก็ต้องเกรงใจหรือเปล่า อารมณ์เหมือนเด็กมัธยมรวมกลุ่มกันละก็จะซ่าๆหน่อย 

เคยเจอกรุ๊ปทัวร์ฝรั่ง ไม่แน่ใจว่าชาติไหน มาเช็คอินขึ้นเครื่องการบินไทย ทั้งๆที่จนท.สายการบินแบ่งช่องสำหรับทัวร์กลุ่มนี้แยกกับผู้โดยสารคนอื่นๆแล้ว คนกลุ่มนี้ก็ยังคงเข้ามันทุกช่อง แล้วก็เดินตัดแถวไปมาให้วุ่น เพราะจะหาช่องที่ไวที่สุด ช่องไหนเคลื่อนตัวเร็วก็จะเดินไปต่อไปแทรกช่องนั้น ทีนี้พอแถวที่เราต่ออยู่เริ่มเคลื่อนไว นางก็พยายามจะมาแทรกหน้าเรา ต่อท้ายกลุ่มที่มาด้วยกัน แต่เราไม่ยอมค่ะ ตีหน้าไม่รู้ไม่ชี้ เอากระเป๋ากั้นสุดฤทธิ์ ตัวเราก็ครึ่งเดียวนางเองมั๊ง 5555 นางก็เลยไปแทรกหลังเราแทน 

เราว่าคนที่มีส่วนสำคัญในเรื่องนี้คือบริษัททัวร์ค่ะ ถ้าเค้าชัดเจนในระเบียบและมีระบบการจัดการที่ดี ปัญหาหลายๆอย่างที่เราบ่นๆกันนี่ไม่น่าจะเกิดขึ้นด้วยซ้ำ แต่เหมือนว่าเขาจะไม่ได้คิด และไม่ได้แคร์
comment39:จะเกินจริงไปมั้ยถ้าจะบอกว่า คนไทยบางคน ย้ำว่าบางคนดูถูกทัวร์จีนคนจีนเลยไม่ได้มองตัวเอง ไม่ว่าทำไม่ถูกต้องยังไงก็ยังไม่รู้สึกผิด
comment40:มารยาทสุดตรีนนนนนน
comment41:ผมเคยเจอแซงคิวโดยคนไทย ตอนเข้าคิวจ่ายตังค์ร้านขายของฝากที่นาริตะ  รู้สึกจะร้านอากิฮาบาระ  แซงไม่พอใช้บัตรีดอีก ยิ่งรอนานเข้าไปใหญ่  พนง.ที่เคาท์เตอร์ก็ไม่บอกน่ะ
comment42:คนไทยนี่มันจริงๆ เลยนะ ไปไหนก็แทบจะพินาศ 
ส่วนใหญ่น่ะแหละ ไม่ต้องมาด่าหรอกพูดจริง
comment43:ไม่รู้เค้าไม่เข้าใจระบบหรือตีมึนฝ่ายเดียว เคยเจอเหมือนกันตอนนั่ง scootbiz กลับจากโอซาก้า แค่เรียกแถว biz วิ่งหอบของพะรุงพะรังกันยังกับจะก่อม็อบ เราก็ได้แต่นั่งงงว่าที่นั่งบิซิเนสคนจองเยอะขนาดนี้เลยเหรอ แถมเจ้าหน้าที่ไล่ไม่กลับด้วย คนมีตั๋วต้องหาทางเดินอ้อมกันไป ดีที่ผมไม่เลือกฝ่าฝูงชน ไม่งั้นคงได้ยินเสียงมนุษย์ป้าทั้งหลาย คล้ายๆแบบ จขกท.แน่เลย
comment44:ไม่เห็นด้วยนะ ที่ไปสบถก่นบ่าด่าลอยๆ ถึงแม้คุณจะเป็นฝ่ายโดนเอาเปรียบก็ตาม
ก็เกิดหัวร้อนถึงขั้นลงไม้ลงมือ ก่อทะเลาะวิวาทต่างบ้านต่างเมือง ไม่มีใครให้ความช่วยเหลืออะไรทั้งนั้น
ยิ่งเป็นคนต่างชาติแล้วทะเลาพกันเอง คนท้องถิ่นยิ่งไม่สนใจค่ะ มันไม่คุ้มเลย

เกิดอะไรขึ้นก็ตาม หน้าหงิกก็พอแล้ว อย่าไปมีเรื่องกับใคร ต่างคนต่างเที่ยว
ถ้าไม่เป็นจำเป็นไม่ต้องมาสุงสิงกัน
comment45:เคยโดนพวกกรุ๊ปทัวร์คนไทยเหมือนกันค่ะ แซงคิวเชคอินที่เคาท์เตอร์เฉยเลย ดูท่าทางก็ดูดีแต่มารยาทแย่มากค่ะ ไม่ใช่คน 2 คน นะคะ สี่ห้าคน กวักมือเรียกกันมาแซงคิว หน้าด้านๆ เราโมโหมากที่พนักงานไม่ว่าแถมหัวหน้าทัวร์คืออะไร ให้ลูกทัวร์ทำนิสัยแย่ๆแบบนี้เฉย มีมนุษย์ป้ามาแซงทั้งตอนเข้า ตม อีก ตอนนั้นไม่ยอมละ มองหน้าจนคุณป้าแกถอย ถ้านิสัยแบบนี้ไม่ควรไปเที่ยวต่างประเทศเลยค่ะ
comment46:เดือนมีนาคม ก็เคยโดนพวกกรุ๊ปทัวร์คนไทยตอนไปไต้หวันเหมือนกันค่ะ แซงคิวเชคอินที่เคาท์เตอร์เฉยเลย ดูท่าทางก็ดูดีแต่มารยาทแย่มากค่ะ ไม่ใช่คน 2 คน นะคะ สี่ห้าคน แถมมีทั้งคนแก่ หนุ่มๆ สาวๆ กวักมือเรียกกันมาแซงคิว หน้าด้านๆ เราโมโหมากที่พนักงานไม่ว่าแถมหัวหน้าทัวร์คืออะไร ให้ลูกทัวร์ทำนิสัยแย่ๆแบบนี้เฉย มีมนุษย์ป้ามาแซงทั้งตอนเข้า ตม อีก ตอนนั้นไม่ยอมละ มองหน้าจนคุณป้าแกถอย ถ้านิสัยแบบนี้ไม่ควรไปเที่ยวต่างประเทศเลยค่ะ
comment47:นี่เคยนั่ง lion air สิง-ไทย ครอบครัวไทย พ่อแม่ลูก นั่งเอนเบาะสุด ใส่หมอนรองคอ นอนเป็น royal silk คืออะไร???
comment47-1:ขออภัยค่ะไม่ได้ตั้งใจก่อกวนต้องการเป็นความรู้เพื่อปฏิบัติตนได้ถูกตามกาละเทศะ
หากนั่งเครื่อง 6-8 ชั่วโมง การนั่งเอนเบาะ และ หนุนเบาะรองคอ ไม่เหมาะสมไม่ควรทำใช่มั้ยคะ
comment48:จะกลายเป็นทัวร์จีนละที่ชอบไปด่าคนอื่นก็เคยเจอแบบนี้นะแต่ไม่เยอะขนาดนี้
comment49:เรานี่สดๆร้อนๆเลยค่ะเมื่อ 2 วันก่อนตอนเข้าแถว ตม ขาออกขึ้นเครื่องมาฉงชิ่ง นังป้าตัวนึงยืนหน้าเราพยายามเรียกเพื่อนที่เข้าแถวอื่นอยู่ให้มายืนด้วยกัน เราได้ยินก็เงยหน้าจากมือถือพร้อมสายตาโหดมาจ้องอีป้าละ แต่คุณลุงท่านนึงที่ยืนแถวติดกันบอกทำงั้นได้ไง มันแซงคิวคนอื่นเค้า นังป้าไม่ยอมเถียงบอกไม่เห็นเป็นไรนิ เรานี่คันปากมากกะว่าถ้าเพื่อนนังป้านี่มาจริงโดนเราพูดว่าเสียงดังๆให้อายแน่นอน เราทำบ่อย เจอบ่อยค่ะ อิพวกสันดานเสียนี่ต้องเสียงดังให้อายไปเลยค่ะ มันจะไม่ค่อยกล้า แต่สรุปเพื่อนนังป้านี่ไม่มา บอกเลยเรานี่เวลาไป ตปท ไม่กล้าแสดงตัวเป็นคนไทยเช่นกัน บางทีพูดอังกฤษกะเพื่อนโลด ถ้าอยู่ ตปท ได้ยินใครพูดไทยจะเดินหนีหรือเงียบๆเลยค่ะ เหอะๆ
comment50:พวกเห่อนอก   นานๆออกจากกะลาก็เลยเอาสันดานที่บ้านมาใช้
comment51:ขึ้นอยู่กับสามัญสำนึกของแต่ละคนล้วนๆเลยครับ จะเที่ยวไทยหรือเที่ยวเทศ ก็ทำกริยาหรือมารยาทเสื่อมๆได้ทุกที่ครับ ไม่ว่าจะเป็นป้า ลุง น้า อา พี่ชาย พี่สาวก็ตามแต่ คนเราควรจะคิดให้ได้ครับ
comment52:เหย จะบอกว่าไงดี เราชินน่ะ เลยหลบเลี่ยงหลีกทุกทาง เช่นเจอทัวร์ไทยนั่งกินข้าวร้านนี้ ไม่เข้า   เดินไปตรงนี้ เราเดินอ้อม คือห่างๆเลย  ไปเมืองนอก เราไม่พูดไทยเลยนะ  เอาตรงๆ 
     ส่วนรอขึ้นเครื่อง ไกด์แย่มากๆ ไม่ตักเตือนลูกทัวร์ 
     เรารักเมืองไทยนะ บอกไว้ก่อน
comment52-1:เรื่องไกด์ ไม่ตักเตือนลูกทัวร์ 
หากจะทำจริงๆ ไกด์ควรพูดกับลูกทัวร์บนรถระหว่างที่มาสนามบินได้เลย มีไมค์พูดไปได้ยินกันหมดทุกคน แต่ไกด์คงไม่ได้ทำ
comment53:โดนกะตัวค่ะ เราซื้อตั๋ว BC เจอกลุ่มคนไทย ด่าว่าเราแซงคิว ตัดคิวไปได้ยังไง ทำไมแซง คือเราก็เงียบนะ แต่กรุ๊ปเรามี 4 คน ได้แซง เพราะมันมีเลนพิเศษ ที่ต้องเอาตั๋วแตะผ่านประตู และเข้าเลนพิเศษได้เลย 

โดนด่าฟรีสักพัก สุดทน กะเสียงที่มีมากขึ้นเรื่อยๆ จากหนึ่งเพิ่มเป็นสองเพิ่มเยอะขึ้น เลยหันไปบอกด้วยภาษาไทยบอกว่า นี่ตั๋ว Business ค่ะ ไม่ได้แซงคิว เงียบกันทั้งกลุ่ม

ที่ไต้หวันเหมือนกัน ตั๋วชนิดเดียวกัน เขาเรียกขึ้นเครื่องก่อน ได้ยินเสียงคนไทยลอยตามลมมา แซงคิว ไม่มีมารยาท  จนไกด์ต้องจุปาก บอกว่า เบาๆหน่อย
comment54:ทีหลังก็ด่าให้จบ ตบให้เสร็จตรงนั้นเลยค่ะ มาบ่นเอาตอนนี้ก็ไม่มีประโยชน์แล้ว
แต่ก็ขอบคุณนะคะ ที่แชร์ไว้ จะได้เตรียมรับมือพวกยีนส์ด้อยพวกนี้ค่ะ
comment54-1:เก่งสุดๆ ปรบมือให้เลย!!!!

เคยเจอครั้งนึงที่เกาหลี มีน้องผู้หญิง (น่าจะมาเที่ยวคนเดียว) 
เธอไปเตือนกลุ่มคนไทยที่โน้มกิ่งซากุระมาถ่ายรูป
สุดท้ายเกือบโดนรุมตบ จนมีกลุ่มผู้ชายเข้าไปห้าม
บางอย่างก็ไม่น่าเอาตัวเองเข้าไปเสี่ยงหรอกครับ
ถ้าคุณไม่ใช่บัวขาวอย่างที่ top comment บอก
comment54-2:ใช่ๆๆๆ จะมาบ่นทำซากอะไรเนอะ เรียกตบเรียงตัวเลย อย่าไปกลัว
นี่สิคนจริง 5555
comment55:เวลาเห็นปัญหาพวกนี้นะ ผมว่ามันซ้ำๆนะ

ผมว่าเค้าน่าจะทำป้ายภาษาไทย มันแปลไม่ยากหรอกกูเกิ้ลก็ได้

พิมพ์ไว้เลย "พวกคุณไม่ใช่ Scootbiz กรุณาถอยไปก่อน"

อย่าไปอธิบาย อย่าไปพูดด้วย
comment56:เพิ่งเจอมา ที่ต่างประเทศ คนไทยคู่นึง ที่ รร 4 ดาว บุฟเฟ่ต์อาหาร
ผู้หญิงเอาช้อนตักชิมอาหารทุกอย่างแม้แต่ซอสยังชิม แค่นั้นไม่พอตักให้ผู้ชายชิมด้วย วิญญาณนักชิมเข้าสิงหรือยังไงไม่ทราบ
มีฝรั่งคนนึงเข้าไปคอมเพลนพนักงาน เกี่ยวกับสองคนนี้ ที่รู้เพราะรอจ่ายเงินที่เคาท์เตอร์แล้วได้ยินพอดี 
คอมเพลนดุเดือดมาก พนักงานหน้าซีดเลย
comment56-1:ทำแบบนั้นมารยาทสังคมทรามจริงๆ
comment56-2:อันนัผิดปกติแล้วล่ะ ไม่ใช่แค่มารยาทแย่แล้ว
comment57:ถึงไม่แปลกใจว่าไปญี่ปุ่น สารพัดป้ายห้ามเข้า ห้าน นั่นห้ามนี่ ภาษาจีนแถวที่หนึ่ง ตามด้วย
ภาษาไทย แถวที่สองเสมอ แต่มองๆดู ป้ายพวกนี้ไม่เคยมีผล ก็เหยียบก็ข้ามที่กั้นกันอยู่ดีนั่นแหละ
ระหว่างรอกระเป๋า ผมก็เคยโดนกลุ่มคนไทยข้างๆยืนนินทาผม ซุปซิปชี้กระเป๋าผมทำไมไม่รู้
สักพัก อีกคนเดินมาบอก เฮ้อ นี่ คนไทยนะ เท่านั้นแหละ หยุดนินทากันทันที คือ คิดอะไรกันนี่
comment58:คือ   ตั๋วเครื่องบินราคามันถูกลงไปเยอะครับ
อยากเที่ยวเมืองนอกกะเขามั่ง ปรกตินั่งแต่รถสองแถวอ่ะครับ มันต้องแย่งชิงที่นั่งดีๆกันบ้าง
ผิดพลาดประการใดขออภัยด้วยครับ
comment59:อยากบอกอย่างนึง ..

คนไทย "เมื่ออยู่เป็นกลุ่ม" ... นิสัยและมารยาท ไม่ได้ต่างจาก "กรุ๊ปทัวร์จีน" ที่หลายคนชอบประนามเลย !!
comment60:เบื่อมากเวลาเจอทัวร์ไทยเวลานั่งเครื่องสายการบินไทย วุ่นวายเสียงดังมาก นอกจากนี้เคยเจอกรุ๊ปข้าราชการไทยที่รัฐบาลส่งไปเที่ยวดูงานต่างประเทศกันเนี่ยะที่สุดแล้ว วุ่นวายสุดๆกินเหล้าเบียร์เรียกแอร์มาบริการตลอดจนผมสงสารแอร์ แถมบนเครื่องก็เล่นไพ่ส่งเสียงดังกันด้วยจนผู้โดยสารคนอื่นย้ายที่หนี หัวหน้าแอร์ต้องไปเตือน ไปในนามข้าราชการไทยก็ควรจะสำรวมกันหน่อย อายเขา
comment61:มนุษย์ป้าของแท้
comment62:น้ำใจ คือ ข้ออ้างของการใช้ความเห็นแก่ตัว


- ฝรั่งว่าไว้
comment63:ตั้งแต่มีโลวคอส เครื่องบินก็เหมือนรถทัวร์ชั้นสามเข้าไปทุกทีแล้วอะค่ะ อันนี้ไม่ได้ดูถูกคนนั่งรถทัวร์นะ แต่คนกลุ่มหนึ่งที่เขาไม่เคยขึ้นเครื่อง ไม่มีการศึกษาข้อมูลใดๆ ไม่รู้จักรักษาระเบียบวินัยก็จะเป็นแบบนี้ตลอด

แต่อยากเตือนเจ้าของกระทู้ ตรงข้อความนี้ค่ะ "บางคนซื่อๆหน่อย ก็บอกไปตามจริง ก็โดนขอฝากโหลดของไปตามระเบียบ"  
อันนี้อันตรายมากนะคะ ของที่โดนฝากโหลด ข้างในเป็นอะไรไม่รู้ เกิดมีของผิดกม.ขึ้นมา จขกท. ก็จะซวยไปตามระเบียบ อีกอย่างนะคะ

มีคนฝากโหลด ฝากถือของขึ้นเครื่อง ยอมเป็นคนไม่มีน้ำใจเถอะค่ะ เป็นห่วงจริงๆ
comment63-1:ขออภัยด้วยค่ะ เราอาจจะรีบพิมพ์ไปหน่อย จนพิมพ์ไม่เคลียร์
จริงๆเราหมายถึงว่า ในแถวที่เรายืนต่อคิว จะมีบางคนที่เค้าดูซื่อๆ 
เวลาป้าๆเดินไปถาม เค้าก็บอกไปตามจริงว่า น้ำหนักกระเป๋าเค้ายังเหลืออะไรเท่าไหร่ ประมาณนี้ค่ะ
แล้วกลุ่มป้าเหล่านั้น ก็ไปขอเค้าฝากโหลดของ โหลดกล่องลังขนม
ส่วนเราไม่ได้รับฝากใครโหลดเลยค่ะ กลัวเหมือนกันค่ะ
ขอบคุณสำหรับคำแนะนำนะคะ ^^
comment64:อุย มีนาที่ผ่านมาเราก็ไปกับทัวร์นะ ไฟล์กลับก็ประมาณนี้ 
กรุ๊ปทัวร์เราน่ารักทุกคนเลย ถ้าเราเจอแบบนี้ในกรุ๊ปเราคงเพลียจิตแย่เลย
comment65:เจอประจำเคสแบบนี้ กับพวกมาขอฝากของ เพลียมาก

จนหลังๆ ไม่พูดไทยเลยเวลาบินไปไหน เบื่อที่ต้องไปคุยไปเถียงกับพวกไม่มีมารยาท
comment66:มีลูกมีลูก มีหลานสอนหลาน
ห้ามฝากโหลดของคนอื่นเด็ดขาดนอกจากคนในครอบครัว
เพื่อนก็ไม่ได้...
มีรุ่นพี่ที่ทำงานติดคุกที่ต่างปะเทศมาแล้วเพราะเพื่อนฝากโหลดนี่แหละ
หวัจะใช้เอกสิทธิ์ทางการทูตเอายาเสพติดเข้าประเทศ
ผลก็คือพี่เขาโดนเข้าคุกถอนเอกสิทธิ์...
ส่วนเพื่อนหายแว่บ....
comment67:งงว่า ทำไมต้องไปรีบต่อคิว ผมคนนึงละ คุณจะรีบไปต่อก็ไปเลย ผมรอจนคนจะหมด ผมค่อยเข้า สบายๆ
ปกติผมก็เช็คอินออนไลน์อยู่แล้ว กันเหนียว ไม่ค่อยมีปัญหาเรื่องต่อคิวไร เพราะ อยากต่อก็ต่อไป ผมรอแถวน้อย ค่อยเข้าได้
อีกเรื่องฝากของโหลด
ถ้าคนรู้จักกัน มาด้วยกัน ฝากโหลดได้ แต่ถ้าเป็นใครไม่รู้ อันนี้เสี่ยงมากนะคับ
อาจเจอคุกได้ หรืออาจทำให้เราช้าไปเลย เพราะบางคนก็ไม่รู้ว่าอะไรโหลดขึ้นเครื่องได้
comment68:นั่งรอทั้งinและเอาท์ ฺboarding สบายๆยังไงก็ได้ไปครับ
comment69:เคยโดนขอแชร์น้ำหนัก แต่ไม่ใช่ขอให้โหลดให้นะ แต่ให้ช่วยถือขึ้นเครื่อง เพราะเค้าตรวจก่อนขึ้นเครื่องน้ำหนักต้องไม่เกินที่กำหนด มนุษย์ป้าเห็นเราถือของมาน้อย จะฝากเราให้ช่วยถือกระเป๋าขึ้นเครื่องเพราะของเค้าน้ำหนักเกิน แถมไม่อยากเสียตังค์โหลดใต้เครื่อง เราก็ปฏิเสธนะ ไม่รู้ว่าของผิดกฎหมายหรือเปล่า ใครจะเสี่ยง ก็มองค้อนเรามาทีนึง เหมือนอินี่ไม่มีน้ำใจ แต่ก็เหอะนะ ไม่แคร์อะ เซฟตัวเองดีกว่า
comment70:ไม่แปลกใจเลยพวกมากลากไป  แต่ที่แปลกใจมากกว่าที่ จขกท ให้แชร์น้ำหนัก ถ้าเกิด เป็นของผิดกฎหมาย จขกท รับผิดชอบนะจ๊ะเพราะโหลดในชื่อ    ในตั๋วของ จขกท แม้แต่คนรู้จักก็ไม่ให้แชร์ ให้ฝากนะ รู้หน้าไม่รู้ใจ
comment70-1:ขออภัยด้วยค่ะ เราอาจจะรีบพิมพ์ไปหน่อย จนพิมพ์ไม่เคลียร์
จริงๆเราหมายถึงว่า ในแถวที่เรายืนต่อคิว จะมีบางคนที่เค้าดูซื่อๆ 
เวลาป้าๆเดินไปถาม เค้าก็บอกไปตามจริงว่า น้ำหนักกระเป๋าเค้ายังเหลืออะไรเท่าไหร่ ประมาณนี้ค่ะ
แล้วกลุ่มป้าเหล่านั้น ก็ไปขอเค้าฝากโหลดของ โหลดกล่องลังขนม
ส่วนเราไม่ได้รับฝากใครโหลดเลยค่ะ กลัวเหมือนกันค่ะ
ขอบคุณสำหรับคำแนะนำนะคะ ^^
comment71:อย่าว่าแต่คนไทย เราก็เคยโดนฝรั่งด่าค่ะ
ที่ไต้หวันนี่แหละ เราบินบิซ เราก็เดินผ่านแถว eco ยาวๆไป เพื่อไปเข้าเลนบิซ
เจอฝรั่งเดินมาขวางและด่า บอกให้เราไปต่อคิว  เราชี้ไปที่ป้ายบิซ บอกว่าบินนี่ ฮีบอกว่า ชั้นก็บินนี่เหมือนกัน แต่ยูต้องไปต่อคิว
เอ้าไอ้บ้า แกจะต่อแถวยาวก็ต่อไป แต่ชั้นจะไปแถวสั้น มาขวางเพื่อ!?
แล้วฮีก็เดินแซงหน้าเราไปเข้าก่อน หันมาด่าส่งท้ายด้วย
งงมากกกกก
แล้วจริงๆเค้าบิน premium eco ค่ะ เลนนั้นมันสำหรับบิซกับผู้โดยสารสะสมไมล์คลาสสูงๆ
โกรธธธธ
comment72:เคยทะเลาะกับกรุ๊ปดูงาน อบจ ทีนึง
ชอบโวยวายเสียงดัง ไม่รู้เป็นอะไร

หัวหน้าทัวร์ยังไม่มา พาสปอร์ตยังไม่มี
เสร่อมาตั้งแถวเองในช่องเช็คอินเดี่ยว
จะด่ากลับก็เกรงใจเส้นผมที่เริ่มหงอก
กลัวจะเสียหมากันทั้ง 3-4 คน

โง่แบบนี้จะมาดูแลองค์การบริหารส่วนไหน
"ก็ห่วยทุกที่นั่นแหละ"
comment72-1:พวกคนองค์กรปกครองส่วนท้องถิ่นนี่บางคนเป็นอย่างนั้นแหละ
โง่แล้วอวดฉลาด
comment73:ๅไม่มีเงินทำไม่ได้นะจ๊ะ.  5555
comment74:ทำไมต้องรีบไปต่อแถวขึ้นเครื่อง
ผมชอบนั่งรอขึ้นคนท้ายๆ ไม่ต้องยืนนานๆ
ส่วนนิสัยพวกนี้ต้องจะโกนบอกครับ เคยตะโกนว่ามาแล้วมีฟึดฟัด แต่ไม่สน
comment75:ความคิดเห็นนี้ถูกลบเนื่องจาก    กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment76:มันมีคนแบบนี้อยู่ด้วยเหรอเนี้ย

คนไทยไม่แพ้ชาติใดในโลก
comment77:คนไทย เชื้อสายจีนน่ะ อิอิ ติดมาจากบรรพบุรุษ
comment78:ปัญหาของคนกลุ่มนี้หรือคนไทยส่วนมากไม่รู้ภาษาอังกฤษจึงฟังที่เขาประกาศไม่รู้เรื่อง แล้วก็ไม่สนใจสังเกตุ ว่าคนอื่นเขาทำกันอย่างไรด้วยก็เลยมีเหตุการณ์ที่เห็นๆกัน
ส่วนตัวผมไม่ใช้บริการบินตรง(ถ้าไปญี่ปุ่น) เพราะคนไทยไม่กล้าบินแบบต่อเครื่องเพราะไม่รู้จะทำอย่างไร สายการบินแบบนี้จะเจอคนไทยน้อยมาก และยอมจ่ายเพิ่มอีกนิดหน่อยไปกับ full service สบายใจกว่าเยอะ แต่ถ้าไปยุโรปสบายๆครับ ไม่ค่อยเจอคนไทย และหลีกเลี่ยงสายการบินจีนเท่านั้นพอ
comment79:อ่านละหัวร้อน
comment80:เคยนั่งเจอแขกกับจีนขนาบข้างทั้งเหม็นทั้งวุ่นวายเบียดกินที่เสียงดังตลอดทางมาครบ สรุป ผมยอมเจอก๊วนคนไทยดีกว่าร้อยเท่า
comment81:โดนเหมือนกัน เป็นไฟล์ขากลับ จากญี่ปุ่น > ไทย
เรามาเที่ยวคนเดียวดีๆกำลังเชคอินอยู่ อยู่ดีๆไกด์สาวมาทักเราที่เค้าเตอร์ขอให้ช่วยฝากโหลดกระเป๋าหน่อย
ต่อหน้าแอร์กราว  พวกเค้าซื้อของนน.เกินกัน ของที่ขอฝากโหลดก็เป็นหนึ่งในลูกทัวร์ของกรุ๊ปนั้น เราก็ไม่อยากรับ 
แต่ไกด์ก็ขอร้องอยู่นั้นเลยช่วยๆไป แต่ถ้าเจอแบบนี้รอบหน้าคงไม่ช่วยแล้ว
comment81-1:ไม่ว่าอะไรก็ตามไม่ควรรับครับ หรือไม่งั้นก็บอกไปเลยว่า stand by ถ้าไม่ได้ไปของก็ต้อง offload ครับ
comment82:สรุปน๊ะคับ เป็นที่ " สั...น....ด....า.....น " คับ
comment83:ผิดที่พ่อแม่ ไม่อบรมสั่งสอน ให้ลูกมีระเบียบวินัย
comment84:ถ้าไม่พร้อมก็ไม่ต้องไปดีกว่าครับ
แล้วก็ไม่เตรียมพร้อมอะไรเลย
เรื่องน้ำหนักกระเป๋า น่าเกลียดโคตรๆน่ะครับ
ซื้อมามากเอง เกินเอง ก็ต้องจัดการเองสิครับ
ใครมาอย่างนี้ กับ ผม ผมด่าน่ะครับ

แต่ผมไม่เคยเจอประสบการณ์แบบนี้เท่าไหร่น่ะครับ
ตอนผมไปไต้หวัน นั่ง EVA ไปน่ะครับ
comment85:"คนไทยบางคนชอบแซงคิว เจอได้ทุกที่จริงๆค่ะ เจอทั้งตอนขาไปและขากลับ"

อันนี้จากประสบการณ์มา40 ปีของตัวเองคิดว่าจริง ทั้งเรื่องการต่อแถวแล้วแซงคิว หรือแม้แต่การขับรถก็พยายามแซงคิวรถที่เขาต่อ ๆ กันมายาวเหยียด คนพวกนี้จะเบียดเลนด้านข้าง ๆหรือไหล่ทาง เพื่อไปรอดักแซงตรงหัวสะพานบ้าง ตรงขอบมุมถนนบ้าง  มีจังหวะเบียดเลาะแซงคิวตรงไหนมันทำหมด การยืนต่อคิวแบบอารยะก็ไม่เคยมีในหัวสมอง ไม่รู้ว่าที่ครูพร่ำสอนมาตั้งแต่เด็ก ๆ ทั้งเรื่องความมีวินัย ความมีความเกรงใจเป็นสมบัติของผู้ดีมันหายไปในหลืบไหนของสมองไปแล้วก็ไม่รู้  เกลียด
comment86:ไม่อยากให้โทษ low cost กันเลยครับ

เรื่องแบบนี้มันเป็นมาตั้งแต่สมัยยังไม่มี low cost แล้วด้วยครับ

ตอนนี้ ผม 43 
ตอนผม 15 ไปเที่ยวกับพ่อแม่โดยทัวร์บ่อยมาก

เจอทุกครั้งครับ!!!

ผมเริ่มมาเที่ยวเองกับลูกๆ ช่วงแรกๆที่มี low cost และทัวร์ยังไม่ปรับราคาลง ไม่ค่อยเจอครับ

ช่วงหลัง ผมก็เจอถี่ขึ้น เหมือนที่จขกท.เจอครับ


สมัยผม 15 ทัวร์ฮ่องกงประมาณ 18,000-25,000 มั๊ง
พอช่วง 25 ทัวร์ฮ่องกงเหลือ 14,000-18,000
พอเริ่มมี low cost ก็ 12,000-14,000
5 ปีหลัง ไม่ถึงหมื่นก็ซื้อทัวร์ไป โล้ง เล้งๆกันได้แล้ว
comment86-1:ถูกต้องครับ รวยจนไม่เกี่ยว
comment87:โดยส่วนตัว ชอบขึ้นทีหลัง ลงทีหลัง เพราะเคยเจอแบบนี้หลาย ๆ ครั้ง บอกเลย ไร้มารยาทมาก 

ปล.นั่งริมทางเดิน แต่ อยากจะดูวิวริมหน้าต่าง พอเราปิด เพราะแสงเข้าตาจะงีบนอน มีการมองเคือง
comment88:คนหิ้วสัมภาระขึ้นเครื่องมาก ส่วนใหญ่จะรีบเข้าเครื่องเพื่อจองที่เก็บของเหนือศรีษะ เพราะขึ้นช้าอาจต้องไปไว้ไกล 
สังเกตุมาหลายทริปที่ไปโดยเฉพาะที่มีกลุ๊ปทัวร์ ทริปยุโรปการบินไทยก็มี ค่อยๆแบ่งปันกันไป ถ้าใครรำคาญก็ตัดปัญหาการแย่งต่างๆ 
ก็สะพายกระเป๋าขนาดที่ไว้ใต้ที่นั่งคนข้างหน้าได้ก็พอ ขึ้นที่หลัง ตอนลงก็ไม่ต้องกังวลที่จะต้องเอาของ เครื่องยังไม่จอดสนิทบางคนก็รีบลุกเอาของกันแล้ว
comment89:ไม่แตกต่างอะไรจากกกรุ๊ปทัวร์คนจีนเลย
comment90:ชอบด่าทัวร์จีน แต่จริงๆแล้วทัวร์ไทยนี่แหละที่ทำอะไรแบบนี้บ่อยๆ
comment91:รู้สึกดีใจที่ไปเที่ยวตปท.แต่ละทีไม่เคยไปช่วงยอดฮิตของมนุษย์ป้าพวกนี้
มารยาททรามเกินจะเอ่ย 😒
แต่บางทีก็อยากเจอแบบนี้บ้างนะคะ
อยากจะพูดตรงๆประเมินความหนาของหนังหน้าดูเหมือนกัน 😥

ปล.เรื่องแซงคิวนี่ เป็นมารยาทส่วนตัวมาก
เวลาไปจีน เจอกรุ้ปเกาหลีแซงหน้าด้านๆ
ไปไต้หวันก็เจอกรุ้ปญี่ปุ่นแซงหน้าด้านๆเหมือนกัน
พออยู่ตปท.ความรู้สึกละอายมันจะน้อยลงค่ะ
เพราะคิดว่าไม่เจอใครที่รู้จักอะไรงี้
comment92:อืม ไม่เข้าใจ ทำไมต้องรีบไปต่อแถว หรือกลัวตกเครื่อง ??
comment93:เคยเจอทอมดี้ยืนจูบกันที่ห้างมุสตาฟา ที่สิงคโปร์ ทีแรกเห็นไกลๆตอนเดินเลือกซื้อของอยู่ ก็นึกในใจว่าคงไม่ใชคนไทยมั้งพอเดินไไกล้ๆเห็นพูดไทย ชัดเจนเลยจ้า คือยืนจูบกันตรงทางที่คนเดินผ่านไปมา
comment93-1:ตลกความคิดเห็นนี้  คนไทยห้ามทำ  แม้จะอยู่ต่างบ้านต่างเมืองก็ห้าม  แต่คนชาติอื่นทำได้
comment94:อย่าว่าแต่เรื่องเที่ยว ตปท เลย  แค่ซื้อตั๋วหนัง (Fast8 วันแรก) นี่ก็โดนแซงคิวมาแล้ว 

เราต่อแถวอยู่จนจะถึงคิวเราละ ข้างหน้าเป็น 2 คนเพื่อนกันยืนคู่กันแล้วถัดมาก็เราและหลังจากเราก็เป็นแถวเรียง 1

พอ2 คนหน้าเราเดินเข้าช่องไปตู้ซื้อตั๋วอัตโนมัติ ก็มีวัยรุ่นอีก 2 คน เดินอย่างไวมาต่อหลังวัยรุ่น 2 คนนั้น แต่เท่าที่ดู 2 คนหลังไม่น่าจะมาพร้อม 2 คนหน้า

เราเลยถามไม่ว่า "ขอโทษนะครับ กลุ่มเดียวกันหรอครับ" 2 คนที่มาใหม่ไม่ตอบ แต่ 2 คนที่เข้าแถวก่อนหน้าซื้อตั๋วหนัง 2 ที่ มันชัดเจนว่าไม่ได้มาด้วยกัน เราเลยพูดว่า "ต่อแถวด้านหลังนะครับ" มัน 2 คนรีบทำหน้าหันไปทางอื่น ทำท่าไม่ได้ยิน 

เห็นแล้วแบบ อะไรจะต้องอยากดูขนาดนั้น และอะไรจะไร้มารยาทเบอร์นั้น
comment95:ถ้าเครื่องบินเรามักจะบินกับสายการบินที่ทัวร์ไม่นิยมใช้อ่ะ สายที่ไม่ค่อยมีลูกเรือคนไทย เป็นลูกเรือฝรั่งล้วนนี่ยิ่งดีเพราะดุมาก 😆 ลดความรำคาญความวุ่นวายไปได้เปราะนึง
comment96:ทุกคนก็รีบเร่งด้วยกันทั้งนั้น ใจเย็นๆ รักษาวินัยร่วมกัน เดี๋ยวก็ถึงจุดหมายปลายทาง
comment97:เกลียดคนแบบนี้มาก แต่ก็มักจะเจอบ่อยๆเวลาไปเที่ยว ตปท.  ส่วนใหญ่ที่เจอมักจะมาเป็นกรุ๊ปทัวร์ หรือคณะดูงาน เหตุการณ์ที่เจอก็ประมาณเดียวกับของ จขกท เลย  เจอบ่อยสุดก็แซงคิว กับแบบรักพวกพ้อง คือตัวเองต่อคิวอยู่คนเดียว แต่พอคนรู้จักมาปุ๊บ เรียกทันที "พี่มาแทรกเลยครับ" ไม่ได้มาคนเดียวด้วย แทรกทันที 3 คน ไม่ถามคนที่ต่อคิวข้างหลังซักคำว่าโอเคด้วยมั๊ย

title:กระทู้พลีชีพ เดี๋ยวนี้คำหยาบกลายเป็นคำปกติในสังคมโซเชี่ยลไปแล้วหรอคะ?
comment:แปลกใจมาก เปิด facebook , twitter มาแต่ละที
เห็นหลายๆ เพจ และ หลายๆคน อัพสเตตัส หยาบคายมากมาย
บางเพจ ลงเรื่องราวคนโดนข่มขืน ข่มขู่ ผู้ชายทำร้ายผู้หญิง
ก็จะมีคอมเม้นท์ผู้หญิงผู้ชาย หลายๆคน ประมาณว่า
"ผู้ชายเป็นแบบนี้ไง กุยอมนอนติ้วห. อยู่บ้านดีกว่า"
"ไอสั.... ไอเหี.... ทำแบบนี้ได้ไง"
"ไปเย...แม่มรุงสิ"
"ตัดค. แม่ม"

และมีอีกมากมายแต่จำไม่หมด

ถ้าคนร้ายหน้าตาดีๆ หรือเน็ตไอดอล มาเต้นยั่วยวนคอมเม้นท์ก็จะ
"จะเลียให้ล้ม"
"อยากแหวก...อยากดูด..."
"มาเป็นแฟนนะ จะเย..ให้...บานเลย"

แม้กระทั่งเพจใหญ่ๆ ที่มีคนตามเยอะๆ ก็ชอบขึ้นสเตตัส ประมาณว่า
"เลียยังไงให้ผู้ชายคราง"
"เลียยังไงให้ผู้หญิงร้อง"
"แอบเย...ผัวชาวบ้านยังไงไม่ให้เมียเค้ารู้"
"บอกวิธีเย...เด็ดๆ คนละ 1 ท่า"
แล้วก็จะมีท่านผู้รู้ทั้งหลาย มาคอมเม้นท์กันใหญ่ ว่าต้องทำไงบ้าง
กลายเป็นเรื่องสนุกสนานไป

บางเพจก็ใช้คำว่า เหี้... สั... ดอกท....
คำว่า ห.ๆ ค.ๆ เอามาใช้กันจนเป็นเรื่องปกติไปแล้วหรอ

จนเอามาอัพเป็นสเตเตัสหน้า facebook ตัวเองกันสนุกสนานเลย
เราไม่เคยกดติดตามเพจพวกนี้นะคะ บางครั้งคนนั้นคนนี้กดไลค์
บางครั้งเพจจ่ายเงินได้รับการสนับสนุน
บางครั้งมีคนไปคอมเมนท์ แล้วมันก็เด้งมาหน้าจอเราเอง

เราว่าเราไม่โลกสวยนะ แต่คำพวกนี้กลายเป็นวัฒนธรรมหรืออะไรคะ?
เวลาพูดแล้วดู แรง ดูเท่ห์หรอ ถึงพูดกันจัง?
เหมือนถ้าใครใช้คำหยาบๆ แรง จะมีคนมากดไลค์มาคอมเมนท์ เยอะแบบนี้หรอ
ยิ่งสมัยนี้คนมาคอมเมน์แนวๆ นี้เด็กลงเรื่อยๆ
เห็นแล้วส่ายหัวเลย ยุ่งไม่ได้เพราะเค้าไม่ได้เป็นอะไรกับเรา โดนด่ามาหน้าหงายอีก
เดี๋ยวจะโดนไล่ให้ไปอยู่ทุ่งลาเวนเดอร์เอา

เรามองแล้วรู้สึกว่ามันเกิดอะไรขึ้นกับความคิดของคนสมัยนี้คะ?
หรือเรื่องแบบนี้เป็นเรื่องปกติ มีเราแปลกประหลาดเองคนเดียวก็ไม่รู้																																	   แก้ไขข้อความเมื่อ 15 ธันวาคม 2560 เวลา 19:55 น.
comment1:คำ มิง...กุ... ไอ้สั... ขึ้นอยู่บนจอทีวีเรียบร้อยละครับ
เหลือแต่ วรนุช ยังเซ็นเซอร์คำพูดอยู่
comment1-1:มาไกลขนาดนี้แล้วหรอคะ เราไม่ได้ดูทีวีมาหลายปีแล้วค่ะ
comment2:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment3:เราเป็นคนหยาบคายนะ
แต่เราก็ไม่ชอบคำพูดลามก คำพูดคุกคามตามเน็ต ตามโซเชียลเหมือนกันค่ะ
ไม่ว่าจะหญิงคุกคามชาย หรือชายคุกคามหญิงก็ตาม 
จริง ๆ มันไม่ใช่เรื่องปกติ แต่อาจเป็นเพราะว่าพวกเขาเคยชิน พบเห็นบ่อยจนรู้สึกว่ามันปกติอะค่ะ
ขนาดในรายการวาไรตี้โชว์ยังมีการพูดจาล้อเลียน เล่นมุกหยาบโลมคุกคามดารา/ตลกด้วยกันให้เห็นกันโต้ง ๆ เล้ย
comment3-1:เราเห็นหลายๆ รายการที่แชร์ใน facebook 
พอดาราสวยๆ หล่อๆมา ก็จะมีคนทำตลกทำเนียนไปกอด
หรือพูดสองแง่สองง่าม ใส่
นี่คงเป็นอีกสาเหตุ ที่ทำให้สังคมเสื่อมลงทุกวันๆ นะคะ
comment4:อยากจะบอกคนที่ชอบโพสชอบคอมเม้นท์หยาบๆ สองแง่สองง่าม พวกนี้
โลกโซเชี่ยลเหมือนประตูหน้าบ้านคุณนะคะ
คุณแสดงอะไรคุณจะได้แบบนั้น
ถ้าคุณเอาสิ่งไม่ดีมาวางหน้าบ้านคุณ
คุณก็จะเจอแต่คนประเภทนั้นมาเคาะประตูทักทายค่ะ
comment4-1:โอ๊ยเขาชอบ เขาไม่อยากเสวนากับคนประเภทที่ดีกว่าเขาหรอก มันรู้สึกตอกย้ำกำพืดที่แท้จริงของตัวเอง 
ขอถ่อยในหมู่พวกตัวเองแล้วมีแต่พวกครือๆกันมาชาบูดีกว่า
comment5:มาดู

มาอ่าน
comment6:น่าจะปกตินะได้ยินประจำจากจันทร์ช็อกโลก

แรกๆก็งงว่าผ่านมาได้ไง ฟังนานๆเริ่มเฉย
comment6-1:รายการพวกนี้ ผ่าน กบว. มาได้ไงคะ
เค้าไม่ตรวจสอบกันแล้วหรอคะสมัยนี้
comment6-2:ไม่ชอบก้อไม่ต้องดูค่ะ ดูเพื่อความบันเทิงไม่ได้เอามาใช้ในชีวิตจริง แยกแยะนิดนึงนะ
comment6-3:กบว. มันยุบมาเป็น 20 ปีแล้วครับ
comment6-4:ตอนแรกฟังก็เฉยๆนะ แต่หลังๆดูคุกคามผู้หญิง

ไอคำว่าดูเพื่อความบันเทิงไม่ได้เอามาใช้เนี่ย มันจริงหรอ แล้วเด็กๆที่พ่อแม่ได้มาควบคุมตรงนี้ เค้าดูเค้าเอาไปใช้ล่ะ
comment6-5:6-2 ตรรกะไม่ชอบก็ไม่ต้องดูนี่ใช้ไม่ได้อย่างแรง อย่าลืมว่าทุกคนไม่ได้ฉลาด มีวิจารณญาณเท่าคุณนะ โดยเฉพาะเด็กๆ เพราะฉะนั้นรายการพวกนี้ทำอะไรก็ต้องรับผิดชอบต่อสังคมด้วย
comment6-6:ว่าแล้วว่าต้องมี comment อย่าง 6-2
comment7:เราเห็นด้วยกับ จขกท ทุกประการค่ะ
comment8:ใช่ครับ วันก่อน เด็กประถม ราวไม่เกิน ป4 ด่า กัน ไอ้เห ย มิ ง .... ผมนี่สะดุ้งเลย เห็นแล้วตกใจครับ ถ้าเป็นรุ่นผมโดนตบปากแตกตรงนั้นแน่ๆ

เราเห็นแล้วก็ปล่อยไปไม่ต้องสนใจ อะไรครับ ผมไม่คิดว่าเราทำอะไรได้ ในเมื่อละคร หรือ ผู้ใหญ่ ยังใช้กันเป็นปกติ
comment8-1:ใช่ค่ะ บางครั้งเห็นคลิปใน facebook 
พ่อแม่สอนลูกพูดคำหยาบ พอลูกพูดได้ หัวเราะกันใหญ่
งงมาก มีแต่คอมเมนท์ชมเด็กน่ารัก ฉลาด 
พอมีคนไปท้วงก็บอกว่าเค้าอัดคลิปเล่นๆ คลายเครียด ดราม่าไปทางอื่น
หรอ ใช่หรอ?
comment9:คำหยาบคาย.... เดี๋ยวนี้ แค่เพิ่งเกิดก็พูดได้แล้ว ไม่เข้าใจเหมือนกันว่าทำไมมันง่ายขนาดนี้... จะพูดก็ไม่แปลกแต่เลือกสถานที่เลือกฐานะคนที่พูดด้วยบ้างก็ดี เผื่อคนจะได้ไม่เอาไปอ้างว่าครอบครัวทีหลัง(แต่อย่างว่า.. สันดานคนเรานะ อย่าว่าคนที่บ้านอย่างเดียว)
comment9-1:ใช่ค่ะ หลายๆ คนคิดว่าพูดแบบนี้ทำแบบนี้แล้วเท่ห์ เรียกกระแสได้
แต่เวลาเรามองคนแบบนี้เรามองไปถึงครอบครัวเค้าจริงๆนะ
พ่อแม่เค้าจะรู้ไหมว่าลูกเค้าเป็นแบบนี้
comment10:ขอไฮไฟว์ค่ะ นึกว่าคิดคนเดียวซะอีก
comment10-1:mttpitsanu 

เเพิ่งแต่งชุดใหม่ เข้ามาชมด้วยนะครับ 5555
comment11:ควรดูที่เจตนารมณ์นะครับ ถ้าเขาใช้คำหยาบคายเพื่อเย้าหยอกเล่นๆ หรือแค่ระบายอารมณ์ (โดยไม่ได้มุ่งเสียดสีว่าร้ายหรือเยาะเย้ยกัน)  ก็ไม่ควรไปถือสากันจริงจัง เช่น สัสเอ๊ย แมร่งเซ็งว่ะ พวกมิงเงียนกันจังวะ อีห่ามิงทำไมไม่บอกกรู ฯลฯ

แต่ถ้าใช้คำต่อไปนี้ ถึงไม่ใช่คำลามก แต่เป็นคำที่บ่งบอกถึงจิตใจที่หยาบต่ำมาก หรือไม่ก็เป็นผู้ป่วยจิตใจผิดปกติ  ซึ่งควรควบคุมกลุ่มผู้ใช้คำเหล่านี้เป็นอันดับแรกเพราะเป็นตัวอย่างพฤติกรรมเลวแก่เยาวชน เช่นคำที่สาดใส่กันว่า สลิ่ม ควายแดง แมลงสาบ ลาวว่ะ พวกเจกกบฏ พวกเสล่อ สมน้ำหน้าพวกมิงว่ะ ฯลฯ

(แก้ไข คำเซ็นเซอร์)
comment12:คิดถึงโลกใบเก่า ตอนที่ยังไม่มีอินเตอร์เน็ท
comment13:ในโซเชียลผมใช้คำหยาบกับเพื่อน ไม่ก็โพสลอยๆ เล่นมุกก็ใช้คำหยาบ
ก็ต้องดูว่าคุยกับใคร คุยกับผู้ใหญ่หรือคนแปลกหน้าในโซเชียลผมก็พิมพ์ครับๆไม่มีคำหยาบ แต่ถ้าเขามาหยอกก็หยอกกลับแบบภาษาเดียวกัน
แต่แบบ ฮี๋ๆ หขวยๆ ไรพวกนี้ไม่พิมพ์นะครับ ดูต่ำๆยังไงไม่รู้โดยเฉพาะลงสาธารณะ แต่พูดกับเพื่อนตามปกติ5555
comment14:สังคมเสื่อมลงค่ะ   พ่อแม่สอนลูกไม่ได้เลย   บางคนสอนลูกไม่รับ   บางคนไม่สอนเลย   เห็นลูกเรียนมากกว่าเลยกลัวลูกไปเลยค่ะ   เราเห็นมาเยอะ     สงสารเด็กใหม่ๆๆที่เกิดมาจริงๆๆ
comment15:เมื่อ กบว. เป็นได้แค่เสือกระดาษ.....
comment15-1:มันเซนกันยากครับเพราะมีเยอะ(ถึงจะน้อยกว่าคนปกติแต่ก็เยอะ) ขนาดหลายเว็บมีระบบกรองแล้วนะยังรับมือยากเลยครับ
comment16:ไม่ปกติครับ ถ้าพูดแล้วดูเหมือนคำสุภาพก็คงไม่เอามาพูด

แต่การที่เอามานิยมพูดกันมากขึ้นและมีคนชอบใจ ก็คงเพราะมันสื่อมันแสดงความรู้สึกออกมาแตกต่างจากคำที่สุภาพ อาจจะรู้สึกสะใจ ได้อารมณ์ดีกว่า อะไรทำนองนั้น
comment17:แม้แต่พันทิพเอง เดี๋ยวนี้กระทู้ ห.ห ค.ค
ก๋เยอะแยะไปหมด ไม่ทราบว่าเจ้าหน้าที่ของพันทิพปล่อยผ่านมาได้ไงโดยที่ไม่โดนลบ
comment18:ไม่มีนะคะ เพื่อนในเฟสไม่เห็นโพสแบบนี้สักคน  ขึ้นอยู่กับเพื่อนในเฟสรึป่าว ถ้าไม่ได้เป็นเพื่อนก็ไม่สนใจค่ะ คนละโลกกัน
comment18-1:เราเหมือนกันค่ะ ไม่ค่อยเจออะไรแบบนี้
นานๆ จะหลุดมาสักทีนึง
comment18-2:อันนี้ก็จริงค่ะ เพื่อนใน fb เราไม่มีแบบนี้ 
แต่ที่เจอคือ ในคอมเมนท์ตามเพจ ที่มีแอดมิน  ใช้ภาษาแบบนั้น ลูกเพจก็ใช้ตาม 
น่ากลัวคือ เป็นเพจใหญ่ เพจดัง คนติดตามเยอะ

แต่เพจที่ใช้ภาษาสุภาพ ลูกเพจก็จะใช้แต่ภาษาสุภาพ
comment18-3:เพื่อนเราก็ไม่มีค่ะ โชคดี แต่ที่เจอคือตามเพจมากกว่า เพจข่าวยังมีเลยอย่าพูดถึงเพจดังๆแบบคนคอมเม้นท์เป็นร้อยเป็นพันเลย
comment19:หลานเรา 2 กับ 7 ขวบก็ติดคำพูดพวกนี้มาจากพ่อแม่เค้าเหมือนกัน รวมถึงสื่อหลายๆ ด้านโดยเฉพาะหนังไทย (ที่พยายาม) ตลก คุยกันทีด่ากันที พูดไปด่าไป เราก็เคยขำกับหนังเหล่านี้แต่พอหลานเริ่มติดคำหยาบ ถึงมาคิดได้ว่าหนังไทยมาถึงจุดๆ นี้ได้ยังไง ย้อนกลับไปเมื่อก่อนหนังไทยตลก สนุก มีเยอะมากแต่ไม่มีหลุดคำหยาบคายออกมาเลย (หรืออาจมี แต่จะมีดูดเสียงออกไป)
comment19-1:ชอบหนังไทยยุคก่อนเหมือนกัน ตลกคลาสสิค ไม่หยาบคาย มีชั้นเชิงศิลปะมากกว่าสมัยนี้ ละเมียดกว่ากันเยอะ
comment20:เห็นด้วยค่ะ
นอกจากนี้ ในชีวิตจริงก็จะได้ยินคำสร้อยที่เป็นคำหยาบคายและสิงสาราสัตว์อยู่เสมอ
เคยไปนั่งที่ร้านอาหารคนเดียว โต๊ะข้าง ๆ เป็นน้องนักศึกษาหญิง 4-5 คน สวมชุดนักศึกษา น่ารัก สดใส แต่ในเวลาไม่ถึงชม.ได้ยินทุกประเภทของคำหยาบคายจากน้อง ๆ อย่างน้อยจะเรียกชื่อกันต้องมี e-sud ประกอบเป็นคำสร้อย และที่สำคัญ ...เสียงดังฟังชัด...โต๊ะในร้านที่มีเด็กเล็ก ๆ นั่งอยู่ก็มองตาแป๋วอย่างสนใจ ...อย่าจำไปเลยนะลูก
เริ่มบ่นแบบเรานี่คงจะแก่แล้วสินะ 555
comment21:คำหยาบมันก็เป็นเเค่ภาษา ที่ทำให้คนเข้าใจกัน เเละการใช้คำหยาบคายมันหมายความว่าเรายอมรับกันเเล้ว หมายความว่าเราสนิทสนมกัน เเละผมก็เลือกใช้คำหยาบนะครับ เราผมอยากสนิทกับคุณ
เเต่เรื่องคำลามกนี่ผมรับไม่ได้ครับ จะเย จะเลียห ไรพวกนี้ ผมว่าเรื่องนี้มันไม่ให้เกียรติ์อีกฝ่าย
comment21-1:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment22:ขึ้นอยู่กับสังคมที่เราเลือกมากกว่าค่ะ ในเฟสเรามี ไม่เคยมีโพสต์ที่เกี่ยวกับเนื้อหา 18+ขึ้นมาเลย เพราะไม่เคยเข้าไปไลค์และกรองคนตอนรับแอดตลอด เพื่อนชอบแชร์มาหรือเปล่าคะ ?
     ในโซเชียลมีเดียลมีคนหลายประเภทการใช้คำพูดคงไม่เหมือนกัน ต้องดูสถานการณ์และกาลเทศะจะดีกว่าค่ะ
comment23:เห็นเม้นลามกตามเพจข่าวบ่อย รังเกียจคนแบบนี้อ่ะบอกเลย แต่ถ้าเป็นแบบนี้เราชอบมันตลกดีคิดถึงตัวเอง
comment24:มีเพจแฟน (ญ-ช) คู่หนึ่ง คนตามเยอะ ที่ชอบอัดคลิปลง
เห็นชอบใช้สรรพนามแทนตัวเองว่า  กู, กับแฟนตนเอง
สำหรับเราเรายังมองว่าไม่ปกติ คิดว่าควรให้เกียรติกัน (ไม่ทราบว่าในชีวิตจริงพูดหรือเปล่านะ)

หรือการใช้สรรพนามเหล่านี้เป็นเรื่องปกติในกลุ่มคนบางกลุ่ม
เพราะเห็นแฟนคลับบางคนก็ให้เหตุผลว่า "ตรงๆดีชอบ , ไม่เสแสร้งดี, ไม่สร้างภาพ" 

อย่างบางแบรนด์ (แบรนด์ดัง กำลังผลิตระดับ mass pro)จ้างให้อัดคลิปเพื่อเสริมการโฆษณา ผลิตภัณฑ์ของตน ยังปล่อยให้เจ้าของเพจเขียนบทความเพื่ออัดคลิปโดยการใช้สรรพนามข้างต้น(กู, ) เราว่ามันทำให้ภาพลักษณ์ดูต่ำลง
comment24-1:สอดอแน่ๆ
comment24-2:...เจอเหมือนกันค่ะ เห็นผู้หญิงสวยดีเลยลองเปิดเสียงฟัง

ฟีงได้ไม่ถึงครึ่งรีบปิดเสียง งง ว่าอย่างนี้ก็ได้หรา...
comment25:เดี่ยวนี้โลกของเราเปลี่ยนแปลงไปเยอะมากค่ะ ดังความเห็นที่เม้นบอกว่า "ในทีวีมีคำหยาบ" ในแง่ดีคือ เค้าน่าจะต้องการให้ผู้ชมเข้าถึงอรรถรสในการรับชมมั้งคะ ถ้าคิดในแง่ลบก็คือ สื่อในยุคปัจจุบันขาดจรรยาบรรณสื่อ เน้นสะดวก รวดเร็ว เข้าถึงได้ง่าย โดยขาดการคัดกรองข้อมูลก่อนนำเสนอ จึงทำให้เกิดเพจปลอมบ้าง ข่าวปลอมขึ้นมาเยอะแยะ
comment26:คนในสังคมแรงขึ้นทุกวัน แรงทุกเรื่อง แก้ไม่ได้ละมันเป็นกันทั่วโลก ใครอยากอยู่แบบสุขสงบต้องเลี่ยงเอาเอง
comment27:ตามเพจดาร์กๆรึเพจ18+แนวๆ แย่งชิ่งวิ่งหาผู้ชายนี้ เพียบ!!!
comment28:เฉยๆ นะ เพราะ มีมาตั้งแต่สมัยพ่อขุนราม  หรือมีศัพท์ใหม่ๆมาเพิ่ม เพราะคำพูดหยาบคาย คำพูดสุภาพ ก็ใช่จะวัดค่าของคนได้ บางคนอาจอ้างตัวเป็นคนดีแต่เปลือกนอกก็เยอะ สมัยนี้เลยเฉยๆ
comment29:มันก็เป็นปกติในบางสังคม ในคนบางกลุ่มค่ะ บางทีเราก็ทำอะไรไม่ได้ค่ะ เพราะเค้าก็ไม่ได้ทำผิดกฏหมายหรือทำให้มครเดือดร้อน จขกท. ค่อยๆกด hide กด unfollow ไปเรื่อยๆ เดี๋ยวมันจะค่อยๆหายไปจากสายตาเราเองค่ะ
comment30:ค่ะ เป็นปกติไปแล้ว แต่ก็ไม่ได้หมายความว่ามันกลายเป็นสิ่งดีหรอกค่ะ 
ทำได้แค่ทำใจ ดูสิ่งที่คนอื่นทำแล้วทำความเข้าใจว่าคนๆนั้นเค้าเป็นยังไง 
เตือนคนที่เรายังเตือนได้ ถ้ามีเด็กให้สอน ก็สอนเค้า ....ใครไม่เข้าทางเราก็ออกห่างค่ะ 

จริงอยู่... คนพูดเพราะก็อาจจะไม่ใช่คนดีเสมอไป 
คนพูดหยาบก็ไม่ได้จะเป็นคนไม่ดีเสมอไป ... แต่ที่แน่ๆ ไม่ใช่คนสุภาพแน่นอน 
ก็เรียนรู้ไว้ ว่าใครที่เราอยากพูดคุยด้วยค่ะ

ปัญหาอีกอย่างที่ทำให้คำหยาบมันกลายเป็นเรื่องธรรมดา เพราะเดี๋ยวนี้คนเข้าใจผิดว่า พูดหยาบ = พูดตรง ไม่ tor-lae
เค้าแยกกันไม่ออกว่า พูดตรง กับ พูดถ่อย มันคนละเรื่องกันค่ะ ก็เลยพยายามกลายเป็นคนถ่อยกันหมด เพื่อจะได้เชิดชูตัวเองว่าเป็นคนพูดจริงใจ
comment30-1:+1 คห. คุณอธิบายได้ทุกอย่าง 
อยากเป็นคนตรงๆ ต้องไม่เสแสร้ง ต้องหยาบ หยาบแล้วเท่ บางคนคิดไปทางนั้น เราห้ามใครไม่ได้ ก็กด ซ่อน อันฟอลไป เพราะอ่านไม่จบสักโพสต์ นึกในใจอะไรจะขนาดนั้น 
ไม่รู้เป็นเพราะเราถูกสอนมาไม่ให้พูดหรือเปล่า เราไม่เห็นความจำเป็นที่ต้องหยาบ ใช้ภาษาดีๆ ก็แสดงถึงความจริงใจ/สะใจได้ เราเองก็ไม่ได้วิ่งในทุ่งลาเวนเดอร์อะไรหรอก ก มึ เราก็พูด แต่ไม่ได้พร่ำเพรื่อ ไปทุกคำ ทุกประโยค และพูดแค่กับเพื่อนสนิทจริงๆ เท่านั้น

โดนเซนเซอร์ ขออภัยค่ะ 🙏🏽
comment31:ยอมรับว่าหลังๆนี้ตนเองเริ่มหยาบคาย สบถไรแบบนี้ เพราะเจอคนงี่เง่า ร้อยพ่อพันธุ์แม่
เยอะค่ะ แต่จะไม่พูดหยาบต่อหน้าหลานเป็นอันขาด จะหยาบต่อเมื่อ คือด่าเท่านั้น!!!

ส่วนตามเพจต่างๆ เราเลือกที่จะไม่เสพ ไม่ดู ไม่อ่าน จบ เรื่องแบบนี้มันห้ามไม่ได้แล้วค่ะ
ทีวีนี่ไม่ดูเลย พวกพูดจาสองแง่สองง่าม คุมคามดารา เจอคนหล่อจะจับทำผัว เจอคนสวยจับทำเมียไรงี้
เชื่อเถอะร้อยทั้งร้อย คนฟังไม่ชอบ 

แต่ชม จขกท.ที่ยังมีสติ กำลังจะเตือนว่า มันไม่ปกติแล้ว โลกอินเตอร์เน็ต 4G เข้าถึงง่ายมาก
แม้แต่เด็กประถมสามารถเข้าเสพได้อย่างเสรีไร้ขีดจำกัด คิดเสียว่าพ่อแม่ของคุณอบรมสั่งสอนดี
ที่สำคัญถือยึดมั่นให้แน่นๆกับคำว่า กาลเทศะ ค่ะ!!!!
comment32:เห็นเยอะเลย เราใช้คำพูดที่เรียบร้อยตลอด ก็หาว่า ทำตัวผู้ดีเกิน
คือโพสแบบคำหยาบ สำหรับเราแล้ว มันเหมือนขยะ ไม่ได้รับความน่าเชื่อถือ
มันทำให้อ่านตัวตนของคนโพสออก โพสเองเสียเอง ช่างเขาเถิด
comment32-1:เราโดนน้องที่ทำงานเอาไปเหน็บ ไปด่าในทวิตเตอร์ว่าแอ๊บ ว่าตอแห.... บางคนก็พูดต่อหน้าว่าทำไมพูดโทรศัพท์กับสามีเพราะจัง เราก็งงมากว่าการพูดคะ พูดค่ะมันไม่ใช่เรื่องปกติของคนทั่วไปหรือเปล่า
comment33:เกลียดเหมือนกันครับพวกใช้คำหยายคายในสังคม โดยเฉพาะในสื่อต่างๆ
comment34:สมัยนี้พูดคำหยาบแปลว่า จริงใจ มีงานวิจัยว่าคนพูดสบถฉลาดกว่าคนพูดจาสุภาพ อันเฟรนด์เพื่อนใน fb และ เลิกติดตาม ig หลายคนเพราะเห็นแต่คำไม่สุภาพเต็มไปหมด
comment34-1:เช่นกันค่ะ เลิกติดตามคนรู้จักไปเหมือนกัน เราคงฉลาดไม่ถึงเขา เลยเข้าไม่ถึง 😁 ไม่ได้ดัดจริตค่ะ แต่อ่านไม่ได้จริงๆ
comment35:ไม่อยากจะบอก ว่าขนาดที่ทำงานที่ผมผ่านมาทุกที่ บริษัทจะเล็กใหญ่ จะมหาชนยังไง

คำหยาบ แบบ  สัด กรู เมิง ฯลฯ เจอทุกที่ครับ โดยเฉพาะกับรุ่นเด็กๆ กว่าผม จะหญิงชายเหมือนกันหมด 

ขนาดต่อหน้ายังขนาดนี้ ในโซเชียลจะเหลือหรือ

มันเหมือนค่านิยม (แย่ๆ) ไปแล้วมั๊ง คือคนรุ่นก่อนๆ นี้เขายังน้อยกว่านี้นะ สมัยผมทำงานที่แรกยังไม่เจอ คือคนในออฟฟิศ เขาจะพูดปกติ แต่เจ้านายจะหยาบมาก เข้ามาก็โวยวายเลย จนคนในออฟฟิศมองหน้ากันเลิกลั่ก (ลูกน้องไม่หยาบ หยาบที่เจ้านาย) แต่พอหลังๆ มานี่มากันทั่วถึง 

ขนาดที่ทำงานบางที่ ออกกฎเลยว่าห้ามใช้คำหยาบ ยังเอาไม่อยู่ คนมันจะพูด กำพืดมันเป็นอย่างนั้นยังไงมันก็ต้องพูด 

ก็ได้แต่ทำใจ ใครจะใช้ก็ใช้ เราอย่าไปใช้ก็พอแล้ว 
คนอื่นก็ปล่อยไปตามนิสัยสันดานส่วนตัวเขาไป
comment36:มันเป็นเรื่องธรรมดาละ นี่ก็ชอบหลุดคำหยาบเวลาอยู่กับเพื่อน แต่กับโซเชียล ได้โปรดเถอะมันไม่บันเทิงอะ
comment37:ส่วนตัวผมคิดว่าสื่อต่างๆ เช่นทีวี อินเตอร์เน็ต รวมทั้งสิ่งแวดล้อม เพื่อนฝูง ครอบครัว ฯลฯ มีผลทำให้คนใช้คำหยาบกันมากขึ้นทั้งนั้น โดยเฉพาะบนโลกออนไลน์ที่ไม่ค่อยคัดกรอง คำหยาบประเภท ก... ม... ห... ค... จึงพบเห็นได้บ่อยมากและคงจะมากขึ้นเรื่อยๆ เพราะเห็นเป็นเรื่องปกติไปแล้ว รวมทั้งความนิยมว่าเท่ ได้อารมณ์ อิน 

และยิ่งในโลกโทรทัศน์ทุกวันนี้ดูจะหยาบมากขึ้นๆ เห็นได้จากรายการโทรทัศน์หลายรายการที่พิธีกร หรือกรรมการใช้คำหยาบจนติดปาก (ไม่นับกรณี sexual harassment) และในละคร ซึ่งปัจจุบันได้ยิน กรู  กันจนเกร่อ ซึ่งปฏิเสธไม่ได้ว่าทีวียังคงมีอิทธิพลต่อการใช้ภาษาอยู่ ทำให้เห็นคนพูดคำหยาบได้ทั่วไปจนถึงในโรงเรียน ส่วนตัวผมเองพยายามไม่ใช้คำหยาบ แต่บางทีในกลุ่มเพื่อนพูดกันมากๆ เข้ายังเผลอหลุดเลย

อย่างไรก็ดี ผมเชื่อว่า สำเนียงส่อภาษา แต่การใช้คำหยาบไม่อาจบ่งบอกว่าคนเราเป็นคนดีหรือไม่ดี ตราบใดที่เขายังแยกแยะได้ว่าตรงไหนคือพื้นที่ส่วนตัว และตรงไหนคือพื้นที่สาธารณะ
comment38:เห็นด้วยกับเจ้าของกระทู้นะคะ
comment39:คิอกับคนวัยเราๆผมเฉยๆนะ แต่ถ้าเด็กพูดนี่ไม่โอเคเลย
comment40:ผมเลิกเป็นเพื่อนเลิกติดตาม ไม่ชอบเหมือนกัน
comment41:โซเซียลมันทำให้เยาวชนผู้คิดน้อยไม่อายที่จะพิม เอามันส์เข้าไว้ ....
comment42:เราเจอเด็กผู้หญิง เวลาเรียกเพื่อนว่า E-ดOก นี่เราสะดุ้งทุกที
แล้วเราก็คิดนะ ว่าคนถูกเรียกนี่ก็ยอมให้เรียกอ้ะ
มันต้องคนแบบไหน ทำอะไรมา มันถึงดอกกันได้เนี่ย
comment43:เห็นด้วยค่ะ

เพื่อนๆเราในเฟส  มีส่วนน้อยที่พูดหยาบ ที่เม้นท์บนๆบอกว่าเป็นที่กลุ่มเพื่อนรึเปล่า
เราว่าอาจจะไม่ใช่ปัจจัยหลัก แต่ก็มีส่วนนะ บางคนไม่พูดหยาบแต่ก็คงชินกับคำหยาบในsocial mediaละมั้ง

บางทีเพจบางเพจโชว์ขึ้นมาเจอแบบ จขกท ว่าเยอะพอควร (เพื่อนในเฟสบางส่วนคงไปกดไลค์บางโพสเข้า เลยโชว์ขึ้นมา)

อย่างเพจนึง เป็นเพจเกี่ยวกับรีวิวร้านอาหาร เราเห็นเพื่อนในเฟสแชร์ หรือกดไลค์
คือแต่ละโพสมีแต่ ประมาณ พวกตามไปแด-รก. ร้านนี้เลยค่ะ E Dok ร้านอยู่ในหลืบ แ-ด
ไปแวะ...จน แ_ดบวม ,  ฉ่ำ -ี ที่ร้านxxx (คือจำcontentไม่ได้ เลยไปกดเปิดเพจดังกล่าวมา คือประมาณนี้เลย)

 นี่คือเคยเห็นผ่านๆและคิดว่าคนแชร์มาก็กล้าเนอะ เม้นทกันหยาบๆตอบไปแบบเป็นปกติ
หรือเราคิดว่ามันแปลกและไม่เหมาะสมอยู่คนเดียว? 

เฮ้อ
comment43-1:เข้าใจความรู้สึกนี้ค่ะ  รีวิวแบบนี้รู้สึกไม่กล้าไปกิน555 เราเองคิดว่าไม่เหมาะสม นึกว่าเป็นคนเดียว มีเพื่อนแล้ว
comment44:ผมเป็นคนนึงที่รู้สึกว่าอยากให้ประเทศไทยไม่มีคำว่า กะรู [ฉัน] และ มะเอิง [นาย] เลย บางทีมันเหมือนเป็นเครื่องมือในการกดขี่ข่มเหงคนอื่น [ในบางกรณี] คนที่สูงกว่าพูดหยาบใส่คนใต้บังคับบัญชายังไงก็ได้ แต่คนใต้บังคับบัญชาต้องพูดเพราะทุกคำ ภาษาอังกฤษมีคำว่า  I และ you มันแสดงถึงความเท่าเทียมกันมากกว่า คหสต นะฮะ
comment45:จริง เห็นแต้พสต์พวกเกี่ยวกับชีวิตประจำวัน
คำหยาบทั้งนั้นเลย  == ไม่ได้ชอบนะคำหยาบ แต่ชอบที่เนื้อหา ก็เลยกดอยุ่ดี แต่ที่จริงก้ไม่ชอบหรอก แต่มันไม่มีใครโพสต์ภาษาสุภาพตรงใจ == เลยพยายามมองข้าม มันแก้ที่คนอื่นไม่ได้ไง แต่อย่ามาพูดกับเราก็พอ -*-

18+เราไม่เจออ่ะ น่ากลัว--;
comment46:จขทก ตามเพจดีๆสิ คนบนโลกนี้มีทุกแบบแหละ มันไปแก้ที่ตัวเค้าไม่ได้ ต้องแก้ที่ตัวเรา จำไว้เลย เวลาเล่นโซเชียล 

เวลาผมเล่น ใครกด like เพจที่ไม่ชอบ หยาบไป ก็จะ unfriend หรือซอฟๆหน่อยก็ไม่กดติดตาม แต่ยังเป็นเพื่อนกันอยู่ 
บล้อคเพจเลย ถ้าไปเจอเพจที่เราไม่ชอบ อย่าแค่ unlike นะ ให้บล็อคไปเลย 

เพจแต่ละเพจดีๆก็มี แย่ๆก็มี เถื่อนๆหยาบๆก็เยอะ อยู่ที่เราจะเลือกรับสื่อนะ 

ยกตัวอย่างง่ายๆ ถ้า จขกท. ไปกดติดตามเพจหุ้น เพจความรู้ เพจจัดอันดับมหาเศรษฐี เพจbbc thai เด็กแว๊นก็จะไม่ค่อยสนใจหรอก จะเจอแต่คนสุภาพซะส่วนมาก
comment47:ไม่ใช่แค่เรื่องคำหยาบหรอก
แต่เป็นเรื่องของการชอบแซะชอบแขวะความคิดเห็นที่แตกต่าง หรือที่เรียกอีกอย่างว่า ชอบล่าแม่มด
comment47-1:cyber bully
comment48:ผมไม่นิยมคำหยาบนะ แต่ผมว่าถ้าเค้าไม่ได้ด่าคุณคุณก็ไม่ต้องไปเดือดร้อนหรอกครับ ปล่อยวางซะบ้างนะ
comment49:ไม่กล้าให้ลูกหลานเล่นโซเชี่ยลเลย เคยคิดว่าจะคุมได้ แต่พอเอาเข้าจริงๆคุมไม่ได้เลย
เนื้อหาเรื่องเพศ18+ มีมาในทุกอย่างเลย facebook เพจคำคมที่แต่ก่อนเท่ๆซึ้งๆเดี๋ยวนี้แทบไม่เจอ 
เจอแต่เพจขายความต่ำ youtubeงี้ รายการวัยรุ่นเด็กชอบดูอยู่แล้ว มีคำเตือนเรื่องเนื้อหาขึ้นก็จริง
แต่ipadมันอยู่ในมือเด็ก แอบเอาไปดูตลอด นี่ขนาดเราคอยสอดส่องดูแลแทบจะตลอด
ไม่อยากจะคิดถึงบ้านที่พ่อแม่ทิ้งลูกไว้กับโทรศัพท์ ทิ้งลูกไว้กับคอมเลย เตรียมตัวเลย เละแน่ๆ
comment50:จากที่สัมผัสมา.  คนพูดจาหยาบคาย. อันตราย(ต่อความรู้สึก)  น้อย กว่า คน ตอ...... นะ ครับ.
comment50-1:หยาบ กับ ตอแ  ไม่เกี่ยวกันครับ
comment51:เห็นคอมเมนต์ลามกๆ ก็รับไม่ได้ เช่นกันค่ะ

งง ว่าทำไม กล้าออกสื่อ
comment52:ไม่ใช่แค่คุณคนเดียวที่พูดเพราะแน่นอน มันก็มีเป็นบางครอบครัวที่สอนให้พูดเพราะตลอด แต่ก็เป็นส่วนน้อย แต่สภาพแวดล้อมสังคมเรามันก็เป็นแบบนี้มาตลอด มันไม่สามารถแก้ไขได้โดยง่าย แต่มันก็ใช่ว่าเป็นเรื่องที่เป็นปัญหาใหญ่โตที่ต้องรีบแก้ไขขนาดนั้น คนพูดดีแต่จิตใจคิดจะโกงยังไงมันก็โกงบ้านเมืองอยู่ดี คนพูดดีแต่ไม่มีอันจะกินมันก็มีโอกาสไปเป็นโจรขโมยได้เหมือนกัน พูดดีก็ใช่ว่าจะเป็นคนดี พูดเลวก็ใช่ว่าจะเป็นคนเลว คุณอาจเลือกเปลี่ยนสังคมไม่ได้ แต่คุณเลือกคบคนได้ ในเมื่อสังคมโซเซี่ยลเฟสบุคมันไม่ใช่สิ่งที่คุณชอบ คุณก็ต้องทำใจ ลด ละ เลิก มันไป ถ้าคุณยังยืนกรานว่าคุณจะเล่นมันคุณก็ต้องเข้าใจว่าคนอื่นเขาไม่ได้เป็นแบบคุณ เขาไม่ได้ถูกปลูกฝังมาว่าคำหยาบมันคือสิ่งเลวร้ายอะไร ซึ่งคุณเองก็ถูกปลูกฝังมาเหมือนกันว่าคำหยาบมันคือสิ่งเลวร้าย ซึ่งก็ไม่มีใครยืนยันได้ว่าใครถูกใครผิด
comment53:ดีใจ ที่ไม่ได้มีแค่เราคนเดียว ที่คิดแบบ จขท 

ทั้งเรื่องการใช้ภาษาสุภาพ
ทั้งเรื่องการสะกดคำ
เราพยายามทำให้มันถูกต้อง 

เพราะสิ่งที่แสดงออกไป มันแสดงตัวตนของเรา
comment54:คิดเหมืน จขกท.ค่ะ เวลาอ่านเฟส สาธารณะ ข่าว ขำขัน จะมีคนเม้น KU กุๆ...เหมือนคุยกับเพื่ิอนมัน แต่เปล่าไม่ได้แท็กใคร มันคุยกับคนอ่านนั่นแหละ ใครก็ไม่ได้รู้จักกัน  ไอ้พวกนี้ ต่อหน้า ครับๆๆๆๆ เลยต้องหาที่ระบายในโซเชี่ยล
comment55:โลกเน็ตเวิร์คก็แบบนี้ล่ะครับ ยังเป็นแดนเถื่อนดุจยุคตะวันตกซึ่งไร้ขื่อแปรและคุมได้ยาก แต่ละเว็บต้องคุมกันเองซึ่งเสี่ยงต่อการเสียสมาชิกอยู่เลยทำได้ไม่เต็มที่ มันกลายเป็นโลกที่มีการระบายหลายสิ่งหลายอย่างไปจนเละ จริงๆมันก็มีหลายคนปรับตัวและเป็นพลเมืองเน็ตที่ดีได้นะ แต่พอมีหยาบโผล่มาสักสิบคนจากร้อยคนก็ทำให้บรรยากาศเริ่มไม่ดีแล้ว
comment56:จขกท ขยันอ่านจัง

เราว่าคุณเลือกได้ แค่กด อันฟอลโล่ 

[Spoil] คลิกเพื่อดูข้อความที่ซ่อนไว้ปกติเราก็ธรรมดา รุ่นเราไม่ได้พูดหยาบคายกันเท่าไหร่ แต่ถ้าใครพูด gu เราก็เอาด้วย คือไม่ได้เรียบร้อยขนาดนั้น และตามเพจ gu อยู่ มันเป็นการปลดปล่อยพลังงานบางอย่าง 5555
comment57:Login เข้ามาถูกใจ
นี่เป็นสาเหตุนึงที่ไม่ค่อยชอบหนังวัยรุ่นค่ายนึง
comment58:เฟสบุ๊คมันไม่มีระบบแบนแบบพันทิปน่ะครับ จะพิมพ์ยังไงก็ได้

แต่เฟสบุ๊คมันก็มีเพจต่างๆนะ เพจพวกนี้บางทีเค้าก็แบนคนก่อกวน พูดคำหยาบ ถ้า จขทก. ไม่ไหวก็ไปสิงพวกเพจแบบนี้แทนก็ได้

เฟสบุ๊คมันร้อยพ่อพันแม่น่ะครับ อะไรมันขัดหูขัดตาก็อ่านข้ามๆไปก็พอ
comment59:เดี๋ยวนี่ความหยาบ ความต่ำตม เป็นจุดขายของคนบางคนค่ะ 
เพิ่งได้อ่านสัมภาษณ์คนคนหนึ่ง เขาก็รับอย่างหน้าชื่นนะว่าทุกวันนี้หากินกับความต่ำตม และยังบอกอีกด้วยว่าทุกวันนี้ขอหาเงินก่อน เพราะต่อไปอาจจะมีคนที่แรงกว่า ต่ำตมกว่ามาแทนที่เขา เพราะงั้นต้องรับงานเอาเงินก่อน
ความคิดแบบนี้มีในตัวดารา ทำให้วัยรุ่นที่ชื่นชอบพลอยคิดไปว่า เออ ก็แค่ต่ำตม เท่ดี ไม่เห็นมีอะไรเลย

เมื่อไม่กี่วันก่อน เพื่อนๆ ในเฟสที่ทำงานเป็นระดับหัวหน้าไปแล้ว ยังเพิ่งคุยกันไปว่าเดี๋ยวนี้เด็กพูดจาไม่มีสัมมาคารวะเลย และเป็นกันเยอะมาก
เพื่อนที่เป็นอาจารย์ก็แปะดราม่าขอเกรดในเฟส คนเข้าไปคุยกันใหญ่ เด็กเดี๋ยวนี้ชอบคิดว่าเป็นหน้าที่คนอื่นต้องการบริการรองมือรองเท้าตัวเอง
ไม่เข้าใจหน้าที่ เอาแต่จะเรียกร้องสิทธิ ความมีมารยาทไม่มี ในฐานะเป็นคนไปขอความช่วยเหลือคนอื่น ต้องรู้จักคิดบ้าง

บ่นๆ ไปงั้นแหละ เด็กเดี๋ยวนี้ก็เอาไปแคปแล้วด่ากันในกลุ่มของตัวเอง เคยรับฟังซะที่ไหน
comment60:social media มันควบคุมลำบากค่ะ  
ขนาดสื่อหลักๆ พวกทีวีต่างๆ  ยังมีให้เห็นบ่อยๆ แต่ดีกรีอาจจะเบากว่าค่ะ
https://pantip.com/topic/35461242

เราวิเคราะห์เล่นๆ ว่า 
1. สังคมปัจจุบัน มันมีความเครียด ความรุนแรงให้เห็นอยู่บ่อยๆ 
มันก็เป็นสิ่งที่สะสมในใจคน ทำให้อยากจะด่า อยากจะหยาบคาย อยากจะระบายความเก็บกดในใจ ฯลฯ
อันนี้มันอาจเป็นนิสัยของบางคน หรือเก็บอยู่ในส่วนลึกของทุกคน
แต่คนที่มีสติยั้งคิด ก็จะไม่ได้แสดงออกทุกอย่างที่สัญชาตญาณดิบๆ มันต้องการ

2. อาจจะไม่ใช่นิสัยปกติของบางคน  แต่มันเป็นค่านิยมที่ได้รับต่อๆ กันมา 
เช่น เห็นคนอื่นทำแล้วฮา ทำแล้วเท่ ทำแล้วมันดูจริงใจ ทำแล้วมันดูดิบๆ เถื่อนๆ สะใจ  
เห็นคนอื่นทำแล้วทำตามกันไป ฯลฯ
comment61:ก็เลือกตามเพจที่ไม่ค่อยหยาบสิครับ เพื่อนคนไหนหยาบมากก็unfollow Unfriendไป
มิงกุ สัส เชี่ยอะไรพวกนี้ผมเฉยๆ พูดกับเพื่อนก็แนวๆนี้ แต่hee tad กล้วย นี่ก็หยาบไปหน่อย
comment62:โลกออนไลน์ตอนนี้เปลี่ยนไปมาก ต่างกับเมื่อสิบกว่าปีที่แล้ว สมัยนั่นแชทกันเช่น แชทในเว็บ ในโปรแกรมแชทหรือคุยกันในเกมออนไลน์ ทุกที่ล้วนมีกฏห้ามหยาบคาย ใครหยาบจะโดนแบน  แต่เมื่อเวลาผ่านไป เริ่มมีการไม่แบน ไม่ห้ามการพูดหยาบ ปล่อยปะละเลย จนมาถึงปัจจุบันที่หยาบกันจนเป็นปกติ ยิ่งในเฟสอยู่กันแบบไม่มีใครดูแล แอดมินบางเพจเองก็หยาบมีหรอที่จะไปแบนลูกเพจ ในทีวีสมัยก่อนหยาบไม่ได้ เดี๋ยวนี้ก็หยาบ ยิ่งใน youtube ยิ่งหนักเลย เหมือนว่าคนเราไร้มารยาทต่อกันมากขึ้น หรือไม่ก็ปลดปล่อยตัวตนที่แท้จริงออกมา เพราะมันไม่มีกฏ จึงทำอะไรก็ได้ สิ่งเหล่านี้แสดงให้เห็นว่า ถ้าไม่มีกฏแล้วสังคมจะเป็นเช่นไร ...
comment63:หรืออีกมุมนึง สมัยนี้เน็ตเข้าถึงมากขึ้น จึงทำให้เราเห็นกลุ่มคนที่หลากหลายมากขึ้น คนที่ไม่หยาบก็ยังมีอยู่เยอะ แต่มันไม่โดดเด่นเท่าคนที่หยาบ หยาบแล้วดูเท่ เป็นเม้นที่คน like เยอะมาก
comment64:พื้นเพคือพวกชนชั้นต่ำน่ะครับ อันนี้พูดจริงๆ แต่ก่อนคนที่จะเข้าอินเตอร์เน็ตได้นั้นจะมีฐานะและมีการศึกษาสูงพอสมควรครับ การจะมาโพสต์คำพูดแย่ๆ ลงกระดานสนทนา หรือลงพื้นที่สาธารณะนี่น้อยมาก เพราะมันถ่อย มันทำให้ตัวเองดูต่ำ และมันตะขิดตะขวงใจด้วยกับคำพูดหยาบคาย ถ้าจะพูดกับเพื่อนจะคุยกันส่วนตัวครับ และไม่หยาบขนาดนี้ ไม่ได้ด่าทุกคำแบบนี้ด้วย แล้วเรื่องลามก ใต้สะดือ ผมจบโรงเรียนชายล้วน เวลาพูดกับเพื่อนจะไม่พูดกันลึกมากแบบสื่อปัจจุบัน เพราะมันดู เป็นพวกไร้การศึกษามากๆ 

ส่วนสื่อทางโทรทัศน์นี่ยังไงก็กรองครับจะมาหลุดหยาบคายนี่ยากมาก คนที่ออกโทรทัศน์ได้จะคัดมามากกว่าในอินเตอร์เน็ตอยู่แล้ว 

แต่ปัจจุบันคนหลากหลายครับที่เข้าถึงอินเตอร์เน็ตพวกแวนซ์สก๊อย พวกคนไร้การศึกษา พวกนิสัยแย่ๆ สามารถเข้าถึงอินเตอร์เน็ตได้ ภาษาต่ำๆ เลยระบาดไปทั่ว เพราะคนพวกนี้ไม่รู้จักแยกแยะ ไม่รู้จักมารยาท กาละเทศะอะไรทั้งนั้น พื้นเพต่ำอย่างไร มันก็แสดงออกแบบนั้นไม่มีการกรอง อ่านแล้วบอกตรงๆ ว่าขยะแขยง แต่คนพวกนี้จะมองว่าเท่ห์ อันนี้เหมือนเป็นลักษณะประจำของคนจำพวกนี้ เหมือนได้เป็นที่สนใจ โดยไม่สนว่าเค้าจะมองด้วยความรังเกียจ หรือมองเพราะอยากรู้จัก คำพูดแย่ๆ เลยเพ่นพ่านเต็มไปหมดใน สื่ออินเตอร์เน็ค

และที่ทำให้แย่ไปกว่านั้นคือ สื่อก็ไม่สนความเหมาะสมหรือกาละเทศะใดเช่นกัน เมื่อเห็นว่าคำพูดถ่อยๆ มันขายได้ ก็แข่งกันใช้ แข่งกันขาย แทนที่จะช่วยกันกีดกันไม่ให้ออกสื่อกลายเป็น กระพือให้มันกระจายออกไปอีก ตอนนี้ความถ่อยเลยเป็นกระแสในสังคมครับ เพราะสื่อไร้จริยธรรมนี่แหละ ทั้งที่เราก็แยกแยะได้แล้วว่า คำพูดถ่อยๆ มันก็มาจากคนถ่อยๆ ก็ยังจะเอามาเป็นจุดขายอยู่ได้

เมื่อมีคนเข้ามาห้ามปราม ตั้งท่าทีรังเกียจ หรือต่อต้าน พวกถ่อย พวกต่ำ ก็จะรีบมาเปิดสงคราม อ้างชนชั้น อ้างเสรีภาพในการพูด ให้เหตุผลที่มันไม่เป็นเหตุผลว่า ถึงจะพูดหยาบก็จริงใจ หรือพูดหยายดีกว่าพูดดีแต่ทำเลว ซึ่งมันส่อให้เห็นถึงควาามวิบัติทางสติปัญญาของคนพวกนี้ได้เป็นอย่างดี ถึงแม้จะมีคนแย้งว่า ความถ่อยไม่ได้แปลว่าจริงใจ แต่มันแปลว่าไม่รู้จักกาละเทศะ คนเราควรทั้งพูดดีและทำดี รู้จักควบคุมตัวเอง

แต่ก็นั่นแหละคนถ่อยทั้งหลายก็ไม่สนใจอะไร พากันรุม พากันด่า พากันประชด จนคนที่ต่อต้านความถ่อยต้องถอยออกไป เพราะตัวเองก็ไม่อยากแปดเปื้อนไปมากกว่านี้แล้ว 

มันก็เลยกลายเป็นอย่างนี้แหละ ผู้ดีเดินตรอก ขี้ครอกเดินถนน ตอนนี้เป็นแบบนี้แล้ว ได้แต่ทำใจครับ
comment64-1:เห็นด้วยที่สุดเลยครับ จริงมากๆ คนเรา จะสูงจะต่ำก็อยู่ที่การกระทำ การพูดการจานี่แหล่ะครับ
หวังว่าจะไม่มีใครมีตีเจตนาผิดเป็นการเหยียดหรือการแบ่งชนชั้นอะไรนะครับ เป็นเรื่องความประพฤติล้วนๆครับ
comment64-2:ใช่แล้วครับ จริงๆแล้วความเป็นผู้ดีไม่ได้วัดที่สมบัติ ชาติตระกูล แต่วัดที่ กิริยามารยาท กาละเทศะนี่แหละครับ
comment64-3:กริยา การกระทำออกมาแบบไหน เราเป็นคนควบคุมมันครับ 

แต่กับบางคนคงคุมยาก

คนเราไม่เท่ากันจริงๆ
comment64-4:ก้านบัวบอกลึกตื้น ชลธาร 
มารยาทส่อสันดาน ชาติเชื้อ
โฉดฉลาดเพราะคำขาน ควรทราบ
หย่อมหญ้าเหี่ยวแห้งเรื้อ บอกร้าย แสลงดิน
comment64-5:ใจกล้ามาก
comment64-6:แต่ก่อนสมัยเวปประมูลก็ไม่เบานะครับ  หรือไม่นับ 555
comment64-7:เว็บประมูล ไม่ทันได้เข้าประจำนะ แต่เคยเข้าไปอ่านทีนึง ผมรู้สึกว่า มันไม่ได้เถื่อนขนาดปัจจุบันครับ อ่านแล้วฮาๆ ยิ้มๆ มากกว่า ที่จะ คุยไปด่าไป อ่ะครับ

คือตอนนี้เหมือนยัดเยียด "คำด่า" เข้าไปเต็มที่ ที่ไม่น่าใส่ก็ใส่ อย่างที่ บางท่านยกตัวอย่างไป อย่างเช่น หิ้ว hee ขึ้นที่ สูง? กินจน thad บวม? แบบว่าตัวภาษาหยาบโดยไม่จำเป็นไม่พอ มันยังสกปรกด้วย ประมูลไม่ใช่แบบนั้นน่ะครับ อ่านแล้วจะแยกได้เลย 

ประมาณนี้เลยครับ
comment64-8:เห็นด้วยอย่างยิ่งครับ

สมัยผมเรียนอยู่มหาวิทยาลัย (เมื่อสัก 8-9 ปีที่แล้วได้มั้ง) เคยฟังข่าว หรือ Topic หนึ่งที่ญี่ปุ่นเขาบอกว่า เทคโนโลยีเป็นสิ่งที่จำเป็น และมีประโยชน์ มากในโลกที่ก้าวไวในปัจจุบัน แต่ในทางกลับกัน มันก็น่ากลัวเพราะเทคโนโลยีในทุกวันนี้เข้าถึงได้เกือบทุกที่ ซึ่งรวมถึงคนบางคนที่ไม่ควรจะได้ใช้ ก็สามารถเข้าใช้ได้....ซึ่งจะทำให้เกิดปัญหาตามมาได้ในอนาคต

ผมเลยไม่แปลกใจว่าทำไมในปัจจุบัน สังคม Facebook, อื่นๆ นั้นจะเป็นอย่างที่ว่า
comment64-9:เห็นด้วยครับ 
กริยาส่อสกุล
comment64-10:ผมเล่นอินเตอร์เน็ตตั้งปี40อ่ะครับตั้งแต่ยังมีเวปไทยให้เข้าไม่กี่เวป รู้สึกว่ามันไม่ดิบเถื่อนขนาดนี้จริงๆ 
ประมูลที่ว่าเถื่อนยังอยู่ในรูปแบบของความฮาแบบเพื่อนคุยกันเพราะส่วนใหญ่คนที่เล่นประมูลก็คือเด็กครับ 
มันคือเวปเด็กดีสมัยนี้ที่เน้นความฮาคุยกันได้ทุกเรื่อง
แต่เห็นด้วยจริงๆที่สมัยนั้นคนที่ซื้อคอมได้จะค่อนข้างมีคลาสนิดนึง 
คนธรรมดาๆยังเข้าถึงยาก พันทิปสมัยนั้นผมยังไม่กล้าเข้าเลย 
มีแต่คนระดับแบบว่า ยิ่งใหญ่ในประเทศ ลูกท่านหลานเธองี้ เด็กอย่างผมขออยู่ประมูลต่อเลย55
comment64-11:เห็นด้วยคะ คำพูด กิริยา มารยาท จะเป็นตัวบอกว่า

อยู่ในสังคมแบบไหน
comment65:นี่เองเป็นวัยรุ่นคนนึงค่ะ เราเป็นคนหยาบคายเวลาคุยกับเพื่อนนะคะ พวกคำที่จขกท.กล่าวมาก็พูด แต่จะพูดกับเพื่อนๆที่สนิทกัน หรืออาจจะมีใช้คุยกันในแชทส่วนตัว แต่ในเฟส ทวิตเตอร์หรือที่ต่างๆที่คิดว่าค่อนข้างสาธารณะเราไม่โอเคกับการใช้คำหยาบระดับข้างบนนั่น คือถ้าทวิตกรี้ดกร้าดหรือทวิตชั่ววูบระบายอารมณ์คนเดียวก็โอเค แต่การคอมเม้นต์หรือเมนชั่นใต้ทวิต หรือการทวิตเพื่อให้คนมารีทวิต(พวกเพจคำคม)นี่รู้สึกว่าไม่ค่อยสมควร55555 

ส่วนในเรื่องของหนังหรือละครที่มีคำหยาบคายคิดว่าสามารถใช้ได้ค่ะ เพราะ หนังเป็นสื่อที่ทำให้คนเลียนแบบก็จริง แต่ในขณะเดียวกันหนังหรือละครพวกนี้ก็เป็นสิ่งที่จะสะท้อนสังคมออกมาเช่นกัน ลองนึกสภาพชีวิตจริงของเรากับหนังเทียบกันก็ได้ค่ะ เช่นนายAคุยกับนายBซึ่งเป็นเพื่อนกัน และเป็นวัยรุ่น แน่นอนต้องมีการใช้คำหยาบไม่มากก็น้อย อย่างน้อยก็เป็นการแทนตัว คงไม่เรียกกันว่านาย หรือเรา หรือแก หรือเธอ ดีสุดก็แทนด้วยชื่อเพื่อน แต่ถ้าในละครใช้คำว่าเราเธอแกฉัน มันคงจะให้ฟีลแปลกๆและรู้สึกว่าตัวบทละครมันเฟคมากๆค่ะ เพราะเราเคยดูหลายเรื่องที่ตัวละครใช้เราแกเธอคุยกัน นี่รู้สึกว่ามันแปลกและขัดหูมากๆ เพราะในชีวิตจริงตั้งแต่ขึ้นชั้นมัธยมมาก็ไม่คอยเจออย่างนั้นแล้ว (ในกรณีที่คุยกับเพื่อนสนิท)
comment66:จริง
เรานี่อันเฟรนด์อันฟอลโล่ไปเยอะเพราะแบบนี้แหละ
แต่พออ่านข่าวตามเพจต่างๆก็ยังเจอพวกหยาบๆคายๆแบบนี้อยู่เยอะ
หยาบคายยังไม่พอยังตรรกะวิบัติขั้นรุนแรงอีก
เช่น เข้าข้างคนค้ายาเพราะเขาจน น่าสงสาร
เข้าข้างเปรี้ยวหั่นศพและด่าคนตาย
เข้าข้างคนข่มขืนเพราะหล่อ
เข้าข้างแม่วัยใสแล้วก็แห่อวดว่าตัวเองท้องตั้งแต่อายุไม่ถึง15 (และมีเด็กแบบนี้เยอะมาก)

ปกติไม่ค่อยถือเรื่องคำหยาบ แต่ถือเรื่องกาละเทศะมาก คนเราจะทำอะไรต้องมีลิมิต ไม่ใช่นึกจะทำอะไรก็ทำ มันเหมือนสัตว์เดรัจฉาน

เราเข้าใจนะว่าคนดีๆมีการศึกษามีจิตสำนึก เขาคงไม่มาเม้นท์อะไรแบบนี้ในที่เพจสาธารณะหรอก
แต่มันก็รู้สึกสิ้นหวังอยู่ดี ที่เราต้องอยู่กับคนตรรกะต่ำๆแบบนั้น และดูเหมือนว่าจำนวนคนประเภทนั้นจะมีอยู่เยอะมากซะด้วย
comment67:อินเตอร์เนต ถึงจุดนึง มันก็เหมือนการที่เรารู้ความนึกคิดจิตใจของคนอื่นได้หนะ

โดยที่ไม่ต้องพยายาม  และไม่ต้องอยากรู้ 555+
comment68:เราอ่านนะคะ อย่างเพจเจี๊ยบอะไรเนี่ยก็อ่าน แต่เราจะเม้นท์ไม่หยาบตามลูกเพจหลายคนค่ะ (นานๆเม้นท์ทีด้วย) มันอยู่ที่พื้นฐานการอบรมและสังคมที่พวกเค้าอยู่ส่วนนึง  บางคนหยาบก็ยังพออ่านได้ แต่ลามกสัปดนแบบหยาบๆนี่ เราข้ามเลยค่ะ บางครั้งก็ไปนั่งถามน้องๆว่าคนรุ่นใหม่มองยังไง เรื่องหยาบๆเรื่องบนเตียงเอาออกมาคุยกันแบบถึงลูกถึงคนขนาดนี้เป็นเรื่องปกติเหรอ แล้วเฟสบุ๊ก ไอจี บางคนใช้ชื่อจริงมีรูปตัวจริง คือมีตัวตนไม่ใช่นามแฝงยังกล้า แปลกใจจริงๆค่ะ ดีจังที่มีกระทู้นี้ ทำให้เราโล่งอกที่มีคนคิดเหมือนกัน
comment69:ลองเข้าไปดูเพจ แdก นะคะ 

รุนแรงมากกก แต่คนติดตามเยอะมากมาย 

เช่นจะไปรีวิวร้านอาหารบนตึก ก็ใช้คำว่า หิ้วห.ี. ขึ้นที่สูง รีวิวบุฟเฟ่ต์ ก็เป็น กินจนแ_ดบวม เป็นต้น

เราก็คิดว่าไม่สมควรมากๆ แต่อ่านแล้วก็อดขำไม่ได้ 

เราโตแล้ว อ่านก็รู้สึกตลกดี แต่เด็กๆ เยาวชน จะแยกแยะไม่ได้ และคิดว่าการใช้คำพูดพวกนี้เป็นเรื่องปกติ และใครยิ่งตลกยิ่งได้เป็นที่สนใจ
comment69-1:เพิ่งเจอโพสต์เพื่อนแชร์มาจากเพจนี้เลยค่ะ เลยมานั่งค้นว่ามันปกติเหรอ จนเจอกระทู้นี้
อยากทราบว่ามองยังไงให้ตลกอะคะ เรานี่อ่านไปเอามือทาบอกไป ตกใจมากค่ะ 
คือคำด่าปกติแบบขำ ๆ เราก็ขำได้นะ อย่างในเพจเจี๊ยบไรงี้ แต่เพจนี้เหลือจะรับไหวจริงๆค่ะ
มันหยาบไป จริงๆก็ทึ่งในความครีเอทีฟนะคะ (พยายามคิดในแง่ดี) แต่ใช้ภาษาแบบนี้ขำไม่ออกจริง 
เรามีเพื่อนในเฟซกดไลค์เพจนี้อยู่ห้าสิบกว่าคน ตอนนี้เรามองพวกเขาแง่ลบหน่อย ๆ ไปหมดเลยค่ะ
เอาเป็นว่าเราจะสันนิษฐานว่าพวกเขาคงมองเห็นความตลกจากอะไรแบบนี้ละกันเนอะ จะได้สบายใจหน่อย
comment70:เดี๋ยวนี้มันมีสื่อเป็นตัวนำ มีดารา ตลก เป็นตัวอย่าง เห็นหลายๆรายการก็ใช้กัน เด็กก็เห็นว่าออกสื่อได้ก็คงคิดว่าเป็นภาษาที่ใช้ได้ทั่วไป
ต่างจากตอนผมเรียนประถมคุณครูจะพูดเลยว่าคำไหนเป็นคำหยาบ ห้ามใช้ คำหยาบนี่คือไม่พูดกัน ใครพูดปรับ5บาท10บาท
comment71:อ่านๆ ไปชักเหมือนละครช่องมากสี
comment72:ผมจะไม่พยายามใช้คำหยาบเลยครับ
ไม่ว่า online หรือ offline
comment73:ผมมีคุยหยาบเวลาอยู่กับเพื่อน แต่ออกสื่อนี่ไม่เลย ผมยังหาเหตุผลของการหยาบออกสื่อไม่เจอสักข้อ
ผมติดตามเพจเจี๊ยบ ลูกเพจคุยกันหยาบ แต่ผมก็ไม่ต้องหยาบตาม
หรืออย่างเพจแหม่ม ผมติดตามเพราะอยากดูเคสช่วยเหลือคนเดือดร้อน
และครั้งนึงเคสมีลูกเพจด่าลูกเพจอีกคนด้วยถ้อยคำหยาบคาย 
ผมไปเตือนลูกเพจท่านนั้นว่า คิดเห็นไม่ตรงกันเป็นเรื่องธรรมดา แต่ไม่น่าหยาบ
ผลสุดท้ายผมถูกทั้งลูกเพจท่านนั้นและแหม่มแขวะว่าคุยแบบนี้ปกติ
ผมเลยเข้าใจได้ว่าสังคมสมัยนี้ยอมรับเรื่องคำหยาบมากขึ้น ตัวเราต้องรักษาจุดยืนเอง
ส่วนนึงผมคงว่าเป็นเรื่องสภาพแวดล้อมของคนคนนั้นด้วยล่ะ

ป.ล.ไม่ได้จะตำหนิเพจแหม่มนะครับ เพราะเค้าก็มีแนวทางของเค้า
comment74:เมื่อวานดูละครรักวัยรุ่นเรื่องนึง พลอตน่าสนใจดี แต่พอพระเอกนางเอกพูดกูๆเมิงๆใส่กันหมดอารมณ์ดู
comment75:ผมไม่โทษคำหยาบนะ ผมโทษคนใช้มากกว่า
คำพูดก้เหมือนอาวุธอะครับ เหมือนมีด ปืน ถ้าคนใช้ให้ถูก มันก็ไม่มีผลเสีย ถ้าใช้ผิด มันก็มีแต่ผลเสียตามมา

ผมมองว่าเป็นเรื่องของกาละเทศะมากกว่า
ผมก็พูดคำหยาบกับเพื่อนสนิท แต่ก็แค่กับเพื่อนสนิท กับคนที่พูดได้
ไม่ใช่หยาบแบบไม่ดูกาละเทศะเลย เม้นลามกไปทั่ว อันนี้ผมว่าสันดานมันแย่ครับ

แต่ผมก็งงเหมือนกัน ทำไมอยู่ๆไอ้ความหยาบมันกลายเป็นเทรนด์ เป็นแฟชั่นไปได้
สื่อสำคัญครับ ทุกวันนี้อินเตอร์เน็ตมันเข้าถึงทุกคน ไม่ว่าจะเด็กอายุเท่าไหร่ มีวุฒิภาวะหรือไม่ เราควบคุมตรงนั้นไม่ได้

ส่วนจะหยาบมาก หยาบน้อย อันนี้ก็แล้วแต่คนจะมองนะครับ ผมไม่สามารถไปกำหนดได้ว่าพูดแบบไหนคือหยาบเยอะ แบบไหนคือหยาบน้อย
หยาบ มันก็คือหยาบ คือคำพูดแรงๆเพื่อให้สื่อความหมายได้ชัดเจน(ในบริบทหนึ่ง) หรืออีกบริบทอาจพูดเพื่อทำร้ายคนอื่น อันนี้อยู่ที่เจตนาของคนใช้ครับ
ผมเลยรู้สึกว่าสมัยนี้ เราอยู่ตรงไหนได้ก็อยู่ อยู่ไม่ได้ก็ถอยออกมาไม่ต้องยุ่ง
จริงๆนะครับ ผมรู้สึกว่าทำได้แค่นั้นจริงๆ ห้ามอะไรไม่ได้ คนมันจะถ่อย ก็ปล่อยเขาไป ถ้าสังคมที่เขาอยู่รับได้และคิดว่ามันดี ก็ปล่อยให้มันเป็นเรื่องของสังคมเขาไป ผมไม่อยากดูถูกใคร
comment76:ดีใจที่มีคนคิดเหมือนกัน และไม่ชอบการแสดงคำพูดหยาบเหล่านี้บนสื่อต่างๆ

และขอบคุณพันทิป ที่แบนคำหยาบต่างๆ ไม่สามารถโพสต์ลงกระทู้ได้ ทำให้พันทิปยังคงเป็นเวปที่น่าเล่นและน่าอ่าน
ถ้าเมื่อไหร่ ที่พันทิปไหลตามกระแส ยินยอมให้โพสต์คำถ่อยๆ หยาบคาย ลามก เมื่อไหร่ เราคงเลิกเล่นเมื่อนั้น

เพราะเราก็ไม่ชอบไปตามอ่านเพจหยาบๆ หรือว่าเฟสที่หยาบคาย ถึงมันจะดูกันเอง แต่เราก็ไม่กันเองขนาดยอมรับคำเหล่านั้นได้

จะบอกว่าการศึกษามันไม่ได้ช่วยอะไรเลยสมัยนี้ เด็กรุ่นใหม่ ไปเรียนเรียน ครูสอนให้พูดเพราะยังไง ก็หยาบกับเพื่อนเหมือนเดิม
กลับมาบ้านพ่อแม่ก็หยาบคายใส่ลูก มันไม่ควรหยาบใส่กันเป็นเรื่องปรกติ 

ไม่เข้าใจบางคนเหมือนกันว่าทำไม มองว่าการพูดหยาบ คือความจริงใจ การด่าใส่กันเป็นเรื่องปรกติ ทั้งๆที่มันไม่ควรปรกติ
comment77:ของเราขนาดไม่เคยไปว่าคนหยาบคาย ว่าหยาบคายเลย
แต่เราก็พูดสุภาพ  แต่ยังอุตสาห์มีคนมาว่า ดัดจริต สร้างภาพ   คือไม่เข้าใจเลยนะ ว่าคนดีจริงใจต้องหยาบคายใช่ไหม
comment78:เฟช  เป็นสังคมที่ไร้ระเบียบ  ปล่อยให้ใครก็ได้แสดงความถ่อย  มีคนจะแอดเป็นเพื่อน ผมไม่รับก็เยอะ อยากได้ที่เรารู้จักเท่านั้น  เราสุภาพ แต่เจอคำด่าแบบไร้เหตุผล มันรับไม่ได้จริงๆ

ลืมที่จะเขียนเรื่องสำคัญ  บางคนไม่ได้งานเพราะเฟช  บางสำนักงานตอนรับสมัคร จะมีการเข้าไปส่องดูเฟชว่าเป็นแบบไหนอย่างไร ถ้าโพสแบบแอนตี้สังคมมากๆ เขาก็ไม่เรียกสัมภาษณ์
comment79:...เคยเจอคลิปละครสั้นของนักศึกษาปีที่ 4 มาแปะในพันทิป

ประมาณมีผู้หญิง 2 คนขับรถไปตอนกลางคืน

มีผุ้ชายมานอนขวางทาง ก็เลยจอดรถจะลงไปช่วย

คำพูดคำจามีแต่สัตว์ออกมาวิ่งเพ่นพ่านจนจบ

เราก็เลยถามไปว่า ทำไมมีแต่คำหยาบแบบนี้

ก้ไม่มีใครเข้ามาตอบ แต่มีคนเข้าไปคอมเมนต์ประมาณ 5 คนค่ะ...
comment80:ผมหมดหวังกับสังคมมาตั้งแต่ด่าคนมองโลกในแง่ดี ว่าโลกสวยแล้วครับ
comment80-1:คนที่ทำไม่ได้มักจะตำหนิผู้อื่นว่าทำไม่ได้ด้วยครับ
comment81:เมื่อก่อนรู้สึกประหลาดมากกับบ้านที่พ่อแม่ใช้กูมํงกับลูก
แต่พอแก่ๆมา ก็เริ่มเห็นเยอะ แล้วเข้าใจว่ามันไม่ได้แปลว่า เขาเป็นคนไม่ดีตรงไหนอย่างไร
แต่ถึงจะเข้าใจที่บ้านก็ไม่เคยใช้กับลูกหลานในบ้าน 
พี่น้องทะเลาะกันขึ้นโรงขึ้นศาล ก็ไม่เคยใช้

ดังนั้นคำสุภาพไม่ได้แปลว่าครอบครัวนั้นรักกันมากกว่า หรือเป็นคนดีกว่าคนที่พูดคำหยาบ
ก็เป็นแค่ว่า เป็นบ้านที่รักษามารยาทมากกว่าเท่านั้นเอง
comment82:เพราะคนที่โพสน์  คิดว่า...โพสน์ไปก็ไม่รู้ว่าเป็นใคร
หรือ...คิดว่าพูดแบบนี้แล้วเพื่อนๆจะคิดว่า  มัน cool 
.....เขากำลังลดค่าของตัวเอง....
comment83:เห็นผู้หญิงบางคนใช้เฟชตัวเอง รูปโปรไฟล์ก็รูปหน้าตัวเองนี่แหละ 
โพสออกมานี่แบบ อืม ไม่ต้องรักษาภาพพจน์กันเลยว่างั้น
กุ เมิง นี่เราเข้าใจนะ ว่าอาจจะใช้กับเพื่อนปกติ ถึงเราไม่ได้ใช้แต่เราเข้าใจคนที่ใช้
แต่ประโยคหยาบโลนผสมคำหยาบคายนี่แบบ อ่านแล้วก็อึ้งกันไป คือดูกร้านโลกมาก
ไม่ใช่ว่าเป็นคนไม่ดีนะ แต่ดูเป็นคนไม่มีมารยยาทและไม่น่าคบหา 

เราเพิ่งกลับบ้านนอกมา เจอคนแถวนั้นเขาพูด เอ็ง-ข้า กุ-เมิง กัน 
เขาเรียกเราว่า เอ็ง ด้วย เราไม่รู้สึกว่าหยาบ ไม่ได้คิดอะไรเลย เพราะเข้าใจบริบทของเขา
แต่โพสตามเฟชบุ๊คนี่คือ เหมือนพยายามโพสให้ดูแรง สะใจ 

อย่าว่าแต่คนโพสคอมเม้นท์เลย
บางเพจนี่ลงข่าวก็พาดหัวได้แย่มาก
เมื่อเช้าเพิ่งเห็น "ผัวศิริพรหล่อมาก" 
ศิริพร อำไพพงษ์ ค่ะ เนื้อหาข่าวคือแนะนำว่าผู้ชายที่เป็นสามีเขาหล่อ หน้าตาดี
แต่คือใช้คำได้แบบว่า 
เราไม่ต้องคำนึงถึงระดับภาษากันแล้วเหรอเดี๋ยวนี้ ใช้กันไม่รู้จักกาลเทศะเลย
comment84:ใครหยาบก็หยาบนะ เขาคงจะเคยชินแบบนั้น
ขอเพียงเราไม่หยาบก็พอ
comment85:ขอบคุณทุกความเห็นที่เข้ามานะคะ
เราเห็นหลายๆคนบอกว่า ถ้าไม่ชอบ กดอันเฟรนไป
กดบล๊อคเพจ เหล่านั้นไป ใช่ค่ะมันทำง่าย แค่คลิกไม่กี่ที

           แต่ที่เรามาโพส เพราะเราอยากเห็นการเปลี่ยนแปลงในสังคมค่ะ
เราอยากให้คนหรือเพจที่ชอบโพสคำหยาบๆ พวกนี้มาเห็นความเห็นของคนอื่นบ้าง
เผื่อว่าเค้าจะรู้สึกว่าคำแบบนี้มันเหมาะสมแค่ไหนก่อนเอามาใช้
และอาจมีหลายๆ เพจ หลายๆคน ที่คิดได้และเปลี่ยนมาใช้คำพูดที่ดีขึ้น

          มันเหมือนเวลาคุณเดินเข้าออกซอยบ้านคุณ แล้วมีกองขยะวางอยู่บนพื้นถนน
แน่นอนคุณก็แค่เดินผ่านจะไปใส่ใจทำไม
แต่ถ้าพวกคุณช่วยกันเก็บช่วยกันหาทางรณรงค์ ไม่ให้คนมาทิ้งขยะเพิ่ม
หรือคนที่เคยทิ้งอาจคิดได้ว่าไม่ควรทิ้งนะ แบบนี้มันจะดีกว่าเดินผ่านไปเฉยๆไหมคะ?

           เราไม่รู้หรอกว่า อนาคตเราอาจต้องอยู่กับขยะกองมหึมา
หรือเวลาน้ำท่วมเราต้องเดินลุยน้ำสกปรก เพราะขยะข้างทางอุดตันท่อระบายน้ำ
ลูกหลานเราไปเดินเหยียบไม้ลูกชิ้น แมลงวันจากกองขยะมาเกาะอาหารที่เราพึ่งทำเสร็จใหม่ๆ ท้องเสียกันทั้งบ้าน
อะไรๆ ที่เราคิดว่าไม่ใช่เรื่องของเรา สักวันมันอาจย้อนเข้ามาทำให้เราเดือดร้อนได้นะคะ

เราอยากเห็นสังคมดีขึ้นเท่านั้นเองค่ะ😄
comment85-1:ทำใจนะคะ จขกท 
มันก็ประหลาดเช่นนี้ ทุกคนอยากเห็นสังคมดี อยากให้ประเทศน่าอยู่ อยากให้ลูกสาวลูกชายตัวเองในอนาคตได้อยูในสังคมดีๆ
แต่เวลาเจอปัญหา เจอคนทำไม่ค่อยดี มักจะหยวนๆ บอกให้มองผ่าน บอกว่าเรื่องของเขา ฯลฯ
ก็เป็นกันซะแบบนี้ สังคมมันจะดีได้ยังไง
อยากได้แต่ไม่ช่วยกันทำ ไม่ช่วยกันตีกรอบ
เกิดอะไรขึ้นมาก็โทษคนอื่น โทษประเทศไทยไม่ดี โทษเพื่อนพาลูกตัวเองเสีย
จริงๆถ้าตัวเองเป็นคนนึงที่วางเฉยกับเรื่องพวกนี้ ควรจะกลับมาโทษตัวเองกันบ้างว่ามีส่วนให้สังคมมันเป็นแบบนี้

อาจจะลืมไปว่าถ้าปล่อยไปแบบนี้เรื่อยๆ จนเป็นเรื่องปกติธรรมดา
ถึงวันที่มีลูกสาวลูกชายโตมา ก็จะซึมซับพฤติกรรมเหล่านี้เข้าไปโดยไม่รู้ตัว
comment85-2:เห็นด้วยครับ อยากให้สังคมดี ก็ต้องช่วยกัน ถ้าทุกคนบอกว่าธุระไม่ใช่ แล้วใครจะเป็นคนทำครับ
comment86:ถ้าจขกท.ตั้งคำถามกับคนพูด  กรู เราก็คงว่าโลกสวยไปหน่อย แต่จากที่ยกมามันไม่ใช่แค่นั้นแต่เป็นพวกที่โชว์ความถ่อย ต่ำ ทางด้านความคิดและนิสัยด้วย บางคำจริงๆก็ไม่นับเป็นคำหยาบ แต่เป็นความคิดที่หยาบและต่ำตม  เหมือนพวกพ่อแม่ไม่รัก เกิดมาแทบไม่เคยได้ยินคนพูดจากันดีๆเลยในชีวิต

อีกที่ที่เราเห็นบ่อยคือในยูทูบ ซึ่งมันทำให้เราโกรธเป็นพิเศษเวลามีต่างชาติมาคอมเมนท์เป็นภาษาอังกฤษแล้วเจอพวกนี้พยายามถ่ายทอดความถ่อยเป็นภาษาอังกฤษแบบโง่ๆ อ่านไม่ค่อยรู้เรื่องแต่รู้เลยว่าเจตนาไม่ดี เพื่อต้องการจะโชว์... โชว์ความบ้าบออะไรของมันไม่รู้ล่ะ ไม่เข้าใจมันเหมือนกัน... แต่เห็นละมันอายแทนคนไทยคนอื่นๆเหลือเกิน  ถ่อย โง่ แต่พยายามในเรื่องที่ไม่ควรพยายาม 

เจอทีไรเราก็ได้แต่ส่ายหัวกับความไร้รสนิยมแต่ดันนึกว่าตัวเองเท่ น่าจะเป็นพวกเด็กวัยรุ่นไร้การศึกษานั่นแหละ
comment87:หืม ไปตามกันแบบไหน คนแบบไหน ถึงได้ไปเจอเพจแย่ๆ แบบนั้นอ่ะคับ ผมไม่เจอเลย
comment87-1:เพจปกติก็เจอค่ะ 
เช่น ข่าวที่กำลังดังอยู่ตอนนี้
ที่ผู้ชายไปต่อยผู้หญิง ทั้งๆที่เพื่อนของผู้ชายคนนั้นขี่มอเตอร์ไซค์ไปชนท้ายรถพ่อของน้องผู้หญิง
ลองไปอ่านคอมเม้นท์ดูสิคะ เราเจอเกือบทุกเพจค่ะ 
คำด่า คำหยาบ ลอยเต็มคอมเมนท์เลย
comment87-2:โอ่ยคุณ เพจปกติธรรมดานี่แหละ เพจอัพเดทข่าวซีรี่ส์ เพจคำคม บางทีแชร์เรื่องมาจากเพจอื่น มันก็ขึ้นฟีดข่าวให้เราเห็น
หรือบางครั้งเราไม่ได้ตามหรอก แต่เฟชบุ๊คก็ขึ้นเป้นเพจที่แนะนำมา จะมีเพจพวกนี้ปะปนมาด้วยพร้อมเนื้อหา พอกดเข้าไปดูก็จะเห็นโพสเป็นคอมเม้นท์พวกนี้
ถ้าเล่นเฟชบุ๊คประจำ ไม่น่าจะเกิดคำถามพวกนี้นะ ว่าเพจแย่ๆมันโผล่มาได้ยังไง  

แล้วพวกเพจข่าวต่างๆ ลงข่าวข่มขืน ลงข่าวตบตีกัน บางทีลงข่าวดาราเลิกกัน ฯ ก็จะมีคนบางส่วนเข้าไปเม้นท์ทำนองนี้
อย่างดาราเลิกกัน มันเป็นข่าวปกติหรือเปล่า แต่คนโพสก็ดันโพสหยาบโลนลงมาได้ 
ประมาณว่าฝ่ายหน้าตาแย่ แบบนี้ช่วยตัวเองเอาดีกว่า ไม่เอามาทำสามีหรอก 
นี่เราโพสแบบใช้ภาษาสุภาพ ยังอ่านแล้วไม่น่าฟัง แต่ที่เขาโพสกันใช้ภาษาหยาบโลนตรงๆเลย
comment88:ลองไปยืนหน้าโรงเรียนตอนเลิกหลัง ครับ คุณอาจจะต้องตกใจ
comment89:พวกคำที่ส่อไปทางเรื่องเพศ ผมไม่เห็นด้วยนะที่จะใช้กันจนเป็นปกติ มันเป็นเรื่องการไม่ให้เกียรติกัน ดูถูกกันมันดูต่ำมากเลย

คำอื่นผมค่อนข้างเฉยๆนะ พวก มื.. กรู สั.. เหี้.. มันแล้วแต่บริบทในการใช้ด้วย  แต่คำพวกนี้ปกติผมจะพิมพ์เลี่ยงนะไม่พิมพ์สะกดไปตรงๆมันดูแรงไป
จะเลี่ยงไปประมาณว่า เมิง มิง / กุ ตรู / แสส สลัส สัส / เห้ เชรี้ย / อะไรทำนองนี้  ไม่รู้คนอื่นคิดไงอ่ะ แต่ผมพิมพ์แล้วผมว่ามันซอฟต์ลง
บางคำหยาบใช้ในจังหวะที่เราอุทาน ผมว่ามันก็เฉยๆนะ เข้าใจความหมายง่ายดีด้วย

ถ้ามองว่าหยาบมันก็หยาบ แต่มันก็เป็นไปตามสิ่งที่ต้องการจะสื่อออกไปอ่ะ..
comment90:ตอนเรียนอนุบาล-ประถมอยู่โรงเรียนเอกชน ไม่เคยพูดคำหยาบ ไม่เคยรู้จักเรื่องลามก นึกว่าพระเอกนางเอกนอนจับมือแล้วท้องเลย 
แต่พอขึ้นมัธยมย้ายมาเรียนโรงเรียนวัด เพื่อนในห้องด่ากันไอ้เห้ ไอ้สัก มีแต่คำหยาบทั้งนั้น ฟังครั้งแรกคือตกใจสุดๆ ทั้งชญดูคลิปลามกกันโจ่งแจ้งมาก เราเดินผ่านนี่รีบปิดตา รู้สึกไม่อยากไปเรียนจนต้องบอกแม่เลย
comment91:ล่าสุดเลยค่ะ  นั่งทานชาบูอยู่ โต๊ะข้างหลังเรา ผู้หญิงล้วน
อายุก็น่าจะประมาณ  ไม่เกิน30 กัน 
พูดแต่ละที  ต้องปิดท้ายด้วยคำว่า  
 อีเตี้ย อีสาดดดดด โดยเฉพาะคำว่า    นี่ ทั้งโต๊ะพูดกันทุกคน ทุกประโยคค้องมีคำนี้อยู่ (บางคำมันพิมพ์ตรงๆ ไม่ได้ คงเข้าใจนะคะว่าพันทิปไม่ให้พิมพ์คำหยาบ )

เราก็ไม่ได้โลกสวย  ถามว่าคำหยาบคายเราพูดมั้ย  พูดค่ะ  แต่ไม่ถึงกับเอามาคุยกันแบบเป็นคำปรกติ...
จริงๆ  เราคิดว่า  มันทำให้ผู้หญิงที่พ่นคำเหล่านี้เป็นปรกติ  เหมือนลดค่าตัวเองอ่ะค่ะ
ผู้หญิงเรา  บางทีไม่ต้องสวยหรอกค่ะ แต่ถ้ากิริยามารนาทน่ามอง  มันก็ทำให้คนมองเหลียวหลังด้วยความชื่นขมได้นะคะ

แต่นี่คือ มันไม่น่าดู  ไม่น่าฟังเอาซะเลย

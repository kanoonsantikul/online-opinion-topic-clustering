title:คนที่ครองตัวเป็นโสด ไม่มีลูกไม่มีครอบครัววางแผนอนาคตอย่างไรครับ
comment:คือตอนนี้โสด และคิดว่าจะต้องโสดตลอดไป อยากทราบว่าเพื่อนๆที่ครองตัวเป็นโสดวางแผนการดำเนินชีวิตอบ่างไรครับ
comment1:เข้าใจว่าคนโสดไม่น้อย
แต่คนโสดแบบไหนอยู่อย่างมีสุข
ก้อต้องมีเงิน งั้นเก้บเงิน
ทำประกันสุขภาพไว้ด้วยนะ
ไม่ต้องคิดกังวลอะไรมากมาย
เพราะบางคนไอ้ทีคิดว่าโสดสุดท้ายแต่งงานก้อมี
comment1-1:ขำท่อนสุดท้ายยย อารมณ์แบบว่ามันมาเองใช่มะครับบบ
comment2:สิ่งแรกต้องดูแลสุขภาพตัวเองให้ดีที่สุด  เก็บออมเป็นสิ่งสำคัญ  ดูแลค่าใช้จ่ายให้เหมาะสม   มีเพื่อนดีๆไว้หลายๆคนค่ะ.  จะได้ช่วยดูแลกัน
comment2-1:ดูแล  ---   แลดู
comment2-2:เพื่อนดีๆ นี่หายากใช่เล่นเลยนะคะ
comment2-3:เคล็ดลับง่ายๆสำหรับการหาเพื่อนดีๆคือ  เราต้องดีพอที่เค้าจะดีกับเรา  การให้และรับต้องเป็น ธรรมที่เสมอกัน  คนที่มีธรรมไม่เสมอกันมักจะไม่เข้าใจกัน จากประสบการณ์ส่วนตัวค่ะ.
comment2-4:เพื่อนดีไม่เน้นปริมาณ แต่คุณภาพครบ
comment2-5:เราต้องดีพอที่เค้าจะดีกับเรา เห็นด้วยครับ
ส่วนการให้และรับที่เท่าเทียมกัน เมื่อให้แล้วเราต้องรอการรับที่เท่าเทียมกันผมไม่คิดว่าเป็นการให้ แต่มันคือการล่อซื้อ
comment2-6:อ่านดีๆค่ะ.
comment2-7:เพื่อนดีๆ สนิทๆ อยู่คนละจังหวัดกันค่ะ  ส่วนใกล้ตัวก็นะ
comment3:สะสมทรัพย์ค่ะ ทั้งในรูปเงินและอสังหา เรามีทั้งบ้านและที่ดินให้เช่า มีเงินเก็บส่วนนึง มีทองนิดหน่อย อนาคตกะว่าจะขายอสังหากินแหละ
comment4:สะสมทรัพย์สินมากๆครับ ถ้าต้องอยู่คนเดียวการมีเงินพอใช้สำคัญมาก
comment5:รักษาสุขภาพ

และมีเงินออม เงินออมไม่ได้หมายถึงออมในธนาคารนะครับ
comment6:ถามหน่อยดิ ทำไมต้องคิดว่าคนโสดจำเป็นต้องวางแผนอนาคต?

เราว่า คนมีลูกต่างหากที่ต้องวางแผนอนาคตหนักกว่าเป็นหลายๆเท่าเลย

ได้ยินจากคนใกล้ตัวเลย ตั้งแต่มีลูก กลัวตายขึ้นมาทันที ไม่พร้อมจะตายตอนนี้ ลูกยังเล็ก 

ตรงกันข้าม คนโสดไม่มีภาระใดเนี่ย ใช้ชีวิตได้อย่างอิสระสบายๆ

ยิ่งถ้ามีเงินมากพอด้วยแล้ว สวรรค์เลย นึกอยากทำอะไรก็ทำได้เต็มที่

อนาคตที่จะกลัวว่าต้องอยู่คนเดียว สมัยนี้โลกโซเชียลทำให้คนเราไม่ต้องกลัวเหงาเลย

หรือเป็นห่วงสุขภาพ ขอบอกว่าบัตร 30 บาท ช่วยคุณได้เยอะเลย หมอ 30 บาทหรือหมอเอกชน เค้าก็มีจรรยาบรรณรักษาเต็มที่เหมือนกัน

อย่างมากก็ต่างกันแค่ยานอกบัญชีบางตัว ซึ่งอาจไม่จำเป็นก็ได้ถ้าคุณเป็นโรคเรื้อรัง(เพราะยังไงก็ไม่หาย)

สรุปว่า โสดต่างหากที่ใช้ชีวิตได้ชิลกว่าเห็นๆ ขอแค่มีเงิน และ สุขภาพดีเท่านั้นพอ.....
comment6-1:สามสิบบาทเขาไม่ได้รวมดูแลเวลาคนป่วยเรื้อรังลุกเองไม่ได้นอนแช่บนเตียงที่บ้านนะครับ
comment6-2:ถ้าจะเป็นถึงขนาดนั้น เราว่าเลิกมีชีวิตอยู่ดีกว่านะ

ตั้งใจอยู่แล้วว่าขอตายอย่างมนุษย์ ไม่อยากตายอย่างผัก....
comment6-3:ศาสนาพุทธก็ไม่ส่งเสริมให้ฆ่าตัวตายอีกแหละครับ. บาปมหันส์
comment6-4:ไม่ได้นับถือศาสนา เป็นอศาสนิกชน ไม่เชื่อเรื่องพวกนี้
comment6-5:คนโสดก็ต้องวางแผนครับ ตอนแก่มันไม่เท่าไหร่เพราะรับผิดชอบตัวเองคนเดียว
แต่ก่อนจะแก่วัยกลางคน เราจะดูแลพ่อแม่ของเรายังไงให้เค้าอยู่อย่างสบาย
มันไม่ได้อิสระอย่างที่คิดหรอกครับ
comment6-6:เพราะว่าชิลได้ไงล่ะครับเลยต้องวางแผน ไม่เหมือนมีครอบครัวมีลูกที่สถานการณ์บังคับให้ดิ้นรน
comment6-7:แล้วคุณโสดหรือเปล่า ถ้าคุณโสดแล้วคิดแบบนี้อนาคตคุณพังแน่
comment6-8:6-7 อ่านที่เราเขียนดีๆ

เราสรุปสั้นๆว่า เก็บเงินให้มากพอ และรักษาสุขภาพเท่าที่ทำได้

แค่นี้ก็เกินพอแล้วสำหรับการวางแผน
comment6-9:เราว่าความเห็น 6-8 ของคุณก็ตอบคำถามของคุณเองแล้วนะคะ
comment6-10:6-9 ใช่ ที่เราถาม จขกท เพราะเราแปลกใจว่าจะต้องวางแผนอะไรนักหนา

แค่มี 2 อย่างนี้ เรื่องอื่นสำหรับคนโสด จิ๊บๆ
comment6-11:มันมีความเป็นไปได้อยู่ที่ลูกๆของคนที่แต่งงานแล้วจะมาดูแลเรา อย่างน้อยๆก็ยังมีเกราะอีกชั้นหนึ่งที่คอยช่วยเหลือยามคับขัน

ตรงกันข้าม กับคนโสดที่จะแก่ตายเพียงลำพัง เขาไม่มีเกราะอีกชั้นเหมือนคนที่แต่งงานแล้ว ดังนั้นเขาจึงต้องยิ่งคิดมากกว่าว่าจะทำอย่างไรบ้างเพื่อให้บั้นปลายชีวิตตนเองยังคงมีคุณภาพชีวิตที่ดี
comment6-12:สมัยนี้อย่าหวังให้ลูกๆมาดูแลเลย

แค่หวังให้เค้าสามารถยืนได้ด้วยตัวเองแบบไม่ต้องให้พ่อแม่ห่วงก็ดีแค่ไหนแล้ว

หนักกว่านั้นที่เคยเห็นมา ลูกมีครอบครัวแล้วเอาหลานมาฝากให้ปู่ย่าเลี้ยงตอนแก่อีก กลายเป็นเหนื่อยหนักกว่าเดิมก็มี......
comment6-13:ใช่ ๆ คนโสดไม่ต้องวางแผนมากเหมือนคนมีลูกหรอก ตัวคนเดียว
comment6-14:จะโสดหรือมีครอบครัวก็ต้องมีการวางแผนชีวิตค่ะ
comment6-15:เห็นด้วยอย่างยิ่งว่า จะโสดหรือมีครอบครัว ก็ต้องวางแผนชีวิตกันทั้งนั้น
comment6-16:เห็นด้วยค่ะ เราว่าคนโสดวางแผนง่ายกว่าคนมีลูกนะ คนมีลูกใช้เงินแทบทั้งหมดเพื่อลูก เงินเก็บอาจจะน้อยกว่า แถมลูกสมัยนี้ก็ไม่ใช่จะดูแลพ่อแม่ตอนแก่ได้หมด
บางคนนี่ มีลูกเมีย ลูกผัว เอาลูกมาให้แม่เลี้ยง แถมยังขอเงินพ่อแม่อีกทั้งที่ตัวเองแยกไปมีครอบครัวแล้ว ยิ่งแล้วใหญ่เลย
comment6-17:ไอ้พวกที่บอกลูกจะมาดูแลเนี่ย
ตัวมันเองได้ดูแลพ่อแม่ตัวเองดีขนาดไหน? แล้วจะไปหวังเอาจากลูกๆ ที่นิสัยเพาะลูกมาจากตัวเอง?
comment6-18:ถ้าห่วงลูกขนาดนั้นก็รักษาตัวเองให้ดี อย่าตายก่อนลูกเรียนจบสิคะ แค่นั้นพอ 

ที่คนโสดน่าห่วงกว่าเพราะแก่มาจะอยู่กับใครล่ะ คนที่มีครอบครัวอย่างน้อยก็มีภรรยาสามีอยู่เป็นเพื่อนตอนแก่ ลูกๆ บางคนก็อยู่ด้วย หรือก็มีแวะมาหาบ้าง  ในกรณีที่ลูกไม่เลวนะ
comment7:เพิ่มพูนสมบัติเยอะๆ บ้าน รถ ที่ดิน ทองคำ หุ้น 
สร้าง passive income ไว้ยาวแก่
comment8:คนโสดน่าจะเก็บเงินได้มากกว่าคนมีครอบครัวนะ เพราะเลี้ยงลูกคนนึงใช้เงินไมน้อย
อีกอย่าง ถ้ามีเงินล่ะก็ บั่นปลายยคงมีญาติมาดูแล โดยเฉพาะระยะใกล้ตาย ประเภทกตัญญูเฉียบพลันน่ะ
comment8-1:5555 จริง
comment8-2:กตัญญูเฉียบพลัน..  แรง
comment8-3:555 เห็นด้วย
comment8-4:55555 ฮากตัญญูเฉียบพลัน
comment8-5:มีเงิน ต่อให้เดินไม่ได้ อยากไปเที่ยวไหนก็มีคนพาไป
comment9:สะสมให้ได้4อย่าง


1.สะสมเงิน      คิดดูว่าตอนนี้อาหารแต่ละมื้อต่ำสุด30บาท  อีก30ปีราคาไม่ต่ำกว่า100บาท    ...   เฉลี่ยไว้ที่60บาทแล้วx3มื้อx365วันxจำนวนปีที่ไม่ตาย     แค่นี้ก็หลักล้านแล้ว

ถ้าสร้าง  asset  ที่มี passive income เผื่อไว้ได้ก็ดี

2.สะสมสุขภาพ      สำคัญมาก   ถ้าแย่ค่าใช้จ่ายสูง         ออกกำลังกายประจำ  ไม่ตามใจปาก   บริหารสมองทั้ง2ซีกอย่าให้เกิดอัลไซเมอร์

3.สะสมความดี     จะเป็นกุศลหนุนเนื่องในภายหน้า    ทำดีมากคนรอบข้างลูกหลานเพื่อนบ้านก็รักคอยช่วยเหลือได้แน่นอนในภายหน้า

4.สะสมความรู้     องค์ความรู้ต่างๆ  ไม่ใช่แค่วิชาชีพที่เรียนมา    จะช่วยให้ท่านมีชีวิตอย่างสมาร์ทและมีคุณค่าในวัยชนราแน่นอน
comment10:
comment10-1:แหล่มเบย 55
comment11:เพื่อนๆด้านบนตอบไปหมดแล้ว วิธีการดีๆทั้งนั้น

ส่วนผมขัดใจข้อเดียว อยากรู้จะเป็นโสดไปทำไมครับ โสดไม่สด สดไม่โสด โสดๆสดๆ เบื่อก็ออกจากความโสดได้ มีความสุขกว่าเชื่อผม
comment12:ลดความเสี่ยงตอนแก่ตัวลง 50% แต่งงานซะ แต่อย่ามีลูก
ผูกพัน สัญญากันว่าจะดูแลกันยามเจ็บป่วย....

แต่อย่าดันป่วยหนักพร้อมกันก็แล้วกัน
comment13:ผมไม่โสด แต่ไม่มีแผนจะมีบุตรแน่นอน (เป็นเกย์) สิ่งที่ต้องมีเลยคือ
1. เงิน ช่วยให้ชีวิตมีความสุขในหลายๆอย่าง
2. รักษาสุขภาพให้ดี 
3. ต้องตามทันโลก 
แก่แล้วไม่มีเงิน ไม่มีที่อยู่อาศัยเป็นของตัวเอง จะลำบากมากนะ ถึงแม้จะมีญาติ ญาติก็ไม่เข้าหา เรารู้จักเกย์อายุมาก ที่ฐานะไม่ค่อยดี 
ก็น่าสงสารน่ะ ชีวิตโดดเดี่ยว
comment14:บวชเป็นหลวงตาหลวงปู่เดี๋ยวก็รวยมีเครื่องบินส่วนตัว มีรถหรูๆขี่
comment15:อยู่กับปัจจุบัน
comment16:ดำเนินชีวิตแบบไม่ประมาท
comment17:ตอนนี้เข้าสู่สังคมผู้สูงอายุ  มีคนลักษณะนี้จำนวนมากขึ้น  ต่อไปคงจะมีสิ่งต่างๆมารองรับมากขึ้น  
ในอนาคตบ้านพักคนชราอาจจะไม่ใช่อะไรที่ดูไม่ดี  อาจจะมีพัฒนาการ เป็นชุมชุนสำหรับผู้สูงอายุ โดยไม่โดนมองว่าโดนทอดทิ้ง  เราอาจจะหาเงินเตรียมไปอยู่คอนโดคนชรา ซึ่งมีสิ่งอำนวยความสะดวกแก่ผู้สูงอายุ  มีสังคมที่ดีน่าอยู่ครับ
comment17-1:คิดเหมือนเราเลย เราเคยคิดว่าอนาคตคนครองโสดนะเยอะขึ้นมากๆ
อาจมีโครงการทางรัฐ หรือเอกชนที่สนใจทำโครงการเพื่อรองรับส่วนนี้
ทำเป็นคอนโด หรือหมู่บ้านสำหรับผู้สูงอายุ
โดยมีสิ่งอำนวยความสะดวกพร้อมดูแล
โดยเฉพาะอย่างยิ่งสถานพยาบาลยามเจ็บไข้ได้ป่วย

เพี้ยงงง ขอให้มีจริงๆ เหอะ
comment17-2:คิดเหมือนกันเลย ตอนนี้ก็พยายามเก็บเงินไว้ใช้จ่ายสำหรับบ้านพักคนชรานี้แหละ 55+
comment18:ธุรกิจบ้านพักคนชรา  เป็นอะไรที่น่าสนใจมาก
comment18-1:มองไว้เหมือนกัน
comment18-2:คิดว่ารุ่งค่ะแต่คนทำต้องใจรักและมีความรับผิดชอบสูงด้วย
comment19:หาเพื่อนที่ดี ที่จริงใจและไว้ใจได้ ประมาณหนึ่ง
ร่างกาย ออกกำลังกาย ทานอาหารมีประโยชน์ 
ดูแลตัวเอง 
ที่สำคัญ มีเงิน จะโสดไม่โสด อยู่คนเดียวหรือหลายคน ยังไงก็ต้องมีเงิน
เพราะทุกอย่างใช้เงิน ค่ากิน อยู่ ใช้จ่ายต่างๆ ในตอนที่หาเงินไม่ได้ 
ถ้าดีหน่อย มีเงินแล้วไปอยู่บ้านพักคนชรา ให้เขาเลี้ยง แต่คุณต้องมีเงินนะ
comment20:หาเงินไว้เยอะๆ  เดี๋ยวก็มีคนดูแลเองล่ะ
comment21:เห็นด้วยกับคห.บนๆ ที่ว่าหาเงินไว้เยอะๆครับ อิ อิ
comment22:ง่ายกว่ามีครอบครัวเยอะนะเราว่า แค่รักษาร่างกาย และทรัพย์ให้ดีแค่นั้น แต่ที่จริงก็หาเพื่อนไว้ดูแลกันก็ดี
comment23:สวางคนิเวศน์ค่ะ
จริงๆนะ มีเพื่อนมีหมอพร้อม
แต่ท่าจะจองยากน่าดู
comment23-1:สว่างคนิวาสหรือเปล่าคะ   อื้อออ  ยังอยู่อีกเหรอคะ  เคยแวะไปตอนเด็กๆ  เวลาไปทานอาหารที่บางปู  สมัยนั้นบางปูยังมีลีลาศ เดี๋ยวนี้ไม่รู้
ยังมีอยู่อีกหรือเปล่า...
comment23-2:ไม่ใช่ค่ะเป็นบ้านคนแก่ของสภากาชาด 
เราอาจเขียนผิด จำไม่ค่อยได้
คนอยู่เยอะนะคะ
comment23-3:เวลเนส ซีตี้ ที่อยุธยาก็ดี ครับ
comment23-4:สวางคนิเวศน์ ถูกแล้วค่ะ ลูกค้าเราอยู่ที่นี่ เราเองก็สนใจอยู่เหมือนกัน
comment24:ทำงาน เก็บเงิน และใช้ชีวิตอย่างมีความสุขค่ะ
comment25:จากประสบการณ์ที่มีพ่อแม่ที่มีเงินเพียงพอแต่เจ็บป่วยและร่างกายอ่อนแอไม่สามารถไปหาหมอเองได้ต้องมีคนพาไปหาหมอตลอด  รวมทั้งช่วยควบคุมการใชัจ่ายทั้งหลาย ทำให้คิดว่าถ้ามีเงินแต่ไปหาหมอเองไม่ได้หรือไม่สามารถควบคุมการเบิกจ่ายเงินเองได้ก็ลำบากเหมือนกัน ดังนั้นการมีเพื่อนที่ดีหรือหลานๆหรือคนที่ไว้ใจได้แทนที่จะอยู่แยกจากสังคมไม่ยุ่งกับใครก็จะช่วยเราได้ในหลายๆเรื่องนะครับ
comment25-1:เพื่อนดี/ลูกหลานที่ไว้ใจ

#หายากเลยล่ะ
comment26:ดูแลสุขภาพ    เก็บออม บริหารการเงินไว้ ยามแก่เฒ่า  ใช้ชีวิตให้เป็นสุข ไม่เบียดเบียนใคร ใช้จ่ายในสิ่งจำเป็น เท่านั้น  เพราะเมื่ออายุเพิ่มขึ้นจะคอยหวังพึ่งใครเขาคงไม่ได้  ก็ต้องรักตัวเอง ทำเพื่อตัวเอง จะได้ไม่เป็นภาระของใคร
comment27:มีเพื่อนมากมาย ยิ้มและหัวเราะอย่างมีความสุขในทุกๆวัน มีเงินใช้ไม่ต้องไปเดือดร้อนใคร ถึงเวลาจะเจอคนที่ใช่และได้ใช้ชีวิตอยู่กับเค้าอย่างมีความสุขแน่นอน
comment28:เก็บออมเงินเยอะๆเป็นอันดับแรก

1.มีที่พักอาศัยที่ปลอดภาระ
2.ยานพาหนะ
3.สะสมอสังหา

ทั้งนี้ทั้งนั้นอย่าลืมว่าการเป็นโสดไม่ใช่ตัวคนเดียว ยังมี พ่อ แม่ ที่เรายังต้องดูแล
comment29:เก็บเงินค่ะ ซื้อบ้าน ซื้ออสังหา 
รักษาสุขภาพตั้งแต่ตอนอายุ17เเล้ว
ปัจจุบันพึ่ง 24 ค่ะ 

คงต้องทำประกันสุขภาพ คงต้องมีเงินมากมายพอจะจ้างพยาบาลดูแล
มีน้องชายนะคะ แต่โตไปน้องก็ต้องใช้ชีวิตของน้อง 
จะพยายามทำทุกทางที่จะไม่เป็นภาระของใคร 

เรื่องพ่อแม่นี้ดูแลสุดหัวใจอยู่เเล้ว เรื่องน้องก็คงจะส่งให้เรียนจนจบ จนเขาขี้เกียจจะเรียน
คือทางครอบครัวนี้โอบอุ้มคนเยอะ เยอะจนเรารู้สึกว่าเราไม่อยากมีภาระเพิ่มขึ้นแล้ว
เลยตัดสินใจว่าจะไม่แต่งงาน ไม่มีลูกดีกว่า กลัวจะเลี้ยงเขาได้ไม่ดี
อยากดูแลสิ่งที่มีอยู่ตอนนี้ให้ดีที่สุดดีกว่า อนาคตมันก็อาจจะเปลี่ยนแปลงได้ แต่คาดว่าไม่...

มีน้องชายของตัว1คน ลูกน้าที่เอามาทิ้งไว้ให้แม่เลี้ยงตั้งแต่ตัวเเดงๆ1คน มีลูกของลุงซื้อกำพร้าพ่อ ( ลุงเสีย ) 
แม่เด็กก็แต่งงานใหม่ไปแล้วอีก 3 คน มีลูกป้าที่เสียไปแล้วอีก 2 คน มีหลานของน้องชายที่เกิดอุบัติเหตุเสียไป2ปีที่แล้วอีก1คน
บ้านเราก็ไม่ได้มั่งมีเป็นเศรษฐีอะไร แต่ก็พอจะให้โอกาส และช่วยเหลือหลานๆได้ ก็กะว่าจะสร้างตัว ช่วยเหลือทุกคนให้สำเร็จ

จากนั้นก็คงไปเที่ยวรอบโลก หาความสุขให้ตัวเองจนไม่มีแรงเที่ยว 
สิ่งสำคัญที่มองเห็นปัจจุบันนี้ก็คือ เงิน บ้าน และสุขภาพค่ะ 
ต้องมีมากๆ มากจนใช้ให้ตายยังไงก็ไม่หมด 55555555555

พูดก็พูดเถอะค่ะ เราเห็นตัวอย่างมาเยอะ คนแก่ที่ป่วยไม่มีทรัพย์สินอะไรเลย ไม่มีคนมาดูแลเล้ย
ใครที่มีที่เยอะๆทรัพย์สินเยอะๆ นี่หลานแย่งกันเลี้ยง แย่งกันดูเลยทีเดียว เฮ้ออ 
พูดไปก็เหมือนละคร แต่มันก็เกิดขึ้นจริงซะส่วนใหญ่
comment30:ขอเก็บข้อมูลไว้ใช้นะคะ ^^
comment31:รวยแล้วให้ทุนเด็กมหาลัยสาว ๆ หน้าตาดีครับ
comment32:เราเกือบๆเลข3ละ ยังโสด พ่อเราบอกเสมอถึงเรื่อง
สินทรัพย์ในมือค่ะว่าสำคัญที่สุดสำหรับสาวโสด (พ่อวางแผนให้ลูกครองตัวเป็นโสด) 
สินทรัพย์ในมือตามความเห็นของพ่อคือ อสังหาและสังหาริมทรัพย์
comment33:ไม่โสดแต่ไม่คิดมีลูก 
วางแผนจะเก็บเงินเยอะไว้ใช้ยามแก่ เพราะถึงมีลูกไปใช่ว่าเค้าจะมาเลี้ยงดูเรา ไม่มีดีกว่าค่ะสบายใจ หาเองใช้เอง เผลออาจจะตายก่อนแก่ก็ได้
comment34:ฝากประเด็นเพิ่มนะครับ....

เคยได้ยินมีเคสคือ มีเงิน แต่เงินอยู่ในบัญชี 

พอเจ็บป่วยฉุกเฉิน....  ไม่มีใครเบิกเงินมาใช้รักษาตัวให้ได้....

คนพาไป เลยต้องไปรักษาตัวแบบ.....

____

อาจต้องคิดแผนนี้เผื่อด้วย...
comment35:เข้ามาเก็บข้อมูล แต่ที่แน่ๆขอประกันสุขภาพก่อนเลยค่ะ ถถถถถถถถถถถ
comment36:เข้ามาเก็บข้อมูล เราวางแผนเที่ยวตอนอายุห้าสิบ เราจะไปเที่ยวเรื่อย เรื่อย แถว แถวโซนเอเชียก่อน เที่ยวแถบเอเซียหมดแล้วค่อนไปโซนอื่น
comment37:วางแผนไว้เนีย ทำไม่ได้สักอย่าง ...คิดว่า อยากแต่งงาน อยากมีครอบครัวเล็กๆ ไม่เห็นได้สักอย่าง วืดตลอดอ่ะ 5555
comment38:เก็บเงินเก็บตังค์ รักษาสุขภาพ ทำประกันคุ้มครองไว้แน่นๆ มีที่พักของตนเอง จะได้ไม่เป็นภาระญาติ
comment39:1.เงินต้องมีครับ
ผมเป็นคนโสดที่ไม่มีญาติ ถ้าพ่อแม่ตายหมด ก็คนจะตัวคนเดียว ก็คิดว่าจะไปอยู่บ้านคนชราแบบเอกชนน่ะครับ มีหมอ มีพยาบาลพร้อม แต่ก็ต้องใช้เงินเช่นกัน ตอนนี้ในไทยยังไม่ค่อยบูม เพราะถ้าไม่นับในเมืองใหญ่ ไทยเรายังเป็นสภาพครอบครัวขยายอยู่ แต่ตอนนี้เทรนด์คนโสดกำลังมา เพราะคนที่คิดจะเป็นโสดไปจนตายมีเพิ่มขึ้นเรื่อยๆ อีกสัก 10-20 ปี น่าจะมีคนหันมาเอาดีทางธุรกิจพวกนี้เพื่อตอบสนองดีมานด์ล่ะครับ ยังไงก็มาแน่ๆ ตอนนี้ก็แค่สะสมเงินไว้รอ

2.สุขภาพ 
แก่แล้วถึงจะมีเงินแต่ก็คงจะลากสังขารไปหาหมอตลอดไม่ไหว แม้บ้านพักคนชราจะตอบโจทย์ตรงนี้เพราะมีหมอและพยาบาลประจำที่ แต่ก็ควรจะซื้อประกันสุขภาพเผื่อไว้ก็ดี และก็ควรจะดูแลตัวเองในระดับหนึ่งด้วยครับ 

สรุปคือ มีแค่ 3 เรื่องที่ควรจะต้องเตรียมพร้อมคือ เงิน ที่อยู่อาศัย และสุขภาพ ถ้าสามอย่างนี้พร้อม ก็ไปใช้ชีวิตแบบฟรีด้อมในวัยเกษียณได้เลยครับ
comment40:อาจฟังดูเหมือนความเชื่อที่งมงาย
จะเชื่อไม่เชื่อ แล้วแต่นะครับ ของแบบนี้ต้องลองเอง
คำแนะนำก็คือว่า
"คนที่โสดหรืออยู่คนเดียว พยายามอย่าซักผ้าเย็นวันพฤหัส!"
.....
.....
.....
เพราะว่า...เดี๋ยวเย็นวันศุกร์เราจะไม่มีอะไรทำ มันจะเกิดอาการเหงาและฟุ้งซ่าน
comment40-1:หรือซักผ้าเย็นวันพฤหัส ส่วนเย็นวันศุกร์ดูดฝุ่นและจัดสวน แบบนี้ไม่น่ามีเวลามาเหงา แต่อาจเหนื่อยหอบแทน 555
comment41:นอกเหนือจากทรัพย์สินเงินทองความมั่นคงตอนแก่ การดูแลครอบครัว ญาติพี่น้อง หลาน ลุงป้าน้าอา ทุกคนอย่างดีตอนที่เราพึ่งพาตัวเองได้ วันที่เราต้องการความช่วยเหลือจากคนอื่นยังไงเราก็มีคนในครอบครัวมากมาย มากกว่าการมีคนอีกแค่หนึ่งคนเป็นคู่หรือมีลูกที่ไม่แน่ว่าโตมาจะอยู่กับเราตอนแก่
comment42:กระทู้เลอค่า เราต้องเตรียมตัวซะแว้วว
comment43:เก็บเงิน วางแผนที่จะต้องอยู่คนเดียว ช่วยเหลือตัวเองให้ได้มากที่สุด พึ่งคนอื่นให้น้อยที่สุด ปล่อยวาง
comment44:สาธุกับ จขกท หากเป็นไปได้ ไปปฏิบัติธรรมเลย ได้กุศลทั้งปัจจุบันและอนาคตค่ะ

วางแผนอย่างไร 

1. ทางโลก  - เก็บตังค์และทรัพย์สินแยะๆ เพื่อใช้ในยามฉุกเฉินเช่น เจ็บป่วย  และเพื่อไม่เป็นภาระแก่ลูกหลานที่ต้องควักกระเป๋าตัวเองมาออกค่ารักษาพยาบาล  อีกอย่าง การมีทรัพย์ทำให้ลูกหลานเกรงใจ เพราะที่สัมผัสมา พวกลูกหลานมักเกรงใจญาติที่มีฐานะค่ะ (มนุษย์ก็แบบนี้แหล่ะ อย่าคิดมาก 555)

2. ทางธรรม - หาทางไปปฏิบัติธรรมบ่อยๆ เดินทางไปพบครูบาอาจารย์ที่เก่งๆที่สามารถแนะแนวทางที่ถูกต้องให้ได้ และก็ปฏิบัติธรรมอยู่บ้านก็ได้หากไม่สะดวกไปค้างแรมที่อื่น เปลียกวิเวกบ้างเพื่อให้ใจสงบ ทั้งนี้เพื่อสะสมเสบียงไว้เดินทางในสังสารวัฏต่อไปหากยังไม่นิพพาน
comment45:มันก็ควรคิดไว้ทั้งคนมีครอบครัว และคนโสด

คนโสดและมั่นใจว่าโสดแน่ รู้แน่ว่าตัวคนเดียว ญาติ ไม่มี เพื่อนก็ไม่สนิท ก็เตรียมตัวไวหน่อย
แต่คนมีครอบครัวก็อาจจะหวังว่า รอลูกเรียนจบมาดูแลเลี้ยงดู ถ้าเวลาผ่านไป ลูกไม่เลี้ยง หรือไรก็แล้วแต่ก็ค่อยวางแผนอีกที 

ตัวเราเองก็คิดเหมือนกันนะ ว่าถ้าแก่แล้วไม่ได้ทำงานแล้วจะทำไง จะคิดว่าเงินต้องใช้หลังเกษียณเดือนเท่านั้นเท่านี้คูณปี 
แล้วไปหาเงินมาเก็บไว้ขนาดนั้นมันก็คงทำไม่ได้  ได้แต่หากินหาใช้ไปวันๆก่อน
comment46:งั้นเจ้าของกระทู้มาคบกะเรามั๊ย เราก้อโสด เราจะได้ดูแลกันงัย
นี่เอาจริงไม่ล้อเล่น
comment47:อ่านมาหลายคอมเม้น
ไม่มีใครคิดจะรับลูกบุญธรรม ไว้สืบสมบัติและดูแลยามแก่เฒ่าเลยเหรอครับ
comment48:สิ่งแรกที่ควรวางแผนคือ
1.สุขภาพ...... คนโสดควรดูแลสุขภ่พตนเองอย่างดี ออกกำลังกาย กินอาหารดี สุขภาพจิตดี เพราะยามเราไม่สบายมันจะลำบากมาก สังเกตจากการที่พ่อแม่เราพออายุเยอะโรคก็รุมเร้าตามมาการมีลูกพาไปโรงพยาบาล ดูแล เป็นธุระให้เป็นสิ่งจำเป็น เช่น ไปหาหมอ ต้องไปตรวจ มีญาติรับทราบ หากผ่าตัดต้องมานอนโรงพยาบาลเตรียมความพร้อม รอวันผ่าตัดเข้าห้องผ่าตัดต้องไปดำเนินเรื่อง ติดต่อโรงพยาบาลหลายอย่างมาก ดังนั้นเพื่อให้ลดปัญหานี้ ไปได้ในระดับนึงควรมีสุขภาพดีมาก่อน
2.เงิน งบประมาณ คนโสดควรมี เงินเก็บในระดับหลายล้านไว้เพื่อดูแลตัวเองหลังเกษียณ ค่ากินอยู่ ค่าของใช้ ค่ารักษาพยาบาล การเป็นราชการจะทุ่นข้ารักษาไปได้มากเลย แต่ใช่ว่าจะไม่มีเนื่องจากโรคเดี๋ยวนี้มีหลากหลายแนวทางการรักษา  คิวรักษาก็ขึ้นอยู่กับวิธีรักษาด้วยเช่น มะเร็ง การผ่าตัด ผ่าตัดแบบธรรมดาราชการเบิกได้เกือบหมดแต่คิวนานถ้าโรคที่เป็นไม่สามารถรอได้ก็แย่ ส่วนผ่าตัดแบบใช้หุ่นยนต์คิวได้เร็วแต่มีค่าใช้จ่ายเพิ่มที่ไม่สามารถเบิกได้คิดแล้วก็หลักหลายแสน ดังนั้นเราจึงต้องมีเงินในคลังสำรอง เราไม่คิดหวังพึ่ง30บาท เราว่าข้อจำกัดและความยุ่งยากมากกว่าเยอะ
3. เพื่อนสนิท ญาติพี่น้องที่ให้ความช่วยเหลือเราได้ ใน 3สายงานหลัก คือ สายแพทย์ ตำรวจ  ทนาย  เพราะยิ่งเราโต เราต้องมีการใช้ชีวิตเกี่ยวข้องกับ3อาชีพนี้แน่นอน มีคนไว้ให้คำปรึกษาจะช่วยในการแก้ปัญหาได้มาก
comment49:เลี้ยงเด็กมหาลัยสักคนสิคับ
comment50:จากที่ไม่ออกกำลังกายเลย  ปล่อยตัวให้อ้วน
ตอนนี้หันมาออกกำลังกาย ดูแลสุขภาพอย่างจริงจัง เพราะไม่มีคนดูแลตอนแก่  ต้องรักษาสุขภาพเป็นลำดับต้น

เก็บเงินในประกันค่ะ  แต่เราเลือกแบบสะสมทรัพย์  เพราะคิดว่าคุ้มสุด  ส่งน้อย  ได้พอสมควร  
มีทั้งประกันระยะสั้น  ระยะยาว  ไม่ว่าจะมีหนี้หรือการเงินตึงเครียดแค่ไหนจะไม่หยุดออม  เพราะไม่งั้นหลังเกษียณ  อดตายแน่ๆ

หางานอดิเรกทำ  ไม่เคยว่าง

หากลุ่มเพื่อน ญาติพี่น้อง  คนสนิท  ที่จะปรึกษา  โอภาปราศัยกันได้  ไปทำกิจกรรมร่วมกันบ้าง

ฝึกพึ่งพาคนอื่นให้น้อยลง  คือมีเพื่อน  แต่ต้องพึ่งพาตัวเองให้ได้  อย่าให้เราไปเป็นภาระเขา

สร้างความสุขจากภายในจิตใจตัวเอง
comment51:ทำประกันออมเงินไว้ใช้เอง มีเงินเก็บก้อนนึงย่อมดีกว่าไม่มีเงินเก็บ
บางทีประกันอาจจะดูขาดทุน แต่มันเป็นการประกันความเสี่ยงให้คนที่เรารัก
ไม่มีลูก ไม่มีสามี ไม่มีภรรยา ถึงจะตัวคนเดียว ยังไงก็ต้องมีพ่อแม่หรือคนที่เรารัก
ความรักที่ตีเป็นเงินได้ ตายไปทิ้งเงินประกันไว้ให้คนที่รัก 1 ล้าน ย่อมดีตายไปทิ้งหนี้สินไว้ให้คนที่รัก
ถ้าไม่ตายก็มีเงินไว้ใช้เองในยามแก่
comment52:ตัวเราคิดว่าเงินไม่ใช่คำตอบของทุกสิ่ง ถึงแม้เราจะมีเงินมากมายขนาดไหน นอนซมอยู่ในบ้านตัวคนเดียวก็ไม่มีใครรู้
จะไปโรงบาลยังไง ตอนอยู่โรงบาลใครจะมาเฝ้า

แม่เราอยู่บ้านคนเดียว กวาดบ้านอยู่ดีๆ ก็เป็นลม ที่บ้านไม่มีใครเลย แม่อยู่คนเดียว ดีที่ข้างบ้านเห็นช่วยไว้ทัน

ความคิดเรา หน้าที่การงานมั่นคง การเงินมั่นคง แล้วรับอุปการะเด็กมาเป็นลูกให้ดูแลเรายามแก่
comment52-1:อย่าโกรธกันนะ  ขอแย้งเลย

รับอุปการะเด็ก  เพื่อมาดูแลตอนแก่
เราว่าไม่ใช่คำตอบอ่ะ

ลูกตัวเอง  ยามแก่  ก็ใช่ว่าจะพึ่งพาได้
นี่ลูกคนอื่น  เหมือนเลี้ยงเค้า  เพื่อหวังผลตอบแทน
มันดูแหม่งๆ

สำหรับคนโสดอย่างเรา
เราไม่อยากอายุยืน  เพราะเราไม่มีห่วงใดๆ
เราพร้อมจะไปทุกเมื่อ

แต่ที่กลัว คือ กลัวไม่ไป  เจ็บออดๆแอดๆ หรือพิการเป็นผัก  ดังนั้น  ถ้าเราเป็นลมอยู่ในบ้านเพียงลำพัง  แล้วตายไป  เราก็คงไปอย่างยิ้มๆ หมดห่วง
comment53:หาเมีย คือคำตอบสุดท้าย
ผมก็กำลังหา ผู้หญิงที่ทำให้เราตกหลุมรักได้มันช่างหายากจริงๆ
comment54:ดูแลร่างกายให้แข็งแรง จัดการเรื่องเงินไว้ใช้ยามเกษียณงาน สร้างpassive incomeไว้มันจำเป็นมากในอนาคต
หมดหน้าที่ใช้ชีวิตตามต้องการถ้าตายก่อนเวลาจะได้ไม่เสียใจ
comment55:มาตามเก็บข้อมูลค่ะ
comment56:ถ้าเป็นเรา...เข้าวัดค่ะ
comment56-1:เราก็คิดแบบนี้นะคะ แต่ก็อดคิดไม่ได้ว่าเวลาป่วยใครจะดูแล แก่มากๆ ทำอะไรไม่ไหว ทางวัดจะทำยังไงกับเรา
comment57:ก็ไม่ได้อยากโสดไปทั้งชีวิตอ่ะนะ  แต่ถ้าหาไม่ได้จริงๆ ก็คงเตรียมเงินไว้เยอะๆ  กับเน้นดูแลสุขภาพเป็นหลัก  (ซึ่งตอนนี้ไม่ค่อยได้ดูแล เริ่มบวม -"
comment58:เตรียมเงิน กับสุขภาพดีๆ ไว้เยอะๆ


แค่นี้ก็เหนื่อยแล้ว
comment59:นอกจากสะสมทรัพย์และรักษาสุขภาพแล้ว ยังมีอีกสองสิ่งที่อยากฝากไว้ค่ะ คือ

...เตรียมตัวให้เป็นที่รัก การเป็นคนโสดยังไม่เป็นปัญหา แต่การเป็นคนโสดที่ไร้ญาติขาดมิตรนั้นน่ากังวลค่ะ แม้โสดแต่คุณก็ยังมีครอบครัว มีพี่น้อง มีหลาน มีญาติ ถ้าคุณมีเงินมากมาย แต่ไม่มีใครรักคุณมากพอที่จะอยู่ดูแลกัน มันน่าเศร้านะคะ

...เตรียมจิตใจให้เข้มแข็ง เวลาเจ็บไข้ได้ป่วย จะเป็นเวลาที่จิตตกที่สุด ร่างกายเมื่ออ่อนแอจะนำพาให้จิตใจอ่อนแอไปด้วยค่ะ การสะสมทรัพย์ไว้ช่วยให้คุณจ่ายค่ารพ.แพงๆได้จริง จ่ายค่าจ้างพยาบาลมานอนเฝ้าก็ได้ แต่ด้านจิตใจเราต้องดูแลเองค่ะ ฝึกใจให้เข้มแข็งเสมอ การศึกษาธรรมะช่วยได้
comment60:ถ้ามีเงินมากพออุปการะเด็กสักคนก็ดีนะครับเอาไว้ดูแลเราตอนแก่แต่เอาที่เด็กเล็กๆเลยนะจะได้อบรมบ่มนิสัยได้
comment61:เก็บเงินเยอะๆ ซื้อคอนโดสบายๆในเมืองไว้สักหลัง หาเพื่อนสนิทไว้มากๆ เมื่อ 3 -4 ปีก่อน เราก็ตั้งใจจะโสด ก็คิดไว้ว่าจะทำอย่างนี้ แต่ดันเจอสามีเข้า คบกันดี เลยแต่ง แต่งแล้วก็ปล่อยให้มีลูกเลย
comment61-1:มันมาเองใช่มะครัสส 555
comment62:อยู่กับปัจจุบัน
วางแผนทุกๆ ประมาน 5 ปีครั้งถ้ายังมีชีวิต ทำตามที่วางแผนไว้ 
เพราะถ้าโชคดีมีบุญ อายุยืนอยู่เป็นโสด จนแก่ก็ขอสุขภาพดี 
ไม่อยากมีภาระ ไม่อยากมีห่วง ตัวคนเดียวชิวๆๆดี

มีคนถามแก่ไปใครจะดูแล ไห้รีบมีลูก มีสามี เลยบอกไปว่า ไม่ไหว มีลูก มีสามี ต้องเหนื่อย ต้องคิด ต้องห่วงตั้งแต่วันแรกที่มี จะตายก็ไม่ได้ หรือถ้าโชคดี ลูกดีอาจะมาดูแลตอนแก่ ซึ่งตอนนั้นช่วงสั้น (คิดเยอะเกิน ฮ่า)

หรือถ้าไม่มีใคร คนจะบอกเด่วทรมานน่ะตอนแก่ เลยบอก อย่าคิดเยอะเลยเทอ เอาไห้ถึงตอนแก่ก่อนเถอะ ถึงลำบาก มีบุญวาสนา อายุยืนจริง ช่วงที่ป่วยอาจช่วยตัวเองไม่ได้ทรมานสัก 2-3 ปีคงไปแระ แต่ไห้มีลูกมีครอบครัว อาจจะทรมานไปอีกนาน.........
comment62-1:จริงอย่างคุณว่า มีสามี มีลูก เหนื่อยทั้งทำงานหาเงินเข้าบ้าน เหนื่อยทั้งดูแลลูก เหนื่อยปรนนิบัติรับใช้สามี สรุปเหนื่อยกว่าคนโสดเยอะเป็นสามเท่า และก็คงจะเหนื่อยตลิดชีวิตที่เหลือ ยี่สิบสามสิบปี เราว่ามันทรมานกว่าตอนแก่จริงๆทรมานปีสองปีก็ไปละ
comment63:อาจจะตอบไม่ตรงคำถามนะคะ
น้าผู้หญิงเราก็โสดค่ะ 
แต่น้าดีกับเรามาก 
เราเลยตั้งใจจะดูแลน้าตอนแก่ค่ะ
comment64:โสดค่ะ แต่ก้อ ยังไม่รุ ว่าจะทำอย่างไรค่ะ คงเพราะอยุ่กะพ่อแม่มั้งคะ 
ก้อหาเงิน และรุ้จักใช้อย่างพอเหมาะ ประหยัดกลางๆค่ะ

คงต้องมีที่อยู่ มีอาหารกิน ก้อ คือ ต้องมีเงินค่า ค่อยๆเก็บค่ะ
comment65:ยอมรับว่าตัวเองมีแววจะขึ้นคานแน่ๆค่ะ
ก็สะสมเงินทองไป แต่ตอนนี้ยังเก็บไม่ค่อยอยู่
มีรายจ่ายเข้ามาเยอะแยะมากมาย
เดี๋ยวตั้งหลักเก็บอีกรอบ
comment66:เลี้ยงหลาน จะได้ไม่อยู่คนเดียวตอนแก่ ถ้ามีบุญมากพอหลานคงมาดูแลตอนแก่หรือเจ็บป่วย(ตอนแก่) แต่ถ้าหลานตัดสินใจกลับอยู่กับพ่อแม่ก็ไม่เป็นไร  ยังไงเราก็ต้องสะสมทรัพย์เอาไว้ให้มากที่สุดเท่าที่จะทำได้ ญาติพี่น้องเราก็มี ถ้าใครมาดูแลก็จะยกสมบัติให้คนนั่นละ  จะทำพินัยกรรมระบุเงื่อนไขอย่างชัดเจน แต่ส่วนนึงก็จะมอบให้หลานอยู่ดี ยังไงก็หลานเราละเนอะ ยังไงก็รัก แต่คนที่ทำงานทำความดีก็สมควรที่จะได้สิ่งดีๆตอบแทน
comment67:1. ดูแลสุขภาพของตัวเองให้ดี 
    ทำตัวเองให้มีค่า ดูดีด้วยความเป็นตัวเอง
2. มีเวลาอยู่กับครอบครัวให้มากที่สุด
    เพราะเราจะได้เรียนรู้รักดีๆจากพ่อแม่พี่น้อง
    เพื่อจะได้มอบรักดีๆให้ใครสักคน(ถ้ามี)ในอนาคต
3. วางแผนการเงินไว้ให้ดี เช่น ส่วนหนี้ ส่วนใช้ 
    และส่วนเก็บ 
4. มองโลกให้กว้างขึ้น ใส่ใจความรู้สึกผู้คนรอบตัว
    ให้ความรู้สึกดีๆเกิดขึ้นทุกๆความสัมพันธ์
    เพราะเวลาผ่านไป มองย้อนกลับมาคุณจะยิ้มได้
5. วางแผนหาใครสักคน มีสูตรไหนดีๆที่เข้าท่า
    กดสูตรมาให้หมด เช่น เพื่อนของเพื่อน
    รุ่นน้องเพื่อนร่วมงาน คนโสดที่คนสนิทแนะนำ
    (ยกเว้นเพื่อนของแม่ 5555+)
6. ส่วนใหญ่แล้วคนโสดจะขาดความมั่นใจลึกๆ
    ไม่ว่าจะคิดการอันใด จะต้องการที่ปรึกษา
    เราต้องหาใครสักคนที่รับฟัง เข้าใจเรา
    จะได้ไม่เครียดแล้วลุยต่อครับ
ปล....บางข้อไม่เกี่ยวกับกระทู้คุณเลย 
แต่ก็นั่นแหละครับ บอกๆกันไปเนาะ 
คนโสดเหมือนกัน คงไม่ว่ากันนะครับ 55
comment68:วางแผนไว้ว่า จะทำงาน เก็บเงิน และดูแลแม่ พาแม่ท่องเที่ยว และทำให้ท่านมีความสุขและสบาย จนกว่าจะหมดลมหายใจ
comment69:ตอนนี้โสดและตั้งใจจะโสดตลอดไปเช่นกันค่ะ^^
วางแผนไว้อย่างไร...
1)ตอนนี้ยังมีแรงทำงานก็ทำงานเก็บเงินค่ะ
2)ดูแลคนในครอบครัวให้มีความสุข
3)หาเวลาท่องเที่ยวและทำในสิ่งที่ชอบ
4)ช่วยเหลือสังคมไม่ปล่อยเวลาให้เปล่าประโยชน์
5)ศึกษาธรรมะควบคู่ไปในการดำเนินชีวิตและไม่แน่ว่าถ้าอยู่ถึงแก่ก็อาจจะหันหลังให้ทางโลก
ฯลฯ
โสดสบายดีค่ะไม่มีห่วงคล้องคอไม่ต้องเอาตัวเองไปผูกไว้กับคู่อิสระที่สุดในโลก555
comment69-1:ไม่โสดค่ะ แต่งงานมีลูกโตแล้ว หมดห่วงแล้วค่ะ ปัจจุบันมีอิสระ เราทำอยู่สี่อย่างของรายการคุณ

1)ตอนนี้ยังมีแรงทำงานก็ทำงานเก็บเงินค่ะ
2)ดูแลคนในครอบครัวให้มีความสุข
3)หาเวลาท่องเที่ยวและทำในสิ่งที่ชอบ
4)ช่วยเหลือสังคมไม่ปล่อยเวลาให้เปล่าประโยชน์
comment70:เก็บเงิน ทำประกัน ออกกำลังกาย ท่องเที่ยว

ผมตั้งใจไว้ว่า เมื่อ 60-61 จะไปบวชครับ ศึกษาธรรมะ ปฏิบัติธรรม
comment71:ไปเที่ยวต่างประเทศ
comment72:ไม่โสดนะคะ แต่งงานมีลูกสองโตเป็นผู้ใหญ่... สูงวัย มีอิสระ สามีเกษียณอยู่สบาย เขาไม่ต้องดิ้นรนหางานทำเหมือนเรา ที่ยังต้องทำงานเพื่อจะได้มีเงินไว้เก็บมากขึ้น ไว้ใช้ไปเที่ยวต่างประเทศ ฯลฯ

เราดูแลสุขภาพ ไม่ใช้จ่ายฟุ่มเฟือย ไม่ประมาท ไม่ให้ใครยืมเงิน เพราะกว่าจะหามาได้ด้วยตัวเอง ต้องเก็บไว้เพื่อดูแลตัวเองวัยเกษียณ ยังไม่มีพอเพียง ต้องเก็บไปเรื่อยๆ

เป็นผู้หญิงสูงวัยยังไม่ตกเป็นเหยื่อของคนปอกลอกเท่ากับเป็นผู้ชายสูงวัยเหมือนคนรู้จักที่เกษียณแล้วมีฐานะดีมาก ผู้หญิงตื๊ออยากเป็นเพื่อน หวังว่าจะได้สมบัติ หวังว่าผู้ชายจะเลี้ยงดู


สนใจตั้งกลุ่มกันไหมคะ... โดยมีกฏว่าไม่มีการขอยืมเงินจากคนในกลุ่ม ทุกคนคุยแลกเปลี่ยน ทุกคนควรช่วยเหลือตัวเองได้ ที่ไม่ไปรบกวนการเงินจากท่านอื่นๆ และไม่แฝงตัวเข้าร่วมในกลุ่มเพื่อผลประโยชน์แอบแฝง
comment73:หาเพื่อนรู้ใจที่เป็นเพศตรงข้ามให้ได้ครับ สักคน
comment74:วางแผนว่าพร้อมสละโสดทุกเมื่อถ้าเจอบุคคลเคมีตรงกัน
ลึกจริงแล้วไซร์ ไม่มีใครไม่ต้องการใครอีกคนดอก
comment75:คนโสดจริงๆไม่มี 
ส่วนใญ่จะมีกิ๊กใว้เบื้องหลังไม่มากก็น้อย

คือไม่ชอบผูกมัด ฟันแล้วทิ้ง ไม่ต้องมีภาระ
comment76:โสดอยู่แล้วมีอะไรต้องวางแผนอีก เดี๋ยวนี้มีลูกก็ใช่ว่าโตมาเขาจะเลี้ยงเราที่ไหน ยิ่งเศษฐกิจเป็นอย่างนี้เขาก็ยังแทบเอาตัวเองไม่รอดเลย ดีที่สุดคือ ทำบุญรักษาสุขภาพอย่าเป็นภาระลูกหลานก็พอ
comment77:ต้องวางแผนด้วยเหรอครับ 

ก็ดูแลครอบครัวไงครับ ครอบครัวสำคัญที่สุด

เรื่องเงิน เรื่องประกัน เรื่องรถ เรื่องงานอดิเรก (ไม่จำเป็นต้องเอามาคุยเรื่องวางแผน) เพราะมันเรื่องปกติ
comment78:ไม่ได้แพลนอะไรมากมาย
เพราะชีวิตมันจะเปลี่ยนแปลงไปตามที่มันควรจะเป็น
ยังเผื่อใจไว้ให้ชีวิตครอบครัว คู่ชีวิต ลูกๆหลานๆก็มีบ้างเหมือนกัน
ชีวิตผมว่ามันไม่มีสูตรสำเร็จตายตัว
หรือสมบูรณ์แบบดีพร้อมหรอกครับ..^_^"
comment79:ไม่โสดแต่เหมือนโสด 555555 จะโสดหรือไม่โสด ขอแค่ไม่มีโรค มีปัจจัย 4 แต่อยากแอบมีสวนผักเล็กๆ มุมกาแฟ เอาไว้เม้ามอยกะเพื่อนบ้าน
comment80:งานนี้ต้องบอก "บ่อแน่ดอกนาย" 

วางแผนโสดแทบตาย จู่ๆ ความรักพุ่งเข้าหาสละเรือซะงั้น 555
comment81:บวชครับ
comment82:แนะนำทั้งคนโสด และ ไม่โสด
นอกจาก การวางแผนด้านสุขภาพ และการเงินหลังเกษียรแล้ว
ที่ขาดไม่ได้ คือ เพื่อน  ไม่ว่าจะรูปแบบของ ญาติพี่น้อง เพื่อนเก่าสมัยเรียน เพิ่อนบ้าน ชมรม สมาคมต่าง ๆ (ในทางสร้างสรรค์) อาทิ ชมรมวิ่ง หมากล้อม ไทเก็ก ทำขนม ฯลฯ 
การมีกิจกรรมทำในยามว่างที่แสนจะเงียบเหงา จะช่วยให้ขีวิตในบั้นปลายมีความสุขได้มากขี้น
comment83:เงิน และ สุขภาพ สำคัญที่สุดค่ะ เก็บตังส์ไว้สำหรับอนาคต ปัจจุบัน ออกกำลังกาย กินอาหารที่มีประโยชน์ เดินทางท่องเที่ยวบ้างนะคะ ทำขณะมีแรงนะคะ😊😊😊
comment84:เห็นมาเยอะเลยในกระทู้แนวๆ นี้ ที่บอกว่าแก่ๆ จะไปบวช 
เราว่าแปลกอ่ะ เหมือนผลักภาระการรับผิดชอบตัวเองไปไว้ที่วัด
ไม่รู้ว่าแบบนี้จะเรียกว่าเป็นบุญ เป็นกุศลตามความเชื่อชาวพุทธไหม



คนที่แต่งงานมีลูกสมัยนี้ มีปัจจัยที่ก่อให้เกิดความเสี่ยงหลายอย่าง 
กล่าวคือ สมัยนี้คนหย่าร้างกันมากขึ้น ง่ายขึ้น พ่อแม่เลี้ยงเดี่ยวเยอะแยะ
การมีลูก และจะดูแลให้เติบโตมาอย่างมีคุณภาพต้องทุ่มเททั้งเวลา และการเงินอย่างสูง 
ซึ่งไม่การันตีลักษณะนิสัยเด็กทั้งหมด เพราะเด็กจะยังอยู่ในสังคม และค่านิยมที่ถดถอย
การสร้างเด็กให้มีใจแข็งแรงต่อต้านค่านิยมที่ถดถอย มีจิตสำนึกดีชอบ มีศักยภาพในการแข่งขัน 
ทั้งหมดนี้ไม่ใช่เรื่องง่าย ไม่มีใครบอกได้ว่าจะทำได้ 100% สุดท้ายอาชจจะต้องปล่อยไปตามบุญตามกรรม
รวมถึงค่าใช่จ่ายในการสร้างครอบครัว โดยรวมสูงมากกว่าการอยู่เป็นโสดหลายเท่า 
ดังนั้น ส่วนตัวคิดว่า การอยู่เป็นโสด บริหารจัดการตัวเองง่ายกว่า

มีลูก มีสามี ไม่ได้แปลว่า เขาจะอยู่กับเราเสมอไป มีปัจจัยผันแปรมากมาย 
ถ้าคิดว่าเราจะเจ็บป่วย ช่วยตัวเองไม่ได้แล้วให้คู่มาดูแล แต่ถ้ากลายเป็นคู่ของเราเป็นก่อนล่ะ 
ถ้ารอให้ลูกมาดูแล (ซึ่งอันนี้บังคับไม่ได้ แล้วแต่จิตสำนึกคน) แต่เค้ามีความจำกัด ไม่สามารถมาดูแลได้ตลอด มีครอบครัวตัวเองต้องดูแล
การฝากความหวังไว้แบบนี้ ส่วนตัวคิดว่าไม่แฟร์เท่าไหร่ เรามีลูกก็มีเองเค้าไม่ได้มาขอเกิดซักหน่อย คิดเป็นเรื่องบุญคุณไม่ได้ 


สรุป ส่วนตัวมีความเห็นใกล้เคียงหลายคน คือวางแผนชีวิตตัวเอง 
หลักๆ คือเรื่องการรักษาสุขภาพร่างกายให้แข็งแรง และวางแผนการเงิน

ทั้งนี้ไม่ต่อต้านการแต่งงานมีครอบครัว ถ้าเจอคนที่เราคิดว่าดีพอ ดูแล้วชีวิตไปด้วยกันได้ และเรารักเขา เราก็เอา ก็ใช้ชีวิตไปด้วยกัน 
แต่ถ้าไม่เจอก็ไม่เดือดร้อน ทุกวันนี้มีเพื่อนคู่ชีวิตดีๆ อยู่หลายคน โสดๆ ทั้งนั้น มีหน้าทีาการงานดี มีเงินพอสมควร 
ชวนกันไปออกกำลังกาย ชวนกันไปเที่ยว ก็อยู่ไปด้วยกัน แฮปปี้ดีอยู่แล้วนะ
comment84-1:ที่บอกว่าจะโสดตลอดชีวิต จะไปบวช อะไรนั่นน่ะ

สังคมหน้าเวปบอร์ด จะเขียนยังไงให้ดูดีก็ได้ครับ ส่วนๆมากที่เห็นๆนะ ก็แต่งงานกันไปทั้งนั้นแหละ
comment85:โสดแต่มีแฟนค่ะ เก็บเงิน สะสมความรู้ กัลยาณมิตรทั้งหลาย ไม่เสพสิ่งไร้ประโยชน์ ดูแลคนรอบตัวโดยเฉพาะพ่อแม่ ผู้มีพระคุณมากๆ ออกกำลังกายทุกวัน
สู้ๆนะคะ
comment86:ผมว่ายังไม่ต้องคิดไกลถึงขนาดนั้นก็ได้มั้งครับ อยู่กับปัจุบัน วางแผน ทำปัจจุบันให้ดีที่สุด ชีวิตไม่แน่นอน เมื่อพ่อแม่คุณเสีย เมื่อนั้นคุณอาจจะคิดหาใครซักคนมาดูแลกันตอนแก่ก็ได้ ในที่นี้ไม่ได้หมายความว่า ต้องแต่งงานมีลูกน่ะครับ คนโสดสูงอายุ ๆ อาจจะตั้งสมาคมมาดูแลกันเองก็ได้
comment87:คนที่มีครอบครัว เกิดเราตายไปทั้งคู่สมมติอุบัติเหตุ ทั้งๆที่ลูกยังเล็ก ลูกจะทำไง
comment88:เคยออกจากงานประจำ ไปทำธุรกิจ 2-3 อย่าง แต่ไปต่อไม่ได้เพราะตัวคนเดียวจริงๆ ถูกเอาเปรียบจากคนรอบตัวสารพัด เพราะเราเป็นคนใจดี(เกินไป) ไม่ค่อยผูกพันกับญาติพี่น้อง(เพราะอยู่คนละจังหวัด) หรือผูกพันกับใครๆ ผ่านอะไรมาหลายอย่างที่ทำให้คิดได้ว่า แฟนถ้าเลิกกันไปก็คือคนอื่น เพื่อน...สุดท้ายก็เป็นได้แค่เพื่อน ตอนนี้ยังมีภาระต้องผ่อนบ้านที่สร้างให้แม่ที่เชียงใหม่ ชีวิตเหลือแม่อยู่คนเดียว ตอนนี้กลับมาทำงานเป็นวิศวกร เหมือนเดิม มาอยู่ กทม.ตั้งใจทำงาน เก็บเงิน อายุก็ 30+ แล้ว พยายามไม่คิดอะไรเยอะ ดำเนินชีวิตทุกวันด้วยความไม่ประมาท เมื่อไหร่ที่หมดภาระทุกอย่าง หรือวันที่แม่ไม่อยู่ด้วยแล้ว ก็จะขายบ้านหลังนั้น และถ้าถึงตอนนั้นแล้ว แต่ยังไม่มีครอบครัว ก็ตั้งใจไว้ว่าจะออกบวชครับ
comment89:หลายคนที่คิดว่า อายุมากจะออกบวช  อย่ารอถึงวันนั้นเลยค่ะ. การปฎิบัติธรรมไม่ได้จำกัดแค่นักบวช  
ธรรมที่ดีทีสุดคือ ธรรมที่คุณนำมาใช้ในชีวิตประจำวันให้มีความสุขได้....  อีกทั้งคุณอาจเป็นส่วนหนึ่งที่จะช่วยให้สังคมดีขึ้นด้วย
ศึกษาธรรมคือการทำ  เพราะธรรมะคือธรรมชาติ  นำมาปรับใช้ให้เข้ากับชีวิตคุณ  แล้วคุณจะรู้.... ฮู้ฮูฮู่ฮู้  ไม่ว่าจะโสดหรือไม่โสด  ชีวิตดี๊ดี
comment89-1:ทุกวันนี้ก็ดำเนินชีวิตตามคำสอนอยู่ครับ อย่างน้อยต้องทำบุญทุกครั้งที่มีโอกาส สวดมนต์ก่อนนอนทุกคืน รักษาศีล 5 ทุกวัน
บุญรักษาครับ
comment89-2:อย่าปิดตัวเองนะคะ  ต้องมีซักวันที่คุณพบคนที่มีธรรมที่คู่ควรกับคุณ  พระคุ้มครองคนดีค่ะ.
comment90:.
comment91:ผมคงไม่มานั่งเก็บเงินงกๆเพื่อมาใช้ในบั้นปลายชีวิตหรอกครับ ถ้าเกิดป่วยมากๆผมก็ยอมฆ่าตัวตายก่อนซะดีกว่า คงจะยังไม่มานั่งคิดหรอกว่าถึงตอนนั้นต้องทำตัวยังไง อะไรมันจะเกิดมันก็ต้องเกิดนะ ยังไงชีวิตผมก็ถูกลิขิตให้อยู่อย่างโดดเดี่ยวตลอดชีวิตอยู่แล้ว อาจจะนอนตายอยู่ในบ้าน หรือไปตายข้างถนนก็ได้ ถึงวันนั้นค่อยคิดอีกทีก็แล้วกันว่าจะทำยังไงกับชีวิตตัวเองต่อไปดี
comment92:รักษาสุขภาพ ออมเงินไว้ใช้ในบั้นปลายหลังเกษียณ

บริจาคร่างให้โรงพยาบาล บวชก็เป็นตัวเลือกที่คิดไว้ ถ้ามีบุญบวชคงได้บวช 

ปล.คนโสดไม่ได้เก็บเงินมากกว่าคนมีคู่หรอกค่ะ เก็บคนเดียวใช้หลายคน ญาติพี่น้องชอบเห็นว่าไม่มีภาระและชอบมาขอ หลานๆต้องให้ครบทุกคน
comment93:จริงๆ นะ โสดต้องมีเงินเยอะกว่าคนมีครอบครัว เพราะไม่มีใครซัพพอร์ท ถ้าเป็นข้าราชการหรือรัฐวิสาหกิจก็โชคดีไป
แต่ถ้าทำงานบริษัทหรือประเภทที่ไม่มีบำนาญนี่เตรียมตัวไว้เลย ป่วยหนักก็ตายดีกว่า อยู่ไปนานๆ ก็ไม่มีประโยชน์
ไม่มีใครมาเคารพ ดูแล หรือแสดงความกตัญญูแล้ว 

ความเห็นส่วนตัวนะ เราจะไม่เลี้ยงสัตว์เป็นเพื่อน เพราะนั่นน่ะภาระชัดๆ ไปไหนก็ไม่ได้ แทนที่จะใช้ชีวิตที่เหลือ
อย่างอิสระ ดันต้องมาผูกพันกับสัตว์ เป็นทุกข์เปล่าๆ 

เราไม่คิดจะบวชหรือหันหน้าเข้าวัดเลย ฝืนใจเปล่าๆ เป็นภาระวัดด้วย อยู่บ้านนี่ล่ะ ขออย่าให้ความจำเสื่อมก็พอ
ป่วยอย่างอื่นพอไหว ถ้าอัลไซเมอร์เนี่ย ภาระสังคมชัดๆ
comment94:การเตรียมตัวที่ถูกต้องคือเลิกโสดครับ หาผัสหาเมียเอาที่นิสัยพอไหว  แล้วก็ปั๊มลูกเพื่อชาติ  รณรงค์ประชากรไทยร้อยล้าน
comment94-1:ที่พูดมามันไม่ยากหรอกครับ ที่ยากคือ เลี้ยงลูกยังไงให้อยู่ในสังคมปัจจุบันได้
comment95:เก็บเงินค่ะ เผื่อเรื่องฉุกเฉิน เรื่องสุขภาพ
แบ่งเงินไว้ทำให้ตัวเองมีความสุข ไปเที่ยว เลี้ยวแมว 
ออกกำลังกายดูแลสุขภาพ 
ทำงาน และวัยเกษียณทำอะไรต่อยอดได้ 
ทำความดี ความงานอาสา (ตอนนี้ก้อทำอยู่) ตอบแทนสังคม 

ณ ตอนนี้แค่นี้ก่อน
comment96:ความมั่นคง
   -เก็บเงิน
   -มีที่ดินสำหรับเตรียมปลูกบ้านในอนาคต
   -ลงทุนเล็กๆ น้อยๆ
   -ทำประกันชีวิต
   -ดูแลสุขภาพ
ปล.รับราชการค่ะ ก็รู้สึกว่ามั่นคงดี
comment97:มาเก็บข้อมูล
comment98:โสดครับ ชีวิตโสดสนุกดีไม่อึดอัด ไม่เครียด ไม่กดดัน ไม่ถูกเอาไปเปรียบเทียบกับแฟนคนอื่น ไม่มีใครมาบงการชีวิต
อยากใช้ชีวิตโสดให้มีความสุขต้องมีเงินเก็บก่อนครับ แล้วเอาไปลงทุนกับสิ่งที่เราถนัด เช่น ใครชอบทำกับข้าวก็เปิดร้านอาหาร
อย่างเรามีที่ดินเราก็ปลูกทุกอย่างที่อยากปลูก(แต่ต้องประเมินด้วยนะว่าปลูกแล้วขายใคร ขายที่ไหน)
คนจีนมักจะสอนลูกหลานว่า "เมื่อครั้งมีแรงใช้แรงทำงานหาเงิน แก่ตัวไปแล้วใช้เงินทำงาน"
comment98-1:คนจีนมักจะสอนลูกหลานว่า
“不孝有三，无后为大(bú xiào yǒu sān wú hòu wéi dà)”
“ความอกตัญญูมีอยู่สามประการ แต่ที่เป็นที่สุดของความอกตัญญูก็คือ การไร้ทายาทสืบสกุล”

การไม่มีทายาทสืบสกุลคือการอกตัญญูที่สูงที่สุด
comment99:รอเก็บข้อมูล...
comment100:- มีบ้านหรือที่อยู่เป็นของตนเอง อย่าไปอาศัยคนอื่นอยู่จะดี
- วางแผนการมีรายได้หลังเกษียณ เพราะอย่างไรก็ต้องกินต้องใช้จ่าย
- เก็บเงินก้อนให้มากพอสำหรับค่าใช้จ่ายต่าง ๆ ในอนาคต และวางแผนการใช้จ่ายเงินให้ดี
- หา connection เช่น หลาน ญาติ เพื่อน เพื่อนบ้าน ไว้บ้าง เผื่อต้องการความช่วยเหลือด้านต่าง ๆ
- เตรียมหากิจกรรมที่ชอบทำ เช่น ถ่ายรูป เล่นเนต เขียนหนังสือ เข้าวัดฟังธรรม ทำงานการกุศล ฯลฯ
- แก่ตัวไปอาจจ้างลูกจ้าง ทำงานบ้าน ทำอาหาร พาไปเดินเล่น พาไปหาญาติ พาไปหาหมอ  อยู่เป็นเพื่อน ฯลฯ
- หลานหรือญาติคนไหนมาดูแลมากที่สุดในบั้นปลายชีวิต ก็ยกทรัพย์สินให้เขาไป ประกาศไว้เลย
  และถ้าลูกจ้างทำงานดี ดูแลดี ก็แบ่งทรัพย์สินให้เขาด้วย บอกล่วงหน้าเลยว่าจะให้ เขาจะได้มีกำลังใจดูแลเรา

คิดได้เท่านี้ค่ะ
comment101:บวช
comment102:อยู่คนเดียว ง่ายจะตาย จะวางแผนอะไรก็ไม่ต้องห่วงใคร ไม่ต้องมีใครมารับผิดชอบสิ่งที่เราทำ
comment103:ผมว่าเข้าวัดบวช นี้เป้นทางเลือกที่ดีนะครับ เมื่อก่อนก็เคยคิดไว้ 
ได้เผยแพร่ธรรมะ (เรื่องจริงคือมีเงินไม่อดตาย)
เสียดายพลาดมีเมีย ไม่งั้นเป็นเจ้าอาวาสไปแล้ว 555
comment104:มีบ้าน เก็บเงิน เลี้ยงแมวสักโหล โอ้ความสุข
comment105:เราไม่โสดยังคิดเลยเงินทองหาได้ไปหมดที่ลูกสองคนไม่มีเก็บยังมีหนี้สินเพิ่มขึ้นเศรษฐกิจช่วงนี้
แล้วใครอยากจะมีลูกเด็กนะเล็กๆใช้เงินไม่มากหรอกจ้ามากตอนมันโตตอนที่เราแก่ดังกะจังหวะให้ดีละ
คิดๆเราทำการค้ายังไม่พอเลี้ยงลูกสองคนแล้วลูกละทำงานจ้าได้สักกี่ตังค์
อันดับแรกคิดถึงเรื่องสุขภาพ
เงินอันดับสองแก่แล้วคงใช้เงินไม่มากถ้าสุขภาพดีก็คงไม่ห่วง
ไม่มีอะไรมากอยากระบายฮิฮิ
comment106:เดียวดายต่อไป
comment107:ต้องมีเงินสำหรับใช้จ่ายหลังเกษียนประมาน 50% ของเงินเดือนเดือนสุดท้าย
ซัก 10 ปี ก็น่าจะพอนะครับบบบ
เช่น เงินเดือนสุดท้าย 50k. เราต้องมีเก็บ 25k x 12 x 10 = 3 ล้าน
คสต นะครับบบ

http://www.kuntakunyay.com
comment108:เที่ยวๆ แบบเป็นคนที่อิสระทางการเงินในอนาคต โดยลงทุน 3 ส่วน 
1. 50% ของเงินออม ลงทุนกับแบบลงทุนความเสี่ยงต่ำที่ลงทุนด้วยตนเองศึกษาดูครับ     https://goo.gl/jQvSBd
2. 30% ของเงินออม ลงทุนในกองทุน LTF/RMF  เอาที่ Fund Manager เก่งๆ ดูประวัติผลการดำเนินการย้อนหลัง ลงสัก 3 กองอย่างต่ำจะได้กระจายความเสี่ยง  เช่น  กอง  set 50  
3. 20% ตราสารหุ้น    AOT พื้นฐานดี  ผมซื้อไม่ถึงเดือน  6-7% แล้ว ส่วนตัวรอ 100% ครับหวังว่าจะถึง 

เท่านี้คุณจะได้เงินคืนจากการลงทุนทั้งต้นและดอกจากแบบแรก เรื่อยๆ แต่ก็ต้องลงทุนทุกๆปี จะได้คืนทุกๆปี  เลือกระยะเวลาคืนเอง ควบคุมความต้องการใช้เงินด้วยตนเองอยากคืนทุกเดือนหรือคืนทุกปี ก็ลงทุนไปเรื่อย  ส่วนแบบที่ 2 จะมีระยะเวลาคืน กำหนดไว้เช่น กัน แบบที่ 3  ก็อยู่ที่เราตั้งเป้าหมายเท่าไหร่ 10%  30%  ตามความเสี่ยงครับ 
         สุดท้ายขอให้เที่ยวสนุกทุกๆวันครับ

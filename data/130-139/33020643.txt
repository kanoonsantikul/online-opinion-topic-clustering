title:ทำไมคนสมัยก่อนถึงคิดว่างานราชการเป็นงานที่ดีที่สุด
comment:สวัสดีค่ะ

ทะเลาะกับแม่มาเมื่ออาทิตย์ก่อน ยังคาใจไม่หายค่ะ

เราทำงานอยู่กรุงเทพ --- สอนหนังสือโรงเรียนอาชีวะเอกชน ระดับปวช. ปวส. ตอนที่จบใหม่ ๆ ก็อยากสอนหนังสือเลยค่ะ แต่แม่เค้าอยากให้ทำงานบริษัทเดียวกับพี่สาว แต่อยู่คนละสาขา ทำงานบริษัทได้ 2 ปีเราถึงออกมาสอนหนังสือ ส่วนแม่อยู่บ้านที่ต่างจังหวัดกับพี่สาว

อาทิตย์ก่อนก็โทรคุยกับแม่ตามปกตินี่แหละ คุยกันไปซักพัก แม่ก็เริ่มเปิดประเด็น
แม่ : ทำไมไม่ไปหาสอบราชการละ ทหาร ตำรวจก็เปิดสอบอยู่ไม่ใช่เหรอ (เราเคยสมัครสอบทหารบกเมื่อ 2 ปีที่แล้ว ผ่านถึงรอบสัมภาษณ์แต่ไม่ติด)
เรา : ไม่เอาอ่ะ ขี้เกียจอ่านหนังสือ ไม่อยากไปสอบละ ทำข้อสอบได้ก็ไม่ใช่ว่าจะติด
แม่ : อย่างอื่นละ ไม่ไปหาสอบดู งานราชการมันมั่นคงนะ
เรา : หนูอยู่กรุงเทพใกล้ ๆ นี่ หนูอยากสอบหนูก็ไปสอบเองแหละ แต่หนูไม่อยากสอบ ไม่อยากเป็นราชการ 
แม่ : มันมั่นคงนะ (ย้ำ) แก่ตัวไปมันสบายนะ พ่อแม่ ลูกอะไรก็เบิกได้ มีบำเหน็จบำนาญ
เรา : มันจะได้ซักเท่าไหร่กันบำเหน็จบำนาญน่ะ คนอื่นถ้าไม่ทำงานราชการเค้าก็ไม่มั่นคง เลี้ยงตัวเองไม่ได้งั้นเหรอ ไม่เอาอ่ะ ไม่สอบ ไม่เป็น อยากสอนหนังสือ
แม่ : (เริ่มขึ้นเสียง) อยากเป็นครูทำไมไม่บอกตั้งแต่แรก จะได้ไม่ต้องส่งให้เรียนอย่างอื่น เสียดายตังค์
เรา : (ก็เริ่มหงุดหงิดละ) ก็เคยบอกแล้ว เคยฟังมั้ยละ (ตอนจบม.3 เราเคยได้โควต้าศิลป์-ภาษาฝรั่งเศส แต่แม่ให้ไปสอบเทคนิค) ไม่ได้อยากเรียนซะหน่อยไอ้บัญชีเนี่ย ที่เรียนก็เพราะแม่อยากให้เรียนไม่ใช่เหรอ
แม่ : เออ อยากให้มันได้ดี แต่มันไม่รักดี
...จากนั้นก็วางสายไปค่ะ

เราน้อยใจแม่มากเลยนะกับคำว่า "ไม่รักดี" เนี่ย เราก็ไปคุยกับพี่สาวเรา ว่าถามจริง ๆ เถอะ ไอ้การที่เราเรียนบัญชีเพราะแม่อยากให้เรียน แล้วยังเรียนต่อโท ด้วยเงินของตัวเอง (จบแล้วด้วย) มีงานทำเลี้ยงตัวเองได้ แค่ไม่ไปสอบราชการนี่มันเรียกว่าไม่รักดีเหรอ

เราไม่ได้อะไรกับอาชีพรับราชการหรอก เพียงแต่เราไม่อยากเป็น เราชอบสอนหนังสือ ชอบอยู่กับนักเรียน แค่ไม่เข้าใจว่าทำไมคนแก่เค้าถึงคิดว่างานราชการมันเป็นงานที่ดีที่สุด เรานี่หมดปัญญาจะอธิบายกับแม่เลย
comment1:แม่เขาคงเป็นห่วงล่ะ งานราชการบางอย่างทำให้ครอบครัวมีหน้ามีตาทางสังคม มีอำนาจด้วย แต่ข้าราชการก็ทำงานเหมือนกันนั่นล่ะไม่ได้สบายกว่าเอกชนเท่าไร สิ่งที่ต้องทำคือคุณต้องทำให้พ่อแม่เชื่อมั่นในตัวคุณครับ เพราะแกคงเป็นห่วงแหละครับ อย่าไปซีเรียสเลย เพราะยังไงก็แม่เรา
comment2:อยากได้สิทธิการรักษามั้งครับ
comment3:ระบบศักดิ์นา ครับ   ข้าราชการ จะถูกประชาชน กราบไหว้
comment3-1:พระยังถูกระบบศักดินา ครอบงำเลย
comment3-2:ใช่ที่สุด
comment3-3:คนรุ่นก่อนเห็นว่าอาชีพนี้มีเกียรติค่ะ
comment3-4:เราเป็นข้าราชการ แบบที่ต้องทำงานลงพื้นที่ 
ก็ไม่ได้ถูกกราบไหว้อะไรน๊า
ก็สนิทสนมกับกำนันผู้ใหญ่บ้านตามปกติ เค้าก็เห็นเราเด็ก ๆ เหมือนเป็นลูกเป็นหลาน
comment3-5:ผมเป็น ขรก.ทำงานบริการ(รพ.)
ยังรู้สืกว่าตัวเองถูกมองเป็นขี้ข้า ราษฎรด้วยซ้ำ
comment4:เคยเห็นราชการปิดหน่วยงานเพราะขาดทุนไหมครับ ถ้าไม่ทำผิดจนถูกให้ออก แปลว่าคุณจะมีงานทำแน่ๆไปจนอายุครบเกณฑ์ครับ
comment5:ปัจจุบันงานราชการก็ถือว่าดีอยู่ครับ
ระยะยาวดีมากๆ
เบิกได้เพียบ
comment6:ก็สมัยก่อนมันเป็นงานที่ดีที่สุดจริงๆครับ งานเอกชนดีๆไม่มีหรือหายากมาก

ผู้ใหญ่ไม่ว่าจะมีความรู้หรือไม่ เค้ามีประสบการณ์ชีวิตมาเยอะ และเค้าเลี้ยงดูเรามาตั้งแต่เกิด เค้ารู้จักตัวเราดีที่สุดคนนึง

เวลาเค้าพูดอะไรฟังไว้ครับ แล้วพยายามแยกแยะอย่างมีสติว่าอะไรคืออะไีร แม้มันอาจไม่ถูกต้องทั้งหมด แต่เชื่อผมเถอะเราได้อะไรจากสิ่งที่แยกแยะออกมาแล้วเสมอ

ผมหรือใครในนี้ ไม่มีใครรู้จัก จขกท คำแนะนำที่ให้คงไม่ถูกต้องนัก

งานทุกงาน มีข้อดีข้อเสียด้วยกันทั้งนั้น ก่อนจะตัดสินว่าอะไรดีกว่าอะไร ต้องรู้จักตัวเองก่อนครับ
comment6-1:ชอบคำพูดครับ ต้องรู้จักตัวเองก่อน
comment6-2:คิดว่า จขกท คงรู้จักตัวเองแล้วล่ะ
ไม่งั้นก็คงขวนขวายหางานราชการแล้ว

ปล. ไม่มีเส้น ไม่เก่งจริง ไม่ได้ติดง่ายๆหรอกนะ
comment7:ข้อดีมันก็แค่มั่นคงกับสวัสดิการ แค่นั้นแหละ
คนสมัยก่อนเขามองหาความมั่นคงก่อนความสุข งานราชการเลยเป็นงานดี
comment8:ขอบคุณทุกความเห็นค่ะ เราว่าเราค่อนข้างชัดเจนกับงานของเรานะคะ เรารักที่จะทำงานนี้ถึงเงินมันจะไม่เยอะก็เถอะ งานราชการนี่ไม่เคยมีในหัวเลย เรามั่นใจว่าถึงเราไม่ทำงานราชการ เราก็ดูแลตัวเองดูแลครอบครัวเราได้ กับแม่คงต้องคุยเรื่องนี้อีกหลายรอบค่ะ ทำใจไว้แล้ว เคยคุยกันไปแล้วซักสองสามรอบนี่แหละ
comment8-1:ครูบัญชี ก็สอบเป็นข้าราชการครูได้นิคะ  win win  รับราชการให้แม่ ตัวเองก็เป็นครูสอนบัญชีได้อยู่กับหนุ่มๆ สาวๆ ต่อไป
comment8-2:จะสอบเป็นครูรัฐบาลต้องมีใบประกอบวิชาชีพค่ะ เรายังไม่มี ตอนแรกว่าจะเรียนแต่เลือกเรียนโทก่อน วิชาชีพครูนี่ยังสองจิตสองใจว่าจะเรียนดีไม่เรียนดี
comment8-3:เรียนโท แล้วไปสอนมหาลัยครับ น่าจะเป็นทางเลือกที่ดีอีกทางหนึ่ง
comment9:ข้าราชการ ถ้าเข้าไปได้จะมีความมั่นคงมากครับ 

แม้ตัวเงินเดือนจะน้อยกว่าเอกชนมากก็ตาม แต่ก็ทดแทนด้วยสวัสดิการอื่นๆ ( การรักษาพยาบาล + บำเหน็จบำนาญตอนเกษียณ )

ทำงานชิลๆ ยังได้เลย ตราบใดที่ไม่ทำผิดอะไรแรงๆ ( เช่นทุจริต ) ก็ไม่มีทางถูกให้ออกจากงาน ถึงเวลาเงินเดือนก็ปรับขึ้น 

แต่ถ้าใครกระตือรือร้นหน่อย ทำ 2 ขั้น มีผลงาน เงินเดือนก็ขึ้นไวเช่นกัน

แถมถ้าเก่งจนได้ขึ้นไปถึงระดับบริหาร ( C8 ขึ้นไป ) ยังไปรับงานเป็นวิทยากรภายนอกได้อีก 2 เด้งเลยทีเดียว

คือราชการมีทางเลือกในการทำงานเยอะครับ จะชิลๆ ก็ได้ จะขยันเลยก็ดี แต่ขออย่างเดียวอย่าทำผิดระเบียบก็แล้วกัน 

ส่วนเอกชน รายได้สูงกว่าจริง แต่ต้อง active ตลอด ต้องแข่งกับทั้งองค์กรอื่นๆ และแข่งกับเพื่อนร่วมงานในองค์กรอีก ทุกปีมีประเมิน ถ้าย่อหย่อนก็เสี่ยงกับการถูกให้ออก

-------------

ลางเนื้อชอบลางยาอะครับ บางคนชอบการทำงานแบบราชการ แต่บางคนก็ชอบระบบแบบเอกชน

ปล.ผมชอบงานราชการนะ แต่ไม่ได้คิดเรื่องโกง เรื่องทุจริต เอาตำแหน่งมาหาประโยชน์หรอก

ชอบเพราะมันชิลๆ นี่แหละ ทำหน้าที่แต่ละวันให้เสร็จสิ้นไปก็พอ ไม่ต้องแข่งขันกับใคร ( งานในอุดมคติผม ขอรายได้พอประมาณ แต่แทนด้วยบรรยากาศการทำงานที่สบายใจดีกว่าครับ )

แต่เผอิญสอบไม่ติดอะนะ ตกรอบสัมภาษณ์ตลอดเบย T_T
comment9-1:งานราชการชิลๆก็ได้+ยังไงก็ไม่โดนปลด <----- ผมถึงไม่ชอบระบบราชการไทยครับ!!

ม๊าววววววววววววววววว
comment9-2:แถมถ้าเก่งจนได้ขึ้นไปถึงระดับบริหาร ( C8 ขึ้นไป ) ยังไปรับงานเป็นวิทยากรภายนอกได้อีก 2 เด้งเลยทีเดียว

ก็มันเป็นซะอย่างนี้... ... .. แล้วพอบอกว่าเป็นพวกทำเช้าชามเย็นชาม.. น้ำแห้งขลุกขลิกอีกชาม.. .. ทำเป็นมีน้ำโห..
(รู้..รู้... รู้อยู่แล้วว่า.. ทุกที่ ทุกงาน มีทั้งคนดีและไม่ดี...)
comment9-3:เดี๋ยวนี้  งานราชการ  เงินเดือน มากกว่า เอกชน ส่วนใหญ่ด้วยซ้ำ

เอกชนที่ว่าเงินเดือนสูงกว่าราชการน่ะ

มีเฉพาะ บริษัทใหญ่ๆ  ไม่กี่เปอร์เซ็นต์  ของทั้งหมดหรอกครับ

แถมต้องทำงาน ถวายชีวิต  

ราชการหยุดปีใหม่ 5 วันรวด  เอกชน ต้องตะเกียกตะกายมา วันที่ 2 มกราคม  ใครไม่มา  มีรายงานแน่ๆ

ใช้ประกันสังคม  ที่ต้องจ่ายเอง  ก็ห่วยแตก  สู้บัตรทองยังไม่ได้  

สมัยนี้  รับราชการ ดีกว่าเอกชนส่วนใหญ่เสียแล้ว
comment9-4:คิดเหมือน 9-3 เลยคับ

"ทำงานชิลๆ ยังได้เลย ตราบใดที่ไม่ทำผิดอะไรแรงๆ"

ผมไม่ชอบงานราชการไทยก็เพราะแบบนี้เหมือนกันคับ
comment9-5:ราชการดีกว่าเอกชนมาตั้งแต่ไหนแต่ไรแล้ว  ตำแหน่งใหญ่ๆ โตๆ  ก็ราชการทั้งนั้น  ปลัด  อธิบดี  ผอ
มีบำเหน็จ บำนาญให้เลือกรับ  เกษียณไปยังมีรายได้  แถมบำนาญนี่ปรับตามค่าครองชีพด้วยน่ะ นอนๆอยู่ก็รับเงินเดือน ไปจนลมสุดท้ายของชีวิต  ซึ่งตรงนี้รัฐบาลกำไร ขาดทุนยังไง เขาก็ต้องหามาจ่ายให้จงได้นั่นแหละ
comment9-6:เห็นด้วยกับ 9-1 ค่ะ เราก็ไม่ชอบระบบราชการไทย
[Spoil] คลิกเพื่อดูข้อความที่ซ่อนไว้ ถ้างานราชการมันสบายเงินโอเคสวัสดิการโอเคขนาดนั้นก็อยากให้ข้าราชการที่ทำงาน "งานราชการชิลๆก็ได้+ยังไงก็ไม่โดนปลด" ทำงานให้มันดีๆหน่อย สงสารข้าราชการดีๆ และภาษีแผ่นดินหน่อยเถ้ออ
comment9-7:เราทำงานหน่วยงานรัฐนะ
สุดยอดจะไม่ชอบระบบการทำงานแบบชิล อะไรก็ได้แค่เสร็จเป็นพอ

งี้แหละถึงไม่เจริญ ชิลได้ทุกเรื่องอย่างตำรวจก็เหมือนกัน ประชาชนของหายโดนขโมยขึ้นบ้าน จี้ชิงทรัพย์ พี่ท่านก็ยัง 'ชิลๆ'
comment9-8:ทำงานราชการไม่ใช่อยากจะ เช้าชามเย็นชามน่ะ บ้างอย่างก็เห็นปัญหา เห้นความอืดอาด อยากแก้อยากทำ แต่มันทำไม่ได้ เพราะงานราชการมันติดเรื่องของอำนาจที่ได้รับมอบหมาย ความคิดว่าจะแก้ปัญหายังไง มีหมดล่ะ แต่คนตัดสินใจไม่ใช่เรา

หน่วยราชการ คนจบป.ตรี ป.โท ป.เอก เป็น ดร. เยอะว่า บริษัทเอกชน 

แต่มันติดที่ อำนาจอย่างเดียวทำให้ ความรู้ที่มี ไม่ได้ใช้ประโยชน์

เชื่อไหม ถ้าคุณไปสำรวจ ข้าราชการบางคน บรรจุตำแหน่งวุฒิ ปวส. แล้วผลักดันส่งตัวเองเรียน จบ ปริญญาโท แต่ก็ ยังต้องนั่งทำงาน ของ ปวส เหมือนเดิม 

ทุกท่านที่เสียภาษี รู้สึก เสียดายไหม
comment9-9:คห.9-8

ผมเข้าใจท่านครับ

วันก่อนนั่งหาไรอ่านเล่นในอินเตอร์เน็ต เจอวิทยานิพนธ์ ป.โท เรื่องนึง 

ดูชื่อคนทำ..เห้ย "ดาบตำรวจ"

แม่เจ้า..จบ ป.โท แต่ยศแค่นายดาบเนี่ยนะ?
comment9-10:หมอเหมือนจะงานหนักกว่าเอกชนมาก(เทียบกะเพื่อนๆ)  แถมซี8แล้วก็ทำมาหากินอะไรเพิ่มไม่ได้ นอกจากแค่เงินประจำตำเเหน่งเพิ่ม ส่วนค่าตอบแทนน้อยกว่าเอกชน สองสามเท่า  ไม่ชิวทุกหน่วยงานหรอกนะ
comment9-11:คห.9-10

หมอ รพ.รัฐ หนักจริงๆ ครับ แต่เฉพาะหมอที่ Deal กับคนไข้โดยตรงนะ

ตามข่าวนี้เลยครับ คนนี้เป็นหมอผ่าตัด ออกมาอธิบายว่าทำไมแพทย์ถึงขาดแคลน ทั้งๆ ที่ไม่ควรจะขาด

-------------


‘ฟ้อง-เรียกร้อง-ประจาน’ วิกฤติ‘แพทย์ไทย’ยุคออนไลน์

กลายเป็นเรื่องธรรมดาของยุคนี้ไปแล้ว กับการนำความทุกข์ร้อน-ไม่สบายใจ ไประบายกันบนโลกออนไลน์ และหลังจากนั้น เรื่องราวก็ลุกลามใหญ่โตจนสื่อหลักนำไปขยายประเด็นข่าวกันต่อ เห็นได้ชัดกับเรื่องของ “สินค้าและบริการ” ที่ไม่ได้คุณภาพ-มาตรฐาน จนอาจก่อให้เกิดอันตรายต่อผู้บริโภค

แม้กระทั่งแค่ความรู้สึก “ไม่คุ้มค่า” กับเงินที่เสียไป ก็ถูกหยิบยกมา “บ่น” ด้วยเช่นกัน!!!

ทว่าอีกด้านหนึ่ง..กระแสในโลกออนไลน์ ได้กลายเป็น “ความอึดอัดใจ” ของบรรดาคนในแวดวงที่ถูกพาดพิง เช่นกรณีของ “วิชาชีพทางการแพทย์” ทุกวันนี้มีเรื่องถูกแชร์ต่อๆ กันมาก พร้อมๆ กับส่งข้อร้องเรียนไปยังหน่วยงานที่เกี่ยวข้อง เช่นสำนักงานคณะกรรมการคุ้มครองผู้บริโภค (สคบ.) บ้าง หรือแพทยสภาบ้าง ดังที่ไม่นานนี้ สื่อบางฉบับได้รวบรวมเสียงบ่นของผู้คนบนโลกออนไลน์ ขึ้นมานำเสนอเป็นสกู๊ปข่าว

ทว่าเสียงจากคนวิชาชีพการแพทย์..วันนี้กำลังบอกว่า “ท้อใจ”!!!

เพราะกลายเป็น “จำเลยสังคม” โดยไม่มีโอกาสแก้ต่างให้ตนเอง!!!

“ทุกวันนี้คนไข้ฟ้องหมอเยอะนะ ทั้งๆ ที่บางประเด็นมันไม่ต้องฟ้องร้องกัน แล้วปัญหาของสังคมไทย จริงๆ มันไม่ใช่เรื่องคนไข้กับหมอ แต่เป็นเรื่องญาติคนไข้กับหมอ จริงๆ ตอนอบรมคนไข้ คนไข้ก็เข้าใจ แต่พอบุคคลที่ 3 มาเมื่อไหร่? ประเด็นใหม่ๆ เกิดทันที”

เสียงจาก นพ.บริพัตร วงศ์ประชุม แพทย์ผู้เชี่ยวชาญด้านศัลยกรรมตกแต่ง สะท้อนสิ่งที่กำลังเกิดขึ้นในวงการสาธารณสุขไทย ที่เดี๋ยวนี้ อะไรนิดๆ หน่อยๆ ก็จะฟ้องเรียกค่าเสียหายจากแพทย์หรือสถานพยาบาล ซึ่งหากความเสียหายนั้นเป็นอันตรายต่อผู้รับการรักษาจริงก็ยังพอเข้าใจ แต่ในหลายกรณี เป็นเพียงความเสียหายแค่ “ความรู้สึก” ที่ไม่รู้จะเอาเกณฑ์ใดมาชี้วัด

และเรื่องจะยิ่งวุ่น..ถ้ามีบรรดา “ทะแนะ” อยากโชว์ภูมิความรู้ด้านกฎหมายเข้ามาเกี่ยวข้องด้วย ไม่ว่าจะเป็นญาติผู้ป่วย หรือบรรดาความคิดเห็นบนโลกออนไลน์ก็ตาม!!!

นพ.บริพัตร ยกตัวอย่างหลายกรณีที่มีการพูดคุยแลกเปลี่ยนกันในกลุ่มแพทย์ เช่น ผู้ป่วยรายหนึ่งมีเนื้อร้ายที่ก่อมะเร็งอยู่บริเวณเส้นเลือดใหญ่ ตามหลักวิชาการแล้วแพทย์ย่อมไม่สามารถตัดก้อนเนื้อนี้ได้ เพราะจะกระทบเส้นเลือดใหญ่ ซึ่งจะเป็นอันตรายต่อชีวิตผู้ป่วยเอง แต่ผลคือผู้ป่วยกลับมาฟ้องแพทย์เพราะไม่สามารถรักษาให้หายได้ ทั้งที่ก่อนการผ่าตัด แพทย์ได้ชี้แจงกับผู้ป่วยไปก่อนหน้าแล้ว

หรืออีกกรณีหนึ่ง ผู้ป่วยได้รับบาดเจ็บที่ขาต้องทำการเย็บแผล ซึ่งแพทย์ทั่วไปที่จบหลักสูตรพื้นฐาน (6 ปี) ก็สามารถทำเองได้เลยเพราะผ่านการฝึกฝนมาแล้ว ทว่าผู้ป่วยกลับเรียกร้องว่าต้องไปตามแพทย์เฉพาะทาง (ศัลยแพทย์) มาเท่านั้นถึงจะยอมให้เย็บแผล แน่นอน..โรงพยาบาลก็ต้องทำตามคำขอ

เหตุผลสั้นๆ..กลัวถูกคนไข้ฟ้องด้วยข้อหา “เย็บแผลไม่สวย”!!!

“แค่เย็บแผล 3 เซนติเมตร คุณคิดดู ต้องตามหมอเฉพาะทางมาเย็บ นี่มันก็เรื่องหายนะแล้ว แล้วผลกระทบทางจิตใจ มันจะตีเป็นราคายังไง? เรากำลังจะเดินตามรอยกฎหมายของอเมริกา เช่น ถ้าเด็กคนนั้นตายไป พ่อแม่เขาจะบอกว่าถ้าลูกเขาไม่ตาย ในอนาคตเขาอาจจะได้เป็นนักบิน นักบินเงินเดือนเดือนละ 1 ล้านเหรียญ เขามีอายุได้ 30 ปี ก็คูณ 12 คูณ 30 นี่แหละครับ

รู้ไหม? หมออเมริกามีปัญหาฟ้องร้องมากที่สุดในโลก ดังนั้นค่ารักษาพยาบาลเขาถึงสูงที่สุดในโลก เพราะเขาเผื่อการฟ้องร้องด้วย เช่น สมมุติรักษาไส้ติ่งอักเสบ ปกติแค่สามหมื่น แต่ผมต้องคิดคุณ 5 เท่า เผื่อคุณจะมาฟ้องผมทีหลังอีก 10 ปีข้างหน้า เป็นอย่างนี้ครับ แล้วเราก็กำลังจะเดินตามเขา แล้วมันก็ถึงหายนะ” แพทย์ผ่าตัดรายนี้ กล่าว

ประเด็นเกี่ยวเนื่องที่หลายคนอาจไม่ค่อยรู้ หลายปีมานี้ มีกระแสข่าว “ขาดแคลนแพทย์” หนาหู โดยเฉพาะแพทย์ในพื้นที่ชนบท ทั้งที่จริงๆ แล้ว ในแต่ละปีคนหนุ่มสาวจำนวนมากยังเลือกเข้าเรียนแพทย์ แต่จากปัญหาข้างต้น ทำให้แพทย์ที่ต้องพบปะกับคนไข้โดยตรง เช่น อายุรแพทย์หรือศัลยแพทย์ มีจำนวนลดลง

เพราะนักศึกษาแพทย์ จะหันไปเรียนแพทย์เฉพาะทาง ในสาขาอื่นๆ ที่ไม่ต้องยุ่งเกี่ยวกับคนไข้โดยตรง เข้าทำนอง “งานสบาย-รายได้ดี” เพราะไม่ต้องเหนื่อยกับการอธิบายกับคนไข้ และไม่ต้องเสี่ยงถูกฟ้อง หรือเลือกที่จะไปทำงานกับสถานพยาบาลของเอกชนมากกว่าของภาครัฐ เพราะถึงจะเสี่ยงถูกฟ้องเหมือนกัน แต่เมื่อประเมินแล้ว รายได้ของเอกชนจะคุ้มค่ามากกว่า

นี่เท่ากับว่า..เรากำลังทำให้วิกฤติ “สังคมเหลื่อมล้ำ” รุนแรงขึ้นหรือไม่? เพราะคงมีแต่ผู้มีฐานะดีเท่านั้น ที่จะเข้าไปรับการรักษาในสถานพยาบาลเอกชนได้!!!

“ผมดูน้องๆ ผมแต่ละคนที่จบมา ไม่มีใครอยากเป็นหมอผ่าตัด ไม่มีใครอยากเป็นหมออายุรกรรม แต่อยากจะเป็นหมอเอกซเรย์ (รังสีแพทย์) หมอดมยาสลบ (วิสัญญีแพทย์) ไม่ต้องยุ่งกับคนไข้เลย ไม่ต้องดูคนไข้เลย ดูฟิล์มไปดูอะไรไปเรื่อย จบ! เห็นไหมครับ? มันกำลังจะเป็นแบบนี้” นพ.บริพัตร ชี้ให้เห็นวิกฤติในอนาคต

แพทย์ผ่าตัดรายนี้มองว่า ปัญหาวงการสาธารณสุขไทย เริ่มเกิดขึ้นเมื่อเรานำความสัมพันธ์เชิงธุรกิจมาใช้กับงานสาธารณสุข จากเดิมที่ความสัมพันธ์ระหว่างบุคลากรทางการแพทย์กับประชาชน จะเป็นไปในลักษณะ “ญาติมิตร” ที่ถ้อยทีถ้อยอาศัยกัน และแพทย์สามารถอบรมให้ความรู้-คำแนะนำที่ผู้ป่วยต้องดูแลตนเองร่วมด้วยเมื่อเข้ารับการรักษา แต่ปัจจุบัน ความสัมพันธ์นี้เริ่มหายไป และแทนที่ด้วย “ผู้ให้บริการ-ลูกค้า” ที่ผู้ให้บริการต้องทำทุกอย่างให้ลูกค้าพึงพอใจที่สุด และหากไม่เป็นเช่นนั้นแล้ว ลูกค้าสามารถฟ้องร้องได้ทุกกรณี

“ด้วยกฎหมายบางอย่าง ด้วยกระแสสังคมบางอย่าง มันทำให้คนไข้กับหมอเป็นศัตรูกัน เมื่อก่อนคนไข้กับหมอเป็นผู้พึ่งพาอาศัยกัน ตอนนี้เขาเปลี่ยนเป็นผู้ให้บริการกับผู้รับบริการ ซึ่งเป็นคำที่ชั่วร้ายมาก รับไม่ได้ สมัยก่อนหมอกับคนไข้ช่วยเหลือเกื้อกูลกัน เดี๋ยวนี้ไม่ใช่ มันกลายเป็นผู้ให้บริการกับผู้รับบริการ

คำคำนี้ชั่วร้ายที่สุด รับไม่ได้จริงๆ เขามาขอบริการตามสิทธิ์ มันจึงไม่มีคำว่า Relationship (ความผูกพันด้วยใจ) ความสัมพันธ์ ความเมตตากรุณาในสังคมไทย มันขาดหายไปเลย เราเอาระบบการแพทย์ของประเทศที่เจริญทางวัตถุ แต่ไม่เจริญทางจิตใจมาใช้ หายนะครับ”

นพ.บริพัตร ฝากทิ้งท้าย และย้ำว่า บริการทางการแพทย์ ต้องมีกฎหมายขึ้นมาดูแลต่างหาก ไม่อาจนำกฎหมายคุ้มครองบริโภคในสินค้าและบริการอื่นๆ มาใช้ควบคุมได้ เพราะธรรมชาติของงานด้านนี้มีลักษณะเฉพาะ แม้กระทั่งโรคเดียวกัน แต่อาการปลีกย่อยและรายละเอียดวิธีการรักษาของผู้ป่วยแต่ละคนอาจไม่เหมือนกัน ขึ้นอยู่กับปัจจัยแทรกซ้อนของแต่ละบุคคล

ต้องไม่ลืมว่า “ชีวิตคน” ซับซ้อนกว่า “สิ่งของ-เครื่องจักร”!!!

SCOOP@NAEWNA.COM

ที่มา : http://www.naewna.com/scoop/134482

-------------

แต่นอกจาก ขรก.ด้านสาธารณสุข

หน่วยงานอื่นมีแต่คนบอกชิลๆ ทั้งนั้นนี่ครับ
comment9-12:ราชการ ไม่ได้ สบายทุกงาน หรอก คอนเฟิม !! 

เอกชนคุณหยุดปีใหม่...
 เเต่ราชการ ที่ต้องดูเเลพวกคุณ... หมอ ตำรวจ พยาบาล ดับเพลิง ฯลฯ ที่เป้นราชการ
เค้าไม่ได้ หยุดกันหรอกคะ ..  -- .
comment10:จขกท เปิดตาเยอะๆครับ

ผมไม่รู้ว่างานราชการดีหรือเปล่า
เอาแบบที่ผมเห็นนะ
ก่อนหมดอายุราชการประมาณ  7-8 ปี พ่อ แม่ ผม เงินเดือนรวมกัน แสนกว่าๆ

ตอนนี้หมดอายุราชการแล้วยังได้เงิน เดือนร่วมๆกันเกือบ หกหมื่น

คำถามถ้าไม่เป็นข้าราชการ มีงานไหนที่พอหยุดทำแล้วได้เงินกินไปจนตายบ้างครับ
comment10-1:แล้วกว่าจะเกษียณละครับ งานที่ทำโดยไม่ชอบนี่ก็อยู่ได้ไม่นานหรอก เฮ้อ...
comment10-2:เราเลือกทำงานที่เราทำแล้วมีความสุขค่ะ เราภูมิใจและพอใจกับอาชีพเรา ณ ปัจจุบันนี้นะคะ เรื่องเงินตอนหยุดทำแล้วได้ดีมันก็จริงค่ะ แต่ตอนยังมีแรงทำ เก็บบ้าง ใช้บ้าง ตอนแก่น่าจะไม่มีปัญหานะเราว่า
comment10-3:คห. 10-1 ที่บอกว่าทำงานไม่ชอบอยู่ได้ไม่นาน อัตราการลาออกของข้าราชการน้อยมาก ๆ เลยนะครับ ที่หลาย ๆ คนยังทนทำราชการเพราะนอกจากสวัสดิการ ความมั่นคง งานราชการหลาย ๆ ด้านที่ไม่เกี่ยวกับการบริการประชาชนโดยตรง ส่วนใหญ่จะสบายครับ ไม่ได้รับแรงกดดันจากการทำงาน จึงทำเรื่อย ๆ เอื่อย ๆ ได้ ถ้าป็นเอกชนคงโดนไล่ออกไปหลายรอบละครับ ดังนั้นงานราชการจึงเหมาะกับคนเรื่อย ๆ ที่ไม่ได้แสวงหาความก้าวหน้าอะไรในชีวิตมากนัก เพราะการเติบโตในแวดวงราชการมีแต่เส้นสายทั้งนั้น ยกเว้นงานราชการที่เกี่ยวข้องกับวิชาการทีต้องการคนเก่ง แต่ก็จะวนเข้ามาที่เรื่องเส้นสายอยู่ดี
comment10-4:10-1 เค้าคงหมายถึง จกขท. ไม่ชอบราชการ แต่ที่บ้านบังคับให้ทำ ถ้าได้ไปทำจิงๆ จะทนได้นานแค่ไหนคับ
comment10-5:เอกชนรายได้สูงกว่ามากน้ะ (ของผมราชการหลักหมื่น เอกชนหลักแสน)
(แต่ส่วนตัว ที่ออกจากราชการไม่ใช่เรื่องเงินน้ะ)

ความมั่นคง
ราชการ มันมั่นคงจากระบบ วงจร มันอยู่แล้ว
เอกชน ถ้าจัดสรร เงินดีๆ มันก็มีกินจนตายแม้ไม่ทำงานน้ะครับ

หุ้น อสังหา ดอกเบี้ย ........
comment11:ผู้ใหญ่ จะมองอนาคตเป็นหลัก

ลูกๆ จะมองปัจจุบันเป็นหลัก

งานราชการ ก็ตามความเห็นข้างบนหลายความดห็น คือ ถึงเงินเดือนจะน้อย  แต่มีความมั่นคงสูง
มีระบบสวัสดิการดี พ่อ แม่ ตัวเรา ลูกเรา  มีปัญหาเรื่องเจ็บป่วย  ระบบราชการ จะเบิกได้หมด
(ยังเป็นอย่างนี้อยู่ใช่มั้ย)

คิดว่าผู้ใหญ่มองแค่นี้  ส่วนอื่นๆ ตาม คห.ข้างต้น คงเป็นเรื่องรองๆ ไป
comment11-1:เราเองเพิ่งคุยกับน้องในเรื่องนี้
ความมั่นคงเฉพาะเรื่องการถูกให้ออก ถือว่าข้าราชการมีความเสี่ยงน้อยมาก
แต่คิดๆกันดูแล้ว เอกชนสวัสดิการดีๆเยอะเหมือนกัน
เงินเดือน ขรก น้อยกว่าเอกชนมาก แถมเอกชนก็มีโบนัสเยอะกว่าอย่างเห็นได้ชัด
ใครรักอิสระ คิดให้เป็นหน่อย ทำเอกชน 3-5 ปี เก็บเงินไปลงทุนทำอะไรได้ตั้งเยอะ
แต่ที่บ่นกันถึงความเป็นมนุษย์เงินเดือนว่าแย่อย่างนั้นลำบากอย่างนี้กันก็เพราะ
มัวแต่ใช้เงินซื้อความสุขชั่วคราว ไม่อดเปรี้ยวไว้กินหวาน ใช้เงินเดือนชนเดือน
พอถึงเวลาปรับโครงสร้างบริษัททีก็ตกงานกันที ไม่มีเงินเก็บ ต้องรีบหางานใหม่
ถ้าใช้ชีวิตแบบนี้ก็จะมองว่างานราชการดีกว่าแน่นอน
comment12:ถ้าหนูเรียนจบบัญชี ลองไปสอบบรรจุกรรมสรรพากร หรือธนาคารของรัฐ เช่นธกส. ธอส.(ทั้ง2แห่งมีโบนัสดีมาก)
ลุงเห็นด้วยกับแม่หนู เพราะท่านแนะนำด้วยความหวังดี การทำงานสอนหนังสือที่หนูทำอยู่เป็นสิ่งดี
แต่หนูควรเข้าใจว่า การสอนโรงเรียนเอกชน เงินเดือนจะไม่ค่อยขึ้นง่าย เขาคงไม่จ้างหนูเดือนละหลายหมื่นบาทแน่
ถ้ามีโอกาสรับราชการ แม้ระยะแรกเงินอาจไม่มาก แต่ระยะยาวดีแน่นอน  (เงินเดือนจะขึ้นไปตามระดับ)
ที่กล้าพูดอย่างนี้เป็นเพราะลุงรับราชการมาตลอดชีวิต( เกษียณได้4ปี)  ปัจจุบันลุงได้รับเงินบำนาญเดือนละกว่า4หมื่น
พอกินพอใช้ไม่ลำบาก เป็นหลักประกันได้ว่า ลุงไม่อดตาย เจ็บไข้ รักษาพยาบาลฟรีตามสิทธิ์
เพียงแต่สมัยนี้การรับราชการจะยากหน่อย เพราะมีพรบ.ลดกำลังคนของข้าราชการ
ทำให้มีอัตราบรรจุรับราชการในแต่ละหน่วยงานน้อยลงมาก  ส่วนใหญ่ถูกจ้างเป็นพนักงานของรัฐ จนกว่าจะมีอัตรามาบรรจุให้
..ลุงขอแนะนำให้หนูลองดู ถ้ามีที่ใหนเปิดสอบ ลองสอบดู ไม่เสียหาย ได้หรือไม่ได้เป็นอีกเรื่องหนึ่ง
แต่ถ้าได้ ทำให้เรามีทางเลือกเพิ่มมากขึ้น

                                                                                ลุงยุทธ
comment12-1:ขอบคุณค่ะ แต่ใจมันไม่รักจริง ๆ ค่ะลุง หนูว่าจบโทแล้วนี่หนูจะไปสอนมหาลัยกับติวเตอร์ (ปัจจุบันก็ทำอยู่) ค่ะ
comment12-2:ลูกสาวลุง2คนเรียนจบป.โทบัญชีทั้งคู่เช่นกัน แต่ไม่ได้รับราชการ
ลุงเข้าใจความรู้สึกของหนูที่ไม่ชอบงานราชการ

                                                          ลุงยุทธ
comment13:ผู้ใหญ่เค้ามองถึงความมั่นคงในหน้าที่การงาน และชีวิตค่ะ

เอกชนถามว่าจะทำได้ถึงกี่ปี อายุเยอะขึ้น เงินเดือนเยอะขึ้น บางที่เค้าก็บีบให้ออกแล้ว 
งานราชการ ทำได้จนถึง60 แถมมีบำนาญให้จนตาย ค่ารักษาพยาบาลพ่อแม่ ลูก เบิกได้ ค่าเช่าบ้านเบิกได้ ค่าเทอมลูกเบิกได้ เรียนต่อป.โท ใช้งบหลวง เรียนจบมาเอาวุฒิมาขึ้นเงินเดือนได้ ขั้นถ้าขยันๆหน่อยได้ทุกปี โบนัสอีก 1-1.5 ก็ว่าไป เบื่อที่เก่าย้ายไปหน่วยงานใหม่ก็ได้ ชาวบ้านนับหน้าถือตา กู้เงินก็ง่าย 

จขกท ลองคิดดูนะคะ จขกทเป็นครู ไม่ลองสมัครสอบครูในระบบราชการดูหล่ะคะ
comment14:พอคุณอายุใกล้ 40 แล้ว คุณจะรู้สึกว่างานราชการดีค่ะ

เพราะเริ่มต้องเบิกค่ารักษาพยาบาลคนในครอบครัวและบางครั้งก็ค่ารักษาตัวเองด้วย
comment15:คนแก่ เขารู้จักอยู๋อาชีพไม่กี่อย่างครับ และในสมัยช่วงชีวิตการทำงานของเขา เอกชนในประเทศที่มันมั่นคงจริงๆ แทบจะนับได้เลย

เขาคงไม่อยากให้ลูกตกงานอะคับ ผมเองก็ต่อสู้กับการโดนยัดเข้าราชการมาตั้งแต่อายุ 15 จนเข้าทำงาน เขาถึงจะเลิกตื้อกัน

งานราชการสำหรับผมมันไม่ตอบโจทย์อะ คือ บ้านผมจนมาก หนี้แม่เยอะ ถ้าผมเข้าราชการ เมื่อไหร่จะหลุดพ้นวงจรเหล่านี้

ถ้าในกรณีบ้านรวย มีสมบัติเยอะ ผมก็เข้าราชการครับ ชิลๆ ไปเลย
comment16:ผมว่าเดี๋ยวนี้มันไม่ได้มั่นคงอะไรแล้วนะครับ บำนาญไม่ได้มีเหมือนเมื่อก่อนแล้ว ส่วนบำเหน็ด ถ้าคุณเกษียณแล้วยังไม่มีทรัพย์สินอย่างที่พักอาศัย เงินก้อนนั้นซื้อที่พักก็หมดแล้วครับ

ข้อดีของระบบราชการก็ดีครับ 
- ทำงานไม่เคร่งเครียดมาก ไม่ต้องโดนบีบเป้า เอาผลงานมากมาย
- ทำงานไม่ค่อยกดดันเท่าเอกชน ไอ้ระบบเลื่อยขากันจนออกมีน้อยกว่าเยอะ เต็มที่ก็โดนแค่ย้ายไปหน่วยงานอื่นๆ ถ้าคนไม่คิดมากไม่เป็นอะไรอยู่แล้ว แต่เอกชนหลายๆที่ เล่นกันจนต้องออกไปข้างนึง

นึกได้เท่านี้ครับ ที่เหลือ ผมคิดว่า เอกชนได้เปรียบกว่าเยอะครับ แต่เอกชนที่ดีๆก็มีน้อย
comment16-1:บำนาญยังมีอยู่เหมือนเดิมครับ แค่คำนวณสูตรแบบใหม่ ซึ่งได้น้อยกว่าเดิมครับ (สำหรับคนที่อายุราชการเยอะๆ)
comment16-2:บำนาญมีเหมือนเดิมค่ะ
เหมือน คห.16-1 แต่เป็นการคำนวณ แบบสูตรใหม่ (กองทุนบำเหน็จบำนาญข้าราชการ กบข.)
อาจจะได้น้อยกว่าบำนาญแบบเดิม (1-2 พันบาท) สำหรับบำนาญรายเดือน 
แต่ตอนครบเกษียณอายุ 60 ปี ได้เงินก้อนจาก กบข. มาใช้ด้วยนะ ^^
comment17:ข้าราชการปัจจุบันยังมีบำนาญอยู่นะคะ
comment18:ไม่ต้องสมัยก่อนหรอก สมัยนี้ยิ่งดีเข้าไปใหญ่ เงินเดือนสูงขึ้นแบบใช้จ่ายกันสบายเลยล่ะ

ผมล่ะเสียดาย ตอนจบใหม่ๆ ไม่เคยคิดสอบเลย พอเด๋วนี้เห็นเงินเดือนแฟนแล้ว โอ้วว แพ๊บๆ ขึ้น งานก็สบายๆ
comment19:แม่ห่วงลูก จะดีจะร้าย  ขี้เกียจตัวเป็นขน
เข้าราชการ เขาก็ไมไล่ออก
แม่ก็ตายตาหลับ
comment20:นั่นสิ ทั้งเราและแฟน ทางบ้านก็อยากให้รับราชการ
แต่เราและแฟนไม่อยากทำ เพราะเรื่องเงินเป็นสำคัญ
เนื่องจากบ้านเราและแฟน มีหนี้สินเยอะมาก บ้านยังต้องอาศัยคนอื่นอยู่

ตอนนี้เรากับแฟนทำอยู่เอกชนมาห้าปีแล้ว เงินดีตามเรตเอกชน 
เราปลดหนี้ให้แม่จนเกือบหมดแล้วส่วนแฟนก็เช่นกัน 
และเราก็เพิ่งซื้อบ้านให้แม่อยู่ รถยนต์ผ่อนหมดไปแล้ว
ทางบ้านเรากำลังดีขึ้นเรื่อยๆ ลืมตาอ้าปากได้แล้ว

เราตั้งใจเก็บเงินให้เยอะที่สุดเท่าที่เราจะทำได้
comment20-1:
comment21:เอาจริงๆ งานราชการ มันมีความมั่นคงสูง และมันดีตอนเราแก่ชราครับ

อย่างน้อยก็มีบำนาญ ไม่อดตาย อีกทั้งมีสวัสดิการค่ารักษาพยาบาลเพียบและรวมไปถึงพ่อแม่ด้วย 
( ตรงนี้ เป็นเหตุผลสำคัญเลยล่ะที่พ่อแม่ส่วนใหญ่อยากให้ลูกรับราชการ เพราะลูกจะได้ไม่ต้องแบ่งเบาภาระการเงินมาเป็นค่ารักษาพยาบาลของพ่อแม่ )

ส่วนงานเอกชน ได้เงินเดือนเยอะกว่าก็จริง แต่เราต้องรู้จักบริหารเวลา บริหารเงินทองให้ดีด้วย ถึงจะมีเงินเก็บตอนถูกเลิกจ้างหรือออกจากงาน และรวมไปถึงค่าใช้จ่าย ภาระของตัวเองและคนที่อยู่ข้างหลังด้วย

สรุปคือ พ่อแม่ ไม่อยากให้เราลำบากนั่นแหละ เป็นค่านิยมของคนเป็นพ่อเป็นแม่ทั่วๆไป ที่อยากให้ลูกสบายไม่ต้องดิ้นรนในยามลำบาก
comment22:เราก็เคยคิดนะว่างานราชการเป็นระบบงานที่น่าเบื่อ 
แต่เราก็เลือกที่จะลองดู เรามีโอกาสได้เข้ามาทำงานในหน่วยงานราชการเป็นลูกจ้าง
และเงินเดือนที่เราได้ตอนนี้ก็มากกว่าเอกชนที่เราเคยได้ เพราะมีค่าวิชาชีพด้วย และตรงสายงานที่เรียนมา

ตอนนี้เราทำงานได้ไม่ถึงเดือน ยังไม่ได้รับเงินเดือน เดือนแรกเลย แต่ความคิดเราเปลี่ยนไปหลายอย่างมาก 

- ระบบงานราชการไม่ได้น่าเบื่อแบบที่เคยคิด ถึงแม้จะมีคำศัพท์แปลก ๆ ที่เราไม่ได้ใช้กันในงานเอกชน
- ระบบงานราชการมีความเป็นพี่เป็นน้องกันสูงมาก เรารู้สึกอบอุ่นในที่ทำงาน
- ความท้าทายในงานของเราในราชการมีมากกว่าเอกชนเสียอีก
- เมื่อก่อนไม่เคยคิดสนใจเรื่องบำเน็จบำนาญ แต่ปัจจุบันคิด รวมถึงค่ารักษาพยาบาลพ่อแม่ด้วย
- และเวลาทำงานเป็นอะไรที่ชอบมาก เข้างาน 8.30 เลิก 4.30 ซึ่งเอกชนเลิก 6.00 วันแรกที่มาทำงานเลิกงาน 4.30 รู้สึกไม่ชินมาก แต่แอบตื่นเต้นว่าจะไปไหนดี ทำอะไรดี เวลาเหลือ เพราะปกติทำงานเอกชนเลิกงานก็ฟ้ามืดแล้ว 
- งานราชการมีกิจกรรมเยอะ อบรมสัมนา ประชุม ต่างจังหวัดเยอะ สนุกดีค่ะ ได้เที่ยวไปในตัว

ตอนนี้ก็ตั้งเป้าหมายว่าอยากเป็นข้าราชการเต็มตัว อยากใส่ชุดสีกากีคงเท่ห์ไม่น้อย ^^ 
ตั้งใจจะสอบปีหน้าแน่นอนค่ะ
comment22-1:เราเองก็เหมือนกันเลยค่ะ มีโอกาสได้ทำมาทั้งงานเอกชน และตอนนี้ที่เป็นราชการแล้ว รู้สึกภูมิใจมากค่ะ เพราะเป็นเด็กบ้านนอกคนนึงที่สามารถสอบติดได้ ตอนที่จะสอบก็นั่งอดตาหลับขับตานอน อ่านหนังสือกันไปสักตั้ง ทั้งๆในใจบอกว่ายังไงก็ไม่ติด สุดท้ายเราก็ทำได้ สอบติดค่ะ นำ้ตาไหลพราก นึกถึงแต่คำพูดของพ่อก่อนที่พ่อจะเสีย "พ่ออยากลูกรับราชการนะ" สุดท้ายเราก็ทำได้ และส่วนความคิดเห็นของคนส่วนใหญ่ที่ว่า เช้าชามเย็นชาม ก็ไม่เถียงนะคะ แต่.....ยุคสมัยมันเปลี่ยนไปแล้วค่ะ เดี๋ยวราชการก็ทำงานเหนื่อย ระบบตรวจสอบก็เยอะ ทุกคนต่างมีหน้าที่ของตัวเองทำให้ดีที่สุดเป็นพอค่ะ คนดี คนไม่ดีปะปนกันไป บางทีการเหมารวม ว่าราชการไทยห่วย มันก็ทำให้คนที่ทำดีอยู่หมดกำลังใจได้นะคะ
comment27:สมัยก่อนน่ะใช่ครับ แต่ปัจจุบันมันเปลี่ยนไปแล้ว

สมัยก่อนนะครับ ย้ำ ข้าราชการถือได้ว่ามีเกียรติแก่วงศ์ตระกูล ทำงานรับใช้ชาติบ้านเมือง ยิ่งเป็นสายบริหาร นายอำเภอ ปลัด กำนันพวกนี้นี่เจริญไกลเลยครับ ใครสอบได้ข้าราชการนี่จัดเลี้ยงใหญ่ทั้งหมู่บ้าน ส่วนพวกงานเอกชน พ่อค้า เขามองว่าเป็นพวกคนจีนทำ ฝรั่งทำ งานค้าขายพ่อค้า โกงคนจน งกเงิน เลยมองว่าไม่มีเกียรติ(แต่มีตัง) ดังนั้นคนรุ่น พศ.2500 ต้นๆ ยังฝังใจกับข้าราชการต้องมีเกียรติ มั่นคง

แต่สมัยนี้ไม่ใช่แระ เงินเดิอนข้าราชการน้อยมาก (บรรจุใหม่นี่น้อยกว่ายามคอนโดอีก) สวัสดิการต่างๆก็น้อยลงมาก ยาบางตัวเปิกได้น้อยกว่า ปกส.อีก จะโกงกินแบบก่อนๆสมัยนี้ก็ทำได้ยากขึ้น มีการตรวจสอบ Social อะไรต่ออะไรมากขึ้น การมีเกียรติ นับหน้าถือตาก็หายไปแล้วในสังคมยุคนี้ แต่เอกชน เงินดี โบนัสเพียบ บริษัทดีๆก็มั่นคงยาวนาน 

สิ่งที่เป็นข้อดีของข้าราชการสมัยนี้คือ ความมั่นคงน่ะแหล่ะครับ เรียกได้ว่ารากงอกกันเลยทีเดียว ถ้าไม่ทำผิดวินัยร้ายแรงจริงๆ ก็ไม่มีทางจะโดนไล่ออกจากข้าราชการ ทำงานไปเช้าชามเย็นชามอย่างเขาว่า เพราะไม่มีใครมีอำนาจมาไล่ออก (ถ้าไม่ทำผิดวินัยร้ายแรง) มีบำเน็จ บำนาญ แต่ผมว่าที่สำคัญสุดคือเรื่อง "กู้" ครับ ข้าราชการกู้เงินได้เกินตัวแบบง่ายๆ ทำให้ข้าราชการส่วนใหญ่มีหนี้มากกว่ารายรับเยอะแยะ

ผมเองก็ทำงานสายเอกชน (ออกจากราชการมาแล้ว) ทำมานานแล้วครับ แต่พ่อ แม่ เป็นข้าราชการทั้งคู่ ทุกวันนี้พอเจอหน้าท่านยังแอบแขวะว่าออกจากราชการทำไม(ฮา)
comment28:ผมก็เป็นข้าราชการครับ ทำงานมาหลายอย่างครับ กว่าจะได้มารับราชการ  แม่ส่งให้ผมเรียนได้จนจบ ม.6. พอจบมาต้องมาหางานทำ. เป็นกรรมกรก็เคย ได้วันล่ะ 180 ทำตั้งแต่ 6 โมงเช้าจน 6 โมงเย็น  โดนโกงค่าแรงอยู่ไม่ไหว  มาเป็นพนักงานส่งไก่  ชม. ล่ะ 23 บาท ค่าส่ง 15 บาท น่าจะมีคนรู้ว่าไก่เจ้าไหน.  หาเงินเรียนเองเรียนรอบค่ำเอา.ผลปรากฏต้องออกกลางคันเพราะไม่มีเงินจ่ายค่าเทอม  ไม่ได้เรียนหัวหน้าก็ดีให้ทำโอทีต่อ แต่ไม่ได้ค่า ชม. หัวหน้าก็เอาเปรียบพูดประมาณว่าไม่ได้เรียนจะรีบกลับไปไหน เคยร้องไห้กลางแดด. กลางสายฝน. เคยเจอพ่อขับแท๊กซี่อยู่ โบ๊กมือยิ้มให้ แต่พอกลับบ้านมาแม่มาเล่าให้ฟังว่า ผู้โดยสารถามพ่อว่าใคร พ่อตอบว่าไม่รู้จัก.  เหนื่อยมากแต่ไม่เคยท้อเลย. รายได้คนจบ ม6 นี้แทบไม่ต้องคิดเลยครับน้อยมาก   ไม่ไหวมีพี่แนะนำให้ลองมาขายของตามตลาดนัด. ตื่น ตี.  2-3. มาซื้อของ.นาฬิกา แว่นตา. มาขาย ตามตลาดนัด ย้ายไปเรื่อย  จรัญ 57 บ้าง ข้างโรงพยาบาลเจ้าพระยา. บางวันก็ควบหน้าบางขุนศรีรอบดึก  ได้วันนึง 500-600  พอดี แม่ได้แผงห่อหมก มีข้อเสนอว่าถ้าช่วยขายจะจ่ายค่าเทอมให้ ให้เลิกขายของตามตลาดนัด. เราก็อยากเรียนต่ออยู่ล่ะเลยมาเรียนต่อเทคโนสยามค่ำ  ทีนี้ ต้องตื่นตั้งแต่เที่ยงคืน ขายจน หกโมงเช้า  6 โมงเช้าครับเป็นตลาดเช้า.  ไปเรียน 6 โมงเย็น   เลิก 2 ทุ่ม.จนเรียนจบ ปวส. เพื่อนชวนมาทำงาน  ผมก็ช่วยแม่ขายของตลอดน่ะ ตื่นเที่ยงคืน เลิกหกโมงเช้าเข้ามานอน 7.30 ก็ตื่นอาบน้ำแต่งตัวไปทำงานเลิก 16.30. เงินเดือนไม่ต้องใช้เลยเดือนล่ะ 5160. เปิดสอบพนักงานราชการ. ใช้ประกันสังคม.  ผมสอบได้ ผมก็ช่วยแม่ขายของปกติเรียนต่อ ป.ตรี. จนจบทำงาน 7 ปี เปิดสอบข้าราชการ. ธุรการ ตอนสอบผมแทบไม่มีเวลานอนเลย.  เพราะไหนจะช่วยแม่ขายของไหนจะไปทำงาน.  ไหนจะอ่านหนังสือแต่มันคือโอกาส.  ผมคิดอย่างเดียวเพื่อพ่อกับแม่. จะได้เบิกค่ารักษาพยาบาลได้. เพราะถ้าเกิดเจ็บป่วยขึ้นมาผมจะเอาเงินที่ไหนมารักษาพ่อกับแม่.  อ่านหนังสืออย่างหนักผลปรากฏผมสอบได้ที่ 2 ^^ นี้คือประเด็นหลักเลยครับ  ถ้าที่บ้านคุณมีคนเบิกให้พ่อหรือแม่ได้ คุณก็หางานทำอย่างอื่นก็คงไม่มีใครว่าอะไรหรอกครับ  ผมมีพี่น้องสามคน ผมเป็นลูกคนกลางครับ พี่ชายจบ ม.3 เป็นพ่อค้า วันนึงขายของได้กำไร 300-400 บาท น้องสาวผม เรียนไม่จบ ป.6  ตอนนี้เป็นเด็กเสริฟร้านข้าวมันไก่วันล่ะ 300 บาท   พอสิ้นปีเปิดสอบอีก ระดับนักวิชาการ ซึ่งเงินเดือนนี้โดดเลย. ทีนี้ผมก็อ่านหนังสืออย่างหนักแต่รอบนี้เพื่อตัวเอง.เพื่อเงินเพื่ออนาคต.  พ่อกับแม่ผมก็อยู่ด้วยทีแรก. แต่ตอนนี้แยกกันอยู่เพราะอายุมากล่ะทำงานไม่ไหว.  ผมก็บอกพ่อน่ะว่าไปอยู่กับแม่ไหมไม่ต้องทำงานอะไรพักผ่อน.  แต่พ่อเลือกไปอยู่กับเมียน้อยเพราะสงสารมัน  พ่อนิสัยไม่ค่อยดีซักเท่าไร. ตอนมีก็ไปกินเหล้า เที่ยว. เล่นการพนันหมด  ตอนนี้ผมทำงานผมก็ส่งเงินให้แต่แม่ใช้.  ส่วนพ่อยังมีรายได้จากการขับแท๊กซี่อยู่  ค่ารักษาก็เบิกกรมบัญชีกลางเอาเพราะผมรับราชการ. พ่อเป็นเบาหวานจนใกล้จะเป็นโรคไตใช้ 30 บาท. ตอนนี้เบิกกรมบัญชีกลางมารักษาที่ศิริราช.  หมอก็ดีมากครับดูแลให้ทุกอย่างแต่คนเยอะไปหน่อย ตอนนี้จากยากินมาใช้ฉีดแทน. พ่อผมไม่เคยส่งเสียให้ผมเรียนเลยน่ะครับ  ตอนนี้ผมอยู่ห้องพักราชการ  เงินเดือนพอสมควร. 20 k up ปัจจุบัน  ส่วนแม่ปลูกบ้านไว้ที่ ตจว.  มีผมกับพี่ชายส่งเงินให้ใช้   1-2 อาทิตย์ผมก็ขับรถไปหาทีนึง  ส่วนตัวผมก็คิดว่าผมประสบความสำเร็จส่วนนึง   เพราะตอนนี้ชีวิตก็เรื่อย ๆ กับการทำงาน   ^^ ตอนนี้ส่งหุ้นสหกรณ์เยอะพอสมควร ปกติจะปันผลเดือนเมษายน. ผมเก็บสะสมไว้เวลาได้เงินปันผลจากหุ้น. จะได้เอาเงินตรงนี้พาแม่ไปเที่ยวพักผ่อนครับ ปัจจุบันผมอายุ 33  ตั้งเป้าหมายจะไม่กู้ครับ แต่จะฝากสหกรณ์จนเต็มลิมิตร (สามล้าน) อยากได้เงินปันผลครับ ข้าราชการมีทั้งรู้จักเก็บรู้จักใช้ ผมเห็นหลายคน ฝากเอาปันผลที แสนห้าแสนหก   แรก ๆ ยอมรับครับ   ผมเกษียณอย่างน้อยเงินเดือนสุดท้ายก็ 40000 UP  ยังไงซะ ก็ได้ทุกเดือน อายุราชการ 29 ปี      40000*29/50 = 23200  ได้จนตายครับ แถมตายได้เงินบำเหน็จตกทอดให้ลูกให้หลานให้ญาตด้านหลังเราอีก  ได้บำเหน็จเลี้ยงชีพอีก 200000  บาท เงินก้อน กบข.ที่ส่งอีก   ผมโดนว่าเหมือนคุณเนี่ยแหละแรก ๆ  รู้สึกละอายครับ ขนาดที่พ่อผมกับแม่ผมแทบไม่ได้ช่วยเรื่องเรียนเลย แต่พูดว่า ทำไมพนักงานราชการ  พ่อเบิกไม่ได้ แม่เบิกไม่ได้  ผมนี้อึ้งเลย ตอนนี้แม่รักษาศิริราชเบิกทีเป็นหมื่นครับ รักษาโรคกระดูกผุ   ผมก็ไม่คิดว่างานราชการดีที่สุด แต่มันดีที่สุดสำหรับครอบครัวผมครับ
comment28-1:ประเสริฐครับ

ระบบราชการ ก็คือ การสอบจอหงวนในสมัยก่อนของจีน ขอเพียงมีความรู้มีความสามารถก็คือได้รับบรรจุ พลิกชีวิต

คหนี้ สอบได้ที่สอง จัดลำดับเข้า เป็น bang yan 

http://topicstock.pantip.com/chalermthai/topicstock/2007/06/A5468274/A5468274.html (คห 30)
การสอบคัดเลือกบัณฑิตในสมัยโบราณ

อันดับหนึ่ง zhuang yuan จ้วงหยวน ( หรือ จองหงวน )

อันดับสอง bang yan ป้างเหยียน

อันดับสาม tan hua ท่านฮวา 


ขอแสดงความนับถือ
comment29:เหมือนผมเลยพ่อแม่ผมเป็นครูแต่ผมดันไม่อยากรับราชการแม่ก้อพุดกรอกหุมาแต่เด็กไม่มีอะไรสบายเท่าเป็นครุแล้ว
จบมาผมก็เดินตามฝันของตัวเอง(กั้นใจเรียนจนจบป.ตรีเพราะแม่ขอแต่ดันได้เหรีญเกียตินิยมซะงั้น)เข้าทำงานกับเอกชนทำได้สองปีก้อออกมาทำกิจการตัวเองจนทุกวันนี้แม่ยอมรับ
ต้ต้องถามแม่กลับไปว่าแม่เคยฝันอยากเป็นอะไรไหมเราแค่ขอเดินตามฝันของเราเท่านั้นเอง การเรียนเรายังพอทนๆเรียนให้จบได้ แต่การทำงานถ้าต้องทนทำงานที่เราไม่ชอบมันไปทั้งชีวิตมันเหมือนตายทั้งเป็นคงเอาดีเด่นอะไรไม่ได้ทำไปวันๆแบบซังกะตาย
comment29-1:เป็นครูสมัยนี้ก็ไม่ได้สบายนะคะ งานเอกสาร ประเมินนู้นนี่นั่นมากมาย ที่อยู่ได้เพราะผูกพันธ์กับเด็กนักเรียนแล้วก็รักงานสอนมากกว่าค่ะ
comment30:ปัจจุบัน ก็ยังดีที่สุด อยู่ครับ
comment31:ถ้าพูดถึงประเด็นที่แม่บอกว่า "ไม่รักดี" ก็อาจฟังดูแรงไปซักนิด แต่คงพูดมาจากอารมณ์แหละค่ะ แม่เค้าเป็นห่วง อย่าน้อยใจไปเลยเนอะ

งานราชการจะบอกว่าดีมั้ย ดีค่ะ ถึงเงินเดือนจะไม่มากเท่าเอกชนแต่มันจะเห็นความสบายตอนแก่นะ อย่างพ่อแม่เราทำงานจนตอนนี้ห้าสิบกว่าๆรู้สึกว่าเค้าไม่ได้ทำงานเหนื่อย ทำนานๆไปตำแหน่งก็สูงขึ้น ไม่ต้องแข่งขัน ไม่ต้องกลัวว่าเงินเดือนสูงแล้วงานจะหนักตามมา มีสหกรณ์ออมทรัพย์ดอกเบี้ยต่ำ เจ็บป่วยก็รักษาฟรีทุกอย่าง

มันก็แล้วแต่ว่าใครใคร่ทำงานไหนก็ทำไปเถอะค่ะ ไม่อยากรับราชการก็ค่อยๆพูดค่อยๆคุยกับแม่ ทุกอย่างที่แม่พูดมาก็ล้วนมาจากความรักความห่วงทั้งนั้น ไม่ใช่ว่างานราชการจะดีกว่าเอกชนหรือเอกชนจะดีกว่าราชการ มันแล้วแต่ใครมีความสุขกับแบบไหนค่ะ
comment32:บ้านเราก็บ้านข้าราชการค่ะ แต่มาหมดยุคที่พี่กับเรานี่แหละ (พี่เป็นวิศวกร เราแม่บ้านใ555)
หลัหๆคือ  1. เรื่องสิทธิต่างๆ เช่นการรักษาพยาบาล ถึงแม้ตอนนี้มีรักษาฟรี มีประกันสังคม แต่พวกผู้ใหญ่เค้าคิดว่าราชการได้พิเศษกว่า เราก็งงพิเศษตรงไหน ? ขนาดเราเป็นเมียหมอ ยังไม่เคยได้สิทธิพิเศษตอนรักษาเล้ยยย 5555
2.มีบำเหน็จ บำนาญ เกษียณแล้วมีเงินกินต่อ  อย่างแม่เราตอนนี้อายุ 65 ได้บำนาญเดือนละ30,000 ไม่ต้องรบกวนเงินจากลูกๆ  ไปไหนยังมีคนนับหน้าถือตา 
3.งานราชการมีวันหยุดแน่นอน ขอยกตัวอย่างแม่ต่อ แม่เราเป็นครูค่ะ สมัยก่อน ร.ร.ปิด แม่เราก็หยุดได้อีก สบาย 
แต่สมัยนนี้คงไม่ได้แล้วละ ครูต้องทำผลงานด้วย ไม่ใช่แค่สอนอย่างเดียวแล้ว 
ส่วนงานราชการอื่นๆก็เช่นกันที่หยุดแน่นอน เช้าไปทำงาน 16.30 เลิกงาน กลับบ้าน
comment32-1:บำนาญ30,000นี่เงินเดือนครุ60,000เลยนะครับใช่เหรอ?
comment32-2:แม่เกษียณตอนเป็น อาจารย์3ระดับ8ค่ะ 
มีคนได้เยอะกว่านี้อีกนะ  ถ้าเป็นระดับ 9  ขึ้นไปและแม่เราไม่มีหนี้ด้วย เลยรับเต็มไม่ต้องหักอะไร
ออ และคำว่า เงินบำนาญ ไม่ได้แปลว่า ÷2 จากเงินเดือนที่ได้รับขณะทำงานนะคะ
มันมีวิธีคิด 
เงินบำนาญ = (เงินเดือนเฉลี่ย 60 เดือนสุดท้าย x เวลาราชการ) / 50  
และเมื่อคำนวณแล้วต้องไม่เกินร้อยละ 70 ของเงินเดือนเฉลี่ย 60 เดือนสุดท้าย
comment33:ใครบอกเดี๋ยวนี้มีบำนาญ??
เดี๋ยวนี้เปลี่ยนเป็นกบข.หมดแล้ว 
อยากรู้ กบข.เป็นอย่างไรไปลองศึกษาดู
comment33-1:บำนาญยังมีอยู่ค่ะ แต่เปลี่ยนสูตรการคิด 
จำนวนเงินที่ได้รับสำหรับผู้บรรจุหลังปี 40 
จะน้อยกว่าคนที่ไม่ได้เข้า กบข
แต่ยังได้รับบำนาญจากกรมบัญชีกลางเหมือนเดิม
ศึกษามาบ้างนิดหน่อยก่อนจะบรรจุค่ะ
comment33-2:ยืนยันว่ามีบำนาญอยู่คะ เพียงแต่ตอนนี้ให้เลือกได้ว่าจะเอาแต่บำนาญ หรือบำนาญ+กบข. ซึ่งจะทำให้ได้รับเงินบำนาญแต่ละเดือนแตกต่างกัน
comment33-3:ใครบอกเดี๋ยวนี้ไม่มีบำนาญ ???
comment33-4:www.undo.in.th
comment33-5:ตอบผิดแก้ใหม่ได้นะ
comment33-6:เร็วๆนี้เขายังมีโครงการให้ออกจากกบข.มารับบำนาญในระบบเดิมอยู่เลย
comment33-7:กบข.  ก็เป็นบำนาญนิค่ะ
ต่างกัน แค่วิธีการคำนวณรายเดือน 
แบบเดิม อาจจะได้มากกว่า กบข. นิดหน่อย 
แต่ กบข. ได้เงินก้อนมาใช้ ตอนอายุ 60 ปีด้วย
แล้วช่วงนี้ เค้าให้ยื่นสมัคร เลือกกลับไปรับบำนาญแบบเดิมได้
ตั้งแต่วันที่ 13 ธ.ค. 57 - 30 มิ.ย. 58 (สำหรับ ข้าราชการที่บรรจุ ก่อนวันที่ 27 มีนาคม 2540) 
(ศึกษาข้อมูลก่อนโพสก็ดีนะคะ)
comment34:ข้าราชการนี่ถ้าเทียบกับบริษัทเอกชนใหญ่ๆอาจจะสู้ไม่ได้ เรื่องเงินเดือนและประสิทธิภาพการทำงาน
แต่ถ้าเทียบกับบริษัทเอกชนกลางๆ หรือเล็กๆนี่ ผมว่าราชการดีกว่าเยอะครับทั้งเรื่องผลตอบแทน และประสิทธิภาพงาน
คุณอาจคิดว่าราชการเช้าชามเย็นชาม นั่นมันสมัยก่อนครับ และคนที่ทำแบบนั้นก็ไม่ค่อยเจริญในหน้าที่การงานเท่าไหร่
แต่งานราชการข้อดีคือถ้าทำงานตามกรอบเรียบร้อย คุณก็มีเวลาไปทำอย่างอื่น เซ็นชื่อออกก่อนได้ มีธุรกิจเล็กๆก็มีเวลาพอจะดูแลได้
เรื่องนี้ดูว่าไม่ค่อยถูกต้องนัก แต่มันเป็นเรื่องปกติไปเสียแล้วสำหรับงานราชการ
แต่ถ้าเอกชน คุณหาเวลามาทำอะไรส่วนตัวน่าจะลำบาก บริษัทเล็กๆบางทีโดนโอฟรีบ่อยๆ
comment35:สิ่งที่ผมรู้สึกได้จากการทำงานราชการ คือ
1. นอนหลับสนิท (ไม่ต้องกังวลเรื่อง ยอดขาย ลูกค้า ฯลฯ)
2. สามารถวางแผนชีวิตครอบครัวได้ (เย็นนี้นัดกินข้าวกันแฟนก็ได้กิน ไม่มีงานด่วนหรือล่วงเวลาแบบไม่บอกกล่าว)
3. วันหยุดคือวันหยุด ไม่จำเป็นต้องรับโทรศัพท์จากเจ้านาย ลูกค้า
4. ความมั่นคงในชีวิตการทำงานสูง โอกาสถูกเลิกจ้างมีน้อยมาก
comment36:งานราชการอาจจะดีที่สุดสำหรับบางคน เหมือนคุณความเห็นที่ 28 ค่ะ

สำหรับเราเราไม่ได้บอกว่างานราชการไม่ดีนะคะ เพียงแต่เราชอบทำงานอื่นมากกว่าเท่านั้นเอง
comment37:เข้ามาให้กำลังใจ จขกท ค่ะ การที่เราพยายามทำทุกอย่างไม่ว่าจะเรียนหนังสือ ทำงานเลี้ยงตัวเอง เรียนโทต่อ แบบนี้เรียกไม่รักดีอีก ก็ไม่รู้ว่าแบบไหนจะรักดีแล้ว อ่านแล้วเข้าใจเลย เราก็เคยน้อยใจแม่แบบนี้เหมือนกัน สู้ๆ ค่ะ
comment38:ข้าราชการบางกรม เงินเดือน+เงินตำแหน่ง+เงินพิเศษ เยอะกว่าเอกชนนะครับ เห็นเปิดสอบทีไรก็สมัครกันเป็นหมื่นๆคนทุกที
comment39:แม่เราอยากให้ทำงานแบงค์มากๆ

เคยทะเลาะกันแบบคล้ายๆเจ้าของกระทู้นี่แหละค่ะ

ตอนนี้ก็เหมือนจะยอมรับได้แล้ว(มั้งคะ)

แต่เวลาเจอใครพูดถึงลูกทำงานแบงค์นั้น แบงค์นี้ ละก็จะวกมาว่าเราทุกที --"
comment40:คุณอยากสอนหนังสือ แต่แม่อยากให้รับราชการ

คุณก็ไปสอบเป็นข้าราชการครูสิครับ win-win ทั้งคู่
comment41:เพื่อนผมทำงานเอกชน เริ่ม 25000+ot เกือบ30000
มันทำได้2ปี ระหว่างนั้นหาสอบราชการตลอด จนสอบได้ ผมเคยถามมันว่าจะมาเป็นทำไมราชการเงินก็น้อย มันบอกเอกชนถึงเงินจะเยอะ แต่แข่งขันตลอด นายบีบทำยอด สวัสดิการน้อย เวลาไม่ค่อยมี อีกอย่างไม่มั่นคงด้วยตอนแก่ รุ่นพี่มันก็เพิ่งโดนบีบให้ออก มันว่าอีกไม่นานก็คิวมัน แต่พอมาทำราชการ เวลาว่างก็มี เสาร์อาทิตย์ไปขายของ ตจว.ก็ได้ ค่ารักษาพยาบาล พ่อแม่ลูกแม่เบิกได้หมด

ถ้า จขกท.ไม่ชอบก็ไม่เป็นไร แต่อยากให้คุยกับคุณแม่ดีๆอธิบายให้ท่านเข้าใจครับ ใจเย็นๆครับใจเย็นๆ
comment42:งานราชการดีสุดละครับ เคยได้ยินเพื่อนบ้านสอนลูก
แม่ "โตขึ้น ลูกอยากทำงานอะไรลูก"
ลูก"ผมอยากเป็น เอ่อ เป็นนายกครับ"
แม่"โอ้... ถ้าอย่างงั้นลูกต้องสอบเตรียมทหารให้ได้นะ  อนาคต มีสิทธิ์ได้เป็นนายก"
....
comment43:ทำเอกชนพออายุมากแล้วจะรู้
comment44:ผมอยากเป็นข้าราชการมากมาย   แต่แม่อยากให้ทำเอกชน ซะงั้น
comment45:ถ้ากรณีจขกท. งานราชการดีกว่า 100% ไร้ทางเลือกครับ ไม่ชนะแม่ด้วย

คนที่จะพูดได้เต็มปาก ว่างานเอกชนที่ตัวเองทำดีกว่า มีความสุขกว่า ... มันไม่เข้าเกณฑ์จขกท.ครับ
คุณจะเถียงแม่ได้เต็มปากก็ต่อเมื่อ
1. ถ้างานที่คุณทำ มันไม่มีในระบบราชการรองรับ ... เช่น เป็นดารา เป็นนักร้อง ค้าขาย ธุรกิจส่วนตัว ... แบบนี้ไม่มีสังกัดราชการครับ ถ้าจะทำราชการ ก็ต้องเปลี่ยนงาน เลิกงานเดิมกันไปเลย
2. ถ้างานที่คุณทำ มันมีเงินเดือนเยอะมากๆ เมื่อเทียบกับข้าราชการสายเดียวกัน ... มากจนไม่รู้จะย้ายมาเป็นข้าราชการทำไม

แต่กรณีจขกท.น่ะ
สอนหนังสือโรงเรียนอาชีวะเอกชน ... งานราชการก็มีนี่ครับ สอนหนังสือโรงเรียนอาชีวะรัฐบาลไงครับ
คุณจขกท. ก็พูดแต่ว่าไม่ชอบข้าราชการ ไม่ชอบข้าราชการ
... คือผมอยากรู้ว่า สอนหนังสือโรงเรียนอาชีวะเอกชน มีอะไรดีกว่าสอนหนังสือโรงเรียนอาชีวะรัฐบาลครับ? มันมีความสุขมากกว่ายังไงอ่ะครับ?

ส่วนตัวเลยรู้สึกว่าเป็นเทรนด์เด็กยุคใหม่มากกว่าหรือเปล่า ที่แบบว่าได้ยินคำว่าราชการแล้วไม่ชอบ แต่ตัวเองกลับทำงานที่เหมือนกับราชการเค้าทำกันซะงั้น
ถ้าเหตุผลที่ไม่ได้เป็น คือสอบไม่ติด เป็นประเด็นหลักเนี่ยไม่แปลกใจนะ (ตอนนี้ครูอัตราแข่งขันแรงมาก)
แต่บอกว่างานตัวเองดีกว่า มีความสุขกว่า ชอบมากกว่า "ทั้งๆที่งานเดียวกัน?" ... แบบนี้ผมไม่ค่อยเข้าใจนะ
comment45-1:ไม่เด็กยุคใหม่แล้วค่ะ เจ้าของกระทู้อายุ 30 แล้วค่ะ ไม่ใช่ว่าอาชีวะเอกชนมีอะไรดีกว่าอาชีวะรัฐบาล แต่เจ้าของกระทู้มีเป้าหมายคือสอนมหาวิทยาลัยค่ะ  ที่เราไม่อยากทำงานราชการเพราะเราไม่ชอบไปสอบแข่งขันกับคนอื่นค่ะ
comment45-2:งั้นคุณก็ตอบไปสิ ว่าจะรอเรียนจบแล้วไปสอบเป็นอาจารย์มหาวิทยาลัย

ไม่ต้องไปค้านหัวชนฝา
comment45-3:บอกไปหลายรอบตั้งแต่ก่อนเรียนจบอีกค่ะ
comment45-4:ถ้ามีเป้าหมายสอนมหาวิทยาลัย ก็ต้องเป็นให้ได้ก่อนครับ
ถ้ายังเป็นไม่ได้ ก็ไม่แปลกที่พ่อแม่จะเป็นห่วงและพยายามเสนอทางเลือกที่ดีกว่าให้ครับ
แม่ก็คงคิดด้วยแหละ สอบก็ไม่ชอบสอบ แล้วจะเป็นอาจารย์มหาวิทยาลัยได้หรอ จะเหมาะหรอ? เป็นต้น
อาจารย์มหาวิทยาลัย ได้เป็นแล้วต้องแข่งขันสูงเหมือนกันนะครับ ต้องอัพเดทความรู้ใหม่ได้ ภาษาอังกฤษต้องได้ระดับที่อ่าน textbook สายวิชาชีพตัวเองให้เข้าใจได้อย่างสบายๆ ต้องโดนบีบให้จบป.เอก ไม่ใช่อาชีพที่ง่าย บางคนจบด้านวิทยาศาสตร์มาก็ต้องปูพื้นภาษากันใหม่ ... ถ้าจะทำแบบง่ายๆ มันก็ได้ แต่ก็เป็นอ.มหาวิทยาลัยแบบไม่ค่อยมีคุณภาพเท่าไหร่ ... คุณเลี่ยงการแข่งขันไม่ได้หรอกครับ

พูดตรงๆเลยว่า คนสมัยก่อน ไม่ได้คิดว่างานราชการดีกว่าเสมอไปหรอกครับ ... ต้องพิจารณาเป็นรายบุคคลครับ
... แต่ในกรณีของจขกท. "งาน ณ ปัจจุบัน" ของจขกท. งานราชการดีกว่า "จริงๆ" เลยล่ะครับ
แม่เค้าพูดในสิ่งที่ถูกเลยล่ะครับ บางทีลูกๆก็ไม่เข้าใจพ่อแม่เหมือนกัน
อีกอย่าง เหตุผลที่คุณให้กับแม่ไป มันก็ไม่ค่อยเข้าท่านะ ไม่ชอบสอบแข่งขัน? อะไรแบบเนี๊ยะ ... จะให้แม่เค้าคิดยังไงอ่ะครับ ไม่อยากเป็นเพราะไม่ชอบสอบ? เหตุผลมันไม่ค่อยเข้าท่าอ่ะครับ แม่เค้าไม่เข้าใจหรอกครับ
comment46:เอ่อ อย่าคิดมากนะคะ อยากทำอาชีพอะไรก็ทำเถอะค่ะ ขอแค่คุณมีความพร้อมจะทำ 
และหาเงินเลี้ยงตัวเองได้ 

ส่วนตัวเราน่ะคิดว่างานราชการดี เพราะมั่นคงถูกเอาออกยาก เบิกค่าใช้จ่ายได้
อีกอย่างใครรับราชการจะดูดี มีคนชื่นชม

ก็เป็นค่านิยมทางความคิดน่ะค่ะ
comment47:งานราชการดีตรงที่ เบิกค่ารักษาได้ทุกที่ รพ.รัฐ
ทำงานไปจน 60 ปี โดยไม่โดนไล่ออก นอกจากว่า จะทำผิดกฎราชการ
ทำงานหรือไม่ทำงานก็ได้เงินเดือนตามเกณฑ์วุฒฺิ (บางคนไม่ทำอะไรเลย)
คนทำงานเยอะมักเหนื่อยเพราะว่าคนไม่ทำงานก็ได้เงินเดือนเท่ากัน
มาสายกลับเร็ว (บางคน)
ยิ่งอายุเยอะยิ่งคอตั้งเวลาเดิน ยิ่งอัตตาแรง ใครๆก็กลัว (เกลียด)
บางคนก็อยู่ๆไปให้เกษียณ งานไม่ทำใช้เด็กทำ 

ระบบศักดินาไม่ต้องพูดถึงมี
บางคนยอมลดศักดิ์ศรีของตัวเองมาทำงานราชการเพื่อ?
ความมั่นคง
ใกล้บ้าน
แก่แล้ว
ปัจจุบันทำงานในระบบราชการ อยากจะอ้วกกกกกกกกกกกกกกกก
comment48:หลังปลดเกษียณอายุ60ถ้ามีชีวิตอยู่ต่อ อีก20ปีต้องใช้เงิน 7,200,000บาทไม่รวมค่ารักษาพยาบาล(ได้เงินเดือน30,000) ถ้าทำงานเอกชนผมว่าถ้าเก็บเงินไม่เก่งผมว่าจะลำบากนะครับ
comment49:บำนาญต้องอายุราชการ25ปีครับ. ต้องรับราชการก่อนอายุ35 ปีครับ.  ได้แน่นอน.   ถ้าบำเหน็จ.  อายุราชการต้องเกิน10 ปีครับ  ถ้าระบราชการไม่ถึง 10 ก็ยังมีบำเหน็จเลี้ยงชีพ2 แสนบาทให้ครับ
comment50:ก็มันมั่นคงอย่างที่แม่บอกนั่นแหละ
บริษัทมีวันเจ๊ง
ส่วนรัฐ เจ๊งยากกว่า หรือแทบจะไม่มีโอกาสเจ๊งเลย
comment51:งานราชการมันดีต่อครอบครัว
คนเรามันต้องมีเจ็บป่วย
บางทีเราต้องช่วยเหลือคนในบ้าน
เบิกได้ยังพอว่า เพราะ
เงินเก็บทั้งชีวิตเราบางทีมันจะไปหมดตอนเราหรือคนในครอบครัวเจ็บป่วย
ซึ่งคนเราหนีไม่พ้นหรอก
ถ้าคุณหาหลักประกันให้ครอบครัวหรือตนเองได้ไม่มีปัญหา
ซึ่งถ้าคุณสามารถทดแทนตรงนั้นได้ก็ไม่มีปัญหานะ
ปัญหาน่าจะอยู่ที่พ่อแม่ยังไม่มั่นใจว่างานที่คุณทำมั่นคงไหม

ปล. อย่ามองแต่ตัวเรา ต้องดูถึงพ่อแม่เรา บางทีแต่งงานไปต้องถึงพ่อแม่ฝั่งโน้นด้วย
ปล2. ถ้าครอบครัวฐานะสบายๆ ก็ไม่ต้องกังวลอะไรครับ
ทำอะไรที่ตัวเองมีความสุขดีกว่า เพราะสุดท้ายมนุษย์เอาอะไรไปไม่ได้อยู่แล้วละ 

ผมชอบงานราชการที่มีหยุด เสาร์-อาทิตย์ ปิดเทอม มีเวลาให้กับตัวเองและครอบครัวได้สบายๆ
ไม่ต้องร่ำรวยมากมาย เพราะแก่ๆมา เงินบำนาญก็สบายๆ แล้ว ตายไปลูกหลานก็สบาย
เงินสำหรับคนข้างหลังเยอะเลย 55
comment52:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment53:ครอบครัวรักษาฟรี กู้ได้เป็นล้าน วันหยุดเยอะ เลิกงานไว ข้อดูเยอะแม่เราก็อยากให้ทำงานราชการ
แต่เราไม่ชอบค่ะ
comment54:คุณอาจจะยังอายุน้อยอยู่  เราตอนนี้ เครียดเลย ทำงานบริษัทแล้วเค้ามีนโยบายปลดพนักงานเพราะต้องลดขนาดบริษัทลง ใครที่เงินเดือนสูง หวั่น ๆ กันทั้งนั้น เพราะจ้างใหม่ เริ่มใหม่เงินเดือนน้อยกว่า บริษัทก็มีกำไรมากกว่า   พอตกงานตอนอายุเยอะ ๆ หางานยากมากค่ะ และงานที่หาได้ง่าย ๆ เนี่ย ก็ต้องเป็นเฉพาะทางทั้งนั้น คิดแล้วรับราชการเลี้ยงไปจนแก่  ความคิดส่วนตัวนะจ๊ะ
comment55:เจอมาเมื่อวานสดๆร้อนๆ

คือพ่อกับแม่ผมเป็นข้าราชการทั้งคู่ คอยบิ้วเรื่อยๆ มีไอ้นู่นไอ้นี่เปิดรับนะ คือผมไปสอบกพ.มารอบนึงแล้ว ตามใจเค้า หนังสือก็ไม่ได้อ่านแต่ดันผ่านซะงั้น ทีนี้กลายเป็นว่า สอบมาแล้วทำไมไม่ไปสมัคร จะสอบมาทำไม อ้าว......

คือเมื่อวันก่อน ย่ามาอยู่ที่บ้าน เค้าก็ถามว่าทำไมไม่หาสมัครเข้าราชการ เส้นสายนู่นนี่ก็มี ทำราชการนี่มันดีนะ วันเสาร์อาทิตย์เราก็มีเวลาทำอะไรของเรา (วันเสาร์บางทีผมต้องทำงาน) พอพูดจบ พ่อแต่งตัวออกจากบ้าน ย่าถามไปไหน พ่อว่าไปทำงาน (วันนั้นวันเสาร์) สักพักกินข้าว แม่บอกวันปีใหม่ไม่ได้หยุด ต้องไปรับเสด็จพระเทพฯ

ย่าบอก เวลาเราแก่ไปมันจะสบายนะ แต่พ่อผมเกษียณแล้ว ก็ยังทำงานอยู่ จ้างเป็นที่ปรึกษา คือแกทำงานราชการมาทั้งชีวิต เกษียณแล้วจะให้ไปทำอะไรล่ะ ก็ทำได้แต่ตรงนี้แหละ ให้แกอยู่เฉยๆแกก็ไม่เอา มันไม่ชิน

คือก็แอบสะใจเล็กๆนะ แต่ไม่กล้าเพราะก็รักย่า งานทุกงานมันมีความหมายหมดแหละ แต่ในหัวของคนวัยนั้นเค้ามองว่าราชการเนี่ยมันยิ่งใหญ่กว่าเอกชน มันทำแล้วเป็นเจ้าคนนายคนไม่ใช่ลูกจ้างเขา ส่วนเรื่องความมั่นคงนี่ผมยอมรับนะ ถ้าไม่เลวร้ายถึงขั้นโดนปลดนี่ยังไงก็มีเงินเดือนใช้ไปเรื่อยๆ จ่ายตรงเวลาตลอด
comment56:ขอแนะนำว่า ถ้าจะสอนหนังสือที่มหาลัยสอนตามมหาลัยรัฐดีกว่าครับ 
(โดยส่วนตัวเคยสอนเอกชนมาด้วย ขอบอกว่าการแข่งขันสูงครับไม่ใช่ไม่แข่งขัน ไม่ว่าที่ไหนก็แข่งขันครับ) 

งานราชการที่เห็นชัดคือ เมื่อเจ็บป่วย สมัยนี้เข้า รพ.ทีหมดหลายหมื่น  (แค่ค่าคลอดลูกก็อ่วมพอควร)
และ คนเราเจ็บป่วยมากขึ้นเรื่อย ๆ เมื่ออายุมากขึ้นครับ 
พอเราอายุหกสิบเกษียรจากงานเอกชน การรักษาพยาบาลจะมีค่าใช้จ่ายสูงมาก
เงินที่เก็บมาตลอดชีวิตจะลงที่ตรงนี้เสียเยอะ นอกจากนั้นยังรวมถึงคู่สมรส และ บุตรด้วย 
ถึงแม้บริษัทเอกชนจะมีประกันกลุ่มเพื่อให้พนักงานก็ยังไม่เคยเห็นมีอันไหนสู้ราชการได้ครับ
comment57:จขกท.มีธงในใจแล้วครับ เหมือนมาหาแนวร่วมความคิดของตัวเอง ไม่ได้ต้องการเปิดทัศนะอย่างแท้จริง!!!!

ยิ่งเห็นจขกท.ตอบคห.10แล้วขำ จขกท.ต้องแยกให้ได้ก่อนระหว่างคำว่าชอบ กับคำว่างานที่ดี งานไม่ว่า
จะมั่นคง รายได้ดี มีเวลาพัก มีสวัสดิการดีแต่ถ้าไม่ใช่งานที่เราชอบ ไม่ถนัดเราก็ไม่อยากทำอันนี้ผมเข้าใจ
แต่จขกท.เล่นจั่วหัวเลยว่าทำไมข้าราชการเป็นงานที่ดีที่สุด ผมว่าไม่เกี่ยวกับจขกท.เลย ไม่เกี่ยวเลยว่า
ข้าราชการดีหรือไม่ อยู่ที่จขกท.ชอบงานอะไรมากกว่า อีกอย่างผมไม่ได้เห็นว่าแม่ของจขกท.หรือใครในกระทู้นี้
บอกว่าข้าราชการดีที่สุดเลย จขกท.พูดเองเออเอง แบบนี้มันอคติครับ จขกท.อธิบายคุณแม่ยังไงเขาก็ไม่เข้าใจ
เพราะจขกท.อธิบายด้วยอคติต่ออาชีพข้าราชการ ถ้าจขกท.ไม่ชอบข้าราชการซะอย่าง ราชการจะดียังไงก็จบ

ผมสงสัยครับว่างานราชการที่ได้สอนหนังสือ ได้อยู่กับนักเรียนมันไม่มีเลยเหรอครับ จขกท.ก็เป็นราชการครูไม่ได้เหรอ
ถ้าจขกท.ไม่อคิติกับงานราชการจริงๆ งานข้าราชการครูก็ได้เลื่อนขั้น ระดับ ตำแหน่ง ความก้าวหน้าก็มี ได้อยู่กับเด็ก
แฮปปี้ทั้งแม่ทั้งจขกท. จำเป็นต้องสอนแต่เด็กอาชีวะอย่างเดียวรึเปล่าครับ

มีแต่คนเขาไม่อยากทำงานราชการเพราะว่างานที่ชอบที่ทำอยู่เงินเดือนสูงมาก จนยอมแลกกับค่ารักษาพยาบาลของตัวเอง 
พ่อแม่ฟรี เวลาพัก ความมั่นคงบลาๆๆๆ อย่างที่หลายๆคห.บอกไป เงินทองไม่ได้หาง่าย ทางเดินไม่ได้สวยหรูไปตลอดนะครับ
เพราะเมื่อก่อนราชการเป็นงานที่ดีจริงๆ ดีกว่าต้องมาตากแดดเปรี้ยงของประเทศไทยทำสวนทำนา อย่างที่แม่จขกท.คิด 
สมัยนี้มันไม่ใช่แล้ว ทำธุรกิจดีๆทีนึงรวยไม่รู้เรื่องก็มี แต่ของจขกท.ไม่ใช่ไง นอกจากความชอบแล้วจขกท.คิดว่างานของจขกท.
ดีกว่าราชการยังไงบ้างครับ เพราะผมก็เลือกทำงานที่ชอบ พ่อแม่ก็ไม่กล้ารบเร้าให้ทำงานราชการหรือต่อปริญญา เพราะงาน
ที่ผมทำเงินเดือนดีอยู่แล้ว
comment57-1:เราคิดว่าถ้าเราได้ทำงานที่ดี แถมยังเป็นงานที่เรารักแล้วถึงเงินเดือนไม่ได้มากมาย เราก็ไม่จำเป็นต้องไปขวนขวาย ไปสอบแข่งขันกับใครค่ะ
comment58:จขกท.ไม่ลองสอบรัฐวิสาหกิจดูล่ะครับ เงินเดือนและสวัสดิการไม่ค่อยต่างกับเอกชนแล้วครับ เบิกยาบางตัวได้เยอะกว่าข้าราชการ

เกษียณมาแล้วไม่ได้บำนาญ แต่ได้เป็นเงินก้อนแทนคือบำเหน็จ ที่เราสะสมเข้ากองทุนตั้งแต่เริ่มทำงาน ยิ่งอายุทำงานมากยิ่งมากตาม

เงินเดือนก็ขึ้นเรื่อยๆตามอายุงานครับ ในด้านการทำงานนั้น ถ้าเป็นรัฐวิสาหกิจชั้นนำส่วนใหญ่ทำงานคล้ายกับเอกชนเลยนะ 

แต่ความกดดันน้อยกว่า เวลาว่างจขกท.อาจหาอาชีพเสริมทำสิ่งที่ตัวเองชอบได้ครับ เช่นงานสอนหนังสือ 

โดยส่วนตัวผมแล้วชอบงานรัฐวิสาหกิจมาก เพราะผมและคนในครอบครัวมีปัญหาด้านสุขภาพ ผมเคยทำงานเอกชนมาก่อน

เนื่องจากผมเป็นคนเดียวที่แบกภาระครอบครัว ก็คิดเหมือนที่เค้าคิดกันว่าจะหาเงินให้ได้เยอะๆก่อน เพื่อให้คุณภาพชีวิตครอบครัวเราดี

 งานเอกชนรายได้ดี แต่งานหนัก  ทำให้ผมป่วยบ่อย แม่ผมก็มีปัญหาสุขภาพ เข้าออกโรงพยาบาลบ่อย เป็นผมคนเดียวที่จะต้องรับผิดชอบทั้งเรื่อง

ค่ารักษาและการดูแล เมื่อเราจะลางานมาดูแลแม่เวลาแม่เข้าโรงพยาบาลนานๆ ยากมาก พอลาก็กระทบกับการปรับเงินมาก เสี่ยงต่อการถูกเลิกจ้าง 

สวัสดิการในการดูแลรักษาครอบครัว สำหรับงานเอกชนนั้นวงเงินการเบิกมีจำกัด หากป่วยเป็นอะไรร้ายแรงเมื่อไหร่ เมื่อนั้นล่ะครับ เงินที่เราหามาได้

เราต้องมาดูแลรักษาแม่เรา(แม่ผมเป็นมะเร็ง) ในใจผมจึงคิดที่จะหางานที่รายได้เยอะหน่อย แล้วสวัสดิการดี ครอบคลุมครอบครัว

จึงคิดว่ารัฐวิสาหกิจน่าจะเป็นทางเลือกที่ดีที่สุดสำหรับผมครับ ทุกวันนี้ค่ายาของแม่ ค่าผ่าตัด เบิกได้หมดทุกอย่าง จนตอนนี้แม่ผมหายดีแล้ว 

โดยที่ผมก็มีเงินเดือนที่ไม่น้อยมากสำหรับช่วงเริ่มต้นการทำงาน และไม่ต้องนำเงินส่วนตัวมาใช้ในการรักษาแม่มากนัก 

ทำให้สามารถเก็บเงินเพื่อครอบครัวได้ และสุขภาพตอนนี้ดีมากครับ ไม่ต้องทำงานหนัก สังคมในการทำงานโดยรวมดี

มาก เหมือนพี่ดูแลน้องครับ จึงอยากจะบอกเล่าความคิดเห็นนี้ให้ จขกท. เพื่อแนะนำในการตัดสินใจต่างๆในอนาคตครับ

ผมขอเอาใจช่วยให้จขกท.ปรับความเข้าใจกับคุณแม่ได้ไวๆนะครับ ที่เค้าว่ากล่าวคุณเพราะคุณแม่รักท่านครับ
comment59:หนึ่งเลยคือเรื่องสวัสดิการครับ เจ็บป่วยเบิกได้ ค่าเทอมลูกเบิกได้ ตัวคนเดียวคงไม่รู้สึก แต่ถ้ามีครอบครับ โคตรดีเลย
ถ้าทำบริษัทเอกชน ป่วยเบิกได้คนเดียว ราชการนี่ได้ทั้งครอบครัวครับ ยิ่งเด็กกับคนแก่ยิ่งมีโอกาสได้ใช้เยอะ

แล้วก็เงินบำเน็จบำนาญ ตัวนี้สำคัญมากครับ งานไม่ต้องทำแต่มีเงินใช้ แก่ตัวไปไม่ลำบากแน่นอน
บางคนคิดว่าทำงานเอกชนเก็บเงินดีๆ ก็คงมีใช้ มันก็ใช่ครับ แต่คุณต้องเหลือเก็บและมีวินัยการเงินที่ดี
ลองคิดดูว่าเกษียรแล้วคุณจะใช้เงินเดือนละเท่าไหร่ ผมตีคร่าวๆเดือนละ 10,000 / วันละ 300 กว่าบาท (แบบไม่มีภาระ)
คิดว่าจะตายเมื่อไหร่? อยากอยู่ต่อซัก 20 ปี ตายตอน 80 ต้องมีเงินเก็บ 10,000 * (12*20) = 2,400,000 บาท
นี่ยังไม่รวมค่ารักษาเวลาเจ็บป่วยอีกนะครับ ต้องมีเผื่อไว้อีกหลายตังค์ แต่ถ้าทำงานราชการ คุณแทบไม่ต้องคิดเรื่องพวกนี้เลย

ถ้าดีกว่าราชการผมว่ามีแต่รัฐวิสาหกิจครับ เงินเดือนเยอะ สวัสดิการดี รวมข้อดีของทั้งเอกชนและราชการไว้หมดครับ
พ่อผมนี่ทำงานตั้งแต่เงินเดือน 2,000 ตอนนี้เหยียบแสนแล้ว ปีหน้าเกษียร บำเน็จ+กองทุนเลียงชีพ น่าจะได้แตะๆสิบล้านครับ
comment60:หัวอกเดียวกันเลยคับ

ด้วยความที่พ่อเป็นราชการ น้าก็อยู่รัฐวิสาหกิจ ลูกพี่ลูกน้องก็เป็นตำรวจ พ่อก็เลยอยากให้ลูกรับราชการด้วย แต่ด้วยความที่เราไม่ชอบ 
เพราะว่าได้รับรู้และสัมผัสชีวิตงานราชการโดยผ่านทางพ่อและญาติๆ มาเยอะมากและตอนที่เรียนจบป.ตรี ก็สมัครทหารเกณฑ์ 6 เดือน

สรุปง่ายๆ คือยังไงชีวิตนี้ผมก็จะไม่ทำงานราชการเด็ดขาด !

ผมเรียนจบ ม.3 ก็มาต่อปวช. ปวส. ป.ตรี ด้านวิศวกรรม หลังจากเรียนจบก็สมัครทหารแล้วปลดออกมา พ่อก็หาข้อมูลรอเลยคับ ให้ไปสอบ
หน่วยงานรัฐวิสาหกิจโน้น นี่ นั้น จากข่าวสารที่น้าเค้าป้อนมาให้ ผมนี่รีบหนีกลับกรุงเทพเลยคับ (ผมเป็นคนตจว.) บอกพ่อไปว่าจะลองหางาน
ในสายงานที่เราจบมาก่อน 

ช่วงที่ทำงานอยู่ปีแรก พ่อมักจะโทรมาบอก ตรงนั้นเปิดรับสมัคร ตรงนี้เปิดรับสมัครนะ ให้ไปสอบดู ผมเองก็ไม่ได้ว่าอะไร แค่อ๋อๆ คับๆ แต่ในใจ 
ผมคิดไว้แล้วว่ายังไงก็ไม่ไปสอบ แล้วพอกลับไปบ้านช่วงเทศกาล ที่บ้านก็จะถามว่าได้ไปสอบมามั้ยที่เคยบอกไป ผมก็บอกไปว่า ไม่มีเวลาเลย 
งานเยอะ ยุ่งมาก แรกๆ พ่อกับแม่ก็บ่น แต่ก็พยายามไม่ตอบโต้ เดินหนี อยากบ่นก็บ่นไป 

หลังจากทำงานได้สักพัก พอเราเริ่มตั้งตัวได้ มีความเจริญก้าวหน้าในสายงาน ได้ไปดูงานต่างประเทศ ได้เลื่อนตำแหน่ง กลับไปปีใหม่ก็ใส่ซอง
ให้พ่อกับแม่คนละซองแบงค์พันสัก 10 - 20 ใบ จากโบนัสปลายปี เค้าก็เริ่มเชื่อมั่นในตัวเรา และเค้าสามารถเอาไปพูดอวดญาติคนอื่นๆ ได้ 
หลังๆ ก็เลยไม่มีการพูดถึงงานราชการกับผมอีกเลย และด้วยความที่อายุผมเกินรับราชการแล้วด้วยมั้ง

คืออย่างที่ท่านอื่นบอกแหละคับ เราต้องแสดงให้เค้าเห็นว่า งานที่เราทำอยู่ ก็ไม่ได้ด้อยไปกว่างานราชการ มีเกียรติมีศักดิ์ศรีเช่นกัน 
เพราะจริงๆ แล้ว ต่อให้เราโตแค่ไหน คนเป็นพ่อเป็นแม่ เค้าก็เห็นว่าเรายังเป็นเด็กในสายตาเค้าเสมอ และยังเป็นห่วงเราตลอด จนกว่าเค้าจะหมดลม

ปล.
ส่วนเรื่องเงินเดือน สำหรับผมตอนนี้ เงินเดือน 30K ถ้ารวมสวัสดิการบวกโอทีแล้วก็ 40K ต่อเดือน ตอนนี้อายุ 29 ปี
เพื่อนที่ทำงานผมคนนึง อายุเท่ากัน สอบติดการประปา ตอนนี้กลับไปรับเงินเดือน 15,000 บาท แลกกับความมั่นคง
ส่วนเรื่องเกษียรแล้วมีบำเน็จบำนาน ตอนพ่อเกษียรปีที่แล้ว ผมเห็นเค้าหักหนี้ที่พ่อกู้มาส่งให้ผมเรียน จนเกือบหมดเหมือนกัน
การเบิกค่ารักษาพยาบาล อันนี้บริษัทผมเบิกขแงพ่อแม่ไม่ได้ แต่บริษัทของน้องสาวเบิกได้
comment61:ข้าราชการ สอบติดได้เป็น คือสบาย ชัวร์ๆ แต่ถ้าเป็นแค่พนักงานราชการ ไม่ต้องมาทำ ไปทำเอกชนดีกว่า เงินเดือนเยอะกว่า

จบมา ถ้าสอบข้าราชการไม่ติด ทำเอกชนเลยครับเก็บเงินเยอะๆ พอสอบติดราชการ ค่อยว่ากันใหม่
comment62:ราชการดีจริงๆ นะคะ เงินเดือนเริ่มต้นอาจจะน้อย แต่อยู่ไปเรื่อยๆ มันเยอะมากนะ สวัสดิการก็ดีมากด้วย
จากที่ทำงานเป็นผู้รับเหมาให้กับหน่วยราชการระดับชาติแห่งหนึ่ง การันตีได้เลยว่าแก่ไปมีเงินใช้ เงินรักษาตัว และครอบครัวแน่นอน
ทำงานราชการสบายตัวเองและครอบครัวค่ะ ถ้าเอกชนนี่ทำคนเดียวได้คนเดียว 

คือ ยังนึกเสียดายเลยว่าทำไมเราไม่ยอมไปสอบตั้งแต่ตอนเด็กๆ มารู้เอาเมื่อสาย T-T
comment63:เพราะว่ามัน มั่นคง ครับ ถึงเงินเดือนน้อย แต่ก็ไม่ตกงานแน่ๆ สวัสดิการดีด้วย

ยังมีคนอีกมาก ที่อยากสบาย แต่ไม่ได้อยากรวยครับ
comment64:จุดประสงค์หลัก คือ สวัสดิการครับ
ไม่ใช่เพื่อตัวเอง หลักๆ คือ พ่อกับแม่ ครับ
ถ้า วันข้างหน้าท่านป่วยขึ้นมา อย่างไรก็ไม่เป็นภาระ เพราะ สามารถเบิกได้ครับ
comment65:ทำงานสนุก     ลุกนั้งสบาย     แ...กภาษียันตาย     คือราชการไทย !!
comment66:เวลาได้ยินว่า ทำข้าราชการสิดี ทำงานไปชิวๆ ไม่มีวันดดนไล่ออก ผมรู้สึกสมเพช ปน ขยะขแยงยังไงไม่รู้อะนะ 

- ทำงานเอกชนก็บริหารการเงินให้ดีๆ 
- เงินออมหลังเกษียณ เรา ก็ลงใน กองทุน RMF สิครับ ผมเก็บไปเรื่อยๆ ทุกปีน่ะ
- ค่ารักษาพยาบาล ก็ ซื้อประกันสุขภาพสิครับ
- ทำงานพัฒนาตัวเองไปเรื่อยๆ ภาษาต่างประเทศต่างๆ ก็เรียนไปสิครับ
- ทำงานเอกชนถ้าถึงขั้นระดับ มีความสามารถ ประสบการณ์ 3 4 5  ปีกว่าขึ้นไป ถ้าไม่ใช่พวกทำงานไปวันๆ (ซึ่งก็ไม่ต่างอะไรจากข้าราชการ) มันได้อย่างๆ น้อย 2-3 หมื่น บางคนไประดับ 50K ถึง 100K แล้วมั้ง
- แต่แต่ตอนทำงานเอกชน มันต้องบีบตัวเอง ให้พัฒนาตัวเองไปเรื่อยๆ ไม่งั้นเด็กมันไล่หลังเราทุกวัน ซึงผมก็คิดว่ามันดีนะ เพราะผมไม่รู้ว่าชีวิตที่ทำแล้วซังกะตายไปวันๆ นั่งทำงานไปไม่โดนไล่ออก ดูแล้วมันไร้คุณค่ายังไงก็ไม่รู้นะ



แต่ ถ้าราชการ ในสาขาที่เรารัก เช่น หมอ พยาบาล อัยการ ป่าไม้ ตำรวจ ๆลๆ พวกอาชีพเฉพาะทาง ทำแล้วรักในอาชีพตัวเองผมก็ว่ามันน่าสนใจนะ ทำแล้วรักมันก็มีความสุขดี
comment66-1:พูดได้ดีคับพี่คิม
comment67:เพราะว่าสมัยก่อน..60-70ปีที่แล้ว ไม่มีงานอะไรดีกว่างานราชการมั้ง
comment68:อยากให้มองมุมนี้บ้างค่ะ พ่อแม่บางคนเป็นห่วงว่าพอตัวเองแก่ตัวไป โรคภัยไข้เจ็บถามหา จะเป็นภาระลูกหลาน หากลูกได้ทำราชการ พ่อกับแม่ก้อเบิกค่ารักษาพยาบาลได้ อย่างเราตอนนี้เป็นพนักงานมหาวิทยาลัย ไม่ใช่ราชการ เงินเดือนก้อไม่ได้มากอะไร พ่อกับแม่เบิกอะไรไม่ได้ ทุกวันนี้พ่อกับแม่เลยยังคงไม่หยุดทำงาน ท่านทั้งสองทำงานหนักกว่าเรามากๆ เราถามว่า แก่แล้วทำไมไม่หยุด แม่บอกว่า "หยุดไม่ได้หรอก ต้องเก็บเงินไว้สักก้อน เผื่อเวลาแม่ป่วย ลูกจะได้เอาเงินก้อนนี้มาดูแลแม่ แต่ถ้าแม่ป่วยหนักมาก ก้อไม่ต้องยื้อนะ เอาเงินไว้ใช้ตอนลูกแก่ตัวไป"

เรานี่จุกเลยค่ะ ความคิดแว้บเข้ามาในหัวเลยว่า ถ้าเราทำราชการพ่อกับแม่ก้อคงไม่ต้องลำบากขนาดนี้

ป.ล เราเป็นคนหนึ่งที่เคยประกาศกร้าวกับทางบ้านว่าจะไม่ทำงานราชการนะ แม่บอกให้สอบเราก้อทำเฉยไม่สอบ เราใช้ชีวิตลั้ลลาทำงานบริษัทเอกชน เงินเดือนค่อนแสน แต่ทุกวันนี้อายุมากขึ้น เห็นอะไรมากขึ้น ผ่านร้อนผ่านหนาว ประสบการณ์มากขึ้น วันหนึ่งเราตัดสินใจย้ายกลับบ้าน แล้วมาสมัครงานกับมหาวิทยาลัยของรัฐ ถึงจะไม่ใช่ข้าราชการ แต่ก้อทำงานให้หน่วยงานราชการอยู่ดี บอกเลยว่าชีวิตแฮปปี้ค่ะ มีความสุขพ่อแม่ลูก
comment69:อย่างแรก เขาคงเห็นเงินเดือนครูไม่เยอะ ถ้าทำเอกชนอย่างอื่นจบบัญชีเงินเดือนเยอะกว่าครูอยู่แล้ว
ดังนั้นไปเป็นราชการดีกว่า แต่ว่าก็ไปสอบบรรจุครูอาชีวะก็ดีนะ win win 

ส่วนสวัสดิการ พ่อแม่รักษาพยาบาลฟรี
แต่ว่าข้าราชการมั่นคงมั้ย คนที่บ้านทำงาจนได้เงินเดือน บวกค่าตำแหน่ง บวกเบี้ยประชุม ได้แสนกว่า ๆ เพราะระดับนั้นเบี้ยประชุมวันล่ะ 3000
เดือนหนึ่งประชุมอย่างต่ำ 15 วัน(งานคือประชุม เปิดงานตามศูนย์ต่าง ๆ ทั่วไทย ประชุมต่างประเทศ)  
ตอนนี้ได้บำนาญอยู่บ้านเฉย ๆ ได้เดือน 40k+

ยิ่งพวกข้าราชการครูนะ สวัสดิการดีกว่าสายอื่น เงินกู้เยอะมาก ๆ มีเบี้ยกันดาร เบี้ยสายขาดแทน
comment70:ของแบบนี้แล้วแต่ทางเดินเลยครับ
เมื่อก่อน ตอนผมจบใหม่ๆ คิดแบบคุณเปะ เลย ไม่อยากสอบ ทำอาชีพอื่นก็เลี้ยงตัวเลี้ยงครอบครัวได้เหมือนกัน
แต่ตอนนี้คิดย้อนกลับไป ผมอยากเป็นข้าราชการนะ ทำไมนะหรือ
- หยุดได้เยอะกว่าเอกชน
- เวลาทำงานสั้นกว่า เอกชนบางที่ ถึงเวลาแล้วกลับอาจโดนเพ่งเล็งว่าไม่ทุ่มเท
- หากมีตำแหน่งนิดๆ อาจได้บ้านพัก รถประจำตำแหน่ง สิทธิพิเศษ อีกมาก (ยกตัวอย่างเช่น ทหาร ตำรวจ คุณอยากซื้อปืน ก็มีสวัสดิการได้ราคาถูกกว่าร้านข้างนอกมากๆ)
- หากได้ทำงาน ตจว. บางที่ จะมีวันสำหรับออกกำลังกาย ผมไม่ขอเอ่ยว่าเป็นที่ใด เล่นตระกร้อกันได้ครึ่งวัน คุณว่าสบายไม๊ครับ
- รักษาพยาบาล พ่อ แม่ บุตร ได้(ถ้าเป็นเอกชนต้องบริษัทที่ใหญ่จริงๆถึงมีสวัสดิการนี้)
ยังมีข้อดีอีกเยอะครับขอเล่าคร่าวๆแค่นี้ หากคุณเป็นพนักงานเอกชนอย่างเดียวและไม่ได้มีธุรกิจควบคู่ไปด้วย ผมแนะนำสอบข้าราชการ เถอะครับ เบื้องต้นตอนเป็นชั้นผู้น้อยเงินเดือนไม่เท่าเอกชนหรอกครับ แต่ลองดูยาวๆ ครับ แล้วคุณจะเห็นอะไรอีกเยอะ
comment71:ดูอย่างเรื่อง ทองเนื้อเก้าสิดูอย่างพี่สันอะ  ตอนแรกๆ อยากได้เป็นแฟน เพราะว่าทำงานข้าราชกาล มันดีมั้ง รายได้มั่นคง แต่เสียดายที่ไม่มั่งคั่ง
comment71-1:แปลงร่างเป็นลำยองตามหาพี่สันแป๊ปปปปปป
comment72:เมื่อคุณอายุใกล้ 40 คุณจะรู้ว่างานราชการดีกว่า
ได้ด้านไหนบ้าง แต่เมื่อถึงเวลานั้นคุณจะสอบเข้าไม่ได้แล้ว
เพราะอายุเกิน

ขอบอกจากประสบการณ์จริง
comment72-1:จริงครับ  มีเพื่อน  ก็จบป.ตรีบัญชีมาครับ เรียนเก่ง สอบภาค ก.ได้เลยหนเดียว  แต่ตอนนี้อายุ 36 ครับ  แรก ๆ บอกไม่ชอบ ตอนนี้ทำงานเอกชนแต่เช้ากลับบ้านเกือบสองทุ่ม รู้สึกเหนื่อย  เสียดายแทนครับตอนนี้อยากจะมารับราชการ  ผมก็บอกนะครับยังสอบได้แต่เกิน 35 อายุงานไม่ถึง 25 ปี อดได้บำนาญล่ะครับน่าเสียดาย
comment73:อาจจะเห็นเป็นข้าราชการแล้วสบายตอนแก่มั้งค่ะ

อย่างคุณพ่อ เพิ่งเกษียณมา ก็ได้เงินเดือน (เงินบำนาญ) เดือนละสามหมื่นกว่าบาท ค่ารักษาพยาบาล (โรงพยาบาลรัฐ) ฟรี เพราะเบิกจากกรมบัญชีกลาง ไหนจะมีเงินเก็บสหกรณ์อีกหลายแสน ฟูฟ่ามาก ๆ
comment74:เหมือนฝั่งบ้านแฟนเราเป๊ะ! อยากให้ทำงานราชการแบบ...มั่นคง! คือกว่าจะรวยตอนแก่เนี่ย...ต้องกินแกลบตลอดชีวิตจนกว่าจะแก่ใช่มะ? ไม่ไหวอ่ะ ต้องนั่งเลียแข้งเลียขา ไม่งั้นไม่ได้เลื่อนขั้น เงินเดือนก็งั้นๆ ไม่ไหวจริงๆสำหรับสายนี้ เบื่อพวกหัวโบราณจริงๆ อธิบายไปก็ไม่รับฟังด้วยนะ ชอบเอาความคิดตัวเองเป็นใหญ่ แม้เราหารายได้ได้เดือนละเป็นแสนเป็นล้าน แต่เค้าก็ยังมองว่ามันไม่มั่นคง อยากให้ไปทำราชการเงินเดือนสตาร์ท 9,000-12,000 คือแบบ... แล้วเรื่องมั่นคงนะ มันไม่มีอาชีพไหนมั่นคงค่ะ ข้าราชการก็โดนไล่ออกได้ ถ้าทำอะไรขวางหูขวางตา หรือมีความคิดขัดแย้งกับพวกคนใหญ่คนโต คือเอาง่ายๆค่ะ คนอายุมากเค้า"ยึดติด"กับเรื่องพวกนี้ สมัยก่อนข้าราชการมีน้อย การจะเข้านั้นเข้าได้ยาก แต่ปัจจุบันมันเกลื่อนแล้วค่ะ จะเลื่อนขั้นแต่ละทีแสนลำเค็ญ ปัจจุบันเลิกคุยเรื่องนี้กันกับบ้านแฟนเลยค่ะ เหนื่อยมากขอบอก
comment74-1:แม่เราก็เคยบอกว่าจะไม่คุยเรื่องนี้แล้ว  ไป ๆ มาๆ ก็วนมาหาเรื่องนี้อีกจนได้
comment75:ข้าราชการสบายกว่าเอกชนจริงๆครับ อายุเลย 40ขึ้นไปนี่เห็นชัดเจน คอนเฟิร์ม ไม่ต้องคอรัปชั่น ไม่ต้องโกง 
ยิ่งหลังเกษียณนี่ถ้าพอมีเงินเก็บบ้าง สบายกว่าเอกชนเยอะ 
ถ้ากินบำนาญล้วนๆไม่มีเงินเก็บเลย จะสบายช่วงแรกๆ แต่แผ่วปลาย 
แต่ถึงยังไงก็ไม่ลำบากแน่นอน โดยเฉพาะเวลาป่วยนี่ไม่ต้องเครียดเลย 
ถ้าทำงานเอกชนนี่ตอนแก่ๆ ต่อให้มีเงินเก็บมาก แต่เวลาป่วยขึ้นมานี่เครียดครับ ไม่เครียดคนเดียว พากันเครียดทั้งบ้านด้วย
comment76:แม่เราก็คิดงี้ค่ะ รวมไปถึงตากับยายด้วยค่ะ อยากให้เรารับราชการมากแต่เราว่ามันไม่ใช่อะ เราไม่ชอบระบบราชการ ชอบอะไรอิสระๆมากกว่า
comment77:เราจบโท ออกมาขายของ ขายที่ดิน ฯลฯ แม่ยังไล่กลับไปทำงานเลยค่ะ 
ให้เราไปสอบการไฟฟ้าบ้าง ไรบ้าง ฯลฯ กินแกลบล่ะค่ะ บ้านก็ต้องผ่อน รถก็ต้องผ่อน รายจ่ายเดือนๆนึง 4-5 หมื่น เงินเดือนมันไม่พอยาไส้นะคะ

งานประจำเงินเดือน 4 หมื่น เปลี่ยนบริษัทบ่อย เจอแต่เจ้านายเลวๆ ไม่ก็หน่วยงานยุบ ฯลฯ แต่เสียดาย เพื่อนร่วมงานเราดีมากกเลยนะคะ
ขายที่ ขายของ ebay ฯลฯ ได้เกินหลักแสน/เดือน
comment78:แม่เขาคิดถูกแล้วนะคะ เอาจากประสบการณ์คนในครอบครัวพี่ เป็นข้าราชการตั้งแต่อายุยังน้อย มีสวัสดิการเยอะแยะ กองทุนนั่นนี่ ปันผลอีกหลายโครงการ รักษาพยาบาลฟรี ฟรีไปถึงคนในครอบครัว พอใกล้จะเกษียณอายุ ก็ตำแหน่งสูง เป็น ผอ. เป็นระดับหัวหน้าแล้ว เงินเดือนก็สูงตาม เกษียณอายุก็ได้ทั้งเงินเป็นก้อน และเงินตลอดชีวิตจนกว่าจะตาย พี่อยากกลับไปตัดสินใจใหม่ แม่พี่ก็แบบแม่น้องแหล่ะ อยากให้ลูกเป็นข้าราชการ เพราะจะได้มีอนาคตที่มั่นคง แต่พอแม่เสีย พี่ก็ไปทำอย่างอื่นลืมเรื่องนี้ไป ทุกวันนี้ก็ยังเสียดาย ญาติๆเป็นข้าราชการแทบทุกคน เห็นแล้วอิจฉา
comment79:เพราะแม่เห็นโลกมาเยอะน่ะสิคะ


ชีวิตมันไม่แน่นอน  เมื่อไหร่ที่แม่เจ็บป่วย ลูกจะได้ไม่ลำบากใช้สิทธิ์เบิกค่ารักษาพยาบาลให้แม่ได้ (ถึงจะไม่มีใครอยากใช้สิทธิ์นี้ก็เถอะ)
หรือตอนที่คุณป่วยก็ใช้สิทธิ์ข้าราชการเบิกได้
ตอนนี้ค่ารักษาพยาบาลโหดมาก
ถ้าป่วยเป็นโรคร้ายแรงแล้วไม่มีเงินหกหลักสำรองไว้หรือทำประกันชีวิต(แบบเบิกค่ารักษาได้) นี่  จบกัน  


แล้วอีกอย่างก็คือ งานมั่นคง  ทำได้ไปเรื่อยๆจนเกษียณ 
งานเอกชนถึงได้เงินเดือนเยอะกว่าก็จริงอยู่   แต่พออายุมากขึ้น  เงินเดือนสูงแล้ว
รู้มั๊ยคะว่าเกิดอะไรขึ้น
บ.จะเริ่มหาทางให้คุณออกจากงาน 
ทำไมน่ะเหรอ  ก็ถ้าคุณไม่เจ๋งจริงๆ  ชำนาญในงานแบบที่คนอื่นเค้าทำไม่ได้  บ.เค้าจ้างเด็กจบใหม่มาทำไม่ดีกว่า?
เด็กเพิ่งจบเงินเดือนถูกกว่าคุณตั้งเยอะ
comment80:ยังกะเอาเรื่องเราไปตั้ง กท เลยแหะ

เอาใจช่วยนะคะ
comment81:งานราชการส่วนใหญ่  เน้นสวัสดิการทางครอบครัวมากกว่า  ช้าๆ แต่มั่นคง
comment82:ขอให้มีงานทำก็เป็นเรื่องที่ดีที่สุดแล้ว
comment83:ดูแต่เงินเดือนตอนเข้าไม่ได้หรอกครับ ยังไงก็น้อยกว่าเอกชน แต่ระยะยาวสบายครับ

ต้องดูเงินเดือนตอนเกษียณและบำนาญด้วยครับ พ่อกับแม่ผมเงินเดือนก่อนเกษียณ เดือนละ 5-6 หมื่น ทำงานเลิก 4 โมงเย็นเท่าเดิม หยุดเสาร์อาทิตย์และวันหยุดนักขัตฤกษ์อื่นๆ 

พอเกษียณแล้วได้บำนาญเดือนละเกือบสี่หมื่นไปจนตลอดชีวิต ผมว่าสวัสดิการดีนะครับ รักษาพยาบาลฟรีด้วย ก็ถือเป็นอาชีพที่ไม่รวยแต่ความมั่นคงสูงมากครับ
comment84:ถ้าทำเอกชนแล้วสามารถเก็บเงินได้สัก 20 ล้านขึ้นไปก่อนเกษียณ ผมก็ว่าทำเอกชนดีกว่า แต่ถ้าเก็บได้ไม่ถึง 20 ล้านก่อนเกษียณ 

เอาสวัสดิการราชการดีกว่าครับ จุดคุ้มไม่คุ้มผมว่าอยู่ตรงเงินเก็บ 20 ล้านครับ ว่าเอกชน อาชีพที่คุณทำ สามารถหาได้ไหม ถ้าหาได้เก็บได้ ก็ไม่ต้องง้อราชการครับ ผมคิดว่างี้นะ
comment85:แต่ก่อนเราก็เถียงแม่แบบนี้
แต่ตอนนี้อยากเป็นข้าราชการ

สวัสดิการเบิกค่ารักษาพยาบาล
ถึงยาบางอย่างจะต้องจ่ายเองแต่ก็ยังดี
ถ้าหากคุณและครอบครัวเกิดเจ็บป่วย
ต้องใช้เงินเยอะ ระยะเวลารักษานาน
คุณแม่ท่านอาจห่วงตรงนี้

สวัสดิการค่าเล่าเรียนบุตร
หากมีต้องมีเหตุให้คุณเป็นทั้งพ่อและแม่
จะได้แก้ปัญหา คชจ. ตรงส่วนนี้ได้

สวัสดิการที่อยู่อาศัย หากคุณได้ทำงาน
นอกเขตพื้นที่เช่น เป็นครูตามถิ่นทุรกันดาร
ในต่างจังหวัด หากไม่มีบ้านพักขรก. 
ก็สามารถเบิกค่าเช่าบ้านได้

สวัสดิการยื่นกู้สินเชื่อต่างๆ
บ.เงินทุน ธ. เค้าจะอนุมัติ ขรก. 
ง่ายกว่าอาชีพอื่นๆ 

กรณีเกิดเหตุอึดอัดใจ-กาย
ทำให้ไม่อยากมาทำงานสามารถโอนย้าย
ไปอยู่หน่วยงานอื่นๆ ของรัฐได้

หากคุณต้องไปปฏิบัติหน้าที่ในพื้นที่เสี่ยงภัย
เช่น 3 จังหวัดชายเดน จะทำให้คุณได้อายุงาน
มากขึ้น ทำให้สามารถเกษียณก่อน60ปีได้

และอื่นๆ อีกมากมาย คุณรักอาชีพครู
ก็สอบเป็นข้าราชการครูได้นี่คะ
comment85-1:ถ้าสอนอาชีวะของรัฐต้องมีใบประกอบวิชาชีพค่ะ แต่เรายังไม่มี ตอนแรกว่าจะเรียนแต่คิดไปคิดมาเรียนโทก่อน
comment86:เห็นด้วยกับหลายความคิดเห็นเลยค่ะ 

ครอบครัวเราก็รับราชการหลายคนค่ะ หลายอาชีพ ทหาร ครู  หรือแม้แต่อาชีพที่ต้องไปอยู่เมืองนอกนานๆก็มี คือหนักไปทำงานรับราชการกันเยอะอยู่ 

ส่วนตัวเท่าที่เห็นคือมันมั่นคงระยะยาวจริงๆ คือไม่โดนให้ออกง่ายๆ พี่เราที่รับราชการหลายๆคนก็ยังทำอยู่ ยกเว้นบางคนที่ขอเออร์ลี่รีไทร์ด้วยเหตุผลส่วนตัว  แต่ก็เรียกได้ว่าทำอาชีพนี้ตลอดชีวิตนั่นแหละ 

ข้อดีอีกอย่างคือถ้าคนในครอบครัวเจ็บป่วย เบิกค่ารักษาพยาบาลได้ค่ะ อันนี้สำคัญนะ  เอาง่ายๆพ่อเราเป็นมะเร็งน่ะ รู้ๆอยู่โรคนี้ค่าใช้จ่ายสูงอยู่ ขืนจ่ายเองมีสิทธิ์หน้ามืดได้  แต่ตอนพ่อเราป่วย ทางที่ทำงานพ่อเราออกค่าใช้จ่ายให้หมดตลอดระยะเวลาที่ป่วย เพราะทำเรื่องไว้ ถ้าพ่อเราไม่ทำอาชีพนี้มีหวังแย่แน่นอนค่ะ 

อีกอย่างคือบำนาญ ถึงเกษียณก็ยังได้อยู่นะคะ จนกว่าจะเสียชีวิต เสียชีวิตแล้วคนในครอบครัวก็ได้ค่ะ 

นอกจากนี้รับราชการบางอาชีพได้ไปอยู่ต่างประเทศสลับสับเปลี่ยนกันไป  ได้ไปเรียนรู้วิถีชีวิต ขนบธรรมเนียมประเพณี วัฒนธรรม ของต่างชาติ ได้ไปเรียนรู้โลกกว้าง ได้ประสบการณ์ชีวิตด้วย อันนี้รวมถึงครอบครัวด้วยนะ (เพราะส่วนใหญ่คนที่รับราชการอาชีพนี้ ถ้ามีครอบครัวมักจะโยกย้ายครอบครัวไปด้วยน่ะ  แถมได้ถือพาสปอร์ตได้เอกสิทธิ์ไม่เหมือนชาวบ้านอีก  คงไม่ต้องบอกว่าอาชีพไหน)

ตอนนี้จขกท. อาจจะยังมองไม่เห็นว่ามันมีข้อดีตรงไหน แต่คุณแม่คุณมองเห็นตรงนี้ ก็เลยหวังดีอยากให้คุณมีอนาคตที่มั่นคงน่ะนะ เราว่า
comment87:เรามองแบบนี้ เป็นอาชีพที่ได้รับประโยชน์จากนโยบายผู้บริหารประเทศก่อนอาชีพอื่น

เงินเดือนก็ขึ้นเอาๆ 

แล้วค่าครองชีพมันก็ขึ้นตามอาชีพนี้ตลอด

ทั้งที่พอเงินเดือนค่าราชการขึ้น เงินเดือนอาชีพอื่นไม่ได้ขึ้นนะ

อันนี้คือสิ่งที่ดีที่เราเห็นในอาชีพนี้นอกจากสวัสดิการสารพัดแบบ
comment88:เฮ้อ!!  หลงเขียนซะยาวก็เท่านั้น
เธอเลือกแล้ว  แค่จะหาแนวร่วม
หากพวกเราตอบแบบที่เธอไม่ชอบ
เธอก็ไม่สนหรอกต่อให้จะดีกว่าแค่ไหนก็ตาม

สรุป คุณแม่คุณลูกคุยกัน ยังจบไม่ได้
เอาง่ายๆ พวกเรามันคนอื่น ทำได้แค่เอาใจช่วย
ให้ทั้งสองหาจุดสมดุลของชีวิตได้ในเร็ววัน
comment88-1:ถูกค่ะ เราเลือกแล้ว ไม่ได้จะหาแนวร่วมอะไร แค่อยากอ่านความคิดเห็นของหลาย ๆ คนเท่านั้นเอง
comment89:พูดอย่างกับว่าสอบเข้าได้ง่าย ๆ เลยครับ  ผมว่าที่เจ้าของกระทู้ ไม่อยากเป็นเพราะเบื่อที่จะต้องมาสอบแข่งขันมากกว่า. ไหนจะสอบ ภาค ก ภาค ข ภาค ค ยอมรับว่าเหนื่อยต้องมาอ่านหนังสือเพื่อสอบแข่งขันกับคนอื่น.  แค่ภาค ก แต่ล่ะปี. 2 แสนคนที่สมัครสอบ.  ตอนนี้เพิ่มภาษาอังกฤษเข้ามาอีก  ผมก็มีเพื่อชอบอาชีพครูเป็นครูโรงเรียนเอกชน. อยากเป็นครูราชการสอบกี่รอบก็ไม่ผ่าน. บางคนรอบเดียวผ่าน.  มาเรียนต่อโท ใบที่สองอีก เพื่อก้าวหน้าในอาชีพ   ข้าราชการก็ก้าวหน้าในอาชีพ อัพเงินเดือนให้สูงขึ้นได้ครับ.   ผมก็สอบหลายรอบครับกว่าจะได้.  ตัวผมภูมิใจและพ่อแม่พี่น้องก็ภูมิใจ.  และผมก็รักในอาชีพนี้มากครับ.
comment89-1:ถ้าจำไม่ผิด
ข้าราชการครู จะสอบ กค ครับ 
ไม่ต้องผ่านภาค ก ของ กพ
comment89-2:อันนี้หมายถึงผม ครับต้องสอบผ่านอะไรบ้างกว่าจะได้เป็น
comment89-3:น้องผมสอบได้ปี 54 ก็เห็นไปสอบ กพ ภาค ก นะ
comment90:งานสบาย เงินกลางๆ แต่พอเริ่มแก่ต้องเข้าโรงบาลบ้างล่ะก็สวรรค์เลย
comment91:คิดแค่สวัสดิการก็กินขาดละ เดี๋ยวนี้ถ้าได้ราชการทำให้ตัวเองมีรายได้ประมาณ 20k ก็สบายไปจนตาย แค่ค่ารักษาพยาบาลก็คุ้มค่าละ เวลาจะผ่อนบ้านผ่อนรถ ขรก. นี่ได้มีออฟชั่นเสริมให้เยอะมาก

คนแถวบ้านสามี-ภรรยา ทำ ขรก. มาจนเกษียณ เก็บตังผ่อนบ้านผ่อนคอนโดมาตั้งแต่ยังหนุ่มสาว เดี๋ยวนี้มีทาวเฮ้าส์ให้เช่า 2 หลัง คอนโด 3 ห้อง + บำนาญ passive income จนวันตายแน่นอน ไม่ต้องเครียดค่าพยาบาลอีก

ขรก. ถ้าขยันสอบเลื่อนขั้นเงินก็ขึ้นเอาง่ายๆ เหมือนกัน ซึ่งระบบแบบนี้ผมว่าแฟร์กว่าเอกชนหลายๆ ที่ด้วยซ้ำ
comment92:ดิฉันก็คนแก่ค่ะ น่าจะวัยเดียวกับคุณแม่ จขกท ได้ค่ะ ดิฉันรักอาชีพราชการค่ะ คิดอย่างเดียว ชีวิตนี้มีบุญนัก ได้รับใช้เบื้องพระยุคลบาท ดูแลรับใช้ประชาชน ทำงานต่างพระเนตรพระกรรณ 
พ่อแม่และแทบทุกคนในตระกูล เป็นข้าราชการแทบทั้งสิ้น

เงินเดือนไม่มาก ทำงานตั้งแต่เงินเดือนพันกว่าๆ ย้ำว่า หนึ่งพันกว่าบาท แต่ไม่จนค่ะ ถ้าเราใช้อย่างพอเพียง มีสิทธิสวัสดิการตลอดชีพ

ตอนนี้เกษียณแล้ว ไม่ต้องทำงาน แต่หลวงยังคงตอบแทนให้ใช้ชีวิตบั้นปลายอย่างเป็นสุขคือเงินเดือนใช้กิน เจ็บป่วยหลวงดูแลจ่ายค่ารักษา

ถ้าคุณอยากเป็นครูสอนนักเรียน ทำได้ตามต้องการ ไม่จำเป็นต้องครูเอกชน เงินสูงแต่ไม่แน่นอนค่ะ คุณมีความรู้ความสามารถ ก็สมัครเป็นอาจารย์สอนในมหาวิทยาลัยรัฐ หรือครูในโรงเรียนของรัฐ ตามใจคุณแม่ ท่านมองการณ์ไกลนะคะ 

ไม่มีใครขาดใจเพราะเป็นราชการค่ะ งานไหนๆก็ต้องทำด้วยความขยันอดทนทั้งนั้นนะคะ
comment93:งานราชการ ข้อดีผมว่าไม่ใช่สวัสดิการ
แต่อยู่ในฐานะที่ได้รับการคุ้มครองสิทธิ์ต่างหากล่ะ
1.สิทธิ์ในการทำงานแบบมั่นคง ไม่มีใครทำอะไรได้ ถ้าไม่ผิดระเบียบร้ายแรง
2.สิทธิ์ในการได้รับการอำนวยความสะดวกจากองค์กร หรือบุคคล ...เพราะค่านิยมทางสังคม

สิทธิ์ข้อแรกเป็นอะไรที่ประเสริฐที่สุด
comment94:ข้าราชการมั่นคงแต่ไหน?
อยากรู้อ่านข่าวนี้เลยครับ
http://www.matichon.co.th/news_detail.php?newsid=1418812663

ถามว่าอ่านทำไม?
คิดดูนะครับ การที่บริษัทเอกชนจะจ้างคุณออก หรือบีบให้คุณออกนั้น มันจะยากแค่ไหน
แต่รู้ไหมครับ ครูที่เป็นข่าวนั้น ความผิดระดับนั้น 
ลงโทษร้ายแรงที่สุดคือ "ย้าย" ครับ แค่ "ย้าย" เท่านั้นเองนะครับ

แต่รู้ไหมครับว่า บริษัทเอกชนบางที่ แค่พนักงาน มีข่าวนินทา (แค่ข่าวนินทา ยังไม่ใช่เรื่องจริง) 
คุณอาจจะถูกบีบให้ออกเลยนะครับ

ต่างกันไหมล่ะครับ
comment95:สรุปการเงินความมั่นคงเมื่อไหร่ทุกอาชีพจะได้มีหลักประกันเหมือนๆกัน ประเทศพัฒนาแล้วเขามีความเสมอภาคกันทุกอาชีพเราจะได้ไม่ต้องเถียงกันว่าราชการหรือเอกชนดีทุกอาชีพล้วนมีเกียรติไปดูคนเก็บขยะ คนขับรถเมล์แถวยุโรปดูชิครับ
comment96:งานเอกชนเดี๋ยวนี้ก็ไม่ได้แย่กว่าราชการเลยนะคะ
ส่วนตัวเราคิดว่า
ราชการแรกเริ่มเงินเดือนน้อยแต่ทดแทนด้วยสวัสดิการ เบิกค่าเล่าเรียน ค่ารักษาพยาบาล (แต่ก็มีข้อจำกัด ไม่ใช่ว่าไป รพ.ไหนก็ได้ หรือ ค่าเทอมลูกก็ได้เแพาะส่วนที่เป็นค่าเทอม แต่ โรงเรียนเดี๋ยวนี้ ค่าอื่นๆเยอะกว่าค่าเทอมอีก)
ส่วนงานเอกชน แอคทีฟสูง เงินหนัก ก็ต้องกันส่วนนี้ไปใช้เผื่อค่ารักษาพยาบาล หรือ ทดแทนสวัสดิการที่ด้อยกว่างานราชการ
แต่งานเอกชน ของบริษัท ที่มั่นคงใหญ่ๆ เค้าก็มีประกันชีวิตให้ ประกันสังคม เงินสำรองเลี้ยงชีพ ต่างๆ เราคิดว่า

งานราชการ กับเอกชน ไมได้ต่างกันเลย ถ้าดูจากผลตอบแทนรวม
เพียงแต่ คนโบราณ มักถูกปลูกฝังว่า 
งานราชการมั่นคง

คือถ้ามั่นคงแล้วพัฒนาตัวเอง เราว่าดีมากๆเลย
comment97:มีใครทำงานราชการแล้วกลุ้มใจ ไม่ถนัด มีปัญหา มาคุยกันหน่อยครับ อยากมีเพื่อนแลกเปลี่ยนความคิดเห็น
comment97-1:ไม่กล้าค่ะ ใครจะมีความเห็นอย่างไร แต่ในสายตางานราชการดีที่สุดค่ะ confirm แต่ก็สู้รัฐวิาหกิจบางแห่งไม่ได้จริงๆ อันนี้ต้องยอมรับ
comment97-2:ผมไม่ได้รู้สึกไม่ถนัดนะครับ
แต่ผมรู้สึกอึดอัด ผมเคยทำงานเอกชนมาก่อนหลายปี ก่อนจะสอบได้
บรรยากาศแตกต่างกันมาก 
เพราะที่ทำงานเก่า(เอกชน) ไม่เชิงแข่งขันเต็มตัว บรรยากาศเหมือนพี่น้อง คุยกันได้ทุกเรื่อง และยังคบหาถึงปัจจุบัน
แต่ที่ทำงานใหม่(ราชการ) ผมปรับตัวมาก ปรับจนไม่เหลือความเป็นคนๆเดิม 
เชื่อมั้ย ผมไม่เคยนั่งกินเหล้าคนเดียวคิดทบทวนสิ่งต่างๆ หรือเก็บเรื่องไหนไปคิดจนนอนไม่หลับเลย
เกือบทุกวันผมจะปรับทุกข์กับภรรยา ผมว่าผมก็เป็นคนสงบเสงี่ยม ไม่พูดมาก เพราะถือคติ "เป็นใบ้ ตาบอด" 
ผมยังลำบากได้เลย

ผมทำงานเอกชน ผมมีแต่ความสุข ผมรู้สึกว่าชีวิตมีค่า แอกทีฟ ได้คิดสิ่งต่างๆที่ครีเอต
แต่ทำงานราชการ ตรงกันข้ามเลย ตลอดชีวิตที่ผมทำงานราชการมา ผมมีความสุขวันเดียวครับ
....วันที่ประกาศผล ว่าผมสอบได้
comment97-3:ผมว่าเพราะเหตุนี้กระมังคนเก่งๆที่ไปรับราชการถึงถูกกลืนเข้าไปในระบบจนหายไปเลยแล้วก็นั่งปลอบใจตัวเองว่าความมั่นคงๆแล้วประเทศเราก็ย่ำอยู่กับที่ต่อไป
comment97-4:อารมณ์คล้ายกันครับ
comment97-5:97-2 เราไม่ได้เป็น ขรก นะค่ะ แต่ทำงานในระบบ อยากจะบอกว่า เราเป็นเหมือนคุณเดี๊ยะ เราก็ทำเอกชนมาก่อน พอมาที่นี้ กลายเป้นคนเฉื่อย ใบ้ ตาบอด เพื่อนๆทักว่าเปลี่ยนไปมาก  เพื่อนเราที่พื้นเพคล้ายๆกันแล้วสอบเข้า กระทรวงๆ หนึ่งที่อินเตอร์มากๆได้เมื่อสองปีที่แล้วยังลาออกไปไม่นานมานี้เลย เราว่าดีไม่ดีอยู่ที่ตัวคนว่าเข้ากับระบบได้แค่ไหนมากกว่า เอาใจช่วยค่ะ
comment97-6:97-5 
ขอบคุณมากครับ 
ทุกๆวันที่แล่นเข้ามาในหัว คือ เก็บเงินให้มากที่สุด และเริ่มตนเองกับธุรกิจ
ตอนนี้เริ่มค้าขายบ้างแล้ว แรกๆก็ยังไม่กล้า เขินอายบ้าง ตอนนี้เริ่มชินพอได้อยู่กับอาชีพนี้ครับ
จะเก็บเงิน ขยายกิจการเปลี่ยนสถานภาพจากค้าขายเป็นธุรกิจ และลาออกอย่างเร็วที่สุด เสียสุขภาพจิตครับ
comment98:อยากเป็นครู ก็สอบเป็น ข้าราชการครูสิครับ ผมผ่านจุดที่โดนบริษัทเอาเปรียบมาแล้ว เลยเข้าใจครับ
comment99:ตามที่ผมคิดนะครับ
เพราะว่า งานราชการมีความมั่นคงมาก ถึงมากที่สุด อัตราเงินเดือน อยู่ในระดับทำให้มีชีวิตที่ไม่ลำบากนัก
ลักษณะงาน ปฏิบัติตามหน้าที่ ตามตำแหน่ง ใครจะทำงานออกมาดีหรือแค่ผ่านไปวันๆ ก็ยังอยู่ได้
จากเหตุผลข้างต้น ส่วนหนึ่งพ่อแม่กังวลถึงตอนที่ท่านอายุมาก หรือไม่อยู่กับคุณแล้วว่า 
วันหนึ่งที่แม่ไม่อยู่ ลูกก็ยังอยู่ได้ ไม่เป็นห่วงแล้ว อะไรประมาณนี้แหล่ะครับ
comment100:จริงๆก็เคยคิดแบบนั้นค่ะ พอทำงานที่ไม่ใช่ราชการไปนานๆแล้วจะรู้ค่ะ ราชการมั่นคงกว่า
comment101:สมัยก่อนไม่ทำราชการ ก็ต้องทำงานของตัวเอง ที่บ้านทำอะไร ลูก หลาน ก็ต้องทำอันนั้น

ต่างจังหวัดมีลูกหลายคน พ่อ แม่ เป็นเกษตรกร ลูกก็ต้องทำเกษตรกร ต่างจังหวัดไม่มีโรงงานเหมือนทุกวันนี้
comment102:ตอนนี้อายุเท่าไหร่ อยากทำอะไรก็ทำไปก่อนเถอะ
ราชการน่ะสี่สิบก็ยังไปสอบแข่งขันได้

ญาติเราสมัยก่อนจบมาเป็นข้าราชการเลยเงินเดือนน้อยจริงจริงตอนนั้นพี่เค้ายี่สิบสองเอง
จนแฟนพี่เค้าแบบดูถูกเลยว่า ราชการเงินเดือนน้อย ยังไงก็สู้เอกชนไม่ได้
แต่สมัยนั้นพี่ผู้หญิงก็เงินเดือนน้อยจริงจริง ส่วนแฟนเค้าก็เงินเดือนเยอะกว่า
ผ่านไปยี่สิบกว่าปีจนปัจจุบันอายุ 47 ปี
เงินเดือนพี่ผู้ชายเริ่มตัน กระดิกก็น้อยมาก แถมอายุมากขึ้นอีกอยากกลับมาอยู่บ้าน
แต่จะให้เปลี่ยนงานตอนอายุขนาดนี้ก็ไม่ไหว จำต้องอยู่กรุงเทพต่อไป
ณ ปัจจุบันพี่ผู้หญิงเงินเดือนมากกว่าพี่ผู้ชายแล้ว และมีแนวโน้มว่าจะมากกว่าไปเรื่อยเรื่อย
เพราะเงินเดือนราชการไม่มีลด มีเวลาอยู่กับลูก ดูพ่อ แม่ 
อยู่ต่างจังหวัดบ้านตัวเอง สบายยยยยยย
จนพี่ผู้ชาย บอกว่าสมัยก่อนเคนดูถูกนะข้าราชการเงินเดือนน้อย
แต่ผ่านไปยี่สิบปี  มันดีจริงจริง

ต่างคนต่างความคิด 
ถ้าในประเทศทำราชการกันหมด
ก็ไม่มีภาคเอกชนน่ะสิ  เนอะ
comment103:แม่เปนครูออกตอน49 ตอนนี79 กินบำนาญมา 30 ปีแล้ว 
ปรับเงินเดือนที บำนาญก้ขึ้นด้วย
หาหมอก้เบิกตรงตลอด 

นี่คือที่แม่คุณเห็น  อย่าโกรธแม่นะ แม่หวังดี
comment103-1:ไม่โกรธค่ะ แต่บางทีมันก็มีหงุดหงิดบ้าง คุยกันมาหลายรอบละคะเรื่องนี้
comment104:ไปสอบให้แม่สบายใจ แล้วตั้งใจทำผิดทุกข้อให้เราสอบไม่ติด
จะได้กลับไปใช้ชีวิตตามทางของเราโดยไม่ทำให้แม่เสียใจ
comment105:สวัสดีการราชการมันดีมากๆ ครอบครัวเราเป็นข้าราชการ
คนในครอบครัวเราเคยป่วยนะ เป็นโรคร้ายใช้เงินเยอะหลายแสนแต่เบิกได้
ต่างจากบ้านเพื่อนเราที่เบิกไม่ได้ จากรายได้ปานกลางกลายเป็นทรุดเงินเก็บแทบไม่พอ
ถ้าข้อดีของข้าราชการที่เราคิดออกก็สวัสดิการเนี่ยแหละ
comment106:อ่านแล้วตกใจ นึกในใจว่าตัวเองไปตั้งกระทู้ตอนไหน555
แม่คุณกับแม่เราเหมือนกันมากกกกกคำพูดเหมือนแม่เราเป๊ะๆๆๆ
กรอกหูทุกวันตั้งแต่เรียนจบ สอบนั่นสอบนี่สอบนู่น เเล้วก็วกมาเรื่องตัวท่านเอง(ทั้งพ่อและแม่เรารับราชการทั้งคู่)
ว่าท่านกว่าจะสอบได้ บลาๆๆๆไปเรื่อย ซึ่งเราบางทีก็ฟังบ้างไม่ฟังบ้าง
ถ้าฟังก็ได้มีโมโหมีการเถียงกันแน่นอน เพราะในหัวเราไม่มีคำว่าราชการเลยย
เห็นมาตลอดชีวิตตั้งเล็กยันโตยิ่งแม่เราเป็นครูก็ยิ่งยุให้เราไปสอบครู
ซึ่งเป็นอะไรที่ไม่เอาอย่างแรง เพราะเห็นมาตลอดว่ามันเหนื่อยขนาดไหน

งานที่ทำทำไปงั้นอ่ะ นอกนั้นทำประเมิน แผนงาน ผลการทำงาน บลาาาาาๆๆๆ
ทำให้ราเข็ดขยาดมาก ส่วนพ่อแม่เราก็จะพูดเหมือนแม่ของคุณจขกท.
งานราชการมันมั่นคง มันกู้ได้ มันได้ถึงลูกหลาน เบิกได้ สาระพัด
แต่เราก็ไม่นำพา มีแค่เรื่องเดียวคือสอบกพ.ให้ท่านรู้ว่าเราก็สนใจที่พ่อแม่บ่นปากเปียกแฉะทุกวี่วัน555555
(สอบสามครั้ง ไม่ผ่านซักครั้ง T_T) 

แต่จะเเนะนำให้อย่างนึง พ่อแม่ประเภทนี้ท่านหัวแข็งจ่ะ ถ้าจะให้เชื่อว่างานที่เราทำสามารถเลี้ยงเราได้
เราต้องทำให้ท่านเห็น วิธีนี้เพื่อนเราบอกมา แล้วตอนนี้เรากำลังใช้อยู่ มันได้ผลมาก
จากที่บ่นตลอดๆให้ไปสอบ เดี๋ยวนี้นานๆๆๆๆทีบ่นที ลองหาจุดที่ชอบแล้วมุ่งไปหามันทำให้ท่านเชื่อด้วยตาท่านเอง
ลองดูนะคุณ ขอให้สู้ๆต่อไปนะจ๊ะ (ขออณุญาติแท็กมือฐานะที่ตกในสถานการณ์คล้ายๆกันฮ่าๆๆๆ)
comment107:แฟนผมเป็นข้าราชการครู เท่าที่ผมเห็น ผมว่าโอเคนะ 

ถึงแม้ตอนแรกเงินเดือนจะน้อยมาก แต่พอเติบโตไปตามสายงานนี่ก็ถือว่าไม่แย่ (อายุ 30 เงินเดือน ~23,000 สอนโรงเรียนใกล้บ้าน) เห็นบอกว่าถ้าทำ คศ.3 ได้ก็ได้อีกพอสมควร เค้าเล่าว่าครูอาวุโสในโรงเรียนเค้า รับเงินเดือนกว่า 50,000-60,000 บาท ผมว่าไม่ธรรมดานะครับ

ตอนนี้ จขกท ทะเลาะกับแม่มาอาจจะติดภาพลบกับงานราชการอยู่ แต่จากหลายๆความเห็นรวมถึงผมเองยังยืนยันนะครับว่างานราชการยังเป็นงานที่ดี ยิ่งชอบการสอน ได้เป็นข้าราชการครูนี่ผมเชื่อว่าความก้าวหน้ามากกว่าครูเอกชนแน่นอนครับ (และขอแถมประโยคคลาสสิค...มั่นคงกว่าด้วยครับ)
comment108:กระทู้นี้ น่าจะเป็นกระทู้พิเศษแห่งปีได้เลยนะครับ
comment109:บ้านผม เป็น ขรก ทุกคน ยกเว้น ผม กะ พี่สาว และ แม่ 

ขรก ยุคเก่า ดี ตรงที่  สวัสดิการ เลิศ ครับ เบิกยา เงินตอนบำนาญ เต็มที่
comment110:ทำงานอะไรก็ได้ครับขอแค่เป็นงานสุจริต และเพียงพอต่อการดำรงชีพ 
ผมเองทำงานเอกชนมากว่า 20 ปี ตั้งแต่จบ ปวช. ผ่านบริษัทมาน้อยใหญ่
ทั้งมหาชน และยักษ์ใหญ่ในธุรกิจค้าปลีก สุดท้ายก็มาเพียรพยายามสอบงานราชการ
ไม่ได้ถูกชี้นำ หรือบังคับจากทางบ้าน ( ที่บ้านและเกือบทั้งตระกูลล้วนแต่รับราชการด้วยกันทั้งสิ้น )
แต่เพราะความอิ่มตัว และมองไม่เห็นอนาคต หลักประกัน และความมั่นคงในชีวิต 
  โชคดีที่ผมมารับราชการในขณะที่อายุเยอะ จึงพอเข้าใจในชีวิต และลักษณะ ระบบ ของงานราชการ
อยู่บ้าง หากรับราชการตั้งแต่เริ่มๆจบใหม่ๆ คงลาออกไปนานแล้ว 
  กระทู้นี้ผมตั้งไว้สำหรับแนวทางในการรับราชการ อาจลองศึกษารายละเอียดดูครับ 

    http://pantip.com/topic/32883221
comment111:ตอนที่เราลาออกจากงานเพื่อมาทำเป็น outsource พ่อแม่นี่ตกใจมากเลยนะ กลัวว่าเราจะตกงาน

ยิ่งแม่นี่อยากให้เราเป็นนักข้าราชการเนี่ย แต่เราไม่ชอบวงการราชการ เบื่อระบบเส้นสาย อันนี้ต้องยอมรับนะว่าจริง

แถวบ้านเราเคยมีว่าจ่ายเท่านั้น เท่านี้จะได้เป็นทหาร ซึ่งเราไม่ชอบตรงนี้เท่าไหร่

ตอนนี้ถ้าให้เราไปเป็นข้าราชการ รับเงินเดือนเริ่มต้น เราคงตายตั้งแต่เดือนแรกละ 

เอาเป็นว่าได้เงินเดือนเท่าข้าราชการอาวุโส ตอนอายุ 25 ดีกว่าไปได้เงินเท่ากันนี้ตอนอายุ 40 อ่ะนะ อันนี้ความคิดส่วนตัวนะคะ

เราคงเป็นเด็กยุคใหม่สมัยนี้ก็คิดถึงปัจจุบันมากกว่าตอนเกษียร เพราะตั้งแต่จบมาไม่เคยคิดจะไปสอบราชอะไรเลย
comment112:คนเรามักจะเสียดายทางเลือกที่ไม่ได้เลือกเสมอล่ะ ทั้งๆที่เราก็ไม่รู้จริงๆว่าสุดท้ายมันจะออกมาดีรึไม่ดี

คำว่าไม่รักดี มันอาจจะแรงไป สำหรับคนที่ทำตัวเป็นเด็กดีมาตลอด เข้าใจว่ามันเจ็บนะ แต่คุณต้องให้อภัยเขาแล้วละ เพราะพ่อแม่เราก็ไม่ใช่พระอรหันต์ เป็นแค่มนุษย์คนอื่น ดีชั่วรักโลภโกรธเลว มีครบ  

คุณไปเป็นข้าราชการ พอใกล้จะตายก็มานึกว่า เสียดายที่เราเลือกทางเลือกที่แม่ขีดให้ ชีวิตเราอาจมีรสชาติตื่นเต้นกว่านี้ถ้าเราเลือกเอง
คุณไปเป็นพนักงานเอกชน พอถูกปลด ลดหน้าที่ ถูกดอง ก็โทษตัวเองว่า รู้งี้เชื่อแม่ดีกว่า

คนเราทุกคนมันหาอารมณ์หดหู่ให้ตัวเองได้ทั้งนั้นถ้าไปเสียดายกับทางเลือกที่ไม่ได้เลือก
comment113:ครอบครัวผมไม่ได้รำ่รวยอะไร พ่อแม่ค้าขาย ตัวเองก็ช่วยค้าขายมาตั้งแต่เด็กๆจนจบ ป.ตรี สอบเข้ารับราชการ ปีแรกที่บรรจุ (เป็นครู สพฐ.) 7,960 บาท ตอนนี้ผ่านมา 10 ปี พอดี เงินเดือน 24,000 กว่าๆ เงินวิทยะฐานะ 3,500 เงินประจำตำแหน่ง 2,500  มีหนี้ส่งบ้านกับกรุงไทย อย่างเดียว รถหมดแล้ว ภรรยาก็เงินเดือน มากกว่านิดนึงเขาบรรจุก่อน ข้าราชการถ้าอยู่แบบพอดีๆ ไม่วัตถุนิยมมากอยู่ได้สบายๆครับ ยิ่งบรรจุเร็วยิ่งดี อายุ 30 กลางๆแบบผมเงินเดือนก็พออยู่ได้แล้ว พ่อผมรักษาโรคหัวใจกับความดัน พบหมอ 3 เดือนครั้ง ค่าใช้จ่าย ค่ายา ในใบเสร็จ 20,000 กว่าบาท เบิกได้หมด ผมตรงข้ามกับคุณนะที่ทำราชการเพราะอยากให้พ่อแม่เบิกได้  ส่วนคนที่บอกข้าราชการเป็นหนี้เยอะจริงๆส่วนน้อยครับ ที่ทำงานผมหลายคนขับรถเก่าๆ โทรศัพท์เก่าๆ แต่ไม่มีหนี้อะไร เงินเดือนครึ่งแสน ทั้งนั้นครับ
comment114:งานราชการแค่ไปเซ็นชื่อก็กลับบ้านมานอนเล่น มาปลูกผักทำสวนทำไร่ หรือหาอาชีพเสริมได้ครับ สิ้นเดือนไปรับเงินเดือน
พออายุ 40กว่า เงินเดือน 40000+
comment114-1:ทำอย่างนั้นก็ได้ค่ะ แต่คงเรียกตัวเองว่าข้าราชการที่ดีไม่ได้
comment114-2:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment115:บ้านเราก็อยากให้ลองดูงานราชการ แต่ใจเราไม่ไป ไม่อยากทำ ก็ไมมีใครมาบังคับได้อะนะ แต่นานๆทีลองเลียบๆเคียงๆถาม
ส่วนตอนนี้เราทำงานบริษัทเอกชน หน่วยงานราชการที่เราเคยร่วมงานด้วย มีหน่วยงานนึงกำลังจะถูกปิดตัวลง มีการเปลี่ยนแปลงภายในกระทรวง
ราชการก็มีการเมืองเช่นกัน มีพรรคมีพวก เห็นมากับตา

ทำที่ใจรักดีกว่ามั้งคะ ดีกว่าทำตามใจคนอื่น แต่ดำเนินชีวิตตัวเองน่าเบื่อหน่ายในทุกวันๆ เพราะไม่ใช่เส้นทางที่เราเลือก 
จขกท. โชคดีที่รู้ตัวเองว่าอยากมุ่งไปทางไหน แต่เรานี่ดิ ราชการก็ไม่ได้ชอบ เอกชนก็ยังไม่เจอที่ถูกใจ 555555555
ซังกะตายทุกวันๆ อิอิ
comment116:คงเปนเพราะความมั่นคงอาชีพในอนาคตและ
comment117:แม่คุณพูดถูก ราชการดีกว่าครูเอกชน แน่ๆทั้งเงินเดือน สวัสดิการ ความก้าวหน้า ความมั่นคง ปัญหาประการเดียวคือสอบเข้าไม่ง่ายแล้วเดี๋ยวนี้
comment118:เรื่องจขกท.กับแม่นี่ เหมือนเรื่องเรากับแม่ยังกะถอดกันมาเลยค่ะ เฮ้อ พูดได้แค่ว่าเข้าใจค่ะ สู้ ๆ นะคะ
comment119:ย้อนไปถึงสมัยเพิ่งสร้างโรงเรียน (สมัยรัชกาลที่ 5)เลยค่ะ
ตอนแรกก็ไม่มีใครอยากเรียน อยากแค่ใช้แรงงานแล้วก็ได้เงินมา
ในหลวงก็เลยออกมาบอกว่า ถ้าใครเรียนจะได้รับข้าราชการ ได้ทำงานมีเงินเดือนเยอะ
แล้วอาชีพข้าราชการ เป็นอาชีพที่มีเกียรติมาก หลังจากนั้นพ่อแม่ก็ส่งลูกเข้าโรงเรียนกันเต็มไปหมด
เพื่ออยากให้ลูกเป็นข้าราชการ มีหน้ามีตา หลังจากนั้นก็คงจะเป็นค่านิยมต่อๆกันมาค่ะ 

[Spoil] คลิกเพื่อดูข้อความที่ซ่อนไว้พอนานๆเข้ามาถึงร.6 คนเป็นข้าราชการเยอะเกินไป ทำให้ไม่มีคนเป็นอาชีพอื่น ท่านจึงเขียนเรื่อง 
โคลนติดล้อ ตอน ความนิยมเป็นเสมียน เพื่อให้เห็นว่าอาชีพอื่นก็สำคัญ ทำให้มีหลากหลายอาชีพมากขึ้นค่ะ
comment120:เราว่าคุณจขกท.ต้องทำสิ่งที่คุณตั้งเป้าให้ได้ก่อนนะคะ คือ ไปเป็นอาจารย์มหาวิทยาลัยให้ได้ก่อน ไม่งั้นคุณแม่คุณก็ไม่หยุดบ่นหรอกค่ะ
เพราะท่านไม่สบายใจ และเห็นว่างานที่คุณทำอยู่ตอนนี้ไม่มั่นคงเอาซะเลย ขอพูดตรงๆนะคะ คุณก็อายุ 30 แล้ว แต่ยังไม่มีความก้าวหน้า
และมั่นคงในอาชีพการงานถ้าเทียบกับคนอายุใกล้ๆกัน ท่านมองในระยะยาวค่ะว่าถ้าคุณอายุมากขึ้น โรคถามหา จะเป็นอย่างไร
เงินเดือนก็น้อย สวัสดิการก็ไม่ได้มีอะไร เอาเป็นว่า ถ้าคุณไม่ต้องการทำราชการตามที่แม่คุณต้องการ คุณก็ต้องพิสูจน์ตัวเองให้ท่านเห็น
ให้ได้ก่อนค่ะ การได้ทำงานที่ตัวเองรักเป็นเรื่องที่ดีค่ะ แต่ก็ต้องคิดถึงความก้าวหน้าในระยะยาวด้วยนะคะ คือถ้าคุณคิดจะทำเอกชน คุณก็ต้องมั่นใจ
ว่าเงินเดือนคุณจะขึ้นสูงและมีเงินเก็บไว้ใช้หลังเกษียณได้เพียงพอน่ะค่ะ ถ้าทำแบบนี้ได้ แม่คุณคงหมดห่วง และเลิกบ่นเรื่องนี้ไปเอง 

ขออีกข้อ ถามว่าบำเหน็ดบำนาญเยอะมั้ย ขอตอบจากที่เห็นคนรู้จักซึ่งทำราชการ และเอกชน ซึ่งเกษียณแล้วทั้งคู่นะคะ
ราชการอย่างน้อยก็ได้หลักหมื่นทุกเดือน พอยังชีพได้สบาย ในขณะที่พนักงานเอกชน ตอนทำงานเงินเดือนหลักแสน พอเกษียณไม่มีเงินเดือน
เหมือนเช่นเคย ต้องเปลี่ยนมาใช้แบบกระเบียดกระเสียนแทน ไม่ใช่ว่าเขาไม่มีเงินนะคะ มีค่ะ เยอะด้วย เพียงแต่เขาไม่ชินกับการไม่มีเงินเดือน
จะใช้อะไรทีคิดแล้วคิดอีก กลัวว่าเงินก้อนที่มีจะหมดไป แล้วพออายุเยอะ โรคก็ตามมาหลายโรค ต้องเสียเงินทีหลักหมื่น (อาจเป็นเพราะเขาเข้า
เอกชนตลอดจนติดเป็นนิสัยด้วยหลังๆ เขาเลยเริ่มหันมาเข้าโรงพยาบาลรัฐ)
ส่วนข้าราชการใช้สิทธิเบิกได้ แทบไม่ต้องเสียเงินอะไรค่ะ นอกจากนี้ ทางราชการยังมีสวัสดิการให้พ่อแม่ คู่สมรส และบุตรด้วยนะคะ
comment121:เห็นด้วยค่ะ

ดิฉัน เกิดในครอบครัวข้าราชการ

และ ก็รอบรรจุครูอยู่ค่ะ

ปีนี้จะต้องบรรจุให้ได้

สู้ๆนะคะ

ขอยืนยันว่า งานราชการเป็นงานที่ สบายที่สุด

 มีวันหยุดนักขัตฤกษ์ ลาพักร้อน ลาป่วย ก็ ไม่โดนหักเงิน เหมือนเอกชน

ไม่ต้องมาทำงานชดใช้ ในวันที่ได้ขอหยุดไป ด้วย

แถม เบิกค่ารักษาพยาบาลได้อีกค่ะ
comment122:ความมั่นคงอยู่ที่ตัวเราครับ อย่าไปกลัวครับ 

คนมีความสามารถ ทำงานที่ไหนก็ได้ครับ
comment123:แค่ว่ามันมีเงินเลี้ยงตอนแก่ การรักษาพยาบาลก็ไม่ต้องเสียตัง แถมยังโกงได้อีกด้วยนะ ^^
comment124:มันมั่นคงจริงนะคะ เราไม่เคยคิดจะรับราชการจนเบื่องานเอกชน 
ช่วงนั้นงานแข่งขันกันหาลูกค้า แย่งลูกค้า แทงข้างหลัง เลยสอบงานราชการเรื่อยๆ จนได้
พี่ที่ทำงานเก่าโดนเลิกจ้าง โดนบีบทุกวิถีทาง อายุ 45 ไปหางานใหม่ก็ยากค่ะ
ดีที่เกิดจุดเปลี่ยนวันนั้นในชีวิต
comment125:เช้าชามเย็นชามได้ เครดิตดีสุดๆกู้ได้ทุกอย่างยกเว้นระเบิด งานสบาย(บางงาน)
comment126:ไม่อยากเป็น
ก็ตอ้งพิสูจน์
ว่าตัวเองทำงานที่ไม่ใช่ราชการแล้วมันดี
เลี้ยงตัวเองได้ ดูแลท่านได้ รวย
มีหน้ามีตา มีเงิน มีเกียรติ

เพราะงานราชการ สังคมไทยยอมรับ
กู้อะไรก็ง่าย มีคนนับหน้าถือตา

เราต้องทำให้ได้เหมือนแบบนั้น

ทุกวันนี้พ่อแม่พี่ก็บ่นค่ะ
comment127:การที่เรามั่นใจในตัวเองไปไม่เผื่อกับความไม่แน่นอนบางทีก็มีผลเสีย ในอนาคตอาจเกินอะไรก็ไม่รู้ไม่ได้ดูถูก จขกท นะครับเข้าใจว่าเงินเดือนคงไปได้ดี แต่ถ้าวันนึงเกิดเจ็บหนัก พ่อ แม่ หรือ เป็นมะเร็ง เบาหวาน ไต  อะไรก็แล้วแต่ คิดว่าเงินเก็บเราจะพอค่าคีโมฯได้กี่เข็ม ถ้าเป็นราชการอย่างน้อยก็เบิกได้ หรือ ได้บางส่วน คือเค้าเลี้ยงเราจนตาย มีเงินเดือนให้จนตายพูดง่ายๆ ถ้าชอบงานสอนจริงแนวทางราชการก็มีเยอะไป ไหวตัวตอนหนุ่มสาวพยายามสอบดุไม่ได้ก็ถือว่าพยายามแล้ว เราเข้าใจว่าแม่ของ จขกท คิดยังไง
comment128:เมื่อหนุ่มๆผมเลือกทำงานเอกชนเพราะเห็นว่าเงินเดือนมากกว่า จะได้มีเงินเหลือเก็บมากกว่า ในขณะที่น้องๆรับราชการกันทุกคน 


ทุกวันนี้ผมเสียดายที่ไม่ได้รับราชการเหมือนน้องๆ 
ทุกวันนี้ผมทำงานได้เงินเดือนเท่ากับน้องๆที่รับราชการ

เมื่อน้องๆเกษียณแล้ว จะมีบำนาญเดือนๆพอกับเงินเดือนที่ได้รับอยู่ทุกวันนี้ แต่เขาไม่ต้องทำงาน ในขณะที่ผมต้องทำงานต่อจนกว่าจะทำไม่ไหว

ถ้าเลือกทำงานเอกชน คุณไม่แน่ว่าจะได้พบกับความสำเร็จอย่างที่คุณฝัน (เหมือนที่ผมฝันแต่ไม่สำเร็จ)
ถ้าคุณรับราชการโดยความผิดไม่มี หลวงก็จะเลี้ยงคุณไปจนตาย

ลองพิจารณาดูตัวเองก่อนว่าคุณมีความอดทน มีความสามารถ มีตั้งใจสูงขนาดไหนที่จะทำงานเอกชน
ถ้าไม่มีความทะเยอทยานอย่างแรงกล้าละก็ รับราชการได้ปลอดภัยกว่า


ถ้าย้อนอดีตกลับไปได้ ผมก็คงเปลี่ยนไปรับราชการ
ถ้าตอนนี้เป็นหนุ่ม ผมก็จะเลือกรับราชการไว้ก่อน

หมายเหตุ ผมเกลียดคำที่ว่าคนจีนข้ามน้ำข้ามทะเลมีแค่เสื่อผืนหมอนใบก็รวยได้ มีการยกคนโน้นคนนี้เป็นตัวอย่างหลายสิบคน แต่ในความเป็นจริงมีคนจีนเป็นแสนที่ตายในทะเลโดยไปไม่ถึงจุดหมาย มีคนจีนอีกเป็นแสนที่ถึงจุดหมายแต่ต้องตายไปอย่างยากจนเหมือนคนไทย 

เบื้องหลังความสำเร็จ โชคกับความมานะอดทนแยกกันไม่ออก
comment129:รับราชการ ก็ค่อนข้างที่จะต้องมีเส้นสายลายแทง มี Baแk up ไม่อย่างงั้นก็อยู่ยาก พอปรับตำแหน่งทีก็ลำบากไม่ค่อยได้เติบโตในหน้าที่การงาน สวัสดิการราชการสมัยนี้ก็ลดน้อยลงมากกว่าแต่ก่อน อย่างเรื่องเบิกค่ารักษาพยาบาลก็ใช่ว่าจะเบิกได้หมด เดี๋ยวนี้ยาบางอย่างที่แพงๆก็ไม่บรรจุให้ราชการเบิกแล้วนะคะ เพราะค่ารักษาพยาบาลส่วนที่ข้าราชการเบิกกันนี่ ปีนึงๆเยอะกว่าของกองทุนประกันสังคมซะอีก 
เราเคยสอบเข้าทำงานราชการแห่งหนึ่งค่ะ ได้คะแนนมาอันดับต้นๆ แต่สุดท้ายก็ไม่ได้บรรจุเพราะมีหลานของราชการระดับสูงมาสอบด้วยเหมือนกัน (แล้วเธอก็ได้บรรจุ ลอยมาจากไหนก็ไม่รู้) สร้างความช้ำใจให้กลุ่มที่คะแนสูงๆกันถ้วนหน้า ส่วนเราก็ทำใจ แต่ก็โชคดีได้ที่ทำงานใหม่เป็นบริษัทข้ามชาติขนาดใหญ่ค่ะ สวัสดิการกับเงินเดือนดีมากๆ (เลยซื้อประกันสุขภาพให้แม่แทนค่ะ ซื้ออย่างหรูๆได้ แบบไม่น้อยหน้าสวัสดิการราชการ) มั่นคง สังคมดี เพื่อนร่วมงานน่ารัก ไม่มีเรื่องเส้นสายมาให้ปวดหัว เวลา promote ก็วัดกันด้วยฝีมือจริงๆ  โดยความเห็นส่วนตัวอยากแนะนำว่า ถ้าคุณอายุยังน้อยลองทำงานที่ชอบก่อน จะได้เป็นการฝึกประสบการณ์ ฝึกฝนความคิด และสุดท้ายชีวิตคนเราก็มีแค่ชีวิตเดียวลองทำความฝันของตัวเองซักหน่อย จะได้ไม่เสียดาย  ส่วนถ้าอายุมากในระดับนึงแล้ว ก็ค่อยไปสอบราชการก็ได้ค่ะ ดีเสียอีกที่ได้พ่วงประสบการณ์การทำงานจากเอกชน อาจจะได้บรรจุที่ตำแหน่งราชการซีสูงๆ
comment130:คำว่ามั่นคง นี่ความหมายมันกว้างจริงๆนะ ถ้าคุณทำงานเอกชน เก็บเงินไม่เป็นใช้เงินหมดทุกเดือน แก่ไปไม่ได้ทำงานก็ไม่มีอะไรกินนะคะ
บำนาญคือ มีเงินให้ทุกเดือนจนตาย มีสวัสดิการค่ารักษาพยาบาลอันนี้สำคัญมาก ลองคิดดูว่าไม่มีเงินเก็บ แก่ ป่วยจะเอาเงินที่ไหนรักษา ข้าราชการ เงินเดือนน้อยอยู่อย่างพอเพียง แก่ไปมีเงินกิน ป่วยมีคนรักษาให้ (ตอนนี้แม่ป่วยแบบไม่มากเรื่อยๆ โรคนู้นนี่ ไม่ได้เป็นโรคใหญ่ๆ ยังเสียค่ายาหมอโรงบาลรัฐครั้งละเป็นหมื่นๆ ถ้าไม่มีสวัสดิการค่ารักษาพยาบาลน่าจะลำยากมาก)

นอกจากว่าคุณทำงานเอกชน แล้วรู้จักเก็บออมเอง อันนี้ก็จะทดแทนกันได้ 
คหสต คิดว่าลองมองดูว่าตัวเองนิสัยแบบไหน หางานให้เข้ากัน
comment131:แนะนำต้องเลือกหน่วยงานด้วยครับ พวกเกี่ยวกับศุลกากร สรรพากร ที่ดิน  นี่สบายมีคนอยากรู้จักเยอะ แต่ต้องบรรจุระดับ 3นะ ในสังกัด กพ. ถ้าไปจากระดับ 3จะรุ่งมาก
comment132:เรียนวุฒิครู 1 ปี ไปสอบเป็นครู ได้สอนตามที่ชอบ ได้อยู่กับเด็กๆ ได้เป็นข้าราชการ เวลาว่างก็สอนพิเศษ ได้ทั้งสองทาง
comment133:ลุงข้างบ้าน ไม่ค่อยชอบหน้ากัน แกทำงานรถไฟชิลมาก ๆๆ ๆ
บางวันออกจากบ้านบ่าย 2 แกเป็นหัวหน้างานให้ลูกน้องเซนแทน
ชอบมาเม้ากับที่บ้าน ว่าทำงานสบายแปปๆรอเวลา หยุดเสา-ทิตย์
สิ้นเดือนรับ 5 หมื่น บอก 60 ก้อยังสบาย บำนาญมาตลอด ประมาณ
ว่ามาดูแคลนคนอื่นด้วยว่าทำงาน เช้าจรด เย็นเงินยังน้อยกว่ากรูอีก
พวกราชการที่เป็นแบบนี้ทำไม เขาถึงได้ดีจังเลยครับ มีเงินใช้ตลอดจนกว่าจะตาย
อีกหลายหมื่น ทำไมคนแบบนี้เราถึงต้องให้เงินเขาด้วยนะ คุณงามความดีอะไร
ก็ไม่ได้ทำเช้า ชามเย็นชามไปวันๆ อยู่ๆมันไป ครบอายุ เขาก้อจ้างกรุต่อจนกว่าจะตาย
ลูกเต้า อะไรๆก้อเบิกได้ นี่มันอะไรกันคนแบบนี้เยอะมาก ตกเย็นกินเหล้า เช้าตื่นสายรอแตวันหยุด
comment134:ชอบแบบไหน รักแบบไหน ก็ทำสิ่งนั้นต่อไป
ทำงานที่รักจะทำด้วยหัวใจ แต่ถ้าทำตามหน้าที่หรือทำตามคนอื่นมันจะมีแต่ทุกข์
พิสูจน์ให้ทุกคนเห็นว่าสิ่งที่เรากำลังทำอยู่ ถึงจะไม่ใช่ราชการ ก็มีความมั่นคงได้ไม่แพ้กัน

ในสมัยนี้บอกตรงๆว่าเวลาราชการเปิดสอบ มีคนสอบเป็นหมื่นเป็นแสนคน เปิดรับไม่กี่อัตรา การแข่งขันสูงมาก
แต่เดี๋ยวนี้ระบบข้าราชการก็เปลี่ยนไป มีแผนพัฒนารายบุคคล มีการตรวจสอบคุณภาพการให้บริการเป็นรูปธรรมกว่าแต่ก่อนเยอะ(สำหรับบางองค์กร) ประชาชนสามารถฟ้องศาลปกครองได้ถ้าผู้ปฏิบัติไม่ปฏิบัติหน้าที่ หรือละเลย ฯลฯ

ดิฉันก็ไม่ชอบงานราชการ เงินเดือนน้อย ปี2547รับเงินเดือนแรกตั้ง 5,300 บาท แต่ชีวิตลิขิตให้เดินเส้นทางนี้ เพราะสมัครงานที่ไหนก็ไม่ได้ เป็นไก่รองบ่อนตลอด  ตกสัมภาษณ์ ว่าไม่เหมาะบ้าง มีคนที่ดีกว่าแล้วสอบเป็นพิธี บอกดิฉันโลกทัศน์แคบบ้าง งงเลยแคบตรงไหน หรือคนสัมภาษณ์มีกว้างเกินไปจนกำหนดขอบเขตไม่ได้ ก็ลองตัดสินใจไปสอบเป็นลูกจ้างชั่วคราว ก็สอบได้นะแต่กว่าจะเรียกก็เกือบปี ระหว่างรองานก็มีบริษัทต่างๆโทรมาตามให้ไปเป็นครูที่คุมองได้ 2 วัน รู้สึกไม่ชอบก็เลือกมาเป็นเสมียนโรงงานเฟอร์นิเจอร์ทำได้ 6 เดือน ต่อมาทำบริษัทการ์เม้นได้2วัน ก็ไม่ชอบอีกสายตาเพื่อนร่วมงานดูถูกมาก ต่อมาบริษัททำกระดาษเคลือบได้ 2 วัน หาทางเลือกที่ชอบไปเรื่อยๆ ที่ยังค้นหาตัวเองไม่เจอว่าเราชอบจริงๆหรือไม่ชอบการเปลี่ยนแปลงจนเกิดใจต่อต้าน พอราชการเรียกและให้ไปลองทำมันก็อึดอัดใจมาก ราชการเชื่องช้าจัง มีสายการบังคับบัญชาโยงไปโยงมา งงมาก ไม่เข้าใจระเบียบมากมายก่ายกอง มีเพื่อไร? แต่โชคดีเจอผู้อำนวยการดีมาก เพื่อนร่วมงานน่ารักทุกคน ถึงได้อยู่ได้

ปล่อยวางต้องปรับสภาพให้ได้ ก็ต้องสู้สักตั้งสุดท้ายก็อยู่ได้ ทำได้นะเรียนรู้ไปเรื่อยๆ กับความไม่เข้าใจนี่ล่ะให้ความผิดพลาดเป็นครู และทำได้ดีเกินความสามารถที่มี ปรับปรุงวิธีการทำงานอยู่ตลอด เป็น
ลูกจ้างรายปีอยู่เกือบ 4ปี จนสอบติดเป็นข้าราชการได้ ไม่ต้องพูดถึงพ่อแม่ อาการดีใจออกนอกหน้ามากๆ เหมือนฝากผีฝากไข้ได้ยามรักษาพยาบาล แล้วก็ได้ใช้สิทธิเบิกค่ารักษาของแม่พอดีเลย^^ จวบจนทุกวันนี้ก็11ปีกว่าๆ อยู่ได้เพราะเกิดใจที่รักการให้บริการประชาชน รักเพื่อนร่วมงาน รักงานที่ทำ เพราะองค์กรและภาษีประชาชนให้โอกาสที่ได้มีกินมีใช้ถึงทุกวันนี้ ต้องตอบแทนและกราบขอบคุณค่ะ ส่วนตัวดิฉันก็เสียภาษีแล้วนะ^^
comment134-1:เหมือนกันเลยครับ แม่นี้ดีใจออกนอกหน้าเลย ^^ มีสิทธิเบิกค่ารักษา  ของผม ลูกจ้างชั่วคราว 1 ปี พนักงานราชการ 7 ปี ได้มาเป็นข้าราชการระดับ 3 ปฏิบัติการ
comment135:งานราชการมันไม่ได้ทำงานเหมือนกันทั้งหมดนะครับ   บางหน่วยงานต้องเจอประชาชนอยู่หน้าเคาเตอร์ก็มี   บางหน่วยงานไม่ต้องเจอประชาชนก็มี  ข้าราชการแต่ละแผนกก็มีหน้าที่ตามแต่ที่ได้รับมอบหมายครับ  ต้องทำงานที่ได้รับมอบหมายครับ  คือบางคนทำงานเสร็จหมดแล้วก็นั่งว่าง ถือว่าขี้เกียจหรือครับ ? อย่างเจ้าหน้าที่พิมพ์ พิมพ์งานเสร็จหมดโต๊ะจะให้ทำไรครับ? เค้ารีบทำงานให้เสร็จไม่มีงานค้างบนโต๊ะก็ดีแล้วนิครับ บางที่นิติกรเค้าทำงานเสร็จนั่งอ่านหนังสือสอบทั้งวันก็ไม่มีใครว่าอะไรนะครับมีแต่เห็นดีเห็นงามกันรักความก้าวหน้า  ยอมรับครับว่างานราชการสบายจริงครับ  แต่ต้องแลกกับการที่เหนื่อยกับการสอบแข่งขันเข้ามาครับ   มันไม่เหมือนงานเอกชนที่จะมีหัวหน้ามาจ้องจับผิดคนไม่ทำงาน   เมื่อไม่นานมานี้ยังจะมีกฎให้พวกข้าราชการระดับสูง ๆ สามารถทำงานอยู่บ้านได้เลยนะครับ  เพราะตำแหน่งหน้าที่มันต่างกันครับ เห็นแค่เซน ๆ งาน แต่งานมันก็แบ่งตำแหน่งหน้าที่แล้วครับ ข้าราชการระดับนี้รับผิดชอบงานขนาดไหน ระดับนี้สามารถเซนเบิกของได้ไหม ? ระดับนี้รับผิดชอบโครงการได้ขนาดไหน ?   เพื่อนผมจบช่างทำรถไป สามคันเสร็จ นั่งว่างๆ  แต่อีกคนคันแรกก็ยังทำไม่เสร็จ หัวหน้าเดินมาด่าเพื่อนผมหาว่านั่งว่าง ชมอีกคนขยันทำงานนี้ละครับ ข้อแตกต่างเอกชนกับราชการ  เพื่อนบางคนก็เล่าให้ฟังทำงานบริษัท เพื่อนร่วมงานนั่งเล่นเฟส  หัวหน้าเดินมารีบเปลี่ยนหน้าจอทำงาน พอเดินไปก็นั่งเล่นเฟสต่อ
comment136:ราชการ ไม่ได้ สบายทุกงาน หรอก คอนเฟิม !! 

เอกชนคุณหยุดปีใหม่...
เเต่ราชการ ที่ต้องดูเเลพวกคุณ... หมอ ตำรวจ พยาบาล ดับเพลิง ฯลฯ ที่เป็นราชการ
เค้าไม่ได้ หยุดกันหรอกคะ ..  -- . 

โบนัส... เอกชนคุณได้ โบนัส บางที 5 เท่า 6 เท่า 
เเต่ ราชการไม่มีนะคะ ....
comment137:จะมีงานอะไรที่รับรองได้ว่า ... ท่านจะเงินเดือนขึ้นทุกปี (ถ้าไม่ติดคดี)
จะมีงานอะไรที่รับรองได้ว่า ... ท่านจะเงินมากิน หลังจากอายุเกิน ๖๐ ไปแล้ว โดยไม่ต้องไปทำงาน (ถ้าไม่ติดคดี)
จะมีงานอะไรที่รับรองได้ว่า ... ท่านจะเงินเดือนทุกเดือน ไม่มีคำว่าหยุดจ้าง ต่อให้น้ำท่วม ไฟไหม้ ที่
                                       ทำงานหายไป และไม่ต้องไปทำงาน (ถ้าไม่ติดคดี)

มีอาชีพเดียวหละครับ "ข้าราชการ" ครับ มันอาจจะไม่เวิร์คในด้านอื่น แต่ด้านควาเสถียร มัน
แจ่มสุดแล้วหละครับ
comment138:จขกท ชอบเป็นครูทำไมไม่ลองสอบครูที่เป็นข้าราชการละครับ ได้ทำงานที่ชอบและงานที่มั่นคงไปในตัว แม่หายห่วงด้วย
งานข้าราชการไม่ได้เอื่อยเฉื่อยชาทุกหน่วยงานอย่างที่หลายคนคิดนะครับ
สังกัดที่ผมอยู่วันทั้งวันวิ่งวุ่นบริการ ฝึกชาวบ้าน นักเรียน เย็นมาเหนื่อยเหมือนกันนะครับ
ปล.ข้าราชการที่บรรจุหลังปี 40 ทุกวันนี้ยังมีบำนาญ เพียงแต่จะคำนวนแบบใหม่ซึ่งได้น้อยลง แต่จะได้เงินก้อนจาก กบข.มาอีกส่วนนึง ตอนนี้จึงมีระบบ undo สำหรับคนที่ต้องการใช้การคำนวนบำนาญแบบเดินแต่จะไม่ได้รับเงินก้อนจาก กบข.
ปล.2 สำหรับผมมันเป็นความภูมิใจนะครับ ได้สวมชุดกากี สวมชุดขาว ทำงานให้ประเทศชาติ
ปล.3 ผมสอบอยู่ประมาณ 3 ครั้งครับจึงได้โอกาสบรรจุ และคติของครอบครัวผมคือจะไม่ยอมจ่ายหรือฝากใช้เส้นในการเข้าทำงานอย่างเด็ดขาด ซึ่งก็เป็นความภูมิใจอีกอย่างของผมครับ ที่สำคัญพ่อและแม่ผมดีใจมาก
comment139:เริ่มอายุเยอะ จะรู้ว่าราชการดีกว่า  พ่อแม่เริ่มแก่ หาหมอบ่อย ข้าราชการเบิกตรง เข้า รพ.รัฐ ที่ไหนก็ได้  เมื่อก่อนตอนอายุน้อยๆไม่เคยคิดถึงสวัสดิการตรงนี้ พอตอนนี้เพิ่งมาเห็นความสำคัญ ยิ่งถ้ามีลูกเบิกค่าเล่าเรียนได้อีก แล้วตัวเองก็อายุมากขึ้นอาจมีเจ็บไข้ได้ป่วย ไม่แข็งแรง ถ้าเป็นเอกชนทำงานให้เค้าไม่ได้เต็มร้อยคงโดนบีบให้ออก
เอกชน ถ้าเกิดเบื่อกับคนที่ทำงาน ทะเลาะกับเจ้านาย ถ้าลาออก ไปสมัครงานใหม่อายุเยอะเค้าก็ไม่รับ  แต่ราขการเบื่อหน้ากันก็ขอย้ายไปเรื่อยๆ
เรื่องเงินเดือน เริ่มต้นเงินเดือนน้อย แต่จะค่อยๆเพิ่ม  แต่เอกชนบางทีพอเพิ่มมากๆบีบให้ออก ตอนอายุเยอะ หรือบางคนเงินเดือนเท่าเดิมไม่ได้เพิ่มก็มี
เรื่องของเวลา ทำราชการมีเวลามากกว่า วันหยุด วันลา อย่างเอกชน หยุดลาป่วยไปวันสองวัน บางทีเค้าคิดว่าเราไปหางานใหม่เฉยเลย

เราว่าถ้าเอกชนต้องเงินเดือนเยอะๆ ถึงจะดีกว่าราชการ แต่ถ้าไม่ต่างกันมากราชการดีกว่า

title:กลุ่มคนใจบาปที่ลานพระรูปทรงม้า
comment:สวัสดีค่ะ เราจะขอแชร์ประสบการณ์การไปไหว้พระทำบุญที่ทำให้จิตใจเราไม่บริสุทธิ์ไปกับการทำบุญนั้นเลย และอยากเตือนเพื่อไม่ให้มีใครต้องเจอแบบเรา

      เราไปไหว้เสด็จพ่อ ร.5 ที่พระบรมรูปทรงม้าค่ะ ตอนเราลงรถก็มีแม่ค้ารีบเดินมารอถึงประตูรถเพื่อขายของ ใจเราอ่ะ อยากจะซื้อแค่ดอกไม้กับธูปเทียน แต่แม่ค้าคนนั้นก็เอาของนู้นนี่ยัดให้เรา บอกชุดละร้อย น่าจะมีดอกกุหลาบ ธูป เทียน ดอกไม้พวงสีเหลือง หมากพูล หญ้า (ของม้า) เราเลยบอกว่าจะเอาแค่ดอกกุหลาบกับธูปเทียนค่ะ แต่แม่ค้าก็ยัดเยียดเรา บอกว่าต้องเอาทั้งหมด เค้าต้องไหว้กันเป็นชุด ชุดละ 100 เอง ด้วยความที่เราเองก็อยากไหว้อยู่แล้วเลยไม่ได้คิดอะไรมาก ก็จ่ายไป ถึงราคาจะโหดแต่ก็พอรับได้

      จ่ายเงินเสร็จเราก็รีบเดินไปตรงที่จุดธูป ตอนนั้นพี่เราที่ไปด้วยเดินไปถึงแล้ว กำลังจุดธูปกันอยู่ พี่ก็ถามว่าซื้อมาเท่าไหร่ เราบอก 100 บ. พี่เราเลยถามว่าซื้อจากไหนแพงจัง (เราลงรถคนละฝั่งกับพี่ พอเราลงพี่ซื้อเสร็จเดินไปแล้ว) ของป้าเราซื้อ 60 เอง เราก็เออๆ ช่างเถอะ ยอมได้นิดหน่อยก็ยอมๆ ไป ไม่อยากคิดมากเพราะจะไหว้ท่านก็ต้องทำจิตใจให้บริสุทธิ์ เราเลยไปยืนรอจุดธูป

      ตรงนั้นมีผู้หญิงคนนึงกำลังยืนจุดให้ป้าเราอยู่ แล้วสักพักก็มีผู้ชายอีกคนเดินมาหาเรา บอกจะเอาธูปไปจุดให้ เราก็คิดในใจ "คนแถวนี้ใจดีจัง" ตอนนั้นโลกสวยไง 55 ระหว่างที่เรายืนรอ ผู้หญิงที่จุดให้ป้าเราก็พูดกับผู้ชายที่จุดให้เราว่า "ไปไหนมาว่ะ ไปเอายาสูบมาเลยเร็วๆ ลูกค้ามาเต็มเลยเนี่ย" อารมณ์น้ำเสียงแบบโมโหๆ แบบลูกค้ามาเยอะแล้วนะ ทำไมไม่เอาของมาขาย

      เรารอจนเค้าจุดธูปให้เสร็จ เราก็เดินไปไหว้ ของเต็มมือเลย เราก็นั่งอธิฐานอยู่ แปบนึงผู้ชายที่จุดธูปให้ก็เอายาสูบที่จุดแล้วเรียบร้อยมายัดใส่มือเรา บอกต้องไหว้นี่ด้วย พอมันจะตก เค้าก็เอาวางไว้บนหมากพูลเรา คือตอนนั้นแอบคิดในใจว่าจะเสียตังมั้ย แต่กำลังสวดอยู่เลยไม่อยากให้จิตใจวอกแวกเลยปล่อยไปก่อน พอเราสวดเสร็จ แค่เรายืนขึ้นยังไม่ทันจะเอาของไปวาง เค้าเดินมาเก็บตังเรา บอกค่ายาสูบ 180 เรานี่ช็อคไปเลย ไม่คิดว่าจะแพงขนาดนี้ ขูดรีดกันเกินไปแล้ว เราเลยเอาของไปวาง เค้าก็เดินตามมาอีก เราเลยหันกลับไปพูด ว่าทำไมต้องเอาของมาให้ ไม่ได้ขอ เอามาให้ทำไมไม่ถามก่อนว่าจะเอามั้ย ทำแบบนี้กับคนทำบุญมันบาปนะ เค้าก็ตีหน้ามึนจะเก็บตังเราให้ได้ ตอนนั้นโมโหมาก เหมือนโดนเอาเปรียบ เราไม่อะไรกับเงิน 200 ที่จะต้องเสีย แต่ถ้าจะเสียเราก็อยากให้เป็นการเสียด้วยความเต็มใจที่เราตั้งใจจะถวายให้ท่าน แต่นี่มาทำแบบนี้ใจเราเริ่มไม่บริสุทธิ์ล่ะ โมโหสุดๆ ตรงนี้ละ มาทำให้การทำบุญด้วยใจบริสุทธิ์ของเราต้องแปดเปื้อนไปกับการโมโหพวกเค้า คือเค้าทำกันเป็นขบวนการเลยแหละ พี่เรากับน้องชายเราก็โดนยัด พี่เราจ่ายไป 400 ตอนนั้นด่าไปเยอะอยู่ จำไม่ได้แล้วว่าพูดอะไรไปมั่ง โมโหจัด 55 พอด่าเสร็จเราก็จ่ายให้นะ แต่แทบจะปาใส่อ่ะ แล้วเราก็เดินขึ้นรถเลย พอขึ้นรถมานึกขึ้นได้เลยกะจะถ่ายรูปเก็บไว้ เพื่อเตือนคนที่จะไปไหว้ท่านที่นั่นให้ระวังคนพวกนี้ เราก็เปิดกระจกลงให้พี่ขับรถไปใกล้ๆ พวกเค้าก็รีบวิ่งมาเลย ร้องบอก "อย่าถ่ายๆ ผมขอร้อง ผมคืนตังให้ก็ได้แต่อย่าถ่ายพวกผม" แล้วเค้าก็เรียกคนที่เอาของมายัดให้พวกเราให้เอาเงินมาคืน พี่เราก็เทศน์ไปชุดใหญ่ ไม่ไหวจริงๆ กับคนประเภทนี้ แล้วเดี๋ยวนี้ไปที่ไหนๆ ก็เจอ จนกลัวที่จะไปแล้วอ่ะ

      เราเลยอยากเตือนคนที่จะไปไหว้เสด็จพ่อ ร.5 ให้ระวังคนพวกนี้ไว้ ไม่อยากให้โดนเอาเปรียบหลอกลวงแบบเรา ถ้ายังไงเตรียมของไปเองดีที่สุด ใครเอาอะไรมาใส่มืออย่าไปรับ มิจฉาชีพสมัยนี้เยอะจริงๆ ค่ะ ขอบคุณที่อ่านจนจบนะคะ อาจจะมีคนอ่านไม่มาก แต่อย่างน้อยคนที่อ่านก็จะได้ระวังตัวถูก

      ปล. ถ้าเค้าบังเอิญมาเจอกระทู้ อยากจะบอกว่า นี่ไม่เอารูปมาลงตามที่รับปากไว้แล้วว่าจะไม่เอาลงก็ได้ แต่เรื่องนี้เราไม่เล่าคงไม่ได้ เราไม่อยากเห็นคนโดนหลอกแบบเราอีก สิ่งที่เค้าทำมันไม่สมควรมากๆ เลย หยุดเถอะ อย่าทำให้สังคม ให้ศาสนาต้องเสื่อมมากกว่านี้เลย																																	   แก้ไขข้อความเมื่อ 21 มิถุนายน 2558 เวลา 20:33 น.
comment1:คนพวกนี้ เป็นผลผลิต มาจาก พวก ทรงเจ้า เข้า ผีครับ   เขาต้องหาเงินไปเลี้ยงผี เจ้านาย
comment2:เคยมีคนโดนมาแล้วบ่อยๆ  แต่ก็ยังไม่มีใครไปจัดการซะที  http://pantip.com/topic/33706795
comment3:แล้วทำไมต้องไปไหว้ ถ้าไม่ไปพวกนี้ก็อดตายไปเอง
comment3-1:ความคิดเห็นนี้ มีความประหลาดและดูผิดที่ผิดทางอย่างมาก

เขาไปไหว้เสด็จพ่อ ร.5  ไม่ได้จะไปอุดหนุนพวกริ้นเหลือบไร แต่ในสถานการณ์เช่นนั้น มันเลยทำให้เหตุการณ์ออกมาเป็นเช่นนี้ และก็ออกมาเตือนให้คนอื่นได้ทราบ
comment3-2:ถ้าโจรขึ้นบ้าน ต้องย้ายบ้านหนีป่ะ
แก้ให้ตรงประเด็นหน่อย
comment3-3:สาบานนะคะว่าคิดด้วยสมอง!!!
comment3-4:ก็เค้าอยากไปไหว้ด้วยความศรัทธาไงค่ะ งงตรงไหนอ่ะ
comment3-5:เขาไปไหว้เสด็จพ่อค่ะ ไม่ได้เอาตังไปถวายพวกนั้น
comment3-6:สมอง!!!
comment3-7:อย่าไปด่าคุณ คห นี้เลยค่ะ เขาอาจจะเชื่อว่าการทำบุญไม่นับรวมการไปไหว้ปูนปั้นก็ได้ บางทีคุณคหนี้อาจจะเชื่อฟังคำสั่งสอนพระพุทธเจ้าที่ให้ดำรงชีวิตด้วยธรรมะหาใช่การสวดมนต์และวิงวอนต่างๆ ~ คนเราคิดไม่เหมือนกันนะ สมองเขาก็มีแหละค่ะแต่ต่างระดับความคิดกับพวกคุณ
comment3-8:เป็นเอามาก
comment3-9:ตามนั้นครับ
comment4:จำได้ว่ามีแจกฟรีนะครับ พวกนี้ชอบไปเอาของไหว้ที่เค้าแจกมาขายต่อ
comment5:น่าจะมีใคร..จัดการมารสังคม พวกนี้..
comment5-1:+1
comment6:ยังมีอยู่อีกหรือนี่ เราเคยโดน 15 ปีที่แล้ว เข็ดเลย ไม่อยากให้ แต่ก็กลัว คนเค้าเยอะด้วย กลัวมันทำร้าย
comment7:ในกรณีนี้ไม่จำเป็นต้องถือสัจจะกับโจรครับ


คุณผิดแล้วล่ะ
ที่ถือสัจจะดดยการสนับสนุนให้พวกมันทำเลวกับคนอื่นต่อไป
comment7-1:เห้นด้วย เป้นการสนับสนุนพวกโจร ถ้าคุณลงรูปคนจะได้ระวังมากขึ้น ผมเชื่อว่าคนที่เคยโดนหลอก
คงไม่มีน้อยคนที่จะไปอีก นอกนั้นคนหน้าใหม่ๆไปทั้งนั้น และที่ไปก้มาจากคำแนะนำพวกหมอดู คนทรงเจ้า
ทั้งนั้น
comment8:ในกรณีนี้ไม่จำเป็นต้องถือสัจจะกับโจรครับ


คุณผิดแล้วล่ะ
ที่ถือสัจจะดดยการสนับสนุนให้พวกมันทำเลวกับคนอื่นต่อไป
comment8-1:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
comment9:มีคนบ่มมานานแล้ว พอกวาดล้างที สักพักก็กลับมา
comment10:นี่เป็นตำนานคลาสิกแห่ง ลานพระบรมฯ เลย

จำฝังใจได้แต่เด็ก ที่ไปกับผู้ใหญ่แล้วโดนเช่นนี้

กะว่าจะทำมาหากินแบบโจรนี่ ตั้งแต่ปู่ย่าตายายเลยสิว่างั้น 

มรดกตกทอดโจรสู่โจร!
comment11:ยุคนี้ รัฐบาลนี้
ลองส่งเรื่องตรงใปครับ
น่าจะใด้ผล
ม.44
comment12:เคยเจอเมื่อปี46 คะ ตอนนั้นอยากได้งานที่ตัวเองหวังคะ เลยไปขอพ่อ ร.5 ดู ตอนนั้นเงินก็ไม่ค่อยมากคะ มีติดตัวอยู่ไม่ถึงหกร้อยคะ ซื้อของกินไปบ้างก็เหลือแค่ห้าร้อยกว่าบาท พอนั่งมอไซด์วินมาถึง กะจะซื้อแค่พวงมาลัยเท่านั้นคะ ด้วยความที่ไม่เคยมาไหว้แถวนี้ด้วยคะ ก็เลยไม่ได้ซื้อพวงมาลัยติดตัวมา อยู่ๆนางก็เดินตรงรี่เข้ามาหาเรา มาพร้อมเด็กด้วย และก็ผู้ชาย(ท่าทางนางจะทำเป็นครอบครัว) เราก็ถามว่าพวงมาลัยพวงนึงเท่าไหร่ นางบอกพวงใหญ่ร้อยนึง (เฮ้ยตอนนั้นเราก็คิดแล้วว่าขายแพงนะ) เพราะพวงใหญ่ของนางในสมัยนั้น เราไปซื้อที่ปากคลองได้หลายพวงเลย 
แล้วนางก็ขึ้นเสียง จะเอาหรือไม่เอา เราก็เลยต้องตกลง ทีนี้นางก็เอาพวงมาลัยคะแนบธูปเทียนดอกไม้กำชุดยาสูบ แบบครบเลย ไอ้เราก็งงนะว่าไม่ได้เอา หรือมันอยู่ในเซ็ท นางบอกคำเดียวคะ 400โอ้แม่จ้าวววววววว....มีงี้ด้วย นางบอกต่อ ไม่เอาก็ไม่ต้องมาไหว้(ไหงเป็นแบบนี้) สุดท้ายเลยต้องยอมจ่ายแบบกล้ำกลืน
ล่าสุดเพื่อนไป แต่เอาดอกไม้ไปเอง(เนื่องจากเราไปคุยให้เพื่อนฟัง)  นางมองแบบอยากมีเรื่องสุดๆ
ล่าสุดอีก งานกาชาดคะ ตอนนั้นมีบู๊ทอะไรไม่รู้คะ ไปแจกดอกไม้ ธูปเทียนให้ไหว้ฟรี นางเลยขายของไม่ได้คะ

****มันไม่ได้มีที่นี่ที่เดียวหรอกนะคะ อยากให้มีหน่วยงานจัดการเหมือนกัน
comment13:ไม่จ่ายมันก็จะขูดรถ T_T
comment14:อย่าไปวันตรง (อังคารกับพฤหัสหรือเปล่าคะ) ด้านในข้างพระรูปมีดอกไม้ธูปเทียนฟรี (ไม่มีกล่องรับเงินบริจาค) 

ผลัดกันยืนเฝ้ารถก็ได้ค่ะ พวกขายนี่เราเดินมึนผ่านเหมือนเป็นอากาศเลย บางทีมาขายใกล้ๆ โต๊ะดอกไม้ฟรีเลย คนที่ไม่รู้ไม่ได้เหลือบมองก็ซวยไป

แต่ถ้าวันไหนไม่มีดอกไม้ฟรีเราก็พนมมือเปล่าค่ะ
comment15:ก็น่าจะมีใครไปไหว้แล้วบนขอให้พวกนี้ออกไปจากแถวนั้นนะครับ
comment16:ก่อนหน้านี้เคยขับมอไซค์ผ่านครั้งนึง พวกที่ขายดอกไม้นี่ยืนโบกใหญ่เลย เราก็อยากลงไปไหว้ แต่แฟนเราไม่จอด
บอกไม่ต้องลงไปหรอก ไหว้เฉยๆก็พอแล้ว สงสัยพี่แกจะรู้ (แล้วทำไมไม่บอกฟร่ะ ปล่อยให้เรางง อุตส่าผ่านมาทั้งที ไม่ให้ลงไปอีก -*-)

พอมาอีกวันขี่รถผ่านอีก ไม่มีพวกคนขายดอกไม้แล้ว พี่แกก็พาไปไหว้อย่างดาย เข้าไปมีแจกดอกกุหลาบสามดอก กับธูปเก้าดอกให้ไหว้ฟรีด้วย  
ไม่มีกล่องรับบริจาคใดๆ เราก็เกรงใจ อยากบริจาค  การไปไหว้ครั้งนั้นประทับใจมากกก  แต่ถ้าเราเจอแบบ จขกท ก็คงเสียความรู้สึกมากๆเหมือนกัน
อ่านแล้วโมโหแทน คงพาลทำให้เราไม่อยากไปอีก ขอบคุณที่ตั้งกระทู้เตือนนะคะ
comment17:เคยโดนยัดเยียดแบบน้ีมาตั้งแต่10ปีที่แล้ว จอดรถปุ๊ปพี่แกวิ่ง4x100 กรูเข้าแย่งกันจองลูกค้าเลย แล้วก็โดนแบบจขกท.เลยค่ะ  
คนตั้งใจจะไปไหว้ให้จิตใจอิ่มเอม กลับได้แต่ความมัวหมองเสียคามรู้สึกกลับมา  ไม่น่าเชื่อว่าจนตอนนี้ยังไม่มีใครมาจัดกการอะไรเหมือนเดิม.
comment18:กระทู้โดนหลอกที่ลานพระบรมรูปฯ นี่ มีเรื่อยๆนะ

แปลกใจที่ไม่มีภาครัฐเข้าไปดูแลหรืออย่างไร
กทม???
สน.พื้นที่ไหน???
comment19:อัพเดตนะครับ
ทุกวัน ด้านหน้าพระรูป
จะมีคนแจกดอกไม้ธูปเทียนฟรี ไม่เสียตังค์สักบาท
comment19-1:เราก็ว่า..เค้ามีแจกฟรีนี่นา
comment20:โดนเหมือนกัน เหตุการณ์คล้ายกันเลย เกิดจากยาสูบนี่แหละ มันบอกว่า อันละ 20 จุดไป 9 อัน 180 บาท ประมาณนี้นะจำไม่ได้แล้ว เบ็ดเสร็จผมนี่โดนไป 500 บาทได้ อยากจะกระโดดถีบมัน แต่ก็คิดได้ว่า กรูโง่เอง ไม่เกือกถามราคาก่อน โลกสวยนึกว่าเจอคนใจดี แม่ม เมื่อไหร่จะมีคนไปจัดการสักทีนะ
comment21:ของเราจะเตรียมไปเองค่ะ  
ดอกไม้ก็ซื้อตามตลาดแถวสดแถวบ้านเอาค่ะ
comment22:เราโดนที่ศาลเจ้าพ่อเสือ ด้วยความโง่ไง ซื้อของด้านนอก ไม่รู้เรื่องรู้ราว แม่ค้าเห็นว่าไม่เคยไหว้ ไอ้เราก็นึกว่าใจดี นางโทรตามหลานให้มาสอนไหว้ พอไหว้เสร็จหลานนางก็พูดๆ แล้วก็มาเก็บเงินค่าเครื่องรางไรไม่รู้ บวกค่าของของเรากับน้องรวมสองพัน Haเอ๊ย (ด่าตัวเอง) จ่ายเสร็จหน้าชา รู้สึกโง่มาก ถือว่าซื้อประสบการณ์ คราวหน้าจะได้จำไว้ ต่อจากนี้พวกแม่ค้าหน้าศาลจะไม่ได้กินเงินดิฉันอีก

ใครที่ไม่เคยไป เข้าไปซื้อของข้างในดีกว่าค่ะ มีเหมือนกัน ถ้าไหว้ไม่เป็นก็ถามเจ้าหน้าที่ในนั้น ใจดีมากๆ หายเสียความรู้สึกไปได้หน่อยนึง
comment22-1:ห๊ะ สองพัน !!
comment22-2:ที่นี่ ข้างหน้าชอบหลอกว่าเข้าไปข้างในไม่มีขายของนะ

เอ่อ ตูมาบ่อย รู้ว่าข้างในมีและขายไม่แพงด้วย
comment22-3:น้องผู้หญิงพาผมเดินไหว้ แนะนำโน่นนี่ ต่างๆนาๆบริการอย่างดี. บางช่วงก็จะขายเทียนเล่มพิเศษ. แต่ผมไม่เอา. บอกไหว้แค่นี้แหละ.   จนจบขวนการการไหว้.  น้องก็เสนอขายเครื่องรางของขลังเป็นกระดาษชิ้นเล็กๆให้ผมในราคา 300 บาท.    ผมบอกผมอยู่แถวพลับพลาไชยขายของพวกนี้อยู่.  (แกล้งอำ)   น้องเธอหน้าจ๋อยเลย.  แต่ผมก็ให้ค่าเสียเวลาไป. 100.  เธอให้เครื่องลางมาชิ้น.  

ออกมาข้างนอกแฟนถามอะไร. บอกเครื่องลาง. 100.   แฟนบ่นใหญ่เลย.   บอกแล้วๆๆๆๆๆๆๆๆๆไม่จ่ายอะไรอีก.  เพราะซื้อชุดไหว้ไปแบ้ว "300-400. บาท

นี่ตั้ง 2000
comment23:เตรียมไปค่ะ และ หนักแน่น ว่า ไม่เอาคร้า แต่ถ้าผ่านไป แล้วไมไ่ด้เตรียมไป ตรงด้านหน้า เขาจะมี ธูปแจกฟรี แค่ ธูป ก้ได้คร้า
comment24:ผมก็เคยโดนครับโดนไป 3 คน 600 กว่าบาท หน้าจืดเลย มาฟอร์มเดียวกันเลยยัดใส่มือแล้วคิดตัง สรุปแพงมาก พอไหว้เสร็จเดินไปบอกตำรวจตรงมุมถนน "ตำรวจบอกว่าโดนกันเยอะแล้ว แล้วตำรวจก็เดินหนีผม" ผมก็อาการงง อึนๆ ไม่ทำอะไรเลยหรอวะ แล้วนั่งรถกลับบ้านแบบงงๆ
comment24-1:สึสสสสสส
comment25:ก็เพราะยังมีคนที่ยอมแบบที่หลายๆคนชอบเป็นอยู่นี่ล่ะครับ  คนพวกนี้ถึงได้ใจทำตัวเป็นสัมภเวสีวนเวียนอยู่แต่ตรงนั้น   

จริงๆถ้าเราปฏิเสธมันซะทุกสิ่งที่เขาจะยัดเข้ามือ  ปัญหามันก็คงจะไม่เกิด  แต่ถ้าเรามัวไปคิดว่าไม่เป็นไรๆ  ก็จะต้องเป็นแบบนี้แหละ   ใน 1 วันไม่ได้มีแค่คุณรายเดียวนะ   ยังมีอีกกีรายที่โดนแบบนี้ครับ 10 คน 20 คน หรือเป็นร้อยแล้วที่เป็นแบบนี้   ถามว่ามันน่าเจ็บใจมั๊ยล่ะ

เพราะงั้นจงเลิกนิสัยยอมง่ายๆกันเหอะครับ  มีเรื่องก็ต้องมีแหละ อย่างมากก็ไปโรงพัก  แล้วที่แบบนี้อย่าไปคนเดียวเดี่ยวๆนะครับ  มันอันตราย  มิจฉาชีพเยอะแค่ไหนก็คงเห็นกันแล้วนะ  ผมขอเตือนเลยล่ะ...
comment26:ผมโดนไป 750 ครับมาเป็นพาน ช้าง ม้า พวงมาลัย บอกไม่จ่ายมันล้อมเป็นวงกลมเลยครับ ตำรวจอยู่ใกล้ๆไม่มาสนใจครับ น่าจะพักพวกเค้า
comment27:เอารูปมาลงเลยครับ แต่คาดตาด้วย
comment28:มีมานานแล้วค่ะ หายเป็นพักๆ แล้วก็กลับมาใหม่
ประจำก็มี ลานพระบรมรูป ร.5    ศาลหลักเมือง   วัดหลวงพ่อโสธรจอดปุ๊ปเสนอหน้าปั๊ปไม่ซื้อมันด่าไล่หลัง
วัดพระแก้วหลังบ่ายสามประตูปิดจะมีพวกเหลือบมารีดเงินนักท่องเที่ยว พาเข้าประตูข้างที่ จนท รู้เห็นเป็นใจกัน
พวกขายของหน้าวัดพระแก้วถ้า นักท่องเที่ยวขอดูมันจะยัดเยียดใส่มือพอเขาไม่เอาก็ตามไปคุกคาม ทั้งที่ จนท ก็ยืนอยู่แถวนั้น
comment29:คนที่ไปไหว้ บ้างก็ต้องการที่พึ่งทางใจ แต่คนที่หากินด้วยวิธีนี้ ไม่ต่างอะไรกับมิจฉาชีพ 
มียันตั้งแต่ ระดับชาวบ้าน ยันไปถึงระดับขายประกัน หลอกลวงคนแก่ 
โฆษณาชวนเชื่อตามทีวี ครีมทาแล้วขาว อิชิตัน แจกเบนซ์  ติ่งดาราที่หลงใหลได้ปลื้มจนลืมคนที่เลี้ยงดูมา 
ปัญหามันเยอะ จนเรามองเป็นเรื่องธรรมดา ไปเสียแล้ว
comment30:เบื่อตำรวจไทย พอเรื่องแบบนี้ ไม่คิดจะจริงจัง บาง เฮ้อ
comment31:สงสัยต้องพกปืนไปด้วย
comment32:ตีมึนครับ ถ้ามาขายอะไร บอกไป ว่ามาเดินเล่น ถ่ายรูป
พอเข้าไปข้างใน ใกล้อนุสาวรีย์ จะมีกลุ่มคนที่รวมตัวกัน
ด้วยไม่อยากให้คนโดนหลอกขายเครื่องไหว้แพงๆ
มาคอยแจกดอกไม้ และธูป ย้ำว่าแจก คือเขาศรัทธาและเอามาแจกฟรี เราจะช่วยเขาทำบุญโดยสนับสนุนกลับคืนเป็นธูปหรือดอกไม้ เทียน ในครั้งหน้าที่มาก็ได้
แต่รู้สึกว่าให้เป็นเงิน จะไม่รับครับ

    กลุ่มที่แจกดอกไม้และธูปข้างใน ต่อสู้กันมาพอสมควรกับพวกขายของไหว้มาเฟียพวกนี้ ทั้งโดนแกล้ง โดนด่า ทำร้ายรถ สารพัดครับ
comment32-1:เราเคยซื้อดอกไม้กำใหญ่ไปวางแบ่งปัน แต่คนแจกเค้ามองแปลกๆ 555 ก็เลยคิดว่าสงสัยจะมีงบรัฐบาลมาแจกดอกไม้ฟรีอะไรงี้หรือเปล่า (แต่คนแจกเหมือนเป็นอาสา นักศึกษา บางทีก็มีพี่ ผช เหมือนเป็นทหาร ตำรวจ มายืนบริการ) 

ไปทีไรก็มีดอกไม้แจกตลอดเลยค่ะ
comment33:ครับไม่เสียดายเงินจริงๆ
comment34:ที่ศาลหลักเมือง สนามหลวงก็มีค่ะ วื่งมาหาโบกหาที่จอดรถให้ จอดฟรีค่ะ แต่ยัดเยียดขาย คนนึงมีขายชุดไหว้อีกคนมายัดดอกไม้ ไล่นับรายคนเลย โอ๊ย ลงไป4คน ผู้ใหญ่ กะเด็ก2คน ถ้าจำไม่ผิดคิด1ชุดต่อคนน่าจะ 200 บาท น้องเขยจะซื้อหมด เราบอกทำไมไม่ซื้อชุดเดียวแล้วไหว้ กันกับแฟนกับลูก....ส่วนเราบอกเราไม่ไหว้เราแค่มาถ่ายรูป....พูดแล้วโมโห (น้องตัวเอง) ทำไมต้องยอมเค้า
comment35:เหมือนพระเค้าว่า ศรัทธาได้แต่อย่าโง่ เพราะมารสมัยนี้มันเห็นความศรัทธาเป็นเครื่องมือหากินอย่างสบาย ๆ ยิ่งบ้านนี้เมืองนี้ยิ่งง่ายมาก ๆ ที่จะหากินบนความศรัทธา
comment36:ทุกอย่างผมเตรียมไปเองครับเพราะมีคนเตือนๆกันเยอะ
comment37:อ่านแล้วนึกถึงวัดโสธรที่แปดริ้วเลย
comment38:เราปฏิเสธเลยค่ะ
ถ้าข้างในวัดหรือที่ๆเราจะไปไหว้ไม่มีไว้ให้ ก็ไมเ่ปนไร ก็ไหว้ด้วยจิตกุศล ทำบุญหยอดตู้แถวนั้นไป
ถ้าไปวัดทำบุญก็จะเตรียมของไปเองค่ะ ดอกไม้ ธูปเทียน
ถ้าทำใหญ่มากก็จะซื้อแล้วถวายวัดไปเลย ไม่เอากลับ

อย่างนี้สบายใจ

ไม่เคยคิดซื้อคนที่มายืนขายอะไรพวกนี้เลยค่ะ
เพราะเค้าหากินกันง่ายดาย ขายถูกไม่ว่า แต่นี่แพงเกินควรค่ะ
comment39:เหมือนพวกยัดเยียดสติ๊กเกอร์เลย  น่าจะโดนจัดการสักที
comment40:ไหว้มือเปล่าจบ ยากตรงไหน เห้อๆๆๆๆๆๆๆๆ
เรืองกฏหมาย ทำใจ
comment41:ลานพระบรมรูปฯ แนะนำว่าให้ไปวันอังคารและวันพฤหัสครับ จะมีอาสาหรืออปพร.มาแจก ดอกไม้ ธูปเทียน ตรงแท่นรูปหล่อ ไม่ใช่ด้านหน้าทางเข้านะ

ถ้าเห็นถือพานวิ่งอยู่ริมถนนหลีกให้ไกล เวลาจอดรถถ้าพวกนี้มีขายให้บอกอย่างเดียวว่ามีแล้ว ตัดบทไปเลยแล้วรีบเข้าไปด้านในอย่าต่อปากต่อคำเดี๋ยวรถเราจะไม่ปลอดภัย ถ้าบอกไม่เอาๆเดี๋ยวมันก็ไปที่คนอื่น
ตำรวจจะแวะมา แต่ไม่ได้เฝ้าตลอด พอตำรวจไปก็เหมือนเดิม แต่ก็เคยเห็นตำรวจจับได้ก็มี แต่ก็ไม่เข็ด เพราะตำรวจไม่ได้เฝ้าตลอดนี่ล่ะ

จะไปที่ไหนก็ศึกษาข้อมูลซักนิดนะครับ เพราะบางที่อาจเสียเงินและเสียหายด้วย
comment41-1:อัพเดต ทุกวันละครับ
comment42:เคยมีคนตั้งกระทู้เรื่องนี้มาหลายหนแล้ว แต่เราไม่เคยไหว้แถวลานพระบรมรูปนะ เราไปไหว้ที่จุฬาฯ บ่อยๆ
ยังไงก็ขอขอบคุณที่ จขกท.แชร์ประสบการณ์คนอื่นจะได้ระวังไว้
comment43:ผมเคยเจอเหมือนกันครับ นานมาแล้ว น่าจะระดับ 10 ปีขึ้นไป  คิดดูครับ  จนบัดนี้ มันยังทำอยู่เลย  ไอ้พวกนี้  ตอนนั้นโมโหมาก  ทำไรก็ไม่ได้ จ่ายเงินไปแล้ว มันก็มายัดของใส่มืออีก  นึกว่าแพ็คเกจเดียวกัน พอไหว้เสร็จ ต้องจ่ายเพิ่ม...  ไม่มีใครคิดจะจัดการคนพวกนี้เลยเหรอครับ
comment44:ลานพระรูป ศาลหลักเมือง แหล่งหากินเขาละ
comment45:เคยโดนเหมือนกัน 10 กว่าปีและ จำจนวันตาย
comment46:มารไม่มี บารมีไม่เกิด 555555555+
comment47:มารสังคังจริงๆพวกนี้ หากินกับศรัทธา
comment48:อยากไหว้ ไหว้มือเปล่า ๆ นี่แหล่ะครับ ดีสุดแล้ว จะอธิษฐานอะไรก็ภาวนาไป
comment49:แถวหน้าลานพระบรมรูปนี่เป็นตำนานเลยครับ พวกกระสือหากินกับความศรัทธา มีมานานเป็นสิบๆ ปีแล้ว
วันหลังจะไปไหว้ท่าน เดินตัวเปล่าๆ ไปถวายบังคม สำนึกในพระมหากรุณาธิคุณของรัชกาลที่ 5 อย่างจริงใจก็พอครับ
comment50:ด้านใน ดอกไม้ดอกกุหลาบ ธูปเทียนฟรีคะ
comment51:หากสิ่งศักดิ์สิทธิ์มีจริง
โปรดลงทัณฑ์เหลือบริ้นความศรัทธาเหล่านี้ด้วยเทอญ..
comment52:โดนเหมือนกันค่ะ เมื่อห้าปีที่แล้ว โดนไปห้าร้อยกับคุณพ่อ โมโหมากเหมือนกัน แทนที่จะได้ไหว้ด้วยใจสงบๆ พวกมารสังคม ทำกันเป็นครอบครัวเลยค่ะ เด็กช่วงวัยเรียนก็มาช่วยกันโกหกสนุกสนาน
comment53:เราก็เคย เสียค่าโง่ไปหลายร้อยอยู่ ไปไหว้ท่าน มีดอกไม้แระ 100 ดอก  กับ รี 1 แบน จัดหามาเอง
พอจอดรถก็มีพวกใจดีโบกให้จอด ดูข้างให้ด้วย โครตดีอ่ะ สุดยอด คนแถวนี้ ดีแท้

แล้วด้วยความไม่รู้ ไม่เคยมา ก็ถามว่าต้องทำอย่างไรบ้าง คราวนี้มาลุมเลย 2-3 คน
ช่วยกันแจง ต้องมีพวงมาลัย 3 - 5 - 9 ยาสูบ ธูปฟรี โน่นนี่นั่น ยัดใส่มือมาก็หมดไป 500 กว่าบาท 555

พอเดินเข้ามาข้างใน แทบลมจับ มีเจ้าหน้าที่แจกดอกไม้ธูปเทียนฟรีสุดยอดอ่ะ

มองไปมองมา ตายแล้วที่เราเสียโง่เหรอนี่ แล้วก็มีพี่ทหาร เดินดูความเรียบร้อย 
และ คอยเตือนพวกขายของเกินราคาในลานฯ ก็เลยไปบอกพี่เขาว่า ข้างนอกก็มีขายแพง เราไม่รู้เสียค่าโง่มาแล้ว
พี่ทหารก็วอบอกกัน ให้อีกทีมไปดู สรุป แกงค์เธอหายไปกันหมดแล้ว 5555

หลังแต่นั้นมา จำไว้เลย เตรียมของมาแล้ว จอดรถเสร็จ ไม่ต้องสนใจอะไร เดินมาเลย มาไหว้ท่านเลย
ยิ่ง อังคารกะพฤหัส มีธูปเทียนดอกไม้แจกฟรีด้วย นี่ตะหากคนใจดี คนใจบุญจริง ๆ อ่ะ
comment54:จากที่ จขกท. เล่ามานั้น มันมีลักษณะที่คล้ายกันในเกือบทุกสถานที่ที่ผู้คนมักจะไปเคารพบูชากัน ซึ่งเจอตั้งแต่การโบกอำนวยความสะดวกในการจอดรถแต่ว่ายัดเยียดให้ซื้อของที่เขาเตรียมมาขายหรือพาไปซื้อของที่ต้นสังกัดของเขา  หรือแม้กระทั่งขายเสื้อผ้ากระโปรงกางเกงขายาวก่อนที่จะเข้าวัดซึ่งจะคอยหาว่าผู้นั้นแต่งตัวไม่เรียบร้อยต้องซื้อของเขาในราคาแพงถึงจะเข้าวัดได้  ทั้งหมดนี้มีใครบ้างไม่เซ็ง!!! ถ้าเราหลงเข้าไปในกระบวนการมันก็อาจเกิดอันตรายได้ต่อเรา รถ หรือสิ่งของ ที่เราไม่สามารถรู้ได้ว่าเวลาเราเข้าไปเที่ยวไปกราบไหว้แล้วคนพวกนั้นจะทำอะไรเราบ้างหรือไม่บางที่อาจจะกรีดรถจนเป็นรอย หรือขโมยของหรือ...อะไรก็ตามแต่ความแค้นของเขาที่จะกระทำ  ทางแก้ของ จขกท. ก็เป็นอีกทางเลือกนึงคือเตรียมของไปเองสำหรับนำไปบูชาหรือไม่ต้องเอาไปเลยก็ได้ใช้ใจของเรากับการพนมมือที่มีลักษณะเป็นดอกบัวตูมก็ได้  สิ่งแรกที่เป็นการเข้าสู่กระบวนการเอาเปรียบคือการหาที่จอดรถ  หากว่าเรามีคนขับรถที่จ้างมาก็ให้ส่งผู้โดยสารลงก่อนแล้วให้คนขับรถไปหาที่จอดอีกทีซึ่งสามารถติดต่อได้ทางมือถือหรือนัดหมายเวลาสถานที่เวลาจะให้รถตู้มารับกลับ  ซึ่งโดยทั่วไปคนขับที่จ้างมาก็จะอยู่เฝ้ารถตลอด แต่ถ้าไม่ใช่ที่จ้างมาซึ่งเป็นคนรู้จักหรือญาติหรือคนที่จ้างก็ได้ถ้าใจดีให้เขาเที่ยวด้วย ก็ให้ไปหาจุดจอดที่ปลอดคนพวกนี้หรือในที่ที่ทางสถานที่นั้นๆจัดไว้ให้โดยอิทธิพลของพวกนั้นเข้ามาลุกล้ำไม่ได้จะเห็นได้จากสีหน้าท่าทางเครื่องแบบซึ่งคนพวกนี้ดูแปบเดียวก็รู้ละ ยกเว้นพวกเก่งจัดแสดงดี  แต่ถ้าเราหลงเข้าไปหล่ะทำไง อ้อง่ายๆ ถ้าไปกันเยอะๆ ก็อย่าซื้อของ 1 คนต่อ 1 ชุด ให้ซื้อแบบเราใช้ด้วยกันไม่เป็นไร 3 ต่อ 1 หรือ 2 ต่อ 1 ก็ได้ หรือไม่อยากเสียตังเยอะตกลงก่อนลงรถกันก่อนว่าให้คนส่วนมากเดินๆตรงเข้าไปเที่ยวเลยแล้วให้ตัวแทนซื้อคุยธุระกับมันซะจะได้ถ่วงเวลาดักทางมัน  หรืออย่างง่ายที่สุดคือแต่งกายให้ถูกระเบียบของสถานที่ ไปรถโดยสารสาธารณะแล้วไปเที่ยว ทำหน้าอารมณ์เสียหงุดหงิดว่าไม่อยากคุยกับชาวบ้านอย่าเจ๋อก๊ะกูตอนนี้จบ  ไม่ต้องยุ่งก๊ะมันเลย 555 ผมทำมาแล้วมันไม่กล้าเลย หน้าด้านมาเราต้องด้านหน้ากลับ
comment55:เคยโดนเหมือนกันค่ะ ตอนรับปริญญาเราไปรับที่สวนอัมพร แล้วก่อนจะเข้าอาคารเราก็ไปแวะไหว้แล้วก็เจอเหตุการณ์แบบเดียวกันเลยค่ะ คือจุดให้แล้วยัดใส่มือมาให้เลยค่ะแล้วนางก็ยืนรออยู่ข้างๆ คิดในใจว่ามันจะต้องมีอะไรแน่ๆ พอเราเอาดอกไม้ธูปเทียนไปวางนางก็มาเก็บเงินเลยค่ะ คือ งง มากแต่ก็ยอมจ่ายไปเพราะไม่อยากจะมีเรื่อง มันเป็นวันดีแต่ก็แอบวีนๆ ไปนิดๆ
comment56:เพราะ จนท.  ทีดูแลความสงบเรียบร้อยไม่เอาใจใส่
บ้านเรามีกฎหมายครอบคลุมทุกเรื่อง.   แต่ใช้การไม่ค่อยได้
เพราะผู้รักษากฎหมายไม่สนใจ
รอฟังคำสั่งนายอย่างเดียว

เพื่อนผมชาวต่างชาติบอก จนท   ไทย ดูๆไม่ค่อยมีกึ๋น.   

ผมนี่แทบเอาปีปคลุมหัวเลย
comment57:ป๊าดดดด

นักเลงคีย์บอร์ดเยอะกันจริงเชียวกระทู้นี้

อยากรู้จริงเลย ว่าถ้าไปแล้ว จะเก่งเหมือนที่เอาสมองคิด กะนิ้วพอมพ์หรือเปล่า
แหม่ เคยก้าวออกจากบ้านหรือเปล่ายังไม่รู้เลย วันๆขลุกอยู่แต่หน้าจอ

พอไปเจอจริงๆ ไม่รู้จะกล้าเหมือนที่พิมพ์ๆกันมาหรือเปล่า

ขนาดผมเอาไปจอดแถวนั้น เจอพวกมาโบกหน่อย ก็ยังต้องให้ 
ไม่ได้อยากสนับสนุนอย่างที่นักเลงในนี้มันพิมพ์บอกไว้นะ แต่กลัวกลับมาแล้วรถเป็นรอย
ต้องจัดการ ตร ที่ปล่อยให้พวกนี้ทำมาหากินถึงจะถูกสิครับ มาโทษ จขกท ว่าสนับสนุนซะงั้น???
comment58:เห็นว่าเคยจัดการไปหลายรอบแล้ว....นี่ลงที่นี่แล้ว อีกไม่นานครับ เดี๋ยวก็หายหมดแน่นอน......
comment59:ตำรวจไม่ว่างครับ
กำลังจะเปิดคาสิโน
comment60:ศาลหลักเมืองตรงสนามหลวงก็เป็นน. ยัดใส่มือซ่ะจนต้องจ่ายเงิน. 

แผ่นปิดทองง. ไม่กี่อัน. 60 บาท
comment61:มีมาตั้งนานแล้ว ยังไม่มีใครไปกำจัดเสียที
comment62:แย่มากๆ
comment63:เราเคยเหมือนกันค่ะ ที่พระบรมรูปทรงม้า โดนประมานนี้แหละ ซื้อดอกไม้ธูปเทียน แล้วก็อีกหลายอย่าง แล้วก็มียาสูบ (เป็นแพค) เราก็ถามเท่าใหร่ค่ายาสูบ เค้าบอก 40 บาท เราก็บอกเอาด้วย พอจะจ่ายเงิน คนขายบอก 40 บาทนี่ต่อมวนนะ เห้ย!! แล้วแพคนึงนี่น่าจะเป็นสิบมวน @_@
comment64:หากดวงพระวิญญานของพระองค์ได้ทอดพระเนตรเห็นแก๊งค์ที่หากินต่อหน้าพระบรมรูปฯ ... พระองค์ท่านน่าจะทรงลงโทษให้เข็ดหลาบ 


.
comment65:สังคมเสื่อมจริมๆครัช 
แต่ถ้าห่วงว่าศาสนาพุทธจะเสื่อมเพราะคนพวกนี้คงไม่ใช่
พระพุทธเจ้าไม่ได้ทรงให้กราบไหว้รูปเคารพนะ พระพุทธรูปที่ท่านไหว้ๆนี่พวกกรีกก็ริเริ่มสร้างกัน

ยิ่งร.5 ท่านสวรรคตไปตั้งหลายปีแล้ว ก็ยังไปเคารพกราบไหว้ ขอนู่นนี่นั่นกัน 
ศาสนาไม่เคยเสื่อมหรอก มีแต่คนนี่แหละที่ศีลธรรมเสื่อมลงๆ
comment66:เคยไปไหว้เมื่อ5-6 ปีก่อน ทุกวันนี้ก็ยังมีอยู่เหรอเนี่ย ตอนนั้นดดยไป 200 บาท เป็นคนต่างจัดหวัด ไปแบบศรัทธา พอเจอแบบนี้เข้า ไม่อยากไปอีกเลย
comment67:เราพกไปเองค่ะ แล้วก็ซื้อธูปกับดอกไม้ไปถวายด้วย บางทีมีเวลา ตั้งใจจะไปอยู่แล้วก็ซื้อธูปห่อใหญ่ไปให้แจกเลย
ถ้าไปไม่เกิน 2 ทุ่มน่าจะมีแจกทั้งดอกไม้และธูปแน่นอนค่ะ เราไปทุกครั้งไม่เคยต้องเสียเงินให้คนพวกนี้ซักครั้ง
ดูแววแล้วน่าจะแพงแน่ๆ (เคยโดนขูดรีดที่พระพรหมมาก่อน หลังจากนั้น เลิกซื้อชุดไหว้ข้างทางเลย)
comment68:ค่ายทหารก็อยู่ใกล้ๆ 
น่าจะจัดพลทหาร มาดูแลรักษาความเรียบร้อยนะครับ
comment69:พระบรมรูปรัชกาลที่ 5 มีอยู่หลายที่นะครับ  จุฬา, ราชภัฏพระนคร ...เป็นต้น 
ผมไปที่ไหว้ที่พระบรมรูปทรงม้า เจอพวกนี้มาป่วน รู้สึกรำคาญมาก ไปครั้งเดียวก็เข็ดหลาบ
ต่อมาก็เลยเลือกที่จะไปไหว้ที่อื่นแทน ซื้อของไปเอง ไม่มีคนมากวนใจ
comment70:เพื่อนเราโดนที่ศาลหลักเมืองไป 250 ชุดเดียวค่ะ 
บางทีมันทำให้สงสัยนะว่า สิ่งศักดิ์สิทธิ์มีจริงหรือเปล่า
comment71:เรียนจบมาจะ 10 ปีแล้ว ตอนนี้กับตอนนั้น(ไปซ้อมรับพระราชทานปริญญาบัตร) ก็ยังน่ากลัวเหมือนเดิม โดนเต็มๆกับเพื่อนๆ สองพันกว่าบาทได้ อนาถใจจริงๆ
comment72:เจอตามสถานที่ดังๆค่ะ เสาหลักเมืองจะจอดรถริมถนนข้างศาลพวกนี้จะไม้ให้จอด ต้องซื้อดอกไม้ธูปเทียนก่อนถึงจะจอดได้ แถวศาลเจ้าพ่อเสือก็มีมากันไม่ให้จอด ให้ไปซื้อชุดไหว้
 

ปล.ลานจอดรถขั้นใต้ดินศาลาว่าการกรุงเทพ เสาร์-อาทิตย์จอดได้ไหมคะ
comment73:ที่ๆ ประทับใจที่สุดคือวัดหลวงพ่อโตของสรพงษ์ ชาตรี ไปตั้งแต่เริ่มก่อสร้างจนตอนนี้สวยงามมาก ๆ ไม่ยัดเหยียดซื้อของ แถมโรงทานให้คนที่มาได้ทานอาหารฟรี มีร้านกาแฟที่ต้องเสียเงินซื้อบ้าง ดีใจทุกครั้งที่ได้ไปเพราะเงินที่เราทำบุญเค้านำมาทำนุบำรุงวัดให้ดูสวยงามน่ามอง ทั้งภายนอกและภายใน แถมคุณสรพงษ์ใจดีมาก ๆ ประกาศชื่อคนที่บริจาคออกไมค์ทุกคน อัธยาศัยดี
comment73-1:โดยเฉพาะราดหน้าครับ อร่อยมากๆครับ ที่ไม่มีพวกนั้นอยู่เพราะไม่มีอำนาจลุกล้ำสถานที่ส่วนบุคคล  พวกนั้นจะอยู่ในที่ที่เป็นสาธารณะเท่านั้น ถึงแม้จะเป็นสถานที่ที่ดูปลอดภัยแต่ควรระวังพวกมิจฉาชีพปลอมปนด้วยนะครับ คุณสรพงษ์ประกาศอยู่เหมือนกัน
comment74:พวกนี้ทำงารเป็นแก๊งค์ครับ ผมว่าน่าจะมีหน่วยงานของรัฐมาจัดการกับพวกมาเฟีย ขยะสังคมเหล่านี้มั่งนะครับ แถมบางครั้งเอารถไปเองพอจอดปุ๊บ มากันเพียบไม่ให้ตั้งตัวเลย ถ้าไม่ซื้อพวงมาลัยของพวกมันสิ่งแรกที่จะเจอ คือ มองหน้าแล้วด่าเราแถมด้วย บางทีอาจจะไล่ไม่ให้จอดรถเสียด้วย พอเถียงมันปุ๊บมาตรการที่ 2 คือ หลังจากทีไหว้เสด็จพ่อเสร็จกลับมาที่รถเจอร่องรอยอารยธรรมของฝากจากพวกม่เฟียเหล่ารี้แน่นอนครับ ซึ่งจากเหตุการณ์นี้ผมคิดว่าทาง กทม. ควรที่จะลงมาดูแลแก้ไขได้แล้วนะครับ
comment75:เราเคยโดนวิ่งมาถาม เราบอกมาถ่ายรูปเฉยๆ แล้วไหว้มืออย่างเดียวค่ะ
comment76:อ่านแว๊บแรก ที่ยัดดอกไม้มาให้ นึกถึง "ยายยัดดอกไม้" เลยครับ
comment77:มีผู้ยิ่งใหญ่อยู่เบื้องหลังแน่นอน หากินแบบนี้มาเป็นสิบปี ลงพันทิพทุกปี แล้วยังอยู่ได้
comment78:เราตอบไม่ซื้อคะ ขอบคุณคะ 
นางชักสีหน้า เเละก็พูดตี้อ
เลยบอกเป็นอิสลาม มาส่งเพื่อน 

เเต่สุดท้ายเพื่อนเราซื้อเพราะกลัวโดนกรีดรถ!!!  (เถื่อนได้อีก เเละเชื่อว่าหลายคนจำใจซื้อเพราะเหตุผลนี้)ฦ

เมื่อไหร่จะหมดซักที ขายก็ดีหรอก เเต่เเพงเว่อร์ ไม่สวย
comment79:หน้าศาลหลักเมืองก็เช่นกัน

เอารั้วกันมาขวางที่สำหรับจอดรถ แล้วบอกจะเลื่อนให้ โบกให้เข้าจอด แล้วมายัดของใส่มือ
ถ้าไม่ซื้อก็กลัว รถโดนขูดขีด

ในใจอยากซื้อข้างในศาลหลักเมืองมากๆ 

เพลียมารสังคมพวกนี้ 

แนะนำให้นั่งรถสามล้อหรือแท็กซี่ไปลง แล้วไม่ต้องไปสนใจคนเหล่านั้น

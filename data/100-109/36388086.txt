title:ถ้าคุณมีรถเก่าไม่มีหนี้ กับ รถใหม่แต่มีหนี้ คุณจะเลือกแบบไหน
comment:ผมสงสัยสังคมไทยมานานสักพักแล้วละ ค่านิยมที่ถูกส่งต่อมาว่าต้องมีๆต้องได้
เห็นบางคนบ้านแทบจะไม่รอดแต่ออกรถมาขับเพื่อ ยกระดับให้ตัวเองดูดีเท่าคนอื่น
ผลที่ตามมาคือ เป็นหนี้ ต่างกับบางคน ที่มีรถเก่าๆดูโหลๆทั้งที่ดูแล้วทั้งอึดทั้งใช้คุ้มค่ามากกว่ารถสมัยนี้เสียอีก
แต่คนแบบนี้กลับไม่มีหนี้ซะงั้น

สรุป..ถ้าให้เลือกระหว่าง

1.มีรถใหม่ป้ายแดง + หนี้สิน รถ,บ้าน 
กับ
2.ใช้รถเก่าๆ(แม้จะดูโหลมาก) + ความสุข,สบายใจ,ไม่มีหนี้สิน

เป็นคุณจะเลือกอะไรครับ
comment1:อยู่ที่ว่า ไหวกับหนี้ไหม แค่นั้นละครับ  ไอ้เรื่องใช้รถเก่าแล้วสบายใจ ไม่มีหนี้สิน  ในความเป็นจริง ถ้าเป็นคนที่เน้นเรื่องนี้(อยากมีรถใหม่) เขาก็ไม่สบายใจไงล่ะครับถ้ามีรถเก่า   มีรถใหม่เขาก็รู้ว่าจะเป็นหนี้เพิ่ม  อย่างที่บอก เขาไหวกับมันไหม
comment2:ถ้ามี รายได้ แบบว่า จ่ายแล้วไม่เดือนร้อนละก้อ ..รถใหม่ครับ..
comment3:รถเก่าค่ะ เราไม่ยึดติดกับวัตถุ
เราไม่ชอบการเป็นหนี้สิน  
รถคันที่มีอยู่ถ้ายังใช้ได้ก็จะใช้ต่อไป
มีเงินจ่ายแบบที่ไม่เดือดร้อนเมื่อไหร่ค่อยซื้อใหม่
comment3-1:ต้องยอมรับว่าของเก่าแล้ว มันก็อาจเสียแบบไม่มีอาการได้ ไม่ว่าเราจะดูแลดีแค่ไหนก็ตาม ถ้ายอมรับความเสี่ยงตรงนี้ได้ก็ไม่มีปัญหาอะไรครับ 

ความเสี่ยงมากบ้าง น้อยบ้าง แล้วแต่ยี่ห้อรถ, การดูแลรถของเจ้าของ และความสามารถในการแก้ปัญหาเบื้องต้นได้เอง
comment3-2:ตอนแรกเราก็หมดหนี้แล้วนะ แต่สภาพรถของเรา 20 ปีแล้ว สมควรเปลี่ยนดีกว่า ซ่อมที่นึง เสียที่นึง ปวดหัว เปลี่ยนใหม่เลย
comment4:อย่าเอาเท่าที่ตาเห็น สังคมบอก  แล้วมาคิดแบบนึ้เลยครับ  
คนที่เขาจำเป็นที่ต้องซื้อรถป้ายแดง ซื้อบ้าน โดยที่เป็นหนี้เป็นสินก็มี
มนุษย์เงินเดือนทุกคนก็ไม่อยากมีหนี้มีสินหรอกครับ ที่ซื้อเพราะจำเป็น
รถเก่า ไหนจะ ค่าบำรุง ค่าอะไหล่ ค่าน้ำมัน ฯลฯ หารไปแต่ละเดือนบางครั้งแพงกว่า ค่าผ่อนหนี้รถป้ายแดงอีกครับ
ขี่มอเตอร์ไชต์ไปทำงาน หน้าร้อนก็ร้อนตับแตก  หน้าฝนยิ่งแล้วใหญ่  ยังเสี่ยงโดนเฉี่ยวโดนชน 
ยิ่งไปเจอประเภท รถเมล์ รถสิบล้อตีนผีวิ่งเร็ว  น่ากลัวบนถนนไทยแลนด์  ยังไม่นับ ลูกเสือตั้งกองไฟชอบดักแต่มอเตอร์ไชต์อีกนะ
comment4-1:รถใหม่ป้ายแดง ไม่มีค่าบำรุง ไม่มีค่าอะไหล่ ไม่มีค่าน้ำมันหรือครับ
แล้วรถเก่าถ้ารู้จักดูแล มันก็ไม่ได้มาซ่อมกันทุกเดือน แต่ป้ายแดงต้องผ่อนชำระทุกเดือน ไม่ใช่หรือ
comment4-2:รถเก่า ที่ว่าคุณรู้จักมันดีแค่ไหนครับ รถก็เหมือนเพื่อน ต้องรู้ว่านิสัยเป็นไง งอแงไหม เอาแต่ใจตัวเองไหม
คุณเห็นว่ามันคือ รถ ก็คือรถ 
ไม่ใช่แค่ เติมน้ำมัน เช็คหม้อน้ำ เติมลมยาง 
ถ้าไม่รักเหมือนเพื่อน ก็ถอยรถป้ายแดงไปครับ
รถเก่า ซ่อมเองเบื้องต้นต้องเป็นครับ เอาเข้าศูนย์ตลอด อ้วกแตกแน่ๆ
comment4-3:บ้าไปแล้วที่บอกรถเก่าค่าบำรุงรักษาแพงกว่าผ่อนป้ายแดง ตลกอะ บำรุงรักษาเดือนละ 8000-10000 เรยหรอกครับ แบบนั้นเรียกว่าโดนช่างหลอกฟันแล้วแหละ
comment4-4:ถ้ารถใช้ตั้งแต่ ป้ายแดงมาผมว่ามันไม่มีปัญหาหรอก  ส่วนรถที่ชอบมีปัญหาคือรถ ที่ซื้อรถเก่ามา ส่วนมากชอบเสียถ้าซาอมไม่จบล่ะ เซงจิต
comment5:ถ้าจะให้ตอบแบบที่ชาวพันทิบนิยมตอบก็คงต้องตอบว่า เลือก รถใหม่+ ไม่มีหนี้ 
ชาวพันทิบ มีตัวเลือก ก. ข. ค. กรุขอตอบข้อ ง.
comment5-1:ผมว่าดีนะ
สร้างตัวเลือกเพิ่ม ไม่ติดอยู่กับโจทย์ที่ให้มา
สร้างสรรค์
comment5-2:เห็นด้วยครับ
comment6:เป็นผมๆใช้รถเก่า เอาเงินไปฝาก/ลงทุนให้มันงอกเงยจนเหลือกินเหลือใช้ แล้วค่อยเอาเงินนั้นแหละ มาซื้อรถใหม่ถ้าอยากได้(จริงๆ)
comment7:รถราคาตกง่าย   สี่ปี ราคาหายไปครึ่งนึง เอาเงินไปลงทุนทองดีกว่า
comment7-1:ซื้อรถมาใช้งานหรือซ้ือรถมาเก็บครับ..
ทองมันพาเราไปไหนได้ไหมครับ.
comment7-2:ทองราคาตกแต่ก็กลับขึ้นมาได้
        รถไม่มีขึ้นนะ ตกอย่างเดียว สมมุติว่าต้องการระดมทุน คุณเอารถไปขาย ราคาเหลือ30%  เต้นรับประมาณนี้  ลองคิดเอานะคับ ราคสเหลือเท่าไหร่   แต่ทองไม่มีทางเหลือ 30%แน่นอน.  ภึงลงก็กลับมาขึ้นได้เหมือนเดิม
     ถ้ามีรถเก่าใช้ได้อยู่  ไม่จำเป็นต้องซื้อรถใหม่ ให้เปลืองหรอกคับ. เพราะรถออกแบบให้ใช้เป็นสิบปีอยู่แล้ว
comment7-3:โอเค... ผมแค่อยากบอกว่ามันเปรียบเทียบกันไม่ได้ 
เพราะทองกับรถ ประโยชน์มันไม่เหมือนกัน
รถ  ประโยชน์ของมันคือเป็นพาหนะพาเราไปไหนมาไหนมันคุนค้าของมันจะลดลงตามอายุการใช้งานหรือระยะทาง
ทอง ประโยชน์ของมันคือเก็บเกงกำไร ใส่อวดชาวบ้านชาวเมืองเขาค่าของมันจะแปรพันตรงกับเวลาและค่าเงินบาท
comment8:รถเก่าดีกว่า จอดห้างสบายใจ  มีบุบมีถลอกเพิ่มก็ไม่จิตตกเหมือนรถใหม่
แต่อย่าเก่าจนต้องลุ้นกังวลว่าจะขับไปถึงที่หมายรึเปล่า
comment8-1:นั้นสิค่ะ 555
comment8-2:รถผมเก่า อายุ 11 ปีแล้ว ทุกวันนี้ ขับไป ตจว โดน สะเกดหิน ดีด ใส่ ยังเสียความรู้สึกเลยครับ 5555  จอดตามห้างผมก็จอดเข้า ซอง ตลอด ไม่เคยจอดปะหน้าเลย กลัวพวกเข็นไปชน 5555

ปล.เป็นคนชอบแต่งรถ รักรถครับ
comment9:ความพอดี พอเพียง ของแต่ละคน ไม่เท่ากัน

ไม่ใช่ว่าต้องใช้รถเก่าเท่านั้น ถึงจะถูกต้องที่สุด
และการเป็นหนี้ ก็ไม่ได้เลวร้ายเสมอไป

เอาตามความเหมาะสม ตามกำลัง หรูหราได้ แต่ต้องไม่เกินตัว

ถ้าพอใจกับรถเก่า นั่นก็ถือว่ากำไร ใช้ไป ไม่ต้องก่อหนี้

แต่ถ้าอยากได้รถใหม่ ไม่อยากซ่อม หรือเพื่อบ่งบอกฐานะ ตำแหน่งหน้าที่การงาน แล้วซื้อได้ ผ่อนไหว ไม่เดือดร้อน ก็ไม่ผิดเหมือนกัน

แต่ถ้ากลับกัน .. สุดโต่งกันเกินไป
ฝั่งนึงจะเป็นพวกทำอะไรเกินตัว สุดท้ายก็ไม่รอด หนี้สินรุงรัง
อีกฝั่งก็จะกลายเป็นถูกมองได้ว่าเป็นคนตระหนี่เกินไป มีแต่ไม่ใช้
comment10:ผมเลือกประโยชน์สูงสุด 
1.มีรถใหม่ป้ายแดง + หนี้สิน รถ,บ้าน 
ดอก 0.98 % เสียดอก 1980 + 798 บาท  ได้ช่วยผ่อน  12000 บาท
comment11:ผมถอยป้ายแดงคันเดียว เอาไว้ใช้งานแบบไม่ต้องพะวง ให้ภรรยาใช้ขับไปทำงานและส่งลูกไป รร.
ส่วนตัวเองใช้รถมือสองตลอดครับ (ตั้งแต่ซื้อรถเอง ราว 20 ปีผ่านมา ก็เป็นมือสองรวมทั้งหมด 5 คันแล้ว)

สร้างหนี้ที่ก่อให้เกิดประโยชน์ในระยะยาวหรือแปรมาเป็นสินทรัพย์ที่มูลค่าเพิ่มเช่นที่ดิน แบบนี้ดีกว่าครับ
comment12:เราคนนึงที่ซื้อรถโดยไม่ได้ห่วงเรื่องหน้าตา

แต่ถ้ารถคันที่เราใช้มันสร้างความลำบากให้เรา ขับไปซ่อมไป เดือนนี้เปลี่ยนไอ้นี่ เดือนหน้าซ่อมไอ้โน่น

เงินก็หมดไปกับการซ่อมพอๆการผ่อนรถคันใหม่ เราเลือกผ่อนรถคันใหม่ค่ะ และเลือกรถในระดับที่ไม่ลำบากตัวเอง

ขับรถเก่าอย่าคิดว่าไม่ต้องจ่ายอะไรเลย บางคันจ่ายพอๆกับการผ่อนรถใหม่
comment13:ถ้ามีอยู่แล้วไม่เริ่มซ่อมจุกจิก ก็ใช้ต่อ
แต่ถ้าให้ซื้อมือ1 มือ2 ผมเลือกมือ1ครับ จากประสบการณ์
มือ2นี่ ใช้โชคล้วนๆครับ
comment14:รถเก่าไม่มีหนี้
comment15:อยู่ที่ความพอใจล้วนๆ....ช่วงนี้ยังพอใจคันเก่าอยู่ฮะ
comment16:หากซ่อมแล้วใช้ยาว คันเก่าก็พอครับ

แต่ถ้าซ่อมจุกจิก ผ่อนคันใหม่ดีกว่า
comment17:ก็ไม่รู้สิ แล้วแต่ความพอเพียงของแต่ละคนมากกว่านะ

ส่วนตัว ผมใช้รถเก่า แต่ก็มีหนี้ และก้ไม่ได้เอามาใช้เพื่อทำให้ตัวเองดูดีมีรถขับ 
แต่เพื่อความปลอดภัย และสุขภาพร่างกาย ความสะดวกเป็นผลพลอยได้
ยิ่งเดี๋ยวนี้ ฝนตกไม่รู้จักเวล่ำเวลาอยู่  ให้ใช้แต่มอไซค์ตลอด คงไม่ไหว 

ผมซื้อเพราะจำเป็นต้องใช้ แต่ก็ต้องเลือกรถที่คุ้มค่า อยู่ได้ยาว อยู่ได้ยาวหมายถึง 
อะไรพังก็ซ่อมได้เรื่อยๆ ค่าซ่อมค่าอะไหล่ไม่แพง 

ถ้าถามว่า แล้วทำไม ไม่กัดเอารถใหม่ไปเลย ผมคงบอกได้เพียง ไม่มีตังค์พอผ่อน  จบนะ 
รถใหม่ก็ได้ซ่อมได้ทำเหมือนกันนั้นแหละ แต่ทำน้อยกว่า ถ้าไม่เจอดีแฟ็คมหาโหด อย่างรถยุโรปชื่อดังนั่นนะ
comment18:ช่วงก่อนๆใช้รถเก่าไม่มีหนี้ แต่คำว่ารถเก่าคือมันต้องมีการบำรุงรักษา
แต่บางเรื่องเราไม่สามารถรู้ก่อนว่ามันจะเสีย  ขับไปแล้วมันดับกลางทางขณะที่มีลูก+ภรรยาอยู่บนรถเวลากลางคืน
ทำให้ต้องยอมเป็นหนี้ โดยเลือกที่จะออกป้ายแดง(รถเก่าดอกเบี้ยสูงกว่ากับเรื่องประวัติรถ) อย่างน้อยก็น่าจะปลอดภัยในเรื่องที่เคยโดนมาสักระยะใหญ่ๆ
แต่ก็จะเลือกที่มันเหมาะกับการใช้งานและไม่เป็นภาระในครอบครัวมากเกินไป(ไม่ออกรถเกินกำลัง)
**รถเราใช้งานค่อนข้างคุ้มเช้าออกจากบ้าน4คนเย็นกลับพร้อมกัน3คน**
comment19:เพื่อนผมใช้รถเก่า ซ่อมกระจุย (เบนซ์เมื่อเกือบ 20 ปีก่อน ติดแก๊ส)
ผมยังแซวอยู่เลยว่าค่าซ่อมแทบจะซื้อ Eco Car ได้คันนึงละ
comment20:รถเก่าถ้าซ่อมรายเดือนเหมือนผ่อนรถใหม่ก็ไม่ไหวเหมือนกันนะ
comment21:ผมมองว่าถ้าเป็นหนี้แล้วมีปัญญาผ่อนก็ตามใจชอบเลยครับ
แต่บางคนเงินก็เดือนชนเดือน แต่ก็อยากมีรถใหม่ๆขับ
คันเก่ามันดูล้าสมัย ไม่เท่ห์แล้ว เบื่อแล้ว
แบบนี้ก็ไม่ต้องอธิบายต่อว่าชีวิตจะเป็นยังไง

รถเก่าอยู่ที่การซ่อมแซม จะซ่อมแบบไหน
รถผมอายุกว่า 20 ปีซื้อต่อมาแรกๆก็ซ่อมไปเรื่อยๆตามอาการ
แต่ซ่อมแบบเอาให้จบทั้งอะหล่ใหม่อะไหล่เก่าแล้วแต่ความเหมาะสม
ตอนนี้เกือบ 2 ปีแล้วยังไม่ได้ซ่อมอะไรใหม่อีกเลย
comment21-1:ส่วนใหย่จะคิดกันว่ารถมือ2จะต้องว่อมเยอะจุกจิก ที่จริงก้ว่อมตามอาการเช่นเปลี่ยนถ่ายนำ้มันเครื่อง รถจะพังไม่พังมันอยุ่ที่คนใช้ ต่อให้รถใหม่ยังงัยมันก้มีเสีย
comment22:ต้องดูว่ารถเก่า เก่าแค่ไหน ถ้าเป็นแบบใช้ไปซ่อมไป ก็ไม่ไหว
ส่วนรถใหม่ ก็ต้องดูว่า มีกำลังผ่อนได้ไหม เอาเท่าที่ไหว ไม่เกินตัว
comment23:เขียนมา เพื่อจะสื่อว่า คนไม่เจียมตัว
เรียกคนมาด่า ว่างั้นเถอะ

ผมเอง ก็แล้วแต่คนครับ
ถ้าเค้าเบื่อรถเก่า
หรือคนไม่เคยเล่นรถเก่า
ขับไป ซ่อมไป ทำไม่เป็น
เค้าก็ต้องซื้อรถใหม่
คนที่เคยเล่นรถมือสองมาก่อน
เค้ารู้ว่า อะไรต้องทำอะไร เค้าสามารถรับมือได้
จะเอาคนแบบนี้ มาเทียบกับคนไม่รู้เรื่องเลย ไม่ได้หรอก

คนเราจะซื้อรถ มีข้ออ้างสารพัดแหละครับ ทั้งๆ ที่สามารถหาทางแก้ปัญหาได้ แต่ก็จะไม่ทำ
ยังไง ก็จะเอาข้ออ้างที่สนับสนุนความคิดตัวเอง เพื่อจะเอารถ

ในเมื่อห้ามไม่ได้อยู่แล้ว ก็ต้องปล่อยให้เป็นไปตามกรรม
ใครไม่ไหว ก็โดนยึดรถ โดนฟ้องร้องกันไป
เสียประวัติไปเอง โดยตัวเอง เพื่อตัวเอง และทำตัวเอง

ในพันทิปเอง ก็มีเยอะ
จะมีซักกี่คน ที่ออกรถมาเพื่อใช้ทำมาหากิน
ใครจะออกรถกระบะ มาเพื่อขนของไปส่ง ไปรับของ
ส่วนใหญ่ ออกมาแต่งสวยๆ ลงแว็กซ์แจ่มๆ กันทั้งนั้น
รถเก๋ง จะมีซักกี่คน ออกมาวิ่งเซลล์ ออกมารับรองลูกค้า
นอกนั้น ออกมาเพื่อตอบสนองความอยาก ตอบสนองความสบายกันแทบทั้งนั้น

ส่วนใหญ่เลย จะหาข้ออ้าง อยู่ไกล กลับดึก ทางเปลี่ยว
ซึ่งคนที่อยู่แบบนั้น ไม่มีรถ เค้าก็อยู่กันได้ และใช้แท็กซี่ในยามที่จำเป็นต้องจ่าย
ไม่ต้องรับภาระค่ารถ ค่าน้ำมัน ค่าบำรุงรักษา ค่าเสื่อมราคา ค่าประกัน ค่าจิปาถะ

ของแบบนี้ อยู่ที่ตัวคนล้วนๆ ว่าอยากทำอะไร ก็ทำไปเถอะ แค่ไม่ไปเดือดร้อนคนอื่น
อยากทำอะไรก็ทำไป
comment24:ไม่รุสิ ผมอยู่บ้านเก่า รถยนต์ก็เก่า มอไซด์อีกสี่คัน ผมใช้เวลา กว่าหกปี กว่าจะหลุดพ้นพันธะนาการแห่งหนี้ บัตรเครดิต
หนี้เงินกู้นอกระบบ หนีความสุรุ่ยสุร่ายจอมปลอมโดย ฉาบด้วยคำว่า "ความจำเป็น" บังหน้า 
เจ้าคำว่า "ความจำเป็น" นี่ไม่ทราบว่ามีสเกลวัดมั้ย แต่ละคนความจำเป็นต่างกันเหลือเกิน บางคน จำเป็นต้องมีรถ
ยนต์คนละคัน ต่อ สมาชิกในครอบครัว (พื้นที่บ้านแทบไม่มีที่จอด ต้องมารุ่มร่ามจอดหน้าบ้านคนอื่น)
บางคนอยู่บ้านหลังละเกือบแปดล้าน เสียค่าส่วนกลางปีละหลายหมื่น ค่าไฟค่าน้ำ เดือนละห้าหกพัน เตียงน้ำ
ตัวเกือบแสน ห้องน้ำมีทั้งแบบ Bath และ Shower ห้องครัว มีชุดทำครัวหลักหลายแสน มีห้องโฮมเธียร์เตอร์
แต่ทำงานสิบสองชั่วโมงต่อวัน ไม่รวมเดินทางบนถนนอีกสามชั่วโมง สรุปมีเวลาอยู่บ้านอีกเก้าชั่วโมง นอนหกชั่วโมง
อีกสามชั่วโมง น่าจะได้เสพความบันเทิงแสนแพงเหล่านั้น(กระมัง)
สำหรับคนที่มีเงินมาก กว่าความต้องการของตัวเอง นั่นเขาก็สามารถทำทุกอย่างได้ เกินความจำเป็น
แต่คนที่มีเงินไม่มาก แต่ความต้องการของตัวเอง มากกว่าเงินในบัญชี แบบนี้เรียกว่า อะไร?
ธนาคารยิ้ม, สถาบันการเงินยิ้ม, บริษัทไฟแนนท์ยิ้ม
comment25:รถเก่าดีกว่า ขอให้มันวิ่งได้ก็พอ    รถเก่าก็ดีอย่าง ไม่ต้องระแวงระวังเวลาจอด จอดไหนทิ้งไหนก็ไม่กลัวบุบกลัวรอย ไม่ต้องกลัวหาย     แต่ข้อเสีย กลัวมันพังระหว่างขับขี่นิสิ
comment26:รถเก่า กินอิ่ม นอนหลับไม่กังวลเรื่องหาย รถใหม่ อดๆอยากๆถ้าเดือนนั้นช๊อตเงิน
comment27:ส่วนตัวไม่ได้ยึดติดกับวัตถุ ไม่ได้อายใครที่ใช้รถเก่า ขอเพียงมีใช้และสภาพดี ยี่ห้อตลาด แบบค่าซ่อมไม่แพง
มีอะไหล่ให้ใช้ในอนาคต 5-10 ปี เพราะไม่อยากมีภาระ ไม่อยากสร้างหนี้ ไม่อยากกดดันตัวเอง
comment28:ที่ผมเป็นอยู่ตอนนี้ คือ รถใหม่ป้ายแดงแล้วเป็นหนี้ครับ เพราะรถคันเก่า มันไม่ใช่แค่ดูโหลมาก แต่ขับๆไปมันจะพังกลางทางเอา เพราะมัน ร่วมๆ 23 แล้ว
comment28-1:แบบนี้ ก็ควรเปลี่ยนล่ะครับ
ไม่ใช่เปลี่ยนเพื่อหน้าตา
comment29:บางทีคันเก่า มันไม่มี หนี้ก็จริง แต่ขับๆไป ซ่อม พังกลางทาง เพราะอายุมันเยอะแล้ว แต่ถ้าดูแลถึง ผมตัดประเด็นนี้ได้เลย 
ซึ่งผมใช้อยู่ ถ้าคุณมีความรู้บ้าง รถ ยนต์มันดูแลไม่ได้ยากเท่าที่คิดครับ

แต่คนส่วนใหญ่เลยไม่ได้เก่งเรื่องรถ เลือกซื้อใหม่ไปเลย ผ่อนเอาก็ได้ 

อีกประเด็นคือ ดอกเบี้ยมันถูก บางคน จะซื้อสดก็ได้ แต่บางทีเขาเอาเงินไป ลงทุนอย่างอื่นมาแปะ ดอก บางทีหักดอก แล้วกำไรอยู่

ปรากฏว่า รถใหม่ ดันพัง ง่ายกว่า บ่อยกว่า รถเก่าซะอีก เห้อ  

มอง เฟียสต้า ดู ไม่ก็ ครูซ ครับ 2 รุ่นนี้ เป็น รถระดับ ตำนานเลยทีเดียว

พักหลังๆ ผมบอกตรงๆ กลัวการซื้อรถมือ 1 ไปเลย แม้ว่า ทุกวันนี้ จะไม่เจอปัญหา แบบชาวบ้านเขาเลย 
ที่บ้านมี นิสสัน รุ่นใหม่นี่เหละ ซื้อมือ 1 มา วิ่งไป 3 แสนละ เชื่อไหมครับ ผมยังไม่เจอปัญหา แบบที่เป็นๆกันอยู่เลย ที่เหลือก็ซ่อมตามอายุมัน
อย่างเช่น พัดลม ของผม ตอน 2 แสนสาม ยังไม่พังแต่ก็เปลี่ยนก่อน หรือ โช๊ค คู่หลัง เปลี่ยนตอน แสนโล ผมว่ามันก็สมเหตุสมผลมัน
ส่วนเกียร์เนี่ย 5-6 หมื่นโลก็ถ่ายทิ้ง ผมไม่รอ ศูนย์บอกหรอก พังกันพอดี อย่างล่าสุด หัวเทียนหมด คือเขาไม่ได้เช็คให้จริงๆ ที่บ้านมันก็วิ่งจนหมดนั่นเหละ เครื่องสั่นถึงรู้
comment30:เก็บเงินจนครบ4ปีแล้วค่อยมาซื้อเงินสด  แล้วนั่งรถสาธารณะ เดินถนน นั่งแท็กซี่

กับมีหนี้แต่สามารถผ่อนได้ และผ่อนครบอย่างไม่มีปัญหา  เค้าเรียกวางแผนใช้เงินอย่างมีระบบ 
ได้มีรถใช้วันนี้เลย ไม่ต้องรอถึง4ปีข้างหน้า

ผมเลือกเป็นหนี้ดีกว่า

มันอยู่ที่ว่า คุณบริหารจัดการหนี้ของคุณได้ดีแค่ไหน  ถ้าเป็นหนี้แต่ไม่มีปัญญาใช้คืนเค้า
ก็ไม่ควรกู้ออกมา   เพราะกู้เงินมาสารพัด  ตั้งแต่ซื้อรถใช้  ซื้อคอนโด  ทำธุรกิจ  ขายของ เปิดร้าน
แต่ผมก็บริหารจัดการได้
comment31:เคยมีรถคันเก่ารถอายุ 24 ขวบ ไม่เป็นหนี้ แต่ว่าซ่อมบ่อยมาก เคยขับอยู่บนมอเตอร์เวย์แล้วหม้อน้ำขึ้น ฝาสูบโก่ง ซ่อมเป็นหมื่น และขับไปไม่รู้ว่าอะไรส่วนไหนจะเสียจะซ่อมอีก จึงตัดสินใจออกรถใหม่

ซึ่งเป็นรถมือสอง แต่ว่าเราพอดูรถเป็น เลยได้รถที่ดีและไม่เคยซ่อมจุกจิกเลย

ทุกวันนี้เป็นหนี้ แต่คุ้มกว่าที่ต้องไปไหนมาไหนต้องระมัดระวัง ไม่รู้ว่าจะพังอีกเมื่อไหร่

ทุกวันนี้เลยสบายใจที่มีรถคันใหม่ขับ ถึงจะผ่อนทุกเดือนก็เถอะ แต่แลกกับความสบายใจและกาย
comment32:เดี๋ยวนี้รถใหม่ถูกๆก็มีเยอะแล้ว ผ่อนเดือนล่ะ 7-8 พัน จะเลิอกรถเก่าไปทำไมละ ซื้อรถเก่ามือสองพังซ่อมไม่เป็นกินข้าวลิงกลางทาง,โดนอู่ฟันหัวอีก
comment32-1:นิยามคำว่ารถเก่าคือกี่ปีครับ?
comment33:2. ครับ
รถใหม่คุณซื้อมาก็ไม่มีความสุข
เมื่อไหร่ถึงเวลาต้องซื้อรถใหม่   --->เมื่อคุณซื้อด้วยความเชื่อมั่นว่าทำถูก
comment34:รถก็เก่า เมียก็แก่ แย่จัง 
รถใหม่ เมียใหม่ ไฉไลกว่า
comment35:ตัวแปรสำคัญสำหรับผมคือ 'ความสุข' ครับ ไม่ว่าจะเก่าแล้วไม่มีหนี้ หรือ ใหม่แต่มีหนี้ ตัวชี้วัดคือความสุขมวลรวม แต่ การมีรถเก่าเราทราบว่าระดับความสุขเราแค่ไหน ส่วนการออกีถใหม่เราต้องเดาว่าจะมากขึ้นหรือลดลงในเรื่องอะไรบ้าง และมีความเสี่ยงที่จะเดาผิดด้วย

แต่ถ้า จขกท บอกว่าบางบ้านดูไม่ไหวแต่ก็ยังพยายามจะออกรถใหม่เปนที่เชิดหน้าชูตา ผมว่าแบบนี้โอกาสความสุขมวลรวมน้อยลงมีโอกาสสูงมาก
comment36:เราซื้อรถคันแรกเป็นรถใหม่ ทำให้เรามีหนี้ แต่เป็นหนี้แบบที่เรามีกำลังจ่ายในแต่ละเดือนได้อย่างไม่เดือดร้อน 
เรามีความสุขกับการขับรถใหม่ แต่เป็นหนี้ มากกว่าขับรถเก่าแต่ไม่มีหนี้มากกว่า เราเลยเลือกแบบนี้ค่ะ
comment37:คุณครับ บางคน รถก็เก่า หนี้ก็ต้องมีด้วย ครับ   เลือกไม่ได้
comment38:ถ้าซื้อได้แบบไม่เดือดร้อน

จะขับรถเก่าเพื่อ??
comment39:ผมกะว่าจะใช้ vios 2010MT ซัก 20 ปีจนกว่าจะจากกันไปข้าง
ตอนนี้ผ่อนหมดแล้วเก็บตังค์ค่าผ่อนเหมือนเดิมเผื่อซ่อม ไม่ยังไม่เคยซ่อม เปลี่ยนถ่ายของตามอายุการใช้งานเท่านั้น
ถ้าตลอด 20 ปี ผ่อนคันใหม่อีกเดือนละ 6,000 บาท เท่ากับเงิน 1,440,000 บาทโดยประมาณ
มันก็ซื้อมาใช้ไม่ได้มีมูลค่าเพิ่มเหมือนรถมือสองซื้อสด
comment40:ไม่มีใครผิดใครถูกครับ อยู่ที่สภาวะแวดล้อมด้วย
มนุษย์ เป็นสัตว์สังคม  มันขึ้นอยู่กับสังคมที่คุณอยู่
และ ตัวของคุณเอง ที่จะแคร์สังคมมากแค่ไหน
comment40-1:ค่านิยมของสังคมตั้งอยู่บนฐานของอะไรเล่าครับ ถ้าตั้งบนฐานของกิเลส ก็ฉุดเราลงนรก ถ้าฐานตั้งอยู่บนธรรมะจะช่วยให้เราพ้นทุกข์ ถ้าเราเห็นว่าสังคมตกอยู่ภายใต้มิจฉาทิฏฐิ ดึงเราลงนรกตลอดเวลา เราเป็นสมาชิกจะไม่ยอมช่วยกันแก้ไขเลยหรือครับ ค่านิยมที่ไม่ตั้งอยู่บนฐานที่ถูกต้องก็ทำให้คนหลงผิดไปหมด ในหลวงท่านยังคอยเตือนให้ใช้ชีวิตอย่างพอเพียง มิใช่หรือครับ
comment41:รถใหม่ครับ สวย สบายใจ หนี้ผมจัดการได้ไม่กังวล
comment42:ไม่มีหนี้ไม่มีหน้า
รถใหม่แน่นอน ลงเฟสได้ไลค์เยอะกว่า
comment43:ผมเลือก มีรถใหม่    ขับสบายใจ  ทางไกล   ไม่ต้องกินข้าวลิง

หนี้สิน รถ + บ้าน  ก็ ส่งได้สบายๆ  เพราะประมาณตนประมาณรายได้ไว้ก่อนแล้ว




คนใช้รถเก่า ที่อ้างโน้นอ้างนี้แบบ จขกท มีเยอะครับ ใช้รถเก่าๆ(แม้จะดูโหลมาก) + ความสุข,สบายใจ,ไม่มีหนี้สิน 

ถ้าสบายใจจริงๆ  เค้าไม่มาสนใจคนนู้น คนนี้หรอกครับ   ใช้ไปเถอะ สบายใจจริงๆ
comment44:จขกท มีบ้านกี่หลัง รถกี่คันละคับ
comment45:ตัวผมเอง ป้ายแดง ไม่มีหนี้ ครับ เพราะซื้อสด แค่ซื้อรถช้ากว่าคนอื่นเท่านั้นเอง (ไม่ได้จำเป็นต้องใช้อะไรมากมาย)
comment46:นกน้อยทำรังงแต่พอตัว
comment47:เรามีมาร์ช 7 ปีแล้ว แต่ยังไม่ถึง 4หมื่นโล นี่เรียกเก่ามั้ย? ยางเปลี่ยนไปละรอบนึงตอน 3 ปี นี่ได้เวลาแบตอีก ไหนจะฟิล์มที่เริ่มลอก

แต่รถมันยังวิ่งได้ แอร์เย็น เราเลยว่ายังใช้ได้อีกยาวๆ
comment48:อ.ที่มหาลัยขับเเจ้ส รายได้เเต่ละเดือนหลายเเสน เยอะกว่าลูกศิษย์ที่ขับฟอจูนเนอร์ 
คงเป็นความชอบของเเต่ละคน เราก็ซื้อเเต่เงินสด  ไม่เคยเป็นหนี้เพราะรถ
comment49:ผมขับรถเก่าและไม่มีหนี้ครับ แต่สิ่งที่ตามมาเรื่อยๆคือค่าซ่อมรถเก่าครับเพราะมันเสียเรื่อยๆ ซ่อมทีก็เป็นหมื่นๆ
comment50:รถใหม่จะดีกว่าครับ เพราะรถใหม่กว่า
comment51:ผมรถเก่าซ่อมปีละ 1-2 หมื่น  
แต่ปีนี้โดนไปเกือบ 3 ล่ะ เจอเกียร์พัง

แต่คำนวณดูแล้ว ยังพอรับได้ เพราะไม่มีเงินผ่อนรถใหม่ 555
comment52:ถ้าเป็นหนี้แล้วไม่ลำบาก ผ่อนสบายๆ ก็อยากเป็นหนี้ดีกว่าครับ ไม่ต้องกังวลเรื่องซ่อม แต่ถ้าเป็นหนี้แล้วลำบาก ก็ใช้รถเก่าไปดีกว่าครับ ซ่อมไปตามระยะ ตามอาการ
ปล. ผมก็ใช้รถเก่า กลัวเรื่องซ่อมเหมือนกัน แต่ปีๆนึงคงไม่ได้ซ่อมมากมาย ถ้าไม่โชคร้ายพังเยอะๆนะ แต่กลัวเป็นหนี้มากกว่า
comment53:มีรถใหม่ มีหนี้เเต่ไมต้องเสียค่าบำรุงรักษาเยอะ ทุกวันนี้เราส่งรถเดือนละ 10000 นิดๆ กะบ้านอีก 3000 กว่าๆ ก็กำลังดีค่ะ เทียบกับเมื่อก่อนขี่มอไซค์ ฝนตกก็เปียก แดดออกก็ร้อน ลุกไปด้วยก็ลำบาก เงินเก็บก็ไม่มี 55 ไม่รุ้ไปไหนหมด พอมีรถ มีบ้าน มีตังจ่ายหนี้ เฉยเลย  คิดเหมือนกันว่าหลังจากรถหมดคงได้เก็บเงินเเบบยาวๆ เพราะตอนนี้เคยชินกับการต้องจ่ายหนี้เเล้ว
comment54:ขึ้นอยู่กับใช้งานในการสร้างรายได้ค่ะ
ตอนทำงานแรกๆใกล้บ้าน เราใช้รถแม่ อายุเกือบ 20 ปี
แต่มันไม่ได้ขับรถ ถ้าเสียกลางทางก็ไม่เดือดร้อนมาก 
เพราะระยะทางไม่ไกล ไม่ได้กลับดึก ค่าซ่อมแพงเพราะไม่ค่อยได้ขับ
ปีนึงขับไม่ถึง 5 พันโลด้วยซ้ำ

พอทำงานนานๆไป ย้ายที่ทำงาน ไกลบ้านมาก เงินเดือนเยอะขึ้น
ความรับผิดชอบเยอะ ต้องกลับดึกบ่อยๆ ต้องออกเช้ามืดบ่อยๆ ก็เลยถอยคันใหม่
เพราะมันสามารถสร้างรายได้ให้กับเราได้มากขึ้นค่ะ
ปล.ทุกวันนี้ขับปีละ 40,000 โล
comment55:ตอนนี้มีรถเก่า ไม่มีภาระต้องผ่อน แต่งานซ่อมมาบานเลยคะ
แอร์เสียบ้าง หม้อน้ำบ้าง พัดลมบ้าง สีรถอีก รวม ๆ แล้วมีเสน่ห์เหลือเกิน
comment56:เราเลือกรถเก่าไม่มีหนี้เมื่อยังไม่ถึงเวลาจำเป็นค่ะ แต่เมื่อวันหนึ่งรถคันนั้นซ่อมเยอะจุกจิก และไม่สะดวกต่อไปแล้ว
เราเลือกรถใหม่มีหนี้ แต่ได้ใช้สบายๆไปค่ะ

เราใช้รถประมาณปีละ 50000 - 60000 กม. เดินทางไกล (ไปกลับ 750-800 กม.) ต่างจังหวัดทุกสัปดาห์
การที่รถเก่าและมีปัญหาไปเสียกลางทางไม่สะดวกค่ะ และเสียธุระที่ต้องไปทำ
comment57:เลือกรถเก่า ไม่มีหนี้ดีกว่าครับ ค่าซ่อมอะไรต่างๆมันมากขึ้นตามปีของรถก็จริง แต่ถ้าเราดูแลรักษาดี มันก็อยู่กับเราได้นาน ที่จริงถ้าบ้านเราการเดินทางมันสะดวกกว่านี้ มีรถไฟเยอะๆดีๆแบบญี่ปุ่น รถนี่ไม่จำเป็นสำหรับผมเลยนะ บางทีคิดคำนวนแล้วบางเวลาไปรถไฟฟ้าสะดวกกว่า บางเวลาขับรถไปเองเร็วกว่า เปลืองน้อยกว่าด้วย
comment58:รถเก่า ก็ต้องซ่อมนะครับ
ทุกอย่างไม่แน่นแล้ว
เครื่องยนต์ ช่วงล่าง เกียร์ 

เดือนไหนแจ๊กพอต อาการออกพร้อมกัน ถึงขั้นช๊อตได้นะครับ

รถใหม่มีหนี้ก็จริง แต่กว่าจะเจออาการ ก็ 5 ปี ถึฃจะงอแงง
comment59:ตอนนี้ขับรถเก่า มีหนี้แค่บ้าน ก็ต้องยอมเพราะคุ้มกว่าเช่า
ถามว่าอยากเปลี่ยนรถคันใหม่ไหม บอกเลยว่าเมื่อก่อนไม่เคยคิด
ผมใช้Mazda3ตัวแรกประจำอยู่ ถูกใจมากๆไม่เคยคิดจะเปลี่ยนใหม่ ซื้อคันใหม่มาทุกปีก็ให้เมียให้แม่ใช้ โละจากเมียจากแม่ก็ไปให้พ่อผมใช้ต่อ แต่ด้วยภาระการงานที่มากขึ้นการที่จะไปนั่งเฝ้าตามอู่ซ่อมรถคงไม่คุ้มกับค่าเสียโอกาสในการหาเงิน หรือเอาเวลาพาลูกไปเที่ยวยังดีซะกว่า จะใช้อย่างเดียวไม่ซ่อมเลยก็เดี๋ยวไปเสียกลางทางค่าลากแพงกว่าค่าซ่อมอีก

สุดท้ายก็ต้องยอมเป็นหนี้ซื้อใหม่ให้เมียและเอาคัน
เก่าของเมียมาใช้แทน(รถวิ่งน้อย)
comment60:ถ้าเลือกได้ เอารถเก่าแต่ไม่มีหนี้แล้วกัน

แต่สิ่งที่เป็นอยู่ตอนนี้ คือ มีรถเก่า (รถมือสองซื้อผ่อน) แล้วยังมีหนี้อีกบาน
comment61:ถ้าคนมีทั้งรถใหม่และรถเก่านี่ จะตอบง่ายเลยครับ
ญาติพี่น้องผม คนไหนมีทั้ง รถใหม่และรถเก่า ร้อยทั้งร้อย เอาแต่รถเก่ามาขับครับ น่าจะเพราะขับแล้วมันสบายสุขภาพจิตกว่า
comment62:มีเงิน มีรายได้ดีรึปล่าวหล่ะครับ?
comment63:รถเก่าใช้มาปีที่9แล้ว กำลังตัดสินใจอยู่ว่าจะไปต่อหรือขายซื้อคันใหม่
ค่าซ่อมจุกจิกมาก วันดีคืนดีสายพานขาด, พวงมาลัยล๊อก, หม้อน้ำรั่ว, เปลี่ยนคอยล์แอร์ ดอกยางหมดอายุโอ้ย! อีกสารพัด
จะซื้อของแท้ก็ไม่ไหวแพงเหลือเกิน อะไหล่บางชิ้นก็เลิกผลิตต้องใช้ของเทียบ
เข้าๆออกๆอู่จนรู้จักช่างเกือบทุกคนแล้ว ช่างบอกว่าเดี๋ยวเลยปีที่ 10 ไปอาจต้องเข้ามาทุกๆ2-3เดือนด้วยซ้ำ
คิดเฉลี่ยแล้วสี่เดือนที่ผ่านมาค่าซ่อมประมาณ20k นี่ขนาดปีที่แล้วยกเครื่องใหญ่ไปรอบนึงแล้วยังจะมีแนวโน้มว่าจะมีค่าซ่อมมากขึ้น
(เอาจริงๆทุกคนน่าจะทราบอยู่แล้วขนาดเช็กระยะตอนครบแสนกิโลเมตรที่ศูนย์ยังต้องจ่ายโหดขนาดไหน ที่รถ9ปีจ่ายมากกว่าครั้งนั้นอีก)

แต่ถ้าซื้อคันใหม่เรารู้ราคาที่แน่นอนในการจ่ายแต่ละงวด ไม่ต้องลุ้นว่าจะเสียกาลงทางมั้ย
ไม่ต้องโทรเรียกรถยกบ่อยๆ ไม่ต้องเสียเวลาระหว่างรอซ่อม ไม่ต้องนั่งแท็กซี่ที่ไม่ค่อยยอมไปส่ง  
ตอนนี้ก็คำนวนภาระที่ต้องผ่อนว่าจ่ายไหวรุ่นไหน เอารถไปเทิร์นได้เท่าไร ต้องมีภาระผูกพันอีกกี่เดือน
comment63-1:ทำไมซ่อมเยอะจัง..รถแค่9ปีเอง..ผมเึยใช้รถ 21 ปี. ค่าซ่อมในการใข้ตั้งแต่ซื้อ 2 ปี 9 เดือน. อยู่ ราว 6 หมื่น
comment64:ก็ขึ้นกับว่าหนี้มันเยอะไหม  หนักหนาไหม
comment65:อย่างแรก อยู่ที่กำลังทรัพย์ และภาระคุณก่อน

แล้วค่อยมาดูเหตุผล และความพอใจครับ

สำหรับผมมือหนึ่งใช้ยาวๆ สบายใจกว่าครับ
comment66:ถ้าไม่มีหนี้มันก็ดีกว่าอยู่แล้วครับ 

แต่บางทีก็จำเป็นต้องมีหนี้ แต่ละคนก็มีเหตุผลที่จะเป็นหนี้ทั้งนั้นแหละ จำเป็นมากน้อยขนาดไหนก็อีกเรื่อง
comment67:รถใหม่ +1
comment68:เก่า ข่นของขายได้ก็พอ มีหนี้เหนื่อย
comment69:คุณพอใจแล้วรึป่าวว? ละ.

อืม รถเก่าไม่มีหนี้ก็ดีนะ แต่มันจะไม่เสียเลยเหรอ ถ้าเสีย เอาเงินที่ซ่อมไปออกรถ แต่ถ้ามันขับได้ดีก็ขับไป
มีรถใหม่ก็ดีนะ ใครพอใจ สบายใจก็แล้วแค่คนอ่ะ

ปล.พื้นฐานคนเรามันต่างกัน.
comment70:ขอบอกว่ารถเก่าซื้อเงินสด รถใหม่นี่ยังไม่แน่ ครึ่งฯกลางฯว่าจะได้เป็นเจ้าของรถมั้ย เพราะติดหนี้เค้า ใช้รถเก่าไม่ต้องไปผ่อน มีแต่หาเงินเก้บ รถใหม่มีแต่หนี้สิน ความดก้ทุกคนอยากมี แต่ไม่มีใครมาช่วยใช้หนี้ให้นะ
comment71:รถเก่าครับปัจจุบันใช้รถพ่อ มีความทรงจำ ความรู้สึกดีๆ ที่ตีเป็นมูลค่าไม่ได้อยู่ในนั้น รถใหม่ก็ดีแต่จะดีสักแค่ไหน ก็ไม่สำคัญเท่า โตมาด้วยกัน ทิ้งกันได้ไง ^^ ถึงจะกินจุ  (ค่าดูแลรักษาก็ค่อนข้างเยอะและถี่) แต่ก็ไม่เคยคิดเปลี่ยนครับ
comment72:ต้องนิยามคำว่ารถเก่าให้ชัดเจนก่อน ว่าขนาดไหนถึงเรียกว่ารถเก่า
comment73:ในแต่ละเดือนถ้ามีรายได้มากกว่าค่างวด 80% ก็จัดไปเลยครับ รถยี่ห้อใหม่ๆมีเทคโนโลยีตามยุคสมัย น่าขับมากขึ้น

แต่ถ้าไม่อยากจ่ายค่างวด ใช้รถคันเดิม เพิ่มเติมคือบ้าน (อยากได้บ้านสวย ก็รีโนเวท ใหม่เลยครับ จัดแต่งสวน ปูพื้นใหม่ ห้องนอนใหม่ ห้องน้ำใหม่ หรือ ขุดสระว่ายน้ำ ) เพ้อไปไกล55555 

ลองดูน่ะครับ อยู่กับปัจจุบันให้สบายใจครับ เกิดครั้งเดียว สิ้นครั้งเดียว เอาให้สุดเลยครับ
comment74:รถเก่า ไม่มีหนี้
comment75:เอารถเก่าไม่มีหนี้
comment76:ไม่เลือกสักอย่าง เพราะไม่ชอบขับรถ นั่งรถเมล์ดีกว่า ประหยัดเงินดี ไม่ต้องมาเสียเวลาดูแลรถด้วย
comment77:ถ้าตามโจทย์ ที่ให้เลือกผมเลือก รถเก่าแต่เราไม่มีหนี้ดีกว่า

แต่ถ้ามีเงินไม่เดือดร้อน ก็ขอแบบไม่มีหนี้ แต่มีรถใหม่จะดีกว่า
comment78:ก็ขึ้นอยู่กับแต่ละคน แต่การใช้งานนะครับ คนที่จำเป็นก็มีครับ ส่วนหนี้สินก็เป็นเรื่องของแต่ละคน เขาคงคำนวณว่าสามารถจ่ายได้
comment79:นิยามคำว่ารถเก่านี่คือกี่ปี????
comment80:ตอนสมัยยังทำงานอยู่ไทย เราตำแหน่งก็ระดับผู้บริหาร คนอื่นที่ตำแหน่งเท่าๆ กับเราเค้าก็ขับรถโก้คันใหม่ป้ายแดงกันเป็นแถ๊วววว เราขับรถมือสองก็มีคนแอบครหาแต่ไอโด๊นแคร์ 555 เด็กๆ ในทีมเวลาที่ทำงานเรามีงานมอเตอร์โชว์ก็จะแบบ พี่ๆ ออกเลยยี่ห้อนี้รุ่นนี้เอาให้เฟี้ยวววว เอาตามจริงรถใหม่ๆ ใครก็อยากมีอยากได้ แต่นึกถึงภาระในอนาคต เป็นหนี้ต้องผ่อนเดือนละ 2-3 หมื่นเป็นภาระไปอีกเป็นปีๆ คิดเผื่อว่าถ้าเกิดเบื่องาน เบื่อเจ้านาย ก็ต้องอดทนรอให้ผ่อนหมด ทรมานใจตายเลยตู ยิ่งอินดี้ๆ อยู่   และที่สำคัญตอนนั้นเรามาเช่าคอนโดอยู่แถวที่ทำงาน ซึ่งคอนโดที่จอดรถหายากมาก ส่วนใหญ่ต้องจอดหลบๆ เอาตรงโน๊นตรงนี้ ขืนมีรถใหม่ป้ายแดงคงไม่เป็นอันทำอะไร กลัวโดนขูด กลัวนั่นนี่ไป ประสาทเสียพอดีฉัน 555 สรุปก็ใช้คันเก่านั่น ไม่มีภาระใช้หนี้ก็มีเงินเหลือไปเที่ยวไปกินได้สบายใจ
comment81:ต้องชั่งน้ำหนักว่า 
ถ้ารถเก่า  เก่าแค่ไหน ต้องซ่อมบ่อยไหม เสียค่าซ่อมตลอด ก็ไม่ไหว
ถุ้ารถใหม่ จำเป็นต้องใช้แค่ไหน 
อันไหนคุ้มกว่ากัน ระหว่าง เสียค่าซ่อมรถเก่า กับ เสียเงินผ่อนรถใหม่
บางประเทศ ยิ่งรถเก่า ยิ่งเก็บภาษีเยอะ เพราะเป็นการสร้างมลพิษให้แก่สิ่งแวดล้อมเลยก็มีนะคะ
comment82:ผมขอแค่มีรถขับก็พอครับใช้ทำงานใช้ขนของตอนเด็กๆพ่อผมเอารถคันเก่าไปรับผมที่โรงเรียนแบบไปกัน3คนพ่อแม่ลูก ยัดกันอยู่หน้ารถ (รถเป็นรถกระบะ) ก็มีความสุขนะครับ จะซื้อรถใหม่ก็ได้แต่ต้องเป็นหนี้ ผมขอไม่เป็นหนี้ดีกว่าไม่เป็นหนี้มันสุขใจกว่าครับ
comment83:ผมผ่อนรถอีกปีเดียวหมด ถ้าผ่อนหมด ผมก็จะมีเงินเก็บ เท่ากับเงินที่ผมเคยผ่อนรถ นั่นจะทำให้ผมมีเงินเก็บมากขึ้นเกือบครึ่งหนึ่งของเงินเดือน เพราะยังไง ค่าบำรุงรักษา ก็ไม่แพงเท่าค่าผ่อนรถ ผมใช้รถญี่ปุ่น แอร์เย็นเพลงเพราะ เงินเต็มเป๋า ก็พอใจแล้ว ไม่ได้ยึดติด ว่าต้องใหม่เท่ห์ ตามกระแส แต่ถ้าขายที่ได้จะไปออก Z4
comment84:ถ้ามีหนี้แล้วมีโอกาศผ่อนหมดก้รถใหม่ครับ ถ้ามีรถเก่าแล้วจะถอยรถใหม่ไม่มีปัญญาผ่อนก็อย่าเอามาให้ลำบากเลยครับ หนี้มีได้แต่หมายถึงทรัพย์สินคุณต้องมี สภาพคล่องทางการเงินต้องมีครับ จะโลกสวยว่าใช้รถเก่าปุโรทั่งเพราะไม่อยากเป็นหนี้แต่ว่าซ่อมวันละ 3 เวลาก็ไม่ไหวครับ ค่าโสหุ้ยมันเยอะกว่ารถใหม่เสียอีก โบราณว่าไว้ เสียน้อยเสียมากเสียยากเสียง่ายครับ สรุปคือเอาตามความจำเป็นครับ ไม่ใช่พอลูกสอบได้ที่ 1 ก็ซื้อรถให้ หรือพอสอบเข้าทำงานได้ก็ซื้อรถให้แบบนี้ก็เกินไปครับ หรือพวกตามรุ่นรถแบบนี้ก็ไม่ไหวครับ เอาแต่พอดีขับใช้งานได้พอครับ
comment85:มีรถใหม่ มีหนี้ก็ไม่เป็นไรเพราะมีเงินจ่าย  ไม่ได้มาอวดรวย เพราะจ่ายแล้วจนทันที
comment86:ผมเลือกรถใหม่นะดูที่ประโยชน์ใช้สอยไม่อิงแบรนด์และดูที่ความสามารถเราพอจะรับภาระไหว ขับรถใหม่อย่างน้อยสำหรับผมก็5ปีขึ้นไม่ต้องซ่อมนะ
เพราะผมใช้เองใช้คนเดียวผมจะรู้ ไม่ได้ซื้อมาอวดแต่ซื้อมาเพื่อการใช้งานที่คิดว่าคุ้มค่ากับตัวเอง และไม่เดือดร้อนใครวิ่งทางไกลระดับพันโลขึ้นไม่ต้องกังวล พาครอบครัวไปได้อุ่นใจระดับหนึ่งระบบเซฟตี้ที่มาตฐานติดรถมาให้ที่ดีกว่ารุ่นเก่า แค่นี้ผมก็คิดว่าคุ้มค่าสำหรับชีวิตผมและครอบครัว หนี้สินถ้าเราใช้มันก็หมดไป แต่ก็แล้วแต่ครับนานาจิตตังของแบบนี้ ขอแค่เรามีความสุขกับมันไม่ว่าจะใหม่หรือเก่าก็ดีทั้งนั้น
comment87:ที่บอกว่ามีปัญญาซื้อโดยไม่เดือดร้อนเนี่ย น่าจะใช้กับคนที่ซื้อสดได้นะครับ พวกเศรษฐีเงินผ่อนไม่น่าพูดเล้ยยยย
comment88:รถเก่าขนาดไหนคะ ถ้าเก่ามาก แล้วซ่อมบ่อย เลือกรถใหม่ค่ะ เพราะเราไม่มีความรู้เริ่องการซ่อมรถ 
ที่บ้านมีแต่ผผู้หญิง ขอเลือกรถใหม่ค่ะ 
แต่ถ้ารถไม่เก่ามาก พอใช้ได้ ไม่เสียบ่อย ก็เลิอกรถเก่าค่ะ ^^
comment89:ผมใช้รถเก่า เป็นรุ่นที่มีอะไหล่เยอะมาก ทั้งของเก่าของใหม่
ใช้งานได้อย่างสบายใจ ไม่ต้องมีภาระหนี้สิน
ใจจริงก็อยากได้รถใหม่ แต่คิดถึงตอนผ่อนรถแต่ละเดือน มันเหนื่อยครับ
comment90:บางคนใช้รถเก่าๆ  ไม่มีความสุข ไม่สบายใจ หนี้สินท่วมหัว ไม่เคยเห็นรึครับ

ผมนี่หละคนนึง
comment91:ที่บ้านก็ไม่ถือว่าเก่าเท่าไร ก็ประมาณไทรตันปี2011อ่ะ กับวีโก้งี้ อิสุสุงี้ ออกปีใกล้ๆกัน เคยมีความคิดว่าจะออกCivic Rs ออกมาขับโก้ๆไปงั้นเหละ สุดท้ายดีนะไม่ออก ขับมันรถกระบะเก่าๆนี่เหละ พึ่งผ่อนหมดไปเมื่อไม่กี่เดือนนี่เอง ซ่อมก็ตามอาการ อยากดูใหม่เดี้ยวค่อยเข้าอู่เคลมชั้น1ไป แต่งหน่อยก็สวยแล้ว ออกใหม่ เสียเงิรเป็นล้านไม่คุ้มสำหรับผม
comment92:ขึ้นอยู่กับสภาพรถเก่าที่ว่าค่ะ อย่างรถเรา 10 ปี++ แต่สภาพดี ไม่ค่อยเกเร และมีความรู้ดูแลเบื้องต้นได้ ก็ไม่คิดจะเปลี่ยนเลยค่ะ

แต่ถ้ารถสภาพแบบโปเกๆ แบบควรไปวางเครื่องใหม่ พร้อมจะดับเมื่อไหร่ไม่รู้ หรือพร้อมจะหลุดเป็นชิ้นๆงี้ เราก็ยอมเป็นหนี้เปลี่ยนรถค่ะ ฝืนใช้ไปก็อันตราย
comment93:รถคันแรก ของการเป็นวิศวกร กังวลความไม่แน่นอน เอารถเก่าราคา 2 แสน ผ่อน4600 ส่งให้พ่อกับแม่6000  ใช้กินแต่ละเดือน5000  เหลือเงินเก็บเดือนล่ะ5000 กว่า ทุกเดือน เพราะตอนนั้นได้เงินเดือน 2หมื่นกว่าๆ จบใหม่นะ
ผ่านไปปีกว่าๆแม่เสียชีวิต คิดถึงเมื่อไหร่ก็ยังรู้สึกดีทุกครั้ง
ที่ยังมีโอกาศได้ตอบแทนบุญคุณท่าน และผมโชคดีที่แฟนและแม่ยายเข้าใจ ไม่เคยต้องการรถใหม่ เพราะแฟนกับแม่ยายไม่ชอบการเป็นหนี้เหมือนกัน และข้างๆบ้านแฟนขายที่ดิน ซื้อที่ดินครับซื้อเพิ่ม เชื่อใหมครับทุกวันนี้มีรนยนต์3คันครับ รถคลาสสิค1คัน ป้ายแดง1คัน เราใช้เองและซื้อป้ายแดงเก๋งให้แฟนใช้อีกคัน เพราะ ตอนนี้มั่นคงแล้ว แต่โดยส่วนตัวไม่กล้าว่าใคร จะเก่าใหม่ จะมีหนี้หรือไม่อย่างไร บางคนไม่มีความรู้ช่าง โดนฟันเละ ออกป้ายแดงดีกว่า ไม่จุกจิก
comment94:ความเป็นจริงในชีวิตมันยังมีอีกหลายอย่างที่ต้องคำนึงถึงครับ 
ถามมาโดยกำหนดตัวแปรแค่ รถเก่า - รถใหม่ - เป็นหนี้ - มีเงินเก็บ 

ตัวแปรแค่นี้ผมว่าไม่พอที่จะตอบคำถามแบบนี้
comment95:เลือก รถใหม่ป้ายแดง + หนี้สิน รถ, บ้าน ครับ
comment96:ใช้รถเก่าคับ เสียก็ซื้ออะไหล่มาซ่อมเอง ใช้มันเป็นแลปทดลอง ได้ความรู้เรื่องเครื่องยนต์ ประหยัดเงิน เพียงแต่ต้องลงมือลงแรงหน่อย ซื้อเครื่องมือซ่อมแต่ตอนแรกๆ
comment97:ผมมีรถมือสอง ปี 98
ใช้มาจนถึงทุกวันนี้ ไม่จำเป็นต้องอายใคร ไม่ยึดติด
ซ่อมบ้างตามอายุ เเต่ดูเเลรถดีดี ก็ใช้ได้
ผมขับขึ้นเหนือล่องใต้สบายๆ ขอให่เเอร์เย็นไม่ดับเป็นพอ
ใครถามผมผมตอบเลยว่าไม่อยากมีหนี้
สบายใจกว่า
comment98:อย่างผม และเพื่อนร่วมงาน (ที่ทำงานผมอะนะ) ก็เป็นคนไทยครับ ก็ไม่ได้มีใครบ้าพลัง กู้บ้าน กู้รถ จนหนี้ท่วม  ขอดูสถิติอะไรซักหน่อยครับที่อ้างว่าสังคมไทยต้องยังงี้ยังงั้น หรือเป็นแค่ความรู้สึกส่วนตัวแล้วมาอ้าง ค่านิยมที่ส่งต่อๆกันมา พ่อแม่ผมก็ไม่เคยปลูกฝังครับ รุ่นพี่สมัยเรียน หรือที่ทำงานก็ไม่เห็นมีใคร บอกให้ทำแบบนั้น คุณเอามาจากไหนครับ

ถ้าจะถามว่า เลือกอะไร ผมก็เลือกไม่มีหนี้ (ถ้ารถเก่าไม่พัง หรือจำเป็น) เพราะหนี้มันเสียดอกเบี้ย ไม่คุ้มเท่าไหร (แต่หลายๆคนที่เค้าสามารถหารายได้มาหมุนได้เพียงพอ ก็คงไม่ใช่ปัญหาอะไร)
comment99:มีรถเก่า ขี่สบายอยู่ ไม่หาเรื่องเป็นหนี้ดีกว่า
comment100:ผมหน้าใหญ่
ไม่สนอนาคต
ครับ
เลือกมีความสุขสนองกิเลสในวันนี้
ถ้ามีเงินผ่อน
ผมผรอนครับ
รถใหม่ๆคันงามๆ
โอ้ว
ขับไปไหนมันฟินเสียเหลือเกิน
จะคิดมากไปใย
เราหาเงินก็เพื่อความสุข
สะดวกสบาย
จะมามัวประหยัด
ทนลำบากทำไม
comment101:ถ้ารถคันนั้นทำให้เราไม่สบายใจทุกครั้งที่ขับ ต้องกังวลว่ามันจะดับกลางทางรึเปล่า เราก็ขอซื้อใหม่เพื่อความสบายใจของตัวเองดีกว่า
comment102:เลือกรถเก่าแต่เมียใหม่ครับ
comment103:รถเก่าคะ  ถึงรถเก่าแต่ไม่มีหนี้ก็สบายใจดีคะ
comment104:ผมมีลูกมีเมีย มีพ่อแม่ ผมเลือก 
1.มีรถใหม่ป้ายแดง + หนี้สิน รถ,บ้าน 

ถ้าอยู่คนเดียวเลือก
1.มีรถใหม่ป้ายแดง + หนี้สิน รถ,บ้าน   สุดท้ายหนี้หมด ได้ทั้งรถ ทั้งบ้าน


2.ใช้รถเก่าๆ(แม้จะดูโหลมาก) + ความสุข,สบายใจ,ไม่มีหนี้สิน   สุดท้ายก็มีแค่รถเก่าๆ แต่ไม่มีบ้าน
comment104-1:บ้านนอกใช้รถเก่า มีสวน มีบ้าน มีคนงาน มีแต่ซื้อที่เพิ่มเติม

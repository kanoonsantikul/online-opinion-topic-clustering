title:เรื่องที่ผมเข้าใจผิดมาตลอด ในวันสงกรานต์
comment:มีใครเคยเข้าใจแบบผมมั้ยครับว่า สาวประเภทสอง เวลาผู้ชายถูกเนื้อต้องตัวก็ไม่ถือสาอะไร แถมชอบอีกต่างหาก

ผมเคยเข้าใจแบบนั้นมาตลอด จนเมื่อประมาณสัปดาห์ที่แล้วได้คุยกับสาวประเภทสองคนนึงซึ่งเป็นเพื่อนของแฟนผม (แฟนผมผู้หญิงนะครับ 555)  คุยกันไปเรื่อยเปื่อย อยู่ดีๆก็เข้ามาเรื่องนึงที่ผมคิดว่าหลายๆคนยังเข้าใจผิดอยู่ อยากเอามาแชร์ให้ได้อ่านกัน เนื่องจากใกล้วันสงกรานต์แล้วด้วย ผมคิดว่าคงไปกระตุ้นจิตสำนึกให้คนที่ชอบละเมิดสิทธิ์คนอื่นให้ลดความคึกคะนองลงบ้างนะครับ

เธอเล่าให้ฟังว่ามีอยู่ปีนึงเธอไปเล่นสงกรานต์ที่ข้าวสาร นัดกับเพื่อนไว้แต่ยังหาเพื่อนไม่เจอ จู่ๆเธอก็ถูกลากเข้าไปเล่นน้ำกับแก๊งผู้ชายวัยรุ่นกลุ่มนึง ที่คาดว่าจะเมาแอ๋แล้วด้วย (เธอก็หน้าตาดีอยู่นะ ขาวๆ แต่ก็ดูออกชัดว่าเป็นสาวประเภทสองเพราะตัวค่อนข้างใหญ่) ตอนแรกเธอก็ไม่คิดอะไร คิดว่าเล่นกันแป้บๆ ซักพักพวกผู้ชายก็พูดจาไม่ดี เช่น เรียก “อีตุ๊ด”  ถามเธอทำนมหรือยัง ตัดหรือยัง แล้วก็เริ่มลวนลาม พยายามล้วงทั้งบนล่าง เอาน้ำแข็งใส่ในเสื้อใน แล้วก็หัวเราะกันยกใหญ่ 

ตอนแรกผมก็ถามเธอว่า “แล้วชอบหรือเปล่าล่ะ 555” แต่พอเห็นสีหน้าน้องเค้าแล้วก็แทบจะตบปากตัวเองเลย (ก่อนที่น้องจะต่อยผม 555) เธอบอกว่าไม่ชอบเลยยยยย พยายามปัดป้องและหนีแล้ว ร้องกรี๊ดด้วยแต่ก็ไม่มีใครสนใจ 

ผมยังจำประโยคนี้ได้เลยครับ “หนูเป็นตุ๊ด แต่ไม่ได้เป็นตัวตลกนะพี่” 

คำว่าตัวตลกนี่แหละครับที่ทำให้ผมสะอึก ผมคิดว่าคนทุกเพศ ชาย หญิง หรือเพศที่สามก็คงไม่มีใครอยากโดนดูถูก หรือว่าถูกละเมิดสิทธิ์ทางร่างกาย ถูกจับในส่วนที่เราสงวนไว้ ผมคิดว่าสงกรานต์ที่จะถึงนี้ พอเหล้าเข้าปากหลายคนก็อาจจะขาดสติจนลืมนึกถึงใจคนอื่นได้

ยังไงก็อยากให้มีจิตสำนึกกันหน่อยครับ เราไม่ควรไปละเมิดผู้อื่นทั้งทางคำพูดและทางร่างกาย ยิ่งถ้าเห็นเค้าเป็นสาวประเภทสองแล้วคิดว่าเค้าจะไม่ถือสา ผมว่าคงต้องคิดใหม่แล้วล่ะครับ ไม่อยากให้ใครทำอะไรเรา เราก็อย่าไปทำกับคนอื่น ง่ายๆ ลองนึกว่าเป็นน้องหรือลูกตัวเองโดน ก็คงพอจะเข้าใจกันแหละครับ

#ลดละเลิกลวนลามเพศที่สาม
comment1:คือเพิ่งรู้?

ใจเขาใจเรา ผมเป็นผู้ชาย มีผู้หญิงมาลวนลามผม โดยไม่ยินยอมก็ไม่ชอบ ยิ่งเมาๆ เถื่อนๆ ไม่ชอบ เป็นคุณจะเอาหรือ?
comment1-1:ถ้าสวยอะไรก็ยอมครับ
comment1-2:ถ้าไม่สวย ยังไงก็ไม่ยอมครับ
comment1-3:ต่อให้เป็นผู้หญิงสวยแค่ไหน ถ้าเมาแล้ว ลวนลาม เถิ่อน ๆ มา  เป็นผมก็ไม่ชอบดูดี เพราะมันไม่ได้มาจากสติที่ครบร้อยเปอร์เซ็นต์ แต่อยากถามพวกเพื่อนที่อยู่ในกลุ่มมากกว่าว่า เป็นเพื่อนภาษาอะไรไม่ดูแลเพื่อนเลย
comment1-4:เห็นด้วยกับ คคห.1 ครับ.. จะสวยหรือไม่สวย ไม่เกี่ยวนะ.. แต่ถ้ามา แบบ เถื่อนๆ เมาๆ นี่ไม่ไหวอ่ะ
comment1-5:เถื่อนๆทีว่านี่หมายถึง เมาแล้วด่า ตบกะบาล ถีบเราแบบนี้ป่ะครับ ฮ่าๆ
comment1-6:^
คห.บน
อย่างนี้ไม่ลวนลามแล้วล่ะค่ะ กระทืบเลยมากกว่า55 #เริ่มนอกประเด็น
comment1-7:เอาครับ -_-
comment1-8:เล่นอยู่โซนไหนครับ
comment1-9:เถื่อนที่ว่านี่แบบไหนอ่ะ. นึกไม่ออก
comment2:เราเคยเจอคือแบบสงสารสาวประเภทสองมากๆๆ
เค้าก้อมีหัวใจป่าวว๊าาาาา ผช ควรมีจิตสำนึกบ้างนะ
ยังไงเค้าก้อมีจิตใจเปนผู้หญิง
comment3:ตัดไฟแต่สีลม เอ๊ย ต้นลม
ด้วยการไม่ออกไปเล่นครับ ไม่ก็อยู่ในรถหุ้มเกราะ
comment3-1:นั่นไม่ใช่ตัดไฟตั้งแต่ต้นลมค่ะ นั่นมันแก้ปัญหาที่ปลายเหตุ
จะแก้ปัญหาที่ต้นเหตุต้องเปลี่ยนทัศนคติในเรื่องการลวนลามนะคะ จะเพศสภาพไหนๆก็ไม่ควรทำทั้งนั้นค่ะ
comment3-2:คนแบบ คห3 นี่ไงพวกดูถูกคนอื่น พิมพ์มา2บรรทัดแต่แค่อ่านก็มองคุณออกล่ะ
comment4:ตัวเราก็เคยโดนลวนลามจากการเล่นสงกรานต์เหมือนกัน เป็นความรู้สึกที่เสียเซลมากๆ เข้าใจความรู้สึกของคนโดนลวนลามเลย
อย่าไปทำเลย และไม่ว่าเค้าจะเป็นเพศอะไรก็ตามเราไม่มีสิทธิ์ไปลวนลามแบบนั้นกับเค้า หัดเคารพสิทธิส่วนบุคคลกันบ้างสงกรานต์บ้านเราจะได้กลับมาน่าเล่นอีกครั้ง
comment4-1:ผมก็เคยครับ แต่โดนกระเทย 2-3 คนโบกรถมอไซค์ให้จอด แล้วสาดน้ำ จากนั้นก็ลูบจับที่ใข่ (จับด้านนอกนะครับ)
ปล. ตอนนั้นขี่มอไซค์ไปกับแฟน จะไปทำบุญด้วย

นานาจิตตัง
comment5:เคยเห็นนะโดนหนุ่ม ๆ รุมล้อมหน้าหลังเลยสาวประเภทสองคนนั้น มองหน้าตอนแรก ๆ เหมือนเค้าชอบนะ
แต่บางทีก็เห็นใจนะบางคนก็เกินไป ล้วงงัดกันแบบรุนแรง หน้าเค้าเปลี่ยนสีเลยท่าทางคงเจ็บ
comment6:บางทีก็เล่นกันแรงเกินไปนะ ถึงแม้ว่าจะเป็นเพศที่สาม ที่สี่ ที่ห้า ก็เถอะ คนเหมือนกันครับ
บางครั้งเราอาจเล่นไปด้วยความที่มองว่าเป็นตัวตลก แต่จริงๆ แล้วเค้าไม่ได้อยากเป็นตัวตลกหรอกนะ

ปล. ผมชายแท้ แต่ก็ให้เกียรติเพื่อนร่วมโลกนะครับ
comment7:เห็นด้วยกับเจ้าของกท.นะ เรื่องลดละเลิกลวนลามเพศที่ 3 
แต่จริงๆมองว่า "ไม่ควรจะมีการลวนลามเลยไม่ว่าจะเพศใดก็ตาม" 
ขนบธรรมเนียมประเพณีสงกรานต์ของไทยสมัยก่อน ทำได้อย่างสุภาพ น่ารัก ไม่ก่อความเดือดร้อนให้ใคร จะมีมารยาทขออนุญาตกันก่อน รดน้ำที่มือ หรืออาจจะมีค่อยๆราดตัวบ้าง แต่ไม่ได้สาดโครมๆ ใครไปใครมาไม่สน ฉันจะสาดอย่างเดียว ก่อความเดือดร้อน เป็นเรื่องเป็นราวใหญ่โตในที่สุด 

ส่วนในเรื่องของตัวบุคคลที่ไม่ว่าจะเป็นเพศใดก็ตาม คุณก็ควรรักษามารยาทในการเล่นสงกรานต์กันด้วย บางปีสาวประเพศสอง เต้นโชว์ ... จนเป็นพาดหัวข่าวก็เยอะ คุณไม่ได้ทำลายแค่ตัวคุณเอง แต่กลับทำลายคนที่เป็นเพศที่ 3 แบบคุณทั้งหมด เพราะคนเขาจะเข้าใจว่าสาวประเภทสองก็น่าจะเหมือนๆกันหมด (ตามที่เจ้าของกท.เข้าใจผิด) 

ดังนั้น ถ้าใครมีเพื่อนจะทำอะไรที่มันเกินเลย ผิดประเพณีไทยมากจนเกินไป ก็ขอร้องเถอะครับ ช่วยกันปราม ช่วยกันเตือนหน่อย ประเพณีสงกรานต์ของเรา จะได้คงมนต์ขลัง มีเสน่ห์ดึงให้ชาวต่างชาติมาท่องเที่ยวในบ้านเรา เมืองเราก้นเยอะๆ เศรษฐกิจประเทศชาติจะได้เจริญๆสักที
comment8:คนปกติไม่ชอบให้ใครมาดูถูกหรือกลั่นแกล้งหรอกครับ 

สงกรานต์นี้ ใจเขาใจเรา ครับ
comment9:บางทีการให้เกียรติกันก็เป็นสิ่งที่ดีและสมควรทำ ยิ่งช่วงสงกรานต์แบบนี้การลวนลามนี่มีเยอะเลย จะเพศไหนๆ ก็ไม่ควรลวนลาม
แต่งบางที เดี๋ยวนี้ ผญ.ก็ลวนลาม ผช.นะ 0.0
comment10:เห็นด้วยคะ เพศไหนๆ ก็ไม่สมควร บางการกระทำ มันละเมิดสิทธิ์ส่วนบุคคลกันเกินไปคะ
comment11:คือ บางที เราว่าคนที่ดูตลก ก็ไม่ได้ตลกเสมอไปแมะ ไม่ว่าเพศไหนก็ตาม #ร้องไห้หนักมาก
comment12:เรื่องจริง เคยเห็นบ่อย บางคนคงเป็นเรื่องสนุก แต่มันไม่ใช่อ่ะ
comment13:จริงแล้วเทศกาลนี้ มันไม่ใช่แค่ห้ามผู้ชายลวนลามหญิงหรอก
แต่หญิงก็ไม่ควรถือวิสาสะลวนลามผู้ชายด้วย เคยมีเพื่อนชายที่เล่าว่าช่วยสงกรานต์มีคนแอบบีบก้นจับเป้าเค้าด้วย
เราว่ามันไม่เหมาะเลย 

สนุกเลยเถิดจนไปล่วงละเมิดคนอื่น
comment14:ไม่ว่าเพศใดย่อมมีศักด์ศรี และคงไม่ยินดีกับการกระทำที่ดูหมิ่นแน่นอน ขอบคุณสำหรับกระทู้ดีๆ ที่ช่วยปลุกจิตสำนึกและความเคารพที่มีต่อผู้อื่นไม่ว่าจะเป็นเพศใดครับ
comment15:ก็คงต้องเตือนเพศที่สามบางคนด้วยเหมือนกัน
ว่าเป็นผู้หญิงแล้ว มีนมมีต้มแล้วก็ไม่ใช่แบะอกเดินเย้ยฟ้าท้าดิน เต้นเหยงๆบนหลังคารถ
เห็นผู้ชายก็วิ่งนมเด้งเข้าไปถึงเนื้อถึงตัวเค้า โดยลืมว่าตัวเองเพศสภาพเปลี่ยนไปแล้ว
ไอ้ความรู้สึกแบบผู้ชายใจกล้าหน้าด้านถึงมันยังไม่หมดไปทั้งหมด ก็ต้องเก็บต้องงำไว้บ้าง นมมันค้ำคอขนาดนั้น
และต้องเข้าใจว่าเพศที่สามนมทำมาแต่ละคนเป็นภูเขาเลากาซะ ไม่ใช่ใส่เสื้อบางเปียกน้ำเซะซี่เป็นโชว์รูมซาลาเปา
ไม่งั้นพวกห่ามๆก็จะเหมารวมไปหมด
comment16:เพศที่ 3 หลายคนก็รวมกลุ่มกันไปฉุดผู้ชายมาลวนลามเหมือนกัน สนุกกันใหญ่ เหอะๆ

สรุปโดนลวนลามทุกเพศ นี่มันสงกรานต์หรืองานปลดปล่อย
comment17:เราอยากคอมเม้นนะแต่ว่า...
comment18:สงสารสาวประเภทสอง....จะไปบอกเพื่อนว่าอย่าทำแบบนี้
comment19:อยู่ที่จิตสำนึกของคนที่เล่นสงกรานต์แต่ละคนนะ 
เพศที่สามบางคนก็คะนองเกินไป ไม่นึกถึงผลลัพธ์ที่ตามมา ทำให้หลายๆคนถูกมองไปในมุมมองเดียวกันหมด (เข้าทำนอง ปลาเน่าตัวเดียว......) 

ก็ดีนะครับ ร่วมรณรงค์ตาม จขกท.อีกคนละกัน เทศกาลสงกรานต์จะได้น่าเล่นมากกว่าทุกวันนี้

#ลดละเลิกลวนลามเพศที่สาม
comment20:จิตใจเค้าก้อเป็นผู้หญิง แม้ร่างกายภายนอกตอนเกิดจะเป็นชายก็ตาม 
คนเราดูกันที่หัวใจ ไม่ใช่ภายนอก 
นึกถึงจิตใตกันเยอะๆ คิดเยอะๆ เกรงใจกันเยอะๆ ก่อนจะทำอะไร
เพราะมันอาจเป็นการละเมิดความรู้สึกอีกฝ่าย
มันไม่ใช่แค่การละเมิดเพศที่สาม แต่ละเมิดสิทธิส่วนบุคคล ด้วย

ใจเขา ใจเรา ^^
comment21:เอาความคิดแบบนี้มาจากไหนครับที่ว่าเขาชอบ
ทำบ่อยหรือเห็นบ่อยจนชิน?
comment21-1:คาดว่าน่าจะเป็นเพราะเห็นกระเทยชอบลวนลามผู้ชาย ชอบเต้นโชว์เนื้อโชว์หนัง เลยเหมาว่าน่าจะชอบถูกลวนลาม(ชอบให้ผู้ชายเล่นด้วย) แบบนี้มากกว่า
comment22:ไม่เกี่ยวกับเพศละครับงานนี้ เกี่ยวกับความป่าเถื่อน กับการละเมิดมากกว่า
comment23:เขาถึงห้ามขายเหล้าขายเบียร์ก็เพราะแบบนี้หละครับ แดรก แล้วกูมีเรื่อง แดรกแล้วก็ขาดสติ สนุกวันเดียว แต่เดือดร้อนคนอื่น

ติดป้ายกันปาว ๆ ห้ามขาย คนก็แห่ไปขายกันจะเอากำไรอย่างเดียว ถ้าคนเมาแล้วเขาขับรถชนลูกหลานคุณ แล้วคุณจำได้ว่า

เขามาซื้อเหล้าเบียร์ร้านคุณ อยากรู้ คุณจะรู้สึกยังไง   ผมเคยสูญเสียญาติเพราะคนเมาขับรถชนนี่แหละ

ขอเถอะครับ ด่าว่าผมโลกสวยก็ยอม เพราะเหล้าเบียร์นี่ทำให้คนอื่นเดือดร้อนจริง ๆ ครับ  

คุณอาจจะบอกว่า เขาเมาแล้วมีสติ  แต่คนที่คุณขายให้ไป คุณไปรู้จักสนิทใกล้ชิดเขาหรือเปล่า

รู้หรือเปล่าว่าถ้าเขาเมาแล้วเขาจะเป็นยังไง เขาจะคุมสติได้ไหม อีกอย่างขายกันจังเด็กต่ำกว่า 18 

พอมีปัญหาก็จะมาบอก เด็ก ยังไม่บรรลุนิติภาวะ  ดีอออก
comment23-1:โหวตให้สุดตัวเลยครับ
comment24:ผช แท้ ก็โดนสาวประเภท 2 รุมเยอะเหมือนกันนะครัช
comment25:ไม่ว่าเพศไหนถ้าไม่เต็มใจการเล่นแบบนั้นก็ไม่เหมาะทั้งนั้นแหละ 
หญิง ชาย ตุ๊ด เกย์ กะเทย เก้ง กวาง มีสิทธิเท่าเทียมกัน แต่ทั้งนี้ทั้งนั้นต้องอยู่ที่วางตัวด้วยแหละค่ะ
comment26:และนี่ก็เป็นอีกประวัติหนึ่งของวันสงกรานต์ที่ผมค้นหามาได้ครับ

วันสงกรานต์คือวันไว้อาลัย

"ความเป็นเสรีนิยมของเราทำให้เรายอมรับหลายสิ่งหลายอย่างที่ต่างชาตินำมาให้ ในเรื่องนี้ก็มีทางดีเหมือนกัน คือทำให้เราก้าวหน้าเร็วด้วย การยอมรับความรู้อย่างสมัยใหม่ แต่ก็มีบางประการที่เรายอมรับโดยไม่นึกถึงมูลเหตุ และลืมเหตุการณ์ที่เป็นมา ข้าพเจ้าเคยอ่านพบในพระราชหัตถเลขาของพระบาทสมเด็จพระจอมเกล้าเจ้าอยู่หัว รัชกาลที่ 4 แห่งกรุงรัตนโกสินทร์ ทรงเขียนพระบรมราชาธิบายไว้ว่า ประเพณีดั้งเดิมของไทยเรา เริ่มปีใหม่ในวันแรม 1 ค่ำ เดือนอ้าย เพราะฉะนั้นเราจึงเรียกเดือนอ้าย ซึ่งหมายความว่าเดือนแรกของปี แต่โบราณเราเริ่มต้นเดือนในวันแรม 1 ค่ำ ไม่ใช่ขึ้นหนึ่งค่ำ นี้เป็นเพราะพระราชาธิบายของพระบาทสมเด็จพระจอมเกล้าฯ ข้าพเจ้าได้ค้นปฏิทินย้อนหลังขึ้นไปร้อยปี ก็ได้พบว่าวันแรม 1 ค่ำ เดือนอ้ายนั้น ใกล้เคียงกับวันที่ 1 มกราคมมาก นี้เป็นมูลเหตุที่ให้เราเปลี่ยนวันขึ้นปีใหม่จากวันที่ 1 เมษายน มาเป็นวันที่ 1 มกราคม ไม่ใช่เปลี่ยนตามแบบสากล ไม่ใช่เอาอย่างฝรั่ง แต่เป็นการเปลี่ยนให้ใกล้เคียงกับประเพณีไทยดั้งเดิมของเรามากที่สุด คราวนี้ก็มามีปัญหาว่า เมื่อประเพณีไทยดั้งเดิมของเราถือวันแรม 1ค่ำ เดือนอ้าย เป็นวันขึ้นปีใหม่แล้ว ประเพณีที่เราเคยถือวันที่ 1 เมษายน เป็นวันขึ้นปีใหม่นี้ มาจากไหน เข้าใจกันว่าเราได้มาจากพม่า พม่าบังคับให้เราใช้เมื่อเราเสียกรุงครั้งแรกและต้องอยู่ในอำนาจของพม่าเป็น เวลา 15 ปี เมื่อแรกเข้ามานั้นคงจะเป็นขึ้น 1 ค่ำ เดือน 5 ภายหลังเมื่อเราใช้สุริยคติ ก็เปลี่ยนเป็นวันที่ 1 เมษายน เรื่องตรุษสงกรานต์ได้ตามเข้ามาด้วยกัน สงกรานต์เป็นวันสำคัญสำหรับพม่ามาก ดินแดนที่เคยตกอยู่ภายใต้การปกครองของพม่าย่อมรับเอาความสำคัญของวัน สงกรานต์มาด้วยเสมอ เรื่องเหล่านี้ก็ไม่สำคัญ เพราะการรับเอาวัฒนธรรมของชาติใกล้เคียงเข้ามานั้น ก็อาจจะทำได้โดยไม่ผิดอะไร แต่เรื่องที่วันสงกรานต์ทำความข้องใจให้แก่ข้าพเจ้ามากนั้น ก็เพราะเมื่อคราวกรุงศรีอยุธยาแตกเป็นครั้งที่ 2 นั้น พม่าพยายามจะตีกรุงให้แตกในวันสงกรานต์ ซึ่งเขาถือว่าเป็นวันนักขัตฤกษ์ที่สำคัญที่สุดของเขา ก่อนถึงวันสงกรานต์ พม่าได้เริ่มขุดอุโมงค์และเตรียมไว้เผื่อเผากำแพงพระนครศรีอยุธยา พอวันสงกรานต์พม่าก็เผากำแพงเมืองและเข้ากรุงได้ เราทราบประวัติกันดีว่า พม่ามาตีกรุงศรีอยุธยาแตกเป็นครั้งที่ 2 นั้น ได้ทำความโหดร้ายมาก ฆ่าคน ปล้นทรัพย์ จุดไฟเผาเคหสถานบ้านช่อง ทำได้ถึงเอาไฟสุมลอกทองจากพระพุทธรูปองค์ใหญ่ เมื่อนึกถึงพฤติการณ์อย่างนี้ ข้าพเจ้าก็ไม่สามารถจะให้เกียรติอย่างใดอย่างหนึ่งแก่วันสงกรานต์ ประการหนึ่งไม่ใช่ประเพณีดั้งเดิมของไทย อีกประการหนึ่งวันสงกรานต์เป็นวันโหดร้ายอย่างยิ่งวันหนึ่งในประวัติศาสตร์ ของชาติไทย ใครจะทำบุญสุนทานมีการรื่นเริงสนุกสนานสาดน้ำ เลือกนางงามหรืออะไรก็ทำไป แต่ตัวข้าพเจ้าเองถือว่า วันสงกรานต์เป็นวันไว้ทุกข์ และไม่ยอมเกี่ยวข้องกับงานรื่นเริงสนุกสนานอะไรในวันสงกรานต์ ถ้าหากข้าพเจ้าจะทำบุญสุนทานอะไรบ้างในวันนั้น ก็ด้วยประสงค์อย่างเดียว คือเพื่ออุทิศส่วนบุญไปให้แก่เพื่อนร่วมชาติที่ประสบเคราะห์กรรมอันร้ายแรง ในวันนั้น ด้วยการที่พม่าไล่ฆ่าฟัน ทำทารุณกรรมเอาตามชอบใจ ขออย่าให้ชาติไทยต้องประสบเคราะห์กรรมอย่างนั้นอีกต่อไปเลย อันที่จริง ข้าพเจ้าก็ห่วงเหมือนกัน ว่าอาจจะมีตำนานสำคัญอะไรอยู่เบื้องหลังวันสงกรานต์บ้างกระมัง ข้าพเจ้าก็เสาะแสวงหา พยายามอ่านตำรับตำราของผู้รู้ ก็ได้ความแต่เพียงว่า ลัทธิศาสนาพราหมณ์ถือกันมา ว่าวันสงกรานต์เป็นวันที่เทพยดาทั้งหลายดื่มสุรามึนเมา พระอิศวรซึ่งไม่เคยเสวยเหล้า วันนั้นเกิดลองเสวยกับเขาบ้าง เลยเมาไปด้วย เมาถึงขนาดที่เทวดาน้อยใหญ่ ตลอดถึงพระอิศวรพากันนอนกลิ้งเกลื่อนกลาดอยู่บนสวรรค์ เหลือพระพิรุณองค์เดียวที่ไม่เมา พระพิรุณก็คือเทพเจ้าแห่งฝน ต้องปล่อยฝนโปรยปรายให้เทพเจ้าทั้งหลายสร่างเมาและลุกขึ้นมาได้ ประเพณีสงกรานต์ที่มีการสาดน้ำกัน ก็เนื่องมาจากพระพิรุณโปรยฝนนี้เอง อนิจจา เรื่องอย่างนี้เราก็เอามานับถือเป็นวันสำคัญไปได้ แต่ช่างเถอะ นับถือกันแล้วก็แล้วกันไป แต่สำหรับข้าพเจ้า ข้าพเจ้ายังคงถือวันสงกรานต์เป็นวันวันไว้ทุกข์ และไม่ยอมสนุกสนานอะไรในวันสงกรานต์เลย”


โดย หลวงวิจิตรวาทการ
จากหนังสือ ปาฐกถาและคำบรรยาย เล่มที่ 2 หน้า 715-718
สำนักพิมพ์ สร้างสรรค์บุ๊คส์
comment27:แล้วมี "ห้ามกระเทยลวนลามผู้ชาย" บ้างไม๊ครับ....สิทธิ์ของผมอยู่ตรงไหน !
comment28:สงสารจับใจคับ

คำถามของผมคือ = นิสัยด้านไหนที่ควรไทยควรปรับให้ดูเป็นสากล?

ผมว่าควรเป็นทัศนะด้าน Sexism , Racism , การเหมารวมแบบ Sterotype !
ผมเบื่อพวกการล้อเลียน และเกลียดการเหยียดทุกแบบ
comment29:สมัยนี้ก็ต้องระวังตัวเองกันน่ะครับ ผมเองไม่ชอบเลยเวลาเห็นคนอื่นถูกลวนลามโดยไม่สมยอมไม่ว่าเพศไหนก็ตาม ชอบปะแป้งแบบน่ารักแบ๊วๆมากกว่า
comment30:ช่วยบอกให้เพศที่ 3 เลิกลวนลามผชด้วยครับ
comment31:โหวตค่ะ ไม่ต้องเพศที่สามหรอก เราเป็นผู้หญิงอ้วน บางทีการพูดจาดูถูกคน ดูถูกเพศ มันไม่ถูกต้องนะคะ

ใจเขา ใจเรา คิดให้มากๆค่ะ
comment32:ผมว่าไม่ใช่การลวนลาม  แต่เป็นการแกล้ง มากกว่า
comment33:มีแต่ เปรต ที่ทำกับคน แบบนั้น
comment34:ต้องให้เกรียรติแก่ผู้อื่นเสมอ ไม่ว่าจะเพศไหน
comment35:ชายแท้ก็โดนสาวสองลวนลามมาเยอะแล้วนะคะ ทุกวันนี้ยังแค้นสาวสองคนนั้นอยู่เลยค่ะ ต่อหน้าต่อตาเราเลย
comment35-1:จงอางหวงไข่ 555
comment36:คิดถึงใจ......กระเทยด้วยครับ

ขนาดผม โดนกระเทยจับ หรรม ผมยังไม่ชอบเลย
comment37:อันน้ไม่เกี่ยวกับกระทู้ แค่จะเล่าให้ฟังว่า สงกรานต์เมื่อ2-3ปีก่อน เคยโดนกระเทยลวนลาม 
ทำนมมาแล้ว บอกให้จับ ผมนี้ยังสยองมาทุกวันนี้ คงจะทำด้านบนมาแล้วแต่ด้านล่างยังไม่ทำ
แถมยังจะมาจับด้านล่างของผมอีก คิดกลับไปแล้วสยองมาก 555

ปล.ไม่ว่าจะเพศไหน ก็มีทั้งดีและร้ายนั้นแหละ
comment38:คนเรามีความหลากหลายค่ะ แต่ทางที่ดีอย่าลวนลามกันเลยค่ะ เล่นแบบสุภาพ สนุก ดีกว่าค่ะ
comment39:จขกท. ไปเจอส่วนน้อยมานะผมว่า...

ผมใช้ชีวิตอยู่บนโลกนี้กว่า 25 ปี 
มีแต่กะเทยนี้เเหละ ชอบมาลวนลามในวันสงกรานต์
comment40:เพราะความไม่ให้เกียรติของผู้ชายเลวๆ นี่แหละ ทำให้เราเลิกเล่นน้ำสงกรานต์ตั้งแต่ อายุ 12 (ม.1) 
โดนลวนลามไปตลอดทาง (แค่บล็อคเดียว บ้านช่องสิบกว่าหลัง) คือ หลอนมากกกกกกกก
ตั้งแต่ปีนั้น พอถึงสงกรานต์ เรางี้เก็บตัวเลยค่ะ =___="
ถึงไม่สวย ก็กลัวเหอะ T^T
comment41:.
comment42:ผมไม่เคยลวนลามผู้หญิงเลยครับ

แต่ช่วงปีหลังๆ มาผมโดนกระเทยลวนลามวันสงกรานต์ตลอดเลย

ปีนี้ไม่อยากออกไปไหนแล้ว... T_T
comment43:สงกรานต์สมัยนี้ ยังกับเทศกาลลวนลามแห่งชาติ เป็นผลประโยชน์ของคนหื่นกาม 
ทั้งจับ ทั้งล้วง ทั้งจ้วง ทั้งจก อะไรไม่รู้ มีแต่คนบ้ากาม ตาเยิ้ม ทั้งหญิงทั้งชาย หรือเพศที่ สาม สี่ ห้า 
พร้อมปฏิบัติการ โดยไม่ต้องดูหนังโป๊เลยนะเนี่ย ไม่รู้เอาแรงมาจากไหน ทำได้ทั้งวัน 
ไม่มีขง มีขอทั้งนั้น ทำเลย  ไม่กล้าออกไปเล่นเลยค่ะ อันตราย บางที มาบังคับให้เราดื่มเหล้า ดื่มเบียร์อีก 
ไม่รู้ใส่อะไรมาบ้าง น้ำลายใคร เป็นเอดส์หรือเปล่าก็ไม่รู้

เราว่าไม่สู้ ไปตลาดก่อนวันสงกรานต์ ซื้อของมาตุนไว้  ทำอะไรอร่อยๆแล้วเรียกเพื่อนมาปาร์ตี้ แบบนี้สนุกกว่าเยอะค่ะ
comment44:เอิ่มมม จะว่าไงดี
ก็ขอบคุณที่ช่วยกระจายความเข้าใจที่ถูกต้องก่อนแล้วกัน
มันอยู่ที่ทัศนคติ ทุกเพศมีคนที่เรียบร้อยและคนที่แรงหน่อย
นั้นคือคนเรียบร้อยมีทุกเพศ คนแรงมีทุกเพศ หมายความว่าผู้หญิงแรง ๆ ก็มีเหมือนกันอย่าไม่เหมารวมว่าคนแรง ๆ จะต้องเป็นพวก LGBT เลยค่ะ
แค่พื้นฐานความคิดเรารู้จักให้เกียรติคนอื่นก็พอแล้วค่ะ (จริง ๆ อยากบอกว่าถ้ารู้จักให้เกียรติคนอื่นคิดแบบเท่าเทียมก็ไม่เกิดเหตุการณ์แบบนี้ นอกจากคนคิดจะชอบถูกลวนลามอ่ะนะ อ้าว พูดไปแล้วนี่นะ)
เอาเป็นว่าเล่นสงกรานต์กันให้สนุกแบบไม่เบียดเบียนผู้อื่นกันนะคะ
comment45:
comment46:เห็นด้วยครับว่าไม่ควรฉวยโอกาสลวนลาม ไม่ว่าเพศใด ผมเจอบ่อยครั้งเวลาผู้หญิงขับมอไซค์มาแล้วพวกผู้ชายโบกให้จอด แบบยืนขวางรถ เอามือปาดแป้งไปที่หน้า ที่แขน ขา ลามไปเรื่อย หลายคนก็หลายมือ....จะยินยอมไม่ยินยอมเห็นว่าไม่ควรเลย อ่อ เรียก ตุ๊ด เรียกกระเทยบางทีก็ว่าไม่เหมาะนะครับ ดูเหมือนเหยียดอีกฝ่ายให้ด้อยกว่ายังไงไม่รู้ 

ป.ล สงกรานต์เป็นเทศกาลที่เซ้งที่สุด เพราะ เปียก และ เจอคนเมา เพียบ....
comment47:ยังมีบางคนที่ใช้ตรรกะเหมารวม เอ้า...ทีพวกตุ๊ดยังลวนลามผู้ชายได้เลย

เอ่อ คือมันคนละกลุ่มกันป่ะครับ  และทั้งนี้ไม่ว่าจะเพศไหนๆ ก็ไม่ควรถูกลวนลามครับ ดึงสติกันหน่อยน้าาา

ชื่นชม จขกท.ครับ (แม้ตอนแรกจะยังคึกคะนองอยู่ก็เถอะ 555) มีผู้ชายไม่น้อยที่ให้เกียรติ และมองเพศที่ 3 เป็นคนเท่าเทียมกัน แต่ก็มีผู้ชายอีกมากที่เหยียดเพศ เห็นแต่ตัวเองเป็นใหญ่ ซึ่งถ้ามีคนแบบจขกท.เยอะๆ สังคมเราน่าจะดีขึ้นบ้างครับ (ส่วนผมมีเพื่อนเพศที่ 3 เยอะ จากตอนเรียน เลยชินแล้ว)

บางอย่างก็ควรต้องปรับทัศนคติจริงๆ นะ
comment48:ต้องโทษบรรดาหนังตลกเพศที่ 3 ที่ชอบวาดภาพให้กระเทยเป็นตัวตลกเนี่ยแหละ
comment49:บางทีไม่เล่นด้วยก็โดนทำร้ายก็มีค่ะ หนักหน่อยถึงกับเลือดตกยางออก เคยเป็นข่าว แชร์กัน พวกไปเที่ยวผับแล้วเหมือนมีทหารกลุ่มนึงมาเล่นด้วย แต่สุดท้ายกะเทยโดนตีอยู่หน้าผับ เราพอนึกออกว่าเป็นยังไง ไม่เล่นด้วยก็โดนหาว่าหยิ่ง โดนทำร้ายก็ไม่มีใครสนใจเท่าผู้หญิงด้วยซ้ำ ดีไม่ดีก็ถูกเหมาว่าไปขโมยเลยโดนตี คำว่าเท่าเทียมเป็นแค่คำพูดเท่านั้นเอง
comment50:คำว่า "แต๊ะอั๋ง" ไม่ได้ใช่ได้แค่เฉพาะผู้หญิงนะครับ ในทางปฏิบัติมันใช้กับคนทั่วไปเลยละครับ ไม่รู้จักมักจี่กันมาแตะมาจับตัวกันนี่

" อี๋ " 

นะครับ
comment51:เอาจริงๆวันสงกรานต์ เราเป็นฝ่ายกระทำมากกว่าถูกกระทำอีก แห่ะๆๆ
comment52:กลับกันนะ เพศไหนก็น่ากลัวพอกัน แก๊งกะเทยที่ผมเคยเจอก็คิดว่าไม่มีพิษมีภัยเดินผ่านทีลากผมเข้าไปในแก๊งแล้วล้วงควักกันสนุกกว่าจะสะบัดหลุดออกมาได้ ผู้ชายก็ไม่ชอบแบบนี้ครับ สรุปคือไม่มีใครชอบหรอกครับที่โดนลากเข้าไปลวนลามในกลุ่มคนอ่ะ
comment53:การเล่นน้ำสงกรานต์ ต้องโชว์แมนครับ 

แมน คือ สุภาพบุรุษที่จะให้เกียรติทุกเพศครับ ต้องรู้จักมารยาทในการแสดงออกครับ
comment54:เหมือนว่าเรื่องโดนลวนลามนี่จะไม่มีการปิดกั้นใดๆเลยครับไม่ว่าใครก็มีสิทธิ์โดน 
อย่างเรานี่โดนผู้หญิงแท้ และหญิงเทียม รุมไซร้ซอกคอขณะที่รถจอดเพราะการเล่นสงกรานต์กันอย่างหนักหน่วง 
เข้าใจนะว่าพวกนางเมา แต่เราก็รู้สึกแย่ และพวกนางก็เรด้าในการแสกนคงไม่ดีเท่าไหร่
comment55:^^
comment56:บางครั้งก็อดคิดไม่ได้นะครับ ว่าเรื่องแบบนี้มันรู้ๆอยู่ว่าจะต้องเจอ
จริงๆมันก็มีโซนเล่นอยู่ เล่นสนุกๆ หรือเล่นเถื่อนๆ อยู่ที่เราจะฝังตัวเองไปที่โซนไหน
เห็นน้องผู้หญิงใส่ขาสั้น เสื้อบางๆซ้อนมอร์ไซด์ ฉวัดเฉวียนไปในกลุ่มเล่นน้ำ 
จอดสาดน้ำประแป้งกะเขา หวังว่าคงไม่ใช่กลุ่มนี้ละมั้งที่มาบ่นเรื่องลวนลาม
ไอ้คนจ้องหาโอกาสแบบนี้ ทุกวันนี้มันก็เยอะขึ้นๆจริงๆ ซิน่ะ ไม่รู้เป็นอะไรนะสังคมของเรานี่
comment57:จะเพศไหน มันก็ไม่ควรจะลวนลามทั้งนั้นแหละ มันเป็นการละเมิดสิทธิ์คนอื่นนะคะ
comment58:#ลดละเลิกลวนลามเพศที่สาม
comment59:เพศที่สามเค้าก็คนนะคะ กายเค้าอาจไม่ใช่หญิง แต่ใจเค้าหญิงแท้นะคะ บางคนนี่เค้าเรียบร้อยน่ารักกว่าผู้หญิงจริงๆบางคนซะอีก การทำแบบนั้นต่อเพศที่สามเราถือว่า "ต่ำ" ค่ะ 

เราเป็นผู้หญิงคนนึงที่รังเกียจการกระทำแบบนี้มากค่ะ ไม่ว่ากับใครการกระทำแบบนี้ถือว่าไม่ให้เกียรติกันค่ะ
comment60:คือเคยเจอแต่สาวสองลวนลาม​ผชตอนสงกรานต์​อะ​
comment61:ขอบคุณมากค่ะที่เข้าใจ โดยส่วนตัวเรามองว่าก็ไม่ควรลวนลามกันทุกเพศนั่นแหละ ชายก็ไม่ควรลวนลามหญิง หญิงก็ไม่ควรลวนลามชาย เพศที่สามก็ไม่ควรไปลวนลามใคร ต่างฝ่ายต่างเล่นน้ำกันอย่างมีควาามสุข

แต่ส่วนน้อยก็มีแหละ แก๊งค์กะเทยตั้งกลุ่มลวนลาม เรามองว่ากลุ่มคนพวกนี้นิสัยแย่ ถ้าไม่ทำแบบนี้จะดีมากๆ เลย สังคมไทยเราดูเหมือนจะเปิดกว้างมากแต่เอาเข้าจริงๆ ก็ยังเหยียดผิว ฐานะ เพศกันอยู่ และไม่แปลกใจว่าคนส่วนใหญ่จะยังมองเพศที่สามแย่เพราะบางคนก็ยังอคติจริงๆ นะ คือเอาใจมาวางไว้ที่ตา แล้วก็มองไปแบบนั้น สงกรานต์เป็นเทศกาลแห่งความสนุกสนาน มันจะดีถ้าทุกคนทุกเพศทุกวัยมาสนุกกันแบพอดี ไม่คุกคามกัน 

พอหมดสงกรานต์แล้วทุกคนก็กลับไปใช้ชีวิตปกติ แต่เชื่อมั๊ยว่าสาวประเภทสองก็คงยังโดนเหยียดอยู่ร่ำไป ลองไปหากระทู้ที่สาวประเภทสองเข้าห้องน้ำหญิงแล้วโดนไล่สิ เหยียดกันแรงมากเหมือนเป็นมนุษย์อีกเผ่าพันธุ์นึงที่ต่ำมาก แค่เพียงเพราะไม่แต่งกายตามเพศเดิมซึ่งคือชาย อีกอย่างสาวประเภทสองยังโดนกีดกันสิทธิในการทำงานอื่นอยู่มากค่ะ เช่นอาจารย์มหาวิทยาลัย ลองหาข่าวอาจารย์เคทนะคะ และก็ที่คุณนก ยลดาแต่งชุดข้าราชการหญิง นั่ก็โดนจวกโดนสับเละ นี่หรือคะความเท่าเทียม ทั้งๆ ที่พ่อแม่ผู้ใหญ่ทุกคนสั่งสอนให้เรียนหนังสือสูงๆ โตมาจะได้มีการมีงานดีๆ ทำ เป็นแบบนี้แต่ก็ขอให้เป็นคนดีของสังคม ความสามารถก็มีไม่แพ้ชายหญิงแท้แต่เพียงเพราะแต่งกาย ปฏิบัติตัวตามที่ใจเป็น คนในสังคมก็ยังมองแรงมองต่ำมองเหยียด นี่คือสิ่งที่เค้ายังปฏิบัติต่อสาวประเภทสองนะคะไม่ใช่แค่เฉพาะสงกรานต์ แต่ทุกเวลา ถ้า พรบ.เท่าเทียมทางเพศใช้ได้จริง เราอยากได้สิทธิ์นี้กับสาวประเภทสองในการทำงานราชการ รัฐวิสาหกิจ ครูอาจารย์ งานแบบนี้บ้างค่ะ 

แต่ขอบคุณมากค่ะ ขอบคุณจริงๆที่เข้าใจ แม้ว่าจะยังแค่นิดหนึ่ง แต่ถ้าเข้าใจสาวประเภทสองมากขึ้น คนในสังคมก็อาจจะเข้าใจและเปิดกว้างในโอกาสที่จะทำสิ่งอื่นๆ มากขึ้น สาวประเภทสองก็เหมือนผู้หญิงคนนึงนั่นแหละเผื่อใครจะมองไม่ออกว่ากลุ่มคนพวกนี้คิดและรู้สึกอย่างไร
comment62:ไม่ว่าฝ่ายไหนจะถูกกระทำก็ไม่สมควร

เรื่อง ผญ ถูกลวนลามนี่ก็คงเข้าใจตรงกันอยู่แล้ว

แต่ทำไมพอเป็น ผช ถูกลวนลามทั้งจาก ผญ หรือ จากเกย์หรือกะเทย คนหลายๆคนกลับมองกันว่าเป็นเรื่องเล็กน้อย  โดยเฉพาะถ้าถูกกะเทยลวนลามนี่กลายเป็นเรื่องตลกกันเลย

ผมว่าด้วยความที่มันเคยมีเกิดเหตุการณ์ที่เพศที่ 3 เล่นสาดน้ำแล้วลวนลาม ผช ไปด้วย  แล้วยังมีบางคนที่ชอบที่จะถูกลวนลาม (คือโดนแล้วก็ยิ่งแสดงออกว่าชอบ)  มันก็เลยกลายเป็นว่าหลายๆคนเหมารวมว่าเพศที่ 3 เป็นแบบนั้น

หรือบางคนที่ไปเล่นสาดน้ำแม่มคิดเหมารวมไปจนถึงขนาดที่ว่าทุกคนที่มาเล่นไม่ว่าจะ ผญ ผช กะเทย ตุ๊ด พร้อมที่จะโดนลวนลาม (ไอ้พวกนี้จะคิดว่า  ถ้าไม่อยากโดนจับโน่นนี่ก็อย่ามาเล่นสิ)  คือจริงๆมันก็มีนะ ไอ้พวกที่ชอบถูกลวนลามตอนที่ไปเล่นสัสเอ๊ยสาดน้ำ ไม่ว่าจะ ผช ผญ ตุ๊ดกะเทย แต่มันไม่ได้เป็นกันทุกคนรึป่าววะ?

ปล. โคตรเกลียดการเล่นสาดน้ำแบบไร้สติช่วงสงกรานต์   ไปๆมาๆ สงกรานต์ในหลายๆพื้นที่แม่มก็แค่วันละเมิดสิทธิคนอื่นโดยไม่ผิดกฏหมาย
comment63:เขาไม่ใช่ .... ไม่ชอบ ให้ใครลวนลาม น่ะ.....


  แต่เขาบอกว่า ..... เขาไม่ชอบการ ดูถูก ... !!!


  เพราะ พวกขี้เมา ทำเหมือน เขาไม่ใช่คน ... ทำอะไรก็ได้ ตามใจชอบ ....!!!



  คนพวกนี้ มันจิตใจ สกปรก .... !!!

  ผมเอง ก็ไม่ชอบคน นิสัย แบบนี้... เหมือนกัน..
comment64:เคยโดนสาวประเภทสองลวนลามมากกว่าครับ ทั้ง สีลม และ อ่อนนุช แต่ก็หลายปีแล้ว
comment65:ดิ้นต่อยท้อง ร้องต่อยปาก : คำนี้เคยได้ยินตอนหลุดเข้าไปในดงกระเทยฟายครั้งนึง ดีนะที่พวกเพื่อนตามมาเจอไม่งั้น 

ไม่ว่าจะเพศไหนถ้ารวมกลุ่มกันได้เยอะ รับรอง Power เพิ่มขึ้นอีกหลายเท่าตัว
comment66:มาดี


ไปดี
comment66-1:อันนนี้ ตัดต่อเหรอครับ ดูแทบไม่ทัน หรือ ของจริง
comment66-2:
comment67:คนถ้ามีสติดี คิดดี คงไม่แกล้งสัตว์ อย่าว่าแต่คนเลย
ไม่ต้องอ้างว่าเพศใดเลย มีโอกาสโดนกันทุกผู้ทุกนางได้ถ้าเจอคนขาดสติ คึกคะนอง

ให้ดีช่วงสงกรานต์อย่าให้เหล้าเข้าปากเลย ยิ่งคนที่สุนัขเต็มปากอยู่แล้วยิ่งห้ามเลย เด๋วมันจะออกมาทำร้ายผู้คน
comment68:OK
comment69:
comment70:เราไปนั่งแพ กินลมชมวิวที่อ่างเก็บน้ำ มีเพศที่สามคนนึง ลอยตุ๊บป่องมากับห่วงยาง
ลอยไปจนใกล้ๆแพที่มีวัยรุ่นชายเยอะๆ แล้วตะโกนว่า "อุ้ย ตายแล้ว จะเป็นลม ผายปอดหน่อยคร้าๆ"
comment71:ขอโทษนะคะที่ดราม่า แต่มันอดสงสัยไม่ได้จริงๆ คือถ้าเป็นเรื่องแตะเนื้อต้องตัวอย่างเดียวนี่เข้าใจได้เลยถ้าจะมองแบบนั้น 
แต่นี่เค้าทั้งถูกดูหมิ่น ลวนลามแล้วยังหัวเราะเยาะ ใครจะไปชอบอะ ยังไงก็คนนะ มีหัวใจ มีความรู้สึก commonsenseแค่นี้ คือไม่รู้ถึงขนาดนั้นเลยเหรอ?? หรือเค้าเล่าแบบยิ้มแย้มแจ่มใสเกินไป หรือเป็นอารมณ์ชั่ววูบหรืออะไร
comment72:ที่ภาพลักษณ์เพศที่ 3 เป็นแบบนั้น ส่วนนึงก็ต้องยอมรับว่าเพศที่ 3 บางส่วน ก็ทำให้ถูกมองแบบนั้นด้วยแหละครับ

อย่างถ้าใครเล่น social media ตั้งแต่ยุค msn หรือพวกห้องแชทต่างๆ จะเห็นชัดว่าพวกที่แสดงออกแบบหื่นๆ รองจาก ผช ก็คือกระเทยกับเกย์เนี่ยแหละ ประกาศตัวชัดเจนว่ามาหาอะไร

หรือเวลาไปเที่ยวตามที่ต่างๆ ผช ก็จะเป็นที่หมายปองของกลุ่มนี้ อย่างเบาๆ ก็พูดจาแซว อย่างหนักๆ ก็เข้ามาลวนลามเลย 

ผช เจอแบบนี้บ่อยๆ ก็พูดกันปากต่อปากทั้งในและนอกกลุ่มตนเอง บอกเล่าประสบการณ์ แล้วส่วนใหญ่ก็พูดตรงกันว่าเคยเจอกระเทยลวนลามมาบ้างไม่มากก็น้อย

เจอแบบนี้เรื่อยๆ จะเข้าใจว่าเพศที่ 3 ชอบเรื่องอย่างว่าและง่าย ก็ไม่แปลกอะครับ

ผมนี่ก็เคยเข้าใจแบบนั้นเหมือนกัน ( หลายปีก่อนก็เคยโดนกระเทยจับของสงวนครับ ตอนไปเล่นน้ำวันสงกรานต์ ) เพราะฟังจากใครต่อใครว่าสาว 2 นี่ชอบเรื่องอย่างว่า กระทั่งหลังๆ เจอสาว 2 ที่ดูเรียบร้อย สุภาพ ไม่พุ่งใส่ ผช ก่อน ผมยังมองว่าแปลกเลย

แน่นอนผมไม่เห็นด้วยกับการลวนลามนะครับไม่ว่าเพศไหนก็ตาม แต่อีกมุมหนึ่ง ก็ต้องมาคิดกันด้วยว่าเพศที่ 3 จะทำยังไงเพื่อลดภาพลักษณ์แบบนี้ครับ
comment73:ไม่ว่าชายหรือหญิงก็ต้องให้เกียรติกันครับ
เรื่องลวนลามอะไรพวกนี้ ทุกเพศทุกวัยมันไม่ควรอยู่แล้วครับ
นอกเสียจากเต็มใจ หรือโยงไปอีกเรื่องก็ได้คือข่มขืน
ถึงแม้จะแต่งตัวล่อตาล่อใจขนาดไหนเราก็ไม่มีสิทธิครับ
นอกเสียจากยินยอม เอาเป็นว่าเล่นกันระมัดระวัง เคารพตัวเองเคารพคนอื่น
^______________________^
comment74:หลายครั้งเราก็ไม่ค่อยเข้าใจความคิดผู้ชายหลายคน ขอใช้คำว่าหลายคนละกันนะเพราะเราชอบฟุตบอลมาก เลยเข้าเว็บบอร์ดบอลไปพูดคุยเรื่องฟุตบอล(อย่างเดียวเลยจริงๆ)บ่อยมาก เราพบว่าผู้ชายหลายคนมักจะชอบคิดว่าพวกตุ๊ด พวกเกย์ พวกกระเทย น่ากลัว แบบหื่นกระหาย แบบอยากคว้าผู้ชายทุกคนมาทำผัว ทำนองว่าอย่าได้หันหลังให้เชียวนะ หรืออย่าไปสนิทมากนะ คิดว่าเดี๋ยวโดนปล้ำ คือมักจะพูดในทำนองนี้กันมากๆ 

บอกตรงๆว่า แต่ละคนที่พูดก็ไม่ได้เป็นคนที่ดูดีอะไรเลยนะ (ดูจากภาพที่เอาขึ้น ) แต่พวกแมนๆทั้งหลายเหล่านั้นกลับชอบดูถูกพวกเพศที่สามด้วยการพิมพ์เหลือเกิน เหมือนพวกเขาเป็นตัวประหลาด ขนาดประเทศเราถือว่ายอมรับเรื่องแบบนี้มากแล้วนะ  คือที่พูดแบบนี้เพราะเรามีกลุ่มเพื่อนที่เป็นตุ๊ดเป็นเกย์เหมือนกัน บอกตรงๆว่า เขาก็เหมือนชายหญิงทั่วไป มีนิสัยทั้งดีและไม่ดี  เพียงแค่คนที่ชอบเพศเดียวกัน เหมือนกับผู้ชายชอบผู้หญิงนั่นแหละ ทอมดี้ก็ไม่แตกต่าง แค่เขาชอบเพศเดียวกันแต่ไม่ได้หมายความว่าเขาชอบทุกคนซะเมื่อไหร่ ผู้ชายบางคนชอบผู้หญิงสวย บางคนชอบน่ารัก บางคนชอบหุ่นดี บางคนไปชอบนิสัยใจคอ  เพศที่สามเขาก็เป็นเช่นนั้น ไม่ใช่เห็นเป็นผู้ชายเหมือนกันเอาหมด  ทอมเห็นผู้หญิงเหมือนกันเอาหมด 

คือผู้ชายหลายคนชอบคิดเข้าข้างตัวเองว่า พวกตุ๊ด พวกกระเทยต้องมาชอบตัวเองแน่ๆ ง่ายๆคิดว่าจะโดนเอาอย่างเดียวเลย คือ มันก็มีพวกที่ชอบแตะเนื้อต้องตัว พวกที่แรดเกินงามนะ แต่ไม่ใช่ทุกคน  เราก็เลยอยากบอกว่าผู้ชายบางคนก็ควรเปิดใจ เปิดตาบ้าง อย่าคิดว่าพวกเพศที่สามนี่เขาจะมารุมป้ยี่ปู้ยำตัวเองแน่ๆ  หรือเขาชอบที่จะไปเกลือกกลั้วกับพวกผู้ชาย เพราะบางคนเขาก็เรียบร้อยนะไม่ขอบแบบนั้น เขาก็คือคน มีความรู้สึกไม่แตกต่างกับพวกที่เป็นเพศชาย เพศหญิงอย่างเราๆ หรอกค่ะ    

แล้วยิ่งกรณีพวกทอมนี่ไม่ต้องพูดถึง ในบอร์ดฟุตบอล พวกผุ้ชายนี้มีแต่จะคิดเปลี่ยนทอมให้เป็นเธอทั้งนั้น เอาไอ้เจ้าโลกมาพูดอวดว่านิ้วเย็นๆสู้ไอ้นั่นไม่ได้หรอก ภูมิใจซะเต็มประดา เฮ้อ..จะบ้าตาย  ทั้งๆที่เขาไม่ได้ทำอะไรให้เลย คือ ออกแนวกดขึ่ทางเพศมาก  ผู้ชายบางคนมาเล่าเรื่องทอมที่มีแฟนสวยและคิดจะแย่ง อยากจะเอากันทั้งนั้น แล้วพอมองแฟนทอมมากๆ ทอมก็มองกลับแบบไม่พอใจ ผู้ชายกลับเล่าว่าตัวเองก็ด่าเลยมันก็หงอไป เล่าแบบภาคภูมิใจมาก  ทำให้คิดว่าถ้าเป็นผู้ชายด้วยกันจะกล้าไปหม้อแฟนคนอื่นขนาดนี้ไหม   จะกล้าทำกร่างแบบนี้ไหม  

เราไม่ได้ว่าผุ้ชายทุกคนนะ ผู้ชายดีๆในบอร์ดก็มีซึ่งเราก็แอบปลื้มอยู่ว่าเขาไม่ได้เห็นดีเห็นงามไปกับความคิดพวกนั้นด้วยเลย  แต่มันก็ยังมีคนแบบนี้จริงๆที่ชอบเหยียดเพศ   มันก็เหมือนพ่อแม่ที่สอนเรามาแหละว่า ผู้หญิงทุกคนก็คือ สตรี  แต่ไม่ใช่ผุ้หญิงทุกคนจะเป็นสุภาพสตรีได้   ผู้ชายก็เช่นกัน หลายคนเป็นได้แค่บุรุษตามเพศที่เกิดมา แต่ไม่สามารถเป็นสุภาพบุรุษได้  เพราะมันต้องประกอบด้วยสิ่งดีๆหลายอย่างถึงจะเป็นได้  ยิ่งโตเราก็ยิ่งเข้าใจนะ
comment75:เลิกเล่นแล้วครับ
รำคาญกะเทย ชอบมาแทะโลม บีบไข่
comment76:เราเป็นประเภททที่๑ ยังเคยโดนเลยค่ะ
คนเลวก็ทำแต่เรื่องเลวๆแหละ มันไม่เลือกหรอก ๑หรือ๒
comment77:จะเพศอะไร เราก็ควรให้เกรียติกัน ไม่ใช่เคารพในเพศสภาพ แต่ "เคารพในความเป็นคนเหมือนกัน"
comment78:ไม่ชอบที่สุดคือพวกกินเหล้าในช่วงเทศกาลแร้วคุมสติตัวเองไม่ได้
พอรวมกลุ่มกันกินก็เกิด อาการโชว์เก่ง เล่นหยอกล้อคนอื่นจนเค้าเดือดร้อน สนุกจนลืมตัว
เมาแร้วขับชนคนตาย หาเงินมายัด จนพ้นคดี คนพวกนี้เกิดมาหนักแผ่นดิน
comment79:รู้แต่เล่นแบบสุภาพมีน้อยมากๆกว่าเล่นแบบไม่สุภาพ เหมือนเป็นวันล่วงละเมิดแห่งชาติเลยทีเดียววันสงกรานต์
comment80:ฝากครับ
ของกระทรวงวัฒนธรรมครับ
แห่ะแห่ะ พอดีมีน้องชายผมเล่นด้วย
คนที่ถือขันเขียว อยู่บนหน้าคลิปเลย


สงกรานต์นี้ คุณลืมอะไรไปรึเปล่า ? ลืมพี่ ?ลืมน้อง? ลืมแฟน? ลืมตัว? ลืมเห็นใจคนอื่น?
ลืมคนที่บ้าน? ลืม.......รีบดูก่อนจะลืมดู(จะดูก่อนลืม หรือ โดนลบแล้วอดดู)
comment81:มีน้องเป็นสาวประเภทสองเหมือนกัน เธอก็ไม่ชอบผู้ชายที่มาลวนลามเธอเช่นเดียวกัน เพราะผู้ชายที่เข้ามาลวนลามเธอมักจะเห็นเธอเป็นตัวตลกมากกว่าจะมองว่าเธอสวยงามแบบผู้หญิงจริงๆ
comment82:มันก้องี้แหละครับ ผมไม่เคย ลวนลาม สาว2 ตอนเล่นสงการนต์ แต่ ผมนี่โดนล้วง กาปู๋ บ้าง ดึงเอามือไปจับนมบ้าง  โดนกลุ่ม สาว2 ลากเข้าไปจับนั้นโน้นนี่บ้าง เหมือนกัน ไม่ชอบเหมือนกัน
comment83:สาวประเภทสอง นี่บอกก่อนเลยว่ามีปมด้อยมากๆ ที่เกิดมาเป็นแบบนี้
สาวประเภทสองต้องอดทนกว่าเพศปกติ ในหลายๆเรื่อง
ต้องทนเสียงนินทาครหาในช่วงเริ่มต้น ต้องทนโดนแกล้งจากพวกผู้ชาย(ที่กล่าวมายกตัวอย่างในโรงเรียน)
ต้องโดนล้อ " อีกระเทย อีตุ๊ด กระเทยควาย ฯลฯ " 
อยากบอกทุกคนว่า " แค่ทำให้พ่อแม่ยอมรับมันก็เหนื่อยมากพอแล้ว ยังต้องมารับในสิ่งที่สังคมไม่พอใจอีกหรอ "
comment83-1:555+ ระวังๆๆ เดี๋ยวก็มีพวกเหยียดเพศมาโพสนะ ว่าแล้วใครบังคับให้เป็น
รู้ว่าเป็นแล้วโดดเหยียด โดนแกล้ง แล้วมาเป็นทำไม 
ดีไม่ดียกหลักธรรมคำสอนจากไหนมาไม่รู้อีก หาว่าชาติก่อนคนพวกนี้ไปทำกรรมหนัก เกิดมาเลยต้องมาโดนแบบนี้

ทั้งๆ ที่คนพวกนั้นไม่รู้เลยว่า ไม่มีใครเกิดมาแล้วเลือกได้หรอกว่าจะเป็นเพศไหน จะเลือกชอบแบบไหน จะเลือกรักใคร พูดง่ายๆ คือ เกิดมาก็เป็นแบบนี้ ตอบแบบนี้ก็โดนหาว่าไปกวนอีก
comment84:จริงๆพวกเค้าน่าสงสารนะถึงจะเป็นคน เฟรนลี่กับผู้ชายชอบคิดว่ากระเทยเหมือนไม่ใช่คนจริงๆเค้าเป็นคนที่ไหนเห็นใจสุด
comment85:เออ อันนี้จริงนะ เป็นกะเทย / สาวประเภทสองในไทยเราว่าวางตัวลำบากมากอ่ะ คือ คนในสังคมโดยรวมส่วนใหญ่เค้าก็มองไงว่าคนพวกนี้เกิดมาผิดเพศ เพราะฉะนั้นเกิดมาผิดเพศ น่าถูกหัวเราะเยาะ ไรค้า นึกออกมั๊ยว่าทำไมกะเทยจะต้องมาทำเป็นดัดจริตเรื่องมาก มาปกป้องตัวเองก็หาว่าเรียกร้องความสนใจ กะเทยที่แต่งหญิง ผู้หญิงเค้าก็ไม่ได้คิดว่าเธอจะเป็นแบบพวกชั้นจริงๆ ต่อให้ผ่าแล้ว หรือตัวผอมแห้งแรงน้อยมันก็ไม่ใช่ ยังไงสาวประเภทสองก็คือผู้ชาย เวลาคนในสังคมมองเค้าก็มองแบบ... อี๋ ตัวอะไรก็ไม่รู้ 

ยิ่งผู้ชายนี่หนักเลย การที่กะเทยสักคนจะเฟรนด์ลี่กับผู้ชายคนนึง ผู้ชายมักจะรู้สึกอี๋มาก รังเกียจ ไปไกลๆ เลย กลัวโดนลวนลาม โดนแต๊ะอั๋ง โดนล้วงไข่ โดนจับไปทำอะไรไม่ดี คือผู้ชายก็คิดไงว่ากะเทยมันก็ผู้ชายคนนึงเหมือนกัน เพราะฉะนั้นก็ไม่จำเป็นต้องไปให้เกียรติอะไรมากเหมือนผู้หญิง ให้เกียรติไป หรือปฏิบัติเหมือนผู้หญิงไปก็เท่านั้น ทำไปก็ไม่ได้มีรูมาให้แยง หนักเข้าคือผู้ชายพวกนี้คือไม่เข้าใกล้ ไม่มาร่วมวงพูดคุยด้วยเลย เท่าที่เคยได้ยินมานะก็คือจริงๆ ไม่ได้รังเกียจหรอก แต่ทำตัวไม่ถูก คือ เธอก็ไม่ใช่ผู้หญิงน่ะ แต่สภาพเธอผู้ชายก็ไม่ใช่ เลยไม่รู้จะทำไง ถอยห่างๆ ดีกว่าไม่ยุ่งด้วย ตัดจบ เอ้ออ...เราก็คิดว่า การเป็นสาวประเภทสองมันน่ารังเกียจขนาดนั้นเลยหรอ ก็แค่ปฏิบัติกับเค้าตามเพศที่เค้าแสดงออกมาเนี่ยแหละทำไม่ได้หรอ คือ เหมือนผู้หญิงคนนึง ซึ่ง ผู้ชายดีๆ เวลาเค้าเล่นน้ำแบบดีๆ ก็คือไม่ไปฉุดกระฉากลวนลามผู้หญิง คุณผู้ชายปฏิบัติกับผู้หญิงยังไง ก็ปฏิบัติกับสาวสองอย่างงั้นแหละ ไม่ใช่เพราะว่าเค้าไม่มีรูให้แยงแล้วผู้ชายก็สามารถไปมองว่าสาวสองคือตัวประหลาด แล้วจะพูด จะปฏิบัติ จะล้อเลียนอะไรก็ได้ บางคนนี่คือเหมือนยำยีศักดิ์ศรีความเป็นมนุษย์แบบสุภาพเลย และไม่ใช่แค่สงกรานต์นะ มันคือเรื่องแบบชีวิตประจำวันเลยด้วย ขนาดเกย์ที่จริตสาว ภายนอกแมนๆ ยังโดนเลย ขอบอกเลยว่าสาวประเภทสองนี่ โดนหนักกว่ามาก นี่ไม่นับเรื่องหน้าที่การงานอีกนะ ทั้งๆที่ส่วนใหญ่ก็เรียนสูงๆ มาเหมือนกัน

บางคนอาจจะโลกสวย งงว่ามีด้วยหรอ จริงๆ แล้วเมืองไทยดูเหมือนเปิดกว้าง แต่แอบเหยียดอยู่อีกเยอะ และอาจจะเป็นแบบนี้ต่อไปอีกนาน

ส่วนเรื่องเล่นน้ำสงกรานต์ ทุกเพศมีดีมีชั่วเหมือนกันหมด กะเทยชอบลวนลาม ชายขี้เมา หญิงเปิดนม มันเป็นเรื่องที่ควรตัดสินเป็นคนๆ ไปป่ะ บางทีมาคิดก็สงสารสาวสอง เพราะเวลาโดนตัดสินที่ไรนี่โดนเหมารวมตลอด และก็มักจะเป็นตัวที่ถูกดูถูก เป็นตัวตลกของสังคมตลอดๆ คือไม่ว่าจะทำดี เรียนสูงแค่ไหน ถ้าเป็นผู้ชายแต่งหญิง นั่นแหละ เรียนสูงก็ไม่ได้ช่วยอะไร เค้าไม่รับทำงาน บางทีก็สงสัย เมื่อไหร่กลุ่มคนพวกนี้จะได้รับโอกาสดีๆ ในแบบฉบับที่พวกเค้าเป็นซักทีนะ เช่น เป็นครู เป็นหมอ เป็นข้าราชการ ในรูปแบบที่เค้าเป็นจริงๆ
comment85-1:เห็นด้วยครับ ถึงเราจะเป็นเกย์แต่เราก็เล่นแบบสุภาพนะ แป้งก็ค่อยๆปะ น้ำก็สาดเบาๆ เวลาเห็นกระเทยหรือเกย์ลวนลามผู้ชาย ขอร้องอย่าเหมารวมว่าเพศที่3แย่ทุกคนเลยนะครับ
comment86:เพราะรายการทีวีด้วยหรือเปล่า เราอ่านแล้วนึกไปถึงรายการนึง ที่เวลามีสาวสองมาออกรายการ พิธีกรชอบพูดจาสองแง่สามง่ามตลอด ชอบทำมือปลาหมึก เดี๋ยวจับเดี๋ยวกอดตลอด เราดูแล้วรู้สึกทุเรศเลยไม่ได้ดูรายการนี้อีกเลย แต่นั่นมันหลายปีมาแล้ว ไม่รู้ว่ายังทำพฤติกรรมนี้อีกมั้ย

title:แมว 8 ชีวิตต้องตาย เพราะความมักง่ายของคนขับรถบนถนน
comment:สวัสดีค่ะ เรามีเรื่องอยากมาแชร์เกี่ยวกับน้ำใจของคนบนท้องถนน

วันก่อนมีน้องข้างบ้านวิ่งมาขอความช่วยเหลือว่าแมวจรจัดท้องแก่ที่อาศัยอยู่บริเวณนั้นโดนรถชน เราจึงรีบวิ่งไปดู เห็นสภาพแม่แมวท้องแก่หายใจรวยรินตาเบิกโพลง นอนอยู่ในที่ตักขยะของร้านค้าแถวนั้น เราจึงรีบอุ้มแมวทั้งที่ตักขยะขึ้นรถ และขับรถไปส่งรพ.ที่ใกล้ที่สุดละแวกนั้นอย่างเร็วที่สุด ซึ่งก็คือรพ.สัตว์ศรีวรา ทาวน์อินทาวน์

เราเลี้ยวรถเข้าทางซอยรามคำแหง 43/1 พอลงสะพานก็เจอว่ารถติดยาวอยู่สักพักไม่เคลื่อนตัวสักที ด้วยความร้อนรนกลัวแม่แมวจะขาดใจซะก่อน เราก็เลยวิ่งลงไปดูแล้วพบว่า ต้นเหตุของรถที่ติดกันยาวเหยียดเกิดจาก 'รถส่งของ' ที่จอดส่งของร้านค้ากลางถนนซอย ทำให้รถทั้งซอยขับผ่านไปไม่ได้ แซงไปก็ไม่ได้เพราะรถในฝั่งกลับกันก็ติดรอออกปากซอย

เราวิ่งลงไปส่องดูก็พบว่ามีคนนั่งอยู่ในรถ เราเลยเคาะกระจกและเปิดประตู ขอร้องให้เค้าช่วยเลื่อนรถเข้าไปจอดในอาคารพานิชย์ (ร้านค้านั้นตั้งอยู่ชั้น 1 ตรงหัวมุมของอาคารพานิชย์) เพื่อหลบให้รถในซอยไปได้หน่อย เรามีแมวท้องแก่โดนรถชนอาการสาหัส จะพาไปส่งรพ.สัตว์ศรีวรา สิ่งที่ได้ตอบกลับมาคือหันมามอง แล้วก็กลับไปแบบไม่ใส่ใจ เหมือนไม่ได้ยิน ทำหูทวนลมแบบ 'ไม่เลื่อน มีอะไรมะ'

พอเห็นว่ารถไปไม่ได้ มีวินมอเตอร์ไซค์ผ่านมาพอดีเราก็เลยโบก แล้วก็ขอร้องว่าช่วยพาเรากับแมวไปส่งที่รพ.สัตว์ศรีวราที แมวท้องแก่โดนรถชน วินมอเตอร์ไซค์ตอบมาว่า 'ไปเรียกวินหน้านะน้อง' 

เราจำต้องรถติดอยู่ตรงนั้น รอจนรถขนของนั้นขนของเสร็จพักใหญ่แล้วขับออกไป รถทั้งซอยถึงจะไปต่อกันได้ เราถึงรพ.สัตว์ปรากฏว่าแม่แมวตายแล้วเพราะทนไม่ไหว น่าจะตายในรถของเรา หมอจึงรีบผ่าท้องลูกเพราะอาจจะมีโอกาสรอด แต่ปรากฏว่าลูกอีก 7 ตัวในท้องก็ไม่มีรอดสักตัวด้วย

ถึงแม้เราจะไม่รู้หรอกว่า ถ้ารถคันนั้นไม่จอดส่งของกลางถนนแม่แมวและลูกๆ จะรอดมั้ย แต่ก็อาจเพิ่มโอกาสให้กับมันได้ถึงมือหมอเร็วขึ้นกว่านี้ ถ้ารถติดเพราะการจราจรที่แน่นเราเข้าใจได้ เราเลยอยากฝากเตือนให้ทุกคนช่วย 'มีน้ำใจ' บนท้องถนนกันสักนิดเถอะค่ะ อย่ามักง่ายเอาสะดวกเข้าว่า เพราะต่อให้ไม่มีเหตุฉุกเฉินคุณก็ไม่ควรจอดรถแบบนี้ปิดทางรถคันอื่น บางครั้งความมักง่ายของคุณอาจส่งผลเดือดร้อนให้กับผู้อื่นโดยไม่รู้ตัว วันนี้เป็นแมว แต่วันหน้าอาจเป็นคน เป็นอะไรที่สูญเสียมากกว่านี้ ขอบคุณค่ะ

    แก้ไขข้อความเมื่อ 14 มีนาคม 2560 เวลา 14:42 น.
comment1:แย่จริงๆเลย
comment2:ไม่ว่าจะคนรึสัตว์ ชีวิตก็คือชีวิต จขกท.อุตสาห์ลงไปขอร้องยังทำเป็นไม่รับรู้ ความเห็นแก่ตัวมันชั่งชั้วร้ายซะจริงๆ ขอให้เวรกรรมจงติดตามมันไป
ขอให้น้องแมวทั้งหลายจงสู่สุขติ
comment3:พวกคนที่จอดรถตามหน้าบ้านกีดขวางถนนทั้งที่สามารถถอยรถเข้าบ้านได้ เขาก็มีความคิดแบบนั้นแหละ คือคนอื่นจะลำบากอย่างไรก็ไม่สน เรื่องของคนอื่น

ไม่อยากให้มีคนแบบนี้เลย แต่กลับพบคนแบบนี้ได้ทุกที่ของประเทศไทย
comment3-1:สันดอนขุดได้ครับ......
comment4:เห็นแก่ตัวจริงๆ
comment5:
comment6:เศร้า
comment7:น้องแมวพ้นเคราะห์แล้วครับ เป็นโชคดีของเค้าที่ไม่ต้องทรมานนาน
ขอบคุณความมีน้ำใจของท่าน จขกท.นะครับ  บุญรักษาทุกประการครับผม
แล้วก็ สำหรับคนใจร้าย ไม่ต้องไปแช่งชักหักกระดูกอะไรหรอกครับ สมัยนี้กรรมเร็วกว่า 4G ซะอีก
เดี๋ยวก็เห็นกันเอง  เว้นแต่ว่าบุญเค้ามาเยอะ กรรมจะวิ่งตามได้ช้า  

อยากให้คนสมัยนี้มีน้ำจิตน้ำใจกันกว่านี้จริง ๆ นะครับ  ให้ลองย้อนมองย้อนคิดสักหน่อย
ถ้าจากสัตว์ไปเป็นคน จากคนทั่ว ๆ ไป ไปเป็นพ่อแม่ ลูกเมียเค้า  คงจะเข้าใจกันได้ง่ายกว่านี้

ผมพาพ่อส่ง รพ.  รถผมต่อจากรถเมลล์ที่เข้าป้าย  เลยจากป้ายรถเมลล์ไปจะทางเลี้ยวเข้า รพ.  
เลยจากทางเข้า รพ. เป็นซอยเข้าออก   รถเมลล์ไม่ขยับ ติดรถเข้าออกซอย
ผมก็ขยับไม่ได้ จะแซงรถเมลล์ก็เลยทางเข้า  ก็ต้องรอ ผมโทรบอกคนที่อยู่ข้างใน รพ.ว่าให้เตรียมตัว 
ตอนนี้คนไข้หมดสติแล้ว หยุดหายใจไปแล้ว  ไม่รู้ว่ากี่วินาทีที่รอ  แต่นาทีตอนนั้นยาวนานมากในชีวิต
แค่นั้นแหละครับ  กว่าจะเลี้ยวเข้าได้ กว่าพยาบาลจะยกตัวคนไข้ออกจากรถ กว่าจะกู้ชีพ 
อย่าให้ไปเกิดกับใครเลยครับ  ไม่ว่าจะเป็นคนหรือเป็นสัตว์   ทรมานหัวใจทั้งนั้น
comment8:สักวันนึง.. 
วันที่เขาต้องประสบเหตุการณ์แบบนี้เองบ้าง วันที่ต้องรีบพาชีวิตนึงหรือหลายชีวิตไปให้ทันเวลา เวลาแต่ละนาทีมีค่า แต่ได้พบกับคนที่เขาไม่สนใจในทุกข์ร้อนใดๆ หวังว่าวันนั้นจะคิดถึงสิ่งที่ทำบ้าง

RIP
comment8-1:สาธุ
comment9:😢😢😢😢😢😢😢😢😢
comment10:มนุษย์เห็นแก่ตัว!
comment11:มนุษย์เราบางคนนี่ก็เห็นแก่ตัวจนไม่น่าคิดว่าจะเกิดมาเป็นมนุษย์ได้เลยเนอะ= =
comment12:อ่านแล้วน้ำตาซึมเลย ทำไมคนเราเป็นแบบนี้ทั้งรถส่งของทั้งวินมอเตอร์ไซด์ ขอให้น้องแมวและลูกๆไปสู่ภพภูมิที่ดี และขอขอบคุณเจ้าของกระทู้มากๆนะคะขอให้พบเจอแต่สิ่งดีๆนะคะ ส่วนคนที่เห็นแก่ตัวไม่มีน้ำใจก็ขอให้เป็นไปตามเวรกรรมที่ทำไว้
comment13:โอ๊ย สงสารแมว
เจ้าของกระทู้ใจดีมากเลยค่ะ
comment14:รถส่งของบอกเล่ยว่าโคตร..

แต่วินไม่แน่ เพราะวินบางวินจะรับคนทับซ้อนที่กันไม่ได้ จะมีปัญหาได้
comment14-1:ใช่เลยครับวินมอไซค์รับไม่ได้เพราะพื้นที่วินอื่น ไม่งั้นงานงอกหนักเลย
comment15:มนุษย์ที่เห็นแก่ตัว ขอกรรมจงตามสนองอย่างสาสม น่าสงสารน้องแมวต้องมาจบชีวิตแบบนี้ แต่ขอให้บุญกุศลจงส่งผลบุญให้แก่เจ้าของกระทู้ค่ะ ช่างมีเมตตามากมาย เพราะเหตุการณ์แบบนี้กับบางคนอาจจะมองแล้วก็ผ่านไปอย่างไร้ค่า
comment16:จขกท. ได้พยายามแล้ว เป็นบุญกุศลมากแล้วค่ะ
คุณได้ช่วยให้แม่แมวไม่ต้องสิ้นใจทั้งที่ลูกติดอยู่ในท้อง
คุณก็ได้ช่วยตัวน้อย ๆ อีก 7 ชีวิต ไม่ต้องติดอยู่ในท้องแม่ แม้จะสิ้นลมหายใจ

เศร้าจริง ๆ ...เศร้ามาก ไม่รู้จะพูดอะไรแล้วค่ะ   TT___TT
comment17:แจ้งไปที่บริษัทเจ้าของสินค้าครับ  เพื่อให้มีมาตรการลงโทษคนขับรถที่มักง่าย  แต่ถ้าบริษัทไม่มีการดำเนินการอะไร  ก็มาลงในนี้ได้ครับ
comment17-1:เห็นด้วยกับคคห.นี้มากๆค่ะ
comment18:
comment19:เราพยายามค้นเฟซบุคของร้านค้าดังกล่าวค่ะ เจอว่าหน้าเพจยังมีการอัพเดทตลอด ก็เลยส่งข้อความไปในอินบ็อก ร้องเรียนและเล่าเหตุการณ์ให้ฟัง ขอให้ครั้งต่อไปช่วยจัดการการขนส่งสินค้าอย่าให้ปิดทางสัญจรของรถ ตอนนี้ในเพจไม่อ่าน ไม่ตอบ ไม่มีฟีดแบคใดๆ ค่ะ

ร้านค้านั้นถ้าผ่านมาแล้วได้อ่าน ขอร้องนะคะ ในละแวกนั้นมีรพ.สัตว์ที่เปิดตลอด 24 ชั่วโมงไม่มาก วันนี้เป็นสัตว์ของเรา วันหน้าอาจเป็นสัตว์ของคนอื่นที่มาในเคสฉุกเฉินแบบนี้ คุณเป็นร้านค้าที่อยู่ต้นซอย ทำแบบนี้เท่ากับคุณตัดลมหายใจของสัตว์หลายตัวเลยค่ะ
comment19-1:วอนเจ้าของกระทู้เคลียร์ให้ชัดเจนด้วยค่ะ ว่าเป็นร้านอะไรในซอย 43/1 ดิฉันมีร้านกาแฟใต้อพาร์ตเมนต์ อยู่ดีๆมีคนมาโพสต์ด่าหน้าเพจร้านเฉยเลย เสียหายมาก ซึ่งมั่นใจว่าร้านดิฉันไม่เกี่ยวข้องกับเรื่องของเจ้าของกระทู้แน่นอน เพราะมีแต่นักศึกษามาอ่านหนังสือที่ร้าน เมื่อวานไม่มีลูกค้าของร้านคนไหนขับรถมาที่ร้านเลย และไม่มีใครมาส่งของที่ร้านแน่นอนค่ะ
comment19-2:ไม่ใช่ร้านกาแฟค่ะ ยืนยันตรงนี้ วอนทุกท่านโปรดเข้าใจด้วยค่ะ
ร้านค้านั้น แม้เราสามารถระบุได้เลยว่าเป็นร้านอะไร แต่เราไม่ต้องการให้เกิดการล่าแม่มดเกิดขึ้น เราขอสายตรงกับทางร้านดีกว่า ถ้าร้านไม่ตอบไม่รับการร้องเรียนก็แค่นั้น เราเลือกใช้คำรวมๆ เพื่อที่จะแชร์อุทาหรณ์ วัตถุประสงค์ก็เพื่ออยากเตือนใจคนที่ขับรถมักง่ายค่ะ

ขอโทษที่ทำให้เดือดร้อนด้วยค่ะ แต่เคลียร์ชัดๆ
'ไม่ใช่ร้านกาแฟค่ะ' 
คุณสามารถแคปหน้าจอตรงนี้โพสขึ้นเฟซบุคได้เลยค่ะ หรือหลังไมค์ติดต่อเพจร้านมาได้เลยค่ะ เรายินดีใช้เฟซบุคส่วนตัวเข้าไปเคลียร์ในเพจคุณค่ะ ขอบคุณค่ะ
comment19-3:ขอบคุณเจ้าของกระทู้ค่ะ ที่ช่วยยืนยัน
comment20:คน RAYUM
comment21:ยังไงก็นับถือใจคุณนะคะ ที่อย่างน้อยก็พยายามทุกวิถีทางที่เจ้าช่วยทั้ง 8 ชีวิตจริงๆ
บางอย่างเป็นเรื่องเล็กน้อยสำหรับคนอื่นๆ แต่มันคือความเป็นความตายของชีวิตน้อยๆเหล่านั้น
comment22:หยุดรถหรือจอดรถในลักษณะที่เป็นการกีดขวางการจราจรที่อธิบดีกำหนดในทางเดินรถโดยไม่มีอำนาจ - ปรับไม่เกิน 500 บาท

กระทำด้วยประการใด ๆ บนทางอันเป็นการกีดขวางของการจราจร - ปรับไม่เกิน 1,000 บาท
comment23:ขอบคุณจขกท.สำหรับน้ำใจของคุณที่ไม่นิ่งดูดายต่อชีวิตเล็กๆ ถึงแม้ช่วยไม่ทันแต่คุณได้พยายามเต็มที่แล้ว นับถือและซาบซึ้งในน้ำใจจริงๆค่ะ ส่วนคนที่จอดรถขวางทางคิดแต่ว่าไม่ใช่เรื่องของตัวเอง ถ้าสักวันนึงเจอเข้ากับตัวคงรู้สึกค่ะ
comment24:แม่แมวยังเหมือนลืมตาอยู่เลย นอนตายตาไม่หลับ 😢
comment25:เจ้าของกระทู้จิตใจดีมากไม่มีรีรอเลยรีบพาน้องแมวไปหาหมอทันทีพี่อ่านแล้วซึ้งใจมาก ขอขอบคุณที่ไม่มองข้ามแม้กระทั่งชีวิตของสัตว์ที่ช่วยตัวเองไม่ได้เลย 

ส่วนเรื่องนิสัยใจคอของคนไทยบางประเภทอยากบอกตรงตรงเลยว่าคนเห็นแก่ตัว มันก็พูดเห็นแก่ตัวเลย เเต่กับคนไทยที่มีจิตใจมีความเมตตาก้อมีเมตตาจริงๆ ใครบอกว่าเมืองไทยมีแต่คนใจดีพี่เถียงขอเป็นเอ็นเลย ไม่จริงเสมอไป แต่ถ้ามีดราม่าออกสื่อขึ้นมาเมื่อไหร่คนใจดีเข้ามาเต็มไปหมด
comment26:แนะนำ FB ร้านค้ามาหน่อยสิครับ จะได้ช่วยกันเข้าไปสรรเสิญ
comment27:เราเคยเจอค่ะ...
เราจับมอเตอร์ไซค์ เจอจอดรถกระบะขวางถนน ตรงสี่แยกในหมู่บ้าน เป็นเราขับถนน2เลนแคบๆ เขาจอดรถกระบะหน้าบ้านเต็มเลน

เราขับมาเลี้ยวซอยนั้นพอดี มีรถกระบะอีกคันสวนหลบรถที่จอดมาฝั่งเลนเรา เราตกใจหักหลบ ล้มค่ะ แย่มาก

ปล.เราไม่เป็นอะไรมาก ขาถลอก แก้มถลอกนิดนึง ข้อเท้าแพลง,เคล็ด(?) ไปหลายวัน

รถที่สวนไม่จอดดู เจ้าของรถที่จอดก็ไม่สนใจ กเสงส่เดกฟฟฟกดัราสบว มีคนรู้จักวิ่งมาช่วย โทรเรียกญาติมารับ เพราะเท้าเคล็ดขับไม่ได้ (มอเตอร์ไซค์เกียร์)
comment28:อ่านแล้วหดหู่จังค่ะ ครั้งนี้คนส่งของอาจจะมองว่าเป็นแค่สัตว์ ถ้าครั้งหน้าเป็นคนป่วยที่กำลังจะไปโรงพยาบาลล่ะ
เกลียดนิสัยคนมักง่าย คนอื่นเดือดร้อนยังไงไม่สนแบบนี้ของคนไทยบางพวกจริงๆ เลยค่ะ
comment29:อ่านกระทู้มนุษย์เงินเดือนเสร็จ น้ำตาว่าคลอแล้วนะ มาอ่านกระทู้นี้ต่อ น้ำตาแตกเลยอะ ร้องไห้จนปวดหัว น่าสงสารเหลือเกินแม่แมวกับลูกน้อย T.T
comment29-1:จริง คนละอารมณ์เลย

ดูรูปแล้วหดหู่
comment30:ขอบคุณ จขกท.มากนะคะที่ทำเต็มความสามารถ
comment31:เศร้ามากค่ะ สงสารน้องแมวจริงๆ
ไอ้คนประเภทนี้มันมีอยู่เยอะแยะค่ะ พวกมันไม่ถึงขั้นมนุษย์ และอีกหลายชาติกว่าพวกมันจะได้เป็นมนุษย์ จิตใจพวกมันบาวทียังต่ำกว่าเดรัจฉานอีกค่ะ เราเจอมาเยอะ เคยเห็นไอ้พวกกระบะส่งของแบบนี้แหละ หักพวงมาลัยแกล้งสุนัขที่นอนหลับอยู่ริมถนน ถึงไม่โดนน้องหมาก็จริง แต่ก็ทำให้เห็นว่าพวกมันเห็นชีวิตน้องหมาเป็นของไร้ค่า เห็นพื้นฐานจิตใจของคนพวกนี้แล้วถึงได้เข้าใจว่าทำไมชีวิตพวกมันถึงไม่เจริญ ตายโหงบ้าง เป็นโรคร้ายบ้าง ก็เพราะพวกมันดำเนินชีวิตเบียดเบียนผู้อื่นมาตลอด แรงแห่งกรรมเลยส่งผลให้พวกมันต้องทุกข์ทรมานไปอีกทั้งชาตินี้ชาติหน้าและอีกหลายๆชาติ
comment31-1:ส่วนจขกท. เราขอขอบพระคุณในความมีน้ำใจต่อสิ่งมีชีวิตร่วมโลก และเห็นคุณค่าในชีวิตทุกชีวิตเท่าเทียมกัน เราขอให้คุณพบเจอแต่สิ่งดีๆเข้ามาในชีวิตนะคะ ขอให้คุณและครอบครัวของคุณมีความสุขความเจริญ

เราเข้าใจหัวอกคุณค่ะเพราะเคยช่วยน้องแมวจรตาบอดที่โดนสุนัขกัด และน้องเสียในรถของเรา ระหว่างทางที่จะพาไปส่งโรงบาล เราร้องไห้หนักมาก กลับมาเอาน้องเค้าฝังไว้ที่บ้านเรา เราจึงเข้าใจค่ะว่าคุณก็เสียใจแค่ไหน

ดีใจนะคะที่รู้ว่าโลกใบนี้ยังมีมนุษย์ประเสริฐอย่างคุณอยู่อีกมากเหมือนกัน
comment32:เห็นแล้วสงสารแมวอ่า ยิ่งแมวท้องด้วย
comment33:รถส่งของๆบริษัทไรครับ คอมเพลนแม่มเลย
comment34:ขอชื่อบริษัทรถ และ ร้านค้า ด้วยคน เห็นแก่ตัวทั้งคู่เลย
comment35:อ่านเสร็จ เลื่อนมาเห็นรูป  บอกได้คำเดียวว่า สลดใจมากๆ ขอให้น้ำใจที่เจ้าของกระทู้มีให้สัตว์เหล่านี้ จงส่งผลให้เจริญรุ่งเรื่องในทุกๆด้าน  ส่วนทั้ง 8 ชีวิตที่ดับไปขอให้ไปสู่ในภพภูมิที่ดียิ่งขึ้น
comment36:คนเห็นแก่ตัวในสังคมเยอะมากแบบไม่น่าเชื่อว่าจะเยอะได้ขนาดนี้จริงๆ
แต่ดีใจที่มีคนดีแบบ จขกท อยู่นะคะ
comment37:ขอให้มันโดนอย่างน้องแมว  
ขอบคุณเจ้าของกระทู้ด้วยครับ ที่พยายามช่วย  อย่างน้อยน้องก็ไม่ได้ตายอย่างโดดเดี่ยว
comment38:มากวาด สยอง ครับ  
ขอลองแทนตัวเป็นคนขับคนนั้นดูนะครับ

สมมุติว่า ผมเป็นคนขับรถ กำลังลงของอยู่ ขนกันวุ่นวายเลย
มีคนมาบอกว่า แมวโดนรถชน กำลังจะไปโรงพยาบาลสัตว์
ผมคงไม่รู้ว่าจะทำยังไงเหมือนกัน จะบอกให้หยุดงานทั้งหมดไว้ก่อน เก็บของขึ้นรถ
เลื่อนรถออกไป ก็คงต้องออกไปให้พ้นซอย เพื่อจะวนมาใหม่ 
อาจจะเสียเวลาไปเป็นชั่วโมง แล้วคิวถัดๆไปก็คงช้าต่อเนื่องกันไป
คนขับรถ คงไม่อยากทำอะไร เพราะมันมีแต่ผลเสียกับเขาเท่านั้น
ชั่งผลดีผลเสียแล้ว ทำไม่รู้ไม่ชี้ก็โดนแค่ด่าว่าไร้น้ำใจ แต่ไม่เสียงาน
และปกติ การลงสินค้าเติมให้ร้าน จะต้องทำให้เร็วที่สุดอยู่แล้ว 
เพราะมันกีดขวางการจราจร การปิดถนนไปครึ่งเลน นี่เรื่องใหญ่เลยนะครับ 
เป็นไปได้ไหม ว่า เขาเดินไปเร่งให้มันเร็วที่สุดแล้วแต่ก็ยังได้แค่นั้นเอง 
ไม่ดีพอและมุมนั้นคุณไม่เห็น

ด่าได้ แต่ด่าตัวสมมุตินะครับ อย่าด่า ผม แฮ่
comment38-1:ขออธิบายเพิ่มเติมค่ะ
ร้านค้า ตั้งอยู่ตรงชั้น 1 ของอาคารพานิชย์ (อารมณ์หอพัก) เป็นส่วนหัวมุมของอาคารค่ะ พ้นหัวมุมไปก็เลี้ยวเข้าที่จอดรถของอาคารแล้ว ไปจอดในที่จอดรถก็ได้ ขนาบอาคาร ระยะส่งของใกล้เท่ากัน

ผมก็ไม่รู้จะทำอย่างไรเหมือนกัน
ตอบ : ไม่ควรจอดตรงนั้นตั้งแต่แรกค่ะ เพราะมันปิดทางสัญจรของ 'คนทั้งซอย'
comment38-2:5555 คนตรรกะแบบนี้แมร้งมีอยู่จริงบนโลก แล้วถ้าวันนั้นเป็นคนขึ้นมาทำไงละครับ ? มันเลือกได้ว่าคุณจะทำหรือไม่ทำเท่านั้นแหละครับ จิตสำนึกล้วนๆ คำว่าคนกับมนุษย์มันวัดกันตรงนี้แหละครับ
comment38-3:เห็นแก่ตัว ขอตัวเองรอดคนอื่นเดือดร้อนชั่งมันสินะ
comment38-4:ต้องหน้าด้าน หน้าหนาขนาดไหนคะ 
ถึงกล้าจอดรถขวางทางชาวบ้าน ทำให้รถติดไปทั้งซอย 
แม้ขนาดมีคนมาขอร้องให้เลื่อน ก็ยังไม่เลื่อน 

ใครๆก็เคยจอดรถเกะกะชาวบ้านบ้าง แต่ก็คงไม่กี่นาที
ถ้าจอดส่งของนี่น่าจะนานนะ และก็ควรจะวางแผนให้ดี
ไม่ใช่นานจนขนาดทำให้รถติดยาวๆได้ 
ปกติละแวกนั้น ก็รถเยอะอยู่แล้ว น่าจะรีบๆหน่อย

...
comment38-5:ขอบคุณคุณเจ้าของกระทู้ที่ มาให้ภาพเพิ่มเติมนะครับ
ไอ้จอดขวางนะมันผิดอยู่ ไม่ต้องเถียงกันประเด็นนั้น
แต่ในหลายๆซอย มันแคบจริงๆ ไม่มีซอยย่อยให้จอด 
เช่นสุทธิสาร นี่ผมต้องใช้กลับบ้านทุกวัน ดึกๆหน่อย ก็มีรถจอดส่งของพวกนี้
มาขวางอยู่หนึ่งเลน ตอนดึกๆ รำคาญใจเหมือนกัน 
แต่มองอีกที ไม่จอดอย่างนั้นก็ ไม่รู้จะส่งกันยังไง 
จริงๆ มันมีข้อกำหนด สำหรับเฟรนไชส์ร้านดัง ว่าซอยขนาดไหนใช้รถขนาดไหน
เวลาส่งต้องอยู่ช่วงไหน 
ผมก็ไม่รู้ว่าใครผิดนะ ร้านผิด หรือรถส่งมันผิดเวลา 
แต่มันก็ทำเป็นประจำของมันอย่างนั้นอยู่ทุกวันอยู่นั่นแหล่ะครับ
ไม่เห็นมีใครสามารถ ไปไล่และแก้ปัญหาได้อย่างถาวร
คงได้แต่บ่นกันในนี้ ไปตามประสาประชาชนชาวไทย
comment38-6:นี่หรือมนุษย์?
comment38-7:สมมติผิดที่แล้วครับ
comment38-8:ลองอ่าน คห 45 แทนละกันนะครับ 
เขาอธิบายได้ดีกว่าผม เยอะ 
และนั่นเป็นสิ่งเดียวกันที่ผมอยากจะพูดครับ

ถามจริงๆ เวลาพวกเราๆ เจอรถติดกันในกรณีนี้ ถามจริงๆ 
มีใครเดินลงไปไล่ เขาออกกันมั้ย ก็เห็นรอกันอยู่ในรถ 
จนเขาขยับออกไปเอง ก่อนหน้ารถเจ้าของกระทู้ มีกี่คันที่ติดรอกันอยู่
มีคนคิดจะทำอะไรมั้ยครับ ก็เปล่าทั้งนั้น คนไทยนิสัยธุระไม่ใช่อยู่แล้ว
ถ้าไม่เกี่ยวพันถึงตัวละก้อ ขอดูเฉยๆดีกว่า 
มาด่ามาโวยกันในนี้ ก็ได้แค่ระบายแค่นั้นแหล่ะครับ ไม่เกิดประโยชน์ใดๆทั้งสิ้น
comment38-9:7-11 ทุกวันเวลาสี่ทุ่ม ทุกสาขาในถนนสุทธิสาร.... พร้อมใจกันส่งมากมาย
comment39:คุณ จขกท เป็นคนดีมากๆ ค่ะ นับถือน้ำใจจริงๆ 

ขอให้แมวน้อยทั้งหลายไปสู่สุขคติทุกตัวนะลูก ไม่เจ็บ ไม่ปวดแล้ว ไปวิ่งเล่นกันบนสวรรค์ ไม่มีมนุษย์คนไหนมาเบียดเบียนทำร้ายพวกหนูได้อีก
RIP ค่ะ
comment40:แค่เห็นรูปแล้ว ก็ไม่อยากอ่านเนื้อหาอะไรต่อ

สงสาร แมวท้องแก่
comment41:จขกท. ได้รู้จักสิ่งที่เรียกว่าคนไทยแล้วแหละครับ
comment42:
comment43:คนพวกนั้นเค้าไม่เห็นคุณค่าชีวิตสัตว์หรอกครับ  ยิ่งถ้ารู้ว่าเป็นหมาแมวจรจัดนี่ยิ่งเมินเลยด้วยซ้ำ
comment43-1:ใช่ครับ หมานุด ก็แบบนี้แหละ
comment44:38-2 ใช่ครับ มันอยุ่ที่ คุณกล้าจะทำความดีหรือเปล่า หรือมองเห็นความสำคัญของชีวิตอื่นๆมั้ย 
(แก้ไข พอดีกว่า เล่าไปก็ไม่มีประโยชน์)
comment45:คนที่จอดขวางก็มีความผิดฐานจอดในที่ห้ามจอด (ถ้าห้ามจอด) หรือจอดในลักษณะกีดขวางการจราจร

ผมว่าเขาผิดแค่นั้นจริงๆ
ส่วนเขาจะเห็นค่าในชิวิตสัตว์หรือไม่นั่นเป็นเรื่องของเขา ถ้าบาปกรรมมีจริงเขาก็คงได้รับส่วนนั้นๆ ไป
คงต้องแยกแยะกรณีกับเรื่องของคน เพราะถ้าเป็นคนเจ็บการตัดสินใจย่อมจะต่างกันออกไป
คงเหมาไม่ได้ว่าถ้าไม่ช่วยแมว แล้วจะลามไปว่าไม่ช่วยคน
คนหาเช้ากินค่ำ แค่เลี้ยงตัวเองยังจะไม่รอด จะให้เห็นใจรักหมา แล้วโดนลูกค้าด่า โดนเจ้านายต่อว่า เพื่อให้รักแมวเหมือนที่ จขกท เป็นคนจะไม่ใช่มั้งครับ

เรื่องวิน ผมไม่แน่ใจว่าขอให้ช่วยพาไปฟรีๆ หรือจ้างให้ไปแต่ปฏิเสธ ถ้าเป็นแบบหลังก็แปลกอยู่ แต่ถ้าเป็นแบบแรกก็คำอธิบายเดียวกับด้านบน เพราะคนมีหน้าที่หาเลี้ยงตัวเอง

จขกท มีเมตตารักสัตว์ผมว่าก็ดีแล้ว แต่ควรจะเคารพทางเลือกของเพื่อนร่วมสังคมคนอื่นๆ ด้วย
ก็เขาเลือกที่จะไม่ร่วมทำความดีกับคุณ 
อาจจะเป็นเพราะเขาไม่ได้เห็นค่าของสัตว์เลี้ยง ไม่พูกผันกับมันเหมือนที่คุณเป็น
ต่างคนต่างคิด เขาจึงเลือกแบบนั้น
เรื่องก็มีแค่นั้น และก็คงไม่ได้หมายรวมไปว่าเขาเป็นคนเลว คนไม่ดี คนไม่มีค่า คงไม่ใช่มั้งครับ

แต่ถ้าเขาทำผิดกฏจราจรจริง เช่น จอดในที่ห้ามจอด หรือจอดกีดขวางนานๆ ทำให้ได้รับความเดือดร้อนจริง ผมแนะนำให้ถ่ายรูปส่งตำรวจ เขาจะได้หลาบจำ แต่ตำรวจคงตั้งข้อหาจอดรถกีดขวางการจราจร และคงไม่ใช่ข้อหาว่าเป็นเหตุให้แมวตาย

้ถ้าไม่ทำแบบนี้ผมไม่เห็นเลยว่าจะทำให้ดีขึ้นได้อย่างไร
เพราะตราบใดที่เรายังยอมให้คนที่ทำผิดกฏจราจรลอยนวลอยู่ได้ เราก็จะอยู่ร่วมกับคนแบบนี้ต่อไปเรื่อยๆ เพราะมันไม่หมดไปจากสังคมซะที
comment45-1:ชอบค.ห.นี้สุดครับ โลกแห่งความเป็นจริงมันเป็นแบบนี้แหละ

ปล.วินรับคนในพื้นที่ของวินอื่นไม่ได้น่ะครับ ถ้าวินอื่นเห็นนี่มีเรื่องกันแน่ๆครับ
     ถึงตอนนั้นจะมีใครไปช่วยวินคนที่ว่ามั้ยเนี่ย
comment45-2:เห็นด้วยทุกประการค่ะ
แต่ก็อย่างที่บอกว่า จุดประสงค์ของเรามีแค่อย่างเดียวคือ การจอดรถมักง่ายกีดขวางการสัญจร
และที่เราเอามาลงในนี้ เพราะเราเชื่อว่ามีคนแบบนี้อีกมาก ที่ลืมคิดเรื่องนี้ไป
ต่อให้เราถ่ายภาพแล้วส่งให้ตำรวจ คุณลองคิดตามสิคะว่าจะเกิดอะไรขึ้นกับรถคันนั้นเหรอ คิดว่าตำรวจจะทำการติดตามเค้ามาตักเตือนหรือปรับเค้า?? หรือต่อให้เราทำแล้วถ้าเค้าเข็ดหลาบจริงๆ มันก็ส่งผลแค่ 'คนขับรถที่มักง่ายแค่คันเดียว' 

ในส่วนของการรักสัตว์หรือไม่รักสัตว์ บอกตรงๆ เลยว่ามันเป็นความชอบส่วนตัว ซึ่งแปลว่าเราไม่ได้คาดหวังให้คนอื่นมารักแบบเรา หรือต้องสงสารในแบบที่เราสงสาร เราขอแค่อย่าเดือดร้อนผู้อื่นแบบนี้ เราคาดหวังแค่นั้นจริงๆ ค่ะ ขอบคุณค่ะ

มีหลายคอมเมนท์ที่ขอให้เราบอกชื่อร้าน บอกเฟซบุคร้าน เราขอบอกตรงนี้เลยว่าอย่าให้เราลงเลยค่ะ เพราะเราไม่อยากให้เกิดการล่าแม่มดเกิดขึ้น เราอาจจะโลกสวยก็ได้แต่เราไม่เห็นผลอะไร เพราะแมวและลูกแมวก็ตายไปแล้ว ถ้าวันนึงกระทู้เราได้ผ่านตาเค้า เราว่าเค้าอ่านแล้วจะรู้ตัวทันที ส่วนจะทำหรือไม่ทำให้อยู่ที่สำนึกแล้วกันค่ะ (ทั้งนี้ทั้งนั้นเราก็ติดต่อไปทางเฟซบุคร้านนั้นแล้ว) อยากให้คนใช้รถใช้ถนนตระหนักเรื่องนี้เท่านั้นเองค่ะ
comment45-3:ผมไม่เห็นด้วยกับความคิดเห็นนี้ครับ ถนนคือหนทางที่ผู้คนมีโอกาสที่จะสัญจรไปได้ ด้วยเหตจำเป้นสารพัดเรื่อง ไม่ว่าเรื่องอะไรที่มันไม่มีวคามรุ้สึกร่วมเห็นค่าด้วยกับใครแต่มันก็ไม่มีสิทธิที่จะเห็นแก่ประโยชน์ของตนเองและกีดขวางผู้อื่น
จะมาอ้างว่าคนหาเช้ากินค่ำต้องเลือก กลัวลูกค้าด่ากลัวเจ้านายต่อว่า แล้วไม่คิดบ้างหรือว่า อาจจะมีคนข้างหลังที่ติดยาวอีกมากมายที่จะโดนลูกค้าด่าโดนเจ้านายว่า   ผมขอบอกได้อย่างเต็มคำเลยว่า  คนแบบนี้คู่ควรกับการประนามว่า คนเลวที่ไร้ค่าความเป็นคน

ยิ่งถ้าบอกให้เคารพทางเลือกของคนประเภทนี้  ผมยิ่งไม่เห็นอันใดสมเหตสมผลเลยว่าจะต้องเคารพ กับทางเลือกที่มันสร้างความเดือดร้อนให้คนอื่นแบบนี้
comment45-4:ก็กลับไปที่กฏจราจรอยู่ดีละครับ
เรื่องของเรื่องคือ เขาทำผิดกฏจราจรหรือไม่ถ้าผิดก็ว่าไปตามกฏหมายจราจร

เรื่องมีแค่นั้น
เพราะเขาเลือกแบบนั้น เลือกที่จะทำผิดกฏจราจร (ถ้าผิด)
ถึง จขกท จะแจ้ง จะเตือนแล้วเขาก็ไม่ปฏิบัติตาม เขาก็สมควรได้รับการลงโทษแบบนั้น
เรื่องการเคารพ ผมว่าเป็นกรณีของมอเเตอร์ไซค์รับจ้างที่ไม่ได้ทำอะไรผิด เพียงแต่ไม่เลือกที่จะช่วย

ในกรณีที่เขาไม่ได้ทำผิดกฏ เช่น ไม่ได้จอดในที่ห้ามจอด หรือไม่ได้จอดในลักษณะที่กีดขวางการจราจร จะเอาอะไรไปว่าเขาครับ ?
เรามีดีอะไรที่จะไปว่าเขา ?
ซอยเล็กๆ ที่รถเยอะบางซอย แค่แท็กซี่จอด แล้วต้องเสียเวลาเอาของลงจากท้ายรถก็ทำให้รถติดสะสมไปหน้าปากซอยได้ แหล่งการค้าบางพื้นที่ย่อมต้องมีการลงสินค้าหน้าร้าน ถ้าเขาเลี่ยงไปทำในช่วงที่รถน้อยแล้ว ผมว่าเขาก็พยายามแล้วในการลดผลกระทบในระดับหนึ่ง อนึ่งถ้ามีเส้นห้ามจอดก็ผิดอยู่ดี

เรื่องนี้ไม่เกี่ยวกับหมา กับแมวเลย
เพราะเป็นเรื่องวินัยจราจร และสำนำการใช้รถใช้ถนนล้วนๆ
ผมจึงโยงให้ฟังว่าถ้าจะต่อว่ากันก็เป็นเพราะเรื่องกฏจราจร ไม่เกี่ยวกับหมา กับแมวอะไรเลย
เพราะใครจะรัก จะช่วยนั่นเป็นสิทธิ์ของเขา ไม่เกี่ยวกับเรา

ผมเป็นคนหนึ่งที่ไม่ให้ทางรถที่ทำผิดกฏจราจร
ผมเปิดไฟสูงไล่รถที่ย้อนเลนมา เพราะผมพยายามแสดงออกว่าไม่เห็นด้วย
ถ้าเจอตำรวจอำนวยการจราจรอยู่ผมจอด ลดกระจกลงและแจ้งเรื่องที่ตรงนั้นเลย

เพราะผมคิดว่าคนพวกนี้ลอยนวลได้ตลอด เพราะคนที่ทำถูกกฏไม่ยืนหยัด
กฏคือกฏ ไม่ว่าถนนจะโล่ง ไม่ว่าดูเหมือนจะไม่มีใครเดือนร้อน ก็ต้องทำตามกฏไม่แหกกฏ เช่น ไม่ฝ่าไฟแดงเมื่อรถโล่งๆ
ในกรณีของ จขกท เขาควรเลื่อนรถ ไม่ใช่เพราะแมวจะตาย แต่เพราะเขาล้ำสิทธิ์คนอื่นๆ
comment45-5:คนส่งของจะเจอบาปกรรมหรือไม่ แต่เราเชื่อว่าบาปกรรมมีจริง และผลสะท้อนกลับก็มีจริงด้วย

ถ้าคนส่งของเจอบาปกรรม (ชดใช้กรรม) เขาจะเจอในมุมเดียวกับที่แมวนั้นและ จขกท.เจอ เพียงแต่เปลี่ยนจากแมวไปเป็นคนในครอบครัวของเขาเองแทน
comment45-6:ผิดแค่กฎจราจร แต่เฮียในเรื่องอื่นก็ยอมว่างั้น
กฎจราจรไม่เกี่ยวกับหมาแมว เพราะกฏหมายไม่ให้ค่ากับหมาแมวแค่นั้นแหละ

ถ้ามีคนป่วยใกล้ตายต้องรีบไปโรงบาล ผมไปเคาะกระจกแจ้งแล้วทำมึนผมคงฟ้องศาลเอาผิดมากกว่าผิดกฏจราจรแน่ๆ
comment45-7:ผมก็แนะนำให้ไปฟ้องครับ จะได้เห็นความจริงว่าอะไรเป็นอะไร และจะได้เห็นว่าเรื่องเปลี่ยนไปอย่างไร

ผมเกลียดพวกทำผิกกฏจราจร ไม่ให้ทาง ไล่ด้วยซ้ำไปในบางครั้ง

แต่ต้องแยกเรื่องให้ถูกต้องเอาหมา เอาแมวมาปนกับคน คงไม่ถูกต้อง
เพราะถ้าเป็นกรณีคนใกล้ตายแต่ไม่เลื่อนรถ คำตอบคงจะไม่ใช่แบบนี้
ไปตีโพยตีพายว่าถ้าเป็นแบบนี้ก็ต้องเป็นแบบนั้น  เกินไปหน่อย 
เหมือนที่พูดให้ฟังหลายๆครั้ง ถ้าเขาจะผิด ก็ผิดแค่กฏจราจร

กฏหมายจราจรพูดเรื่องจราจร
เข้าใจอะไรผิดไปหรือเปล่า เพราะกฏหมายคุ้มครองสัตว์ ป้องกันการทารุณสัตว์ก็อีกฉบับ คนละเรื่องกัน

นี่กลายเป็นคนชนแมวลอยนวลไป คนทำผิดกฏจราจรกลายเป็นคนฆ่าแมว ตลกดีครับ

คิดได้ ไม่เห็นต้องเหมารวม
เพราะเป็นคนละเรื่องละราว หมา แมว กับคน ไม่เหมือนกัน คนละเรื่องกัน

Ontjung
ไม่คุณหรือใครก็คงมีเฮีย ในบางเรื่อง หรือไม่จริง ?? 
ไม่หรอกคนดี หรือคนเลวน่ะ  มีแต่คนทำถูกกฏ ถูกระเบียบ กับคนที่ผิดกฏผิดระเบียบ
ถ้าผิดก็ว่าไปตามนั้น  เรื่องมีแค่นั้น
comment45-8:ท่าทางจะสะเทือนเรื่องเฮีย ผมไม่ได้ว่าคุณเฮียนะ 
เคสนี้คุณไม่ได้เป็นคนขับนี่
คุณไม่ได้เป็นคนที่ไม่เลื่อนรถเมื่อมีคนมาบอกให้เลื่อนรถเพราะจะเอาแมวไปส่งโรงบาล กำลังจะตาย

ใช่แล้ว บางครั้งผมก็เฮีย และไม่มาบอกด้วยว่าไม่เฮีย
ทำเฮียก็บอกว่าเฮียครับ ไม่ใช่ว่าไปอ้างนู่นอ้างนี่
ไม่ใช่ว่าทำเฮียๆแล้วอ้างว่าตรูผิดแค่นี้ มีไรไหม

ใช่แล้ว เรื่องคนปนกับแมวไม่ได้
พูดในประเด็นผิดแค่จอดกีดขวาง ถ้าแมวของเราตายก็อาจจะลองฟ้องดูถ้าเก็บหลักฐานได้พอฟ้อง
นี่แมวจรจัดคงไม่มีใครฟ้องให้มันหรอก เราไม่ได้เป็นเจ้าของ

เพิ่ม
//กฏหมายจราจรพูดเรื่องจราจร
เข้าใจอะไรผิดไปหรือเปล่า เพราะกฏหมายคุ้มครองสัตว์ ป้องกันการทารุณสัตว์ก็อีกฉบับ คนละเรื่องกัน//

ถ้าจะเอาผิดคนขับ คงตลกพิลึกถ้าไปฟ้องเขาด้วยกฎจราจร
เดินไปบอกว่าแมวจะตายอยู่แล้ว ช่วยเลื่อนรถหน่อย
เขาไม่เลื่อนให้ มันผิดกฎหมายเรื่องใด"บ้าง"
comment45-9:Ontjung

จะเอาผิดใครก็ต้องว่ากันตามกฏหมาย ไม่ใช่ความรู้สึก
ไม่ใช่เพราะคิดว่าตัวเองดี และคนอื่นไม่ดีเท่า
เหมือนที่คุณเอ่ยคำว่าเฮีย ก็เห็นๆ อยู่ว่างบางครั้งตัวคุณเองก็หลุดอะไรๆ ออกมาได้
ผมไม่ได้สะเทือนอะไรหรอก เพียงแต่สะท้อนฟังว่าควรจะพูดหรือไม่
พอฟังเอง ก็รู้ตัวเองว่าควรหรือไม่ควร จริงไหม ??

ถ้าคุณนึกไม่ออกว่าเขาผิดข้อหาอะไรบ้าง ถามตัวคุณเองว่าคุณจะไปว่าเขาผิดเรื่องอะไร ????  คุณเอาอะไรไปต่อว่าเขา ???

ผมตอบให้ตั้งแต่ด้านบนแล้ว ว่าคนขับผิดแค่กฏจราจร
ไม่ใช่เรื่องตลกเลย เพราะเขาผิดแค่นั้นจริงๆ
ไม่ใช่เรื่องปัดความผิดด้วย เพราะเขาผิดแค่นั้น 
ไม่ใช่เรื่องพิลึก เพราะกฏระเบียบที่ทำให้เราอยู่ด้วยกันได้มันเขียนไว้แบบนั้น


จะพึลึกถ้าใครก็ตามไม่เข้าใจว่าหน้าที่ตามกฏระเบียบนั้นว่าไว้อย่างไรต่างหาก
ส่วนใครจะมีศีลธรรม หรืออ้างว่ามีศีลธรรมสูงกว่าใครๆ 
อันนี้ผมไม่รู้ เพราะเป็นเรื่องของแต่ละคนล้วนๆ ตายตกไป ต่างคนก็เป็นไปตามกรรมที่ตัวเองสร้างขึ้น
เพราะบางคนก็เก่ง และดีในบางเรื่อง และแย่ในบางเรื่อง ผมไม่ได้มีหน้าที่ไปตัดสินว่าใครดีหรือไม่ดี
เพราะตัวเองก็ไม่ได้ดีเด่กว่าคนอื่นๆ จะไปว่าใครๆ ว่าเลว ว่าแย่ก็ลำบากใจ

มีแต่ผิด หรือไม่ผิด เพราะมันบัญญัติไว้ชัดว่าอะไรผิด อะไรถูก บัญญัติไว้ด้วยกฏหมายไง ไม่ใช่ความรู้สึก
เพราะฉะนั้นถ้าจะเอาเรื่องกันในชิวิตจริง  กลับไปหาข้อกฏหมายครับ เพราะสิทธิ์ และหน้าที่ของเรามีอยู่ตามนั้น
comment45-10:ถ้ายืนยันบอกว่าผิดแค่กฎจราจรก็จบ.....
...เถียงไปก็ไม่มีประโยชน์...จริงๆ
มองอยู่มุมเดียวแค่นั้น ง่ายๆ
ไม่ได้พูดถึงศีลธรรมที่เลอเลิศเกินปรกติธรรมดาอะไรเลย
ที่จริงคนขับก็อาจไม่ได้เฮียอะไรเท่าไหร่ 
ผมแค่พูดถึงทั่วๆไปที่บางทีคนมันเอาแต่ตีความตามกฎหมาย
ฉันผิดแค่นี้ ใครจะดิ้นตายฉันไม่สน

เอานะ ผมก็ไม่ใช่ทนายความหรือนักกฏหมาย
เคสนี้อาจจะเป็นแค่ที่คุณบอก เพราะแมวเป็นแมวไม่มีเจ้าของ
แต่ถ้าเป็นแมวมีเจ้าของ หรือ จขกท อ้างว่าเป็นเจ้าของแมว
คุณจะบอกว่าผิดแค่กฎจราจรหรือไม่

อ่อ คำว่าเฮียผมหลีกเลี่ยงคำหยาบเท่านั้นเอง และคิดว่าพูดได้ด้วย
คนที่มีจิตใจหยาบจนไม่สนชีวิตของสัตว์ หรืออย่างน้อยความรู้สึกของเจ้าของสัตว์
(เขามาขอให้หลีกทาง เขาอาจเป็นเจ้าของก็ได้)
ก็สมควรได้รับคำว่าเฮียไป แม้จะผิดแค่กฎจราจรก็ตาม
ที่จริงอาจผิด กม เกี่ยวกับการทารุณสัตว์ แต่ผมยังไม่ได้ศึกษา
หรือแม้ว่าจะตีว่าแมวเป็นทรัพย์สิน แต่การนิ่งเฉยขวางโลกจนทำให้ใครบางคนเสียทรัพย์นี่มันควรต้องมีความผิดไหม

อีกครั้งนะ ผมว่าที่พูดมานี่ไม่เกี่ยวกับกฎจราจรเท่าไหร่ แค่นั่งขวางทางจนคนอื่นเขาเสียหายก็ควรจะต้องมีความผิดแล้วจริงไหม

หรือถ้าสนแต่การตีความกฎหมายเปรี๊ยะๆ 
ผมบอกว่าเฮีย ผมก็ไม่ได้ผิดอะไรใยต้องตอบโต้ว่าควรหรือไม่ควรพูด

นี่เถียงกันแบบปัญญาชนนะ คนที่ผมด่าคือคนอื่น ไม่ใช่คุณ
comment45-11://จะเอาผิดใครก็ต้องว่ากันตามกฏหมาย ไม่ใช่ความรู้สึก//
ก็ได้ และก็ใช่ไง ใครเขาสนเรื่องกฎจราจร คุณพูดว่าเขาผิดแค่กฎจราจร ผมแย้งว่าไม่ใช่
ผมบอกว่า// ผิดแค่กฎจราจร แต่เฮียเรื่องอื่นก็ยอมว่างั้น//
พูดแบบนี้หมายความว่า ผมเห็นด้วยว่าผิดกฎจราจร แต่ละเมิดข้ออื่นได้ว่างั้นเถอะ
ขยายต่อได้ว่า เขาอาจจะผิดเรื่องได้ด้วย
เหนื่อยนะ

ประเด็นคือ
คนขับได้รับรู้ผลที่อาจจะเกิดถ้ายังไม่เลื่อนรถ
และยังเฉยเมยต่อการเลื่อนรถเพื่อบรรเทาผลอันนั้น

การเฉยเมยขวางโลกจนเกิดความเสียหาย ถือเป็นการกระทำไหม
ฉันจะขวางของฉันอยู่อย่างนี้ เธอจะเสียหายก็ช่างเธอ

นี่ไม่ได้บอกว่าไม่ผิดกฎจราจร หรือผิดกฎจราจร พูดถึงเรื่องอื่น เข้าใจไหมครับ
comment45-12:ประเด็นเรื่องเราก็ไม่ได้ดีเด่อะไร แล้วไม่มีสิทธิไปว่าคนอื่น
อันนี้ผมไม่เห็นด้วยครับ
จริงอยู่ เราหาเส้นขอบที่ชัดเจนแยกแยะดีเลวยากมาก
แต่ถ้าอะไรที่มันไม่ดีชัดเจน แม้เราจะเคยทำเราก็สามารถวิจารณ์ได้
ก็มันเป็นข้อเท็จจริงนี่ ทำไมจะพูดไม่ได้ล่ะ
ถ้าตีความตามกฎหมายเปรี๊ยะๆๆๆ คนพูดผิดตรงไหนล่ะครับ
ยิ่งถ้าพูดแล้วอาจทำให้โลกมันสวยขึ้นก็ยิ่งควรพูดนะผมว่า
comment45-13:Ontjung

ตกลงจะเอาสาระหรือจะแค่ต้องการระบายอารมณ์ ??  ตกลงว่าเคารพกฏหมายหรือเปล่าครับ เพราะเห็นว่าไม่สนใจกฏหมายเท่าไร
ต้องการหลีกเลี่ยงคำหยาบ แต่เดินหน้าผลิตซ้ำในมุมที่ตัวเองต้องการบ่อยๆ 
ปากหนึ่งบอกหลีกเลี่ยง 
แต่อีกหนึ่งย่อหน้าก็ดันเอามาเล่าเรื่องต่อไป  
แปลว่าอะไร ครับ ???  แปลว่าหลีกเลี่ยงแค่ตัวอักษร แต่ใจยังอยู่เต็มหรือเปล่า ??
คำว่าหลีกเลี่ยงทำให้อะไรๆ ดีขึ้นไหมครับ ??


เห็นต่างกันได้
ก็ในเมื่อเห็นต่างแล้วก็แจงเหตุผลก็จบ แจงด้วยความสุภาพ เป็นสุภาพชนก็จบ
แต่นี่ แถไปไกลก็เพราะตัวเองเผลอ ... ออกมาก่อน

พอโดนทักก็ดันมี ... ยาวต่อเนื่องไปอีกหลายคำ
 จึงต้องหาทางลงซะยืดยาว หลายกระทู้ย่อย...

ไปหาคนที่ทำร้ายแมวดีไหมครับ ไอ้นั่นน่ะคนที่ฆ่าแมว ไม่ใช่คนขับรถ คิดดีๆ คิดดีๆ

ผมเสนอให้ปากกล้าๆ แบบนี้เมื่ออยู่บนถนนครับ 
...ให้หลายๆ รอบแบบที่พูดในนี้ เอาให้กล้าเหมือนที่บอกว่าจะไม่อยู่เฉยๆ เมื่อเจอคนทำเลว
แล้วคุณจะรู้เองว่าอะไรเป็นอะไร

พวกโลกสวยน่ะ ส่วนใหญ่ให้ทำจริง ให้ไล่ ให้ต่อว่าต่อหน้า ให้แจ้งจับ ส่วนใหญ่ไม่ค่อยทำหรอกครับ
ผมพวกโลกไม่สวย แต่เอาจริง ไล่จริงๆ ไม่ให้ทางพวกผิดกฏจราจรจริงๆ
พร้อมยืนยันสิทธิ์ของตนเองจริงๆ พร้อมไปโรงไปศาลจริงๆ

ดังนั้นจึงต้องทำให้มั่นใจว่าไม่ได้ล้ำเส้นคนอื่น ไม่ได้ไปป้ายสีใครเกินไปกว่าที่ควรจะเป็น
ไม่เคยไปยุ่งต่อว่าใครว่าเป็นคนใจร้ายใจดำ เพราะเอาตัวเองให้รอดให้ดีก็ยากแล้ว
comment45-14:เอานะ ประเด็นอยู่ไหน เถียงประเด็นไม่ได้แล้วมาเล่นเรื่องคำหยาบเหรอ
ก็ได้ ผมขอโทษเรื่องพูดคำที่หลีกเลี่ยงคำหยาบนั้น

เออเฮ้ย ก็บอกว่าไม่ได้ด่าคุณไม่ได้ด่าคุณ คนปรกติธรรมดาเขาอ่านเขาก็รู้ว่าผมไม่ได้ด่าคุณ
มาบอกว่าหาทางลง เอ้อ
comment45-15:กลายเป็นมาเล่นเรื่องคำหยาบ ผมให้ค่าคุณมากกว่าที่เป็นแฮะ
นี่ผมยังนึกว่าคุณจะโต้ว่าข้อเท็จจริงคือเจ้าของกระทู้ไม่ใช่เจ้าของแมวซะอีก

โอละพ่อ
comment45-16:เรื่องปากดีบนถนนน่ะทำมาแล้ว เกือบตาย

เลิกไปแล้วครับ
ใช้เหตุผลกับคนบางคนไม่ได้หรอก พอจนแต้มก็เมิงมาพาโวยถกแขนเสื้อ
"เบี่ยงประเด็นหาว่าพูดไม่ดี" เออ ก็นึกว่าจะมีแต่บนถนนนะ
comment45-17:Ontjung

ไม่ได้เบี่ยงประเด็น ผมอยู่ในประเด็นตลอด
เพราะจะต่อว่าใครก็อยู่บนหลักการ
ถ้าอยากรู้ว่าใครพูดยังไง ดีหรือไม่ดี กลับไปอ่านด้านบนดีๆครับ จะได้รู้ว่าใครพยายามเตือน และใครไม่หยุด

แมวจะเป็นของใครไม่เห็นจะเป็นประเด็น
ถ้าใจคิดสงสารสัตว์ จะสัตว์ที่มีเจ้าของ หรือเป็นของใครจะต่างกันตรงไหน ???
เกิดใครไปตีหมาตาย ต้องรู้ไหมว่าหมาจรจัด หรือหมามีเจ้าของ และโทษจะต่างกันไหม ??  โทษไม่ต่างใช่ไหม 
ทำไมถึงคิดว่าการเป็นเจ้าของเป็นประเด็น ??

แต่ถ้ามองในมุมของสินทรัพย์ ไม่ได้มองว่าเป็นของมีชีวิต อย่างนั้นอาจจะมีมูลว่าทำให้เสียทรัพย์
ตกลงว่ามองแมวเป็นสัตว์โลกตาดำๆ หรือมองว่าเป็นสินทรัพย์บางอย่าง ??


ใช้เหตุผลกับคนบางคนไม่ได้หรอก พอจนแต้มก็เมิงมาพาโวยถกแขนเสื้อ
"เบี่ยงประเด็นหาว่าพูดไม่ดี" เออ ก็นึกว่าจะมีแต่บนถนนนะ  นี่คุณว่าไว้เอง

ตอนแรกคิดว่าจะคิดได้แล้ว แต่เจอแบบนี้ก็นึกได้ว่าเข้าอีหรอบเดิมนะครับ
คือเหมือนจะดี แต่สุดท้ายก็วกกลับมาเหมือนเดิม

กลับไปอ่านต้นเรื่องให้ดีๆ ผมเตือนคุณเรื่องภาษามาตั้งแต่ต้นแล้ว

ถ้าว่ากันแค่ในนี้ พิมพ์เอามันแค่ในนี้ แบบนี้ละครับที่โลกสวยของแท้
คือไม่ได้ก่อให้เกิดอะไร เป็นจริงเป็นจังเลย เพราะ อีตอนให้หยัดยืนทำแบบที่ว่าไว้จริงๆ ก็ไม่ทำ
ครั้นจะอ้างว่าทำจริงแล้วเกิดผลเสีย จึงพูด จึงเขียนผมอยากจะถามว่าแล้วจะเอามาพูดทำไม ให้เสียความรู้สึก เสียสายตา ???
เพราะไม่มีใครได้อะไรกับภาษาแบบนี้เลย
comment45-18:เอาเถอะนะ พอละ
มันไม่ตรง ไม่เข้าใจกันแล้วล่ะนะ
หรือจะผมแพ้ก็ได้นะ ยอม
comment45-19:ตลกว่ะ เลื่อนรถที่จอดขวาง เกี่ยวอะไรกับหาเช้ากินค่ำ เด็กสวนสิท่า
comment45-20:3682255

เด็กสวนคืออะไร ???
ทำไมต้องตลกด้วยวะ ???
comment46:เอาน่า เราทำดีที่สุดแล้ว จิตตกไปก็เท่านั้น ทำบุญต้องได้บุญ ไม่ใช่ได้ทุกข์

ในความดำมืดของจิตใจคนในสังคม ก็ยังดีที่มีคนมีน้ำใจอย่างเจ้าของกระทู้ 
นับว่ายังเป็นเรื่องที่น่าดีใจ ที่ในสังคม ยังมีคนที่มี "น้ำใจ" อยู่ 
แสดงว่าสังคมไทยเรา คนมีน้ำใจยังไม่สูญพันธ์
comment47:คุณจขกท.ทำดีที่สุดแล้วนะคะ 
ขอบคุณแทนแม่แมวมากๆค่ะ
น้องไปสบายแล้ว ไม่คิดมากเนาะ

จริงๆคนแรกที่ต้องประนาม คือไอ้คนที่ขับรถชนนั่นแหละค่ะ 
เราก็เคยขับรถทับลูกหมาตาย T_T 
ถึงจะไม่ได้ตั้งใจ แต่พอรู้ตัว ก็รีบพาไปหาหมอ 
ทัน-ไม่ทัน เป็นอีกเรื่อง อุบัติเหตุเป็นสิ่งที่ไม่มีใครอยากให้เกิด 
แต่เกิดขึ้นแล้ว ก็ต้องรับผิดชอบ 

ส่วนรถขนของ/ร้านค้า ก็ผิดที่หน้าด้าน จอดรถเกะกะชาวบ้าน
ขนาดทำรถติดยาว ขนาดมีคนไปขอร้องยังไม่เลื่อน!
อันนี้แสดงว่าอย่างหนามากๆ ทำผิดจราจรแล้วยังไร้น้ำใจอีก
คือนี่ก็เคยจอดข้างทางนะ แต่แป๊บเดียวไม่ถึงนาที 
เพราะก็ไม่อยากให้ใครด่าแม่นะ -*-

...
comment48:พูดได้คำเดียวว่า เห็นแก่ตัว

เมื่อไรจะมีมาตรการจัดการกับพวกจอดรถกีดขวางบนพื้นที่สาธารณะซักที พบเจอได้ทุกที่จริงๆ จนเป็นเรื่องปกติ
comment49:
comment50:เราก็เคยพาแมวถูกรถชนไปส่งโรงพยาบาลสัตว์ขนาดเล็ก
เราขี่จักรยานกำลังกลับบ้านเจอแมวนอนหายใจรวยริน คนแถวนั้นบอกว่าโดนชน แต่ไม่ได้บอกว่าเกิดขึ้นเมื่อไหร่ คาดว่ามีคนลากน้องแมวมาหลบข้างทาง เรารีบปั่นจักรยานเข้าบ้าน เรียกคนที่บ้านมาช่วยแล้วก็ขับรถพาน้องแมวไปหาหมอ ระหว่างทางซึ่งรถก็ติดภาวนาอย่าเพิ่งตายนะ อดทนนะ ยิ่งรถติดใจก็ยิ่งร้อน แล้วก็ไปส่งทัน หมอผ่าตัดอยู่ได้ 1 คืนตอนเช้าน้องก็ไปแล้วค่ะ  สงสารมากเลยแต่เค้าไปสบายละ
comment51:
comment52:เป็นภาพที่น่าหดหู่ใจมากค่ะ สงสารแม่แมวกับลูกๆ ขอให้แม่แมวและลูกๆไปสู่สุคตินะคะ

คนแล้งน้ำใจพวกนี้เชื่อว่าชีวิตเค้าไม่มีวันเจริญ ต้องเจอแต่ความทุกข์

คุณจขกทมีเมตตาต่อแม่แมวและลูกๆ ซึ่งหาได้ยากในสังคมสมัยนี้
ขอให้ชีวิตมีแต่ความสุขความเจริญค่ะ _/!\_
comment53:จขกท. แนะนำเอาเพจของร้านค้านั้นลงบนนี้เถอะครับ คนอย่างนี้มันต้องใช้กฏหมู่เข้าสู้ สังคมเราต้องช่วยกันดูแลเอง บางทีกฏหมายไทยมันก็ใช้คุมไม่อยู่ แต่พวกเรากันเองนี่แหละที่สามารถช่วยกันกดดันคนเห็นแก่ตัวพวกนี้ให้รู้จักเข็ดบ้าง คนพวกนี้จขกท.คนเดียวคงพูดอะไรไปมันไม่ฟังหรอกครับ เพราะมันไม่รู้สึกเดือดร้อน ก็แค่คนๆเดียวมาบ่น แต่ถ้ามีหลายๆคนช่วยกันประจาณ ทำให้ธุรกิจมันพัง ผมว่ามันจะทำให้สังคมเราดีขึ้นนะครับ

หรือถ้าจขกท.ไม่อยากใช้กฏหมู่ จะใช้กฏหมายไทยโดยการแจ้งตำรวจก็ได้ครับว่าร้านค้านั้นใช้ถนนอย่างไม่ถูกต้อง ทำให้ชาวบ้านเดือดร้อน แต่ผมว่าบางทีตำรวจอาจจะทำอะไรไม่ค่อยได้อีกเพราะติดสินบนหรืออะไรก็ว่าไป
comment54:ขอบคุณ จขกท มากค่ะ ขอให้แมวทั้ง 8 ไปสู่สุคติด้วยเถอะ
comment55:หลายวันก่อนมีรถเก๋งขับลงมาจากคอนโด แถวๆ ในซอยบ้าน 
มีหมาข้างถนนที่นอนประจำไกล้คอนโดในซอยตรงนั้น 

โดนรถคันนั้นเหยียบ  ... สภาพหมาตอนนั้นตัวแข็งและสภาพเหมือนชัก....

สักพักหมาตายในสภาพตาเหลือกและอ้าปากค้าง  ...คนที่ดูแลหมาข้างถนน ที่อยู่ไกล้คอนโดซึ่งให้ข้าวกินทุกวัน รู้ข่าวก็ไปขอดูกล้องวงจรปิดของทางคอนโด...ได้คำตอบจากทางคอนโดว่า กล้องภาพมืด มองไม่ชัด...

(จากคนเห็นเหตุการณ์ เล่าว่าจากจุดที่รถเก๋งขับลงมาเป็นทางลาดลง หมานอนอยู่ด้านล่าง หมายความว่าคนขับจะต้องมองลงข้างล่างเวลาขับ และควรต้องเห็นภาพข้างหน้าด้านล่างเกือบทั้งหมด หมาที่นอนหลับอยู่ตรงนั้นประจำก็ไม่ใช่จุดที่อยู่ในมุมอับ และตอนเหยียบหมาแล้วก็จอดคุยกันสักพักไม่ลงจากรถและก็ขับต่อไป)

คนที่ดูแลหมาทำอยากขอความรับผิดชอบกับคนที่ขับรถเหยียบหมา และคนที่ขับรถเหยียบหมาก็ไม่เคยมารับผิดชอบ (คนขับรถเหยียบหมาอาศัยอยู่ในคอนโดนั้นอีกด้วย)

นี่คือเรื่องจริง และเราจะคงได้รับรู้เรื่องแบบนี้ต่อไปอีก และได้แต่ปล่อยผ่านไป แล้วคงมีคนบอกว่าแล้วไง ทำอะไรไม่ได้ จะไปอะไรมากมายกับหมา
เล่าให้อ่านเพราะ ไม่ว่าชีวิตอะไรมันก็คือชีวิต ไม่ใช่แค่หมา (ข้างถนน)

เรื่องจากหมาในซอยแถวๆบ้านครับ
comment55-1:ขอถามกลับกัน ว่าถ้าหมาตัวนั้นไปกัดคนที่อยู่ในคอนโด 
คนที่ดูแลหมาข้างถนนยินดีจะรับผิดชอบคนที่ถูกกัดบ้างหรือเปล่า
เพราะกรณีผม ก็โดนสุนัขประเภทนี้กัด แล้วคนที่ดูแลหมาไม่รับผิดชอบไม่สนใจ 
บอกไม่เกี่ยวไม่ใช่เจ้าของ แค่เห็นมันน่าสงสารเลยคอยให้อาหารมันทุกวันเท่านั้น 
วัคซีนก็ไม่พาไปฉีด ผมเลยต้องออกค่าใช้จ่ายเองทั้งหมด เลยร้องเรียนไปที่นิติคอนโด
เนื่องจากเป็นพฤติกรรมที่เป็นอันตรายต่อผู้พักอาศัย สุดท้ายหายทั้งคนทั้งหมา
comment55-2:เข้าใจครับ 

ลืมบอกไปว่าเจ้าหมาตัวนี้

เป็นหมาพันธุ์ผสม  ตัวเล็กๆ คล้ายๆหมาแคระ ไม่เห่าไม่กัดไม่ดุร้าย กับคนแปลกหน้าครับ

อาจเพราะมันอยูในชุมชน เจอผู้คนตลอดเวลา

ผมยังเคยถ่ายรูปเพราะความน่ารักของมันเลย อยากเล่นกับมัน เพียงแต่มันออกจะหยิ่งๆเชิดๆ แนวทรนงตัวสูงแบบนั้น 55
comment56:เรื่องมันเริ่มมากจากความมักง่าย ไร้วินัยนี่ล่ะ

แถวนั้นเราผ่านบ่อยมาก ไม่ใช่แค่ซอยนั้นนะ ทุกซอยแถวนั้นเลย มักง่าย
มีทั้งรถกะป๊อ รถส่งของ .... ยังมีซอยข้างวัดเทพนี่มอเตอร์ไซค์นึกจะเลี้ยวก็เลี้ยว นึกจะสวนเลนก็สวน
จากที่ต้องขับผ่านเกือบทุกวัน ยิ่งเห็นการใช้ชีวิตแล้ว อย่าว่าแต่ห่วงชีวิตสัตว์อื่นหรือคนอื่นเลย ...
เรานี่อยากถามมากว่าไม่ห่วงชีวิตตัวเองหรือไง หรือคิดว่ามี 9 ชีวิต ถึงได้ใช้ไม่คิด ตายๆไปบ้างก็ได้??

ผ่านแถวนั้นมา เจอทั้งรถร่วมกตัญญูจอดรับบบคลุมผ้าขาว เจอทั้งโดนชนกันเบาๆ
แต่แล้วมันก็เกิดอีก ..... ซ้ำแล้วซ้ำเล่า
comment57:นับวันผู้คนจะเห็นแก่ตัวมากขึ้น, คนที่ไม่เคยมีสัตว์เลี้ยง เขาไม่เข้าใจหรอกว่า คนที่เลี้ยงเขารักสัตว์พวกนี้ขนาดไหน, ก็อย่างที่บาง คห. พูด แม้แต่ชีวิตคนเขายังไม่สนใจเลย ถ้าคนคนนั้นไม่ใช่ญาติของเขา
comment58:เคยเจอเหตุการณ์เดียวกัน ซอยวัดดิสา มีรถสิบล้อบริษัทขนส่งแถวนั้น เข้ามาจอดคากลางถนน นานไม่ขยับไปไหน เราก็แจ้งว่า ทำไมไม่ชิดเข้าข้าข้างทาง คันอื่นจะได้ไปกันได้ มันก็ทำไม่สนใจ นานมาก จนตำรวจมา ก็ยังไม่ยอมขยับรถอีก ทั้งที่ข้างหน้า และด้านข้างว่างหมด เราเดินเข้าไปบอกอีกที คราวนี้ไอคนขับ มันทำโมโหใส่ จนตำรวจต้องบอกให้มันเลื่อน มันเลยเลื่อน สรุปจอดคาอยู่อย่างนั้นรวมๆ สี่สิบกว่านาที พลเมืองชั้นต่ำจริงๆพวกนี้
comment59:ร้านค้าไม่เกี่ยวครับ

รถก็รถบริษัทส่งของ มีร้านค้าไม่กี่ร้านหรอกครับ ที่มีรถส่งของเป็นของตัวเอง (ถ้ามีแสดงว่าต้องมีหลายสาขา บริษัทใหญ่โตเลยแหละครับ)

ไม่แนะนำให้ลงเฟสร้านค้าครับ

ปล. พรบ.คอมแรงนะครับเดี๋ยวนี้ เซพๆตัวเองกันหน่อย
comment59-1:ก็มาส่งของให้ร้านนั้น เจ้าของร้านไม่คิดจะบอกเขาหน่อยหรือว่ามาส่งของร้านเจ้ให้จอดตรงนั้นตรงนี้ ถ้าไม่แคร์ว่ารถจะติดช่างมันก็สมควรโดนด่า เพราะร้านก็ได้ประโยชน์จากรถส่งของนะ
comment59-2:เจ้าของกระทู้ไม่ได้บอกเจ้าของร้านนิครับ เขาว่าแค่มีคนนั่งอยู่ในรถ (ฝั่งคนขับไหมก็ไม่ทราบ ถ้าอยู่ฝั่งคนนั่ง เขาขับรถเป็นไหมก็ไม่รู้)
comment59-3:คนที่นั่งอยู่ในรถ คือคนขับรถค่ะ
comment60:นี่ต้องมาทนใช้อากาศหายใจร่วมกับคนแบบนี้จริงๆหรอ
comment61:เบื่อมากพวกสันดานรถส่งของ เจอประจำนึกอยากจอดตรงไหนจอด อยู่ขวาดีๆก็ปาดเข้ามาซ้ายสุด เปิดไฟฉุกเฉินแล้วจอดเฉย มารยาทเลวๆทั้งนั้น
comment62:การให้ค่าของชีวิตผู้อื่นที่แตกต่างกัน

บางคนเห็นไร้ค่า บางคนเห็นมีค่า

ไว้อาลัยให้กับการสูญสิ้นความเมตตากรุณาของบางคน

สดุดีกับจิตใจแห่งความเมตตากรุณาของ คบหา

ส่งสู่สุคติให้เหล่าแมวทั้ง8 ครับ
comment63:วันนี้เป็นแมว แต่วันหน้าอาจเป็นมันหรือว่าญาติ ๆ ของมันก็ได้ที่จะเจอแบบนี้ พวกมักง่ายเห็นแก่ตัวขอให้เวรกรรมไปตกอยู่ที่มันทีเถอะสาธุ ๆๆ
comment64:น่าจะสามารถถ่ายรูปส่ง สน ไปเรียนให้ปรับ ยึดใบขับขี่ ห้ามขับรถ 3 ปี 5 ปี 10 ปี และมีคอมมิชชั่นให้เราด้วย
สำหรับผู้ที่น่าด้านจอดรถขวางทางจราจร(โดยไม่ใช่เหตุอันควรแก่ชีวิตและหลีกเลี่ยงไม่ได้)
comment65:จขกท. ทำสำเร็จครับ ทั้งเมตตา กรุณา มุฑิตา อุเบกขา ความดีนี้ไม่เลือนหาย
และเหตุการณ์นี้ก็สะท้อนให้เห็นถึงจิตใจของคนในเหตุการณ์นี้ด้วย 
แม้จะเป็นสัตว์ที่อาจด้อยค่า ในสายตาบางคน ไม่แน่นะญาติคนที่ไร้ความเมตตาในเหตุการณ์นี้
อาจจะเจอเหตุการณ์นี้กับเขาสักวัน แล้ววันนั้นเค้าคงจะเข้าใจคำว่า น้ำใจ มากว่านี้ครับ
comment66:เจ้าของกระทู้เป็นคนจิตใจดีมากค่ะ เราขอชื่นชม มีคนอย่างคุณสักครึ่งประเทศ สังคมจะน่าอยู่ขึ้นมาก
comment67:เดี๋ยวคนแบบนั้นก็จะได้รับกรรมในสิ่งที่เขาได้ทำไป
comment68:คนแบบนั้น มันคงคิดแค่เพียงว่า ก็มันเป็นแค่ลูกแมว ไม่ใช่ลูกของมัน 

เสียใจแทนครับ
comment69:วันนึงเขาจะได้ในสิ่งที่เขาทำไว้
comment70:น่าจะถ่ายรูปรถและคนมาประจานสักหน่อย

จอดกลางถนน ทำรถไปไม่ได้ แล้วยังชีวิตของแมวอีก

คือแย่มาก
comment71:พวกไม่มีจิตสำนึกมักจะ ทิ้งขยะไม่เป็นที่-จอด/ขับรถเกะกะ-ส่งเสียงรบกวน รวมอยู่ในคนเดียว/พวกเดียวกัน
comment72:เสียใจด้วยค่ะ
comment73:สิ่งมีชีวิตทุกชีวิตมีค่า  เกือบ20 ก่อนผมเคยเห็นหมูตายวันละ70กว่าตัว ไก่ตายวันล่ะ4,000กว่าตัว วัวตายวันละ23กว่าตัว ผมเศ้ราใจ และคิดว่าเมื่อไหร่มนุษย์ถึงจะเลิกกินเนื้อสัตว์  สัตว์จะได้ตายน้อยลง  แต่เห็นความรักสัตว์ของคนรักสัตว์บางสายพันธุ์ ที่ทุกข์ร้อนที่สัตว์บางสายพันธุ์ถูกทำให้ตาย แต่เฉยๆกับการตายของสัตว์บางสายพันธุ์ที่ตายวันละเป็นแสนๆตัว  มนุษย์นี่ช่างลำเอียงจริงๆ  อ้างเหตุผลสารพัดว่าสัตว์บางสายพันธุ์ตายได้เพราะมันคืออาหาร และอ้างทุกอย่างว่าสัตว์บางสายพันธุ์ถูกทำให้ตายไม่ได้เพราะ..ฉันรักมัน ............  เชิญด่าผมเลยครับ  ผมพูดประชดพวกที่บอกรักสัตว์แต่ยังกินเนื้อสัตว์. ผมพูดประชดพวกที่เลี้ยงสัตว์เลี้ยงแต่ซื้ออาหารสัตว์สำเร็จรูปมาเลี้ยงสัตว์ที่ตัวเองรัก.        แล้ว  แล้วอ่อนไหวจนน่าหมั่นไส้กับสัตว์บางสายพันธุ์ที่ตายไป
comment73-1:อ๋อคือถ้าจะรักหมารักแมวนี่ ต้องรักยุงทุกตัวด้วยเหรอคะคุณ
comment73-2:เราก็เศร้าใจค่ะ และคิดว่าเมื่อไหร่มนุษย์บางคนจะแยกแยะระหว่างตายเพื่อเป็นอาหาร กับตายแบบไม่ก่อให้เกิดประโยชน์อะไร ได้ซะที
เรารักหมามาก แต่เราไม่ว่าคนที่กินหมาเป็นอาหาร ถึงแม้หลายๆคนจะต่อต้านก็เถอะ 
เราจะทุกข์ร้อนเมื่อสัตว์พวกนั้นต้องตายทรมานกว่าที่ควรจะเป็น เรากินปลาแต่เกลียดเมนูปลาสองแผ่นดินอะไรที่ต้องเอาปลาไปทอดเป็นๆจนสุกก็ยังไม่ตายนั่นน่ะ หรือพวกล่าสัตว์เล่นๆ ล่าตามความเชื่อโง่ๆเช่นงาช้าง
บางคนก็เวอร์เกินไปจริงๆแหละค่ะ อาจจะน่าหมั่นไส้ไปบ้าง แต่น่าหมั่นไส้น้อยกว่าคนที่ประชดไปเรื่อยแบบไม่ดูเหตุดูผลค่ะ
comment73-3:re.73นี่สมองถั่วมากนะคะ แค่นี้แยกแยะไม่ออกเหรอคะ สมองน้อยแล้วยังโง่มาอวดฉลาด น่าสมเพสคนรอบๆตัวคุณจริงๆ หรือสิ่งแวดล้อมใกล้ๆตัวหล่อหลอมให้เป็นคนแบบนี้คะ
comment74:น่าสงสาร เศร้าใจจัง 
เห็นแก่ตัวกันจัง
ขอชื่นชมเจ้าของกระทู้มากๆค่ะ
comment75:น่าสงสารน้องแมวมากๆ แค่เพราะความเห็นแก่ตัวของคนคนนึง ทำให้น้องแมวหมดโอกาสที่จะรอดชีวิต ขอบคุณเจ้าของกระทู้ที่มีน้ำใจพาไปส่งด้วยครับ T T

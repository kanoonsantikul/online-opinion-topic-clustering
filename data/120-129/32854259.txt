title:คิดอย่างไรกับการยืมเงินคนอื่นเพื่อไปขอแต่งงงานครับ
comment:คือเพื่อนผมเค้าขอยืมอ่ะครับ
เค้าบอกว่าจะเอาเงินที่ยืมเนี่ยไปขอแฟนแต่งงาน แต่ฝ่ายหญิงเรียกสินสอดมา 7 แสนกว่าบาท
แต่เงินไม่พอขอยืมก่อนได้มั้ย (ขอยืม 3 แสนครับ)
ผมปฏิเสธไม่ให้ครับ เพราะผมก็ต้องเก็บเงินไว้ใช้เหมือนกัน น้ำพักน้ำแรงของผม

ผมเลยอยากถามคนที่เข้ามาอ่านกระทู้นี้คิดเห็นอย่างไรบ้างอ่ะครับกับการยืนเงินคนอื่นเพื่อไปขอแต่งงาน
เป็นคุณคุณจะให้เพื่อนยืมมั้ยครับ
แล้วถ้าเป็นคุณผู้หญิงรู้ว่าแฟนตัวเองไปยืมเงินคนอื่นมาอย่างงนี้ จะยังอยากแต่งด้วยอยู่มั้ยครับ
comment1:ความคิดเห็นนี้ถูกลบเนื่องจาก 

กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment2:เยอะไป ไม่ให้ยืมหรอก หลักหมื่นก็ไม่ให้แล้ว หลักพันก็พอหยวนๆ
comment3:สำหรับเรานะ แยกประเด็นตามนี้ค่ะ

- ถ้ายืมไปใส่พาน 3 แสน แล้วพอหมั้นเสร็จเอาคืนได้โดยทันที นี่เราอาจจะให้ยืม

- แต่ถ้ายืมเอาไปจ่ายพวกค่างานล่ะก็ คงไม่ให้ยืมค่ะ และให้ยืมแบบนี้ ท่าทางได้คืนยากด้วย

ปล ยืมทุกกรณี เกิน 5000 ทำสัญญาเงินกู้ค่ะ
comment3-1:เห็นด้วยค่ะ
comment3-2:ทำสัญญาก็ไม่ได้คืน อยากได้ไปฟ้องเอา จบด้วยแบบนี้ทุกราย
comment3-3:กลัวจะบ่ายเบี่ยงไปเรื่อยสิคะ 

จบงานก่อนเอาคืนให้นะ 

งานเลิก เคลียร์ค่าโต๊ะจีนก่อนเอาคืนให้นะ

เคลียร์ค่าโต๊ะจีนเสร็จ เหนื่อยมากยังไม่ได้เอาเงินจากแม่ยายที่แบกไปเก็บมาเลย พร่งนี้ละกันนะ

หลังจากนั้นไม่รับโทรศัพย์ ติดต่อไม่ได้อีก 3 วัน วันที่ 4 โทรศัพท์แล้วบอก ขอโทษทีไปฮันนีมูนมา ขอเลขบัญชีละกัน เดี๋ยวเย็นนี้โอนให้

หลังจากนั่นก็ เงียบกริบ
comment3-4:เห้ย...ความคิดเห็น 3-3 นี่มันเรื่องที่เราเพิ่งโดนไปเมื่อเดือน ต.ค. ที่ผ่านมาเลย....กว่าจะได้คืน พาเครียดเรย...หลาบคะ
comment3-5:ใจกว้างมากค่ะ เป็นเราคงไม่ให้ยืมทุกกรณีถ้าจะยืมไปแต่งงาน เพราะเจ็บมาเยอะกับการให้คนยืมเงิน เคยสงสารคนมาเยอะให้ยืมและไม่ค่อยได้คืนค่ะ
comment3-6:ถ้าให้ยืมไปวางในพาน คงต้องประกบติดแบบไม่ให้คลาดสายตา แล้วต้องคุยกับผู้ใหญ่ทั้งสองฝ่ายให้รับรู้ความจริง เพราะส่วนมากเพื่อนเรามันคงไม่บอกความจริงกับพ่อแม่ทั้งหมดหรอกค่ะ
comment3-7:ดนดีไม่มีสัญญาเค้าก็ไม่โกง คนโกงมีสัญญามันก็โกง สิ่งสำคัญคือมันควรให้มั้ย แล้วเรามีปัญญาที่จะยอมรับว่าเงินก้อนนั้นไม่ได้คืนมั้ย ยืมใส่พาน จบงานแล้วคืน....ถ้าไม่ใช่เพื่อนที่เป็นตายมาด้วยกันผมไม่ให้ยืมแน่ๆ โอกาสไม่ได้คืนหลังงาน 70% ครับ
comment3-8:3-3 มันใช่อ่ะะะะ
comment4:ไม่ให้ยืมครับ ขี้เกียจทวง
ถ้าให้ช่วยลงแรงงานแต่ง อันนี้ถึงช่วยครับ
comment5:สัญญาปากเปล่า เหมือนส่งอ้อยเข้าปากช้าง
comment6:ถ้าเรารู้ว่า 
ว่าที่เจ้าบ่าวไปยืมเงินคนอื่น เพื่อมาแต่งงานกับเรา
เราคงยกเลิกงานแต่ง เผลอ ๆ พิจารณากันใหม่ด้วย
ไม่มีก็คุยกันสิ กับคนที่เป็นแฟน
ยังไม่ทันเป็นครอบครัว ก็คิดจะก่อหนี้แร่ะ ไม่เข้าท่า
comment6-1:ครับ เห็นด้วยอย่างยิ่ง
comment6-2:แล้วไปเรียกทำไมตั้งเยอะ 
จะเรียกขนาดนั้นไม่ได้ดูฐานะเค้าเลยหรือไงเป็นแฟนกันยังไง
comment6-3:ผมแต่งกะแฟน คบกันมาก็ไม่ได้มองกันด้วยเงิน ไปขอยังไม่เอาสินสอดซักบาท 
อยู่กันมีความสุขดี    

ถ้าคิดแค่ว่าเค้าก่อหนี้ แต่ไม่มองว่าหนี้ มันมาจากไหน ก็คงทางใครทางมันเหมือนกัน
comment6-4:น้องสาวผมก็ยกให้ฟรีขอแค่อยู่กันดีๆไม่ทำร้ายน้องสาวผมก็พอ
comment7:จะบอกไปว่า ไม่มีก็ไม่ต้องแต่ง!!!

แต่เอาเข้าจริง เคยเจอมาเหมือนกันแต่เป็นญาติกันนี่แหละ ฝ่ายหญิงนะ
แม่เราก็เลยถามว่า ทำไมรีบแต่ง (เตรียมงานไม่ถึงเดือนแถมไม่มีเงินจัดงานอีก) 
พอถามไปว่าท้องหรอ เค้าก็บอกว่า ปล่าว แต่แม่ก็ให้เงินไปนะ แค่หลักหมื่น
แต่เค้าเอาเราไปด่านี่สิ หาว่าดูถูกเค้า นู่นนั่นนี่ ไปว่าเค้าว่าท้องก่อนแต่ง
ทั้งๆที่ในมือถือเงินเราอยู่แท้ เพิ่งถอนมาจากธนาคารสดๆร้อนๆ จะเอามาซื้อของในบ้าน
ก็เลยไม่ค่อยชอบใจเท่าไร เซ็งๆมากกว่า ก็เห็นรีบแท้ ไม่มีเงินก็ยังไม่ต้องแต่งก็ได้หรอก
แล้วนี่ตัวเป็นฝ่ายหญิงแต่เที่ยวมาหาเงินไปจัดงาน ทำไมไม่ให้ผู้ชายหา คืองงไง เจอแบบนี้
ถ้าไม่ใช่ญาติกัน ใครเค้าจะถามว่าท้องหรอ นี่เห็นว่าพี่น้องญาติกันเลยถาม กลับโดนด่าอีก
comment7-1:เราคิดอย่างนี้เหมือนกันค่ะ

คือถ้าเขาใช้เงินเขาเอง ไม่ใช่มาขอยืมจากเรา ไม่ได้มาเกี่ยวข้องอะไรกับเรา เราคงไม่สนใจเท่าไหร่หรอก ถูกมั้ย

แต่นี่เขามาขอหยิบยืมเงินเรา ก็เท่ากับว่าเราต้องเดือดร้อนไปด้วย เราก็มีสิทธิ์ถามสิ
comment7-2:เดาเล่นๆ ถ้าเค้าบอกว่าท้องค่ะเลยต้องรีบ แม่และคุณคงจะช่วยมากกว่านี้อาจจะช่วยทั้งแรงทั้งเงิน
ป.ล.ถ้าญาติเราเป็นงั้นก็คงทำเหมือนกัน

แต่ได้เงินแล้วเอาไปด่าลับหลังนี่ คราวหน้าอย่าหวังว่าจะช่วยอะไรอีก
comment8:หนีก้อนแรก ของครอบครัว
comment9:ไม่ให้ ไม่มีก็ไม่ต้องแต่ง ไปเก็บเงินเอง มีพอแล้วค่อยแต่ง

ยืมไปค่าโรงบาล เรื่องด่วนคอขาดบาดตายพอว่า

ยืมไปแต่งงานนี่ บอกให้ทำสัญญา ให้ผู้ใหญ่ฝ่ายหญิงมาเป็นพยานเลยด้วย
comment10:ไม่มีก็ไม่ต้องแต่งครับ
comment10-1:ผมตอบเค้าไปอย่างนี้ แล้ววางสายเลย
comment11:ถามว่าคิดยังไง ตอบตรง ๆ ว่าคิดว่าเห่ยมาก
ถ้าเพื่อนมาขอยืมเงินเราด้วยเหตุนี้ เราไม่ให้ยืม
และถ้าเราเป็น ผญ   เราไม่แต่งกับ ผชที่ต้องไปยืมเงินเพื่อนมาแต่งหรอก
comment12:เราไม่ให้ยืมอ่ะ ใจร้ายไปไหม ... ในความคิดเรา ถ้าเราเป็นเจ้าสาวเรายึดหลักถ้าเป็นหนี้ตั้งแต่เริ่มใช้ชีวิตคู่เราไม่เอาอ่ะ นกน้อยทำรังแต่พอตัวมีเท่าไหร่ก็ทำเท่าที่ทำได้ แทนที่แต่งไปจะสบายอกสบายใจต้องมาทำงานงกๆใช้หนี้ เคยมีเพื่อนแบบนี้แหละตอนจัดงานหน้าชื่นตาบาน แต่จบงานนั่งเครียดคิดหาวิธีว่าจะใช้หนี้ยังงัยจะจัดการระบบการเงินยังงัย...เครียดแทน
comment13:อย่าให้ยืมเลย เวลาทวงกว่ากว่าจะได้
เวลาใช้ก็กว่าจะครบ3แสน 
เผลอๆผ่อนใช้เดือนละ 2000 เซงนะแบบนี้
comment14:ทำสัญญาเป็นลายลักษณ์อักษร แบบสัญญาเงินกู้เลยครับ เซ็นต์ให้เรียบร้อยมีพยานด้วย
เอาโฉนดที่ดินมาวางและคิดดอกเบี้ยด้วยนะครับ
comment15:ขอบอกว่าอย่าหาเหาใส่หัว
comment16:เพื่อนเรา แต่ง 2 รอบ มันหายืมทั้งสองรอบ
.
รอบแรก 4 แสน
.ทุกคนรู้ เจ้าสาวรู้(เป็นคนให้ไปหายืม) แม่เจ้าสาวบอกจะคืนให้หลังงานตอนเช้า จนงานเลี้ยงเย็นยังจะไม่คืน
ไม่รู้คืนยังไงตอนไหน
 เจ้าของเงินนี้เครียดจัด 
สุดท้ายลูก 1 เลิกกัน
.
รอบสอง ไม่รู้ว่ากี่แสน
ยืมเราทางโทรศัพท์ เราไม่มีให้ มันหาจนได้แต่ง แต่งานนี้เราไม่ไป 
ยังอยู่กันดี มีลูกแล้ว 1
.
ยังรอดูต่อไป
comment16-1:ใจดีมากมาย
comment17:สำหรับผม ผมสรุปง่ายๆ
คือ 
ยืมเงิน 3 แสนครับ ไม่สนว่าเค้าจะยืมไปทำอะไร เรื่องของเค้า

คำตอบมี 2 แบบ

1 คนที่ผมยินดีให้ ต่อให้เอาไปทำอะไร จะคืนหรือไม่คืน ผมก็ยินดีให้ครับ (คาดว่าในชีวิตผม คงมีราวๆ 10 คน (งบ3แสน) ที่ผมให้ครับ)

2 คนที่ผมไม่ยินดีให้ หรือให้งบต่ำกว่านี้ คงให้ยืมเท่าที่เค้าสมควรได้ และมีสัญญาถูกต้องทุกอย่างครับ
comment17-1:อ่านความเห็นคุณแล้วซึ้งจังค่ะ
comment18:สั้นๆง่ายๆ

ไม่ให้ยืม
comment19:ให้ยืมสิ...แล้วเอาตัวเจ้าสาวค้ำประกัน
comment19-1:เจ้าสาวยังไม่อยากได้เลยบางที หึหึหึ
comment20:เงินสูญ
comment21:เป็นการเริ่มต้นชีวิตคู่ที่ไม่เป็นมงคลเลย ... เป็นหนี้
comment22:ระวังจะไม่ได้เงินคืนเหมือนเรานะ 

.....ไม่มี....ไม่หนี....ไม่จ่าย.....
comment23:ถามตัวเองว่าถ้าให้ยืมแล้วเขาไม่คืนเราเดือดร้อนไหม เพราะต้องคิดว่าเงินสูญกรณีแย่สุด ถ้าเขาไม่คืนมองหน้าติดยาก ยื่งก่อนยืมเขาง้อเรา หลังยืมเราง้อเขา ให้คืน เหตุผลที่เราใช้บ่อยคือเงินลงในLTF กรมธรรค์อีกหลายปีกว่าจะถอนได้ ถ้าเพื่อนสนิทเราก็ให้ยืมหมื่นต้นถ้าไม่คืนก็ยังไม่เดือดร้อนมาก ส่วนมากก็ไม่ยืมเพราะเลือกคบเพื่อนดีๆ
comment24:ยังไม่ทันเริ่มต้นชีวิต(แต่งงาน) ก็ติดลบซะแล้ว
ไม่ให้ยืมสถานเดียวจ้ะ
comment25:ไม่ให้ยืม และเราคงไม่ฝากชีวิตของเราไว้กับผู้ชายที่บริหารเรื่องเงินไม่เป็นจนต้องไปหยิบยืมคนอื่น
comment26:มันขึ้นอยู่กับฐานะและความสำคัญของคนที่จะให้ยืม กับคนยืมค่ะ
ถ้าเป็นเพื่อนคงไม่ให้  แต่ถ้าเอาไปรักษาเจ็บไข้ได้ป่วยอันนั้นอาจจะให้ถ้ามีพอ
comment27:อ่านแล้วเพลีย  สมัยนี้การแต่งงานมันก็เหมือนการประกาศฐานะและหน้าตาไปในตัวจริงๆนะเนียะ ฝ่ายหญิงเรียกมาขนาดนี้เค้าเห็นอะไรในตัวฝ่ายชายเหรอ  เห็นว่ารวยพอที่จะจ่าย หรือ ฝ่ายหญิงมีมรดกเยอะ แต่งมาเหอะจะได้สมหน้าตาฐานะ จะเด็ดดอกฟ้ามันก็งี้อ่ะนะ ... แล้วอยู่กันจริงๆจะเลี้ยงเค้าให้อยู่ดีกินดีไหวมั้ยอ่ะ? 

แต่เราเห็นบางทีเค้ามีการยืมเงินใส่พานกันนะ แบบว่าใส่ให้ดูเยอะๆ แต่เงินมาจากใหนบ้างก็ไม่รู้ แต่เอาหน้าไว้ก่อนให้ชาวบ้านเห็นอะไรแบบนี้ ส่วนเรื่องคืนยังไงเราไม่รู้ เพราะบางทีเป็นเงินพี่ๆน้องๆช่วยกัน โกงกันยาก แต่เพื่อนคุณจะยืมไปโปะสินสอดหรือยืมไปจัดงานก็ไม่รู้อ่ะ แต่มันเยอะมากนะ ถึงมีสัญญาก็ใช่ว่าจะได้คืนทั้งหมดในทันที
comment28:หนูว่า ถ้ายังไม่พร้อมก็ยังไม่ต้องแต่งค่ะ สร้างเนื้อสร้างตัวเอง เอาให้รอดก่อน ถ้าทำงานหาเงินได้แล้ว อีก 3 แสน คงเก็บได้แน่นอนค่ะ ไม่ต้องรีบร้อน ถ้าเขารักเราจริง ต้องรอได้ใช่มั๊ย 55555555555555
comment29:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment30:เราเคยให้เพื่อนเรายืมนะ. แต่แค่. 100,000 บาท.  เราเป็นเพื่อนกับทั้งฝ่ายชาย และฝ่ายหญิง. และเพื่อนเราก็คบมานานแล้ว.  อาทิตย์เดียวเขาก็เอามาคืนนะค่ะ

นานาจิตตัง. เราว่าจะให้ยืมต้องรู้นิสัยกันเป็นอย่างดีด้วย ถึงไว้ใจให้ยืมเงิน
comment31:กล้าขอเนอะ  อยากแต่งงานขนาดรอไม่ได้ ตั้งสามแสน สามหมื่นยังไม่ให้เลย เก็บสิจ๊ะ เก็บออม
comment32:คือ มันเป็นปัญหาของเพื่อนคุณกับแฟนค่ะ ไม่พอก็ลดลง ยังไงก็อยู่ด้วยกัน ตกลงไม่ได้ก็รอไปก่อนเก็บเงินก่อน รู้สึกไหมคะว่ามันแปลกๆ นี่รู้สึกนะ โกหกหรือเปล่า งง??
comment33:ผมว่าการแต่งงานเป็นการลงทุน ไม่แปลกถ้าจะกู้เงินมาลงทุนนะครับ
รัฐบาลควรสนับสนุนให้สถาบันการเงิน ปล่อยเงินกู้เพื่อการแต่งงานด้วยดอกเบี้ยต่ำ
comment33-1:คุ้นๆว่าจะมีนะครับ
comment33-2:ดอกเบี้ยต่ำไม่พอนะ ควจจะ 0%
comment34:ตอนยืมเขาแทบกราบเรา
ตอนขอคืนเป็นเราแทบกราบเค้า
comment35:แค่จะเริ่มใช้ชีวิตคู่ก้ยังต้องลำบากคนอื่นแล้ว งานแต่งเลื่อนได้ครับ

แต่วันคืนเงินก็เลื่อนออกไปได้เรื่อยๆเหมือนกัน 

เป็นผมไม่ให้ยืมครับ
comment36:เพื่อนหญิงรุ่นน้องมากับแฟน...มาขอยืม 300,000 ค่ะ
บอกว่าจะเอาไปใส่พานเป็นค่าสินสอดให้พ่อแม่แขกเหรื่อเห็นว่า
มีสินสอดเงินสด 999,999 บาทค่ะ
...เราบอกว่า ไม่มี ค่ะ
ไม่อยากให้ เพราะทำไมไม่เก็บเงินสองคนเพื่อทำแบบนี้
หรือไม่ก็ให้ผู้ชายหาเหอะ อยากแต่งดีนัก (ซั่มกันมาก็หลายปีแล้ว)
...เพื่อนบอกว่า ไม่มีเงิน ไม่เป็นไร
ขอยืมรถที่เพิ่งซื้อเงินสด
ไปเข้าไฟแนนซ์ก่อน???
...เราก็ไม่ให้ค่ะ เด๋วพ่อเรารู้เราจะโดนด่า
สุดท้าย...ให้ยืมไป 10,000 ตัดรำคาญ
บอกว่าแต่งเสร็จจะเอาเงินค่าซองคืนให้
หายไปสามเดือน ไม่ทวงแม่มก้อไม่คืน
งานแต่งโต๊ะจีนเป็นร้อย...คนทั้งหมู่บ้าน
...
ตั้งแต่งานนั้นมา บอกตรงๆ แอนตี้งานแต่งที่แต่งเพื่อเอาหน้า
ตำน้ำพริกละลายแม่น้ำ จนบัดนี้ผ่านมาสองปีกว่า
น้องมันยังนั่งใช้หนี้ไม่หมดเลยค่ะ

ฝากถึงคนที่กำลังจะแต่งงาน ถ้ามีเงินเหลือเฟือนัก
จะจัดจะเลี้ยงทั้งเดือนก็ไม่มีใครว่าหรอกค่ะ มันเรื่องของพวกคุณ
แต่ eพวกจะกินก็แทบกระเบียดกระเสียนแล้วยังเดือดร้อนชาวบ้าน
ก็อย่าจัดงานใหญ่เลยค่ะ ทำให้ถูกประเพณีธรรมดาๆ ก็พอ
comment36-1:เจ้าสาวนี่ไม่ควรจะไปแต่งกับผู้ชายแนวนี้ คบแล้วชีวิตน่าจะเป็นขาลง
comment36-2:แม่นยังกะตาเห็นเลยค่ะ
ขณะนี้ชีวิตน้องผู้หญิงกำลังดิ่งลงเหวอย่างสุดๆ
comment36-3:ถ้าให้ไป 3 แสน สงสัยหายไปทั้ง3แสนแน่ๆเลย
comment36-4:ขอยืมรถคนอื่นไปเข้าไฟแนนซ์  นี่ก็หน้าด้านเกิน
comment36-5:เรื่องเกิดเมื่อ 30 ปีที่แล้ว 
แม่เรานี่แหละค่ะ เคยเอาบ้านเข้าธนาคาร เพื่อ เอาเงินไปให้เพื่อนสนิทยืม เพราะเพื่อนจะจัดงานแต่งให้น้องชายมาขอยืมเงิน
ผล หรือคะ.... บ้านเราผ่อนหนี้ บ้านหลังนี้อยู่ 20 ปี  จากที่เป็นบ้านซื้อเงินสด  กลับต้องมานั่งผ่อนบ้านถึง 20 ปี ดอกก็เพิ่มเอาๆ

เพื่อนคนนั้นหรือคะ... ก็อยู่ดีมีสุขค่ะ ไม่มี ไม่หนี ไม่จ่าย ไม่แคร์ด้วย เหอๆ
comment37:แล้วทำไมไม่ลดสินสอด หรือลดขนาดงานลง
เพื่อไม่ให้ต้องเป็นหนี้  แล้วฝ่ายหญิงที่เรียกสินสอด คือ คุณไม่รู้ฐานะแฟนบ้างเลยเหรอ 
จะเอาอวดคนทั้งจังหวัดเหรอคะ 
แล้วฝาายชายค่ะ ก่อนจะไปขอเค้านี่ คุยนอกรอบกับแฟนก่อนมั๊ย ว่าตัวเองมีเท่านี้ ขอเก็บ หรือช่วนกันเก็บดีมั๊ย
comment38:เลือกคนให้ หรือไม่ให้ มีแผนใช้คืนยังไง รายละเอียดต่างๆ
เวลาที่คนเราหมดหนทาง หาทางออกไม่เจอ แล้วมีคนยื่นมือมาดึงขึ้น มันช่วยได้มากเลยนะ

ผมเองเป็นคนที่ทั้งให้ และรับ
ตอนให้ เกือบแสนก็เช็คก่อน ว่ามีแผนคืนแบบไหน ยังไง ก็ได้คืนนะกับคนที่เรามั่นใจและให้ยืม
บางคน ไม่มั่นใจ ได้แค่ช่วย พันสองพัน แล้วก็ไม่ได้คืนจริงๆด้วย

ตอนยืม ขอยืมเพื่อนมาหลักแสน แต่ก็มีหน้าที่การงาน และแหล่งที่มาของรายได้ชัดเจน ณ เวลานั้น ตกลงระยะเวลาผ่อนจ่าย 10 เดือน
ก็คืนเงินเพื่อนจนครบตามเวลาแถมดอกเบี้ยสูงกว่าเรตธนาคารนิดหน่อย

ขึ้นอยู่กับคุณแล้วครับว่ามั่นใจคนยืมแค่ไหน ตกลงวิธีการและระยะเวลายังไง
comment39:ไม่มี เงินอยู่ในกองทุน เขาไม่ให้ถอน จบ
comment40:
comment41:ไม่ให้ยืมค่ะ 
ไอ้เรื่องสินสอดเนี่ยมันไว้ใจไม่ได้จริงๆ เป็นเราคงบอกเพื่อนไปว่า มีแค่ไหนแต่งแค่นั้น ถ้าไม่พอก็เอาเงินฝ่ายหญฺงแหละมาผสม จะได้ไม่ต้องเป็นหนี้ตั้งแต่วันแต่งงาน มันไม่เป็นมงคล ชีวิตจะลำบาก เพราะวันแรกที่เริ่มชีวิตก็เป็นหนี้สินแล้ว หลังแต่งงานเพียงวันเดียวก็ต้องมาหาเงินใช้หนี้ ชีวิตจะดีเป็นมงคลต้องเริ่มด้วยจิตที่ดี ไม่เป็นหนี้ 

เราคิดว่าถ้าให้ยืมไปแล้ว เกิดไม่มีเงินใช้คืน นี่ยกหนี้ด้วยการยกเมียที่จ่ายสินสอดไปมาให้ไม่คุ้มนะ
comment42:เราให้ยืมค่ะ

คือให้เจ้าบ่าวยืม1แสน มาขอเราแต่งงาน ก็ขำตัวเองนะ
สามีไปยืมเงินป้ามาอีก1แสน
ก็ให้แม่ไป แม่ก็คืนมาเป็นบางส่วน

เนื่องจาก งานทั้งงาน จัดบ้านนอก เราจัดกันเอง สินสอดก็หากันเอง 4แสนเมื่อสิบกว่าปีที่แล้ว

เงินตัวเอง หมุนให้เป็น
ค่าโต๊ะจีน ไม่มีเงิน   คืนนั้นก็แกะซองมาจ่ายค่ะ  นึกแล้วขำ
ค่าอะไรอีกหลายอย่าง ก็ตึ๊งเค้าไว้ จ่ายหลังเสร็จงาน

เราไม่ค่อยมีเงิน แต่อยากจัดงานแต่งเหมือนที่หลายๆคนว่ามา
แม่ก็อยากจะโชว์สินสอดเหมือนที่หลายคนว่ามา

ปัจจุบัน สามียังคืนเงินเราไม่ครบค่ะ 555..

แต่พวกเราทำกิจการร่วมกัน  ตอนนี้พอมีเงินเหลือแล้วค่ะ
comment43:ระวังจะเสียเพื่อนไปด้วยล่ะ เงินไม่ใช่น้อย ๆ นะ
comment44:เหอะๆๆ...นานาจิตตัง ไม่เจอกับตัวเองไม่รู้หรอกค่ะ
เราคนหนึ่งแหละ ยืมเงินเพื่อนมาจัดงานแต่ง แต่เพื่อนไม่ให้ ก็ไปทำบัตรเครดิต 3 ใบ รูดเงินมา 1 แสน
เอาไว้ไปจ่ายค่าโต๊ะจีน 9 หมื่น ได้เงินซองมาเกือบแสน เสร็จงานเอาไปปิดบัตรเครดิต....

คืออยากจะบอกว่า แต่ละคนมีเหตุผลและความจำเป็นต่างกัน
กรณีของเรา หากไม่มีพ่อแม่ คงแค่จดทะเบียนอยู่ด้วยกันจบ....
แต่สำหรับงานแต่งงาน สำหรับผู้หญิงอย่างเราๆ มันคือครั้งหนึ่งในชีวิต 
แขกเราไม่เท่าไหร่ แต่แขกพ่อแขกแม่นี่สิ
เพิ่งรู้ว่างานแต่งงานเป็นเรื่องของคน 2 ครอบครัว

หากใช้แต่คำพูดที่ว่า ถ้าผู้ชายไม่มีเงิน ก็ไม่ต้องแต่ง....
ก็เราเลือกคนดีแต่ไม่มีเงินอ่ะ ...5555
มันก็ช่วยไม่ได้ ก็อยากมีรูปพรีเวดดิ้ง อยากมีงานแต่งงาน
อยากเห็นพ่อแม่ยิ้มมีความสุข อยากเห็นเพื่อนๆ คนรอบข้างมีความสุขไปกับเรา

เอาเป็นว่า ฝากถึงคนที่คิดจะแต่งงานแต่ไม่มีเงิน หากต้องเป็นหนี้ ก็เป็นไปเถอะค่ะ
ถ้ามันไม่ถึงขนาดต้องไปขายที่ ขายบ้าน ขายรถ หรือไปบีบคอพ่อแม่เพื่อนฝูงมาจัดงาน
แต่มีหนี้ เท่าที่เรารับไหว ไม่ใช่จัดเกินตัว ไม่เจียมรายได้ตัวเอง อันนี้ก็ถือว่าโง่ละ

^^
comment44-1:เอ้า ก็แล้วทำไมไม่รอมีเงินพร้อมก่อนละคะค่อยแต่ง
comment44-2:นี้แระ เขาเรียกว่าแต่งเอาหน้าตา ถ้าแต่งแบบอยากให้ทุกคนมีความสุขเราต้องพร้อมที่จะแต่ง โดยไม่เป็นหนี้
comment44-3:ในความเห็นเรานะคะ มนุษย์ยุคใหม่ควรใช้ชีวิตอย่างพอเพียง
ให้ความสำคัญกับปัจจัยสี่มาก่อน หากมีกำลังเหลือจึงค่อยเพิ่มเติมเพื่อความอยากส่วนตน หรือถ้าจะให้ดี เกิดเป็นมนุษย์มีความสามารถเหนือสัตว์ทั้งปวง ควรเอาจากโลกให้น้อยที่สุดเท่าที่จะน้อยได้ และที่เหลือจึงแจกจ่ายคืนให้โลก ไม่ควรเห็นแก่ความสุขเพียงผิวเผินที่มาจากการจัดระเบียบชีวิตอันยุ่งเหยิง ให้ความอยากส่วนตนมาก่อนสาระสำคัญในชีวิต

การแต่งงานก็เช่นกันค่ะ พิธีกรรมทางศาสนา และประเพณีไม่ได้มีจุดประสงค์มาเพื่อเผาผลาญทรัพยากร งานแต่งตามประเพณีไทยก็ไม่ได้มีความจำเป็นอะไรนักหนาที่ต้องใช้ทรัพยากรอย่างสิ้นเปลือง ที่เกินมาจนต้องเป็นหนี้สิน เกิดจากความอยากส่วนตนทั้งนั้น และสิ่งเหล่านี้ทำให้ดูคล้ายมีความสุขก็จริงอยู่ แต่เป็นความสุขเปลือกๆ ไม่คุ้มค่ากับที่จ่ายไป ไม่ใช่สาระสำคัญแห่งชีวิต

เราไม่เห็นด้วยกับความเห็นนี้ และฝากเตือนถึงคนที่คิดจะปฏิบัติตาม 
คุณคิดดีแล้วหรือคะ? ที่จะเริ่มต้นชีวิตคู่ด้วยปรัชญาชีวิตแบบเปลือกๆ

ส่วนเรื่องหน้าตาของครอบครัว ถ้าคุณจะขายหน้าเพราะความพอเพียง ก็ยังน่าภูมิใจเสียยิ่งกว่าได้หน้าเพราะความไม่พอเพียง
comment44-4:เอ่ออออ....เกินไปรึเปล่าคะ มีใครบ้างที่ไม่เป็นหนี้กับเรื่องใดๆ เลย แต่ละคนมีต้นทุนชีวิตต่างกันนะคะ
ถึงจะเป็นความสุขแบบเปลือกๆ มันก็ไม่ได้ทำให้ใครเดือดร้อนนี่คะ พ่อแม่เรา พ่อแม่เขา เราและแฟน
ก็มีความสุขดีในวันแต่งงาน ญาติพี่น้องทุกคน ได้มาพบเจอกัน มาอวยพร พร้อมหน้าพร้อมตา
แค่นี้ก็มีความสุขมากๆ แล้วค่ะ

แล้วที่บอกว่า ทำไมไม่รอให้มีเงินพร้อมก่อนแล้วค่อยแต่ง....
คุณเคยอ่านเรื่องราวของคนอื่นบ้างไหมค่ะ ประเภทเก็บเงินเพื่อที่จะทำโน่น นี่ นั่น
บางคนตายก่อนจะได้ทำสิ่งที่คิดไว้ หรือคนที่คิดจะทำอะไรให้ตายก่อนจะเก็บเงินครบ
สิ่งเหล่านี้ ล้วนแล้วแต่ทำให้เราคิดทำปัจจุบันให้ดีที่สุดไว้ก่อนเสมอ

เราแต่งงาน ก็กู้เงินบัตร เราซื้อบ้านก็กู้ธนาคาร เราซื้อรถก็จัดไฟแนนซ์
ชีวิตมีแต่หนี้ แล้วยังไงเหรอค่ะ เราผ่อนไหว ส่งไหว ...
มีบ้านอยู่ มีรถพาคนในบ้านไปเที่ยวในวันหยุด

ไม่ได้ฟุ้งเฟ้อซื้อบ้านเดี่ยว ไม่ได้เกินตัวซื้อรถคันเป็นล้าน....
นี่ก็เรียกว่าพอเพียงนะคะ .....

คนเป็นหนี้ในเรื่องใดๆ ก็ตาม ไม่ได้หน้าอายนะคะ หากรายรับมากกว่ารายจ่าย...
.....จำเอาไว้ค่ะ...
comment44-5:เข้าใจความรู้สึก จขกท เลยค่ะ  กำลังจะแต่งงานเหมือนกัน  พูดได้เลยนะค่ะ  ถ้าไม่มีพ่อไม่มีแม่เนี๊ยะ คงเดินจูงมือกันไปจดทะเบียนแล้ว แต่เรามีครอบครัว มีสังคม เลยต้องจัดงาน ความใหญ่โตของงานก็ตามหน้าตาของพ่อแม่ ไม่อยากให้เค้าอับอายขายหน้า แต่ก็ไม่มากเกินตัว
ถ้าถามตัวเรานะ อยากไปจดทะเบียนเงียบๆ เอาเงินเก็บไปฮันนีมูลกัน 2 คนก็พอแล้ว
comment45:ผมว่าอยู่ที่ความสนิทของคุณกับเพื่อนด้วยนะครับ 
ลองคิดดูในอนาคต ถ้าคุณเดือดร้อนเจียนตาย เพื่อนคนนี้ก็พร้อมช่วยคุณเสมอ
คุณจะยังปฏิเสธเพื่อนคนนี้อีกไหมครับ?
comment46:ผมก็ว่างั้นและ แต่งไปเถอะถึงจะไปกู้มาก็ว่ากัน 

แต่ผมว่าน่าจะคุยกับเจ้าสาวด้วยนะ เรื่องนี้น่ะ ไม่น่าจะมาปิดบังกัน
comment47:โอ๊ย พอมาอ่านแล้วของขึ้น(ไม่ใช่ของแบบนั้นนะ) เราไม่ชอบเลยผู้ชายแบบนี้ 
แบบพออยากได้สาวแล้วต้องไปขอยืมเงินคนอื่นทันทีเพื่อมาขอ 
พองานแต่งยิ่งจะไม่ต้องไปขอยืมมาทั้งหมู่บ้านเหรอคะ
เพราะงานแต่งนี่มันเีสียค่าใช้จ่ายเยอะกว่ามาสู่ขอนะคะ ค่าซองก็ใช่ว่าจะได้กำไรอีก
ถ้าฝ่ายชายไม่รุ้จักหาเงินด้วยตนเองจนสามารถมาขอสาวได้
เพราะสมมติถ้าแต่งไปเงินที่ขอยืมมาก็กลายเป็นหนี้ของเราทั้งคู่ 
ก็ต้องมาช่วยกันใช้หนี้ที่มาขอฝ่ายหญิง แล้วจะแต่งทำเพื่อ?

เราว่าคุณก็ต้องให้ยืมเท่าที่ยืมได้ แล้วก็ทำสัญญาซะ กันเขาเบี้ยวค่ะ 
บอกเขาไปตรงๆเลยว่า น่าจะหาเงินมาก่อน ไม่ต้องรีบ รีบไปถ้าฝ่ายหญิงมารู้ มันไม่น่าภูมิใจ ในการเป็นเมียคนที่ได้มาจากการกู้ยืมค่ะ
comment48:เป็นผมไม่ให้ยืมครับ
แสดงถึงความไม่พร้อมในการแต่งงานครับ ถ้าคิดจะแต่งจะต้องไม่มีปัญหาเรื่องเงินแล้วครับ
บอกเพื่อนทำงานเก็บเงินซักสิบปีแล้วค่อยแต่งก็ได้ ถ้าเจ้าสาวรักเราจริงเขาก็รอได้ แต่ถ้าเขารักเงินของเรา อาจรอไม่ได้
comment49:แค่จะเริ่มต้นครอบครัว ก็เริ่มต้นผิดทางแล้ว แบบนี้ชีวิตจะเป็นยังไง
comment50:เคยให้ยืมค่ะ แต่ยืมทองคะ สร้อย แหวน ข้อมือ ต่างหู เข็มกลัด รวม 10 บาท เกี้ยวประดับผม 1 ชุด หนัก 10 บาท ไปเป็นสินสอด ได้คืนนะ เงินไม่มีให้ยืม ต้องไปยืมคนอื่น
comment51:ถ้าแม้แต่เงินสินสอดยังไม่มีจะให้อย่างชิวๆ สบายๆ ก็อย่าแต่งเลยครับ แปลว่า ไม่มีศักยภาพในการมีครอบครัวที่ดี

แถมยังต้องไปกู้หนี้ยืมสินเพื่อมาแต่งงานอีกต่างหาก ไม่ไหวครับ 
ถ้าเป็นผู้ชายบางคนนี่ เรียกสินสอดมา 7 แสน เขาถอด Patek วางบนพานก็จบเลย เห็นความต่างชัดเจน
comment52:เราคิดว่าเงินส่วนนี้ควรมาจากความพร้อมของฝ่ายชายเองมากกว่าน้ะ
comment53:เราจะไม่ให้ยืม หรือถ้าแคร์มากอาจจะให้ยืมแต่บอกว่าไม่ต้องมาใช้คืนให้เลยอะไรแบบนั้น 
จากนั้นก็จะพยายามค่อยๆ ตีตัวออกห่าง แล้วก็เลิกคบไปเลย
เพื่อนดีๆ เราชอบหาเอาตามวัดตามวาอะไรแบบเนี๊ยะ หาใหม่เมื่อไหร่ก็ได้  

ส่วนตัวเราเป็นคนนิสัยไม่ชอบทวงเงิน เลือกที่จะตัดเพื่อนแล้วรู้สึกสบายใจกว่า 
ตอนเด็กๆ เห็นพ่อแม่เรามีลูกหนี้เยอะมากกก พ่อกับแม่จะไม่ทวง ส่วนมากมันก็ไม่คืน 
ยังมีหน้ามายืมเรื่อยๆ เห็นแล้วรำคาญ

งานแต่งมายืมเงินไปใช้แบบนี้ เราคิดว่ามันดูเป็นความคิดที่มักง่ายอะ 
เงินในวันงานคนอื่นก็มองว่าเป็นเงินของเจ้าบ่าว 
พยายามวอนลาบีสร้างหน้าตาแบบปลอมปลอม ไม่ไหวอะ คนนิสัยแนวนี้ 
ดูลุ่มๆ ดอนๆ พร้อมจะดับ คบหาแล้วชีวิตน่าจะมีแต่ต่ำลง เป็นเราเลิกคบเท่านั้น
comment54:งานแต่งเรามั้ยก็ไม่ใช่ แถมจะบ้ากะละมังตั้ง3แสน โธ่ถัง ไม่ได้ยืมจากเราแน่นอน
comment55:ไม่พ้อมก็อย่าแต่งมันดีกว่าค่ะ แต่งงานแล้วต้องมาเป็นหนี้อีก เพื่อ?
comment56:ขอนอกเรื่องหน่อยละกันครับ!!
  
  พี่สาวผมท้องก่อนแต่ง เค้ากับแฟนพากันกลับบ้านไปหาพ่อแม่ผม ตอนแรกพ่อผมโกรธมากไม่รู้จะเอาหน้าไปไว้ที่ไหน แม่ผมเลยบอกว่าในเมื่อท้องแล้ว เด็กในท้องก็เป็นหลานเราก็ต้องยอมรับในความเป็นจริง ตอนนั้นพี่เขยผมมีเงินเก็บแค่2หมื่น ส่วนพี่สาวผมมีอีก5พัน ไม่มีทองสักบาท พ่อผมบอกให้พี่เขยโทรไปปรึกาาครอบครัวเค้า ซึ่งครอบครัวเค้าก็ฐานะค่อนข้างจนคงไม่มีให้แน่ แต่พี่เขยบอกว่าเดี๋ยวจะไปกู้เงินเค้ามาให้แสนนึง ส่วนทองเค้าไม่มีจริงๆ พอถึงตอนนี้พ่อกับแม่ผมคิดว่าถ้าไปกู้มายังไงคนที่ใช้หนี้ก็ต้องเป็นพี่สาวกับพี่เขยผมแน่และไหนจะลูกที่กำลังจะเกิดมาอีกล่ะ กลายว่าต้องมาเป็นหนี้กันอีก พ่อกับผมจึงไม่เรียกสินสอดเค้าซักบาท แต่ใช้วิธียกหน้ากันแทน ยืมเงินพี่น้องกันน่ะแหละ จดกันไว้ยืมใครมาเท่าไร ส่วนทองก็เอาของตัวเองเอามาขัดให้ดูใหม่ๆเอาถุงสีแดงมาใส่ให้ดูเหมือนเพิ่งซื้อมา และทุกอย่างก็จบลงด้วยดี

  ปัจจุบันนี้หลานผม6ขวบละครับ พี่เขยและพี่สาวผมช่วยกันทำมาหากิน ไม่เป็นหนี้สินใคร ผมคิดว่ายุคนี้สมัยนี้เงินทองมันหายากนะครับ คนส่วนใหญ่จะแต่งงานกันต้องเตรียมเงินกันสัก5แสน สุดท้ายก็ต้องมานั่งเครียดทีหลังเป็นเป็นหนี้ ตั้งเนื้อตั้งตัวไม่ได้ซักที.....
comment56-1:เราก็ใช้วิธีนี้เหมือนกันที่บ้านอ่ะ แต่เรายังไม่แต่งนะ แค่หมั้นไว้เฉยๆ (แลกแหวนแล้วมาสู่ขอให้ไปอยุ่ด้วยกันเฉยๆ
comment57:เเค่เเต่งงานก็มีหนี้สะเเล้ว
ถ้าแฟนเราไม่มีเงิน ไม่เอาหรอกที่ขนาดต้องให้แฟนไปยืมเงินมีหนี้มีสิน
comment58:ไม่ให้ยืมค่ะ   ให้ไปก็ไม่ได้คืน บางทีทวงจนเจ้าหนี้อาย

เสริมนิดนึง

แถวบ้านชอบจัดงานแต่งหรูหรา โต๊ะจีน 100 โต๊ะ สินสอดรวมกันเป็นล้าน ผู้ใหญ่กลัวเสียหน้า  เด็ก ๆ ที่รักกันก็ต้องวิ่งหาเงินพัลวัล
จัดงานแต่งใหญ่โต ไม่ได้หมายถึงจะใช้ชีวิตคู่เคียงข้างกันไปจนตาย รักกันจริง ไม่จำเป็นต้องงานใหญ่ สินสอดเริ่ดหรู 

ปล. ไม่รับต้มมาม่าน่ะค่ะ เราอยู่กะสามีมา 15 ปีถึงแต่งงาน แถมแต่งแบบไม่มีสินสอด เลี้ยงพระเช้า โต๊ะจีนแค่พอญาตินั่ง เน้นถูกต้องตามประเพณี
comment59:ไปหาทำบัตรกดเงินสดดีกว่าครับ วันจริงคุณก็กดมาใช้ ให้หลังก็เอาไปคืน เสียดอกบ้าง แต่ไม่ไปวุ่นวายกับใครดี

เพื่อนผมย้ายงานใหม่และได้แฟนในที่ทำงาน คบกันมาไม่ถึงปี จะแต่งงาน ก็ให้ผู้ใหญ่คุยกันเรียกสินสอดมาเอาเรื่องอยู่ เพื่อนผมก็จะแต่ง แต่ไม่มีเงินทำงานก็ไม่กี่ปีเงินเก็บไม่มีสักบาท สุดท้ายพ่อให้เอาที่ดินทั้งหมดไปจำนองกับสหกรณ์แล้วผ่อนส่งเอา 3 ปี จนแล้วจนรอดก็ได้แต่งสมใจ แต่พออยู่ด้วยกันไม่พอ 2 ปีก็เลิกกัน โดยได้สร้างหนี้บ้านไว้ก้อนนึงซึ่งตกเป็นของเพื่อนผมที่รับไป จากนั้นไม่พอปีเจอคนใหม่จะแต่งกันอีก แล้วพ่อมันบอกเลยว่าอย่าเพิ่งแต่ง พอก่อนลูกที่ดินที่ไปจำนองไว้เอาให้จบก่อน เพราะพ่อไม่เหลือที่ดินจะให้จำนองแล้ว นี่จะแต่งจนพ่อแม่ไม่มีที่อยู่กันเลยหรือไง
comment59-1:กู้เพื่อนไม่คิดดอกไงค่ะ หลายคนเลยไม่ไปทำพวกบัตรกดเงินสด เพราะบริษัทเหล่านี้ถ้าทวงหนี้ เค้าไม่อายเหมือนเพื่อนคนที่ให้ยืมนั้นแหละ ที่กลายเป็นว่าคนยืมอายแทนคนทวง
comment60:ถ้าจะยืมต้องแบบนี้

ยืมเงินว่าที่พ่อตา 200,00 บาท+ว่าที่แม่ยาย 500,000 บาท 
ไปเป็นสินสอดและงานวันแต่งงาน เอาไหม
comment61:ตอนผมแต่งผมก็ถามฝ่ายโน้นนะว่าเงินนี่จะคืนไหม ถ้าไม่คืนเราก็จะไปขอตามที่เรามี
ถ้าคืนเราก็จะยืมพ่อแม่ไปส่วนนึงให้ดูงามๆหน่อย ก็แค่นั้น ของมันต้องคุยนะครับ

อันนี้เรียกมา 7 แสนแต่ไม่ดูฝ่ายเจ้าบ่าวเลยว่ามีเงินเท่าไหร่ เกินไป
comment62:เราก็เก็บเงินแต่งกันเอง ให้แม่ 1 แสน ส่วนทอง เรา 4 บ. แหวนแพชร 1 วง เม็ดที่เล็กที่สุดในร้านเลยค่ะ 
ทองแม่คืน จิง ๆแม่ก็จะคืนเงินด้วย เพราะรู้ว่าเราช่วยกันเก็บ
comment63:ปีที่แล้วน้องที่ทำงานสนิทมาก ไปทำเค้าท้อง ต้องรีบแต่งกลุ้มใจไม่มีเงิน ยืมคนโน้นหน่อยคนนี้หน่อย ผมหาให้ไป 30000 ก่อนแต่งกลัวไม่ได้โทรมายังโน้นยังนี้ หลังแต่ง จ่ายให้ทุกวันที่ 4 ตามที่ตกลง พอถึงเวลาจริงๆ ต้องทวงทุกเดือน ตอนนี้ผ่อน มาจะปีแหละ ยังไม่หมดเลย เหนื่อยใจทุกเดือนจริงๆนะ
comment64:เฉยๆน่ะค่ะ  ไม่ได้คิดอะไรเลย
ตอบว่าไม่ให้ยืมก็คือจบ
ไม่คิดอะไรต่อ
comment65:เคยมีประสบการณ์ค่ะ แต่เป็นเพื่อนของสามีเราค่ะ
มาขอยืมเงินเพื่อจะไปแต่งงาน บอกว่าหลังจากเสร็จงานแต่งแล้วจะคืน
ตั้งแต่หลังจากงานแต่ง จนเขาได้ลูกมา เดือนกว่าแล้ว เรายังได้เงินมาไม่ครบเลย
เป็นเบี้ยหัวแตก ตอนนี้พอทวง ก็เอาลูกมาอ้าง
comment66:ถ้าผู้หญิงไม่เห็นแก่หน้าใหญ่ ผู้หญิงพอรู้ว่า ว่าที่เจ้าบ่าวไปหายืม ผู้หญิงก็จะบอกว่า ไม่ต้องไปยืมหรอก เอาเป็นพิธีก็พอ (ถ้าผู้ชายไม่ได้ตั้งใจก่อหนี้ ที่ไปหายืมเพราะอยากให้เป็นงานแต่งที่เหมาะสมเกีตยริ์ของฝ่ายหญิง แสดงว่าเค้าแคร์ แต่ฝ่ายหญิงไม่ได้เห็นแก่เงินมากเกินไป ไม่มี หรือมีไม่พอก็จัดตามที่มี แสดงว่าผู้หญิงเค้าก็เข้าใจคู่ร่วมทุกข์ร่วมสุขเค้า คู่แบบนี้ จะอยู่รอดได้หลายฤดู )

ถ้าผู้หญิงไม่เห็นแก่หน้าใหญ่อีกเช่นกัน แต่ไม่รู้ว่าเงินที่เอามาแต่งเนี่ย สามีไปกู้หนี้ยืมสินมา มารู้เอาทีหลัง  ผู้หญิงก็คงรู้สึกไม่ดีอ่ะ 

ถ้าผู้หญิงเห็นแก่ความได้หน้า ผู้หญิงพอรู้ ว่าที่เจ้าบ่าวไปหายืม ผู้หญิงก็จะบอกว่า ไปยืมมาให้ได้ พร้อมให้เหตุผลนานับประการ ว่าทำไมหน้าเธอต้องโดน save  (คู่แบบนี้ จะไม่ค่อยรอด เพราะชอบก่อหนี้ก่อสิน เพื่อตามกระแส และเพื่อตอบสนองความหน้าใหญ่ความอยากได้หน้า)

ถ้าผู้หญิงเห็นแก่หน้าใหญ่อีกเช่นกัน แต่พอดีไม่รู้ว่าเงินที่เอามาแต่งเนี่ย สามีไปกู้หนี้ยืมสินมา มารู้เอาทีหลัง ผู้หญิงประเภทนี้ก็จะเฉยๆ เพราะเค้าเห็นแก่ความได้หน้ามากกว่าสิ่งอื่นใด

ความคิดส่วนตัวล้วนๆค่ะ 555
comment67:เรียกสินสอดแพงขนาดนั้น จดทะเบียนด้วยกันแล้วกันให้ท้องไปเลยเพื่อลูกเพื่อหลานสุดท้ายไม่ต้องได้แต่แต่ก็ได้อยู่ด้วยกัน
comment68:ตอนผมแต่งงาน  ผมยืมเพื่อนครับ
สาเหตุที่ยืมเพราะ คชจ บานกว่าที่ตั้งตัวเลขไว้
แล้วคิดวิธีไม่ออกเลยคิดไว้สองอย่างคือ เอารถเข้าไฟแนนซ์ กับยืมเพื่อนคนนึง
ผมลองเลือกวิธียืมเพื่อนดูก่อนครับ  เหตุผลผมอาจจะฟังดูแย่นะครับ 
เหตุผลคือผมไม่อยากมีหนี้ยาวๆและเพื่อนผมค่อนข้างมีเงิน เงินก้อนนี้เพื่อนผมสบายแต่ผมลากเลืออดครับ
บางท่านอ่านอาจจะด่าผมในใจ  แม่ม!!!เห็นแก่ตัว  ครับ ผมยอมรับเลยครับ  ว่ากะทุกอย่างผิดทำให้จัวเลขบาน
ตอนที่ตัดสินใจโทรไปหามัน อายมากกกกกกกกกกกกกกกกก
แต่มันต้องทำครับก็กลั้นใจว่าถ้าไม่ได้ก็ไม่เป็นไร  เอารถเข้าไฟแนนซ์เอาวะแต่ขอเป็นทางสดท้าย
โชคดีมาก  ที่เพื่อนคนที่ว่าให้ยืม  แบบเอ่ยปากขอยืมเพราะงบที่วางไว้บาน
ก็บอกเหตุผลจริงๆนั่นแหละครับ  มันไม่มีถามอะไรเลย...
ผมงี้ซึ้งน้ำใจมันมากน้ำตาแทบร่วง  หลังจากนั้นงานแต่งได้เงินจากซองมาก็ใช้ให้เพื่อนทันทีครับ

ผมก็ไม่รู้จะบอกยังไงล่ะนะ  เพราะถ้าผมโดนยืมผมก็คงลำบากใจที่จะให้ยืมเหมือนกัน
แล้วผมก็ลำบากใจที่จะยืมเพื่อนเหมือนกัน  งานก็ไม่ได้จัดใหญ่เชิญแค่เพื่อนๆกะญาติๆ  ไม่กี่สิบคน
คืออ่านหลายๆ คห. แล้วรู้สึกไม่ค่อยสบายใจที่ส่วนใหญ่ไปในทิศทางที่ประมาณว่าถ้าไม่มีเงินก็อย่าพึ่งแต่ง
ผมอยากให้เห็นว่าคนบางคนก็มีเหตุปัจจัยที่มันถึงเวลา  หรือสมควรที่จะแต่ง  ทั้งที่ยังไม่พร้อมเหมือนกันเช่นผม

หมายเหตุ เมียผมไม่ได้ท้องก่อนแต่งนะ  แล้วเราก็ปรึกษากันตลอดว่าจะทำแบบไหนอะไรยังไงดีในตอนจัดงานแต่งงงาน
comment68-1:เห็นด้วยค่ะ เรามองว่าคำตอบในพันทิปก็เป็นคนส่วนนึงที่อาจคิดต่างไปบ้าง แต่คิดยังไงเราก็ไม่เห็นด้วยกับคำว่า"ไม่พร้อมก็ไม่ต้องแต่ง"
บนความจริงคนส่วนใหญ่ก็ยากนะที่จะรอพร้อมการเงินจริงๆ ค่อยแต่ง ถ้าไม่ใช่มีฐานะกันอยู่แล้ว
อย่างเราก็เพิ่งแต่งตอนอายุ 30+ แล้ว สามีอายุเท่ากัน อยู่ด้วยกันมา 10+ ปี มันรู้เองว่าพร้อมและถึงเวลาที่ควรแต่งค่ะ 
แต่ถ้ารอจนเก็บเงินกันหลายแสนทั้งสินสอดค่าจัดงานคงเกือบ 40 พอดี ไม่งั้นคงรอท้องแล้วแต่งให้เป็นที่ครหาไปอีก 555
เลยเข้าใจว่า "พร้อม" ของแต่ละคนมันไม่เหมือนกัน

แต่ทางออกมันก็มีค่ะ คบมาจนป่านนี้ฐานะครอบครัว 2 ฝ่ายเป็นยังไงรู้กันอยู่แล้ว จะจดทะเบียนอย่างเดียวพ่อแม่ก็ไม่ชอบใจ
เลยเลือกจะจัดงานง่ายๆ งานเช้ารดน้ำสังข์เลี้ยงพระที่บ้านสามีแค่นั้น พ่อแม่สามีจัดการให้ทุกอย่าง ส่วนนี้ได้ซองคืนมาขาดเหลือนิดหน่อย
สินสอดขอแค่ตามสมควรพอเป็นเงินตั้งตัวด้วยกัน เพราะแม่เราจะคืนให้ทุกอย่าง แต่คุยกันแล้วว่าเค้าพอจะให้ได้จริงๆ 
(คือจะไม่เอาเลย ก็คิดนิดนึง ความรู้สึกของแม่เราก็คิดว่าควรได้บ้างไม่ใช่ยกลูกสาวให้เค้าไปฟรีๆ ประมาณนั้น แล้วก็ให้เงินทองคืนมาเก็บ)
เราได้จัดงานแต่งประกาศให้โลกรับรู้ พ่อแม่ได้ความสบายใจลูกสาวได้แต่งงานไม่ใช่อยู่กินกันไปเฉยๆ 

กับคนทึ่บอกว่า ถ้าฝ่ายชายไปยืมคนอื่นมาแล้วรู้จะไม่แต่งด้วย เอาตามจริง รักกันมาจนจะแต่งกันแล้วมันมีความผูกพันเยอะแยะ 
เชื่อว่า 90% จะไม่เลิกกับแฟนเพราะเรื่องนี้ แต่อาจยืดเวลาออกไป 
แต่ถ้าผู้ใหญ่เร่งรัด หรืออายุเยอะ อยากมีลูก อยากผูกมัด อยาก... ฯลฯ 
ยังไงคุณก็จะเลือกว่าลดค่าจัดงาน ลดสินสอด หรือปล่อยเลยตามเลยให้แฟนวิ่งหายืม แม้จะเสียความรู้สึก แต่ไม่เลิกกันหรอก เชื่อเรา
ส่วนคนที่เลิกกันเพราะเรื่องนี้ เรามองว่าไม่ได้รักกันจริงๆ ค่ะ ถึงแต่งกันไปก็มีปัญหาอยู่ดีอ่ะ
comment68-2:คหสต ล้วนๆนะคะ เรามีทั้งลูก ช ญ ทำไมคนต้องคิดว่าการเรียกสินสอดเพื่อเป็นการไม่ใช่ยกลูกสาวให้ ผช ไปฟรี ในเมื่อ จะลูกสาวลูกชาย พ่อแม่ก็เลี้ยงดู ส่งเสียมาเหมือนๆกัน ไม่ใช่ลูกชายไม่กินไม่ใช่ซะที่ไหน แถมพอแต่งไป ลูกชายต้องไปเลี้ยงดูผู้หญิงอีก ตั้งใจว่าเลยจะไม่ยุ่งเกี่ยวใดๆกับการแต่งงานของลูกในเรื่องสินสอด เข้าใจว่ามันคือประเพณี แต่ถ้าต้องลำบากยากเข็ญจนเป็นหนี้สินตั้งแต่เริ่ม ก็ไม่ใช่เรื่องดีหรอกค่ะ
comment68-3:ความคิดแต่ละบ้านไม่เหมือนกันหรอกค่ะ เราและคุณอาจจะอยู่ในเจเนอเรชั่นใหม่ที่เข้าใจว่าไม่เอาก็ได้
แต่พ่อแม่เราอาจคิดไม่เหมือนกัน เค้ามองว่าอย่างน้อยก็ให้พอมีเป็นเงินตั้งต้นชีวิต เหมือนกับว่าเริ่มต้นด้วยกันแบบมีติดตัวไม่ใช่ตัวเปล่าค่ะ 
ซึ่งตรงนี้ 2 บ้านก็เห็นด้วย แม่เราก็ไม่ได้เอาตรงนั้นซักบาท คืนให้เรา 2 คนหมด แต่ก็ขึ้นกับบ้านอื่นพ่อแม่จะเอาเองหรือให้คืน
อย่างน้อยทุกฝ่ายก็สบายใจ ถ้าไม่ได้จัดเอาหน้า หรือหวังรวยทางลัด ก็คงไม่เรียกจนเกินตัวต้องวิ่งมายืมคนนั้นคนนี้หรอกค่ะ 
คหสต. เช่นกันนะ
comment69:น้องสาวเรานี่แหละ ขอยืมทองไปเพื่อโชว์สินสอด แต่งเสร็จอีแม่ผัวเอาทองเราไปใส่เฉย กว่าจะทวงคืนได้เป็นปี พี่น้องกันแท้ๆยังเป็นแบบนี้ เพราะฉะนั้นฟันธงอีกเสียงคะว่าไม่ต้องให้ยืม จบ ไม่เครียดด้วย
comment69-1:อึ้งมาก ปกติเคยอ่านกระทู้แม่ยายริบสินสอด แต่นี่แม่ผัว
comment69-2:อ้าว เฮ้ย ปกติ เค้าต้องฝั่งแม่ยายเก็บ น้องสาวคุณเป็นผู้หญิง ถ้าต้องรักษาหน้ายืมทองของฝั่งคุณเนี่ยถูกต้องแล้ว 
นี่แม่ผัวเอาไปใส่ได้ไงเนี่ย ช็อคเลย
comment70:ขอน้องเมียมาค้ำประกันน่าจะคุยกันได้นะครับ
comment71:" ไม่ให้ยืม "  หายากนะ  ผมก็ต้องเก็บไว้แต่เจ้าสาวในอนาคตเช่นกัน  เงินไม่ใช่หลักน้อยๆ เลย 

คิดว่าถ้าอยากแต่งงานแล้วค่าใช้จ่ายไม่พอจริงๆ  ให้ช่วยกันหาเพิ่มจนครบดีกว่าขอยืม

หรือไม่ก็ลองขอทางผู้ใหญ่ให้ช่วยลดค่าสินสอด "ลง" จะดีกว่าไหม

แค่ตามน้ำพักน้ำแรง  สมฐานะที่หาได้ดีกว่า  

เรียกแบบเว่อร์เกินยังไงก็หาไม่ได้หรอก  และต้องมากังวลทีหลังอีก
comment72:พวกหน้าใหญ่ อยากจัดงานอวดชาวบ้านแต่ยากจนนี่เราเห็นมาเยอะค่ะ
สุดท้ายก็เป็นหนี้ มากมาย ชีวิตไม่สงบสุขเลยค่ะ
comment73:ไม่ให้ยืม เวลาคืน คืนยาก จะเพื่อนกี่ปีก็สามารถแตกหักเพราะเงินได้นะ
comment74:เพื่อนเราสนิทกันมาเป็น 10 ปี ยืมไปใส่พานคะหลักหมื่นเราก็ให้ยืมได้ไม่มีปัญหาเพราะสนิทกับครอบครัวเพื่อนมาก รู้ว่าไม่มีปัญหาแน่นอน พ่อแม่เพื่อนมีฐานะในระดับนึง แต่ต้องการให้ลูกจัดงานกันเองเพื่อนพิสูจน์ความรับผิดชอบ เพื่อนเลยแบ่งเงินไปจัดงานส่วนนึง แบ่งเป็นสินสอดส่วนนึงทำให้ส่วนสินสอดลดลง เพื่อนกำลังจะแต่งเร็วๆนี้คะ เพื่อนเจ้าสาวแอบตื่นเต้นเพราะนางเป็นคนแรกในกลุ่มที่แต่งงานคะ
comment75:คิดว่าแย่คะ ไม่มีก็อย่าเพิ่งแต่ง มันเป็นการสร้างภาระคะ
comment76:เกือบไป ... 
ถ้าต้องมากลุ้มทุกเดือนนี่ แย่แน่
comment77:ประเพณีแบบนี้ ผมว่าควรจะยกเลิกไปซะก็ดี สมัยนี้แล้วมันเหมือนการซื้อขายผู้หญิงยังไงไม่รู้
พ่อแม่เจ้าสาวบางคนก็เรียกซะไม่ได้ดูฐานะทั้งตัวเองและฝ่ายเจ้าบ่าวเลย คิดแต่ว่าจะอวดชาวบ้านอย่างเดียว
สุดท้ายแล้วบ่าวสาวไม่ได้เริ่มจากศูนย์ แต่ต้องมาเริ่มจากติดลบ แล้วชีวิตคู่มันจะไปรอดได้ยังไง
comment78:เงินๆทองๆไม่เข้าใครออกใคร
ส่วนใหญ่พอเข้าไปแล้วไม่ค่อยออก
เรื่องยืมเงินมันพูดยาก ถ้าบอกปัดไปแล้วถ้าเพื่อนเข้าใจก็ดี แต่ถ้าไม่เข้าใจ เสียเพื่อนแต่ไม่เสียเงิน
ถ้าให้ยืมแล้วไม่ยอมคืนก็ "เสียทั้งเพื่อนเสียทั้งเงิน"
comment79:ถ้ายืมเงินเพราะใช้จำเป็นเดือดร้อน นี่ยังพอว่า นี่ยืมไปแต่งงานไม่ให้ครับ ยืมแบบนี้รับรองหายปิ๋วแน่นอน
comment80:ถ้าเงินไม่พร้อมอย่าแต่ง
มันมองไปถึงอนาคตได้ว่า ขนาดแต่งยังไม่มีเงิน พอแต่งเสร็จจะมีเงินสร้างครอบครัวได้ไง

ปล.ผมไม่ชอบยืมเงิน กู้เงิน หรือจ่ายผ่อน เป็นการส่วนตัว นอกจากจำเป็นในทางธุรกิจจริงๆ(ซึ่งก็ยังไม่เคย)
comment81:เคยใจดีให้เพื่อนยืมโชว์งานแต่ง นนั้นเพื่อนสมัยประถมเลย แต่งแล้วคืนทันที 
ถ้ายืมแล้วคืน แบบไปรอเอาในงานทันทีมีพยานทุกสิ่งอย่าง เราจะพอให้ยืมค่ะ 
ได้บุญด้วย 

แต่ถ้ายืมแล้ว ไม่ให้วันนั้นทันที คงไม่ให้ค่ะ 
เพราะเงินทองไม่เข้าใครออกใคร 
ตอนนี้มีประสบการณ์แล้ว พอให้ยืมหายไปเลย 
ไม่ติดต่อเราซะงั้น คนทวงนะอายที่จะทวง 

เลยตั้งกฎในใจว่า ต่อไปนี้จะไม่ให้ใครยืมอีก ยกเว้นคนในครอบครัว
comment82:ชีวิตคู่ คือเรื่องของสองคน
การที่จะสู่ขอกันก็เป็นเรื่องของคนสองคน ไม่ควรหยิบยืมหรือให้ผู้อื่นมีส่วนร่วม
ถ้าเพื่อนคุณอยากแต่งงานก็ควรเก็บด้วยน้ำแรงตัวเอง
ไม่อย่างนั้นก็ไม่ต้องแต่ง
(ถ้าเพื่อนคุณมีสามัญสำนึกมากพอ) 
ปอลิง. ไม่เกี่ยวกับเงินใส่ซองงานแต่งนะ อันน้นถือเป็นน้ำใจ ธรรมเนียม และของขวัญแสดงความยินดี
comment83:เพื่อนสนิทเราเล่นหุ้นได้เดือนเป็นแสน ทำให้มีเพื่อนอีกกลุ่มเค้านั้นแหละ มาแทะตอมอยากยืมเงินเจ้าตัว ถ้าเค้าออกปากไม่ให้ ก็บอกว่าไม่รักเพื่อน แกเล่นหุ้นแป็ปเดียวก็ได้อีกเยอะแล้ว ช่วยเพื่อนแค่นี่ไม่ได้หรือไง ==*

เพื่อนเราอยู่ในวงการธุรกิจ รู้เรื่องนี้ดีค่ะ ก็เลยบอกว่า...ให้ยืมได้ แต่เอ็งต้องเอาโฉนดที่ดิน หรือสินทรัพย์ที่ประเมินในมูลค่าเท่ากันมาวางเสีย ถ้าแกหาเงินมาคืนฉันไม่ได้ ฉันจะได้ยึดตัวนี่ขายทอดเลย...คือแลกเปลี่ยนด้วยสิ่งที่เท่าเทียมกันนั้นแหละ กล้าพอหรือเปล่า (แต่เพื่อนเราว่ามีคนนึงกล้าพอจริงๆ คือร้อนเงินมากๆ เลยเอาโฉนดที่ดินมาวาง เพื่อนเราให้ยืมไปสองล้าน ปัจจุบันเจ้าของที่ดินก็ผ่อนใช้คืนอยู่ เพื่อนเราไม่เก็บดอกเบี้ยค่ะ เอาแต่เงินต้น นี่คือนางกรุณาสุดๆแล้ว และป้องกันเอาไว้เผื่อถ้าอีกฝ่ายขาดส่งตุกติก ยังไงก็ยังมีโฉนดขายได้ในมือ แต่ถ้าเจ้าของยังผ่อนส่งอยู่ เค้าก็ไม่หักหลังคิดขายให้ใคร)
comment84:แล้วแต่มุมมองของแต่ละคนค่ะ
comment85:ถ้าไม่ใช่ท้องก่อนแต่งก็ไม่ควรยืมครับ แต่ถึงท้องก่อนแต่งก็ไม่ควรยืมอยู่ดี จัดงานเล็กๆถ่ายรูปลงโซเชียล ทำพิธีทางศาสนาเล็กๆน้อยๆก็พอ แต่ที่มันวุ่นวายเพราะมีพ่อแม่ประเภทกินแกลบไม่ว่าหน้าใหญ่ไว้ก่อน
comment86:บางเรื่องมันก็แล้วแต่ครอบครัวแต่ละคน ค่านิยม หรือขนบธรรมเนียมในชุมชนนั้นด้วย
บางคนบอกว่าไม่มีก็ยังไม่ต้องแต่ง ลดงาน ลดค่าสินสอด ลดค่าใช้จ่าย คบกันที่ความดีไม่ใช่เงินทอง แต่บางครอบครัว บางชุมชนเขาก็ทำแบบนั้นไม่ได้ครับ

ถ้าสินสอดน้อยก็หาว่าดูถูก เลี้ยงลูกสาวเขามาทั้งชีวิต อับอายทั้งครอบครัว ทั้งหมู่บ้าน
ตอนเริ่มจีบ เริ่มคบกัน ก็ไม่มีใครรู้มาก่อนหรอกว่าครอบครัวอีกฝ่ายจะเป็นยังไง ยากจนแค่ไหน หรือตอนแต่งงานจะมีค่าใช้จ่ายเท่าไหร่บ้าง
เรื่องคบกันเป็นเรื่องของคนสองคนก็จริงครับ แต่เรื่องแต่งงานเป็นเรื่องของคนหลายสิบหลายร้อยคน

ผมก็เจอ deadline ปลายปีหน้า สินสอด 299,999 ทอง 9 บาท ยังไม่รวมค่างาน
แต่ผมดันเกิดมาจน แล้วดันไปรับราชการอีก เงินสุทธิหักลบแล้วก็ได้แค่เดือนละ 1 หมื่นกว่าๆ
จะยืมคนอื่นคงไม่กล้า เกรงใจ เพราะรู้ว่าเงินหายากขนาดไหน จะกู้เองก็โดนห้าม หาว่ากู้เงินมาแต่งงาน ยังไม่รู้จะทำไงกับชีวิตเลยครับ
คงผิดที่ผมเกิดมาจนเอง
comment86-1:ยืมเจ้าสาวเลยค่ะ คนจะแต่งงานกันก็ต้องช่วยเหลือกันค่ะ แค่ทุกวันนี้ได้แต่งกับคนดีก็ถือว่าโชคดีมากแล้วค่ะ 
แต่ถ้าเจ้าสาวไม่มีให้ยืมก็ช่วยกันสร้างเนื้อสร้างตัวนะคะ  ถ้าเป็นคู่กันก็คือคู่กันค่ะ
comment86-2:ผมเป็นกำลังใจให้ครับ
comment87:เราเป็นผู้หญิงคนนึงที่ค่อนข้างกดดันกับงานแต่งค่ะ  ทั้งๆที่ครอบครัวก็ไม่ได้กำหนดกฏเกณฑ์เรื่องสินสอด  ตอนแฟนเราให้ผู้ใหญ่มาสู่ขอ ทางบ้านเราก็บอกว่าแล้วแต่ทางแฟนเราจะให้ค่ะ (แฟนเราเคยแต่งงานมาแล้วครั้งนึงค่ะ คราวนั้นจัดงานใหญ่โต และสินสอดก็เยอะมาก) พอมาครั้งนี้แฟนเราจึงอยากจะเก็บเงินเองทั้งหมดไม่อยากรบกวนพ่อแม่) เงินที่ใช้ในงานแต่งทั้งหมดพ่อและแม่แฟนไม่ได้ช่วยเลยค่ะ  สินสอดเราเค้าให้มา 100k ส่วนทอง เราให้แฟนไป 2 บาท  คือช่วยๆกันค่ะ เพราะสุดท้ายก็ยกให้แม่เรา  จริงๆเราแอบเสียใจนะคะ มีเปรียบเทียบครั้งก่อนที่แฟนเราแต่งมา  และในความเห็นเราก็รู้สึกว่า เรามีหน้าที่การงานดี มีรถ มีบ้าน ที่เราซื้อด้วยตัวเอง ( เงินเก็บไม่มีค่ะ)  เมื่อเทียบกับสินสอดที่เราได้ บอกตรงๆว่าเรารู้สึกว่าน้อยไป 

เราบอกแฟนว่าเราอายที่ได้สินสอดน้อย  แต่เราก็เข้าใจแฟนนะคะ  เพราะยังมีคชจ.อีกมากที่เราต้องเสีย และแฟนก็ออกคชจ.ทั้งหมด เช่น ค่าจัดเลี้ยงที่รร. ค่าพรีเวดดิ้ง การ์ด ของชำร่วย ของรับไหว้  ค่าแต่งหน้า ค่าทำพานขบวนขันหมาก ฯลฯ  แฟนเราออกคนเดียวเลยค่ะ เราเลยบอกว่า เงินสินสอด เราจะหามาวางเอง  เราเลือกที่จะไม่เอารถเข้าไฟแนนซ์ค่ะ เพราะเราไม่อยากเสียvat7%  เราเดินหน้าเข้าธนาคาร กู้สินเชื่อส่วนบุคคลหลายที่เลยค่ะ สมัครบัตรเงินสดทุกอย่างที่มี  เพื่อเตรียมเงินสดมาวางบนพานค่ะ แฟนเราดันทำตามอีกค่ะ  หากันมาได้เกินกว่าที่คาดอีก สรุปวางบนพาน หลักล้าน  ทองจากเดิม4 บาท (ของเรา2 บาท ของแฟน อีก2บาท) พ่อแม่แฟนเราเห็นเราหาเงินกันสุดตัวก็สงสาร ให้มาวางบนพานอีก 5 บาทค่ะ (เสร็จงานเราคืนให้ค่ะ)งานผ่านไปด้วยดี แม่เราปลื้มมากค่ะ  พอจบงานแม่คืนให้เราทั้งหมด เรารู้อยุ่แล้วค่ะเพราะแม่พูดกับเราไว้ เราให้แม่ไปตามที่แฟนบอกว่าจะให้ คือเงิน 100k และทอง 4 บาท  ที่เหลือเรารีบไปคืนธนาคารค่ะ   ดอกเบี้ย เฉลี่ย 28% ต่อปี  แต่เรายืมมาแค่ 1-2 วันค่ะ  ดอกเบี้ยที่จ่ายถือว่าคุ้มค่ากับความสุขของเรามากนะคะ   ก่อนแต่งงานหนึ่งวันเราหมดเวลากับการถอนเงินค่ะ เหนื่อย ลุ้น และต้องวางแผนดีๆ เราสามารถแจ้งธนาคารได้นะคะว่าให้เงินเข้าวันไหน   บางที่จะโอนให้ช่วงบ่ายๆ ลองเช็คกับเจ้าหน้าที่ดีดีนะคะ   

ส่วนเรื่องจัดงาน อันนี้แล้วแต่ละคู่จะเลือกนะคะ  เลือกเอาที่เราไม่เจ็บตัวมากก็ดีค่ะ  ของเราเลือกจัดที่รร. เพราะว่าตอนที่ไปดูรร. โชคดีที่จองวันนั้น ทางรร.  มีโปรโมชั่น ลดให้10%ค่ะ 

การแต่งงานเหมือนการเสียภาษีค่ะ  ถ้าเราเตรียมตัวมาดี  คชจ.จะลดลงอีกเยอะค่ะ  เอาใจช่วยนะคะ  ซู่ๆ (สู้ๆ)ค่ะ
comment87-1:ทำถูกแล้วค่ะ ไม่ต้องยืมใคร อยากเอามาวางบนพาน รักษาหน้าได้ด้วย เสียดอกเบี้ยแค่เล็กน้อยเท่านั้น สบายใจกว่าเยอะค่ะ
เราว่าคุณจัดการได้ดี มีความสุขมากๆนะคะ
comment88:-*- ทำ ทำไมเนี่ยยยยย
ยืมเงินเป็นค่าสินสอด

แย่ (แล้วแต่คนจะคิดน้ะ) คนดีๆปกติทั่วไปที่เคยเจอ ทางฝ่ายหญิงไม่เคยมีใครเรียกค่าสินสอดหรอก
คนน้ะไม่ใช่สินค้า บ้ารึไง ฝ่ายชายเค้าให้เต็มที่อยู่แล้ว นี่แต่งที ญาติกะรวยเลยรึไง

ถ้าเกิดขึ้นกับตัวผมเอง มีเพื่อนมาขอยืม
ง่ายๆเลย คือ ไม่!!!!
ไม่มีเหตุผลเพียงพอเล้ยยยยย ที่จะให้ยืม ให้ไปเพื่องานแต่งจะได้ ดูดี มีหน้ามีตา ทั้งที่ข้างในกลวง นี่น้ะ
comment89:เราเป็นคนนึงที่สินสอดแพง แต่งเพื่อความสบายใจของพ่อแม่เรา มีข้อแม้และเงื่อนไขในราคาสิดสอด จึงช่วยกันหาเงินค่าสิดสอดกันสองคนกับแฟน จนได้ครบตามต้องการ แฟนเคยจะยืมเงินพี่ที่รู้จักเหมือนกัน แต่สุดท้ายก็ไม่ได้ยืม มาคิดกันว่าได้เท่าไหนเอาเท่านั้น ค่าจัดงานทุกอย่างเราเป็นคนออกเอง รูดบัตรเครดิตเอา สุดท้ายค่าจัดงาน ค่าสินสอด ค่าสารพัด เราสองคนช่วยกัน ไม่ได้เดือดร้อนใครเลย แม้กระทั่งพ่อแม่ เสร็จสินถึงจะไม่ได้ดีในสายตาใตร แต่ดีมากในสายตาเรา และที่สำคัญ "ภูมิใจมาก"
comment90:มันจำเป็นถึงขนาดนั้นเลยเหรอ
comment91:ผมว่าเป็น"เรื่องปกติ"นะ.... ถ้าเขามีเงินเขาคงไม่มาขอยืมหรอกครับ แต่ถ้ายืมแล้วไม่ใช้นี่สิเป็น"เรื่องผิดปกติ"แน่นอน
ผมดีใจนะที่เขามาขอยืมเงินไปแต่งงาน แต่ผมจะรู้สึกไม่ดีเลยถ้าเขาบอกว่า ค้ายาหรือ จี้ ปล้น เพื่อจะเอาเงินไปแต่งงาน
ผมไม่ได้ตำหนิ คนที่ไม่ให้ยืมเงิน แล้วก็ไม่ได้ตำหนิ คนที่ขอยืมเงิน นะครับ ทุกคนมีสิทธิที่จะคิดและทำ 
ประการสำคัญ มันอยู่เครดิตของคนที่มายืม และน้ำใจของคนที่จะให้ยืม หรือไม่ให้ยืม เขามีเงินให้ยืม หรือเขาไม่มีเงินยืม
สังคมที่เขาอยู่ ที่อาจแตกต่างจากเราทำให้มีความจำเป็นที่ต้องการสร้างอิมเมจที่สวยงาม 
-ถ้าคนมายืม เครดิตไม่ดี ไม่น่าไว้วางใจ ยังไงก็ไม่ควรให้ยืม
-ถ้าคนมาขอยืมเครดิต ดี + คนให้ยืมมีน้ำใจ มีเงินให้ยืม มันก็คงจบลงอย่างสวยงาม
-แต่ถ้าคนมาขอยืมเครดิต ดี + คนให้ยืมมีน้ำใจ ไม่มีเงินให้ยืม มันก็คงจบยากหน่อย ต้องหาแหล่งหยิบยืมใหม่
-หรือคนมาขอยืมเครดิต ดี + คนให้ยืมไม่มีน้ำใจ ทั้งที่มีเงินให้ยืม แต่ไม่ให้ยืม (ด้วยเหตุผลหลายประการ) มันก็คงจะไม่จบ พร้อมข้ออ้างมากมาย

ผมเอาใจช่วยคนที่ขอยืมเงินนะ แต่สำคัญที่ตัวคนที่มาขอยืมต้องทำให้ คนให้ยืม เขาเชื่อถือและศรัทธา.........
ผมเชื่อว่าทุกคนมีเหตุผล ถ้าสามารถทำให้สถาบันการเงินยอมรับได้ เท่ากับว่าชนะแล้วครับ
comment92:ชัดเจนเลยครับ
ธุรกิจเกี่ยวกับงานแต่งนี่มันหอมหวนจริงๆ
จะมีหรือไม่มีอย่างไร ก็จะไปหามันมาให้ได้ เพราะมันเกี่ยวข้องกับเรื่องหน้าตาทางสังคม
ที่ทุกๆคนจำเป็นต้องข้องเกี่ยว โดยที่ คนอยากไม่ต้องหา คนหาไม่ต้องกิน คนกินไม่ต้องลุ้น

ถ้าผมจำไม่ผิด เดี๋ยวนี้ถึงขั้น สามารถกู้สินเชื่อธนาคารมาแต่งงานกันได้เลยนะครับ

มีญาติผมนี่ล่ะครับ ลูกแต่งงาน เรียกร้องค่าสินสอดกันไป
พอวันแต่ง ต้องมีการวางแผน แทงกั๊ก เพื่อจะได้ให้ฝั่งเป็นคนถือพานสินสอด
ถือแล้วก็ไม่วาง แล้วเอากลับบ้านกันไป 

ฝ่ายหนึ่งก็กลัวเจ้าบ่าวจะเอาสินสอดคืน หลังงานแต่ง อีกฝ่ายก็จะเอาสินสอดคืนหลังงานแต่งเพราะยืมเขามา
ผมนี่แขกในงาน ที่ดันไปรู้เห็นโดยบังเอิญ รู้สึกว่า "นี่มันอะไรกันน่ะ ทำอะไรกันเนี่ย" เลยไม่รู้จะสงสารใครดี
comment92-1:เมื่อก่อนผมมองไม่ออกว่าธุรกิจงานแต่งงานจะมีคนมาใช้มากขนาดไหน   พอเห็นอะไรเยอะขึ้นถึงได้รุ้ว่า  คนส่วนมากเลย มีหรือไม่มีเพื่อเป็นหน้าตาต้องจัดไว้ก่อน  สินสอดต้องหามากองไว้เป็นหน้าตา
comment93:มันเป็นเรื่องของความเว่อร์และไม่รู้จักประมาณตน เป็นดิชั้นก็ไม่ให้ยืมค่ะ ไร้สาระ ไม่มีเงินก็ไม่ต้องแต่ง แล้วถ้าท้องก่อน แล้วต้องแต่ง ถามจริง ท้องแล้วมีสิทธิ์เรื่องมากด้วยเหรอ หลายคน ต้องมีพรีเวดดิ้ง ต้องถ่ายรูปเป็นหมื่นๆ ต้องอย่างงั้นอย่างงี้ ผู้ชายก็ไม่ได้รวยทุกคน ผู้หญิงถ้าเลือก ผช ไม่รวยก็ไม่ควรหน้าใหญ่ จริงปะ ส่วน ผช ถ้าเลือก ผญ รวย ก็ควรขยันให้มากกว่านี้ ไม่รู้สินะ
comment94:พี่สาวแฟนค่ะ ทอง 7 บาท เงิน 7 หมื่น ทุกวันนี้ยังไม่ได้คืนซักบาท

ถามแฟนว่าไหนอ่ะ เงินบอกว่ายืมไปเดี๋ยวคืน ก็ทำหงุดหงิด บอกจะอะไรนักหนาก็ถือว่าให้หลานไป

แต่คือ ไม่ใช่เงินเก็บคนเดียวนะ มันมีของกรูด้วยยยยย พูดแล้ว โมโห !!!!!!
comment95:ผู้หญิงอย่างเราไง เกลียดการถ่ายรูป ไม่เคยถ่ายขึ้น คบกับแฟนมาสิบกว่าปีรูปคู่แทบไม่มี พ่อเราก็ไม่มีๆ แค่แม่ เราตัวอ้วน ใส่ชุดแต่งงานไม่สวยแน่ๆ ตาตี่ติดแบบขนตาปลอมไม่ขึ้น ไม่คิดจะแต่งหน้าเจ้าสวยตามเทรนด์แน่ๆ เราใส่ส้นสูงไม่ได้ ขนาดใบปริญญาสองใบยังไม่เข้ารับเพราะขี้เกียจใส่คัทชูไปยืนเมื่อย ญาติพี่น้องงั้นๆ ทุกวันนี้ใช้ชีวิตปกติก็ไม่เห็นจะมีใครมาสนใจ ทำไมต้องไปจัดงานอะไรเพื่อเชิญพวกมันมาด้วย

แต่... แฟนเป็นลูกชายคนโตของคณะบดีมหาวิทยาเปิดของรัฐที่นึง แม่เขาก็เป็นอาจารย์ ญาติพี่น้องเยอะแยะ .... เราว่า ยังไงก็ต้องโดนงานบอกกล่าวสังคมแน่ๆ
ถึงตอนนั้นถ้าเราให้พี่(ลูกพี่ลูกน้องที่สนิทที่สุด)ช่วย อืม... ระดับเชิญรัฐมนตรีมาเป็นประธานก็ไม่ใช่เรื่องยาก เพราะพี่เขยแก่ๆ ของเราเรียนสวนกุหลาบมีเพื่อนเป็นรมต. เป็น ผ.อ. โรงบาลเยอะแยะ จะจัดงานใหญ่ๆ ก็ทำได้ 

แต่... ใครมันจะไปอยากได้วะ! เราอยากได้แค่จดทะเบียนก็พอ เพื่อนสนิทในชีวิตนับหัวแล้วไม่ถึง 5 คน! ยิ่งแฟนเรานะไม่มีเพื่อนเล้ยยย มีแต่เพื่อนที่เรียนที่ทำงาน แต่เอาเข้าจริงคนคุยแบบเพื่อนซี้เขาไม่มีซักคน! แล้วจะให้เชิญใคร? แค่คิดก็พาลไม่อยากจัดงานแล้ว
ให้แฟนเก็บเงินไว้ผ่อนบ้านเหอะ แฟนมีรถชื่อมันแล้วด้วยสิทธิ์โครงการรถคันแรก อีโคคาร์ธรรมดาๆ บ้านมันอยู่กับพ่อแม่น้องชาย แต่เราไม่อยากไปอยู่บ้านมัน เพราะเราเองอยู่กับแม่สองคน บ้านเป็นชื่อเรา แหม๋ บ้านเดี่ยวในกทม. ไม่ใช่ขี้ๆ นะ ติดแอร์พอร์ทลิงค์งี้ค่าที่ขึ้นเอาๆ ถึงมันไม่ใช่น้ำพักน้ำแรงเรา แม่เราโอนให้ก็จริงแต่ถ้าแม่ไม่โอนให้เราจะไปโอนให้ใคร? รถอีกหน่อยก็เสร็จเรา ชีวิตที่มีแต่สองแม่ลูกมาตลอดไงเราก็ไม่ทิ้งแม่ 
ถ้าจะเอาเงินไปละลายตรงนั้นเราอยากให้แฟนเก็บเงินแล้วมีอะไรเป็นของตัวเอง(ของมัน)เหอะ เพราะเราคงไม่ไปเอาอะไรจากพ่อแม่เขา เขามีน้อง ไม่อยากไปแบ่ง แต่อยากเห็นแฟนตั้งตัวได้ มันแปลว่าอีกหน่อยมันจะเป็นที่พึ่งให้เราได้ เพราะส่วนของเราๆ จะเก็บไว้ให้ลูกของเรากับมันนั่นแหละ (ถ้ามีนะ) เราคิดแบบมองไปข้างหน้าอ่ะ

สุดท้ายคิดไปคิดมา เรื่องมากว่ะ งั้นคบกันไปเรื่อยๆ แบบนี้ละกัน ลูกแหง่ทั้งคู่ เป็นแฟนกันไปจน ห้าสิบเลยเนาะ ง่ายดี ซั่มกันก็ใส่ถุง ไม่ท้องไม่ก่อปัญหา คบแบบเพื่อนดูแลกันไปสบายๆ ไปเรื่อยๆ
comment96:เคยยืมเงินเพื่อน 60,000 บาท สินสอดแสน ทองสองบาท
คุยกันแล้วแม่ยายไม่เอาสินสอด เปิดซองได้มาหกหมื่นกว่า จ่ายเพื่อนวันรุ่งขึ้นทันที
ทองห้อยคอพ่อ พ่อให้มาแต่งเมีย
จำได้ไม่ลืมผู้มีพระคุณ

ตอนนี้น้องที่ทำงานแต่งงาน ยืมทองไปเป็นสินสอด 10 บาท
ยืมเช้า ยังไม่เลิกงาน แอบเอาใส่มือคืนให้

แล้วแต่คนและความสนิท ถ้าพฤติกรรมเรารู้และคบกันมานานถึงเชื่อใจได้ก้ไม่ขัดข้อง
comment97:มาติดตาม
comment98:หาเองภูมิใจกว่าครับ
comment99:ผมแต่งงานก็ไม่ได้เสียสินสอดครับ ก็มีเสียค่าของกระจุกกระจิกบ้าง ค่าถ่ายรูปพรีเวดดิ้งบ้าง ค่าชองชำร่วย ค่างานเลี้ยงเย็นก็ใช้เงินซองมาจ่ายครับ ก็พอดีกัน ค่าจัดงานตอนเย็นซัก 200,000 ได้มั้ง ซองที่ได้ก็พอดีกัน เหลือนิดหน่อย รวมๆแล้วหมดไม่มาก แม่ให้ทองเจ้าสาวไป 10 บาท ก็ไม่เห็นว่าจะเสียหน้าตาอะไรที่ไม่ได้ให้สินสอด  อยู่กันมาดี ตอนนี้ลูก 2 ละ ถ้าต้องไปกู้หนี้ยืมสินมาแต่งงานนี้คงไม่แต่ง ถ้าพ่อตาขอสินสอดแบบเวอร์ๆก็คงไม่แต่งเหมือนกันเพราะไม่มี 5555555
comment100:เงินเรา อยู่ที่เรา เท่ากับเงินเราครับ เงินเราอยู่ที่เขา เท่ากับเงินเขา 
สรุปง่าย ๆ ครับ ให้ยืม เท่ากับสูญ แน่ ๆ ครับ คิดได้เลยครับ ให้เขา กู้เงินยืมดิครับ พวกสินเชื่อเงินสดครับ
พวกแบงค์ หรือ นอนแบงค์ครับ สบายใจดี
comment101:เพิ่งเจอมากับตัวเองสดๆร้อนๆเลยเมื่อวาน เมื่อวานเพื่อนเราเป็นผู้ชายมาขอยืมเงินไปเป็นค่าสินสอด หลักแสนเหมือนกัน 
ฝ่ายหญิงเรียกเยอะมาก หลักล้าน ทองอีก  19 บาท ส่วนค่าจัดงาน ฝ่ายชายก็ออกหมด ตอนนี้จ่ายจนเงินเก็บแทบไม่เหลือแล้ว
ตอนเพื่อนพูดนี้สงสารเพื่อนมากเลยนะ แต่เราไม่ให้ยืม เรารู้จักเพื่อนเราดี แต่เราแทบไม่รู้จักฝ่ายหญิงเลย คือไม่มั่นใจว่าจะได้คืน
สักพักฝ่ายหญิงขอคุยกับเรา เราก็บอกว่าให้เห็นใจฝ่ายชายบ้าง แต่งงานนี่กะเอาหมดตัวเลยเหรอ ไม่คิดถึงชีวิตหลังแต่งงานบ้างเหรอ 
เอาแต่พอตัวก็พอ เหมือนจะเข้าใจวางหูจากเราไปประมาณ 10 นาที ฝ่ายหญิงโทรกลับมาหาเราใหม่ บอกว่าคุยกับที่บ้านแล้ว
ลดค่าสินสอดได้ แต่ต้องเพิ่มทอง เลยจะมายืมทองเรา ตอนนั้น อึ้งและงงมาก เลยขอพูดกับฝ่ายชายที่เป็นเพื่อนเรา บอกแค่ว่าที่
ขอยืมทองเมื่อกี๊ถือว่าเพื่อนเราไม่ได้พูด เราจะทำเป็นว่าไม่ได้เกิดขึ้นนะ ให้กลับไปคิดมาดีๆ ว่าอยากมีชีวิตแบบนี้จริงๆหรือเปล่า 
นี้คือการเริ่มต้นชีวิตคู่ที่ต้องการจริงๆ หรือเปล่า ถ้าคิดได้ค่อยโทรกลับมาหาเราละกัน ฝ่ายชายก็นิ่งๆแล้ววางไป 

งงและไม่เข้าใจมาก คือจะเอาเยอะๆไปโชว์ใครเพื่ออะไร แต่งงานคือการเริ่มต้นชีวิตคู่ แต่เริ่มต้นด้วยหนี้สินเนี้ยนะ 
คืออยากได้เยอะๆ ดีๆ งานใหญ่ๆ ทำไมฝ่ายหญิงไม่ช่วยออกอะไรเลย เพื่อนเราออกทุกอย่าง ขนาดฝ่ายหญิงไปหาซื้อรองเท้าที่จะใช้ในงาน 
ยังไม่จ่ายเองเลย ถ่ายรูปส่งไลน์มาให้เพื่อนเราไปซื้อให้ ส่วนตัวคิดว่าเกินไป เหมือนเอาเปรียบกันเกิดไป หลายครั้งเลยที่ถามเพื่อน
ว่าไหวไหม เหนื่ยไหมเนี้ย เพื่อนก็ยิ้มๆไม่ตอบอะไร ส่วนเพื่อนคนอื่นๆ นี้เครียดแทน ทำเอาหลายคนในกลุ่มไม่อยากแต่งงานกันเลยทีเดียว  

ป.ล.1 ทั้งเพื่อนเราและแฟนเพื่อน เป็นชนชั้นกลางธรรมดาทั่วไป บ้านอยู่ต่างจังหวัดค่ะแต่ทำงานในกรุงเทพ เงินเดือนกลางๆ 2-30,000 
ป.ล.2 ที่บ้านฝ่ายหญิงจัดงานแบบเชิญแขกทั้งหมู่บ้านค่ะ
ป.ล.3 ทองที่จะมายืมคือ 50 บาทค่ะ
comment101-1:อ่านแล้ว สยอง ทอง 50 บาท
comment101-2:อึ้งตรง ว่าที่เจ้าสาวเอ่ยปากยืมเองทั้งๆที่ไม่ได้เป็นเพื่อนคุณข้าวเหนียวอะค่ะ

ทอง 50 บาท ช่างกล้ายืมอะ......แสดงว่า ผญ ต้องสวยมากกกกกกกกกกกกกกกกก
comment101-3:โคะ ทอง 50 บาท กะตั้งตัวกันเลยทีเดียว หน้าเงินชะมัด ถ้าไม่สวยระดับดารา ขึ้นคานไปเต๊อะ
comment101-4:ทอง 50 บาทจริงๆค่ะ ได้ฟังนี้ก็อึ้งมากเหมือนกัน เหมือนฝ่ายหญิงว่าทางบ้านบอกลดเงินแล้วเลยอยากให้เพิ่มทอง
อยากได้ทอง 69 บาทค่ะ เลยต้องหาเพิ่มอีก 50 บาท เพราะตอนแรกเจ้าบ่าวเตรียมไว้ที่ 19 บาทแล้ว
ฝ่ายหญิงพอรู้จักกันบ้างค่ะ แต่ไม่สนิท รู้จักเพราะเป็นแฟนเพื่อนนี้แหละค่ะ ก็ดูน่ารักตามสมัยทั่วไปค่ะ 
ไม่ได้ถึงระดับดาราหรอกค่ะ ตัวเล็ก ขาวๆ แต่เรากับเพื่อนอายุพอสมควรแล้วค่ะ คือ 30 กันแล้ว ทางบ้านฝ่ายหญิง
น่าจะคิดว่าทำงานมาน่าจะพอมีเก็บเลยเรียกเยอะค่ะ
comment101-5:แต่งมาเป็นคู่ชิวิตร่วมทุกข์ร่วมสุข เติบโตไปด้วยกัน ดูแลกันและกันจนแก่เฒ่า

หรือตัวถ่วง...
comment102:คิดว่าเป็นคนที่ไม่เตรียมพร้อมอะไรเลยครับ ไม่มีก็ไม่ต้องแต่ง จดทะเบียนเฉยๆก็ถือว่าแต่งได้เหมือนกันแหละ ถ้าจะเรียกกันซะขนาดนั้นอะนะ

ส่วนตัวผมเตรียมสินสอดไว้ 1 ล้าน + แหวน + ทอง 10 บาท (แต่ตอนนี้ยังโสด เพราะเพิ่งเลิกกับแฟนด้วยประเด็นสินสอดเป็นต้นเหตุนี่แหละ แถมเรียก 2 ล้าน หน้าเงินเกินไป ก็ดูแล้วพ่อฝ่ายหญิงตั้งใจจะริบหมด ไม่คืนแน่นอน)

คนนะไม่ใช่สินค้าที่จะมาซื้อขายกัน ถึงจะบอกว่าสมฐานะของเขาต้องเท่านั้นเท่านี้ก็เถอะ แต่งเพราะความรักหรือแต่งเพราะเงินกันแน่ ผมก็ไม่เข้าใจเหมือนกัน ถ้าแบบนั้นไปเลือกคบคนรวยๆแต่แรกไม่ดีกว่าเหรอ มันเสียความรู้สึกมากเลย
comment103:พี่ชายผมก็มีแผนจะแต่งงาน ค่าสินสอดยังไม่รู้ เพราะพ่อแม่ฝ่ายหญิงอยู่เมืองนอก ต้องรอให้เค้ากลับมาก่อน

ตอนนี้มันทำงานหัวปั่น เก็บเงินยิกๆ หมดเวลางานปกติ ก็ยืมมอไซผมมาวิ่งวินตอนเย็น กลับเข้าบ้านเที่ยงคืน ตื่นหกโมงเช้าทุกวัน

ผมเคยถามว่าทำไมต้องลำบากขนาดนี้ เงินน่ะยืมผมก็ได้ ยังไงก็พี่ชาย คืนไม่คืนไม่ว่ากัน จะได้ไม่ต้องลำบาก เห็นแล้วสงสาร

แต่พี่ผมปฎิเสธ แล้วพูดประโยคที่ทำผมซึ้งเลย
"ถ้าทำแบบนั้นการที่คิดจะแต่งงานกับผู้หญิงซักคนมันก็ไม่มีความหมายอะไร ขนาดเงินที่จะเอาไปเป็นค่าสินสอดยังต้องหายืมคนอื่น
การที่ทนลำบากทุกวันนี้ ก็เพื่อให้ทุกอย่างมีคุณค่าและน่าจดจำ"
comment104:หลังเสร็จงานแต่งนั่งนับซองใช้หนี้ แบบนี้เยอะครับ
comment105:อยู่ที่คนขอยืมกับคุณว่า  ไว้ใจกันแค่ไหน  

ผมเคยถูกขอเช่นกัน   ตอนนั้น เลยคุยกันว่า  ให้ขอยืมเจ้านายดูก่อน ในลักษณะเงินกู้ของบริษัท  ถ้าไม่สำเร็จผมจะให้ยืมเอง

ปรากฎว่ายืมบริษัทได้   หลังจากนั้น 6 เดือนเขาใช้หนี้หมดน่าจะประมาณ 2 แสน  
น้องคนนี้ ทำงานให้บริษัทเรียกว่าสุดคุ้ม บริษัทก็เลยไม่ปฎิเสธเขา  ทำโปรเจคกำไรร่วม 20-30 ล้าน

ถ้าว่าคิดอย่างไร   เหตุปัจจัยแต่ละคนไม่เหมือนกัน  ถ้าไม่จำเป็นเขาไม่มายืมคุณหรอก  
คนให้ยืมก็ต้องดูด้วยว่า คุ้มหรือไม่ที่จะให้ยืม

ในกรณีของผม  ถ้าบริษัทไม่ให้  ผมก็ให้ เพราะถ้าขาดเขา  เราจะรู้สึก
comment106:ถ้าใครขอยืมเงินผมเเต่งงาาน ผมก็ไม่ให้ครับ ผมเคยถามเเม่ว่าทำไม เค้าต้องเรียก "สินสอดจากฝ่ายชายด้วย" แม่บอกว่าเเม่ไม่รู้น่ะ  เเต่เดาว่าคงเป็นการการันตีว่า ฝ่ายชาย มีความพร้อมด้านการเงินที่จะส่งลูกเรียนได้มั้ง (อันนี้ถามเเม่มานานเเล้ว)

ปัจจุบัน 
กรณีที่ 1เพื่อนผมมาเล่าให้ฟังว่า พ่อฝ่ายชายมาขอยืมเงินสินสอด เเล้วบอกว่าหลังงานเลี้ยงโต๊ะจีนกำไรเเน่นอน เดี๋ยวเอามาคืนให้ ผมฟังเเล้วนี้งงเลย
ทำไมต้องซับซ้อนขนาดนั้น เดี๋ยวนี้งานเเต่ง คือ การลงทุนไปเเล้ว

กรณี 2 ที่เคยได้ยินอันนี้ผมว่าเเฟร์หน่อยครับ  คือ ทำเป็นสินสอด พิธีเเบบหลอกตา จริงเเล้วเป็นเงินที่ทั้งฝ่ายหญิง เเละฝ่ายชายหามาด้วยกันระหว่างคบกันครับ พอถึงวันเรียกสินสอด ชายออก 50%  หญิงออก 50%  ทำเพื่อให้ผู้ใหญ่สบายใจอ่ะครับ  ส่วนใหญ่คนที่ซีเรียสเรื่องสินสอดจะเป็นผุ้ใหญ่มากว่าคนที่เเต่ง

กรณีที่ 3  เเค่ยืมมาวางตอนวันเเต่เฉยๆ อันนี้มักยืมกันมาจากญาติคนสนิท เเล้วหลังงานก็คืนครับ  (อันนี้ออกเเนวสร้างภาพครับ)

สุดท้ายครับ : เงินเราถ้าไม่ใช่คนในครอบครัว ก็อย่าให้เลยครับ  หรือก่อนจะให้ยืมดูก่อนว่า คนในครอบครัวสบายหรือยัง
comment107:ถ้ายังไม่พร้อมก็ไม่ควรแต่งค่ะ ต้องบอกเขาไปอย่างนั้น
คือเพื่อนส่วนเพื่อน เงินก็ส่วนเงินค่ะ เราคิดแบบนั้น
comment108:ไม่ให้เพราะมีไม่พอ
comment109:คหสต ล้วนๆเลยค่ะ 
ถ้าเราจะแต่งงาน เราจะแค่ทำบุญเช้ากับครอบครัวทั้ง 2 ฝ่าย
ตกเย็นอาจจะปิดร้านอาหารริมทะเล เลี้ยงเฉพาะครอบครัวและญาติสนิท ผู้ใหญ่อิ่มแล้วก็กลับก่อน เหลือแค่เพื่อนๆ สนุกสนานเมากันไปเต็มที่
เพื่อนก็จะชวนที่สนิทจริงๆ เพราะเราอยากจัด ตจว ถ้าไม่สนิทจริงๆ ก็ไม่อยากทำให้เพื่อนลำบาก

และเราไม่เรียกสินสอดค่ะ จะไม่มีเอาอะไรมาวางโชว์ใดๆทั้งนั้น และเราไม่รับซองค่ะ....

คหสต. มากๆ 
วางโชว์เพื่ออะไรเราไม่เข้าใจ โชว์ใคร? ถ้าจะบอกว่าเพื่อให้มั่นใจว่า ผช จะดูแลเราได้ ไม่ลำบาก
อันนี้เราคบกับแฟนมาถ้าเราไม่มั่นใจว่าแฟนเราจะดูแลเราได้เราไม่คบจนมาถึงวันแต่งงานหรอกค่ะ
และเราไม่ได้ต้องการหาคนมาเลี้ยงดูเราต้องการเพื่อนคู่คิด ดูแลช่วยเหลือซึ่งกันและกันมากกว่า
comment110:ถ้าเอาเงินไปซื้อรถ ซื้อ ทีวี มันก็ยังมีของเป็นชิ้นออกมาให้เราเห็นนะ 
แต่เอาไปเป็นสินสอดนี่ จับต้องไม่ได้เลยนะครับ สินสอดคืออะไร ความว่างเปล่าไง
comment111:แนะนำให้เพื่อนไปเหมาแบงค์กาโม่ที่ตลาดให้...อ้าว! ก็วางไว้เฉยๆไม่ใช่เรอะ ไม่ต้องคลี่ให้แขกดูหรอก มองไกลๆไม่รู้หร็อก
comment112:เป็นหนี้ตั้งแต่ยังไม่เริ่มต้นเลย เศร้าอ่าา
comment113:ของเราจัดแบบจีน ไม่ต้องโชว์อะไรมาก  ให้มีงานเลี้ยงโต๊ะจีน (แขกประมาณ 22 โต๊ะ) ยกน้ำชา

 แม่ไม่เอาสินสอดเลย เรียกแค่ 30,000 บาท แล้วให้คืน (อันนี้เมื่อ 20 กว่าปีก่อน)

 ฝ่ายญาติ ๆ เจ้าบ่าวมีสร้อยทองให้ 3-4 บาท

 แต่เราประทับใจนะ  แขกที่มาส่วนใหญ่เป็นเพื่อนพ่อ เพื่อนแม่ เพื่อนตัวเอง เป็นงานอบอุ่นค่ะ

 เราก็อยู่กับสามีมาจนถึงทุกวันนี้
comment114:เรื่องของเราเกิดขึ้นราวเดือนสิงหาคมปี 49 ค่ะ ตอนนั้นเราท้อง กำหนดคลอดของเราคือเดือนธันวาคม น้องสาวของอดีตสามีเราโทรมาหาแม่ บอกว่าอยากจะแต่งงาน น้องสาวอดีตสามีเราอยู่ต่างประเทศและกำลังจะแต่งงานกับชาวต่างชาติ แต่ประมาณว่าว่าที่เจ้าบ่าวมีเงินไม่พอ แต่น้องสาวเค้าอยากแต่งค่ะ นางเลยโทรมาขอเงินแม่ของนางค่ะ แต่ตอนนั้นแม่ของนางก็ประมาณว่าหมุนเงินไม่ทัน เลยมาขออดีตสามีเราค่ะ  และตอนนั้นอดีตสามีเราก็ไม่มีเงินก้อนเช่นกันค่ะ เพราะน้องสาวของเค้าต้องการเงินสองแสนบาท เค้าบอกว่าจะเอาเงินไปซื้อแหวนแต่งงานและจัดงานแต่งงานที่ต่างประเทศ ทีแรกเราก็งงๆ ว่าในเมื่อเงินไม่พอ ทำไมถึงไม่เลื่อนงานแต่งงานออกไปก่อน รอให้พร้อมค่อยแต่งดีมั๊ย หรือไม่ก็กลับมาแต่งที่เมืองไทยก็ได้ น่าจะประหยัดกว่าแต่งที่ต่างประเทศ แต่คุยยังไงเค้าก็ไม่ยอม จะแต่งให้ได้ ร้องห่มร้องไห้ บอกว่ารักคนนี้มากๆ ถ้าไม่ได้แต่งกับคนนี้จะไม่กลับเมืองไทยอีกเลย แม่อดีตสามีเราเป็นคนรักและตามใจลูกมากๆค่ะ ลูกอยากได้อะไรยอมทุกอย่าง ส่วนอดีตสามีเราก็เป็นคนรักแม่มากๆ แม่อยากได้อะไร ก็จะพยายามหามาให้ได้ทุกอย่างเหมือนกัน ทีแรกเราก็คิดว่าเค้าท้องเลยต้องรีบแต่ง แต่เค้าไม่ได้ท้องนะคะ อดีตสามีเลยมาขอยืมเงินเราค่ะ เค้าบอกว่าขอยืมไปให้น้องสาวแต่งงาน น้องสาวเค้ากำลังเดือดร้อนมาก ถ้าเราไม่ช่วยต้องแย่แน่ๆ เราเลยโทรไปหาน้องสาวเค้าที่ต่างประเทศ บอกเค้าว่า "โอเค เราให้ยืมได้ แต่เราคงให้ยืมได้แค่ไม่มีเดือนนะ ยังไงก็ต้องคืนก่อนเราคลอด เพราะเงินก้อนนี้เป็นเงินที่เราตั้งใจจะเก็บไว้ให้ลูกที่กำลังจะเกิด" ซึ่งตอนนั้นเค้าก็ตกลงค่ะ

แต่ปรากฏว่า จนลูกเราคลอด เค้าก็ไม่ได้คืนเงินให้เราค่ะ พอเราถาม เค้าบอกว่าเค้าไม่มีเงิน อยู่ต่างประเทศ ไม่ได้ทำงาน(ก่อนแต่งทำร้านอาหารค่ะ แต่หลังแต่งก็ออกมาอยู่บ้านเฉยๆ) เราก็ไม่อยากทวง เพราะไม่อยากมีปัญหากับอดีตสามีค่ะ หลังจากนั้น น้องอดีตสามีก็พาสามีเค้ากลับมาเที่ยวเมืองไทย เราเห็นเค้าใช้เงินอู้ฟู่มาก ใส่แหวนแต่งงานเพชรเม็ดเป้ง กินแต่ละมื้อเป็นพันๆ ใส่เสื้อผ้าและใช้กระเป๋าแบรนด์เนมแพงๆ ใส่นาฬิกาRO___ (ซึ่งเค้าบอกว่าเราเองว่าเค้าเอาเงินที่อดีตสามีเราโอนไปให้ตอนแต่งงานไปซื้อมาค่ะ)  เราเห็นแบบนี้ก็อึ้งค่ะ พูดอะไรไม่ออก เราคิดถึงคำพูดที่อดีตสามีพูดกับเราตอนมาขอยืมเงินเรา ว่าน้องสาวเค้ากำลังเดือดร้อน ไม่มีเงินแต่งงาน เราก็ได้แต่พูดกับตัวเองว่านี่เหรอฟะ คนเดือดร้อน พอเราเล่าให้อดีตสามีเราฟัง เค้าบอกว่า เงินที่ให้น้องสาวเค้าไปแล้ว ก็ถือว่าเป็นเงินของเค้า เค้าจะเอาไปใช้อะไรก็เป็นเรื่องส่วนตัวของเค้า เราไม่มีสิทธิ์ (อดีตสามีเราก็เป็นคนตามใจน้องมากเหมือนกันค่ะ) จากนั้นมา พอเราพูดเรื่องเงินก้อนนี้เมื่อไหร่ เป็นต้องทะเลาะกับอดีตสามีทุกครั้ง เค้าบอกว่าเราจิตใจคับแคบค่ะ ไม่ช่วยเหลือครอบครัวเค่า (อ้าว สรุปคือตูผิดเหรอฟะ) ส่วนแม่อดีตสามี ก็ว่าว่าเราใจดำ เงินแค่นี้ให้น้องอดีตสามีก็ไม่ได้ และมันก็เป็นปัญหาสะสมมาเรื่อยๆ จนกลายเป็นหนึ่งในสาเหตุหลักที่ทำให้เรากับเค้าเลิกกันค่ะ เค้าให้เหตุผลว่าเราเข้ากับครอบครัวเค้าไม่ได้ เราจิตใจคับแคบ ไม่ยอมช่วยเหลือเค้ายามที่เค้าลำบาก แต่สุดท้ายตอนที่เลิกกัน เค้าก็ยอมคืนเงินก้อนนี้ให้เราค่ะ ทุกวันนี้เค้าก็ไม่เคยติดต่อมาเรื่องลูก เราเลยไม่รู้ว่าเค้าเป็นยังไงกันบ้าง จนถึงตอนนี้เราว่าเราโชคดีมากๆ ที่หลุดพ้นครอบครัวนี้มาได้ จริงๆนะ
comment115:เป็นเรา เราจะบอกแฟนตลอด ว่าพร้อมแล้วค่อยแต่ง ไม่อยากให้ยืมใครกู้ใครมาแต่ง
ถ้าไม่มีก็ไม่ต้องแต่ง (ห้ะ) 
นี่แค่เริ่มต้นชีวิตก็ยืมเขาไปทั่ว แต่งกันไปจะรอดไหมล่ะนี่
comment116:เงินหลักแสนนะคะคู้นนนน ทำงานหาเงินมาใช่ว่าจะหาย
แถมมายืมไปละลายแม่น้ำแบบนี้ ต่อให้ต้องเลิกคบกัน 
ฉันก็ไม่ให้ยืมค่า 

คิดจะสร้างครอบครัว แต่กลับเริ่มต้นด้วยการสร้างหนี้ คงจะเจริญหรอก
ไม่พร้อมก็รอเวลาสิ เก็บเงินกันไปสิ ไม่ใช่เอะอะหาเงินแบบสบายๆ
comment117:ไม่ได้อ่านหมด แต่ถ้ามีความจำเป็นอยู่บ้าง คงต้องให้ครับ ลองถามเพื้อนรึยังว่าเกิดอะไรขึ้น เงินที่เตรียมไว้พอไหม เอาไปใช้ทำอะไรมารึเปล่า ถ้ามีเหตุผลผมให้ยืมตามอัตภาพครับ และขอมันคิดดอกเบี้ยตามเงินฝากที่ผมฝากอยู่ก็เท่านั้น 

แม่ผมสอนเสมอว่าถ้าเขาไม่เดือดร้อน เขาไม่เอ่ยปากขอหรอกครับ
comment118:จริงๆแล้วมันต้องดูเหตุผลครับ ถ้าเหตุผลดีแล้วเราไม่เดือดร้อน ก็ให้ครับ แต่อาจจะไม่ได้มากมายนัก

มีน้องที่รู้จักกัน เค้ารักกันกับแฟนมา 3 - 4 ปี แต่ด้วยงานที่ทำเค้าไม่ได้เงินเดือนเยอะมากนัก ทางผู้หญิงเองก็เงินเดือนเหลือเก็บไม่มาก
ซึ่งเค้าก็รักกันดีนะ แต่เค้าก็มาปรึกษาตลอดว่า แม่แฟนไม่ชอบ ไปบ้านทีไร ก็จะโดนไล่กลับ ด่าบ้างอะไรบ้าง เค้าก็ออกมาอยู่ที่หอกัน
ช่วยกันหา ช่วยกันเก็บ จนมีเงินไปสู่ขอ 2แสน ทอง 5 บาท แต่พอไปสู่ขอ แม่แฟนเค้าเรียก 1ล้าน ทอง 20 บาท( O_o ) แล้วถ้าไม่หามา
สู่ขอในเดือนนั้น ก็จะไม่ให้แต่งแล้วก็ให้เลิกคบกัน น้องคนนี้ ไม่อยากให้แฟนอาย วิ่งไล่ยืมเพื่อนๆพี่ๆหลายคนเลย (รวมผมด้วย แต่พอดีไม่มี
เพราะช่วงนั้นเงินหมดไปกะการลงทุนเยอะ) แถมยังต้องไปกู้นอกระบบอีก (ดอกนรกแถมหักต้นอีก)  เพื่อให้ได้มา แต่แม่แฟน สวนกลับมาว่า
ไปกู้มาไม่ยกให้ เงินแค่นี้ยังหาไม่ได้ แล้วจะมีเงินให้ลูกให้ฉันใช้ได้ยังไง น้องบอกตอนนั้นร้องไห้เลย เอาเงินไปไล่คืนทุกคนแถมยังเป็นหนี้
ที่นอกระบบหักต้นอีก และก็ยอมรับในชะตากรรม

แต่จบด้วยการ แฟนน้องหนีออกมาอยู่ด้วยเลย สร้างตัวด้วยกัน มีลูก คนนึง ไม่แต่งงาน เท่าที่ฟังแฟนน้องเล่า เค้าบอกตัดแม่ตัดลูกกันเลยนะ
แม่เค้าบอก เค้าอยากสบายอยากมีเงินเยอะๆไว้อวดเพื่อนไม่อายใคร แถวๆนี้ก็ลูกเขยรวยด้วยกันทั้งนั้น บลาๆๆๆๆ น้องเค้าเลยหนีออกมา แล้วส่งเงินให้แม่ใช้เอาดีกว่า เจ็บป่วยก็ไปเยี่ยมเอา
comment119:ฐานะทางบ้านสามีดีมาก บ้านเราเป็นแบบธรรมดา ตอนเขามาสู่ขอ
แม่บอกไม่เอาอะไร ขอแค่รักกันพอ
พ่อสามีเลยให้มา 1 แสน ส่วนพ่อเราจัดงานเล็ก ๆ ผูกข้อไม้ข้อมือ เป็นพิธี ไม่ได้สวมชุดเจ้าสาว 
แต่มีความสุข เงินใส่ซอง ได้มาไม่เยอะ สามีเติมให้ แล้วยกให้พ่อและแม่เรา 
หลังจากงานแต่ง ไปถ่ายภาพเวดดิ้งที่สตูดิโอเก็บไว้ ค่าใช้จ่าย แค่ 5 พันเองค่ะ
ทุกวันนี้ เป็นเจ้าของบริษัท มีความสุข มีลูก 1 คน 
ไปเที่ยวทะเล ไป ต่างประเทศ 
 ดังที่เขาว่าไม่มีหน้า ก้อไม่มีหนี้ 
ถ้าอยากมีหน้า ก้อต้องมีหนี้ 
เลือกเอาค่ะ
comment120:สินสอดนี้เป็นอะไรที่ล้าหลังจริงๆ
ถ้ามีลูกสาวสัญญาเลย จะไม่เรียกสักบาทเดียว

เงินเก็บแทนที่จะได้เอาไปสร้างครอบครัว ต้องเอามาจ่ายเพื่อแต่งงาน
comment120-1:แหม่ แล้วแต่ ครอบครัวครับ
แต่งแล้ว พ่อแม่ฝ่ายหญิงก้อยกค่าสินสอดให้ เจ้าบ่าวเจ้าสาวใช้ในครอบครัวก้อมีเยอะ
comment121:ให้ยืมไป ก้อไม่ได้คืนหรอก
comment122:คงไม่ค่อยอยากแต่งแล้วค่ะ
รู้สึกว่า ถ้ามันจะลำบากขนาดนั้นก็อย่าแต่งเลยจ้ะ
แค่เริ่มจะสร้างครอบครัวก็รู้สึกเหนื่อยแล้ว เริ่มจากศูนย์ ดีกว่าติดลบค่ะ
ทุกวันนี้ทำงานหาเงินเตรียมส่งตัวเองแต่งงาน (เตรียมเผื่อค่าจัดงาน) อินเนอร์มาเต็มค่ะ 555555
comment123:ผมเคยให้ยืมครับ
เจ้าบ่าว เพื่อนผม มันไม่มีตังค์จริงๆ 
พ่อตาย แม่ก็ไม่ได้อยู่ด้วยกัน ไม่มีญาติมาเลยในวันงาน มีแต่เพื่อนๆ
มาขอยืมใส่พาน ผม 2แสน เพื่อนอีกคน 2 แสน
พอพิธีเสร็จ ก็เอาในพานเป็นปึกๆ นับคืนสดๆเลย
comment124:กะจะให้ยืมซักล้านหนึ่ง เห็นอยากนัก คงจะต้องเปลี่ยนใจ เนื่องจากค่าซองไม่รู้จะพอคืนเราหรือเปล่า
** เงินทองที่จะไปขอใครสักคนมาอยู่ด้วยเหนี้ย มันควรจะเป็นเงินของเราไม่ใช่เงินพ่อเงินแม่หรือเงินที่ไปขอยืมใครมา  ก่อนจะดูแลใคร เราต้องดูแลตัวเราได้ก่อน **แค่เริ่มต้น ก็ยืมเขาละ ??? อนาคตจะเป็นไงเหนี้ย ??? ยืมเพื่อ ???
comment125:ไม่พร้อมก็ไม่ต้องแต่งนะ ทำไมต้องเอาหน้าให้ดูเยอะเพื่ออะไร มีแค่ไหนก็คือแค่นั้นแหละค่ะ
comment126:หนูว่ามันก็ดีนะคะที่เค้าพยายามหาเงินมาเพื่อจัดงานที่สำคัญที่สุดในชีวิตของเค้าและคนที่เค้ารัก แต่ถ้ามันเกินตัวไปก็ไม่ดีหรอกค่ะ ถ้าหนูรู้ว่าแฟนหนูไปยืมตังคนอื่นมาเพื่อแต่งกับเรา เราก็รู้สึกแย่เหมือนกัน งานแต่งงานไม่จำเป็นต้องมากมายด้วยสินสอดเพื่อให้เกียรติแก่เจ้าสาว สำหรับหนูไม่จำเป็นเท่าไหร่หรอกนะ (แต่น้อยเกินก้ดูไม่ดีเนอะ) เพราะว่าเรื่องแบบนี้มันอยู่ที่ใจไม่ได้อยู่ที่เงิน อิอิ
comment127:ถ้าจะเอาไปโชว์หน้าพาน
แนะว่า ซื้อเครื่องปริ้นเตอร์สีแบบดีๆ พิมพ์แบงค์เองเลย
พอจบงานก็เผาทิ้ง ง่ายๆ 555
comment128:ถ้ายืมใส่พาน จบงานแล้วคืนอะโอเค แต่ถ้ายืมเพื่อแต่งแบบว่าไม่มีกำหนดไม่ให้ค่ะ
ถ้ายืมแบบไม่มีกำหนดให้ถ้าอยากช่วยก็จับเซ็นเอกสารกู้ยืมอย่างเดียว

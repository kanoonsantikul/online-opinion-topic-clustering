title:เมื่อกี้ดูข่าวช่อง 3  มีผลสำรวจออกมาว่า สาเหตุที่คนไม่ยอมหลีกทางให้รถพยาบาล/รถกู้ภัย เป็นเพราะ "ความน่าเชื่อถือ"
comment:ผมนั่งกินข้าวที่ร้านตามสั่ง แล้วร้านก็เปิดข่าวช่อง 3  ผมก็เห็นข่าวประมาณว่า ประชาชนส่วนใหญ่ยังไม่ยอมหลีกทาง เปิดทาง ให้กับรถพยาบาล/รถกู้ภัย

ซึ่งในข่าวบอกว่า จากผลสำรวจ ก็พบว่า สาเหตุส่วนใหญ่ คือ "ความน่าเชื่อถือ"  ที่ประชาชนไม่เชื่อว่า รถพยาบาล/รถกู้ภัย ที่เปิดสัญญาณไฟไซเรนนั้น ข้างในรถจะมีผู้ป่วย/ผู้ประสบอุบัติเหตุจริง  (คนส่วนใหญ่ยังคิดว่าคงเปิดไฟไซเรนไว้เล่น ๆ เพื่อที่ตัวเองจะได้วิ่งเร็ว ๆ ไม่ต้องรถติด)


พอผมฟังถึงตรงนี้แล้ว ทำให้ผมนึกถึงกระทู้เก่าของ Pantip หลายปีแล้วแหละ  เนื้อหาประมาณว่า...

จขกท. (ในกระทู้นั้น)   เค้าจอดรถริมฟุตบาทเพื่อไปนั่งกินร้านเหล้าข้างถนน  นั่งไปซักพัก ก็มีรถกู้ภัยวิ่งเปิดไฟไซเรนมา แล้วมาจอดริมฟุตบาท

สิ่งที่ จขกท. เค้าเห็นก็คือ  เหล่าบรรดาวัยรุ่นหลายคน (บางคนก็ใส่ชุดกู้ภัย, บางคนก็ใส่ชุดไปรเวท)  ออกมาจากรถ และมานั่งกินร้านเหล้าเดียวกับ จขกท.

จึงทำให้ จขกท. เริ่มเกิดความรู้สึกไม่ดี ไม่เชื่อถือ ต่อรถกู้ภัย (รวมถึงรถพยาบาลด้วย)  



แต่ผมถามหน่อย ในความเป็นจริงจะมีใครรู้ว่า ในรถพยาบาล/รถกู้ภัย จะมีผู้ป่วยหรือผู้ประสบอุบัติเหตุจริงหรือไม่?   ไม่มีทางรู้ได้เลยครับ

อย่าง จขกท. นั้น  (ที่ผมอ้างถึง)  เค้าเห็นกับตา โอเค มันก็อาจจะมีคนที่ไม่ดีบ้าง เปิดไฟไซเรนมั่วซั่วบ้าง


อย่างผมเองก็ยอมรับครับว่า เมื่อก่อนเคยมีอคติกับพวกรถพยาบาล/รถกู้ภัย ที่เปิดไฟไซเรนเหมือนกันครับ (คิดประมาณว่า ไม่น่าจะมีผู้ป่วยจริงหรอก)

แต่พอผมได้ดูโฆษณาที่เกี่ยวกับ การหลีกทางให้รถพยาบาล/รถกู้ภัย  จึงทำให้ผมเริ่มตาสว่าง แล้วก็คิดใหม่ ปรับทัศนคติใหม่



ซึ่งจริง ๆ แล้วเราควรหลีกทาง/เปิดทาง ให้กับรถพยาบาล/รถกู้ภัย ที่เปิดไฟไซเรนทุกคันครับ  

เพราะอย่างที่ผมบอก ในความเป็นจริง ไม่มีใครรู้เลยว่าในรถพยาบาล/รถกู้ภัย จะมีผู้ป่วย/ผู้ประสบอุบัติเหตุจริงหรือไม่

อย่าไป อคติ รถพยาบาล/รถกู้ภัย กันเลยนะครับ (คิดบวกเข้าไว้ครับ)

ใครจะรู้ วันนึง ตัวเรา หรือคนที่เรารัก อาจจะอยู่ในพยาบาล/รถกู้ภัย บ้างก็ได้


ฉะนั้น ผมจึงตั้งกระทู้นี้ขึ้นมา เพื่อขอความร่วมมือเพื่อน ๆ ทุกคน ที่ใช้รถ ใช้ถนน ช่วยกันหลีกทาง/เปิดทาง ให้กับรถพยาบาล/รถกู้ภัย กันด้วยนะครับ 


เพิ่มเติมครับ  ในข่าวยังบอกอีกว่า ถ้าใครขับรถแล้วไปเฉี่ยวชน ประสบอุบัติเหตุกับรถพยาบาล/รถกู้ภัย  

ถ้าเป็นอุบัติเหตุเล็กน้อย ไม่หนักมาก  ขอความกรุณาให้รถพยาล/รถกู้ภัย เดินทางไปยังที่หมายก่อน แล้วค่อยหาโอกาสมาตกลงค่าเสียหายกันภายหลัง


เพิ่มเติมคลิป  รถพร้อมใจกันหลีกทาง/เปิดทาง ให้กับรถพยาบาล (ทั้งไทย และต่างประเทศ)







ขอบคุณมากครับ ที่ให้ความร่วมมือ																																	   แก้ไขข้อความเมื่อ 20 มกราคม 2560 เวลา 13:42 น.
comment1:ความจริงคนไทยเป็นคนค่อนข้างมีน้ำใจ

แต่คนไหทยกลัวการเอาเปรียบ

เลยทำให้การมีน้ำใจลดลง

เช่นกันกับ การไม่หลีกทาง

พอเห็นข่าวว่ารถพยาบาลคันอื่นเปิดสัญญาณแล้วไม่มีคนไข้

คิดว่าเอาเอาเปรียบ ครั้งต่อไป ก็รับรู้ว่าไม่มีคนไข้ในรถแน่ๆ ไม่จำ้ป็นต้องหลีกทางให้
comment1-1:สองกรณีครับ 
1. คิดแบบคนโง่(ไม่รู้) 
เห็นรถฉุกเฉินของโรงพยาบาลวิ่งรถเปล่าที่ไม่มีคนไข้แล้วไม่เห็นจำเป็นต้องรีบร้อน เลยไม่ใส่ใจ
2. คิดแบบมีอคติและใจแคบ
เห็นคนขับรถฉุกเฉิน ขับเร็ว เหมือนไม่ระวัง แอบหมั่นไส้ว่า มีอภิสิทธิ์ หงุดหงิดก็เลยไม่อยากเปิดทางให้  (เพราะไม่เคยใช้บริการ)

เรียนให้ทุกคนเข้าใจ ในฐานะที่ผมเคยเป็นหัวหน้าแผนกอุบัติเหตุและฉุกเฉินของโรงพยาบาลแห่งหนึ่ง และมีประสบการณ์ในการต้องไปรับส่งผู้ป่วยฉุกเฉินบ่อยครั้ง 

หลายคนอาจกังวลว่า รถพยาบาลฉุกเฉิน หรือรถมูลนิธิ เขารีบจริงไหม บางทีเหมือนเห็นรถเปล่าวิ่ง ไม่มีคนเจ็บ
ต้องเข้าใจก่อนนะครับว่า รถฉุกเฉินที่ได้รับอนุญาติถูกต้องตามกฏหมาย ไม่ว่าจะเป็นรถของโรงพยบาลหรือมูลนิธิ เขามีกฏกติกาของเขาอยู่ครับ ไม่ใชว่าคนขับจะขับออกไปเล่นๆได้เองตามใจชอบ ต้องมีการบันทึกเวลา เหตุผลในการใช้งาน และสัญญานไฟฉุกเฉิน พนักงานเขาก็ได้รับการอบรมการใช้ที่ถูกต้องมาแล้ว 

การวิ่งรถเปล่านั้น อาจหมายถึง วิ่งรถไปรับผู้ป่วยฉุกเฉินที่บ้าน ที่นอกโรงพยาบาล(ก็ต้องไปให้ถึงเร็วที่สุด) หรืออาจจำเป็นต้องไปเอาเลือดที่กาชาด หรือไปเอายาที่จำเป็นเร่งด่วนมาใช้กับผู้ป่วยฉุกเฉิน (ก็จำเป็นต้องใช้เวลาให้เร็วที่สุด)

อย่าอคติกับเรื่องเล็กๆน้อยๆเลยครับ เวลาทุกวินาทีที่ผ่านไป อาจหมายถึง ชีวิตที่ไม่อาจย้อนคืนได้เลย ที่สำคัญ ถ้าผู้ป่วยคนนั้นเป็น พ่อ แม่ ญาติพี่น้องของเรา อะไรจะเกิดขึ้นครับ ลองคิดดู
comment1-2:ที่ทราบมาในรพ.รัฐแห่งใหญ่ที่นึงในกทม. มีแบบเปิดเพราะแค่ไม่อยากรถติดจริงค่ะ อาจจะซัก 10-20% 

แต่ส่วนตัว เรายอมหลบหมดนะถึงรถที่เราหลีกจะเป็นพวก 10-20% นี้บ้างก็เถอะ
เพราะนึกถึงตัวเอง ครอบครัวและคนรอบตัว ว่าถ้าเกิดมีเรื่องฉุกเฉินขึ้นจริงๆล่ะ 
ส่วนถ้าใครจะแกล้งเปิด เราว่าวันนึงการกระทำไม่ดีของเค้ามันก็ส่งผลหาเค้าเอง
comment1-3:พอเห็นข่าวว่ารถพยาบาลคันอื่นเปิดสัญญาณแล้วไม่มีคนไข้
อะไร สิงร่างให้คุณคิดแบบนั้น 

การที่รถเปิดไซเรน แล้วคุณเห็นว่ารถเปล่าเลยไม่หลีกให้ เป็นความคิดที่ คิดแค่เลยปลายเท้า

ทำไมไม่คิดให้ไกลกว่านั้นว่า  มีอุบัติเหตุร้ายแรง หรืออาจจะมีคนไข้ป่วยหนักนอนรอรรถกู้ชีพ เพื่อนำส่ง รพ.ให้หมอช่วยชีวิต

ไม่แปลกใจที่ต่างชาติมองว่า  คุณภาพคนไทย ต่ำมากๆ
comment1-4:มีบางกลุ่มที่ใช้หวอพร่ำเพรื่อแบบไม่ได้รับอนุญาต
เพื่อความสะดวกของตัวเอง คนในพื้นที่กันเองนี่แหละ
ตามตจว.มีหลายท้องที่ที่ทำแบบนี้
คนเห็นก็เบื่อ ความน่าเชื่อถือจึงลดลง
เหตุการณ์ในวันนี้ เป็นผลมาจากเมื่อวาน ผมว่า

ตัวผมหลบให้ตลอด ถึงจะไม่ใช่รถพยาบาลก็ตาม
comment1-5:คห.1-2 ครับ ขอหลักฐานด้วยครับ อย่ากล่าวหากันลอยๆ 
ผมทำงานแผนกอุบุติเหตุและฉุกเฉินมา 15 ปีแล้ว ทั้งรพ.ประจำจังหวัด และรพ.ประจำอำเภอ ไม่เคยเจอแบบที่คุณกล่าวหาเลยครับ
comment1-6:คห.1-5 

กล่าวหาลอยๆ?

1. จะต้องให้เอาหลักฐานอะไรมายืนยันล่ะ คุณถึงจะเชื่อ? (และขอขำหน่อย คิดว่าตัวเองเป็นใคร ใหญ่แค่ไหน คนอื่นถึงต้องหาหลักฐานมายืนยันให้คุณเชื่อมิทราบ? หรือคุณมีหน้าที่ตามกฎหมายอะไรไหมที่จะมา 'บังคับ' ใครให้แสดงหลักฐาน เพราะสิ่งที่เราพิมพ์ไป มันกว้างมากจนไม่เป็นหมิ่นประมาทใครหรือหน่วยงานใดๆด้วยซ้ำ และคุณคิดว่าแค่ที่เราพิมพ์มานี่คนเค้าเชื่อเรา หรือคนเค้าเชื่อกันอยู่แล้ว (ผลโพลถึงออกมาตามหัวกระทู้))

2. คุณไม่เคยเจอ หมายถึง จะไม่มีใครเคยทำงั้นหรือ? คุณบอกคุณทำงานมา 15 ปีนี่คุณนั่งรถทุกคัน ทุกรอบ ทุกครั้ง และไม่เคยเห็นคันไหนเลยในประเทศนี้ที่ทำหรือ ถึงกล้ารับประกัน? ถ้าอยากให้เรายืนยันหลักฐานอะไร คุณก็ยืนยันมาก่อนเลยว่าคุณไม่ได้กล่าวอ้างลอยๆเหมือนกัน

3. ได้อ่านคห. 1-4, 5-1 ถึง 5-6 ไหมว่าเค้าว่ายังไง? จะไปไล่ขอหลักฐานให้ครบทุกคนเลยหรือเปล่า?
comment1-7:จริงๆครับ มายืนยันว่ามีรถกู้ภัยนิสัยแย่ๆแบบนั้นจริง เปิดหวอพร่ำเพรื่อ เพียงแค่จะให้ตัวเองได้ขับเร็วโดยไม่มีเหตุ
เปิดดังสนั่นหวั่นไหววิ่งมาจนถึงที่นัดรวมตัวกันแล้วก็ปิด ไม่มีเหตุใดๆ คือจริงๆแค่ขับรถมาถึงที่รวมตัวกันเพื่อนั่งรอ
มันไม่ต้องเปิดเพื่อวิ่งมาก็ได้หรือเปล่า เพราะที่นัดรวมตัวของพวกคุณเป็นปั๊มน้ำมัน หรือสถานที่สาธารณะ แล้วมันมีคนเห็นเยอะ

ทีนี้พอคนเห็นกันตำตาเยอะ มันเลยจำฝังใจลงไปว่า พวกนี้ชอบเปิดส่งเดช ไปซะยังงั้น
คราวนี้พอรถที่เขาฉุกเฉินจริงๆก็เลยมีคนส่วนหนึ่งไม่หลบบไม่หลีก

แต่ผมหลบนะถ้าเจอรถที่เปิดสัณญาณ ถึงจะคิดว่ามันอาจจะเปิดส่งเดชอยู่บ้างก็ตาม คิดว่าเผื่อเป็นเหตุฉุกเฉินจริงๆ สงสารผู้ป่วย
comment1-8:พวกเปิดไซเรนพร่ำเพรื่อ ส่วนมากที่เจอไม่ใช่รถพยาบาลหรอกครับ จะเป็นพวกอาสาสมัครกู้ภัยซะมากกว่า
แต่ไม่ว่าจะเป็นพวกไหน ถ้าผมขับมอไซแล้วได้ยินไซเรน ยังไงผมก็จอดหรือขับหลบข้างทางให้ ส่วนคันอื่นจะหลบไม่หลบช่างหัวมัน
comment1-9:รถพยาบาลผมเชื่อนะ อีกอย่างรถพยาบาลเท่าที่เจอมักขับแบบอยู่ในกฎระเบียบ ไม่เร็วมากและไม่ปาดไปมา
แต่รถอื่นๆ ผมก็เชื่อแบบไม่สนิทใจ เพราะซอยแถวบ้านผม มีคันนึงชอบเปิดไฟแซงย้อนศรเข้าบ้านในซอยนั้นประจำ
แถมขับขี่แบบน่าจะเพิ่มอุบัติเหตุมากกว่าอีกต่างหาก

ถามว่าร้องเรียนได้มั้ย เคยแจ้งไปต้นสังกัด เค้าบอกว่าจะตักเตือนให้ หายไปสักเดือนก็กลับมาอีกครับ
comment2:จริงๆแล้ว หากใครที่ผ่านการอบรมสอบใบขับขี่และมีจิตสำนึกต่อการใช้ท้องถนนร่วม ไม่ว่าจะในรถโรงพยาบาล/รถกู้ภัย จะมีผู้ป่วยจริงหรือไม่ 
ก็ต้องหลบให้ก่อนหละครับ เพราะนี่ถือว่าเป็นหน้าที่ของเราอย่างหนึ่งเลยก็ว่าได้
comment3:จะมีผู้ป่วยหรือไม่มีผู้ป่วย เราก็จะหลบให้ค่ะ
ยังไงเราก็ไม่ได้เสียหายอะไรอยู่แล้ว
comment3-1:คนข้างล่างโสดหรือยังครับ ฮิๆ
ล้อเล่นคร้าบบบ
comment3-2:3-1 
เดี๋ยวผมลงไปถามให้ครับ
พอดีผมอยู่ชั้นบน
comment4:ไม่รู้คิดไปเองหรือเปล่าถ้าเราขวางเหมือนเสียงไซเรนดังชึ้นเรื่อยๆ และคนขับก็ขับเร็วมากๆ
จนเราคิดว่าต้องมีคนบาดเจ็บ หรือป่วยหนัก ในรถแน่ๆ  ซึ่งก็หลีกให้ตลอดนะ
comment5:เราเชื่อว่าปัจจุบันนี้   จะไม่มีใครเปิดไชเลนเล่นแล้ว เพราะละอายใจ
comment5-1:ปัจจุบัน ก็ยังมีครับ ตอบเลย (เอาเป็นว่าเราฟังวิทยุสื่อสารในรถอยู่) แต่เราก็หลบให้ได้ทุกครั้งไป
comment5-2:....มีครับเพิ่งเจอกะตัวเมื่อวานเลย แถวราชพฤกษ์ มันเปิดไฟแวบๆ แต่งซิ่งรถตู้สีขาว ติดแค่สติกเกอร์ว่า ambulance ขับแบบไปเรื่อยๆ แล้วก็ปิดไฟ ถ้าไม่ใช้รถโรงพยาบาลส่วนใหญ่จะมั่ว เดี๋ยวนี้เจอเยอะมาก
comment5-3:มีครับเจอเหมือนกันเปิดแล้วแวะร้านข้าวแกงปิดไซเรน คิดว่าคนป่วยอาจหิวข้าว
comment5-4:ล็อคอินเข้ามาตอบอีกเสียง

ออกตัวก่อนเราหลีกให้ทุกครั้ง เพราะเราเคารพกฎกติกา และเพื่อนเราก็เคยได้รับการช่วยเหลือจากกู้ภัย 

แต่ที่เจอกับตัวเอง เขตอำเภอสารภี สันกำแพง เจอรถกู้ภัย คนขับประมาณ ไม่ถึงยี่สิบปี เปิดไซเลนมา ขับเร็วม๊าก เน้นมากค่ะ  แต่เราหลีกรถมาใกล้ เห็นรถเข้าเปิดกระจก ไม่มีคนไข้ คนขับยังเปิดเพลงเสียงดัง เปิดหน้าต่างขับแบบสบายใจ นี้แหล่ะ คือบางทีสิ่งที่กลุ่มคนกู้ภัยควรตักเตือนกันบ้าง เพื่อให้เกิดความน่าเชื่อถือ 

ปล.อันนี้แค่หนึ่งครั้งที่เราเจอกับตัวระยะประชิดรถกันเลย
comment5-5:นิคม 304 ต.ท่าตูม, ปราจีนบุรีก็เปิดไซเรนครับ แต่ไปส่งเมียทำงานให้ทันรอบเช้าและเปิดผ่าตอนรถติดเพื่อให้ตัวเองไปสะดวก ใครๆ ก็รู้กันดี แต่ก็ย้ายมานานแล้วนะ ปัจจุบันอยู่อ่อนนุช แม้กระทั้งมอเตอร์ไซด์ก็ยังมีไซเรนเลยจ้า นับอะไรกับรถกู้ชีพ เปิดให้คนหันมองและตัวเองก็ได้ไปเร็วถือเป็นอภิสิทธิ์ชนอย่างหนึ่งสามารถผ่านไฟจราจรได้โดยไม่ต้องรอ

แต่ถ้าเราเจอเราก็หลบให้นะ ไม่รู้ว่าจะมีคนเจ็บหรือเปล่าอ่ะ แต่สมองมันสั่งให้เปิดทางให้เขาอัตโนมัติ
comment5-6:สาทรมี1คัน ทุกวันเวลาเดิมจะเปิดไซเรนเผื่อฝ่าไฟแดง ทุกวันจริงๆ เลยทำให้คิดว่ามีคนไข้จริงๆหรือเปล่า แต่ยังไงถ้ามีรถพยาบาลมาอยู่ท้ายรถเราก็เปิดทางทุกครั้ง นิดๆหน่อยๆก็ช่างมันค่ะ สบายใจเรา
comment5-7:5-5 ผมเคยขับผ่านแถวอ่อนนุช เจอมอเตอร์ไซค์ไซเรนเช่นกันครับ
แต่ว่าพอดีผมจอดรถติดอยู่ตรงหน้าบ้านที่เกิดเหตุ มอเตอร์ไซค์คันที่ว่าเหมือนจะเป็นพวกปฐมพยาบาล คนมุงเต็มหน้าบ้าน
มอเตอร์ไซค์เปิดไซเรนมาจากข้างหลัง แฟนผมก็ว่า มอเตอร์ไซค์คันนี้มันเปิดไซเรนทำไม มั่วมาก

แล้วก็พอดีว่าเขาจอดตรงบ้านที่มีคนมุงเต็มหน้าบ้านแล้วรีบลงไปปฐมพยาบาล ผมเลยถึงบางอ้อว่า เออ พี่เขาคงอบรมมา
และเป็นหน่วยล่วงหน้า มาถึงที่เกิดเหตุได้ก่อนที่รถพยาบาลจะมาต่อไป

เพราะงั้น มอเตอร์ไซค์เปิดไซเรน ที่คุณเห็นอาจเป็นคันนี้ครับ
comment6:จะมีไม่มีผู้ป่วย หรือเกิดอุบัติเหตุจริงรึเปล่า ก็ควรหลบให้ค่ะ อย่างรถพยาบาลจะออกมาขับได้ ต้องมีการประสานงานกับทางโรงพยาบาลและอนุญาตให้ออกมาและเปิดสัญญาณไฟหรือไซเรน รถพยาบาลหรือกู้ภัยไม่ค่อยวิ่งมั่ว ที่มั่วคือพวกรถมูลนิธิ แต่ถึงจะเคยเจอพวกมูลนิธิวิ่งมั่วก็หลบไปเถอะ เพราะเราไม่รู้ว่าเขาต้องไปรับผู้ป่วยหรือบาดเจ็บจริงรึเปล่า เหตุการณ์แบบนี้ให้คิดในแง่ว่าจริงไว้ก่อนก็ไม่เสียหาย ถ้าพวกนั้นทำผิด เดี๋ยวก็ได้รับผลเองแหละ หรือไม่ถ้าเจอพวกนี้เปิดสัญญาณเล่นๆเพื่ออำนวยความสะดวกกับตัวเอง ก็แจ้งหน่วยงานเขาไป แจ้งบ่อยๆอาจเกิดผลกระทบกับเขาบ้างก็ได้

[Spoil] คลิกเพื่อดูข้อความที่ซ่อนไว้เราเพิ่งได้ดูคลิปนี้ เราว่ามันน่าชื่นชมมาก
เคยดูคลิปที่มีคนหลีกทางให้รถบนทางด่วนหลบซ้ายขวา น่าชื่นชมมาก
comment7:ผมมองว่าคนไทยขี้เกรงใจ และกลัวตัวเองเป็นแกะดำ และไม่กล้าที่จะทำอะไรก่อน แต่เมื่อเห็นคนอื่นทำถึงจะทำตาม
ลองมีคันไหนเบี่ยงหลบ คันอื่นก็จะเบี่ยงตาม
comment7-1:จริงเลย มีอยู่วัน เราขับรถบนถนนที่เหลือให้วิ่งแค่เลนกว่าๆ เพราะอีกเลนมีก่อสร้าง พอมีรถพยาบาลมาขอทาง ตอนแรกเราก็เหมือนในคลิปโฆษณาเลยค่ะ งงๆ ว่าฉันจะหลบยังไง... แล้วก็มีรถเมล์คันนึงจอดแล้วหักหลบข้างทาง จากนั้นทุกคันก็เบี่ยงหมด ขึ้นไปแทบจะเกยปีนบนฟุตบาต... ไม่น่าเชื่อว่าเหลือที่ให้รถพยาบาลแล่นแทรกไปได้จริงฟ
comment8:ก็ยังเจอนะ พวกเปิดไซเลน เพื่อให้ไปได้เร็ว ตอนรถติด ทั้งที่รถตัวเองไม่มีอะไร

แต่ช่างเถอะ ปกติ เจอรถพวกนี้ ผมหลบให้ตลอดแหละ ไม่มานั่งเลือกหรอก คันนี้จริง คันนี้ปลอม ครับ
comment8-1:เขาอาจจะเปิดเพื่อ
1. รีบไปรับผู้ป่วย
2. รีบไปสถานที่เกิดเหตุ
comment8-2:รถไม่มีอะไร เขาไปรับผู้ป่วยหรือเปล่า เพราะเคสส่วนใหญ่เป็นแบบนี้  รถพยาบาลที่เคยเจอถ้าไม่ต้องไปรับใครเขาจะไม่เปิดไซเรนเลยนะ
comment8-3:เคยเจอ เปิดแล้วเลี้ยวเข้าปั๊ม ขี้

แต่ผมก็หลบให้หมด
comment9:เพราะมันเป็นเหตุผลแก้ตัว ที่ทำให้ดูเหมือนว่า เราไม่ได้เป็นคนผิดป่ะ
แบบหลอกตัวเองนิดๆ ก็รถพยาบาลชอบเปิดหวอหลอกๆ คิดว่าคงไม่มีคนเลยไม่ขยับ ฉันไม่ผิดนะ
ทั้งๆที่ทุกคนรู้อยู่แก่ใจ ว่าเขาอาจจะรีบจริงๆ มีเหตุด่วนจริงๆ เราไม่สามารถรู้ได้

ถ้าบอกว่า "ก็ชั้นไม่สนใจอ่ะ" "ก็มันไม่มีที่ให้หลีกอ่ะ จะให้ทำไง" มันฟังดูใจดำมาก จนเราไม่กล้ายอมรับกับตัวเอง

คือหลีกรถพยาบาล เราว่าไม่ได้เหนื่อย ไม่ได้เหลือบากกว่าแรง หลีกนิดเดียวเขาก็ผ่านไปแล้ว
ถึงที่บนถนนจะน้อย แต่ทุกเหยิบคนละนิดละหน่อย ส่วนใหญ่รถพยาบาลก็ผ่านไปได้ 

แต่ที่ไม่เห็นด้วยคือ เคยเจอรถพยาบาลขับสวนเลน อาจจะรีบจริง แต่บบถนนเมืองไทยมันเสี่ยงจะทำคนเจ็บเพิ่มมากกว่า
comment10:เคยรู้สึกว่าตัวเองโตขึ้น รู้มากขึ้น และใจดำมากขึ้น

จนอ่านประโยคนึงที่เขียนว่า ในระหว่างการต่อสู้ปีศาจร้าย คนบางคนได้กลายเป็นปีศาจร้าย

เขาจะหลอกหรืออะไรก็ช่างเขาเถอะ ช่วยกันหลีกทางนะคะ

เคยมีประสพการณ์ตรงต้องนั่งไปกับรถพยาบาล ไม่ได้ป่วยเอง เป็นฝันร้ายชัดๆ

มีเมตตากันนะคะ
comment10-1:เราเคยนั่งไปเหมือนกันค่ะ ตอนนั้นแม่เราช็อคจากโรคหลอดเลือดหัวใจอุดตัน ถูกส่งตัวจากรพ.อยุธยา มารพ.โรคทรวงอกที่ นนทบุรี ซึ่งแยกแครายรถติดขึ้นชื่อ ในรถที่มีแต่เสียงหวอดังมาตลอด และแม่ที่นอนมีสายตามตัว พร้อมเครื่องเช็คชีพจร ที่ต้องดูอัตราการเต้นหัวใจตงอด เรานั่งลุ้น พยาบาลก็เรียกแม่เราตลอดว่าอย่าเพิ่งหลับ มันบับคั้นหัวใจจริงๆค่ะ
comment10-2:ไม่พูดถึงเรื่องหลีกรถนะ เพราะเราไม่ได้ขับรถเอง ใช้บริการรถโดยสารประจำทาง
แต่ยอมรับเลยว่าเราเป็นคนหนึ่งที่ "ในระหว่างการต่อสู้ปีศาจร้าย เราได้กลายเป็นปีศาจร้ายไปแล้ว"

โลกสมัยนี้มันเสื่อมทรามเหลือเกิน การต้องต่อสู้กับคนเลวๆ ร้ายๆ 
โดยประคองตัวเองไม่ให้ร้ายตามไปด้วย ไม่ท้อแท้ในการทำความดี จิตใจต้องสตรองมาก
comment11:ปกติ ก็จะหลบให้ตลอดนะ แต่ในใจ ก็ยังมีความกังขาอยู่เหมือนกันว่า มีคนเจ็บ จริงรึเปล่า
comment11-1:เราเหมือนกัน ถือว่าเป็นหน้าที่ ส่วนใครเปิดโดยไม่มีเหตุ กรรมของเขาต่อไปทำอะไรก้อติดขัด ไม่ได้แช่ง
comment12:อันนี้ก็จริง เจอบ่อยรถติดหน่อยก็เปิดไซเรนทั้งๆ ที่ไม่มีเหตุด่วนเหตุร้าย เพียงเพื่อไม่อยากรถติด ไม่ได้ว่ารถฉุกเฉิกจะเป็นทุกคันแค่บางกลุ่มที่เป็นแบบนี้ ปลาตัวเดียวเหม็นทั้งข้อง ควรสร้างจิตสำนึกทั้งระบบ ทั้งรถมีไซเรนไม่ควรเปิดพร่ำเพื่อ และผู้ใช้ถนนทุกคนควรหลีกทางให้กับรถฉุกเฉิก
comment13:จะมีคนเจ็บคนป่วยจริงหรือไม่จริง 

ไม่เห็นจะต้องเอามาเป็นประเด็นที่ตรงไหน

หลบให้หน่อยมันเสียเวลากี่นาทีกี่วินาทีกันเชียว ?
comment13-1:ถูกกกกค่ะ
comment14:แค่ได้ยินเสียง ผมก็พร้อมจะหลบให้แล้ว...
comment15:มีหรือไม่มีจะคิดมากทำไม ถ้ามีก็ไม่เป็นอะไร ไม่ได้เสียอะไรมาก
แต่ถ้ามีแล้วเราไม่หลบให้ คุณกำลังทำให้วินาทีชีวิตคนคนนึงลดน้อยลงเรื่อยๆนะ
comment16:หลบให้ทางทุกครั้งค่ะ  ไม่ได้นึกว่าจะเป็นเหตุจริงหรือกดหลอก
comment17:รถพยาบาลเปิดไซเรนมาแล้วขับฝ่าไฟแดงมาเกือบประสานงากับรถของเราที่ไฟเขียวอยู่ โดยที่เราก็ได้ยินเสียงไซเรนแต่เรามองไม่เห็นว่าเสียงไซเรนมันมาจากทิศไหนเพราะเป็นรถคันเล็ก และไม่คิดว่าจะเป็นรถพยาบาลที่ฝ่าไฟแดงมา เบรคจน ABS สั่นพับๆ ผู้โดยสารกลิ้งตกจากเบาะ (เป็นหลานวัย4ขวบและพี่สาวเรา) แต่เราไม่โกรธเลยรู้สึกแต่ว่าถ้าเห็นรถพยาบาลตั้งแต่แรกจะหลบให้เขาได้ยังไงเพราะมีรถคันอ่ื่นวิ่งตามท้ายมาด้วย ตอนนั้นตกใจจนไม่รู้ว่าคันหลังเขาหลบยังไงถึงไม่ชนท้ายเรา อยากถามคนในห้องนี้ว่าหากมีคนตายจากอุบัติเหตุแบบนี้รถพยาบาลคันนั้นจะเสียใจไหมที่ช่วยคนป่วยคนหนึ่งได้ แต่ทำให้มีคนตายอีก3คน หรือคนในรถพยาบาลเองอาจตายเพิ่มอีก
ปล.เรายังยืนยันว่าไม่โกรธเลยแม้แต่น้อย แค่อยากถามความคิดเห็นท่านอื่น และยังคิดว่าจะหลบให้รถพยาบาลทุกคันเหมือนเดิมที่เคยทำ
comment17-1:ครับ ชอบครับ "อยากถามคนในห้องนี้ว่าหามีคนตายจากอุบัติเหตุแบบนี้รถพยาบาลคันนั้นจะเสียใจไหมที่ช่วยคนป่วยคนหนึ่งได้ แต่ทำให้คนตายอีก 3 คน หรือคนในรถพยาบาลเองอาจตายเพิ่มอีก" สำหรับ ในกรณีล่าสุด ถ้ามองกันอย่างเป็นกลาง รถกระบะก็อยู่ช่องทางด้านซ้ายแล้ว ซึ่งนั่นเขาจะหลบให้รถพยาบาลหรือไม่ผมไม่รู้ แต่จากการเฉี่ยวชนกัน ดูเหมือนว่ารถพยาบาลจะไปตัดหน้าเขากระทันหันเพื่อเลี้ยวเขาซอย ในความเห็นผมสำหรับคนทำหน้าที่ขับรถประเภทนี้ จะต้องคำนึงถึงความปลอดภัยเป็นอันดับแรก
comment17-2:เล่าประสบการณ์ที่เคยเจอรถติดไฟแดงแล้วมีรถพยาบาลฝ่าไฟแดงนะคะ รถเราติดไฟแดงไม่ได้ไฟ รถพยาบาลมาจากอีกทาง เสียงใกล้เข้ามา รถทุกคันที่ได้ไฟเขียวหยุดหมดค่ะ ไม่มีใครข้ามไฟมาเลย จนรถพยาบาลผ่านไป ไฟก็เปลี่ยนข้างไปแล้วรถก็วิ่งต่อตามไฟปกติ เราคิดว่าเหตุการณ์นั้นน่าจะเป็นตัวอย่างที่ดีอย่างนึง คืออย่าเพิ่งฝืนไปถ้าไม่รู้ว่าเสียงรถมาจากทางไหน

ปล.เป็นไฟแดงไม่ใหญ่มาก ถนนตจว. เข้าใจว่าถ้าแยกใหญ่ๆ อาจจะทำแบบนี้ไม่ได้ แต่ขอแชร์เฉยๆ ค่ะ
comment17-3:กรณีนี้รถพยาบาลผิดเพราะไม่ระวัง จริงๆควรจะมองให้ดีก่อนว่าไม่มีรถออกมา แต่ปกติถ้าเกิดกรณีแบบนี้ตามหลัก รถที่ไม่ได้อยู่ฝั่งรถพยาบาลถึงแม้จะไฟเขียวแล้วก็ต้องหยุดให้รถพยาบาลไปก่อน เราไปดูคลิปรถพยาบาลฉุกเฉินต่างประเทศ บางประเทศรถทุกคันจะหยุดให้รถพยาบาลไปก่อนเลย คันที่อยู่ฝั่งเดียวกับรถพยาบาลยังหลบแล้วหยุดเพื่อให้รถพยาบาลวิ่งไปก่อน หรือถ้ารถเยอะๆมากๆตำรวจจราจรจะมาหยุดรถฝั่งอื่นๆเพื่อให้รถพยาบาลไปก่อนแล้วถึงจะปล่อนรถ
comment17-4:กรณีแบบนี้อันตรายจริงด้วย แต่ยังไงคราวหน้าให้พี่สาวกับหลานคาดเข็มขัดนิรภัยด้วยนะคะ
comment17-5:เหตุการณ์อย่างนี้เราเจอบ่อย ที่ทำงานเรารถฉุกเฉินวิ่งผ่านทุกวัน ที่สังเกตรถหยุดก่อนทุกฝั่งจนรถพยาบาลผ่านไป

ปล.เราอยู่จังหวัดท่องเที่ยว เห็นแบบนี้บ่อยมากๆ
comment17-6:ถ้าได้ยินเสียงไซเรน แล้วไม่แน่ใจว่ามาทางไหน ไม่ควรวิ่งรถผ่านไฟเขียวตามปกติ ควรจะชะลอก่อน   พูดตามตรงว่าเราอยู่ต่างประเทศ ประสบการณ์ขับรถในเมืองไทยไม่มาก เลยไม่แน่ใจว่ากฎหมายเป็นอย่างไร  แต่ที่ที่อยู่เห็นรถพยาบาลวิ่งฝ่าไฟแดงประจำ และรถที่มีไฟเขียวก็ต้องหยุดให้ตลอด
comment17-7:เราเห็นข่าวเหตุการณ์นี้ คิดว่า คนขับ รถกู้ชีพ ไม่ควร ประมาทตัดหน้ากะบะ ถ้ายอมช้า 1 นาที ยังไปรับคนไข้ได้ แต่พอชน แล้ว เรื่องกินเวลา มากกว่า เดิม อีก เสียใจกับเหตุการณ์นี้ แต่ ทุกคน มีมุม ของตัวเอง ทั้งนั้น
comment18:ไม่สนใจหรอกว่าจะเปิดเล่นเปิดจริง ถ้าเปิดมาก็หลบให้ก่อนทุกครั้ง ไม่รู้จะคิดลึกไปทำไมเพราะพิสูจน์อะไรไม่ได้ 

ครั้งหลังสุดที่ขยับรถให้รถกู้ชีพคือฮามาก รถติดหนักมากได้ยินเสียงมาไกลๆ รถที่ติดก็พยายามขยับกันแบบยากลำบาก รถพยาบาลยังมาไม่ถึงได้ยินแต่เสียง แต่ว่ารถที่ติดอยู่ก็ขยับเปิดทางไปได้ไกลหลายร้อยเมตรเลย ปรากฎว่าก่อนจะถึงเรานิดนึง รถเลี้ยวเข้าซอยไปรับคนในหมู่บ้าน ที่ขยับๆ กันไปไกลนั้นก็เลยไม่ได้ช่วยอะไร แต่คือทุกคนก็น่ารักมีน้ำใจมาก เราดีใจที่เห็นภาพแบบนี้
comment19:คุณเสียเวลานิดหน่อย กับชีวิตคนเลยนะ

ถึงเค้าไม่มีคนป่วยในรถ แต่เค้าอาจต้องไปรับผู้ป่วย หรือต้องไปเตรียมพร้อมที่ รพ. หรือองค์กรก็ได้
comment20:เสียงเดียวที่คนจะหลีกทางให้โดยไม่คิดอะไรคือเสียงรถตำรวจครับ (เพราะกลัวโดนจับ)......
comment21:สมมุติมีเหตุการณ์หนึ่ง ที่โทรเรียกรถพยาบาลให้มารับผู้ป่วย
แน่นอนตอนไปรับ รถมันว่าง ไม่มีคนป่วย แต่ก็ต้องขับเร็ว
อีกกรณีคือ ไปรับคนป่วยแล้ว มีคนป่วยในรถ และก็ต้องขับเร็ว
ทั้งสองกรณีมีความสำคัญทั้งสิ้น แม้ช่วงแรกไม่มีคนป่วยก็ตาม
ต้องพยายามหลบให้ได้ คือ ถือว่าเป็นหน้าที่กันเลยทีเดียว


มีอีกเหตุการณ์ คือ รถมูลนิธิแย่งกันไปจุดเกิดเหตุ 
มีรถว่างหลายคันมุ่งหน้าไปจุดๆเดียวกัน แน่นอนตีรถเปล่าไป
พอไปสักระยะ มี ว. บอกว่าอีกคันถึงที่หมายแล้ว
คันอื่นจึงดับไฟฉุกเฉิน และวิ่งปกติ
คนมาเห็นจึงงงว่า ทำไมไม่รีบล่ะ ขับมาได้หน่อยดีนปิดไฟฉุกเฉิน แล้ววิ่งปกติ มันหลอกกูนี่หว่า
อันนี้อย่างที่บอกไปคือ มีอีกคันถึงแล้ว คันนี้เลยไม่จำเป็นต้องฉุกเฉินแล้ว
comment21-1:เห็นภาพเลยค่ะ
comment21-2:ผมเคยเจอทีนึงนะครับ มันเปิดแค่ตอนวิ่งออกมาจากสามแยก
รถมันไม่อยากรอต่อคิว พอออกมาจากแยกแล้วมันก็ปิด
ผมเห็นตั้งแต่ตอน มันติดอยู่ตรงแยก พอมันเลี้ยวเสร็จมันก็ปิด
แล้วก็ขับไปต่อแบบไม่ได้รีบอะไร
comment21-3:ก็คล้ายๆกรณีรถมูลนิธินั่นแหละค่ะ ญาติผู้ป่วยบางคนจกใจโทรทุกเบอร์ที่โทรได้ 1669 เบอร์ฉุกเฉิน รพ.รัฐ เบอร์ห้องฉุกเฉิน รพ.เอกชน โทรทีเดียวหลายๆรพ
 พอขับรถไม่ทันถึงก็มีสายโทรแจ้งมาว่าผู้ป่วยถึงรพ.อีกทีนึงแล้ว รถรพ.ที่เหลือจึงปิดไซเรน ใช้เฉพาะกรณีฉุกเฉินเท่านั้น
comment22:ผมเคยเห็นมันเปิดไซเรน เพราะรีบไปรับเมียมัน...ที่รู้เพราะบ้านอยู่ใกล้กัน
แต่ก็อ่ะนะ ยังไงผมก็หลบให้ถึงรู้ว่าหลอกก็ตามทีเหอะ หลบแค่แป๊บเดียว 
หลังๆมานี่ ไฟไซเรนเริ่มเยอะขึ้นมากๆตามท้องถนน คุณว่าจริงไหม?
comment23:ผมขับรถตู้รับ-ส่ง ฝรั่ง จีน บนเกาะสมุย ถนนบนเกาะจะเป็นเลนสวนทั้งหมด วันนั้นผมรับฝรั่งจากสนามบินจะไปส่งโรงแรมห้าดาว เจอรถพยาบาลเปิดไซเรนมา ผมชิดขอบทางด้านซ้ายพร้อมเปิดไฟเลี้ยวซ้าย ฝรั่งปรบมือให้ทั้งรถเลยครับ
comment23-1:คุณทำดีน่าชื่นชม สมควรได้รับการปรบมือให้ค่ะ  ทำดีต่อไปนะคะ
comment24:หลบให้เขาไปเถอะ เขารีบ
แล้วพวกที่เปิดไฟแต่ไม่มีเสียงคืออะไร อันนี้ไม่เข้าใจ
comment24-1:ไม่แน่ใจว่าเราเข้าใจถูกหรือเปล่านะคะ คือเราคิดว่าในรถคงจะมีคนไข้แต่ไม่ใช่เคสฉุกเฉินมากจึงไม่เปิดไฟ
comment24-2:ที่เราดูจากคลิปรายการนี้ คนขับรถบอกว่า "กรณีเปิดไฟแต่ไม่เปิดเสียงคือ เป็นผู้ป่วยทั่วไป ปฐมพยาบาลเบื้องต้นแล้วอาการดีขึ้นไม่ฉุกเฉินมาก จะเปิดแค่แสง" 
กรณีนี้เมื่อปฐมพยาบาลจนอาการโอเคก็จะนำส่งโรงพยาบาลต่อไป หรือบางทีเป็นการส่งต่อผู้ป่วยไปที่พักฟื้นหรือย้ายไปโรงพยาบาลอื่น มันไม่ฉุกเฉินแต่การส่งไปให้ถึงโรงพยาบาลอีกโรงพยาบาลหรือหมอก็มีโอกาสลดความเสี่ยงที่อาจตามมาได้ค่ะ
comment25:โลกโซเซี่ยล ทำลายสังคม ทำลายน้ำใจ ของคนลงไปเยอะ

ทุกวันนี้สังคมอยู่ด้วยความไม่ไว้ใจกัน กลัวการเอาเปรียบ กลัวการถูกหลอก

โลกโซเซีลล ทำลายทุกอย่าง ทำลายอาชีพ  ทำลายวัฒธรรม
comment25-1:เอ แต่ที่เจ้าของกระทู้มาตั้งกระทู้ในโลกโซเซียล จุดประสงค์ก็คือ เรียก สังคมดีงาม น้ำใจที่ดีของคน กลับคืนมาน่ะครับ ส่วนทำลายอาชีพ และวัฒนธรรมการใช้ชีวิตบางอย่าง ก็อาจเป็นไปได้ซึ่งเป็นธรรมดาของการเปลี่ยนแปลงต่างๆ น่ะครับ 

ยกตัวอย่าง อย่าง DVD พอออกมา ก็ทำลาย อาชีพขาย วิดีโอเทป (เคยฮิตอยู่ช่วงหนึ่ง) 
คอมพิวเตอร์ พอมีออกมา ก็ทำลาย อาชีพขาย เครื่องพิมพ์ดีด 
กล้องดิจิทอล พอมีออกมา ก็ทำลาย อาชีพขายฟิลม์ ล้างรูป ไปเรียบร้อยเช่นกันน่ะครับ
comment26:ครั้งนึง เราเคยได้มีโอกาสเป็นผู้ป่วยในรถพยาบาล และเปิดไซเรน ในตอนนั้น เรานึกถึงแต่พระ เพราะเราคิดว่า เราคงตาย(ตอนนั้น)แล้วแหละ เพราะเราหายใจไม่ออก ซึ่งความรู้สึกตอนอยู่ในรถคือ "พี่ๆคะ หลบให้หนูเถอะ กราบ" และในรถที่ขับด้วยความเร็ว บวกกับทางที่ขรุขระ บวกกับการโค้งไปโค้งมาด้วยความเร็ว มันทำให้เราเจ็บปวดมากไปอีก คิดในใจว่า ถ้าถนนเรียบๆ และวิ่งได้โล่งๆ ไม่ต้องซ้ายทีขวาที คงจะดีเนอะ แต่ตอนนี้เราหายดีมาแล้ว(ดีใจมากกกกก) และส่วนตัวไม่ว่าจะก่อนป่วยหรือหลังป่วย เราก็หลบฉุกเฉินทุกคัน เพราะนึกไว้เสมอว่า "ข้างในมีคน" ไม่ก็ "เค้ารีบไปรับคน" >.<
comment27:ต้องยอมรับว่าคนเปิดไซเรนมั่วเยอะมากค่ะ ขนาดในละครยังมีเลย
comment27-1:ในละครนี่เรายอมรับเลยว่าเกลียดมากกับการเอาเรื่องความเป็นความตายเรื่องรถฉุกเฉินมาล้อเล่นเป็นมุก โอเคหลายคนบอกสะท้อนสังคมมีคนทำแบบนี้ แต่บางทีละครมันไม่ต้องสะท้อนสังคม แต่นำสังคมด้วยการชี้แจงสิ่งที่ถูกที่ควรทำในชีวิตจริงจะดีกว่ามั๊ย เหมือนๆพวกกรณีการปฐมพยาบาลเบื้องต้นเวลามีอุบัติเหตุหรือเกิดเหตุจมน้ำในละครที่มักทำผิดบ่อยๆ ถ้าผู้กำกับคนเขียนบทเอาใจใส่สักนิด มันจะช่วยลดความยุ่งยากและเพิ่มโอกาสรอดของคนที่ประสบเหตุการณ์ในชีวิตจริงก่อนถึงมือหมอได้มากขึ้น (บางคนอาจบอกก็นี่มันละครจะเอาอะไรกับละคร เขาดูเพื่อสนุก ก็มีแต่ประเทศไทยนี่แหละที่เห็นเรื่องแบบนี้เป็นแค่ในละคร แค่สนุก ต่างประเทศค่อนข้างจริงจังกับเรื่องแบบนี้มาก บางคนบอกไม่มีใครทำตามหรอก คนดูมีวิจารณญาณกัน โอเค! คุณมีวิจารณญาณ แต่มีคนที่ไม่มีวิจารณญาณคิดว่าในละครเป็นวิธีถูกต้องแล้วนำไปใช้จริงๆมันก็มีอ๊ะ)
comment28:แถวออฟฟิศผม

มีอยู่คันนึงประจำ เปิดไซเรน ตอนที่จะตัดข้ามเพื่อ ไม่ได้ไปยูที่จุด ยูเทิน

แต่ผมก็ถือว่า ถ้ามีไซเรนมา เราก็หลบ

แต่ถ้ารถปกติที่เอาไฟน้ำเงินแดง มาแว๊บที่กระจกหน้า ก็ฝันไปเถอะ
comment29:ไซเรนรถฉุกเฉิน ส่งคนป่วย  คนไทยไม่หลบ

แต่พวกรถคนมีอำนาจบารมีเอาไฟแว็บๆติดหน้ารถ คนไทยจะรีบหลบ ทำตัวลีบๆไว้
comment30:ผมไม่เคยคิดว่าเลย จะมีผู้ป่วยหรือเปล่า

คิดแต่ว่า ถ้าได้ยิน เราควรหลบ เพื่อให้เค้าไปก่อน

ไม่ได้ลำบากตัวเอง กับเวลา 5-10 วินาที ที่เราจะหลบครับ

ผมไม่สนจริงๆ ว่าข้างในจะมีหรือไม่มีใคร
comment31:เคยเห็นกู้ภัยเปิดไซเรนเพื่อผ่าไฟแดง
comment32:จริงครับ ผมเจอกับตัวเองเลยครับ 

นั่งกินก๋วยเตี๋ยวข้างทางอยู่ แล้วข้างโต๊ะผมก็เป็นกู้ภัยนี่เหละ แต่เขากินเสร็จ พอขึ้นรถปุ๊บ เขาก็เปิดไซเรน เพื่อผ่าไฟแดงข้ามถนนไปอีกฝั่ง
comment33:ตามความเข้าใจ น่าจะมี 3 ระดับ คือ
1) ไม่เปิดอะไรเลย (วิ่งปกติ)
2) ไฟวาบ (ฉุกเฉิน ระดับ1)
3) ไฟวาบ+เสียงไซเรน (ฉุกเฉิน ระดับ2)
4) ไฟวาบ+เสียงไซเรน+โทรโข่ง (Horn) (ฉุกเฉิน ระดับ3 -วินาทีชีวิต)

ที่บ้านเคยใช้บริการ รถฉุกเฉิน 1 ครั้ง เป็นครั้งเดียวในชีวิตที่ไม่เคยลืม

แม่ล้ม แต่ยังพอได้สติ ถามตอบรู้เรื่อง จากนั้นไม่นาน เริ่มพูดจาไม่รู้เรื่อง+มีอาการชักเกรง และสุดท้ายไม่ได้สติ // 
โทรศัพท์เรียกรถพยาบาล ของ รพ.ทหารเรือ มาช่วย 
หลังวางหูโทรศัพท์ ทุกนาที รอว่าเมื่อไร เสียงไซเรน จะดังเข้ามาถึงบ้าน รถมา ไม่เกิน 15-20 นาที 
รถมาถึง จนท.ER ทั้งหมด (คนขับ หันรถออกถนนเตรียมพร้อมเดินทางไป รพ.) 
รีบลงมาดูอาการ สอบถามอาการ ใส่เครื่องวัดชีพจร ฉีดยากระตุ้น ปั้มหัวใจ

ก่อนยกร่างแม่ ขึ้นเปล และแจ้งว่าให้ทีมช่วยแจ้ง ว.35 ห้อง ER ด่วน
รถวิ่งไป เปิด ไฟวาบ+เสียงไซเรน ดังลั่นถนน เสียงบาดหัวใจมาก (คู่พลขับ ยกไมค์ขึ้นพูดขอทางด้วยความสุขภาพไปตลอดเส้นทาง "ผู้ป่วยฉุกเฉินขอทางด้วยครับ")

แม่ถึง รพ. เข้าห้อง ER จนท.ทุกคนช่วยกันเต็มที่ ยื้อได้ประมาณ 4-5 ชม. ก็จากไป 
(ก่อน รถฉุกเฉินจะจากไป จนท.ที่อยู่ในรถ ได้บอก จนท.ห้อง ER ว่า เคสนี้ช่วยได้มั๊ย ช่วยแจ้งให้ทราบด้วย)

แม่ผมไม่อยู่แล้ว แต่ทุกวันนี้เสียงไซเรน ยังบาดลึกในหัวใจทุกครั้ง เมื่อได้ยิน
ขอบคุณ รถพยาบาลฉุกเฉินคันนั้น แสดงให้เห็นว่า ทีมER ของท่านได้ช่วยเหลืออย่างเต็มที่แล้ว

หลบได้หลบเถอะ เปิดเส้นทางให้คนบนรถ ได้มีโอกาสต่อลมหายใจอีกครั้ง แม้จะริบหรี่ก็ตาม
ทุกวินาที มีค่าจริงๆ สำหรับผู้ป่วยวิกฤต
comment33-1:ใช่ค่ะ

ทุกครั้งที่ได้ยินเสียง ไม่เคยลืมเลยเหมือนกัน
comment34:ในทุกกลุ่ม มันก็มีคนเลวอยู่เสมอ 
ในประเทศที่ไม่เจริญมาก ก็อาจจะมีคนเลวๆ มากหน่อย 
เราก็หลีกนะ แต่ถ้าหลีกแล้วเราเสี่ยงต่ออันตราย เราก็จะไม่หลีกอะ 
เค้าจะตายเพราะเราไม่หลีก มันก็คงเป็นวาระของเค้า 
แต่ถ้าหลีกแล้วเราเดือดร้อน นี่ก็ไม่โอเค ด่วนมากควรมีฮอ
comment35:การหลีกทางให้รถฉุกเฉินมันคือหน้าที่ครับ ผมไม่เคยคิดว่าจะมีคนเจ็บหรือเปล่า แล้วผมก็มองกระจกส่องหลังเป็นระยะ อยู่แล้ว เตรียมเบี่ยงรอไว้เลย
ถ้าเปิดไซเรน เพื่อฝ่าไฟแดง ไม่ได้มีเหตุจริง ก็ถือว่าปล่อยคนชั่วไปให้ไกลๆตัว ดีกว่ามาอยู่ใกล้ วันนึงเค้าต้องได้รับผลจากการทำแบบนั้นสักวันแหละ
comment36:เออจริง
เคยเจอเหมือนกัน รถรอกลับรถกันยาวเหยียด 
รถพยาบาล รพ.เอกชนแห่งหนึ่งต่อคิวหลังสุดได้ซักพักก็เปิดไซเรน
แล้ววิ่งออกซ้ายไปปาดกลับรถด้านหน้า
พอกลับรถเสร็จก็ปิดไซเรน
คือถ้ามีคนป่วยจริงทำไมไม่เปิดตลอด?
comment36-1:เขาอาจจะไปรับคนป่วยก็ได้ครับ
comment37:ในความจริงไม่ว่าจะมีหรือไม่มีคนไข้

ผมหลบให้เสมอครับ

ไม่เคยคิดเล็กคิดน้อยขนาดนั้น
comment38:พอได้ยินเสียงผมก็หลบให้ทุกๆครั้งครับ  ผมเคยได้รับการช่วยเหลือรถกู้ชีพ ผมเข้าใจ
comment39:เราต้องยอมรับอย่างนึงว่า ประเทศเรานอกจากจะมีอภิสิทธิ์ชนแล้ว. ยังมีพวกใช้อำนาจหน้าที่โดยมิชอบอีกด้วย

ผมตอบแบบโลกไม่สวยนะ เจอบ่อยพวกเปิดไซเรน เพื่อเอาเปรียบคนอื่น. แต่ผมก็หลบให้ 
อย่างเช่น พวกอยู่ๆ ก็เอาไฟวาบมาวางบนหลังคารถ. แล้วเปิดเสียง. รถตำรวจนี่ทำแบบเห็นจะจะกะตา หลายครั้งหลายครา 

ถ้าตำรวจทำ แล้วคนอื่นจะเหลืออะไรให้น่าเชื่อถือ

รถกู้ภัยก็ชอบหลอกคนอื่น
พอพ้นรถติดไปแล้ว. ก็ขับชิลปกติ. บางทีเปิดไฟวาบ เปิดเสียง ไปจอดร้านข้าวก็มี. 

มอไซค์เปิดไซเรนก็มีนะ. เริ่มเห็นแล้ว

ยกเว้นรถพยาบาลผมจะหลีกให้แบบไม่อิดออดเลย

ปล. ที่เล่ามามา ประสบการณ์ตรงทั้งนั้น. เคยนั่งอยู่ในรถตำรวจที่ทำแบบนั้น. จะไม่ทำก็ไม่ได้เพราะนายสั่ง

รถกู้ภัย ตัวเป็นๆ นี่อยู่ข้างบ้านที่ต่างจังหวัดเลย มันทำบ่อย
comment40:จะไปขวางทางเพื่อ ? จะมีคนไข้หรือไม่มีคนไข้ก็ชั่งมัน 
ถ้าเกิดมีคนไข้ขึ้นมา แล้วเสียชีวิตระหว่างทาง คุณจะสบายใจหรือ
ถ้าไม่มีคนไข้ แล้วหลีกทางให้รถกู้ภัย คุณจะเสียหน้าหรือ
การที่ในรถไม่คนไข้ ไม่ได้แปลว่า เขาเปิดเล่นๆเสมอไป แต่อาจจะกำลังไปที่เกิดเหตุก็ได้
ผมหลบทุกคันที่ขอทาง  และมันก็ไม่ได้เสียหน้าตรงไหน
comment41:1. ผมไม่เคยเจอเหตุการณ์ประเภท เปิดไซเรนหลอกลวง ทุกครั้งที่ได้ยินเสียง ผมหลบให้ทุกครั้ง

2. ผมเสนอทางออกว่า ต่อไปทุกคนที่เจอเสียงไซเรนทุกครั้ง
- หลบให้เค้าไปทุกครั้ง
- ตั้งจิตอธิษฐาน 
"ถ้าทำงานจริง ขอให้ไปรับ-ส่งผู้ป่วยได้ทันเวลา ผู้บาดเจ็บได้รับความปลอดภัย แต่ถ้าเป็นเรื่องหลอกลวง ขอให้ผู้ก่อเหตุรับกรรมอย่างสาสม"
comment42:เราหลบให้ตลอดนะถ้าเจอ แต่มีครั้งนึงล่าสุดเลย 
พี่คนขับรถพยาบาลอาจจะขับรถในเมืองไม่เป็นเพราะมาจากต่างอำเภอ
คือว่าพี่ขับในเลนส์มันทำให้รถข้างหน้าพี่เบี่ยงให้ไม่ได้ คือรถมันติดมาก
อยากบอกว่าคนที่ใช้รถเค้าเบี่ยงให้พี่สุดๆแล้วมันไม่ได้ 
พี่ต้องขับคร่อมเลนส์ค่ะไปตรงกลาง รถซ้ายและขวาจะเบี่ยงออกให้พี่ไปได้แน่นอน
คหสต เราว่าแบบนี้น่าจะไปได้แน่ๆเพราะเวลารถติดพี่ขับมาในเลนส์ปกติ
คันหน้าพี่ก็เบี่ยงให้ไม่พ้นค่ะ 

ปล.จริงๆพี่เค้าก็ทำถูกแหละแต่เราว่ามันฉุกเฉิน คนที่ใช้ถนนเข้าใจแน่นอน
comment43:มีเยอะแยะพวกเนียนเปิดไซเรน เจอบ่อยๆก็พวกรถตู้โดยสารซึ่งมันดูคล้ายๆรถพยาบาลเวลามันวิ่งมาจ่อตูด
อีกอันที่เจอเองแล้วจับภาพไว้ได้ก็นี่ 
มอไซค์บิ๊กไบค์แต่งไฟเปิดไซเรนให้เหมือนรถเจ้าหน้าที่ตำรวจ เพื่อแทรกเลนมาตอนรถติด แถมบีบแตรไล่ผมอีก
comment44:รถพยาบาลที่ทำสัญญากับรัฐ  กฏระเบียบค่อนข้างเข้มงวด

แค่คุณไปเฉี่ยวชนเล็กๆน้อยๆ  ก็สามารถโดนยกเลิกสัญญาได้ง่ายๆ  ไม่ต้องนับว่าไปทำเรื่องอย่างอื่น

เพราะฉะนั้นเห็นรถพยาบาลหลีกทางให้ก่อนเถอะ โอกาสที่คุณจะโดนเอาเปรียบน้อยมาก
comment45:คนไทยบางอย่างเชื่อยากก็ยากมสกครับ บางอย่างเชื่อง่ายก็ง่ายมาก(อย่างพวกข้อความ line ง่อยๆเป็นต้น)

ถ้าต้องให้ทุกคนเชื่อถึงจะหลบ คงต้องมีการฉายภาพภายในรถให้คนรอบๆเห็นละมั้งครับ  ส่วนตัวผมหลบทุกครั้งเพราะคิดว่าจริงไม่จริงไม่รู้แต่ไม่ว่าจะยังไงจะไม่ยอมให้รถพยาบาลโดนรถผมกันเด็ดขาด
comment46:เคยนั่งกินสเต็กลุงหนวดอยู่ในปั๊มฯ วันลอยกระทง โต๊ะข้างเป็นวัยรุ่น ญ-ช  7-8 คน ออกแนวแว๊นๆ ผู้ชายบางคนใส่ชุดกู้ภัย กินกันเสียงดังเฮฮา สูบบุหรี่ ซักพักคิดตังค์ ทุกคนเปิดประตูเดินขึ้นรถกู้ภัย เรามองเข้าไป ในนั้นเป็นรถว่างๆ เอาเบาะออก แต่ไม่มีอุปกรณ์ เปลหรือเตียงผู้ป่วยใดๆ  ขึ้นรถกันปุ๊บ เปิดไซเรน ออกรถล้อฟรี ขับเหมือนมีผู้ป่วยฉุกเฉิน เรานี่นั่งงงกันว่ามีเรื่องแบบนี้ในโลกด้วยหรอ ดับฝันทุ่งลาเวนเดอร์ของเรามาก 55555
แต่ทุกวันนี้เราก็ยังหลีกทางให้รถพยาบาล/กู้ภัยอยู่นะะ ที่เจอคงแค่ส่วนน้อย
comment47:ผมว่า แทบทุกคนบนท้องถนน ไม่มั่นใจว่า ในรถกู้ภัย มีคนเจ็บจริงหรือไม่ นั่นก็คือไม่เชื่อถือนั่นเอง
แต่คนส่วนใหญ่หลบให้เพราะว่า มีหรือไม่มี ก็หลบให้ไปก่อน

ที่เหลือปัญหาก็คือ กู้ภัยจะลบภาพตรงนี้ในหัวของคนใช้ถนนได้อย่างไร
กู้ภัยต้องปรับปรุงตัวเองใหม่ครับ 
คนไหนไม่ดี คนดีๆก็คอยตักเตือนกัน เพื่อภาพลักษณ์ของกู้ภัยเอง
comment48:ก็เคยเจอนะพวกเปิดไซเรนผ่านสี่แยก ผมก็ขับตามไปสักพัก พอมันจะเลี้ยวเข้าซอยพี่แกปิด เหมือนไม่มีอะไรเกิดขึ้นเลย แต่ได้ยินเสียงทีไรต้องหลบให้ทุกทีสินะ
comment48-1:คิดอีกแง่ เค้าอาจจะใกล้ถึงที่เกิดเหตุหรือบ้านผู้ป่วยหรือป่าวคะ เลยปิด
comment49:เราอยู่ ตจว ทางเหนือบน
ไม่เห็นรถพยาบาลเปิดไฟพร่ำเพรื่อนะ
เวลาไม่มีเหตุด่วน ก้ เห็นขับรถปกติไม่เปิดไฟ
นานๆถึงจะเปิดไฟฉุกเฉินเวลามีเหตุฉุกเฉิน
comment50:หลบให้เค้าไปก่อนเถอะ อย่าคิดเยอะสิ
comment51:เรียนให้ทุกคนเข้าใจ ในฐานะที่ผมเคยเป็นหัวหน้าแผนกอุบัติเหตุและฉุกเฉินของโรงพยาบาลแห่งหนึ่ง และมีประสบการณ์ในการต้องไปรับส่งผู้ป่วยฉุกเฉินบ่อยครั้ง 

หลายคนอาจกังวลว่า รถพยาบาลฉุกเฉิน หรือรถมูลนิธิ เขารีบจริงไหม บางทีเหมือนเห็นรถเปล่าวิ่ง ไม่มีคนเจ็บ
ต้องเข้าใจก่อนนะครับว่า รถฉุกเฉินที่ได้รับอนุญาติถูกต้องตามกฏหมาย ไม่ว่าจะเป็นรถของโรงพยบาลหรือมูลนิธิ เขามีกฏกติกาของเขาอยู่ครับ ไม่ใชว่าคนขับจะขับออกไปเล่นๆได้เองตามใจชอบ ต้องมีการบันทึกเวลา เหตุผลในการใช้งาน และสัญญานไฟฉุกเฉิน พนักงานเขาก็ได้รับการอบรมการใช้ที่ถูกต้องมาแล้ว 

การวิ่งรถเปล่านั้น อาจหมายถึง วิ่งรถไปรับผู้ป่วยฉุกเฉินที่บ้าน ที่นอกโรงพยาบาล(ก็ต้องไปให้ถึงเร็วที่สุด)  แค่หยุดหายใจไป 4 นาที โดยไม่ได้ช่วยหายใจ สมองก็เริ่มตายแล้วครับ หรืออาจจำเป็นต้องไปเอาเลือดหรือยา ที่จำเป็นเร่งด่วนมาใช้กับผู้ป่วยฉุกเฉิน (ก็จำเป็นต้องใช้เวลาให้เร็วที่สุด)

อย่าอคติกับเรื่องเล็กๆน้อยๆเลยครับ เวลาทุกวินาทีที่ผ่านไป อาจหมายถึง ชีวิตที่ไม่อาจย้อนคืนได้เลย ที่สำคัญ ถ้าผู้ป่วยคนนั้นเป็น พ่อ แม่ ญาติพี่น้องของเรา อะไรจะเกิดขึ้นครับ ลองคิดดู
comment52:อยากจะบอกว่ารถพยาบาลที่ว่างเปล่าแต่เปิดไซเรนมีอยู่จริง

เพราะบางทีเอาคนไข้ไปส่ง เพิ่งถึงรพ.ปลายทางเอง ก็มีโทรศัพท์มาจากรพ.ต้นทางว่า ถึงไหนละ  ทางนี้มีคนไข้ใส่ท่อช่วยหายใจรอส่งอีกคนนะ
พวกเราก็ต้องรีบส่ง รีบกลับ เพื่อไปรับคนใหม่ไปส่งรพ.ใหญ่อีก 
บางทีทั้งพยาบาลทั้งคนขับรถยังไม่ได้ทานข้าวกันเลยด้วยซ้ำ ข้ามมื้อไปเลย
รถพยาบาลขับเร็วมากเพื่อส่งคนไข้ให้ทัน จึงพบบ่อยๆว่าเวลามีอุบัติเหตุที มักมีรายการเสียชีวิตเสมอ
 บางทีเราก็คิดนะ แบบคนเห็นแก่ตัว ว่าบางทีระหว่างชีวิตคนไข้ที่โอกาสรอดไม่ถึงห้าสิบเปอร์เซ็นต์ แต่เอาชีวิตของเจ้าหน้าที่สามคนมาแลกกับความเสี่ยง จะคุ้มไม๊
แต่สุดท้ายเมื่อต้องยื้อชีวิตผู้ป่วย พวกเราก็เต็มที่ทุกครั้งจนลืมตัวเอง
ทุกวันนี้ไปส่งคนไข้ นอกจากจะไม่มีรถหลบให้แล้ว บางคันฉวยโอกาสตัดหน้ารถบ้าง แซงจังหวะกระชั้นชิดเจอประจำ  
ล่าสุดไปส่งคนไข้เส้นเลือดสมองแตก เจอรถคันนึงขับช้ามากๆในเลนขวา 
ดักหน้ารถพยาบาลตลอด ไม่หลบ ไม่เร่งความเร็ว รถเต็มถนน คันอื่นก็ไม่มีใครหลบให้ รถพยาบาลที่เปิดไซเรนอยู่ต้องวิ่งช้าๆคลานตามรถคันนั้นอยู่นานมาก
 กว่าจะหาโอกาสแซงได้
ตอนนั้นเราสงสัยว่า เจอแบบนี้ญาติที่นั่งมาด้วย(อยู่ข้างหน้า) คิดอย่างไร รู้สึกอย่างไร  
วันนั้นก็เช่นกันเปิดไซเรนกลับเพราะมีรอส่งอีก 2 คน คันไหนกลับก่อนก็รับไปก่อน

เขียนให้อ่านเฉยๆ รับรู้แล้วก็แล้วแต่ทุกท่านจะคิด พิจารณา ท่านใดจะกรุณาหลบให้รถพยาบาล ก็จะเป็นพระคุณยิ่งและขอให้บุญกุศลจงบังเกิดแก่ท่าน
comment53:ต่างประเทศมีรถร่วมกตัญญู ปอเต็กตึ๊ง เหมือนประเทศไทยไหม?????
ประเทศที่เราอยู่ไม่มี  จะเจ็บจะตาย โทร xxx  ฉะนั้นพวกเขาไม่ออกมาวิ่งเปิดไซเรนมั่วแน่ รถทุกคันจะหลบให้เขา และเขาสามารถวิ่งฝ่าไฟแดงได้
ทำไมประเทศไทย ?????
comment54:มันจะมีพวกขับรถตามรถพยาบาล รถตำรวจ หรือรถนำขบวนด้วยนะครับ
comment55:จากที่เห็นด้วยตาของตนเอง
รถบางคันเขาอาจจะไม่ได้ขนผ็ป่วยก็จริง 
แต่เขากำลังขนอุปกรณ์ช่วยเหลือไปยังจุดเกิดเหตุครับ

ส่วนเรื่องไซเรน ถ้าผมเห็นแว้บๆ มา ถึงจะไม่ได้ยินเสียงผมก็หลบครับ
comment56:เคยเจอเหตุการณ์ที่ต้องหลบให้รถพยาบาลคือข้างหน้าเรามีอุบัติเหตุ รถเก๋งพุ่งขึ้นฟุตบาทชนคนที่ยืนรอรถเมล์อยู่ 3 คน เราเลี้ยวซ้ายมาจากแยกกำลังมุ่งหน้าไปทางจุดที่เกิดอุบัติเหตุ รถพยาบาลหลายคันข้ามแยกตามมาข้างหลัง (เหมือนจะเป็นของมูลนิธิทั้งหมด) เปิดไซเรนทุกคัน น้องเราขับรถก็พยายามขยับให้ แต่ขยับทันทีไม่ได้ เพราะถนนแคบ มีที่ว่างระหว่างรถแต่ละคันทั้งด้านข้างและหน้าหลังน้อยมาก เรากับน้องก็ลนลานหาทางขยับ แต่คันอื่นเค้าไม่ขยับจริงๆ ไม่รู้ว่าจะร้อนใจเหมือนเรามั้ย จนมีเสียงประกาศออกไมค์มาจากรถพยาบาลว่าขอทางหน่อย ผู้ป่วยหมดสติแล้ว รถข้างหน้าถึงเริ่มขยับกัน ถนนมีสามเลน เราอยู่เลนกลาง พอข้างหน้าเริ่มขยับเราถึงขยับได้ และสิ่งที่เกิดขึ้นคือแท็กซี่คันที่อยู่หน้าเราแต่เป็นเลนซ้ายจอดรถแล้วลงไปยืนสูบบุหรี่ WTF!! อาจจะเพราะข้างหน้ามีรถคันอื่นจอดอยู่ด้วย เป็นฟอร์จูนเนอร์ กับรถกระบะ (ตรงนั้นมีการก่อสร้าง) ไม่มีใครออกมาขยับรถเลยจากจุดนั้นถึงบริเวณเกิดเหตุห่างกันซัก 200 เมตรเอง แต่ใช้เวลาหลายนาทีมากกว่าจะไปถึง รถเลนเราเบียดซ้าย รถเลนขวาสุดก็เบียดขวาให้รถพยาบาลผ่ากลางไป เราลงรถถัดจากจุดเกิดเหตุหน่อยนึง คนเห็นเหตุการณ์บอกว่าผู้หญิงคนนึงถูกชนกระเด็นตายคาที่ แต่ผู้ชายอีกสองคนก็สาหัส เลือดออกเยอะมาก คนนั้นบอกว่ารอรถพยาบาลนานมากเลย
comment57:เราเคยเขียนตอบในโพสต์หนึ่ง ว่าเวลาได้ยินเสียงไซเรนมานี่ เราหลบทุกครั้ง มีคนมาโพสต์ถามว่าคุณรู้ไหม ว่ารถพวกนี้บางทีเปิดไฟเล่นๆ 

รู้สิคะ! (กรอกตามองบน) แถวบ้านรานี่ รถกู้ภัยเปิดหวอขับแข่งกันตีสองอยู่หลายหน แถมเคยนั่งแท็กซี่ คนขับเล่าให้ฟังว่า เคยขับรถพยาบาล มีหมอจะไปประชุมหรือไงนี่แหละ แกกลัวไปไม่ทัน เลยขอให้เปิดหวอ... (แต่อันนี้ไม่รู้จริงมั๊ยนะ) 

ถึงรู้อย่างนี้ เราก็ยังหลบค่ะ เราไม่อยากเสี่ยงกับชีวิตคนแค่เพราะการเดา เราไม่ได้เสียอะไรไปเลย อย่างมากก็เวลาแค่ 2 นาที...นั่งอึในส้วมยังนานกว่านี้อีก


ปล. อาจจะดูโลกสวย แต่มีญาติเคยใช้บริการรถพยาบาลแบบนี้แหละ ญาติคนป่วยบอกรถติดมาก นั่งอยู่บนรถใจแทบขาดเลยทีเดียว
comment58:คนที่ไม่กระตือรือล้นที่จะหลบให้ถ้าญาติตนอยู่ในสภาวะแบบนั้นแล้วจะรู้สึก
comment59:คือยังไงก็ได้ครับ ให้พวกเขาพร้อมที่สุด เพื่อไปช่วยคนป่วยได้โดยไม่เกิดปัญหา
comment60:เห็นด้วยควรสนันสนุนให้สื่อทำข่าวเรื่องแบบนี้เยอะๆ ไม่ว่าสื่อทีวีหรือหนังสื่อพิมพ์หรือออนไลน์ ควรปลุกจิตสำนึกให้คนบนท้องถนนใส่ใจเรื่องนี้มากๆ 
ถึงในรถคิดว่าอาจไม่มีอะไร หรือคนป่วยไม่เจ็บหนักมาก ก็ควรจะต้องหลบอยู่แล้ว เคยเห็นรถพยาบาลวิ่งขึ้นฟุตบาทเพราะรถบนถนนบางคันไม่ขยับให้
comment61:ผมเคยเจอครั้งนึง แถวๆแคราย รถไม่ค่อยติดมาก ขยับๆไปตามจังหวะ
แล้วมีรถพยาบาลเปิดไซเรนเต็มชุดมาข้างหลัง
ผมพยายามหลบหลีกทางให้ได้มากที่สุด จนรถพยาบาลกระดึกๆผ่านไปได้

ต่อจากนั้น....
มีรถชาวบ้าน วิ่งตามทางต่อจากรถพยาบาลมาเป็นพรวน แถมวิ่งกันเร็วมาก เหมือนกับอัดอั้นจากรถติด

รถผมติดอยู่ในแนวทะแยงที่ขยับหลบไว้ ขยับกลับเข้าเลนตัวเองไม่ได้ ติดแหง็กอยู่ยังนั้นตั้งนาน
comment61-1:ก็ยังดีที่ทำให้รถพยาบาลไปต่อได้ เราจะติดแหง็กอยู่ตรงนั้น ก็ไม่เป็นไรค่ะ
comment61-2:คห 61
เราเคยโดนแบบคุณเหมือนกัน แถวศรีนครินทร์ แยกพัฒนาการ
ทะแยงหลบให้รถพยาบาล แล้วเรากำลังจะกลับเข้าเลนตัวเอง ก็มีรถพุ่งตามมาทั้งมอเตอร์ไซค์และรถยนต์
เราเลยบีบแตรยาววววววววววววววววว
แล้วกลับเข้าเลนตัวเองค่ะ
comment62:เราเคยครั้งหนึ่ง บนถนนพระรามเก้า รอติดมากๆ ไม่มีช่องเลย แล้วรถพยาบาลจ่อหลัง นาทีนั้นเราตกใจนิดๆ นึกไม่ออกจะไปทางไหน ติดแบบไร้ช่องว่าง อาจเพราะไม่ชำนาญขับรถในที่รถติดด้วย จนเพื่อนสะกิดบอก เขาจ่อตูดแล้วนะ ในใจท่อง ทำไงดี หลบไงดี เอ้าวะเสี่ยง ตบไฟเลี้ยวซ้ายทันทีเพราะขวาติดแท่งคอนกรีตมันไปไม่ได้ ภาวนาให้เขายอม แล้วเขาก็ยอมหลีกให้เราแทรกซ้าย รถพยาบาลจึงไปได้

เราไม่รู้ว่ามีคนป่วยหรือเปล่า แต่ขอบคุณรถทางซ้ายที่ยอมจอดเปิดทางให้เราแทรกไป  อย่างน้อยก็เบาใจว่าหากมีคนป่วยจริง ขอให้ปลอดภัยนะ
comment63:จะมีผู้ป่วยหรือไม่มี เปิดไซเรนเล่นๆรึป่าวไม่รู้ เเต่คุณจะใจดำเลือดเย็นพอที่จะไม่หลีกทางให้เค้าเหรอคะ เค้าทำอะไรย่อมรู้อยู่แก่ใจ ส่วนเราทำอะไรไปก็รู้อยู่แก่ใจเช่นกันค่ะ แค่หลีกทางให้มันคงไม่ได้ทำให้ใครเสียหน้าหรือเสียผลประโยชน์อะไรมั้งคะ
comment64:รถพยาบาลจะเปิด หรือไม่เปิดสัญญาณ เปิดทางให้เค้าเถอะครับ
ให้เค้าได้พร้อมตลอดเวลาที่จะช่วยคนป่วย อย่าคิดเยอะ

ขนาดรถรอแทรกไหล่ทาง รอแทรกคอสะพาน แทรกไฟแดงยังให้เค้าได้
แต่กับรถพยาบาลมีเหตุผลมากมายเพื่อจะไม่หลบให้ซะงั้น
comment65:จริงๆผมว่าเราควรจะหลีกทางให้โดยที่ไม่ต้องไปสนใจด้วยซ้ำว่าเปิดเล่นหรือเปิดจริงนะครับ

สมมติให้แบบแย่ๆเลยเอ้า เจอรถพยาบาลวิ่งมา10ครั้ง เปิดจริงแค่ครั้งเดียว ที่เหลืออีก9ครั้งเปิดเล่น มันก็คุ้มอยู่ดีที่เราจะหลบให้ทั้งหมด10ครั้งโดยไม่ต้องไปคิดเล็กคิดน้อยเลย ต่อให้การหลีกทางให้ทั้งหมด10ครั้งจะมีของจริงแค่ครั้งเดียว แต่ของจริงครั้งนั้นก็เท่ากับหนึ่งชีวิตเลยนะครับ ไม่สิมากกว่าหนึ่งชีวิตด้วยซ้ำหากคนป่วยในรถคนนั้นเป็นเสาหลักของครอบครัวใดครอบครัวหนึ่ง สละเวลาบนถนนของเราให้แค่1-2นาที ต่อชีวิตของอีกหลายคนได้เป็นปีๆ ผมว่ามันคุ้มจะตาย

ปล.ตัวอย่างที่สมมตินั่นแค่เอาเว่อร์ๆเฉยๆนะครับ ในความเป็นจริงผมไม่คิดว่ามันจะมีคนเปิดเล่นถึง 90% หรอกนะ น่าจะเป็นส่วนน้อยด้วยซ้ำที่ทำแบบนั้น
comment66:เคยเป็นคนที่นั่งอยู่ในรถพยาบาลเปิดไซเรนมาแล้ว 2 ครั้ง
ครั้งแรกเป็นเคสแม่ ย้ายโรงพยาบาล ขณะที่ป่วยหนักมาก รู้สึกวันนั้นรถติดมากเพราะเป็นตอนบ่าย
ส่วนครั้งที่ 2 เป็นเคสพ่อ ประสบอุบัติเหตุฉุกเฉิน หนักมากเหมือนกัน 
คือนั่งอยู่ในรถเราไม่รู้หรอกว่า ใครหลบไม่หลบหรือรถขับไปถึงไหนแล้ว ได้แต่ภาวนา ให้แม่กับพ่อถึงโรงพยาบาลเร็วที่สุด นั่งไปร้องไห้ไป เรียกแม่ เรียกพ่อไปด้วย 
จนถึงทุกวันนี้ ได้ยินเสียงรถพวกนี้ทีไร ใจคอไม่ดีทุกที คิดอยู่เสมอว่าในนั้นต้องมีใครเป็นอะไร หรือไม่ก็กำลังบึ่งไปรับใครซักคนแน่ๆ หลบได้ก็หลบเถอะค่ะ ไม่ต้องหาเหตุผลอะไร
comment67:ปกติเจอก็หลบให้ตลอดนะคะ เท่าที่เห็น คันอื่นก็หลบ
คือจะคิดแบบ 'เอ้ย มีคนจะตายจริงรึเปล่าวะ' ก็ได้ 
แต่ก็ควรหลบ เพราะมันไม่คุ้มเสี่ยงที่จะคิดแบบนั้นแล้วไม่หลบ โอกาสที่คุณอาจคิดผิดแล้วคนในนั้นเค้ากำลังเป็นตายก็มีเหมือนกัน
เพราะงั้น หลบได้ก็หลบเถอะ มันไม่ได้ลำบากอะไรหรอก
comment68:ควรจะมีกฎหมายรองรับได้แล้ว เราอยู่ที่อเมริกาเวลาได้ยินไซเรน ไม่ว่าจะเป็นรถตำรวจ รถดับเพลิงหรือรถพยาบาล รถคันอื่นต้องหยุด จอดเข้าข้างทาง หลีกทางให้รถเหล่านี้ แม้ว่ารถจะติดแค่ไหน ต้องเปิดทางให้รถฉุกเฉินไปก่อน เลนส์ตรงข้ามก็ต้องหยุด รอให้รถพยาบาลผ่านไปก่อน 

ถ้าเกิดไม่หยุดและชนกับรถฉุกเฉิน รับรองได้ว่าจ่ายค่าปรับอาน และอาจจะติดคุก มีโอกาสที่ประกันไม่ยอมจ่ายค่าซ่อม ถึงไม่มีคนไข้ก็ต้องเปิดไซเรน เพื่อไปรับคนไข้ จะไปสนใจทำไมว่ามีจริงหรือเปล่า 

รถฉุกเฉินที่เปิดไซเรนที่นี่เช็คได้จริง ว่ามีเหตุการณ์ฉุกเฉินจริงหรือเปล่า เพราะเค้าบันทึกไว้หมด เคยมีเหตุการณ์ รถฉุกเฉินผ่าไฟแดง แล้วชนกับรถคนอื่น แล้วไม่ฉุกเฉินจริงเจ้าหน้าที่โดนลงโทษแรงมาก แต่เป็นส่วนน้อยมากที่ทำ เพราะ มันบันทึกได้หมด ว่าเปิดไซเรนทำไม
comment69:พ่อเรา ไปเสียที่ รพ แต่นอนนาน 21 วันถึงจะไป เส้นเลือดในสมองแตก
เราเกลียดเสียงไซเรนมาก หลอนถึงทุกวันนี้แม้เวลาจะผ่านมา 8 ปีแล้ว
รพ ที่จังหวัดเรารักษาไม่ไหว ต้องส่งต่อต้องเดินทางบนรถพยาบาลร่วมๆร้อยโล
บางคันก็ปาดรถพยาบาล ไม่ยอมให้แซง 
นึกถึงใจเค้าใจเราบ้างค่ะ
ทุกวินาทีมันมีค่ามากจริงๆสำหรับญาติผู้ป่วย
comment70:แสดงให้เห็นว่าคนระแวงไม่เข้าเรื่องจนกลายเป็นคนใจดำนี่เยอะจริงๆ
comment71:รถฉุกเฉิน 1000 คันเปิดสัญญานหลอก 999 คัน แต่มี 1 คันพาคนเจ็บหนักจริง

คุณเสียเวลาสัก 1 นาทีนี่ ต่อให้ 10 นาทีเลยด้วย

คุณจะตายไหม?
comment72:ก็เห็นเปิดๆปิดๆ ใครขวางค่อยเปิด ก้มี
 บางทีเปิดแต่ไฟไม่เปิดเสียง

ใครจะไปเชื่อถือ
comment73:ปกติเราก็หลบตลอดเหมือนเป็นหน้าที่ แต่หลังจากได้ใช้บริการ(รถมอไซค์เบียดรถทัวร์) เข้าใจมากขึ้นในฐานะคนเจ็บ
เราเป็นคนเจ็บนอนอยู่ในรถ ขนาดว่าไม่ติดอะไร ใจเรายังอยากให้ถึงเร็วกว่านั้น แต่พี่เค้าดีจริงนะปลอบตลอด
comment74:อยู่ที่จิตสำนึกกับวินัยล้วนๆ
อย่างอื่น ไม่ต้องไปพูดถึง
comment75:ผมเกลียดที่สุดคือ พวกฉวยโอกาสวิ่งตามหลังรถพยาบาลหลังจากที่ทุกคันเปิดทางให้
comment76:หลบ​ให้​รถ​พยาบาล​/กู้ภัย​ทุก​ครั้ง​ ไม่​คิด​มาก​ค่ะ​

มี​ครั้ง​นึง​ที่​ประทับใจ​มาก​คือ​ รถติด​อยู่​แยก​ดินแดง​ แบบ​จอด​นิ่ง​เลย​ แล้วมีเสียง​สัญญาณ​รถ​พยาบาล​มา​จาก​ข้าง​หลัง​ คือ​ดู​สภาพ​แล้ว​ไม่รู้​จะ​ขยับ​ยัง​ไง​น่ะ​ แต่​มี​ทีม​วิน​มอเตอร์ไซค์​มา​ช่วย​จัด​ขบวน​รถ​ติด​จน​รถ​พยาบาล​ไป​ได้​ : )
comment77:รถกู้ภัยอาจจะใช่ แต่รถพยาบาล ambulance มีคนไข้หรือ ไปรับคนไข้จริงๆ เพราะการจะเอารถออกมาได้ต้องมีเหตุจริงๆ ครับ ถ้าเอารถไปนั่งกินข้าว โดนสอบแน่นอน เพราะรถ ambulance รพ.มีจำกัด รพ.จพฝะไปส่งต่อคนไข้ไม่ได้ ถ้ารถ ambulance  ยังไม่กลับ
comment78:คนในรถก็มีทั้งหมอ พยาบาล ใครมันจะเปิดไซเรนพาหมอ พยาบาล ไปกินก๋วยเตี๋ยววะ ถามจริง
comment79:รถพยาบาลหลบให้ทุกครั้ง แต่รถกู้ภัย เหอะเหอะ. ละไว้ในฐานที่เข้าใจ
comment80:.....ที่มันแย่คือรถตู้สีขาวแต่งซิ่งโหลดเตี้ย ติดไซเรน แล้วก็แปะสติกเกอร์ว่า ambulance ไม่มีสังกัดมูลนิธิหรือโรงพยาบาล ขับเปิดไฟแต่ไม่รีบ อันนี้จะทำยังไงดี เจอหลายคันแล้ว เสียดายวันก่อนถ่าบรูปไม่ทันขับมาแถวท่าพระ จอดเสร็จธุระก็เปิดไฟไปแถวราชพฤกษ์ต่อ
comment81:รถของส่วนราชการมักมีเหตุฉุกเฉิน. แต่รถมูลนิธิเห็นหลายครั้งเปิดเพื่อไปแบบเอาเปรียบคนอื่น ผมเคยเห็นหลายครั้งเปิดเพื่อผ่าไฟแดง พอไปแล้วก็ปิด แถมขับเร็วพวกนี้น่าจะยกเลิก
comment82:ผมว่า จะแก้ที่นิสัยหรือน้ำใจคนไทยอย่างเดียวมันก็ไม่แฟรนะครับ
ทำไมรถพยาบาลทั้งหลาย ไม่ทำกระจกใสละครับ ปิดซะดำมืด อย่างกะลักพาตัวคน แอบพาเมียน้อยซะงั้น

ปล.เมื่อก่อนก็หลบให้ตลอดนะครับ หลังๆ พอรู้ความจริง ว่าตอนเย็น ช่วง18.30-19.30 รถ รีบเปลี่ยนกะ รีบกลับบ้าน เห็นแล้วบอกตรง หมดศรัทธาครับ
ถ้า อย่กหาหลักฐานแนะ นำถนนสุขสวัสมุ่งหน้าพระประแดงครับ

ช่วง 18.00-20.00 ทุกวัน จนคนแถวนี้สงสัยว่า คนบ้าไรป่วยตรงเวลาทุกวัน55555

เอาแฟร์ บอกรถพยาบาล ทำ ใสทั้งคันเลยครับ ให้คนรอบข้างเห็นในรถสิ
comment82-1:ไม่ดีมั้งท่าน ถ้ากระจกใส เห็นพยาบาลปั้มหัวใจคนเจ็บเลือดโชก 
ใส้ไหล 
จะมีแต่พวกจอดดูแล้วอัพคลิปอวดเพื่อน รถติดกว่าเดิมอีก

ผมว่ากระจกใสไม่เหมาะกับรถพยาบาลครับ
comment83:อยากให้รถฉุกเฉินของรพ.มีกล้องรถยนต์ทุกคันบันทึกทั้งด้านหน้าและในห้องโดยสาร
รถคันไหนที่ไม่หลบหรือหลีกทางให้รถฉุกเฉินขณะเปิดไซเรน
ก็สามารถนำข้อมูลในกล้องรถยนต์เป็นหลักฐานในการเพิกถอนใบขับขี่ได้ครับ
ปล.ผลสำรวจที่บอกว่าไม่เชื่อมั่นว่ามีคนไข้จริงฟังไม่ขึ้นหรอกครับ เพราะมันอยู่ที่สันดานการขับขี่ล้วนๆ
comment84:เคยเจอ 2 ที
ครั้งแรกสมัยนานหลายปีแล้ว รถฉุกเฉินเปิดไฟ 
แม่เราขับไปทางเดียวกันพอดี จะไปกินขนมจีน
พอจะถึงร้านขนมจีน ปิดไฟปิดเสียง
จอดกินขนมจีนเหมือนเรา

ครั้ง 2 รถกู้ภัย ขับช้าๆอยู่แถวบรมราชชนนี
พอเลี้ยวเข้าราชพฤกษ์ รถติด
พี่แกเปิดไซเลน ... เราขับตามหลังตลอดเหตุการณ์ อึ้งไปเลย

แต่ถ้ามาอยู่หลังเรา เราหลบให้ตลอดแหละ มันกดดัน มาทั้งเสียงทั้งแสง 
แต่บางทีก็งงเปิดเสียงดังมาก คนอื่นหลบให้ แต่รถฉุกเฉินขับช้ามาก ชิวมาก

ปล. เรื่องรถฉุกเฉินถูกเสมอเวลาชนนี่ไม่จริงนะ
เห็นคนเข้าใจผิดกันเยอะ เวลาสอบสวนถ้าผิดจริง ขนาดบางทีประมาทร่วม คนขับก็โดนนะ 
เท่าที่เห็นเคสผ่านตามา ขึ้นศาลก็เยอั อาญาก็มี ละเมิดก็มี วินัยก็มี
หลบได้ก็หลบเถอะ สงสาร ถ้าชนขึ้นมา รีบไปช่วยคนยังต้องมามีความผิดอีก
comment85:ผมว่าน้อยนะที่รถพยาบาลจะเปิดไซเรนมั่ว ๆ จะมีก็พวกมูลนิธิอะไรนี่แหละ แล้วผมเชื่อว่าในมูลนิธิทุกที่จะมีพวกกุ๊ยหรือพวกแวนซ์ปะปนอยู่ด้วย

แล้วพวกนี้แหละที่พอมีอำนาจมีไซเรนเข้าหน่อยก็ทำตัวกร่างเอาไซเรนไปเครื่องมือเอาเปรียบคนอื่น 

แต่สำหรับผมยังไงก็หลบให้ทุกครั้งไม่ว่าเป็นรถมูลนิธิหรือรถพยาบาล ผมไม่เก็บมาคิดหรอกว่าที่เปิดน่ะเหตุฉุกเฉินหรือเปิดมั่ว ๆ 

แต่ถ้าเห็นจะ ๆ ว่าเปิดเพื่อเอาเปรียบคนอื่นผมจะโทรไปตำหนิที่หน่วยงานนั่นแหละ  (แต่ต้องเห็นจริงว่าใช้ไซเรนเอาเปรียบคนอื่น

เช่น เปิดเพื่อให้คนหลีกทางแล้วตัวเองไปจอดกินข้าวอะไรแบบนี้) ผมจะจดจำรายละเอียดให้หมดว่าเจอที่ไหน

รถเบอร์อะไร ทะเบียนอะไร กี่โมง ฯลฯ ให้ทางนั้นไปไล่บี้หาตัวคนทำกันเอง ผมเองก็อยากให้คนที่เจอแบบนี้ช่วย ๆ กันโทรไปแจ้งหน่อย

ให้ทางมูลนิธิรู้ตัวและให้ช่วยกันดูแลคนของตัวเองด้วย ถ้าขืนปล่อยไปทางนั้นเองก็ไม่รู้หรอกว่าคนของตัวเองไปสร้างความเดือดร้อนยังไงบ้าง

แล้วถ้าคนของมูลนิธิต่าง ๆ มาอ่านเจอกระท็นี้ก็ช่วยดูแลคนของตัวเองบ้างนะครับ
comment86:ผมหลีกให้ ตั้งแต่เห็นข้างหลังไกลๆ แล้วครับ
comment87:ผมเนี่ยแหละ เคยชนกับรถพยาบาล หน้าทางเข้า รพ ก เมื่อหลายปีก่อน เพราะรถพยาบาลตัดหน้าเพื่อเลี้ยวเข้า รพ โดยเปิดไซเรน เป็นจังหวะผิดพลาดมาก เพราะผมวิ่งเลนซ้าย เห็นรถพยาบาลเปิดไซเรนวิ่งมาด้วยความเร็วในเลนกลาง ผมจึงเร่งความเร็วเพื่อให้พ้นหน้าทางเข้า รพ ไม่คิดว่ารถ รพ จะพยายามเร่งแซงและตัดเข้าจากเลนกลางเลย ดีนะเบรคทันแต่ก็ชนไปเบาๆ จึงลงมาเคลียร์ และลงไปถามว่าคนเจ็บเป็นไงบ้าง ให้ไปส่งคนเจ็บก่อนก็ได้ ปรากฏว่าฝั่งนั้นหน้าซีดกว่า เพราะไม่มีคนเจ็บในนั้นเลย จึงถามไปว่า ไม่มีคนเจ็บเหรอครับ คำตอบที่ได้กลับมาคือ คำขอโทษ ผมนี่เซ็งเลย ไม่มีคนเจ็บแล้วพี่จะเหยียบขนาดนี้พร้อมเปิดไซเรนทำไม ดีนะชนเบาๆ ประกันก็เคลียร์ไป จบแยกย้ายด้วยความหัวเสีย
comment88:เวลามีรถพยาบาลเปิดไซเรนมา
หน้าที่ของเราคือ "หลบ" ครับ
ไม่ใช่ "ขับหนี"
comment89:ถ้าเป็นรถพยาบาลก็หลบให้ตลอดค่ะ เพราะเคยดูโฆษณา 
แล้วคุณพ่อก็เคยล้ม ต้องโทรเรียกรถพยาบาลเพื่อนำส่งโรงพยาบาล
รถพยาบาลของโรงพยาบาลส่วนใหญ่ขับดีนะ ไม่ค่อยเจอที่เปิดไซเรนแต่ขับเร็วจนน่าหวาดกลัว 

ส่วนรถกู้ภัยก็หลบให้เหมือนกัน เพราะคิดว่าเค้าคงรีบไปที่เกิดอุบัติเหตุ
แต่รถกู้ภัยหลายคันที่เจอ มักขับแบบที่เราเดาทิศทางเค้าไม่ถูก ขนาดหลบให้แล้ว ก็ยังจะมุดซ้าย ย้ายขวา ผ่ากลาง แบบทะลุดุดัน
อันตรายมาก

อยากให้รถพยาบาลกับรถกู้ภัยประกาศออกลำโพงเหมือนกันนะ จะได้หลบให้ถูกทาง
comment90:เป็นไงละเคอะพวกกู้ภัยกากๆ<ขอยกย่องกู้ภัยดี> นี่คือผลต่อสังคมจากสิ่งที่พวกคุณทำ และยังทำให้กู้ภัยดีๆถูกมองแง่ลบอีก พวกคนเน่า เอ้ย!ปลาเน่า เรานี่เอือมจริงๆประเทศไทย ที่ทุกวันศุกร์เสาร์จะต้องมีพวกกู้ภัยกากๆออกมาขับรถเล่น เปิดไซเรนไล่ทางคนอื่น สร้างความเดือดร้อนให้ชาวบ้านชาวช่องเขา ที่หัวไม่ได้มีเขานะเคอะ ที่จะดูไม่ออกว่าช่วยเหลือคนอยู่รึป่าว เห็นเป็นประจำบนถนนเส้นหนึ่งย่านฝั่งธนฯ แต่หลังๆมานี้ไม่ค่อยได้เห็นละ คงเป็นผลจากมาตการจัดระเบียบ เพราะคนร้องเรียนก็ไม่ใช่น้อย คงต้องใช้เวลาฟื้นฟูความเชื่อมั่นกลับมา ต้องลำบากกู้ภัยดีๆเขาอีก
comment90-1:และมักเป็นรถกระบะกู้ภัยแต่งซิ่ง<มอไซต์ก็มีนะ> ไม่ใช่รถพยาบาลตามข่าว แต่ดูเหมือนว่าจะถูกสังคม<ไม่ใช่เรา>เหมารวมไปด้วย และเป็นเวลากลางวันด้วย ต่างจากพวกกู้ภัยกาก ที่มักจะออกรวมตัวกันหลังพระอาทิตย์ตกดิน
comment91:ในฐานะหมอศัลยกรรมที่ต้องเจอกับผู้ป่วยอุบัติเหตุ-ฉุกเฉินบ่อย ๆ นะครับ รวมทั้งได้เคยได้นั่งรถพยาบาลออกไปในที่เกิดเหตุหรือไปส่งผู้ป่วยก็หลายครั้งอยู่ ต้องขอบอกนิดนึงนะครับ รถฉุกเฉินที่เราเห็นกันบ่อย ๆ นั้น จะเห็นกันอยู่ 4 รูปแบบใหญ่

1+2 รถพยาบาลของโรงพยาบาลหรือหน่วยงานราชการ อาสากู้ภัย ที่เป็นรถสีขาวจะมี 2 รูปแบบตามรูป

ซึ่งจะเป็นรถสีขาว รถในลักษณะนี้ บอกได้เลยครับว่าเชื่อถือได้ 99.99% เลยครับ จะเป็นรถฉุกเฉินที่เป็นรถพยาบาล มีหน้าที่หลักคือการรับ-ส่งผู้ปวยเร่งด่วนต่าง ๆ จะนำรถออกไปวิ่งได้นั้น ต้องมีการลงบันทึกเวลา ชื่อคนขับ ไปที่ไหน เพราะอะไรครับ เอารถออกมาวิ่งมั่วซั่วไม่ได้นะครับ มีความผิดร้ายแรง คนขับรถจะได้รับการฝึกอบรมมาครับ มีเหตุผลในการเปิดไฟฉุกเฉินเสมอ อย่างที่ความเห็นข้างบนบอก เวลาไปรับผู้ป่วยฉุกเฉิน มันก็จะเป็นรถเปล่า ไม่มีผู้ป่วยไป แต่ก็มีความจำเป็นต้องเปิดไฟฉุกเฉินเพื่อที่จะไปรับให้เร็วที่สุด อย่างกรณีที่เป็นข่าว แต่ถ้าไปส่งต่อผู้ป่วยไปยังโรงพยาบาลอื่น ขาไปจะเปิดไฟฉุกเฉิน แต่ขากลับเป็นรถเปล่า แล้วถ้าไม่มีเหตุที่ต้องใช้รถอีก ก็จะวิ่งรถเปล่ากลับ รพ. แบบไม่เปิดไฟฉุกเฉินครับ

ต้องขอบอกไว้หน่อย รถพยาบาลแบบนี้ มีอุปกรณ์ช่วยชีวิตแบบฉุกเฉินก็จริง แต่ไม่ได้มีพร้อมหรือครบทุกอย่างทั้งหมด ดังนั้น เวลามีผู้ป่วยฉุกเฉินบนรถ บอกได้เลยว่า ทุกคนบนรถอยากให้ถึงโรงพยาบาลให้เร็วที่สุดครับ ผมเคยไปด้วย มันทำอะไรไม่ได้มากนักจริง ๆ คิดดูนะครับ รถวิ่งอยู่ สะเทือนไปหมด จะฉีดยาก็ยังลำบากเลย ปั้มหัวใจบนรถเนี่ย เป็นอะไรที่ทรมานมาก ถ้ามีเหตุให้รถเบรคกะทันหัน คนปั้มก็คว่ำเลยนะครับ ยาและอุปกรณ์มีเฉพาะที่จะเป็น แต่ผู้ป่วยฉุกเฉินหลายคน ต้องใช้ยาและอุปกรณ์ช่วยชีวิตที่มากกว่านั้น โดยเฉพาะโรคหัวใจขาดเลือดเฉียบพลันนับเวลาชีวิตเป็นนาทีเลย ทุกนาทีมีค่าครับ หรืออย่างที่ผมเจอเอง ผู้ป่วยอุบัติเหตุที่เสียเลือดมาก ยิ่งได้รับการผ่าตัดเร็วเท่าไหร่ โอกาสรอดชีวิตก็จะสูงมากขึ้นเท่านั้นครับ

ในกรณีที่ไปรับ-ส่งต่อผู้ป่วยที่ไม่ฉุกเฉินนั้น คนขับรถจะไม่เปิดเสียงไซเรนครับ แบ่งตามความเร่งด่วนได้เลย โดยเฉพาะต่างจังหวัดที่รถไม่ติดมากนัก ถ้าเป็นผู้ป่วยธรรมดา เช่น ไปรับมาเพื่อล้างไต ก็มีการขอใช้รถพยาบาลเหมือนกัน แต่แบบนี้ คนขับมักจะไม่เปิดไฟฉุกเฉินเลยด้วยซ้ำ
ถ้าเป็นผู้ป่วยหนักหรือผู้ป่วยที่จำเป็นต้องส่งต่อไปรักษาที่โรงพยาบาลที่มีศักยภาพสูงกว่า แต่ไม่ฉุกเฉิน คนขับรถมักจะแค่เป็นไฟฉุกเฉินอย่างเดียวครับ ไม่ได้เปิดเสียงไซเรนด้วย
แต่ถ้าเป็นผู้ป่วยฉุกเฉิน อันนี้จัดเต็ม ทั้งไฟ เสียงไซเรน และความเร็วในการขับรถ แต่ต้องนุ่มนวลพอให้สามารถทำงานบนรถได้ด้วย ยากนะครับ แล้วถ้าเคยนั่งรถพยาบาล เสียงมันดังมากเลยนะครับ คนในรถต้องนั่งฟังเสียงไซเรน ใจก็เครียดกับผู้ป่วยฉุกเฉิน มันกดดันมากเลยนะครับ ขอให้เห็นใจกันหน่อย ถ้าไม่จำเป็นจริง ๆ ไม่มีใครอยากเปิดไซเรนหรอกครับ

3 รถมูลนิธิ

เนื่องจากเมืองไทย หน่วยงานช่วยเหลือด้านความฉุกเฉินเรายังมีไม่เพียงพอ จึงจำเป็นที่จะต้องอาศัยมูลนิธิต่าง ๆ ในการช่วยเหลือผู้ประสบเหตุต่าง ๆ อันนี้ โดยส่วนตัวแล้ว ผมให้ความเชื่อถือที่ 90% ครับ เท่าที่เคยได้ลงไปสัมผัสกับคนที่ทำงานมูลนิธิ ต้องบอกเลยว่า ส่วนใหญ่เลย ตั้งใจทำงานเพื่อช่วยเหลือผู้อื่นครับ แน่นอน ส่วนใหญ่จะเป็นรถที่ไม่มีผู้ป่วย เพราะหน้าที่หลักคือไปช่วยเหลือ ณ ที่เกิดเหตุครับ ไม่ว่าจะดับไฟ ตัด งัด รื้อซากเพื่อนำคนเจ็บออกมาจากที่เกิดเหตุ แต่ก็มีบ่อยครั้งเหมือนกัน ที่รับคนเจ็บที่ดูแล้วอาการไม่สาหัสมากนำส่งโรงพยาบาล เพราะถ้าสาหัสมาก อาจจำเป็นต้องรอรถพยาบาลที่มีอุปกรณ์กู้ชีพมากกว่า 

ถึงจะมีคนที่ทำไม่ดีให้เห็นกันบ้าง แต่ต้องขอบอกไว้เลยครับ ว่าเป็นคนส่วนน้อย ข่าวที่ไม่ดีมักจะไปไกลกว่าข่าวดี เราเลยได้ยินข่าวที่ไม่ดีของกู้ภัยมามากมาย ทั้ง ๆ ที่ส่วนที่ดีของเค้ามีมากกว่า แต่มันไม่เป็นข่าว ต้องขอบอกเลยว่า หลบทางให้กับรถกู้ภัยเถอะครับ เพราะส่วนใหญ่เลย ฉุกเฉินจริง ๆ เคยได้ข่าวคนเจ็บติดอยู่ในซากรถ เอาออกมาไม่ได้จนเสียชีวิตไหมครับ รถกู้ภัยเหล่านี้แหละจะเป็นกำลังสำคัญในการช่วยชีวิตคนเจ็บนะครับ แน่นอนเค้าจะเป็นรถเปล่า แต่เค้าต้องรีบไปถึงที่เกิดเหตุให้เร็วที่สุดเพื่อช่วยชีวิตคนครับ อย่าให้ส่วนไม่ดีส่วนน้อยมาทำให้ส่วนใหญ่เสียกำลังใจเลยครับ

4 รถฉุกเฉินของหน่วยงานราชการต่าง ๆ อันนี้ผมหารูปไม่ได้ และไม่มีข้อมูลใด  ๆ อย่างรถสีเหลืองของกรมทางหลวง หรือเทศบาล แต่ส่วนใหญ่ที่เห็นไม่ได้ยินเปิดไซเรน ส่วนใหญ่จะเป็นการมาจอดให้รู้ว่า มีการปิดถนน หรือทำงานต่าง ๆ ใครมีข้อมูล บอกได้ครับ

พวกนอกรีต 

ไม่รู้จะพูดอย่างไรกับเมืองไทยที่ปล่อยให้มีการแต่งรถในลักษณะนี้ได้อยู่ ติดไฟมั่วซั่ว สีเดียวกับไฟฉุกเฉิน เจอเยอะมากทั้งรถเก๋งที่ไม่มีสัญลักษณ์หรือตัวหนังสือบอกหน่วยงาน รถตู้ที่ติดให้แสบตาเล่น ผมมองว่าน่าจะออกกฎหมายยึดรถเหล่านี้ให้หมดถ้านำออกมาวิ่งบนท้องถนนทั่วไป ยึดแบบไม่ต้องคืน ขายเอาเงินเข้าหลวงเลย ปัญหาเหล่านี้น่าจะหมดไป ผมคงจะได้แต่ฝันไป

สุดท้ายนี้ ต้องขอวิงวอนทุกท่านที่ได้อ่าน หลบทางให้กับรถฉุกเฉินทุกกรณีเถอะครับ ผมเองก็หลบหมดนะ ไม่มัวแต่มาคิดเล็กคิดน้อย เพราะสิ่งที่คุณทำ อาจหมายถึงชีวิตคนที่เค้ากำลังรอความช่วยเหลืออยู่ เห็นแก่ส่วนใหญ่เถอะครับ ที่เป็นกรณีฉุกเฉินจริง ๆ อย่ามามัวแต่จับผิดกับส่วนน้อยเลย ทุกชีวิตมีค่าครับ

ขอบคุณมากครับ จากหมอศัลยกรรมแก่ ๆ คนหนึ่ง
comment91-1:อยู่ผู้บังคับใช้กฎหมายล่ะครับ
comment91-2:จากประสบการณ์อันไม่มากของผม
ข้อ 1-2 รถพยาบาลแท้ๆ หรือรถที่ผ่านการจดทะเบียนจริงๆ ไม่เคยเจอแบบก่อปัญหาเลยครับ อาจเพราะเหตุผลที่คุณหมอแจ้งมาเนื่องจากต้องปฏิบัติการช่วยผู้ป่วยภายในรถ ทำให้ขับปาดไปมาลำบาก และการขับขี่ที่ผมมองว่าไม่ได้เร็วมากมาย เน้นความปลอดภัยของตัวรถและผู้อื่น จึงไม่เคยเห็นรถในข้อนี้สร้างข้อกังขาในใจผมเลย

ข้อ 3 ผมเชื่อว่ามีคนที่ตั้งใจและปฏิบัติดีอยู่เยอะ แต่อาจจะดีผิดทางไปนิด เพราะผมเห็นกับตาหลายๆรูปแบบ มันเหมือนสร้างความเดือดร้อนให้ผู้อื่นมากกว่า อย่างเช่นหน้าบริษัทฯผม ถนนเล็กๆสองเลนสวนกัน มอเตอร์ไซต์ชนกะบะ มีผู้บาดเจ็บเล็กน้อยรายเดียว หลบข้างทางไม่กีดขวางแล้ว แต่กู้ภัยมากัน 5-6 คัน ทีนี้จะวิ่งกันยังไงครับ ติดกันยาวเหยียด ข้างทางหลบได้ก็ไม่หลบ จอดกลางถนนสองเลนเลย

อีกเคสผมโทรแจ้งเหตุมอเตอร์ไซต์คว่ำ เป็นชาวพม่า กู้ภัยแจ้งกลับมาว่าถ้าเป็นชาวพม่าหากไม่มีญาติไม่สามารถช่วยได้ นี่คืออะไรครับ???

ข้อ 4 ประเภทนี้ ผมไม่เคยเจอเปิดไฟวิ่งมั่วซั่วครับ เพราะจากงานที่ทำคงไม่ค่อยได้วิ่งไปวิ่งมาเท่าไหร่

ข้อสุดท้าย นอกรีต น่าจะรวมพวกมีเส้นด้วยนะครับ นอกรีตไม่ต่างกัน

แต่ทั้งนี้ตัวผมเอง ไม่ว่าจะเจอข้อ 1/2/3 ผมก็หลบให้ตลอด แม้จะเคยหลายครั้งที่หลบให้ข้อ 3 เลี้ยวเข้าบ้านก็ตามครับ
comment92:พวกเปิดมั่วน่าจะมีเป็นส่วนน้อย  ถ้าไม่รู้ความจริง ก็หลบให้ดีกว่า
comment93:ดูยังไงก็ไม่มีเหตุผลไหนที่จะเอามาอ้างในการไม่หลีกทางให้ครับ มันไม่ใช่เรื่องของน้ำใจอย่างเดียวแต่เป็นเรื่องของกฎจราจรด้วย ถ้าอ้างนู่นอ้างนี้แล้วไม่หลบได้ผมว่าก็ไม่ต่างอะไรกับพวกที่อ้างนู่นอ้างนี่แล้วไม่ทำตามกฎหมาย ซึ่งยังไงก็ไม่สมควร ต่อไปคงต้องให้รถพยาบาลเปิดกล้องหน้ารถตลอดแล้วถ้ามีใครขวางก็มีใบสั่งไปถึงบ้านแบบนี้คงโอเคขึ้น
comment94:เบื่อพวกอ้างว่าหลบไม่ได้ ไม่มีที่ให้หลบ แต่ตอนรถติด เห็นเบี่ยงออกไปวิ่งเต็มไหล่ทางกันหมดเลย
comment95:เคยเจอเหตุการณ์ที่คนไม่หลบรถกู้ภัยนะ. ไม่หลบแล้วแถมยังไปแช่งเขาอีกว่า "ซ่างบ่ตายแถะ" พ่ะน่ะ

หารู้ไม่ว่าคนในรถที่เขาแช่งว่าให้ตายน่ะ เป็นพ่อของเขาเอง เลยตายสมใจเลย
comment96:ผมว่าปัญหามาจากไม่กี่อย่าง
1. คนขับรถไม่ใส่ใจ กับเสียงไซเรน รถพยาบาล เห็นบ่อยถนนรถไม่ติดสิ่งปกติ  กุก็วิ่งของกุ จะไปก็ไป จริงๆหลบซ้ายสักนิด ชะลอให้รถพยาบาลวิ่งไปก่อนก็ไม่ได้ ยิ่งสี่แยกไฟแดง เสียงมาจากไหนไม่รู้ รู้แต่ทางตัวเองเขียวเหยียบคันเร่งอย่างเดียว อันนี้ขาดจิตสำนึก

2. ไม่รู้ต้องปฎิบัติตัวอย่างไร ทำตัวไม่ถูก รถติดไฟแดงเสียงมาด้านหลัง แต่ไม่รู้ว่าจะช่วยยังไงได้ ได้แต่มอง จริงเรื่องนี้ ต้องสอนกันก่อนทำใบขับขี่ สอบใบขับขี่ก็ควรทดสอบความรู้พวกนี้ด้วย บ้านเรารถติดมาก ยิ่งในกทม. แต่ไม่เคยมีการสอนเจอรถฉุกเฉินในสถานะการต่างๆ ต้องทำยังไง บางประเทศ ถนนโล่ง รถวิ่งปกติ แต่พอมีรถฉุกเฉิน ทุกคนคือหลบ และจอดให้รถวิ่งผ่านไปก่อนเสียด้วยซ้ำ

ดังนั้น นอกจากจะสร้างจิตสำนึก ก็ควรสร้างวินัยพร้อมๆกับความรู้ความเข้าใจในการปฏิบัติตัวที่ถูกต้องด้วยครับ ตอนนี้วิธีจะมีผลให้คนรู้คนเข้าใจ คือโฆษณาการขับรถยามมีรถฉุกเฉินตามตรูดต้องทำยังไงให้แพร่หลายตามช่องฟรีทีวี ผลเสียหรือบทลงโทษจริงที่ได้เกิดขึ้นจากการไม่เปิดทางให้รถพยาบาล  ช่องทีวีมีเป็นสิบ ช่วยๆกันครับ
comment97:"ก็ฉันไม่สนใจอ่ะ ใครจะเป็นจะตายก็ช่าง เห็นไหมรถมันติดขยับไม่ได้แหกตาดูซิ จะอะไรนักหนา"....

นี่คือประมาณนี้ที่ตอบได้ว่าทำไมคนไทยไม่ยอมหลบรถให้รถพยาบาล
ตอบแบบหลบให้ทุกครั้งที่เห็น จะตอบให้ดูสวยดูหล่อมันก็เขียนยังไงก็ได้แต่มันไม่สะท้อนความเป็นจริงไง หรือสตรอวเบอร์แหล 

ถ้าได้ยินเสียงไซเรนปุ๊ปแล้วหลบให้จริงๆนะคงไม่มีประเด็นแบบนี้ แยกที่เห็นแล้วรู้สึกว่าน่าสงสารแยกนึงคือแยกแคราย รถติดบรรลัยกัลป์ โรงพยาบาลก็เยอะมากแถวนั้นแต่คนขับรถส่วนใหญ่แทบไม่หลบให้เลย เคยยืนอยู่บนสะพานลอยรออยู่ก็เห็นเต็มตา กลัวไปทำงานสายกันขนาดนั้นมั้ง

จากผลสำรวจ ก็พบว่า สาเหตุส่วนใหญ่ คือ "ความน่าเชื่อถือ" นี่ก็เห็นชัดสุด เป็นข้ออ้างที่ทุเรศมาก คือยอมรับเหอะว่าไม่อยากหลบแล้วหาความชอบธรรมมาบอกว่าไม่หลบไม่ผิดนะ เพราะอาจจะไม่ใช่รถพยาบาลจริงๆ ก็ได้ ทุเรศ ผลคือประเด็นในข่าวนี้ไง
comment98:ทำไมพวกรถพยาบาลต้องแต่งซิ่งด้วยอ่ะครับ โหลดเตี้ย ท่อดัง ควันดำ บางคันกลัวว่าคนป่วยได้นอนนี่คงตายก่อน
comment99:ฝากคำถามครับ แล้วพวกเปิดแค่ไซเรนแต่ไม่เปิดเสียงแล้วขับชมวิว อันนี้คืออะไรครับ? ใครรู้ว่าหมายถึงอะไรช่วยบอกหน่อยครับ ขอบคุณครับ
comment99-1:แจ้งวัฒนะขาเข้า ช่วงเช้า ฟอร์จูนสีดำ ป้ายดำ เปิดไฟไซเรนกระพริบหลังคา ขับแบบสบายๆ สงสัยเหมือนกันว่าเปิดทำไม
comment99-2:เท่าที่ผมรับฟังจากพยาบาลตอนรอไปรับศพเพื่อนร่วมงานประสบอุบัติเหตุรถชนเสียชีวิตที่โรงพยาบาลเมื่อ10กว่าปีก่อน
ผมถามเขาว่าศพจะมากับรถคันไหน
เขาบอกให้ดูรถกู้ภัยที่เปิดแต่ไซเรนแต่ไม่เปิดเสียงก็แสดงว่ามากับรถคันนั้น และเขาบอกต่อว่าหากรถกู้ภัยหรือรถฉุกเฉินเปิดแค่ไซเรนแต่ไม่เปิดเสียง หมายถึงว่าคนเจ็บเสียชีวิตแล้วกำลังนำศพไปโรงพยาบาล
comment99-3:งั้นฟอร์จูนเนอร์ ส่วนบุคคล ที่ผมเจอบ่อยๆก็บรรทุกศพนะซิ
comment99-4:ตอนตาเสีย เขาก็เปิดไฟ ไม่เปิดเสียง มารับศพที่บ้านเหมือนกันค่ะ
บางทีเวลาเห็นรถพยาบาลเปิดแต่ไฟ ไม่เปิดเสียง ยังแอบคิดเลยว่า 
หรือข้างในจะเป็นผู้ที่เสียชีวิตแล้วน่ะ
comment99-5:รถพยาบาลเปิดไซเรน แต่ไม่เปิดเสียง...แสดงว่าไม่เร่งด่วนมากครับ


ผมเคยอยู่ในรถพยาบาลที่เปิดแค่ไซเรน แต่ไม่เปิดเสียง.... เพราะผมแขนหัก กำลังนั่งรถพยาบาลเพื่อไปโรงพยาบาล

เคสแขนหัก ขาหัก มันรอได้ ไม่เร่งด่วนเหมือนเคสหัวใจหยุดเต้นหรือเคสอื่นๆ เค้าเลยเปิดแค่ไซเรนไม่เปิดเสียง เพื่อไม่ให้รบกวนเพื่อนร่วมถนนมาก


แต่เชื่อเถอะ ในใจตอนนั้น ผมอยากไปถึงโรงพยาบาลให้เร็วที่สุด...เพราะเจ็บแขนมากๆ


หลังจากที่ผมประสบเหตุด้วยตัวเอง ไม่ว่ารถพยาบาลจะเปิดไซเรนมาโดยเปิดหรือไม่เปิดเสียงด้วยก็ตาม... ผมจะรีบหลบให้ทุกคันครับ
comment99-6:ที่เรารู้สึกตลกมาก คือวันนึงเคยเห็นรถที่เขียนไว้หลังรถว่า"ชันสูตรพลิกศพ" ก็ต้องไฟกับเค้าด้วย แต่ไม่เปิดเสียงนะ เราก็สงสัยเหมือนกันว่าเปิดทำไม
comment100:การเห็นรถเปิดสัญญาณมาผมหลบให้เลยนะครับไม่ต้องมีข้อแม้หรืออะไรทั้งสิ้น เพราะบ้านผมที่บ้านเคยต้องใช้บริการรถกู้ชีพ ตอนนั้นพ่อผมไม่รู้สึกตัว แถมทวารเปิดทั้งหมด คิดว่าไม่รอดแน่ แถมแม่ผมก็ตกใจ+ช็อค ดีที่ได้ข้างบ้านซึ่งสนิทกัน ได้มาปฐมพยาบาลเบื่องต้นให้พ่อผมและกดโทรเรียกรถฉุกเฉินให้กับพ่อผม จนรถกู้ชีพมารับตัวและส่งโรงพยาบาลได้อย่างรวดเร็วและปลอดภัย จนตอนนี้เบอร์ 1669 ผมได้เขียนใส่a4 ติดไว้ข้างๆโทรศัพท์บ้านครับ
comment101:เราหลบให้ตลอด ไม่ได้อวยตัวเองนะ เป็นคันแรกที่เบี่ยงให้ ในโซนเราที่รถติด บางคันอาจจอดติดคันหน้ามากไปเลยหลบยาก ถ้าคันหน้าๆๆร่วมใจขยับ คันหลังๆ ขยับตามได้แน่นอน
comment102:เราก็หลบ และไม่เคยคิดว่าไม่มีอะ นี้งงเหมือนกันว่ามีคนคิด 555 เลยทำให้เราคิด
comment103:ก็เคยเจอเหมือนกัน
ครั้งหนึ่งเรากลับบ้านดึกเพราะเรื่องงาน
วันนั้นขับรถมา ถนนสี่เลนก็ไม่ค่อยมีรถเท่าไหร่
จู่ๆเราเจอรถกู้ภัยเปิดไฟขอทางและวิ่งมาด้วยความเร็วมา สวนเลนมาด้วย
เราก็หลบสิ ตกใจ 

ที่ไหนได้ มันเปิดไฟสวนเลนมา เพื่อแค่เข้ามาจอดในที่พักของตัวเอง ไม่ได้มีคนเจ็บป่วยอะไรหรอก
แค่คึกคะนอง

...เหตุการณ์นั้นยังอยู่ในความทรงจำเราตลอด และทุกครั้งที่เจอรถกู้ภัยก็ยังพยายามหลบให้ พยายามลึมความทรงจำแย่ๆนั้นไปซะ
อย่าว่าแต่รถพยาบาลเลย ... ไม่ว่าเจอที่ไหนเราจะหลบให้เสมอ แม้ต้องทำให้เสียเวลามากมายแต่คิดว่าคนป่วยในรถเขารอไม่ได้
comment104:เราไม่สนว่า จะมีหรือไม่มีคนเจ็บ ถ้าเปิดสัญญาณมาคือหลบทันที 
ถ้าไม่มีคนเจ็บ เผอิญมารู้ทีหลังอย่างมากก็แค่ เซ็ง 
แต่ถ้ามีคนเจ็บ แล้วไม่หลบ เหมือนเราร่วมฆ่าเค้าไปด้วย  ถ้าเค้าเกิดเจ็บแบบสาหัส
comment105:มีรถแอคคอร์ดคันหนึ่ง ติดไซเรน เปิดกระจกขับรถ รถติดมากย่านพระรามเก้า ท่าทางน่าจะนายตำรวจหรืออะไรทำนองนั้น ระหว่างที่รถติดแหง่ก เฮียแกทนไม่ไหวเปิดไซเรนเสียงดังประมาณ​ว่ารีบๆกันสิโว้ยย สักพักไม่ดีขึ้น พักใหญ่​เลย ถึงปิด นี่คืออีกหนึ่งความชั่วที่ทำให้สังคมไทยไม่อยากมีวินัย มีน้ำใจ เพราะถูกเอาเปรียบ​หน้าด้านๆกันเยอะมากครับ
comment106:เพิ่งบ่นกับเพื่อนเมื่อเร็วๆนี้ว่าทำไมรถไม่ยอมหลบให้รถพยาบาลเลย บางทีก็เข้าใจว่ารถติด ขยับยาก แต่มันก็ไม่ถึงกับขยับไม่ได้นี่นา จริงๆมีประสบการณ์ตรงเองด้วย เพราะเคยนั่งรถฉุกเฉินไปกับคนป่วยครั้งหนึ่ง ปรากฏว่ารถติดมากและรถบางคันก็ไม่พยายามเปิดทางช่วยเลย ยังคิดอยู่เลยว่าถ้าโรงพยาบาลอยู่ไม่ใกล้ คนป่วยจะเป็นยังไง จะถึงมือหมอทันมั้ย

ในความคิดเห็นของเรา ไม่ว่ารถจะมีคนหรือไม่มีคนเราก็ควรพยายามเปิดทางช่วยให้เค้าผ่านไปได้ โอเคว่ามันอาจจะมีกรณีที่รถเปิดไฟเพื่อไม่อยากรถติด แน่นอนว่านั่นไม่ใช่สิ่งที่ดี แต่ไม่ได้หมายความว่า เราต้องตอบโต้ความไม่ถูกต้องด้วยความไม่ถูกต้องพอๆกัน?  ถ้าคิดอย่างนั้นโลกก็จะเต็มไปด้วยคนที่ทำอะไรเพื่อผลประโยชน์ตัวเอง ไม่ดีกับใครทั้งนั้น
comment107:จริงหรือไม่จริง หลบให้ก่อนก็ไม่เห็นเป็นไร
comment108:อยากให้รถฉุกเฉนอย่าเปิดไฟกระพริบเลี้ยวขวาซ้าย
เปิดแค่ไฟฉุกเฉินบนหลังคาก็ทราบกันแล้ว
เราเดาไม่ถูกว่ารถพยาบาลหรือรถฉุกเฉินจะไปทางไหน
ขวาหรือซ้าย
เราจะได้หลบให้ถูก
เดาใจกันก็ยิ่งช้า
comment109:ควรจะหลบ ถึงเห็นว่าในรถไม่มีคนป่วย แต่เราจะรู้ได้อย่างไร ว่าเค้าไม่ได้รีบขับรถไปรับคนป่วย เหมือนเคสล่าสุดที่เกิดขึ้น วิ่งรถเปล่าไปรับผู้ป่วย รถกะบะไม่ยอมหลบให้ จนผู้ป่วยเสียชีวิต
comment109-1:จริงของคุณนะ
comment110:เราทำงานแถวสยามเห็นรถฉุกเฉินตรงหน้าพารากอนเกือบทุกวัน(เดาว่าถ้าไม่ใช่รพ.ตร.ก็รพ.จุฬาซึ่งมันใกล้มากๆอีกนิดก็จะถึงแล้ว)
แล้วมีวันนึงเราออกมาหาไรกินกับเพื่อนกำลังเดินขึ้น BTSสยาม ก็ได้ยินเสียงไซเรนมองไกลๆเห็นรถพยาบาลสีขาว แต่ที่เราไม่เห็นคือน้ำใจของคนไทย เรายืนอยู่เกือบสิบนาทีรถพยาบาลก็ยังอยู่ที่เดิม แน่นอนว่าถนนเส้นตรงหน้าพารากอนรถติดตลอดเวลาอยู่แล้วแต่มันก็ไม่น่าจะถึงกับหลบทางให้ไม่ได้เลย ภาพที่เราเห็นคือไม่มีรถแม้แต่คันเดียวที่อย่างน้อยก็พยายามจะหักพวงมาลัยรถไม่มีเลยจริงๆ เลนสวนก็ว่าง จนสักพักรถพยาบาลก็ปิดเสียงไซเรนเหลือแต่ไฟ พร้อมกับใจเราที่วูบไปนิดนึงว่าทำไมถึงปิด ถ้าคิดให้แย่ที่สุดก็คือ... แต่อาจจะไม่ก็ได้

อีกเหตุการณ์นึงวันสงกรานต์เรากับเพื่อนนั่งรถตุ้กๆผ่านไปตรงหน้ารพ.จุฬา แน่นอนว่ารถติดมากๆ(เพราะถนนสีลมปิด) รถพยาบาลอยู่ข้างหน้ารถเราเลนซ้ายสุดเปิดไซเรนเสียงดัง ติดอยู่นานมากเกินสิบห้านาทีแน่นอน เราชะโงกหน้าออกมามอง เหลืออีกแค่สามช่วงคันรถก็จะถึงทางเข้ารพ.จุฬาแล้ว แต่ไม่มีใครเปิดทางให้เลย จนรถค่อยๆไหลไปเรื่อยๆ จนเหลืออีกแค่ครึ่งคันก็จะเข้าได้แล้ว รถพยาบาลพยายามเอาหัวทิ่มเข้าไปในช่องเพื่อให้คันหน้ารู้ว่ากุจะเข้ารพ. แล้วก็ค้างอยู่ท่านั้นแหละ จนรถไหลไปเองถึงได้เข้ารพ. ตอนนั้นเรากับเพื่อนหงุดหงิดมาก คนป่วยเสียเวลาไปเกือบยี่สิบนาทีกับระยะทางแค่เนีย!!?? WTF!! โอ้ไทยแลนด์แดนเถื่อน อยู่เมืองไทยห้ามเจ็บห้ามป่วยถ้าบ้านไม่ได้อยู่หน้าโรงบาลก็ตายบนถนนนั้นแหละ

ที่เอามาเล่าให้ฟังไม่ได้จะมาต่อว่าใคร แต่แค่ไม่อยากให้เมืองไทยต้องเป็นแบบนี้ อคติมีมากมายเต็มไปหมดจนไปเบียดเบียนคนอื่นแบบนี้ไม่ดีเลย
comment111:ผมว่าปัญหาความน่าเชื่อถือเป็นเรื่องสำคัญนะครับ คงคล้ายๆกับนิทาน "เด็กเลี้ยงแกะ"

แต่ผมมองว่ากลุ่มที่ความน่าเชือถือต่ำคือ "รถกู้ภัยของมูลนิธิต่างๆที่เป็นรถกระบะมากกว่า"
รถพยาบาลนั้นเท่าที่สังเกตุดูพักหลังเริ่มมีคนหลบให้เยอะแล้ว แต่รถของกู้ภัยกลับมีคนหลบให้น้อยกว่ามาก

คงเป็นเพราะพฤติกรรมของรถกู้ภัยที่ที่มักเปิดไซเรนหรือขอทางพร่ำเพรื่อเพื่อความสะดวกของตนเอง เป็นที่พบเห็น
มาตลอดไม่รู้กี่สิบปีแล้ว มันทำให้คนส่วนใหญ่มองว่าไม่เกิดเหตุจริงนี่แหละครับ

จริงๆแล้วในไทยควรตั้งศูนย์รถพยาบาลเป็นเขตๆได้แล้ว เพื่อรับผู้ป่วยฉุกเฉินอย่างที่ควรจะเป็น และยกเลิก
รถกู้ภัยทั้งหลายลงไป ให้เหลือเฉพาะกรณีร้องขอจากชาวบ้านเท่านั้น จะทำให้ลดปัญหาเกี่ยวกับรถกู้ภัยลงไปได้มาก
และระบบการรับส่งผู้ป่วยด้วยรถพยาบาลจะได้ก้าวหน้าขึ้น มีเจ้าหน้าที่และเครื่องมือพร้อมจริงๆในการช่วยเหลือผู้ป่วย
comment112:รถพยาบาล 99.9% เชื่อถือได้

รถกู้ภัยมูลนิธิ ผมให้ 50% พอ

ปล.ผมทำงานใน รพ.
comment113:อยากหลบแต่รถมันติด แบบนี่จะทำยังไงได้บ้างครับ 
แค่ขยับนิดเดียวก็ชนคันหน้าละ พอมีวิธีไหม?
comment113-1:อย่าจอดให้ชิดคันหน้ามากเกินไปค่ะ มันทั้งอันตรายเวลาคันหน้าเบรคกระทันหัน และถ้ามีกรณีแบบนี้ก็ไม่มีพื้นที่พอให้เบี่ยงรถด้วย ถ้าจอดเว้นระยะปกติจะมีช่องให้ขยับได้นิดนึงค่ะ
comment114:จริงๆหลบไปก็ไม่ได้เสียอะไรเลย หลบไว้ก่อนดีกว่า
ปกติที่ต่างประเทศเค้าหลบกันจริงจังขนาดขับรถปีนขึ้นทางเท้า
ของเราถ้าทำไม่ได้ขนาดนั้นหลบเท่าที่หลบได้ก็ยังดีค่ะ
comment115:เห็นเมื่อคืนนี้แหละขับออกจากอยุธยาจะเข้ากรุงเทพ ตรงป้ายทางจะเข้ากรุงเทพมีรถติดกันเต็มเลย พอขยับเข้าไปใกล้ได้เลยรู้ว่ามีรถชนกันทางเข้าพอดี ขวางแบบผ่านไม่ได้เลย ใครจะเข้ากรุงเทพต้องขับเลยไปแล้วกลับรถมาเข้าอีกทาง พอกลับเข้าเส้นมากรุงเทพได้ มองกระจกหลังเห็นมีรถตู้คันนึงวิ่งตามหลังมา พร้อมกับเปิดไซเรนมา เราก็เข้าใจแน่นอนว่ารีบพาคนเจ็บไปโรงบาลแน่ เลยหลบให้ไปพอผ่านไปแค่นั้นแหละ สรุปว่า ไม่ใช่ ? ขับผ่านไปแบบชิลมาก แถมสติ๊กเกอร์ที่ติดหลังรถมาเยอะแยะก็ไม่เกี่ยวกับกู้ภัยหรืออะไรใด ๆ ของโรงบาลเลย แบบนี้ก็ได้เหรอ ? ยุคที่รถคันไหนก็สามารถติดไฟตามใจฉันได้
comment116:ปัญหาคือรถกู้ภัยของสารพัดมูลนิธิ
comment117:คนเลวย่อมมีทุกวงการ แต่การที่มีคนเลวเปิดไฟฉุกเฉินโดยไม่ได้ไปส่งหรือรับไม่ใช่ข้ออ้างในการไม่หลีกทางให้ 

ถ้าเราพบเห็นคนเลวอย่างนั้น เราควรร่วมด้วยช่วยกันจดหมายเลขทะเบียน ช่วงเวลาที่พบเห็นและแจ้งมูลนิธิ เดี๋ยวเขาสืบและจัดการเองครับ
comment118:หลบให้ทุกครั้งที่เห็นคร้ับแม้จะไม่เปิดไฟ เพราะคิดว่ารถพยาบาลควรกลับไปสแตนบายให้ได้เร็วที่สุด ไม่ว่าจะมาจากที่ไหนก็ตาม
comment119:ปกติก็หลบนะครับ แต่เคยเจอพวกเลวขับมาซื้อเหล้าครับ
..แก้ง่ายๆครับ จัดการคนเลวเปิดไฟฉุกเฉินให้หมดไป ทุกคนก็จะเต็มใจหลบครับ
comment120:เคยเห็นกับตาครับ กู้ภัยพวกรถธรรมดาบ้านๆเก่าๆติดไซเรน หวอๆ หวอๆ รอกลับรถ พอเข้าซอยปิด หวอๆ ขับหน้าตาเฉย
comment121:
comment122:บางทีที่ไม่มีคนไข้ อาจะเพราะกำลังจะไปรับก็ได้นะ คนเราบางคนบางทีก็คิดลบเกิ๊นนนน รถเปิดสัญญาณฉุกเฉินยังไงก็ต้องหลบ หลบฟรีดีกว่าไม่หลบแล้วมีคนตาย เหมือนเป็นฆาตรกรเลยนะ ชั่งใจข้อดีข้อเสียแล้วยังไงมันก็ต้องหลบอยู่แล้ว งงคนที่มาคิดว่าจะไม่หลบเพราะกลัวเปิดเล่นๆไม่เข้าใจจริงๆ
comment123:เอาตรงๆนะครับ ขอยืมความคิดไทๆมาหน่อย
ถ้าไทจริงเค้าไม่หลบครับ เพราะไม่อยากให้ใครไปเร็ววก่าตัวเอง
แต่ผมไป มาเล (ประเทศที่ผู้คนไม่ยิ้มแย้ม พูดจาน้ำเสียงห้วนๆ กันทุกคน) เค้าหลบนะครับ

คนไท เห็นยิ้มแย้มแจ่มใส ไม่มีใครหลบหรอกครับ
comment124:เวลาผมเจอรถพยาบาลทั้งหลาย ผมหลบให้หมดแบบในคลิปเลย
แต่กับรถกระบะกู้ภัยแว๊นๆท่อดังๆดันราง ควันดำ ผมกลับไม่ค่อยหลบให้ เจอหลายทีละกะพวกที่รถติดอยู่ พี่แกกดเปิดไซเรนเลย แล้วก็มุดๆๆๆๆ สุดท้ายอีก10นาทีเห็นจอดร้านอาหาร ไม่ก็เซเว่น
comment125:เคยเจอแต่ เปิดไซเรนไฟกระพริบแต่ไม่มีเสียง ไม่รู้มันจะเปิดทำไม ให้คนอื่นระแวงเล่น
comment126:ให้ทางเขาเถอะครับ บางครั้งพวกเขาอาจจะนอกลู่นอกทางบ้างก็ปล่อยเถอะครับ เคยเห็นตอนพวกเขาทำงาน คงเครียดน่ะ อยู่กับเลือด-ศพ
comment127:ไอ้พวกที่เปิดไซเลนแบบไม่มีเหตุผล มันก็คงมีอยู่บ้าง เอาเป็นว่าก็หลบๆ ให้ไปเถอะครับถ้ามีคนป่วยหรือรีบไปรับคนป่วยก็ดีไป แต่ถ้าเจอพวกเปิดเพราะเรื่องส่วนตัว พวกนี่มันซิ่ง ขับเร็วมาก ก็หลบให้มันไปดีกว่ามาเฉียวชนรถเราเสียหาย เสียเวลา
comment128:มีหรือไม่มี เสียสละสัดนิด ก็คงไม่ถึงกับจะตายหรอกมั้ง
เรื่องบางเรื่องก็ไม่ควรเอามาเสี่ยง
comment129:ส่วนใหญ่เราหลบให้นะ (อันที่จริงก็หลบให้หมดล่ะ) แต่เจอกรณีเมื่องันก่อน เปิดไฟไซเรน แต่ขับรูดขวาไปเรื่อยๆไม่เร่งไม่ร้อย มองเห็นกระจกหลังเต็มไปด้วยสติกเกอร์พวกรุซิ่งกระบะแว๊นซ์ติดกันน่ะ ถึงกับส่ายหัว ถ้ามีคนเจ็บก็ขอให้ปลอดภัย แต่ถ้าไม่นี่ภาวนาให้โดนดี
comment130:เรื่องนี้สอนให้ดูว่า คนทำดีก็มีท้อ ถ้าเจอคนเอาเปรียบบ่อยๆ ผลสำรวจมันส่อให้เห็นที่มาว่าทำไมเค้าจึงไม่หลบให้
ซึ่งผลมันก็มาจากเค้าหรือคนรอบตัวเจอรถที่ไม่ฉุกเฉินจริง มันจึงเป็นเหตุให้เค้าไม่หลบให้
วิธีแก้ที่ถูกจุดคือ การจัดการกับรถที่ติดไฟฉุกเฉินเถื่อนโดยเฉพาะรถกู้ภัยต่างๆ
comment131:รถว่างไม่ได้แปลว่าเขาไม่รีบ อาจกำลังไปรับผู้ป่วยค่ะ
พ่อเราก็เสียชีวิตระหว่างนำส่งโรงพยาบาล หากมีรถพยาบาลเปิดไซเรนเราหลบให้ทันทีแบบไม่ต้องคิดหรือสงสัยอะไร คิดมากกันทำไมไม่เข้าใจเลย
comment132:ขออ้างอิงตามพระราชบัญญัติจราจรทางบก พ.ศ. 2522 ซึ่งใช้มาจนถึงปัจจุบันนะครับ ซึ่งสมัยนั้นรถก็ไม่ได้เยอะและติดอย่างทุกวันนี้อ่ะนะ

มาตรา 76 ระบุไว้ว่า คนเดินเท้า ผู้ขับขี่ หรือผู้ขี่ หรือควบคุมสัตว์ เมื่อเห็นรถฉุกเฉินขณะปฏิบัติหน้าที่ใช้ไฟสัญญาณแสงวับวาบ หรือได้ยินเสียงสัญญาณไซเรน ต้องให้รถฉุกเฉินผ่านไปก่อน โดยปฏิบัติดังต่อไปนี้
(1). คนเดินเท้า ต้องหยุด และหลบให้ชิดขอบทาง หรือไหล่ทางที่ใกล้ที่สุด
(2). สำหรับผู้ขับขี่ต้องหยุดรถ หรือจอดรถ ให้อยู่ชิดขอบทางด้านซ้าย หรือชิดช่องเดินรถประจำทาง แต่ห้ามหยุดรถหรือจอดรถในทางร่วมทางแยก
(3). ผู้ขี่ หรือควบคุมสัตว์ ต้องบังคับสัตว์ให้หยุดชิดทางแต่ห้ามหยุดในทางร่วมทางแยก
การปฏิบัติตาม (2), (3) ผู้ขับขี่ ผู้ขี่ หรือควบคุมสัตว์ต้องรีบกระทำโดยเร็วที่สุดเท่าที่จะกระทำได้ และต้องใช้ความระมัดระวังตามควรแก่กรณี

ซึ่งก็ระบุไว้อยู่แล้วครับว่าถ้าหลบได้ต้องหลบ แต่ถ้าหลบไม่ได้ก็ต้องคอยดูว่ารถคันอื่นพยายามหลบให้จนพอจะหลบให้ได้ไหม ถ้าหลบได้แต่ไม่ยอมหลบก็ถือว่าผิด แต่ถ้ากีดขวางเพราะไม่สามารถหลบได้จริงๆถือว่าสุดวิสัยครับ เรื่องแบบนี้ทุกคันบนถนนต้องช่วยกันสำคัญที่สุดคือเลนข้างๆต้องปล่อยให้เลนที่ขวางรถพยาบาลสามารถแทรกเข้ามาเพื่อให้รถพยาบาลไปได้ มีเยอะครับพวกที่คิดว่าไม่ใช่เลนตัวเองเลยไม่สนใจ สุดท้ายเลนที่ขวางอยู่เลยหลบให้ไม่ได้จนคนไข้ตายคารถพยาบาลให้ได้เห็นกันบ่อยๆครับ
comment133:เมื่อก่อนไม่ค่อยเห็นความสำคัญเท่าไหรนะคะ 

จนกระทั้งวันหนึ่งเราต้องเป็น 1 ในบุคคลที่อยู่ในรถหน่วยฉุกเฉิน ครั้งแรกในฐานะญาติที่ร้อนใจ กับอีกครั้งที่เป็นผู้ป่วยฉุกเฉินในรถกู้ภัยซะเอง 

เชื่อเถอะ!! แค่ 10 วินาที มันช่างนานแสนนาน ถนนบางเส้นก็ขรุขระ + กับ รถต้องขยับซ้ายที ขวาที เพื่อซอกแซกไป

มันทรมานมากเลยค่ะ หลบเถอะคะ ถือว่าเป็นกุศลให้กับตัวท่านเอง
comment134:มันไม่ใช่แค่รถฉุกเฉินหรอก รถธรรมดาถ้าคนอื่นวิ่งเร็วกว่าก็จะต้องชิดซ้าย
comment135:เราคนนึงจะไม่สนใจว่าจริงหรือหลอก
ยังไงก็หลีก

แต่อยากให้คนช่วยกันด้วย เช่นเราจะเปลี่ยนเลน ที่อีเลนซ้ายไม่ยอมให้เสียบเลย
comment136:ในมุมที่ว่า เปิดเพื่ออำนวยความสะดวกให้ตัวเองก็คงมีบ้างแหล่ะ ซึ่งเป็นคนไร้จิตสำนึกจริงๆที่ทำแบบนั้น

แต่บางทีมันจะเป็นไปได้ไหมว่า ที่เขาเปิดในขณะที่ยังไม่มีคนอยู่ เพราะเขากำลังรีบไปรับผู้ป่วยน่ะ 
จะเป็นตอนที่เดินทางไปหรือกลับก็ต้องการความเร็วในการช่วยชีวิตเหมือนกัน

แล้วที่เห็นเปิดไซเรน แต่เลี้ยวเข้าจอดที่ร้านนั้น ร้านนี้ มันก็เป็นไปได้ที่ ผู้แจ้งหรือผู้ต้องการความช่วยเหลืออยู่ที่นั่นก็ได้ 
บางทีเราเห็นแว๊บๆ ว่าเขาเลี้ยวจอด แต่เราไม่ได้อยู่ดูจนจบว่า รถจอดแล้ว ทำอะไรต่อ แล้วขับไปไหนต่อ
จะตัดสินเลยว่า เลี้ยวเข้าร้านอาหาร เพราะซื้อข้าวให้เมียแน่ๆ หรือเลี้ยวเข้าโรงเรียนเพราะมาส่งลูกให้ทันเข้าแถว
คิดตัดสินตามที่เคยได้ยินในเนตว่า มีพวกไร้จิตสำนึกใช้รถอำนวยความสะดวกตัวเอง มันก็ดูจะรีบตัดสินไปเหมือนกันนะ
comment137:เราว่า  เราต้องรณรงค์ ให้คนเปิดทางให้กับรถกู้ภัย พร้อมๆกับ คำยืนยันว่าจะไม่มีกรณีที่เปิดไซเีน ไปกินก๋วยเตี๋ยว หรือไปส่งเมียตามที่ทำงานนะ

เพราะเท่าที่อ่านทุกคนมีเเต่เรียกร้องให้เปิดทาง อย่างเดียว
คนไทยมีน้ำใจ  แต่ไม่ชอบมห้ใครเอาเปรียบนะ

ปล   เราก็หลีกทางให้รถทุกครั้ง  แต่ก็นึกทุกครั้งว่า ถ้าไม่มีผู้ป่วย หรือแค่ไปซื้อก๋วยเตี๋ยว   ขอให้รถคว่ำ
comment138:โดยหลักการควรหลบ ปัญหามีแค่ ถ้าไม่มีคนไข้ เลิกเปิดไซเรน แค่เพราะไม่อยากรถติด ทำได้ไหม จิตสำนึกต้องเกิดทั้งสองฝั่งครับ
ปล. จากประสบการณ์ เคยเห็นทั้งที่ไม่มีคนไข้ แล้วเปิดไซเรน และมีคนไข้ แต่รถคันหน้าไม่มีที่ให้หลบ จากไหล่ทางชำรุด หลุม บ่อ สารพัดขุดซ่อมร้อยปีไม่เสร็จ รวมถึงพวกที่เห็นไหล่ทางคือทางพิเศษ ฯลฯ
comment139:ปัญหาเรื่องความน่าเชื่อถือมันมี หน่วยงานรัฐและโรงพยาบาลเอกชนก็ต้องรัดกุมให้มากๆด้วยครับ ไม่งั้นคนก็ไม่เชื่อ ของแบบนี้ต้องการความร่วมมือจากคน ถ้าขาดความน่าเชื่อถือก็ไปขออะไรคนอื่นมากไม่ได้หรอกครับ
comment140:หลบให้ตลอดค่ะ ถ่าไม่มีผู้ป่วย มันก็เป็นความผิดของคนขับเค้า
ที่หลอกคนอื่น ไม่เกี่ยวกับเรา
เราหลีกไว้ตามหน้าที่พลเมืองดีก็พอค่ะ
comment141:คือเรื่องนี้มันก็ต้องร่วมมือกันทั้ง 2 ฝ่ายหรือเปล่า
ประชาชนเองก็ต้องปรับทัศนคติใหม่ว่ารถกู้ภัยมาควรต้องหลบให้ไปก่อน
ส่วนทางกู้ภัยเองก็ต้องควบคุมให้หน่วยงานตนเองไม่มีพวกเห็นแก่ตัวเอาช่องว่างตรงนี้มาหาประโยชน์แก่ตนเอง เช่น เปิดสัญญาณฉุกเฉินเพียงเพราะตนเองอยากไปเร็วขี้นโดยที่ไม่มีเหตุฉุกเฉินอะไร พอเกิดเหตุที่ว่ามาแล้วประชาชนจับได้ก็เหมือนเค้าถูกหลอกให้หลบทางทั้งที่ไม่มีเหตุอะไรเลยทำให้คนเหล่านั้นจดจำและจะไม่อยากหลบให้พวกคุณอีก

เหรียญมี 2 ด้านผลที่ตามมาก็เพราะมันมีเหตุที่เป็นสะพานเอาไว้ครับ
comment142:ผมเคยเห็นรถฉุกเฉินเปิดไฟไซเรน ขับฝ่าไฟแดง แล้วชนกับรถเบ้น พุ่งชนกับฟุตบาท
คนขับลงมาบอกจะรีบไปดูเหตุ แต่ผมดูแล้วมีเขาคันเดียว 
ซึ่งผิดวิสัยจากการเกิดเหตุครับ ที่จะต้องมีกู้ภัยวิ่งมาหลายคัน 

จากนั้นหลังจากชนแล้ว กู้ภัยก็มาออ กันอยู่ที่เกิดเหตุ
ผมก็สงสัยนะ ว่าไอที่เข้าจะไปดูตอนแรกนั่น มันมีเหตุจริงไหม
comment143:เราหลบให้ตลอดค่ะ ไม่อยากเสี่ยงหรือเดาว่าเค้าเปิดจริงหรือเล่น บอกตามตรงว่าทุกครั้งที่ได้ยินเสียงไซเรน เราจะกลัวว่า อาจจะเป็นญาติ หรือเพื่อนของเรา ยังไงการหลบรถให้เพียงแค่ไม่กี่วินาที มันไม่ได้ทำให้เราเสียเวลามากขนาดนั้นค่ะ บางทีเราก็เคยคิดนะว่า คนที่ไม่ยอมหลบ (เน้นว่า คนที่ไม่ยอมหลบนะคะ) แล้วรถพยาบาลเค้าขับจี้ขอทาง เค้าไม่รู้สึกกดดันเลยเหรอ เรากดดันนะ ขับๆ ไป มีเสียงไซเรนตามตลอดทาง เราขอหลบให้เค้าไปดีกว่า
comment144:เราไม่เคยคิดถึงเรื่องความน่าเชื่อถือเลย หลบให้ตลอด
คิดแค่ว่าเราก็ทำในส่วนของเรา ทำในสิ่งที่ควรทำ
อ่านแล้วทำให้นึกถึงเวลาเตือนเด็กนักเรียนเรื่องต่างๆ
บ่อยครั้งที่นักเรียนโต้ตอบว่า ไม่ว่าคนนั้นมั่งล่ะ หรือไม่ก็ คนนั้นก็ทำ
ประเด็นคือ ทำไมไม่ยอมรับในส่วนของตัวเองก่อน ชอบโบ้ยกันจัง
comment145:ผมเชื่อผลสำรวจนะ
comment146:กระทู้นี้ ขอรณรงค์ให้ทุกคนช่วยหลีกทางรถไซเรนฉุกเฉิน ผมเห็นด้วยครับ

แต่ผมก็อยากเรียกร้อง รณรงค์เพิ่มเติมไปยังผู้ใช้ไซเรนนั้นด้วยว่า ใช้ให้มันถึงคราวจำเป็นจริงๆ ไม่ใช่ใช้เพื่ออบายมุขอย่างฝ่ารถติด เพื่อไปนั่งร้านเหล้า
ใช้เพราะภาระหน้าที่การงานจริงๆ ไม่ใช่นึกจะหลีหญิง ขับรถพาเที่ยว ก็เปิดฝ่าไฟแดงซะอย่างนั้น
comment147:ไม่มีข้อแม้ใด ๆ ทั้งสิ้นค่ะ เพราะชีวิตไม่ใช่เรื่องล้อเล่น

ในรถไม่มีคนเจ็บก็ไม่ได้แปลว่า รถกู้ชีพนั้นกำลังจะรีบ

ไปรับคนเจ็บอยู่ก็ได้
comment148:วันนี้เห็นรถลากจูงก็ใช้ไฟเหมือนรถพยาบาลเลยครับ

ทุกคนหลบให้ แต่กลายเป็นรถลากจูงซิ่ง

ครั้งหน้าจะเป็นอย่างไร
comment149:รถพยาบาล

หรือ

รถมูลนิธิ
comment149-1:ไฟน้ำเงินแดงนี่ของอะไรครับ

จริงๆต้องรถพยาบาลใช่ไหมครับ
comment150:ขอตอบเรื่องรถพยาบาลค่ะ 

ถ้าเจอรถพยาบาล ย้ำ รถพยาบาลนะคะ นั่นหมายถึงว่า เหตุวิกฤติแล้วค่ะ 

พนักงานขับรถที่บริษัทเราคนนึง เคยขับรถตู้โรงพยาบาลมาก่อน โรงพยาบาลเส้นสุขุมวิท เล่าให้เราฟังบ้าง

ปกติแล้ว เวลาแจ้งเหตุ ทางโรงพยาบาลจะรับเรื่องจากหน่วยงานหลักๆคือ ศูนย์นเรนทร ศูนย์แพทย์ฉุกเฉินกรุงเทพมหานคร หรือ 1669 ที่ประสานงานมาให้ หรือหน่วยงานอื่นๆ แต่ถ้าเป็นเคสเล็กน้อย จะยกให้ทางกู้ภัยมูลนิธิต่างๆค่ะ 

ในรถพยาบาลมีเคสเร่งด่วนอะไรบ้าง 
ผู้ป่วยวิกฤติ ผู้ป่วยฉุกเฉิน ต้องได้รับการรักษาอย่างเร่งด่วน บนรถพยาบาลหรือแม้กระทั่งบนเครื่องบินนั้น สามาถแก้ไขสถานการณ์ได้เฉพาะหน้าเท่านั้นค่ะ ไม่ได้มีเครื่องไม้เครื่องมือครบถ้วนเหมือนอย่างในโรงพยาบาล

ส่งเลือด ส่งอวัยวะ 

ในกรณีที่บางคนเห็นว่าเป็นรถตีเปล่า ข้างในอาจจะมีเลือด มีอวัยวะที่รอการเปลี่ยนถ่าย พนักงานขับรถเราบอกว่า มีเคสนึงส่งหัวใจ เค้าเสียใจมาถึงทุกวันนี้ เพราะว่า คนไข้รอเปลี่ยนหัวใจมาเกือบยี่สิบปี แต่หัวใจที่รอการเปลี่ยนถ่าย เสีย ใช้ไม่ได้ เพราะรถติด และไม่มีคนหลีกทางให้
อีกเคส ก็เป็นพวกส่งเลือดด่วนให้ผู้ป่วยวิกฤติในโรงบาล

ที่เหลือ เปิดไซเรนวิ่งเล่นได้มั้ย มีกฎค่ะ ห้ามวิ่งเปิดไซเรนนอกเหนือเคสฉุกเฉินเด็ดขาด ย้ำว่าเด็ดขาด เพราะว่าเค้าวอแจ้งกันตลอดเวลาเห็นรถพยาบาลวิ่ง ถ้าพบ ปรับคนขับ 5000 ค่ะ และมีกฎอีกหลายอย่าง ที่คนขับรถต้องรับทราบ

ท้ายสุดเค้าเล่าเรื่องเคสบนถนนสุขุมวิทให้ฟัง เรื่องไม่หลบรถพยาบาล เค้าบอกว่าเปิดไซเรนแล้ว ก็ไม่หลบให้ ทั้งๆแค่อีกนิดเดียวรถโรงบาลจะไปได้ 

ติดรถหรูคันเดียวจริงๆที่ขวาง สุดท้ายพี่เค้าตัดสินใจขับเบียดรถหรูคันนั้นแล้วบึ่งเข้าโรงบาล รถหรูคันนั้นเหมือนจะเอาเรื่อง ขับตาม บีบแตรไล่ดิฟไฟไล่จนถึงโรงบาล จะเดินมาเอาเรื่องรถโรงบาล แต่โชคดีที่ว่าบุรุษพยาบาลมาเปิดประตูท้าย แล้วเค้าเห็นพยาบาลชุดเปื้อนเลือด กำลังปั้มหัวใจคนไข้อยู่ เค้าจึงขอโทษและไม่เอาเรื่อง
comment151:ขับรถกลับบ้านดึกคืนหนึ่งได้ยินเสียงไซเรนของรถกู้ภัยหรือดับเพลิงมิรู้ได้ ดังแต่ไกลและใกล้เข้ามาจนกระทั่งต่อท้าย ขณะนั้นรถผมติดไฟแดงอยู่แต่ผมก็ขยับหลบซ้ายแบบติด ๆ ให้เท่าที่พื้นที่จะอำนวย รถไซเรนนั่นก็เบียดขวาขึ้นมาครึ่งคันเห็นจะได้ เร่งเครื่องแซะแล้วแซะอีกกะจะให้รถที่ติดไฟแดงอยู่ทั้งซ้ายและขวาขยับหลบให้หมดทั้งแถวกระมัง สุดท้ายก็ต้องรอจนไฟเขียวแล้วหมอก็อ้อมรถผมมาแซงซ้ายปรู๊ดขึ้นไปอย่างว่อง

ป.ล. สรุปว่าเป็นรถดับเพลิง เพราะเห็นเหตุเพลิงไหม้ตึกที่อยู่ติดกับวงเวียนใหญ่พอดี หมอคงใจร้อนอยากรีบไปดับไฟ
comment152:รถพยาบาลหลบให้ แต่พวกขับรถเก๋งธรรมดา แต่ไปติดต๊อดๆ แบบรถตำรวจนำขบวนนี่คิดอะไรหว่า ...
comment153:บังคับใช้กฎหมายเรื่องรถฉุกเฉินครับ แล้วจะเกิดความหน้าเชื่อถือ ตรวจรถฉุกเฉิน นอกระบบเช่นพวกรถอาสามูลนิธิ 
อบรม หรือ ขึ้นทะเบียนทำประวัติ อะไรก็ทำไป แล้วออกใบอนุญาติให้เป็นมาตรฐาน  

ถ้ามีเหตุกีดขวาง โดยเจตนาไม่หลบ ปรับให้หนัก จับให้จริง 
ถ้าตรวจสอบว่า มีการเปิดเสียงเปิดไฟโดยไม่มีเหตุจำเป็น ให้ระงับใบอนุญาติ จับและปรับให้หนัก 
กำจัดกู้ภัยเถื่อน รถซิ่ง รถนอกระบบ จับรถดัดแปลงติดไฟ ติดสัญญาณไซเรนโดยไม่มีเหตุอันควรต้องติดตั้ง 

จัดระบบ จับจริง ปรับจริง   มาตรฐาน และ ความหน้าเชื่อถือจะตามมา

ประเทศเราทำไม่ได้หรอก  ผมพูดไปอย่างนั้น ขอน้ำใจคนไทย ช่วยหลบๆหน่อยก็แล้วกันครับ 
เผื่อคนนอนหายใจรวยรินบนรถจะเป็น ญาติพี่น้องท่าน  ส่วนถ้าเจอะพวกเปิดไฟเล่น ก็อโหสิให้มันเถอะ
เดี๋ยวกรรมก็ตามสนองมันเอง ไอ้พวกนี้ อยู่ไม่นานหรอก
comment154:รถกู้ภัยของมูลนิธิ อาจมีภาพลบบ้างยังพอเข้าใจ แต่รถพยาบาลจริงๆ น่าจะหลบให้นะ เพราะรถพวกนี้ไม่เคยเจอว่าเปิดไซเรนเล่นเลย
comment155:กฎหมายควบคุมรถฉุกเฉินมีอยู่แล้วครับ ไปดู พรบ.จราจร พ.ศ. 2522 มาตรา 75 ได้ครับ แต่ผู้บังคับใช้กฎหมายบ้านเรามัวแต่ไปจับหมวกกันน็อคเด็กหน้ามหาลัยกับไปตั้งด่านจับรถกระบะเสริมแหนบอยู่ จริงๆถ้าทุกครั้งที่ตำรวจพบรถมูลนิธิต่างๆวิ่งเปิดไฟฉุกเฉินทั้งๆที่วิทยุตำรวจไม่มีรายงานอะไรก็ควรเรียกตรวจค้นนะครับ คงจะช่วยจัดการกับรถมูลนิธิที่เปิดไฟฉุกเฉินมั่วซั่วได้ในระดับหนึ่ง ส่วนรถพยาบาลถ้าตำรวจจราจรเห็นควรผสานให้การจราจรตามเส้นทางนั้นสะดวกขึ้น วิทยุตำรวจมีก็ใช้ให้เกิดประโยชน์กันหน่อยครับ
comment156:ผมล่ะสงสัย ในพันทิปเกือบทั้งหมดก็บอกตนหลบให้ แต่ไหงเอาเข้าจริงๆผลสำรวจกลายเป็นส่วนใหญ่ไม่หลบ.. หรือพันทิปจะเป็นแค่เศษเสียวสังคม *-*
comment156-1:สังคม Pantip  ถ้าเทียบกับประชากรส่วนใหญ่ในประเทศไทย ต้องถือว่า "เล็กน้อยมาก ๆ" ครับผม

อาจจะไม่ถึง 1% ของประชากรทั้งประเทศเลยก็ได้ครับ (นับเฉพาะที่ใช้งาน Internet เป็นนะครับ)

เพราะคนใช้ Internet  ก็ไม่ได้เข้าเว็บไซต์ Pantip กันทุกคน

ยกเว้นแต่ว่า มีคนแชร์กระทู้นี้ไปในโซเชี่ยล ก็อาจจะเข้าถึงคนเล่น Internet ได้มากขึ้น
comment157:สละเวลาสักนิด หลบทางให้หน่อย เพื่อยืดและซิ้อเวลาให้คนเค้าที่ต้องการความช่วยเหลือจริงๆ ก็ไม่เสียหายอะไรเลยครับ ช่วยเหลือกันดีกว่า อย่าไปคิดอคติมากครับ
comment158:เราหลบให้ทุกครั้ง ที่มีได้ยินไซเรน ถึงแม้จะมีคนเจ็บหรือไม่ก็ตาม 
หากพวกที่เปิดไซเรนเพื่อส่วนตัวของตัวเอง เดี๋ยวเขาก็ได้ผลกรรมกับตัวเองหรือญาติพี่น้อง เพราะบางคนไม่เชื่อถือ
comment159:ปกติก็หลบให้ถ้าหลบได้
แต่ในใจไม่เชื่อเลย เพราะสภาพรถกู้ภัย สภาพคน มันดูยังไงก็ไม่น่าเชื่อถือ
และรถพวกนี้ เห็นขับนรกแตกทุกที ไม่เคยสนใจกฎอะไรทั้งนั้น (ส่วนมากที่เจอ)
กู้ชีวิต คนที่อยู่ในรถ แต่เสี่ยงชีวิตอีกหลายๆ คนที่อยู่บนท้องถนนเหรอ

ผมติดลบกับรถกลุ่มนี้ครับ เอาจริงๆ
comment160:หลบ 100 ครั้ง ถึงแม้จะเปิดเล่นๆ 99 ครั้ง จะมีคนที่มีโอกาศ รอด แน่ๆแล้ว 1 ครั้ง
ไม่คิดจะหลบเลย คงไม่มีใครรอด เลยซักคน
comment161:รถพยาบาลรถฉุกเฉินกุไม่หลบ หลบแต่รถนำขบวนสินะ....นิสัยคนไทย
comment162:ผมเห็นก็หลบหมดครับ แต่เรื่องความน่าเชื่อถือยกให้รถพยาบาลกับรถกู้ภัยมากกว่า  แต่พวกรถมูลนิธินี้ดูไม่น่าเชื่อถือเท่าไหร่ บางคันโหลดเตี้ย ทะเบียนไม่มี สีถลอก อุปกรณ์ไม่ครบ รถพวกนี้ทำให้ขาดความน่าเชื่อถือไปเยอะ
comment163:บางครั้ง ที่เห็น รถพยาบาล หรือรถกู้ภัย ต่างๆ ขับอยู่ดีๆ พอเจอรถติด หน่อย ก็เปิด หวอ ขอทาง...คือ ในรถ พวกนี้ จะมี วิทยุสื่อสาร งัย  แล้วขับๆ อยู่ บางที ก็ได้ ยินวิทยุ เรียกว่า ...มีเหตุเกิด ตรงนั้น ตรงนี้  หรือมีผู้ป่วยฉุกเฉิน โทรเข้าศูนย์   ทาง ศูนย์ ก็จะวิทยุ เรียก  คันใหน ใกล้ที่เกิดเหตุ เค้าก็ต้องรีบไป...ไม่เข้าใจพวก ที่ตึความ ว่า อยู่ดีๆ ก็เปิด หวอ ขึ้นมา ทั้งๆ ที่ไม่ได้ มีคนป่วยฉุกเฉิน อยู่ในรถ ...คือ เค้าก็ กำลังจะไปรับงัยคะ.. เราไม่ต้องไปคิดเผื่อ ว่า จะไปรับคนป่วย คนประสบเหตุ จริงๆ  หรือ มันเปิดเล่น.......สมมติ 80 % มันจะเปิด กันเล่นๆ   ก็ขอให้เหลือ อีก 20 %  ให้คนป่วย  คนประสบเหตุ ฉุกเฉิน จริงๆ ได้ มีชีวิต อยู่ต่อ จะได้ บุญ กว่า เนอะ
comment163-1:เขาก็คิดอย่างนั้นกันทั้งหมดล่ะครับ

แต่เขาเรียกร้องให้พวก 80% ที่คุณว่า ปรับปรุงตัวด้วย

หรือให้คนที่ดูแล ควบคุมพวก 80% ที่ว่านี้ด้วย

ไม่ใช่ปล่อยกร่างแบบนี้
comment163-2:ก็คุณไม่เคยเจอไงครับ พอพ้นไฟแดงก็ปิดไซเรนขับชิลๆกินลมไป
comment164:เราหลบให้ทุกครั้งค่ะ ไม่เคยดูด้วยว่ารถเค้าว่างหรือไม่ว่าง 

และเมื่อพ่อเราไตวายเฉียบพลัน ความดันเหลือ 40 เพราะลูกๆทำงานอยู่กรุงเทพฯ มีแต่พ่อแม่ที่อายุ 70 กว่าอยู่กัน เราต้องโทรเรียกรถพยาบาลมารับที่บ้าน เค้าก็รีบมารับให้ แล้วพาไปส่งร.พ. ทันเวลา โดย ร.พ. อยู่ห่างบ้าน 16 กม.  แม่บอกเค้าขับ 140 เลย แล้วไม่คิดเงินอีกตังหาก

ซึ่งในน้ำใจพวกเขามากๆค่ะ เพราะถ้าตอนนั้นไม้ได้พวกพี่ๆน้องเค้า พ่อเราคงแย่แน่ๆ
comment165:บางทีพอหลบให้แล้วเจอพวกมารยาททรามชอยดูดตูดตามรถพยาบาลเป็นขบวนไปอีก
comment166:หลบให้ทุกครั้ง

ไม่ว่ารถติดขนาดไหน
เบี่ยงหรือขับชิดไปข้างใดข้างนึง
เดี๋ยวรถที่เปิดไซเรนเขาก็แทรกไปได้เอง

ช่วยๆกัน เราทำหน้าที่ของเรา

ส่วนผลสำรวจผมไม่ค่อยเชื่อมันเท่าไร
แต่ก็ดีที่สะท้อนมุมมองของคนที่มองไปอีกมุม
comment167:หลบให้ตลอดครับ ไม่เคยสนใจว่ามีหรือไม่มีคนไข้
เรื่องแบบนี้ไม่เสียเงิน ของฟรีครับน้ำใจเนี่ย ให้กันได้ไม่อั้น
comment168:ได้ยินเสียงเปิดสัญญานมาแต่ไกล..ก็เต็มใจหลบรถให้แล้วค่ะ..นึกถึงคนที่บาดเจ็บรอรับการรักษาจากหมออย่างเร่งด่วนเพื่อจะได้มีชีวิตรอดพ้น
จากความตาย  สิ่งเดียวที่เราช่วยได้คือ..การหลีกทางให้รถฉุกเฉินทุกคันที่ส่งสัญญาณขอทางมาแต่ไกล..แค่คิดและให้ความรว่มมือ..เท่านี้ก็สุขใจแล้ว...
comment169:คิดบวกไว้ก็ดีนะคะ ไม่มีรถส่วนตัวค่ะ แต่ตอนนั่งรถเมล์จะเจอบ่อยมาก เวลาที่รถติดมากๆรถพยาบาลไม่รู้จะไปทางไหน เราก็ได้แต่อธิษฐานจิตให้คนป่วยที่อยู่ในรถพยาบาลนั้นปลอดภัย เป็นญาติของใครเขาก็คงไม่อยากสูญเสียคนที่เขารักไป ขอบคุณท่านที่เปิดทางให้ค่ะ
comment170:ส่วนผม สบายมากครับ เพราะไม่ต้องรถที่เปิดไซเรนหรอก เพียงแต่รถคันไหนขับเร็วล่ะก็ ผมก็เป็นหลบให้หมดเลยล่ะครับ เพราะฝีมือความเร็วของผม แหะ แหะ อยู่ระดับปลายแถวน่ะครับ พอเห็นใครขับเร็วจี้เข้ามา เป็นกระพริบไฟซ้าย และหลบซ้ายตลอดเลยล่ะครับ อิอิ
comment171:ถ้ามีตรารถพยาบาล / มูลนิธิ แล้วเปิดไซเรนมา ผมหลบไว้ก่อน 
ต่อให้คันที่มาไม่มีเหตุจริง แค่อยากหลบรถติด ผมก็จะหลบให้ 
ของแบบนี้อยู่ที่เวรกรรมละครับ ถ้าเป็นรถฉุกเฉินจริงก็แล้วไป 
แต่ถ้ามาส่วมรอยเปิดเพื่ออยู่เหนือคนอื่น อันนี้ระวังกรรมติดจรวดละกัน
comment172:เมื่อกลางปีก่อน เจอ รถตู้มูลนิธิ เปิดไฟฉุกเฉินมา ช่วง ทุ่มกว่าๆบนถนนสุขุมวิทรถคันอื่นๆก็พยายามหลบให้ 
แต่พอเลี้ยวเข้าซ.แบริ่ง(ปากซอย) จอดรถ มีน้องผู้ชายแต่งกายด้วยชุดกางเกงดำเสื้อเชิตขาว(คล้ายชุดนักศึกษา)ลงมาแล้วเปิดไซเรนไปต่อ
เรารู้สึกว่าถ้ามีคนไข้ฉุกเฉินคงไม่จอดร๔แวะส่งคนก่อนแน่ เราเสียความรู้สึกมาก ซึ่งเราคิดว่าหลายท่านที่เจอแบบนี้ก็คงรู้สึกคล้ายๆกันแบบนี้
แต่พอเราได้เห็น สื่อโฆษณารณรงค์ให้ๆทางรถพยาบาล / มูลนิธิ เราเห็นรถเปิดไซเรนเราก็หลบให้ทุกครั้งนะ

และอยากให้ รถพยาบาล / มูลนิธิ เคร่งครัด การใช้ว่ากรณีใหนควรใช้หรือไม่ 
เพราะบางเส้นทางที่มีสถานพยาบาลหลายๆแห่ง และรถติดมากๆเขาอยู่บนท้องถนน2-3 ช.ม.ทุกวันต้องเจอรถพยาบาล / มูลนิธิ 3-4 รอบ
หลายท่านก็จะหมดพลังในการเสียสละได้

เราว่าสื่อโฆษณารณรงค์ให้ๆทางรถพยาบาล / มูลนิธิ ช่วยได้มากเลยนะในความรู้สึกเรา อยากให้ 
ทำมาหลายๆชุดคนจะได้ไม่เบื่อและรณรงค์ หลายๆช่องทาง
comment173:เคยเห็นทีนึง

ขับเปิดหวอมา ผมก็หลีกให้แซงแต่โดยดี

แล้วผมก็ขับตามตรูดไป วันนั้นก็รีบไป รพ.เหมือนกัน

ขับตามกันไม่เกิน1ช่วงเสาไฟฟ้า

ก่อนถึง รพ.เขาปิดเสียง แต่เปิดไฟวิ่งเข้ารั้ว รพ.

ถึงรพ.

ผมวิ่งจอดตึกฉุกเฉิน

แต่รถ รพ.คันที่ผมวิ่งตามมา......เลี้ยวไปขับไปจอดที่จอดรถอย่างเนียนๆ


คือ...คืออะไรครับ ส่งคนไข้ขึ้นตึกแล้วรึ ? งง


ปล.ทุกวันนี้เวลารถหวอวิ่งแซง ผมจะดูตลอด ข้างในมีคนรึเปล่า
กลางวันดูยากเพราะฟิลม์ดำมาก แต่กลางคืนพอเห็นลางๆ
comment173-1:รีบกลับมา รอส่งคนป่วยคนต่อไป ไม่ได้ด้วยเนาะ
comment174:ปกติ ก็หลบให้ตลอด  ทุกครั้งที่เจอบนถนน

แต่เคยหลบให้แก๊งค์รถมูลนิธิ แก๊งค์หนึ่ง  อย่าง งงๆ  ที่ ต่างจังหวัดแห่งหนี่ง ที่จะลงไปทางภาคใต้ ช่วงหยุดเทศกาลปีใหม่  ช่วงใกล้พลบค่ำ ในขบวน  วิ่งกันประมาณ 10-15 คัน น่าจะได้  มีทั้งรถตู้ รถกระบะ  รถขนอุปกรณ์ดัดถ่าง ติดโลโก้กู้ภัยเต็มยศ และรถพลเรือน (yaris  )ติดไฟสัญญาณไฟกระพริบ ที่กระจกหน้า , วิ่งรูดขวากันมาเป็นขบวน  เปิดไฟกระพริบทุกคัน  แต่ไม่มีเสียงไซเรน  ท้ายๆ ขบวน คันที่เป็นรถขนอุปกรณ์ดัดถ่าง  ใช้เสียงจากเครื่องขยายทาง เพื่อขอทาง ชาวบ้านรีบเบี่ยงหลบกันใหญ่  จนไปถึง 4 แยกไฟแดงแห่งหนึ่ง  รถชาวบ้านพากันหลบกันใหญ่  
...
นั่งนึกในใจ คงจะมีเหตุร้าย รุนแรงมากๆ  ที่วิ่งกันมาเยอะขนาดนี้  พอไฟเขียว รถชาวบ้าน พากันหลบเกือบหมดเลย  ปล่อยให้แก๊งค์นี้ ไปก่อน  
...
รู้มั๊ยครับ  ว่าเจออะไร ผ่านไปสักสี่ห้ากิโล บริเวณ U-turn รถคันหน้าสุด ในขบวน กลับรถ ขวางถนนฝั่งตรงข้าม ให้พรรคพวก พากันกลับรถจนหมดขบวน  แล้วไปจอดข้างทางเฉยๆ   โดยที่ไม่ได้มีเหตุอะไรเลย

... รู้สึกมึนงง และหงุดหงิดเล็กน้อย   ที่ เจอการกระทำแบบนี้
comment175:มองอีกมุมนึงครับผมว่าผมก็ไม่ควรทำน๊ะแต่มันสุดยอด ผมต้องเข้าเมืองไปทำงานเช้าแต่ดันติ่นสายรถก็ติด กำลังกังวลเรื่องเวลา ทันใดนั้นมีรถพยาบาลเปิดไฟฉุกเฉินมาข้างหลังผม เส้นทางที่ใช้เป็นทางเดียวกันผมเลยหลบให้รถพยาบาลพอรถพยาบาลพ้นหน้าผมไปผมก็ขับตามหลังรถพยาบาลทันที เหมือนมีรถ ตำรวจทางหลวงนำหน้าเลยไปแยกกันอีกทีก็ถึงหน้าที่ทำงานของผมสรุปผมไปทำงานทัน(ผมใช้รถจักรยานยนต์เลยตามง่าน)
comment176:จิตสำนึก

อย่าว่าคนอื่นเอาดีเข้าตัว
อย่ามัวแต่กลัวโดนเอาเปรียบ
อย่าตัดสินคนอื่นโดยเอาตัวเองเป็นที่ตั่ง
อย่ามั่วแต่คิดว่าจะ จะทำ เดียวทำ แต่ให้ทำเลย


สันดานดี มีไว้คู่สติ
สันดานดิบ มีไว้ก็ชิว(บ)หาย
สันดานดีติดตัวจนวันตาย เพิ่มง่ายๆ แค่เริ่มลงมือทำ
comment177:ถ้ามีกฎหมายที่เข้มแข็งกว่านี้ แบบที่เรียกว่าใครเปิดไซเรนมั่วหรือรถลักลอบแต่งเป็นรถฉุกเฉินแล้วมีโทษหนัก ความน่าเชื่อถือก็กลับมาเองครับ
comment178:เคยเจอรถมูลนิธิ มูลนิธิหนึ่ง
เปิดทั้งไฟและเสียง ช่วงรถเยอะ(ผมกลับจาก  กทม.ลงใต้)
สักพักเห็นขับกินลมอยู่ข้างหน้าแหละ
ไม่มีเหตุฯด้วยนะครับ
ยังงง...ว่ามันเปิดทำไม
พวกนี้แหละ  เด็กเลี้ยงแกะ
ต้นเหตุของการไม่เปิดทางให้รถฉุกเฉินของคนบางคน
comment179:รถพยาบาลไม่ต้องขับเร็วหรอกครับ  คนป่วยจะตายจะรอดแล้วแต่ดวงกำหนด  เขาไม่หลบให้ก็ต้องรอไป
      ผมเป็นห่วงเจ้าหน้าที่ ในรถมากกว่า  เกิดชนกัน ตายหรือพิการในหน้าที่  ไม่ได้ 7 ขั้นยศ แบบกระทรวงอื่นนะครับ เบิกได้แค่ พรบ ซึ่ง รถ รพ. บางคันก็ พรบ ขาด เพราะ รพ ถังแตกไม่มีเงินจ่ายอีกต่างหาก  บอกเลยว่าไม่ต้องรีบ ค่อยๆไป อย่าเอาชีวิตไปเสี่ยงครับ

      ส่วนที่สังคมไม่เชื่อมั่น  เพราะเรามีรถหลายแบบ ในระบบกู้ภัย  
    1  รถตู้สีขาว คาด แดงน้ำเงิน ติดชื่อ โรงพยาบาล นี่ขอให้เชื่อเถอะ ไม่มีใครเปิดไฟเล่นแน่ๆ  ถ้าไม่ด่วนก็จะไม่เปิดเสียงขอทางด้วยซ้ำ 
    2 รถมูลนิธิทั้งหลาย  หลายคันขับกันแย่มาก เหมือนอยากได้อุบัติเหตุเพิ่ม  มากกว่าไปช่วยคนเจ็บ ตัวนี้แหละปัญหา

      ที่สำคัญ คือ กระทรวง สาธารณสุขไม่มีอำนาจ  ไม่เหมือนรถตำรวจ คุณไม่หลบ ผมจับคุณได้ ออกใบสั่งได้   รถพยาบาล ได้แค่ยกมือไหว้ ขอไปหน่อยเถอะ เขาไม่ยอมโดนด่ากลับ ยังต้องน้อมรับ คำติชมเลย เถียงไม่ได้ด้วย อ่อนสุดๆ
comment180:จากประสบการณ์ของเราเมื่อ 2-3 ปีที่ผ่านมานะคะ นั่งกินก๋วยจั้บตรงสี่แยกไฟแดง ดึกแล้วประมาณเกือบ 4 ทุ่ม (ต่างจังหวัด) เจอรถกู้ภัย ขับรถเปิดไซเลนและส่งเสียงดังหลายรอบมาก ตอนแรกไม่สนใจ แต่พอมันหลายรอบเกินเลยสังเกตดี ๆ เห็นคนขับขับไปหัวเราะไป ถึงได้รู้ว่ามันเมา ตั้งแต่นั้นมาบ้านเราเลิกไปบริจาคเงินที่มูลนิธิเลย ไม่รุ้ว่าตอนนี้เปลี่ยนไปรึยัง
comment181:อันที่จริงถึงมีหรือไม่มีคนป่วยก็เปิดทางให้รถไป ถ้าเปิดไฟฉุกเฉิน     
รถอาจจะกลับไปจุดพักรถเพื่อรถคนป่วยคนต่อไป
ถ้าใจคุณจะคิดเรื่องเล็กๆ น้อยๆ  ว่าไม่มีคนป่วยหลอก ก็ฝากคิดเผื่อคนป่วยที่รอรถมารับเนื่องจากรถไม่พอด้วย
comment182:ปกติผมจะหลีกให้ตลอดนะครับ ยิ่งเป็นรถของโรงพยาบาลยังไงก็ต้องหลีกให้ครับ ลูกผมนั่งไปด้วยก็จะสอนเค้าตลอด คนเราต้องมีน้ำใจครับ อย่าไปสนอะไรเลยครับ ว่าเค้าจะมีคนไข้รึป่าว เราทำแล้วเราสบายใจก็ทำเถอะครับ ยิ่งไม่เดือดร้อนคนอื่นทำไปเลยครับ ผมเชื่อเรื่องเวรกรรมนะ สุดท้ายคนที่ทำไม่ดีไว้ เค้าจะได้รับกรรมในวันใดวันหนึ่ง
comment183:ผมหลบให้ก่อนเลยครับ. เพราะถือว่าชีวิตคนเป็นสิ่งสำคัญที่สุด. ถึงแม้จะเปิดไซเรนหลอกก็ช่างมัน
comment184:หลบให้เลย ไม่ต้องคิดมาก เป็นกติกาสากล
ส่วนความน่าเชื่อถือ เป็นเฉพาะบางคัน บางตัวเท่านั้น
comment185:คงต้องปลูกฝังจิตสำนึกของคนไทยกันใหม่แล้วครับ
comment186:ถ้าเป็น รถพยาบาลส่งเสียงมานี่ ไม่ว่าจะยังไงก็หลบให้ทุกครั้งครับ บางทีหลบจนเกย ฟุตบาทเลยด้วยในกรณีที่ถนนแคบๆ

แต่ผมเคยเจอรถกระบะธรรมดาๆ วิ่งเร็วมาก บีบแตรลั่นเห็นแต่ไกลในกระจกมองหลัง ดูท่าทางรีบมาก
ปากผมก็บ่นว่า รีบขนาดนี้ พ่องจะตายหรือไง แล้วก็ไม่ได้หลบอะไร
จนเค้าหาทางแซงขึ้นไปได้เอง เลยเห็นว่า ด้านหลังรถ เค้าปั้มหัวใจกันอยู่

อื้อหืมมมมม ขนลุกเลย ยกมือไหว้ขอโทษที่ปากไม่ดีทันที

หลังจากนั้น เห็นใครรีบๆ มาผมหลบให้หมดเลยหล่ะ
comment187:อย่ามะโนครับ ถึงไม่มีเราก็ต้องหลบครับถ้าได้ยินเสียง
comment188:สงสัยมานานแล้ว ทำไม รถกู้ภัย ...ต้องเป้น มูลนิธิ เอกชน ทำกันเอง..  ที่สำคัญ ไปเร็ว กว่า ตร.      ..ทำ ไม ภาครัฐไม่ทำ หน่วยกู้ภัย เองบ้าง..
comment189:หลบให้ตลอดค่ะ  ช่วงเทศกาลกลับจากภาคอีสาน วิ่งเลนขวา  ได้ยินเสียงวีหว่อๆข้างหลังมองกระจกแล้วรีบหลบไปเลนกลาง  รถพยาบาลก็ตามมาเลนกลาง  เราก็หาทางหลบให้อีกอยู่ซ้ายแล้วนะ  รถพยาบาลก็ตามติดมาเลนซ้ายด้วย  ด้วยสำนึกที่ต้องหลบให้รถพยาบาลก็เลยต้องหลบลงไปวิ่งไหล่ทาง  พ่อคุณ ไหล่ทางยังตามมาอีก  เอ่อคราวนี้ก็จนปัญญาแล้วไม่รู้จะหลบไปไหน  หลบอีกก็ลงข้างทาง  และอาจต้องได้ใช้บริการรถพยาบาลคันนี้แน่ๆ  
อยากให้คนขับรถทุกคนถือปฏิบัติโดยเคร่งครัดว่าให้รถพยาบาลวิ่งขวา  พอมองเห็นไซเลนหรือได้ยินเสียงแล้วต้องขอเข้าซ้ายเพื่อเปิดทางให้รถพยาบาล เขาได้วิ่งขวา  เป็นการทำบุญให้กับคนป่วยในรถ  บางรายเวลาแค่ไม่กี่นาทีก็มีค่ากับเขามาก  อยากให้บอร์ดรัชดานี้ช่วยกันรณรงค์  จะได้เป็นค่านิยมที่ดี  น่ายกย่องในสังคมไทย
comment190:ผมมาขอตอบอีกประเด็นบ้างที่เห็นรถกู้ภัยวิ่งๆมา จากเปิดไฟ แล้วปิดไฟทำเหมือนไม่มีไรเกิดขึ้น บ้างที่เค้าไม่ได้เปิดวิ่งเล่นๆนะ แต่เจอพวกโรคจิตโทรแจ้งว่า ตรงนี้มีรถชน นู้นนี้นั่น
comment191:เจอทุกครั้งก็พยายามหลบทุกครั้ง

แต่หลายๆเจอพวกติดไฟมั่วซั่วเปิดมั่วๆ รถกู้ภัยก็ไม่ใช่
รถบ้านแท้ๆ ติดไฟอย่างกะรถฉุกเฉิน
ที่เคยเจอมาเปิดไฟอย่างกะรถกู้ไฟวิ่งมุดไปมาที่แท้วิ่งเข้าปั้มสงสัยไปขี้
อีกเคสเปลี่ยนเลนไม่ได้เปิดไฟเปิดเสียงเพื่อเปลี่ยนเลนน์ รถเก็งบ้านๆแท้ๆ

ไม่แปลกใจนะที่รถฉุกเฉินจะไม่น่าเชื่อถือ ส่วนหนึ่งก็เพราะพวกติดมั่วๆนี่แหละ
comment192:ผมเคยเห็นที่แยกสะพานควายครับ มาจากทางสุทธิสาร เลาะซ้ายมาเลย
ก่อนถึงแยกเปิดไซเรนดังลั่น กดตัวต๊อด ๆ ๆ ๆ ๆ ๆ ผ่านแยกข้ามมาประดิพัทธ์ จอดหน้าร้านข้าวต้มปลา
ลงมา [Spoil] คลิกเพื่อดูข้อความที่ซ่อนไว้แดรก ข้าวต้มปลาหน้าตาเฉย [Spoil] คลิกเพื่อดูข้อความที่ซ่อนไว้สลัด
comment193:ผมว่าเป็นเหตุผลที่แย่มากครับ หน้าที่คนขับรถเมื่อเห็นไซเรนคือหลบก่อนครับ ต่อให้เป็นฉุกเฉินจริงแค่กรณีเดียวก็คุ้มแล้ว

ส่วนเรื่องเปิดหลอก ค่อยถ่ายคลิปไปประจานกันอีกที
comment194:สำหรับผม 
เปิดไซเรนอย่างเดียว = ไม่ให้
เปิดไซเรนพร้อมกับเสียงหวอ = ให้
เพราะว่าเคยอ่านบทความที่ไหนสักที่ 
เขาบอกว่าจะติดไฟไซเรนต้องขออนุญาตติด แต่ไม่ต้องขอเปิดใช้
ส่วนเสียงหวอต้องขออนุญาตติดแล้วก็ต้องขออนุญาตเปิดใช้ด้วย
comment195:จำได้ว่าสมัยเรียนม.ปลาย ช่วงเช้ากำลังเดินทางไปโรงเรียน
ระหว่างเดินทาง ก็มีรถกู้ภัยเปิดไซเรน สัญญาณฉุกเฉิน ค่อยๆแทรกผ่านไป ด้วยปกติช่วงเช้ารถติดอยู่แล้วรถก็ไม่ทิ้งช่วงกันมาก
พอถึงจุดที่ต้องลงเพื่อต่อรถเข้าโรงเรียน เป็นจังหวะที่เห็นรถกู้ภัยส่งเด็กนักเรียนลงรถด้วยเหมือนกัน พร้อมปิดสัญญาฉุกเฉินแล้วขับออกไป...
comment196:เห็นด้วยเกือบร้อยเปอรเซนต์ เพราะทุกวันนี้ ทั้งกู้ภัย ทั้งรถพยาบาลส่วนมากคนขับมันห้าว เปิดหวอ เพื่อที่จะรีบไป ทั้งๆทั่ไม่มีใครเจ็บ เพียงแค่ รีบไป เจอทุกวันแถวบ้าน เปิดหวอ เวลาเดิมๆ ทุกวัน จะมีคนเจ็บทุกวันในเวลาเดิมๆเหรอ ไม่มีทาง คนส่วนมากเลยไม่เชื่อถือว่ามีจริงหรือแค่เปิดเพื่อจะได้ไปเร็วกว่าคันอื่น
comment197:ผมอยากให้ สสส. รณรงค์ทุ่มเงินโปรโมทหรือโฆษณาเรื่องหลีกทางให้รถพยาบาลมากกว่าเรื่องการกินเหล้าอย่างมากๆๆๆๆๆ

ผมว่ามันจะช่วยชีวิตคนได้มากกว่าอีกนะ คนจะกินเหล้ายังไงก็จะกิน บางทีผมเห็นคนกินเหล้ายังเอาโฆษณา สสส. ไปเล่นตลกกันวงเหล้าเลย

แต่ไม่แน่ใจว่า สสส. จะมีหน้าที่ด้านนี้หรือเปล่า แต่ผมมองว่าการหลบรถพยาบาลก็เป็น "การสร้างเสริมสุขภาพ" เหมือนกัน ถึงอาจจะไม่ตรง 100%
comment198:บางครั้งมันก็น่านะ โดยเฉพาะรถมูลนิธิ เปิดไฟมาเชียว พอหลบให้แซงคิดว่ารีบ  เสลดดด แวะร้านอาหาร
comment199:ผมเป็นคนหนึ่งที่หลบให้รถพวกนี้ทุกครั้ง ผมไม่ได้สนว่า ในรถจะมีคนเจ็บไหม แต่ ... ผม
ยอมเอง ยกให้เฉยๆ ไม่มีเหตุผลอะไร ไปไฟกระพริบมาให้หมดหละ เว้นว่าเขียนตัวโตๆ ว่า
รถนักเรียน แบบนั้นคงไม่มีผลอะไร

อย่างพระก็เหมือนกัน ผมจะไม่ตำหนิกล่าวถึงในทางไม่ดีเลย จะมีคนว่าอย่างไงก็ตามแต่
ผิดจริงไม่ ไม่ทราบ ผมยกให้ครับ ตราบเท่าที่บวชอยู่ ผมยอมครับ

คนอื่นอย่างไงไม่รู้ ผมเป็นคนแบบนี้แหละ
comment200:ผมเห็นกู้ภัย อยู่แถวบ้านผม นั่งกิน...... นั่งแต่ง......? คำถามอยู่ในใจผม เสมอ จะไปช่วยคนยังไง หรือ แบ่งหน้าที่แล้ว

ว่าให้ใครไป? หรือไปกันหมด แล้วใครที่คอยควบคุม? ทำไมถึงทำกันแบบนี้ เรื่องที่ดีก็น่ายกย่องครับ เรื่องที่ไม่ดีผมก็ฝั่งใจ

บางครั้ง เมา ยังเอะอะโวยวาย เสียงดัง แล้วแบบนี้ที่ผมเจอ ผมก็ขาดความเชื่อมั่น เชื่อถือแล้ว
comment200-1:แล้วหลบไหมครับ
comment200-2:ต้องหลบอยู่แล้วหละครับ
จิตสำนึกครับ คุณปรายภพอ่านก่อนนะว่า จขกท.ถามว่าอะไรบ้างครับ
comment200-3:ขอบคุณที่หลบให้แม้จะขาดความเชื่อมั่นครับ

EDIT: ว่าแต่เจ้าของกระทู้ เขามีคำถาม ด้วยเหรอครับ ผมหาไม่เจอครับ
comment200-4:
comment201:คือหลายท่านออกมาบอกว่า ยังไงฉันหลบให้ไว้ก่อน อันนี้ก็เข้าและเป็นสิ่งที่ดีครับ
แต่ผลสำรวจมันแสดงว่าสังคมเกิดความไม่มั่นใจว่า รถมันฉุกเฉินจริงหรือเปล่า
เราก็ต้องแก้เพื่อให้สังคมมั่นใจว่ารถที่เปิดไฟฉุกเฉินนั้น มันฉุกเฉินจริงๆ
comment202:มีคนเจ็บในรถ=กำลังพาคนเจ็บไป รพ.
ไม่มีคนเจ็บในรถ=กำลังไปรับคนเจ็บส่ง รพ.

สรุปว่า ควรหลีกให้อย่างยิ่งครับ
comment203:ขอถามนอกประเด็นครับ ทำไมดึกๆ ที่รถบนถนนไม่ค่อยมีแล้ว รถกู้ภัยถึงต้องเปิดเสียงไซเรนดังๆ ด้วยครับ
ผมว่าเปิดแค่ไฟวับวาบก็พอแล้วมั้งครับ ลูกเด็กเล็กแดง หรือคนแก่กำลังนอนนี่สะดุ้งตื่นกันเป็นแถว
มีครั้งนึงมาเปิดตรงหน้าบ้านพอดี ปกติผมค่อนข้างไม่ตกใจง่ายๆ ยังสะดุ้งตื่นเลย
comment204:ดังนั้น เราจึงไม่ควรวิ่งไหล่ทางครับ จะได้มีที่ว่างหลบได้อย่างรวดเร็ว
comment204-1:อันนี้ถูกต้องครับ ไหล่ทางเค้าออกแบบไว้สำหรับรถฉุกเฉินเท่านั้น
ไม่ได้ออกแบบมาไว้จอดรถแวะซื้อของ

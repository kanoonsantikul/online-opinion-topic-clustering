title:เมื่อกระเป๋ารถเมล์ตะโกนว่า "มีใครอยากสละที่นั่งให้คนท้องบ้าง"
comment:ขอแชร์ประสบการณ์เล็กๆ น้อยๆ ที่ทำให้เราคิดทบทวนตัวเองตลอดระยะเวลาที่นั่งรถกลับบ้านหน่อยนะคะ

          เราเป็นพนักงานเงินเดือนย่านอโศก เราเป็นคนที่โดยสารรถประจำทาง (หรือที่เรียกกันสั้นๆ ว่ารถเมล์) กลับบ้านเป็นประจำ แต่ก่อนเวลาขึ้นรถเมล์ตรงอโศกนี้ก็แถบไม่ได้ยืนแล้วค่ะ คนนั่งยาวมากันตั้งแต่สยาม ชิดลม มีช่วงม๊อบนี้ละ ที่ทำให้เราได้เป็นต้นสายกับเขาบ้างจากที่เคยเบียดเสียดกันขึ้น แย่งกันหาที่ว่าง ก็กลายเป็นได้นั่งสบายๆ เพราะรถเมล์สายสุขุมวิทส่วนใหญ่เปลี่ยนมาสุดสายที่อโศก วันนี้เป็นอีกวันที่เราได้นั่งสบายๆ โดยไม่ต้องแย่งใคร รถเมล์ก็วิ่งไปตามเส้นทาง วนกลับจากถนนสุขุมวิทก่อนเข้าเขตชุมนุม วิ่งกลับมายังเส้นสุขุมวิทขาออก ผู้คนเริ่มทยอยขึ้นมาจนที่นั่งว่างไม่มีเหลือ ผู้ที่ได้นั่งส่วนใหญ่เป็นสาวๆ รวมถึงเราด้วย แทบจะทุกคนหยิบมือถือออกมา บางคนไอโฟน บางคน ซัมซุง และอื่นๆ จากนั้นทุกคนก็เข้าสู่โหมดสังคมคนเมืองในสมัยนี้ คือนั่งจิ้มมือถือ ตาจดจ่อกับหน้าจอ ไม่สนใจใคร ตัดตัวเองออกจากสิ่งแวดล้อม เราเองก็เป็นหนึ่งในคนกลุ่มนั้น ที่หยิบมือถือขึ้นมาเล่น และตัดตัวเองออกจากสภาพแวดล้อมต่างๆ

          จนรถแล่นมาถึงบริเวณรถไฟฟ้าพร้อมพงษ์ มีหญิงอินเดียสองคนขึ้นมา เรารู้ว่าเธอสองคนเป็นคนอินเดียเพราะเธอเดินมาเกาะเบาะตรงหน้าเรา เราเลยเงยหน้ามองแวบนึง ก่อนจะก้มลงเล่นมือถือต่อ แต่สายตาก็ยังพอเห็นว่า ผู้หญิงใส่ชุดสีชมพูออกแดงจะล้วงเงินในกระเป๋า แล้วอีกคนห้าม ทำท่าให้ยืนให้ระวังก็พอ ตอนนั้นเราไม่เอะใจอะไร คิดแค่ว่าเขาคงอยากออกค่ารถให้กระมัง รถออกจากป้ายวิ่งต่อไป ถึงแม้ว่ารถจะวิ่งไม่เร็วมากแต่เวลาเบรกเบรกกระชากมากค่ะ คนที่นั่งก็เซ คนที่ยืนแทบจะล้มด้วยซ้ำ หญิงอินเดียสองคนนั้นก็เช่นกัน

          แล้วเหตุการณ์ที่ทำให้เราฉุกคิดก็เกิดตอนนี้ ตอนที่รถเมล์เบรกแรงมาก แล้วกระเป๋ารถเมล์ก็เดินมาหาผู้หญิงใส่ชุดสีชมพูออกแดง กระเป๋ารถเมล์เอามือแตะลงบนท้องเธอ และลูบไปมา ตอนนี้เองที่เราเงยหน้าจากจอมือถือ และเพื่อประจักษ์กับสายตาว่า ผู้หญิงคนนี้กำลังตั้งครรภ์ ขณะที่เราเพิ่งรู้ตัว กระเป๋ารถเมล์ก็ตะโกนขึ้นมาว่า "มีใครอยากสละที่นั่งให้คนท้องบ้าง" เราซึ่งรู้ตัวพอดีก็รวบข้าวของแล้วลุกให้เธอนั่ง แต่ช่วงระหว่างกำลังเตรียมลุกนั้น กระเป๋ารถเมล์ก็ตะโกนประโยคเดิมอีกสามสี่ครั้ง ซึ่งทุกคนโดยรอบทำเป็นไม่สนใจอะไรเลย นอกจากกดโทรศัพท์ พอหญิงคนนั้นได้นั่งเธอหันมาขอบคุณเรา ส่วนกระเป๋ารถเมล์หันมาบอกกับเราว่ารถเบรกแรง เดี๋ยวกระแทกเบาะเป็นอะไรจะทำยังไง มันไม่ได้ทำให้เรารู้สึกดีนะที่เราลุกให้เธอนั่ง แต่เรารู้สึกว่านี้ถ้ากระเป๋ารถเมล์ไม่บอก และมันเกิดเหตุการณ์นั้นขึ้นจริงๆ จะทำยังไง โชคดีที่กระเป๋ารถเมล์สังเกตไม่งั้นคงไม่มีใครรู้ และเธอก็ยังยืนอย่างนั้นต่อไป 

          หลังจากเราลุกให้เธอนั่งแล้ว เราก็ไปยืนจับราวแล้วมองไปรอบๆ ผู้โดยสารหญิงที่นั่งเบาที่หญิงตั้งครรภ์คนนั้นเกาะ เบือนหน้าออกไปนอกหน้าต่าง ถัดมาเป็นเด็กนักเรียนที่นั่งเสียบหูฟังไอโฟนเหมือนไม่รับรู้อะไร และคนเบาะตรงข้ามก็เล่นเกมส์คุกกี้วิ่งได้ โดยอาจจะไม่รู้ว่าเมื่อกี้เกิดอะไรขึ้น (หรือรู้แล้วไม่สนใจเราก็ไม่ทราบ) มันทำให้นึกถึงเพลง "โอมจงเงย" ของพี่แตมป์อย่างไม่มีสาเหตุ เราเคยเห็นกระทู้ที่ออกมาติ หรือออกความเห็นเรื่องที่คนไม่มีน้ำใจลุกให้คนแก่ หรือคนตั้งครรภ์นั่งบนรถไฟฟ้า แล้วมีคนมาบอกว่า "ก็ไม่เห็น ถ้าเห็นก็ลุกให้" อะไรประมาณนั้น จะว่าไปกรณีนี้เราก็คงจะตอบคำถามแบบนั้นเช่นกัน ถ้ามีคนอื่นมาเล่า

          มันเลยทำให้เราเรากลับมาคิดว่า ที่เราไม่เห็น เพราะเราไม่สนใจสิ่งรอบข้างเองรึเปล่า เพราะสังคมเราเอาแต่จดจ่อกับสิ่งไม่มีชีวิต ทำให้เราลืมสิ่งมีชีวิตร่วมโลก ลืมคนรอบๆ ตัวเราไปรึเปล่า 
เราไม่ได้มารณรงค์งดใช้มือถือขณะโดยสารรถเมล์ หรือ รถโดยสารสาธารณะนะคะ แต่เราแค่มาเล่าให้ฟังว่าวันนี้เราเจออะไร และมันทำให้เราคิดอะไรได้บ้าง

          เราอาจจะเล่ายาวเวิ้นเว้อไปหน่อย แต่ถ้ามีคนอ่านและเก็บเอาไปคิดสักนิดก็คงจะดี เราแค่ไม่อยากให้เหตุการณ์อย่างที่กระเป๋ารถเมล์บอกมันเกิดขึ้น เพราะกระเป๋ารถเมล์คันอื่น อาจไม่ตะโกนบอกอย่างที่กระเป๋ารถเมล์คนนี้ทำก็ได้ ก็ต้องชื่นชมกระเป๋ารถเมล์ไว้ ณ ที่นี้ ถ้าไม่ได้กระเป๋ารถเมล์บอก แล้วเรามารู้ทีหลัง เราคงรู้สึกผิดยิ่งกว่าที่เป็นตอนนี้แน่ๆ 


[Spoil] คลิกเพื่อดูข้อความที่ซ่อนไว้เราแท็กสังคมคุณแม่ได้รึเปล่า เพราะผู้หญิงคนนั้นตั้งครรภ์
comment1:มีเสียงตอบ...ผมเองครับ...
ว่าแล้วคนขับก็ปล่อยพวงมาลัยจากรถที่กำลังวิ่ง เดินออกมา...

น้ำใจมันค่อยๆเหือดหายไปจริงๆนะครับ

ปล1...ขออนุญาตเข้ามาเม้นต์เล่นๆ คลายเครียดนะครับ
comment1-1:ฮาาา เกรงว่าคนขับรถเมล์ทำงั้นจริง คุณแม่อาจจะไปขับเองแล้วแว้นกว่านะคะ

ปล. ขำๆ คลายเครียดเช่นกันคะ
ปล.2 แก้ไขคำผิดค่ะ
comment1-2:คนท้องเข้าไปนั่งขับรถแทน ความคิดที่ดี ^^
comment1-3:ถ้างั้น หวังว่าคนท้อง คงไม่ใช่คนนี้นะ
comment2:เห็นด้วยนะคะ บางทีไม่ใช่ไม่มีน้ำใจ
แต่เกิดจากการหมกมุ่นกับโทรศัพท์ จนไม่ได้ใส่ใจคนรอบข้าง

วันนี้เราขึ้นรถไฟฟ้า
เราท้อง และผ่านภาวะแท้งคุกคามมา ถ้านั่งได้ก็ดีกว่ายืน (ตอนนี้ปลอดภัยดีแล้ว)
ก็ไม่มีใครลุกให้เรานั่ง เราก็ไม่ได้คิดอะไรหรอก
คงเพราะว่าคนคงจะดูไม่ออกว่าเราท้องอยู่
และแต่ละคนก็จ้องแต่มือถือตัวเอง

พอผ่านไปสองสถานีก็มีที่ว่างให้นั่งพอดี เลยไม่ต้องยืนนาน

อันที่จริง คนท้องก็สามารถเรียกร้องสิทธิได้นะคะ
บอกดีดี เราเชื่อว่าทุกคนก็ยินดีลุกให้
comment2-1:ที่จิง มันมีที่นั่งสำหรับ คนท้อง พระภิกษุ คนแก่ เด็ก ด้วยนี่เนอะ ลืมไปเลย
comment2-2:แบบนั่นแหละครับ
สังคมที่ไร้น้ำใจ เพราะไม่เคยสนใจคนรอบข้าง
comment2-3:เราเคยลุกให้คนท้องนั่ง ในBTS แต่เค้านั่งแล้วมองเราแบบ...แน่สิยะ เธอควรจะลุกให้ชั้นนั่ง 
เราแบบ เฟลเล็กน้อย  ไม่ต้องพูดดังๆ ว่าขอบคุณ แต่ทำหน้าซึ้งน้ำใจกันหน่อยก็พอ 
แล้วคือคุณเธอไม่ได้ต้องยืนนานเลยนะตอนเราลุกให้นั่งอ่ะ แค่เราเห็นเค้าเดินมา แล้วเห็นว่ายังไม่มีใครลุกเราก็ลุกให้
ทั้งที่ช่วงนั้นนะ งานที่เราทำเป็นงานที่ต้องเดิน+ยกของทั้งวัน พูดง่ายๆก็ใช้แรงงานอ่ะ เหนื่อยร่างแหลก คุณเธอยังมาทำตาแบบนั้นใส่ชั้นอีก 
แต่ก็ไม่ถึงกับครั้งต่อไปจะไม่ลุกให้คนท้องนั่งอีกหรอกนะ เพราะขากลับก็เจอคนท้องอีก เราก็ยังลุกให้
comment2-4:เคยเจอคนแบบที่ คห 2-3 เจอเหมือนกันนะ
เดินขึ้นมา ถือของพะรุงพะรัง แล้วก็ทำหน้าตา
คือประหนึ่งว่า ชั้นนี้มีสิทธิ์เต็มที่ในการจะได้นั่งนะ
พวกที่นั่งทั้งหมดเนี่ย ไม่คิดจะลุกให้ชั้นเลยใช่มั้ย
มองตาขวางใส่คนนั้นคนนี้ 
แต่ก็ไม่มีคนลุกให้ เพราะผู้ชายก็นั่งจิ้มมือถือเหมือนกันหมด

สังคมสมัยนี้ไม่เหมือนก่อนแล้วล่ะครับ
comment2-5:เชิญเถอะครับ ใครจะว่าผมใจดำแล้งน้ำใจอย่างไร ผมไม่สนครับ สังคมสมัยนี้มันเปลี่ยนไปแล้ว ผมดูแลคนที่ผมรักก็พอแล้วครับ
comment2-6:ความรู้สึกแบบเดียวกันเลย
เราลุกให้คนท้องนั่ง 
แต่เธอทำหน้าแบบ เฮ้อ
comment2-7:อ่านคห.2-5 แล้วจิตตกเล็กน้อยค่ะ เออสังคมเมืองสมัยนี้มันไร้น้ำใจดีจริงๆ ดีนะที่อยู่ชานเมือง
comment3:ถ้าเพียงแต่ใส่ใจ ... ทุกคนจะมองเห็นหมดว่าคนท้อง เด็ก หรือคนชรา เดินขึ้นมาบนรถ
comment3-1:จริงค่ะถ้าเพียงแต่ใส่ใจ  แต่บางทีเราก็รำคาญนะกับพวกคุณแม่จูงลูกน้อย คนท้อง คนแก่ที่ขึ้นรถไฟฟ้าป้ายแรก
ถ้าเพียงแต่คุณยืนรอขบวนต่อไปคุณก็จะได้นั่งไม่ต้องเบียดเบียนใคร แต่ก็ยังขึ้นมาเพื่อหวังให้คนลุกให้
เราเคยขึ้นมานั่งปุ๊บคนท้องมายืนตรงหน้าจะไม่ลุกก็ไม่ได้นะ มารยาททางสังคม
จำใจเดินออกจากรถไปยืนต่อคิวใหม่ จะยืนหน้าสุดก็ไม่ได้เดี๋ยวเค้าจะหาว่าแซงคิว 
รอต่ออีกสองขบวนพร้อมนึกในใจอย่ามีคนท้องมายืนหน้าตรูอีกนะเฟร้ย ได้ไปทำงานสายแน่ๆ 

ปล. อันนี้ไม่ชอบใจเฉพาะพวกขึ้นป้ายแรกแล้วไม่รอเท่านั้น อย่าโลกสวยด่าอิฉันนะคะ
comment4:จะว่าเข้าใจก็เข้าใจ แต่สงสารคนท้อง คนแก่ ที่เขาต้องยืนอะครับ
ส่วนตัวไม่กดอะไรเลย เวลานั่งรถประจำทาง (จริงๆคือไม่มีอะไรเล่น)
เวลาคนแก่ ผู้หญิงมาก็จะลุก แต่คนสมัยนี้เขาคิดว่าไม่ใช่เรื่องของเขา เขาก็ไม่สน คนแบบนี้มีครับ
ผู้ชายก็เยอะ เห็นๆอยู่ว่าคนแก่ขึ้นรถ แต่ไม่ลุก ก็ไม่รู้จะพูดยังไง
ถ้าเป็นผู้ชายนี่ มันแย่มากอะ
comment5:เอาจริงๆผมด่าเลยนะ   555 

แต่ผมขึ้นรถเมล์กี่ครั้งก็เจอแต่คนใจดีนะ ใหญ่ลุกไม่ทันบ้าง ลุกแล้วไม่นั่งบ้าง
comment6:ผมเคยนั่งอยู่ด้านซ้ายหน้าเกือบสุด ผมมองไม่เห็นด้านหลังหรอก จู่ ๆ ผมก็ได้ยินเสียงกระเป๋าเหมือนด่าใครลั่นรถ ผมหันหลังไปมอง เหมือนกับ จขกทเลยครับ ไม่ว่าเด็กสาว คนวัยหนุ่ม วัยสาวที่นั่งเก้าอี้อยู่ใกล้เธอมาก ๆ ต่างไม่ได้สนใจอะไรทั้งสิ้น ว่าคนท้องขึ้นรถมาแล้ว ต้องลุกให้นั่งไหม ผมอยู่ห่างจากเธอมาก แต่ได้ยินกระเป๋าพูดหลายครั้ง จึงต้องลุกแล้วเรียกเธอเดินมาหาที่นั่งผม ผมได้แต่ยืนแล้วก็มองไปรอบ ๆ ตัว ก็นั่งหลับมั่ง นั่งจิ้มมือถือกันบ้าง นี่แหล่ะสังคมไทยปัจจุบัน สุดยอดแล้วครับ
comment7:ผมจะลุกให้ตลอดนะถ้าเห็น แต่บางทีเหมือนคนท้องจะชอบเขินๆ หลบไม่ให้รู้ว่าท้อง ถ้าท้องแก่ๆก็เห็นชัดอยู่ครับ แต่ถ้าท้องอ่อนๆ นี่ผมก็ไม่แน่ใจว่าพุงหรือเปล่า เคยลุกผิดด้วยแหละ
comment7-1:เราเคย 2 ครั้งคะ  ครั้งแรกเค้าไม่ได้ท้อง เราก็อาย ๆ คะ ครั้งที่ 2 เราก็เลยไม่แน่ใจว่าท้องหรืออ้วนเหมือนกันคะ
comment7-2:รุ่นพี่เราอ้วน  มีคนลุกให้นั่ง
พี่แกมาเล่าให้ฟัง แล้วบอกว่า
จะปลื้มใจกับน้ำใจ  หรือจะสมเพชตัวเองดีเนี่ย

ที่เด็ดที่สุด  เรื่องความอ้วนของพี่แก
ทำให้ตำรวจปล่อยรถไป  เพราะพี่แกไม่คาดสาย
แล้วตำรวจจะปรับ  พี่แกเลยบอกว่า  หนูท้องอยู่ค่ะ  ดูท้องหนูสิคะ
พอกลับมาถึงออฟฟิศ  พากันฮาเรื่อง...หนูท้องอยู่ค่ะ  มองท้องพี่แกละก็ขำ
comment8:แวะมาแชร์ ปสก
เป็นคนที่ชอบมองรอบตัว เพราะบ้านนอก จะสนใจสิ่งรอบตัว กลัวหลง กลัวเลยจุดที่จะลง จะคอยมองคนขึ้น ลง ตลอดเวลา
ทำให้เวลาขึ้นรถโดยสารหรือรถเมล์ ถ้าเห็นคนแก่ เด็ก คนท้อง เราจะลุกให้ทันที
ไม่ได้จิตใจงามหรือโลกสวย แต่ เห็นแล้วนึกถึงยาย นึกถึงแม่ ตัวเอง ถ้าได้ยืนคงเมื่อย
ทำจนติดเป็นนิสัย ถ้ายืนได้จะรีบยืน 
เป็นคนไม่เล่นมือถือบนรถเพราะตัวเตี้ย ต้องหาที่จับ สัมภาระก็เยอะ มือถือก็รุ่นธรรมดา ล้วงออกมาก็อาย
comment9:ตอนนี้ตั้งครรภ์7เดือนค่ะ วันก่อนลองขึ้นรถเมล์ไม่กี่ป้าย ไม่มีคนลุกเลยค่ะ สักพัก เขยิบๆไปด้านใน มีวันรุ่น ญ ต่าง ชาติลุกให้นั่ง แหม่ คนไทย

อีกครั้งกระเป๋ารถเมล์ตะโกนให้เลยค่ะ "เอ้า ลุกให้คนท้องนั่งด้วยครับ" 
แต่ ตอนนั้นไม่ได้ท้องค่ะ
comment9-1:ฮาตรงไม่ได้ท้อง แต่กระเป๋ารถเมล์บอกว่าท้องนี่แหละ
comment9-2:เราเคยเจอคล้ายๆแบบนี้เหมือนกันค่ะ คือไม่แน่ใจว่าเค้าท้องรึเปล่า
จะถามก็เกรงใจ กลัวพี่เค้าไม่ได้ท้อง
comment9-3:ไม่มีปัญหาครับ ผมเคยทำมาแล้ว

เห็นสตรีท่านหนึ่งขึ้นมา ดูรูปแบบน่าจะท้องแน่ๆ เลยเตรียมลุกทันที

สตรีท่านนั้นก็จะเดินเข้ามานั่งแล้วล่ะ

แต่มีมนุษย์ป้ารีบเข้ามาแทรกจะนั่ง กระเป๋าเห็นเหตุ เลยบอกว่า
ให้คนท้องนะป้า.....ป้ายืนได้ คนท้องเค้าจะนั่ง พี่ผู้ชายเค้าลุกให้คนท้องนั่งนะคะ

สตรีท่านนั้น ออกตัวว่า
"หนูไม่ได้ท้องค่ะ แค่ลงพุงและอวบนิดหน่อย"

อา.............ไม่ได้ท้อง แล้วลุกขึ้นแล้วด้วย
เพื่อรักษาฟอร์มของเราชายไทย

เลยต้องเดินไปกดออดเพื่อจะลงป้ายหน้า ทั้งๆที่จุดหมายอยู่อีกเกือบสุดสาย T-T
ทำเนียนลงป้ายหน้านิ่งๆ เพื่อรอรถสายเดิมคันต่อไป
comment9-4:ทำดีไม่เห็นต้องอายใคร

มั่นเข้าไว้ อิอิ
comment10:เป็นคนท้องที่เจอคนใจดำสุดๆ กับใจดีสุดๆ 
         ใจดำก็เมื่อวาน ยืนจนพุงยื่นไปจะชนหน้าเธอ เธอยังทำเฉย ทีแรกเล่นโทรศัพท์ สักพักหลับตา พอใกล้ถึงตื่นมามองไปรอบๆ แต่เธอก็ไม่ลุกให้ คนที่ยืนอยู่ก็ใช้สายตาตำหนิเธอ แต่ไม่มีใครบอกเธอ เราก็เฉยๆไป เพราะไม่แน่นมาก
         ส่วนใจดีสุดๆ เพิ่งเจอเมื่อเช้านี้ น้องคนสวยถือโน็ตบุค ถุงกระเป๋าใบใหญ่ นั่งอยู่ตำแหน่งกลางเหลือบมองเห็น พยักหน้าให้แล้วลุก พอดีคนที่นั่งริมเห็นพอดี เธอเลยลุกให้ด้วย เราจึงเลือกนั่งริม น้องคนสวยจึงนั่งลงเหมือนเดิม สักพักมีน้องอนุบาลขึ้นมากับคุณแม่ น้องคนสวยเธอจึงลุกอีกครั้ง คุณแม่ขอบคุณ 
          เมื่อมีที่นั่งว่างข้างเด็กอนุบาล คุณแม่สะกิดให้น้องคนสวยนั่ง น้องบอกเดี๋ยวจะลงแล้ว คุณแม่เลยสะกิดท่านอื่นให้นั่งแทน สิ่งที่เห็นวันนี้ คุณแม่บางท่านอาจจะนั่งข้างลูกเมื่อมีที่ว่าง แต่คุณแม่มีน้ำใจสละให้คนที่เสียสละให้เธอ และสละให้คนอื่น เพราะเธออาจจะคิดว่าเธอเองก็ได้รับน้ำใจมาแล้ว ควรแบ่งปันให้คนอื่นต่อไป ยิ้มค่ะวันนี้
comment11:ผมเคยพาแฟนขึ้นรถเมล์ ปอ. ตอนนั้นที่นั่งเต็ม เราก็ยืนกัน
มีหญิงสาวผู้หนึ่งลุกขึ้น แล้วบอกให้แฟนผมนั่ง ผมตอบไปว่า
"ขอบคุณครับ ไม่เป็นไร แฟนผมไม่ได้ท้องครับ เค้าอ้วนน่ะ"
หญิงสาวผู้นั้นคงเขิน ๆ แต่ผมน่ะ โดนแฟนหยิกซะเจ็บเลย
comment11-1:เคยเจอกรณีคล้ายกันนี้ในรถไฟฟ้า 2-3 ครั้ง คือดูไม่ออกว่าเขามีพุงหรือท้องเพราะยังไม่ชัดมาก พยายามเล็งว่าเธอจับท้องหรือเปล่า ก็ไม่แน่ใจ ไลน์ถามเพื่อนข้างๆ เพื่อนก็ดูไม่ออก กลัวว่าเกิดลุกให้แล้วเขาไม่ได้ท้อง เขาจะรู้สึกไม่ดี...ถ้ายืนอยู่ติดเราก็ตีมึนลุกแล้วหันหนีเลย
 เสี่ยงดวง 555
เราว่าน่าจะมีการทำเข็มกลัดสำหรับคนท้องไว้กลัด น่าจะเป็นประโยชน์ต่อคนท้องอ่อนๆ และง่ายต่อการแยกว่าใครท้องอ่อนใครมีพุงนะ คือคนที่ไม่เคยท้องน่ะ ดูยังไม่ค่อยออกค่ะ T T
comment11-2:สำหรับผม ถ้าไม่แน่ใจว่าเค้าท้องมั้ย ผมก็ลุกขึ้นให้นั่งครับ
เพราะถึงเค้าไม่ท้อง ก็คิดซิว่า สละที่นั่งให้สุภาพสตรี
ถ้าถามเค้าว่าท้องหรือเปล่า เผลอ ๆ อาจมีเคือง
comment12:เราเองท้องเริ่มใหญ่ แต่ยังสามารถยืนได้ แต่สามีมักจะบอกให้หาที่นั่ง. เราเองก้เกรงใจ ไม่อยากรบกวนคนที่เข้ามาได้นั่งก่อน. จึงยืนเสมอ แต่ก้จะมีบางครั้งที่ได้นั่ง มีคนลุกให้นั่ง แต่เมื่อวานเจอแบบที่คนนั่งอยู่ไม่สนใจ หลับบ้าง เล่นมือถือบ้าง. เราก้เฉยๆๆ พอสักพัก ใกล้จะถึงสถานีที่ต้องลง ก้ดันเพิ่งมาเห็น จะลุกให้นั่ง. เราเลยบอกไม่เป็นไร บางทีก้เจอ มาเป็นคู่แฟนกัน ฝ่ายหญิงเห็นก้บอกให้ฝ่ายชายลุก แต่ผู้ชายแมนมาก มีถามด้วยว่า นั่งไหมครับ. อ่ะนะ ต้องถามด้วยหรือ เราเลยปฏิเสธ ไม่เป็นไร เรายังเดินมาสถานีไหวก้ต้องยืนไหว 
บางทีเจอผู้ชายนั่งอยู่ พอเห็นเรา ก้หลับไม่สนใจ อ่ะนะ ไม่เป็นไรหรอก

คนท้องไม่ใช่ทุกคนที่อยากนั่ง โดยรบกวนคนที่นั่งอยู่ก่อนนะ.

สำหรับคนที่ยังมีน้ำใจ เงยหน้าจากมือถือตัวเอง ก้ต้องขอบคุณที่สละที่นั่งให้คนท้อง.


ปล. ขอแก้นิดนึง มีคนมาบอกว่า อย่าไปว่า ผู้ชายคนนั้น พอดี สถานีที่ขึ้นเป็นต้นสายเลย. จะบอกว่าเป็นแอร์พอร์ตลิงค์ ขึ้นสถานีพญาไท คงไม่ลงสถานีราชปรารถนะ. บางคนอาจจะคิดว่า เออถามก่อน เผื่อเค้าไม่นั่ง. คือคนท้องบางคนเค้าก้เกรงใจเป็นนะ. ไม่ใช่อยากไปแย่งที่นั่งหรอกนะ. ยืนไหวก้ยืน. แต่คุณคิดดูว่าแอร์พอร์ตลิงค์ช่วงเลิกงาน คนเยอะมากแค่ไหน ยืนเบียดๆๆ กัน. คนท้องนะ เค้าไม่ใช่คนป่วย คนพิการ. เค้ายังสามารถทำอะไรๆๆ ได้เหมือนคนปกติที่ไม่ท้อง แต่ผู้ชายคนที่พูดถึง ไม่ค่อยแมน เพราะท่าทางเค้าลังเล เค้าไม่ได้ตั้งใจจะลุกให้เรานั่ง เพราะแฟนเค้าสะกิดให้ลุกต่างหาก.
comment12-1:ถ้าเป็นเรา แล้วแฟนไปถามคนที่ควรเสียสละให้อย่างนั้น พิจารณาค่ะ 
พูดจริงๆนะคะ เราไม่ได้รักคนที่เค้ารักเราคนเดียว 
แล้วไปเห็นแก่ตัวกับคนอื่น จริงมั้ยคะ? แต่ตอนนี้ก็ สเตตัสโสด ค่ะ 55+

ส่วนตัวเราก็เคยโดนสถานการณ์วัดใจค่ะ ยืนห่างเราไปประมาณเมตรนึง
ท้องยื่นนิดๆ เรานี่นั่งเครียดเลยค่ะ -*- เราก็ถือของหนัก ผู้หญิงคนนั้นก็ดูแข็งแรงดี

มาเจอกระทู้เมื่อ 1-2 เดือนก่อน ว่าบางทีคนท้องจะเหน็บเข็มกลัดไว้ที่หน้าท้อง
จะได้สังเกตเพิ่มอีกอย่างนึงค่ะ ^___^
comment12-2:เออ นั่นมันเราเลยนะ จะยืนขึ้นแล้วถามว่า นั่งไหมคะ
คือบางคนเค้าใกล้จะลงแล้ว เค้าก็ปฏิเสธ หรือเค้าไม่อยากนั่งก็มี ถ้าสมมติเค้าบอกว่าไม่เป็นไร เราจะได้นั่งต่อได้โดยไม่เก้อเขิน แต่ส่วนใหญ่ก็เห็นบอกว่าขอบคุณ แล้วก็นั่งทุกทีเลย 

กลายเป็นว่าผิดไปซะงั้น ?! งงเลย
comment12-3:คุณอยากนั่งหรือเปล่าล่ะครับ ถ้าคิดว่าตัวเองต้องการจะนั่งก็บอกเลยไม่ต้องฟอร์ม ตอบไป "นั่งค่ะ" จบ

ผมว่าผู้ชายคนที่คุณเล่าถึงไม่ได้ผิด หรือ "ไม่แมน" (ไม่ชอบเล้ยคำนี้ ไม่แมนก็แปลว่าไม่เหมือนผู้ชาย ไปเหมือนผู้หญิงแทน แสดงว่าเป็นเพศหญิงมันแย่มันต่ำต้อยสิ ลักษณะความเป็นหญิงจึงถูกเอามาใช้เป็นคำดูถูก?)

เขาอาจไม่รู้ก็ได้ครับ เพราะคนท้องที่ต้องการยืนและยืนได้จริงๆ ก็มี ผมเคยเจอฝรั่งผู้หญิงท้อง เขาตอบว่าไม่นั่ง ยืนได้ ซึ่งมันหมายความตามนั้นจริง ไม่ใช่ตอบอย่างใจอย่าง
comment12-4:ความคิดแย่มาก คนเค้ามีน้ำใจ บางทีการที่เค้าถามว่านั่งมั้ยครับก็เหมือนเป็นการเรียกให้มานั่งนั่นแหละ ดันไปว่าเค้าอีก
comment12-5:ถามก่อนไม่น่าผิดนะ

ในเมื่อบางทีลุกให้แล้วก็ไม่นั่ง
comment12-6:ไม่ได้บอกว่าผิด แต่ท่าทางที่ถาม ไม่ได้จริงใจที่อยากจะเสียสละมากกว่า
comment13:เข้าใจเจ้าของกระทู้เลยค่ะ โหเรื่องเล่นมือถือนี่ ขนาดเพื่อนเรานั่งข้างๆเรียกตั้งหลายครั้งเราก็นึกว่าได้ยินแล้วเลยคุยไปเรื่อย ผ่านไปหลายนาที เพื่อนเงยหน้าขึ้นมาถามว่า "เมื่อกี้ว่าอะไรนะ ได้เรียกรึป่าว" T=T โถ๊ะเธอ ที่เล่าไปเป็นสิบๆนาทีนี่ต้องเล่าใหม่มั๊ย ปล.ไม่ใช่คนเมืองกรุง แต่เคยเข้ากรุงเจอคนไม่มีน้ำใจ(บางคน)เหมือนกันค่ะจำไม่ลืมเลย ผู้ชายแท้ๆเดินชนเลยค่ะ ตัวเราแทบปลิวไปชนประตูรถ(ขนาดเรามีหลัก(นน.)มั่นคงนะคะ ฮี่ๆ) ตัวเราคิดว่าไม่มีน้ำใจกับเราไม่เป็นไรค่ะ แต่กับคนท้องเราว่าไม่ควร เพราะแค่ยืนก็ไม่ได้ทำให้คุณเมื่อยมากซักเท่าไหร่ แต่สำหรับคนที่ขาเค้าต้องแบกคนอีกคนไว้ในท้องเนี่ยเหนื่อยเมื่อยกว่าเราเยอะค่ะ สำหรับคนที่ไม่เคยเสียสละเลย ลองเสียสละบ้างเราว่าบางครั้งมันก็ทำให้เราพบความสุขเล็กๆได้เหมือนกันนะคะ ลองดู ^^ อย่าให้คนขับต้องลุกขึ้นมาเสียสละที่นั่งเองเลยค่ะฮ่าๆๆ(อ้างอิงจากคุณน้าเก๋...เอง ความคิดเห็นที่ 1)
comment14:หญิงสาวตนหนึ่ง ขึ้นรถเมล์มา ปรากฏว่าคนแน่นมาก เธอเดินไปบอกกับชายหนุ่มที่นั่งอยู่ว่า ดิฉันท้องค่ะขอที่นั่งได้ไหมคะ ชายหนุ่มกุลีกุจอลุกให้ แต่ก็สังเกตุเห็นว่าท้องของหญิงสาวคนนั้นมันแบนราบไม่เหมือนคนท้อง ด้วยความสงสัยจึงเอ่ยปากถามว่า "ขอโทษนะครับ คุณท้องมานานเท่าไหร่แล้ว" หญิงสาวยกนาฬิกาข้อมือขึ้นมาดูก่อนจะทำท่าครุ่นคิด แล้วตอบว่า  "ประมาณสี่สิบห้านาทีที่แล้วค่ะ"
comment15:เคยเจอในรถไฟฟ้าใต้ดิน เราลุกให้ผู้หญิงท้องนั่ง แต่ผู้หญิงท้องคนนั้นยังไม่ทันจะนั่ง ก็มีป้าคนนึงมานั่งซะก่อนอีก
comment15-1:มนุษย์ป้า ชนะเลิศอีกแล้ว 555+
comment15-2:แบบนี้แย่มากนะ -*-
comment15-3:อันนี้เราเคยเจอคล้ายๆกันค่ะ ของเราเป็นคนเจ็บแบบเท้าใส่เฝือกอ่อนประมาณนั้น

เราบอกเลยป้า หนูลุกให้คนเจ็บนั่ง
comment16:เราก็เป็นอีกคนหนึ่งที่ส่วนใหญ่จะลุกให้คนท้อง/คนแก่ค่ะ
เพราะเวลาขึ้นรถเมล์เราจะไม่ค่อยเล่นโทรศัพท์  ... กลัวหลง ... ต้องดูรอบ ๆ ตลอด (ถึงแม้จะอยู่ กทม. มา 7 ปีแล้วก็ตาม)
เราเชื่อว่า น้ำใจในสังคมไทยยังมีอยู่  แต่เวลาเล่นโทรศัพท์เนี่ยมันเหมือนตัดขาดโลกจริง ๆ นะ
คือไม่ได้มอง  ไม่ได้เห็นว่าคนรอบข้างอะไรยังไง  

ก็เหมือนที่มีคลิปโรคจิตยืนช่วยตัวเองข้าง ๆ ผู้ ญ ที่เล่นโทรศัพท์เขายังไม่รู้ตัวเลย

สังคมก้มหน้า จะว่าไป มันก็น่ากลัวนะคะ
comment17:ไม่ว่าจะรถเมล์ สองแถว รถไฟฟ้าใต้ดิน หรือบนดิน...ผมไม่เคยนั่งเลยครับ
comment17-1:ยืนตลอดสินะ
comment18:ผมเริ่มสงสัยในตัว สตีฟ จ้อบบ และเขาทำให้สังคมดีขึ้น หรือแย่ลง หลังจากเปลี่ยนนวัฒนกรรมของโลกใหม่ จนทุกเจ้าเปลี่ยนหมด แต่ผมเองก็เล่นโทรศัพท์นะ ถ้าว่างๆ คือนิสัยคนเราเปลี่ยนไปหมดแล้ว แต่เหตุการณ์นี้ผู้ชาย จะสายตาเร็วครับ เวลาผู้หญิงขึ้นมา ถ้าท้องเขาคงลุกให้แล้วละครับ
comment18-1:สตีฟ จ๊อบ เขาทำให้โลกและสังคมมนุษย์เราแคบลง รวมถึงจิตใจด้วย
แต่ไม่ใช่ความผิดของเขานะ 
คนในสังคมต่างหากที่ทำจิตใจให้แคบลงไปตาม

ปล.ยี่ห้อไอโฟนโทษสตีฟ จ๊อบ แล้วยี่ห้อซัมซุงจะโทษใครดีน้าาาา ????
comment18-2:ผมเคยสงสัยเหมือนกันว่าเพราะมีอินเตอร์เนตเล่นได้ทุกที่ผ่านมือถือ ไอแพด แทบเลต เลยทำให้คนไร้กาละเทศะมากขึ้นไหม บางทีก็อยากย้อนเวลากลับไปในสมัยที่มือถือราคาแพงนะ
comment18-3:เราว่าของแบบนี้มันขึ้นอยู่กับจิตสำนึกของคนมากกว่านะ 
เทคโนโลยีมันก็มีทั้งข้อดีข้อเสียล่ะ แต่ก็ขึ้นอยู่กับคนที่ใช้ด้วย
ส่วนตัวเคยเจอเคสคนท้องขึ้นรถเมล์มา ผู้ชายที่นั่งข้างๆ เราตอนแรกเห็นนั่งเล่นโทรศัพท์อยู่ พอเห็นผู้หญิงท้องขึ้นมาก็หลับ 
เอิ่ม...หลับเร็วไปมั้ย เราเลยสะกิดเค้าแล้วลุกออกมาแทน เค้าก็กระเถิบเข้าไปนั่งข้างในนะผู้ชายคนนั้น เหอๆ
comment18-4:ผมว่า บางทีเทคโนโลยีก็ทำให้เราลืมหันมอง คนข้างๆไปเลยนี่หละครับ
comment18-5:ผมแปลกใจว่าเกี่ยวอะไรกับ จ้อบบ และงงว่าทำไมบางท่านถึงถูกใจ
comment19:ไม่ต้องรอให้กระเป๋าถาม แค่เห็นคนท้องขึ้นมา ก็ลุกให้นั่งละจ้า
comment20:เสียดายรถเมล์เชียงใหม่  (จากรถเมล์เฉลิมพลมาเป็นเชียงใหม่ไทยเดินรถหรืออะไรก้อเลือนๆไป) จะด้วยการควบคุมและบริหารไม่ดีไม่เป็นหรืออย่างไร  จึงต้องเลิกล้มกิจการไปประมาณสิบปีแล้ว  ท้ังๆ ที่มีคุณูปการแก่ชาวเชียงใหม่ท่ีเบี้ยน้อยหอยน้อยและเด็กนักเรียนรุ่นก่อนๆ (และเลขา-กปปส.ท่ีกำลังซ่าอยู่ตอนนี้ก้ออาจจะเคยใช้บริการมาบ้างแหละ)  ได้อาศัยเดินทางไปทำงานและไปรร. 
บนรถเมล์เหลืองนั้น  เราได้อาศับไม่บ่อยนัก แต่ที่ควรจะกล่าวไว้ก้อคือการท่ีสุภาพบุรุษลุกสละท่ีนั่งแก่สตรี คนชรา และผู้พิการเจ็บป่วยอย่าง  "ไม่ลังเล" !
comment20-1:วกมาการเมืองจนได้สินะ
comment21:คุณ จขกท.ก็ยังถือว่ามีน้ำใจอยู่บ้าง 
สลับกันหากคุณไม่ได้นั่งตรงบริเวณที่เธอมายืนพอดี หรือใส่หูฟังไม่ใส่ใจสิ่งที่คนรอบพูดหรือทำ คุณอาจจะยังนั่งเล่นมือถือไม่รู้ไม่ชี้ ไม่รับรู้ถึงเหตุการณ์รอบๆแบบคนอื่นๆก็ได้ค่ะ
comment22:เป็นไปได้ ทุกครั้งถ้าเราเจอเด็ก คนแก่ ผู้หญิงท้อง ผู้หญิงอุ้มเด็กเล็กมา เราจะลุกให้ตลอด
แต่นอกจากว่าเราจะแบกของพะรุงพะรังเท่านั้น (นานๆครั้งถ้าหอบของกลับบ้าน)

เราคิดว่าเรายังอายุน้อย ยังสามารถยืนได้ ไม่เป็นอะไร แค่ยืนเอง
ก็เลยลุกให้บ่อยๆ ถ้ามีโอกาสนะคะ ถือว่าช่วยๆกัน ^^
comment23:สมัยนี้เพศไหนก็เท่าเทียมกันน่ะ
เราเป็นผู้หญิงเห็นคนแก่คนท้องก็ลุกให้เลยอ่ะ
ไม่ต้องรอให้ผู้ชายเขาลุกหรอก
comment23-1:อายุ 62 นี่ถือว่าแก่ไหม  ไม่เคยมีใครลุกให้นั่ง  มีแต่ลุกให้คนอื่นนั่ง
comment24:เคยเจอเป็นเคสคุณตาค่ะ .. แล้วแกขาไม่ค่อยดี (พอดีนั่งอยู่บนรถช่วงบนที่นั่งด้านในติดประตูเลยสังเกตเห็น) 
แล้วรถแน่นมากกกกกก คือ เราจะลุก มันก็ไม่ได้ แถมก็อยู๋ไกลคุณตาด้วย เพราะก่อนหน้านี้จะมีคนลงยังเบียดตัวลงไม่ได้เลยค่ะ (ได้แต่หันมายิ้มให้เรา เพราะเราดันหันไปเห็นพอดี..) 
รู้สึกจี๊ดๆ ที่ใจมากว่า คุณตาก็สามารถเบียดเข้าไปถึงตรงที่มีที่นั่งได้ .. แต่ .. กลับไม่มีใครลุกให้นั่งเลย เพราะเราเห็นมือแกโหนอยู่ตรงราวน่ะค่ะ 

รู้สึกแย่มากก แต่เราก็ทำอะไรไม่ได้ .. ทำไมคนเดี๋ยวนี้ใจร้ายจัง เสียใจ
comment25:เห็นหัวกระทู้แล้ว นึกถึงเหตุการณ์ของเพื่อนเรา กะของสาวคนหนึ่งที่เราไม่รู้จัก
(เหตุการณ์เกิดขึ้นคนละหน แต่ @อนุสาวรีย์ชัย เหมือนกัน)

เธอทั้งคู่ตอบสวนกระเป๋ารถเมล์ไปทันทีว่า "แค่อ้วน!!! ไม่ได้ท้อง"

เพื่อนเรามันตะโกนเสร็จแล้ว ก็หันมาบอกว่า มันอายมากๆๆๆๆๆๆ
และเสียความมั่นใจในตัวเองไปเลย แล้วก็หมกหมุ่นกับความอ้วน-ผอมของตัวเอง
(จนเกินเหตุและไม่ถูกทาง)

ส่วนสาวคนหนึ่งที่เราไม่รู้จัก... เธออารมณ์เสียอย่างสุดๆ แทบจะกลายเป็นสวนสัตว์เปิด
ทำให้การเดินทางบนรถเมล์เที่ยวนั้น น่าเบื่ออย่างสุดๆๆ


นี่จึงเป็นเหตุผลหนึ่งที่เราจะไม่ลุกให้ใครนั่ง ถ้าไม่มั่นใจจริงๆ ว่า เขาท้อง



เราว่าคนเดี๋ยวนี้ หมกหมุ่นกับรูปร่างตัวเองมากๆ (แต่ก็ไม่ดูแลให้ถูกวิธี)
ทำท่าเหมือนมั่นใจในตัวเอง แต่จริงๆ แล้วอ่อนไหวไปไหน??? 
หรือไม่ก็หงุดหงิดฉุนเฉียวง่าย
comment25-1:เราเคยเจอเหตุการณ์แบบนี้ค่ะ ว่าคนลุกให้นั่ง
เราก็ขอบคุณเขาแล้วก็ทำเป็นลูบๆท้อง
แต่จริงๆคลอดมาได้ 2 ปีแล้ว >_<
comment25-2:เอ๊ะ สมัยนี้ถ้าเราลุกให้ สุภาพสตรีนั่งโดยที่เธอไม่ได้ตั้งครรภ์ จะถือเป็นการเสียมารยาทมั้ย
สมัยก่อน รถเมล์คนก้อเยอะนะ แต่ไม่ได้จำกัดวัยและภาวะ ขอให้เป็นผู้หญิง ลุกให้นั่งหมดทุกคนครับ
comment26:เคยได้ยิน กระเป๋าผู้หญิง ประกาศขอที่นั่ง ซึ่งก็มีแต่ ผู้หญิงนั่งเกือบทั้งคัน   พอได้ไปคนหนึ่งแล้ว  มีสาวคนหนึ่ง ท้วงสิทธิ์ กับกระเป๋าด้วย เสียงต่อว่า....   สงสาร กระเป๋า  เพราะ ผมยืนมองก้ไม่มั่นใจ  เธอท้อง หรือ ท้องอ้วนกันแน่  พุงใหญ่หน่อยเอง...
comment27:เดี๋ยวนี้คนมีน้ำใจกลายเป็นคนแปลกประหลาดไปแล้วค่ะ เท่าๆที่เห็น เวลาทำดีจะเจอคนมองแปลกๆ หรือไม่เรานั่งแล้วใจดีถือของให้เค้าก็โดนมองแปลกๆ เหมือนกัน 

ส่วนเรา...เล่นโทรบนรถนะ แต่ก็ไม่ถึงจะไม่สนใจคนรอบข้าง ยังคงทำดีต่อไป
comment28:ดีใจจังค่ะ ที่ได้คนมีจิตสำนึกบ้าง เราบอกตรงๆว่า เรารู้สึกไม่พอใจทุกคนที่เห็น เด็ก คนแก่ ผู้หญิงตั้งครรภ์ ยืนบนรถเมล์ แล้วทำเฉยเมย ไม่มีใครลุกให้นั่ง บางคนก็เหมือนกำลังคิด อาย จะลุกดีมั้ย เราแทบไม่ต้องคิดลุกให้ตลอดค่ะ คนแก่ เด็ก ผู้หญิงท้อง เจอมาล่าสุดค่ะ คนพิการขาเป้นโปลิโอค่ะ เรานั่งข้างหลังไงเลยพอได้มองเห็นว่าทุกคนได้แต่มอง และอีกหลายคนที่คิดว่าจะลุกดีมั้ย แต่พอลุงเดินมาถึงเราลุกให้นั่งเลยค่ะ
comment29:เราเคยเจอ ฝั่งเบาะเดี่ยว มีเด็กตัวเล็กๆยืนเกาะอยู่ ไม่มีใครลุกให้เด็กคนนั้นสักคน รถไม่แน่นมากนะคะ 
ส่วนเรานั่งอยู่ฝั่งเบาะคู่ด้านใน ต้องออกมาสะกิดน้องให้นั่งที่เราแทน(คนนั่งเบาะคู่กะเราด้านนอกนางก็ไม่ลุก)
 คือ เรางงมากอ่ะ เด็กตัวเล็กจริงๆ น่าจะอนุบาล ทำไมไม่มีใครสนใจเลย มันเกินไปนะ

เราเจอเหตุการณ์แบบนี้บ่อยมากก มากจนเราคิดว่า สังคมมันเปลี่ยนไปใช่มะ
comment30:เราเคยเจอบนรถไฟฟ้าคะ  เราไปหาหมอที่พระมงกุฎ เราท้องได้ 23w2d  ขึ้นรถไฟฟ้ากลับบ้านสถานีอุดมสุข มีผุ้หญิงคนนึงลุกให้เรานั่ง พอผ่านมาอีกสถานีนึง เราเห็นคนท้องแก่ใกล้ท้อง (พี่เค้าท้องใหญ่มากๆๆๆ) ยืนอยู่ตรงหน้าประตู ไม่มีคนลุกให้เค้านั่งสักคน ในรถไฟฟ้ามีทั้งผู้ชาย สาวออฟฟิต คนแก่ เราเห็นอย่างนั้นเราเลยเรียกให้พี่เค้ามานั่งคะ สังคมบ้านเราเกิดอะไรขึ้น คนท้องด้วยกันต้องลุกให้กันนั่งแล้วหรอคะ เราเล่าให้สามีฟัง สามีเลยบอกว่าต่อไปไม่ต้องขึ้นแล้วรถไฟฟ้า ยอมจ่ายค่าแท๊กซี่หรือเลื่อนหาหมอในวันที่เค้าติดงานพาไปไม่ดีกว่า เกิดอะไรมาไม่คุ้มกัน
comment31:บังเอิญช่วงสี่ห้าปีหลังนานๆเข้ากรุง ก็มีโอกาสได้ใช้รถเมล์บ้าง หากไม่ได้ขับรถเข้ากรุงเทพกลับบ้าน ก็จะไม่มีรถใช้เวลาไปทำธุระที่กทม. ผมจะชอบยืนนะ เพราะจะได้ใช้พลังงานในร่างกายเยอะๆ เป็นการออกกำลังกายครับ ผมคิดอย่างงี้ทุกครั้ง อย่างน้อยก็ 100 KG หากระยะทางไกลๆ จะได้ไปวิ่งเอาออกน้อยลง
comment32:ตอนนี้ เราก็ท้องได้ 19 สัปดาห์ เริ่มนูน ๆ แบบป่องเห็นได้ชัดค่ะ
นาน ๆ จะเจอคนลุกให้นั่งใน bts / mrt ที

ถ้าเกิดเราไปทวงที่นั่งของเรา ตรงที่มีสติกเกอร์แปะไว้
คนที่เค้าต้องลุกให้นั่ง จะรู้สึกยังไงค่ะ จะโกรธเรามั้ย

อยากลองขอที่นั่งดู ไม่รู้เค้าจะว่ายังไงค่ะ
comment32-1:ลองเถอะคะ มันเป็นสิทธิ์ของคุณนะคะ
comment32-2:พูดเลยค่ะ ถ้าเค้าไม่ลุกคนที่ต้องอายคือคนที่แย่งสิทธิ์คุณนั่งค่ะ
comment33:เคยเกิดเหตุการณ์แบบเจ็บปวดกับเราเมื่อหลายปีก่อนค่ะ...
ขึ้นรถเมล์ที่หน้าเซ็นทรัลเวิร์ลหลังจากเลิกงาน ซึ่งตอนนั้นรถติดมาก ด้วยอาการปวดท้องเมนสุดๆ จึงนั่งแบบไม่สนใจใคร แล้วก็มีคนท้องยืนอยู่ใกล้ๆ แต่ไม่ใช่ตรงที่เรานั่งนะ ปรากฏว่ากระเป๋ารถเมล์เดินมาสะกิดเราแรงๆและว่าเราว่าไม่มีน้ำใจไม่ลุกให้คนท้องนั่ง เราก็งงๆแล้วก็ลุกขึ้น หันไปมองคนที่นั่งใกล้เคียงคนท้อง "แกล้งหลับ"ทุกคน เหอะๆเรานี่แบบเจ็บปวดเลย เดินลงจากรถพร้อมบอกกระเป๋าว่า "ขอโทษนะคะที่ไม่ลุก พอดีปวดท้องเมนมาก ส่วนผู้ชายที่แกล้งหลับทุกคนเค้าคงไม่ปวดเหมือนหนูหรอกค่ะ" 

อารมณ์นั้นโมโหค่ะ เลยลงจากรถไปเรียกแท็กซี่ ยอมจ่ายแพงดีกว่าโดนด่าแบบไร้เหตุผล!
comment34:เคยเหมือนกันค่ะ นั่งเล่นมือถือในรถไฟฟ้า เงยหน้าจากโทรศัพท์มาเห็นคน(ที่คิดว่า)ท้อง
รีบลุกเลย ตกใจมาก พี่เค้าก็นั่งนะ แต่ก็เหลือบไปเห็นเหมือนกันว่ามีเก้าอี้ว่างที่ฝั่งตรงข้าม
ก็สงสัยว่าพี่เค้าไม่เห็นหรือไม่ได้อยากจะนั่งแต่แรก
comment35:อาจไม่เกี่ยวกับรถโดยสารนะคะ เพราะเราอยู่ต่างจังหวัดอะ
แต่ตอนท้องเนี้ยปวดปัสสาวะบ่อยมากค่ะ เวลาเข้าห้องน้ำสาธารณะนี้ แล้วแต่ดวงเลยคะ เคยเจอคนใจดีให้แซงนี้จะดีใจมาก
บางครั้งคิวก็ไม่ได้เยอะนะ แต่เวลาปวดนี้มันอั้นไม่ไหวจริงๆ ตอนท้องแก่นี้ เลือกไม่ไปไหนเลยค่ะ (กลัวราดอะคะ)
comment36:คือออกตัวก่อนเลยว่าเราไม่ได้ท้องอ่ะค่ะ
แต่เจอเหตุการณ์ดีๆคนมีน้ำใจหลายครั้งค่ะ

วันนั้นขึ้นรถเมล์ไปทำงานค่ะ ก็ขึ้นไปแล้วยืนปรกติ เพราะคนเยอะ
อยู่ๆสาวข้างๆที่นั่งอยู่สะกิดค่ะ พร้อมบอกว่าไหวมั้ยคะ นั่งมั้ยคะ
เราเลยบอกไม่เป็นไรค่ะ ยืนได้ค่ะ พร้อมกับขอบคุณเค้าไป ยิ้มให้เค้าแล้วก็ยืนต่อ
แต่ในใจเราซาบซึ้งน้ำใจเค้ามากนะ

ผ่านไปไม่กี่วันไปดูงานที่พารากอน ตอนกลับสองทุ่มกว่า
ขึ้น BTS กลับ มีเด็กผู้ชายหัวเกรียนเลยค่ะ แบบเหมือนเด็กกึ่งๆเนิร์ดอ่านการ์ตูนญี่ปุ่น ออกแนวบ้าเกมส์(เรารู้เพราะเราจัดอยู่ในประเภทบ้าเกมส์ ฮ่าฮ่า)
น้องเขามากัน 3-4 คน ตอนแรกเห็นเค้านั่งอยู่ 3 คนค่ะ
คนที่ขึ้นไปยืนหน้าเราเป็นผู้ชายคนแก่ไม่มาก มีเด็กในกลุ่มนั้นคนนึงลุกให้นั่ง
ส่วนพอน้องอีกคนเห็นเรา เค้าก็ยืนให้เรานั่ง 
คือแบบ เห้ยซึ้งอ่ะ น้องอายุไม่น่าเกิน 17 แต่น่ารักแบบนี้ ดูแบบน้องกลุ่มนี้น่ารักทั้งกลุ่มเลย พอใจหล่อ หน้าก็หล่อขึ้นมาทันทีเลย 
แล้ววันนั้นเราเดินดูงานที่เซ็นทรัลพระราม 9 ตั้งแต่ 11 โมง แล้วมาต่อที่พารากอนจนถึง 2 ทุ่ม เหนื่อยและเมื่อยมาก ปวดขามาก ขนาดใส่รองเท้ากีฬาที่ไว้สำหรับฟิตเนสไปนะ
อารมณ์นั้นคือแบบสวรรค์มาก ได้นั่งแล้ว นึกว่าต้องยืนต่อไป >.<

ทั้งหมดทั้งมวลนี้อยากขอบคุณทุกคนที่ลุกให้เรานั่งมากๆ คือเป็นเราพอนั่งปุ๊ปก็คงกดโทรศัพท์ไม่ได้ใส่ใจอะไรรอบข้างเท่าไหร่นัก(แต่วันนั้นนั่งแบบไม่เล่นอะไรเลย เกรงใจน้องๆที่ลุกให้)
แต่คือ ทั้งหมดนี้เราก็อยากบอกทุกคนที่ลุกให้เรานั่งว่าคือ "เราอ้วน เราไม่ได้ท้อง U_U"
comment37:ตอนเราท้องก็ไม่มีใครลุกให้นั่งนะ อาจเป็นเพราะว่าเราท้องเล็กไป
ตอนไปยืนอยู่หน้าผู้โดยสารคนอื่น เราอายแทนเค้า กลัวเค้าทำอะไรไม่ถูก กลัวเป็นภาระเค้า 
หลังๆ เราเลยไปยืนตรงกลางเกาะเสาไว้ สบายใจกว่าค่ะ
comment38:เหตุเกิดเมื่อต้นสัปดาห์ค่ะ เรานั่งบนรถเมล์ แถวหน้าตอนกลาง ริมหน้าต่าง
(งงมั้ยคะ...คือ มันเป็นแถวแรกสุดที่ติดกับประตูบานที่ 2 อ่ะค่ะ)
ปกติเราเป็นคนเสียบหูฟังเวลานั่งรถค่ะ ไม่งั้นมันเบื่อๆ
แต่วันนั้นคอยมองคนขึ้นลงตลอด เผื่อว่าจะลุกให้ใครนั่ง 
เพราะตรงนั้นเป็นที่นั่งสำรองคนท้อง คนพิการ คนชราด้วย ก็เลยระวังเป็นพิเศษ

จนรถจอดป๊าบบบ...เห็นมีคุณยายคนนึง วิ่งมาจะขึ้นรถ เราก็คล้องกระเป๋าสะพาย เตรียมลุกละ
แต่ไม่ได้ลุกไว้ล่วงหน้าเพราะกลัวคนอื่นจะเข้าใจผิดมานั่งแทน (เวลาขอให้เค้าลุกก็เกรงใจอ่ะค่ะ)
ปรากฏว่า คุณยายไม่ได้ขึ้นมาแฮะ เรามองผ่านกระจกเห็นแกวิ่งกลับไปที่ป้ายรถ เราก็เลยคิดว่าแกคงมองสายรถเมล์ผิด
ระหว่างรถวิ่งก็ฟังเพลงต่อ ด้วยความแน่ใจว่า ไม่ต้องลุกไปอีก 1 ป้าย
เพราะคนบนรถตอนนั้นไม่ได้เยอะมากค่ะ มั่นใจว่ามองพุงทุกคนทั่วแล้ว
(-*- คือ...ปกติจะมองพุงสาวๆ ไว้ก่อนอ่ะค่ะ แฮ่ๆๆ)

จนได้ยินเสียงกระเป๋ารถเมล์พูดอะไรบางอย่าง เราก็เลยถอดหูฟังออก
ปรากฏว่า กระเป๋ารถขอที่นั่งให้ผู้พิการทางสายตาค่ะ -..-" ซึ่งกว่าเราจะได้ยิน ก็มีคนลุกแทนไปแล้ว 
แง่วววว~ รู้สึกผิดขึ้นมาทันที ก็เค้ามัวแต่มองคุณยายกับพุงสาวๆ อ่ะ ไม่ได้มองหน้าใครเลย 
แต่จากนั้นมีเด็กขึ้นมา เราถึงค่อยลุกให้เด็กนั่ง กระเป๋ารถเมล์คงงงว่า อะไรวะ พอเด็กมามันลุก แต่คนพิการขึ้นมา มันดันไม่ลุก 555
comment39:ถ้าคุณขึ้น บริการสาธารณะ ขนส่งมลชน รถไฟฟ้า  เรือ 

เดี๋ยวนี้คนไม่ได้มองรอบข้างหรอกค่ะ มองอยู่หน้าจอ โทรศัพท์กัน

ทั้งเล่นเกมส์ fb หรืออะไรต่างๆ ที่อยู่บนหน้าจอ 

เราไม่ได้ว่าไม่ดี แต่สังคมรอบข้างเป็นแบบไหน ดูกันบ้าง

บางครั้งเรายังนึกเลย ถ้ามีอะไรเกิดขึ้น มีรถแก๊ส ระเบิด

หรือเหตุการณ์อะไรที่ต้องหนีเอาตัวรอด แล้วจะทำอย่างไร

หรือเราคิดมากไปหรือเปล่า หรือเราเป็นพวกหลังเขา
comment40:อีกกระทู้รีวิวสังคมวัดน้ำใจคน ที่จริงทุกรถในระบบขนส่งสาธารณะควรมีที่นั่งสำรองให้ชัดเจน แล้วบุคคลทั่วไม่เข้าข่ายก็โปรดอย่าก้าวก่ายเก้าอี้กลุ่มนี้โดยไม่มีเหตุอันควร พอมีเก้าอี้แบบนี้ชัดเจนแล้ว คนที่นั่งทับสิทธิ์ผู้อื่นก็ควรถูกประนามโดยกระเป๋ารถเมล์หรือผู้โดยสารที่ร่วมเดินทาง ถ้าที่นั่งสำรองไม่พอ ก็ค่อยมาวัดน้ำใจคนกันอีกที หรือไม่งั้น ต้องประกาศให้ทุกที่นั่งเป็นที่นั่งสำรองสำหรับคนที่ต้องการไปซะเลย
comment41:แบบบางทีเราไม่ได้ลุกให้เนื่องจากไม่เห็นค่ะ ก็รู้สึกผิดมาค่ะ
ตอนนั้นเราขึ้นรถเมล์แล้วได้นั่งแบบนั่งสองคนแล้วเรานั่งริมหน้าต่างค่ะ ตอนนั้นช่วงเวลาไปทำงานแล้วคนมันแน่นมากๆ
เราก็เลยมองเลยออกหน้าต่าง พอจะลงก็เห็นคนท้องแก่มากๆค่ะยืนตรงเบาะเรา เราก็รู้สึกผิดนะที่ไม่ได้มอง แค่ยืนบนรถก็แย่อยู่แล้ว
ยังต้องมาเบียดกับคนเยอะแยะในเวลาทำงานอีก


แต่ก็แอบโทษป้าคนข้างๆนะ น่าจะลุกให้
comment42:พระ เด็ก คนชรา คนพิการ คนท้อง มองมาที่เบาะหลังสุดนะเดี๋ยวลุกให้นั่ง เพราะผมชอบนั่งอยู่เบาะหลังสุด
ถึงแม้ว่าผมจะนั่งกดโทรศัพท์แต่ผมก็มองคนรอบข้างตลอดนะครับ

เมื่อวันก่อน มียายคนนึงขึ้นมาจากแถวๆวัดธาตุทอง แกเดินผ่านมาตั้งแต่หน้ารถยันถึงท้ายไม่มีใครลุกให้นั่ง
ทั้งๆที่แต่ละเบาะที่ผ่านมาผู้ชายก็เยอะ แถมเบาะหลังสุดตรงกลางก็เป็นผู้ชาย แต่พอยายเดินใกล้จะถึงมันหลับไปตอนไหนไม่รู้
ผมนั่งริมติดหน้าต่างเบาะหลังกำลังกดโทรศัพท์อยู่ เห็นยายแกเดินมาเลยรีบลุกไปสกิดให้ยายมานั่ง ยายแกเลยยิ้มให้
ที่ทำไปเพราะผมคิดเหมือนหลายคนที่ตอบกระทู้นั่นแหละครับ คือสงสารหากเป็นแม่หรือยายเราบ้าง น่ะครับ

ปล. สำหรับคนท้อง ไม่ต้องอายนะครับ บอกได้เลยว่า "ขอนั่งได้มั้ยค่ะ พอดีตั้งครรถ์อยู่ค่ะ" ผมว่าถ้าไม่มีคนลุกก็ไม่รู้จะว่าไงละครับ
comment43:อย่าว่าแต่ที่บนรถเมล์เลยค่ะ ที่ไหนก็เจอนะแบบนี้ คนมีน้ำใจก็มีเยอะแยะ แต่คนที่เค๊าไม่ทราบหรือไม่เห็นจริงๆก็มี 
เราเองก็ท้อง เราจะพยายามไม่ขึ้นรถเมล์เลยค่ะ เพราะเราเองก็ไม่อยากไปรบกวนคนอื่น 
บางทีที่เค๊าไม่ลุกให้เรานั่งอาจจะไม่ใช่เพราะเขาไม่มีน้ำใจแต่อาจจะมีเหตุผลทางด้านสุขภาพหรืออะไรก็ตามแต่
หรือบางคนอาจจะเห็นแล้ว ตัวเองไม่มีเป็นอะไรแต่ก็ไม่อยากเสียสละ อะไรแบบนี้
เราก็อาศัยตัดปัญหานั่งแท็กซี่ดีกว่า แพงหน่อยแต่สบายตัวและสบายใจ 

ล่าสุดเราไปทำธุระที่ไปรษณีย์แห่งหนึ่ง คนเยอะมากๆเลยวันนั้น
ก็ไม่มีที่นั่งเหลือแล้วคนยืนรอก็เยอะ คิวก็ยาว ท้องเราก็โต
เราก็ยืนรอนะ และด้วยความที่ไปรษณีย์ค่อนข้างจะแคบ เราเลยได้ไปยืนรอตรงข้างๆที่นั่งที่มีน้องผู้ชายนั่งอยู่ 
น้องเค๊าเห็นเรายืนข้างๆมองท้องเรา แล้วก็ควักเอาโทรศัพท์มากดเล่นทันที เราไม่ได้อะไรนะ
แต่ว่าคนอื่นๆที่มารอใช้บริการเหมือนกัน ซุบซิบๆว่าคนนั้นน่ะไม่มีน้ำใจเลย พี่คนนี้ท้องอยุ่ไม่มีน้ำใจเลย 
ณ จุดนี้กลายเป็นเรารู้สึกผิดกับน้องผู้ชายคนนั้นอีก - - จะเขยิบไปทางอื่นก็ไม่มีช่องเลย คนเยอะจริงๆ
ยืนรอประมาณ 15 นาที ถึงจะถึงคิว - -
comment44:เคยค่ะ กระเป๋ารถเมล์บอกให้เราช่วยลุกให้คนท้องนั่งค่ะ เราไม่เห็นจริงๆนะคะ ถ้าเห็นคงไม่รอให้บอกค่ะ

กระเป๋ารถเมล์ : น้องๆ ลุกให้คนท้องนั่งหน่อยได้มั้ย
เรา : ได้ๆค่ะ  (ลุกขึ้นทันที)
คนท้อง (หันหน้าไปหากระเป๋ารถเมล์ ด้วยสีหน้าไม่พอใจ) 

คนท้อง : หนูไม่ได้ท้องค่ะพี่
เรา & กระเป๋ารถเมล์ : ..............มองหน้าและสบตากัน ไม่มีคำพูดใดออกมา
เราลุกแล้วนะ เค้าก็ไม่ยอมนั่ง เราก็นั่งต่อ เงียบๆ คนเดียว
comment45:เราลุกให้คนแก่ เด็ก หญิงท้อง นั่งบ่อยค่ะ ไม่ต้องรอสุภาพบุรุษที่ไหนหรอกค่ะ ลุกเลย 

ในชีวิตเรามีอยู่ครั้งเดียวที่ไม่ได้ลุกให้คุณลุงนั่ง เพราะวันนั้นปวดฉี่มาก ดันหอบหนังสือมาทำทีสิส โน๊ตบุคอีก 
รู้สึกผิด ที่ลุงต้องยืน เพราะไม่มีใครเลยลุกให้ลุง แต่วันนั้นยืนไม่ไหวจริงๆค่ะ เดี๋ยวจะเดือดร้อนกันทั้งคัน

แต่เคยมีเด็กลุกให้เรานั่ง น้องคงคิดว่าเราท้อง 5555 เราบอกไม่เป็นไรพี่จะยืนลดความอ้วน ฮากันไป
comment46:อย่าว่าแต่สังคมไทยเลยครับ
ลองไปนั่งรถไฟฟ้าใต้ดินที่ฮ่องกงดู
เหมือนกันเลย ไม่มีใครลุกให้เด็กๆ หรือคนท้องนั่งหรอกครับ
มันเป็นทั้งโลกหล่ะ
comment46-1:ไม่จริงหรอกค่า
คนฮ่องกง ลุกให้คนท้อง และ คนแก่ นั่งนะ น้อยครั้งมาก ที่จะเห็นว่าไม่ลุก (ซึ่งถ้าเห็นอย่างนั้น เราก็จะลุก)

แต่เด็ก ไม่ลุกให้นั่งค่า เพราะ เค้าไม่ทรีทเด็กเหมือนประเทศเรา (ไม่โอ๋) และ เด็กฮ่องกง ก็ไม่ได้ต้องการให้ทรีทเช่นกัน เคยลุกให้เด็กนั่ง หน้าแตกตลอด เพราะเด็กไม่ยอมนั่งค่า
comment46-2:ประเทศอื่นเป็นแต่เราก็ไม่จำเป็นต้องเหมือนเค้านี่คะ โดยเฉพาะเรื่องแย่ๆอะค่ะ
comment47:ตอนนี้ท้องอยู่ 5 เดือนแล้ว ท้อง 2 แล้ว ก็ค่อนข้างป่องพอสมควร เดินทางด้วย BTS และ Airport Links เป็นประจำ 
ขอบอกว่าน้อยมาก ที่จะมีคนลุกให้นั่ง ทุกคนล้วนก้มหน้าก้มตาจิ้มมือถือ Tablet กันทั้งน้น ต่อให้ยืนตรงที่นังสำหรับคนท้องก็ไม่มีใครสนใจค่ะ
เคยโดนผู้หญิงวัยกลางคน 35-45 ปี วิ่งมาจากไหนไม่รู้แย่งที่นั่งด้วย แบบชนจนเกือบล้มเลยทีเดียวค่ะ
comment47-1:สะเทือนใจตรง วัยกลางคน 35-45 ปี เรา37
comment48:เราลุคให้นั่งทั้งคนที่ใส่กระโปรงแบบยืนลำบากอย่างชุดนิสิต คนที่ถือของเยอะมาก ๆ คนที่มีอายุถึงผมไม่หงอกแต่ดูแล้วเป็นคุณป้าคุณน้าที่ยืนนาน ๆ ไม่ไหว คนที่ท้องตั้งครรภ์(เคยลุกให้คนอวบนั่งเพราะคิดว่าเค้าท้องทั้งที่ไม่ใช่) คนที่พาน้องเด็กขึ้นรถเมล์มาด้วยอ่ะค่ะ

ผู้ชายสมัยนี้ไม่ไหวเวลาขึ้นรถประจำทางจะน้ำแก๊สไฟฟ้า นางก็จะวิ่งนำไปที่เก้าอี้ เบียดสุดแรงแซงสุดขีด ไม่แคร์ว่าคนแก่ที่เชื่องช้าด้านหลังจะเดินขึ้นมาทันหรือเปล่า บางคนเห็นอยู่ว่ามีคนแก่ยืนจับเก้าอี้ตัวเองอยู่ก็ไม่สน นั่งเล่นมือถือ ไม่ก้แกล้งหลับต่อไป
comment49:ปรกติผมลุกนะครับ
ผมเคยเจอแบบที่ผมยัง เซ็งแทนครับ
คือผมนั่งอยู่ประมาณตรงกลางระหว่างประตู กับท้ายรถน่ะครับ
รถก็ไม่ได้แน่นมาก เจอคุณยายอายุมากขึ้นมาท่านหนึ่ง
เดินเข้ามายืนอยู่ไม่ไกลเท่าไหร่ครับ แต่อยู่คนละฝั่ง
ผมก็ลุกขึ้น แล้วไปสะกิดคุณยาย แล้วก็ชี้ให้ คุณยายมานั่งที่นั่งผม(อดีตที่นั่งผม)
ปรากฏว่า ผมหน้าแหกเลยครับ... ดันมีผู้ชายมานั่งแทนแล้ว ทั้งที่แปปเดียวเองนะ
แบบเมื่อกี้นี้เลย คุณยายก็งง ผมก็... แล้วผู้ชายคนนั้นก็นั่งเล่นมือถือต่อไป...

และสังเกตุได้ว่า ส่วนใหญ่เด็กๆ ที่ยังไม่ถึงระดับมหาวิทยาลัย จะลุกกันนะ
พอเข้าสู้ระดับมหาวิทยาลัยแล้ว ทำไมคนที่ลุดให้มันน้อยลง
ยิ่งเป็นคนทำงานด้วยแล้ว ยิ่งน้อยลงไปอีก
แต่บางทีอัมอาจเป็นเรื่องของเวลา ยุตสมัยที่ผ่านไปมั้งครับ
comment49-1:เป็นเรา เราจะเดินไปบอกเขาว่าที่ลุกไปไม่ใช่ให้เขานั่ง
แต่ให้คุณยายนั่ง กรุณาลุก ไม่งั้นผมจะดึงคุณออกไปจากที่นั่ง
comment50:ไม่เราไม่เห็น เพราะเราไม่สนใจ ....ที่เราไม่รู้ เพราะเราไม่อยากจะรับรู้


ถึงเวลาต้องเปลี่ยนตัวเองแล้วล่ะ
comment51:เราก็ท้องอยู่ค่ะ นอกจากจะไม่มีใครหยิบยื่นน้ำใจให้เรา แต่เรายังโดนเบียดเบียน ด้วยซ้ำ ตลอดช่วงท้องที่ผ่านมา เราเจอ

1. ขึ้นรถไฟฟ้าแล้วจูงลูกเล็กอีกคน กลับไม่มีคนลุกให้นั่ง ทั้งๆที่รถโล่งมาก แต่ที่นั่งเต็ม คนยืนน้อยมาก ไม่มีใครสนใจลุกให้เรานั่งเลย พอถึงสถานีอนุสารีย์ที่มีคนลง เราจะเดินไปนั่ง แต่เพราะท้อง และจูงลูกอีกเลยเดินช้า ก็เจอผู้หญิงอีกคน เดินตัดหน้าไปนั่งซะเอง เราเลยต้องจูงลูกเดินกลับไปหาที่เกาะที่เดิม แล้วเราก็บอกลูกว่าไม่เป็นไรนะ กลับไปยืนที่เดิมก็ได้ ซึ่งสถานการณ์ตอนนั้นคือ เรากับลูกยืนตรงกลางโบกี้ (ไม่มีคนยืนอื่นอีกเลย) คนที่นั่งสองข้าง ก็ต้องเห็นเหตุการณ์ แต่ก้เฉยๆกันหมด

2. เราขึ้นลงบันไดเลื่อนก็เหนื่อย ถ้ามีลิฟท์ก็จะดีกว่า พอลิฟท์เปิด เราก็เดินเข้าไปเป็นคนแรก แล้วยังมีคนเดินตามหลังเราอีก 3-4 คนจะเข้าลิฟท์ แต่ไม่มีใครกดลิฟท์เปิดให้ เราค่อยๆก้าวเข้าไป ลิฟท์ก็ปิด หนีบโดนตัวและท้องเรา เจ็บทั้งตัว เจ็บทั้งใจ เราก็ร้องโอ๊ยเลย คนในลิฟท์ก็เฉยๆไม่มีใครใส่ใจ

3. ขึ้นลิฟท์ที่ office เราก็พยายามรีบเดินเร็วที่สุดแล้ว แต่ว่า ก็ไม่ทัน ไปถึงหน้าลิฟท์ โดนลิฟท์ปิดต่อหน้าต่อตา แต่ก็นะ คิดในแง่ดีว่าไม่โดนลิฟท์หนีบ แค่โดนปิดไปต่อหน้าต่อตาเท่านั้นเอง

 4. ล่าสุด เราไปซื้อมะพร้าวเป็นลูกๆในห้าง เราก็รื้อๆ แต่ว่ามันหล่นลงมาที่พื้นประมาณ 4-5 ลูก มีผู้หญิงคนนึงเดินผ่านมา เค้าก็ยืนเฉยๆหยุดมองเรา ทำหน้าตายไร้อารมณ์ออกจะแนวบึ้งตึงนิดๆด้วยซ้ำ แล้วก็ก้มไปเก็บให้ 1 ลูก ยื่นมาให้เรา แล้วก็เดินไป เราก็ขอบคุณ แต่มันยังกองกับพื้นอีกหลายลูก เราก็ก้มเก็บไม่ค่อยไหว เพราะติดพุง (ท้องแก่มากแล้ว) ก็ค่อยๆเก็บเองต่อไปช้าๆ ผู้ชายอีกคนก็เดินมาอีก แล้วก็ยืนมองเราเก็บลูกมะพร้าวนี่แหละ เราก็เดินเก็บทีละลูกอย่างช้าๆต่อไป เค้าหยุดมองเราเก็บได้ซักพัก เค้าถึงเดินมาช่วยเราเก็บ 1 ลูก แล้วก็เดินผ่านไปอีก ปล่อยให้เราเก็บต่อไปเองจนครบหมดทุกลูกเอง เราล่ะงง กับทั้งสองคนมาก ว่าคือยังไงกันแน่ ไม่พอใจที่เราทำหล่น หรือเราไปขวางทางเค้า หรือเค้าอยากจะช่วย หรือยังไง งงมาก
comment51-1:ผมเข้าใจนะครับ ในกรณีที่ 4
จะเชื่อผมไหมว่า เค้ากำลังคิด และรวบรวมความกล้า ที่จะช่วยคุณเก็บลูกมะพร้าวอยู่
ฟังดูตลกนะครับ แต่มันเป็นเรื่องจริงนะครับ
ผมเห็นว่าบางคนเค้าอายที่จะถูกคนอื่นมองว่า ทำดีเอาหน้า น่ะครับ

แต่การช่วยเก็บของในห้างบางครั้ง ก็ไม่ได้จบสวย น่ะครับ
หลายกรณ๊ที่ข้าวของเสียหาย เพราะมันหล่น แต่กลายเป็นว่าคนที่ไปช่วยเก็บ จะต้องรับผิดชอบ
เพราะคนทำหล่น บอกว่า เขา/เธอ ที่มาช่วยเป็นคนทำหล่น แล้วก็จากไป 
ปล่อยให้คนที่สร้างภาพว่าเป็นคนดี ต้องรับผิดชอบกับทางห้างเอง
comment51-2:กรณีลิฟท์หนีบน่าสงสารมากเลยคะ 
เข้าใจหัวอกคนเป็นแม่เลย
comment52:เพลียค่ะ  เราคนนึงที่ตอนท้องต้องใช้บริการรถไฟฟ้าประจำ ตอนเช้าเราจะนั่งจากสะพานควายค่ะ ซึ่งเป็นสถานีที่ 2 คนจะนั่งกันมาเกือบเต็มแล้วจากหมอชิต แต่คนที่ยืนจะยังไม่เยอะเท่าไหร่ ตอนเราท้องอ่อนๆ (โชคดีที่ไม่แพ้) แน่นอนว่าท้องไม่ป่องไม่มีใครลุกให้อยู่แล้ว ตอนท้องเริ่มโตหน่อยเราก็เริ่มรู้สึกถึงความเห็นแก่ตัวของคนที่ใช้รถไฟฟ้าแบบออกนอกหน้ายิ่งนัก สถานีที่เราขึ้นถ้าคุณแย่งขึ้นคนต้นๆ เดินไวๆแย่งเก่งๆ ก็จะได้ที่นั่งค่ะ ก็จะมีคนพวกนี้แหละค่ะ ที่กลัวเราจะได้นั่ง พอเห็นคนท้องเดินมาจะรีบเดินไวๆไปรอคิว ทั้งๆที่ก่อนหน้านี้ ไม่ได้ไปยืนตรงจุดรอเข้าประตู พอเข้าประตูรถไฟฟ้าได้ก็ ยิ่งรีบไปหานั่งกันใหญ่ ถึงท้องเราโย้ใหย่แทบจะระเบิด ก็ไม่มีคนลุกให้นั่งค่ะ น้อยครั้งมากที่จะเจอ เคยเจอแต่ผู้หญิงด้วย เจอผู้ชายที่เป็นชาวต่างชาติลุกให้แค่ครั้งเดียว บางครั้งมีคนลุกให้เรานั่ง แต่คนที่ยืนอยู่ใกล้ๆกลับนั่งแทนซะงั้น เพลียกับคนพวกนี้จริงๆ เคยได้ยินน้องๆมัธยมโรงเรียนดัง ที่เป็นผู้ชายพูดให้ได้ยินด้วยว่าทำไมไม่นั่งแท็กซี่วะ  ลำบากคนอื่นต้องลุกให้ เฮ้อ! สังคมสมัยนี้ 

พอเราคลอดแล้วถ้าวันไหนได้นั่งรถไฟฟ้า ถ้ามีคนแก่ คนท้อง เด็ก หรือคนถือของเยอะๆ เราลุกให้ทุกครั้งค่ะ ถึงเค้าจะไม่นั่งเราก็ไม่อายนะคะ เราถือว่าทำดีไม่ต้องอายใคร คนที่มีโอกาสทำดีแล้วไม่ทำต่างหากล่ะ ที่ควรอาย
comment53:เวลานั่งรถเมล์กับแฟนทีไร ไม่เคยทันแฟนคะ
ถ้ามีคนแก่ขึ้นมา หรือ เด็ก คนท้อง
พี่แกเด้งตัวก่อนทุกที เสียสละเต็มที่ เห็นแล้วก็อมยิ้มตามเลย

แบบกระคือรือร้นในการลุกมาก มองแล้วบางครั้งรู้สึกว่า 
ที่ลุกนี่เพราะอยากยืนใช่มั้ย =..= เคยนั่งรถเมล์ไปเที่ยวทริปกัน บ้านนอกหน่อย สนุกเลยคะ คนแก่เยอะ ถ้าถือของมา พี่แกจะลุกช่วยยกขึ้น ยกลง กระเป๋ารถเมล์ไม่ต้องทำไรเลย

เหมือนกระเป๋ารถไปอีกคน
comment54:สมัยก่อนตอนผมเรียนน่ะครับ ไม่ว่าจะเป็น รถเมล์ร้อน ปอ. รถไฟใต้ดิน บนดิน ผมลุกให้นั่งหมด

แต่ ประมาณ 30% โดนปฏิเสธแบบเสีย self เช่น ลูกให้คน(น่าจะ)ท้อง ผมบอกนั่งเลยครับ แต่เค้าไม่นั่ง ไม่พูด ไม่ยิ้ม ทำเหมือนผมเป็นอากาศ คนสูงอายุ เค้าบอกไม่เป็นไร แล้วทำหน้าเหมือน ใครบอกจะนั่ง ลุกทำไม

ไม่ใช่อ่ะไรหรอกครับ จะบอกว่า ลูกให้นั่งแล้วช่วยนั่งหน่อยครับ ผมเสีย self มันบั่นทอนกำลังใจอ่า แต่ก็คงยังจะให้ความช่วยเหลือต่อไปถ้าเห็นหรือถ้าคนอื่นต้องการ
comment55:หลายอาทิตย์แล้ว ขึ้น BTS จากเพลินจิตสักพักพอถึงสถานีอะไรจำไม่ได้นานากระมัง มีคุณพี่ผู้หญิงถือของขึ้นมา 
คุณผู้หญิง 2 คนเพื่อนกันนั่งติดประตู คนหนึ่งเอ่ยขึ้นถามว่าท้องหรือเปล่าคะ แล้วทำท่าจะลุกขึ้นให้นั่ง
คุณผู้หญิงที่ถูกถามตอบว่าเปล่าค่ะแค่อ้วน... เอ่อ อิฉันซึ่งยืนอยู่ข้างๆก็อ้วนแถมอ้วนกว่าคุณพี่เธอเสียอีก
ณ เวลานั้นนึกถึงลูกสนุกเกอร์บนโต๊ะในเกมสนุกเกอร์ แบบมันกระทบชิ่งอย่างแรง!
comment56:เคยเจอเหตุการณ์ที่ทำให้หงุดหงิดเหมือนกันค่ะ ดิฉันอยู่ต่างประเทศ ที่นี่ขึ้นรถเมล์รถไฟฟ้าทีไรจะมีที่นั่งตลอด ผู้คนมักแย่งกันยืนมากกว่าแย่งกันนั่งค่ะ วันนึงดิฉันไปซื้อของในเมือง ตอนนี้ตั้งครรภ์อยู่นะคะ ขากลับบ้านก็นั่งรถเมล์ ได้ที่นั่งติดริมหน้าต่าง ซึ่งข้างๆมีวัยรุ่นนั่งอยู่ พอรถเมล์วิางออกจากป้ายก่อนหน้าที่ดิฉันจะลง ดิฉันก็เตรียมขยับตัว ในมือก็ถือถุงของที่ไปซื้อให้ลูกมากมาย ระบบรถเมล์รถไฟฟ้าที่นี่จะใช้เป็นบัตรแถบแม่เหล็กเช็คกับเครื่องอ่านบัตรค่ะ คล้ายๆระบบรถไฟฟ้าที่บ้านเรา ทำให้ต้องรีบเตรียมตัวลงจากรถแต่เนิ่นๆ วัยรุ่นที่นั่งข้างๆ เอาแค่คุยโทรศัพท์ โดยที่ไม่สนใจดิฉันที่กำลังจะลงจากรถเลย แถมเธอยังทำอารทณ์หงุดหวิดใส่ดิฉันและต่อว่าๆเห็นแล้วว่าดิฉันกำลังจะลงจากรถให้ใจเย็นๆเธอกำลังจะลุก ดิฉันจึงตอบกลับไปว่าก็คิดว่าเธอคงจะยุ่งมากๆเห็นเอาแต่คุยโทรศัพท์จนไม่มีเวลาใส่ใจคนอื่น ส่วนตัวก็ไม่ได้แอนตี้การใช้โทรศัพท์ขณะใช้บริการขนส่งมวลชนนะคะ แต่บางครั้งเราก็ต้องใส่ใจคนรอบข้างบ้างค่ะ
comment57:เราเป็นคนท้อง 7 เดือนที่ขึ้นรถไฟฟ้าทุกวัน ตอนเช้า น้อยครั้งมากที่จะมีคนลุกให้นั่ง บางวันมีผู้ชายมาแย่งที่นั่งกับเราด้วยซะงั้น ที่นั่งเหลือที่เดียว เดินถึงพร้อมกัน แต่สุภาพบุรุษท่านนั้นชิงนั่งก่อน แถมนั่งกระดิกเท้าเย้ยด้วย เจ็บปวดสุดอ่ะ บางคนก็ทำทีเป็นแกล้งกลับในบัดดลเมื่อเห็นคนท้อง

 ส่วนตอนเย็นไม่ต้องพูดถึงค่ะ ไม่เคยเลยซักครั้งจะได้นั่ง ในวันที่ร่างกายปกติ ดีไม่รู้สึกอะไรหรอกค่ะ ยืนก็ยืน แต่เมื่อเย็น เรารู้สึกจุกหน้าอกและปวดท้องมาก เข่ากำลังจะทรุด ดีที่คนตรงหน้าลุกเพราะเค้ากำลังจะลงพอดี เราเลยได้นั่ง ไม่งั้นคงได้ลงไปกองกับพื้น

ส่วนบนรถเมล์ ประทับใจครั้งนึงสุดๆ เราขึ้นไปยืนข้างน้องผู้หญิงคนนึง รถเมล์แน่นมาก ไม่มีใครมีทีท่าว่าจะลุก คนตรงหน้าก็หลับ น้องผู้หญิงก็สะกิดคนที่นั่งหลับตรงหน้าให้ แล้วบอกว่า ขอที่นั่งให้คนท้องด้วยค่ะ คนนั้นเค้าก็ตื่นลุกให้เรานั่ง เราก็เกรงใจมากอ่ะ 

ครั้งหนึ่งตอนที่ยังไม่ท้อง เราขึ้นรถเมล์ ข้างๆเราที่ยืนด้วยกัน เป็นคนท้องประมาณ 6 เดือน ส่วนคนที่ยืนหันหลังให้เราเป็นผู้หญิงยืนอุ้มลูกวัยประมาณ 2 ขวบ ไม่มีใครเสียสละให้เลยจริงๆ จนรถจอดป้ายมีคนเบีนดลงมาจากด้านหลัง เบียดซะจนชนคนท้องไปกระแทกกับเก้าอี้นั่ง เราเลยตะโกนขึ้นว่า มีคนท้องอยู่ ระวังหน่อยค่ะ ถึงได้มีคนเสียสละที่นั่งให้คนท้อง 

เพื่อนเราคนนึง เป็นผู้หญิง เธอบอกเลยว่าเธอจะไม่ลุกให้คนท้องนั่งหรอกไม่ว่าจะรถเมล์ รถไฟฟ้า เธอบอกว่าเป็นหน้าที่ผู้ชาย ฟังแล้วจุกเลยค่ะ ถ้าเธอท้องเธอจะรู้สึก

ก่อนท้องไม่ว่าจะเด็ก คนแก่ คนท้อง คนพิการ เราลุกให้หมด เราไม่เคยคิดอยากจะรบกวนคนที่ได้นั่งนะคะ ไม่โกรธที่ไม่ลุกให้นั่ง แต่แอบรู้สึกว่า น้ำใจคนไปไหนหมด
comment58:เรามีแต่เคยเจอคนท้องที่ใจดีค่ะ 55555 เราเรียนคณะสถาปัตย์ ต้องแบกของแบกอุปกรณ์เขียนแบบอะไรเยอะแยะไปหมด แล้วถ้าใครที่ขึ้นแอพอร์ตลิงค์ตอนเช้าเป็นประจำจะรู้ว่าคนมันเยอะมากๆค่ะ 
เราเข้าไปในรถไฟแอพอร์ตลิ้ง เป็นธรรมดาที่มันจะไม่มีที่นั่ง สรุปเราไปยืนอยู่ตรงหน้าพี่ผู้หญิงคนนึงซึ่งกำลังท้องอยู่ พี่เค้าก็ช่วยเราถือของค่ะ 
อีกวัน เราก็บังเอิญญญไปยืนอยู่ตรงหน้าพี่เค้าอีก *0* พี่เค้าก็ช่วยถืออีก เกรงใจและซึ้งในน้ำใจพี่เค้ามากเลยค่ะ  เป็นคนท้องที่น่ารักมากก
comment59:เรานั่งรถเมล์แถบชานเมือง (รังสิต-ปากเกร็ด-นนทบุรี) คนส่วนมาก ก็ลุกให้คนแก่นั่งนะคะ
ถ้าใครนั่งสาย33 บ่อยๆ จะสังเกตว่ามีคนแก่ขึ้นเยอะมาก สายนี้ไม่รู้ทำไม
แต่คนแก่ก็ได้นั่งตลอดนะ 
คุณตา-คุณยายก็น่ารัก ชอบช่วยถือของให้ตลอดเลย แล้วก็ชอบยิ้มหวานๆบอก"ขอบใจนะหลาน ทำหนูลำบากเลย (โหยยย รู้สึกเป็นคนดีขึ้นมาเลยค่ะ 5555)

แต่กลับกัน ถ้าขึ้นรถเมล์ในกทม. ไม่ค่อยมีคนลุกให้คนแก่นั่งเลย 
ไม่ได้คิดอคติหรือเปรียบเทียบอะไรนะ 
แต่ที่เห็นมาเป็นแบบนี้จริงๆ
comment60:สังคมสมัยนี้เป็ยสังคมก้มหน้าไปแล้ว คือก้มหน้าดูแต่จอมือถือ 2 หูใส่หูฟัง
ไม่สนใจว่าคนรอบข้างจะเป็นยังไง ทำเป็นไม่รู้ ไม่ชี้ ไม่เห็น
comment61:เคยเจอเหตุการณ์คล้ายๆ จขกท เหมือนกันค่ะ  ตอนเลิกงานประมาณ 5-6 โมงเย็น เจอน้าผู้ชายคนนึงขึ้นป้ายเดียวกัน น้าเค้ามีแขนข้างเดียว บนรถที่นั่งเต็มหมดไม่มีใครลุกให้น้าเลย มือข้างที่เหลือต้องโหนราว พอกระเป๋าจะมาเก็บตังก็ต้องปล่อยมือมาล้วงตังจ่าย(ตอนที่รถวิ่งแบบกระตุกๆอ่ะ) แต่กระเป๋าใจดีบอกว่าจับไว้เถอะไม่ต้องจ่ายหรอก จนมีที่นั่ง น้าเขายังจะให้เรานั่งเพราะเราใส่กระโปรง แต่เราจะลงป้ายหน้าเลยบอกให้น้านั่ง สุดท้ายน้าลงป้ายเดียวกัน น้ายืนตลอดเหมือนกัน ซึ่งมันนานมาก
comment62:แหม ตอนเราท้องไม่เห็นกระปี๊ กระเป๋า จะบอกแบบนี้มั่ง

ยืนแบกไปสิ ข้างๆก็เป็นสาวสวยร่างเพียว ก้มแชทกะหนุ่มอย่างเคริบเคลิ้ม เหอๆๆๆ

จริงๆไม่ต้องรอให้บอกก็ได้นะ แค่เงยหน้าสวยๆจากจอเหลี่ยมๆมาสังเกตสังการอบๆมั่งก็ได้ ไม่จำเป็นต้องคนท้อง

เช่น คนจะโดนล้วงกระเป๋า เด็กขอความช่วยเหลือ คนแก่จะเป็นลม นักท่องเที่ยวกะลังหน้ายุ่งกะแผนที่  ใส่ใจมนุษย์จริงๆมั่งก็ได้นะ เอิ้กๆๆ
comment63:คุณเอ๊ยยยยยยย...
เพิ่งเจอเมื่อเย็นนี้นี่เอง ขึ้นรถไฟฟ้า มีคนท้องมากับสามี ยืนอยู่ คนในรถไฟ ก็ไม่เห็นกันหรอก ว่ามีสาวท้องยืนอยู่แถวนั้น
ไม่มีใครคิดจะลุกให้นะ ทุกคนกะลังเหนื่อยจากงาน บางคนก็มัวกดๆๆๆมือถือ (ที่จริงเราก็เป็นค่ะ) 

เราไม่ได้นั่งนะ เราก็ยืน
เราสะกิดเลยค่ะ ผู้ชายที่กำลังนั่ง ที่นั่งสำรอง สำหรับคนท้อง...

เราชี้ไปที่คนท้อง แล้วบอกผู้ชายที่นั่งอยู่ ว่า เห็นผู้หญิงท้องไม๊คะ ? ลุกให้เค้านั่งหน่อย ... ดีไหมคะ ?

ผู้ชายที่นั่งอยู่ออกจะตกใจ ปนง่วงเล็กน้อย.. ก็ลุกให้นั่งค่ะ เราก็เรียกๆผู้หญิงท้องมานั่ง สรุปก็ได้นั่งค่ะ

เป็นเรานะ เราสะกิดเลยล่ะ รถเมล์ รถไฟฟ้า มันมีที่นั่งสำหรับคนแก่ คนท้อง พระภิกษุ ใครบังเอิญนั่งอยู่ตรงนั้น เค้าจะต้องลุกค่ะ
เราไม่ได้ blame นะ แค่เค้าต้องลุกค่ะ
comment64:เราลุกทุกครั้ง กับเด็ก คนชรา คนพิการ คนท้อง พระ ชี
ไม่ได้อวดว่าเป็นคนดีนะคะ แต่โดนเลี้ยงดูมาดี 555

เพราะว่า การกระทำเหล่านี้ มันกลายเป็นอัตโนมัติค่ะ เราจะฟังเพลง ก้มอ่านหนังสืออะไรก็ตาม พอรถจอด แล้วมีคนขึ้นมา มันติดเป็นนิสัยว่าต้องเงยหน้าขึ้นมองทุกครั้ง

เคยขึ้น BTS จากกรุงธน จะมาลงอนุสาวรียฯ พอตรง ศาลาแดงมีคนท้องขึ้นมา ไม่มีคนลุกให้นั่งเลยค่ะ !?!?
เราเองก็ทำไม่ได้ เพราะเราก็ยืนค่ะ !!!

ก็เลยกลั้นใจ ตะโกนว่า มีใครจะลุกให้คนท้องนั่งมั้ยค้าาาาา

ผลคือ ......

ไม่มีค่ะ ??? ช๊อกกก 

พี่คนท้องก็บอกว่า ไม่เป็นไรค่ะ สถานีเดียว

คนที่นั่งแถวนั้น มีทั้งนักศึกษาชายและหญิง ชายฉกรรจ์วัยทำงาน สาวออฟฟิต 

ท้อใจค่ะ

มันยากมากมั้ยยืนเนี่ย
comment64-1:ต้องเดินไปสะกิดเลยค่ะ...
คนที่นั่งเก้าอี้สำรองสตรีมีครรภ์ ผู้สูงอายุ และภิกษุ เค้าต้องลุกนะคะ 

อิๆๆๆๆๆๆ
comment65:ตอนแม่ผมท้องผมเนี่ยล่ะ พ่อผมไม่เคยให้นั่งรถเมล์เลย แต่พอคลอดแผลหายเป็นปรกติ 
ให้ขึ้นแทกซี่บ้าง รถแอร์บ้าง สรุปพ่อผมห่วงผมหรือห่วงแม่กันแน่เนี่ย งงมาถึงทุกวันนี้ครับ
comment66:เกือบยี่สิบปีมาแล้ว ขึ้นรถเมล์สาย 71 ผู้ชายแต่งตัวครึ่งท่อนกางเกงเครื่องแบบทหารเขียวขี้ม้า ขาขาดสองข้างปีนขึ้นรถเมล์ ไม่มีใครช่วยเลย มีสองหนุ่มหล่อนั่งอยู่หลังสุด ก็ไม่ช่วย เราเห็นพอดี ก็เลยเข้าไปช่วยพยุง เสร็จแล้วก็หันไปมองสองหนุ่ม แล้วพูดว่า "ไรเนี่ย ทำไมไม่มีน้ำใจเลย" พอทหารคนนี้จะลง สองหนุ่มนี่ ก็ช่วยพยุงลง
comment67:ถ้าเราเห็นเราจะลุกให้นั่งตลอดค่ะ
แต่บางคนก็ไม่แน่ใจจริงๆ ว่าเค้าท้องอยู่หรือป่าว สังเกตไม่ออกจริงๆ
สามารถสะกิดบอกได้นะคะ เรายินดีที่จะลุกให้นั่งค่ะ

ครั้งนึงเคยขึ้นรถเมล์สาย 145 คนแน่นมากกก ซึ่งเราก็ได้ยืนแน่ๆ
ขึ้นไปก็มีคนยืนอยู่แล้ว หนึ่งในนั้นคือผู้หญิงท้องแก่ ใส่ชุดคลุมท้อง สังเกตออกแน่นอน
แต่ก็แปลกใจทำไมไม่มีใครลุกให้เธอนั่งเลย ทั้งๆที่เบาะข้างๆที่เธอยืนเกาะนั้นก็เป็นผู้ชายนั่งอยู่เกือบหลายคน
บางคนหลับบ้าง บางคนก็ไม่ได้หลับ และเชื่อว่าเค้าก็เห็นว่าเธอท้อง แต่ทำเฉยเมยซะงั้น -*-
comment68:เคยเจอแบบ กำลังลุกให้อีกคนนึงนั่ง แต่อีกคนกลับรีบสวมรอยมานั่ง

เราก็แบบ งงๆ
comment69:ตอนเป็นวัยรุ่นสมัยนั่งรถเมล์อยู่จะลุกให้แก่เด็ก สตรีมีครรภ์ และคนชรามาตลอด แต่ตอนเราท้องมีรถขับเอง มีคนขับรถสามีขับให้บ้าง แต่บางทีอยากนั่งรถไฟฟ้าท้องด้วยพาลูกไปขึ้นรถไฟฟ้า ไม่มีใครลุกให้นั่งเลยค่ะ ไม่ได้คาดหวังด้วยว่าจะต้องมีคนมาลุกให้นั่ง เพราะคิดว่าไม่นานเดี๋ยวก็ถึงละ ขึ้นไม่บ่อยค่ะแต่เป็นคนท้องใหญ่มาก ตอนนั้นลูกคนโตพอเดินจูงได้ ก็ไม่ได้คิดอะไรมากค่ะเพราะเรารู้ตัวว่าเราแข็งแรงแค่ไหน แล้วเราก็เลือกที่จะขึ้นเอง

แต่จำได้ว่าช่วงที่เป็นวัยรุ่นประมาณ20ปีที่แล้ว นานเนอะ 555 รถเมล์ที่ขึ้นคนแน่นมากเราแทบหายใจไม่ออก คนล้นไปถึงประตูปิดไม่ได้เลยค่ะ จอดป้ายสุขุมวิทเห็นครอบครัวญี่ปุ่นพ่อแม่และลูกเล็กอีก2พร้อมรถเข็นเบียดขึ้นรถเมล์มาค่ะ เรางี้ตะลึงแบบโหยยย นี่คุณไม่ห่วงชีวิตครอบครัวคุณเหรอไงเนี่ย ยังจะรถเข็นเด็กอีก คือถ้ารถเมล์ว่างก็โอเคนะ แบบรถเมล์แน่นมากต้องผลักกันเลย กระเป๋าก็ตะโกนชิดในหน่อย เพราะครอบครัวนี้ยืนตรงบันไดเพราะขึ้นมาไม่ได้แล้ว เรายืนอยู่มองแล้วชิดไม่ไหวแล้วค่ะ ปลากระป๋องมากๆ เราหันไปบอกเพื่อนเรานี่เขาจะขึ้นมาทำไมเนี่ย เป็นเราเราไม่ขึ้นนะ เราห่วงสวัสดิภาพลูกเราอ่ะ เราจะไปขึ้นแท็กซี่ เราไม่งกมาขึ้นรถเมล์หรอก โดนเพื่อนด่าซะกระจายว่ารถเมล์ใครจะขึ้นก็ได้ แกคิดแบบนี้ได้ไง เออถูก แต่ถ้าตกลงไปเพราะประตูก็ปิดไม่ได้นี่คุ้มไหม แล้วคนญี่ปุ่นก็มาขอคนข้างหน้าตรงประตูลุกให้ลูกเขานั่งอ่ะค่ะ คือคนข้างหน้าเขาก็ไม่พอใจนะที่ต้องลุก เพราะเห็นว่ามันเบียดมากเขาอุตส่าห์ได้นั่ง คุณก็เห็นแต่คุณก็จะขึ้นให้ได้แล้วมาขอให้คนอื่นลุกให้ลูกคุณนั่ง เราว่าเคสนี่ไม่ไหวนะ เราเคืองเพื่อนไปหลายวันที่มาด่าเราเลยนะคะ เคสนี้เราจำขึ้นใจเลย จะว่าประหยัดเราเองเห็นว่าควรรอคันถัดไปที่ไม่แน่นขนาดนี้ เฮ้อ
comment70:ปรกติถ้าเราเจอ เราจะรีบเด้งขึ้นมา ไม่ว่าจะเด็กน้อย คนแก่หรือคนท้องก็เหอะ 
แต่ถ้าในบางครั้งที่เรามาในสภาพแบบลุกไม่ได้ เพราะของพะรุงพะรัง .. เราก็หงุดหงิดนะ
คิดในใจเสมอๆ .. ทำไมไม่เงยหน้า ไม่สนใจสิ่งรอบข้างกันบ้าง 

คนเอามีดจี้หลัง มันจะรู้ตัวกันบ้างมั้ย
comment71:ไม่ใช่เรื่องลุกให้นั่ง แต่เป็นเรื่องเปิดประตู
เวลาเราไปห้าง เราเปิดประตูเราจะดูก่อนว่ามีคนตามมามั้ย ถ้ามีเราจะช่วยจับไว้ก่อน ถ้าไม่มีก็ปล่อยไป
มีครั้งหนึ่ง เราซื้อของเยอะ หอบพะรุงพะรัง เพราะจับสลากปีใหม่กับที่บ้าน ที่ทำงาน ที่เรียน ไหนจะเพื่อนฝากซื้ออีก เราเดินตามหลังผู้ชายคนนึง เค้าก็เปิดประตู เปิดกว้างจนเรานึกว่าเขาจะเปิดค้างไว้ให้ เราเลยเดินออกไปแบบไม่คิดอะไร และกำลังจะขอบคุณเค้า แต่แล้ว ชายผู้นั้นก็ปล่อยมือ ประตูดีดกลับ เราหลับตาปี๋ คิดว่าโดนกระแทกแน่ๆ ลืมไปว่าถอยหลังก็น่าจะทัน 555 แต่ก็มีฮีโร่มาช่วยไว้ทัน คือ คุณป้าคนนึงที่วิ่งมาจับประตูให้ เราก็เลยขอบคุณป้าเค้า ป้าบอกไม่เป็นไร เราก็ไม่ได้โทษผู้ชายคนนั้นนะ เค้าคงไม่ทันมองว่ามีคนเดินตามหลังมาด้วย แต่ถามว่าตอนนั้นรู้สึกยังไง บ่องตง...โมโหนิดนึงค่ะ

ไม่รู้ว่าเกี่ยวกับกระทู้มั้ย แค่อยากแชร์ค่า
comment72:ปกติเวลาขึ้นรถเมล์ จะไม่เล่นโทรศัพท์เลย ชอบสังเกตุคนอื่นมากกว่า สนุกดี
ไม่ก็อ่านคำคมบนรถ ฮาๆ

อ๋อ ถ้าพูดถึงน้ำใจที่ไม่คิดว่าจะได้รับ คือตอนขึ้นรถเมล์ มีผู้ชายเดินนำเราไปก่อน แต่แล้ว...
เขาหยุดแล้วหันหลังมาผายมือให้เราขึ้นก่อน เราก็แบบ เฮ้ย หล่อ 55555555 หล่อจริงๆทั้งรูปและน้ำใจ
comment73:อยากรณรงค์ให้ท่านสุภาพบุรุษวันหนุ่มที่ยังมีแรงทั้งหลาย เอื้อเฟื้อแก่ เด็ก สตรี และ คนชรา ครับ
comment74:เราพยามคิดบวกนะคะ ว่า คนที่ไม่ลุกคงเพราะไม่เห็น ไม่ก็เห็นแต่ไม่แน่ใจว่าท้องหรือเปล่า 
เพื่อนเราเคยไลน์มาแบบวิกฤตมาก ข้อความว่า "อยู่บน รฟฟ มีคนขึ้นมายืนตรงหน้า ไม่รู้ท้องหรืออ้วน ควรลุกมั้ยวะ ตอบด่วน" 
5555555555+ ขำมาก แต่สุดท้ายมันก็แกล้งทำเป็นลุกเดินไปโบกี้อื่น 

เราเคยเจอแบบฮาๆ คือ รถมันผ่านโรงพยาบาลอะไรไม่แน่ใจ แล้วมีคนท้องขึ้นมา 3-4 คน T_T 
เราลุกให้คนนึนงนั่ง แต่บางคนก็ต้องยืนต่อไป นั่นเมล์เล็กด้วย ที่นั่งก็น้อย คนอื่นๆบนรถก็แลดูแก่ชราหมด 
บางทีอยากบอกคนท้องว่า ถ้าท้อง แต่ยังท้องไม่โต หรือ โตแล้วแต่คนบนรถไม่เห็นก็ออกเสียงได้นะคะ 
เราเชื่อว่า ถ้าคนท้องพูดเองว่า ขอโทษนะคะ ขอนั่งหน่อยได้มั้ยคะ อาจจะบอกว่าเจ็บท้องอะไรคู่ไปด้วยก็ได้ 
คนก็น่าจะลุกให้นะคะ
comment75:เคยเดินทางไปกับเพื่อนเป็นคนท้องใกล้คลอด ในกทม.
ขึ้นรถเมลล์ รถไฟฟ้า รถไฟใต้ดิน ตลอดทาง
ไม่มีมนุษย์คนใดลุกให้เพื่อนนั่งเลย เราเป็นคนต่างจังหวัด
คิดว่า คงเป็นเรื่องปกติของ กทม. มั้ง
comment76:เราว่า กระเป๋ารถเมล์ เธอ Service minded มากๆ นับถือน้ำใจเธอจริงๆ

ปกติเราไม่ได้ขึ้นรถเมล์หรอก แต่วันนึงไปตลาด แล้วขี้เกียจแบกของกลับบ้าน เลยขึ้นรถเมล์
ประทับใจกระเป๋ารถเมล์มากๆ แบบว่า ทั้งพูดเพราะ ทั้ง service minded 

คือเราไม่รู้ว่า ขสมก. มีจัด workshop หรืออะไรเป็นพิเศษหรือเปล่า แต่ว่า ขึ้นรถเมล์วันนั้น ก็ประทับใจในบริการมากๆเลย
comment77:ผู้ชายเองก็เถอะ เห็นแต่งตัวดูดีเวลาขึ้นรถไฟฟ้า รถตู้ รถเมล์ บางคนเดินแซงคิวเบียดคนอื่นกระเด็นก็เคยเห็นมาแล้ว เคยกระชากคอมันหงายมาแล้วด้วยเพราะมาเบียดแซงตอนแฟนผมกำลังจะขึ้นพอดี ผมไปส่งที่ป้ายครับเพราะผมไม่ได้ทำงานประจำ
comment78:อันนี้ไม่เกี่ยวกับคนท้องแต่อยากเล่าค่ะ
ตอนยังอยู่มัธยมกลับบ้านรถเมล์กับเพื่อนหลังเลิกเรียน เป็นรถเมล์แดง อากาศร้อนมาก
คนแน่นสุดๆ แต่เรากับเพื่อนขึ้นต้นสายเลยได้นั่งค่ะ เป็นที่นั่งติดกัน2คน

รถแล่นไปสักพักมีคุณแม่อุ้มลูกขึ้นมา น้องน่าจะ1ขวบได้
หอบของพะรุงพะรัง เรากับเพื่อนก็เรียกให้เค้ามานั่งค่ะ 
จังหวะที่เรากับเพื่อนลุกออกจากที่นั่ง ก็มีผู้ชายคนนึงโผล่มาจากหลังรถด้วยความเร็วแสง(ยืนโหนราวมานาน)
มาดึงน้องออกจากคุณแม่ แล้วรีบหย่อนก้นลงบนที่นั่งที่เรากับเพื่อนลุกให้
คุณแม่แกก็งงๆ แล้วนั่งลงบนที่นั่งที่เหลือด้านข้าง
ผู้ชายคนนั้นก็ทำเป็นเล่นกับเด็ก (สร้างภาพว่ามาด้วยกันเพื่อจะเอาที่นั่ง)
เพื่อนเราเลยพูดดังๆใส่ ว่า "หน้าด้าน..."

ตอนนั้นโมโหมาก แย่งที่ได้แบบหน้าอายมากกก
หน้าตานี่ไม่ได้สะทกสะท้านเลย
comment79:จะบอกให้ว่า เวลาเดินทาง อย่าจดจ่อหรือหมกมุ่นกับหน้าจอมากเกินไป เวลาเกิดอะไรขึ้นมา คุณจะไม่มีโอกาสเตรียมตัวรับสถานการณ์

เสียบหูฟังเปิดเพลงลั่นทะลุออกมา คนข้างนอกโวยวายอะไรกันตูหารู้ไม่ เงยหน้าขึ้นมาอีกที อ้าว ใครโยนระเบิดขึ้นมา อ้าวเด็กช่างมาจากไหน

หรือถ้ารถเกิดอุบัติเหตุ คุณก็จะกระแทกกับของข้างหน้าแบบเต็มๆโดยไม่ทันได้เกร็งคองอเข่า อย่างน้อยถ้ามองวิวอยู่ จะเตรียมตัวได้ทันในช่วงเสี้ยววินาที แม้จะน้อยนิด ได้แค่เอามือขึ้นมาบังหน้า หรือยึดราวจับเอาไว้ก็ยังดี เป็นโอกาสดีกว่าที่ก้มหน้ากดมือถือแล้วโดนแรงอัดกระแทกเต็มๆโดยไม่รู้อิโหน่อิเหน่

คิดดูเล่นๆว่า คนที่นั่งมองวิวตลอด กับคนที่ก้มหน้าตลอด ถ้ารถชน คนไหนจะมีโอกาสที่หน้าฟาดหรือหัวฟาดกับของข้างหน้ามากกว่ากัน
comment80:มีประสบการณ์เหมือนกันค่ะ

เอาเรื่องแรกก่อน ตอนนั้นท้องค่ะแต่ท้องอ่อนๆนะ
เราได้ที่นั่งนั่งมาเรื่อยๆถึงเดอะมอลล์บางแค มีกลุ่มนักเรียน ขึ้นมาบนรถ ประมาณ4-5คน แต่มีน้องคนนึงอาการแบบแย่มาก ดูกุมขมับเพื่อนหิ้วปีกมาเลย เรานึกว่าไม่สบาย เลยลุกให้น้องเค้านั่ง แล้วเราก็ยืนเกาะตรงเบาะที่น้องนั่งนั่นแหละ สักพักเพื่อนน้องหันมาคุยกันบอกว่า กุบอกแล้ว ไม่เคยกินอย่ากินเยอะ อีกคนบอกเฮ้ยมันอกหักมาจะเมาก็ช่างมัน เราเลยเฮ้ยนี่เมามาหรอ เป็นน้องเป็นนุ่งจะตบให้หูดับเลย เมาในชุดนักเรียนด้วยนะ

อีกเรื่องก็ตอนท้องเหมือนกันแต่ใกล้คลอดแล้ว
เราขึ้นรถเมล์สาย84จะไปลงบิ๊กซีอ้อมใหญ่ เราขึ้นที่ตลาดบางแคค่ะ ก็ได้ยืนมาตลอดทางนะ แฟนก็พยายามมองหาที่นั่ง แต่ไม่เคยทันมีคนแทรกนั่งตลอด ก็ทำอะไรไม่ได้ ช่วยๆพยุงกันไป ยืนจนมาถึงแยกอ้อมน้อยค่ะ มือเริ่มสั่น เหงื่อออก รู้เลยจะเป็นลมแล้ว สะกิดบอกแฟน ได้แค่นั้นแหละค่ะ ล้มล้มจริงๆนะ ทรุดไปเลย แฟนก็ได้แต่ให้เราดมยาดม แต่เราทรุดแปปเดียวนะ พอมีสติเราก็นั่งกับพื้นรถเลย (มันไม่เชิงพื้นรถอะคะ ตรงนั้นที่นั่งคนท้องพอดี มันจะมีที่พอให้นั่งนิดหน่อย ใครเคยเห็นจะเข้าใจเนอะ) คือคนทั้งรถหันมามองเรา ทำท่าตกใจ แต่ไม่มีใครลุก ยิ่งตาแก่ที่นั่งอยู่ตรงเบาะเรายืนนะ ยิ่งเมินอะ เราแทบร้องไห้ จำได้ว่าแฟนเราด่าไปชุดนึง แต่เราจำไม่ได้หรอก หูอื้อ ใจหวิวอยู่ ประกอบกับพอดีถึงป้ายที่จะลงพอดี ก็เลยเดินลงกันมาอ้วกข้างล่างต่อ วันนั้นอนาถตัวเองมากอะ
comment81:จากประสบการณืตัวเองตอนนั้นท้องแก่ 8 เดือนขึ้นจากปิ่นเกล้าจะไปลงที่บางกรวย มือข้างนึงหิ้วถุงเสื้อผ้าที่เราเอาไปขาย(ถุงใหญ่)ช่วงนั้นเย็นแล้วคนกำลังกลับบ้านกัน รถเมล์มาเลยรีบขึ้น ไม่เข้าใจคนไทยน้ำใจหายากมาก ไม่มีใครเหลียวมาดู ไม่มีใครลุก ให้เรายืนแขนสุดเอื้อมราว(เพราะตัวเราเตี้ย โหนเกือบไม่ถึง) ยืนโหนจนถึงที่หมาย
comment82:สามีเค้าเป็นคนชอบเล่นโทรศัพท์ เวลาขึ้นรถไฟฟ้าก็จะยืนตลอดค่ะ
comment83:เคยมี(อดีต)แฟนที่เจอเด็กแล้วไม่ลุกให้เด็กนั่งแต่แกล้งทำหลับไปเฉยเลย!

สมัยเรียนเราต้องนั่งรถเมล์ยูโรปรับอากาศสีส้มกลับบ้านกัน 
พอดีป้ายสุดท้ายก่อนขึ้นทางด่วน เป็นเด็กอนุบาลตัวเล็กๆมากับแม่
เรากับ(อดีต)แฟน นั่งตรงกับทางขึ้นพอดี แต่เรานั่งด้านในริมหน้าต่าง
(อดีต)แฟน นั่งด้านนอก พอเราเห็นเด็กขึ้นมาเรารีบสะกิดบอก(อดีต)แฟน ให้ลุกให้น้องนั่งหน่อย
พี่แกบอก "ไม่เอา ไม่ได้ แกล้งหลับดีกว่า O-o'' แล้วก็รีบทำแกล้งหลับไปเลย
คือแล้วแม่เด็กเห็นพอดีว่ากริยา(อดีต)แฟนเราเขาทำยังไง แม่เลยจูงเด็กไปด้านหลัง
ยอมรับเราอายมาก และโกรธมาก ไม่พูดกับเขาตลอดทาง แถมมีการมาบอกว่าเรื่องแค่นี้ทำโกรธ
พอลงรถ เราทั้ง2 ต้องต่อรถอีกต่อหนึ่ง เช่นกันคราวนี้เป็นเด็กประถม แต่เราเป็นคนลุกให้นั่งทันที
ซึ่ง(อดีต)แฟน เราก็เห็นว่าเราลุกให้เด็กนั่ง แต่ฮีก็ทำเฉยอีก เอือมมาก เราไม่คุยด้วยเป็นอาทิตย์
สุดท้ายให้แม่โทรมาง้อเรา แถมไปโกหกบอกอีกว่าเด็กคนนั้นตัวเท่าน้องสาวเขา (น้องสาวเขาสูงซัก 160 หนัก 70 ได้ ==)
ไม่เห็นต้องลุกให้นั่ง ทุกวันนี้เลิกไปแล้วค่ะ เราไม่ชอบ ผช ลูกแหง่
comment83-1:ดีแล้วละที่เลิกไป เกิดแต่งงานมีท้อง แล้วเป็นอะไร เดี๋ยวก็ปล่อยให้เมียตัวเองแท้งตายคาบ้านแน่ๆ
comment84:เราขอแชร์บ้าง ยาวหน่อย

ปกติเดินทางไปทำงานด้วยรถเมล์ และสละให้คนท้องและเด็กบ่อยๆ เพราะคิดว่าผู้หญิงอย่างแมนกว่าพวกผู้ชายบางคนที่นั่งไม่สนใจใคร
ถึงแม้ว่าในใจจะคิดว่า กว่าจะได้นั่งก็ลำบาก ยังต้องสละที่นั่งให้เค้าไป แต่ก็ไม่อยากเลวแบบด้านๆ ทำไม่สนใจอ่ะ

แล้ววันนึงเจอเหตุการณ์คล้ายๆแบบนี้ ด้วยเรานั่งตรงที่นั่งแรกเลย
พอถึงป้ายนึงก่อนขึ้นทางด่วน ซักพักได้ยินกระเป๋าตะโกนว่าช่วยสละที่นั่งให้คนท้องด้วยค่ะ
เหลือบไป อ้าวเวร นางยืนอยู่ข้างฉัน ตัวใหญ่พุงใหญ่ยังกะสิบเดือน ใส่ชุดแซก กำลังหัวเราะคิค่ะกับแฟนมั้ง
เราก็สะกิดนางให้นั่งที่เรา นางก็ปฏิเสธ เราก็เฉยๆ มองๆ ก็ อืมบางอ้อ ถ้าท้องยังกะสิบเดือนแล้วยังหยิ่งไม่นั่งก็เป็นได้อย่างที่เดียวคือมีแต่พุง ไม่มีเด็ก
แต่ยัยกระเป๋า ก็ตะโกนมาจากข้างหลังอีก ซ้ำๆ จนเรารู้สึกว่าเหมือนยัยไม่มีน้ำใจ
แถมมายืนแถวหน้าก็มาพูดลอย เดี่ยวนี้สังคมเป็นอย่างนั้นอย่างนี้
คนข้างหลังก็เรียก นางก็ยังไม่ไป 
ไอ้เราก็เรียกนางอีก มันก็ส่ายหัวดิก เลยมีน้ำโหนิดนึง ถามไปว่าตกลงท้องหรือไม่ท้อง 
คิดในใจเดี่ยวชั้นก็ปล่อยให้ยืนแท้งเลยนิ คราวนี้บรรยากาศในรถก็เงียบตลอดเส้นทางด่วน 

แม้ม ถ้าคนท้องจริงสะกิดนิดนึง เค้าก็รีบนั่งแล้ว มันไม่มาหยิ่งหรอก ยัยกระเป๋ามันก็ตาถั่วจริงๆ 
แล้วก็ไม่เคยเห็นผู้หญิงคนนั้นและยัยกระเป๋าอีกเลยนับจากวันนั้น

บางครั้งก็เห็นคนที่มีแต่พุงทำตัวเนียน นั่งเลย ที่รู้เพราะเห็นหล่อนนั่งสายเดียวกันบ่อย จนคิดว่าคงท้องช้าง  เพราะยังไม่เห็นกำหนดคลอด
เราเองหุ่นก็ให้ แต่ก็บอกตรงๆ หรือขอบคุณ เค้าก็รู้แล้ว
ยอมรับบางครั้งก็ดูยากระหว่างคนท้องกับคนมีพุง ยิ่งถ้าท้องอ่อนๆ ขอโทษไม่รู้หรอก น่าจะมีอะไรเป็นสัญลักษณ์หรือเข็มกลัดของสตรีมีครรภ์
จะได้ไม่สับสน เพราะบางทีกลัวไปทักคนมีพุง ก็สงสารเค้าเหมือนกัน 

แต่บางครั้งก็คิดเกรียน ๆ ว่าตอนที่นางๆ ยังไม่ท้อง เคยเห็นคนท้อง คนแก่ คนพิการ หรือเด็ก แล้วลุกให้นั่งบ้างรึเปล่า หรือว่ามัวแต่แชท 
บ่อยครั้งก็สาวๆ บางคนก็บ่อยที่ทำมึน ไม่ใช่หน้าที่ของฉัน ต้องพวกผู้ชายหรือคนข้างหลังซิ พอท้องเองถึงจะรู้สึกว่าเป็นยังงัย
comment85:ลองดูวีดีโอนี้ดูนะคะ เค้าหยิบยื่นและส่งต่อน้ำใจให้กันค่ะ
comment86:คนสมัยนี้น้อยมากจะลุกให้คนแก่ คนท้องนั่ง เราอาศัยรถเมล์บ่อย คือแบบว่ารู้เเต่ไม่อยากลุกอะไรประมาณนั้น ทำเป็นกดทอสับ ไม่สนใจ โลกอยู่ยากไร้น้ำใจเยอะ :<
comment87:พันทิปมีแต่คนดีๆทั้งนั้นเลยนะครับ  ไม่รู้ว่าไปขึ้นรถเมล์คันไหนกันบ้าง 

(คนที่ไม่ลุกให้คนอื่นคงไม่ได้เล่นพันทิปสินะ ฮ่าๆๆ)
comment88:คือเราเป็นคนนึงนะที่โดยสารรถเมล์ กับbts แล้วเห็นภาพคนต่างเล่นโทรศัพท์ เห็นแล้วหงุดหงิดตาชวนเขวี้ยงมาก!!!

แล้ววันนี้ได้มีโอกาสได้ขึ้น bts จากหมอชิต โดยปกติเราจะไม่นั่ง เพราะ ขึ้นเกียจลุกให้คนแก่ ผญ อะไรต่างๆทีหลังตอนคนเยอะๆ แต่วันนี้ของหนักจริงๆ แบกกระเป๋าสองใบ ก็เลยนั่ง เห็นผญ.เดินผ่านแล้วผ่านเล่า คิดในใจ จะลุกดีไม่ลุกดี งั้นนั่งต่อก็ได้ละว้ะ (แต่ก็นั่งต่อ)

แต่พอผ่านมาสองสามสถานี คนเริ่มแน่นล้ะ มีผญ.เข้ามายืนเยื้องๆกัน (เอาไงต่อดีว้ะตู)

มองซ้ายมองขวา ผช.บางคนนั่งเล่นโทรศัพท์ บางคนนั่งตาลอย ก็เลยแกล้งทำตัวให้ออกสาวๆ หน่อย แล้วลุกให้ผญ.คนหนึ่งนั่ง (555กลัวเค้าหาว่าของก็หนักยังจะโชว์พาวอีก) แต่ก็ยังดีที่มีคุณน้าคนข้างๆ ที่นั่งติดกัน ช่วยจับกระเป๋าไว้ให้

[Spoil] คลิกเพื่อดูข้อความที่ซ่อนไว้

แต่อย่างว่าแหละ สิทธิของเค้าหนิที่จะนั่งหรือยืน เง้อออ
comment89:น่าตำหนิทั้งคนที่ไม่ลุก ทั้งคนขับรถเมล์
คนขับบางคนก็เหยียบเบรก+คันเร่งแบบกระชากมากจริงๆ 
ใจคออย่างกับว่าอยากให้คนทั้งรถลงไปกองกับพื้นอย่างนั้นแหละ - -
comment90:แปลกดีนะกระทู้นี้บนรถคันที่จขกท.เล่าถึงบังเอิญไม่มีผู้ชายนั่งอยู่เลย ไม่งั้นก็กลายเป็นจำเลยโดยปริยายไปละ ปกติเห็นสาวๆ ทันทิปชอบบอกว่ามีแต่ผู้หญิงด้วยกันลุกให้นั่ง
comment91:ตอนท้องนะคะ ส่วนมากถ้าเราจะนั่งเราก็จะสะกิดคนที่นั่ง ที่ที่กั้นไว้ให้คนท้องนั่ง เราเข้าใจว่าคนเล่นมือถืออยู่เค้าไม่ทันดูหรอกค่ะ อยากนั่งก็บอก คนเค้าก็จะลุกให้ แต่มีอยู่ครั้งนึง เราขอนั่งคนที่นั่งเค้าก็ลุกให้ ไม่มีปัญหานั่งได้สองป้ายก็ลง คือบอกตรงๆที่อยากนั่งไม่ใช่เพราะว่าไม่มีปัญญายืน แต่พอยืนแล้วคนมันไม่ระวังพวกสะพายเป้แล้วไม่ดู แล้วชอบมาฟาดท้องเรา (มันเจ็บนะเว้ย) ก็เลยตัดปัญหาขอนั่ง จะได้เอาพุงหลบชาวบ้าน ทีนี้มีมนุษย์นางหนึ่ง พอเราลุกขึ้นจะลง นางก็มาต่อว่าๆอะไรแค่สองป้ายยังต้องไปไล่คนอื่นออกจากที่ นางเองเท้าเจ็บใช้ไม้พยุงยังไม่ต้องนั่งเลย ด่าเสร็จแล้วนางก็หนีไปเราโต้ไม่ทันเพราะต้องลงรถ แหมถ้าโต้มันจะไม่ตอบสักคำ แต่จะลองเหยียบเท้าที่เดี้ยงของนางดู จะได้เข้าใจ ว่าทำไมเราถึงอยากนั่ง
comment92:คนแก่ คนท้อง ไม่ต้องถาม ถ้าเห็น ลุกให้ตลอด ส่วนใหญ่ไม่ทัน มีแต่แย่งกันลุก ...อาจเป็นเพราะคนที่ใช้บริการ แต่ละสาย ต่างกลุ่ม ต่างอาชีพ คนแถวบ้านเรา ไม่มีต้องถามนะ ไม่ค่อยเล่นมือถือกันเท่าไหร่ รถแน่น แถมวิ่งสู้ฟัดมาก ๆ ต้องใช้สองมือเกาะให้มั่น
comment93:แหม่.. พูดเองเออเองเลย จขกท. ว่าเด็กเล่นเกมส์กับฟังเพลง ว่าไม่สนใจสิ่งรอบข้าง 

แล้วแก้ตัวให้ตัวเองเสร็จสับว่าเอะใจได้ตอนกระเป๋ารถเมลล์พูด แหม.. ดูดีขึ้นทันที คนอื่นดูแย่เลยนะครับ
comment93-1:บางทีมันอาจจะเป็นอย่างงั้นจริงๆ
comment93-2:เพราะอคติเลยเป็นแบบนั้น คนอื่นเลว ตัวเราเองดีที่สุด
comment94:มันเป็นมารยาททางสังคมขั้นพื้นฐาน ซึ่งสิ่งเหล่านี้ไม่มีความจำเป็นต้องสอน สามารถคิดและตัดสินใจเอาเองได้ อย่างเช่นการเล่นโทรศัพท์บนรถเมล์ หรือรถไฟ หรือที่ไหนก็ตามเพื่อฆ่าเวลา ก็มีหลายคนที่สามารถทำมันได้ แต่ผมคนหนึ่งละเมื่อไรที่อยู่ตามที่สาธารณะ ผมไม่สามารถเล่นโทรศัพท์ได้จริงๆ ผมก็ไม่ทราบตัวเองเหมือนกันว่าทำไมจึงเป็นเช่นนั้น คงเป็นเพราะมันไม่สะดวกที่จะเล่นกระมัง หรือเป็นเพราะผมคิดมาก คิดไปเผื่อคนที่ยืนอยู่กลัวเค้าว่าเอา

"การให้เกียรติในสังคม เราจะมีเกียรติในสังคม"
comment95:ถ้าผมนั่งอยู่แล้วเจอพวกสาวๆขึ้นมาอย่าหวังว่าจะลุกให้นั่งเลย เห็นมาเยอะแล้วพวกแบบนี้
นอกจากเด็ก สตรีมีครรภ์ คนแก่(มากๆ)จริงๆ
comment96:ส่วนมากที่เห็นก็จะเล่นมือถือกันนะคะ ไม่ค่อยสนใจสิ่งรอบตัวเท่าไรนัก
==
แต่บางทีเสียงรถมันอาจจะดังก็ได้ ทำให้เขาไม่ค่อยได้ยินกัน อาจคิดว่าตะโกนคำว่าอย่างอื่นแทนไรงี้มั้งคะ
บางคนก็เลยเลือกที่จะไม่สนใจแทน 

ยังไงคิดว่าถ้าเเขาได้ยินกันก็คงลุกให้หลายคนน่ะค่ะ
comment97:คือปกติรถเมล์จะมีที่นั่งสำรองสำหรับคนชรา พระ เด็ก คนท้อง

ดังนั้น ถ้ามีคนชรา พระ เด็ก คนท้อง ขึ้นรถเมล์มา ตามหลักแล้ว คนที่นั่งอยู่บนที่นั่งสำรองก็ควรต้องลุกให้นั่ง เพราะมันเป็นที่นั่งที่เป็นสิทธิ์ของพวกเขาตามป้าย ถูกมั้ยคะ

แต่เดี๋ยวนี้ แม้แต่ที่นั่งสำรอง ยังไม่มีคนลุกให้นั่งเลยบางที คืออันนี้ไม่ใช่แค่เรื่องความมีน้ำใจอย่างเดียวแล้ว

เราว่าอย่างน้อยที่สุดในกรณีนี้ น่าจะมีการเทรนด์ระเป๋ารถเมล์ไปเลยว่า ถ้ามีคนชรา พระ เด็ก คนท้อง ขึ้นมา ให้กระเป๋าสามารถบอกคนที่นั่งอยู่ก่อน ลุกให้เจ้าของที่ได้นั่ง โดยที่กระเป๋ารถเมล์ไม่ต้องกลัวว่าจะมีการร้องเรียนอะไร แค่บอกว่า "คุณคะ นี่เป็นที่นั่งสำรองสำหรับ สตรีมีครรภ์ พระ และคนชรานะคะ ช่วยลุกให้เจ้าของที่ได้นั่งด้วยค่ะ" หรือไม่ก็คนที่ยืนเองนั่นแหละ ช่วยพูด (แต่ส่วนใหญ่ก็คงไม่อยากมีเรื่องหรอกเนอะ)

ตอนนี้น้ำใจในสังคม บางครั้งก็หายากจริงๆ เราเลยคิดว่าน่าจะต้องมีมาตรการอะไรสักอย่างออกมาบ้าง แม้จะช่วยได้แค่เล็กน้อยก็ยังดีกว่าไม่มีเลย

ป.ล.เราเองปกติก็จะลุกให้คนท้อง เด็กหรือผู้สูงอายุนั่ง แต่บางครั้งก็มัวแต่กดโทรศัพท์โดยไม่ได้มองเหมือนกัน ชื่นชมคุณกระเป๋ารถเมล์คนนั้นมากค่ะที่ช่างสังเกตและช่วยหาที่นั่งให้คนท้อง ^^
comment98:จำได้ว่าตอนเรียนมหาลัยที่ มศว มีอยู่เทอมนึงที่ต้องขึ้นรถเมลล์สาย 72
มีความรู้สึกว่ารถเมลล์สายนี้เป็นสายที่ขึ้นแล้วเหนื่อยที่สุดในโลก 
เพราะผ่านทั้ง โรงพยาบาลสงฆ์ โรงเรียน แถมบางที มีคนแก่ที่เดินมาจาก โรงพยาบาลรามาอีก 5555+
ไม่เคยได้นั่งเลยจนถึงมหาลัย
comment99:ตอนสมัยอยู่ขอนแก่น เราลุกให้ตลอดนะ ทั้งคนเเก่ เด็กที่โหนไม่ถึง คนท้อง

เเต่พอมาอยู่กรุงเทพ เเรกๆก็ลุกให้ตลอด เเต่หลังๆเราเลือกที่จะไม่ยืนให้เอง มันก็คือความเห็นเเก่ตัวเเหละ เเต่ที่กรุงเทพอะ เวลายืนให้เเล้ว จะขอบคุณซักคำก็ไม่มี ทำเหมือนว่ามันเป็นหน้าที่ของเราที่ยังไงๆก็ต้องลุก เขาไม่ได้คิดว่ามันเป็นน้ำใจเลย มันกลายเป็นเขากำลังเอาเปรียบน้ำใจเราอยู่
บางครั้งเราถือของเยอะ เเต่คิดว่าป้าควรจะนั่งมากกว่า เผื่อขาไม่ดี เราก็ลุกให้ ป้าก็นั่งเเต่ไม่ขอบคุณ....ไม่ขอบคุณไม่เจ็บปวดเท่าเราลุกให้เเต่ของที่เราถือเต็มเเขนป้าเเกไม่เเลเลย มองนะเเต่ไม่ช่วยเลย ถ้าเป็นที่ขอนแก่นส่วนใหญ่ก็ช่วยถือให้ บางคนของตัวเองก็เยอะเเล้ว เเต่ก็จะเอาของเราไปช่วยให้ -- คิดถึงบ้านมากเลยเวลายังงั้น
คนเราไม่ได้จิตสาธารณะไม่หวังอะไรกันทุกคนหรอกนะคะ อย่างน้อยเเต่คำขอบคุณ จะกระซิบเบาๆให้พอได้ยินก็ยังชื่นใจนะ ยิ้มให้ก็ยังดีอะ

เเต่ถ้าคนท้องโตเราลุกให้เสมอ กับคนเเก่ที่ดูไม่ค่อยเเรง นอกนั้นไม่ค่ะ ไม่ใช่ไม่สนเเต่ไม่อยากเจอเเบบที่เคยอีกเเล้ว

อย่าโทษเเต่ว่าสังคมไร้น้ำใจเลยค่ะ ถามว่าสังคมให้ค่าอะไรกับน้ำใจคนอื่นบ้างมั้ย? หรือเห็นว่าเป็นสิ่งที่ทุกคนต้องทำ เลยไม่จำเป็นต้องขอบคุณ เเต่พอตัวเองไม่ได้รับต้องมาบ่นมาก่นด่ากัน -- ดินเเห้งเเล้งก็มีสาเหตุมาจากขาดน้ำ สังคมเเล้งน้ำใจมันก็ต้องมีสาเหตุค่ะ
comment100:ผมเรียกนมุษย์เหล่านั้นว่า "มนุษย์จอ" ครับ ซึ่งผมเองก็เป็นในบางจังหวะ 

ที่น่าสะเทือนใจคือ ปัญหานี้มันไม่ได้เกิดแค่สังคมในรถโดยสาร
แต่มันเกิดขึ้นกับทุกเหตุการณ์

ความสัมพันธ์ระหว่างมนุษย์ กำลังถดถอยลงในโลกหนึ่ง และกำลังเพิ่มมากขึ้นในอีกโลกหนึ่ง

มันแย่นะครับ ที่คนเราเลือกที่จะตัดสภาพสังคมภายนอกออกไป เพื่อมองดูสมาร์ทโฟน

เมื่อก่อนเป็นแฟนกัน ไปเที่ยว ใช้ชีวิต สนุกสนาน สวีทหวานตามประสา
เดี๋ยวนี้ ไปกินข้าวด้วยกัน ต่างฝ่ายต่างก็นั่งเล่นมือถือ

ไปเที่ยวกับเพื่อน เพื่อนทุกคนเล่นมือถือ คนไม่เล่นก่หงอย เลยต้องเล่นด้วย
สรุปคือ ไปเที่ยวทำไม?

บางครั้งผมคิดว่า คนเราควรจะต้อง "เงยหน้า" กันบ้าง มองดูบรรยากาศรอบๆตัว และใช้ชีวิตที่มีชีวิต
ไม่ใช่ใช้ชีวิตอยู่กับแค่สิ่งไม่มีชีวิต นะครับ 

อย่ามัวแต่เป็นมนุษย์จอหน้าขาวๆในความมืดกันอยู่เลย มองผ่านๆก็แอบหลอนนะ ขำๆครับ
comment101:เราลุกให้ตลอดนะ เพราะเราจะแค่ฟังเพลง เล่นมือถือบนรถเมล์ไม่ได้หรอกเวียนหัว ถนนมันขรุขระจะตาย
แค่หูฟังแต่ตาก็จะมองตลอด เคยลุกให้คนท้องนั่งแล้วมีมนุษย์ป้าแทรกนั่ง เราเลยหัวเสียพูดว่า หนูลุกให้คนท้องนั่งนะ
พร้อมหันไปถามพี่สาวคนนั้นว่าพี่ท้องใช่มั้ยคะ โชคดีกระเป๋ารถเมล์ยืนใกล้ๆเราเขาเลยตะโกนว่า เอ้า ลุกให้คนท้องนั่งด้วยจ้า
มนุษย์ป้าทำหน้าอาย ทำท่าจะลุกแบบเก้ๆกังๆ แต่ก็มีอีกคนลุกขึ้นก่อน โชคดีไปที่พี่สาวคนนั้นไม่ต้องยืนนาน
comment102:ขอแชร์เรื่องของญาติเรานะคะ

คือญาติเราตอนนั้นเขาท้องแก่แล้ว แล้วเขาก็ขึ้นรถไฟฟ้าบีทีเอสจะไปทำงาน ทีนี้คนก็ค่อนข้างเยอะ แล้วก็ไม่มีที่นั่งเลย
พี่เขาก็ไปยืนอยู่ตรงคู่รักนักศึกษาคู่นึง ก็ยืนเกาะอยุ่สักพัก มีสาวออฟฟิศแต่งตัวแต่งหน้าจัดนิดหน่อยเดินเข้ามา แล้วบอกน้องนักศึกษาให้ลุกให้พี่เรา ผู้ชายก็ทำท่าเหมือนจะลุกไม่ลุก แต่นักศึกษาผู้หญิงเหมือนดึงไว้ไม่ให้ลุก และก็พูดเหมือนประมาณว่า "รู้ตัวว่าท้องแล้วจะมาขึ้นรถไฟฟ้าทำไมล่ะ ทำไมไม่มารถตัวเอง"
สาวออฟฟิศเลยตอบกลับไปว่า "ถ้างั้นพวกน้องเนี่ย ก็คุมกันให้ดีๆก็แล้วกันนะคะ เพราะถ้าเกิดมันป่องขึ้นมาก็ไม่รู้ว่าจะมีรถส่วนตัวให้นั่งมาเองรึเปล่า"
เสร็จแล้วเขาก็หันมาจับแขนพี่เรา แล้วบอก "ไปค่ะคุณ อยู่ตรงนี้เดี๋ยวโดนระเบิด" จากนั้นก็พาพี่เราย้ายไปยืนอีกโบกี้นึง

ประทับใจสาวออฟฟิศคนนี้จังค่ะ แต่เราไม่ได้ฟังบทสรุปว่าสุดท้ายแล้วมีใครลุกให้พี่เรานั่งรึเปล่า ^^"
comment102-1:เจอคำพูดน้องนักศึกษาแบบนี้ มันช้ำใจมากกว่าการไม่ลุกให้นั่งอีกนะค่ะ แล้งน้ำใจไม่ว่า แต่กลับไม่มีความเห็นใจเพศเดียวกัน วันนึงถ้าน้องท้องขึ้นมาอย่ามาเรียกร้องหาความมีน้ำใจจากคนอื่นเลยนะค่ะ
comment103:สมัยเราเรียน เราขึ้นรถปอ. คนเยอะ แต่ไม่แน่น  เรายืน ซึ่งคนยืนมีเยอะ แต่ไม่แน่น.....เรายืนตรงกลางๆๆ รถ.....พอวิ่งไปสักพัก มี คนท้องขึ้นมาค่ะ มายืนใกล้ๆๆ เรา ท้องโตมาก ....ไม่มีคนลุกให้นั่งเลย เราแอบเห็นบางคน พอเห็นคนท้อง รีบปิดตาเลย (คนที่นั่งอยู่ตรงที่เรายืน เป็นผู้ชายด้วย).....

กระเป๋ารถเมล์ เห็นว่าไม่มีใครลุกให้นั่ง.....เลยตะโกนดังๆๆๆ บอกคนขับรถว่า  พี่ ช่วยลุกให้คนท้องนั่งหน่อย พี่ยืนขับก้อได้ สงสารคนท้อง .....ได้ผลค่ะ ....พอกระเป๋ารถเมล์พูดจบ คงสะเทือนใจหลายๆๆคน พร้อมใจกัน ลุกให้คนท้องนั่งเลย.....

เราได้ยิน กระเป๋ารถเมล์ พูดบ่นกะตัวเองว่า ต้องประชดแบบนี้ คนถึงมีน้ำใจลุกขึ้นให้คนท้องนั่ง......
comment104:เมื่อเช้าเพิ่งเจอคนท้องลุกให้คนแก่นั่งในรถปอ. คนที่ไม่ยอมลุกให้นั่งเป็นสตรีวัยทำงานทั้งนั้น กระเป๋าได้แต่หัวเราะแหะ ๆ โลกมันอยู่ยากขึ้นทุกวันจริงๆ
comment105:เราเคยค่ะ วันนั้นจะนั่งรถจากพระโขนงไปบางนา พอขึ้นมาได้นั่ง ได้ป้ายนึง มีคนแก่ขึ้นมา เราเลยลุกให้นั่ง  รู้สึกดีที่ได้เสียสละ
comment106:จากประสบการณ์ที่ท้องโดยตรงและขึ้นรถเมล์ประจำทุกวัน เรารู้สึกว่าตัวเราเองไม่แคร์ค่ะ เพราะตั้งแ่ต่ท้องอ่อนๆจนถึงท้องแก่มากกกกก จะหิ้วของพะรุงพะรังขนาดไหน หรือไม่ได้ถืออะไร น้อยคนที่จะลุกให้นั่งถ้าไม่ใช่คนที่สำนึกเอาเองแล้วมองเห็นว่าเราท้องก็จะรีบกระโดดลุกให้นั่ง หรืออย่างที่เจ้าของกระทู้แจ้งว่าต้องรอให้กระเป๋ารถตะโกน มีคนอีกมากค่ะที่หันหน้าออกทางหน้าต่างไม่รับรู้อะไรเลยจนถึงปลายทางของเรา ไม่ว่าจะรถแบบไหน รถเมล์หรือรถไฟฟ้าเวลาขึ้นไปหาหมอ ไม่ค่อยจะมีคนลุก นอกจากหญิงแก่ๆที่มองเห็นแล้วจะรีบกระวีกระวาดกวาดข้าวของบนตักจะหล่นตุ๊บตั๊บนอกนั้นหายากค่ะน้ำใจ เราไม่รุ้นะว่าคนอื่นเจอมาแบบไหนแต่เราเจอมาแบบนี้และเราก็สะบัดบ๊อบใส่ ฉันไม่แคร์ คุณลุกให้ฉันก็นั่ง แต่ถ้าคุณไม่ฉันก็ยืนได้ค่ะ
comment107:บางทีมันก็ดูยากนะว่าท้องหรือไม่ท้อง ที่ญี่ปุ่นเค้าจะมีป้ายให้เอามาแขวนที่กระเป๋าค่ะ ถ้าเห็นป้ายนี้คือคุณแม่กำลังท้องแน่นอน 

เมื่อก่อนสมัยเรียนเรานั่งรถเมล์ทุกวัน เจอกระเป๋ารถเมล์ใจดีขอที่นั่งให้เด็ก คนแก่ คนท้อง และพระอยู่บ่อยๆ 
ประมาณว่า "ลุกให้พระนั่งด้วยค่ะ" ยังนึกชมอยู่ในใจ 
ที่ไม่ได้ลุกให้ก็ไม่ได้ว่าเค้านะคะ สิทธิส่วนบุคคล เวลาเราทำงานมาเหนื่อยๆ เราก็อยากนั่งเหมือนกัน ต้องเข้าใจเค้าด้วย
comment108:ที่ญี่ปุ่น ที่นั่งที่เป็น priority คนปกติจะไม่แย่งนั่งเลยนะคะ เค้าจะเว้นไว้ให้คนแก่ หญิงตั้งครรภ์ และหญิงที่มีลูกอ่อน โดยเฉพาะ ถึงที่นั่งอื่นเต็มแล้วเหลือแค่ที่ priority เค้าก็เลือกที่จะยืนกัน ตรงข้ามกับประเทศเรา เก้าอี้ที่ทำสัญลักษณ์ priority ไว้ เหมือนทำไปงั้นๆ ใครมาก่อนนั่งก่อน ไม่สนใจใดๆ ชั้นก็จะนั่งจิ้มโทรศัพท์ของชั้นไป 

ที่สิงคโปร์ก็เหมือนกัน ที่นั่ง priority เค้าจะพยายามไม่นั่ง แต่ก็ยังพอมีเด็กสาวทำเนียนนั่งบ้าง ไม่เหมือนญี่ปุ่นที่เค้าจะไม่นั่งเลย ไม่แปลกใจที่ทำไมคนญี่ปุ่นถึงมีระเบียบมาก แต่คนไทยไร้ระเบียบ และไม่มีน้ำใจ
comment109:เคยลุกไปสะกิดให้คุณลุงนั่งค่ะ พอสักพัก รถผ่านไปซักสองป้ายมีคนลุก ก็มีคนมาสะกิดให้เรานั่ง  ปลื้มใจ รู้สึกดีสุดๆ
comment110:เรื่องแบบนี้เจอประจำครับ....
เห็นแล้วรู้สึกท้อใจบ้างเหมือนกัน
บางครั้งผู้สูงอายุ  บางคนอุ้มเด็กขึ้นมา  สตรมีครรภ์
ปกติแล้วโดยมากสองอย่างหลังนี่แทบจะเป็นข้อบังคับเลยว่ายังไงก็ต้องลุก
แต่ผู้สูงอายุนี่ บางคนก็นะ  เงยหน้ามองแล้วก้มไปเล่นมือถือต่อ...ทั้งๆที่คุณลุง คุณป้า ดูแล้วก็น่าจะ 60 ขึ้น

แต่มีอยู่ครั้งนึงที่ผมรู้สึกอยากหดหู่สุดๆคือ 
วันนั้นผมหลังอยู่หลังสุดแล้วก็เพลียเลยหลับไป สักพักรู้สึกตัวเพราะมีคนสะกิด  พอตื่นก็เห็นน้องนักเรียนผู้หญิงมายืนข้างๆ
ด้วยความที่เพิ่งตื่นก็เลยยังงงๆ น้องเขาชิงขอโทษผมก่อนที่ปลุกผมตื่น  แล้วชี้ไปยังข้างหน้ารถ.......
เอิ่ม....ผู้หญิงท้องอ่ะ  ยืนเกาะราวอยู่คนเดียวเลย ก็เลยรีบลุกไปเรียกเขามานั่ง แล้วก็ขอบคุณน้องนักเรียนที่ช่วยเรียกผม

แต่บอกตรงๆนะ  ผมอึดอัดมากตรงที่ อะไรวะ นั่งข้างหน้าเป็นสิบๆคน พวกเมิงมองไม่เห็นกันเลยเหรอ.....
มันอนาถขนาดที่ว่านักเรียนคนนึงต้องลงทุนเดินมาปลุกผมที่นั่งหลับหลังสุดของรถเมล์เพราะน้องเขาคงไม่อยากเรียกคนอื่นๆที่เอาแต่ก้มหน้าก้มตา เล่นมือถือหรือทำเหมือนมองไม่เห็น ทั้งๆที่อยู่ห่างคนท้องแค่ฟุตเดียว....
comment111:เริ่มจากตัวคุณ เราจากคนรอบข้าง คนใกล้ตัว ให้มีน้ำใจในสังคม และ ทำให้รู้ว่า มันคือสิ่งที่เราควรจะทำ ถึงวันนี้ การทำดีจะกลายเป็นส่วนน้อยของสังคม แต่ถ้าเราเริ่มตั้งแต่วันนี้ จากตัวเรา ไปคนข้างๆตัวเรา ต่อไป สังคมจะดีขึ้น 

อย่ามองแค่ เรื่องเล็กๆ เรื่องเล็กๆนี้แหละทำให้สังคมเสื่อมโทรมทางจิตใจในทุกวันนี้
comment112:จริงๆ นะ ถ้าเห็นก็คือลุกให้นั่ง
แต่เคยมีแบบ (อ่า..อันนี้เม้าธ์ขำๆ นะ) คนแก่อะ พอลุกให้นั่ง เค้าก็รีบนั่งและทำหน้าแบบว่า หน้าที่แก แกต้องลุกให้ชั้น และไม่ขอบคุณอะ 
เคยเจอกันบ้างป่ะ
** แต่ส่วนใหญ่ก็เจอแต่คนดีๆ นะ ลุกให้นั่งแล้วขอบคุณ ^^
comment113:เป็นคนท้องคนนึงที่ต้องโดยสารรถเมล์ (ได้นั่งเพราะขึ้นต้นสาย) ต่อรถไฟฟ้า (ยืนตลอด) ไปทำงานทุกวัน บางคนบอกว่ารู้ตัวว่าท้องทำไมไม่รู้จักดูแลตัวเอง เอาตัวเองมาลำบากบนรถสาธารณะทำไม รู้ก็รู้ว่าคนหนาแน่น  อยากจะบอกว่าถ้าเลือกได้ก็คงเลือกที่จะร่ำรวย จะได้ไม่ต้องขึ้นรถสาธารณะ และคงไม่ต้องทำงานอยู่บ้านเฉยๆดีกว่า  จากเหตุการณ์ของเจ้าของกระทู้ ขอชื่นชมมากๆนะค่ะ รถเมล์ยังดีค่ะมีกระเป๋ารถที่กล้าตะโกนให้คนท้อง แต่บนรถไฟฟ้าสิค่ะ จิตสำนึกล้วนๆ ไม่มีใครสนใจใคร ทุกคนสายตาจับจ้องอยู่ที่มือถือของตัวเอง เดี๋ยวนี้ไม่ว่าจะ ญ หรือ ช เป็นเหมือนกันหมด น้อยครั้งมากที่จะมีคนสังเกตุและลุกให้นั่ง เคยเจอคุณป้าลุกให้นั่ง ทั้งๆที่ มี ญ ช วัยทำงานที่ดูแข็งแรงกว่าป้าแกเสียอีก ที่ทำเฉย มองเลยผ่าน ไม่สนใจ บางคนก็ทำหน้าแบบฉันนั่งไกล ฉันเมื่อย เราเกรงใจคุณป้ามากเลยนะ เราเองก็ไม่ได้อยากจะไปเป็นภาระหรือเรียกร้องสิทธิ์ว่าเป็นคนท้อง ถ้ายืนได้ก็ยืน แต่ขอแค่พื้นที่ให้ท้องเราไม่ชนกับกระเป๋า หรือ ข้อศอกใครก็พอ  แต่เหตุการณ์บนรถไฟฟ้า ทำให้เราคิดตลอดเวลาว่า เราควรจะปลูกฝั่งลูกเราให้เค้ามีน้ำใจ รู้จักแบ่งปันตั้งแต่เล็กๆ  เผื่อสังคมมันจะได้ดีขึ้น หลายๆเหตุการณ์ที่พบเจอมันทำให้เห็นว่าสังคมเราความมีน้ำใจมันหดหายไปมากจริงๆ
comment114:เคยเจอเมื่อหลายปีก่อน ท้องแก่ 9 เดือน อยากไปเดือนจตุจักร แบบ่วาอยากมาก เลยขึ่นรถไฟฟ้าจาก ชิดลม พอถึงสยาม เจอแบบว่าเบียดๆๆๆ เข้ามาจนชนพุงเรา แต่เค้าไม่ได้ตั้งใจ คือด้านหน้าประตูตั้นกันเต็มที่เพื่อจะได้เข้ามาแต่หารู้ไม่ว่าข้างในแน่นแค่ใหน พุงแท็บแตกเจอน้องผู้ชายที่ถอยมาโดนพุงเราเค้าจกใจขอโทษและจังหวะนั้น น้องเค้าดั้นคืนแบบพรวดเดี่ยว นางที่เบียดเข้ามาที่ง 3 คนเด้งเลยค่ะ มีแต่คนยิ้ม
comment115:เราเจอประจำค่ะ ตอนเราท้อง 6 เดือน ถือว่าท้องใหญ่นะคะ 
แต่บางคนก็ดูไม่ออกว่าเราท้องเพราะเราไม่ชอบใส่ชุดคลุมท้อง จะชอบใส่กางเกงยืดๆ
กับเสื้อตัวใหญ่ๆมากกว่าค่ะ วันนั้นขึ้นรถ เมล์ สาย 7 ไปสำเพ็ง ตอนนนั้นท้อง 6 เดือนกว่า
ขึ้นไป คนไม่แน่น แต่ไม่มีที่ว่างให้นั่ง ตรงที่เรายืน มีเด็กนักเรียนวัยรุ่นผู้หญิงคนนึงนั่งอยู่
เค้าก็มองๆแต่ไม่ได้สนใจอะไร จนป้าคนที่ยืนข้างๆเค้าทักน้องคนนั้นว่า ทำไมไม่ลุกให้คนท้องนั่งล่ะหนู
น้องคนนั้นก็มองเราแล้วทำเฉย แต่ก็ไม่ลุกให้เรานั่งน่ะคะ ไม่รู้เด็กสมัยนี้ถูกสอนกันมายังไง
comment116:เราเชื่อว่าถ้าพี่สาวเราขึ้นรถเมล์ไม่มีใครลุกให้นั่งแน่นอน
เพราะตัวเล็กมากกกกกกกกกก พุงไม่ออกเลย
ทั้งๆที่ท้องมาจะ4เดือนละ
ใส่กางเกงไซส์เล็กกว่าเราอีก เฮอๆ
comment117:ปกติเราก็ลุกให้ตลอดค่ะ คนท้อง เด็ก คนพิการ ผู้สูงอายุ คนที่ถือของเยอะๆ 
ปัญหาที่พบเวลาคนท้องขึ้นมาคือ ถ้าไม่ใช่คนท้องแก่มากๆและใส่ชุดคลุมท้อง
เราดูไม่ค่อยออกว่าเค้าท้องหรือเค้าแค่มีหน้าท้อง นึกในใจถ้าลุกไปแล้วเค้าไม่ได้ท้อง
เค้าจะเสียเซลฟ์มั้ย เพราะงั้นมีวิธีสังเกตมั้ยคะ ? 

เคยมีครั้งนึง เรานั่งรถสองแถว แล้วมีคนท้องขึ้นมา เราลุกให้นั่ง เค้าเดินมานั่งเงียบๆ
ไม่แม้แต่จะยิ้มให้หรือมองหน้าเราด้วยซ้ำ เจอแบบนี้บางทีก็เหนื่อยใจเหมือนกันนะคะ
ไม่ได้อยากจะทวงบุญคุณ แต่ก็ไม่อยากให้นึกไปว่ามันเป็นหน้าที่ ที่คนอื่นต้องทำให้
อยากให้มองว่าเป็นน้ำใจที่คนไทยมีให้กันมากกว่า
comment118:คือ...อยากจะบอกว่า คนท้อง ก็ควรแสดงออกให้รู้ว่าท้องด้วยนะคะ คนรอบๆตัวจะได้ช่วยระวัง
และดูแลเป็นพิเศษ สังคมไทยยังไม่แล้งน้ำใจหรอกค่ะ
เราคนนึงแหละ ที่นั่งรถไฟฟ้าไปหาหมอฝากครรภ์ 
และได้นั่งเพราะมีคนลุกให้ทุกครั้ง (ทุกครั้งจริงๆค่ะไม่ว่ารถจะแน่นแค่ไหน)
แต่ บางที ถ้าคนท้องไม่ยอมใส่ชุดคลุมท้อง หรือพยายามแต่งตัวสวยนำสมัย
แบบคนรอบตัวดูไม่รู้เลยว่าท้องนะ ก็ไม่มีใครลุกให้อ่ะค่ะ
มีทริคอีกนิด นอกจากใส่ชุดคลุมท้องหลวมๆแล้ว 
พอขึ้นรถไปได้ ก็หาที่เกาะเลยค่ะ แล้วเอามือลูบท้องบ่อยๆ 
ทำหน้าชวนฝัน นึกถึงหน้าลูกแบบมีความสุขเข้าไว้
คนนั่งอยู่แถวๆนั้นจะรับรู้ได้ค่ะว่าเราท่อง และเ้ค้าจะลุกไม๊ก็สุดแล้วแต่น้ำใจค่ะ
comment119:คนไทยกับน้ำใจ
comment120:แอบมาแก้ตัวแทนคนเล่นมือถือ และใส่หูฟัง
เพราะเป็นคนนึงที่ทำแบบนั้น 
อยากจะบอกว่าเพราะโลกภายนอกมันโหดร้าย จึงอยากอยู่ในโลกเล็กๆของตัวเอง มลภาวะทางเสียง ...คำหยาบคาย คนด่ากัน ....มลภาวะทางสายตา พวกวัยรุ่นที่กอดลูบไล้กัน....มันช่างไม่น่าดูและไม่น่าฟัง 


ส่วนตัวเราถ้ามีที่นั่งอย่างแรกคือมองก่อนว่ามีคนแก่ เด็ก และคนชรารอบๆไม้ แล้วถึงนั่งค่ะ 

กรณียืนอยู่แล้วเห็นคนไม่สนใจคนแก่ เด็ก คนชราเนี่ย รู้สึกสงสารมากจริงๆ 

เรื่องประทับใจ...เวลาขึ้นรถเมล์แล้วเจอผู้ชายลุกให้นั่งเนี่ย แอบบอกว่าหน้าตาคุณเป็นยังไงไม่รู้ แต่จิตใจคุณหล่อมาก ... 
ซึ่งเดี๋ยวนี้แทบจะไม่มีคนแบบนั้นแล้วค่ะ
comment121:เมื่อมีเทคโนโลยีเข้ามาคนเราก็เริ่มตกเป็นทาสเทคโนโลยีมากขึ้น ยิ่งคนสมัยนี้ยิ่งแล้วใหญ่สนใจแต่กับแค่โทรศัพท์หรือเทคโนโลยี ไม่ว่าจะตอนไหนเวลาไหนขอแค่ได้หยิบโทรศัพท์ขึ้นมาเล่นก็พอแล้วไม่สนใจสิ่งรอบข้างว่าเค้าเป็นยังไงว่าเค้ากำลังทำอะไรอยู่ขอแค่ตัวเองได้จดจ่อกับโทรศัพท์ก็พอแล้ว [Spoil] คลิกเพื่อดูข้อความที่ซ่อนไว้นี่หรือคือเมืองไทยเมืองที่ผู้คนจิตใจดีงาม เอื้อเฟื้อเผือแผ ต่ิอไปคงหมดแล้วกับคำว่าสยามเมืองยิ้มเพราะผู้คนตั้งหน้าตั้งตาเล่นแต่โทรศัพท์อย่างเดียว (มันเป็นแค่ความคิดของเด็กอายุ14 ถ้าใครดีอยู่แล้วก็ขอให้ดีต่อไป)
comment122:ตอนท้อง ขึ้นรถเมย์ ท้องก็ใหญ่ ชุดคลุมท้องก็ใส่ แต่ไม่มีใครลุกให้นั่ง 
รถไม่ได้แออัด มีคนยืนประปราย รถเมย์ก็ซิ่งซ่ะเหลือเกิน
รอคนลงก็ไม่มีใครลง ทำได้แต่กัดฟันรอให้ถึงที่แล้วก็ลง
comment123:เราค่ะ ปกติเจอคนแก่กับคนท้องจะลุกให้นั่งนะ
ขอเล่าเหตุการณ์บ้าง

วันนั้นเรานั่งรถทัวร์จากรังสิตกลับตจว.ผ่านมหาวิทยาลัยแห่งนึง เห็นเด็กนศ.ขึ้นมา2คนตอนแรกก็มองผ่านๆ
แต่พอดีได้ยินเค้าคุยกับเพื่อนโดยเพื่อนเค้าพูดประมาณว่า "อย่างนี้ตัวเองก็ต้องยืนจนถึงสระบุรีเลยสิ "น้องเค้าก็ตอบเพื่อนว่าไม่เป็นไร
เราเลยหันไปมอง เห็นน้องเค้าใส่ชุดนศ.แต่ปล่อยชายเสื้อ ท้องก็โตพอประมาณ หันไปที่นั่งอื่นๆมีผช.หลายคนก็ก้มหน้ากันหมด
เราเลยลุกยืนให้น้องเค้านั่ง...

แต่...วันนั้นเราถือของเต็มไม้เต็มมือไปหมดจะวางตรงที่วางสัมภาระข้างบนก็วางไม่ได้ ที่จริงเรามีน้ำใจเราสงสารเพราะเห็นเค้าท้องรถก็แน่นมาก ขับเร็วด้วย เราก็แอบคิดว่าน้องเค้าก็น่าจะมีน้ำใจกับเราโดยถามสักนิดว่าช่วยถือไหมคะ แต่น้องเค่ากลับหันไปถามเพือนทีมาด้วยกันว่าถือให้มั้ย(หนังสือแค่เล่มเดียว)
comment124:เราก็เป็นหนึ่งในหญิงตั้งครรภ์ ที่ตอนนี้ 7เดือนกว่าแล้ว ก็ยังไม่ค่อยมีใครลุกให้นั่ง คิดในทางที่ดี เค้าอาจจะคิดว่าเราอ้วนมั้ง อิอิ ... แต่ส่วนใหญ่ คนที่ลุกให้เรานั่งจะเป็นผู้หญิงที่เป็นผู้ใหญ่ แบบมีอายุนะคะ (ไม่ถึงกับแก่) แต่ผู้ชาย กับวัยรุ่น ไม่มีใครลุกให้นั่งจริงๆ  กระเป๋ารถเมล์เดี๋ยวนี้ก็ไม่ค่อยบอกนะคะ แต่วันนี้เราประทับใจกระเป๋ารถเมล์สาย 109 มากเลยค่ะ เป็นผู้หญิงมีอายุ เราไปนั่งเบาะคู่ ที่ตรงกับล้อหลังพอดี แกเรียกให้เรามานั่งเบาะเดี่ยวที่ไกลล้อ แกบอกว่านั่งตรงนั้นมันอันตราย เดี๋ยวล้อมันจะสะเทือน พอเราไปนั่งก็หันไปขอบคุณแก หลังๆมานี่ น้ำใจห่างหายเยอะนะคะ เราเชื่อว่าคนที่ขึ้นรถเมล์แล้วไม่เล่นโทรศัพท์ก็ยังมี แต่ไม่สนใจที่จะลุก ยิ่งเป็นรถเมล์ฟรี นี่ไม่ต้องสืบเลยค่ะ
comment125:ถ้าเห็นก็ลุกให้อยู่แล้ว
แต่ถ้าไม่เห็น แล้วยังไม่ได้ลุก
แล้วจะมาด่ากันทำไมครับ ?
comment126:ของเรา กระเป๋ารถเกรียนซะด้วย
"ขอที่นั่งให้คนท้องด้วยจ๊า" 2 รอบ ไม่มีคนลุกให้ ..... จนคนท้องเนี่ย อยากจะลงจากรถไปให้รู้แล้วรู้รอด

พอโชเฟอร์กำลังจะออกรถ 

"เดี่ยววๆ คนท้องยังไม่ได้นั่งเลย  ขอที่นั่งให้ด้วยค่ะ ลุกกันหน่อยจ๊า......"  เสียงดังมว้ากกกกกกกก 

ไม่แน่ใจสายเดียวกันหรือเปล่า ^^ 48
comment126-1:ใช่ค่ะ 48
comment127:ท้อง 8 เดือนกว่าแล้วค่า เจอเหมือนกันที่ bts ขึ้นไปที่นั่งเต็ม ไม่มีคนลุกให้ แต่มองไปก็ผู้หญิงล้วนที่นั่งอยู่ เลยไม่รู้จะยังไงดี เค้าไม่มองเรา เราเลยทำเป็นไม่เห็นเค้เหมือนกัน มันก็เกรงใจ ไม่กล้าขอ ดีว่าสถานีต่อไปมีคนลุกเลยได้นั่ง
comment128:เราก็เคยเจออ่ะ ขึ้นรถเมล์สาย 52 ที่นั่งเต็มทุกที่นั่งพอดี จึงไม่มีคนยืน พอป้ายถัดมา มีผู้หญิงอายุประมาณสามสิบกว่าสองคนอีกคนนึงท้องอย่างเห็นได้ชัดเพราะท้องใหญ่มาก น่าจะเจ็ดเดือนอัพ เรานั่งหน้าสุด เบาที่คู่กับคนขับเลย  พอคนท้องขึ้นมาเธอเลี่ยวขวาไปยืนเกาะเบาะติดประตูที่ผู้ชายนั่ง เชื่อมั้ยคะ เราหันไปมองพอดี ผู้ชายประมาณ 50 เปอร์เซนต์บนรถ บ้างก็หลับ (ไม่รู้จริงหรือเล่นนะคะ ถ้าใครหลับจริงก็ขออภัย) บ้างก็มองออกนอกหน้าต่าง บ้างก็ทำไม่รู้ไม่ชี้ คนอื่นยังไม่เท่าไรนะคะ แต่เราสงสัยว่าคนที่นั่งเบาะที่ผู้หญิงไปยืนเกาะอ่ะ ทำไมไม่ลุก ทั้งๆที่มีคนท้องยืนจะล้มไม่ล้มแหล่อยู่บ้างๆ แต่เค้าอาจจะมีเหตุจำเป็นจริงๆที่เราไม่รู้ อย่างเรายังเคยป่วยแบบแทบจะไม่มีแรงยืนเลย หรือบางทีข้อเท้าซ้น

พอเราหันไปเห็น เราเลยลุกไปเรียกเค้าให้มานั่งที่เราข้างหน้า เค้ายกมือไหว้เราเลย แล้วบอกว่าขอบคุณนะคะ ทั้งๆที่เราเป็น นศ และดูแล้วเค้าก็ต้องมีอายุกว่าเราแน่นอน เราก็ตกใจ ทำตัวไม่ถูก กระเป๋ารถเมล์ก็เดินมาหาแล้วก็ตะโกนเสียงดังลั่นรถ ว่า หนูรู้มั้ยลูก ลุกให้คนท้องนั่งได้บุญนะลูก
comment129:ผมลุกให้ตลอดนะครับ โดยเฉพาะเด็ก คนชรา สตรีมีครรภ์ ลุกให้ตามป้ายบอกเลย
แต่สำหรับสตรีสภาพปกติ ผมก็ลุกให้ครับ ยกเว้นวันที่เมื่อยจริง ๆ หรือวันที่ผมต้องนั่งบนรถเมล์กว่า 2 ชม. ผมก็จะไม่ลุกให้สตรีทั่วไป

ผมมีความรู้สึกว่า การสละที่นั่งบนรถเมล์มันเป็นเรื่องที่ผู้ชายควรทำนะ ร่างกายก็แข็งแรงกว่า ท้องก็ไม่ต้อง แค่สละที่นั่งให้คนที่คนอื่นมันจะยากอะไร อีกอย่างนึง การยืนโหนรถเมล์ ผมว่าได้เหล่สาว ๆ ง่ายกว่าด้วย ถ้านั่งก็เห็นแต่เบาะหน้า
comment130:ตอนเรียน ม.ปลาย ทุกเย็นจะนั่งรถสองแถวกลับบ้าน
มีอยู่วันนึง มีคุณยายถือตะกร้ากับของพะรุงพะรัง บนรถตอนนั้นมีแต่เด็กมัธยมด้วยกันทั้งหญิงทั้งชาย ที่นั่งทุกที่เต็มหมดแล้ว แต่ไม่มีวี่แววว่าใครจะลุกให้คุณยายนั่งเลย เรานั่งริมสุด (ใกล้ทางลง) เลยลุกขึ้นแล้วบอกยายให้มานั่ง แกก็เกรงใจเรา แต่นึกถึงการที่คนแก่ต้องมายืนโหนท้ายรถนี่มันไม่โอเคเลยนะ เราก็บอกแกไปว่าไม่เป็นไร บ้านเราอยู่ใกล้นิดเดียว เดี๋ยวก็ลงแล้ว วินาทีนั้นรู้สึกอิ่มเอมใจมาก 

หลายครั้งที่เราขึ้น กทม. ต้องโดยสารรถเมล์ รถไฟฟ้าทั้งบนดินแล้วก็ใต้ดิน ทั้งเราแล้วก็แฟนพร้อมจะเสียสละที่นั่งให้กับคนที่สมควรได้ที่นั่งถึงแม้ว่าจะขึ้นมาหลังเราก็ตาม มีอยู่ครั้งนึง เรานั่งรถไฟใต้ดินกับแฟน จะกลับโรงแรม มีผู้หญิงคนนึงถือของมาเต็มไม้เต็มมือ แฟนเราลุกขึ้นแล้วบอกให้เค้านั่ง ทั้งๆ ที่ตัวเองของเยอะเหมือนกัน (เพิ่งไปซื้อของมา อิอิ) ผู้หญิงคนนั้นก็อึ้งไปนิดหน่อย แต่เราประทับใจในตัวแฟนมากๆ เลย (เราเลือกคนไม่ผิดสินะ)

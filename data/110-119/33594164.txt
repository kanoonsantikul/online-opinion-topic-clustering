title:หมดหนทาง สงสารเพื่อน ไม่รู้จะทำอย่างไงเป็นเรื่องของตัวเองแท้ๆ เครียดมาก
comment:ก่อนอื่นเราต้องขอบอกก่อนว่า เรามีเพื่อนที่สนิทมากๆคนนึง รักกันมาก มีอะไรจะช่วยเหลือกันตลอดคบมาตั้งแต่ ม.1


วันนึงเรามีแฟน(แฟนเก่า) แฟนเราจะออกรถให้เรา(ชื่อเค้าเองออกไม่ได้ ติดอะไรไม่รู้เราเรียกไม่เป็นแต่เป็นผู้ค้ำประกันได้) 
แต่ตอนนั้น เราก็ไม่มีหลักฐานอะไรที่จะเอาไปออกรถได้ ตอนนั้นอายุ21-22 (ตอนนี้23)
เราเรียนอยู่นะ เพราะตอนนั้นเราต้องการใช้รถด้วยยายเราไม่ค่อยแข็งแรง (เคยพาขับมอไซไปโรงพยาบาล ล้มกันทั้งคู่)
เพื่อที่จะเอาไปรับ-ส่งยาย (เราอยู่กับยาย 2 คน) เวลาหมอนัดที่โรงพยาบาลบ่อยๆ
เราเลยขอความช่วยเหลือจากเพื่อนคนนี้ เพื่อนของเราทำงานในโรงงานแห่งหนึ่งที่ใหญ่และมีชื่อเสียงมากๆ(ทำตั้งแต่จบ ม.3) เพื่อนเรามีสลิป
เงินเดือน มีหลักฐานทุกๆอย่างที่พอจะออกรถให้เราได้ เราโทรไปขอเพื่อนเราก็ยอมที่จะช่วยเรา .. และถัดมาอีก 1 อาทิตย์ก็พากันไปดูรถ

เราก็พาเพื่อนไปทำหลักฐาน ซึ่งแฟนเก่าเราเป็นผู้ค้ำประกันให้  ก็ได้รถมา เป็นรถฮอนด้าแจ๊สสีเทา แต่งแล้ว มือ 2    ตอนเราได้รถมา เราก็ไม่ค่อยได้ใช้นะเพราะว่าเราจะใช้แค่ไปรับ-ส่งยาย ไปโรงพยาบาลเท่านั้น ปกติก็ใช้มอไซเหมือนเดิม นอกนั้นแฟนเราก็จะเอาไปใช้ ...และเป็นอย่างนั้นประมาณ2-3 เดือน


เราเริ่มมีปัญหากับแฟนเก่า เราจับได้ว่ามีคนอื่น ทะเลาะกันแบบรุนแรงมาก สรุป..เค้าไม่เลือกเรา เค้าเลือกคนนั้น ตอนนั้นบอกเลย เจ็บ จุก มากๆ
เราเลยไปบอก ญาติผู้ใหญ่คนนึงของเราว่า ขอยืมเงินสัก 30,000 บาท เค้าก็ตอบตกลงที่จะให้เรายืมและไม่คิดดอก (เพื่อที่จะไปเอารถจากแฟนเก่า)
   
เราก็เลยไปบอกกับแฟนเก่าเราว่า ขอรถได้ไหม แล้วเอาเงินดาวน์ไป เหมือนกับว่าเราซื้อดาวน์ต่อเค้า  ...รู้ไหม? เค้าบอกเราว่าอะไร
"ต้องการใช้รถ ไม่มีรถใช้ เดี๋ยวส่งเอง จะใช้เอง จะไปหาคนมาเปลี่ยนชื่อให้" (จะเปลี่ยนชื่อได้ก็ต่อเมื่อ 1 ปีไปแล้ว) เราก็เลยบอกว่า
"อย่าให้เพื่อนเราเดือดร้อนนะ สงสารมันมันทำงาน อุส่าห์ไปออกให้ ถ้าคิดว่าจะส่งไม่ไหวขอรถนะ" (เราตื้อจะเอารถคืนประมาณ อาทิตย์นึงเอารถหนีเราตลอด ไม่ยอมมาเจอ)
ทำอย่างไงก็ไม่ยอมให้ บอกจะใช้ๆๆๆ เดี๋ยวส่งเอง .. เราก็เลยไปบอกเพื่อนเราทำไงดี? เค้าไม่ยอม เพื่อนเราก็โทรไปคุยก็ไม่ยอม(เค้าสนิทกัน)
เพื่อนเราก็ยอมที่จะให้ไป.. พอเอาไปใช้ ก็หนีหาย เค้าว่ากันว่า เป็นหนี้หลายอย่าง หนีหมวกกันน๊อค หนี้นอกระบบ ด้วย หนีหัวซุกหัวซุน
บ้านก็กลับมาหาแม่ไม่ได้ คือหนีหายไป หาตัวไม่เจอ ....  หามาตลอดดด ไม่เจอเลย  ..

และแล้วววว..สิ่งที่เรากลัวมากที่สุด ก็เกิดขึ้น!!
วันนึง มีหมายศาล มาบ้านเพื่อนเรา ว่า..เพื่อนเราไม่ส่งค่างวดรถ เป็นจำนวนหลายเดือน พอเรารู้เรื่อง เพื่อนเราโทรมาบอก เราแอบร้องไห้เลยนะ
ด้วยความที่สงสารเพื่อนมากๆ ดีกับเราขนาดนี้.. ไม่ใช่เรื่องของมัน แต่มันต้องมาเดือดร้อนเพราะเรา ทำงานตัวเป็นเกลียว ตอนนี้มีน้องอีก เดือนกว่าๆ
ไหนอีก 1 ชีวิตที่กำลังจะเกิดมา ต้องมารับภาระเรื่องเครียดอะไรก็ไม่รู้ สงสารมันมากๆ  เราก็ไม่รู้จะเอาเงินที่ไหนไปใช้ ไปจ่ายให้บริษัทไฟแนน
เราเพิ่งจบ ปวส. เราไม่มีรายได้ พ่อแม่ก็ไม่มีเงินจะให้เรา หาเงินกินส่งตัวเองเรียนมาจนจบ ปวส.   ตอนนี้เครียดมาก ไม่รู้จะทำอย่างไร

สงสารเพื่อนเหลือเกินกลัวเพื่อนโดนหักเงินเดือนจากที่ทำงาน ไม่ได้โบนัส .......  หมดหนทาง... จะทำอย่างไร  ""

สงสารเพื่อนจับใจ......     "  "  "  "



รถคล้ายๆแบบนี้นะค๊ะ  อันนี้ยืมก๊อปรูปคนอื่นเค้ามา...  ขอโทษนะค้ะ




หมายจากศาลส่งมาให้ค่ะ..



    แก้ไขข้อความเมื่อ 2 พฤษภาคม 2558 เวลา 16:40 น.
comment1:น่าเห็นใจเพื่อนนะ ไม่ใช่เรื่องตัวเองกลับมาเจอแบบนี้
สรุปแล้วคุณต้องหาทางติดต่อแฟนเก่าให้ได้ แล้วเอารถกลับมาก่อน
ไม่อย่างนั้นเพื่อนคุณเดือดร้อนกว่าเดิมแน่ๆ
comment2:ที่เพื่อนยอมทำให้คือทำให้คุณ ไม่ใช่ทำให้แฟนคุณ

สรุป
คุณคือคนที่ควรต้องใช้หนี้ส่วนนี้ให้เพื่อนครับ
ส่วนเรื่องของคุณกับแฟน ก็ดำเนินการทางกฎหมาย อาจต้องให้เซ็นมอบอำนาจ  (หรือเลือกใช้กฎอื่นๆตามความเหมาะสม)
comment2-1:เรื่องเงิน หนูก็คงต้องหางานทำและใช้หนี้ตรงนี้
สงสารเพื่อนมากๆ 
หนูหาเค้าไม่เจอค่ะ ผู้ชายคนนั้น สืบก็แล้ว อะไรก็แล้ว  หมดหนทางจริงๆ


พี่ค๊ะ พี่ช่วยบอกได้ไหม ว่ามอบอำนาจทำอย่างไร??
คือหนูไม่รู้อะไรเลยพี่  ขอโทดนะค๊ะ
comment2-2:แจ้งความสิครับ ให้เป็นหน้าที่ของตำรวจในการติดตาม
ชื่อรถก็เป็นของคุณ คุณแจ้งความอดีตแฟนฐานยักยอกทรัพย์ก็ทำได้

คุณทำได้อยู่แล้ว ถ้าคุณจะเอาจริง
comment3:โคตรเบื่อไอ้ผู้ชายเน่าๆแบบนี้จริงๆ เมื่อไรมันจะหมดโลกไปสักที ไม่มีปัญญาแล้วยังจะมาทำอวดอีก
comment4:คุณนี่แย่ที่สุด นำพาความซวยให้เพื่อนแท้ๆ
ถูกผู้ชายหลอกคนเดียวยังไม่พอ ยังพาเพื่อนไปซวยด้วย
ผู้ชายมันไม่ได้ซื้อรถให้คุณ มันซื้อให้ตัวมันเอง
แต่มันไม่มีปัญญาซื้อ เพราะติดแบล๊คลิส เลยออกอุบายว่าจะซื้อให้คุณ
ให้คุณไปหาคนอื่นมาซื้อแทน หัดมองอะไรให้มันรอบๆหน่อย
สงสารเพื่อนคุณจริงๆ คุณรีบไปตามเอารถกลับมาเลย
comment4-1:น่าคิดครับ อย่าไว้ใจทาง ย่าวางใจคน ทางหนีทีไล่คุณยังน้อยครับ เอาใจช่วย
comment4-2:ใช่เลย คิดเหมือนกันเลย แค่บอกผู้ชายออกรถไม่ได้ติดอะไรบางอย่างก็กลิ่นตุๆ ละ เป็นอุทธาหรณ์สำหรับทุกคนเลย รักเพื่อน อย่าริให้เพื่อนค้ำอะไรเด็ดขาด ยิ่งไม่ใช่ของเราอีก
comment4-3:คิดเหมือนกัน 
ผู้ชายถ้าไม่เสี่ยจริงๆ ไม่ออกรถยนต์ให้แฟนหรอก
ตัวผู้ชายอยากได้รถแต่ออกเองไม่ได้ 
เลยยืมชื่อแฟน แฟนก็ดันออกไม่ได้เลยต้องไปรบกวนเพื่อน
ผู้ชายคงวางแผนไว้นานแล้ว
comment5:Ohhhhh!
comment6:เข้ามาเพิ่ม

หลาย คห. อาจจะเข้ามาว่าคุณ
แต่อย่านอยด์จนคิดฆ่าตัวตายหนีปัญหานะครับ
มนุษย์ทุกคนเกิดมามาเพื่อเจอปัญหาทั้งนั้น
แสงสว่างที่ปลายอุโมงมีจริงเสมอ ใกล้ไกลอีกเรื่อง
comment6-1:เคยคิดนะพี่ ไม่รู้จะไปทางไหน ทุกอย่างมันตันหมดแล้ว
พ่อ แม่ก็แยกทาง หาเงินเรียนมาจนจบปวส.
อยู่กับยาย ตอนนี้ยายก็เสียแล้ว มืดไปหมดดด  กำลังใจที่สำคัญก็จากเราไปแล้ว
  
คงต้องหางานทำ ใช้เขาจนครบ 3แสนกว่าบาท .. ผ่อนจ่ายเดือนละ 3000
3000 ทุกๆเดือน กินข้าวได้กี่มื้อก็ไม่รู้...  ไม่เคยคิดเลยว่าตัวเองจะต้องมาพบเจอเรื่องแบบนี้
สงสารเพื่อน ถ้าตายแล้วหมดปัญหาก็คงจะทำ  แต่คงตายไม่ได้ ทิ้งเพื่อนไม่ลง..
comment6-2:คห.6.1 เป็นกำลังใจให้นะคะ ไม่มีใครรู้อะไรลวงหน้าผิดเป็นครูค่ะ
comment6-3:สู้ๆๆ ครับ ผ่านไปให้ได้นะ ประสบการณ์ครั้งนี้จะทำให้ จขกท แข้มแข็งขึ้นครับ
comment7:ไอ้ผู้ชายเฮงซวย ผมว่าคุณลงรูปลงชื่อมันเลยเหอะครับ ให้สังคมได้รับรู้ตัวตนมันเลยครับ
comment7-1:ถ้าทำแบบนั้น กระทู้นี้จะปลิวภายใน 5 นาทีเลยครับ
comment8:คุณต้องหางาน แล้วผ่อนแทนแฟนคุณอย่าปัดความรับผิดชอบให้เพื่อน...
comment9:แจ้งความว่ารถหายได้มั้ย?
ให้ตร.ตามรถกลับมาคืนเพื่อนจขกท
comment10:ผมว่าตอนนี้รถก็ไม่อยู่แล้วแหละ ดูแล้วผช.คงแปลงเป็นเงินสดไปแล้ว หนีไปไหนแล้วไม่รู้

จขกท.ก็น่าจะลอยตัว เห็นบอกว่าไม่มีเงินนิ คงช่วยอะไรไม่ได้

เพื่อนจขกท. ซวยสัสๆ
comment11:อืม เพื่อนเจ้าของกระทู้งานเข้า เข้าเต็มๆเลย
comment12:โดนผู้ชายหลอกเต็มๆ เคสนี้คุณต้องรับผิดชอบเพื่อนคุณด้วย
comment13:งานนี้ เอาเข้าจริงๆ นะ

จขกท. ลอยตัว เพราะ คนซื้อรถ คือ เพื่อน

คนที่เอารถไป คือแฟนเก่า

ก็แจ้งความก่อน
comment14:คุณต้องรับผิดชอบไม่ใช่มานั่งสงสารเพื่อน
สิ่งที่คิดคือจะหาทางแก้ไขยังไงช่วงที่ยังตามแฟนเก่าไม่ได้
จะหางานพิเศษ หารายได้เพิ่มยังไง ต้องอดทน เหนื่อยมากขึ้น 
อ่านตั้งแต่แรก ดูเหมือนเอาเหตผลมาอ้างเพื่อซื้อรถ ในเมื่อผูกเองควรแก้เอง
comment14-1:ใช่ค่ะ ยังไงก็ต้องหาเงินมาทำให้เรื่องตรงนี้จบให้ได้.. 

แต่ที่คุณพูด เอาเหตุผลมาอ้างเพื่อซื้อรถ เราขอแก้นิดนึงนะค๊ะ เราก็ไม่ได้อยากได้เท่าไร 
(ถ้าเราอยากได้เราให้เพื่อนซื้อตั้งแต่ขี่มอไซล้มกับยายแล้วล่ะ ไม่รอให้มันมาค้ำมาดาวน์ให้ด้วย)
พอดีเราต้องรับส่งยาย แฟนเก่าเราเป็นคนคิดว่า เอาไหมไปดาวน์มา ยายจะได้สะดวก
เราก็เหนยายล่ะ สงสาร ก็เลยไปบอกเพื่อนให้ ...  เพื่อนเราก็สนิทกับแฟนเก่าเรามากๆนะ แบบขี่คอกันได้เลย
เค้าก็คุยกัน โทรหากันเรื่องซื้อรถตลอด ...ถ้าเรารู้อะไรล่วงหน้า ว่าจะเลิกกันจะมีปัญหากัน เราก็จะไม่เอาเลยรถ
ไม่เอาเพื่อนเข้าไปเกี่ยวกับเรื่องแบบนี้ด้วย.. แต่ตอนนี้ อะไรๆ มันก็ช๊อตไปหมด ...    เครียดจะตายอยู่แล้ว
comment14-2:.ถ้าเรารู้อะไรล่วงหน้า ว่าจะเลิกกันจะมีปัญหากัน เราก็จะไม่เอาเลยรถ
^
^
ยังทำซื่อได้อีก
1. ออกรถในนามเพื่อน เพื่อนย่อมเดือดร้อน ไม่ใช่คุณ
แต่ดันตอบว่าไม่รู้ว่าเลิกกับแฟนแล้วจะมีปัญหา
2. เขียนหัวกระทู้เหมือนเพื่อนเดือดร้อน ที่ไหนได้ตัวเองทำเพื่อนเดือดร้อนแท้ๆ
comment14-3:จขกท.เค้ามาขอความช่วยเหลือ ช่วยไม่ได้แนะนำอะไรไม่ได้ ยังไปด่าเค้าซ้ำอีก
comment15:เห็นตาม # 14  ว่าคุณต้องรับผิดชอบหนี้สินส่วนนี้
ไม่ใช่แค่สงสารเพื่อน
comment16:ทำงานดิทำงาน ก้มหน้าก้มตารับกรรมไปใช้หนี้เพื่อนให้หมดถ้าบอกว่ารักและสงสารเพื่อนจริง 
เพราะมันเป็นเรื่องที่คุณหาเรื่องเอง คุณก็ควรจะทำงานใช้หนี้นะครับ แต่ถ้าทางคดีก็เพื่อนคุณที่ซวย
แจ้งความเรื่องรถด้วยหล่ะครับ (ชื่อรถเป็นของเพื่อนคุณหนิ แจ้งความรถหายหรืออะไรก็ว่ากันไป ถ้ามีประกันลองถามประกันดูว่า ประกันมีประกันรถหายรึป่าววงเงินประกันเท่าไร) ถ้าตามรถคืนไม่ได้จริง ๆ เอาวงเงินที่ประกันจ่ายตีรถหายมาใช้หนี้ เพื่อหนี้จะได้น้อยลง จะได้ผ่อนหมดเร็วขึ้น 
แต่ทางที่ดีแจ้งความ ตามหารถคืนแล้วขายซะ ส่วนต่างที่เหลื่อคุณก็ใช้หนี้ไป ไม่กี่หมื่นอดทนหน่อยเดียวก็หมด
แต่ผมงงมาก จ้างรถพายายไปโรงพยาบาลมันจะสักกี่บาทกัน มันน่าจะมาจากความอยากได้อยากมีมากกว่านะครับ
ควรจะพร้อมในระดับนึงก่อนค่อยมีนะครับ 
และนี่คือบทเรียนราคาแพงเลย ของคุณเลยเมื่อผ่านเรื่องนี้ไปคุณจะแกร่งกว่านี้ 
อย่าลืมใช้หนี้แทนเพื่อนนะครับ เพื่อนคุณนิสัยดีมาก ๆ ช่วยคุณขนาดนี้อย่าให้เสียเพื่อนเลย
comment16-1:ถูกใจความเห็นนี้จังเลยใครๆก็คิดว่ามีกำลังในการชำระเงินแค่หลักพันหรือหมื่นต้นๆต่อเดือนแต่ลืมมองย้อนดูตัวเองว่าจ่ายไหวหรือเปล่า
ยังไงก็ขอให้หาทางออกให้ได้เร็วนะครับ
comment17:ไม่อยากซ้ำเติม แต่อายุยี่สิบกว่าแล้ว คิดกันง่ายๆตื้นๆ
ตอนนี้ต้องหาทางใช้หนี้ให้เพื่อน แล้วต้องเอารถมาให้เร็วที่สุด
เหมือนผ่อนกุญแจน่ะตอนนี้ รถเอาไปทำอะไรก็ไม่รู้
เป็นผม ผมคงไม่ออกแจ้สแต่แรก คงหารถเก๋งถูกๆ สภาพดีๆราคาหลักหมื่นก็พอ
ใช้แทนขา กันแดดกันฝน แอร์เย็น มีเพลงฟังแค่นี้ก็แฮปปี้แล้วนิ
ในเมื่อแค่ไว้รับส่งคนแก่ไปหาหมอเอง
comment18:ผู้เช่าซื้อสามารถแจ้งความกับตำรวจให้มาจับผู้ค้ำประกัน (ผู้ค้ำประกันใช้รถอยู่) หรือ finance ในข้อหาขโมยรถได้หรือไม่  



คำแนะนำทนายคลายทุกข์

           เมื่อท่านเป็นผู้เช่าซื้อรถยนต์  ท่านย่อมมีสิทธิครอบครองใช้สอยในรถยนต์ดีคันที่เช่าซื้อนั้น และตราบใดที่ยังชำระค่าเช่าซื้อไม่ครบถ้วน  การครอบครองของผู้เช่าซื้อย่อมเป็นการครอบครองแทนไฟแนนซ์  ท่านย่อมมีสิทธิใช้สิทธิของไฟแนนซ์เจ้าของกรรมสิทธิ์ในรถยนต์ที่เช่าซื้อในอันที่จะติดตามและเอาคืนซึ่งทรัพย์สินของตนจากผู้ค้ำประกันไม่มีสิทธิยึดถือครองรถยนต์คันนั้นไว้  ตาม ป.พ.พ. มาตรา 1336  แต่การกระทำของผู้ค้ำประกันที่เอารถยนต์ไปใช้  ยังขาดเจตนาของการกระทำโดยทุจริต  ยังไม่เข้าองค์ประกอบความผิดฐานลักทรัพย์  ตาม ป.อ. มาตรา 334  ท่านจึงยังไม่มีสิทธิแจ้งความร้องทุกข์ต่อเจ้าพนักงานตำรวจให้ดำเนินคดีอาญากับผู้ค้ำประกันในความผิดฐานลักทรัพย์  ท่านได้แต่มีสิทธิเรียกให้ผู้ค้ำประกันคืนรถได้ในทางแพ่งเท่านั้น  หากผู้ค้ำประกันเพิกเฉยไม่ยอมคืน  ย่อมเป็นการโต้แย้งสิทธิของท่าน  ท่านย่อมมีสิทธิฟ้องผู้ค้ำประกันต่อศาลเรียกให้บังคับคืนรถต่อไป

ตัวบทกฎหมายอ้างอิง
ประมวลกฎหมายอาญา

มาตรา 334 ผู้ใดเอาทรัพย์ของผู้อื่น หรือที่ผู้อื่นเป็นเจ้าของรวมอยู่ด้วยไปโดยทุจริต ผู้นั้นกระทำความผิดฐานลักทรัพย์ ต้องระวางโทษจำคุกไม่เกินสามปี และปรับไม่เกินหกพันบาท

ประมวลกฎหมายแพ่งและพาณิชย์

มาตรา 1336  ภายในบังคับแห่งกฎหมาย เจ้าของทรัพย์สินมีสิทธิใช้สอยและจำหน่ายทรัพย์สินของตนและได้ซึ่งดอกผลแห่งทรัพย์สินนั้น กับทั้งมีสิทธิติดตามและเอาคืนซึ่งทรัพย์สินของตนจากบุคคลผู้ไม่มีสิทธิจะยึดถือไว้ และมีสิทธิขัดขวางมิให้ผู้อื่นสอดเข้าเกี่ยวข้องกับทรัพย์สินนั้นโดยมิชอบด้วยกฎหมาย

cr. http://www.decha.com/
comment18-1:น่าจะพ่วงความผิดอาญาได้ ฐานยักยอกทรัพย์นะครับ แม้ไม่เข้าลักทรัพย์ก็เป็นยักยอก เจนตนาชัดเจน แจ้งความยักยอกทรัพย์เลยครับ เอาผิดอาญาเลย แพ่งฟ้องไปจำเลยไม่มีปัญญาใช้แน่นอน และฐานความผิดอีกตัวฉ้อโกงทรัพย์อันนี้ก็น่าสนใจต้องดูข้อเท็จจริงไป
comment18-2:เห็นด้วยกับความเห็น 18-1 ครับ  คิดว่าถ้าไม่เป็นลักทรัพย์ก็น่าจะเป็นยักยอก และควรที่จะไปร้องทุกข์กับตำรวจโดยเร็วที่สุดเพราะเป็นความผิดอาญายอมความได้พวกนี้อายุความร้องทุกข์สามเดือนครับ ฟ้องแพ่งอย่างเดียวคิดว่าได้คืนยากครับ ต้องฟ้องเป็นคดีแพ่งเกี่ยวเนื่องคดีอาญานะครับ !!!
comment19:จขกทกินข้าวหรือหญ้าคะ ถ้าไม่มีปัญญาที่จะซื้อ จะขวนขวายออกทำไมแต่แรก?
เราไม่ได้จะตอกย้ำนะคะ บางทีเราก็ควรเข้าใจในจุดที่เรายืนอยู่ ว่าศักยภาพในการหาเงินเรามีเท่าไหร่
สงสารเพื่อน จขกท โคตรๆ ไปแจ้งความเถอะค่ะ ว่ารถหายหรืออะไรก็ว่าไปรถชื่อเพื่อนนิคะ
ตั้งใจทำงานค่ะหาเงินใช้หนี้ให้เพื่อน เพราะมันเป็นหนี้ที่ จขกท พยามสร้างขึ้นมา
ส่วนเรื่องมีรถรับส่งยายเราว่ารถอื่นก็มีเยอะนะคะเช่นรถโดยสารประจำทาง แท้กซี่ คือมันมีทางออกเรื่องรถเยอะมาก
 แต่จขกทดันไม่เลือก เลือกซื้อรถแทน คือ มันเป็นการคิดที่ผิด เพราะ จขกทไม่มีทางหาเงินมาผ่อนรถด้วยตัวเองได้
เห็นไหมคะ แค่เริมคิดมันก็ผิดขั้นตอนแค่แรกแล้ว

สู้ๆนะคะ
comment19-1:คุณจะพูดให้เค้าสู้ๆ  ทำไมครับ    รูปประโยคมัน  เหี้.........ย    ตั้งแต่คุณถามเค้าว่า กินข้าว รึกินหญ้า แล้วครับ        เจ้าของกระทู้เค้ากิน เหมือน คนที่บ้านคุณล่ะครับ     กินอะไรกันล่ะ ข้าวรึหญ้าครับ
comment19-2:ใช่ค่ะรูปประโยคเรามัน  ขอโทษด้วยนะคะ
เราอาจจะมองโลกไม่สวยแบบที่คุณมอง
comment19-3:19-1
ผมว่า จขคห นี้ คงไม่กินข้าวเหมือนเราๆหรอก แต่คงไม่ใช่ควายแน่ๆ 
 จขคห เห็นมั้ย ผมไม่ได้โลกสวยเหมือน 19-1 นะ  ผมมองด้านมืดของคุณ  ผมตอบโต้กับคุณด้วยคำพูดที่คนดีๆเค้าไม่พูดกัน  ผมด่าคุณ
ผมคงไม่โลกสวยแล้วใช่มั้ย? 
ผมไม่ได้ด่าคุณเรื่องที่คุณด่า จขกท นะ เพราะมันเป็นแบบที่คุณพิมพ์
  
 แต่ผมเกลียด  ที่อะไรๆก็ยัดใส่คนอื่นว่าโลกสวย เกลียดตรรกะแบบนี้
comment19-4:เอาที่สบายใจเถอะค่ะ - -
comment20:คุณเพื่อนใจดีแต่อ่อนแออ่อนต่อโลกเกิ๊นไปเรียนรู้ชีวิตซะบ้างว่าแม้แต่ญาติกันเขายังไม่มารับซื้อ รับค้ำให้แบบนี้เลยมีให้เห็นเป็นร้อยๆเคสละเรื่องแบบนี้มีลูกสอนลูกมีหลานสอนหลานไว้เลยเรื่องแบบนี้
เรื่องความอยากมีอยากได้ลดๆลงบ้าง
จะบอกว่าตัวเองไม่อยากได้ แต่แฟนเก่าเสนอ เห้อ ก็อยากเอาใจแฟนไง ไปลากเพื่อนมาให้ซื้อจนได้ ทั้งที่ไม่ทีปัญญากันทั้งหมด. เพื่อนก็นะ. เห้อ รักเพื่อนแบบไม่ระวังตัวเองเลย
คุณพายายนั่งแท็กซี่ถูกกว่าผ่อนรถไหม
สรุป ไปแจ้งความแฟนเก่าลักทรัพย์ให้ตำรวจตามตัวเห้มาให้ก่อน 
หรือจะใจอ่อนสงสารแฟนเก่าก็ตามใจ
คุณมันลอยตัวนิไม่เดือดร้อนอยู่แล้ว ชื่อเพื่อนถ้าศาลส่งมาหาเพื่อนคุณ เพื่อนซวยไป สงสารแต่ปากก็ทำได้
comment21:แจ้วความจับแฟนเก่า..ข้อหาขโมยรถ..ให้ตามจับยึดคืนมาจบ....
ถ้าแฟนหายตัว..ให้รอออกหมายจับ...แล้วรอรถคืน.
ถ้าฟนเก่าคุณจะแลกหมายจับกับรถเก่าๆสักคัน..ผมว่าเค้าเลือกปล่อยรถเพื่อไม่เอาหมายจับ.มากกว่า
บีบครับผม..แฟนเก่า/ครอบครัว/ญาติพี่น้องแฟนเก่า...ทวงมันให้หมด
ไม่นานผมว่าได้รถคืน
comment22:มีคนฝากบอกมา

ไม่ยาอกซ็ำเติมนะ คนด่าเยอะและ

Dawn Ning เข้าไปตอบในพันทิพย์ไม่ได้ ฝากผู้ใจบุญเอาข้อความไปแปะให้น้องเค้าหน่อยนะ สงสาร เบื้องต้นให้น้องไปแจ้งความที่สน.ใกล้บ้าน หรือท้องที่ที่ไปออกรถ โดยแจ้งแฟนเก่าเจ้าของกระทู้ลักทรัพย์ และให้ตำรวจส่งสำนวนฟ้องให้ทางเราด้วย เคยทำมาแล้วและสามารถติดตามทั้งตัวคนค้ำและรถได้ด้วย เพราะอย่างน้อยถ้าจขกท.ยอมรับสภาพหนี้แต่สุดท้ายได้รถคืน เงินหนักจะได้เป็นเบา อย่าปล่อยให้ลอยนวลคน ๆแบบนี้ อยากได้ข้อมูลเพิ่มเติม don_ning@hotmail.com ถามมาได้นะ ยินดีให้คำปรึกษา เพราะเรื่องแบบนี้ทำให้มันเป็นคดีความได้ อย่านิ่งเฉย
comment22-1:ช่วยกันโหวต คห. นี้หน่อยครับ อยากให้ขึ้นไปสูงที่สุด

เวลาแบบนี้คนผิดก็รู้ตัว สำนึกตัวแล้ว ต้องการวิธีแก้ปัญหา
บางคนช่วยไม่ได้แล้วยังมีแต่คำพูดแย่ๆ ... โอเค มันเป็นความจริง เป็นสิ่งไม่ตาย

แต่มันก็ไร้สาระ มันช่วยใครไม่ได้ มันไร้ประโยชน์ มันผิดกาลเทศะ
comment23:เพื่อนติดเบล็คลิสไปหรือยัง นี้ยังส่งค่างวดกันอยุ่ใช้มั้ย ถ้าติดเบล็คลิส ซวยไม่สามชาติเลย กู้อะไรวันข้างหน้ายากมาก
comment24:อ่านถึง ผช มีกิ๊ก แล้วไม่ยอมให้รถ รู้เลยว่าต้องลงเอยยังไง -.-* จขกท ไม่เอะใจบ้างเลยรึ
comment24-1:จริง
comment24-2:ผมว่าเค้าก็กลัวแหละครับ แต่ไม่รู้จะทำยังไง ได้ คห.22 ก็ตาสว่างขึ้นเยอะ
comment25:เราคิดว่าส่วนหนึ่งที่ จขกท.จะออกรถเพราะ
1. ยายป่วย ต้องการการเดินทางที่สะดวกรวดเร็ว
2. แฟนคุณอยากได้ โดยใช้ยายมาเป็นข้ออ้างในการออกรถ
3. เป็นการเริ่มปูเรื่องมาจากแฟนคุณ ผมคิดว่าแฟนคุณคงวางแผนเอาไว้แล้ว
4. คุณรักแฟน จนมองข้ามเรื่องอื่นเป็นเรื่องรองลงมา ดังเช่นปัญหาที่กำลังเกิดขึ้นกับเพื่อนของคุณ
5. อ้อยเข้าปากช้างแล้วจะ คายก็คงยาก
6. นึกถึงใจเพื่อนคุณให้มากๆ เพราะเขาเป็นคนดี
comment26:แจ้งความแฟนเก่าฐานลักทรัพย์ โง่แล้วอย่าโง่ซ้ำซาก หากไม่รู้จะทำอย่างไร ติดต่อขอทนายอาสาให้เขาช่วยทำเรื่องให้ก็ได้
แล้วอย่าบ้าไม่เอาเรื่องแฟนเก่าล่ะ หากเขาตามเจอ ค้าความนี่ต้องอึดนะ เอาเรื่องทั้งอาญาทั้งแพ่งจนสิ้นสุดเท่านั้น
แต่ดีกว่านิ่งเฉยยอมเป็นผู้ถูกกระทำฝ่ายเดียว (แถมยังพ่วงเพื่อนซวยไปด้วย รับผิดชอบต่อเพื่อนให้ถึงที่สุดด้วย)
ความรักนี่ทำให้คนโง่ได้จริงๆ พอหายโง่ปัญหาก็ผุดให้ตามแก้จนเครียด จบเรื่องแล้วเอาไว้เป็นบทเรียนด้วยนะคะ
comment27:ถ้าตอนนั้นเอาเงิน 30,000 ไปจ่ายไอ่ผู้ชาย

แล้วเค้าให้รถมา 

อยากถามว่า ถึงตอนนี้คุณจะเอาเงินที่ไหนผ่อน

คือจะบอกว่าถ้าหาเงินผ่อนได้ ก็ผ่อนจ่ายให้เพื่อนไปเลย จนกว่าจะหมดหนี้สิน
comment28:ไปตกลงกับเจ้าหนี้. ขอผ่อนชำระเดือนละเท่าไรก็ว่าไป. 
อย่าคิดมาก ทำใจ. มีคนจำนวนมากทุกข์กว่าคุณอีก. คิดไตร่ตรองให้ดี. เดี๋ยวมันก็ผ่านไปได้ อย่ายึดติดกับทรัพย์สินเงินทอง ปล่อยวาง. ตอบแทนเพื่อนดีๆ รักษาไว้เพื่อนคนนี้
comment29:เป็นบทเรียนครับ ตราบใดรถเป็นชื่อเรา รถต้องอยู่กับเรา
อย่าไปเชื่อใครว่าเคา้จะผ่อนต่อ จะหาคนมาเปลี่ยน
ตราบใดยังไม่เปลี่ยนคน อย่าไปให้รถ
ถ้าเป็นผมนะ แจ้งตำรวจ แล้วไปเอารถคืนมาก่อนเลย
ไม่รอให้เสียเวลาไปขนาดนนี้
comment30:จริงๆ แจ้งความแต่แรกก็ได้นิครับ 
เป็นชื่อเรา แจ้งขโมยยังได้เลย รึเปล่า?  (เพื่อให้มาเจอกันต่อตำรวจ)
comment31:เจอเพื่อนแบบคุณนี่ต้องหนีให้ไกลเลย  ไม่มีความรับผิดชอบ
comment32:ผมว่าแจ้งความคับ...ไม่ต้องรีรออะไร พอแจ้งความรถโดนขโมย...ก็ดูขั้นตอนเพื่อประณอมหนี้  คุณสงสารเพื่อนแต่คุณก็ปล่อยให้คนที่เอารถไปลอยนวน
comment33:ขอแนะนำแม้ไม่ใช่วิธีที่ถูกต้อง แต่อยากแนะนำให้ไม่ต้องสนใจหมายศาล ไม่ต้องทำอะไรทั้งนั้น อยู่เฉยๆๆ เพื่อนคุณจะติดแบคลิส จะติดยูโรก็ปล่อยไป....

แล้วเอาเงินที่ไปใช้หนี้ไฟแนนซ์นั่นมาสร้างเครดิตทางการเงินให้ตัวเอง...ต่อไปเพื่อนคุณจะผ่อนจะซื้ออะไร ก็ใช้ชื่อของคุณแทน ทดแทนการกระทำในครั้งนี้แทน

ซึ่งในอนาคตถ้าเพื่อนคุณซื้อของแล้วไม่ผ่อนมั่ง หนี้เวรก็จะได้หมดกันคราวนี้ ติดแบคลิปกันถ้วนหน้า...ซึ่งจากอดีตคุณว่าประวัติศาสตร์มันจะซ้ำรอยเดิมไหม????
comment34:สงสารเพื่อนคุณจัง ติดแบล็คลิสไปทำธุรกรรม์ อะไรที่ไหนไม่ได้เลย 
อย่ากลัว สู้ต่อไป ไม่รอบคอบเองตั้งแต่ต้น ทำใจ สู้ๆค่ะ ตั้งใจทำงาน
comment35:ไม่ใช่หน้าที่ ที่คุณจะมาสงสารเพื่อน แต่เป็นหน้าที่ของคุณที่จะต้องรับผิดชอบแทนคุณขอเค้าแล้วเค้าก็ทำให้เป็นคนดีมากๆ..อย่ามานั่งสงสารน้ำตาคลอแต่คุณควรทำทุกอย่างให้รถกลับมาอยู่ที่เพื่อน แจ้งความปรึกษาทนายหาวิธีเอามาให้ได้เพราะถึงรถอยู่กับเค้า เค้าก็ไม่ส่ง..เพื่อนคุณต้องมารับผิดชอบอีก
comment36:ไม่ได้จะตอกย้ำนะคะ แต่ถ้าคุณสงสารเพื่อนคุณต้องจ่ายให้เค้า แล้วยกหนี้มาเป็นของตัวเอง
ไปสู้กับแฟนเก่าเอา ถ้าคุณบอกว่าสงสารเพื่อนจริงคงต้องทำแบบนี้ 
และถ้าสุดท้ายคุณปล่อยให้เพื่อนเผชิญไปความสัมพันธ์ของคุณกับเพื่อนก็ต้องจบลงแน่นอน
ทางแก้อีกทางคือ ไปหาว่าแฟนเก่าคุณอยู่ไหนแล้วให้เค้าไปยึดรถที่นั่น ส่วนต่างคุณก็ชดใช้เพื่อนไป
ถ้าบอกไม่มีเป็นอะไรที่ไร้ความผิดชอบสิ้นดี พ่อกับแม่เราโดนมาหลายรอบ
กับเพื่อนประเภทนี้ จนทุกวันนี้ต้องตกลงกันว่าห้ามเซ็นทุกอย่าง
ที่สำคัญลองคิดดูในวันที่เดือดร้อนเค้าช่วยคุณนะ แต่วันที่เค้าเดือดร้อนเพราะคุณแท้ๆ คุณกลับบอกหมดหนทาง
comment37:แจ้งความค่ะ ทำตามที่ความคิดเห็นบนๆบอก อย่ามัวมานั่งสงสารเพื่อน จะปล่อยให้ ผช ลอยนวลไปเฉยๆไม่ได้ค่ะ
comment38:ถ้าเป็นเรา เราจะไปแจ้งความว่าแฟนเก่าของจขกทขโมยรถ หลักฐานมีมั้ย ถ้าเค้าปฏิเสธ ว่าไม่ได้เอาไป
แต่ยังไงต้องไปแจ้งความ ปรึกษาตำรวจ น่าจะดีกว่านี้ ไปด่วนเลย

เรื่องเงินก็ต้องช่วยเพื่อนด้วย
comment39:แจ้งความ ตามรถให้ได้ก่อนนะครับ
comment40:อันดับแรก ตามหาแฟนคุณให้เจอ แล้วตามตำรวจไปลากตัวมาครับ ดูเลือนลาง แต่ต้องพยายามครับ อย่างน้อยมีชื่อ มีที่อยู่ เพื่อนฝูงฝั่งเขา แกะไปเรื่อยๆ สักวันก็เจอครับ ถ้ายังไม่ตาย เขาก็ต้องวนเวียน อยู่ที่ครอบครัวและเพื่อนฝั่งเขาครับ
comment41:ให้เจ้าของรถไปแจ้งความว่าแฟนคุณขโมยรถไป แต่ป่านนี้มันไม่เอาไปขายแล้วเหรอ
comment42:ทำยังไงก็ได้ให้เพื่อนไม่เดือดร้อนไปกู้หนี้ยืมสินมาแล้วเอาเงินไปคืนเพื่อนซะเพื่อนจะได้ไม่ต้องเดือดร้อน คุณเป็นคนสร้างปัญหาให้เค้า หรอไม่ถ้าได้เงินเดือนมาก็แบ่งไปให้เพื่อน และเพื่อนก็ไปแจ้งความตามที่คนอื่นๆด้านบนแนะนำด้วยก็น่าจะดีนะ
comment43:คนค้ำประกัน หรือจำเลยได้ไปตามศาลนัดมั้ยคะ    ศาลตัดสินไปแล้วรึเปล่า  ถ้าศาลตัดสินไปแล้วก็ต้องยอมรับค่ะ   ถ้าไม่ชำระให้โจกท์ เดี๋ยวศาลก็สืบทรัพย์ค่ะ   รีบหารถให้เจอนะคะ
comment44:เพื่อนคุณดีเกินไป ยอมช่วยออกรถได้ไง ละที่ว่าติดอะไรเรียกไม่ถูกนั้นอะ แบกลิสป่าว เหอๆอย่าใช้คำว่าสงสารให้สงสารตัวเองนะเพราะคุณควร ใช้หนี้แทนเพื่อนด้วย เพราะเพื่ นเดือดร้อนแทน
comment45:จะเปลี่ยนชื่อเจ้าของรถ ไม่จำเปนต้องครบ 1 ปีนี่หน่า...
เพราะเราก้อเคยเจอสถานการณ์แบบนี้ แฟนเก่าอยากได้รถแต่ซื้อไม่ได้ เพราะติดแบล็กลิส จึงอ้อนวอนเราให้เราเปนผู้กู้ ส่วนแฟนเก่าเปนผู้ค้ำ (ตอนนั้นซื้อรถมาไม่ถึงปีเลย) หลังจากนั้นมันก้อเอารถไปรับส่งหญิง บางวันก้อไม่กลับบ้าน วันดีคืนดีมันหลายไป 2-3 เดือน ไปอยู่กับกิ๊ก โดยที่ไม่กลับมาเลย ติดต่อก้อยาก ในใจก้อกัวว่าตนเองจะเดือดร้อน ถ้ามันไม่ผ่อนต่อ ... จนวันนึงทนไม่ไหว ประกาศผ่านเฟสบุ๊คบอกมันว่า "ถ้ายังอยากใช้รถอยู่ ช่วยติดต่อกลับมาด่วน และรีบหาชื่อเจ้าของรถคนใหม่มาด้วย ไม่เช่นนั้น กรุจะขายรถคันนี้ทิ้ง" ... ผ่านไป 2-3 วันมันก้อติดต่อกลับมา บอกให้ไปเจอกันที่ SCB ลิซซิ่งสำนักงานใหญ่ พร้อมพาผู้หญิงคนใหม่มาเซ็นต์เปลี่ยนชื่อเจ้าของรถ (โดยการทำเอกสารซื้อต่อจากเรา)

ปล. ขอให้ จขกท. ติดต่อผช.คนนั้นได้ไว้ๆนะคะ เปนกำลังใจให้คะ ... หลังจากจบเรื่องนี้แล้ว ขอให้พบเจอแต่คนดีๆเข้ามาในชีวิตนะคะ ...
comment46:จขกท.ครับ ยินดีด้วย คุณมีเพื่อนแท้

แต่ เพื่อนของคุณนี่สิ เค้าจะนับคุณเป็นเพื่อนแท้ได้รึปล่าว

ต้องรับผิดชอบแทนเพื่อนทุกบาททุกสตางค์ครับ
แค่สงสารมันไม่พอ
comment47:เป็นผมนะ ถ้าไม่ได้รถมาคืน ผมจะแจ้งความลักทรัพย์ มันจะได้เดือดร้อนนะครับ ไม่ปล่อยรอจนเป็นแบบนี้หรอกครับ
comment48:แจ้งความลักทรัพย์ค่ะ ทำงานใช้หนี้เพื่อน
 อย่าปล่อยให้เป็นภาระเพื่อนค่ะ
comment49:เห็นว่าเคยคิดจะฆ่าตัวตายหนีปัญหาด้วย
อย่าทำเด็ดขาดเลยนะคะ ถ้ายังแก้ปัญหาให้เพื่อนไม่ได้
ถ้าคุณรับผิดชอบในส่วนที่เพื่อนคุณซวยได้เมื่อไหร่
หลังจากนั้นจะทำอะไรก้ทำค่ะ 

ถือเป็นบทเรียนให้เพื่อนคุณด้วยนะคะ เพื่อนคุณเป็นคนดีมาก
วันหลังจะทำอะไรคิดหน้าคิดหลังคิดซ้ายคิดขวาก่อนซะบ้าง จะได้ไม่ซวยแบบนี้อีก

ไม่แปลกใจเลยที่หลายคนจะด่าว่าคุณไม่ฉลาด
เพราะโง่จริงๆ สงสารเพื่อนจังเลยค่ะๆๆ แพล่มไม่ได้อะไร
ไปแจ้งความเถอะ ก่อนที่คนที่จะได้ไปนอนในคุกเป็นเพื่อนคุณแทน นะคะ นะคะ คิดบ้างนะ
comment50:ความจริงคุณน่าจะให้เพื่อนไปแจ้งความรถหายนะคะและ ควรจะทำตั้งแต่แรกแล้วด้วย
comment51:หลายความเห็นด่าไปเยอะละ ถือว่าเป็นอุทธาหรณ์ สำหรับทุกคนเลย ถ้ารักเพื่อน รักตัวเองหรือใครก็ตาม อย่าริให้ไปค้ำประกัน หรือค้ำประกันเองให้เด็ดขาด ป้องกันปัญหาตามมาดีก่า ใครจะด่าจะว่าไรก็ตาม รักตัวเองดีกว่า ถ้ามีปัญหามาจะพาซวยหมด
comment52:แจ้งความลักทรัพย์เลยค่ะบอกเพื่อนไปแจ้วความดำเนินคดีกับแฟนคุณในข้อหาลักทรัพย์ค่ะ
บอกตำรวจไปว่าโดนขโมยรถไปค่ะ
comment53:ไม่รู้  จขกท.อ่านอยู่รึปล่าวครับ ปรึกษาทนายอาสาด่วนครับ แจ้งความด้วยครับ ทางยังไม่ตันครับ ความเห็นพี่ๆ น้าอา ในนี้ช่วยได้ครับ สู้ๆครับ เรียนผูกต้องเรียนแก้ครับ
comment54:สงสารเพื่อนคุณว่ะ ที่มีเพื่อนแบบนี้
comment55:ล็อคอินมาให้กำลังใจจขกทค่ะ สู้ๆนะค่ะ ยังไงทุกปัญหาย่อมมีทางออก แล้วมันจะผ่านไปนะค่ะ
comment56:ให้ยืม แล้วไม่คืนเป็นแค่ยักยอกครับ
comment57:จขกท แย่มากๆ
comment58:ออกรถไม่ได้ตั้งแต่แรกก็ยังจะดั้งด้นออกให้ได้  เรื่องพายายไปหาหมอนะไม่สำคัญหรอก  รถสามล้อคันไม่เท่าไร ก็พาไปได้ ไม่เห็นต้องซื้อรถยนต์ งานก็ไม่มีทำ แถมยังเรียน ยังกล้าไปซื้อรถ นี้คิดไม่ได้จริงๆใช่ป่ะ  อีกอย่างที่อ่านแล้วมันรู้สึกแย่ คือ ไปลากเพื่อนมาเกี่ยว เงินกี่แสน ที่เพื่อนต้องรับผิดชอบ ทางที่ดีการมานั่งเขียนให้คนอื่นเห็นใจ ไปหาเงินมาให้เพื่อนใช้หนี้ดีกว่าไหม  คุณนะต้องเป็นคนรับใช้หนี้ มีไม่มีไม่รู้ แต่หนี้นี้คุณเป็นคนก่อมันขึ้น จะมาบอกสงสารเพื่อนงั้นงี้ อย่าพูดเลยดีกว่า หาเงินมาให้เพื่อนดีกว่า เพื่อนจะได้ไม่ต้องเดือดร้อนที่มีเพื่อนคิดอะไรไม่ได้แบบคุณ ดีนะชั้นไม่มีเพื่อนแบบคุณไม่งั้นคงซวยแน่ๆ  อย่ามาอ้างว่าตัวเอง จะต้องเรียน  งานไม่มีทำ  พ่อแม่มีเงิน มีหลานต้องเลี้ยง  ก็ถ้ารู้แบบนี้ตั้งแต่แรกแล้วจะไปซื้อรถทำไมในเมื่อไม่มีปัญญาส่งตั้งแรก  สงสารเพื่อนคุณมากบอกตรงๆ
comment59:มองตามหลักฐาน

เพื่อนคุณ เป็นลูกหนี้ แสดงว่า ไฟแนนซ์เป็นเจ้าของกรรมสิทธิ์รถ ส่วนเพื่อนคุณเป็นผู้ครอบครอง

ถ้ารถไม่อยู่กับเพื่อน ก็ถือได้ว่าเป็นการโจรกรรมรถครับ
comment60:จขกท. ไว้ใจคนมากไป แฟนทำแทนเพื่อนไม่ได้หรอก
แล้วก็ไอ ผช.แบบนั้น โพสรูปประจานเลยครับ ให้คนอื่นได้รับรู้ไว้
comment61:จขกท. นี่ก็เชื่อผู้ชายเนอะ 
คุณนั่นแหละต้องใช้หนี้แทนเพื่อนและผู้ชายที่คุณยอมโง่ให้เขาหลอก
ไม่ต้องสงสารเพื่อนหรอก สงสารตัวคุณเองเถอะ  จะเอาตังที่ไหนไปให้เขา
comment62:เท่าที่อ่าน เข้าใจว่า.. ชื่อเจ้าของรถ คือ ชื่อเพื่อนคุณ
ส่วนแฟนเก่า เป็นแค่คนค้ำประกัน
คุณพาเพื่อนคุณไปแจ้งความข้อหายักยอกทรัพย์สิครับ เอารถไปใช้แล้วไม่คืน
comment63:สงสารเพื่อนคุณ

เป็นอุทาหรณ์แก่ผู้ใจดีทุกคน

อย่าทำธุรกรรมทางการเงินแทนใคร

ญาติพี่น้อง ยังตัดขาดกันมาแล้วเรื่องแบบนี้
comment64:ถึงตอนนี้แล้ว จขกท. ดำเนินการถึงไหนแล้วคะ 
อยากช่วยเพื่อน ช่วยตัวเองต้องรีบจัดการนะ มีคนแนะนำแล้ว อย่ามัวแต่นั่งเสียใจทำอะไรไม่ถูก ถึงคราวสู้ก็ต้องสู้นะ วางแผนแก้ปัญหาให้เป็นขั้นตอน อย่ารนและอย่ากลัว คุณโตแล้ว
comment65:แล้วนี้ไปแจ้งความหรือยัง รถคันนั้นเป็นชื่อใครให้ไปแจ้งความก่อนเลย
คุณไม่ถ่ายรูปรถตัวเองไว้บ้างเลยเหรอ น่าจะเอามาลงไว้เลย เผื่อเพื่อนๆคนไหนเจอก็จะได้แจ้งไง
คนอื่นพูดหมดละ ผมพูแค่นี้ละกัน
comment66:จขกท ไม่เอะใจไรบ้างหรอ ตั้งแต่แรกเลย
comment67:แล้วตอนนี้มุงคิดจะทำอะไรให้เพื่อนบางล่ะ อย่ามามโนไรสาระตอนนี้ แจ้งความได้แจ้งก่อนเลย 
ก่อนที่แฟนเก่าจะเอารถไปปล่อย  แม่มพูดอยู่ได้ ทำสิครับรออะไรอยู่
comment68:แล้ว 3 แสนที่ไปขอยืมญาติมาล่ะคะ ทำไมไม่เอาไปให้เพื่อน?
comment69:ขอบคุณทุกๆคอมเม้นนะคะ ที่เข้ามาให้กำลังใจ ให้คำปรึกษาและด่าเตือนสติ
เมื่อคืนคุยกับเพื่อน เริ่มต้นติดตามตัวมันอีกครั้ง (ครั้งที่แล้วล้มเหลว)  เรื่องเงิน..  4 แสนบาท หาได้แล้วนะคะ 
แต่เพื่อนบอกว่า มันไม่ใช่ทางออก เพราะเราต้องเลิกกับแฟนคนนี้ เพื่อที่จะไปอยู่กับคนที่เป็นเจ้าของเงิน เค้าบอกเราว่า เซ็นเชคให้วันนี้พรุ่งนี้เลยไปขึ้นเงินก่อนด้วย   แต่มีข้อแม้ว่า เราต้องอยู่กับเค้า .. แล้วแฟนเราล่ะ เราสู้ด้วยกันมาตั้งเยอะ "   แต่เราจะทำเพื่อเพื่อน ตอบแทนกับสิ่งที่เราทำไว้
เพื่อนเราก็ไม่ยอมอีก ก็เลยลง มติว่า ต้องกลับไปตามมันอีกครั้ง........... ภายใน 1 เดือน เจอไม่เจอ แล้วจะกลับมาเล่าให้ฟังกันนะคะ 

ไอ้ผู้ชายเฮงซวยขนาดนี้ ตอนจะเลิกกัน ก็ขโมยสร้อยทองที่ยายเราซื้อให้ไปขาย เราจะใส่หาไม่เจอจนไปรู้จากเฮียร้านทองค่ะ ว่าไอ้นี่เอามาขายให้
 ไม่ต้องกลัวว่าเราจะไม่เอาเรื่องมันนะ  เราเอาถึงที่สุดแน่นอน......  แล้วจะมาเล่าให้ฟังอย่างต่อเนื่องนะคะ


อันนี้เราคุยกับเพื่อนในเฟส
comment69-1:แต่เพื่อนบอกว่า มันไม่ใช่ทางออก เพราะเราต้องเลิกกับแฟนคนนี้ เพื่อที่จะไปอยู่กับคนที่เป็นเจ้าของเงิน เค้าบอกเราว่า เซ็นเชคให้วันนี้พรุ่งนี้เลยไปขึ้นเงินก่อนด้วย 

 แต่มีข้อแม้ว่า เราต้องอยู่กับเค้า .. แล้วแฟนเราล่ะ เราสู้ด้วยกันมาตั้งเยอะ 

<<<<<<<<<<<, ขอด่าหน่อยเถอะ กินหญ้ารึกินข้าว ยังอยากคบกับแฟนคนนี้ต่ออีกหรอ  แล้วที่บอกสู้กับแฟนมาตั้งเยอะ สู้ยังไง สู้โดยการยืมคนนั้นคนนี้ ไม่ทำงานทำการหรอ ถึงกระทั้งให้เพื่อนตัวเองช่วยออกรถให้อะ

ถึงคุณได้รถมามีปัญญาผ่อนหรอ ถ้าไม่ได้ผู้ชายคนที่ให้ตังละให้คุณไปอยู่ด้วยอะ ถามหน่อยเถอะ 

เด็กสมัยนี้ไม่มีอะไรแต่อยากได้รถ ถ้าบ้านรวยก็ว่าไปอย่าง ข้ออ้างคือต้องการพายายไปหาหมอ ....  รถเมย์ แทคซี่ ไม่มีหรอครับ
comment69-2:<, ขอด่าหน่อยเถอะ กินหญ้ารึกินข้าว ยังอยากคบกับแฟนคนนี้ต่ออีกหรอ  แล้วที่บอกสู้กับแฟนมาตั้งเยอะ สู้ยังไง สู้โดยการยืมคนนั้นคนนี้ ไม่ทำงานทำการหรอ ถึงกระทั้งให้เพื่อนตัวเองช่วยออกรถให้อะ



----------------   จากข้อความนี้.  คุนอ่านกระทู้และทำความเข้าใจกับมันรึป่าวค่ะ

คือเราหมายถึงแฟนปัจจุบัน ไม่ใช่ไอ้สารเลวนั่นค่ะ.       กลับไปอ่านและทำความเข้าใจใหม่นะคะ
comment69-3:แล้วแฟนเราล่ะ เราสู้ด้วยกันมาตั้งเยอะ  แล้วแฟนเราล่ะ เราสู้ด้วยกันมาตั้งเยอะ  แล้วแฟนเราล่ะ เราสู้ด้วยกันมาตั้งเยอะ  แล้วแฟนเราล่ะ เราสู้ด้วยกันมาตั้งเยอะ  แล้วแฟนเราล่ะ เราสู้ด้วยกันมาตั้งเยอะ  แล้วแฟนเราล่ะ เราสู้ด้วยกันมาตั้งเยอะ  แล้วแฟนเราล่ะ เราสู้ด้วยกันมาตั้งเยอะ  แล้วแฟนเราล่ะ เราสู้ด้วยกันมาตั้งเยอะ  แล้วแฟนเราล่ะ เราสู้ด้วยกันมาตั้งเยอะ  แล้วแฟนเราล่ะ เราสู้ด้วยกันมาตั้งเยอะ  แล้วแฟนเราล่ะ เราสู้ด้วยกันมาตั้งเยอะ ....

WTF !!!!!!!!!!!!!   :o ยังจะโง่อยู่กับไอ้เคนเ หี้ ยๆ อย่างนั้นอยู่ ว่างั้น ควายล้วนๆไม่ม่ีวัวปน
comment69-4:กับแฟนคนปัจจุบัน. เค้ามีกิจการเป็นของตัวเองค่ะ เราช่วยเค้าทำบันชีนิดๆหน่อยๆ หมายถึงสู้กับงาน สู้กับลูกค้า 

เข้าใจใหม่นะคะ
comment69-5:ถ้ารู้อะไรล่วงหน้า ใครอยากจะควายใครอยากจะโง่ล่ะคะ. รึว่าคุนรุ้อะไรล่วงหน้าและไม่เคยทำอะไรผิดพลาดล่ะคะ

รุ้หรือไม่รุ้อ่ะไร. ก็ด่าไว้ก่อน.     เพลียจิงๆ
comment69-6:เรื่องนี้มีผู้ชายทั้งหมด3คน.    ไอ้เ หี้ย. เสี่ย.  และแฟนคนปัจจุบัน
comment69-7:ภาษาคุณกำกวมเองครับ ทีหลังเซนเซอร์ชื่อแล้วแทนเป็น นาย เอ,บี,ซี อะไรก็ว่าไปครับ ไม่มีใครรู้เรื่องกับคุณหรอกนะครับ
comment69-8:อ่าวมีผช. 3 คนหรอ นึกว่ามีแค่สอง คนนึงคือ แฟนเก่า(ไอ้เ หี้ย) คนนึงคือ คนให้เงิน 4 แสน(เสี่ย) แล้วอีกคนคือแฟนปัจจุบัน(หรอ) (ผมอาจจะอ่านตกรึอ่านไม่เข้าใจก็ไม่รู้สิ)

เหมือน 69-7 บอกครับ เล่าให้ชัดเจนคนอื่นจะได้วิเคราะห์ปัญหาคุณไปในทางเดียวกันไม่งั้นออกทะเลแน่ 
ปล.ทำให้เป็นคดีน่าจะตามตัวไม่อยากนะ
comment69-9:จขกท.ต้องพิมพ์บอกไว้ก่อน ว่าตอนนี้มีแฟนใหม่แล้ว
เพราะตอนแรกผมก็งง นึกว่าจขกท.พิมพ์ถึงแฟนเก่า

แต่พออ่านรูปที่แคปมาจากเฟส(อ่าน3รอบ กว่าจะเกท)
สังเกตจาก คำว่า "พี่...(เซ็นเซอร์ชื่อ)"
ถึงเข้าใจว่า จขกท.พิมพ์ถึงแฟนคนปัจจุบัน
comment70:อ่าน คห. จขกท. ที่ 69 แล้วผม งงๆนิดหน่อย คือ
1. เพื่อน จขกท. ยังไงก็ต้องเอาเงินไปโปะไฟแน้นซ์ก่อน เพื่อไม่ให้ติดปัญหาแบล๊กลิส ยังไงคนค้ำนี่ก็ซวย 
(ประสบการณ์ส่วนตัวเลย) แต่ไม่เข้าใจว่าทำไมเพื่อนบอกว่าไม่ใช่ทางออก รึว่ากู้นอกระบบ ยังไง งงๆ

2.ประเด็นแจ้งจับ ตามหาตัวแฟนเก่าสมมุติหาตัวเจอ แจ้งจับได้เกิดได้รถคืนก็แล้วไป แต่ถ้าไม่ได้ สมมุติเอารถไปขายแล้ว
มันก็แค่เป็นคดีลักทรัพย์ รึป่าวหว่า (จาก คห. 18 ที่ยกมาให้ฟังแล้ว) 
เหมือนเรามีรถ ผ่อนไม่หมดอยู่หน้าบ้าน มีโจรมาขโมย เราแจ้งตำรวจจับคนร้ายได้ คนร้ายขายรถแยกส่วนรถหายไปแล้ว
แต่เจ้าหนี้ก็ตามเก็บหนี้ที่เราอยู่ดี ราวๆนั้นอะครับ 

ปล.ผมไม่ได้เก่งกฎหมาย แต่เคยเจอเรื่องราวมาแบบนี้ เล่าตามประสบการณ์ 
ถ้ามีผู้รู้ท่านอื่นชี้แนะ ที่ผมกล่าวผิด ยินดีรับฟังเป็นความรู้ครับ
comment70-1:ยักยอกครับ เพราะเอาทรัพย์ไปโดยที่ผู้ต้องหาครอบครองอยู่
comment70-2:อ้อ ขอบคุณมากครับ
comment70-3:เราเข้าใจว่า มีเสี่ยมาเสนอเลี้ยง จขกท ไงคะ จะให้เงินล่วงหน้า 4 แสนมาใช้หนี้ ถึงบอกว่าต้องเลิกกะแฟนไงคะ เพื่อนจขกท ถึงได้บอกว่าไม่ใช่ทางออก เพื่อนดีเกิ้น
comment71:จขกค ค่ะ ให้เพื่อนไปแจ้งความเลยค่ะ สามารถแจ้งความผู้ชายคนนั้นได้ ข้อหา ยักยอกทรัพย์ค่ะ ส่วนเพื่อนของ จขกท ก็แจ้งทางไฟแนนส์ เลยค่ะว่า โดนยักยอกทรัพย์ไป จริงๆ ความแจ้งไว้ตั้งนานแล้ว ตั้งแต่เค้ามีลักษณะว่าจะหนี้อ่ะค่ะ แต่ตอนนี้ยังทันนะ
comment72:แจ้งความกับตร.จับผค.ซะ และไหนๆเสียประวัติแล้วตต.ไฟแน้นให้จนท.ยึดรถเลยค่ะยึดมาแล้วส่วนต่างเท่าไหร่ค่อยหาทางผ่อนไปดีกว่าปล่อยให้มันเอารถไปใช้แบบนี้
comment73:คุณควรใช้วิธีใดก็ได้หลอกล่อให้ผช.มาพบคุณและหาเพื่อนผช.จับบังคับเอารถคืนมา  ไม่งั้งควรต้องรับผิดชอบให้เพื่อนไปแบบเต็มๆ แล้วไอ้ที่จะเอาจากอีกคนมาจ่าย  ต้องได้เงินก่อนแล้วค่อยไปอยู่กับเค้า ทําตัวให้ดี แม้จะอยู่แบบมีข้อตกลงกัน คุณก็ควรมีความจริงใจ คนที่โดนหลอกมันเจ็บน่ะ คุณสร้างปัญหาพัวพัน ระวังจะเป็นลิงติดร่างแห. ยิ่งแก้ยิ่งยุ่ง ในขณะนี้คุณไม่มีทางเลือกมากนัก เพื่อนคุณน่าสงสาร ต่อไปทั้งสองคนจะทําอะไรคิดให้รอบครอบ ไม่แน่ใจควรปรึกษาคนที่รู้ ให้เวลาในการตัดสินใจ และอย่าทําตัวเป็นเตี้ยหุ้มข้อ คุณและเพื่อนไม่มีศักยภาพในด้านเงินทอง อย่าพยายามสร้างหนี้โดยไม่จำเป็น ไม่มีกินก็ยังดีเสียกว่าไปสร้างหนี้สิน. ประเทศไทยเป็นประเทศที่ประชาชนมีหนี้สินมากมายเป็นระดับต้นๆขอบโลก ขอให้โชคดี
comment74:เอาใจช่วยครับ คุณไม่น่าเลยจริงๆ  ผิดแล้วอย่าผิดซ้ำสองละกัน ครับ สู้ๆ ตำรวจและกฎหมายจะช่วยคุณได้
comment75:อ่านกี่รอบ บางคนก็ย้ำเรื่องลักทรัพย์อยู่อย่างนั้น  ตัดเรื่องลักทรัพย์ออกไปครับ เว้นแต่แฟน จขกท.จะเป็นเจ้าทุกข์ กรณีเอารถไปใช้แล้วรถถูกลักไป

กรณีนี้ ซื้อเป็นชื่อเพื่อน จขกท.มีฐานะเป็นผู้ครอบครอง
แฟน จขกท.มีฐานะเป็นผู้ค้ำ

ในการรับผิดชอบเรื่องหนี้สิน ต้องรับผิดชอบร่วมกัน ตามกฎหมายเดิม
เมื่อผู้เช้าซื้อไม่ชำระค่างวด บ.ไฟแนนซ์ คงต้องทวงถามจากผู้ค้ำประกัน และผู้เช้าซื้อ ตามลำดับ
ระหว่างกระบวนการทวงถาม เพื่อน และแฟน จขกท.ทำอะไรอยู่ หรือไม่ทราบว่ามีการทวงถามค่างวด หนังสือทวงถามไปใหน
จนปล่อยให้เวลาล่วงเลยถึงขั้น บ.ยื่นฟ้องต่อศาลให้คืนรถ และชำระเงิน ซึ่งตามปกติมันใช้เวลานานพอสมควร กว่าจะฟ้องร้องต่อศาล

การที่ เพื่อน จขกท และ จขกท ยินยอมให้แฟนเอารถไปใช้ ถือว่าเป็นความยินยอม ต่อมาภายหลังไม่ยอมส่งคืนเมื่อมีการทวงถาม
ก็เข้าข่ายยักยอกทรัพย์ ไม่ใช่ลักทรัพย์ เพราะไม่ได้แอบลักเอาไป

ตอนนี้ยังไม่ทราบว่ารถอยู่ใหน หรือถ้าตามตัว แฟน จขกท ได้ แต่รถไม่อยู่ ถ้า แฟน จขกท บอกว่า รถเอาไปขายหรือเอาไปจำนำ ก็ถือเป็นการยักยอกทรัพย์ เพื่อน จขกท และ ไฟแนนซ์เป็นผู้เสียหาย แต่ถ้า แฟน จขกท บอกว่า รถถูกขโมยไป ถือเป็นคดีลักทรัพย์ แฟน จขกท เป็นผู้เสียหาย
แต่ต้องพิสูจน์ว่าถูกขโมยไปจริงๆ ถึงจะพ้นข้อกล่าวว่ายักยอกทรัพย์ ต้องมีหลักฐานการแจ้งความรถหาย หรือมี แต่เป็นการแจ้งความเท็จว่ารถหาย
แฟน จขกท โดนข้อหาแจ้งความเท็จอีกคดีหนึ่ง

จขกท ลอยตัวมากๆ ไม่เกี่ยวข้องกับรถคันนี้เลย เป็นเพียงผู้นำพาไปสู่ปัญหาต่างๆเท่านั้นครับ โดยเฉพาะ การไปซื้อรถแล้วใช้ชื่อเพื่อน เป็นคนซื้อ
แล้วยังนำไปให้แฟนใช้อีก  ต้องช่วยกันแก้ไขครับ
comment76:จขกท ที่บอกว่ามีคนจะให้เงิน 4  แสน มาใช้หนี้ แต่ต้องเลิกกะแฟนไปอยู่กะเค้า แปลว่าอะไรคะ มีเสี่ยงมาเสนอขอเลี้ยงใช่ไหม คุณจะแก้ปัญหาด้วยวิธีนี้หรอคะ คิดให้ดีดีนะคะ มันจะแย่ไปกว่าเดิมนะคะ ถ้าเลือกทางสายนี้ โอกาสจะกลับมาใช้ชีวิตปกติมันยากนะคะ ลงท้ายมันก็คือขายตัวนั่นแหล่ะ
เราขอพูดตรงๆ อย่าโกรธเรานะคะ คุณเป็นคนไม่มีความคิดเลย เหมือนไม่ฉลาดอะคะ โดนผู้ชายหลอกให้ซื้อรถ ทั้งที่ไม่มีปัญญญาผ่อน น่าจะรู้แต่แรกแล้ววาไม่รอดยังจะซื้อ แล้วตอนเลิกกัน ยังจะให้มันเอารถไปอีก ทำไมไม่เอารถไว รถเป็นของเราให้มันเอาไปได้ไง มันนอกใจไปมีผู้หญิงมันยังคิดไม่ได้อีกเนอะโดนมันหลอกซ้ำซ้อน แล้วนี่ยังคิดจะขายตัวเองใช้หนี้อีก สิ้นคิดมากและสุดท้ายทำไมยังไม่แจ้งความอีกค่ะ จะรออะไร ยิ่งนนานโอกาสได้รถคืนยิ่งยาก ป่านนี้มันขายส่งเขมรไปละมั้ง

เราขอเตือนอีกนิดนะคะ ถ้าตกลงจะเป็นเด็กเสี่ยได้เช็คมาแล้วอย่าพึ่งไปกะเค้าละ รอถอนออกมาเป็นเงินสดก่อนนะคะ ไม่งั้นเกิดเช็คเด้งซวยเลย แล้วตกลงกะเค้าด้วยนะคะ 4 แสนต้องอยู่กับเค้ากี่เดือนไม่งั้นเค้าไม่ยอมเลิก คุณจะซวยซ้ำซ้อน
comment76-1:อ๋อ.. ไม่ได้ขายตัวค่า คือ พี่คนนี้คบมาก่อน ไอ้แฟนเก่าเลวๆ คนนี้ค่ะ  แต่เราไม่มีอะไรกัน 
ทุกวันนี้ เค้าก็ยังรอ ตอนที่คบกัน ซื้อ BMW ซีรี่3 ป้ายแดงให้ขับ พอเราใช้ได้สักพักนึง เค้าขอจะมีอะไรกับเรา
เราไม่ยอม เราเรยคืนรถให้เค้าไป และทุกๆวันนี้เค้าก็ยังโทรมาหาบอกว่ารถยังรอเจ้าของมันอยู่นะ .. เราเลยเล่าเรื่องนี้ให้ฟัง เค้าก็บอกว่าช่วยได้นะ แต่ขอแค่กลับไปเป็นเหมือนเดิม  อยากคบจิงๆจัง เอาเปิดตัว แต่งงานไรงี้เลยนะ แต่งงานก่อนก็ได้ค่อยมีอะไรกัน

ไม่ใช่เด็กเสี่ยอย่างที่คุณเข้าใจ
comment76-2:ขอแก้อีกนิด ที่คุณบอกว่า รถเป็นของเราจะให้มันเอาไปได้ไง 
 ตามแล้ว มันเอารถหนี มันโทรไปหาไฟแนนเองเลย บอกมันจะใช้รถ 
 เราตามไม่รู้จะตามอย่างไงแล้วค่ะ .. ตอนนั้นตามเพื่อเอารถคืนจะซื้อดาวน์ต่อมัน 
เงินพร้อมอะไรพร้อม มันเอาก็หนี  ไม่ใช่ว่าเราไม่มีปันยาผ่อน ถ้ารถอยู่กับเรา เราคิดว่าจะมีปันยาผ่อนรึไม่มีก็ไม่ได้มีปันหาอะไร 
ไม่ผ่อนก็ให้เค้ามายึดไป แค่นั้นเอง
แต่ ที่มันเกิดปันหาแบบนี้ เพราะว่า รถมันอยู่กับไอ้เลวนั่น
comment76-3:เราขอโทดที่เข้าใจคุณผิดนะคะ ถ้าคนทีมายื่นข้อเสนอเค้าจริงจังจะขอแต่งงานมันก็โอเคหน่อย แต่คุณต้องคิดให้ดีนะคะ อยู่กะเค้าแล้ว ok ไหม เรายังติดใจนิดๆที่เอาเงินมาให้แต่ต้องมีไรด้วย เหมือนมาซื้อยังไงๆอยู่ แล้วแต่คุณประเมินเองนะคะ ถ้ารักกันจริงน่าจะเป็นแบบให้กู้ทำสัญญาเงินกู้กันแล้วผ่อนเค้าเอาแบบนี้Ok กว่าไหมคะ ลองถามเค้าดูแบบนี้ได้มั้ย

ส่วนเรื่องรถ เรางงว่าตอนแรกที่เลิกอะ วันแรกๆ ทำไมไม่ยึดมาแรกๆน่าจะติดต่อกันได้นะเราคิดว่าป่านนี้เค้าขายรถไปละคะ
comment76-4:ใช่ๆๆๆ ขอบคุนความคิดเรื่องเงินนะคะ จะทำแบบนั้นเหมือนกันแต่เค้าจะยอมมั้ยนั่นดิ่  เค้าก็เป็นคนที่นิสัยโอเค คนนึงเลยค่ะ ตอนคบกัน
คือแบบดีมากๆ ยอมเราทุกๆอย่าง อยากินอะไร อยากได้อะไร อยากไปไหน พาไปทุกอย่าง แต่มันติดตรงที่ว่า เราอายุห่างกันเกินไป 
 50 กว่า กับ 23 เนี่ยยยย โอ่ยยยยย...


ส่วนเรื่องรถ เพื่อนเราเซ็นให้ยึดตั้งแต่1เดือนแรกแล้วค่ะแต่ไอ้ไฟแนนบอกเพื่อนเราว่า  ยึดไม่ได้ ต้องรอ 3 เดือน 
ไอ้นั่นมันโทรไปหาไฟแนนเองเลย บอกมันจะส่งเอง จะพยายามส่งพอ3เดือนเค้าจะยึด มันก็หนีเลยยยย

เราผิดมากๆ เรื่องนี้ สำนึก อยากตายเหลือเกิน กินไม่ได้นอนไม่หลับ นอนก็ร้องไห้ตลอด ...
comment76-5:อย่าตายคะ ตายหนีปัญหา ทิ้งหนี้ไว้ให้เพื่อนอีก

เรามาอ่านอีกที รู้สึกว่าใจคุณไขว้เขวไปทางให้เสี่ยจ่าย งั้นขอถามอีกที ผู้ชายอายุ 50 คนนี้ มีลูกมีเมียหรือยังคะ จะแต่งคุณแน่หรอ ถ้าจะรับข้อเสนอเค้าอย่าลืมนะคะต้องได้เงินสดแล้วเท่านั้น ถึงจะยอมไปกะเค้า

ถ้าผู้ชายดีและรักคุณจริงก็  OK นะ เราห่วงแต่ว่า ถ้าเค้าซื้อคุณได้ด้วยเงินเมื่อไหร่ เค้าจะยังให้เกียรติคุณอีกหรอคะ ถ้าเลือกทางนี้คุณต้องทำใจนะคะ วัดดวงต่ดีได้ ตาร้ายตกนรกทั้งเป็น
comment77:1. หนี้ที่เกิดขึ้น น่าจะสามารถประนอมหนี้ได้ โดยไปบอกกับธนาคารตรงๆ ว่า ขอปรับโครงสร้างหนี้ใหม่ เพื่อให้มีปัญญาจ่าย บอกธนาคารว่า เราจ่ายได้แค่ไหน ไม่งั้นเราก้อไม่มีเงินมาจ่ายแน่นอน และเร่งหาเงินไปโปะ จะได้หมดหนี้ไวๆ
- ทำงานเพิ่มขึ้น ทำโอที
- หารายได้พิเศษ เพิ่มช่องทางรายได้ เริ่มจากสิ่งที่คิดว่าทำได้ง่ายๆ ก่อน การได้ทำงานๆๆ โดยไม่ท้อถอย จะทำให้ผ่อนคลายขึ้น และเกิดไอเดียต่อ ยอดมากมาย เผลอๆ เงินสี่แสนที่เสียไป อาจจะมีค่าไม่เท่ากับ เงินที่ได้จาก การเปิดโอกาสตัวเองได้ลองทำงานที่ท้าทายขึ้น

2. เรื่องผู้ชายคนนั้น ยังไงก้อต้องแจ้งความไว้ก่อน 

สุดท้ายคือ อย่าคิดวู่วาม เงินสี่แสนอาจจะมาก แต่เชื่อเถอะว่ามันไม่มากเกินกว่า ความหนักเบาเอาสู้ของคนหรอกครับ ^^
comment78:ลองให้เพจดังๆ ทางเฟซบุ๊คเขาช่วยสิครับ
อาจจะได้ผล ไม่มากก็น้อย
comment79:แจ้งความสิครับ รออะไร
comment80:เราว่าหาเงินไปให้ไฟแนนซ์ก่อนนะ สักนิดก็ยังดี จะได้คุยประนีประนอมกัน ว่าเรื่องราวมันเป็นยังไงเค้าจะได้รู้ว่าเราจะไม่เบี้ยวเค้าด้วย ยังไงอยากให้เข้าไปคุบกับไฟแนนซ์ก่อนนะคะ แล้วไปแจ้งความตามเอารถมาคืนให้ได้ ใช้ Social Network ให้เป็นประโยชน์ ปัญหาทุกอย่างมีทางออกนะอยากให้ใช้สติเยอะๆ ไม่มีใครอยากให้เรื่องแบบนี้มันเกิดหรอกค่ะ ยังไงลองหาทนายอาสาปรึกษาดูนะ คิดว่าน่าจะพอมีทางออก เอารูป ผช.และรถ ลงตามเพจต่างๆมาถึงขนาดนี้แล้ว ไม่ต้องสนหน้ามันหรอกค่ะ ทำ ขนาดนี้ไม่สมควรได้รับความสงสาร ถ้าอยากให้เรื่องมันจบก็ลองทำดูนะ สงสารเพื่อนคุณ สงสารคุณ สู้ๆนะคะ
comment81:สงสารเพื่อจขกทจัง อายุป่านนี้ก็หางานทำซะนะ 

ส่วนรถน่ะ ถ้ารู้ว่าตัวไม่มีรายได้ ทำไมไม่นั่งรถสาธารณะ? ค่าแท็กซี่ถูกกว่าเยอะ

โทษใครไม่ได้นอกจากทำตัวเอง
comment82:ตกลงเจ้าของทะเบียนรถเป็นชื่อใคร?

ถ้าเป็นชื่อเพื่อนคุณ ก็แจ้งความว่า รถถูกยักยอกไป โดยนายคนนี้ ........ ไปเอารถคืนมาแล้วหาทางชำระหนี้ซ่ะ
comment83:สรุปในส่วนคดีแพ่ง จากการดูเอกสารนะคับ
คดีนี้ศาลพิพากษาแล้ว  เพื่อนคุณผู้เช่าซื้อและผู้ค้ำฯ ไม่ไปศาล (ไม่ทราบกำหนดนัด/หรือทราบแล้วไม่ไป)
ศาลมีคำพิพากษาฝ่ายเดียว  ให้โจทก์ชนะคดีโดยขาดนัดพิจารณา (ไม่ไปศาลตามข้างต้น)
ในส่วนนี้ สามารถขอพิจารณาคดีใหม่ได้  หากเข้าเงื่อนไขที่กฎหมายกำหนด

เอกสารที่ศาลส่งมาคือคำบังคับ  เพื่อแจ้งให้ทราบว่าคดีนี้ศาลพิพากษาแล้วนะ พิพากษาว่าอย่างไร  และต้องรับผิดอย่างไร
หลังจากนี้  ทางไฟแนทซ์ เค้าก็จะรอให้ครบกำหนดระยะเวลาตามกฎหมายในส่วนของคำบังคับ (สูงสุด ๔๕ วันนับแต่วันได้รับเอกสาร)
เมื่อครบกำหนดข้างต้น  เค้าก็จะยื่นเรื่องต่อศาลเพื่อขอให้ตั้งเจ้าพนักงานบังคับดี มายึดและหรืออายัดทรัพย์สินของลูกหนี้ต่อไป
ในส่วนนี้  ทางไฟแนซท์ เค้าสามารถดำเนินการได้ภายใน ๑๐ ปีนับแต่ศาลพิพากษา อาจจะยังไม่ได้ยึดทันที รอระยะเวลาฯ (สืบทรัพย์/อนุมัติยึดฯ)

แต่การการยึดทรัพย์  เค้าต้องมีการสืบหาทรัพย์สินของลูกหนี้(เพื่อนคุณและคนค้ำฯ)  ว่าลูกหนี้ทั้งสองมีทรัพย์สินอะไรบ้างให้ยึด (ส่วนมากจะสืบที่ดิน/พาหนะ/ฐานเงินเดือน)  สืบแค่ ๓ รายการเท่านั้นแหละคับ  ถ้าพบเค้าก็จะยึด  (กรณีอายัดเงินเดือนๆต้องมากว่า ๑๕,๐๐๐ บาทต่อเดือน) 

กระบวณการข้างต้นนับแต่เพื่อนคุณได้รับคำบังคับ  ใช้เวลาไม่ต่ำกว่า ๔ เดือนครับ 
คุณอาจจะพอมีเวลาหาเงินตามคำพิพากษาไปคืนโจทก์

ส่วนรถถ้าคุณตามมาคืนได้จริงมันดีแน่นอนครับ เมื่อคืนเค้าก็หักค่าเสื่อมตามสภาพรถที่เป็นจริง และเหลือหนี้ส่วนต่างที่ต้องรับผิด

แต่จากข้อเท็จจริงที่ให้มา ความเห็นส่วนตัวผมนะ  รถไม่อยู่แล้วครับ ไปตลาดมืดหรือจำนำบ่อนไปแล้ว
เอาเวลาหารถ มาหาเงินน่าจะดีกว่าครับ

ไม่มีใครอยากให้เกิดแบบนี้  แต่เมื่อเกิดแล้วคุณมีหน้าที่ต้องรู้ว่าจะทำอย่างไรมากกว่านะครับ


เอาใจช่วยครับ
comment84:เจ้าของกระทู้ ใจเย็นๆนะคะ ตั้งสติ ความผิดพลาดในอดีต เราไม่สามารถกลับไปแก้ไขเรื่องในอดีตได้ค่ะ ตอนนี้ทำใจยอมรับปัญหาที่เกิดขึ้น และ หาทางแก้ไขดีกว่านะคะ อาจจะลองไปแจ้งความดูค่ะ อาจจะลงบันทึกประจำวันไว้ก็ได้ลองปรึกษาตำรวจดูว่าทำยังไงได้บ้างค่ะ อย่างน้อยก็อาจจะเอาไว้ขู่ให้เค้าเอารถมาคืนค่ะว่าคุณได้แจ้งความไว้แล้ว ส่วนหนี้สินที่เกิดขึ้นมา ก็ขอให้ทำใจยอมรับความจริงค่ะ อย่าไปคิดมากค่ะ จขกท จบปวส ก็น่าจะหางานได้ไม่ยาก (ถ้าไม่เลือกงาน) หนี้สินใช้ๆไป วันเวลาผ่านไปจากเดือนเป็นปี ต่อให้เยอะยังไงก็ต้องมีวันหมดค่ะ(ถ้าไม่สร้างหนี้เพิ่ม) ถ้าจะให้คิดให้สบายใจก็คิดซะว่าเป็นกรรมนะคะ ชาติที่แล้วเราอาจจะไปเอาของเค้ามา ชาตินี้ก็คืนให้เค้าไปค่ะ เอาใจช่วยขอให้ได้รถคืนมานะคะ จะได้ผ่อนหนักให้เป็นเบาได้ อย่าเครียดนะคะ หมั่นทำบุญ ไหว้พระค่ะ ไม่ใช่ว่าไหว้พระเพื่อให้ได้รถคืนนะคะ แต่ไหว้เพื่อให้ไม่เครียดค่ะ จิตใจจะสงบ เพราะถ้าเราเครียด เราก็จะยิ่งคิดไม่ออกนะคะ มีสติดีที่สุดค่ะ สู้ๆ นะคะ
comment85:น่าสงสารจริงๆ เอารถไปส่งยาย ความจริงเอาอีโค่ถูกๆ ก็ได้ แล้งซื้อมือสองผ่อน ก็อ้วกสิครับ ไหนจะแฟนเก่าไปช่วยเหลือเขาอีก
comment86:เรียนจบ ปวส. แล้วก็หางานทำซิคะรออะไรอยู่ 
หาเงินมาชดใช้ให้เพื่อน มีเท่าไหร่ก็ทยอยให้ไปก่อน
comment87:ตามคห. 83 ครับ

กรณีจขกท. ศาลพิพากษาไปแล้ว เพราะจำเลยดันไม่ไปศาล
จากเอกสารที่ถ่ายรูปมา ตอนนี้เจ้าหนี้รอยึดทรัพย์บังคับคดีอย่างเดียวแล้วครับถ้าคุณไม่ใช้หนี้
ผมว่าเพื่อนจขกท.เองก็ไม่เข้าใจว่าคดีถึงจุดนี้แล้ว เลยยังอ่อนต่อโลกพอๆกับจขกท.
comment88:มานั่งสงสารเพื่อน แล้ว...มันช่วยไรได้มั้ย

หนี้ก้อนนี้คือของคุณก็ผ่อนรถไปดิ จะมาให้มันเป็นปัญหาของเพื่อนเพื่อ

เรื่องแค่นี้ก็แบ๊วคิดไม่ได้ไม่รู้เรื่อง อายุขนาดนี้แล้ว
comment89:เอาตรงๆนะ มีเสี่ยเลี้ยงแบบดีๆ ยังดีกว่ามีผู้ชายเห้ๆแบบนี้อยู่ใกล้ตัว
comment90:เจอกระทู้อยากตอบมาก บอกเลย นี่คือ1 ตัวอย่างของบุคคลที่ไม่พร้อมแต่อยาก ถามว่าสงสารไหม๊ ตอบเลยว่าไม่ ข้อแรกศะกยภาพในการรับผิดชอบค่าใช้จ่ายคุณยังไม่พร้อม เหตุผลแค่จะส่งยายไปหาหมอหรือไปไหมฟังไม่ขึ้นคะ เรียกแท็กซี่ง่ายกว่าไหม๊ คุณรู้ม่ะการมีรถมีค่าใช้จ่ายอะไรบ้าง น้ำทัน ซ่อมบำรุง ค่าประกัน เปลี่ยนยาง จิปาถะ อยู่สถานะไหน เงอนเดือนเท่าไหร่จะมีรถคะ พวกที่อยากมีรถเงินเดือนหมื่นห้า เอาสมองตรองดูก่อนนะคะ ไม่ใช่สักแต่ว่ามีปัญญาดาวน์ออกมาให้เป็นปัญหาต่มท้องถนน ผ่อนได้ไม่กี่เดือนโดนยึด หรืออยากมีขับมากถึงขนาดทำอาชีพทุจริต นอกจากความอยากที่คุณมีมากจนลากคนอื่นมาเดือดร้อนด้วย คนมาให้ใช้ชื่อนี่ก็บอกเลยสมน้ำหน้าไม่แพ้คุณคะ ของไม่ใช่ของตัวเอง อยากเป็นคนดีช่วยเหลือ ดิฉันไม่รู้ว่าคุณดีจริงหรือมีอะไรแอบแฝง เอาเป็นว่าของไม่ใช่ของตัวเองแต่ยุ่งไม่เข้าเรื่องนี่คือคำตอบที่คุณได้รับ แล้วการคิดว่าจะผ่อนไปเรื่อยๆเพื่อให้เพื่อนไม่เดือดร้อนถามคำเดียวผ่อนได้อะไรแค่ให้เพื่อนไม่เดือดร้อน แต่ผู้ชายเอารถไปขับสบาย นู่นนะแจ้งความคะ หรือยังบ้าผู้ชายกัวมันเดือดร้อนแยู่เลยไม่กล้าทำให้เพื่อนคุณแจ้งความลักทรัพย์ ดำเนินคดี ลากคอมันมา เอารถมาให้เพื่อนคุณแล้วคุณก็ทำการเปลี่ยนเจ้าของเป็นของคุณเอง อยากได้รถมากต้องรับผิดชอบเองทุกอย่างคะ ถ้ารับผิดชอบไม่ได้ให้เพื่อนขายเลยคะ จบนะ
comment91:มีคนฝากมาคะ
comment92:ไปแจ้งแฟนเก่าข้อหาลักทรัพย์ก่อนค่ะ เพราะรถเป็นชื่อคุณ ส่วนเพื่อนคุณก็ติด black list ไปเรียบร้อย กว่าจะหลุดก็หลังใช้หนี้ 5 ปีโน่น ซวยเลย
comment93:ถามจริงๆ ตอนนี้ช่วยเหลืออะไรเพื่อนบ้าง ได้แต่บ่นว่าทำผิดทำพลาด  ไม่ลองพยายามหาเงินมาช่วยเหลือเพื่อนแท้ หน่อยหรอ?
คุณกำลังจะเสียเพื่อนแท้คนนี้ไป.......
comment94:เพื่อนคนนี้หายากนะ คุณอย่าทำร้ายจนเสียเขาไปเลย ยังไงคุณก็ต้องจ่ายหนี้ส่วนนี้เอง มันเป็นหนี้ของคุณ ปัญหาของคุณ ไม่ใช่ของเพื่อน คุณไม่จำเป็นต้องร้องไห้สงสารเพื่อนแต่สิ่งที่คุณควรทำคือเดินไปหาเพื่อนคุณแล้วบอกเขาว่า "นี่ไม่ใช่หนี้ของเธอ มันเป็นหนี้ของฉัน ปัญหาของฉัน ฉันจัดการเอง" ส่วนแฟนคุณต้องดำเนินคดีตามกฎหมายให้ถึงที่สุด ผมไม่เก่งกฎหมายจึงช่วยอะไรได้ไม่มาก แต่อยากให้ลองไปปรึกษากับเพจ the dark knight ดู

* คุณคงรักแฟนมากถึงยอม เพื่อนคงรักคุณมากถึงยอม อะไรสำคัญที่สุด คนที่คุณรักหรือคนที่รักคุณ
comment95:จขกท คงได้รับบทเรียนนแล้วนะ
ตอนนี้ที่ทำได้ก็คือ มีสติ หาวิธีแก้ปัญหา

อ่านที่ตอบกระทู้เพิ่มเติมแล้วงง
เหตุการณ์เป็นแบบนี้ป่ะ
- เพื่อน จขกท ใช้ชื่อเช่าซื้อรถให้แฟนเก่า จขกท
- เลิกกับแฟนเก่า
- แฟนเก่าเอารถไปด้วย ส่งค่างวด
- จขกท มีแฟนใหม่แล้ว
- บริษัทไฟแนนซ์ฟ้อง
- มีเสี่ยมาเสนอให้ จขกท ไปนอนด้วย แล้วให้เช็คสี่แสน

ถ้าเป็นตามนี้นะ
อย่าวู่วามนะ ไอ้เช็คเนี่ยมันมีเงินจริงป่าวเหอะ ไม่ใช่ได้มาแล้วเด้ง
จขกท จะยิ่งเสียใจ เสียคนรักอีก
ลองพิจารณาดูว่าตัวเองความสวยระดับใน ถึงขนาดที่มีคนใช้เงินสี่แสนแลกไหม 
อันนี้ไม่ได้ว่านะ ให้คิดดูตามความเป็นจริง ว่าเขาต้องการอะไรกันแน่

การแก้ปัญหาตอนนี้แจ้งตำรวจได้แล้วมั้ง
ให้เขาช่วยตามรถคืน แต่ไม่รู้ว่าควรแจ้งไฟแนนซ์ไหมนะ
ปกติแล้วไฟแนนซ์เขาจะมีความสามารถในการตามรถ ตามเงินคืนอยู่แล้ว
ถ้าเอารถคืนมาได้ ก็ให้ไฟแนนซ์เอาไป แล้วที่ต้องจ่ายเพิ่มคือดอกเบี้ย
และค่าเสื่อมรถ ขึ้นอยู่กับว่าจะขายต่อได้เท่าไหร่ 
แต่ถึงยังไงมันก็คงไม่หนักเท่าใช้หนี้ทั้งหมดแน่
รีบตามรถกลับมา
comment96:แจ้งความ หอบหลักฐานต่างๆ รูปถ่ายไปด้วย คดีแบบนี้ตำรวจชอบครับ ถ้าคนร้ายอยู่เป็นหลักแหล่ง และถ้าโดนจับ เคลียร์คดีไม่ง่ายนะครับ เผลอๆ จ่ายเท่าราคารถ
comment97:กลับไปคบกับแฟนเก่า BMW และที่สำคัญคนนี้เค้ารักคุณ ตามที่คุณบอก ส่วนเรื่องรถก็ดำเนินคดีตามกฎหมายไป
comment98:อ่านไปอ่านมา ผมอยากเหนหน้าตา จขกทจัง
comment99:เจ้าของกระทู้ ไม่รู้จักตัวเองเลย นะ  พายายขึ้นแท๊กซี่ ไปหาหมอก็ได้ ทำไมต้องทำทั้งๆ ที่ยังไม่พร้อม
comment100:แจ้งความ
comment101:สงสัยอย่างเดียว จขกท.ไม่ทำงานเหรอคะ อายุ23 แล้วนี่นะ จบปวส.ทำงานโรงงานก็รับเกือบ 20,000 แล้วอ่ะ หรือถ้าจะมาแนวใสๆแบ๊วๆ งานหนักไม่ทำ ก็เลือกคุณพี่อายุ 50 คนนั้นเถอะค่ะ
comment102:สรุปว่า เสี่ยที่จะมาเคลียเรื่องเงิน4 แสน คือคนอีกคนที่เคยเข้ามาจีบ ก่อนหน้าแฟนเลวๆที่เลิกไปแล้ว ที่ยักยอกรถไป
ส่วนแฟนคนปัจจุบัน ที่คบกันที่บอกว่า สู้ด้วยกันมาตั้งเยอะ ก็จะต้องเลิกกันไป แล้วไปหาเสี่ยแทน? ? ?
ถ้าเป็นตามนี้ ผมว่าดูยังไงก็ขายตัวอะครับ ความเห็นส่วนตัวนะ คุณเลือกเอาง่ายกับตัวเองเข้าว่า 
ตั้งแต่เรื่องเอาเพื่อนมาค้ำประกันแล้ว นี้เพื่อนก็บอกแล้วว่า การไปอยู่กับเสี่ยไม่ใช่ทางออก... คุณก็ยังจะทำ? 
การแก้ปัญหาเรื่องนี้ มีคนเสนอให้ดำเนินคดีตามขั้นตอนทางกฏหมายแล้ว มันใช่เคสที่ไม่เคยเกิด

เมื่อคุณคิดที่จะได้ คุณก็ควรคิดด้วยว่าจะเสียอะไร การลงทุนด้วยเงิน 400,000 เขาเอาคุณจนคุ้มค่าเงินที่เสียไปแน่ๆ
ปัญหาเรื่องรถผ่านไป เดี๋ยวคุณก็มาตั้งกระทู้ใหม่อีกว่าชีวิตทรมานเพราะไม่ได้อยู่กับคนที่รัก ไม่มีความสุข 
ต้องกล้ำกลืนจำยอม เพียงเพราะรับเงินเขามาแล้ว 
แล้วแฟนคนปัจจุบันล่ะ? เขาว่ายังไงมั้ง? ได้คุยได้ปรึกษากันหรือยัง...  
ลองใช่ความคิด มากกว่าเงินใช่ในการแก้ปัญหา จริงๆมีคนที่มีปัญหา ลำบากกว่าคุณอีกมากมาย
ที่เขาลุกขึ้นสู้ แก้ปัญหา ด้วยวิธีการที่ถูกต้อง

แต่ถ้าคิดจะเดินบนเส้นทางสายนี้จริงๆ ลองไปศึกษารายละเอียดดีๆนะ
http://pantip.com/topic/33528214
comment103:ตามคุณ ความคิดเห็นที่ 16 เลยครับ
comment104:อ่านแล้วเพลีย
เจ้าของกระทู้พึ่งจบปวส.ยังไม่มีงานทำ
แต่หาเงินส่งตัวเองจนเรียนจบ ?????
หากหนูไม่เกี่ยงงาน มันมีงานรอให้ทำเยอะแยะเลยจ๊ะ
เรียนยังไม่ทันจบอยากมีรถขับซะแล้ว ทั้งๆที่ออกรถเองไม่ได้ ก็ขนขวายจนเพื่อนต้องมาลำบาก
เฮ้อ..ถ้าหนูไม่ติดสบายหรือหลงแฟนเก่าในขณะนั้น คงไม่ต้องมาทุกข์อยู่ในตอนนี้หรอก
กรณีที่ว่าไว้รับ-ส่งยายไปหาหมอ ป้าว่ามันไม่ใช่จุดประสงค์หลักของเรื่องนี้หรอกมั้ง
ต่อไปจะทำอะไรคิดให้เยอะเข้าไว้ ผิดพลาดอะไรของบางอย่างมันกลับไปแก้ไขไม่ได้
ถือว่าเตือนสติ ถือว่าสอนแล้วกันนะ หนูคงได้รับบทเรียนในเรื่องนี้แล้ว ขอให้ผ่านไปได้ด้วยดี

และขอปรบมือให้กับเพื่อนของหนูที่เป็นคนรักเพื่อนมาก จนต้องมาลำบากในเรื่องที่ไม่ใช่เรื่องของตัวเองเลย
comment105:ผมไม่ค่อยเข้าใจนะ. แต่ถ้าเรื่องมันคือคุณต้องเลิกกับแฟนปัจจุบันที่สู้ชีวิตด้วยกันมา เเล้วไปอยู่กินกับผู้ชายอีกคนเพื่อแลกกับเงิน 400,000 บาท ผมว่ามันไม่ใช่การแก้ปัญหา ไม่คุ้ม

คุณควรช่วยกันหาเงิน. หางานทำ อดมนเหนื่อยมากๆหน่อย หรืออาจจะกู้ในระบบ มาช่วยเพื่อนผ่อนชำระหนี้
ตอนนี้เงิน4แสน. อาจดูเยอะมากสำหรับคุณ.  แต่ถ้าคุณผ่านมันไปได้คุณจะรู้สึกว่ามันเรื่องเล็กน้อยมาก


เงินสี่แสนกับแฟนดีๆชีวิตดีๆ เทียบกันไม่ได้.  อย่าไปคิดสั้นอยู่กับเสี่ยเลย
comment106:คุณ จขกท ทำไมคิดง่ายจังเลย ตั้งแต่ออกรถแล้ว  ตามไม่ทันคนอื่นด้วย เลยโดนหลอกง่าย
แม้กระทั่งตอนนี้ แทนที่จะหาเงินมาใช้หนี้โดยใช้แรงกายแรงสมองของตน 
ทำไมถึงคิดจะไปอาศัย"คนอื่น"อยู่ตลอดเวลา ใครพูดอะไรก็เขว 
คิดให้เยอะๆเถอะค่ะ มันใช่ทางออกจริงๆเหรอ  ชีวิตยังอีกไกล อย่าแก้ไขปัญหาแบบผ่านๆไปเลยค่ะ 

สู้ๆนะคะ ที่สำคัญอย่าให้เพื่อนรับผิดชอบค่าใช้จ่ายใดๆทั้งสิ้น มันไม่เกี่ยวกับเค้าเลย

สงสัยตอนแฟน จขกท เอารถไป ถ้าคิดกลัวว่าเค้าอาจจะไม่จ่าย/จ่ายไม่ไหว ทำไมไม่โทรเช็คไฟแนนซ์ว่าเค้าจ่ายไหม
ปล่อยจนมาถึงตอนนี้ ไม่รอบคอบเลย อนาคตก็ระวังหน่อยนะคะ หลายๆอย่าง อย่าเชื่อคนง่าย อะไรๆมันไม่ได้ง่ายอย่างที่คิดนะคะ
comment107:ที่มาตอบในนี้เกินครึ่งให้รีบไปแจ้งความ ... สรุปไปแจ้งหรือยัง ถ้าไปแล้วก็โอเคร
comment108:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
comment109:! ไม่ต้องไปแจ้งความหรอกครับ !

เอาไว้เป็นยาขมไว้ซดรักษาตัวเรา  และเป็นของขวัญให้ผัวเก่าครับ 

ผมขออนุญาตแนะนำแบบนี้

1. เปลี่ยนมุมมองของคุณเองก่อน ยากหน่อยแต่คุ้มค่า

- เลือกสถานที่สังคมที่ไปให้มันดีขึ้น 
- เลือกผู้ชายที่เข้ามาทำความรู้จักให้ดีกว่านี้
- ใจแข็งขึ้นบ้าง อย่าเชื่อแต่ลมปากผู้ชาย
- ที่คุณว่าลำบากมาด้วยกัน ลับหลังผัวเก่าคุณอาจจะสบายก็ได้

2. หนี้4แสน ควรชดใช้ด้วยตัวเอง
- หากู้จากญาติหรือเพื่อนๆ นำมาใช้หนี้ให้เพื่อนสนิท
- ถ้าไม่มี ขอโทษเพื่อนสนิทจากใจ และเดินเรื่องขอประนอมหนี้ ผ่อนชำระ โดยคุณทำงานผ่อน
- นำหนี้ครั้งนี้เตือนสติตนเอง ตลอดชีวิตที่เหลือ

3. รักเพื่อนสนิทคนนี้ให้มากๆ รักษาเขาไว้ครับ
comment110:เดี๋ยวก่อน !

ถ้า...อ่านแล้วไม่คิดว่าการปรับที่ตัวเองจะมีประโยชน์อะไร

ไม่ต้องการบทเรียน และยังพึงพอใจกับชีวิตแบบนี้ และผู้ชายที่ยะเข้ามาแบบนี้ต่อไป


ก็ ขอให้ไปแจ้งความตามเงินจากผู้ชายคนนั้นครับ 

เอาเงินมามำให้หนี้สินเราและเพื่อน ให้มันลดน้อยลงจนเหลือ0


เผื่ออนาคตอาจจะต้องเป็นอีก
comment111:ตอบที3 คอมเม้น !

สั้นๆ เพราะเป็นห่วง

ที่ไม่แนะนำให้ฟ้อง เพราะอะไร

เพราะว่าการฟ้องร้องต้องใช้เวลา และติดต่อกับ แฟนเก่า ไหนจะญาติแฟนเก่า

ต้องพูดคุยกับแฟนเก่า อีกหลายสิบครั้ง

มันจะมีทั้งแค้น ขู่ หึง หวง คุ ได้หลากหลายครับ

ล้วนแต่ดึงให้ชีวิตตกต่ำลงไปอีก


รถ4แสนบาท เทียบกับโอกาสที่ได้ปิดสวิตซ์ตัดไฟตอนนี้

ถือว่าไม่แพงนะครับ.  หากเราคิดซะว่าดีนะที่ไม่ได้ผ่อนรถยุโรปแพงๆ

อาจจะช่วยให้สบายใจขึ้นครับ
comment112:คห 109 - 111
เข้าใจอะไรผิดแล้วมั้ง
รถที่เช่าซื้อน่ะเป็นกรรมสิทธิ์ของบริษัทไฟแนนซ์ 
ก็ไปแจ้งหายให้เขาตาม

มันต้องขึ้นศาลอะไร
comment113:ตาม คห 22 และ 91 
เผื่อตามคืนได้
comment114:แล้วมาอัพเดทนะคะ  แนะนำให้ใจแข็ง ทำตามวิธีที่ถูกที่ควร  ขอให้ตามเจอ
comment115:มาแล้วค่าาาา มาแล้ว มาอัพเดทเหตุการณ์
พาเพื่อนไปแจ้งความมาค่ะ ตำรวจเค้าลงแค่บันทึกประจำวันให้ค่ะ ไม่ทำอะไรให้เราเลย 
และยังมาบอกเราอีกนะว่าไปขอคัดคำพิพากษาของศาลมาหน่อย (เอิ่มมม ..นี่เค้าจะให้เราทำเองทั้งหมดใช่ป๊ะ? สรุปคือ ไม่รับเรื่องไง)

ถัดมาอีก 2 วัน ------ ไปตามเจอมันแล้วนะคะไปกับเพื่อน 3 คน หากันทั้งวัน (โครตเก่ง)
 เจอตัวรู้ที่อยู่ แต่เราไม่แสดงตัวนะ(เด่วมันหนี) รอตำรวจไปลากมันมา (แต่รถJazzเราไม่เหนแล้วล่ะ)


มันมีชีวิตที่สุขสบายค่ะ เปิดกิจการเป็นของตัวเองมีลูกน้อง 1 คน มีรถคันใหม่เป็นกะบะ4ประตู รุ่นใหม่สะด้วยเพิ่งเปลี่ยนป้ายแดงมาสดๆใหม่ๆ 
(ซุ่มๆถามคนละแวกนั้น เค้าบอกเพิ่งเปลี่ยนป้ายแดงมาเป็นป้ายขาวเนี่ย)

มีความสุขแฮ๊ปปี้มากๆ ซึ่งมันทำให้เราแค้นมันสุดๆ ..... เห็นแล้ว เจอตัวแล้ว แต่ทำอะไรมันไม่ได้.

ตำรวจและทนาย เรียกเราเป็นจำนวนเงิน 50,000 บาท พร้อมหมายจับ และชุดไปลากตัวมา และคุยกับไฟแนนจบให้เราด้วย
แฟนเราคนปัจจุบันตอบ OK ตกลงไปแล้วยินดีที่จะจ่ายเงินตรงนี้ทั้งหมดให้เรา

เค้าจะขอ ก่อนเลย 50,000 บาทก้อนใหย่
แต่เราว่า มันยังไม่โอเคอ่ะ เรากล้วว่าเราจ่ายเค้าไปทั้งก้อน เค้าจะไม่เดินงานให้เราอ่ะดิ่

เราว่าจะทำแบบนี้ ...
1.  ให้ 10,000 บาท หลังจากได้หมายจับของศาล
2.  ให้อีก 20,000 บาท หลังได้ตัวมันมาแล้ว
3.  ให้อีก 20,000 บาท หลังจากเค้าคุยจบไฟแนนให้เรา.

ทำแบบนี้ทุกคนว่าดีไหมคะ?? รึว่ามีวิธีแนะนำอย่างไร ช่วยบอกด้วยนะคะ
แต่เค้าบอกเราว่าจะเอาทั้งก้อน เราไม่รู้จะพูดขอเค้าผ่อนจ่ายแบบนี้ได้ไหม 
ใครมีวิธีพูดอย่างไร บอกเราหน่อยนะคะ..   

ขอบคุณมากๆนะค๊าาาาาาาา
comment115-1:อันนี้จริงๆ ทำไมต้องให้เงินตำรวจกับทนาย 50000 ด้วยคะ มันเป็นหน้าที่ของตำรวจต้องจัดการอยู่แล้วนี่คะ งงจริงๆ 

ลองแตกกระท็ใหม่ดูนะคะ เผื่อมีคนมาให้ความเห็น เพราะกระทู้นี้เก่าแล้วกลัวว่าจะตกไป
comment116:...

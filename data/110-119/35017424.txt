title:ทำไมคนรักสุนัขบางคนไม่เอาสุนัขจรจัดไปเลี้ยงแต่ชอบเอาอาหารไปให้สุนัขจรจัดข้างถนน แล้วดีใจว่าตัวเองใจบุญ
comment:คือ เราเข้าใจคนรักสุนัขนะ เพราะเราก็รักสุนัข   แต่บางครั้งเรางงกับตรรกะของคนที่รักสุนัข  ทำไมคนรักสุนัขบางคนไม่เอาสุนับจรจัดไปเลี้ยงที่บ้าน ให้ความรักกับสุนัข  เอาสุนัขไปฉีดยาพิษสุนัขบ้า ฉีดวัคซีน  รักษาเห็บเหา   แต่ที่เห็นคือ บางคนเดินเข้าไปในเซเว่น ซื้อไส้กรอก  ให้สุนัขจรจัดกิน แล้วยิ้มอย่างมีควาสุขว่าตัวเองเป็นคนใจบุญ    แล้วก็เดินจากไป

ที่แปลกคือ บางคนให้อาหารสุนัขเสร็จ ขยะที่เป็นซากก็ไม่เก็บ   อึสุนัขก็ไม่เก็บ  แต่ดีใจที่สุนัขอิ่ม   แล้วกระดิกหางให้ตัวเอง  บางทีให้อาหารสุนัขหน้าบ้านคนอื่น  เจ้าของบ้านก็ต้องมาเก็บ

ที่แปลกยิ่งกว่าคือ พอสุนัขจรจัดกัดคน แล้วคนที่โดนกัดโมโห  ก็หาว่า คนโดนกัดนั้นเดินไม่ดูตาม้าตาเรือ ทำยังไงให้โดนสุนัขจรจัดกัด  บางคนบอกว่า แกต้องเลวแน่ๆ ถึงได้โดนสุนัขกัด  สุนัขมีเซนส์ว่า คนไหนดี ไม่ดี  (เอ่อ  สุนัขฉลาดขนาดนั้นเลยเหรอคะ?)

ที่น่ากลัวยิ่งกว่าคือ คนบางคน พอสุนัขจรจัดกัดคน   แล้วคนโมโห เอาไม้ ไล่ตีสุนัข   กลายเป็นว่า ผิด พรบ สัตว์ ต้องเข้าคุก  แถมตามด่าว่า เลวยิ่งกว่าหมา

กลายเป็นว่า ปัจจุบัน  เราต้องยอมให้คนที่เห็นแก่ตัว เลี้ยงสุนัขจรจัด ให้สุนัขจรจัดมาทำร้ายคนบริสุทธิ์เหรอคะ?   

เรารู้นะ เดี๋ยวเราต้องโดนถล่มแน่นอน  ต้องมีคนมาด่า เราว่าเราใจดำแม้แต่กับสุนัขจรจัด  แต่เราว่า บางทีสังคมไทยมันสุดโต่งเรื่องสุนัขจรจัดเกินไปแล้ว    

และเราเชื่อว่า ต้องมีบางคนหาว่า เราใจบาป  เกลียดสุนัข  เราต้องขอบอกก่อนนะ  คนเลี้ยงสุนัขโดยส่วนใหญ่ ฆ่าสัตว์ตัดชีวิตเป็นเรื่องปกติอยู่แล้ว เพราะเห็บเหาบนตัวสุนัข ยังไงก็ต้องฆ่า  และฆ่าทีเป็นร้อยตัวด้วย   เพราะฉะนั้นคือ เราว่า ถ้าเราใจบาปกับสุน้ขจรจัด  แสดงว่า คนที่มาพูดก็ไม่ได้รักสุนัข หรือเลี้ยงสุนัขจริง

เราแคทห้อง																																	   แก้ไขข้อความเมื่อ 9 เมษายน 2559 เวลา 14:19 น.
comment1:นั่นดิ
comment2:เชื่อไหมว่า...คนจำพวกนี้...(ความจริงต้องเรียกว่า "ไอ้พวกนี้")
มัน (ยืนยันว่าใช้สรรพนามว่า "มัน") ไม่เคยให้อาหารสุนัขจรจัดหน้าบ้านมันเอง
comment2-1:จริงมากๆ ม่างไปให้รอบหมู่บ้านเลย เว้นหน้าบ้านตัวเอง เวร
comment2-2:รู้สึกจะ Hardcore จังเลยนะเราอ่ะ
comment2-3:ให้ว่ะ เสียใจด้วย
comment2-4:ด่าเหมาอย่างนี้ไม่ไหวเลยคุณ  เราให้อาหารพวกเขาหน้าบ้านเรา  เวลาเจ็บป่วย  ก้ลงเงินกับคนในหมู่บ้าน พาเขาไปหาหมอ  ทำหมัน หาบ้านให้ลูกหมา
comment2-5:เชื่อไหมว่า...คนจำพวกนี้...(ความจริงต้องเรียกว่า "ไอ้พวกนี้")
มัน (ยืนยันว่าใช้สรรพนามว่า "มัน")
เวลามีหมาจรจัด มันจะคอบเล็งทันทีว่าใครให้อาหารหมา แล้วมันก็จะคอยออกมาเห่าแทนหมา
บางทีไม่ใช่หน้าบ้านตัวเองยังเดือดร้อนแทน
comment2-6:
comment2-7:ไม่จริงคะ   ข้างบ้านเราชอบเอาหมามาเลี้ยง ไม่ให้ข้าว พ่อเราต้องให้ข้าวหน้าบ้านของเราเองทุกที
comment2-8:เราให้หน้าบ้านตัวเองค่ะ
คุณนี่นอกจากจะโลกแคบแล้วยังหยาบคายด้วยนะคะ
comment2-9:ผมคนนึงล่ะที่ยืนยันว่า ที่บ้านผมให้อาหารสุนัขจรจัดหน้าบ้านตัวเองเท่านั้น และให้เสร็จก็เอาจานเข้าบ้านทุกครั้ง 
อย่างเอาโลกแคบๆของตัวเอง มาตัดสินว่า โลกภายนอกจะเป็นแบบนั้น  อย่าเหมารวม ออกมาดูโลกภายนอกบ้าง ความคิดจะได้กว้างๆ หรือสรุปมันคิดได้แค่นี้ก็ไม่ว่ากัน
comment3:เค้าอาจจะรับเลี้ยงไม่ได้ บ้านมีหมาเยอะแล้ว คนที่บ้านไม่ยอมให้เอาหมามาเลี้ยง ปัญหากับข้างบ้าน และอีกมากมาย หมาจรมีเยอะมาก ถ้าจะให้รับเลี้ยงทั้งหมดคงไม่ไหว เค้าทำได้แค่ไหนก็ทำแค่นั้น เราว่าดีกว่าไม่ทำอะไรเลย แล้วยังมาตำหนิคนอื่นอีก. หมาก็คือหมา มันแยกแยะอะไรเหมือนคนไม่ได้  คนที่ให้เค้าไม่ได้คิดว่าตัวเองได้บุญหรอก เค้าแค่อิ่มใจ ที่เห็นหมาอดยาก ได้กินอิ่ม
comment3-1:"เค้าทำได้แค่ไหนก็ทำแค่นั้น เราว่าดีกว่าไม่ทำอะไรเลย แล้วยังมาตำหนิคนอื่นอีก"

ผมยืนยันว่า ไม่ทำอะไรเลยดีกว่า เพราะ......ไม่ทำอะไรเลย ก็ไม่มีคนเดือดร้อน แต่ทำแล้วมีคนเดือดร้อน
comment3-2:ผมเพิ่งรู้การที่หมาอิ่ม มีคนเดือดร้อน โอ้ยสาธุ ถ้าทั้งโลกมีคนคิดแบบนี้ หมาจรจัดจะแทบไม่มี เพราะมันจะหิวมาก หิวจนกัดคน กินคนได้ แล้วคนจะล้างบางมัน หมาบางที่บางตัว 2-3 วันมันจะได้กินเศษอาหารทีนึง ผมถามคำนึง คุณไม่รู้สึกเหรอว่าถ้าเป็นเรา
comment3-3:ไม่ทำอะไรเลย ก็ไม่มี "คน" เดือดร้อน

แสดงให้เห็นความเป็นตัวตนของคุณได้ชัดเจนเลยครับ
ไม่สนใจสิ่งมีชีวิตร่วมโลกอื่นเลยสินะครับ สนใจแต่ความเป็นอยู่ของ "คน" เท่านั้น
แต่ผมคิดว่า ถึงคุณจะเห็นขอทาน คุณก็ไม่ให้อะไรเค้าหรอกครับ
comment3-4:สัตว์อื่นไม่มีสิทธิ์มีชีวิตบนโลกของมนุษย์เลยสินะ

ถ้าให้อาหารสุนัขในที่สาธารณะ ยังไงก็ไม่น่าผิดนะคะ

ถ้าไปให้ในบ้านคน อันนั้นสิผิด

เราไม่ได้ถึงกับตระเวนให้ทุกตัว แต่ก็มีให้บ้างแถวบ้าน แต่ก็มีหลายๆ คนช่วยกันให้ ฉีดสัคซี พาไปหาหมอตอนป่วย แต่ไม่มีที่ที่บ้านให้เลี้ยง

เรานับถือคนที่ตระเวนให้อาหารหมาเยอะๆ ในแต่ละวันมากๆ เลย
comment3-5:ทำไมถึงคิดว่าการให้อาหารสุนัขในที่สาธารณะไม่ผิด  ถ้าคุณให้อาหารสุนัขในที่รับเลี้ยงสุนัขจรจัด อันนั้นสิไม่ผิด  ให้อาหารสัตว์ในที่สาธารณะก็เหมือนทิ้งขยะในที่สาธารณะนั่นแล่ะค่ะ (ในความคิดเรานะ)

มาให้อาหารในที่สาธารณะ ที่คนอื่นๆต้องเดินผ่านไปมา  อาหารที่คุณวางบางทีสัตว์เหล่านั้นก็กินไม่หมด  หรือบางทีเป็นกระดูกยังไงก็ต้องมีเศษเหลือ  คนที่ให้อาหารเคยมาเก็บขยะที่เหลือทิ้งไว้มั้ยคะ  เคยมาเก็บขี้หมาที่ตกค้างอยู่มั้ย  คนเดินผ่านไปมาเค้าเดือดร้อนค่ะ  บางแห่งทางเท้าก็แคบอยู่แล้ว มีเศษอาหารสุนัขกระจัดกระจาย ต้องลงไปเดินบนถนน ซึ่งก็อันตรายอีก  

เราเข้าใจว่าคุณๆ สงสารสัตว์ตาดำๆ  หมามันไม่ผิดหรอกค่ะ  คนน่ะที่ผิดที่ไปทิ้งให้มันอยู่จรจัด  ส่วนตัวเราคิดว่าถ้าจะแก้ปัญหาเรื่องนี้อย่างเป็นระบบ ควรจะพัฒนาศูนย์รับเลี้ยงสุนัขจรจัด  ให้มีคุณภาพ และไม่ฆ่าสัตว์ ใครอยากทำบุญแต่เลี้ยงเองไม่ได้ ก็ไปบริจาคเงินให้ศูนย์นี้  ใครอยากรับเลี้ยงก็ไปรับจากศูนย์นี้  ท่าต่างประเทศใช้ระบบนี้กันมาสักพักแล้ว และก็ดูจะประสบความสำเร็จดีค่ะ
comment3-6:ถ้า "ให้" แล้วรอจนสุนัขกินเสร็จ และ "เก็บกวาด" ให้เรียบร้อย ผมว่าโอเค 

แต่ที่เห็น มีบางคนเอาอาหารใส่ถุงวางทิ้งไว้ สุนัขก็คือ สุนัข มันกินเสร็จก็เดินจากไป ส่วนเศษซากก็ทิ้งค้างอยู่ตรงนั้น 

ไหน ๆ จะทำดี น่าจะทำให้สุดครับ
comment3-7:ที่สาธารณะ แปลว่าเป็นสถานที่ของส่วนรวม คุณจะเอาเศษอาหารไปทิ้งไว้ทีส่วนรวม มันถูกแล้วหรือ ? .............. 

จริงๆสัตว์เลี้ยงจรจัด ในที่ส่วนรวม มันไม่ควรจะมีต่างหาก เรียกหน่วยงานมากำจัดไปให้หมดนั่นถูกต้องแล้ว
comment4:บางคนเขาไม่มีสถานที่ ที่ไม่พร้อม ที่เอาไปเลี้ยง ก็มี
comment5:....ปัญหาแบบนี้   มันยากที่จะอธิบาย...ให้เข้าใจ....

....เอาเป็นว่า   นานาจิตตัง..
comment6:ผมนี่แหละซื้อไส้กรอกให้หมาข้างถนนมันกิน อยากจะเลี้ยงนะแต่อยู่หอและให้เลี้ยงทุกตัวก็ไม่ไหว ช่วยเท่าที่จะช่วยได้เห็นมันผอมหิวโซและเข้าใจว่าชีวิตมันลำบากก็เลยอยากให้มันอิ่มบ้าง แล้วก็ไม่เคยมายิ้มเพราะว่ารู้สึกว่าตรูเป็นคนดีประเสริฐศรีอะไรไม่ได้สนใจไร้สาระ แต่รู้สึกดีว่าตอนนั้นชีวิตหนึ่งเล็กๆมันก็ได้รับโมเมนต์มีความสุขเพียงชั่วครู่หนึ่งบ้าง บางทีก็บอกมันนะว่าทำไมเอ็งไม่เกิดไปเป็นหมาชิสุ พุดเดิล ปอมเมอเรียน ของพวกคุณหนูคุณนายฟ่ะ จะได้ไม่ต้องมาคอยโดนคนอื่นเค้าไล่ตี ไล่เตะ จะได้มีบ้านปลอดภัย อบอุ่นให้อยู่สบายๆ คิดไปก็ทำอะไรไม่ได้มากเลยทำเท่าที่จะทำได้ ทำได้แค่นั้นแหละแค่ให้มันเจอโมเม้นต์ดีๆบ้างเป็นบางเวลา
comment6-1:
comment6-2:
comment6-3:คุณพูดแบบนั่น ก็ไม่ถูกนะครับ จขกท.เค้าเป็นคนรักสุนัข (พันธุ์) นะ
comment6-4:
comment6-5:มีความสุข เพราะเห็นคนอื่น (สิ่งมีชีวิตอื่น)มีความสุข
comment6-6:ถ้างั้นให้อาหารแล้วก็ควรรับผิดชอบด้วย  ไม่ใช่สักแต่ว่าให้แล้วเปิดตูดหนีไป หมาที่กินตรงนั้นแล้วขี้ตรงนั้น คนก็เดือดร้อน
comment6-7:คห 6-6 

เราว่าสัตว์เดือดร้อนกับสิ่งที่มนุษย์ทำมากกว่าอีกนะ อยู่ร่วมโลกกัน แบ่งๆ กันเดือดร้อนบ้างก็ได้มั้ง
comment6-8:ถ้ามันไปเดือดร้อนบ้านคุณที่ให้อาหารมันกินคงไม่มีใครว่าหรอกนะ แต่นี่ มันไปขี้เยี่ยวทำสกปรกบ้านคนอื่น  ที่เค้าไม่ได้มารักสัตว์ด้วย มันดีแล้วหรือ ตัวเองสุขใจ คนอื่นเดือดร้อน เคยคิดบ้างไหม อย่าสักแต่พูดให้ตัวเองดูดีเลย
comment6-9:ไม่ได้ให้ตัวเองดูดี บอกแล้วไงว่าไร้สาระ วันหลังถ้าเจอก็เดินมาบอกกันตรงเลยๆ ผมจะได้เอาฮอทดอกที่จะให้หมากินให้คุณกินแทน
comment6-10:หมาจรนี่ นะ จะบังคับ แนะนำให้มันไม่ไปขี้ ตรงโน้น ตรงนี้ ถ้ามันทำได้ ชีวิตมันมีค่ามากเลย แค่มันเอาตัวเองให้รอดได้ ผมว่าแค่นี้ชีวิตมันก็ลำบากแล้ว
comment6-11:ตลก คุณจะให้อาหารพร้อมรอให้หมาขี้หรือไง จะรู้ไหมเค้าจะขี้ตอนไหน ถ้าให้กินแล้วกลไกมันขี้เลยจะรอเก็บให้ค่ะ 

เห็นแก่ตัวสุดๆ สักเอาแต่ตัวเองสบายส่วนสัตว์ร่วมโลกไม่ต้องกินเพราะจะได้ไม่ต้องขี้
comment6-12:คห.6-6 คนๆนี้จะพูดว่า อย่าไปให้มันกิน เดี่ยวมันจะขี้ ปล่อยมันอดตายไปซะมันจะได้ไม่ขี้ ไม่เยี่ยว โถ มนุษย์
comment6-13:งั้นผมเสนอทางออกให้ทั้ง 2 ฝั่ง

1 ฝั่งคนให้ ก็ให้ตามสะดวกใจ แต่ช่วยพาไปทำหมันทั้งหมดหน่อย
2 ฝั่งคนเดือดร้อน ก็อดทนไป อย่าบ่นมาก รอมันแก่ตาย เดี๋ยวก็จบ
comment6-14:งั้นผมขอถามว่า คุณจะแก้ปัญหาที่ จขกท กล่าวไว้จากหมาที่มีชีวิตจากการให้อาหารของพวกคุณยังไงครับ 


หรือตัวเองฟินแล้วทิ้งปัญหาไว้  ถ้าไม่สนก็ตอบมาตรงๆว่าฉันไม่แคร์ครับว่าคนอื่นจะเดือดร้อนยังไง จะมีปัญหามั้ย 
ผมจะได้จำตรรกะคนพวกนี้ไว้
comment6-15:เราว่า หมาจรหลายๆตัว มีคนให้อาหารให้น้ำเพียงพอแล้วด้วยซ้ำ โดยเฉพาะพวกที่อยู่หน้าเซเว่น หรือตามตลาดนัดตลาดสด ฉะนั้นหากจะเปลี่ยนจากเงินที่ใช้ซื้ออาหารให้หมาเหล่านี้กินมาเป็นรวมเงินนี้ไว้เพื่อทำหมันลดการแพร่พันธุ์จะดีกว่ามั้ยคะ เพราะตราบใดที่ทุกคนยังคิดแต่จะให้อาหารให้หมาอิ่ม ต่อชีวิตหมาหลายๆตัว แต่หากมันร่างกายสมบูรณ์พอที่จะแพร่พันธุ์ได้ ก็จะมีหมาจรจัดเพิ่มจำนวนขึ้นเรื่อยๆ แล้วหลายๆคนก็ร่วมกันซื้ออาหารให้เรื่อยๆอีก กลายเป็นวัฏจักรที่ไม่มีวันสิ้นสุด ท้ายที่สุด กรรมก็จะไปตกอยู่กับผู้ที่ได้รับความเดือดร้อน เช่น โดนกัด ต้องมาเก็บกวาดเศษซากอาหารหมาที่มีผู้หวังดีทิ้งไว้
comment6-16:ถูกใจเลย
comment6-17:เจอสัตว์จรจัดเรียกเจ้าหน้าที่เอาไปจัดการซะก็จบครับ จะได้ไม่ต้องมีใครมาให้อาหารมัน .....
comment6-18:เออ ตั้งแต่อ่านมา ผมว่า ค.ห. 6-17 ตอบได้ถูกใจมากเลยครับผมว่าตอนนี้ทางออกที่ดีที่สุดคือแบบนี้
comment7:ปัญหาเรื่องหมาจรจัดคำตอบมันไม่ได้อยู่ที่ว่า การให้อาหารหมาจรจัดนั้นถูกต้องหรือการไม่ทำอะไรเลยนั้นถูกต้อง แต่คำตอบคือเราจะจัดการกับเรื่องนี้ยังไงให้หมาจรจัดนั้นลดลงเรามีระบบมารองรับปัญหานี้หรือไม่ ถ้ามี ทำไมระบบมันถึงใช้ไม่ได้ผล ดังนั้นเรื่องที่ให้อาหารหมาจรจัดมันแค่คือการเยียวยาเบื้องต้น เพราะเราคือมนุษย์ เราทำเพราะเราเข้าใจเค้าว่า หิว ร้อน หนาว กลัว ต้องการบ้าน เพื่อนเหมือนกัน ไม่มีใครอยากทำให้ใครเดือดร้อนแต่ในเมื่อสิ่งมีชีวิตเล็กๆที่มันทำมาหากินเองไม่ได้กำลังทน หิว ยืนผอมจนเห็นซี่โครงอยู่ตรงหน้าจะให้มองข้ามเฉยโดยไม่รู้สึกอะไรได้ยังไง สรุปผมยอมโดนด่าว่าทำให้บางคนเดือดร้อนแล้วกันนะ
comment7-1:เพื่อความสุขส่วนตัว ขอละเมิดสิทธิ์คนในสังคม ว่างั้นสินะครับ .....
comment7-2:แหม่ คุณปลาทองครับ ทุกวันนี้มนุษย์เราก็ละเมิดกันมาหลายเรื่องหนักกว่านี้อีกครับ เอาง่ายๆแค่พวกตัดไม้ทำลายป่าเอาไปทำ Resort ต่างๆนาๆทำต้นน้ำแห้งแล้งไม่เห็นจะมีใครมาแหกปากโวยวายเลยนี่ ผมจะขอละเมิดเรื่องหมาๆหน่อยพี่คงจะไม่ด่าผมนะครับ
comment8:เฮ้อ...  ต้องร่ายยาวอีกแล้ว

ปล.1.  ขอพูดแบบรวมๆ เหมาๆ ไม่ได้เจาะจงว่าใครเป็นรายตัว รายบุคคลนะเด้อ
ปล. 2 . จำเป็นต้องยาว ขี้เกียจอ่านก็ให้ข้ามไป ขี้เกียจจะพิมพ์เหมือนกัน
              จิ้มบนแท้บเล็ต มันลำบากกว่าพิมพ์คอมเยอะ แต่ไม่ได้เปิดคอมมาจะเป็นปีล้ะ ป่านนี้คอมคงจะพังล้ะ 


เรื่องหมาๆ แบบนี้จะเป็นเรื่องขี้ปะติ๋วมาก ถ้าให้คนมีสติปัญญาบริหารจัดการ

คำถาม 1. ทำไมเรื่องหมาๆ ทำนองนี้ถึงไม่เป็นปัญหาในประเทศที่เจริญแล้ว ?

คำตอบ 1. ก็เพราะประเทศเจริญแล้ว เขามีระบบบริหารจัดการที่เป็นรูปธรรม จับต้องได้ ผู้นำและประชากรของเขามีประสิทธิภาพ เขาไม่มีหรอกไอ้ประโยคที่ว่า
       1.1 ว้าย ทำหมันน่าสงสาร
        1.2. ว้าย  ผอม อดโซ น่าสงสาร
         1.3. ว้าย ไม่มีบ้าน นอนข้างถนน ยุงตอม น่าสงสาร ฯลฯ

หลักการใหญ่ๆ มีอยุ่ไม่กี่ข้อ คือ

1. หมา แมว และอื่นๆ เริ่มเข้าสู่กระบวนการ " พึ่งพามนุษย์ " อย่างเต็มรูปแบบ
     แทบจะ 100% ก็ว่าได้ เกือบจะเรียกเต็มปากว่า " ขาดมนุษย์คืออยู่ไม่ได้ "

    1.1 เหตุเพราะทรัพยากรบนโลกเกือบ 100% มนุษย์ครอบครองหมดแล้ว สัตว์ที่อยู่ด้วยตนเอง เริ่มอยู่อย่างยากลำบาก สัตว์ที่อยากรอด ต้องหันมาพึ่งพามนุษย์

    1.2. ทีนี้สัตว์ที่พึ่งพามนุษย์เต็มตัว อย่างสุนัขนั้น ถ้าประชากรหมาเกินสัดส่วนของมนุษย์ผู้จะรับเลี้ยงดูได้ จึงเริ่มมีปัญหา " สุนัขจรจัด " ทันที เหตุเพราะ
   สัดส่วนผุ้ให้การดูแลคือมนุษย์  มีไม่เพียงพอ กับสุนัขผุ้ต้องการการดูแล

    คือเกิดเหตุการณ์ " ขาดการสมดุล " นั่นเอง

ทางแก้ 1. บริหารจัดการให้สุนัขซึ่งเป็น " ผุ้รับการดูแล " ให้ลดปริมาณลง
             ถ้าวันหนึ่ง สุนัขจรจัดลดจำนวนลงอย่างต่อเนื่อง ไม่ว่าจะด้วยสาเหตุใดๆ ก็ตาม เช่น ทำหมัน โดนกิน โดนล่า โดนฆ่า ฯลฯ

พอถึงจุดสมดุลกับมนุษย์เมื่อไร ปัญหาน่าสมเพชของสุนัขจรจัดอย่างปัจจุบัน
ก็จะหมดไป

แต่อย่างว่า เมืองเรามีแต่คนใจดี ขี้สงสาร ซึ่งเป็นเรื่องดี แต่ไม่ค่อยมองแบบยาวๆ

ปัญหาแบบนี้ ก็จะคงอยู่ตลอดไป

เอวัง ฯ จ้า
comment8-1:เราชอบความเห็นนี่นะ  มีเหตุผล
comment8-2:คงต้องพูดว่า ประเทศไทยมีคนไร้ความรับผิดชอบเป็นประชากรส่วนใหญ่ของประเทศ จึงไม่สามารถดูแลสุนัขที่ตนเองนำมาเลี้ยงได้จนเค้าสิ้นอายุขัย ไม่ดูแลทำหมัน อ้างความจำเป็นมากมายในการนำสัตว์เลี้ยงไปปล่อย เห็นสัตว์ประเภทอื่นไม่มีค่าไม่มีราคาไม่มีความรู้สึกไม่มีชีวิตและจิตใจ การจัดสมดุลประชากรสัตว์กับคนเลี้ยงมันไม่ได้ผลหรอกค่ะ ต่อให้จับมาฆ่าให้ตายทั้งหมด ปัญหานี้ก็จะวนลูป เพราะมีประชากรที่ไร้ความผิดชอบ ปัญหาสัตว์จรจัดเกิดจากคนไร้ความผิดชอบ ไม่ใช่คนให้ข้าวหมาค่ะ 

จะดีกว่าไหม ถ้า
คุณเห็นสัตว์จรจัดแถวบ้าน เห็นคนให้ข้าวหมา คุณถามเค้าเลยว่าทำหมันครบทุกตัวหรือยัง ถ้ายังมีอะไรที่คุณพอช่วยได้ไหม แล้วคุณสละกำลัง สละเวลา พาเค้าไปทำหมัน รณรงค์สร้างจิตสำนึกเอาแค่ในครอบครัวตัวคุณเองน่ะ ให้มีความรับผิดชอบให้มันเยอะๆต่อสัตว์เลี้ยง แต่คือคุณว่าไม่ไง ไม่ทำ ธุระไม่ใช่ เรื่องไรต้องเสียเงิน เสียเวลา เรียกเทศบาลมาจับเลยสิ เอาไปให้หมด คิดแบบนี้ใช่ไหม

เคยเห็นสภาพสถานกักกันสัตว์ไหมคะ นรกดีๆนี่เอง เพราะนี่คือเมืองไทย เมืองที่คนไม่ให้ความสำคัญกับสัตว์ งบประมาณไม่มี ประชากรสัตว์จรจัดหนาแน่น ส่งเค้าไปสถานกักกันก็เท่ากับส่งเค้าไปตายนั่นแหละค่ะ 


บอกตรงๆพูดเรื่องนี้มันยาวมากๆ แล้วก็เพลียมากๆด้วย เหมือนมันเป็นปัญหาที่เกิดขึ้นมาแล้ว คนไทยจิตสำนึกความรับผิดชอบก็เหลืออยู่น้อยแล้ว คนช่วยคนทำก็มีน้อยมากๆแล้ว ก็ยังจะมีคนทำไมๆไม่ทำแบบนี้ ทำไมทำแบบนี้ แต่ตัวเองไม่เคยทำอะไรสักอย่าง แล้วก็อ้างว่าฉันไม่ทำให้ใครเดือดร้อน คือเราอ่ะเดือดร้อนค่ะ อย่างน้อยช่วยสร้างจิตสำนึกคนในบ้านก็พอ ไม่ใช่อะไรๆก็ไม่ใช่ธุระของตัวเอง
comment8-3:คนให้อาหารหมาจรจัด ก็ไม่ต่างจากคนเอาหมามาทิ้งล่ะครับ  เพราะมัน ก็ "ไม่รับผิดชอบเหมือนกัน"  ทั้ง 2 กลุ่ม
comment8-4:คุณปลาทองคะ 
ขอถามว่าสิ่งที่คนให้ข้าวสัตว์จรจัดควรมีอะไรบ้าง ให้ข้าวพาไปทำหมัน เก็บขยะที่เหลือจากการให้ข้าว ถ้าทำเท่านี้มีความรับผิดชอบเพียงพอไหมคะ

หรือความรับผิดชอบที่ต้องมีคือ ให้ข้าว พาไปทำหมัน เก็บขยะที่เหลือจากการให้ข้าว ตามเก็บฉี่และอึ และนำไปเลี้ยงที่บ้านทุกตัว 

อย่าโยนความรับผิดชอบต่อปัญหาสังคมที่เกิดขึ้นให้คนใดคนหนึ่งเป็นคนรับผิดชอบและแก้ปัญหาทั้งหมดค่ะ ในเมื่อมันเป็นปัญหาสังคม ถ้าคุณเป็นคนที่อยู่ในสังคมนี้ด้วยกัน ถ้าคุณดูดาย คุณก็คงต้องร่วมเฉลี่ยรับปัญหานั้นๆด้วยกันค่ะ และบ่นต่อไปค่ะ
comment8-5:คุณ Jeany คะ 

"หรือความรับผิดชอบที่ต้องมีคือ ให้ข้าว พาไปทำหมัน เก็บขยะที่เหลือจากการให้ข้าว ตามเก็บฉี่และอึ และนำไปเลี้ยงที่บ้านทุกตัว"  --->  ถ้าคิดจะรักสุนัขจรจัด และรับผิดชอบ  ก็ต้องทำทั้งหมดที่พูดมาค่ะ  

ต้องเข้าใจก่อนค่ะว่า คนไม่ได้รักสุนัขจรจัดทุกคน ฉะนั้นไม่ต้องพยายามสร้างปัญหาสุนัขจรจัดให้หนักขึ้นด้วยการไม่รับผิดชอบแล้วมาบอกว่า "คุณก็คงต้องร่วมเฉลี่ยรับปัญหานั้นๆด้วยกันค่ะ "   การพูดแบบนี้คือ "เห็นแก่ตัวมากๆ ค่ะ"
comment8-6:แล้วการที่คุณไม่ทำอะไรเลย แล้วโยนปัญหาให้กับคนที่เค้าลงมือทำอยู่เพียงกลุ่มเดียวรับผิดชอบไปทั้งหมดทั้งๆที่ปัญหาสัตว์จรจัดไม่ได้เกิดจากเค้า เรียกว่า "เห็นแก่ตัวและคิดน้อยเกินไป" หรือไม่คะคุณจขกท.  

ปัญหาสังคมเข้าใจไหมคะคำนี้ ถ้าไม่ช่วยกันแก้ไข ก็เฉลี่ยรับกันไปค่ะ  คนกลุ่มที่ช่วยทำก็ต้องแบกรับค่าใช้จ่าย แรงกายแรงใจ ส่วนคุณเป็นกลุ่มที่ไม่ทำอะไรก็ต้องแบกรับความหงุดหงิดใจนั้นไปค่ะ ไม่ใช่การเห็นแก่ตัว เพราะมันคือ "ปัญหาสังคมค่ะ" อ่านซ้ำๆและทำความเข้าใจด้วย เบื่อจะอธิบาย

 อย่าเข้าใจว่าถ้าไม่ทำอะไร ไม่ให้ข้าวให้น้ำ แล้วสัตว์จรจัดจะอพยพเข้าป่า หรืออพยพออกนอกโลกนี้ไป หรือล้มหายตายจากจนสูญพันธุ์ มันไม่ใช่ค่ะ คิดให้เยอะๆหน่อย ปัญหาสังคมไม่ต้องอาศัยความรักสัตว์เข้ามาแก้ไข แต่อาศัยความร่วมมือร่วมใจและความเสียสละที่อยากเห็นสังคมสิ่งแวดล้อมมันดีขึ้นค่ะ 

อ้อประเทศนี้เป็นประเทศกำลังพัฒนานะคะ เรายังเดินไปไม่ถึงจุดที่รัฐบาลจะเข้ามาแก้ปัญหานี้อย่างจริงจังค่ะ โปรดเอาตัวรอดด้วยตนเอง ถ้าไม่พอใจก็ทำอะไรสักอย่าง (ที่มันมีความคิดและถูกหลักมนุษยธรรม ให้มันสมควรกับที่ได้เกิดมาเป็นมนุษย์ ที่ถือว่าตัวเองวิเศษกว่าสัตว์ประเภทอื่นบนโลกใบนี้) ถ้าไม่ทำ ก็นั่งบ่นต่อไปนะจ๊ะ
comment9:จขกท.พวกรักสุนัขครับ รักแต่สุนัขตัวเอง หมาพันธ์อะไรครับที่บ้าน มันเหมือนกันแหละครับ คนบางคนก็คิดว่าตัวเองเลิศหรูมองคนจน ไม่เป็นคน หมาพันธ์ คนเลี้ยง รักสัตว์รักหมา รบกวนทีครับ จขกท. ที่บอกว่าทำไมคนให้อาหาร ทำไมไม่เอาไปเลี้ยงให้หมด รบกวน จขกท.ไปฆ่าหมาจรจัดให้หมดที 
ทำได้ไหมครับ ในทางกลับกัน ผมก็ทำไม่ได้ครับ ผมเพียงแค่เห็นเพื่อนร่วมโลก ที่บางครั้ง ผอมมาก หิวมาก ก็สงสารแค่นั่นเอง จขกท.ลองคิดภาพตัวเอง เกิดมา ข้างถนน 2-3 วันถึงจะมีคนแบบผมที มาให้กิน 1 มื้อ แต่ในช่วงนั่น มีคนแบบ จขกท. เลี้ยงหมาพันธ์ อุ้มหมา งุ้งงิ้งๆ หมาชั้นน่ารัก ไอ้จรจัดหลบไป ไล่ตี ไล่ทุบ นั่นเรียกว่าคนรักสุนัขเหรอครับ ไม่รู้นะ พ่อผมไม่ได้สอนมาแบบนั่น พ่อผมสอนให้ผมมีเมตตาครับ ผมอาจไม่ได้รักก็ได้ คนแบบ จขกท. พวกเพื่อนๆ ผมก็มี แล้วบอกว่าเป็นคนรักสุนัข หมาจรจัด มาอดตาย ดิ้นชักต่อหน้ามันยังไม่เห็น ไม่รับรู้เลย ผมเนี่ย ต้องพาไปรักษา ลากมาจากหน้าบ้านคนรักสุนัข นานาจิตตังครับ เค้าไม่ได้อยากเกิดมา แต่หมามันไม่เคยฆ่าตัวตาย ถ้าทำได้ ผมเชื่อ ว่ามัน คงทำจนไม่มาเดือดร้อน จขกท.ผู้รักสุนัขหรอกครับ
comment9-1:อีกตัวอย่างนึง จขกท.เลี้ยงหมาไหมครับ ลองเอาหมาพันธ์ไปโยนวัด ทำให้ขี้เริ้อนก่อนนะ เดี่ยวมีคนเก็บไปเลี้ยง แล้วลองดูครับ ว่ามันเป็นยังไง
comment9-2:คุณพ่อของคุณสอนถูกต้องแล้วค่ะ ว่าให้มีเมตตา  ท่านทำถูกแล้ว และเราก็เคารพท่านนะ ที่สอนคุณแบบนี้  ท่านเป็นคนดีทีเดียว  

แต่การให้อาหารสุนัขจรจัดเนี่ย  เมตตาสุนัขแต่สร้างความเดือดร้อนให้มนุษย์รอบข้างนี่ซิคะ   ทำอย่างไรดี?
comment9-3:^
^
เดือดร้อนยังไงครับ
comment9-4:นั่นสิครับ อะไรคือคำว่าเดือดร้อน ผมช่วยได้เท่าที่ช่วยครับ ผมให้อาหารหมา หมาจรเข้ามาในซอยมา ขี้มาเยี่ยว คนในซอยไม่ชอบ บ้านผมเลี้ยงหมาด้วย หมาจรมาขี้ในซอย เค้าเรียกผมๆก้ไปเก็บนะครับ ทั้งๆที่ไม่ใช่ของหมาผม ตี 2-3 หมามันชอบมาทิ้งเล่นมาวิ่งคุ้ยขยะในซอยครับ ต่อให้ไม่มีผมมันก็มา มาหาของกิน ถ้าจะบอกว่า ถ้าผมไม่ให้อาหารมันๆ จะขี้ไหม มันต้องขี้ครับ และจะคุ้ยหนักกว่าเดิม เพราะมันหิว เราเป็นคนครับ ผมคงให้ จขกท.เหมือนผมไม่ได้ แต่ผมทำได้แค่ ปล่อยพวกมันอดต่อหน้าผมไม่ได้ แค่นั่นเอง
comment9-5:ชื่นชม​ คห.9มาก​ แต่ก่อนเราไม่ชอบสุนัขเลยเพราะกลัวมันกัด
แต่พอเห็นสุนัขจรจัด​ หิวโหย​ มันสงสารมากๆ​ อยากให้เขาได้กินอิ่ม
ถ้ามีกำลัง​มากพอก็จะพาไปทำหมัน​ เราไม่เคยอยากเลี้ยงหมา
แต่พอไปเก็บหมาจรมารักษาแม่เราก็ให้เลี้ยง​ไว้​ แต่ให้เลี้ยงทุกตัวมันไม่ได้
จขกท.เดือดร้อน​ ทำไมไม่ช่วยกันคะ​ อย่างที่บอกไม่จำเป็นว่าคุณต้องรักหรือเปล่า
แต่ถ้าคุณเห็นว่าถ้าช่วยกัน​พาเขาไปทำหมัน​ หาบ้านที่อบอุ่น​ให้อยู่ได้
ความเดือดร้อนมันก็ลดลงค่ะ​ บ่นว่าเดือดร้อนๆแต่ไม่รณรงค์​ให้ช่วยกัน
กลับมาด่าคนที่เขาช่วย​มันก็ไม่เกิดประโยชน์​เหมือนกัน​
อยากเปลี่ยนความคิดของหลายๆคนที่คิดแบบนี้​ ว่าสิ่งมีชีวิต​อื่นๆทำให้คุณเดือดร้อน
แล้วมาบ่นมาด่าคนอื่นโดยที่ไม่ทำอะไร​ แล้วคิดว่า
ไม่ทำอะไร.. ก็ไม่เดือดร้อนใครนี่ถูกแล้ว
ความ​จริงคุณก็ทำให้สิ่งมีชีวิตอื่นเดือดร้อนเหมือนกัน
คุณสร้างสิ่งก่อสร้าง​ กำหนดพื้นที่​ตรงนี้ตรงนั้นเป็นของตัวเอง
ถ้าที่ที่คุณจับจองก่อนหน้านี้หมามันฉี่จองอาณาเขต​ไว้แล้วหล่ะ
คุณน่ะแหละ​เบียดเบียน​มัน​ ป่าที่พวกสัตว์​ต่างๆอยู่​ก็ไปแย่งมันมาเหมือนกัน
แล้วในเมื่อ​หลายสิ่งหลายอย่าง​เรายังเบียด​เบียนแก่งแย่งจากสิ่งมีชีวิต​อื่น​มา
ทำไมเมื่อมีชีวิต​ที่ดีกว่าพวกเขาเหล่านั้น​แล้ว​ จะแบ่งปัน​จะเอื้อเฝื้อ​พวกเขาบ้างไม่ได้หรือ
รำคาญ​นักเดือดร้อนนักก็ช่วยกันสิ​ ช่วย​โดยไม่หวังสิ่งตอบแทน​ ไม่หวัง​คำสรรเสริญ​ 
ทำบ้างได้ไหม​?
comment10:* ทำยังไงให้โดนสุนัขจรจัดกัด  บางคนบอกว่า แกต้องเลวแน่ๆ ถึงได้โดนสุนัขกัด  สุนัขมีเซนส์ว่า คนไหนดี ไม่ดี  (เอ่อ  สุนัขฉลาดขนาดนั้นเลยเหรอคะ  ไม่รู้สิครับ เลี้ยงหมาจรมาก็เยอะไม่เคยโดนกัด ผมเชื่อว่ามันรู้ครับ หมาแมวบาดเจ็บบางตัวคนเข้าใกล้ไม่ได้ พอผมเข้าใกล้ มันก็ให้จับไปรักษานะ คนทั้งซอยเป็นร้อย แต่กัดพวก จัง....ที่บอกกลัวหมากัด เลยถือไม้ จะตีหมา ไล่หมา คนพวกนี้เห็นโดนกัดประจำ ผมว่าหมามันรู้นะ มันไม่ได้ฉลาด เมื่อวานเข้าบ้าน ลค.หมาดุมากแต่หลุด วิ่งมาหาผม ผมยืนเฉย มันก็นิ่ง จข.เดินมาเห็นตกใจ เห้ยทำไมไม่กัด มันกัดคนบ่อยมากเลยคนที่เข้าบ้าน ตอนมันหลุด 100 ทั้ง 100 คือกัด แต่ผมไม่โดน ถามตัวเองดูครับ ว่าหมามันโง่ไหม
comment10-1:ผมเจอตัวดุๆ 
พอถือไม้มันก็ไม่กัดนะ อย่ามั่ว
เคยได้ยินข่าวหมาขย้ำเด็กเล็กมั๊ย
เด็กเล็กเป็นคนเลวเหรอครับ

หมามันมีสัญชาติญาณ โดยเฉพาะ ไอ้พันธ์ดุๆนั่นแหละ
ใครดูอ่อนแอ มันไม่กลัวหรอกครับ
comment11:มันเป็นศาสนาไปแล้วครับ....

เรื่องนี้ใช้เหตุผล ความถูกผิด ความคิดเห็นของส่วนรวม หรือความรับผิดชอบต่อสังคม(สังคัง) มาวัดไม่ได้

มันมีแต่ความเชื่อที่ฝังเข้าไปในสมองว่าสิ่งที่ทำ สิ่งที่เชื่ออยู่ถูกต้องที่สุด จะมีใครเดือดร้อนอย่างไรบ้างก็ช่างมัน

น้อยมากๆ(แต่ก็มีนะ)ที่จะมีคนให้อาหารโดยนึกถึงความเหมาะสม สถานที่ การรักษา ทำหมัน ไปจนถึงพยายามหาที่อยู่ถาวรให้ ส่วนใหญ่ก็อย่างที่เห็น ฟินปลอมๆไปเรื่อยๆ


บางคห. ก็แถไปข้างๆคูๆ....ถ้าไม่มีใครเดือดร้อน ประเด็นพวกนี้ก็ไม่เกิดขึ้นมาหรอกครับ
comment11-1:พอจะช่วยสบทบทุนทำหมัน​ได้บ้างไหมคะ​ เจียดเงิน​เป็นรายเดือน​ก็ได้ค่ะ
จะได้ไม่ต้องมาแถกันข้างๆคูๆต่อไป​ อย่างน้อยได้เป็นส่วนหนึ่ง​ที่ช่วยสังคมให้ดีขึ้นค่ะ​😊​😊​
comment12:ให้แล้วเก็บเศษเน่าๆไปด้วย เดี๋ยววันหลังจะถ่ายรูปมาโพสให้ดู
comment13:แฮ่.... 
ประเด็นคือ... จขกท มีปัญหา กะคน หรือมีปัญหากะ หมา อ้ะคะ
อ่าน ย่อหน้าแรก เหมือนจะมีปัญหา กะคน ที่ให้อาหารหมาจร แล้วไม่รับผิดชอบ เพราะจะเหลือทิ้งเศษ อาหาร หรือถุง พลาสติกเอาไว้ 
ถ้าเป็นประเด็นนี้ เรามองว่า จขกท คุยเลยค่ะ แมนๆ กล้าๆไปเลย ยิ่งเค้ามาทำเลอะเทอะ หน้าบ้านเรา เรามีสิทธิ์ คุยได้ค่ะ ( แต่คุยกันดีๆ น๊า ) บอกไปเลยค่ะ ว่ามันมีผลทำให้หน้าบ้านเราเลอะเทอะ ให้แล้ว รบกวน ดูแล และเก็บให้เรียบร้อยด้วย

แต่ถ้าหาก จขกท มีประเด็นกะ หมาจร ว่าทำไมถึง หมาจรเยอะ อันนี้ เค้าก้อมีหลายๆ หน่วยงาน พยามไล่เก็บหมาจรเพื่อมาทำหมัน ลดจำนวนหมา แต่ หน่วยงานเหล่านี้ ไม่ได้รับการสนับสนุน ทางด้านการเงินและคน มากพอ ( เมื่อเทียบเท่ากับจำนวนหมาจร) มันก้อคงต้องค่อยๆ เป็น ค่อยๆ ไป จะให้ปุ๊บปั๊บ เรียบร้อยมองไปทางไหน เหมือนเทน้ำล้างทิ้งโล๊ดเดียว คงยากอยู่

อยากให้ปัญหาเหล่านี้หมดไปเร็วๆ เอาเลย ช่วยๆ กันเป็นอาสา หรือ คนละตัว จับทำหมัน น่าจะไวทันใจ 

แต่ประเด็นคือ คนทำ น้อยกว่าคนบ่น เนี่ยสิ บ่นๆ ไป  ปัญหาอยู่ที่เดิม..

อยากให้ลองมองและ เมตา หมาจรนิดนึงเน๊อะ หนึ่ง ชีวิต หนึ่งความรู้สึก เป็นสัตว์ร่วมโลก เดียวกัน เพียงแต่ด้วยวิวัฒนาการ และสติปัญญา แต่ต่างกัน เท่านั้นเอง

เราว่านะ หากมันมีปัญญา ทำมาหารับประทานได้เอง ดูแลตัวเอง สร้างบ้าน สร้างงาน สร้างธุกิจ ได้เอง คงไม่มีปัญหากะมนุษย์หรอกเน๊อะ ต่างคนต่างอยู่ต่างดูแลตัวเองกันไป
comment13-1:
comment13-2:ชอบความเห็นนี้มากอ่ะ โดยเฉพาะประโยคที่ว่า"คนทำ น้อยกว่าคนบ่น เนี่ยสิ บ่นๆ ไป  ปัญหาอยู่ที่เดิม.."
comment13-3:คนที่แบบเห็นอะไร ก็ขวางหูขวางตาตัวเองไปซะหมดไงครับ แบบหน้า 7 เงี้ย หน้าบ้าน คนอื่นเงี้ย 7 ของตัวเองก็ไม่ใช่ หมาอึตาม ถนน ตาม ที่สาธารณะเงี้ย สวนตัวเองก้ไม่ใช่ อย่าบอกนะว่าเดินเหยียบ ผมเดินจนไม่รู้จะเดินยังไง ยังไม่เคยเหยียบ
comment13-4:บางทีก็คุยไม่ได้อะค่ะ  เราก็อยากคุยนะ  ทางเดินกลับบ้านที่เราผ่านทุกวันก็มีคนใจดีวางอาหารหมาเหมือนกัน
แต่เราไม่เคยเจอคนที่มาวางอาหารน่ะค่ะ

ถ้าวันไหนเจอตัวเป็นๆ จะลองคุยกันดูนะคะ
comment14:อ้อ เรื่องโดนหมากัด เราก้อเคยโดนค่ะ  ทั้งที่เรา ก้อไม่ได้ทำอะไรกะหมา แค่ จ๊อกกิ้งผ่าน หรือ ขี่ จักรยาน ผ่าน แต่เรามองว่า หมาตัวนั้น มันมีคงเคยมีปมอ้ะ คงเคยโดนใครผ่านมา แล้วทำร้าย แล้วมันคงฝังใจ... 
เราก้อไม่ได้ อะไรกะมันนะ เพราะทำความเข้าใจ กะสิ่งที่มันเป็นและแสดงออก  ครั้งต่อไปเราก้อแค่ ทำการ ฑูตกะมันโดยการ ติด ขนม ไปเท่านั้นเอง 

แต่เวลา เราเดินผ่านหมาจรที่ไม่คุ้นหน้า ต่างที่ต่างถิ่น  เราก้อแค่ คอยระวังตัว หน่อย ไม่ใกล้เท่านั้นเอง (หลักการเซฟตัวเองเบื้องต้น 😆ที่มนุษย์พึงมี)

แหม๋ มันก้อหมา เน๊อะ ขนาดคน เจ็บแล้วยังจำเลย..

 เราไม่ได้โลกสวยนะ และ ไม่อยากย้ายไปอยู่ดาวอังคาร 
แต่เรา กลัวมนุษย์ด้วยกันเองมากกว่า ร้ายกว่ากันเย๊อะ...
comment15:มันง่ายดีแค่นั้นแหละครับ ไม่ต้องรับผิดชอบอะไรทั้งสิ้น.
comment16:ดีกว่าคนที่ไม่เคยมีจิตใจอารีเลย  แล้วอ้างว่ามันไร้ระเบียบแบบแผนสถานเดียว ซึ่งอ้างแบบนี้มันง่ายกว่าเยอะ
comment16-1:จิตใจอารีย์นี่ คุณหมายถึง จิตใจอารีย์กับสุนัขหรือเพื่อนมนุษย์คะ

เราว่า  คนให้อาหารสุนัขจรจัดโดนไร้ความรับผิดชอบเนี่ย จิตใจอารีย์กับสุนัข  แต่ไม่อารีย์กับเพื่อนมนุษย์นะคะ   และที่จริงลึกๆ แล้ว กำลังทำร้ายเพื่อนมนุษย์ด้วย
comment16-2:หมามันไม่มีตังเวลาไปหาหมอ คนนะเวลาโดนหมากัดปุ๊บตามหาเจ้าของเสร็จเรียกร้องตัง เกินกว่าเหตุก็มี จะอารีย์ยังไงไหว ถ้าหมาเรา เรารับผิดชอบแน่ๆ แต่นี้ หมาจร ไม่รุมันมาจากไหน เห็นมันหิวก็ไห้มันกิน ก็แค่คำว่าสงสารอะ คนเห็นแก่ตัวมันเยอะ เยอะกว่าหมาจรอีก
comment16-3:เพื่อนมนุษย์แบบไม่อารีกับสิ่งมีชีวิตใดๆที่ไม่ใช่ ตัวกูเอง" แบบนี้ไม่เอาครับ  
อยู่กับสัตว์ดีกว่า เรื่องน้อยกว่ามนุษย์จอมเยอะ
comment16-4:เดือดร้อนยังไงครับ ฟัง จขกท.เขียนมาเยอะแบบว่าเดือดร้อนมาก จากหัว กท.คือหน้า 7 จขกท.เดือดร้อนยังไงเหรอครับ ไม่รู้นะ ผมให้อาหารพวกมัน ส่วนมากให้เสร็จผมก็เก็บเลยนะ ถ้าว่าง ส่วนมากจะว่าง ไม่ว่างไม่ทันให้ ก็ จะวนมาอีกรอบมาให้ครับ
comment17:ผมก็ให้อาหารแมวจร มี ห้าตัว ครับ แต่ อาหาร กับ น้ำ อยู่ภายในบ้าน มันกินเสร็จก็ถ่ายที่สวนในบ้าน แล้วก็เดินออกไป
comment17-1:แล้วสุนัขจรจัด ไปถ่ายอุจจาระที่อื่นอีกไหมคะ  หรือทั้งวัน ถ่ายที่บ้านคุณอย่างเดียว?
comment17-2:เท่าที่อ่านๆ มาคือพูดง่ายๆ ว่า จขกท ต้องการให้มนุษย์หยุดให้อาหาร หมาแมวจรจัด? ให้พวกมันตายๆ ไปซะให้หมด จะได้ไม่ต้องมาเดินเกะกะตามท้องถนน? ไม่ต้องมาขออาหารคนกิน? ไม่ต้องไปกัดใคร? แล้วก็ไม่ต้องมีขยะทิ้งเกลื่อนกลาด?

ให้อาหารหมาแมวข้างถนน คุณก็ไม่ชอบ หาว่าทำเลอะเทอะ คนอื่นเดือดร้อน
พอ คห. นี้เค้าให้อาหารในบริเวณบ้านตัวเอง เพื่อต่อชีวิตให้สัตว์ด้อยโอกาส คุณแม่มก็ไม่ชอบอีก เพราะเดี๋ยวมันก็ไปถ่ายที่อื่นอีก คือสรุปคุณต้องการให้มันหิวตายหมดไปจากสายตาใช่ปะถึงจะพอใจ...แบบนั้นก็พูดมาตรงๆ เลยดิอ้อมแอ้มทำไม

ถ้าใช้โลจิก จขกท. นี่เราว่า มนุษย์เนี่ยแหละแม่มน่าจะโดนกำจัดก่อนใครเพื่อนเลย ทำสภาพแวดล้อมเสื่อม แย่งพื้นที่ที่เคยเป็นของสัตว์มาอยู่อาศัย มาใช้หาผลประโยชน์ ขยะที่เกิดจากการให้อาหารหมาแมวจรอะ มันน้อยกว่าขยะจากความมักง่ายตามปกติของมนุษย์มากนัก

อย่าเรียกตัวเองว่าคนรักหมาเลยแบบนี้
comment17-3:17-2
เริดค่ะ
comment17-4:เรามา 17-2 แถนะ   กรุณาตอบตรงคำถามและประเด็นค่ะ  เพราะการแถ หมายถึงว่า คุณไม่มีเหตุผลที่ดีกว่า  โลจิคผิดนะคะ


ทวนคำถามนะคะ

แล้วสุนัขจรจัด ไปถ่ายอุจจาระที่อื่นอีกไหมคะ  หรือทั้งวัน ถ่ายที่บ้านคุณอย่างเดียว?


ตอบใช่หรือไม่ และวิจารณ์ในกรอบค่ะ


ส่วนที่คุณบอกว่า การให้อาหารสุนัขจรจัดเป็นสิ่งที่ดี โดยไม่ต้องเลี้ยงในบ้านและให้ความรัก  จากการที่เราดูๆ มา มีเหตุผลสองข้อค่ะ



1) ต้องการรู้สึกว่าตัวเองอารีย์ ช่วยหมา  (แต่สัตว์อื่น ไก่ หมู วัว กินได้ตามปรกติ  สัตว์มีพิษต้องฆ่า   มด แมลงฆ่าได้ เห็บทำร้ายหมา ฆ่าได้)
2) มักง่าย (ไม่ต้องรับผิดชอบ ไม่ต้องตามไปเช็ดอุจจารระ ปัสสาวะ  กัดใครก็ไม่ต้องสนใจ  ไม่ใช่หมาชั้น)
comment17-5:คุณ จขกท. เถียงข้างๆคูๆคะ คุณต้องการไห้ ในนี้รับรู้ปัญหาอะไรละคะ ก็บอกตรงๆ ปัญหา หมากันคนอื่น ขาดความรับผิดชอบเรื่องขยะ หรือ เศษอาหารเยอะมากมาย อึถ่ายหน้าบ้านคุณ ยังไงละคะ ควรแยกให้ออกนะคะ ระหว่าง เมตตารักสัตว์ เอื้ออารีย์ต่อสัตว์ ความรับผิดชอบ และการไม่กินเนื้อสัตว์ นั้นมันกินเจคะ เจคะเจ ทำไปเพื่อความสบายใจเหมือนปฎิบัติธรรมไง สัตว์ทีพิษจะเลี้ยงไว้ทำห่านไรละคะ เด๋วมันกัดคอเอานะ เห็บก็บอกยุว่า....ปรสิตเก็บไว้เพื่อ?? เข้าหูขึ้นมางามไส้คะ
comment17-6:ความคิดเห็นนี้เค้าให้อาหารในบ้านเค้า เลอะเถอะ ขับถ่ายภายในบ้านเค้า
หมาจร มันกินอิ่ม จากไปแล้วมันปวดตรงไหนก็คงถ่ายตรงนั้น 


ไม่เห็นจะต้องถาม ผมอ่านผมยังเข้าใจยังมองออกว่าอะไรจะเกิดขึ้น
comment17-7:บางคนให้เป็นที่เป็นทางอย่างความคิดเห็นนี้คุณยังมาถามตั้งแง่ ทั้งๆที่ไม่ต้องถามด้วยซ้ำ คุณโง่หรือคิดไม่ออก เกลียดหมาแมวก็ว่าไปไม่ต้องใช้คำพูดที่มันดูดีหรอก คนที่แถน่ะคุณ ไม่ใช่คนอื่น
comment17-8:เหอะๆ ทัศนะคับแคบและเห็นตัวเองเป็นศูนย์กลางจักรวาลจังเลย เราไม่รู้นะว่าคุณโตมาในสังคมแบบไหนถูกสั่งสอนมายังไง แล้วทำไมถึงพูดว่าตัวเองเป็นคนรักหมา ทั้งที่ฟังๆแล้วไม่น่าจะใช่ซักนิด

ตอบคำถาม เขาให้อาหารหมาแมวในบริเวณบ้าน จัดสรรที่ขับถ่ายให้ ถ้ามันถ่ายก็ดีไป ถ้ามันจะไปถ่ายที่อื่นก็คงไปห้ามมันไม่ได้ มันเป็นสัตว์ ใช้ห้องน้ำไม่เป็น ขึ้นชื่อว่าสัตว์จร ฟังนะ "จร" มันก็ไปของมันเรื่อยๆ ... ถ้าอ่านที่คหบนเค้าตอบคำถามครบทุกบรรทัดก็ไม่น่าต้องถาม

ทำไมไม่เอามันไปเลี้ยงในบ้านให้เป็นที่เป็นทาง?
- ก็ไม่น่าถามอีก ... กำลังคนเราไม่เท่ากัน บางคนรักหมารักแมว แต่ไม่มีกำลังพอที่จะเอาเข้าไปเลี้ยงได้ทุกตัวบนโลก เค้าอาจจะมีที่บ้านอยู่แล้ว สงเคราะห์มาเลี้ยงไว้แล้วหลายตัว แต่ผ่านไปเห็นสัตว์จร หิวโซ อดข้าวมาหลายวันก็อยากจะให้มันได้อิ่มบ้างสักมื้อ อย่างน้อยก็ต่อลมหายใจให้มันได้ไปอีกวัน หมาแมวตัวนึงเฉลี่ยอายุ 10 ปี ใน10 ปีมีทั้งค่าอาหาร รักษาพยาบาล บางคนเขาก็รับภาระไม่ไหวหรอก ... ลองนึกสภาพตัวเองอดข้าวไม่มีกินกำลังจะตายดิ คุณหวังจะให้ใครสักคนยื่นอาหารให้ไหม? 

แจกแจงให้เข้าใจง่ายเผื่อเป็นคนไม่อ่านยาว ทำไมไม่เก็บหมาแมวจรไปเลี้ยงในบ้าน
รักแต่ไม่สามารถเลี้ยงไว้ได้ … สามารถช่วยเหลือให้กินอิ่มได้เป็นมื้อๆ ไป แต่เอาเข้าไปเลี้ยงเองไม่ได้ ไม่ว่าจะเพราะอยู่หอ อยู่คอนโดที่ห้ามเลี้ยง ที่บ้านไม่ยินยอม ฯลฯ
ที่บ้านที่เลี้ยงไว้ก็เต็มความสามารถแล้ว … ไม่สามารถรับเข้าไปเพิ่มได้อีก แต่เพราะสงสารอยากให้มันได้อิ่มได้มีชีวิตต่อไปอีกหน่อย
คนที่ทำเป็นรักแบบผิวเผิน อยากดูใจบุญแต่ไม่ต้องการรับผิดชอบก็มี แต่ไม่ใช่ทุกคน

ตอนแรกเราอ่านกระทู้คุณ เราก็เห็นด้วยนะ ในจุดที่ว่าทำไมให้อาหารมันแล้วไม่เก็บขยะไปทิ้ง? เพราะเราก็เป็นคนนึงที่ให้อาหารสัตว์จร ที่บ้านเลี้ยงแมว เก็บข้างถนนมาเลี้ยงจนเต็มบ้าน เต็มกำลังแล้ว พอเลี้ยงแล้วความรักความเมตตามันก็เผื่อแผ่ไปยังแมวตัวอื่นๆ ทนเห็นแมวหิวโหยไม่ได้ แต่ทุกครั้งที่ให้อาหาร เราจะนั่งรอจนกว่าเค้าจะอิ่มแล้วเก็บขยะไปทิ้งเพื่อคนอื่นจะได้ไม่เดือดร้อน  

เราเองก็เคยบ่นคนที่เอาอาหารมาให้แล้วก็ทิ้งเรี่ยราด เรายังเก็บขยะเหล่านั้นไปทิ้งเองเพราะไม่อยากให้คนอื่นเค้าด่า หรือแย่กว่านั้นคือไล่แมวที่ไม่รู้อิโหน่อิเหน่ออกไปจากบริเวณนั้นเพราะขยะที่มนุษย์ทิ้ง ... แล้วเราก็พาแมวจรจัดไปทำหมัน เจอแมวป่วยก็เอาไปรักษา และหาบ้านให้แมวจรจนได้บ้านกันไปหลายตัวแล้ว ... แต่ก็วกกลับมาลูปเดิมอีก "กำลัง” ที่มี ไม่ได้พอจะช่วยได้ทั้งโลก ตัวที่เราเห็นและช่วยได้ก็ช่วยเต็มที่ อยากมีเงินเยอะๆ เหมือนกันจะไปกว้านมาเลี้ยงให้หมด

ถ้า จขกท. มาบ่นเรื่องให้อาหารแล้วมักง่ายไม่เอาขยะไปทิ้งเราสนับสนุนนะ แต่ไปๆมาๆ เริ่มเยอะว่ะ ให้อาหารแล้วเก็บขยะทิ้งก็ยังไม่พอใจ ยังจะเริ่มลามมาถึงเรื่องมันถ่ายเรี่ยราด เหมือนพูดว่า ให้อาหารมันแล้วมันก็มีชีวิตต่อ พอมันมีชีวิตต่อมันก็ไปถ่ายที่อื่น ... คือเฮ้ย ... สรุปต้องการอะไร? ต้องการให้มันตายๆ ไปให้หมดใช่ไหม จะได้ไม่เกะกะสายตาคุณ? … รู้ไว้นะว่ามีคนจำนวนมาก ที่เค้าเก็บไปเลี้ยงๆๆๆ จนมีหมาแมวเป็นร้อยๆ เลี้ยงไม่หวาดไม่ไหว สมบัติไม่มีเลี้ยงตัวเอง หามาได้เท่าไหร่ก็เลี้ยงหมาแมวหมดแต่ไม่ได้ออกสื่อ ขนาดมีคนแบบนี้เยอะนะ หมาแมวจรจัดก็ยังไม่ลดลงเลย ลำพังประชาชนคนธรรมดาด้วยกันคงจะไม่ไหว ถ้าจขกทขยันสร้างแคมเปญเรียกร้องหน่วยงานที่เกี่ยวข้องเหมือนขยันเถียงกับคนในกระทู้ ป่านนี้ก็อาจจะช่วยเหลือเรื่องนี้ได้บ้างแล้วละนะ

ตรงคำถามของคุณยัง? … คุณเองก็อย่าเอาแต่ถามอย่างเดียว ตอบมาเลยไม่ต้องบ่ายเบี่ยง ตกลงจะเอายังไงก็หมาแมวจร? คุณต้องการอะไรจากมัน? ปล่อยตายใช่มั้ย? หรือยังไง?

คนอื่นคิดยังไงเราไม่รู้ แต่เราเป็นคนที่สำเหนียกตัวเองว่า มนุษย์ไม่ใช่เจ้าของโลกนี้ พื้นที่บนโลกเป็นของสัตว์อื่นๆเท่าเทียมกับที่มันเป็นของมนุษย์ ทุกวันนี้เราก็มีชีวิตอยู่ด้วยการเบียดเบียนสัตว์อื่น แต่ก่อนพื้นที่ก็เป็นของสัตว์ เราเนี่ยเข้ามาฆ่าเค้า มายึดครองพื้นที่ โมเมว่าเป็นของตัวเอง แค่เพราะเราพูดได้และสัตว์ไม่มีทางเลือก เรียกร้องอะไรไม่ได้ … 

ส่วนที่ลามไปถึงว่าทำไมสัตว์บางชนิดฆ่าได้ ทำไมหมาแมวฆ่าไม่ได้ นี่เถียงกันยังไม่พออีกหรอ บางคนก็คิดว่าสัตว์อื่นเป็นอาหาร หมาแมวเป็นสัตว์เลี้ยง บางคนก็คิดว่ามันก็เท่าเทียมกันสัตว์เหมือนกัน ส่วนตัวเราถ้าคุณอยากรู้ เราไม่มีจุดยืนในเรื่องนี้ เราเองก็เป็นคนกินเนื้อ และกินด้วยความสำนึกว่าเรามีชีวิตอยู่ได้บนความตายของผู้อื่นเค้า แต่จะให้เรากินหมาแมวเราคงไม่กินเพราะสำหรับเราเค้าเป็นเพื่อน แต่ถ้าคนอื่นจะกิน มันก็สิทธิ์ของเค้า อาจจะไม่ได้ถูกจริตเราแต่คงจะไปประนามเค้าไม่ได้

ถ้าคุณจะยึดสโลแกน “Why love one and kill another?” ทำไมรักหมาแมวแต่ฆ่าหมูเป็ดไก่กิน ก็สัตว์เหมือนกัน
คุณพูดไปมันก็เข้าตัวคุณเองแหละ ทำไมรักแต่หมาตัวเองแล้วรังเกียจหมาจร … ก็หมาเหมือนกัน

ลงมาอ่านความเห็นคนอื่นที่เค้าบอกเราแล้ว take to heart บ้างนะ ไม่ได้อยู่คนเดียวบนโลก ออกมาจากบับเบิ้ลของคุณได้แล้ว
comment17-9:ครับฟังๆแล้วจะเหมือนแบบนั่น ประมาณว่า ให้มันกินทำไม ปล่อยมันอดๆตายไปซะ มันกินเดี่ยวมันก็ขี้ก็เยี่ยว อย่าให้มันกิน เค้าพิมว่าเค้าเดือดร้อน ผมไม่รู้ว่าเดือดร้อนยังไง ทุกวันนี้ ไปตรงจุดไหนๆ ก็มีหมามีแมว ขี้ แล้วไงต่อ อย่าบอกนะว่าเดินไปเหยียบ หรือหกล้มหน้าคมำไปโดน
comment17-10:จิตใจคับแบเกินไปละ จขกท น่ะ
comment18:มักง่าย
comment19:เรื่องแบบนี้...การไห้อาหารหมาแมวจรนี้ มันขึ้นอยู่กับจิตใจคน จะมีความเมตตามากน้อยเเค่ไหน ส่วนเรื่องเห็บหมัด มันเป็นปรสิตต้องกำจัด ถ้าไม่กำจัดเด็วมันก็เข้าหาตัวคุณ รักสัตว์นะ มันต้องมีขอบเขต คุณจะเลี้ยงเห็บหรอ?? หมามันไม่มีปัญญาทำงานแล้วไปซื้อข้าวกินเองได้เหมือนคนไง มันถึงต้องรอเศษอาหาร หรือาหารจากคน ก็เพราะอ้างแต่ระเบียบ เทศบาล แล้วมันทำได้ไหมมันจัดการได้ไหมเทศบาลนะ จะให้เก็บเลี้ยงทุกตัว มันไม่ไหวจริงๆ ที่บ้านเรานี้เก็บหมาแมวจรมาเลี้ยงจะ100ตัวละมั้ง ตายมั้ง อะไรมั้งว่าไป อยากทำเหมือนกันไอ่โรงรับเลี้ยงหมาแมวจร แต่ไม่มีตัง พอจะขอรับบริจาคก็คงทีคนดูหมิ่นืจับผิดอีก แล้วทำไงก็ต้องมองหมาเเมว สงสารไห้อาหารต่อไปไง
comment20:จขกท. อาจจะเป็นคนรั้นนะ ถ้าคิดว่าความคิดตัวเองโอเครเเล้ว อย่ามาถามในนี่เลย ไปบอกเทศบาลเลยทตั้งป้ายรณรงค์ ไห้อาหารเเมว หมาจรไห้ถูกทีดีกว่า...ตั้งกระทู้ในนี้ตีกันตาย หรือไห้แจ้งเทศบาลเมื่อพบเห็นหมาจร จบไปไว้ทค่ไหนยังไง แก้อยากเรื่องหมาแมวจร ปัญหาอื่นก็ตามมาเรื่อง คนทะเลาะกันเรื่องสัตว์
comment21:ทำไมหมาจรจัดไม่โดนจับไปให้หมดสะทีเนาะ
comment22:เราคิดว่าเขาก็เป็นอีก 1 ชีวิตบนโลกนี้มีชีวิตมีจิตใจเหมือนกัน ถ้ามันสามารถทำงานหาเงินได้เหมือนเรา มันคงไม่มาทนให้คนเขาไล่ คนเขาตีหรอก   เราก็ให้อาหารหมาจร แมวจร นะทุกครั้งที่กลับจากมอ  แล้วเราก็ไม่รู้สึกว่าตัวเองเป็นคนดี ภูมิใจที่มันกระดิกหางให้หรอกนะแต่เรามีความสุขตังหาก สุขใจที่ได้เห็นแววตาของมันที่ได้กินอาหาร มีความสุขที่อย่างน้อยมันก็ได้อิ่มไปอีกหนึ่งมื้อคนเรายังมีสมอง มีกำลัง มีความสามารถหาเงินมาปะทังชีวิตได้ แต่พวกนั่นมันทำอย่างเราไม่ได้นะ สมัยนี้กลับสมัยก่อนมันเปลี่ยนไปแล้ว มีเนื้อที่ไหนให้มันล่าละ  ก็ต้องหากินตามเศษอาหารเศษขยะ เจอเจ้าถิ่นก็โดนกัด เจอคน คนก็ไล่ตี  อย่าไปอะไรกับพวกมันหนักเลย
comment22-1:
comment23:เราเป็นคนรักสุนัข เก็บมาจรมาเลี้ยง แต่ไม่สามารถเก็บมาเลี้ยงได้ทุกตีว ถ้าทำได้ทำแล่ว รอถูกลอตเตอร์อยู่คะ  เรามักจะให้อาหารหมาจร แต่ไม่เคยทิ้งอาหารให้กินเลี่ยราด มีถ้วยจาน เก็บกลับไปล้าง มีที่เก็บอึ ใส่ถุงทิ้งอย่างดี อยากให้ทุกท่านที่รักหมาทำกันแบบนี้ทุกท่าน
comment24:จขกท. คงไม่ได้รักสุนัขจริงๆใช่มั้ยคะ? เราไม่เห็นถึงการแสดงออกเลย แค่คำที่คุณพิมพ์ออกมาว่า เดินเข้าไปซื้อไส้กรอก แล้วก็ให้สุนัขกินอย่างมีความสุขคิดว่าเป็นคนใจบุญ !!

ขอบอกตรงนี้ในฐานะคนรักสุนัข ไม่ว่าจะจรจัดหรือพันธุ์ ทุกครั้งที่เห็นสุนัขกินของที่เราให้ เรายิ้มค่ะ แต่ไม่เคยยิ้มว่าตัวเองใจบุญสักครั้ง ที่เรายิ้มก็เพราะว่า เราคิดว่าอย่างน้อยมื้อนี้เราก็ไม่ได้อิ่มคนเดียว เราทำให้สัตว์ตัวน้อยๆ เพื่อนร่วมโลกของเราได้อิ่มด้วย คุณลองจินตนาการว่าคุณเป็นสุนัขดูสิคะ แต่ละมื้อไม่เคยได้กินข้าวดีๆ กินแต่ของเน่าๆบูดๆ เพื่อประทังชีวิต แต่แล้ววันนึงก็มีคนเดินถือไส้กรอกร้อนๆ กลิ่นหอมๆ ก้มลงพูดกับคุณว่า วันนี้แกจะได้กินของดีๆแล้วนะ ซึ่งรสชาติมันอร่อยกว่าข้าวมื้ออื่นๆของคุณมาก คุณจะไม่ดีใจสักนิดเลยเหรอ? นั่นแหละ คือสิ่งที่เราคิดทุกครั้งที่ได้ให้อาหารสุนัขจรจัด ไม่สนใจว่าจะได้บุญไม่ได้บุญหรอกค่ะ ต่อให้ทำบาป เราก็จะให้โดยที่เราก็ยังจะคิดแบบนี้

ส่วนเรื่องเศษขยะ เราเก็บทิ้งทุกครั้ง ที่เราให้เสร็จ ไม่เคยสักครั้งที่จะวางทิ้งไว้แบบนั้น และสถานที่ที่เราให้ เราไม่เคยให้หน้าบ้านคนอื่น เราเลือกค่ะ ข้างดงข้างป่า ที่อยู่ใกล้ๆเราถึงจะให้ แล้วถ้าพูดถึงเรื่องขับถ่าย สุนัขก็มีระบบขับถ่ายนะคะ ไม่ต้องมีใครไปให้อะไรมันกิน มันก็ถ่ายค่ะ แต่แค่มันจะถ่ายน้อยลงเรื่อยๆแล้วก็ตาย ซึ่งคุณจะพอใจแบบไหนล่ะคะ?

แล้วในส่วนที่บอกว่า รักสุนัขแล้วทำไมไม่เอาไปเลี้ยงที่บ้าน ขอบอกตรงนี้เลยค่ะ ทุกคนไม่ได้มีบ้านกว้างเป็นหลายไร่ที่พอเจอสุนัขแล้วจะหิ้วกลับได้ทุกตัวหรอกนะคะ เขาก็แค่ทำในสิ่งที่พวกเขาทำได้ แค่น้ำใจเล็กน้อยๆกับเพื่อนร่วมโลก อย่างเราอยู่หอ คุณจะให้เก็บสุนัขมาเลี้ยงเหรอคะ? หรือจะห้ามเราไม่ให้อาหารสุนัขคะ? เรามีความสุขที่ช่วยสุนัขจรจัดให้ได้อิ่มแค่สักมื้อก็พอใจ คุณอาจจะบอกว่าลำบากเพื่อนมนุษย์ด้วยกัน เราไม่เถียง แต่คุณไม่คิดบ้างเหรอว่าการที่คนเราให้เงินคนขอทานหรือคนจรจัด มันก็ทำให้เพื่อนมนุษย์ลำบากเหมือนกัน ยิ่งเราให้มันก็ยิ่งเป็นขบวนการ แล้วคนที่ลำบากจริงๆจะทำยังไง? มันแทบไม่ต่างกันเลย แค่จะลำบากเพื่อนมนุษย์ด้วยกันในรูปแบบไหนก็เท่านั้น

ยังไงถ้าจขกท.ได้อ่านมาจนถึงทุกวันนี้ เราก็อยากบอกจขกท.ว่า เราไม่ได้กล่าวโทษคุณเลย เราเห็นด้วยในหลายๆเรื่อง แต่เราอยากให้จขกท.ลองมองมุมดูบ้าง คุณอาจจะรู้สึกว่าโลกมันสดใสขึ้น มันน่าอยู่ขึ้นนะคะ
comment24-1:ถ้าสัตว์พวกนั้นไม่ได้รับอาหาร มันก็จะย้ายถิ่นไปเอง การที่ให้อาหาร ทำให้มันยังคงอยู่บริเวณนั้น และสร้างปัญหาทั้งเรื่องความสะอาด และรบกวนสัตว์เลี้ยงในถิ่นนั้น ...... หรืออย่างมากมันก็ตายไปเองก็จบ
comment25:คงให้ได้แค่คำว่าสงสาร เพราะไม่สามารถเก็บหมาทุกตัวไปเลี้ยงได้ รักหมามั๊ย? รักไม่มากสงสารมากกว่า ถ้าเลือกได้มันคงไม่อยากเกิดมาเป็นหมาจรให้คนอื่นรังเกียจเวลามันเดินเข้ามาหาหรอก  คนจะรู้สึกยังไงไม่รู้ เวลาที่เราให้เค้ากินได้เราก็ให้ ส่วนใหญ่ไม่ค่อยมีเศษขยะหรือถ้ามีเราก็เก็บ  คิดว่าเราคนนึงไม่น่าจะทำให้ใครเดือดร้อน "เราเคยยืนซื้อ บาบีคิวอยู่ก็มีหมาจรมานั่งข้างๆเรียบร้อยมาก ก็หยิบตับหยิบปีกไก่ยื่นให้พอมันงับเราก็ดึงไม้ออกทำแบบนี้ตลอดส่วนไม้ก็ทิ้งถังขยะ เชื่อมั๊ยหมาตัวนั้นมันไม่ได้กินของที่เราให้ มันคาบวิ่งหายไปแป๊ปนึงก็วิ่งกลับมาเราก็ยื่นให้อีกมันก็คาบวิ่งหายไปอีก มันคาบไปให้ลูกมันกิน เราเจอแบบนี้หลายครั้งแล้ว หมาบางตัวยังรู้จักแบ่งปันนะคะ เราก็เลยเลือกที่จะให้อาหารหมาจรแต่ไม่เก็บไปเลี้ยงแค่ให้มันได้มีอาหารลูบท้องบ้างบางมื้อก็พอให้อยู่รอดไปอีกวัน หรือถ้าบางวันมีข้าวหรือโครงไก่สับ เราก็ใสุ่งวางให้กิน หมากินเสร็จเราก็เก็บถุงไปทิ้ง"  ไม่มีอะไรค่ะแค่เล่าให้ฟัง  เหตุลที่ให้อาหารหมาจร  คือ สงสารค่ะ แล้วเก็บไปเลี้ยงไม่ได้ก็เลยทำได้แค่นี้   ขอโทษจริงๆค่ะที่เก็บไปเลี้ยงไม่ได้  

ปล. ไม่รู้ว่าหมาฉลาดหรือเราโง่นะคะ เราเคยโดนหมาแม่ลูกอ่อนกัดเพราะเดินถอยหลังไปเหยียบมันอ่ะค่ะ อิอิ
comment26:นานาจิตตัง ถ้าเรามีที่บ้านหลายไร่ มีเงินเยอะๆ ก็อยากเอาไปเลี้ยงทุกตัวค่ะ แต่เผอิญว่าติดที่บ้านแคบ เงินก็แค่พอใช้เดือนชนเดือน ก็ได้แค่ช่วยให้มันกินอิ่มบ้าง อย่างที่หลาย ๆ ความเห็นบอกที่ยิ้มก็ไม่ได้เพราะบุญ แต่ยิ้มเพราะมีความสุขที่ได้ให้ค่ะ
comment27:เกิดมาก็เพิ่งรู้นี่แหละว่าการให้อาหารสัตว์จรเป็นความผิดบาป สร้างความรำคาญเดือดร้อนเหลือแสน 
ให้แก่เหล่าเพื่อนมนุษย์ที่มีหลังคาคุ้มหัว มีอาหารดีๆกิน 4 มื้อ มีที่นอนดีๆให้นอน และมีการศึกษา


แค่ขอพื้นที่ให้อยู่ร่วมโลกด้วยกันแบบถ้อยทีถ้อยอาศัยกับสิ่งมีชีวิตอื่นๆยังไม่ได้เลย
มีแต่ตัวกู และกูเท่านั้น ที่จะต้องเป็นอยู่สบาย ไร้ซึ่งความเดือดร้อนใดๆจากพวกเจ้า 


เอเลี่ยนน่าจะลงมาล้างโลกซะทีก็ดี  หรือไวรัสซอมบี้ระบาดให้เป็นเดอะวอล์คกิ้งเด๊ดเลยก็ได้
โคตรรำคาญมนุษย์พวกนี้เต็มแก่แล้ว
comment27-1:ถ้าคุณยังไม่ทราบว่า เดือดร้อนอย่างไร  ไปอ่านที่หัวกระทู้นะคะ   อย่ามองแต่ตัวกู ของกู กูให้อาหารหมาแล้วมีความสุข เรื่องของกูค่ะ  หัดมองรอบข้างบ้างค่ะ

ที่คุณให้อาหารสุนัขจรจัดก็ไม่ใช่เพราะอะไรหรอกค่ะ บอกได้เลยว่า 

1) ต้องการรู้สึกว่าตัวเองอารีย์ ช่วยหมา  (แต่สัตว์อื่น ไก่ หมู วัว กินได้ตามปรกติ)
2) มักง่าย (ไม่ต้องรับผิดชอบ ไม่ต้องตามไปเช็ดอุจจารระ ปัสสาวะ  กัดใครก็ไม่ต้องสนใจ  ไม่ใช่หมาชั้น)
comment27-2:ไปอ่านหลายรอบแล้วครับ ลำบากยังไงยังไม่รู้เลย ที่อ่านๆและเข้าใจ คือ มีคนให้ไส้กอกหมาหน้า 7 แล้วคุณเดือดร้อน ? 
*ที่แปลกยิ่งกว่าคือ พอสุนัขจรจัดกัดคน แล้วคนที่โดนกัดโมโห นั่นคือ ไม่ได้กัดคุณ ถูกไหมครับ แค่ตัวอย่าง 
*คนเลี้ยงสุนัขโดยส่วนใหญ่ ฆ่าสัตว์ตัดชีวิตเป็นเรื่องปกติอยู่แล้ว เพราะกำจัดเห็บหมัด มันคนละเรื่องกันที่คุณจะบอกว่า ฆ่าสุนัขได้
comment28:ปรกติกลัวหมามากๆ ไม่ชอบให้หมาเข้าใกล้เกิน 1 เมตร
 แต่พอมีหมาเป็นของตัวเอง(โดยความจำเป็น) ทำให้เข้าใจหมามากขึ้นและเห็นใจหมาจรจัดมากขึ้น
ที่จริงถ้า จขกท ควรบ่นคนที่เอามาทิ้งหรือ จนท ที่รับผิดชอบเรื่องการจำกัดสุนัข(แบบถูกวิธี) มากกว่ามาต่อว่าคนให้อาหาร 
คนให้อาหารก็คงไม่อยากเสียเงินให้อาหารสุนัขจรจัดโดยใช่เหตุ
แต่เขาทนเห็นสุนัขผอมโซ สายตาวิงวอน ไม่ได้เพราะสงสาร
หมาแมวจรจัดมันคงไม่อยากถูกทิ้ง ถูกทำร้าย
มันก็อยากมีบ้าน มีอาหารกินทุกมื้อ มีเจ้าของ
comment29:จขกท บอกว่ารักสุนัขเหมือนกัน  ผมไปให้อาหารมีอยู่ประมาณ50ตัว จขกท ช่วยรับไปเลี้ยงหน่อยได้ไหม พอดีผมเช่าห้องอยู่ 50 ตัวเอามาใส่ห้องไม่ได้ หรือ จขกท แค่ตั้งกระทู้เป็นอย่างเดียวครับ
comment29-1:สุนัขคัวเอง  50 ตัว  ถ้าเลี้ยงได้  ดิชั้นก็เทิดทูน  แต่ถ้าไม่สามารถเลี้ยงได้ จะให้อาหารสุนัขจรจัดทำไมคะ?   หรือให้เพื่อรู้สึกว่าตัวเองเป็นคนอารีย์  

ที่คุณให้อาหารสุนัขจรจัดก็ไม่ใช่เพราะอะไรหรอกค่ะ บอกได้เลยว่า 

1) ต้องการรู้สึกว่าตัวเองอารีย์ ช่วยหมา  (แต่สัตว์อื่น ไก่ หมู วัว กินได้ตามปรกติ)
2) มักง่าย (ไม่ต้องรับผิดชอบ ไม่ต้องตามไปเช็ดอุจจารระ ปัสสาวะ  กัดใครก็ไม่ต้องสนใจ  ไม่ใช่หมาชั้น)
comment29-2:ก็คือปล่อยให้มันตายๆไปเลยใช่ไหมคะ? ถึงจะพอใจ

สรุป กระทู้นี้ถามว่าทำไมถึงให้แล้วไม่รับผิดชอบ
หรือจะมาส่งเสริมให้งดให้อาหารสุนัขจรจัดกันแน่
comment29-3:อ่านแล้วเหมือนเก็บกดอะไรสักอย่าง แต่บอกไม่หมด หมากัดคุรเหรอ ? หรือหมามีเห็บ แล้วมันมาไต่คุณ หรือ เค้าให้ไส้กอกหมา หน้า 7 แล้วนั่นคือ 7 คุณ หรือแค่ไปซื้อของ แล้วเห็นถุงขยะ หน้า 7 แล้วไม่พอใจ
comment29-4:หรือให้เพื่อรู้สึกว่าตัวเองเป็นคนอารีย์  <---------------------------------
สมองผิดปกติไรป่ะ คนเค้าบอกแล้ว 
ให้เพราะอยากให้ อยากให้หมาอิ่ม อยากให้หมามีความสุขมีความสุขกับการให้
comment30:จริงครับที่ บางทีสังคมไทยมันสุดโต่ง เช่น จขกท ก็เป็นหนึ่งในนั้นแหระ
comment31:.
comment32:เกิดมาเป็นคนก็บุญแค่ไหนแล้ว เรื่องแค่นี้เดือดร้อนอะไรนักหนา แบ่งปันเพื่อนร่วมโลกบ้างเหอะ สุนัขมันหากินเองได้คงหาไปแล้ว เบื่อพวกคนเห็นแก่ตัวจริงๆ ที่ให้น่ะเพราะรู้สึกสงสารจริงๆ ไม่ได้ต้องการรู้สึกเข้าใจมั้ย ไม่เคยไปป่าวประกาศกับใครหรอกว่าเป็นคนใจบุญ แล้วใครบ้างที่กินแล้วไม่ขี้ไม่เยี่ยว สัตว์มันรู้เรื่องมั้ยว่าต้องไปถ่ายในส้วม ใจคอกูจะอยู่กันแต่มนุษย์เลยรึไง โลกนี้ไม่ได้มีแต่คนนะ
comment32-1:ใจคอกูจะอยู่กันแต่มนุษย์เลยรึไง โลกนี้ไม่ได้มีแต่คนนะ
^
^
อยู่กับมนุษย์ด้วยกันก็ไม่ได้ครับ
เกลียดมนุษย์ป้า รังเกียจเพื่อนบ้าน หมั่นไส้จักรยาน รำคาญเด็ก เบื่อคนขึ้นบีทีเอสแล้วใส่หูฟังเสียงดัง เข้าโรงหนังต้องเก็บคองอเข่าห้ามยืดขามาโดนเก้าอี้กรู...

แอนด์บลาๆๆๆ บลาๆๆๆๆๆ
comment33:เข้าใจในมุมมองของ จขกท. ครับ
      ในมุมมองของผม ผมเป็นคนนึงที่เจอสุนัขข้างทางก็ ซื้อของกินให้ แต่ไม่ได้คิดลึกซึ้งแบบ จขกท. นะครับ  ผมเห็นแล้วสงสาร ก็ซื้อของกินให้ แค่นั้นเองครับ ไม่ได้คิดว่าตัวเองจะได้บุญ หรือ มีใจอารีย์อะไรเลยครับ
       ถ้ามีสุนัข ไม่ว่าจะมีเจ้าของ หรือ ไม่มี   วิ่งมาหน้าบ้านผม ผมก็ให้หมดนะ ไม่ได้คิดอะไร และ ไม่เคยไปให้หน้าบ้านคนอื่น ด้วยครับ 

      ส่วนถ้าสุนัขตัวนั้นมันไปกัดใคร ไปอะไรใครผมคงไม่ได้รู้หรอกครับ ถ้าคนอื่นเขาจะทำอะไร จะตี จะฆ่า ฯลฯ มันก็สิทธิของเขาครับ ผมก็ไม่ไปวิจารณ์หรือกล่าวหาอะไรเขาด้วย

     ใจจริงถ้าผมมีทุนทรัพย์พอ ผมจะเก็บมาเลี้ยงอยุ่ครับ แต่ผมไม่มีขนาดที่จะดูแลอีก 1 ชีวิตได้ เลยทำได้แค่นี้น่ะครับ
comment34:ผมว่าในกระทู้เขาก็ไม่ได้พูดอะไรผิดนะครับ ถ้าให้อาหารแล้วคุณไม่รับผิดชอบกับซากข้าวซากปลาที่ทิ้งไว้ + อึเออะ ของหมาที่ทิ้งไว้ มันก็สมควรน่าโมโหเหมือนกันแหละครับ ให้อาหารได้แต่รับผิดชอบให้ครบสิครับ ไม่ใช่ทำแค่ให้อาหารแล้วผลไม่ดีอื่นๆก้ปล่อยทิ้งไป ส่วนคนที่ให้อาหารแถวบ้านตัวเองก็ต้องคอยตรวจสอบว่ารบกวนเพื่อนบ้านด้วยรึเปล่า เราเป็นสังคมมนุษย์ครับ ทำอะไรก็ต้องคิดให้รอบครอบ
comment35:จขกท เป็นอะไรกับคำว่า จิตใจอารีย์ค่ะ ไม่มีใครเขาเทิดทูนตัวเองว่าเป็นคนดีกับการให้อาหารหมาหรอกค่ะ เขาก็แค่อยากแบ่งปันเพื่อนร่วมโลกแล้วที่ จขกท พูดมามันก็แค่บางส่วนไม่เป็นเหมือนกันทั้งโลกคนรับผิดชอบก็มี ถ้าอย่างนั้น จขกท ต้องการกำจัดหมาจรหรอคะ? แล้วที่บอกจิตใจอารีย์กับหมา (ไก่ หมู วัว ก็กินตามปกติ) แล้ว จขกท กินหมาหรอทำไมพิมแบบสิ้นคิดอ่ะ
comment36:ให้อาหารสุนัขและแมวจรจัดค่ะแต่ไม่ได้ให้ทุกวันอาที่ตัวเองสะดวกและไม่เดือดร้อน พอมันกินเสร็จก็เอาเศษอาหารที่เหลือกลับไปตากแดด แล้วให้เป็นอาหารนกอีกที ทำแล้วมีความสุขค่ะ คือไม่ได้สนใจว่าใครจะคิดว่าไงเพราะคนไม่ชอบต่อให้เก็บกวาดสะอาดก็ไม่ชอบอยู่ดี แค่เห็นหมาจรจัดเดินเฉย ๆ ก็ด่ามันแล้ว ส่วนคนที่ชอบเช่นครอบครัวเราเช้ามาก็ออกไปกวาดไปเก็บ ขี้หมาจรจัดเพราะอยากให้ทางเดินสะอาด
comment37:มันเป้นสิทธ์ของเขานะครับคุณเจ้าของกระทู้ เขาทำได้ไม่มีความผิดตามกฎหมาย เช่นเดียวกับที่คุณไม่ชอบการกระทำของพวกเขา ก็เป้นสิทธิ์ของคุณ และไม่มีความผิดตามกฎหมายเช่นกันครับ ถ้าแค่สงสัยในการกระทำของพวกเขาแล้วไม่ได้เดือดร้อนอะไร ก็สงสัยต่อไปครับคงไม่มีคำตอบให้ แต่ถ้าสงสัยแล้วเกิดความเดือดเนื้อร้อนใจหรือมีผลกระทบใดๆเกิดขึ้นกับคุณหรือครอบครัว จากการกระระทำพวกของเขาเหล่านั้น ก็รวบรวมพยานหลักฐานไปแจ้งตำรวจ หรือร้องเรียนเอากับผู้ที่มีอำนาจหน้าที่รับผิดชอบนะครับ
comment38:ขั้นแรกต้องถามก่อนว่า
เดือดร้อน เดือดร้อนถึงขั้นไหน วิกฤติขนาดไหน
คนเรามีวิจารณญาณจำแนกสิ่งต่างๆไม่เท่ากัน
บางคนไม้ลูกชิ้นหน้าอันนึงคือ เดือดร้อน 
บางคนถุงพลาสติก ชิ้นนึงคือเดือดร้อน
บางคนขี้หมา 1 ก้อน กลางถนนไม่ใช้หน้าบ้านตัวเอง ก็ยังเดือดร้อน

ถ้ามันเยอะเกินไปจริงๆ พื้นฐานขั้นแรกคือการพูดคุย เจรจากัน เจรจาไม่ลงตัว ไปจบกันที่กฏหมาย

ต่อมา คนที่เค้าให้อาหาร บางทีเค้าไม่ได้มีปัจจัยพอจะนำไปเลี้ยงในบ้านตัวเอง
สุนัขจรจัดกับคน มันคือความบังเอิญ
บังเอิญเจ้าของเก่าไม่ดี เอาไปปล่อย บังเอิญตกรถ บังเอิญตกใจเสียงวิ่งหายออกมาจากบ้าน
บังเอิญมาเจอคนสงสารเลยหาให้กินพอประทังชีวิต บังเอิญเจอคนไม่ชอบไล่เตะไล่ถีบ
บังเอิญเจอคนมีปัจจัยเอาไปเลี้ยงต่อ 
บังเอิญเจอคนสงสารผ่านมาเลยหาให้กินแล้วก็พร้อมกันบังเอิญเจอคนที่ไม่ชอบคนหาให้กิน
comment39:เหรียญมี 2 ด้าน 

-----------------------------------------

เอ้าก็กูจะให้อะ อยากให้จะทำไมไม่สิครับ
ทีเผ่าพันธ์มนุษย์ที่ระรานพื้นที่ของสัตว์แล้วทำตัวเหมือนเป็นเจ้าของที่
ยังไม่พอมาระรานพวกเดียวกันที่ให้อาหารสัตว์อีกหรอ 
ปัญญาอ่อน!!

-----------------------------------------

อ๋อที่เราให้อาหารสัตว์เนี่ยนะครับ เพราะเราต้องการจะช่วยเหลือพวกมันไงหละ
แหมเพื่อนร่วมโลกต้องช่วยกันสิครับ มันเป็นธรรมดา
เรื่องขี้หรอ ก็เป็นปุ๋ยให้กับพืชที่เป็นเผ่าพัทธ์แรกบนโลกแล้วก็เป็นต้นกำเนิดพวกเราไงครับ
อะไรนะขี้หน้าบ้าน ตามหลักความเป็นจริงถ้าไม่มีมนุษย์หน้าบ้านควรเป็นของพืชนะครับ ทับที่เอง

-----------------------------------------

โลกนี้คนดีอยู่ไม่ได้ @cr_batmanvssuperman



เราไม่สามาเป็นฮีโร่ของคนทั้งโลกได้ครับ จงทำในสิ่งที่คุณคิดว่าถูกต้องนั่นแหละดีแล้ว
comment40:เชื่อไหมว่าหนึ่งในคนพวกนี้มีคนนึงวางยาฆ่าหมาเพื่อนบ้าน
แล้วทำเป็นใจบุญกลบเกลื่อน
comment41:เราว่าจขกท.เริ่มพูดไม่รู้เรื่องแล้วล่ะค่ะ มีคนให้ขับถ่ายในบ้านตัวเอง กินในบ้านตัวเองก็ไม่พอใจ คือจะหาแนวร่วมกำจัดสุนัขจรจัดว่างั้นเถอะ เลิกอ้างเถอะค่ะ

คนยังต้องขับถ่าย แล้วมาก็มีทวาร จะไม่ให้ถ่ายรึไง ต่อให้ไม่ให้อาหาร ถ้าสุนัขมันจะถ่าย มันก็ถ่ายค่ะ อย่าเพ้อเจ้อ!! ว่าแค่กินอาหารจากคนให้ แล้วสุนัขจะถ่ายอย่างเดียว

คุณไม่ได้รักสุนัขก็อย่ามาเกริ่นว่าตัวเองรักสุนัข มันเป็นการหาข้ออ้างให้ตัวเองดูดี คุณแค่ขึ้นกระทู้พูดเรื่องจุดประสงค์คุณมาก็พอ !

เราเห็นด้วยที่สุนัขจรจัดอาจจะทำความเดือดร้อนบ้างในบางครั้ง แต่มันก็ช่วยไม่ได้ ถ้าไม่มีมาตรการมาควบคุมดูแลอย่างเข้มงวด มันก็ไม่มีอะไรดีขึ้นหรอกค่ะ คุณจะมาบอกให้ทุกคนห้ามให้อาหารสุนัขมันเป็นไปไม่ได้ 
ถ้าคุณไม่อยากทำให้ใครเดือดร้อนเพื่อสุนัข คุณก็ลองยื่นเรื่องสุนัขจรจัดดูสิคะ ไม่มีใครอยากหาเรื่องใส่ตัวให้ตัวเองหรอก คุณก็เหมือนกันนั่นแหละ ถึงได้มาบ่นในนี้
comment42:ผมว่า จขกท วางถุงกาว แล้วตั้งสติก่อนนะครับ ก่อนที่ความเห็นแก่ตัวของคุณจะแสดงออกมาชัดเจนมากไปกว่านี้

ผมไม่แน่ใจว่าคุณรู้จัก คำว่า "ด้อยโอกาศ" รึป่าวนะครับ ผมว่าคำๆนี้ เราใช้ได้ ทั้งกับคน และ สัตว์

อะไรที่จัดอยู่ในกลุ่มด้อยโอกาศ สำหรับผม ผมมองว่า น่าส่งสาร และ ถ้ามีโอกาศ ก็ควรที่จะช่วยเหลือ

การที่ หมาแมว จร กิน แล้ว ขี้ ไม่เป็นที่ ไม่ได้เดินไปเข้า ห้องน้ำ ให้ถูกต้องตามหลักที่ จขกท คิด สร้างความเดือนร้อน ใจ

ให้กับตัวคุณ เป็นอย่างมาก 

คุณลืมไปรึป่าวครับ ว่า ไม่เฉพาะหมา นะครับ บางที คนเราเอง ยกตัวอย่างเช่น Homeless หรือ บางคนที่สติไม่ค่อยสมประกอบ

เค้าก็ไม่ได้ อึ ฉี เป็นที่เป็นทาง คนบ้าบางคน เดินๆ คิดจะอึๆก็อึ ตรงไหนก็อึ แล้วยังไงครับ เราต้องกำจัดด้วยมั๊ย!!!

ต้องด่า คนใจร้าย ไร้จิตสำนึก ที่ ให้ข้าว ให้ขนม พวกเค้ากินเพื่อประทังชีวิต เพื่อให้อยู่ บน"โลกแสนสวย" ใบนี้ได้อีก 1 วัน ด้วยมั๊ยครับ

ผมว่า อย่างที่ ความเห็น ด้านบน หลายๆความเห็น ได้บอกแล้วอะนะครับ ว่า แต่ละคน ขอบเขต ที่จะช่วย พวกด่อยโอกาศ มีไม่เท่ากัน

เชื่อเถอะ ถ้า กลุ่มคนที่ จขกท มองว่าเป็นพวก โลกสวยรักสัตว์ เค้าสามารถ เก็บไปเลี้ยงได้ทั้งหมด เค้าทำแล้วครับ ไม่ต้องรอให้คุณออก

มาตั้งกระทุ้แบบนี้ 

แล้วอีกอย่างนะครับ ไอ้พวกหมาแมวจร ที่มีอยู่ทุกๆวันนี้ ผมค่อนข้างมั่นใจเลยครับว่า ปัจจัย หนึ่ง ที่ ทำให้ สัตว์ด่อยโอกาศ พวกนี้เพิ่มขึ้น

ก็คือ พวกมนุษย์ ไร่จิตสำนึกเนียะแหะครับ หรือเรียกว่าพวก รักหมาจอมปลอม 

ตอนเด็กๆ หมาแมว พวกนี้ มันก็น่ารักดีนะ พอซักพักเบื่อ รู้สึกว่าไม่ใช้ รู้สึกว่าใช้ค่าใช้จ่ายเยอะจนเกินไป ก็เอาไปแอบปล่อย สุดท้ายก็กลายเป็น

ปัญหาสังคม ให้คุณต้องออกมาโวยวาย ก่อนที่จะกำจัดหมาแมว จร ผมว่ากำจัดคนจำพวกนี่ก่อนน่าจะดีกว่า!!

ปล. แล้ว รบกวน ไปหาข้อมูลนิดนึงนะครับ ว่าสัตว์เลี้ยง กับสัตว์ ที่ใช้บริโภค เค้าแบ่งเป็นคนละประเภทนะครับ
การที่คุณบอกว่า ทำไมต้องเฉพาะหมา แมว ทำไม ไม่เป็นหมู เป็ด ไก่ด้วย ก็อันนั้นคือสัตว์ที่ใช้บริโภค ไงงงง
เอาเป็นว่า ถ้าเลือกได้ ก็คงไม่มีใครกิน ไม่มีใครอยากไปเบียดเบียนชีวิตคนอื่นหรอกครับ แต่หมาแมวมันถูกรู้จักมาตั้งแต่
เราเด็กๆ ว่ามันเป็นสัตว์เลี้งไงงง หรือที่บ้านคุณ ให้กินหมาแมวด้วย!!
comment43:เจ้าของกระทู้ คุณใจแคบมากครับ อาจจะเพราะการอบรมณ์สั่งสอนของครอบครัวหรือเปล่าไม่แน่ใจ

แต่ผมเข้าใจนะพวกที่คิดถึงแต่ตัวเองเป็นหลัก ว่าจิตใจจริงๆเป็นคนยังไง

ผมเป็นมุสลิม เลี้ยงหมาไม่ได้ แต่เวลาเห็นหมาจรจัด ผมก็ให้อาหารมัน มันทำงานไม่ได้ ไปซื้อเองไม่ได้ เอ่ยปากขอไม่ได้

มันจะหาอะไรตามธรรมชาติกินได้บ้างล่ะ ? มีอะไรให้มันกินบ้างหล่ะ ? มันจะถ่ายที่ไหนได้บ้าง? มันไม่มีบ้านอยู่นี่ครับ

มนุษย์เรายึดครองผืนดิน ผืนป่าเป็นของตน โดยลืมนึกไปว่าสิ่งมีชีวิตอื่นๆก็มีสิทธิอยู่บนโลกนี้เหมือนกัน

หมามาขี้บ้านเรา บ้านที่เราคิดว่าเราเป็นเจ้าของเพราะกระดาษที่เรียกว่าโฉนด 

โดยลืมไปว่าบ้านเรามันอยู่บนโลกที่มีสิ่งมีชีวิตหลายอย่างอยู่ด้วยกัน 

เรายึดผืนป่าสร้างบ้านสร้างเมือง ทำให้สัตว์ป่าไร้บ้าน เลิกคิดถึงแต่ตัวเองได้แล้วครับ

ช่วยกันดูแลเพื่อนร่วมโลกของเรา เราอาจจะทำได้ไม่เยอะ ช่วยกันคนละนิดละหน่อยมันก็มากพอที่จะให้หลายๆชีวิตอยู่รอด

มีคนให้อาหาร เราเห็นว่ามันสกปรก เราก็เก็บขยะไปทิ้ง ล้างขี้มัน มันไม่ทำให้แขนของคุณเป็นง่อยหรอก 

คุณไม่ให้ หรือให้ไม่ได้ อย่างน้อยคุณก็ได้ช่วยเก็บขยะที่เกิดจากการแบ่งปัน ทำให้สะอาด และยังต่อชีวิตอีกชีวิตนึงได้อีกด้วย

เจ้าของกระทู้จะคิดได้ครับ หากเจ้าของกระทู้ไม่ได้คิดถึงแต่ตัวเอง....
comment43-1:แต่ผมเข้าใจนะพวกที่คิดถึงแต่ตัวเองเป็นหลัก
เจ้าของกระทู้จะคิดได้ครับ หากเจ้าของกระทู้ไม่ได้คิดถึงแต่ตัวเอง....
^
^
ซึ้งมากเลยครับ
จริงสินะ  มนุษย์ทุกวันนี้คิดถึงแต่ตัวเอง me me me me
comment44:เอาไปแลกถังน้ำก็จบละ ได้ถังน้ำมาใช้ด้วย
comment45:คือ เราเข้าใจคนรักสุนัขนะ เพราะเราก็รักสุนัข   แต่บางครั้งเรางงกับตรรกะของคนที่รักสุนัข  ทำไมคนรักสุนัขบางคนไม่เอาสุนับจรจัดไปเลี้ยงที่บ้าน ให้ความรักกับสุนัข  เอาสุนัขไปฉีดยาพิษสุนัขบ้า ฉีดวัคซีน  รักษาเห็บเหา   แต่ที่เห็นคือ บางคนเดินเข้าไปในเซเว่น ซื้อไส้กรอก  ให้สุนัขจรจัดกิน แล้วยิ้มอย่างมีควาสุขว่าตัวเองเป็นคนใจบุญ    แล้วก็เดินจากไป
- ตรรกะคุณสิแปลก คือคน "จิตใจปรกติ" บางคนเค้าก็ไม่ได้รักสุนัขอะไรมากมายหรอกนะ บางคนไม่ได้คิดว่ามันน่ารักอะไรด้วยซ้ำ แต่ที่เค้าให้ข้าวมันบ้าง ยื่นลูกชิ้นให้มันบ้าง ทักทายมันบ้าง ก็เพราะเค้ารู้สึกต้องการช่วย "เพื่อนร่วมโลก" แค่นั้นเอง หมามันมีแค่สี่ขา ลำพังจะล้างตูดตัวเองยังทำไม่ได้เลย เราที่ยืนด้วยสองเท้าหาเงินเป็น หาอาหารเองเป็น ช่วยได้ก็ช่วยบ้าง คุณถึงกับ "งง" ในตรรกะของพวกเค้าเลยหรอ จะทำยังไงให้หายงงดีคะ 

ที่แปลกคือ บางคนให้อาหารสุนัขเสร็จ ขยะที่เป็นซากก็ไม่เก็บ   อึสุนัขก็ไม่เก็บ  แต่ดีใจที่สุนัขอิ่ม   แล้วกระดิกหางให้ตัวเอง  บางทีให้อาหารสุนัขหน้าบ้านคนอื่น  เจ้าของบ้านก็ต้องมาเก็บ
- คือหมามันอยู่ข้างถนนอยู่แล้ว ปรกติมันก็อึฉี่ในที่ๆ มันอยากทำ ไม่ใช่ว่าใครให้ของมันกินตรงนั้น มันก็อึฉี่ตรงนั้นเลยนี่คู๊ณณณณ แล้วมันมีซักกี่คนเชียวที่ให้อาหารเสร็จก็ทิ้งของไว้ตรงนั้นเลย คือถ้าใครให้อาหารหมา คนนั้นต้องตามไปเก็บอึหมาตัวนั้นด้วยหรอ อย่างงั้นหรอกหรอ? แล้วเค้าอิ่มอกอิ่มใจเวลาหมากระดิกหางมีความสุขนี่มันแปลกด้วยหรอ หรือคุณมีความสุขเวลาเห็นมันเดินท้องกิ่ว มองเรากินน้ำลายไหลพรากๆ มากกว่า?

ที่แปลกยิ่งกว่าคือ พอสุนัขจรจัดกัดคน แล้วคนที่โดนกัดโมโห  ก็หาว่า คนโดนกัดนั้นเดินไม่ดูตาม้าตาเรือ ทำยังไงให้โดนสุนัขจรจัดกัด  บางคนบอกว่า แกต้องเลวแน่ๆ ถึงได้โดนสุนัขกัด  สุนัขมีเซนส์ว่า คนไหนดี ไม่ดี  (เอ่อ  สุนัขฉลาดขนาดนั้นเลยเหรอคะ?)
- เออ อันนี้เห็นด้วย ว่าพวกคลั่งหมา แม้หมาจะกัดคน เค้าก็ยังมีเหตุผลประหลาดๆ อย่างที่คุณว่า แต่มันก็ไม่ใช่ว่าพอโดนหมากัด เราต้องไปฆ่าไปแกงเค้าเลยป่ะ 

ที่น่ากลัวยิ่งกว่าคือ คนบางคน พอสุนัขจรจัดกัดคน   แล้วคนโมโห เอาไม้ ไล่ตีสุนัข   กลายเป็นว่า ผิด พรบ สัตว์ ต้องเข้าคุก  แถมตามด่าว่า เลวยิ่งกว่าหมา
- สมมติคุณโดนคนต่อยหน้า แล้วคุณไปคว้าไม้มาตีเค้ากลับ มันก็แฟร์นะ แต่ต้องตีเค้าจนตายมั้ย? ต้องตีให้พิการเลยมั้ย? แค่ตีให้เค้าหยุดก็พอมั้ย? 

กลายเป็นว่า ปัจจุบัน  เราต้องยอมให้คนที่เห็นแก่ตัว เลี้ยงสุนัขจรจัด ให้สุนัขจรจัดมาทำร้ายคนบริสุทธิ์เหรอคะ?   
- ทำร้ายยังไง?

เรารู้นะ เดี๋ยวเราต้องโดนถล่มแน่นอน  ต้องมีคนมาด่า เราว่าเราใจดำแม้แต่กับสุนัขจรจัด  แต่เราว่า บางทีสังคมไทยมันสุดโต่งเรื่องสุนัขจรจัดเกินไปแล้ว   
- ไอ้คนที่สุดโต่งเกินไปมันก็มีเยอะจริงๆ แต่คนที่คิดลบแบบสุดโต่งแบบคุณมันก็มีไง เพราะฉนั้นคุณจะงงอะไรนักหนา ประหลาดใจอะไรนักหนา

และเราเชื่อว่า ต้องมีบางคนหาว่า เราใจบาป  เกลียดสุนัข  เราต้องขอบอกก่อนนะ  คนเลี้ยงสุนัขโดยส่วนใหญ่ ฆ่าสัตว์ตัดชีวิตเป็นเรื่องปกติอยู่แล้ว เพราะเห็บเหาบนตัวสุนัข ยังไงก็ต้องฆ่า  และฆ่าทีเป็นร้อยตัวด้วย   เพราะฉะนั้นคือ เราว่า ถ้าเราใจบาปกับสุน้ขจรจัด  แสดงว่า คนที่มาพูดก็ไม่ได้รักสุนัข หรือเลี้ยงสุนัขจริง
- ประโยคนี้เราอ่านแล้วไม่เข้าใจ จะสื่ออะไร? ขอโทษด้วยสงสัยเราไม่แตกฉานภาษาไทย
comment45-1:ถ้านับเห็บนี่ผมไม่ต้องนับยุงเลยเลยหรอฮะ 55555
กูบาปหนามาก55555 ใจร้ายใจดำอำมหิต ทำไมกูจิตใจสกปรกเยี่ยงนี้ เอิ่ม55555
comment45-2:^^
ฮาเลย
comment46:จขกท พูดเหมือนว่า คนที่ให้อาหารหมา สร้างภาพ ไม่สนใจคนอื่น

แต่จริงๆ คนกลุ่มนี้ ส่วนให้เป็นคนมีน้ำใจ ทำด้วยใจ ไม่หวังสิ่งตอบแทน และมักจะยินดีช่วยเหลือเพื่อนมนุษย์ด้วยกันด้วย

ทรัพยากรบนโลก ที่ดินไม่ใช่ของมนุษย์แต่เพียงผู้เดียวนะคะ แต่มนุษย์จับจอง เบียดเบียน ปล่อยมลพิษ จน สิ่งมีชีวิตอื่นหากินลำบากแล้วนะคะ

ที่สุนัขขี้ ยังส่งผลกระทบน้อยกว่ามนุษย์นั่งรถตู้ไปทำงานซะอีก จริงๆ มนุษย์นั่นแหละสร้างความเดือดร้อนให้สิ่งมีชีวิตบนโลกยิ่งกว่าใคร

นิดๆ หน่อยๆ ถ้าให้ไม่ได้ก็เปิดใจให้กว้าง วางเฉยบ้างก็ดีนะคะ อย่างน้อย จขกท เองจะได้สบายใจ มาตั้งกระทู้คาดคั้นหาพวก ก็ไม่ช่วยอะไรหรอกค่ะ เพราะคนเราคิดไม่เหมือนกัน 

เราก็ดูแลสัตว์จรจัดบ้างเหมือนกัน แต่รวมถึงฉีดวัคซีน ืำหมันด้วย เพื่อลดปัญหาค่ะ นี่ก็นึกถึงทั้งน้องหมาและเพื่อนมนุษย์นะคะ
comment47:จขกท.บอกว่าตัวเองรักหมาใช่มั้ยคะ
ก็เอาหมาจรไปเลี้ยงสิคะ 
รักหมาใช่มั้ยคะ เวลาหมามันสะเออะไปขี้หน้าบ้านใครก็ช่วยเก็บทีสิคะ
จขกท.รักหมาแบบไหนหรอคะ
งงกับตรรกะ จขกท.เหมือนกันค่ะ
อย่าคำพูดที่ว่า #ฉันเองก็รักหมา 
มาเป็นข้อละเว้นในการโดนด่าเรื่องความแคบของจิตใจตัวเองเลยค่ะ!
บางคนเขาให้เพราะสงสารค่ะ ไม่ได้สร้างภาพ
อย่าว่าแต่หมาจรเลยค่ะ คนจรเราก็ซื้อข้าวให้เขากิน
ห้ามใครไม่ได้หรอกที่จะมาให้รักหมาทุกคน 
แต่ถ้าคุณมาตั้งกระทู้ว่าคุณเกลียดหมาเราว่าน่าจะมีคนหลายๆคนเข้าใจง่ายกว่านี้นะคะ
comment48:555
comment49:หมาจรจัด ปัญหาคลาสสิคของสังคมไทยครับ

จะแก้มันมีทางอยู่ แต่คนที่เสนอนโยบายแก้ปัญหาจะโดนด่าทันที ผมก็โดนด่าไปหลายที5555

เรายังติดกับกรอบเดิมๆครับ สังคมเราไม่สามารถแก้ปัญหาหมาจรจัดได้ เพราะ เราไม่ยอมรับความคิด2ข้อ

1. หมาเป็นสัตว์ ไม่ต่างจากสัตว์อื่น วิธีที่เราควรมองมันก็ไม่ต่างจากสัตว์อื่น

2. หมาไม่ใช่คน ดังนั้นอย่าเอาหมาไปเปรียบกับคน วิธีแก้ปัญหาไม่เหมือนกัน

ถ้าสังคมไทยเรายอมรับแนวคิดนี้ได้ผมว้าเราแก้ปัญหาหมาจรจัดได้ไปนานแล้ว
comment49-1:โอ๊ยย เรารับได้ค่ะ เราคิดว่าคนรักสัตว์ทุกคนรับได้นะถ้าจะมีเพียงสัตว์จรจัดกลุ่มใหญ่แค่กลุ่มนี้กลุ่มเดียวถูกจำกัด แล้วจะไม่มีคนปล่อยสัตว์เลี้ยงของตัวเองให้เป็นจรจัดอีก แต่มันไม่ใช่ไงเฮ่ย ปัญหาตอนนี้มันอยู่ที่กมลสันดานของคน การไร้ความรับผิดชอบ ต้องกำจัดกี่ชีวิต ฆ่าล้างโคตรเลยไหม แต่ทางที่ดีจับคนไร้ความรับผิดชอบไปกำจัดทิ้งให้หมดก่อนจะเป็นการแก้ปัญหาที่ถูกจุดมากๆค่ะ
comment49-2:หมาไม่ใช่คน แต่หมาคือ "สิ่งมีชีวิต" นะครับ
เขาหิวเหมือนเรา เจ็บเหมือนเรา รักชีวิตเหมือนกับเรา
จะจัดการปัญหาอย่างเด็ดขาด ก็ต้องใช้วิธีการุณธรรม
แบบที่ทั่วโลกก็พยายามอย่างหนักที่จะเปลี่ยนความคิดอยู่
คือเลิก "ฉีดยาให้ตาย" หันมาใช้วิธีจับไปทำหมันเพื่อไม่ให้แพร่พันธุ์แทน  แล้วรณรงค์ให้ adobt สัตว์จร

วิธีนี้ยากกว่าการฆ่าให้ตายมากนัก และต้องใช้จิตใจที่สูงของมนุษย์จำนวนมาก ถึงจะดีขึ้นๆเรื่อยๆ จนปัญหาบรรเทาลง
comment50:เราเข้าใจเรื่องปัญหาหมาจรจัดนะ 
แต่การที่จขกท.ใช้อารมณ์โพสตอบมันแสดงถึง EQ แถมยังทำให้ประเด็นเปลี่ยนไปอีก
แทนที่จะคุยดีๆ
comment51:อยากรู้อย่างนึงค่ะ...ในนี้มีคนแบบ จขกท. กี่คนหรอคะ?!! 
สงสัยจังค่ะ..ว่า จขกท. และคนจำพวก จขกท.โตมายังไง ...คงไม่จำเป็นต้องอธิบายหรือโต้ตอบอะไรกับคนใจแคบแบบคุณนะคะ..มันเปลือง!!!!!!!!!!
comment52:จขกท คุณรักสัตว์จอมปลอมมากๆ ดูจากคำตอบก็รู้แล้ว
สำหรับผม ไม่ว่ามด ยุง เห็บ หมัด ยังฆ่าไม่ลงเลยได้แต่ปัดๆไป
comment52-1:เหมือนกันเลยครับ ไม่ฆ่าไม่ตี
แต่ยอมรับว่าบางทีกัดมากๆ หงุดหงิดก็ตีตายเหมือนกัน  แต่น้อยครั้งมากๆ 
พยายามที่สุดที่จะไม่ฆ่าครับ
comment53:ผมก็เลี้ยงหมานะ ที่บ้านตอนนี้ก็สี่ตัวแล้ว แต่ผมเห็นด้วยกับเจ้าของกระทู้นะครับ คือคุณจะให้อาหารหมาจรข้างถนนนี่ผมไม่ว่า แต่ขอร้อง หาถาดหาถุงอะไรมาใส่ แล้วพอมันกินเสร็จ ขอให้เก็บด้วยได้ไหม แถวบ้านผม ขี่มอไซด์เอาข้าวใส่ถุงมาเลย แต่ตักกองไว้กับพื้นฟุตบาท อ้าว แล้วพอหมามันกินไม่หมดแล้วทีนี้ยังไงล่ะ  คนแถวนั้นก็เดือดร้อนซิครับ ขยะมันก็เน่าเหม็นเต็มไปหมด
comment54:ถามโง่ๆ โคตรใจแคบ 
ถูกเลี้ยงมาแบบไหนอะ
comment55:หายไปไหนแล้วล่ะครับ ใจคอไม่ดีเลย
comment56:
comment57:อื้อหืมมมม  จขกท. โดนกลุ่มผู้รักสัตว์ถล่มซะเละเลย
ป่านนี้ไปแอบนั่งเข้ามุม นั่งซึมอยู่ละมั้ง
คงแอบคิดในใจ " ไม่น่าเล้ยยย เถียงไม่ทัน รุมซะขนาดนี้ "
มามะๆๆๆ ตบไหล่ 2 ที เราเข้าใจเธอ

เอาเป็นว่า ไม่เข้าข้างใคร เข้าใจทั้ง 2 ฝ่าย
ขอเป็นคนยุติเอง ใครที่ยังรุ้สึกว่า
ยังด่า จขกท. ไม่สะใจเลยอ้ะ จขกท. หายไปไหนซะแระ
ขอตอบแทนท จขกท. ว่า ไม่ได้ไปไหนหรอก ไปนั่งเข้ามุมอยู่
ก็โดนต้อนซะขนาดนั้น จะออกจากมุมมาทำเพื่อ ?  แหม่ ...

วิแคะ กระทุ้นี้แล้ว มี 18 กลุ่ม

1. รักสัตว์ เกลียดมนุษย์
2. รักมนุษย์ เกลียดสัตว์
3. รักสัตว์ รักมนุษย์
4. เกลียดมนุษย์ เกลียดสัตว์
5. รักสัตว์แบบเฉพาะหน้า ( อดรนทนไม่ได้ เมื่อมันหิว ป่วย บาดเจ็บ ฯลฯ )
6. รักสัตว์แบบ advance ( มองล่วงหน้าไปไกล 15 step )
    6.1 อยากให้หมาหายหิวไป 1 มื้อ , หรือ 1 วัน , หรือ 1 อาทิตย์
           หรือ 1 เดือน , หรือ 1 ปี หรือตลอดชีวิต เราเลือกได้นิ
           แต่รุ้สึกว่า แบบ 1 มื้อ จะง่ายสุด ใช้ทุนน้อยสุด เห็นผลเร็วสุดนั่นเอง
7.  รักสัตว์แบบ super advance
     7.1 อย่าให้สาธยายเลย มันโหดร้าย
8. รักสัตว์แบบ mega super advance
    8.1  อย่าเลย กลัวรับไม่ได้
9. ....
10.....
11.  .....  ขี้เกียจจิ้มแล้ว เอาเป็นว่า ไปดูในกระทุ้เก่าเรา
     เรื่องของนักร้องลุกทุ่งจ้ะ ที่มีปัญหากับเพื่อนบ้านอ่ะ
   ก็เรื่องหมาเนี่ยแหล่ะ

สรุป

   ปัญหาทั้งหลายทั้งปวง มันเกินปัญญาชาวบ้านอย่างเราๆ ท่านๆ นะ
รวมตัวกันเรียกร้องให้ภาครัฐเจียดงบมาซัก 200 ล้าน
แก้ปัญหาถึงต้นตอ จะโอเคร๊ !  มากๆๆ

( แต่งบน่าจะมีแหละ แต่ก็รุ้ๆ กัน )

ก่อนไป สบตาปิ้งๆๆ วิ้งๆๆ คริๆ
comment57-1:เป็นไส้เดือนที่มีความคิดดีมากเบย ชอบๆๆ ไลค์
comment58:เมืองนอก(ที่เจริญๆ)เขาไม่มีปัญหาหมาจรจัดกันเท่าไหร่หรอกค่ะ เพราะเขาฆ่าทิ้งกันหมดนี่แหละ
comment58-1:เหตุผลนี่แหละผมถึงดีใจที่เกิดในเมืองพุทธ
comment58-2:ผมเห็นด้วยกับการกำจัดแบบฝรั่งนะ
หมาจรจัดที่ไม่มีเจ้าของ แล้วไม่มีคนรับเลี้ยง
มี 2 ทางให้เลือกคือฆ่าทิ้ง กับเอาเนื้อไปขายที่เวียดนาม

หมามันไม่เหมือนคน มันไม่ได้เคารพกฎหมายเดียวกันเหมือนคน มันพูดไม่ได้
มันเป็นปัญหามากกว่าคนอีก

เอาง่ายคือผมเองนี่แหละ เจอตลอด กลับบ้านดึกๆ บ้านนอกไง แล้วหมาจรจัดมันเยอะ
ชอบวิ่งตัดหน้ามอเตอร์ไซต์ ขับช้าๆก็เห่าไล่ ขับเร็วก็มองไม่เห็น ชนตายมาเยอะ
ชนตายไม่เท่าไหร่ ทำผมรถล้มมีปัญหาอีก คนก็เจ็บอีก

ผมไม่ได้มีปัญหากับหมา แต่เกลียดหมาจรจัดมาก เพราะมันเป็นปัญหาสังคมสุดๆ
comment58-3:ที่อเมริกา หลายๆเมืองเค้าไม่ฆ่าสัตว์แล้วนะคะ
เค้าเป็นศูนย์รับเลี้ยง  แล้วพยายามรณรงค์ให้คนที่อยากเลี้ยงสัตว์มารับสัตว์จากศูนย์ไป  แทนที่จะซื้อหมา-แมวมีพันธุ์ ราคาแพงๆ
comment58-4:คห.นี้แน่ใจแล้วเหรอว่ารู้จักการดูแลสัตว์จรดีพอ???

หลายประเทศเลิกฆ่าสัตว์ทิ้งแล้วนะครับ รณรงค์ทำหมันแล้ว adopt แทน

หัดดู Animal Planet เยอะๆครับ  เขาเสนอประเด็นเรื่องนี้หลายรายการตลอดทั้งปีเลยครับ
comment58-5:โอเคค่ะ ข้อมูลเราไม่อัพเดทเอง อันนี้เราผิด ยอมรับค่ะ
"หลายประเทศเลิกฆ่าสัตว์ทิ้งแล้วนะครับ รณรงค์ทำหมันแล้ว adopt แทน"
จากประโยคที่ว่าก็แสดงว่าเขามีการจัดการจัดระเบียบอย่างจริงจังใช่ไหมล่ะคะ แต่เมืองไทยก็ยังไม่ทำจริงจังอยู่ดีเนอะ
เราสนับสนุนให้มีการจัดการ และคิดว่าการที่มาให้อาหารเลี้ยงๆกันเองแบบนี้มันไม่ถูกค่ะ
คนที่ไปให้อาหารไม่ทราบหรอกค่ะว่ามีคนอื่นเดือดร้อนมากมายจากการกระทำของคุณ 
เพราะคุณเป็นคนเลี้ยง มันก็ต้องดีกับคุณ มันก็ไม่กัดคุณอยู่แล้ว 
แต่คนอื่นที่อยู่ในละแวกนั้นจะได้รับผลกระทบอะไร คุณก็ไม่มีทางมาเห็น ถ้าไม่มานั่งจ้องทั้งวันทั้งคืนจริงไหมล่ะคะ?
สมมติว่าหมาไปกัดใครเข้า มีใครรับผิดชอบไหมล่ะคะ? ก็ไม่มีเนอะ ไปถามคนให้อาหารก็คงตอบแค่ "ให้อาหารเฉยๆ ไม่ได้เลี้ยง"
เราไม่โทษหมาค่ะ หมามันไม่รู้เรื่องหรอก โทษคนนี่แหละค่ะ อยากเลี้ยง แต่ไม่อยากรับผิดชอบ
comment59:เรา บ้านอยู่ใกล้วัด มีแต่คนเอาหมามาปล่อยในวัดค่ะ
ตอนนี้ มีสมุนเป็นสิบตัว ซื้ออาหารเม็ด จับฉีดยา
อยากจะทำหมันให้ แต่เงินเราก็ใช่จะมีมากมาย
พอเค้าออกลูกที ก็โพสต์หาบ้านให้ หมาจอห์น
ในวัดเรานี้ มีทั้งพุดเดิ้ล เจอรมันเชพเพิร์ดนะคะ
ใครคะ ช่างใจร้ายเอามาปล่อย มิใช่มนุษย์หรือ
เราแค่ช่วยเท่าที่จะช่วยเพื่อนร่วมโลกได้
บ้านเราก็เอาเจ้าดื้อมาจากในวัด 2 ตัว
มันกำลังจะตายค่ะ เลนเอามารีโนเวท 555

การแก้ปัญหา คือเริ่มจากตัวเราเองนี่คะ
ฝึกให้เด็กรุ่นใหม่มีความรับผิดชอบต่อสิ่งต่างๆ
การแก้ที่ต้นเหตุและปลายเหตุก็ต้องทำไป
การแก้ปัญหาด้วยปาก ไม่ช่วยให้ดีขึ้นเท่าไรค่ะ
comment59-1:คุณแอ๊บแบ๊วฯ อยู่ในกทม. หรือปริมณฑลนี่รึเปล่าคะ  
ถ้าใช่  สนใจส่งสมุนหมาของคุณทำหมันแบบยกฝูงเหมือนที่เรากำลังจะทำมั้ยคะ 

เรากำลังติดต่อขอคิวส่งหมาที่วัด/หมาบ้านทำหมันในราคาประหยัด (700 บาท/ตัว) กับกลุ่ม SOS: Save our Strays ของคุณนิดา นิกรพันธ์
รอบนี้เป็นรอบเก็บตก  รอบที่เท่าไรก็จำไม่ได้แล้ว  เพราะเก็บมาหลายรอบ  แต่ไม่หมดสักที
700 บาทนี่คือราคาแบบเหมารวมของการทำหมัน - ดูแลหลังผ่าตัดประมาณ 7 วันนะคะ
ถ้าต้องยิงยาสลบ คิดเพิ่มตัวละ 300 บาท
มีบริการรถรับส่ง (รถบรรทุกเล็กพร้อมกรง) ซึ่งต้องตกลงราคากันเองอีกที

คิวของเรานี่ถ้าโชคดี  ก็จะเป็นหลังสงกรานต์นี่ละค่ะ

เรามาช่วย ๆ กันทำเท่าที่เราพอทำได้นะคะ
comment59-2:ไม่ได้อยู่ในกทม.กับปริมณฑลค่ะ งื้ม น้องๆสมุนของคุณโชคดีจัง
ลองถามแถวบ้าน เขาคิดตัวละ 1,000 บาท แบบถูกสุดๆ
(>  <) กำลังหยอกกระปุกอยู่ค่ะ 
ขอบคุณนะคะที่มาบอก คุณใจดีจัง ^^
comment60:เราเห็นด้วยกับจขกท.นะ
ไม่ใช่แค่กับหมา แต่สัตว์อื่นด้วย แมว ไรงี้
เรารักแมวคลั่งแมวนะ เจอแมวที่ไหนก็ให้อาหารให้ขนม
แต่เราให้ละนั่งรอมันกินจนหมดละเอาไปทิ้งให้ไง
ทำไมคนที่รักสัตว์ไม่ทำแบบเราบ้าง??
คลุกข้าวไปให้หมาแมวจรตามถนน/รั้วหน้าบ้านข้างบ้านคนอื่น
ให้เสร็จรู้สึกอิ่มทิพย์ที่ให้ชีวิตสัตว์
แต่เจ้าของบ้านที่คุณเอาไปให้อ่ะ เหม็นค่ะ สกปรกด้วย
หน้าบ้านคุณมีละไม่ไปตั้งไว้ให้หมาแมวกินล่ะคะ??

เราถือว่าเราพูดเรื่องนี้ได้ เพราะมันไม่ได้เกิดที่บ้านคนอื่น แต่มันเกิดที่บ้านและรั้วบ้านเรา

เบื่อมากค่ะพวกนี้ รักสัตว์.jpg
comment60-1:ประเด็นของ จขกท อยู่ที่ อุจจาระของสัตว์ตัวนั้นๆ หลังจากเราให้อาหารเค้าแล้วด้วยค่ะ
comment60-2:ของเราก็มีค่ะ เป็นก้อนสีสวยมีสุขภาพดีเชียว
ทั้งขี้ทั้งฉี่ 
อยากจะถ้อยทีถ้อยอาศัยกับเพื่อนบ้านอยู่
แต่เจอแบบนี้เข้าทุกวัน ก็ไม่รู้จะตบะแตกเมื่อไหร่ค่ะ
comment61:เดี๋ยวนะๆ สรุปประเด็นหลักของ จขกท คืออะไรคะ

1. อยากรู้ว่าทำไมคนรักหมา ถึงไม่อารีย์สัตว์อื่น
หรือ
2. ความไม่รับผิดชอบของมนุษย์ที่ให้หมากินแต่ไม่เก็บขี้หมา

ก็นะ คนเรากินข้าวที่ร้านอาหารยังมาขี้ที่บ้านเลย ถ้าหมามันมีบ้านมันก็คงมาขี้ที่บ้านอะค่ะ แล้วก็ถ้ามันทำงานได้มันก็คงไม่มานั่งขอแบบนี้หรอก
แล้วก็ไม่เข้าใจด้วยว่าพูดถึงหมา จะเอาสัตว์อื่นมาพูดทำไม 
จขกท พูดว่ารักหมา แต่ก็ไม่ได้แปลว่าจะรักสัตว์อื่นด้วย อย่างเช่น จิ้งจก งู อื่นๆ ปะคะ?

บางที กขกท ก็หลงประเด็นไปนะ 
เพลียจริงๆ
comment62:ถ้าให้อาหารหมาจรจัดแล้วรอเก็บเศษขยะ เศษอาหารไม่ให้เลอะบริเวณที่ให้ก็โอนะคะ แต่ถ้าสักแต่ว่าให้แล้วไม่มองดูว่ามีเศษอาหารสกปรกบริเวณที่ให้ก็ไม่ไหวอ่ะค่ะ ไม่ได้ไม่เมตตาต่อสัตว์นะคะ แต่เราควรช่วยกันดูด้วยว่าบริเวณที่ให้อาหารนั้นสกปรกหรือไม่.
comment63:อยากให้ จขกท และทุกๆคนที่ได้อ่านมองอะไรให้ลึกขึ้นนะ
ว่าบางทีเหตุที่คนๆนึงจะทำหรือไม่ทำสิ่งนึง มันไม่ได้เกิดเพราะนิสัยแค่นั้น ทุกสิ่งอย่างที่มนุษย์คนนึง "ทำ" มันมีปัจจัยร้อยล้านอย่างที่มาหล่อหลอมคนให้ทำแบบนั้น (จริงๆไม่อยากเรียกว่านิสัย) การมองอะไรตื้นๆแค่ว่าเขาทำ/ไม่ทำ เรพาะเขานิสัยแบบนั้นแบบนี้ มันดูเหมือนว่ายังคิดไม่ลึก 
เช่น ถ้าคนๆนึงจะเลือกเปนโจรขโมยของ คุณจะบอกแค่ว่าก็เขาเลวไม่ได้ คุณควรจะมองว่าอะไรที่ทำให้เขาต้องขโมย เช่น ขโมยเพราะไม่มีเงิน แล้วเขาไม่มีเงินเพราะอะไร บลาๆๆ มีเป็นแสนล้านอย่าง
ถ้าคนเรายังคิดตื้นๆและชอบตัดสินคน สังคมก็คงเต็มไปด้วยปัญหาที่แก้ไม่ได้ เพราะสาเหตุจริงๆไม่ได้ถูกแก้ โจรขโมยของถูกจำคุกเพราะขโมยและนิสัยเลว มันก้อจะยังมีโจรต่อไปแหละ เพราะถ้าคนมันไม่มีเงินจะกินข้าว ถ้าการที่ปัญหาความยากจนถูกแก้...ปัญหานี้จะลดลงไหม ยังมีอะไรอีกที่เป็นปัญหาต้นทาง ลองคิดนะคะ ไม่ได้บังคับให้ใครคิดตาม แต่ขอ "แนะนำ" ให้ทุกคนใจเย็นๆค่ะ เลิฟๆ
comment64:ขอบคุณ จขกท.ครับ ที่พออ่านๆ หลายๆคน ทำให้ผมคิดว่า โลกนี้น่าอยู่ขึ้น คนส่วนมากยังโอบอ้อมอารีย์ กับสัตว์ ตาดำๆ ที่ไม่ได้อยากเกิดมา อยู่ข้างถนน แต่.ก็อาจมีครับ คนคิดเหมือน จขกท.ซึ่งอาจมากกว่า คนแบบผม แต่ไม่ได้มาเขียนซะมากกว่า ต่อหน้าผม ลองดูได้ครับ หมาขี้หมาเยี่ยว แล้วไปไล่ตีมัน ผมเคยขึ้นโรงพักมาแล้ว เอาหนังสติ๊กยิงแมว ผมถามยิงทำไม เค้าบอกเพราะมันวิ่งผ่านหน้าบ้านเค้าๆไม่ชอบ ผมเลยเอาไม้จะไปไล่ตีครับ ผมบอกว่าเค้าผ่านหน้าบ้านผมๆไม่ชอบ เข้าบ้านแทบไม่ทัน ดีนะตำรวจมาซะก่อน ไม่งั้นนะ ผมรับไม่ได้จริงๆ มนุษย์ขี้หอม ทำสัตว์ที่ไม่มีทางสู้ จะเก่งมาเก่งกะผม จะเข้าบ้านทำไม
comment64-1:คนรักสัตว์นอกจากจะจิตใจดีมีเมตตากับสัตว์แล้วยังเป็นอันธพาลอีกด้วยนะครับ
comment64-2:ตรรกะของคนรักสัตว์นี่ดีมากๆเลยนะครับ
comment64-3:^
^
ทำร้ายสัตว์ ก็โดนคนทำร้ายบ้าง ก็มาบอกว่า "แหม ตรรกะดีจังเลย"
เห็นไหม ตัวคุณยังไม่อยากโดนใครทำร้ายเลย แล้วคุณไปทำร้ายสัตว์ทำไม
comment65:หมามันรู้นะครับว่าคนไหนดีคนไหนเลว
comment66:เราว่า ควรนำ จขกท. ไปปล่อยในเกาะที่ไม่มีสุนัขอยู่ร่วมนะคะ ไม่ควรให้มีสัตว์ใดๆ เลยยิ่งดี มีแต่มนุษย์ผู้ประเสริฐอยู่บนเกาะ
comment66-1:ขอโทษจริงๆ แต่ผมฮาคห.นี้มากๆ

นึกภาพตามแล้วขำง่า.....
comment67:ถ้าจะรับผิดชอบต่อสังคมจริงๆ ควรทำป้ายห้อยคอสุนัขจรจัดที่ท่านให้อาหารด้วยว่า 
"หากสุนัขตัวนี้ กัดใครข้าพเจ้านาย.....................เบอร์.........................ยินดีรับผิดชอบค่าใช้จ่ายในการรักษาทุกอย่าง"
เพราะเคยมีประสบการณ์ตรง มีป้าคนนึงชอบมาเทเศษอาหาร ตรงป้ายรถเมล์ แล้วพอมีสุนัขมากินหลายตัว แล้วมันกัดกัน
มีเด็กโดนลูกหลงถูกกัดไปด้วยเพราะหลบไม่ทัน พอเช้าวันต่อมาป้าก็มาเทอาหารตามปกติ คนที่รอรถเมล์ก็บอกป้าอย่าให้
อาหารตรงป้ายเพราะคนเยอะเวลามันกัดกันหรือ หวงอาหารมันอันตราย สรุปแกด่าคนทั้งป้ายรถเมล์วัน เลว ใจร้าย ใจดำ ฯลฯ
ทำให้ปัจจุบัน ผมรู้เลยว่า คนให้อาหารสุนัขจรจัด ไม่สนใจอะไรทั้งนั้น ใครเดือดร้อนจากการกระทำของตัวเองก็ช่าง ชั้นมีความสุขที่สุนัขจรจัด
ได้กินก็พอแล้ว

ป.ล.ย้ำเจตนารมณ์อีกครั้งว่าไม่ได้กีดกันหากจะยังคงที่จะให้อาหารสุนัขจรจัดอยู่ แต่ท่านควรจะรับผิดชอบการกระทำสุนัขที่ท่านดูแลด้วย
หากไม่พร้อมก็ควรยกหน้าที่ให้ผู้ที่มีหน้าที่รับผิดชอบดูแลเช่น หากอยู่กรุงเทพฯให้แจ้งศูนย์ควบคุมสุนัขจรจัด กทม. ที่เบอร์ 0-2328-7460
เพื่อที่จะได้ส่งเจ้าหน้าที่มาดูแลต่อไป ซึ่งโดยส่วนตัวแล้วที่บ้านเคยอุปการะสุนัขจรจัดถูกทิ้ง มามากสุด 11 ตัว ปัจจุบัน เหลือ 3 ตัว เพิ่งรับมาเพิ่มอีก 1 ตัว เมื่อปลายปีที่แล้ว
comment67-1:เอ๊าขอเสียงคนรักสัตว์หน่อยเร๊ว ..... ทำได้มั๊ย นี่ไม่ต้องเอาไปเลี้ยงแล้วนะ ...... อุตส่าห์ให้เลี้ยงในที่สาธารณะ ของส่วนรวมแล้ว ขอแค่ติดปลอกคอว่า จะรับผิดชอบ ลงเบอร์ติดต่อ แผนที่ หน้าตาไว้  จะได้เลี้ยงหมาของตัวเองแบบไม่ต้องเอาไปไว้ในอาณาเขตของตัวเองแล้วนะ .....
comment67-2:ตอบได้แค่เพียง เค้ามีกำลังแค่ไหน ก็คงทำได้แค่นั้น เหมือนที่คุณรับได้มากสุดได้ 11 ตัว ก็เพราะกำลังคุณทำได้แค่ 11 ตัว ถ้ากำลังเค้าทำได้แค่ให้ข้าว เค้าก็คงทำได้แค่นั้น เหมือนบางคนที่ทำได้แค่บ่น ก็ทำได้แค่บ่น หรือบางคนอยากจะแจ้งศูนย์ควบคุมสุนัขจรจัด คุณก็โทรแจ้งเลย ไม่ต้องโยนความรับผิดชอบว่าต้องเป็นของใครแล้วล่ะ ปัญหาสังคมก็ควรจะเป็นปัญหาของทุกคนในสังคมที่ต้องได้รับผลกระทบ ในเมื่อไม่ช่วยกันหาทางแก้ไข มัวแต่หาคนรับผิดชอบ ก็คงต้องเป็นแบบนั้นต่อไป
comment67-3:ผม งง กับตรรกะคุณนะ งั้นถ้าผมบริจาคเงินให้สถานเลี้ยงเด็กกำพร้า ถ้าเด็กกำพร้าคนนั้นๆ ได้เกิดโตมาไปเป็นอาชญากรหรือเด็กมีปัญหาผมจะต้องร่วมรับผิดชอบกับการกระทำนั้นๆด้วยใช่หรือไม่ งั้นผมถามอีกว่าสมมุติถ้ามีการเลือกตั้ง ผมเลือกพรรค A แต่ พรรค B กลับชนะเป็นรัฐบาล ดังนั้นผมจะต้องถูกปลดสถานะพลเมืองของรัฐหรือไม่ คือ คุณกำลังโยงอะไรที่มันไม่สมเหตุสมผลเข้าด้วยกันนะ แต่เคสป้านี่ผมว่ามันคือการให้อาหารสุนัขที่ไม่ถูกต้อง แต่ต้องถามต่อว่าเทศกิจทำ 5 อะไรอยู่
comment68:เราจะทำอย่างที่เราเคยทำต่อไป  ถ้าสิ่งที่เราทำมันสร้างปัญหาให้คนอื่นๆ  ขออภัยมา ณ ที่นี้  แต่ชีวิตมีชีวิตเดียวขอเลือกทำสิ่งที่เรามีความสุขค่ะ  เลิกทำไม่ได้จริงๆ 
ที่ทำทุกวันนี้ ไม่ได้คิดว่าเป็นเรื่องได้บุญอะไรเลย คิดแค่ ขอให้เค้าได้กินอิ่มซักมื้อใน 1 วัน
 ยายเชื่อว่า  คนรักสัตว์ไม่มีใครคิดถึงเรื่องได้บุญหรอกค่ะ ไม่ได้ฟินเวลาเห็นหมา แมว ได้กิน    อิ่มเอิบใจ  ก็คงมีบ้าง แต่ยายน่ะไม่เคยอิ่มเอิบ เพียง เวทนา พรุ่งนี้ พวกเค้าจะได้กินอีกมั๊ย น่าจะคิดแค่ตรงนี้
คนตัวเล็กๆ หลายคน    ที่เค้ารัก และมีเมตตา  เค้าถึงได้พยายามช่วยให้ครบวงจร  แต่คนที่ไม่รัก  สงสัยเพียงแค่ว่า  ทำไมจึงไม่พยายามช่วยบ้าง
ไม่ใช่แค่มาตำหนิ ใช้คำพูดรุนแรง  หลายๆคนบอกว่าถ้าหมาจรไปทำร้ายคนในชุมชนเค้า จะให้ใครรับผิดชอบ  จริงๆ ก็คือ   ทุกคน ไม่ว่ารัก หรือ เกลียด หมาจร  ต้องช่วยกันค่ะ  คนรักหมา ให้ข้าวหมา แมว จร ก็ช่วยให้ครบวงจรไม่ได้    คนเกลียดหมา แมวจร  ก็ช่วยไม่ได้ (นอกจากจะแจ้งจับหมา แมว ไปให้พ้นชุมชนของพวกคุณ) เรื่องมันใหญ่เกินกว่าคนรัก  คนเกลียด จะทำกันเอง
comment68-1:จริงค่ะ เราให้อาหารแมวจรอยู่ตลอดเหมือนกัน ไม่เคยเลยคำว่าอิ่มอกอิ่มใจ หรือคิดว่าได้บุญ พอให้เสร็จแล้วก็เวทนาว่ามื้อหน้าเขาจะกินอะไร จะได้เจอกันอีกไหม จะมีคนใจดีให้เค้าเหมือนเรามั้ย หรือแย่ที่สุดก็คือ เค้าจะมีชีวิตอยู่ถึงมื้อหน้าหรือเปล่า

ถ้าเดินผ่านไปเจอเฉยๆ เราให้ข้าวน้ำ แล้วนั่งรอเค้ากินอิ่มเพื่อเก็บไปทิ้งค่ะ ไม่อยากให้คนด่าว่าหรือห้ามให้อาหารเพราะใครทำเลอะเทอะ ถ้าตรงนั้นมีขยะหรือเศษอาหารเราก็จะเก็บทิ้งให้หมด แล้วค่อยไป ... แต่ถ้าเป็นแมวในละแวกที่เราผ่านประจำ นอกจากให้อาหารแล้วก็จะจับไปทำหมันและรักษาเวลาป่วยด้วย ซึ่งที่บ้านมีแมวเยอะอยู่แล้ว ค่าใช้จ่ายเดือนนึงหลายหมื่นค่ะ ก็กัดฟันช่วยเค้าเท่าที่ทำได้เพื่อต่อชีวิตให้เค้าได้อยู่ต่อไป ลำบากน้อยลงสักนิดก็ยังดี
comment69:เราว่ามาบ่นจะได้อะไร  ถ้าไม่ช่วยกันจัดการเรื่องกฎหมายของคนทิ้งสัตว์เลี้ยง  จัดให้มีการลงทะเบียนทุกตัว    ก็จะไม่เกิดการทิ้งสัตว์อีก  เราเข้าใจว่าคนไม่ได้ชอบ รักสัตว์ทุกคน  แต่ถ้าไม่มีคนทิ้งก็ไม่มีคนเอาอาหารไปให้หรอกคะ  แล้วคิดว่าคนให้เค้ามีปัญญารับเลี้ยงทุกตัวที่มีคนเลี้ยงแล้วทิ้งทุกตัวหรือคะ  คุณลองเข้า facebook ดูก็ได้  หมา แมว โดนทิ้ง แก่ ขี้เรื่อน หาบ้านเยอะขนาดไหน  

คนที่เลี้ยง รวมถึงเราด้วย ไม่เคยคิดว่าเป็นบุญ คิดว่าเป็นกรรมด้วยซ้ำ ว่าทำไม เราต้องเหนื่อยมาเดินให้ข้าว  ฝนตกก็ต้องมา แดดก็ร้อน  เปลืองเงิน แทนที่จะได้นอนตื่นสาย ๆ อยู่บ้านสบาย  ไม่มีใครชอบหรอกคะ  

แต่คนที่คอยแต่ทิ้ง  ทิ้ง แล้วหมา แมวจรจะหมดไหมคะ  เราจับทำหมันหมาจรจัดที่เราเลี้ยงทุกตัว   ขนาดมุดไปใต้คาน ขอบสระบัวร้าง เพื่อไล่ให้คนยิงยาสลบเราก็ทำ  กลัวตกน้ำก็กลัว  เราเคยตกสระบัวตอนให้ข้าวด้วย จมน้ำทั้งตัว เราว่ายน้ำไม่เป็นด้วย แผลเป็นยังอยูที่ขายาว 20 ซม. เลยคะ   ตอนที่เราได้เงินบริจาค เราจับแมววัดไปทำหมันด้วย เพราะพระท่านก็เหนื่อย

คุณไม่ชอบใจก็ต้องผลักดันกฎหมายให้เป็นจริง  เผื่อลูกหลานคุณจะได้ไม่ต้องเผชิญเหตุการณ์แบบนี้อีก  เราก็จะได้ไม่ต้องเหนื่อยด้วย

หวังว่าจะเข้าใจหัวอกคนอื่นบ้างคะ
comment69-1:บางทีเจ้าของไม่ได้ตั้งใจทิ้ง  แต่น้องหมาน้องแมวหลงก็มีครับ
คือการป้องกันมันไม่มีทางอุดได้ทุกช่องโหว่ มันยากมาก
สิ่งที่ทำได้คือได้แต่ทำเต็มที่  ส่วนปัญหาที่เล็ดรอดออกไปก็จัดการตามกำลัง

แต่สิ่งที่จะช่วยได้คือคนในสังคมต้องช่วยเหลือสิ่งมีชีวิตที่"ด้อยโอกาส"
เช่น เจอสัตว์จรก็ adopt เค้าซะ  ถ้ากำลังไม่พอก็ช่วยพาเขาไปทำหมัน ป้องกันการแพร่พันธุ์สัตว์จรต่อไป
อะไรทำนองนี้ครับ
แต่การจัดการแบบเด็ดขาด ไม่มีครับ

ขนาดคน พูดรู้เรื่อง มีรณรงค์สอนคุามกำเนิดยังท้องไม่พร้อมตั้งเยอะครับ
ประสาอะไรกับหมาแมว
comment70:บางคนให้อาหารเพราะไม่อยากให้มันหิวโซแค่นั้นเองค่ะ แต่ให้รับไปเลี้ยงเองก็คงไม่ไหว
comment70-1:พวกไร้ความรับผิดชอบ
comment71:ขอตอบ ตามความรู้สึกของเรานะคะ

เราเป็นคนนึงที่สงสารหมาจรจัดมากมาก เราจะชอบเอาข้าวไปให้มัน และเราจะรอเก็บถุงทิ้งทุกครั้ง เราเข้าใจว่าใจบุญอย่างเดียวไม่พอ ต้องมีจิตสำนึกต่อสาธารณะด้วย ไม่ใช่ได้อย่างเสียอย่าง 

บางตัวนะมีเนื้องอกตรงก้น มีก้อนมะเร็งอยู่ที่คอ เราเคยออมเงิน (เราต้องรู้จักมีปัญญาช่วยมันได้ด้วยจริงไหม ไม่ใช่หวังพึ่งแต่ให้คนอื่นมาช่วย แต่ไม่มีเงินช่วยแล้วปากบอกแต่สงสาร) แต่ประเด็นคือหมาสองตัวนี้มันแก่มากมาก เราก็อยู่คอนโดไม่มีที่ให้มันพักฟื้น(สมมติถ้าพามันไปผ่าตัด) เราเคยติดต่อสถาณสงเคราะห์แห่งนึง ขอให้เขาช่วยอีกแรง โดยที่เรามีทุนส่วนตัว 5 พันกว่าบาท เขาก็บอกเราว่า..... ถ้าค่าใช้จ่ายมากกว่านี้คุณจะจ่ายไหม เราก็ตอบตามตรงว่าอยากจะจ่ายแต่คงไม่ไหวค่ะ เพราะเกินกำลังที่จะรับไหวแล้ว ทางมูลนิธิพอจะมีวิธีขอบริจาคไหมคะ คุยกันไปๆมาๆ มันก็เกินกำลังเราจริงๆ เราก็ไม่โทษมูลนิธิหรอก เขาเองก็คงต้อง save ค่าใช้จ่ายด้วยแหล่ะมั้ง..

เราก็เลยต้องปล่อยมันไปตามกรรม คอยให้ข้าวมันให้มันอิ่ม จนกว่ามันจะตายอ่ะว่าง่ายๆ กินข้าวในถุงหมดเราก็เทน้ำให้กินในถุงเดิม เสร็จสรรพก็ทิ้งไป 

แต่ถ้ามีคนมาถามเราว่า ถ้าหมาจรตัวนั้นไปกัดคนอื่น หรืออึหน้าบ้านคนอื่นทำไมไม่ไปตามเก็บ...... เอิ่ม...... เราก็ไม่รู้จะตอบยังไง คือคิดแบบคนตั้งคำถามก็ไม่ผิด แต่ก็ไม่ถูกไปซะทีเดียวนะ หมาจรจัด หรือหมาไม่มีเจ้าของ มันก็เตร็ดเตร่ของมันไป การที่คนเค้าเอาข้าวไปให้ อย่างเราเอาข้าวไปให้เรารับผิดชอบได้เพียงเก็บเศษถุงที่มันกินเสร็จแล้ว 


ถ้าเรามีตังเยอะๆเราจะทำหมันหมาให้หมาจร แบบพาไปทำหมัน พักฟื้นที่ รพ. สัตว์ แล้วปล่อยตามเดิม อาจจะไม่ช่วยแก้ปัญหาแบบทันที แต่มันจะช่วยไม่ให้ประชากรหมาแพร่ ถ้าการเติบโตของประชากรหมามันลดลง ชีวิตเป็นอยู่ของพวกมันอาจจะดีขึ้น ก็หมาจรลดลง กำลังคนช่วยก็จะสมดุล (ปัจจุบันนี้หมาเยอะล้นมือ จนไม่สามารถช่วยได้อย่างทั่วถึง) ไม่รู้เราคิดถูกไหม แต่เรารู้สึกว่ามันจะเป็นจุดเริ่มต้นที่ไม่เลวเลย ....
comment71-1:คุณน่ารักมากๆครับ 

การพาไปทำหมัน ช่วยได้มากเลยครับ
comment72:มือไม่พาย เท้าราน้ำ คนเรา หึหึหึหึ
ไม่ต้องพูดเกริ่นเปิดและปิดแบบดักคอคนอื่นหรอก
คนเราน่ะ ถ้ามีเมตตาเป็นทุนมันดี อย่าว่าแต่หมาจรจัดไม่มีกินเลย
ถ้าคนจรจัดไม่มีกิน ต้องหาให้เขากินและรับเขาไปอยู่ด้วยไหมหร่ะ??????
ส่วนไอ้ทีทิ้งถุงทิ้งบ้าบอทีคุณพูดน่ะมันเป้นเรื่องความรับผิดชอบ
คนละประเด็นอย่าสักแต่เข้ามาว่าและเหมารวม ตัวเองทำอะไรให้ใครบ้างหรือยังหร่ะ
comment73:คนเรามันมีปัจจัยหลายอย่างค่ะ 
การที่เค้าจะเอาไปเลี้ยงเค้าอาจจะยังไม่พร้อมทางด้านที่อยู่ กำลังทรัพย์ เวลาที่จะให้น้องหมา หรืออื่นๆ
เราว่ามันไม่ถูกต้องที่จะว่าเค้าว่าทำไมไม่เอาไปเลี้ยง 

ที่เค้ายิ้มเพราะเค้าอาจมีความสุขที่อย่างน้อย น้องหมาได้กิน ได้อิ่มไปหนึ่งมื้อที่เค้าให้ ตามกำลังที่เค้าพอจะช่วยได้ เค้าแค่มีความสุขที่ได้ให้
ได้ช่วยเหลือเพื่อนร่วมโลก เล็กๆน้อยๆมันก็คือความสุขค่ะ และแสดงถึงระดับจิตใจที่สูงกว่าคนที่เห็นแต่ไม่ใส่ใจ
ถ้าอยากว่าไปว่าคนที่เค้าไม่ช่วยแถมยังทำร้ายดีกว่ามั้ยคะ? 

ส่วนเรื่องให้แล้วเกิดขยะ เห็นด้วยค่ะ เรื่องนี้ไม่ถูกต้อง ถ้าจะตั้งกระทู้เตือนในเรื่องนี้ว่า มีน้ำใจมีเมตตาต้องคำนึงถึงเรื่องนี้ด้วย สนับสนุนนะคะ

ส่วนเรื่องอึ อันนี้ถ้าจะบอกว่าทำไมไม่เก็บ  มันก็อึเป็นธรรมชาติของสัตว์ มนุษย์เป็นสัตว์ประเสริฐ มีปัญญาน่าจะหาทางแก้ไขได้ค่ะ พูดคุยกันจะดีกว่า ถ้ามาอึหน้าบ้านเรา เรายินดีเก็บนะ เพราะทุกวันนี้ก็เก็บ กินที่อื่นมาอึหน้าบ้านเราเฉยยย  55555  แต่คนเราก็คนต่างกัน ยังไงหาทางแก้ดีๆเอานะคะ 

ส่วนเรื่องโดนกัดนี่ ถ้าคุณไม่ได้ทำอะไรมันก่อน คนอื่นมาว่าก็ไม่ถูกค่ะ แต่จะไปทำร้ายก็ไม่ใช่สิ่งที่ถูกเช่นกัน ทางแก้ปัญหาคือทำหมันค่ะ ลดความดุความก้าวร้าวและจำนวนหมาจร ช่วยกันติดต่อกทม. มาทำหมัน รับวัคซีน ฟรีค่ะ แต่ต้องช่วยกันนะคะ

เราเป็นคนนึงที่เก็บสุนัขจรจัดมาเลี้ยง 9 ตัวอยู่ที่บ้าน 
เราเป็นคนนึงที่ให้อาหารหมาจรเวลาเจอ แต่ไม่สามารถรับมาเลี้ยงได้อีก
เราเป็นคนนึงที่วางอาหารไว้หน้าบ้านค่ะ แล้วมีคนใจทรามขโมยถ้วยอาหารหมาเราไปหลายครั้ง ขนาดเขียนไว้ว่าของหมาก้เอาค่ะ มีหลักฐานจากกล้องวงจรปิดที่บ้าน คนแย่กว่าหมาอีกค่ะ
เราเป็นคนนึงที่เก็บอึหมาหน้าบ้าน ไม่ใช่ตัวที่เราให้ข้าวด้วยค่ะ เพราะตัวนั้นจะไปอึหญ้าๆ ที่โล่งมันไม่อึค่ะ 

สุดท้ายนี้ตั้งกระทู้ไปไม่ได้ช่วยแก้ไข หรือจะไม่ให้ข้าวหมาจร ก็ไม่ใช่ทางแก้ไข หรือจะให้คนรักหมาเอาไปเลี้ยงก็ไม่ใช่ทางแก้ไขที่ต้นตอ
ควรจะช่วยกัน จับทำหมัน หยุดสร้างกรรมโดยการทิ้งหมา  หมาจรที่มีเอา กทม. มาลงซะ ฟรีค่ะ วัคซีนฟรี
comment74:เหมือนเด็กน้อยที่พอไม่ได้ดั่งใจ ก็ใช้อารมณ์โวยวาย,,
เราให้ข้าว ขนมบ่อยคะ หมาจร เคยหาบ้านให้ก็หลายตัว ทุกครั้งจะเกบขยะไปทิ้งเสมอ อยากจะบอกว่าขยะที่เลอะเทอะเนี่ยเพราะคนเราทิ้งมากกว่าหมาคุ้ยสะอีก

ต้องยอมรับความแตกต่างบ้างคะ คนเราคิดไม่เหมือนกัน คุณมีปัญหาตรงไหนก็จัดการตรงนั้นคะ มาโวยวายเป็นเด็กไม่ยอมรับฟังคนอื่นในบอร์ดก็ไม่ช่วยอะไร
comment75:แบบนี้แหละ คนที่เลี้ยงเบื่อถึงเอาหมามาปล่อยกันเยอะ ชัวร์เลยว่ามีคนเลี้ยงให้ข้างถนน
พวกเลี้ยงหมาข้างถนน ถ้าแถวนั้นมีลูกหลานตัวเล็กๆของเขาเอง เขาคงเริ่มคิดได้
ต่อไปถ้ามีพิตบุล ร็อต ขาโหดฮาร์ดร๊อค มาปล่อยกันมั่ง คงฟินกันทั่ว
อีกอย่าง ถ้าพิษสุนัขบ้าระบาด หมาเยอะขนาดเป็นฝูง คงน่ากลัว 
ธรรมชาติจะสร้างสมดุลย์ในตัวเอง รอหน่อย เอาอาหารให้หมาแล้วโดนมันแฮ่ม
comment76:เป็นเหมือนเจ้าของกระทู้เลย 

แต่ของผมเป็น แมว 

บ้านตรงข้ามซอย เลี้ยงหมาไว้ในบ้าน 2 ตัว แล้ว เลี้ยงแมวจรจัด 12-15 ตัว จะให้อาหารแมวตอน ตี 4 แล้วตี 3 - ตี 3 ครึ่ง แมวจะร้องเพราะหิว หน้าบ้าน โปรดเข้าใจไว้ด้วย แมวร้องพร้อมกัน เป็น 10 ตัว เวลาตี 3 -3.5 เป็นเวลานอนของคนปกติ เมื่อแมวทั้งหลาย กินเสร็จก็ขี้แถวนั้น ไม่ขี้ในบ้านของคนที่ให้อาหาร เพราะบ้านคนให้อาหารมีหมาอยู่ บ้านผมพอมีพื้นที่ เข้ามาในบ้านลืมปิดบ้านไว้ มานอนใต้ท้องรถ ขึ้นไปบนรถ 

อยากเลี้ยง แนะนำเลี้ยงในบ้านตัวเอง จะได้ไม่เดือดร้อนคนอื่นครับ

วันดีคืนดีแต่เช้าเลย 6 โมงกว่า โยนอาหารใส่บ้านเพื่อนบ้านผม ให้นกมากิน ฝูงนกกา แปลกใจจัง ทำไมไม่โยนใส่บ้านตัวเอง

รักสัตว์แต่สร้างความเดือดร้อนให้คนอื่น 

อยากแนะนำ เลี้ยงในบ้านตัวเองเถอะครับ
comment77:อย่าว่างั้นงี้เลยนะ คน ทั่วๆ ไปนี่แหละ สกปรก น่ารังเกียจมากกว่า สุนัข และคนที่ให้อาหารสุนัขเป็นไหนๆ
เดินกินขนม ถือแก้วน้ำ แ_ ก เสร็จก็เห็นทำเนียนทิ้งมันข้างทาง ถังขยะมีไม่ทิ้ง แก้วน้ำก็โยน แ_่ง ไว้ริมถนน
มองตามทางเดินที่สกปรกนี่อาหารคน ขยะจากคนทั้งนั้น
ฉันเองให้อาหารสุนัข ฉันจะให้แต่อาหารเม็ด และวางไว้ ณ ตำแหน่ง และภาชนะ ที่คนแถวนั้นตั้งกันไว้ มีทั้งชามและถังน้ำพร้อม
คนแถวนี้คงมีจิตใจดีมั้ง หมาอยู่ส่วนหมา คนอยู่ส่วนคน ถ้าคนไม่ค่อยไปเ_ือก ไปตั้งแง่กับหมามากนัก
หมามันไม่ค่อยยุ่งกับคนหรอก 
ฉันเองนี่แหละ ให้หมาเดินตามมาหน้าบ้านแล้วให้ที่หน้าบ้านตัวเอง กินเสร็จมันก็กลับที่มัน 
ที่เอามาเลี้ยงไม่ได้นี่ ก็คือ เพราะรับมาเลี้ยงแล้วนะ เต็มกำลังได้แค่หนี่งตัว
แต่ถ้าฉันมีเงินเป็นเศรษฐี ฉันจะเก็บมาเลี้ยงและทำหมันให้หมด 
พวกแก๊งค์หมาแถวบ้าน ฉันนี่แหละ ก็จับตัวเมียทั้งหมดห้าตัวไปทำหมันแล้ว เพื่อไรรู้มั้ย
เพื่อไม่ให้คนที่เกลียดหมา พวกใจร้าย ใจทรามใจต่ำ ที่คิดว่าหมาก็เป็นแค่หมา ขับรถทับลูกหมาตายอย่างหน้าด้านๆ
ทำเพื่อไม่ให้ต้องมีหมาจรจัดรุ่นต่อๆไปมาตกระกำลำบาก แบบพ่อแม่มัน 
คนแบบนี้ไงที่พวก คุณ ไม่มองเห็น ไม่คิดว่า คนแบบนี้ก็มี เอาแต่ว่าๆ 
ตกลงจะไม่ดูดำดูดีให้หมาอดตายไปเนอะ พอมันหิว มันก็อาจจะดุ จะกัด โขมยของกิน ยิ่งเป็นปัญหามากมาย
ลองเบิกตามองกว้างๆ นะ สิ่งที่คุณบ่นมาว่าสกปรกเลอะเทอะ สิ่งปฎิกูลต่างๆ ที่คนทำกับหมาทำอันไหนเยอะกว่ากัน
หรือว่าอิจฉากระทั่งหมาที่มีคนเมตตาให้ ?
comment77-1:เห็นด้วยอย่างมาก.   ที่อุบาทว์มากกว่านั้นคือเอาขยะไปซุกไว้ตามพุ่มไม้ เสาไฟฟ้า หนักสุดคือเอาไปอุดรูระบายน้ำตรงสะพานลอย. ผมจูงหมาไปเดินนอกจากจะต้องติดถุงไว้เก็บขี้หมาแล้วก็ต้องมาคอยเก็บขยะของคนมักง่ายพวกนี้แหละ
comment78:"หรือให้เพื่อรู้สึกว่าตัวเองเป็นคนอารีย์"
คำพูดนี้ของคุณบ่งบอกอะไรหลายอย่างนะ คุณเป็นคนจิตใจคับแคบ มองโลกแง่ร้าย
เอาจริงๆ เราก็ว่าคุณเป็นคนแบบ สร้างภาพ เก็บกด รู้สึกว่าต้องทำตัวตนให้คนอื่นมองตัวเองว่าดี
เหมือนอย่างที่พิมพ์มาในนี้แหละ คุณต้องเกริ่นก่อนว่าคุณเป็นคนรักหมา แต่ในกมลสันดานลึกๆ จิตใต้สำนึก 
ไม่ได้รักหมาเลยแทบไม่รักสัตว์ด้วยมั้ง กับคนเองคุณก็คงจะใส่หน้ากากกับคนอื่นๆ ทั่วไปเป็นประจำ
มันเลยค่อยๆ แสดงออกจากการโต้ตอบคนอื่นๆ ในกระทู้แหละ 

ไอ้การที่มองว่าคนให้อาหารหมา เพื่อรู้สึกว่าตัวเองเป็นคนอารีย์ ให้สุนัขจรจัดกิน แล้วยิ้มอย่างมีควาสุขว่าตัวเองเป็นคนใจบุญ
แบบนี้อะ มันเป็นการมองว่าคนอื่นๆ คงทำเพราะสร้างภาพ เหมือนตัวคุณเอง 
ตัวคุณเองคงใช้ชีวิตแบบสร้างภาพบ่อยๆ และคิดว่าคนอื่นสร้างภาพใส่คุณตลอด จิตริษยาอีกต่างหาก
เพราะไม่เคยมองว่าการที่ใครทำอะไรมันคือสิ่งที่ออกมาจากใจจริงๆ

เวลาเพื่อนซื้อขนมมาฝาก = แสร้งทำเพื่อให้คุณมองว่าเค้าใจดี มีน้ำใจ

บางทีนะคนที่เค้าทำอะไรต่างๆ เนี่ย เค้าก็ทำเพราะอยากทำ เพราะเค้าเมตตาจริงๆ สงสารจริงๆ แค่อยากแบ่งปันจริงๆ
ซึ่งสิ่งเหล่านี้ คุณคงเติบโตมาโดยไม่ได้สัมผัส ไม่เคยได้รับ จิตใจเลยคับแคบ
ถามจริงๆ รักหมาจริงเหรอ อย่าสร้างภาพเลย
comment79:มีคนอีกเยอะ ที่คิดว่าโลกนี้เป็ของคนเท่านั้น 
สัตว์โลกที่ยากไร้ไม่มีสิทธิอยู่ - กิน

ลองคิดสักนิดว่าถ้าวันหนึ่ง เรา หรือลูกหลานเรอดยาก 
เราจะขอเพียงมีใครมาให้กินบ่างไหม 

สัตว์โลกต่างมีทุกข์ อย่าจองเวรกันต่อไปเลย
comment79-1:มีคนอีกเยอะ ที่คิดว่าโลกนี้เป็ของคนเท่านั้น 
สัตว์โลกที่ยากไร้ไม่มีสิทธิอยู่ - กิน
^
^
comment79-2:จริงนิครับ โลกเป็นของคน เพราะตอนนี้เราครองโลก  สัตว์ชนิดอื่น ก็ต้องอยู่ในการควบคุมของคน ..... สัตว์ที่รบกวนความเป็นอยู่ของคน หรืออาจจะเป็นอันตราย ก็ต้องถูกกำจัด  หนู แมลงรำคาญ สัตว์อันตรายก็โดนกำจัดหมดล่ะครับ ไม่ใช่แค่หมาหรอก ถ้ามันมาเพ่นพ่านในที่ของมนุษย์
comment79-3:พวกแสดงความเห็นโลกสวยอย่างงี้ ลองส่งหนูไปอยู่ด้วย สักสิบกว่าตัว ปลวกสักฝูง แมลงสาบสักฝูงใหญ่ๆ งูสักสองสามตัว 

ลองดูซิว่าจะอยู่ด้วยกันได้ไม๊ โลกไม่ใช่ของคนนิ 
อยู่ด้วยกันให้มีความสุขล่ะ
comment80:ขอชื่นชมคนรักสุนัขที่มีความรับผิดชอบครับ แต่ขอประนามพวกดัดจริตรักสุนัขเช่น ให้อาหารแล้วไม่เก็บเศษขยะหรืออาหารที่สุนัขกินเหลือ
comment81:สิ่งที่ผมคิด
  - หมาแมวจรจัดคือ สัตว์ที่ไม่มีเจ้าของควรจัดการคัดแยกออกจากคนให้มีที่อยู่อาหาร คุมกำเนิด เพื่อไม่ให้สร้างความเดือนร้อนแก่คนอื่น เช่นกัดคนท้อง กัดเด็ก คนชรา หรือแม้แต่บุคคลทั่วไป

  - ผู้เลี้ยงสัตว์ ควรจำกัดจำนวนที่ดูแลไหว ควรจำกัดพื้นที่ภายในบ้านของตนเอง ดูแลรักษา ไม่ให้สร้างความเดือดร้อนรำคาญแก่บุคคลทั่วไป ไม่ว่าจะเป็นเศษ อาหาร อุจจาระหรือมลพิษทางเสียงด้วย 

  -บุคคลทั่วไปไม่ว่าจะเป็นคนรักสัตว์หรือไม่รักสัตว์ ต้องมีส่วนในการดูแลสุนัขจรจัด ในเรื่องค่าใช้จ่าย ดูแล อาหาร ยารักษาโรค ยาคุมกำเนิด
 -รัฐควรจัดหาสถานที่ดูแล งบประมาณในการดูแล เจ้าหน้าที่ 

 สิ่งที่ผมเจอ

 - หมาแมวจรจัด มีอยู่ทั่วไปมีทั้งคนใจดีให้อาหาร มีทั้งคนกลัว มีทั้งที่โดนกัด  มีความน่ารัก มีความอันตราย สร้างความเดือนร้อนให้ผู้ไม่ชอบสัตว์ 

 -ผู้เลี้ยงสัตว์ ที่ดีมีน้อยส่วนมากบ้านไม่มีพื้นที่แต่เลี้ยง และเลี้ยงจำนวนมากเกิดดูแลไม่ไหว เอาออกมาอุจาระในที่สาธารณะ เอาอาหารมาให้ในที่สาธารณะ ปล่อยใว้ไม่ดูแลให้ดี สร้างความเดือนร้อนรำคาญ พอไปกัดคนส่วนมากไม่รับผิดชอบไม่ยอมรับความเป็นเจ้าของ ส่งเสียงเห่าหอนรำคาญ
เจ้าของสัตว์ ไม่มีความรับผิดชอบ ก็มีเยอะ

-บุคคลทั่วไปคิดว่าไม่ใช่หน้าที่ที่จะต้องดูแลของตน ไม่อยากมีส่วนร่วมในการรับผิดชอบ
 -รัฐเอาหูไปนาเอาตาไปไร่


  สรุป รัฐไม่ได้ดูแลปัญหา ทุกคนในสังคมไม่ได้รู้หน้าที่ของตัวเอง เก่งแต่จ้องจับผิดคนอื่น  ซึ่งพบเห็นทั่วไปในสังคมไทย
comment82:พวกออกมาให้อาหารหมาจรจัดนี่เห็นแก่ตัวและไม่มีความรับผิดชอบมาก 

คิดว่าจำนวนหมาจรจัดมันมาจากไหนกัน? มันก็มาจากคนที่คอยเอาอาหารมาให้มันนั่นแหละ 

ถ้าไม่มีคนให้อาหาร มันก็จะไม่มีหมาจรจัด

เวลาหมาอึฉี่เรี่ยราด พวกคอยให้อาหารนี่หายหัวหมด
เวลาหมาจรจัดมันมากัดคน กัดเด็ก พวกคอยให้อาหารนี่หายหัวหมด (แน่จริงมาจ่ายค่ารักษากับค่าทำขวัญเลยมา คงทำไม่ได้ซินะ)
เวลาหมาจรจัดแพร่เชื้อโรค เห็บหมัด พวกคอยให้อาหารนี่หายหัวหมด
เวลาหมาจรจัดออกลูกเต็มถนน พวกคอยให้อาหารนี่หายหัวหมด

แต่เวลาหมาจรจัดจะโดนจับ โดนเอาไปกำจัดนี่โผล่มากันสลอน

หมาจรจัดไม่ใช่คนนะครับ ไม่ต้องมาคิดแทนมัน ไม่ต้องเทียบมันกันคน เช่นเคยเอาปลาเอายุงมาเทียบกับคนไหม? ก็ไม่
comment82-1:หมาจรจัดมาจากใหน มันมาจากคนเลี้ยงไม่รับผิดชอบแล้วทิ้งมันไว้ต่างหาก 

ถ้าไม่มีคนให้อาหาร มันก็จะไม่มีหมาจรจัด  --- ตรรกะ ไม่ใช่ละ ถึงคนไม่ให้มันก็ไปคุ้ยขยะ โขมยของกิน
หนักๆ เข้า กินคนเลยดีมั้ย 

ไม่ให้อาหาร  = ไม่มีหมาจรจัด ไม่ใช่  ไม่ใช่  ไม่ใช่

คิดได้แค่นี้ก็คิดได้แค่นี้ต่อไป  
อย่าคิดแทนหมา บอกตัวเองไว้เหอะ
comment82-2:ไม่มีคนให้อาหาร = ไม่มีหมาจรจัด = คำตอบที่ผิดค่ะ

สัตว์จรจัดมากมายมีที่มาหลักๆจาก ทั้งจากคนที่ซื้อหามาเลี้ยง ไม่ทำหมัน พอเบื่อก็เอามาปล่อย ทั้งมาจากคนเลี้ยงที่ไม่ทำหมัน และเลี้ยงปล่อยอิสระ พอสัตว์ท้อง ออกลูกออกหลาน เลี้ยงไม่ไหว ก็เอามาปล่อย

รู้ที่มาแล้วยังจะสรุปอยู่อีกไหมคะว่า ไม่มีคนให้อาหาร= ไม่มีสัตว์จรจัด


แต่สำหรับเรา เราสรุปได้ว่า ถ้าคนไทยมีความรับผิดชอบต่อสัตว์เลี้ยง=ไม่มีสัตว์จรจัด

อ้อ ปัญหาสัตว์จรจัดมากมายขนาดนี้ คุณคงไม่คิดให้คนๆเดียวที่เป็นคนให้ข้าว และพาไปทำหมันตามกำลังที่เค้ามี เป็นคนจัดการปัญหาที่เค้าไม่ได้สร้างทั้งหมดเพียงคนเดียวใช่ไหมคะ หรือคุณคิดว่าถ้าไม่ให้ข้าวแล้วสัตว์จรจัดจะไม่มีแรงผสมพพันธุ์และสูญเผ่าพันธุ์ไปเอง
comment82-3:เพิ่งรู้ว่าการให้อาหารหมา ทำให้ประชากรเพิ่ม ทำไมเวลาเราเอาอาหารไปให้ขอทาน คนจอนจัด คนอื่นที่เห็น ไม่เห็นมีใครสมัครมาเป็นคนจอนจัดบ้างเลย ได้ข้าวกินฟรีนะ
comment82-4:เราว่า เธอตกวิชาตรรกศาสตร์แน่ๆ 5555
comment82-5:คนทิ้งหมามันก็เป็นส่วนแรกของปัญหา คนที่คอยให้อาหารก็เป็นส่วนที่สองที่ทำให้ปัญญาเรื้อรัง

พอคน2จำพวกนี้มาเจอกัน เป็นยังไงหละครับ สถาพเละเทะเน่าเหม็นอย่างทีเห็น ไม่ต้องโยนเลยครับ

ถ้าไม่มีใครให้อาหารมันก็จะตายจะย้ายไปเอง ขยะถ้าจัดเก็บเป็นระบบมันคุ้ยไม่ได้หรอก ที่มันคุ้ยได้เพราะจัดการไม่เป็นมากกว่า

ขอทานถ้าคนให้เยอะขอทานจะเพิ่มตามนะครับ หลงอะไรอยู่รึเปล่า
comment82-6:ไม่มีสิ่งใดต้องกล่วต่อค่ะ เพราะคุณคิดแบบที่เราคาดการณ์ไว้ว่า ถ้าไม่ให้ข้าว=สัตว์จะไม่มีแรงตายหายไปเอง = สัตว์จรจัดแค่ไม่มีอยู่ในบริเวณบ้านคุณแค่นั้นพอ ออกจากพิ้นที่บ้านจะเจอะเจอก็ไม่ใช่ธุระแล้ว

ขอบคุณค่ะ ประชากรส่วนใหญ่ของประเทศ คุณเป็นประชากรประเภทที่ 3 ที่มีมากที่สุด ที่ทำให้ประเทศไม่เกิดการพัฒนาใดๆค่ะ
comment82-7:ถ้ามันออกจากพื้นที่แล้วจะให้ผมไปทำอะไรครับ? ตามไปไม่ให้อาการมันหรอ?

คนที่สร้างปัญหาไม่ใช่คนที่ไม่เลี้ยงสัตว์ ไม่ให้หาหารสัตว์แบบผมซักหน่อย ผมเป็นผู้เดือดร้อนจากการกระทำของพวกคุณต่างหาก

เคยไปอยู่เมืองที่พัฒนาแล้วที่อยู่อาศัยสะอาดๆไหมครับ รู้ไหมเขาจัดการกันยังไง? เขาเอาไปเก็บหมดครับ
comment82-8:คุณเคยไปอยู่เมืองที่พัฒนาแล้วจริงๆหรือเปล่าคะ รู้ระบบที่เค้าจัดการจริงๆหรือเปล่า หรือเพียงแต่ได้ยินมาบางส่วนแล้วเอามาคิดเอาเองว่ามันต้องเป็นแบบนั้นจวบจนทุกวันนี้ ถ้าว่างพอ ก็ลองหาข้อมูลเปิดโลกทัศน์ใหม่ให้ตัวเองดูนะคะ ว่าระบบจัดการจริงๆตั้งแต่อดีตจนถึงปัจจุบันเค้าเป็นยังไง (แต่คิดว่าถึงว่างคุณก็คงไม่หาข้อมูล เพราะก็คือไม่ใส่ใจไง ฉันจะคิดของฉันแบบนี้ เออค่ะเรื่องของคุณนะ แต่กรุณาอย่ายกข้อมูลที่คุณไม่รู้จริงมาอ้างเลยค่ะ)

การจัดการปัญหาสัตว์จรจัด ไม่ได้จบลงด้วยการกำจัดสัตว์จรจัดทั้งหมด คิดให้มันยาวๆด้วยค่ะ เพราะถ้าคิดสั้นๆจะเป็นประเทศที่พัฒนาแล้วไม่ได้หรอกนะคะ
comment83:ผมว่าก่อนอื่นน่าจะแยกแยะกันก่อนว่า คุณว่าสุนัขจรจัดในเมือง เป็นปัญหา หรือไม่เป็นปัญหา
ถ้าคิดว่าสุนัขจรจัดเป็นปัญหา การไปเลี้ยงอาหารมัน เท่ากับคุณกำลังทำให้ปัญหามันบานปลายขึ้นอีก
ถ้าคุณว่าสุนัขจรจัดไม่เป็นปัญหา การไปเลี้ยงมันก็ถือว่าช่วยทำบุญให้มันได้กินอิ่มท้อง
(แต่อย่าลืมว่าต้องเก็บกวาดอะไรๆที่คุณเอามาให้เรียบร้อยด้วย)

ส่วนตัวผมเองรู้สึกว่าสุนัขจรจัดนั้นเป็นปัญหาแน่ๆ เพียงแต่มันเป็นปัญหาที่พอทนได้ 
คนก็เลยไม่คิดจะจัดการลงไปทางใดทางหนึ่งให้มันชัดเจนลงไป (หรือพูดอีกอย่างก็คือขี้เกียจจะจัดการ)
ลองนึกภาพถ้าเปลี่ยนหมาเป็นงุหรือตัวอะไรอื่นๆที่อันตรายกว่านี้ คงไม่มีใครปล่อยให้มันมาจรจัดอยู่ได้แบบนี้แน่
แต่หมามันเป็นสัตว์ที่มีทั้งสองด้าน คือด้านหนึ่งมันก็น่ารัก มันเชื่อง โดยเฉพาะกับคนที่มันรู้จักหรือให้อาหารมัน
แต่ด้านที่เป็นปัญหาก็คือ บางทีมันก็ดุ บางทีมันก็เห่า บางทีมันก็กัดคนที่มันไม่รู้จัก

ทีนี้ก็สนุกเลย คนก็แบ่งเป็นสองพวก บางคนก็ดูแต่ด้านที่มันน่ารัก บางคนก็ดูแต่ด้านที่มันน่าเกลียด
แต่ผมว่าถ้าดูจริงๆหมามันก็มีทั้งสองด้านอย่างที่ว่ามาแล้วละครับ
comment84:ไทยน่าจะทีมาตรการกำจัดสุนัขจรจัดแบบอเมริกา หรือ ญี่ปุ่น นะคะ จะช่วยแก้ปัญหาได้มาก
comment84-1:การกำจัดโดยการฆ่าทิ้งมีในตอนแรกๆเท่านั้นค่ะ เพราะรัฐบาลมีการรณรงค์ให้คนมีความรับผิดชอบควบคู่ไปด้วย ในตอนหลังๆเมื่อประชากรมีความรับผิดชอบต่อสัตว์เลี้ยงมากขึ้น ปริมาณสัตว์ที่ถูกปล่อยทิ้งจะลดลง เหลือน้อย แต่ยังมีอยู่ เค้าจึงมีศูนย์พักพิงที่ได้มาตรฐานไว้สำหรับรองรับสัตว์ที่ถูกปล่อยทิ้งจากคนไร้ความรับผิดชอบที่ยังมีอยู่ มีงบประมาณจัดสรรให้ตามสมควรไม่ได้ดูอนาถา

แต่เราไม่เคยมั่นใจว่าคนไทยจะมีความรับผิดชอบได้เท่าประเทศที่เจริญแล้ว จับสัตว์จรจัดมากำจัดทิ้งทั้งหมดในตอนนี้ ก็ยังจะมีสัตว์จรจัดที่ต้องถูกฆ่าทิ้งไปเรื่อยๆในปริมาณเท่าเดิม เพราะ....กรุณาจินตนาการต่อเองดีกว่าค่ะว่าเพราะอะไรบ้าง 

แต่เท่าที่ทราบการรณรงค์ในอะไรสักอย่าง รัฐบาลเค้าทำต่อเนื่องไม่ว่าจะเปลี่ยนหน้าใหม่เข้ามา เรียกได้ว่าพูดกรอกหูประชาชนของเค้าตลอด ให้มันซึมซับเข้าไปใน DNA เลยทีเดียวค่ะ เรามีความพร้อมในส่วนนี้หรือยังคะ
comment84-2:ผมคิดว่าถ้าเค้ารู้ว่าหมาที่จะเอาไปปล่อยทิ้ง มันจะตาย คนเอาไปปล่อยก็จะคิดมากขึ้น และเอามาปล่อยน้อยลงนะ 

ทุกวันนี้มันมากเพราะเค้ารู้ว่าหมาที่เอาไปปล่อยก็ยังมีชีวิตอยู่ได้ ตามอัตภาพ เผลอๆมีคนมาเลี้ยงดูให้อาหารแทนเค้า เค้าเลยไม่ลังเลมาก
comment84-3:คนไม่มีความรับผิดชอบเค้าไม่คิดหรอกค่ะว่าสัตว์ที่เค้านำไปปล่อยจะมีชีวิตอยู่รอดหรือไม่ มีกินหรือเปล่าอย่างไร คิดแค่ผลักภาระให้พ้นตัวเองเท่านั้น ไม่ว่าคิดแบบไหนก็คือคนไร้ความรับผิดชอบอยู่ดีน่ะค่ะ
comment85:ไม่รู้จะแสดงความคิดยังไง  ตูให้อาหารหมาจรจัด ตูรักหมา แต่ตูไม่มีปัญญาเก็บมาเลี้ยง

ตูแค่พามันไปทำหมัน ตูช่วยได้เท่าที่ช่วย ตูไม่อยากเห็นมันอดยาก   หมาเจอตู มันกระดิกหางดีใจ

ตูพอใจแล้ว ตูไม่ได้โลกสวย  โชคดีที่คนแถวบ้านตูเค้ารักหมาจรจัดดดดดด
comment85-1:สำเร็จความใคร่ว่าตัวเองเป็นคนดีเลยสินะครับ
comment86:จะด่า ทำไมไม่ไปด่าไอตัวต้นเรื่อง ที่เอามาเลี้ยงละทิ้งขว้าง 
การให้อาหารสุนัข คนให้เขาพัฒนาจิตใจตัวเองทุกครั้งที่ให้ แต่บางคนขณะตั้งกระทู้ ก็ช่างเป็นคนดีของสังคมจริงๆ
comment86-1:มันก็ไม่รับผิดชอบต่อสังคมทั้งคู่ ทั้งคนเอาหมามาทิ้ง หรือไอ่พวก สำเร็จความใคร่ส่วนตัวด้วยการให้อาหารหมาจรจัด
comment86-2:ไร้ความรับผิดชอบ พวกส่งเสริมหมาจรจัด
comment87:
comment88:ที่ผมเคยเลี้ยงหมาจรจัดนะ
ทำหมันไม่ให้มันขยายพันธุ์ พาไปฉีดวัคซีน ให้อาหารในที่ที่ไม่ไปขวางทางสัญจรสาธารณะ
ตัวอาการหนักๆ ก็เคยเอามาเลี้ยงเองที่บ้าน
(ปัจจุบันไม่ได้ทำแล้วนะครับ ออกมาเรียนต่อ แทบไม่ได้กลับบ้าน ส่วนชุดดั้งเดิมที่ผมเคยเลี้ยงแม่ผมก็เลี้ยงต่อจนล้มหายตายจากไปหมดละ)

แต่ที่เจอบางคนคือมันไม่ใช่อ่ะครับ คิดว่าตัวเองได้บุญ แต่เพื่อนร่วมโลกที่เป็นคนอยู่กันลำบาก บางคนเอาอาหารไปเทตรงไหล่ทาง หมากินไม่หมดก็ปล่อยเน่าอยู่ตรงนั้น ลำบากคนปั่นจักรยาน นี่ยังไม่รวมไปถึงไล่กัดหมาชาวบ้าน พอถึงหน้าผสมพันธุ์นี่จะเป็นอะไรที่วุ่นวายมาก
หมามันเลือกไม่ได้ มันไม่รู้ตรงไหนควรอยู่ แต่เราเป็นคน มีความคิดซับซ้อนก็น่าจะคิดนิดนึงนะว่าเราทำอะไรลงไปในที่ที่ไม่ใช่ของเรา เราควรคิดที่จะจัดการยังไงไม่ให้เดือดร้อนคนอื่นด้วยครับ

"หมาไม่ได้น่ารักสำหรับทุกคน" ผมคิดแบบนี้เสมอครับ บางคนแพ้ขน หรือ panic เมื่อเห็นหมาก็มี อย่าคิดว่าหมาเข้ากับทุกคนได้ ทุกคนต้องรักหมา

ส่วนใครที่ไม่ได้มีพฤติกรรมแบบที่ จขกท. ว่าก็ไม่เห็นต้องเดือดร้อนนะครับ ประเด็นไม่ได้อยู่ที่การให้อาหาร ประเด็นมันอยู่ที่สักแต่จะให้ แต่ไม่เคยดูแล
ผมก็ยังแอบเห็นด้วยกับ จขกท. เลยว่าคนที่จะเลี้ยงหมาจรจัดก็คิดกันนิดนึง คนเขาเอือมพฤติกรรมแบบนี้ก็มีไม่น้อย แต่เขาไม่ออกมาพูดเพราะพูดแล้วก็จะโดนเหมือน จขกท. นี่แหละ
comment88-1:บางคนไม่พูดครับ ลงทำเลย คือวางยาเบื่อ
comment89:คนแถวบ้านให้อาหารหมา สักพักหมาจรจัดมารวมตัวกันเป็นฝูง ตอนแรกมีอยู่ไม่กี่ตัว พอเขาไปที่อื่นตรงนี้ก็มีหมาเยอะแล้ว ไล่เห่า ถ่าย รวมฝูง ขยายพันธ์ุ  แต่ทำอะไรไม่ได้ เหมือนโดนบังคับให้รักหมาไปด้วยทั้งที่จริงไม่อยากอยู่กับหมาเลย
comment89-1:ยาเบื่อครับ คลุกลูกชิ้น โยนเข้าไป แอบ ๆ ทำนะครับ
comment90:แถวบ้านเพื่อนเรา อาหารสุนัขกองอยู่บนถนนเลย -*-
สงสัยกลัวเปื้อนดินเลยให้มันข้างบนนี่เลย
comment91:การหาเศษอาหาร หรือขอเงินคนอื่นเอามาผลาญ เพื่อเป็นค่าดูเเลเด็กๆจรจัด

เเละการกล่นด่าด่านกันสุนัขที่ไหนก็ตาม ไม่ได้เรียกว่าเป็นคนรักเเละเลี้ยงสุนัขหรอก 

แต่กระทู้นี้อาศัยพวกมากลากมาด่าคนไม่เข้าพวก  ......เวร ขอให้กรรมตาม

มีชีวิตอยู่กับการเข้าใจผิดๆไปวันๆ  ก็อย่างหลายคนว่าเหรียญมันมี 2 ด้าน  

ไอ้ให้ข้าวเค้ามันดี เค้าอิ่ม เเต่ การเลี้ยงดูเค้า มันเท่านั้นหรือ ?? คุณไม่เข้าใจกฏระเบียบของสังคม

กฏของการควบคุมโรคระบาดร้ายเเรงในพวก 4 ขาเค้า  ก็ก้มหน้าก้มตาสู้หามาให้กิน โดนเค้าเอาเรื่องจริงมาถามมาพูด

ก็มาด่าว่าไม่มีน้ำใจ  อธิบายไปก็ไม่เข้าใจหรอก 

เข้าใจเจ้าของกระทู้นะคะ  อย่ามาตั้งคำถามเรย ปัญหาโลกแตก  ระบบการบริหารทางการเรามันห่วย โอ๋ๆนะ
comment92:เหมือนโดนว่าเลย
comment93:เจอแต่พวกมาบ่นๆ แต่ไม่ลงมือทำอะไร 
คุณไม่ต้องรักหมาก็ได้ แต่ถ้าจะบ่นอย่างเดียว ก็ช่วยกันรับผิดชอบต่อสังคมหน่อย แค่ช่วยกันพาหมาจรจัดไปทำหมันคนล่ะ ตัวสองตัวในอนาคตมันก็จะไม่มีปัญหาในการเพิ่มจำนวนล่ะ คิดซะว่า ทำเพื่ออนาคตของตัวเอง เพราะถ้าจะมาโยนความรับผิดชอบให้กับคนที่เค้ารักสัตว์มันก็ไม่ใช่ คุณไม่คิดหรือว่า มันเป็นการเห็นแก่ตัว
comment94:อย่าเถียงกันเลยค่ะ เราว่าปัญหาคือ ทำไมประเทศเราหยุดปัญหาหมาจรจัดไม่ได้ซะที
ทำไมไม่มีหน่วยงานภาครัฐควบคุมการมีสัตว์เลี้ยงไว้ในครอบครอง ไม่มีการขึ้นทะเบียน ไม่มีการตรวจสอบ
ทำไมประเทศเราไม่มีหน่วยงานควบคุมร้านขายสัตว์เลี้ยง ฟาร์มเพาะพันธุ์สัตว์ พวกนี้ล้วนเป็นสาเหตุของหมาจรจัดทั้งนั้นเลย

เรายอมรับได้นะ ถ้ามันอาจจะต้องมีการเก็บกวาด แต่ระยะยาวจะไร้ปัญหาหมาจรจัดอย่างถาวร
ไม่ใช่เพราะเรารังเกียจหมาจรจัดนะ เราสงสาร เราอยากให้หมาทุกตัวมีบ้าน มีความปลอดภัย
ไม่ถูกคนทำร้าย ไม่ต้องเอาตัวรอดเยี่ยงสัตว์ป่า มีเจ้าของที่มีความรับผิดชอบ
พร้อมที่จะดูแลจริงๆ ในเมื่อใช้จิตสำนึกไม่ได้ นึกจะเลี้ยงก็เลี้ยง เลี้ยงแล้วก็เลี้ยงปล่อย ไม่ทำหมัน ปล่อยให้ขยายจำนวน
ก็ควรจะใช้กฎหมายกฎระเบียบนะ เราไม่รู้ว่าชาตินี้เราจะได้เห็น ปัญหานี้จะได้รับการแก้ไขรึเปล่า

อีกอย่าง การที่คนรักหมาตั้งมูลนิธิหรือองค์กรช่วยเหลือสัตว์ เรานับถือใจคนพวกนี้นะ 
เพียงแต่เราคิดว่า มันก็ยังไม่ใช่การแก้ปัญหาอยู่ดี มันคือการรับปัญหาไว้เองมากกว่า
รับปัญหาที่เกิดจากคนเลี้ยงสัตว์ไม่รับผิดชอบ รับปัญหาจากฟาร์มหมาห่วยๆ
ตราบใดที่ระบบการเพาะพันธุ์และครอบครองของบ้านเราไม่ถูกควบคุมอ่ะ
comment95:ปัญหาหมาจรจัดมันมาจากคนทั้งนั้นเลย
ถ้าคนไม่ทิ้งมันจะมาออกลูกออกหลานข้างถนนให้อดอยากกันทำไม
เราว่าคนที่เค้าให้อาหารเค้าทนนิ่งดูดายไม่ได้ เราไม่ได้กินข้าววันเดียวยังทรมาน (แต่เข้าใจว่าอยากให้พบกันครึ่งทาง ให้อาหารเสร็จก็เก็บภาชนะทิ้งให้เรียบร้อย)
บ้านเค้าอาจจะมีอยู่10-20ตัวอยู่แล้วนะคะ รับไปเลี้ยงยังไงก็ไม่พอถ้าไม่จัดการคนเอามาทิ้ง

ก่อนจะจัดการหมาต้องจัดการคนก่อนเลย 
*อยากเอาพวกทิ้งหมาเข้าห้องรมแกสให้หมด -*-
comment96:ปัญหาโลกแตก อ่านแล้วเข้าใจ แต่ก็คงต้องทำแบบเดิมๆที่เคยทำ ยกเว้นตามเก็บขี้หมา เพราะไม่รู้ว่ามันจะขี้ตรงไหน เมื่อไหร่ แต่ถ้ามีคนบอกให้เก็บ เราก็ยินดี ก็แค่ขี้หมาไม่เห็นน่ารังเกียจอะไร ก็รักน่ะ หมาใครก็รักหมด น่าสงสาร เผื่อชาติหน้าเกิดเป็นหมา จะได้มีคนรัก เลี้ยงดูอย่างดีบ้าง
comment97:เก่งแต่บ่น อยากแก้ปัญหาจริง คงวางยาเบื่อหมาไปแล้ว ไม่มาตั้งกระทู้ดราม่าหรอก
comment98:ถ้ามันเลือกได้คงอยากมีเจ้าของมีบ้านอยู่...
comment99:เป็นสันดานของคนมักง่ายและไร้ความรับผิดชอบครับ  ให้อาหารหมาแบบนี้  ทำให้ชาวบ้านเดือดร้อน เศษอาหารก็เป็นขยะ หมามีแรงก็ไปไล่กัดคน  ตัดหน้ารถ หรือแพร่พันธุ์เพิ่มจำนวนหมาจรจัด ถ้าอยากช่วยหมาจริงๆ เชิญที่นี่ครับ https://th-th.facebook.com/notes/%E0%B8%A1%E0%B8%B9%E0%B8%A5%E0%B8%99%E0%B8%B4%E0%B8%98%E0%B8%B4%E0%B9%80%E0%B8%9E%E0%B8%B7%E0%B9%88%E0%B8%AD%E0%B8%AA%E0%B8%B8%E0%B8%99%E0%B8%B1%E0%B8%82%E0%B9%83%E0%B8%99%E0%B8%8B%E0%B8%AD%E0%B8%A2-%E0%B8%9B%E0%B8%A3%E0%B8%B0%E0%B9%80%E0%B8%97%E0%B8%A8%E0%B9%84%E0%B8%97%E0%B8%A2-soi-dog-in-thai/%E0%B8%A3%E0%B8%A7%E0%B8%A1%E0%B8%A3%E0%B8%B2%E0%B8%A2%E0%B8%8A%E0%B8%B7%E0%B9%88%E0%B8%AD%E0%B8%AD%E0%B8%87%E0%B8%84%E0%B9%8C%E0%B8%81%E0%B8%A3%E0%B8%97%E0%B8%B5%E0%B9%88%E0%B8%8A%E0%B9%88%E0%B8%A7%E0%B8%A2%E0%B9%80%E0%B8%AB%E0%B8%A5%E0%B8%B7%E0%B8%AD%E0%B8%AA%E0%B8%B1%E0%B8%95%E0%B8%A7%E0%B9%8C/693701727325684/
comment100:ก็แค่เห่าสร้างความรำคาญไปเรื่อยๆไม่กล้ารัผิด  รับแต่ชอบ
comment101:ถ้าเจอหมาจรจัด เรียกเทศบาลมากำจัดเหอะครับ ถ้าเค้าไม่มาจัดการ หรือโดนชาวบ้านต่อต้าน คุณก็เบื่อมันซะเองก็จบ ......เพราะไงมันก็ไม่มีเจ้าของอยู่แล้ว ...... 

มีมากมายวิธีทำให้โดยไม่โดนจับได้ เพราะเดี๋ยวนี้มันมีกฎหมายประหลาด คุ้มครองสัตว์จรจัด แต่ไม่คุ้มครองมนุษย์ที่โดนสัตว์พวกนี้สร้างความเดือดร้อนให้
comment102:เฮ้อถ้าไม่มีคนเอามาปล่อยคำว่าหมาจรจัดมันไม่เกิดหรอก ต้องมีกฎหมายควบคุมสุนัข มีการแจ้งตายหรือทำชิปอย่างถูกต้อง หากสุนัขหายเนื่องจากเอาไปปล่อยต้องถูกดำเนินคดี ไม่ใช่ว่าหมาแก่แล้วไม่น่ารักจะเอาไปปล่อย อยากให้มีสถานที่ช่วยเหลือสุนัขเหล่านี้อย่างถูกต้องทำหมันและฝึกเขาสามารถเป็นนักรบเคียงคู่ทหารกล้าแถบภาคใต้ได้...การให้อาหารหมาเป็นแค่การชว่ยเหลือปลายเหตุ ผมก็ทำแต่อยากให้มีการแก้ไขแบบถาวรได้แล้ว
comment103:ความคิดเห็นที่ 3, 6, 19, 31 ผทเห็นด้วยเป็นอย่างยิ่งครับ
ตั้งกระทู้ขอให้คิดไตร่ตรองให้รอบครอบครับ
เวลาคุณหิวคุณก็กินข้าว
คนที่ให้อาหารหมาเขาใจบุญอยู่แล้วครับ
comment104:ความคิดเห็นที่ 3, 6, 19, 31 ผมเห็นด้วยเป็นอย่างยิ่งครับ
ตั้งกระทู้ขอให้คิดไตร่ตรองให้รอบครอบครับ
เวลาคุณหิวคุณก็กินข้าว
คนที่ให้อาหารหมาเขาใจบุญอยู่แล้วครับ
comment105:บางทีก็รำคาญพวกติ่งหมาจรจัด

ให้อาหารหมาจรจัด = สนับสนุนให้มีหมาจรจัด
comment105-1:บางทีก็รำคาญพวกติ่งบ่น

เอาแต่บ่นก็= สนับสนุนให้ยังมีสัตว์จรจัด เช่นเดียวกันนะจ้า 

หึหึหึ
comment105-2:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆ ด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆ โดยตรงค่ะ
comment106:เอ้าอย่าดีแต่บ่น อย่างน้อยช่วยกันลงชื่อหน่อยมา ไม่ต้องลงแรงไรมากมายเลยค่ะ 


https://www.change.org/p/ขอให้รัฐบาลตั้งศูนย์สงเคราะห์สัตว์ทุกจังหวัด?recruiter=78564948&utm_source=share_petition&utm_medium=copylink
comment107:ปัญหาจะหมดไปถ้าคนรักหมา เอาหมาจรจัดไปเลี้ยง เพียงแค่คนละตัว
comment108:มันต้องปรับกรอบความคิดกันยาวๆ ก่อนครับ

เพราะดั้งเดิมแต่ไหนแต่ไรมา เรามีกรอบความคิดว่า
"ที่สาธารณะ จะทำอะไรก็ได้" 
ซึ่งอันนี้ล่ะครับ ต้นตอของปัญหา 108 เพราะเราตีความกันมาอย่างนั้นกันมานานแล้ว 

อยากตั้งแผงขายของ ตั้งร้านอาหาร ตั้งแผงดูหมอ จอดรถค้างคืน(จับจองที่) ตากผ้า ให้อาหารหมา ปล่อยหมา ทำบนที่สาธารณะหมด 

สาธารณะ มันแปลว่าของส่วนรวม หรือใช้ร่วมกัน ดังนั้นการกระทำที่มีผลต่อคนอื่นนั้น ต้องคิดให้มาก

บางทางเท้าสาธารณะ คุณไปตั้งแผงขายของกันเต็มพรืด ผลคือคนไม่มีที่เดิน ต้องมาเดินบนถนน

บนทางเท้าสาธารณะ คุณไปตั้งร้านอาหาร เกะกะกีดขวางทางเดิน ทิ้งขยะทิ้งเศษอาหาร สร้างความสกปรกและล่อสัตว์ให้มาหากิน 

บนทางสาธารณะ คุณจับจองจอดประจำ ผลลัพธ์ถนนหายไปเลนนึง รถติด สัญจรไม่สะดวก ถนนจากสี่เลนเหลือสาม จากสองเหลือหนึ่งเลน

บนทางสาธารณะ ให้อาหารสัตว์ นำฝูงสัตว์มารวมกัน เกิดปัญหาเป็นที่รวมของสัตว์ สร้างปัญหาให้คนสัญจรไปมา เพราะเหล่าสัตว์อาจไปรบกวน หรือทำร้ายคนสัญจรไปมา ขับถ่ายสกปรกเรี่ยราดบนที่สาธารณะ กินอาหารหกเลอะในที่สาธารณะ 

เลี้ยงสัตว์ เบื่อแล้วก็นำไปปล่อยที่สาธารณะ เพราะตีความไปว่า "ทำอะไรก็ได้" "ใครก็มีสิทธิ์" ซึ่งนำพาไปสู่ "การไม่เคารพสิทธิ์ของผู้อื่น" 

ถ้ากรอบความคิดเราเป็นแบบนี้ อีกกี่สิบกี่ร้อยปี อีกกี่ปัญหา ปัญหาทุกอย่างมันก็จะอยู่อย่างเดิม เช่นเดิมตลอดไปนั่นแหละ
comment109:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆ ด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆ โดยตรงค่ะ
comment110:เราคนนึงคนชอบเอาข้าวไปให้ น้องหมาที่จรจัด  เราไม่สามารถเก็บพวกเขาไปเลี้ยงได้ค่ะ เพราะบ้านเราไม่มีพื้นที่

title:ทำไมสังคมต่างจังหวัด(บางแห่ง)ถึงเป็นสังคมแห่งการนินทาว่าร้ายครับ?
comment:ผมไม่ได้ว่าสังคมต่างจังหวัดไม่ดีอย่างนั้นอย่างนี้นะครับ อันนี้ผมมองเป็นบางพื้นที่เท่านั้น เช่น

-พาแฟนกลับบ้านต่างจังหวัด ข้างบ้านนี่มาละ "ใครหรอลูก" "ทำงานอะไร" "รวยไหม" พอถามเสร็จกลับไปก็เอาไปเม้าให้คนนั้นคนนี้(คนอื่นไปได้ยินมาแล้วมาเล่าให้ฟังอีกที)
-บางครั้งเราไปวัด ไปงานบุญ ก็เจอนินทาว่าอย่างนั้นอย่างนี้ ว่าไปทำงานกรุงเทพมา ไม่เห็นรวยเลย ยังปล่อยพ่อแม่ทำงานหนักอยู่เลย บ้านก็เก่าๆพังๆ
-บางครั้งก็กลับไปเจอเพื่อน เจอเพื่อนใส่แหวนเพชร ใส่ทองเต็มคอเลย เพื่อนบอกว่า ไปกู้เงินเค้ามาเพื่อซื้อใส่ ไม่อยากให้เป็นขี้ปากคนอื่น ไม่อยากให้คนอื่นมาดูถูก ไปกู้มาเป็นหนี้เป็นสินก็ยอม
-บางคนก็จะมาคอยอวด เนี่ยลูกเพิ่งปลูกบ้านหลังใหม่ให้อยู่ อยากจะถามกลับมากว่า ลูกไปกู้เค้ามาเท่าไรละ เป็นหนี้เป็นสินไปเท่าไร 


ส่วนตัวผมไม่ได้แคร์กับคำพูดนินทาเหล่านี้หรอกครับ ผมกลัวก็แต่พ่อแม่นี่แหล่ะครับ ที่จะเอามาคิดมาก
comment1:ธรรมดามาก สังคมต่างจว  เขาจะมีชื่อเรียก

สี่แยกปากหมา  บ้าง

เป็นต้น
comment2:สังคมเมืองก็มีครับ หนักกว่าด้วยมั้ง
comment3:คนต่างจังหวัดชีวิตไม่เร่งรีบ slow life เวลาว่างเยอะไม่รู้จะทำไรดี.. อ่าว ไอ้นี่เดินผ่านหน้ามาพอดีเม้าเรื่องมันดีกว่า (แต่บางคนก็ไม่เป็นนะ)

ทางแก้คือบอกพ่อแม่หาอะไรทำเข้าไว้จะได้ไม่ว่างไปใส่ใจเรื่องที่คนว่างๆ เค้าคุยกัน
comment4:ก็จริง แต่มองแง่ดีดีกว่าไหมครับ ว่าเขาสนใจใส่ใจ ไม่เหมือนคนกรุงต่างคนต่างอยู่ 
ถ้าอยู่ ตจว. เหตุบ้าๆแบบน้อต ต้องมีคนห้าม
comment5:สังคม กทม ไม่มีครับ ส่วนใหญ่ยุ่งไม่มีเวลามาสนใจเรื่องคนอื่นหรอก

ต่างคนต่างอยู่
comment5-1:ไม่จริงค่ะ เถียงขาดใจ เราโดนมาเหมือนกันค่ะ ที่กทม.  เราว่าอยู่ที่คนมากว่า ไม่ว่าจะที่ไหน ถ้าคนชอบนินทาว่าร้ายเป็นนิสัย ก็ทำได้ทุกที่ค่ะ
comment5-2:กทม ก็มี แต่มันย้ายมาอยู่ในออฟฟิต
comment6:มันอยู่ที่สันดานคน ไม่ได้อยู่ที่จังหวัด
comment6-1:เยี่ยมเลยค่ะ
comment6-2:ใช่ครับ
comment6-3:สั้นง่ายได้ใจความและโดนใจที่สุดเลยค่ะ
comment7:คนเค้า ว่างครับ ไม่ค่อยมีอะไรทำ เลยชอบยุ่งเรื่องคนอื่น
comment8:แม่ผมก็เคยถูกนินทา คนที่นินทาก็น้องสะใภ้แม่นั่นแหละ
ไปนินทาให้คนอื่นฟังที่ตลาดเช้า มีคนมาเล่าให้แม่ฟัง
แม่ผมนิ่งอย่างเดียวครับ ไม่ตอบโต้อะไร แค่รับรู้เฉยๆ
เมื่อหลายปีก่อน ผมกลับบ้านแล้วยื่นเงินให้แม่ เป็นจังหวะ
เดียวกับที่น้องสะใภ้แม่เดินผ่านหน้าบ้านผมแล้วเห็นพอดี
ก็เอาไปนินทาว่าแม่ผมรับเงินลูก ตัวเองไม่เอาเงินลูกหรอก
แม่ผมก็แค่รับรู้คำนินทา แต่ไม่ได้นำใส่ใจมากนักเพราะ
ถ้าใส่ใจ คนที่จะเป็นทุกข์คือตัวเราเอง เป็นทุกข์เพราะ
คำพูดของคนอื่น เรื่องแบบนี้ต้องข้ามมันไปให้ได้ครับ
comment8-1:ลูกให้เงินแม่ ผิดตรงไหน ?
comment8-2:ผมก็ค่อนข้างงงนะคือพ่อแม่รับเงินลูกไม่น่าจะเป็นเรื่องแปลกอะไร
ทำไมเค้ายังเอาไปนินทาได้ แสดงว่าทักษะการนินทาสูงมาก
เข้าใจว่าเค้าอยากจะข่มแม่ผมด้วย
comment8-3:เค้าจะอวดค่ะ ว่าเค้ามีเงินไม่ต้องรบกวนเงินลูกให้ลูกต้องลำบาก -*-
comment9:ว่างงานค่ะ พวกว่างจัดขี้อิจฉา
comment10:คนต่างจังหวัดไม่ได้ว่างงานนะคะ แต่ทุกคนในหมู่บ้านส่วนมากจะรู้จักกันหมด เวลามีเรื่องอะไรก็คุยกัน 
พวกที่พาแฟนจากต่างจังหวัดมาแนะนำให้คนที่บ้านรู้จัก ส่วนมากคนที่บ้านก็เอาจะไปอวดคนอื่นๆว่าแฟนลูกเป็นคนในเมืองนะ ทำอาชีพนี้นะ จะรู้สึกว่าตัวเองโก้มากกว่าค่ะ ซึ่งต่างจากคนในเมืองต่อให้มีเรื่องอยากเล่าคันปากยิบๆก็หาคู่สนทนาในระแวกเดียวกันยาก ส่วนเรื่องนินทาว่าคนอื่น มีทุกสังคมชนชั้นค่ะ คนในเมืองก็ใช่ย่อยนะคะ
comment11:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment11-1:ไม่จริงหรอกค่ะ  มีทุกประเทศแหละ  ไม่งั้นจะมีศัพท์ว่า gossip หรือ
comment12:นินทานี่มีทุกสังคมนะคะ
สังคม ตจว แบบทำงานอยู่บ้าน ก็จะนินทาคนในละแวกบ้าน
ถ้าทำงานนอกบ้าน ก็นินทาคนในที่ทำงาน
คนในเมืองกรุงก็เหมือนกัน
จขกท ก็น่าจะเจอสังคมในที่ทำงานนินทากันนะ
ทั้งนี้ ขึ้นอยู่กับว่า เราใช้เวลาอยู่ที่ไหนมาก ก็จะได้ยินการนินทาที่นั้นมาก
comment13:สังคมเมือง ต่างคนต่างอยู่ครับ ไม่เหมือนสังคมหมู่บ้าน ต่อให้เขานินทาเราก็ไม่ได้ยิน ยกเว้นอยู่ในแฟลต หรือคอนโด
comment14:เดาว่าเป็นเพราะคนไทยส่วนใหญ่ยังมีฐานะที่ยากจน มองว่าการทำงานหนักคือเรื่องที่ขี้เกียจ เป็นของคนจน ดังนั้นการการนินทาคนอื่นจะช่วยลดความคิดที่ว่าตนเองเดือดร้อนคนเดียวไปได้ รู้สึกว่าตนเองเป็นพระเจ้า ผ่อนคลายจากการทำงาน อะไรแบบนี้
comment15:อันที่จริงการนินทามีทุกสังคมครับ  ที่สังคมต่างจังหวัดที่ดูเยอะ  เพราะว่ามีความใกล้ชิดกันมาก  ถึงไม่ใช่เครือญาติก็บ้านใกล้เรือนเคียง  มีประฏิสัมพันธ์ระหว่างคนในหมู่บ้านเดียวกันมากกว่าสังคมเมือง  การพูดคุย รวมถึงนินทา จึงเกิดขึ้นเยอะ (ในหมู่บ้านแทบจะรู้จักกันทุกคน)  สังคมเมืองบางทีบ้านถัดกันไป 2 หลังก็ไม่รู้จักกันแล้ว  การพูดคุยนินทาเลยดูน้อย   ลองมองง่ายๆ กลุ่มเพื่อนครับ  ถ้าคนไม่สนิท  ไม่คุ้นเคย  คุณก็คงไม่ค่อยคุย  หรือ  นินทา คนอื่นร่วมกับเขา
comment16:การนินทานี่มีทุกที่ค่ะ
comment17:ทุกที่ค่ะ อยากเห็น อยากรู้ รู้ทุกเรื่องยกเว้นเรื่องตัวเอง เห็นใครมีอะไรก็นินทา คนประเภทนี้หาความสุขไม่ได้
comment18:สังคม pantip นี้แย่กว่า รุมด่ารุมแขวะ เก่งกันนัก
comment19:ใครบอก กทม ไม่มีครับ??
หนักเลย แต่เนียนไง เจ้าตัวเลยไม่รู้ ประมาณว่านินทาลับหลังจริงๆ นินทาเอาเป็นเอาตาย เชื่อเถอะ เพิ่งหนีมาอยู่ ตจว เบื่อสังคม(ที่เจอมา)
comment20:กทมส่วนมากต่างคนต่างอยู่ ยิ่งเป็นคนตจว.ไปอยู่ก็แค่นั้น นินทาก็ผ่านๆไปไม่เหมือนคนตจว. รู้จักไปถึงรุ่นพ่อแม่ปู่ย่าตายายโครตเหง้าขุดมานินทาได้หมด เรื่องเป็น10ปี20ปียังโดนนินทา บางทีเรื่องพ่อเรื่องแม่รุ่นลูกยังโดนนินทาต่อ ..
comment21:เราเป็นคนกทม. เกิดและโตจนอายุพอสมควร แต่มาลองย้ายมาอยู่ตจว.ดู
การนินทามีอยู่ทุกระดับชั้นทุกวงสังคมค่ะ คือที่กทม.ไม่นินทาเพราะไม่รู้จักกันค่ะ ถ้ารู้จักกันทั่วก็นินทาแหลกเหมือนกัน
นินทาแล้วไม่มีการช่วยเหลือเกื้อกูลกันด้วย ต่างคนต่างอยู่ ไม่สนใจซึ่งกันและกันมากเท่าตจว.
ที่ตจว.ก็นินทาเป็นการเม้าท์มอยกันเป็นปกติ แต่สิ่งที่เราชอบตจว.มากกว่าคือ
ต่อให้เค้าพูดอะไรเม้ามอยใคร แต่เรื่องการให้ความช่วยเหลือ(ไม่เกี่ยวกับการเงิน)นี่ได้รับอย่างดีมากๆ
ไม่แปลกเลยที่เค้าว่าคนกรุงเทพใจดำ คือไม่ได้ใจดำอะไร แค่ไม่สนใจเพราะไม่ใช่กิจของเรา เราต้องดิ้นรนขวนขวายมากไปจนไม่สนใจเรื่องคนอื่น
แต่คนตจว.เค้าสนใจเรื่องคนอื่นก็เลยชอบเม้ามอยก็แค่นั้นเอง
comment21-1:เห็นด้วยค่ะ ^^
comment22:เพราะสังคมตจว ผู้คนรู้จักกัน ไม่ต่างคนต่างอยู่เหมือนในเมือง จึงเกิดการนินทามากกว่า
comment23:อยู่กรุงเทพฯ ค่ะ 
เพิ่งนินทาเจ้านายไปตะกี้ ก่อนเจอทู้นี้ 55555

ส่วนต่างจังหวัดก็นานๆ ไปที นินทาไปเถอะ ไม่ได้ยิน
comment24:มันเป็นวัฒนธรรมเลยก็ว่าได้ คนต่างจังหวัดมีความคาดหวังในลูกหลานสูง มีเพลงพุ่มพวงร้องไว้นานแล้วว่า
"ไม่เด่นไม่ดังจะไม่หันหลังกลับไป  ทุกวันคืนนอนร้องไห้อีกเมื่อไหร่จะได้ดี"
comment25:ต่างจังหวัดนินทามีเสียง

กรุงเทพนินทาไม่มีเสียง
comment26:เคยน้อยใจตายายเพราะเมื่อก่อนเราไม่มีรถขับ ตายายไม่ให้ไปหาเพราะกลัวคนนินทาที่ไม่มีรถ พอตอนนี้ขับรถไปหาบ่นอีกละว่าคนแถวนั้นนินทาว่าขับรถมาซะโก้แต่ใส่ชุดอยู่บ้านไป บอกตรงๆว่าเพลียมาก
comment27:เขาจะเอาไปเปรียบเทียบกับลูกตัวเองลูกคนอื่น อย่าว่าแต่ต่างจังหวัดเลยคะ กรุงเทพเหมือนกัน เรานี้โดนหนักมากตั้งแต่มอต้นยันมหาลัยคนในซอยจับจ้องตลอดเราเป็นคนแรงๆมีเพื่อนส่วนใหญ่เป็นกระเทย มาบ้านบ่อยๆแต่คนในซอยหารู้ไม่เพื่อนกระเทยนี้แหละตัวเรียนเก่งเด่นกิจกรรมเราไม่เก่งเลขกับอิงมันให้ลอกบอกการบ้านตลอด ชาวบ้านชอบนินทาว่าไปเรียนหรือเปล่า มีแฟนยัง สู่รู้มากๆ จนวันนี้เราภูมิใจมากๆที่เราไม่เป็นเหมือนคนที่พูดใส่ร้ายเรา ลูกเขาเองด้วยซ้ำที่เป็นอย่างที่แม่เขาว่าคนอื่น คุณต้องสตรองและสตรองเท่านั้นคะถึงผ่านมันมาได้  แต่ลึกๆแล้วเราแคร์ความรู้สึกแม่คะกลัวแม่คิดมากกับคำเล่านั้น
comment28:ต่างจังหวัดกับกทม. นินทาคนละสไตล์ค่ะ

บ้านเรา ตจว. คนไม่รู้จักกันยังนินทากันได้เลย
ลูกของร้านนั้นน่ะไม่ดีอย่างงุ้นอย่างงี้  คือหน้าตายังไงไม่รู้จัก รู้แต่ว่าร้านนู้นร้านนี้เป็นแบบนั้นก็นินทากันต่อหลายทอดแล้ว ไม่ใช่ว่านินทาร้านไม่ดีนะ แต่นินทานิสัยส่วนตัวของครอบครัวเจ้าของร้าน (ไม่ใช่ว่านิสัยเลวร้ายด้วย บางครั้งแค่จริตไม่ตรงกันก็โดนแระ พอผาก 2 ปาก 3 ใส่สีใส่ไข่สนุก)  แต่อีกมุมนึง เวลามีอะไรที่ดี ก็กระจายข่าว ช่วยโหวต af ช่วยเชียร์เต็มที่ แม้จะไม่รู้จักก็ตาม



ส่วน กทม. น่ะหรอ นินทาคนรู้จัก มากสุดที่เห็นก็เพื่อนของเพื่อน โดยส่วนตัวไม่เคยเจอเลยประเภทอ้างอิงร้านแล้วนินทา เพราะร้านมันเยอะกว่าสังคมมันใหญ่กว่ามากเลยไม่ค่อยนินทาอ้างอิงร้าน ส่วนมีใครประกวดอะไรมาจาก กทม.ค่ะ ก็ตัวใคนตัวมันชอบก็โหวต เฉยๆก็ไม่โหวต
comment29:ไม่ใช่แค่สังคมต่างจังหวัดเท่านั้นครับอย่าเข้าใจผิด สังคมค้าขาย สังคมแม่บ้าน สังคมออฟฟิศ ฯลฯ นินทาคนอื่นทั้งนั้นแหละ อย่าแยกกลุ่มไหนกลุ่มนึงเลยครับ มันมีแทบทุกที่นั่นแหละครับ
comment30:กทม  ก็เผือกเหมือนกัน
comment31:ทำไมถึงบอกว่าสังคมต่างจังหวัด ลองหันกลับมามองตัวเองกันบ้างรึเปล่า ที่นั่งเล่น facebook นี้ไม่สอดเรื่องคนอื่นเลยเหรอ แล้วก็เอาเรื่องคนอื่นในเพจมาเม้าท์กัน   สังคมชอบเลือกชอบเม้า มีทุกที่ ยกตัวอย่างแบบนี้ทำตัวแบ่งแยกไปรึเปล่า ทำยังกับว่าที่สิงสถิตอยู่นี้ไม่เคยพบเคยเจอ หรืออยู่สังคมตีสองหน้าจนชิน
comment32:เดี๋ยวนะ สองข้อสุดท้ายนี่คุณก็นินทาเขาไม่ใช่หรือ 

เราไปตจว.เจอญาติเยอะแยะ แต่ไม่เห็นเจอแบบนี้
ต่อให้เจอ ก็ไม่สะทก เขานินทาเรา เรานินทาเขา เจ๊ากัน 5555
comment33:เราโตต่างจังหวัดค่ะ สังคมต่างจังหวัด นี่พวกขี้นินทาเยอะจริงๆค่ะ
เพราะคนส่วนใหญ่ก็รู้จักกันหมด แต่พวกขี้นินทานี่แหละค่ะ
ที่บางทีก็เอาปลาที่จับได้เยอะๆมาแบ่งให้ เอาผลไม้ที่มีเยอะๆมาแบ่งกันตลอด
เวลาเจอเราเดินกลับจาก รร. ก็ไปส่ง มีงานจัดงานอะไรก็ไปช่วยเหลือกัน 
เรื่องการนินทามันเป็นเรื่องที่เลี่ยงไม่ได้หรอกค่ะ มีอยู่ทุกสังคม 
จะบอกว่ากรุงเทพไม่มีเราไม่เชื่อหรอกค่ะ บางทีนั่งรถเมล์มีคนนึงลงรถ คนที่อยู่บนรถนินทาคนที่เพิ่งลงแบบทันทีทันควันเลยก็มี
comment34:เป็นเหมือนกันคะคือเราอยู่กรุงเทพเเล้วย้ายบ้านตอนนี้อยู่ต่างจังหวัดเราก็ได้รู้ถึงจุดนี้เหมือนกันค่ะคือแบบอยากจะถามเหมือนกันน่ะว่าไม่มีอะไรทำหรอเเหกปากโหวเเหวโวยวายอะไรก็ไม่รู้นินทาเราเสร็จความเห็นตรงกันกับอีกคนที่นินทาด้วยเเล้วมา ฮ่าฮิ้ว~~ เสียงดังอีกนี่เป็นการจบการนินทาหรือเปล่าเราอยู่ที่ต่างจังหวัดรู้เลยว่าสภาพเเวดล้อมเป็นไงเด็กตัวเล็กๆหัดสูบบุหรี่กินเหล้าบางครั้งก็เกี่ยวกับยาเสพติดพ่อเเม่ก็ไม่ว่าลูกอีก.....แปลกโครต
ทำตัวเองเหมือนเป็นผู้ใหญ่แต่เด็กอยู่เลยคะเราก็ไม่รู้นะว่าความคิดเห็นเราถูกหรือเปล่าคะนี่เป็นความเห็นของเราล้วนๆเลยขออภัยถ้าไม่ชอบคะ
comment35:ก็ต้องดูว่าคนเหล่านั้นโตมาอย่างไร ถ้าโตมาด้วยความริษยา ความคิดเหล่านี้ก็บังเกิดเป็นเรื่องปกติ

เล่าตัวอย่างใกล้ตัว แฟนผมสมัยก่อนตอนเขาเรียนมัธยมก็โดนเพื่อนบ้านบอกว่า "เรียนไม่จบหรอกแบบนี้ท้องก่อนแน่" ณ ปัจจุบัน ลูกเพื่อนบ้านคนนี้ท้องตั้งแต่จบม.3 แฟนผมจบป.ตรี แล้วใส่ชุดไปถ่ายรูปกับเพื่อนบ้านคนที่เคยสบประมาทเอาไว้ด้วย

เรียนรู้ที่จะอยู่ร่วมครับ เราหลีกเลี่ยงไม่ได้หรอก ทำดีตกน้ำไม่ไหลตกไฟร้อนครับ
comment36:ธรรมดา นี่ก็โดน เพื่อนบ้านลูกสาวอายุเท่ากัน ได้ผัวรวย อวดผัวลูกสาวให้ฟัง ทุกวัน เอาจริงป้าแกเป็นเมียหรือลูกสาวจะอวก
comment37:มันก็มีทุกๆที่ทุกๆจังหวัดล่ะครับ  ผสมปนเปกันไป
comment38:ทำงานอยู่บริษัทแถวสุขุมวิท ก็เห็นนั่งนินทากัน
comment39:ไม่ต้องต่างจังหวัดหรอกค่ะ สังคมชาวแฟลตก็เป็น
นินทาใครไว้ยังไง เข้าลูกหลานตัวเองหมดค่ะ 
ประสบการ์ณตรงเพราะเคยโดนนินทา 
ไม่แคร์ค่ะ ทำหน้าที่ตัวเองให้ดีที่สุด แล้วสะบัดบ๊อบโชว์
comment40:คนเราก็เป็นแบบนี้ทุกที่ 
เพียงแต่เอกลักษณ์แต่ละที่มันต่างกัน
คนบ้านนอกข้อเสียชอบสอดรู้สอดเห็น 
แต่ข้อดีเขารักพวกพ้อง มีงานบุญก็มาร่วม
มีเรื่องก็พร้อมยกพวก

ยากมากที่ไม่โดนนินทา ถ้าอยู่เป็นก็แค่รู้จักวางตัว
ถ้าวางตัวดีเขาก็เกรงใจ อย่างดีก็โดนนินทาในทางที่ดี ฮ่าๆๆๆๆ
comment41:เคยเจ็บปวดเพราะคำนินทาเหมือนกันครับ...

สมัยเรียน ผมเกเร(มาก) 

ป้าแท้ๆผม กับลูกชาย คุยกันเรื่องเรียนต่อ...ถามลูกว่าจบ ม.6 แล้วอยากเรียนต่อที่ไหน..??

ลูกชายบอกอยากเรียนมหาลัยที่เดียวกับผม...

ป้าดุลูก "จะไปอยากเรียนตามมันทำไม ไอ่นี่มันเxี้ย..!!"

แม่ผมได้ยินกะหู...ไม่พูดอะไรซักคำ กลับมานั่งน้ำตาร่วงอยู่ที่บ้าน แล้วก็เรียกผมมาด่า ทำตัวให้ดีๆ อย่าให้คนอื่นเค้าว่าลับหลังเอาได้...

แต่พอป้ามาเจอหน้าผม เรียกลูกอย่างงั้น ลูกอย่างงี้ ฯลฯ...

ผมนี่เบ้ปากมองบนเลยทีเดียว...
comment42:สังคมที่ไหนก็นินทาว่าร้ายทั้งนั้น อยากรู้เรื่องชาวบ้านทุกอย่าง

โดยเฉพาะกะพวกมีปมด้อย ขี้อิจฉา เหมือนกะว่าไม่อยากให้คนอื่นได้ดีไปกว่าตน

ทำใจเถิดค่ะ....แม้กระทั่งในกรุง เอาง่าย ๆ นะ แค่ที่ทำงาน ออฟฟิตธรรมดา ๆ นี่ล่ะ
comment43:ถูกค่ะเรื่องเล่าสู่กันฟัง เล่าไปเล่ามากลายเป็นเรื่องยาว เรื่องเล็กกลายเป็นเรื่องใหญ่ ทั้งๆที่คนเล่าก็ฟังเค้ามาอีกที เบื่อมากค่ะ บางคนอิจฉาชอบยุแยง ขนาดแม่เราตายไปสองปีแล้วยังเก็บมานินทาว่าร้าย
comment44:ลูกน้องเรายอมกู้หนี้ยืมสินมาซื้อรถ ซื้อทอง ส่งเงินปลูกบ้าน ใช้เงินเกินตัวมาก 2คนผัวเมียรวมกันรายได้ไม่กี่บาท ผ่อนรถก็เดือนละหมื่นแล้ว ส่งลูกเรียนอีก ชีวิตหนอชีวิต
comment45:มันเล็กไง รุ้จักกันไปหมด เลยคุมปากให้ว่างไม่ได้
comment46:ว่างค่ะ งานไม่ยุ่งเหมือนคนในเมือง
comment47:มีทุกที่แหละเราว่า 
แต่ว่าในเมืองเขานินทาไปก็เท่านั้น ต่างจังหวัดนี่รู้จักกันยันโคตร นินทาทียายทวดสะเทือน อะไรแบบนั้น
comment48:ถูกต้องครับ...ผมโดนอยู่เลยตอนนี้
comment49:เพราะเป็นแบบนี้แหละค่ะ ช่วงเทศกาลพี่สาวเรานี่ไม่กลับไปเจอญาติที่ต่างจังหวัดเลย
แต่เราไม่สนใจใคร พูดก็พูดไป โดนประจำว่าแต่งตัวอะไรของมัน เมื่อไหร่จะหาแฟนได้(55)

ลูกพี่ลูกน้องที่มีแฟนอยู่ที่นั่นนี่โดนเละทีเดียวเวลากลับไป
โดนว่าเสียๆหายๆทั้งๆที่ทำอะไรอยู่ในสายตาผู้ใหญ่ตลอด แค่นั่งคุยกันเฉยๆยังโดนว่าไม่เหมาะสมเลย เพลีย
แต่ก็ต้องกลับถ้าอยากเจอแฟน กลายเป็นว่าต้องไปคุยกันตอนชาวบ้านปิดบ้านนอนแล้วถึงรอด

แบบว่าใคร ทำอะไร ที่ไหน รู้หมดทั้งหมู่บ้าน คนนี้ไปเที่ยวกับคนนั้น ไอ้นี่ไม่กลับบ้าน ลูกสาวยายไปตลาด 
การข่าวไวอย่างกับCIA ยังทึ่งอยู่เลยจนวันนี้ ปากคนนี่มันไวจริงๆนะอย่าดูถูก
comment50:เราคนต่างจังหวัด เคยมาเรียนอยู่กรุงเทพ เท่าที่สังเกตต่างจังหวัดกับกรุงเทพจะนินทาคนละแบบ 
กรุงเทพเวลานินทาจะจำกัดอยู่ในวงแคบ ๆ แค่เพื่อนฝูงหรือในบริษัทหรือหน่วยงานนั้นๆ 
ส่วนต่างจังหวัดน่ะคนรู้จักกันหมดไง อยู่กันมาตั้งแต่ปู่ยาตาทวด นินทาทีรู้ทั้งหมู่บ้าน จะนินทากันในวงกว้างกว่ากรุงเทพค่ะ
comment50-1:คิดเหมือนคห.นี้เลยค่ะ คนต่างจังหวัดจะรู้จักกันหมดจริงๆ บางทีเราไปไหนคนยังมาทักเราก่อนว่าหน้าคุ้นๆ เป็นลูกหลานคนนั้นคนนี้ ฯลฯ หรือเห็นนามสกุลก็จะรู้จักกัน จะสืบญาติกันได้เลยซึ่งเด็กๆจะงงว่าผู้ใหญ่เขารู้รู้จักและจำกันได้ถึงขนาดนี้เลยเหรอ ดังนั้นเวลานินทากันคือขุดเอาโคตรเหง้าศักราชมาพูดได้ทั้งตระกูลน่ะค่ะ ปวดหัว...
comment51:ง่ะ... อย่าไปว่าเค้าเลยครับ
พวกคุณรู้ตัวกันมั๊ยเนี่ย ว่าตัวเองก็กำลังสุมหัวนินทาคนอื่นอยู่นะเนี่ย...
comment51-1:ถูกต้องที่สุดค่ะ
comment52:ไม่ว่าจะ กทม. หรือ ตจว.เท่าที่ได้ยินมากับหู
ไม่ต่างกันเท่าไหร่นะ เพียงแต่ กทม.อาจจะเนียนๆกว่า
ไม่มีใครหลุดพ้นจากการนินทาว่าร้ายได้หรอก
แม้แต่พระพุธองค์.....
comment52-1:ไม่ว่าจะ กทม. หรือ ตจว.เท่าที่ได้ยินมากับหู
ไม่ต่างกันเท่าไหร่นะ เพียงแต่ กทม.อาจจะเนียนๆกว่า


    ถูกต้องครับ...ถูกต้องที่สุด
comment53:องค์สัมมาสัมพุทธเจ้า ตรัสไว้ว่า "ไม่มีใครในโลกที่ไม่ถูกนินทา" (หากไม่ใช่ขออภัยอย่างสูง)
หมายถึง แม้กระทั่งพระองค์เองก็ไม่รอดจากการถูกนินทา

อย่าไปใส่ใจ ให้ราคาครับ เบื่อเดี๋ยวก็หยุดเอง (แต่คนพวกนี้เบื่อยาก เพราะมีคนใหม่ เรื่องใหม่มาให้นินทาตลอด)
comment53-1:ถูกต้องเลยค่าา
comment54:เจอเหมือนกันค่ะ ส่วนตัวเราไม่ค่อยแคร์เพราะไม่ว่าอยู่ใหน ในตจว.หรือ กทม. เรื่องถูกคนนินทานี่หนีไม่พ้นอยู่แล้ว แต่ที่หนักใจและอึดอัดเพราะพ่อแม่เราที่ต้องอยู่ในสังคมแบบนี้ตลอดเวลานี่แหละ มันกลายเป็นความกดดันที่ถูกส่งต่อมายังลูกอีกทีซึ่งก็คือตัวเรา ทั้งๆ ที่ตอนเด็กเติบโตมาพ่อแม่ไม่เคยบังคับว่าชีวิตเราต้องทำอะไหรือเลือกเรียนอะไรให้เป็นไปตามที่ลูกตัดสินใจเองตลอด แต่พอโตกลายเป็นว่าพอกลับบ้านทีไร พ่อแม่เรามีเรื่องที่มาคอยกดดันเราตลอด ทั้งเรื่องเรียน เรื่องงาน ตอนนี้เพิ่มมาอีกเรื่องคือเรื่องแต่งงาน สาเหตุมันก็มาจากการที่คนอื่นๆ ในสังคมจับตามองกันและกัน นินทากัน ลูกบ้านนั้น เรียนอะไร ทำงานอะไร เงินเดือนเท่าไหร่ มีแฟนเป็นใหรือไม่รวย อะไรที่เราสู้เค้าได้พ่อแม่ก็พอได้มีเรื่องโม้กลับไม่อายใคร ไม่มีใครมานินทาได้ แต่เรื่องใหนที่เราสู้ลูกบ้านอื่นไม่ได้ โดนเค้านินทา ก็กลายเป็นพ่อแม่เรากลับมากดดันเราอยากให้เราทำได้แบบนั้นบ้างหรือดีกว่า 

ทั้งๆ ที่ตัวเราเองไม่สนใจชาวบ้านพวกนั้นหรอกนะ เพราะเรามีความสุขในจุดที่เราเป็น แต่พอเห็นพ่อแม่เราแคร์คำคน และไม่มีความสุข มันทำให้เราต้องทุกข์ไปด้วย และต้องเหนื่อยกับการดิ้นรนเพื่อทำตัวเองให้พ่อแม่ไม่น้อยหน้าใคร แก้ที่พ่อกับแม่ก็ไม่ได้ด้วยเพราะพ่อแม่เราต้องอยู่ในสังคมแบบนั้นทุกวัน
comment55:มีทุกที่ครับ ไม่ว่าจะในเมืองหรือต่างจังหวัด
comment56:ว่าง แล้วก็ หาอะไรที่มันบันเทิงไม่ค่อยจะมีครับ เม้ากันนี่แหละ บันเทิงสุด
comment57:สันดานล้วนๆ
comment58:แถวบ้านเราเรียกว่า "เว่าพื้น" ค่ะ
เป็นการกล่าวถึง มีเหน็บบ้าง แต่ก็ไม่ได้คิดร้ายอะไร พูดสนุกปาก เม้ามอย ให้มีเรื่องพอได้คุยอะค่ะ
comment59:เท่าที่อ่านดู ห้าสิบกว่า คห.  สังคม pantip เป็นสังคมที่ไม่นินทาใครที่สุดในประเทศแล้วครับ เชื่อใจได้ มีอะไรปรึกษาได้เลย
comment60:เขาเรียกประชาพิจารณ์ครับ
comment61:จริงแท้และแน่นอนเลย เรื่องนี้ 

สังคม ต่างจังหวัดบ้านเรา ใครรับราชการ จะมาเป็นอาชีพอันดับ 1 ยิ่งเป็นครูยิ่งแล้วใหญ่ ชนะใสๆทุกการนินทา เงินเดือนไม่มีการถามรับราชการเป็นพอ หนี้ที่กู้ กบข สหกรณ์ต่าง ๆ นา ๆ ออกมา ไม่เอามารวม นี่คืออาชีพสุดแสนเทวดา ในสายตายคนบ้านเราเลย

อีกคนนึ่งทำงาน บริษัทเอกชนชื่อดังในกรุงเทพ เงินเดือนปาไปห้าหกหมื่นแล้ว แต่กลับบ้านนอกไปถูกถามเสมอ ว่าทำงานอะไร ตำแหน่งอะไร พอตอบไปทำหน้า งง ๆ แล้วเดินจากไป ความแต่ต่าง มันต่างกันลิปเลย 

เรื่องพวกนี้มันเป็นความเชื่อ ที่ถูกปลูกฝังมาตั้งแต่ไหนแต่ไรแล้วว่า เงินทองไม่ได้มีค่าเท่าหน้าตาทางสังคม หรอกนะ
comment62:555 มันเป็นทุกที่
comment63:เรื่องนี้มันเกิดขึ้นได้ทุกสังคม ไม่เกี่ยวกับว่าจะเป็นสังคมตจว. หรือ กทม.หรอกครับ 
ขึ้นอยู่กับว่าจะมีคนแบบไหนอยู่มากกว่ากันในสังคมนั้นๆ
comment64:เราว่าอยู่ที่สังคมที่อยู่
แถวบ้านเราต่างคน ต่างอยู่
แทบไม่รู้จักกันเลยด้วยซ้ำ ตื่นเช้าไปทำงาน ตกเย็นกลับบ้าน นินทาแทบไม่มีเพราะไม่รู้จักกัน 

ต่างจังหวัดก็ไม่เจอ เราว่ามันอยู่ที่ฐานะ หน้าที่ทางสังคมด้วยอ่ะ ที่บ้านเราไม่มีนินทาอ่ะ และไม่ใส่ไฟกันและกัน ดูสันติมากอ่ะ 

คือนินทาอาจจะมีบ้างเรื่องคนที่ทำไม่ดีกับที่บ้าน
นิสัยบ้านเราคือไม่ชอบยุ่งเรื่องใคร อยู่เงียบๆ เลยไม่มีใครนินทาว่าร้าย
comment65:อานุภาพความขี้เสือคคนไทยยิ่งใหญ่นัก
อ่านได้จากพันทิปหรือเฟสบุ๊ค 
เรื่องส่วนตัวคนอื่นนี่รู้ดีกว่าประวัติศาสตร์ชาติไทย
อักษรย่อมาหน่อยเดียวโคนันเต็มกระทู้

ชาวเผือกมีอยู่ทั่วประเทศค่ะ ฮ่าๆๆๆๆ
comment66:คนเรามองเห็นคนอื่นหมด แต่มองไม่เห็นตัวเอง
comment67:ทำไมมันดูเหมือนพลอตเรื่องละครสมัยก่อนเลย เด๋วนี้ยังมีอีกเหรอ
comment68:ก็เห็นเป็นทุกสังคม ไม่มีที่ไหนไม่มีการซุบซิบนินทา แต่รู้อะไรไหม
คนบ้านนอกหน่ะ นินทาก็นินทาประดุจว่าว่างมาก แต่พอมีงานบุญ งานแต่งงานบวช งานที่ต้องการความช่วยเหลือ เค้าก็เต็มที่รักกันดี ช่วยกันเงินไม่เอา ไม่ต้องเอ่ยปากขอ

บ้านเราน้องชายบวช พี่สาวแต่งงาน แค่เอ่ยหัวเรื่องคนฟังที่นินทากันจัดๆ ก็เห็นแย่งกันฉันจะทำนู่นทำนี่มาให้ ฉันไม่เอาเงินนะ บางทีก็อย่าไปอะไรมาก คนไม่ถูกนินทาไม่มีในโลก
comment69:ต่างจังหวัด สังคมเล็กๆ คนไม่มาก คนโน้นเพื่อนคนนี้ คนนี้ญาติคนนู้น คนนู้นลูกค้าคนนั้น ถึงกันหมด

มันเลยวนลูป เร็วกว่าเมืองกรุง
comment70:สนุกดีออก อย่าคิดมากคะ เราว่าพ่อแม่คุณแกรุ้และ และแกคงไม่คิดมากด้วย เราไปทีไรเห็นนินทากันชนิดที่ได้ยินกันเลย แต่ไม่เห็นมีใครโกรธเลยนะ เพราะพวกเขารู้จักกันหมด นินทาสนุกปากไปวันๆ แล้วก็จบกัน รุ่งขึ้นก็เอาผักเอาปลามาให้ประมาณนั้น เราโดนนินทาประจำ หลังๆมาเรานั่งหัวเราะเลยตลกคิดได้ไง ที่ไหนก็มีนินทาทั้งนั้นและ แต่เราก็ต้องปรับตัวอยู่กับมันให้ได้คะ
comment71:อยู่ที่คนมากกว่านะ ผมก็เบื่อพวกชอบพูดแบบนี้เหมือนกัน

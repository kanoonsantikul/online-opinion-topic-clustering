title:เสนอให้ แบน สมาชิกที่ "ลบเนื้อหากระทู้" หลังร้องทุกข์แล้วได้รับการช่วยเหลือครับ
comment:เบื่อมาก พวกร้องทุกข์ กับเพื่อนๆในพันทิป แล้วพอได้การช่วยเหลือก็ "ลบเนื้หากระทู้" !!

ที่คุณต้องมาร้องทุกข์ในกระทู้ ก็เพราะว่า "คุณไม่ได้รับการช่วยเหลือ" ในระบบปกติใช่หรือเปล่าครับ?

ที่คุณต้องมาร้องทุกข์เพราะคุณอยากให้ ประชาชน ทั่วไปได้รู้ถึงความเดือดร้อนของคุณใช่หรือไม่?

แล้วพอทำไมเวลาพวกคุณๆได้รับการช่วยเหลือไปแล้วถึงต้อง "ลบกระทู้" ละครับ ?????

ทั้งๆที่ถ้าไม่มีคนคอยให้กำลังใจ ไม่มีคนมาสนใจเรื่องของคุณ .. ไอ้คนที่ทำให้คุณเดือดร้อนตั้งแต่ต้นเค้าก็ไม่มาเห็นหัวคุณหรอกครับ

.
.

เมื่อได้สิ่งที่ต้องการ (เอากระทู้พันทิปไปต่อรอง) แล้วทำการลบกระทู้ .. ผมถือว่าเป็นการ "ตบหน้า" เพื่อนๆที่เค้าช่วยเรียกร้องให้คุณเป็นอย่างมาก !!

เสนอให้ พันทิป แบน พวกที่ได้รับการช่วยเหลือแล้วทำการลบกระทู้ครับ .. จะได้ไม่ต้องมีสิทธิ์ตั้งกระทู้หรือตอบกระทู้อะไรอีกต่อไป !!

ดังเช่น กระทู้รัชดาล่าสุดที่เกียร์มีปัญหา พอได้รับการติดต่อจาก Honda .. ก็ลบกระทู้ซะเกลี้ยง เป็นการกระทำที่ใช้ไม่ได้ !!

ทั้งๆที่การ update ถึงสาเหตุของปัญหาและการรับผิดชอบของเจ้าของสินค้าและบริการนั้น เป็นการแก้ปัญหาที่ตรงจุดกว่ามาก

คนอื่นจะได้ระวังถึงปัญหา ในขณะที่เจ้าของสิ้นค้าและบริการก็จะได้แสดงความรับผิดชอบได้เช่นเดียวกัน

.
.

การแบน ขอให้แบนพวกลบกระทู้หลังได้รับการช่วยเหลือเป็นการ ถาวร ด้วยครับ !!
comment1:คงทำให้ได้ครับ 
แต่แบนแล้วก็สมัครใหม่ 30 บาท มันจะไปแก้ปัญหายังไงอ่ะครับ ห้ามลบกระทู้ไปเลยดีกว่าไหมครับ
comment1-1:ห้ามแก้ไขข้อความอะไรด้วยก็ดีนะ  เวลาจะพิมพ์อะไรจะได้คิดให้ดีๆก่อน
comment1-2:เชื่อมั่ยครับเรื่องอย่างนี้   ลองเอาใจเค้ามาใส่ใจเราดูครับ  จะรู้เลยครับว่าเป็นอย่างไร

โดยส่วนตัวไม่เคยเจอปัญหาที่ต้องมาโวยวายในนี้ครับ  แต่ก็เข้าใจคนที่ลบโพสตัวเองครับ  

อย่างกรณี รถมีปัญหาจนทำให้ขับขี่ไม่ปลอดภัย เช่นเกียร์  FORD  หรือ ไฟไหม้ สายไฟใน fortuner แต่ควบคุมทันจนเจอสาเหตุ

หรือ อย่าง  HONDA ล่าสุด   ผมถามคำนึง เรามาลงโพสแล้ว  ช่วยกันกดดัน จนสำเร็จและถ้าบริษัทบอกว่า  

เราจะทำการเปลี่ยนรถใหม่ให้  เพราะเป็นรถใหม่ที่เกิดเหตุ   แต่คุณเจ้าของรถจะต้องไปลบโพสออกทันที  เราก็จะดำเนินการให้ทันที

จนเป็นที่พอใจทั้ง 2 ฝ่าย  

กับ บริษัทให้คุณเจ้าของ ลบโพส แต่คุณเจ้าของไม่ลบโพส  เราก็จะดำเนินการซ่อมตามยถากรรม ตามสายงานปกติ  หายก็หาย  ไม่หายก็

ซ่อมกันไปเรื่อย ๆ เราก็ดูแลกันไปตามอาการที่เสีย  ถ้าเจ้าของรถไม่พอใจก็ไปฟ้องร้องเอา ไม่รู้กี่ปีจะตัดสิน แต่บ.ก็รับดูแลไปเรื่อย ๆ 

ผมถามทุกท่านว่าจะเลือกทางไหน  

รถก็ไม่มีใช้ถ้าซ่อมต่อไปเรื่อย ๆ ก็ต้องหยุดงาน หยุดการ  จะซื้อรถใหม่แล้วไปบู้กับบริษัทให้มันรู้แล้วรู้รอดไป ก็ไม่มีตังค์อีก


จะเลือกทางไหนดีครับ   ผมเข้าใจคนที่มาโพสดี  เอาใจเค้ามาใส่ใจเรา แล้วจะรุ้ความต้องการเค้า  เงินทองน่ะไม่อยากได้

แค่อยากได้รถที่มาใช้งานได้ปกติไม่มีปัญหาก็พอใจเป็นที่สุดแล้ว

โดยส่วนตัว   ผมว่า คงความขลังไว้อย่างนี้ดีกว่า  รวมตัวกันช่วยกันกดดันเมื่อมีเหตุอย่างนี้    

และเมื่อภัยมาถึงตัวเราเอง   เราก็จะได้เห็นความจำเป็น สำคัญของความขลังนี้ครับ  จนมีบอร์ด ที่สามารถเป็นได้มากกว่าเสือกระดาษ

ที่ไม่สามารถพึ่งพาได้

โดยส่วนตัวผมคิดอย่างนี้ครับ
comment1-3:ไม่ต้องเอาใจครับ คือไม่ต้องมาตั้งกระทู้ขอความช่วยเหลือหรือขอคำแนะนำใดๆ ดีกว่า
ช่วยตัวเองไปเลย จะจ้างทนายหรือผู้รู้อะไรก็ว่าไป ไม่ต้องกินแรงเพื่อนสมาชิกแล้วหักหลังครับ
comment1-4:ผมว่าถ้าเพื่อนสมาชิกกลัวเค้าลบกระทู้ใจจะขาด ก็ไม่ต้องเข้าไปยุ่งไปโหวตอะไรเค้า ง่ายกว่าครับ
comment1-5:ใช่ครับ ผมก็คิดแบบนั่น ไม่งั้นอยู่ดีๆเค้าจะมาลบทำไม บ.ต้องขออยู่แล้ว ต้องต่อลอง เค้าจะมาช่วยแล้ว แต่เค้าขอให้ลบ จะทำยังไง ก็ต้องลบสิ ครับ จะเอาอะไรอีก
comment1-6:ไม่ควรจะลบหรือแก้ไขข้อความครับ
แต่โพสต่อท้ายแจ้งผลการดำเนินงาน
เช่นแก้ไขเสร็จใน 3 วัน 7 วัน อะไรแบบนี้
comment2:ส่วนมากเป็นเงื่อนไขของผู้ที่ให้การเยียวยา จขกท ว่า
เมื่อได้รับการเยียวยาแล้วต้องลบกระทู้
เพราะถ้าปล่อยไว้ คนที่ให้การเยียวยาก็ยังคงได้รับความเสียหายต่อชื่อเสียง

เช่นเรื่อง honda ก็คงมีเงื่อนไขจาก honda ว่า แก้ปัญหาให้แล้ว
ดังนั้นต้องลบกระทู้เสียด้วย
เพื่อไมให้เรื่องกระจายต่อไป
comment2-1:ไม่จำเป็นเสมอไปนี่ครับเช่นกระทู้รถอะไรซักยี่ห้อ ที่มาบอกว่า รถพังพึ่งซื้อหรืออะไรเนี่ย แต่ทางศูนย์ยินดีเปลี่ยนรถให้ เขาก็สรรเสริญกันทั้งกระทู้

ผมว่าหลายๆคนที่บอกว่าอย่าลบ คงไม่ได้หมายถึงให้คงไว้ซึ้งข้อความที่ด่า หรือหมิ่นเหม่ อะไร แต่อาจจะมาแก้ข้อความว่ารถมีปัญหายังไงด้วยถ้อยคำทีซอฟลงได้ แล้วบอกอัพเดทซักหน่อยว่าได้รับการช่วยเหลืออย่างไร เพราะถ้าลูกค้ารถมีปัญหา ก็จะได้รับการแก้ไขที่ถูกต้อง รวมถึงการตรวจ QC ตั้งแต่ต้นทางให้ดีจากผู้ผลิต เพราะผู้บริโภคเริ่มมีเสียงที่ดังขึ้น 

ผู้ผลิตก็ควรจะปรับปรุงเปลี่ยนแปลงที่ผู้ผลิต...ไม่ใช่ให้ผู้บริโภคมาเปลี่ยนแปลง 
ลบกระทู้ พูดแค่ว่าได้รับการช่วยเหลือแล้ว แต่หัวกระทู้บอก เตือนใจ บลาๆๆ มันเตือนใจยังไง ได้รับการช่วยเหลือยังไงก็ไม่บอก ทั้งๆที่มันควรได้รับการช่วยเหลือที่เป็นมาตรฐานสำหรับผู้บริโภคทุกคน
comment2-2:เหอๆ คนไทยที่อ่านภาษาไทยไม่ออกนี่แปลกนะครับ จะตะเเบงไปเพื่ออะไร

ในเมื่อบริษัทรถเขามีเงื่อนไขมาแบบนั้นว่าถ้าจะให้เปลี่ยนรถ จะต้องลบกระทู้

เป็นตัวคุณจะลบมั้ยล่ะ? ในเมื่อคุณเดือดร้อน คนที่เข้ามาตอบก็เห็นใจกันบ้าง

และคนที่คุณควรตำหนิคือบริษัทรถที่สร้างเงื่อนไขที่น่าเกลียดนี้ออกมามากกว่า
comment2-3:เป็นผมไม่ลบนะ ขอหนังสือแจ้งเป็นลายลักษณ์อักษรแล้วมาโพสแจ้งเลยว่าเขามีเงื่อนไขแบบนี้

ไม่ก็แก้ข้อความให้ เข่น ยี่ห้อ A ไฟไหม้ ศูนย์ให้ลบกระทู้ถึงยอม.... ให้ อะไรก็ว่าไป ส่วนเนื้อหาข้างในก็ลบออกบอกแค่ว่ามีปัญหาอะไร โดนให้ลบแลกกับการดูแล
comment3:คงเหมือนผัวเมียทะเลาะกัน
แล้วมาหาเพื่อนบ้านน่ะพอคืนดีกันก็ไปปกินส้มตำตอนค่ำ
comment4:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment5:อาจจะมีช่องให้ จขกท. เลือกว่า ถ้าจะร้องทุกข์ให้คลิกกล่องอะไรสักกล่อง เพื่อยืนยันว่าข้อความจะโดนล็อค ลบไม่ได้ หากไม่คลิกจะกลายเป็นกระทู้แค่บ่น
หรือ กระทู้ปลิวกันไป
comment5-1:เห็นด้วยค่ะ
ร้องทุกข์ = กระทู้ล๊อคไม่สามารถลบแต่เพิ่มอัพเดทได้

ผู้ที่ถูกร้องเรียน จะได้ไม่มีช่องทางมาต่อรองให้ลบกระทู้ 
มีทางเดียวคือแก้ไขปัญหาเพื่อจะได้ขึ้นอัพเดทให้ว่าแก้ปัญหาให้แล้ว
comment6:ง่าย ๆ ก็หาคนขยันหน่อยก๊อปแคชไว้ก็พอ

ส่วนตัวมองว่านี่คือจุดอ่อนของคนไทย "กลัวที่การเกิดข้อผิดพลาด" พอผู้บริโภคร้องทุกข์ถึงปัญหาของธุรกิจหนึ่ง ๆ คนที่เป็นผู้ให้บริการก็พยายามจะปกปิดความผิดพลาดเพื่อไม่ให้รู้เป็นวงกว้าง หนำซ้ำคนไทยส่วนมากไม่ค่อยสนใจเรื่องสิทธิของตัวเอง โดนโกงนิดโกงหน่อย จ่ายเงินเพิ่มนิด ๆ หน่อย ๆ ทั้ง ๆ ที่ไม่จำเป็นก็ยอม ๆ ไป
comment7:กระทู้นี้ด้วยครับ เจอตอนตลาดวายแล้ว http://pantip.com/topic/35519380
comment7-1:อันนี้ด้วย https://m.pantip.com/topic/37101869
comment8:ลองกดดูประวัติ ไอดีสักหน่อยครับ
ว่าแต่ละกระทู้ที่ตั้งมีคุณภาพหรือป่าว

ถ้าจะให้แบบไอดีที่ลบกระทู้
ไปแบบไอดีที่ตั้งกระทู้เกรียนๆดีกว่าไหมครับ
comment8-1:ก็คุณเพิ่งได้ในสิ่งที่ต้องการไปนี่ครับ

เพิ่งลบกระทู้สด ๆ เลยยังจะมาพูดอีก
comment8-2:@I AM Endless Possibilities

มันเป็นสิ่งที่ต้องได้

ผมก็ยัง งง อยู่นะ ทุกวั้นนี้ คนที่ด่าๆผม ทำเหมือนผมนี้เป็นหนี้บุญคุณท่านมากๆ ต้องทำนั่นทำนี่ตามใจท่านๆ
ต้องใหม้ผมไปกราบท่านรายคนไหมครับ

ผมก็เล่นพันทิปมานานมาก เมื่อก่อนพันทิปเป็นสังคมแห่งการแบ่งปัน ค่อยช่วยเหลือกัน
เดี๋ยวนี้นะมีแต่พวกเก่งๆ ต้องทำตามใจข้า ต้องอย่างนั้นต้องอย่างนี้
comment8-3:ไม่ใช่แบบนั้น ถ้าคุณแน่จริงคุณควรใส่คอมเม้นท์ไว้เลยว่า

ผมจะลบกระทู้ทันทีถ้าได้ข้อเสนอที่ต้องการ

มันไม่มีใครเป็นหนี้บุญคุณใคร คุณอ่านภาษาไทยที่ผมเขียนไม่ออกหรือเปล่า

ผมแค่บอกว่ามันไม่แฟร์กับคนอื่น ไม่ใช่บอกว่ามีหนี้บุญคุณ  

ไม่แฟร์ยังไง  ไม่แฟร์ตรงที่คนส่วนมากรวมถึงผมคิดว่าที่โหวตให้เพราะถ้าผู้บริโภคคนอื่นโดนแบบกรณีคุณบ้างจะได้ใช้อ้างอิงเป็นบรรทัดฐานเอาไว้ต่อไป  นี่อะไรมาถึงก็ลบทุกอย่างทิ้งแล้วมันจะมีอะไรไว้ให้ใช้เป็นที่อ้างอิง 

แต่ถ้าคุณคิดแค่ว่า ช่างแม่มคนอื่นเราได้ในสิ่งที่เราต้องได้แล้ว  ก็ไม่เป็นไรเพราะผมก็แค่พิมพ์ไว้ในนี้ ไม่ได้มีส่วนได้ส่วนเสียอะไร


------------------------

สังคมแห่งการแบ่งปัน

แล้วคุณแบ่งปันอะไรให้สังคมครับในเมื่อคุณลบทุกอย่างจนหมดสิ้นแล้ว ?
comment8-4:อ้อ ไม่ต้องมากราบผมนะ ผมไม่เคยอยากให้ใครมากราบ 

แค่เสนอความเห็นว่าไม่แฟร์กับการมาลบกระทู้ออกจนหมด หลังจากได้ในสิ่งที่ต้องการแล้ว

วิธีแก้ก็อย่างที่บอกไป

เสียเวลาพิมพ์เพิ่มอีกบรรทัดเดียว ว่า จขกท นั้น ๆ จะลบกระทู้ทันทีโดยไม่แจ้งอะไรเพิ่มเพราะโดน (ความจำเป็น) บังคับให้เซ็นสัญญาเพื่อปิดปาก 

ปล. ผมก็โหวดให้ทุกกระทู้นั่นแหละแล้วก็ไม่คิดว่าเป็นบุญคุณอะไร  // หลายคนอาจจะบอกว่าโหวตให้โดยไม่คิดอะไรมาก แต่ก็อาจจะมีอีกหลายคนที่อาจจะคิดนิด ๆ
comment8-5:นิดนึงนะ

มันจะอะไรกันมากมาย มีท้ากันด้วยว่าถ้าแน่จริงต้องทำแบบนี้แบบนั้น เอาแต่ใจจัง ไว้รอให้พันทิปตั้งกฎก่อนนะ ถ้าเค้าไม่ทำตามค่อยไปด่าเค้า

แล้วก็ เห็นอ้างคนส่วนมาก? ส่วนมากจริงหรอ?

เอางี้สิ ให้ตั้งหัวกระทู้ว่าจะไม่ลบกระทู้ คุณค่อยเข้าไปโหวต ถ้าไม่มีก็ผ่าน จะได้ไม่ต้องงอแง
comment8-6:เอาเถอะยังไงก็ได้เพราะที่แน่ ๆ ไม่ได้มีผมคนเดียวที่คิดแบบนี้  ก็อยากให้พันทิปเปลี่ยนระบบเหมือนกัน 

ผมไม่ได้เดือดร้อนจนจะเป็นจะตาย จขคห เค้าตอบมาผมก็ตอบกลับ ก็แค่นั้น

คุณอยากรู้คุณก็ไปเปิดกระทู้โหวตเองสิ จะมาบอกผมทำไม ถ้าคุณเปิดหรือใครเปิดผมก็จะเข้าไปโหวต
comment9:กระทู้แบบนี้มันก็ลบแบบนี้มาตั้งแต่ไหนแต่ไรแล้ว
ยังไม่ชินกันหรือไง

ผมก็บอกเสมอว่า เจอกระทู้โวยวายแบบนี้  ก็อย่าไปสนใจ
เพราะเดี๋ยวเขาไปตกลงกันได้  เขาก็ถีบหัวส่ง

สมัยก่อน กระทู้โวยวายทำนองนี้  ผมก็เคยช่วยไล่หาสาเหตุของปัญหาให้
แต่หลังๆ ก็เลิกหมด  ไม่ว่ายี่ห้อไหน  รุ่นไหน   เพราะเสียเวลาเปล่า
เอาไว้ว่าไปเจอกระทู้ที่ เจ้าของรถเขาอยากรู้สาเหตุปัญหาจริงๆแบบนั้น แล้วค่อยมาคุยกัน

แต่บางคนนี่คงอินจัด  กะว่าได้ทีด่าค่ายรถฝ่ายตรงข้ามล่ะงวดนี้
ง้างมาเยอะ  กำลังมันส์ปากได้ที่
พออยู่ดีๆแล้วกระทู้โดนแก้ไขลบข้อความ หรือไม่ก็ลบกระทู้ทิ้งไปเลย
ความรู้สึกมันคงเหมือนโดนหลอกใช้แล้วถีบหัวส่งอย่างที่ผมบอก  เลยเกิดอารมณ์ค้าง

หลังๆมา กระทู้แนวนี้  ผมไม่ค่อยจะอ่านหรอก  เพราะมันไม่ค่อยมีสาระอะไรให้อ่าน
แล้วห้องรัชดาที่มันตกต่ำ  ก็เพราะกระทู้แนวนี้ด้วยเหมือนกัน
comment10:บริษัทยื่นคำขาดถ้าลบจะให้ตามที่ขอถ้าไม่ลบไม่ได้ตามที่ขอ ถ้าเป็นพวกเราจะทำยังไงครับ
comment10-1:^^

แต่จริงๆแล้วไม่ต้องลบครับ เพราะผิดก็คือผิด ไม่ใช่ตั้งเงื่อนไขว่ากรูผิด แต่ถ้ากรูแก้ไขเมิงต้องลบกระทู้นะ
แต่ถ้าคุณอยากได้เงินจนตัวสั่น ก็ลบไปครับ
comment10-2:ไม่ต้องอยากได้เงินจนตัวสั่นก็ลบได้ครับ 

บางรายเค้าแค่ต้องการแค่คำขอโทษ หรือแสดงความรับผิดชอบ หรือนำไปปรับปรุงการบริการ

ส่วนจะลบไม่ลบก็เรื่องของเค้าอะ เค้าก็ทำตามกฎบอร์ดเนอะ
comment10-3:ผมว่าเปลี่ยนจากลบข้อความทั้งหมด เป็นแก้ไขข้อความว่าได้รับการแก้ไขแล้วอย่างไรดีกว่ามั้งครับ
comment10-4:ปุจฉา : บริษัทยื่นคำขาดถ้าลบจะให้ตามที่ขอถ้าไม่ลบไม่ได้ตามที่ขอ ถ้าเป็นพวกเราจะทำยังไงครับ
วิสัชนา : Save กระทู้แล้วส่งให้เพื่อนสมาชิกหลังจากสำเร็จภารกิจ ได้เปลี่ยนรถหรืออะไรก็ว่าไป ♥
comment10-5:ถ้ากลัวเค้าลบกระทู้จนตัวสั่น ก็ไม่ต้องเข้าไปยุ่งไปโหวตเรื่องของเค้าดีกว่าครับ
comment10-6:เคยทวงหนี้ทางเฟส
มันบอก ลบโพสแล้วจะคืน
พอมันคืน
.
.
 เราก็โพสใหม่
comment11:ไม่เห็นด้วยครับ

ถ้าอยากให้เหลือไว้เพื่อเตือนคนอื่น หรืออะไรทำนอนนั้น พอเข้าใจนะ ซึ่งในบางกรณีมันก็ดี แต่บางกรณีมันก็ควรต้องลบ

ไม่เห็นด้วยกับการไปบังคับว่าห้ามลบหรือแบน มันเกินไป

แล้วก็ไม่เห็นจะเป็นการตบหน้าหรือเสียหายอะไรเลยครับ
comment12:ไม่ถึงคราตัวเองบ้างก็แล้วไปครับ
comment13:เค้าก็ใช้พันทิปเป็นเครื่องมือต่อรองน่ะแหละ
พอหมดประโยชน์ก็บายยย
comment14:จากกระทู้ต้นเรื่อง 
ผมไม่มองว่า จขกท. นั้นผิดนะ
จขกท. นั้นเป็นผู้บริโภคคนหนึ่ง ซึ่งมีสิทธิ์มีเสียง

แต่ผมมองว่า ค่ายรถ ผิดมากกว่า 

ถ้า จขกท. ไม่โพสพันทิพ ค่ายรถ ก็จะไม่ดิ้น 
และไม่รีบมาดูแลเป็นพิเศษแบบนี้
ผมมองว่า ค่ายรถ สองมาตรฐาน

แล้วที่สัญญาอะไรก็แล้วแต่ ที่แลกกับการสั่งให้ลบกระทู้
ผมมองว่า ค่ายรถ ไม่มีความมั่นใจในคุณภาพ product ของตัวเอง
แถมไม่แฟร์กับผู้บริโภคท่านอื่นที่ใช้รถรุ่นเดียวกัน
ซึ่งมีสิทธิ์ที่ควรจะได้รับรู้ถึงปัญหา และแนวทางการแก้ไข
comment15:เรื่องนี้ผมว่ามันมองได้หลายมุมนะครับ อย่างแรกเลย การที่เราซื้อรถมาคันนึง แล้วรถมีปัญหา ยิ่งเป็นปัญหาเกี่ยวกับระบบใหญ่ๆด้วยแล้ว

การจะแก้ให้หายขาดมันยาก ผมเชื่อว่าทางศูนย์ก็คงแก้ปัญหาในระดับนึง แต่เดชะบุญตอนเอาออกมาจากศูนย์เพื่อใช้งาน

มันเป็นอีกละ ถ้าถามผม รถออกใหม่เป็นใครก็ไม่อยากเอาเข้าซ่อมบ่อยๆ ถ้าได้คันใหม่มาแทนคันที่มีปัญหามันก็จะดีมาก

แต่ในมุมคนขายเขาก็ไม่อยากเปลี่ยนคันใหม่ให้หรอกครับ เขาก็คงอยากจะซ่อมเพื่อให้มันเป็นปกติ แต่ผมว่าถ้าอยากจะซ่อม

ให้หายขาด มันก็คงต้องรื้อทั้งยวง รื้อเสร็จก็ต้องเอาไปวิ่งเทสก่อน และอาจเชิญเจ้าของรถไปเทสดูด้วยกันถ้ามันแก้ได้สมบูรณ์

แต่ในระหว่างเนี้ย ศูนย์ก็น่าจะต้องรับผิดชอบโดยการหารถให้เจ้าของรถใช้ในระหว่างที่ซ่อม ผมว่าถ้าศูนย์มีการดำเนินการ

อย่างรวดเร็วและมีประสิทธิภาพ เจ้าของรถก็น่าจะโอเคนะ ทีนี้ ผมก็ไม่รู้ว่าทางศูนย์รับผิดชอบยังไง เจ้าของรถต้องการอะไร

ถ้าจากเนื้อหาที่มีคนแคปไว้ เหมือนทางศูนย์จะแก้ปัญหาได้ไม่ค่อยดี ซ่อมออกมาเกียร์ก็ยังพัง ถ้านึกสภาพเราตอนนั้น

จะหวังพึ่งกฏหมาย มันก็ช้า นาน เจรจากับศูนย์ก็ไม่มีอะไรคืบ ความหวังเดียวก็คงเป็นพันทิพนี่แหละมั้ง พอเกิดกระแส

ทีนี้ค่ายรถก็คงจะมีเนื้อเต้นบ้าง เพราะมันมีผลกระทบต่อชื่อเสียงเยอะ พอโพสแล้ว ค่ายรถมาเสนอว่าเอางี้ เดี๋ยวเปลี่ยนคันใหม่ให้

แต่ขอให้ลบกระทู้หน่อย.... ถ้าถามใจผม ผมก็คงอยากจะรับข้อเสนอนี้ แลกกับการที่ไม่ต้องเสียเวลาดำเนินการอะไรที่มันยืดเยื้ออีก

ถ้าค่ายรถไม่ยอมเรียนรู้วิธีแก้ปัญหาให้ดี ถึงได้คันใหม่มา ถ้ามันพัง ก็คงจะโดนอีก คันเก่าที่เรียกคืน ถ้าไม่แก้ แล้วมีคนโดนแบบเดิม

ก็คงจะมีคนมาตั้งกระทู้อีก  บางทีเราเป็นคนนอก พอเจอแบบนี้มันก็คงรู้สึกเหมือนกับว่า เห้ยไรวะ มาตั้งให้พวกตรูช่วย

พอได้ข้อเสนอแต่ขอแลกด้วยการลบกระทู้ เราก็คงรู้สึก อ่าวว... แล้วแก้ปัญหายังไง แล้วปัญหาเกิดจากอะไร ได้ประโยชน์จากพวกตรู

แล้วก็ถีบส่งเฉยๆเนี่ยนะ..... ตอนแรกผมก็รู้สึกอย่างนั้นนะ แต่ถ้าเราเป็นเจ้าของรถ ถ้ามันมีทางเลือกอื่นที่ดีกว่า เขาก็คงไม่อยากลบ

หรอกมั้งครับ
comment16:คิดดีๆ อีกหน่อยสบายค่ายรถแน่นอน
comment17:เวลาเจอกระทู้ที่อุตส่าห์เห็นใจเต็มที่ ตอบเต็มที่  แล้วกลับมาดูผลอีกที...แมร่มมมมมลบไปแล้ว!... มันจะรู้สึกแบบนี้เลยนะ
comment17-1:ไม่ต้องไปตอบสิครับ จะได้ไม่ต้องมาทวงบุญคุณ หรือเสียความรู้สึก อะไรกันทีหลัง
comment17-2:ทุ่งหญ้าสวยน่ากินมากครับ
comment17-3:17-1 ใครเขาทวงบุญคุณ มองโลกในแง่ดีหน่อยครับ
ที่ไม่ต้องการให้ลบเพราะมันเป็นเหตุการณ์จริง เรื่องจริง และความจริงใจ
ปัญหามีไว้แก้ไข มิใช่ซุกซ่อนหรือมีลับลมคมใน ... อธิบายไปก็คงไม่รับรู้ ..... บาย !
comment17-4:ความคิดเห็นที่ 17-1
ไม่ต้องไปตอบสิครับ จะได้ไม่ต้องมาทวงบุญคุณ หรือเสียความรู้สึก อะไรกันทีหลัง
^
^
อย่าหัวร้อนจิ
ผมเขียนขำๆเองนะ แต่คุณตอบซะ... ยังกะกระแทกปม..  


ปล. ท่านพุทธทาสสอนว่า อย่าเห็นแก่ตัว นะ
หวังว่าจะเข้าใจ
comment17-5:ไม่หัวร้อนหรอกครับ ผมไม่เคยตั้งกระทู้แบบนั้น แล้วผมก็ไม่ได้เดือดร้อนจะเป็นจะตายกับการลบกระทู้ ผมว่าที่ผมเม้นมันไปกระแทกปมคุณมากกว่า 

เค้าทำตามกฎบอร์ดเนอะ ตราบใดที่บอร์ดไม่ได้ห้ามลบ อย่าเอาตัวเองเป็นศูนย์กลางจักรวาลเนอะ มันคันนักก็แก้ที่ตัวเองดีกว่า หวังว่าจะเข้าใจ

ปล. หญ้าอร่อยมั้ยล่ะ ถ้าชอบก็เข้าไปโหวตไปเม้นกระทู้แบบนี้เรื่อยๆนะ
comment17-6:ผมว่าความรู้สึกที่อยู่ในใจที่ไปคิดแบบนั้นมากกว่า ที่เรียกว่าความเห็นแก่ตัว ช่วยใครถ้าหวังผลตอบแทน หวังสร้างบุญคุณ หรือต้องให้เขามาทำตามใจเรา อย่าทำเลย
comment17-7:ขำ แพ๊บ คงคิดว่าตัวเองเป็นผู้มีพระคุณแห่ง pantip มั้ง 5555
comment18:เราก็เดาเอาว่ามู้ไหนจะได้เยียวยาแล้วปลิวหาย
เราก็แค๊บหน้าจอไว้ เผื่อบางคนอยากอยากดู
เวลามีปัญหาเหมือนกันเค้าจะได้เปลี่ยนรถให้พวกเราบ้าง
comment19:ใจเขา ใจเรา ถ้าเราไม่โดนอย่างเขาเราก็คงพูดอีกอย่าง แต่ถ้าเราโดนเอาก็อาจจะพูดอีกอย่างเหมือนกัน

เอาเป็นว่า เราได้ให้ความช่วยเหลือเขาระดับหนึ่งแล้วในการโหวต หรือว่าอะไรก็แล้วแต่ ถือว่าเราเป็นผู้ให้..คิดแบบนี้สบายใจกว่า

ปล.ผมโลกไม่สวยนะ แต่อยู่บนโลกของความจริง เพราะว่าถ้าโดนอย่างที่พวกเขาโดน ทางเลือกมันอาจจะมีให้แค่ทางเดียวจริงๆ
comment20:ไร้สาระ...

ไว้ให้เจอกับตัวเองก่อนเถอะครับ.... อยากรู้เหมือนกันว่าจะปากเก่งแบบนี้ไหม





***** tex *****
comment20-1:กะลังจะว่าแบบนี้เลย ไอ้พวกปากดี ลองเป็นตัวมันมั่งก็แหกกระเชอขอความช่วยเหลือเหมือนกัน ไอ้พวกเกลียดปลาไหลกินน้ำแกง
comment21:เห็นว่าไร้สาระด้วยคนครับ

รู้จักคำว่าช่วยหรือเปล่าครับ ...การที่เขาได้รับการเยียวยา .......มันก็คือความสำเร็จของคนในสังคมแล้ว....การลบกระทู้ มันไม่ได้ลบออกจากใจหรอกครับ
comment22:ข้อความมันแก้ใขได้ ก็แค่ เขียนข้อความไว้บัน ย่อหน้าแรกว่า ไม่รัการช่วยเหลือเยียวยา อย่างไร ส่วนเนื้อหากระทู้ ก็ยังคงไว้

แค่นั้น คนมาทีหลังจะได้รู้เรื่องราวที่มาที่ไป ไม่งั้นเสียเวลาคลิกเข้ามา ถ้าเป็นกระทู้แนะนำ ยิ่งรกบอร์ดเปล่าๆ
comment23:ผมกึ่งๆ นะ...แต่ไม่เห็นด้วยที่จะแบน

ผมขอยกที่ผมเม้นท์ในกระทู้นี้มาล่ะกัน http://pantip.com/topic/35505267/comment121 (กระทู้ Civic 2016 เกียร์พัง)

ส่วนหนึ่งไม่เห็นด้วยกับวิธีการแบบนี้ (ได้รับการเยียวยาแล้วลบกระทู้) แต่ส่วนใหญ่ผมเข้าใจ จขกท.

คนเดือดร้อนคือ จขกท ไม่มีรถใช้ เสียเวลา เสียความรู้สึก ยิ่งดึงเรื่องนานยิ่งเสียหาย

คนในพันทิพ ส่วนใหญ่ก็ได้แต่ให้คำแนะนำ หรือไม่ก็ด่าเอาสนุก แต่สุดท้ายก็ช่วยเหลืออะไรเป็นชิ้นเป็นอันให้ จขกท. จบเรื่องไมไ่ด้

สุดท้ายฮอนด้ายอมที่จะเปลี่ยน โดนขอแลกกับการลบเนื้อหากระทู้...ผมคิดว่ามันก็เป็นทางเลือกที่ปฏิเสธได้ยาก

ถามว่าถ้า จขกท ไม่ยอมรับ เงื่อนไขนี้ สุดท้ายฮอนด้าดึงเรื่อง ต้องพิสูจน์ ขึ้นศาล มันก็เสียเวลา จขกท ยิงเสียหายเข้าไปอีก...ในขณะที่คนในพันทิพไม่ได้เดือดร้อนอะไรด้วย

นานาจิตตัง...อาจจะมีบางเคสที่ผู้เสียหายแม้ได้รับการเยียวยา แต่ก็ไม่ลบกระทู้ แต่ก็เอามาเป็นบรรทัดฐานกับทุกคนไม่ได้

ก็ขอใช้คำนี้ "ยังไม่เกิดกับตัวจะพูดอะไรก็ได้ เมื่อถึงเวลาเราอาจจะต้องกลืนน้ำลายตัวเองก็เป็นได้"
comment24:คือบริษัทรถเค้าจะมาแบบนี้

รถคุณมีปัญหาเราดูแลให้เต็มที่ ซ่อมจนกว่าจะหาย
ช้าบ้างไม่ตรงจุดบ้างแต่เราก็จะทำเต็มที่เท่าที่จะทำได้
ถ้าคุณไม่พอใจจะไปประจานที่ไหนก็เป็นสิทธิ์ของคุณ
แต่ต้องชี้แจงให้ครบนะ ห้ามบิดเบือนไม่งั้น เราจะฟ้องกลับ

แต่ช้าก่อน

เรามีข้อเสนอที่ดีกว่านั้น
หากคุณลบกระทู้ทันทีเราจะเปลี่ยนรถให้คุณใหม่ทันที
และคุณต้องลบในครึ่งชั่วโมงนี้เลยด้วย 
และห้ามเปิดเผยข้อตกลงนี้ด้วย


เป็นคุณคุณจะเลือกแบบไหนครับ
.....
comment25:พวกคุณมันแค่เครื่องมือตัวนึงเท่านั้น พอหมดสภาพ เขาก็จะไปแคร์อะไร
comment25-1:ทำไมคิดงี้อ่ะ ไม่ดีเลยคนเราเวลาจะช่วยคัยนี้ถ้าคิดงี้ไม่ตายเหรอ
comment25-2:รู้สึกแบบนั้นเหมือนกันครับ [Spoil] คลิกเพื่อดูข้อความที่ซ่อนไว้https://m.pantip.com/topic/37101869
comment26:ใจเค้าใจเราครับ เคสซิวิคเกียร์พัง ผมเข้าใจ จขกท นะครับ เมื่อได้บทสรุปที่พึงพอใจทั้งฝ่ายแล้ว ต่างฝ่ายก็ต้องทำตามเงื่อนไขที่เสนอไป เช่นอีกฝ่ายเสนอขอเปลี่ยนรถคันใหม่ ซึ่งอีกฝ่ายเสนอขอให้ลบกระทู้ ผมว่ามันก็สมเหตุสมผลนะครับ แล้วคุณไปเดือดร้อนอะไรแทนเค้าหละครับ ลองคิดกลับกัน หากเหตุการณ์นี้เกิดขึ้นกับคุณบ้าง คุณจะปากดีแบบนี้ไหมครับ
comment27:ทำไมใจแคบจัง แค่กดโหวตกดแชร์แล้วคนที่เดือดร้อนเขาได้รับความช่วยเหลือเขาสามารถแก้ปัญหาได้ เราต้องเป็นเดือดเป็นร้อนไปทำไม ควรจะภูมิใจว่าสามารถช่วยให้เขาผ่านปัญหานี้ได้ด้วยดี

หรือต้องการอะไรมากกว่านี้?
comment27-1:จิ้มหน้าจอไม่กี่ทีมีทวงบุญทวงคุณกัน ผมละอึ้งเลย
comment28:สรุป คุณอยากให้คนที่มาร้องเรียนได้รับการแก้ปํญหาหรือเปล่า  โอเคหล่ะคุณอาจจะเสียความรู้สึกบ้าง  แต่เราก็น่าจะยินดีกับเขาน่ะ
การที่จะต้องลบกระทู้เป็นส่วนหนึ่งของเงื่อนไขในการที่เขาจะได้รับการแก้ไขปัญหาแน่นอนอยู่แล้ว
หรือคุณต้องการให้กระทู้อยู่ แล้วปัญหาของเขาก็ไม่ได้รับการแก้ไข เพื่อคุณจะได้เม้นแบบฮาร์ดคอร์ได้มันนิ้วไปเลย
comment29:เจอกระทู้แบบนี้ แนะนำให้แคปหน้าจอไว้เลยครับ
comment30:เมื่อปัญหาได้รับการแก้ไข จบแบบสมหวัง นอกจากจะลบกระทู้แล้ว แนะนำให้แก้บนด้วยก็ดีนะ...
comment31:ยึดมั่น ไร้สาระ ทุเรศ กับกระทู้แบบนี้มากๆ เสียอะไรกันนักหรือไง กับการได้ช่วยคนเดือดร้อน ทำไม? หวังผลตอบแทน? ต้องการให้เค้ามากราบกราน ช่วยเหลือครอบครัวคุณตอบแทนว่างั้น?  การช่วยก็แค่โหวต comment แล้วมันก็ช่วยเค้าจบปัญหา มันก็ดีนี่ ค่ายรถก็จะได้ระวังไม่เอาเปรียบกัน

ทำไมหรือ? หรืออ่านกระทู้ที่เหน็บคนที่สมใจผลลัพท์ แล้วแก้ไขกระทู้มากๆ แล้วจิตหลอน นอนไม่หลับ ต้องอุตสาห์มาตั้งกระทู้   ปญอ  แนะนำนะไม่ช่วยก็อย่าช่วย อย่าอ่าน  คนที่เค้าช่วยไม่คิดอะไรมีอีกเยอะ   อย่าเยอะ อย่าหาพวก เห็นเค้าด่าๆๆๆ เลยผสมโรงขอตั้งกระทู้มั้ง  เผื่อเท่ พวกคุณเดือดร้อนอะไรกันถามจริง  เจ้านายด่า เงินเดือนลด ต้องออกจากงาน คนในบ้านป่วย ยังงั้นหรือถึงเดือดร้อนมาก

พวกคุณมันก็แค่อยากเอาชนะ หรือไม่ก็พวกใช้รถบางค่ายที่ปัญหาไม่จบ อยากให้เค้าเจอปัญหาแบบคุณมั่ง บอกตรงๆ ผมสะอิอสะเอียนกับความคิดพวกคุณจริงๆ   คนได้รับการช่วยเหลือเค้าก็มีเงื่อนไข แล้วจะไปอะไรนักหนา  

ลองเจอเข้ากับตัวเองมั่งพวกคุณก็ทำ อย่าปากเก่ง  ปากดี อย่าทำเป็นพี่แสนดี คนก็คือคน เวลาเดือดร้อน คนในเวปก็ช่วยคุณได้แค่ keyboard ที่เหลือต้องวิ่งเอง แต่เค้าก็ช่วย ส่วนไอ้พวกที่แนะนำฮาร์ดคอร์  เอาเรื่องให้ถึง อย่ายอม อย่าลบกระทู้  มันโผล่หัวออกมาช่วยคุณเจรจาที่ศูนย์บ้างรึเปล่า?  ออกค่าน้ำมันค่าเดินทางบ้างมั้ย ถามจริงๆ  เปล่าเลย เพราะมันทำตัวเก่งวิเศษอยู่หลังคีย์บอร์ดนั่นไง
comment31-1:โคตรตรงใจเลยครับ แค่กด + ทีนึง นี่มันคือบุญคุณกันเหรอไง

จริงๆผมอยากเขียนแรงๆนะ แต่วันนี้ไม่ค่อยว่างๆ ได้ความเห็นคุณนี่แหล่ะโคตรตรงใจ....




***** tex *****
comment31-2:ตรงเกิ้น แต่ก็โอเคนะ...
comment31-3:ปากใช้ได้
ขอยืมตัวไปประลองกับเจ๊สมที่ตลาดนัดหน่อย
เราแพ้มาหลายแม๊ทช์แล่ะ
comment31-4:จริงแท้ ถ้ารับไม่ได้ที่เค้าลบ เค้าก็ ก็ไม่ต้องตอบ ไม่ต้องอ่าน ไม่ต้องเชียร์ ครับ

ไม่เจอปัญหาแน่นอน...
comment31-5:
comment31-6:รถราคาเป็นล้าน มีคนรับผิดชอบเปลี่ยให้ ซ่อมให้
จากที่เคยโดนเมินเฉย


พวกที่บอกไม่ต้องง้อศูนย์ ไม่ต้องง้อค่ายรถ ไม่ต้องลบ บลาๆๆๆๆ
ร้อยละ(เกือบ) โดนให้ลบกระทู้ก็ลบ
แค่ไม่โดนกับตัว จะพิมพ์ยังไงก็ได้ทั้งนั้นแหละ

ป.ลิง ไม่ได้มีเงินเป็นร้อยเป็นพันล้าน จะได้ไม่ต้องแคร์กับรถราคาล้านเดียวซะเมื่อไหร่
comment32:แต่มันก้มีเหตุผลนะ  เพราะถ้าไม่ลบ พอคนค้นหา ปัญหารถ .... ยี่ห้อเขามันก้ขึ้นหราเลย
แล้วคนก้ออาจไม่ได้อ่านบรรทัดสุดท้ายว่าปัญหาแก้ไขแล้ว    
รึไม่ก็ต้องทำแบบมีรอยขีดฆ่าข้อความเก่าแนบไว้ด้วยว่าปัญหาแก้ไขแล้ว
comment33:จขกท....เป็นเอามากกกเลยทีเดียว...ตามด่าในกระทู้เค้าไม่พอ ยังถึงขนาดมาตั่งกระทู้แบนคนที่เค้ามีปัญหา แล้วมาโพส....เพื่อประจาน ศูนย์....อีก...คนจำนวนมากที่ตามด่า จขกท.ที่โพสประจานศูนย์แล้วลบ...ต้องการไรเรอะคับ....ต้องการเงินตอบแทน หรือเลี้ยงโต๋ะจีน ทีมีสมาชิกมาแสดงความคิดเห็น.....คิดไรมากมาย ฟร่ะ....เค้าได้รับการเยียวยา ช่วยเหลือ ก็น่าจะดีหรือ ต้องให้ เหมือนค่ายอินดี้....พวกคุณๆๆๆๆๆถึงพอใจ...ปัญหาไม่ได้รับการแก้ไข ต้องไปประท้วง สคบ. ยังไม่เหลียวแล...... อันนี้ ผมว่า เลอะเทอะ แล้ว....แค่กระทู้ๆๆๆๆๆนึงที่ถูกสมาชิกโหวตขึ้นกระทู้แนะนำ แล้วจบปัญหากันได้ทั้ง 2 ฝ่าย   แต่ ไทยมุงหลายคนไม่ต้องต้องการจบ.......หรือจะหน้าม้า ค่ายอินดี้ ที่ตัวเองไม่มีปัญญาแก้ไขให้ลูกค้าได้จบไวอย่างนี้ ...........
comment33-1:+1 ครับ เขาเคลียร์กันได้ก็น่าจะยินดีกับเขา

บางทีจขกท. ก็ต้องป้องกันตัวเองจากคดีหมิ่นประมาทด้วยครับ เรื่องจบแล้ว ก็ให้มันจบไป

แต่ไอ้คนดูที่ยังไม่จบนี่มันยังไง เรื่องชาวบ้านเขาแท้ ๆ เชียร์เอามันอย่างเดียวเลย
comment33-2:+ 1 ประมาณ บอลแพ้คนไม่แพ้ ทั้งที่ไม่ได้เตะ ไม่ได้ถือหุ้น....

เป็นกองเชียร์ที่...
comment34:เรื่องที่เค้าจะลบกระทู้ เค้ามีสิทธิ์ทำได้
เรื่องที่ใครจะไม่ช่วยเฮโลไปเชียร์ ก็ทำได้
คนมีปัญหาต้องการเยียวยา บางคนเป็นเงินก้อนสุดท้าย
อำนาจต่อรองมีน้อย ต้องชั่งน้ำหนักจนปวดหัว

คำถามคือ คนที่อยากแบน หวังผลอะไรครับ
จะช่วยให้เค้าสมหวัง หรือต้องการความสะใจ
ส่วนเรื่องการให้ข้อมูลกับคนอื่นๆ คุณก็กลับมาแก้ความเห็นของคุณแล้วเล่าเรื่องให้คนอื่นๆ ฟังก็ได้ หรือถ้ายังไม่พอ ก็ไปตั้งกระทู้ใหม่ เล่าเรื่องที่ว่าอีกทีก็ได้

ผมเองก็ไม่ค่อยชอบใจที่กระทู้โดนลบ แต่มองว่ามันเป็นสิทธิ์ที่เค้าทำได้ตามกฎ Pantip และช่องทางที่ว่านี้ก็เป็นหนึ่งในไม่กี่ทางที่จะช่วยพวกเราได้ 

เยียวยาแล้ว ก็อย่าเหยียบให้อีกฝ่ายต้องจม
บางครั้งเป็นความผิดพลาดที่ไม่ตั้งใจ 
ไม่งั้นต่อไปใครพูดพล่อยๆ ตามอามรณ์ ก็ห้ามลบเช่นกัน จะได้ไล่ฟ้องถูกตัว
comment35:สิทธิ์ของเค้าปะคุณ คือแสดงความเห็นในพันทิปนี่ถึงขั้นเป็นบุญคุณกันเลยเรอะ เราช่วยเพราะอยากช่วย อยากเสนอความเห็นเท่านั้นเอง เขาจะเชื่อไม่เชื่อ เอาไปใช้มั้ยคือเรื่องของเขา เขาจะแก้ปัญหาได้แล้วลบกระทู้ก็เรื่องของเขา 
ปัญหาเราเยอะอยู่แล้ว จะเอามาหนักอีกทำไม
comment36:ผมเฉยๆ มากเลยครับ เพราะอะไรเหรอ

คิดดูนะครับ ถ้าเป็น เจ้าของรถที่มีปัญหา แล้ว ทางศูนย์รถยื่นข้อเสนอการชดใช้ให้ดีมากๆ เช่น ซื้อคืน เปลี่ยนคัน บลาๆ

แต่แลกกับการที่ต้องลบ เนื้อหา ซึ่งมองมุม เจ้าของรถก็ต้องเห็นใจครับ

บางคนรถมีคันเดียวผ่อนไปใช้ไป 

1. ไม่ลบ กระทู้ บ.รถก็ไม่ซ่อมไม่ชดใช้ ใช้รถแวดระแวงไป ขับไปจอดรอซ่อมไป รอกระบวนการยุติธรรมของราชการไทยไป แต่ได้ใจคนบนพันทิพ 

2. ลบกระทู้ ได้รับการชดเชย ที่ OK ไม่ได้ใจคนพันทิพ

ผมตอบ ผมด่า ผมแนะนำ แต่ละครั้งไม่เคยสนใจว่าเค้าจะลบหรืออะไร เพราะ ผมอยากให้คนที่ประสบปัญหา "จบ" ในสิ่งควรจะเป็น เพราะอะไร ??

ผมก็ไม่ได้ช่วยเค้าผ่อนช่วยเค้าจ่าย , เค้าก็ต้องใช้รถ , ผมเคารพการตัดสินใจของเจ้าของ

ผมแนะนำว่า หาก ผมรับไม่ได้กับเรื่องแบบนี้ ผมเลือกที่จะ "ไม่อ่าน ไม่ตอบ ไม่แสดงความคิดเห็น ใดๆครับ"

และถ้าอยากเก็บข้อมูลไว้ ผมก็จะ "แคป" ไว้ครับ
comment37:คหสต. กระทู้สมเสร็จมีหลายระดับครับ

ระดับหนักจริงๆ อย่างที่เป็นประเด็นต้นเรื่อง (เรื่องรถ) ก็น่าเห็นใจ จขกท. ผู้เสียหายอยู่
จะดีมาก ถ้าหากอีดิตข้อความออก บอกถึงการแก้ไขปัญหา แล้วปิดกระทู้ไป (แต่ไม่ใช่อุ้มหายยกหนีไปเลย)
แต่ผมก็เข้าใจหล่ะว่าในส่วนของ ธุรกิจ ไม่มีใครอยากให้ชื่อตัวเองมาติดกูเกิ้ลพันติ๊ปในด้านลบหรอกครับ

แต่ระดับเบสิก (มักพบเจอได้ที่ blueplanet บางที โวยวายเพราะอารมณ์ แล้วเงิบ รีบโยนการ์ดรู้ไม่ถึงบ้านโป่ง) 
อันนี้สมควรอยู่ครับ ตั้งกระทู้อะไรก็ให้มีสติบ้างเถิดนะครับ (แต่ทุกครั้งก็จะมีมือแคปในตำนานจัดให้ตลอด)
comment38:ขอให้ เวบคู่ขนาน เช่น www.atriam.com/ คอยอัพเด็ตกระทู้ร้องเรียนดังๆ เพื่อเก็บและกันไว้ เผื่อพวกได้ดี แล้วแยกวง
comment39:หมอยุางมาทำอะไรห้องนี่ครับ
comment40:เรื่องลบกระทู้หรือไม่ ผมว่ามันขึ้นอยู่กับวิจารณญาณของ จขกท. และเหตุปัจจัยต่างๆ

ซึ่งในความคิดเห็นของผม ลบ หรือ ไม่ลบ ผมก็ไม่เห็นว่าจะเป็นอย่างไร กรณีที่ จขกท.

นั้นลบ นั่นแสดงว่าเค้ามีความจำเป็น ไม่เช่นนั้นอาจจะเกิดปัญหาต่างๆ ตามมา ส่วนพวก

ผมที่ลงแรงแข็งขัน หรือ ช่วยกด+ อันนี้ก็ไม่ได้เสียความรู้สึกอะไร เหมือนกับว่า เจอเพื่อนๆ

มีปัญหาก็ช่วยกระจายส่งข่าวต่อ เพื่อนได้รับการแก้ปัญหา ก็น่าจะเป็นความพึงพอใจแล้วไม่ใช่หรือครับ

สำหรับผม ตอบเลย ถ้ามีปัญหา แล้วต้องเข้ามาร้องในพันทิพ กรณีที่คู่กรณีต้องการยื่นเงื่อนไข

ลบกระทู้ เพื่อเยียวยา ผมก็ลบครับ แต่อาจจะมีการ Edit แก้ที่หัวกระทู้เป็นเวลา 3-7 วัน ว่าจะลบแล้วนา

เผื่อจะมีใครอยากสานต่อจะได้มีเวลาตั้งตัว 555+
comment41:ผมเห็นหลายๆ เว็บ ทำกันง่ายๆ เช่นห้องซื้อ-ขาย pdamobiz
หลังจากตั้งกระทู้แล้วไม่สามารถแก้ไข edit หรือลบกระทู้ได้
ฉะนั้น สิ่งที่พิมพ์แล้วตั้งกระทู้ไป จะศักสิทธิ์มาก เพราะตั้งแล้วเรา แก้ไขอะไรไม่ได้ ลบเนื้อหากระทู้เองไม่ได้ แม้กระทั่ง คอมเม้น

วิธีเดียวคือแจ้ง webmaster หรือ mod ถ้า mod โหดๆ ก็ไม่ลบให้ 
แต่ 1000ทิป คงไม่ทำหรอกมั้งคับ
comment42:หลายคนหลายมุมมองหลายความคิดเห็น
ผมก็เป็นหนึ่งคนที่ว่าจขกท.เรื่องนี้นะ
(เงิบเลยลบกระทู้ทีหลังไม่ต้องตั้งกระทู้)
คิดๆอีกทีถ้าเราเจอปัญหากับตัวเองแบบเค้านะ
สมมุติ...บ.บอกให้ลบแล้วจะเปลี่ยนคันใหม่ให้
เป็นคุณ คุณจะทำตามไหมละ ? เป็นผมๆก็ลบ
ถ้าไม่ทำ....ใครจะช่วยคุณ ใครละ...... ?
comment43:ผมเคยแนะนำไปแล้ว 1 ครั้งครับ ว่าให้ กระทู้ร้องเรียน ให้ Tag ตัวเองเลยว่า

ถ้าเลือกแล้วจะขึ้นหัวกระทู้ว่า


คือปักหมุดแจ้งให้ทราบกันเลย ว่า "ฉันจะทำแบบนี้ ว่าฉันไม่ได้ ฉันบอกก่อนแล้ว"
แบบนี้แฟร์กับ จขกทนั้น แฟร์กับเพื่อนสมาชิก
คือใครจะตอบก็ตอบ ใครจะแชร์ก็แชร์ จะไม่ชอบพฤติการณ์แบบนี้ก็ไม่ต้องทำอะไร
(โคตsแฟร์)


คือมันไม่ได้เกี่ยวเลยว่าคุณจะลบหรือไม่ลบ มันเกี่ยวที่ว่า "กรุณาแจ้งไว้ก่อนเลย คนอื่นเขาจะได้เลือกวิธีของเขาเอง" แค่นั้นแหละ
comment43-1:เออ ไอเดียนี้ดีครับ
comment43-2:ไอเดียดีครับ

ผมว่ากระทู้แจ้งว่าจะลบทันทีที่ได้รับการเยียวยา คงเป็นกระทู้ร้างงงงง

5555555
comment43-3:เห็นด้วย แฟร์ ๆ กันไปเลยไง
comment43-4:คห. 43-2 ไม่ร้างหรอกครับ คนมีน้ำใจโดยไม่ได้คาดหวังอะไรเยอะแยะครับ
comment43-5:like เลยครับ อยากให้มีจริงๆๆ
comment44:ใจเขาใจเราอ่ะ  ถ้าไม่หนักจนเป็นทุกข์ใจ คงไม่มาโพสต์หรอก  
ตอนกดโหวต ตอนเม้นท์ เราก็เอาใจช่วยเค้าอยากให้เค้าได้รับการแก้ไขไม่ใช่เหรอคะ   

เค้าจะลบ จะแก้ไขเนื้อหาอะไร ก็ไม่เห็นจะรู้สึกว่าโดนตบหน้าอะไรเลย  
รถค่ายไหนไม่ดี มีกระทู้มาตั้งถามเรื่อยๆ ก็ไปเม้นต์เอาในนั้นก็ได้ 

ที่ควรจะแบนคือกระทู้ไร้สาระประเภท ผิดมั้ยที่..บลาๆ .. ไรนั่นมากกว่า
comment45:สำหรับผม ผมจะโหวตทุกกระทู้ที่เพื่อนสมาชิกขอความช่วยเหลือ 

เพราะผมคิดว่าการกดโหวต ไม่ได้เป็นภาระ หรือเป็นบุญคุณอะไรมากมายอยู่แล้ว ที่จะต้องมาทวงบุญคุณกันทีหลัง

ส่วนเรื่องที่จะให้เป็นอุทาหรณ์ในภายหลัง ผมเห็นว่ามันไม่เป็นข้อเท็จจริงมากนัก

เพราะถ้าของมันห่วยจริงๆ  เดี๋ยวกระทู้มันก็มาเป็นอุทาหรณ์ให้เรื่อยๆเอง  ชื่อยี่ห้อมันก็ติดหูไปเอง

ผมเชื่อว่าถ้าคนเข้าพันทิปบ่อยๆรู้อยู่แล้ว ว่ารถยี่ห้อไหนมีความเสี่ยง เครื่องใช้ไฟฟ้าไหนควรเลี่ยง

ค่าโทรศัพท์ที่ต้องระวังเรื่องบิลคือค่ายไหน
comment46:เวลาเค้าดีกัน เราก็เหมือน





หมา

***lordtoey***
comment47:แบน มันยังน้อยไปครับเอาเป็น กลม ดีกว่า
comment48:ช่วยคนอย่าคิดเยอะครับ จิ้มบวก 1 ที มันไม่ตายหรอกครับ
comment49:น่าจะแบนเจ้าขอกระทู้ด้วย ตั้งกระทู้แล้วหาย
comment50:กระทู้ร้องเรียนไม่ยากครับ ไม่อยากพิมพ์ตอบก็กด + เบา ๆ เพื่อให้กระทู้ขึ้นไปอยู่กระทู้แนะนำ 
พอค่ายรถมาเห็นก็ร้อน เพื่อนพันทิพก็ได้รับการเยียวยา
พอได้รบการเยียวยา เงื่อนไข ที่ต้องแลกคือ การลบกระทู้
เห็นไหมว่ามันไม่ได้ ยาก และไม่ได้ เหนื่อย อะไรเลย แค่กด + เบา ๆ

แต่!!!

ส่วนตัวผมก็ไม่อยากให้ลบเหมือนกัน ถามว่าทำไม เพราะบรรทัดฐานของการเยียวยาอยู่ตรงไหน บางคนซ่อมตามอาการ บางคนยกเครื่องใหม่ บางคนได้เปลี่ยนคัน รถมีปัญหา ของไม่ดี คนอื่น ๆ จะได้ไม่ซื้อตาม ค่ายรถก็จะได้พัฒนาไป

แต่!!!

ถ้าเป็นเงินคุณ คุณจะเสี่ยงไปต่อล้อต่อเถียงกับค่ายรถไหม? เขามีทีมทนาย เขามีเวลา แล้วผู้บริโภคหละ เสียเงิน เสียเวลา เสียสุขภาพจิต อยากเอาเงินเก็บทั้งชีวิตไปเสี่ยงไหม 

ผมก็เลยอ่ะมองง่าย ๆ แค่กดบวก ถือว่าช่วยกัน ไม่ได้เสียตังค์ ไม่เสียแรงอะไรเลย ถือว่าช่วยผู้บริโภคด้วยกันเอง
comment51:เรื่องแบบนี้ไม่เกิดกับตัวไม่รู้นะครับ รถคันนึงไม่ใช่10-20บาท บ.ยื่นงื่นไขที่คิดว่าพอใจมาแต่ต้องลบกระทู้ออกใครเป็นเจ้าของก็ต้องลบแหละครับ ถ้าไม่ลบแล้วไม่ได้เปลี่ยนรถ คนที่มาด่าทั้งหลายรวมเงินซื้อรถใหม่ให้เค้ามั๊ย???
comment52:อย่างน้อยๆก็ขอให้แอบกดแคปเอาไว้ก่อนลบก็ยังดีครับ ทั้งแคปไว้กับ http://archive.is และ http://archive.org และอื่นๆ(ถ้ามี)

ส่วนท่านอื่นๆที่มาออกความเห็น พิมพ์ทวนเนื้อหา/ประเด็น หรือย้ำเนื้อหา/ประเด็น ด้วยก็น่าจะดี อย่างน้อยถ้าเกิดว่า จขกท.ลบเนื้อหา(ตัวอักษรและภาพ)หนีไปจริง(โดยที่ตัวกระทู้ยังมีอยู่) คนที่มาเจอกระทู้เข้าทีหลังก็จะยังคงสามารถทราบเนื้อหาบางส่วนหรือทั้งหมดได้จากการอ่านในcomment
comment53:มันหมายความว่าอะไรครับ ถ้าบริษัทรถยื่นเงื่อนไขแบบนี้มา 

หมายความว่ายอมรับกลาย ๆ รึเปล่าว่าสินค้าตัวเองมีปัญหา (ใหญ่) จริง เพราะถ้าบริษัทรถมั่นใจว่าเป็นแค่การเสียแบบเล็กน้อยจริง จะเสนอเงื่อนไขเปลี่ยนสินค้าทำไม ?

เพียงแต่แปะเงื่อนไขให้ซุกปัญหาไว้ใต้พรมด้วยว่า สินค้าเรา "ไม่เคย" มีปัญหานะ ดังนั้นจงลบทิ้งซะ


ทำไมไม่ยื่นเงื่อนไขว่า เรายินดีเปลี่ยนสินค้าให้คุณในกรณีที่พบปัญหาเช่นนี้ (ปัญหาร้ายแรง) และในอนาคตถ้าลูกค้าคนอื่น ๆ ที่มีปัญหาเดียวกันนี้ก็สามารถใช้มาตรฐานนี้ในการเปลี่ยนสินค้าได้ ส่วนในกรณีอื่น ๆ ก็ดูเป็นกรณีไปเพราะถ้าเสียแบบเล็กน้อยก็คงได้ซ่อมตามอาการไป

มันก็ยุติธรรมดีสำหรับทั้งสองฝ่ายไม่ใช่เหรอครับ
comment53-1:แล้วประเด็นนี้เราควรด่าบริษัทรถที่สั่งให้ลบ หรือด่า จขกท ที่แล้วล่ะครับ  ที่เห็นส่วนใหญ่ด่านคนซะเละเทะ
comment54:น่าด่ามากครับ จริงๆควรปกปิดยี่ห้อก็พอ เพื่อเก็บไวเป็นวิทยาทานแก่ท่านอื่นๆ จริงเวลามีปัญหาจะมีผู้รู้เข้ามาตอบผมเห็นก็เก็บเป็นความรู้ไว้ แก้ปัญหาเวลามีปัญหา แต่สักพักพอได้เสร็จตูลบเลย เซงงงงงง
comment55:จขกท ตั้งกระทู้แล้วหาย ควรโดนแบนไอดีไหมครับ

ตั้งกระทู้ให้เพื่อนสมาชิก มาแสดงความคิดเห็นขัดแย้งกัน แล้วไม่มาตอบเลย
comment56:พันทิปก็ล็อคให้กระทู้ร้องทุกข์ลบไม่ได้ไปเลยน่าจะดีที่สุด

เป็นการทำให้บริษัทเจ้าของสินค้าหมดข้อต่อรองไปด้วย เพราะถ้าทางนั้นทราบอยู่แล้วว่าลบไม่ได้ก็จะไม่มาบังคับให้ฝ่ายจขกท.ลบอีก

ฝ่ายจขกท.ก็ต้องเตรียมใจ เตรียมตัวเปิดเผยข้อมูลที่เป็นความจริงแก่สาธารณะ ไม่อย่างนั้นก็อาจโดนฟ้อง เพราะกระทู้แก้ไขไม่ได้แล้ว

ส่วนถ้ามีการฟ้องร้องกัน อันนั้นก็ให้เป็นดุลยพินิจของพันทิปไป ว่าลบหรือไม่
comment57:ผมว่าเป้าหมายของคนที่มาช่วยกันในกระทู้ ก็เพื่อช่วยเหลือคนที่ได้รับความเดือดร้อน
การที่เขาได้รับการช่วยเหลือจนเกิดผลได้ ผมมองว่ามันก็บรรลุวัตถุประสงค์แล้วนะครับ

ถึงแม้เงื่อนไขจะต้องมีการลบกระทู้ หรือแก้ไขเนื้อหาก็ตาม แต่ปัญหาก็ได้รับการแก้ไข
เราๆอยู่หน้าคอมตรงนี้ ก็ทำได้แค่อยู่หน้ากระทู้ ไม่ได้ไปช่วยติดต่อลงภาคสนามกับเขา
ถ้า จขกท. ไม่ยอมทำตามเงื่อนไข แล้วปัญหาไม่ได้รับการแก้ไข ถามว่าเราๆในที่นี้
ไปช่วยอะไรอย่างอื่นเขาได้หรือเปล่าครับ

ถ้ามีใจจะช่วยเหลือคนอื่นจริงๆ จะมาตั้งแง่กับเรื่องแบบนี้ไปเพื่ออะไรครับ
เพราะถึงลบกระทู้ หรือแก้ไขเนื้อหา แต่เรื่องราวมันกระจายไปแล้วอย่างไรก็มีผลกระทบ
กับพวกผู้ประกอบการที่แย่ๆแน่นอนครับ
comment58:สัตว์โลกย่อมเห็นประโยชน์ของตัวเองเป็นที่ตั้ง
comment59:จะไปทวงบุญคุณอะไร กับการแค่โพสต์ข้อความในเว็บบอร์ด 

ถ้าต้องไปนั่งนึกว่ามันเป็นบุญคุณ ปวดหัวตาย 

เล่นเว็บบอร์ดก็มีกฎมีมารยาทเบื้องต้นในการเล่นเว็บบอร์ด ถ้าเราเข้าใจก็ไม่ต้องไปคิดอะไรมาก 

สำหร้บผม ถ้าโพสต์ที่เราเขียนเอง จะแก้จะลบก็ทำได้ ตราบใดที่ม้นไม่ผิดกฎเว็บ ยกเว้นในกรณีที่มีการ Debate กันอยู่ มีข้อถกเถียงกันอยู่แล้วไปแก้คำพูดตัวเองทีหลังให้ได้เปรียบ ที่น่าเกลียดคือพวกก๊อปข้อความคนอื่นไปใช้ทั้งดุ้น หรือเอาข้อความเอาไอเดียเขาไปใช้โดยไม่ให้เครดิต, ใช้ข้อความดูหมิ่นคนอื่น คำหยาบคาย ฯลฯ อะไรอย่างนั้นมากกว่า 

ปัญหาในกรณีนี้ อยู่ที่จิตใจของตัวเองมากกว่า ถ้าเราไปกะเกณฑ์ให้ทุกอย่างมันต้องเป็นแบบที่เราต้องการ มันก็มีปัญหา ถ้ากฎของเว็บว่ายังไง เราก็ว่าไปตามนั้น เว็บเขาให้ลบได้ ลบไปก็ไม่ได้ผิดกฎเว็บ 

เว็บไม่ได้ทำอะไรเข้าท่าตลอด หลายๆ ครั้งผมก็เวียนหัวและไม่เห็นด้วยกับการตัดสิน แต่เมื่อเราเลือกที่จะใช้เว็บเขา ก็ต้องรับสภาพไป
comment60:http://pantip.com/topic/35522886

งั้นฝากแปะกระทู้นี้ด้วยครับ
comment61:อ่านมาหลายๆๆ ความเห็นแล้วเหมือนจะบอกว่า มันเป็นสิทธิ์ ของจขทก
หรือจะบอกว่า การทวงบุญคุณการที่โหวตให้บ้าง แต่ผมอยากรู้ว่า เพื่อนๆๆทุกคน
ไม่อยากรู้ต่อหรือว่า เรื่องราวอัพเดทยังไง จบยังไง ในเมื่อ จขทก + กับเจ้าของแบรนด์ ไปตกลงกันแบบ
เงือนไข กลับมาด้วยการ ลบกระทู้ซะงั้น ก็เหมือนดูหนังไปครึ่งเรื่องแล้วไฟดับ โดยที่เราไม่รู้เรื่องราวต่อไปจะเป็นยังไง
ผมว่าทุกคนที่เข้ามาอ่านกระทู้นั้น ก็ให้กำลังใจ จขทกที่เป็นปัญหา แต่มาตัดจบเลย ลบข้อความเลย 
คนอ่าน บางคน ก็จะรู้สึกไม่ดี รู้สึกเหมือนเป็นเครื่องมือ รู้สึกเหมือนโดยหลอกใช้ เท่านั้น
comment61-1:ผมเข้าใจครับ
ถ้าบอกได้ผมก็บอก
แต่อันนี้พูดไม่ได้จริงๆครับ 

ขอโทษ และขอบคุณจากใจจริงๆครับ
comment61-2:ถ้าเค้าไม่อยากบอก ก็ไม่เป็นไรครับ เรื่องของเค้า
comment61-3:เราต้องอยากรู้ถึงขนาดนั้นเลยเหรอคะเอาอย่างนี้ดีกว่าถ้าช่วยแล้วต้องคิดมากแค่อ่านอย่างเดียวก้อพอมั๊งคะ
comment62:มันก็แค่ ปัญหาของคน ที่ไม่ร็จัก Capture ไว้
และค้นหา แคช เก่า ๆ ไม่เจอ
comment63:ไม่ต้องแบนหรอกค่ะ    เวปสาธารณะ   คนเดือดร้อนไร้ที่พึ่งก็มาโพสต์เล่าสู่กันฟังเป็นประโยชน์ต่อคนอื่นด้วยซ้ำ  จะได้เลี่ยงอย่าไปซื้อ อย่าใช้
เห็นใจช่วยเหลือซึ่งกันและกันได้ไม่ยุ่งยากนัก็ช่วยๆ กันไปเถอะ   งานจบคนขายยินดีรับผิดชอบก็จบเรื่อง ลบกระทู้ก็ไม่เเปลกนี่    

คิดแบบนี้สิถ้า จขกท ที่เดือดร้อนไม่ซื้อของชิ้นนั้น อาจจะเป็นเราก็ได้ที่ซื้อและต้องมาตั้งกระทู้แทน

คนไทยด้วยกันช่วยกันโลกน่าอยู่ขึ้นเยอะ
comment64:ล่าสุดมีกระทู้ทะเลาะกับผัว คืนดีกันแล้วลบเนื้อหา

คนตอบในนั้นทุกคนกลายเป็นหมา
comment64-1:เหมือนกระทู้นี้เลยครับ https://m.pantip.com/topic/37101869 งั้นผมต้องไปร้องห้องห้องห้องแล้ว ฮาๆๆ ล้อเล่นตัวเองครับ
comment65:ผมยังไงก็ได้หมด  แต่ผมเอาใจช่วยทุกคนที่มีปัญหา ให้ปํญหามันคลี่คลายหรือได้รับการแก้ไขปัญหาที่ดีทุกคน ถ้ามีเวลาคอมเม้นผมก็คอมเม้น ถ้าไม่มีเวลาหรือนึกไม่ออกก็อ่านอย่างเดียว  บางกระทู้ก็ไม่ได้อ่าน เพราะฉะนั้นเจ้าของกระทู้ไหนอยากลบก็ลบไปไม่ว่ากัน  เจ้าของกระทู้ไหนคงไว้แล้วแจ้งอัพเดทตลอดก็ดีครับ    เพราะอย่าลืมว่าบางกระทู้เจ้าของกระทู้อาจต้องมีคดีความด้วย   แต่ถ้าบริษัทไม่ยื่นข้อเสนอให้ลบก็ไม่ต้องลบ เพราะคนอื่นจะได้รับรู้ปํญหาของสินค้า จะได้ประโยชน์กับคนอื่นๆ ตรงนี้ดีครับ
   บางท่านอาจคิดว่าการที่บริษัทแก้ไขปัญหาแล้ว บริษัทไม่ควรจะให้ลบกระทู้ เพราะบริษัทควรใช้ตรงนี้พลิกวิกฤติเป็นโอกาส คือคนจะได้เห็นว่าเป็นบริษัทที่มีความรับผิดชอบ มีคุณธรรม ได้ชื่อเสียงที่ดี เราจะไปอุดหนุนซื้อสินค้าของบริษัทท่านอีก(หรือเปล่า)     แต่บริษัทอาจคิดว่าไม่อยากได้ชื่อเสียงแบบนี้ เพราะชื่อเสียงบริษัทจะดีขึ้น แต่คนจะเห็นว่าสินค้าเรามีปัญหา แล้วใครจะมาชื้อของเราอีก  สู้ๆให้มันหายไปไม่ดีกว่าหรือ ผมคิดว่าบริษัทคงคิดแบบนี้   จึงยื่นข้อเสนอแบบนี้ ว่าจะแก้ไขปัญหาให้ แต่ขอให้ลบกระทู้เสีย  จกท.ก็เห็นว่าหากไม่ทำอาจมีปัญหาหรืออาจไม่ได้รับความสะดวกก็จำต้องลบ  แล้วถ้า จกท.ไม่ลบละครับ  บริษัทก็ไม่แก้  เราก็โหวตกันไปเรื่อยๆเป็นอย่างนี้  แล้วบริษัทไม่กล้วเสียชื่อเสียงหรือ ก็คงต้องกล้ว เพราะมันไม่ใช่ของดีนี่  แต่เมื่อมันไม่ไปเป็นไปตามที่เจรจากันในตอนนี้  บริษัทก็คงมีแผนสองเตรียมไว้ต่อไป 

ดังนั้นเรื่องที่เจ้าของกระทู้ได้รับการแก้ไขปัญหาแล้วลบกระทู้  ความคิดผมนะแล้วแต่เจ้าของกระทู้ครับจะลบหรือไม่ลบ  เอาที่สบายใจครับ แต่ถ้าไม่ลบก็ดีครับ
comment66:ร้อนแรงยิ่งกว่าห้องราชดำนาเสียอีกกระทู้นี้

เห็นต่างกันขนาดนี้เลยเหรอครับ
ทำไมพวกเรา แทนที่จะเอาเวลามาเถียงกันมาทำให้กิดบรรทัดฐานใหม่...

เปลี่ยนรถใหม่สำหรับ defect ร้ายแรงทันทีภายในกี่วันหลังการรับรถ ไม่ดีกว่าเหรอครับ
comment67:มันก็พูดยากนะครับเรื่องนี้ ซึ่งตัวผมเองก็เคยมีปัญหากับมิตซู สุดท้ายทางมิตซูก็แจ้งว่าให้ผมลบกระทู้เหมือนกันตอนนั้น แต่ผมก็ยืนยันไปเหมือนกันว่าผมจะไม่ลบกระทู้ซักข้อความ ถ้าผมผิดจริงก็ตัดประกันผมไปไม่เป็นไร แต่ถ้าจะให้ผมลบกระทู้ผมไม่ทำ แล้วเด๋วหอบหลักฐานไปว่ากันที่ สคบ. สุดท้ายก็จบที่มิตซูให้ศูนย์เป็นผู้รับผิดชอบทั้งหมดสำหรับความผิดพลาดที่เกิดขึ้น เรื่องเกิดตั้งแต่สมัยปี 55 จนกระทั่งตอนนี้กระทู้ผมก็ยังอยู่
http://topicstock.pantip.com/ratchada/topicstock/2012/04/V11918588/V11918588.html

ถ้าคุณคิดว่าคุณไม่ผิดและมีหลักฐานหรือพิสูจน์ได้ สุดท้ายยังไงศูนย์ก็ต้องรับผิดชอบ คุณไม่จำเป็นต้องยอมรับเรื่องที่เค้ามาต่อรองให้ลบกระทู้ก็ได้  

ส่วนเรื่องแบนหรือไม่แบนอันนี้ไม่ขอออกความคิดเห็น
comment67-1:คีย์เวิร์ดมันอยู่ตรงนี้ครับ "แล้วเด๋วหอบหลักฐานไปว่ากันที่ สคบ."

เพราะไม่ใช่ทุกคนที่ว่างและสะดวกพอที่จะรับความยืดยื้อได้เหมือนคุณ

โลกไม่ได้หมุนรอบตัวเราครับ
comment68:เเค่คลิ๊กโหวต
เเค่ตอบคำถาม เเนะนำ 
ให้คำปรึกษา บางคนมาเเซะด้วยซ้ำ

เราถึงกับบงการชีวิตเขาได้เลยเหรอครับ

เขาไม่ได้ใช้เราเป็นเครื่องมืออะไรหรอก
เราต่างหากที่อยากเสื-กเรื่องของเขาเอง

เรื่องร้องเรียน ร้องทุกข์
มันคือจุดเด่นของพันทิปเลยเชียว

ใครจะลบ ไม่ลบ ผมไม่เเคร์
ผมช่วยโหวตให้ถ้า จขกท.เป็นผู้ถูกเอาเปรียบ

ผมช่วยโหวต ไม่ต้องการอะไร
เเค่เเสดงน้ำใจเล็กๆน้อยๆในโลกออนไลน์
ที่ปรกติก็ไม่ค่อยมีกันอยู่เเล้ว

ส่วนเรื่องที่ได้พบได้อ่าน
ก็จดจำไว้เตือนตัวเอง..เเค่นั้น
comment68-1:คนที่บงการชีวิตของลูกค้าคือบริษัทรถครับ
การที่เค้าลบเป็นเพราะบริษัทรถสั่งมา...

เราจะยอมรับให้บริษัทรถมีสิทธิ์นี้ได้หรือเปล่า ลองถามตัวเองดู

หน้าที่ของลูกค้าคื่อจ่ายเงินค่ารถเท่านั้นครับ 
ไม่ได้เป็นทาสให้บริษัทรถสั่งโน่นสั่งนี่
สิ่งที่ฮอนด้าทำ ถึงแม้จะเปลี่ยนรถใหม่ให้ ก็ไม่ได้เป็นบุญคุณ 
หรือทำให้ลูกค้าที่จ่ายเงินไปแล้ว ต้องมาเป็นหนี้บุญคุณบริษัทรถอีกต่อนึง

ฮอนด้ามีหน้าที่รับผิดชอบต่อสินค้าของตัวเองอยู่แล้ว 

สิ่งที่ควรจะเป็นคือถ้าบริษัทซ่อมให้ไม่ได้ ก็เปลี่ยนรถให้ แล้วต้องขอโทษลูกค้า
ไม่ใช่มาสั่งโน่นสั่งนี่ เย็บปากลูกค้า เหมือนลูกค้าเป็นขี้ข้า
comment68-2:มันเป็นข้อตกลงนะครับ

อีกคนเสนอ อีกคนรับ
ไม่เกี่ยวกับเราคนอ่าน

เราช่วยได้ไหม ?
ถ้ามีการฟ้องร้อง ขึ้นโรงขึ้นศาล
ใครที่เสียเวลา เสียเงิน เสียสุขภาพจิต
ผมก็เห็นว่าผู้ให้บริการนะผิดเต็มๆ

เเต่ชีวิตมันไม่ง่ายเหมือนพิมพ์บนเว็บบอร์ด

ยอมรับเถอะครับ
มีอะไรขันมาจริงๆ
พวกเราคนอ่าน ก็เเค่กองเชียร์

สังคมอุดมคติมันมีเเค่ในเน็ตเท่านั้นครับ
comment69:จะถึงขั้นแบนก็หนักไปนะ แต่ถึงจะแบนก็สมัครใหม่ได้อยู่ดี เราว่าใครอยากลบก็ลบไม่อยากลบก็แล้วแต่เขา บางคนเดือดร้อนก็มาขอคำปรึกษา โดนทางโน้นกดดันให้ลบ คนในพันทิปก็กดดันไม่ให้ลบอีก ถ้าเป็นเรื่องเป็นราวจนถึงมีการฟ้องร้อง ก็มีแต่คนตั้งกระทู้ที่ไปขึ้นศาล ถ้าคนในพันทิปจะกดดันด้วยวิธีการแบบนี้ อีกหน่อยอาจะไม่ได้ใครอยากมาเล่าอะไรในนี้แล้ว โอกาสที่ครจะได้เสพกระทู้เกี่ยวกับปัญหาหรือกลโกงต่างๆอาจจะน้อยลงไป
comment70:ได้ช่วยเหลือเขาแล้ว ก็ถือว่าจบครับ ช่วยเหลือกันไม่ได้หวังสิ่งใดกลับมา
คนเรามีปัญหา ไม่มีที่พึ่ง เขาได้รับความช่วยเหลือจากเรา แล้วปัญหาเขาจบ ก็เพียงพอแล้ว

คุณต้องการอะไรอีก ความสะใจ หรืออะไร
comment71:ผมไม่เห็นด้วยครับ หากมันเป็นข้อแม้ของผู้ถูกร้องทุกข์ให้ลบกระทู้ หรือข้อความผมคิดว่ามันก็เหมาะสมแล้วนี่ครับ
ถ้าเป็นแค่เรื่องโทรศัพท์ 2-3หมื่น ยังโอเค แต่คุณคิดดูครับ รถคันนึงไม่ใช่ 2-3หมื่น คันเป็นล้านครับ
อย่ามโนว่า ทำงี้ได้ไง เขาชดใช้ให้และรับผิดชอบ ลบกระทู้หรือข้อความ ผมว่ามันก็สมน้ำสมเนื้อแล้วครับ 
เพราะถ้าหากเป็นผมแลกกับการดูแลหรือชดใช้ 100 % จนผมสบายใจผมก็ยอมลบให้นะครับ 
เอาใจเขามาใส่ใจเราครับ อย่ามโนเอาว่า ห้ามลบ ห้ามแตะ 
อย่างเช่นฟอร์ด ถ้าฟอร์ดรับซื้อรถผู้เสียหายแล้วผู้ร้องทุกข์มาลบข้อความหรือลบกระทู้ ผมก็รับได้นะ
แค่เรื่องแค่นี้จะแบนมันสมเหตุผลแล้วหรือครับ เป็นผู้ถูกเอาเปรียบแล้วยังมาเจอคนแบบนี้ เศร้าครับบอกเลย

มีปุ่มกดลบมั้ย pantip ผมต้องการปุ่มกดลบ
comment72:ผมก็อ่านกระทู้นั้นนะ แต่ไม่รู้สึกว่า จขกท. ผิดอะไร เพราะเป็นเงื่อนไขการช่วยเหลือของอีกฝั่ง

ช่วยกันตอบช่วยกันดันเพื่อให้คนตั้งได้รับการช่วยเหลือไม่ใช่หรือครับ พอเขาจะได้รับการช่วยเหลือกลับไปฉุดขาเขาไว้ด้วยคำว่าห้ามลบกระทู้

ตกลงคนที่ช่วยกันโหวตขึ้นกระทู้แนะนำอยากให้คนตั้งกระทู้ได้รับการช่วยเหลือจริงหรือครับ?
comment73:คงเพราะกระทู้ civic ข้างล่าง

แม่ม สมใจหมาย ลบข้อความทิ้ง

รวมไปถึงไปลบข้อความคนที่ไปต่อว่าด้วย
comment74:ตอนแรกผมก็ไม่เห็นด้วยนะที่ได้สมใจแล้วก็ลบทิ้ง

แต่พอคิดดูดีๆ ถ้าเจ้าของรถได้รับการช่วยเหลือผมก็ยินดีด้วย เพราะค่ายรถยังรับผิดชอบ

ไม่เหมือน ฟอร์ด ขึ้นแล้วขึ้นอีกก็ยังไม่มีการรับผิดชอบ และถ้ารับผิดชอบจนเจ้าของรถพอใจ ก็ลบไปเถอะ

และสุดท้ายอยากให้ pantip เก็บlog แบบ facebook จะดีกว่าว่า edit ไปกี่ครั้ง edit อะไรไปบ้าง

สุดท้าย ถ้ามีกระทู้แนวนี้ผมจะแคปหน้าจอไว้รอเลยล่ะกัน
comment75:ขอเสนอวิธีนี้ครับให้ จขกท ลบเนื้อหาได้ หลังจากที่ได้รับการเยียวยาแล้ว ส่วนเพื่อนสมาชิกก็แค๊ปเจอร์เนื้อหาไว้แล้วมาแปะกะทู้ทีหลังครับ อิอิ
comment76:ก็ดีนะ ไม่ต้องลบครับ แต่เพิ่มเนื้อหาแทน ว่าได้รับการช่วยเหลือ รึแก้ไขยังไงบ้างเถอะ จะได้เป็นวิทยาทานแก่ท่านอื่น โดยมือใหม่ หาข้อมูล เค้าจะได้รู้ไว้
comment77:เค้าเอาปัญหามาแชร์ก็ดีแล้ว

ผมมองในแง่ดี

- ถ้าเค้าไม่แชร์ ตัวเค้าเองก็ไม่ได้รับประโยชน์ คนอื่นก็ไม่รู้ปัญหา แบบนี้ ผมถือว่าติดลบ  (- - -)

- ถ้าเค้าแชร์ปัญหาแล้วลบ ตัวเค้าได้ประโยชน์ คนอื่นที่ได้อ่านก็ได้ประโยชน์ คนที่อ่านไม่ทันไม่ได้ประโยชน์ ( + + -)

- ถ้าเค้าแชร์ปัญหาแล้วไม่ลบ ตัวเค้าอาจถูกผู้ประกอบการหน่วงเวลาการแก้ปัญหาไปอีก  คนที่อ่านตั้งแต่แรกได้ประโยชน์ คนที่อ่านทีหลังก็ได้ประโยชน์ (- + +)


สรุปแล้ว ตั้งไปเหอะ จะลบไม่ลบก็ได้ สุดท้ายคุณตั้งมา อย่างน้อยก็ต้องมีเวลาเป็นวันๆกว่ากระทู้จะถูกลบ คนอ่านตั้งเยอะแยะแล้ว ยังไงก็ได้ประโยชน์กับส่วนรวม ถึงจะไม่มาก แต่มันก็มีประโยชน์นะ
comment78:ฝั่งนึง - ช่วยเหลือ - แล้วอยากให้คงไว้ซึ่งเนื้อหาเพื่อสอนคนรุ่นหลัง
ฝั่งนึง - ช่วยเหลือ - แต่ก็เข้าใจหัวอกคนที่เดือดร้อน ว่าจำเป็นต้องลบ
ผมว่าผมเข้าใจทั้ง 2 ฝั่ง เราต่างก็หวังดีกันทั้งนั้น อย่าทะเลาะกันเลยครับ
แค่ได้ช่วยเหลือเค้า แค่นี้ก็น่าจะเป็นสุขใจแล้วนะครับ

ผมเสนอให้ลบกระทู้นี้ล่ะครับ  (จะด่าผมไหมเนี่ย555)
comment79:อย่าไปคิดซับซ้อนมากมายเกินไปเลย ตราบใดไม่มาหลอกเอาเงิน ไม่ต้องเสียตังค์ในการโหวต 

เค้าเดือดร้อนมาก็ช่วยๆกันเม้นท์ กดไลท์กันไป บรรเทาทุกข์กันตามประสาผู้บริโภค ที่อยู่ในสังคมนายทุนเป็นใหญ่
comment80:เดี๋ยวนี้ android 6.0 จับภาพหน้าจอหลายหน้าต่อเนื่องได้แล้ว
อยากลบก็ลบไปเถอะ
comment81:สรุป จะลบไม่ลบ ก็เอาที่เจ้าของกระทู้นั้นๆ กับแอดมิน สบายใจละกันเนาะ^^
comment82:เหนื่อยมั้ย?
comment83:ทำไมต้องบังคับแบนกัน  เพื่ออะไร?(ถามด้วยความซื่อ เพราะไม่เข้าใจ)
เวลาเราจะช่วยใครสักคน แค่เรารู้ว่าเค้าโอเค เราก็พอใจแล้ว 
คือ จขกท. คิดว่าทำไมถึงต้องแบน เพราะอะไร เค้าลบกระทู้ออก มันทำร้ายจิตใจเรามากมายเลยเหรอ(ไม่ได้กวนนะ แต่กลัวตัวหนังสือมันสื่อความหมายผิด ถ้าเป็นเพื่อนเราก็อยากจะถามว่าทำไม ) 
สำหรับเรา ถ้าผ่านไปด้วยดี ก็ดีใจด้วย แล้วก็อ่านเรื่องใหม่ต่อ 
ขอโทษนะ เราสงสัย เราไม่เข้าใจความรู้สึก
comment84:ผมมองว่าไร้สาระครับ แล้วก็มองแล้วไม่เข้าใจคนที่บ่นหรือเรียกร้องให้คนที่ออกมาโพสอะไรแบบนี้ห้ามลบกระทู้ต่างๆนาๆ
บางคนอ้างว่าถ้าพอได้รับการแก้ไขแล้วลบกระทู้บ่อยๆ ต่อไปทางบริษัทจะไม่กลัวแล้วไม่ช่วยแก้ไข ตรรกะนี้คือไร? คือเป็นตรรกะบ้าบออะไรครับ คือถ้าคุณมีปัญหาคุณมาโพสบริษัทกลัวเสียชื่อก็ต้องช่วยคุณอยู่ดีระบบมันเป็นแบบนี้ แล้วก็จะเป็นแบบนี้ไปเรื่อยๆ เพราะแก้ไขให้ เงื่อนไขคือช่วยลบกระทู้ออก มันก็แฮปปี้ทั้ง 2 ฝ่าย คนช่วยดันกระทู้จะนอยเรื่องอะไร ก็ได้ช่วยให้เค้าได้รับการแก้ไข ต่อไปมีกระทู้อีกก็ช่วยเหลือกันอีกก็แค่นั้นคุณไม่ใช่คนคนเดียวที่อยากช่วยครับ อย่าเอาตัวเองเป็นศูนย์กลางว่าช่วยแล้วต้องทำตามที่คุณต้องการคือห้ามลบ คนที่ช่วยดันช่วยปั่นให้เรื่องดังเพราะอยากให้เรื่องจบแบบแฮปปี้โดยไม่หวังหรือบังคับอะไรเจ้าของกระทู้มีอีกเยอะและเยอะกว่าพวกที่อยากจะเอาแต่ใจแบบพวกคุณด้วยรู้ไว้นะครับ

ถ้าลองเปลี่ยนเป็นอีกแบบสิ แบบบริษัทช่วยเปลี่ยนรถให้ แต่ช่วยแล้วเจ้าของเรื่องไม่ยอมลบกระทู้ให้ตามตกลง  ต่อไปบริษัทมันจะช่วยทำไมครับ ช่วยไปคุณก็ไม่ลบกระทู้ให้ คือช่วยไปก็เสีเหมือนเดิม ต่อไปกระทู้ก็ไม่มีค่าสำหรับการต่อรองกับบริษัทเพราะถึงบริษัทช่วยเปลี่ยนรถให้คุณก็ไม่ยอมลบ 

ผมไม่เคยเจอแบบนี้ แต่ช่วยแชร์ช่วยอะไรได้ก็พยายามช่วย แต่ไม่เคยคิดจะมาเรียกร้องอะไรไร้สาระแบบที่ จขกท. ทำ คือทำไปเพื่อ เจ้าของเรื่องได้รับการช่วยเหลือคือประเด็นสำคัญและควรโฟกัสครับ ไม่ใช่ช่วยแล้วต้องมาอย่างนู้นอย่างนี้ แบบนี้คุณก็ปล่อยผ่านเถอะคนที่ยินดีช่วยเหลือด้วยความเต็มใจมีอีกเยอะมากครับเพราะไม่ได้เสียอะไร แค่ช่วยเหลือเพื่อนมนุษย์เวลามีปัญหา แค่ช่วยแชร์ช่วยกระจายข่าว

แล้วคิดถึงใจคนอื่นบ้าง คิดถึงเจ้าของรถบ้างไม่ใช่จะเอาแต่ใจ บอกห้ามลบห้ามลบ คือถ้าบริษัทมันเสนอให้ลบแล้วจะเปลี่ยนรถใหม่ให้ คุณจะให้เจ้าของรถเอาไงครับ ไม่ลบไม่ต้องเปลี่ยนหรอ ทนซ่อมไปซ่อมเอง ไม่ต้องรับข้อเสนอ เป็นคุณทำได้หรือเปล่าครับ  หรือจะให้เจ้าของรถพลิกลิ้นตกลงรับรถใหม่ไปก่อนแล้วไม่ต้องลบกระทู้แบบนั้นหรือครับ ? 

คิดเยอะๆหน่อยอย่าเอาแต่ใจมองโลกความเป็นจริงบ้างครับ ถ้าจะช่วยแล้วคิดเล็กคิดน้อยปล่อยให้คนอื่นช่วยดีกว่าครับ โลกออนไลน์มันกว้างครับ มีคนยินดีช่วยเสมอถ้ามีคนเดือดร้อน ถ้าจะคิดเล็กคิดน้อยก็ปล่อยคนที่เต็มใจช่วยให้เค้าช่วยดีกว่าครับ
comment85:ตั้งห้องร้องทุกข์ ห้าม edit จบเลยครับ
comment86:คนต่อไปมีปัญหาก็ซวยครับ เพราะไม่มีใครโหวตให้ขึ้นกระทู้แนะนำ 
เพราะได้ทำลายความเชื่อใจสมาชิกในนี้ไปแล้ว 
ไม่ต่างอะไรกับ สส ที่มาหาเสียง พอได้เป็น สส ก็ไม่สนใจชาวบ้านละ
comment87:จุดประสงค์ของการเม้นท์การโหวตผมก็แค่อยากให้เค้าได้รับการแก้ไข แล้วบริษัทเสนอทางเลือกที่จบเร็ว โดยไม่ต้องเสียเวลาฟ้องร้องซึ่งก็ไม่รุ้จะจบยังไง เสียเวลานานแค่ไหน เป็นพวกคุณคุณจะตัดสินใจยังไง ช่วยเค้าให้ได้รับคันใหม่พอแล้ว เราถือว่าได้ช่วยแล้วจะลบหรือไม่ไม่ต้องเก็บมาคิด ถ้าของมันห่วยจริงเดี๋ยวก็มีเคสอีก
comment88:ง่ายๆ นะ
คนเราเห็นแก่ตัว เห็นแก่ได้ทั้งนั้น
หรือว่าไม่จริง?.
พอเสร็จกิจก็ไม่ต้องรับผิดชอบอะไรแล้ว
comment89:ยังมีตาสี  ตาสา  ยายมา  ที่เล่น  Pantip  ไม่เป็น
เกิดปัญหาแจ้งไปที่ศูนย์  แจ้งไปที่สำนักงานใหญ่  เขาก็ไม่ได้รับการเหลียวแล

เพราะบริษัทรถสนใจแต่อุดปากเคส  Pantip  เพราะมันมีน้อย  อุดปากง่าย  แต่ผลกระทบมาก
แล้วก็เป็นกรรมของชาวบ้าน บ้านๆ  ต่อไป

เพราะเห็นแก่ตัวมากกว่าเห็นแก่ส่วนรวม  เห็นคนอื่นลำบากแต่ขอให้ตัวเองรอดเราสบาย

จงเจริญ  จงเจริญ
comment90:ผมว่ามันเป็นเรื่องของสิทธิ์ของแต่ละคน  

อย่างผมถ้าจะช่วยตอบกระทู้ ช่วยแก้ไข ผมไม่สนหรอกครับว่าเจ้าของกระทู้  เขาจะมาขอบคุณ  จะมาลบกระทู้หรือไม่
comment91:เป็นผม ผมก็ลบ

ผมว่า ถ้าเป็น จกขท ได้รับความเดือดร้อน  เจรจาจนได้รับการเยี่ยวยาแก้ไขแล้ว มีเงื่อนไขให้ลบกระทู้ด้วย

คุณเองก็ลบ
comment92:เมื่อเขาเจรจาแล้วในเบื้องต้น  แต่ก็ไม่ได้รับการเยียวยาจากผู้ก่อความเสียหาย  ก็ต้องหาหนทางที่จะให้ตัวเองได้รับการเยียวยา โลกออนไลน์ก็เป็นหนึ่งในช่องทางที่เปิดโอกาสให้  เพื่อให้สังคมช่วยกดดัน

และเมื่อใช้โลกออนไลน์  จนผู้ก่อความเสียหายได้รับแรงกดดันจากกระแสสังคม  จนต้องยอมเจรจาและเยียวยาให้ผู้เสียหาย  ย่อมได้รับความยุติธรรม   สังคมก็เห็นว่ายุติธรรมแล้วเช่นกัน

หนึ่งในข้อสาระสำคัญของการเจรจาที่ผู้ก่อความเสียหายจะยอมเยียวยา คือผู้ได้รับความเสียหายต้องยอมลบกระทู้ที่ประจานความไม่ดีของผู้ก่อฯ  ไปเสียเพื่อปลดเปลื้องความทุกข์ของผู้ก่อความเสียหายที่ยังคงมีอยู่ให้หมดไปเช่นกัน อันเป็นส่วนหนึ่งของการประนีประนอม  ที่คู่เจรจาต้องยอมให้กันบ้างหรือยอมถอยหลังให้กันบ้าง  เพื่อจะได้วินๆทั้งคู่ และอยู่ร่วมกันต่อไปอย่างมีความสุข

ถ้าต่างไม่ยอมที่จะถอยหลังให้กันบ้าง   การเจรจา การเยียวยา คงจะเกิดได้ยาก   คงไม่มีใครยอมเยียวยาโดยยังคงให้มีการประจานตัวเองอยู่ต่อไป

ถ้าสังคมไม่ยอมให้ลบข้อความประจาน  จนผู้ได้รับความเสียหายไม่ได้รับการเยียวยา  สังคมก็ต้องตอบให้ได้ว่า  ถ้าเขาไม่ได้รับการเยียวยาจากผู้ก่อความเสียหายหรือแม้แต่ได้รับการเยียวยา แต่ก็ต้องผ่านกระบวนการยุติธรรม ซึ่งมีข้อยุ่งยาก ซับซ้อน เสียเงินเสียทอง เสียเวลา   เช่นนี้  สังคมจะช่วยเหลือเยียวยาให้ผู้ได้รับความเสียหายได้อย่างไร
comment93:คนเดือดร้อนขอความช่วยเหลือ  ผมจะช่วยโดยไม่หวังผลตอบเเทนเลยครับ  ผมจะช่วยเขาสุดความสามารถ โดยที่เขาจะกล่าวขอบคุณผมหรือไม่ก็ไม่เป็นไร  การที่เขามาขอความช่วยเหลือโดยการตั้งกระทู้ เราก็เข้ามาให้ทั้งกำลังใจ  เเละเเรงกดดัน  เพื่อให้เขาผ่านพ้นปัญหาไปได้ด้วยดี  สำหรับผมสิ่งที่ต้องการคืออยากเห็นปัญหาเขาถูกเเก้ มากกว่ามาสนใจกับคำว่ากระทู้เก็บไว้ให้คนอื่นดู เครดิตมันมีด้วยตัวของมันเอง  อย่ามาสนกับสิ่งเหล่านี้เลย  คำเล่าด้านไม่ดีมันมีมากมาย

อีกอย่าง  อย่าเอาอคติของตัวเองมาฝังใส่หัวคนอื่นเลยครับ  ผมว่าการเคารพการตัดสินใจของผู้อื่น เป็นสิ่งที่ดีนะครับ
comment94:ก็ไม่ต้องลบก็ได้นี่
พอได้แก้ไขปัญหาอะไรก็เอามา update เพิ่ม ให้คนข้างหลังรู้ว่าปัญหาแบบนี้ มันแก้ไขแบบนี้
การให้ลบกระทู้ออกไปมันแสดงถึงความไม่รับผิดชอบของค่ายรถที่มีต่อรถทุกคันที่ขาย และเจ้าของรถก็ถูกมองว่าเลว เห็นแก่ตัว 
มองกลับไปเสียทั้ง 2 ฝ่าย
ดังนั้นบริษัทรถต้องเปลี่ยนเงื่อนไขว่าให้ลูกค้าไป update สิ่งที่แก้ไขให้ครบ เพราะบางทีก็มีเหมือนกันพวกที่พอเขาแก้ไขให้ก็ทิ้งกระทู้ประจานไว้แบบนั้น
แบบนี้น่าจะดู Man ทั้ง 2 ฝ่าย
comment94-1:ฝั่งค่ายรถน่ะถูกตามที่คุณพูดมาครับ 

แต่เจ้าของรถเลว? เห็นแก่ตัว? ตลกแล้วครับ

ที่คุณพูดมาต้องไปว่ากันกับค่ายรถครับ ไม่ใช่มากดดันกับผู้เสียหาย
comment94-2:คุณอ่านครบทุก reply ป่าวล่ะ?.
มีคนคิดและเขียนออกมาว่าเป็นการกระทำที่เลวที่ลบ detail ของกระทู้นะ
ผมไม่ได้บอกว่าผมคิดแบบนั้น แต่มีคนอื่นๆ คิดแน่นอน
comment95:ถ้าไม่ลบกระทู้ ก็ไม่แก้ปัญหาให้!!

เอ๊ะ หรือว่า มา update ความคืบหน้า การชดใช้ การแก้ปัญหาก็ได้นี่ ไม่เห็นต้องลบเลย!!
ก็เขาให้ลบ ไม่ลบไม่แก้ ไม่ต้อง update อะไรทั้งนั้น update ไป เดี๋ยวคนอื่นจะมากันใหญ่ว่าทีคนนั้นยังรับผิดชอบให้เลย 


แล้วยังไงครับ จขกท. จะช่วยเหลือคนที่กำลังประสบปัญหานั้นอย่างไรบ้าง
ปากบอกช่วย 1 สัปดาห์กระทู้ก็หล่นหายไปแล้ว หลังจากนั้นก็ลืมกันหมด
คนที่เดือดร้อนก็คือ คนที่ประสบปัญหานั่นแหล่ะ กระทู้ตกไปแล้ว

ตั้งกระทู้ใหม่ ก็ดังอยู่พักเดียว เดี๋ยวก็หล่นไปอีก

ก็คู่กรณีเขามีข้อแม้มาแบบนั้น ถ้าไม่ทำให้เขาก็ไม่แก้ไขให้ อยากได้ไปฟ้องเอา เสียเวลา เสียเงินทอง 
ดีไม่ดี ถูกฟ้องกลับอีก เหมือนกรณีที่เคยเกิดมาแล้ว 

อย่าเอาแค่สะใจเลยครับ  ช่วยเหลือกันได้ก็ช่วยเหลือกันไป
กระทู้แป๊บเดียวก็ลืมกันหมดแล้ว  ขอแค่เขาได้รับการแก้ไขปัญหาแค่นั้นก็น่าจะพอ
ลบกระทู้ ก็หมายความว่า ปัญหาถูกแก้ไขให้เขาจนพอใจ เราก็ควรดีใจกับเขาไม่ใช่หรือครับ

ไม่มีใครอยากถูกตราหน้าว่า มาหลอกใช้หรอกครับ แต่ถ้าไม่ยอมลบ ปัญหาไม่ถูกแก้ เป็นคุณ ๆ จะทำยังไง
เปลี่ยนจากประนามเขา มาเห็นใจเขาดีกว่าไหม
comment96:เห็นด้วยไม่ควรลบกระทู้ แต่จะอัพเดทอย่างไรก็ว่าไป ว่าได้รับการเยียวยา หรือ ว่าแก้ไขอย่างไร จะได้เป็นประโยชน์กับผู้อื่นด้วย
comment97:อะไรกัน
comment98:เชื่อว่า ถ้าหลายคนเจอเอง แล้วบ.เสนอเงื่อนไขให้ลบ ก็คงยอมลบ 

เพราะคนในกระทู้ไม่ได้ช่วยออกเงินฟ้องฯ ไม่ได้ช่วยจ่ายเงินให้ลางานไปประท้วง ฯลฯ

ในแง่บ.รถ ถึงทำดีแค่ไหนก็โดนด่า สู้ปิดข่าวไวๆดีกว่า อย่างเคสพี่โตที่แถวๆเมืองกาญจ์ ฟ้องกันสองศาล บ.รถชนะด้วยข้อเท็จจริงทางวิศวกรรม แต่คนในกระทู้ยังด่ามั่วๆอยู่เลย เพราะไม่ได้ตามข่าว
comment99:ต่อไปในภายภาคหน้า มันจะเป็นไป
ตามธรรมชาติครับ ทู้แนวนี้มา 
คนเลิกสนใจ ทู้แป้ก 

สุดท้ายก็จบ เพราะมันไม่มีพลัง
comment100:ละเมิดสิทธินะครับ การที่ผมจะลบหรือแก้ไข เป็นสิทธืที่สามารถกระทำได้อยู่แล้ว
ไม่ได้ไปดูหมิ่นหรือกล่าวหาใครนิครับ หากต้องการไม่ให้ลบได้ ทางก็ทำระบบเพื่อไม่ให้ลบได้ครับ
แต่ไม่ใช่ไปแบนคนใช้งานเมื่อลบหรือแก้ไขข้อความ อย่างนั้นผมมองว่าไม่ถูกต้องครับ
comment101:เรื่องกฏระเบียบ
Pantip เป็นเว็บบอร์ดที่มีคนใช้งานมาก(น่าจะอันดับ 1 ของคนไทย) แต่ไม่มีกฏระเบียบที่ชัดเจน
http://pantip.com/about/tos

ไม่มีการเขียนบทลงโทษเมื่อทำความผิดกฏระเบียบให้เป็นบรรทัดฐาน 
ไม่รู้ว่าทำผิดแบบไหนจะโดนตักเตือน,แบนไอดี,ลบกระทู้ 

เท่าที่เห็นคือ ให้ทีมงานเป็นคนพิจารณา ตัดสินแล้วก็คือจบ 
ไม่มีใครเถียงได้ เพราะไม่มีการลงรายละเอียดแบบนี้ไว้ในกฏระเบียบ

เรื่องการตั้งกฏแบนคนลบกระทู้ หลังเรียกร้องสำเร็จ
ส่วนตัวมองว่า ของแบบนี้คงตั้งเป็นกฏระเบียบไม่ได้หรอก คงได้แค่ขอความร่วมมือมากกว่า
มันอยู่ที่จิตสำนึกของคนตั้งกระทู้เอง ว่าให้สนใจสังคมบ้างหรือเปล่า 
หรือว่าสนแต่ตัวเอง เน้นเรื่องจบง่ายไว้ก่อน ขอแค่เรียกร้องสิ่งที่ตัวเองต้องการได้ ก็ยอมลบทุกอย่าง

การปล่อยกระทู้ต้นเรื่องไว้ มีประโยชน์กับสังคมมาก 
1. เตือนสังคมในระวังการเอาเปรียบแบบที่เจ้าของกระทู้เจอ
2. เตือนบริษัทให้รู้ตัวว่า สังคมรับทราบการกระทำที่เกิดขึ้นแล้ว ต้องแก้ไขอย่าให้เกิดขึ้นอีก

ก็อยากฝากถึงคนที่คิดจะลบกระทู้ว่า 
คุณควรจะได้ "สิ่งที่เรียกร้องเมื่อถูกเอาเปรียบ" โดยที่ไม่ต้อง "ลบกระทู้"
ไม่ใช่ ยอม "ลบกระทู้" เพื่อได้รับ "สิ่งที่เรียกร้องเมื่อถูกเอาเปรียบ"
แน่นอนว่า มันไม่ใช่กฏระเบียบที่ต้องทำ ไม่มีใครบังคับได้ อย่างที่บอกไว้ มันเป็นเรื่องจิตสำนึกมากกว่า
comment102:ต่อไป เวลามีปัญหา ก็มาโพสในพันทิพ เพื่อให้ดัง
พอดังแล้ว บริษัทที่มันเอาเปรียบ ก็จะเข้ามาจัดการแก้ปัญหาให้ แลกกับการลบกระทู้
แต่เราก็ไม่ต้องลบครับ ไม่ต้องไปรับการแก้ไขเยียวยานั้น เรามีจุดยืน เราจะยอมอยู่กับปัญหาต่อไป เพื่อสังคม
จากนั้นเราค่อยมาขอเรี่ยรายเงินจากชาวพันทิพไปฟ้องเอาให้ชนะได้ครับ 
สังคมพันทิพเน้นการช่วยเหลือกันอยู่แล้ว
 กินมาม่าแปป
comment102-1:>เราจะยอมอยู่กับปัญหาต่อไป เพื่อสังคม

ถ้าเค้าจะยอมอยู่กับปัญหาต่อไป เค้าคงไม่มาตั้งกระทู้เรียกร้องแต่แรกแล้วหละ
หลายเคสที่เคยอ่านผ่านตาก็มีเยอะแยะที่ผู้เสียหายไม่ยอมลบกระทู้ ที่สุดท้ายได้รับการแก้ไขเยียวยา 
แล้วค่อยมาอัพเดทว่าได้การเยียวยาอย่างไรบ้าง เพื่อแสดงให้รู้ว่าเจ้าบริษัทนี้มันยังมีความรับผิดชอบอยู่นะ
แต่หลายเคสก็ต้อง "เสียเวลา" และต้อง "ทำเรื่องวุ่นวาย" กว่าจะจบเรื่องได้
ทำให้หลายคนเลยเอาง่ายไว้ก่อน เค้าให้ลบก็ยอมลบ เรื่องจบไว ซึ่งมันก็ไม่ผิด และไม่สมควรตั้งกฏแบนอะไรแบบนั้น
comment103:ใช่ๆๆๆๆๆๆๆ ผมมาที่ไรตลาดวายทุกที
comment104:ไม่ลบก็โดนฟ้องสิครับ 
ไม่ลบเค้าก็ไม่ชดใช้ค่าเสียหายหรืออะไรที่คุณร้องเรียน
comment105:คิดว่ามันเป็นสิทธิ์ของเจ้าของกระทู้นะคะที่จะลบ
ไม่เข้าใจว่ามันเสียความรู้สึกอะไรนักที่เจ้าของกระทู้ร้องเรียนได้รับของตามที่ต้องการแล้วลบกระทู้
ถ้ามันเป็นเงื่อนไขของคู่กรณีที่จะชดเชยให้แล้วขอให้ลบกระทู้ เอาเข้าจริงๆหลายๆคนมักจะยอมๆไป
มันไม่แปลกอะไรเลยค่ะ เป็นเราเราก็จะยอมเช่นกัน
ก็ถ้าหากไม่ยอมแล้วต้องไปสู้กันในศาลหรือต้องติดต่อโน่นนี่นั่นให้มันยุ่งยากชีวิตมากเกินไป
คนในพันทิปที่คอยเชียร์จะช่วยออกค่าทนายหรือออกมาช่วยวิ่งเต้นหรือก็เปล่า มีคนยอมเสียเวลาในชีวิตมาช่วยหรือก็ไม่


สิ่งที่เขาช่วยอย่างมากก็พิมพ์ให้คำแนะนำให้กำลังใจหรือกดโหวดกระทู้
บางคนก็ออกมาด่าคู่กรณี
แต่พอตอนจบเขาตกลงกันได้ลบกระทู้
มาม่าหมดแทนที่จะแยกย้ายกลับฉีกซองเตรียมต้มใหม่

ถามใจตัวเองดูว่าตอนกดโหวดตอนโพสให้กำลังใจเขาน่ะเป้าหมายคืออะไร ใช่ให้เขาเคลียร์กับคู่กรณีแล้วได้รับความเป็นธรรมหรือไม่
หรือแค่อยากกินมาม่าเลยเข้ามาผสมโรงออกตัวแรงโวยวาย
พอเขาตกลงกันได้แล้วอารมณ์มันยังค้างเลยออกมาด่าว่าคนตั้งกระทู้
หรือบางเคสจบไม่ถูกใจก็ออกมาด่า หาว่าเป็นคนไม่จริง อย่างกรณีเบอร์สวยดีแทค รายนั้นไม่ได้ลบกระทู้แต่พอยอมรับข้อเสนอปุ้ปคนก็ด่ากัน

คนที่เขาเสียประโยชน์มาตั้งกระทู้พอเขาได้รับสิ่งที่ควรได้เขาจบลบกระทู้ก็มีคนออกมาโวยวายว่าเขาได้รับผลประโยชน์ก็ลบทิ้งหาว่าเป็นการ"ตบหน้า" ทั้งๆที่คนที่ต่อว่าไม่ได้เป็นคนเสียประโยชน์ไม่ได้มีส่วนได้เสียอะไรกับเขา เขาแค่ได้รับในสิ่งที่เขาควรได้แต่แรก ถ้าเขาไม่ลบกระทู้เขาก็จะไม่ได้ คนที่ออกมาต่อว่าเขาน่ะถ้าเขาไม่ลบคุณจะเป็นคนออกหน้าช่วยจัดการทุกอย่างที่เขาควรได้ให้เขาได้รับมันหรือเปล่าคะ?
comment105-1:ความคิดเห็นน่าสนใจ อ่านแล้วนึกย้อนกลับไปต้นตอปัญหาจริงๆ คือ
ถ้าช่องทางติดต่อเรียกร้องเวลาโดนเอาเปรียบ มันไม่ยุ่งยากและได้ผลจริง คนคงไม่ต้องมานั่งตั้งกระทู้ Pantip แบบนี้
comment106:ถ้าไม่ลบกระทู้แล้วโดนฟ้อง 

งั้นต้องแบนบริษัทรถนั้นด้วยครับ
comment107:เห็นกระทู้นี้ตั้งแต่กลางวัน แต่คิดอยู่นานว่าจะโพสต์ดีไม๊ เอาเป็นว่าขอแชร์ประสบการณ์ส่วนตัวแล้วกันนะคะ ถูกใจใครหรือไม่ก็ขออภัยไว้ตรงนี้ด้วย

ครั้งหนึ่งเราเคยตั้งกระทู้แชร์ประสบการณ์เพื่อให้เป็นอุทาหรณ์ ไม่ได้เดือดร้อนอะไรกับตัวเอง แค่อยากให้คนได้รับรู้ว่าอะไรควรหรือไม่ควร 
แต่ผลกระทบมันมีมากจนเราตกใจ จนต้องตัดสินใจลบกระทู้ ทั้งที่จริงๆไม่ได้อยากลบ และปกติไม่ใช่คนกลัวการถูกข่มขู่
อีกอย่างการตั้งกระทู้ของเราไม่ได้ต้องการผลประโยชน์อะไร แต่ถึงอย่างนั้นยังวุ่นวายมาก แทบไม่ได้ทำงานตลอด 2 วัน 

โดนข่มขู่ทางโทรศัพท์ก็ใช่ เพื่อนโทรมาเพราะเครียดที่กระทู้กลายเป็นข่าวก็ด้วย มีคุยหลังไมค์เพื่อนสมาชิกในพันทิปอีก ไหนจะคนรู้จักรอบตัวสอบถามด้วยความเป็นห่วง ฯลฯ จากไม่เครียดกเริ่มเครียดเหมือนกัน

เลยอยากบอกว่าความทุกข์ของ จขกท. และอีกหลายคนที่คิดว่าโดนหลอกใช้ 
กับความทุกข์ของคนที่ตั้งกระทู้ร้องทุกข์ มันต่างกันมากชนิดเทียบกันไม่ได้

จริงที่ว่ามีคนตั้งกระทู้เพื่อหวังผลต่อรอง พอตัวเองได้ก็ลบกระทู้ทิ้งแบบไม่ใยดี 
แต่ยังมีหลายคนที่เดือดร้อนจนไม่รู้จะพึ่งใคร ลองทำทุกวิถีทางจนในที่สุดต้องมาโพสต์ในโซเชียลมีเดียต่างๆ
คนพวกนี้น่าเห็นใจนะคะ...

การแบนของ จขกท. จะกลายเป็นเหวี่ยงแหแบบไม่ม่สนว่าคนตั้งกระทู้จะเป็นแบบไหน มีเจตนาจริงหรือปลอม และก็อาจไม่ต่างอะไรกับนายทุนหรือบริษัทที่กำลังกดคนเดือดร้อนให้ไร้ทางออก เพราะลำพังโซเชียลอื่นๆมีความส่วนตัวกว่ามาก คนนอกเข้าถึงยาก ที่สำคัญคือไม่ใหญ่พอจะให้นักข่าวมาหาข่าวด้วย 

ทีนี้ก็สนุกเลยค่ะ ข่าวคนโดนเอาเปรียบจะน้อยลง และวันหนึ่งเราอาจกลายเป็น "เหยื่อ" ของนายทุนพวกนั้นก็ได้... ใครจะรู้ 

อ่อ อีกอย่างในพันทิปต้องยอมรับเลยว่ามีสมาชิกที่ความรู้หลากหลาย ตอนกระทู้ของเราก็มีคำแนะนำดีๆมากมาย หรือเวลาอ่านกระทู้ร้องทุกข์คนอื่นก็ได้เห็นการโดนเอาเปรียบในแบบต่างๆ (ที่คาดไม่ถึงก็เยอะ) แถมได้ความรู้จากคำแนะนำของเพื่อนสมาชิกด้วย //ดูมีประโยชน์มากกว่าโทษนะคะ 

ดังนั้นไม่ว่า จขกท. จะคิดเห็นอย่างไร เราคนหนึ่งล่ะที่จะช่วยโหวตต่อไป (ยกเว้นกระทู้ที่ไม่ชัดเจนก็ไม่โหวต) 
อย่างน้อยแค่มีพื้นที่ให้คนที่ถูกกระทำได้บอกต่อ ได้รับการช่วยเหลือ มันไม่ได้เดือดร้อนอะไรเราเลยค่ะ แถมดีใจซะอีกที่เค้าได้รับการช่วยเหลือแล้ว

แต่ถ้าวันหนึ่งมีการแบนขึ้นมาจริงๆ ไม่มีคนกล้าตั้งกระทู้ ไม่มีใครโหวตขึ้นอันดับยอดนิยม 
เราก็คงไม่ได้อ่าน หลายคนคงไม่ได้เห็น ความเดือดร้อนก็ยังคงอยู่... มันคงน่าเสียดายจริงๆ
comment108:จะมีสักกี่คนที่มาใช้พันทิปด้วยสำนึกที่ดี ถูกต้อง ใช้ความคิดเห็นที่รอบคอบไตร่ตรองเป็นอย่างดี ไม่ตกเป็นเครื่องมือสร้างกระแสให้คนอื่น 

บอกได้เลยว่ามีน้อยมาก 
แต่มีเยอะมากที่เข้ามาทำทุกอย่างเพื่อประโยชน์ของตัวเองล้วนๆ เมื่อได้แล้วก็ไปอย่างไม่ไยดีว่าได้ทิ้งอะไรไว้ บางทีไม่ทิ้งไว้แม้แต่คำขอบคุณด้วยซ้ำ
คนเหล่านี้ปกติไม่เคยเข้ามา แต่เข้ามาตั้งกระทู้เพราะตัวเองเดือดร้อน ต้องการเรียกร้องความสนใจ ซึ่งบางครั้งก็ให้ข้อมูลที่เป็นความจริง
เพียงครึ่งเดียวที่เป็นประโยชน์กับตัวเอง แต่คนที่ติดตามกระทู้มากมายก็ติดตามอย่างไม่ลืมหูลืมตาด้วยความเชื่อว่าข้อมูลเหล่านั้นจริงหมด
หลายครั้งที่คู่กรณีไม่มีโอกาสแก้ต่างให้ตัวเอง ทั้งผู้ตั้งกระทู้กับคนที่ตามอ่านจึงเสมือนร่วมกันตั้งศาลเตี้ยตัดสินคนอื่นดีๆ นี่เอง
กระทู้พวกนี้เป็นดาบ 2 คม หากข้อมูลจริงทั้งหมด ผู้ตั้งกระทู้ที่เป็นผู้เสียหายและผู้อ่านก็ได้ประโยชน์ แต่ถ้าจริงบ้างเท็จบ้าง ใครจะได้ประโยชน์
ไม่รู้ แต่คนที่เสียหายแน่ๆ คือคู่กรณี ทั้งที่เขาอาจไม่ได้ผิดฝ่ายเดียว

ผมถามจริงๆ ว่าคนที่ตั้งกระทู้แบบนี้ไปแล้ว จะมีสักกี่คนที่กล้ากลับมาบอกว่าตัวเองผิดตรงไหน ไปทำเฟอะฟะยังไงถึงได้เป็นเรื่องขึ้นมา
ดังนั้นการลบกระทู้ไปจึงเป็นอีกวิธีที่คู่กรณีเปิดให้คนที่ตั้งกระทู้ใช้เป็นทางออกได้เพื่อให้เลิกแล้วต่อกัน เนื่องจากผิดด้วยกันทั้งคู่
comment109:กะแค่ กดโหวต. กดแชร์.  เพราะเห็นใจเพื่อน สมาชิกด้วยกัน ที่มีปัญหา  วิ่งเต้นเองแล้ว อาจไม่เป็นผล    มันไม่ได้เปลืองพลังงาน หรือสมอง อะไรของเราเลยนะ. ส่วนเค้า จะกดลบกระทู้ ยังงัย มันเรื่องของเขา อะ. ยังงัยตัวเรา ก็ได้รับรู้ ถึงปัญหาแล้วนะ ว่ารถค่ายนี้มีปัญหายังงัย ส่วนถ้าใครอยากรู้ วิธี ดำเนินงานแก้ไข อย่างไรของค่ายรถ. หลังไมค์ ขอเบอร์ มือถือ จขกท ต้นเรื่องเลยไปสิ จะได้รู้ ทุกสถานะการณ์..... จขกท ด้านบน นี้ เยอะ.  เสนอให้ ลบกระทู้นี้ ได้ไหมเนี้ย
comment110:จขกท. มาสร้างดราม่าแล้วหาย อุ้ยเหมือนโดนตบหน้า ไม่รับผิดชอบต่อสังคมเลย ขอให้พันทิปแบนด้วยครับ คริคริ
comment111:จขกท. หายไปไหนแล้ว

ผมว่าการตั้งประเด็นให้คนออกมาถกเถียงกัน   แล้วคนตั้งหายไปเลย  มันจะดูแย่กว่านะครับ

เพราะดูจากประวัติการตั้งกระทู้ของ จขกท. แล้ว  เป็นคนประเภทชอบเผือกเรื่องชาวบ้าน
comment111-1:เห็นด้วยกับความเห็นนี้จัง จขกท ต้องการอะไร ขาดความรับผิดชอบต่อกระทู้ตัวเองสุดๆ
ตั้งได้ แต่ไม่มาแย้ง หรือชี้แจงในมุมของตัวเองเลย น่าแบนกว่านะแบบนี้ 555
comment112:แก้ที่ต้นเหตุดีกว่า คือแก้กฎหมาย
แก้กฎหมายคุ้มครองผู้บิโภค  และการให้อำนาจบังคับใช้ที่เป็นรูปธรรม
comment113:อ๋อ.. อยากให้ HONDA ฉาวโฉ่ นานๆ
เข้าใจละ
comment114:ไม่เห็นด้วยครับ

หลายครั้งที่เงื่อนไขลบกระทู้ เป็นของบริษัทต้นเรื่อง
ถ้าไม่ทำตาม ก็จะไม่ได้รับการเยียวยา เป็นคุณเดือดร้อน
จะทำยังไง ต้องเห็นใจกันบ้าง ไม่ได้เป็นการตบหน้าใครหรอก

เสนอวิธีแก้ ใครกลัวกระทู้ลบก้ crop ภาพไว้ โพสลงไปเลย
หรือตั้งกระทู้ใหม่โพสภาพที่ crop ไว้ จะกล้าทำไหม
ถ้าโดนฟ้องมา ก้ไม่มีใครช่วย ต่างคนต่างแยกย้าย หายกันหมด
ผู้เสียหายก้เคลียร์กันหมดแล้ว ไม่ยุ่งแล้ว
comment115:ถ้ามันลำบากมากก็ไม่ต้องโหวตครับ
เรื่องแค่นี้ จะเอามันกันอย่างเดียว จบแบบแฮปปี้ก็ดีแล้ว นํ้าใจเล็กๆ น้อยๆ แค่นี้ ช่วยๆกันเถอะครับ
comment116:ถ้าจะคิดเล็กคิดน้อยขนาดนี้อ่านอย่าเดียวเถอะ เพราะเพื่อนในpantipส่วนใหญ่เค้าคงไม่มานั้งคิดเล็กคิดน้อยแบบนี้แน่ๆ
comment117:เสนอให้ลบได้เฉพาะเวบมาสเตอร์ครับ หรือมีคนกดแจ้งลบกระทู้ มากกว่า 1000 user ขึ้นไปครับ
comment118:เสนอกระทู้นี้เข้าชิงรางวัลครับ จากค่ายหัวฮวย ฮาๆๆ https://m.pantip.com/topic/37101869

title:จากใจลูกแม่ค้าคนหนึ่งถึงสังคมไทย
comment:เนื่องจากมีการกล่าวล่วงถึงบุพการีของผม มีการสาปแช่งให้ไปตาย และผมไม่อยากให้ใครดูถูกบุพการีของผมอีก จึงขอลบเนื้อหาออกครับ ขอบคุณที่สละเวลาเข้ามาครับ																																	   แก้ไขข้อความเมื่อ 24 กุมภาพันธ์ 2558 เวลา 11:24 น.
comment1:เดี๋ยวฝนก็จะผ่านไป ฟ้าก็จะสว่างครับ เป็นธรรมชาติ
comment2:ฝนตก ก็กางร่ม
comment3:ไม่ต้องกลัวฝนครับ
comment4:ฝนตก อาจจะทำให้ไม่มีลูกค้า พ่อค้าแม่ค้าขายของไม่ได้
แต่ฝนก็ยังพาความชุ่มชื้นมาให้กับผืนดินและอากาศ
ให้เกษตรกรได้เพาะปลูก ให้ความเย็นสบายแก่อากาศ
ชำระฝุ่นผงตามท้องถนนให้ปลิวเข้าร้านน้อยลง
ให้เวลาได้คิดทบทวนเรื่องต่างๆที่ผ่านมา
ให้บรรยากาศที่น่าพักผ่อน (น่านอน - ผมชอบ...อิอิ)

ถึงแม้วันนี้ฝนจะตก ขายของไม่ได้ แต่ฝนจะไม่ตกตลอดทั้งเดือนทั้งปี 
ยังมีเวลาที่ฟ้าสดใสอีกเยอะ ........
ถ้ามองถึงข้อดีในวันฝนตกบ้าง เราจะรักวันที่ฝนตกครับ
(ข้ออ้างของการมาทำงานสาย.............)
comment5:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment6:ขอโทษที่พิมพ์ช้านะครับ พิมพ์ทางมือถือ เนื้อหาเพิ่งพิมพ์เสร็จครับ แหะๆ

สุขสันต์วันหยุดนะครับทุกคน ;)
comment7:อยากให้ทุกท่านช่วยดันเป็นกระทู้แนะนำครับ
comment7-1:จัดให้ vote +1
comment8:คนที่มาไล่ควรจะมีแผนการรองรับมากกว่านี้ เช่นที่ทำกินแห่งใหม่ แบบปลอดค่าเช่าสัก1ปี หรือแบบปลอดแป๊ะเจี๊ยะ หรือออกใบอนุญาตให้ผู้ค้าเดิม สำหรับที่ที่จัดให้ใหม่ คนที่ถูกไล่อย่างที่จขกท.บอก จะได้มีลู่ทางบ้าง

การแก้ปัญหาอย่างใดอย่างหนึ่ง มันคงจะกระทบไปถึงอีกส่วนหนึ่ง คนจัดระเบียบน่าจะเข้าใจและมีแผนรองรับด้วย
comment8-1:เอกชนรายนั้นถูกหวยแจ๊คพอท 3 เด้งเลย
comment8-2:ทำไมคนไล่ต้องหาที่ใหม่ให้ด้วยคะ ไม่เข้าใจ

หาเองไม่ได้เหรอ  ตอนฉันขายของไม่เห็นต้องรอใครมาหาที่ทำกินให้เลย  ดิ้นรนเองทั้งนั้น
comment9:น่าเห็นใจครับ แต่กฏคงต้องเป็นกฏ (ซึ่งจริงๆ จะมีเมตตากว่านี้มาก ถ้าจัดสรรที่ค้าขายให้ใหม่ โดยเรื่องเงินทุนจับจองเป็นเรื่องรอง )
อีกอย่าง ผมเองเป็นคนกรุงเทพ ถามว่าเรื่องทิวทัศน์ สำคัญไหม บอกตรงๆว่า เฉยครับ ผมไม่มีเวลาไปดื่มด่ำหรอก เพราะมีแต่ตึกราบ้านช่อง
ยิ่งสะพานขาว น้ำเองก็ไม่ได้ใส ฝุ่นจราจรก็มาก จะดูนกชมไม้ ไปต่างจังหวัด จะได้บรรยากาศมากกว่า

ส่วนเรื่องการจัดระเบียบ อันนี้ no comment ครับ เป็นเรื่องของผู้ใหญ่เค้าคิดกัน ที่สำคัญช่วงนี้กระแสมันยังแรง สักพักก็คง
กลับมาค้าขายที่จุดเดิมได้ครับ ใจเย็นๆ รอพ้นช่วงนี้ไปก่อน

ปล.แนะนำนะครับ การเขียนบรรยายความรู้สึกให้ผู้อ่านเห็นใจ ถ้อยคำข้างท้ายไม่ควรประชดประชันนะครับ
comment9-1:ขอบคุณมากนะครับสำหรับคำแนะนำ แต่ผมไม่มีเจตนาประชดประชันจริงๆ ถ้าอ่านแล้วรู้สึกแบบนั้นผมขอโทษด้วยนะครับ

จริงๆ ก่อนหน้านี้ตลาดเคยโดนไล่และมีเอกชนมาสร้างตลาดอยู่ตรงข้ามครับ แต่ค่าเช่ากับแป๊ะเจี๊ยแพงมากๆ ครอบครัวผมจ่ายไม่ไหว เมือเร็วๆ นี้ทางกรุงเทพฯ ก็เปิดพื้นที่ให้พูดคุยโดยอาสาจะเป็นคนกลางไปเจรจากับเจ้าของตลาดที่เป็นเอกชน โดยจะขอให้เก็บค่าเช่าถูก และให้เซ็นสัญญาแจ้งความประสงค์ขอจองตลาด ซึ่งแม่ผมเป็นคนเซ็น และไม่มีความรู้เรื่องกฎหมายเลยก็เซ็นไปทั้งที่ไม่เห็นเงื่อนไขใดๆ ตามที่ระบุในสัญญาว่าให้ปฏิบัติตามเงื่อนไขของเอกชน

ผมไม่ได้อยู่ด้วยตอนที่พวกเค้าเซ็นสัญญากันนะครับ พอมาอ่านและขอรายละเอียดเงื่อนไขจากแม่ แม่บอกว่าไม่มีมีแค่ใบสัญญาแจ้งความจำนง ผมเลยรู้สึกว่าไม่โปร่งใส แต่สุดท้ายก็ไม่มีความคืบหน้าอะไรครับ มีแต่วันนี้มาไล่ที่อย่างเดียว

ขอบคุณอีกครั้งและขอโทษด้วยครับที่ทำให้รู้สึกเหมือนผมประชดประชันนนะครับ
comment9-2:อดทนเอาไว้ครับ...รอวันฝนซา  ฟ้าใส ไม่นานหลอกครับ......
comment10:หาเช้ากินค่ำ  คนมีอำนาจวาสนา ไม่เคยลิ้มรสและรู้สึก กับคำนี้หรอกค่ะ

คืนความสุข คนจน ท่องจำคำนี้ไว้ให้ขึ้นใจ และ จงก้มหน้ายอมรับ หุ หุ
comment11:อัพเดทข่าวล่าสุดครับ และข้อชี้แจงข้อเท็จจริง ดังนี้

1.พื้นที่ที่จัดสรรให้ค่าเช่าไม่แพงแค่ 1-3 เดือนครับ ไม่ใช่ตลอดไป. จากนั้นให้เอกชนเก็บ "ตามสมควร" ซึ่งที่ได้รับแจ้งคือ. เดือนละ. 6000 บาท พร้อมค่าแป๊ะเจี๊ย 3 แสนบาทภายใน. 3 เดือน.

2.บรรยากาศเรียบร้อยไม่มีผู้ค้าออกมาต่อต้าน. เพราะ เอาทหาร. ตร. เทศกิจ. ออกมาเดินประกาศจะจับตัวแกนนำ. ไม่รับฟังเสียงผู้ค้าใดๆ ประกาศว่าใครขัดขืนให้จับได้เลย. ใครวางของยกขึ้นรถเทศกิจได้เลย ......แล้วใครจะกล้าขัดขืนละครับ? ไม่ใช่ผู้ค้ายอมรับอะไรครับ. เพราะโดนกระทำแบบนี้
comment11-1:ค่าแป๊ะเจี๊ย 3 แสนนี้มันเอาไปทำอะไร ไปให้ใครใต้โต๊ะกันหรือเปล่าด้วย
comment11-2:เก็บ  3  แสน คสช. ไม่รู้ไม่เห็นเหรอครับ
comment11-3:ทางบริษัทแจ้งว่าเค้าก็ประมูลที่มาหน่ะครับ แล้วก็มีค่าก่อสร้างตลาดค่าภาษีค่าโน้นค่านี่ ซึ่งเค้าต้องถอนทุนคืน ผมเองก็แปลความหมายคำว่า แป๊ะเจี๊ยไม่ถูกว่ามันหมายถึงอะไรในทางธุรกิจ แต่ทางบริษัทเค้าต้องการได้กำไรและได้เงินคืนจากการลงทุนครับ

เพราะอย่างนี้ ตลาดดังกล่าวถึงสร้างเสร็จมานานมากแล้วเกือบ10ปีแล้วครับ แต่ไม่มีพ่อค้าแม่ค้าคนใดเข้าไปจับจองพื้นที่เลย ตอนนี้เป็นทีของเค้าเค้าก็เต็มที่เพราะพ่อค้าแม่ค้าไม่มีทางเลือกครับ
comment11-4:สรุปคือ พรรคแมงสาม มันก็เอื้อประโยชน์ให้เอกชนอีกแล้วล่ะ อ้างว่าจัดระเบียบทางเท้าเพื่อความสวยงามหรืออะไรก็แล้วแต่ แต่บีบให้ไปค้าขายในพื้นที่ของเอกชน แถวคลองถมก็โดนแบบนั้นเหมือนกัน
comment12:ตอนนี้คงต้องเอาตัวรอดไปก่อน  ส่วนตัวผมไปเห็นด้วยกับการจัดระเบียบที่ คสช. ทำ เพราะคิดว่ามันมีทางออกที่ดีกว่านี้ครับ
comment13:อย่างที่ผมบอกไว้ใน คคห.4 นั่นล่ะครับ
ฝนไม่ได้ตกอยู่ทั้งเดือนทั้งปี
ไม่วันใดวันหนึ่ง สถานการณ์ของ จขกท.ก็จะคลี่คลายไปในทางที่ดีเอง

บทเรียนที่ควรจำไว้เป็นอย่างยิ่ง สำหรับการวางแผนชีวิตในอนาคตคือ.......
สิ่งใดก็ตาม ที่ได้มาโดยไม่ถูกต้อง จงเตรียมใจรับกับความถูกต้องที่จะเกิดขึ้น

รู้สึกว่า แผงลอยแถวนั้นได้รับการแจ้งเตือนมาตั้งแต่ครั้งเรื่องหน้าบ้านมนังคศิลาแล้วนี่ครับ
ซึ่งถือว่า ทางการก็ให้โอกาสพอสมควร ในการที่จะขยับขยายเคลื่อนย้ายหรือมองหาทำเลแห่งอื่น

ส่วนในกรณีที่เดือนร้อน และอยู่ในสภาวะยากไร้จนไม่สามารถหาสถานที่ค้าขายใหม่ได้
ลองร้องทุกข์ไปที่ศูนย์ดำรงธรรมดูสิครับ
comment13-1:เคยโดนไล่และแจ้งเตือนมาหลายครั้งครับ ทางตลาดก็พูดคุยและยื่นฎีกาถวายเพื่อขอความเมตตา ซึ่งพระเมตตาของในหลวงทรงให้เป็นพื้นที่ผ่อนผันให้ค้าขายได้ และเพิ่งถูกยกเลิกไปด้วยเหตุผลว่าตรงนั้นเป็นถนนสายหลักที่เป็นหน้าเป็นตาของสังคม มันดูไม่เรียบร้อยถ้ามีตลาดตัดผ่าน ประกอบกับเป็นพื้นที่ผ่อนผันซึ่งจะสั่งยกเลิกเมื่อไหร่ก็ได้ จากนั้นบริษัทเอกชนที่ทำตลาดก็ยื่นฟ้องศาลเพื่อให้ศาลพิจารณาว่าตลาด ณ ปัจจุบันไม่ชอบด้วยกฏหมายเพราะตัวบริษัทก็สร้างพื้นที่ให้มาอยู่ แต่ไม่อยู่กันเอง

ที่ไม่ไปเพราะพื้นที่มันแพงมากครับ กำไรแม่ค้าวันละพันจะเอาที่ไหนไปเซ้งที่

ประเด็นที่ว่าให้รอสถานการณ์สงบแล้วจะได้ขาย คือ ต้องบอกว่าธรรมชาติของการค้าขายครับอยู่ได้ด้วยลูกค้าประจำ เพราะร้านไม่ใช่รถเข็นของขายไปเรื่อยๆ แต่มีหลักแหล่ง ถ้าเอาแบบสถานการณ์ปัจจุบัน ลูกค้าประจำก็หายครับ กลับมาขายได้เมื่อไหร่ไม่รู้มันเป็นความเสี่ยงหน่ะครับ ถ้าแม่ค้าขายของไม่ได้ ลูกค้าทั้งประจำและผ่านไปมาก็ไปซื้อที่อื่นได้ ซึ่งอย่างที่ผมบอก พ่อผมอายุ 59 เกือบ 60 ปีแล้ว แม่ผม 47 แล้ว เราเริ่มต้นใหม่ยากมากจริงๆ ครับ

แต่ขอบคุณนะครับสำหรับคำแนะนำ คุณมีน้ำใจจริงๆ ครับ
comment13-2:มิน่าถึงมีพวกจะออกกม.ห้ามถวายฎีกาออกมา
comment14:นี่เป็นอีกผลงานของเทวดาถือปืน

ที่มองหน้าฉากสวยๆ แต่ไม่เห็นความจริง...ของชีวิต
-----------------------------------------------------------------------------------------------------
คนเรา ปัจจัยสี่ต้องมาก่อนเสมอ
คนเราจะดีได้ จะมีความรู้ได้ จะเรียนรู้เรื่อง...... 

พุงต้องอิ่ม เสื้อผ้าต้องพอคลายหนาว ต้องมีที่ซุกหัวนอน เจ็บใข้ต้องต้องมีหมอมียา
ถ้าปัจจัยสี่ยังไม่ถึงไหน อย่าได้หวังการศึกษา อย่าได้หวังความเรียบร้อย

ดังนั้นการช่วยเหลือทางเศรษฐกิจต้องมาก่อนเสมอ
เมื่อได้ปัจจัยสี่แล้ว หาเลี้ยงประทังชีวิตตัวเองและครอบครัวได้แล้ว
.... การคมนาคม การสื่อสาร ค่อยตามมาทีหลัง
แล้ววิชาความรู้ค่อยตามมาเอง 

ถึงตอนนั้น มีทางออกให้เขาแล้ว...ค่อยบังคับใช้กฏหมายที่เกี่ยวข้องอย่างจริงจัง
ถ้ากินอิ่มนอนหลับ ก็ไม่มีใครอยากเป็นโจรหรอก อยากเป็นคนดีกันทั้งนั้น

เห็นได้ชัดเจนว่า นโยบายเน้นการศึกษานำหน้าของพรรคประชาวิบัติ ที่ใช้มากกว่าห้าสิบปี
เป็นนโยบายที่ผิดพลาดมาตั้งแต่ต้น 
ผู้ที่ได้ประโยชน์เต็มที่คือคนภาคใต้ และภาคกลาง 
ซึ่งมีความพร้อมทางปัจจัยสี่ หรือ การคมนาคม และการสื่อสารมากกว่าภาคอื่นๆ จึงเข้าถึงการศึกษาดีกว่า
แต่เป็นคนส่วนน้อยของประเทศ.....

เรื่องการศึกษา คนส่วนใหญ่ของประเทศเพิ่งจะเริ่มมาไล่ทันคนส่วนน้อย 
ก็เมื่อคนเหนือคนอิสาน ต้องทิ้งบ้านเรือนไปต่างภาค.....เพื่อหาอาชีพทำ เก็บออมเงินส่งลูกหลานเรียน
...ก็ภายในประมาณยี่สิบปีมานี่เอง....
-----------------------------------------------------------------------------------------------------
ที่มีปัญหาอยู่ทุกวันนี้ 
เพราะอ้างแต่กฏหมายในเชิงป้องกันหรือปราบปราม
แต่ไม่คิดเสนอกฏหมายที่เป็นทางออก กฏหมายหนุน กฏหมายส่งเสริม
ไม่เน้นงานที่ช่วยกันสร้างโอกาส....ไม่เน้นปรับปรุงก่อนจะปราบปราม

เห็นได้ชัดๆว่า.....รัฐบาลนี้คิดทางลบ....ประเทศนี้เน้นใช้กฏหมายทางเดียว
ลงทุนกับการฟ้องร้อง ไล่ที่ ยึดทรัพย์ ทำกันได้เสมอ
แต่ลงทุนกับการ เปิดให้เช่าที่ ให้โอกาส ตั้งกองทุน จุนเจือ  กลับทำกันไม่ได้

จะให้สำเร็จดูยุคนายกทักษิณสิ
ใช้กฏหมายทั้งสองแนว....
เปิดโอกาสให้เสมอ....และให้โอกาสเยอะมากๆด้วย
....เมื่อมีทางดีแล้วไม่ยอมเดิน....ถึงตอนนั้นค่อยเก็บกวาดพวกเดินทางลัด
-----------------------------------------------------------------------------------------------------
คนเราจะไปเปลี่ยนวิถีชีวิตคนอื่น
.... ควร.ต้องมีทางออกที่ดีให้เขา ควบคู่กันไปด้วย

ตัวอย่าง.....
ชายหาดตอนนี้  บุกรุกเต็มเหมือนเดิมแล้วครับ
นายทุนซื้อแล้ว แม้ห้ามชาวบ้านเดินชายหาดไม่ได้.... ก็ยังปิดทางลงหาดได้อีก
กลายเป็นว่าเวลาชายหาดเสียหาย ธรรมชาติพัง ชาวบ้านถูกด่าว่าไม่อนุรักษ์
แต่เวลาใช้ประโยชน์ นายทุนได้ไปแทบจะฝ่ายเดียว
-----------------------------------------------------------------------------------------------------
สรุปคือชาวบ้านต้องอนุรักษ์ธรรมชาติ ที่บรรพบุรุษของตนเองตกทอดมา
เพื่อให้นายทุนไม่กี่กลุ่มใช้ประโยชน์...มันสมเหตุสมผลหรือ...

ทำไมบุกรุก ...ก็เพราะรัฐแทบไม่มีนโยบายตรงนี้มาช่วยท้องถิ่นอย่างเป็นรูปธรรมเลย
แถมทหารไปรื้อไปทำลายอย่างเถรตรง.... โดยไม่มีทางออกอื่นๆให้เขา
เงินภาษีเก็บไปพัฒนาการท่องเที่ยว....แต่ผลประโยชน์การท่องเที่ยวกระจายไปสู่ท้องถิ่นน้อย

เรื่องเงินภาษีหรือ......พวกทำการท่องเที่ยวมากมาย สำนักงานใหญ่อยู่ กทม.
แต่ใช้ทรัพยากรท้องถิ่น สาธารณูปโภคท้องถิ่น...  ได้กำไรก็เคลมตัวเลขภาษีเข้ากทม. ไปโน่น
แล้วท้องถิ่นจะเอาอะไรมาอ้าง.....

ผมไม่ได้บอกว่านายทุนเอาเปรียบ เขาทำการค้าเขาก็ต้องแสวงกำไร เขาไม่ผิด
แต่ผมบอกว่ากฏหมายเอาเปรียบ....

ดูกันง่ายๆแค่ฐานการเคลมตัวเลขภาษีของทั้งประเทศ ....มันบิดเบี้ยวมาตั้งแต่ต้นทางแล้ว
-----------------------------------------------------------------------------------------------------
จะทำให้ดีกว่านี้ ทำไง...

รัฐบาลกล้าซื้อที่ดินชายหาด....แล้วแบ่งให้คนในพื้นที่เช่าในราคาถูกไหมหละ....
นี่คือลุยเองแบบเป็นรูปธรรม เป็นน้ำเป็นเนื้อเลยนะ
ระบบพิสูจน์ตัวตนว่าต้องเป็นคนในพื้นที่นะหรือ....
ให้ขายเอง สแกนลายนิ้วมืออนไลน์ทุกเช้าเที่ยงเย็นเลย.... ของมันทำกันได้
แล้วเอาค่าเช่ามาบริหารองค์กรที่ดูแล 

เมื่อจัดการให้แล้ว....มีทางออกให้เแล้ว.... จึงค่อยบังคับใช้กฏหมายได้อย่างเด็ดขาด...
จริงอยู่ว่า จะทำอะไรมันก็เสี่ยงเรื่องทุจริต เสี่ยงเรื่องล้มเหลวทั้งนั้น

แต่รัฐมีหน้าที่ช่วย... ช่วยแล้วดีไม่ดีก็อีกเรื่องหนึ่ง
....ถ้าไม่ช่วยก็เป็นรัฐรักษาการณ์ผลาญภาษีไปเฉยๆ คงไม่ใช่มั๊ง
-----------------------------------------------------------------------------------------------------
และในทำนองเดียวกัน......
รัฐบาลกล้าเปิดพื้นที่การค้าใหม่ๆ 
หรือซื้อพื้นที่ในห้าง ในแหล่งชุมชนให้ผู้ที่ถูกไล่เข้าไปค้าขายไหมหละ....

....คิดค่าเช่าน้อยๆไปก่อนก็ได้.... ยอมคืนทุนช้าไปเป็นยี่สิบปี...
พอเขาขายดีค่อยคิดเพิ่มเพื่อประคององค์กรที่ดูแลตรงนั้น... ก็ไม่มีปัญหาอะไรนี่

ประเด็นคือไม่มีทางออกที่ดีที่เป็นรูปธรรมให้เลย  มีแต่เถรตรงไปตามกฏหมาย 
แล้วปล่อยให้ประชาชนเผชิญชะตากรรมเท่านั้นเอง
comment14-1:ตัวอย่าง.....
ชายหาดตอนนี้  บุกรุกเต็มเหมือนเดิมแล้วครับ
นายทุนซื้อแล้ว แม้ห้ามชาวบ้านเดินชายหาดไม่ได้.... ก็ยังปิดทางลงหาดได้อีก
กลายเป็นว่าเวลาชายหาดเสียหาย ธรรมชาติพัง ชาวบ้านถูกด่าว่าไม่อนุรักษ์
แต่เวลาใช้ประโยชน์ นายทุนได้ไปแทบจะฝ่ายเดียว

---------------------

ชายหาดที่ว่านี่ชายหาดที่ไหน  จังหวัดอะไรเหรอคะ  

--------------

แล้วคนโดนไล่ที่ทำกิน  เพราะไปขายในที่ที่เค้าไม่ให้ขายเนี่ย   

ทำไมต้องให้รัฐหาที่ขายใหม่ให้ด้วยล่ะคะ   หาเองไม่ได้เหรอ  หรือทำมาหากินอย่างอื่นแทนดีกว่าไม๊

แบบนี้ฉันว่า ไม่เป็นธรรม กับคนไทยคนอื่นนะคะ   เพราะบ้านฉันเอง ยังดิ้นรนหาที่ทำกินเองเลย  ลำบากเลือดตาแทบกระเด็น  

แต่ก็ไม่เคยอยากให้ใครมาช่วยนะ   สองมือ  สองเท้าเท่ากัน  ทำไมจะทำไม่ได้
comment14-2:จริงอยู่รัฐบาลไม่ใช่เทวดา ...ทำทุกเรื่องไม่ได้หรอก
แต่รัฐบาลม่ีหน้าที่เติมเต็มส่วนที่ประชาชนขาด...ก็ต้องมีวิธีการทั้งเชิงลบเชิงบวก

เพราะรัฐเก็บภาษีนะสิ....
จึงต้องมาทำหน้าที่เฉลี่ยทุกข์เฉลี่ยสุขให้แก่คนที่ลำบาก 

คุณไม่คิดจะใช้สิทธิ์  ก็เป็นสิทธิ์ของคุณ
คนที่คิดไม่ออก บอกไม่ถูก ฉลาดไม่เท่าคนอื่น และเรียกร้อง...ก็เป็นสิทธิ์ของเขา
ไม่ใช่คุณไม่เอาแล้วจะไปตัดสินใจแทนคนอื่นๆได้....

ไม่งั้นถึงเวลาเศรษฐกิจแย่โจรก็เต็มเมือง (ก็เขาไม่ฉลาดพอที่จะเดินทางดีๆได้เอง)
เลยตกเป็นภาระของรัฐ...แล้วคุณก็มาด่ารัฐอยู่ดีนั่นหละ....
-------------------------------------------------------------------------
เพราะไปขายในที่ที่เค้าไม่ให้ขายเนี่ย  
-------------------------------------------------------------------------
รัฐบาลประกาศห้ามขาย...เมื่อมีกฏหมายเกี่ยวกับชายหาด ....เรื่องมีมากี่ปีแล้วครับ
และรัฐบาลเข้มงวดเมื่อการท่องเที่ยวเข้ามาถึงพื้นที่ ....เรื่องมีมากี่ปีแล้วครับ
และรัฐบาลรื้อถอนเมื่อนายทุนเรียกร้อง ....เรื่องมีมากี่ปีแล้วครับ

แต่ปูย่าตาทวดบรรพบุรุษของคนในท้องถิ่นอยู่กับชายหาดตรงนั้นมา.....นับร้อยๆปีนะครับ
และก็ จับปูหาปลา หากุ้งเคยทำกะปิ สืบทอดวิถีชีวิตมาถึงลูกหลาน....
ก็ทำกันบนชายหาดนั่นหละครับ มันเป็นบ้านของเขานะครับ

อยู่ดีๆ....ให้มีแต่คนทำท่องเที่ยวเท่านั้น ที่จะมีสิทธ์เอาเก้าอี้ไปนอนชายหาด
อยู่ดีๆ....อุปกรณ์หาเลี้ยงชีพของชาวบ้านที่เคยหามไปตั้งตามชายหาดได้ยาวเป็นกิโล
โดยไม่ต้องเคลมว่าใครเป็นเจ้าของหน้าหาด....กลายเป็นสิ่งกีดขวางการท่องเที่ยว ล้าสมัย  
แล้วจะให้เขาทำไง...เขาก็ต้องเอาของพวกนั้นออก
แล้วก็เดินขายน้ำ ขายโคมไฟ หรือทำกระต๊อบขายส้มตำมาตั้งแทนสิคุณ

กฏหมายที่กำหนดให้ชายหาดเป็นที่สาธารณะ ไม่ผิดครับ
นายทุนธุรกิจท่องเที่ยว ก็ไม่ผิดครับ

แต่กฏหมายไม่ได้เอื้อสิทธิ์ในการจัดการ 
หรือมีส่วนร่วมใช้สอยทรัพยากรส่วนนี้ให้แก่ชุมชนดั้งเดิม  (ซึ่งเขาเคยใช้ชายหาดในลักษณะแบ่งปัน)
กลับเหมารวมไปว่า ทุกคนเป็นเจ้าของทรัพยากรเหมือนกันหมดทั้งประเทศ
...และใช้วิธีจัดการให้เหมือนกันทั้งหมดอีกด้วย...

....อันนี้หละไม่เป็นธรรมกับคนในพื้นที่ครับ....
เพราะลักษณะการใช้ทรัพยากรในส่วนนั้น มันเคยเป็นสาธารณะ 
(ในนิยามเดิม คือแบ่งปันพื้นที่ทำมาหากิน ตกลงกันเอง)
เขาเอื้อเฟื้อกันมาก่อนในระดับหมู่บ้าน ตำบล หรือแม้แต่คนต่างตำบล ต่างอำเภอก็ใช่....

การมองว่าเป็นสาธารณะตามนิยามของกฏหมายและต้องจัดการในอีกรูปแบบ  (ซึ่งมาทีหลัง) 
จึงไปริดรอนวิถีทางทำมาหากินของชาวบ้าน ที่ทำกันมาก่อนตั้งแต่บรรพบุรุษรุ่นไหนๆไปโดยปริยาย

จึงสมควรกำหนดระดับชั้น ในความเป็นสาธารณะใว้ด้วย 
ไม่ว่าจะภูเขา น้ำตก หาดทราย ป่าไม้ ของท้องถิ่นไหนก็ตาม
ถ้าให้โอกาสแก่คนในพื้นที่ใว้ส่วนหนึ่ง... เอื้อให้เขามีรายได้จากตรงนั้นบ้าง
เขาก็ย่อมยินดีที่จะรักษาปกป้องทรัพยากรใว้ต่อไป

แต่ถ้าไม่...แล้วจะให้เขาเอาแรงใจจากไหนไปรักษา
พอธรรมชาติเสียหายขึ้นมาชาวบ้านดันถูกด่าเต็มๆ ...(ทั้งที่เนื้อไม่ได้กิน หนังไม่ได้รองนั่ง)

ผมถึงบอกว่า
.... รัฐควรซื้อที่ดินชายหาดไปเลยโดยเฉพาะพื้นที่ที่การท่องเที่ยวยังไม่แน่นหนานัก
.....เอาจำนวนประชากรในท้องถิ่นตั้ง นับหัวได้ 2 % ของประชาชนในพื้นที่ก็ยังดี
แล้วก็ให้สิทธิ์เช่าแผงไป...ซื้อที่จุดละไร่สองไร่...เอาที่นักท่องเที่ยวเดินนะ... กระจายตัวไป
... ช่วยงบการตลาดให้หน่อยในช่วงเริ่มต้น...ที่เหลือเขาเดินต่อกันเองได้....(เพราะมีลูกค้าอยู่แล้ว)

ถ้าให้โอกาสแบบนี้แล้ว....ยังมีบุกรุก ทีนี้หละค่อยเล่นเต็มรูปแบบ
comment14-3:เมื่อท้องฟ้าสีทองผ่องอำไพ ประชาชนจะเป็นใหญ่ในแผ่นดิน
comment14-4:
comment14-5:ทำไมรัฐต้องช่วยคนทำผิด???
comment15:"ปลาใหญ่ย่อมกินปลาเล็ก"
"สัตว์ใหญ่ย่อมกินสัตว์เล็ก"
comment16:T-T เห็นด้วยเลยครับ รัฐบอกจะช่วยแต่จริงๆ แล้วไม่ได้ช่วยอะไรเลยครับ ข้อเสนอที่รัฐไปคุยมามันคือข้อเสนอเดียวกันที่ตลาดเคยได้รับมาหบายต่อหลายครั้ง ไมไ่ด้แตกต่างเลย มีแตกต่างนิดเดียวคือ ให้ขายถูก 1-3 เดือน(ซึ่งไม่รู้ว่าถูกที่ว่านี่คือเท่าไหร่นะครับ) จากนั้นเอกชนที่ประมูลตลาดได้จัดเก็บได้เต็มที่

ถามว่า ถ้าเก็บค่าเช่าแพงแล้วทำไมไม่ไปเรียกร้อง ก็ต้องขอตอบว่า พ่อค้าแม่ค้าเป็นผู้มีการศึกษาน้อยนะครับ แล้วหาเช้ากินค่ำปากท้องต้องเลี้ยงจะเอาเวลาที่ไหนไปศึกษาข้อมูลข้อกฎหมาย ใครจะยอมลงมาช่วยละครับในเมื่อรัฐกางปีกปกป้องเอกชนขนาดนี้ มีแต่ก้มหน้าอย่างที่คห.ด้านบนว่าจริงๆ

ขอบคุณที่เข้าใจนะครับ ผมไม่เรียกร้องอะไรเพราะไม่รู้จะทำยังไงแล้วจริงๆ ตอนโทรถามแม่ได้ยินแม่ร้องไห้ถามแม่ว่าร้องไห้หรอ แม่บอกว่า เปล่า ฝนมันตก มันเจ็บจริงๆ นะครับ T-T
comment17:อ่านแล้วก็สงสาร แถวๆ เมเจอร์รัชโยธินก็โดน ผมอาศัยของกินแถวนี้กินทุกเย็น ตอนแรกให้ผู้ค้าตั้งโต๊ะเล็กๆ ขายของให้เป็นระเบียบ ผมรู้สึกดีมากเพราะเดินคล่องขึ้นของกินอยู่ครบ ต่อมาห้ามขายเลย ทีนี้ลำบากละไม่มีของกิน บางร้านก็แอบๆไปขายตามมุมมืด บางร้านก็เลิกขายไปเลย ได้ยินว่าอยู่ว่างๆไม่มีงานจะทำ ผมว่านโยบายดีนะ แต่มันเคร่งเกินไป ควรผ่อนผันให้ขายตามฟุตบาทได้ แต่ต้องให้มีระเบียบก็พอ
comment17-1:จากการพูดคุยกับที่ตลาด และติดตามข่าว เหตุผลที่จะเรียกคืนพื้นที่เพราะ
1.เป็นพื้นที่เป็นหน้าเป็นตาของกรุงเทพที่ผู้ใหญ่ใช้เดินทางเยอะ มีตลาดสดมันดูไม่สวยงาม
2.รถของพ่อค้าแม่ค้าและลูกค้าที่จอดริมทางเท้าทำให้รถติด
3.มีเอกชนเปิดพื้นที่ตลาดรองรับแล้ว
4.พื้นที่ดังกล่าวเป็นพื้นที่ฟุตปาธสำหรับเดินเท้า

ซึ่งทั้งหมดแก้ไขได้ (ผมคิดเอง) ดังนี้

1.ปรับแผงค้าให้เป็นระเบียบ จัดเป็นเตนท์และให้รักษาความสะอาด (ซึ่งปัจจุบันทำอยู่ครับ)
2.ห้ามจอดรถ แต่อนุญาตให้จอดเพื่อลงสินค้าได้ชั่วคราว ไม่ให้จอดแช่ (ต้องลงสินค้าครับ แต่ไม่ให้จอดดับเครื่อง เหมือนต่างจังหวัดเวลาเดินทางก็จอดแวะซื้อข้างทางไป เพราะส่วนใหญ่แม่ค้าขนสินค้าไปให้ลูกค้าตามที่จอดรถอยู่แล้ว)
3.รัฐซื้อตลาดเอกชนคืนแล้วบริหารเองดังที่คห.ด้านบนว่า
4.บริเวณดังกล่าวไม่มีห้าง ไม่มีสิ่งอำนวยความสะดวกใดๆ แม้แต่ห้องน้ำ ดังนั้นผมคิดเอาเองว่าไม่ใช่สถานที่สำคัญที่คนจำนวนมากๆ จะไปอออย่างพารากอน central world สวนสาธารณะ แต่แม่ค้าพ่อค้าจัดสรรพื้นที่เดินให้อยู่แล้วเพราะคนเดินคือลูกค้า ถ้าไม่มีที่เดินจะขายได้ยังไงคับ จริงไหม?

ทางออกอาจฟังเข้าข้างแม่ค้าและแม่ผมไปหน่อย แต่ผมว่ามันคงไม่ถึงกับต้องไล่ที่ใช่ไหมครับ 555 T-T
comment18:ผักเอ๋ยผักชี
comment19:พอไม่จัดการ ชาวพันทิปก็ตั้งกระทู้ด่าแผงลอย
พอจัดการ ชาวพันทิปอีกส่วนก็บอกไม่เห็นด้วย


สรุป  ทำอะไรที่คิดว่าดีก็ทำเถิด  เพราะยังไงคนก็ไม่พอใจอยู่ดี
comment19-1:555 ไม่ได้อยากจะดราม่าเลยครับ แต่ไม่รู้จะไปพูดที่ไหน จะระบายกับใคร ก็มีพันทิพนี่แหละที่เป็นที่ระบายครับ ;)
comment19-2:สรุป  ทำอะไรที่คิดว่าดีก็ทำเถิด  เพราะยังไงคนก็ไม่พอใจอยู่ดี
----------------------------------------------------------------------------
ปัญหาคือเขาทำด้านปราบปรามก่อน  คิดแต่ใช้กฏหมายเชิงลบ...
แล้วประชาชนที่ลำบากอยู่แล้วเดือดร้อนนะสิ

.....ด้านส่งเสริมก็ทำได้ แต่ไม่รู้จักออกกฏหมายเชิงบวกมาใช้คู่กันไป....
แปลไทยเป็นไทยคือ บริหารไม่เป็น ดันทะลึ่งไปยึดอำนาจ

ก็โดนด่าไป....จะแปลกอะไรหละครับ
comment19-3:จำได้ว่า ตอนผู้ว่าหม่อมมีแผนจะทำสไกด์วอล์ค พวกกลุ่มการเมืองฝั่งตรงข้ามก็โจมตีว่า ทำไมไม่แก้ไขให้ตรงจุดโดยการจัดระเบียบแผงลอย 
วันนี้เขามาจัดระเบียบจริงๆ ก็โดนด่าอีก... 
นึกถึงนิทานเรื่องลูกแกะกับหมาป่า
comment19-4:อยากระบายรึอยากหาพวกให้คนเห็นใจ? เล่าอดีตมาซะขนาดนี้

กฏก็คือกฏ จะดราม่าเพื่อ?
comment20:กฎก็คือกฎ เราเห็นใจคุณนะคะ
แต่มองอีกมุมดีไหม 
พ่อแม่ อายุก็มากขึ้น 
จะขายแบบนี้ไปคงอีกไม่นาน
สุขภาพก็พลอยจะแย่ไปด้วย
ลองดูลู่ทางอื่นสิคะ

คุณเช่าห้องอยู่ ใกล้ที่ทำงาน
ลองหา เป็นตึก ที่พ่อแม่พี่มาอยู่ด้วยกันได้

เปลี่ยนมาขายอาหาร ก๋วยเตี๋ยว แทน
เอาพี่น้องมาช่วยกัน
หรือ

ไปติดต่อร้านในตลาด ร้านขายปลีก ร้าน อาหาร
พ่อแม่ไปรับมะพร้าวมาเหมือนเดิม
แทนที่จะขายที่เดิม
ก็ส่งให้ลูกค้าแทน
มะพร้าวลูก ส่งตลาด 
น้ำมะพร้าว ส่งร้านอาหาร ร้านก๋วยเตี๋ยว

โชคดีนะคะ
comment20-1:ขอบคุณมากครับ ในด้านกิจการพี่ๆ จะทำกันต่อหน่ะครับแล้วพ่อกับแม่ก็หยุดหรือทำน้อยลง(คนเคยทำงานไม่เคยบ่นเลยว่าอยากหยุดครับ555) เลยต้องการที่ขายของเดิมไว้

แต่ผมตั้งใจจะให้พ่อแม่หาอะไรทำเงินอยู่บ้านเหมือนกันครับ เพราะตอนนี้ถือว่าภาระน้อยลงมาก พี่ๆ ก็หางานหาการทำตามวุฒิม.3-ม.6 ที่ส่วนใหญ่เป็นลูกจ้างเป็นแรงงานทำครับ พอดีที่บ้านเป็นตลาดกลางคืนหน่ะครับ กลางวันพวกพี่ๆ ก็ไปหางานอื่นๆ ทำกัน แต่ก็ยากเหมือนกันเพราะทำทั้งวันทั้งคืนกันไม่ไหว ค่าแรงน้อยด้วย พี่ๆ. บางคนมีครอบครัวแล้วก็หาทางออกไปเลี้ยงครอบครัวของพวกเขาน่ะครับ

พ่อแม่ผมกินไม่จุ ผมเลี้ยงได้ครับ แต่หนี้สินและค่าใช้จ่ายในบ้านตอนนี้ (ค่าผ่อนบ้าน ค่าน้ำไฟ ค่ากินอยู่ และต้นทุนสินค้า) ผมดูแลไม่ไหวครับ ตอนนี้ค้าขายจึงเป็นเส้นเลือดหลักอยู่ ก็พยายามกันไปครับ

พ่อแม่ผมทำการค้าไปทำอย่างอื่นคงเป็นความเสี่ยงมากเกินไป อีกอย่าง ทำเลเป็นสิ่งสำคัญที่สุดทางการค้าอยู่แล้วซึ่งบ้านปัจจุบันไม่สามารถทำได้ จะขยับขยายไปที่อื่นก็แพงอยู่เหมือนกันครับ ค่าลงทุนอีก ตอนนี้ที่บ้านหวังแค่ส่งบ้านหมด และแยกย้ายกันไปหาเลี้ยงครอบครัวตัวเองก็เบาใจไปเยอะแล้ว ส่วนพ่อแม่เดี๋ยวผมเลี้ยงเองได้ครับ

ขอบคุณนะครับ
comment20-2:ไปเรียนฝึกอาชีพของกทม.ดูสิครับ มีทั้งทำอาหาร ทำของจิปาถะ เรียนรู้แล้วลองเอามาประยุกต์สร้างเป็นอาชีพอีกแนวหนึ่ง ลองใช้วิกฤตให้เป็นโอกาศ มองโลกในแง่ดี ลองคิดดุว่าตั้งแต่พ่อแม่ค้าขายแถวนั้นมาหลายสิบปีแล้วยังดีขึ้นอะไรเลย ลองดิ้นรนขนขวายหาวิชาความรู้อื่นมาเพิ่มมาเสริมเพิ่มเติม แล้วดู ตย.คนที่เขาประกอบอาชีพอื่นเหล่านั้นดู แล้วลองหัดลองทำดู น่าจะดีได้เหมือนกัน

ลองไปเรียนดูครับ มีสอนอะไรต่างๆ เยอะดี http://archeep-center.blogspot.com/2010/10/blog-post.html

แต่ละที่อาจมีหลักสูตรแตกต่างกันบ้างนิดๆ หน่อยๆ 

- ดอกไม้ประดิษฐ์เพื่อการค้า
- ขนมไทย 
- ตัดเสื้อสตรีระดับ 1 -ตัดเสื้อสตรีระดับ 2 
- ศิลปะประดิษฐ์ 
- กัดลายกระจกและพ่นทราย 
- ซ่อมคอมพิวเตอร์ 
- กรอบรูปและกรอบวิทยาศาสตร์ 
- แปรรูปสมุนไพร 
- เครื่องปั้นดินเผาและเซรามิก 
- ศิลปะประยุกต์และการทำผ้าบาติก 
- การจัดดอกไม้พื้นฐานและ ประยุกต์ในการประกอบอาชีพ 
- เสริมสวย 1 -เสริมสวย 2 
- ตัดผมสุภาพบุรุษระดับ 1 -ตัดผมสุภาพบุรุษระดับ 2 
- อาหารว่าง
- เบเกอรี่ 
- นวดแผนไทย/โบราณ - นวดสปา
- อาหารไทย
- และอีกหลากหลายวิชา ตามแต่ที่ศูนย์จะเปิดสอน 

ปล. ลองบอกให้ผู้ค้าแถวนั้นลองไปเรียนรู้กันด้วยนะครับ "มีวิชาเหมือนมีทรัพย์อยู่นับแสน" (พลิกวิกฤษให้เป็นโอกาส)
comment20-3:ขอบคุณมากนะครับ เป็นข้อมูลทร่น่าสนใจ ไม่ตายก็ดิ้นกันไปครับ ครอบครัวผมนักสู้อยู่แล้ว ;)
comment20-4:โลกนี้ช่างงดงาม โลกสวยจริงๆค่ะ
comment21:ขอมาตอบคำถามที่ถามทาง Inbox นะครับว่า ทำไมเนื้อหาที่ผมพิมพ์กับข่าวที่ออกไม่ตรงกันบางส่วน

พ่อค้าแม่ค้าที่ตลาดมหานาคหรือสะพานขาวหรือบ้านมนังคศิลาส่วนใหญ่วัยใกล้ๆ พ่อแม่ผมนี่แหละครับ ที่พวกเราๆ ติดตามข่าวอ่านข่าวนี่คือ สื่อสังคมออนไลน์นะครับ

พ่อแม่ผมยังกดเอทีเอ็มโอนเงินผ่านตู้เอทีเอ็มไม่เป็นเลยครับ ยังเขียนคำว่า ไหม้ เป็นใหม้ กดโทรศัพท์ย้อนดูเบอร์ miss call ยังไม่เป็นเลย แค่รับสายโทรเข้าออกเป็นเท่านั้นเอง ส่ง sms ก็ไม่เป็น ที่สำคัญคือ พันทิพหรือเฟสบุ๊คหรืออินเทอร์เน็ตพ่อแม่ผมซึ่งเป็นแม่ค้าไม่รู้จักหรอกครับ

ดังนั้นพวกเขาจึงไม่มีปากเสียงไงครับ จะร้องเรียนเรื่องอะไรนึกออกแค่ตำรวจครับ ซึ่งตำรวจก็คือคนที่กำลังมาช่วยไล่ที่แล้วพวกพ่อค้าแม่ค้าจะหวังพึ่งใครล่ะครับ

ดังนั้น ข่าวที่พวกเราเสพๆ กันมันถูกบิดเบือนมาแล้วทั้งนั้นครับ เพราะเสนอผ่านตัวกลางที่เป็นคนกลาง(ซึ่งเป็นกลางมากน้อยแค่ไหนครับ) เพราะพวกพ่อค้าแม่ค้าความรู้น้อยครับ พ่อผมป.4แม่ผมป.6 จะคาดหวังให้มาสู้กับคนจบตรีจบโทจบเมืองนอก ทำงานในวงการที่เชี่ยวชาญเทคโนโลยีได้ยังไง มันยุติธรรมกันหรอครับ

ผมในฐานะเด็กรุ่นใหม่ที่ใช้เทคโนโลยีได้คล่องกว่าก็ออกมาเป็นปากเสียงแทนมันผิดตรงไหน ฟังความหลายๆ ด้านเพื่อวิเคราะห์ดูก็ได้ครับ เช่น

1.ตลาดจัดสรรพื้นที่ให้แล้วทำไมไม่ไปอยู่กัน?
ตอบ: นั่นสิครับ ถ้ามีตลาดที่ว่าดีมาก เป็นระเบียบ ขายดี ค่าเช่าถูก เลิศเลอมาก. แล้วทำไมพ่อค้าแม่ค้าถึงไม่ไปอยู่กัน เพราะมันมีเบื้องหลังอยู่ที่พวกเค้าไม่รู้จะไปพูดกับใครไงครับ ไม่รู้จะพูดทางไหน รัฐเคยออกมารับฟังด้วยหรอครับ? พวกพ่อค้าแม่ค้าเวลาคุยกันไม่มีใครเก็บหลักฐาน ไม่มีเลขามานั่งจนมินิทหรอครับ ยืมเงินกันยังใช้ภาษาปากและความเชื่อใจกันเลย

2.ผมก็โกหก บิดเบือนข่าว?
ตอบ: ใช้กูเกิลหาข่าวได้ครับ ใช้ keyword จากเนื้อหาของผมดูได้ เรื่องถวายฎีกา เรื่องพื้นที่ผ่อนผัน มีลงข่าวอยู่ตลอดครับ แต่เพราะเป็นเรื่องไม่ในกระแส สู้ข่าวดารา ข่าวฆ่ากันตาย ข่าวการเมืองไม่ได้ พื้นที่เลยน้อยมากครับ

ขออนุญาตตอบเท่านี้ครับ เพราะไม่ได้มาเจตนามาเรียกร้องอะไร ในเมื่อกฎก็คือกฎ แต่ที่ออกมาพูดเพราะอยากให้นึกถึงใจอีกฝั่งนึงบ้าง ปากท้องกับทัศนียภาพอะไรสำคัญกว่า พวกพ่อค้าแม่ค้าไม่ใช่ประชาชนหรอครับ คิดว่าพวกเค้าออกมาค้าขายเป็นงานอดิเรกหรอครับ นี่คือชีวิตจริงนะครับ ถ้าหยุดขายแล้วจะเอาเงินที่ไหนมากินอยู่ หยุดขายแล้วหยุดจ่ายหนี้ได้ไหม? หยุดขายแล้วจะอิ่มไหม? หรือคิดแค่ เออ ฉันได้สิ่งที่ฉันต้องการแล้ว ส่วนพวกแกจะเป็นจะตายจะมีกินไหมช่างสิ เรื่องของพวกแก

พ่อค้าแม่ค้าก็ประชาชนไม่ใช่หรือครับ?
comment22:ต้องภูมิใจซิที่ได้ค้าขายฟรีมาตั้ง 30 ปี.
comment22-1:ไม่ฟรีครับ เราจ่ายค่าบำรุงสถานที่ เราขึ้นทะเบียนผู้ค้า เราจ่ายค่าน้ำค่าไฟ ค่าขยะ ไม่พูดถึงค่าที่จอดรถ ค่าจิปาถะอื่นๆ นะครับ แต่เก็บไม่แพงมากเพราะเป็นพื้นที่ค้าขายสำหรับคนรายได้น้อย

สิ่งที่ผมภูมิใจคือ พ่อแม่ผมไม่มีต้นทุนชีวิตติดตัวมา แต่เลี้ยงลูกให้ได้ดี มีการศึกษา เลี้ยงตัวได้ ไม่ดื่มเหล้าสูบบุหรี่เกเร ไม่ดูถูก ไม่ประชดประชันผู้อื่นครับ
comment22-2:่รายได้ไม่น้อยนะเราว่า คุณว่าไว้คหบนๆ แม่ค้ารายได้วันละพัน เดือนละสามหมื่นไม่เสียภาษีรับเต็ม คนทำงานบางคนเงินเดือนเก้าพันหมื่นนึงเสียภาษีอีกเหลือไม่กี่บาทนะ
comment22-3:แต่รายได้ที่คุณว่าคือรายได้ของครอบครัวไม่ใช่เฉพาะบุคคลนะครับ พ่อแม่พี่ๆ รายได้ก้อนนี้ก็ต้องปันส่วนไปถูกไหมครับ ถึงไม่เสียภาษี แต่เสียค่าบำรุงสถานที่ ค่าน้ำไฟพื้นที่ ค่าขยะ ฯลฯ ซึ่งพนักงานที่คุณว่าไม่ได้เสียนะครับ

พ่อค้าแม่ค้าไม่มีสวัสดิการนะครับ ผมก็มนุษย์เงินเดือน ภาษีบุคคลบริษัทฯก็หักจากเงินเดือนยื่นให้นี่ครับ

ใครก็ทราบว่าค้าขายกำไรดีกว่า แต่ความเสี่ยงสูงนะครับ ถ้าจะเทียบต้องเทียบแอปเปิลกับแอปเปิลครับ
comment22-4:อีกอย่าง เงินเดือน9-10000ไม่เสียภาษีครับ เพราะรายได้ทั้งปีไม่ถึงเกณฑ์ต้องเสีย คุณเอามาจากไหนครับ?
comment22-5:ขอ comment นิดนึงครับ
รายได้วันละพัน เป็นรายได้ที่ไม่ได้มาจากการหากินคนเดียวนะครับ ผมเข้าใจว่า ทั้งคุณพ่อ+แม่ ของ จขกท. ช่วยกันทำ อาจรวมถึงลูกๆ
ถึงมีรายได้เท่านี้ครับ ลองหารดู อาจจะหารด้วยสองหรือสามก็แล้วแต่ ผลลัพธ์โดยเฉลี่ย น้อยมากนะครับ และรายได้น้อยก็ถูกแล้วครับ
ที่ไม่ควรเสียภาษี
comment22-6:เราลืมไปคะว่ารายได้เก้าพันหมื่นนึงที่เรายกตัวอย่างไม่เสียภาษี แต่ที่คุณบอกมาว่าเป็นพื้นที่ขายอของของคนรายได้น้อย เราจึงให้คุณมองว่าคุณไม่ได้รายได้น้อยเลย เดือนละสามหมื่นขึ้น ซึ่งถ้าในความเป็นจริงคุณทำงานในระบบรายได่เท่านี้คุณต้องเสียภาษีซึ่งอาชีพค้าขายก้ไม่ต้องเสียภาษี ส่วนที่คุณว่าเสียค่าที่ค่าไฟค่าจอดรถนั่นถือเป็นต้นทุนการค้าคะซึ่งคนทำงานปกติเค้าก้มีค่ารถค่าเดินทางไปทำงานเช่นกัน ส่วนที่คุณบอกว่ามีหลายชีวิตกับรายได้ตรงนี้ มันไม่เกี่ยวกันคะ ถ้าสมมุตไม่มีลูกพ่อแม่คุณก้ทำอาชีพนี้อยู่ดีรายได้ก้เท่านี้อยู่ดี เราไม่ได้โจมตีคนค้าขาย แต่เรามองว่ามันป็นการเสียประโยชน์ส่วนบุคคล มากกว่าคุณจึงออกเรียกร้อง ซึ่งในสิ่งที่เค้ากำลังจะจัดระเบียบเป็นประโยชน์ส่วนรวมที่คนส่วนมากจะได้ประโยชน์ ส่วนเรื่องคอรัปชั่นเงินใต้โต๊ะเข้าเอกชน อันนั้นเราไม่เห็นด้วยอยู่แล้วซึ่งเป็นเรื่องในทางปฏิบัติที่จะต้องแก้ไขต่อไปคะ
comment22-7:ขออนุญาตตอบนะครับ

1.ที่คุณพูดไม่ถูกต้องครับ รายได้ 3 หมื่นต้องหารเฉลี่ยเป็นรายคนครับ เชื่อมโยงว่า ขายมะพร้าวต้องใช้กำลังคนมากกว่า 1 คนครับ และการใช้กำลังคนเพิ่มเพราะต้องการขายให้ได้มากขึ้น เพราะ คืนนึงคุณมีแรงงาน 4 คนขายได้ 600 ลูก แต่คืนต่อมาคุณเหลือคนแค่คุณคนเดียว จะขายได้ 600 ลูกได้ยังไงครับ? คนเยอะก็ทำผลผลิตได้เยอะ คนน้อยก็ทำผลผลิตได้น้อยไม่ใช่หรือครับ? จะบอกว่าคนเยอะหรือคนน้อยก็ทำผลผลิตได้เท่าเดิมได้ยังไง ไม่งั้นบริษัทจะจ้างคนให้เยอะขึ้นตามการเติบโตของบริษัททำไมละครับ? ผมงงตรรกะนี้ครับ เอาคนมาช่วยเพื่อให้ขายได้มากขึ้น คนเท่าเดิมแต่ได้งานมากขึ้นมีด้วยหรือครับ? นี่งานค้าขายนะครับ ถ้าคุณคนเดียวทำการขับรถ ขนของ ส่งของให้ลูกค้า ขาย ปอก ใส่ถุงได้เท่ากับคน 4 คนและได้ผลผลิตเท่ากับคน4คนทำก็ดีสิครับ หรือคิดเห็นยังไงบอกได้ครับ แต่งงกับตรรกะนี้จริงๆ ครับ

2.แล้วครอบครัวผมไม่ต้องเสียค่าเดินทางเหมือนคนทำงานปกติหรือครับ ผมว่าผมบอกชัดเจนนะครับว่า พ่อแม่ต้องขับรถไปเอามะพร้าวที่ต่างจังหวัด ผมว่าพ่อแม่ผมเดินทางไกลกว่าคนทำงานปกตินะครับ ซึ่งนี่ก็เป็นต้นทุนเหมือนกับคนทำงานปกตินี่ครับ

3.มันเป็นการเสียผลประโยชน์ส่วนบุคคลแน่นอนครับคุณเข้าใจไม่ผิด แต่ส่วนสาธารณะที่เสียประโยชน์นี่ใครครับ เพราะในเรื่องนี้คือ ตลาด กทม และเอกชน ถ้าผมบอกว่า กทม. ต้องการขอคืนพื้นที่เพื่อขายให้เอกชนทำห้างสรรพสินค้า อันนี้เพื่อประโยชน์ส่วนรวมหรือเปล่าครับ? กทม. เค้ามองว่าพื้นที่ที่ครอบครัวผมขายอยู่มันสร้างกำไรให้ได้มากกว่านี้ครับ เลยต้องการขอคืน อันนี้ผมสมมตินะครับ กำลังติดตามข่าวความจริงยืนยันว่าจริงไหมอยู่ครับ
comment22-8:เราว่า ความยุติธรรมดูยังไงก็ไม่ยุติธรรมค่ะ
คนที่มาก่อน ได้มีที่ขายในราคาถูก คนที่มาที่หลังก็ไม่มีที่ขาย ต้องเซ้งต่อในราคาแพง หรือเข็นรถเข็นขายไปเรื่อยๆ เพราะไม่ใช่ที่ของตัวเอง 
เห็นใจเจ้าของกระทู้ เพราะบ้านเราก็ค้าขาย และเช่าพื้นที่ทรัพย์สินเช่นกัน วันนึง หากรัฐจะเรียกคืน พวกเราก็ต้องคืนค่ะ 
ไม่เห็นด้วยกับการที่เจ้าของกระทู้ พาดพิงคนที่ได้เงินเดือนเป็นเดือนๆ ว่าไม่ได้จ่ายค่าที่ ค่าบำรุงสถานที่ ค่าเก็บขยะ เค้าไม่ได้ใช้พื้นที่ตรงนั้นทำประโยชน์ค่ะ อย่าเอามาเกี่ยวกัน
comment23:ทางการเมืองไทยมันชอบทำแบบนี้ล่ะ
สนองนโยบายจัดระเบียบจ้า แต่ก็ไม่ได้ทำแผนการอะไรรองรับหรอก
ยิ่งยุคนี้นะนายว่าไงก็รีบทำตาม เหมือนพยายามสร้างผลงานให้ประชาชนยอมรับ

สงสารแต่คนที่เดือดร้อน ถูกกระทำทุกอย่างไม่เห็นหัวเลย
comment24:ต้องขอโทษที่ช่วยอะไรไม่ได้เลย

นอกจาก ... รับรู้ เข้าใจ เห็นใจ ให้กำลังใจ ...
comment24-1:ขอบคุณมากๆ ครับ แค่กำลังใจก็ขอบคุณมากๆ แล้ว ถ้ามีโอกาส อยากให้ช่วยบอกต่อเรื่องราวของครอบครัวผมไปถึงคนอื่นๆ ด้วยครับ บอกให้ด้วยว่ายังมีความจริงอีกมุมอยู่ตรงนี้เหมือนกันครับ ;)
comment24-2:ได้ค่ะ
comment25:แก้ไขข้อความตอบผิดช่อง
comment26:ท้อเป็นถ่าน ผ่านเป็นเพชร
ผ่านไปได้ พวกคุณจะแกร่งขึ้นอีกมาก
ทุกปัญหาย่อมมีทางออกเสมอนะ
เอาใจช่วยให้กับคนคิดดีทำดี
comment27:คนค้าขายเหมือนกันครับ  บ้านผมก็ไม่ไกลจากที่ จขกท. ขายของหรอก 
สมัยเด็ก ๆ ไปรับ ของแถวมหานาค สะพานขาวมาขายเหมือนกัน ตื่น ตี 5 รอรถเมล์ลงยมราชเดินไปนิด
ทุกวันนี้ บ้านเมืองมันเสียหาย พินาศย่อยยับ โดยเฉพาะเศรษฐกิจ  ผมและที่บ้าน ตาสว่างแล้วครับ...
ว่าบ้านเมืองนี้มัน แย่ เลว ชั่ว กว่าที่เราเคยคิดในตอนเด็ก ๆ  เพราะแค่..ความอคติ อย่างเอาชนะโดยไม่ดู
ว่า คนส่วนมากที่ไม่รู้เรื่อง ไม่เกี่ยวข้อง จะได้รับผลกระทบอย่างไร  ...ขอแค่กรูชนะ บนความพินาศของประเทศ
หลงคิดว่า คนไทยด้วยกัน จะหวังดี และ ไม่โหดร้ายต่อคนไทยด้วยกัน    ผมคิดผิดครับ..
comment27-1:อันนี้เห็นด้วยลย นักการเมือวตัวดีเลยครับ ไม่ว่าพรรคไหนๆๆ ผลประโยชน์ของตนเองเป็นพอ ประชาราษฎร์จะเป็นอย่างไร กินยู่ลำบากแค่ไหนไม่สน ประเทศชาติจะพังพินาศอย่างไร ไม่สน นี่แหละ นักการเมือง ไม่ได้เจาะจงว่าพรรคไหน แต่มันเป็นเหมือนกันหมด
comment27-2:หลงคิดว่า คนไทยด้วยกัน จะหวังดี และ ไม่โหดร้ายต่อคนไทยด้วยกัน 

มันมีคำไหนที่รวมคำว่า ตาสว่าง+เสียใจ+ผิดหวัง+หมดความภูมิใจ+โหวงเหวง มั่งคะ
comment28:ผมขอมองต่างมุมนะครับ

เพียงแต่ว่าด้วยความรู้สึกแล้วของที่ไม่ใช่ของเรา
มันก็ไม่ใช่ของเรา
ยกตัวอย่าง  ตุณซื้อที่นาต่อจากผมมา 100 ไร่
แต่ผมให้คนรู้จักทำฟรีแต่ให้จ่ายค่าภาษีบำรุงต่างๆ
มานานแล้ว 30 ปี หลังจากคุณซื้อก็มาบอกถ้าจะทำ
คิดค่าเช่าไร่ละ 2,000  คนที่ทำเก่าก็มารำพันถึง
ความลำบากไม่มีเงินขอความเห็นใจ

คำถามครับ
คุณจะให้เขาทำฟรีเหมือนเดิมไหมครับ
comment28-1:ขอตอบด้วยเรื่องจริงไม่ใช่สมมตินะครับว่า

ที่ๆ ขายอยู่ไม่ใช่พื้นที่ของเอกชนครับ เป็นพื้นที่ของกทม. ที่ต้องการขอคืนและให้ไปอยู่บนพื้นที่เอกชนที่เก็บค่าเช่าแพง ถ้าเปรียบเทียบคือ คุณขายลูกชิ้นทอดไม้ละ 5 บาทโดยเสียค่าที่เดือนละ 300 บาทก็แบกรับค่าใช้จ่ายไหวถูกไหมครับ วันนึงเจ้าของที่ดินตรงนั้นขอคืนพื้นที่ให้คุณไปขายบนพื้นที่ที่คิดค่าที่ 6000 บาท คุณจะไปไหมครับ? ถ้าไปแล้วค่าลูกชิ้นต้องขึ้นราคาจาก 5 บาทเป็นเท่าไหร่ดี? แล้วถ้าคุณอยากไปแต่ไม่มีเงินค่าที่ คุณจะทำยังไงต่อครับ? เปลี่ยนอาชีพขายลูกชิ้นที่ทำมา 30 ปีไปขายอย่างอื่นที่อื่นในวัยที่คุณใกล้เกษียณรึเปล่าครับ? แต่อย่าลืมนะครับว่าคุณมีหนี้สินที่ต้องจ่าย มีบ้านที่ต้องผ่อน มีครอบครัวที่ต้องเลี้ยง

ถ้าเป็นคุณจะไปไหมครับ? ขอคำแนะนำในทุกคำตอบนะครับ เพราะแค่ตอบไปไม่ไปมันง่ายไปครับ ต้องไปให้สุดว่าถ้าไปจะทำอะไรต่อถึงจะเลี้ยงชีวิตต่อไปได้ ไม่ใช่เหมือนที่ผมตอบด้านบนคือ ขอแค่ให้ได้สิ่งที่ต้องการ ส่วนพวกพ่อค้าแม่ค้าจะเป็นยังไงก็ช่าง คุณไม่โหดร้ายไปหรือครับ? และที่ๆ ขอคืนเอาไปทำอะไรครับ ถึงต้องให้พ่อค้าแม่ค้าย้ายไปที่ของเอกชนซึ่งพวกเราไม่มีเงินมากพอมาจ่ายครับ

และเจ้าของพื้นที่ที่ว่านี้ คือ กทม. ครับไม่ใช่แบบที่คุณพูดว่ากทม.ขายพื้นที่ให้เอกชน แต่กทม.อยากให้เราไปอยู่บนพื้นที่เอกชนที่กทม.เป็นคนขายให้ครับ
comment28-2:ผมทราบครับว่าที่ กทม.
ก็ที่ของเขาแล้วคุณมีสิทธิไหมครับ
อย่าใช้คำว่าขอคืนเอาไปทำอะไรครับ

ยกตัวอย่างอีกเรื่องนะครับ
http://pantip.com/topic/31170838
comment28-3:งงครับ? มันเกี่ยวอะไรกับกระทู้นั้น?

ทำไมคุณพูดเหมือนครอบครัวผมกับพ่อค้าแม่ค้าตรงนั้นเป็นบุคคลต่างด้าวเลยครับ ไม่มีสิทธิ์เรียกร้องไม่มีสิทธิ์ถามว่าเอาพื้นที่ไปทำอะไร

ผมพิมพ์ตั้งเยอะคุณไม่ตอบสักคำถาม งั้นผมขออนุญาตตอบแค่นี้นะครับ
comment28-4:เห็นด้วยกับจขกทค่ะ ในประเทศเจริญแล้วถ้าจะจัดการระเบียบเพื่อความสวยงาม ก็จำเปนต้องจัดหาที่ทำกินที่ใหม่ให้ด้วยราคาที่สมเหตุสมผล ไม่ใช่ปล่อยไปตามยถากรรม คนมีอำนาจในไทยมักเปนเช่นนี้เอง เอื้อแต่คนรวย เหยียบย่ำคนจนทั้งๆที่พวกเค้าเปนคนส่วนใหญ่ของประเทศ
comment28-5:เราอ่านมาหลายเม้นท์แล้ว จขกท.เป็นคนตอบคำถามได้ดีมากเลยค่ะ ตอบได้ฉลาดมากด้วย คืออ่านบางคห.ที่พยายามมาถากจขกท.แล้วแย่นะ ของแบบนี้ไม่โดนเองไม่รู้สึก ...... เป็นกำลังใจให้จขกท.และครอบครัวนะคะ
comment29:ผมไม่รู้น่ะว่าเมื่อก่อนเป็นไง ที่ครอบครัวเริ่มมายึดสมบัติสาธารณะเป็นของตนเอง วันนั้นถึงวันนี้ก็ 30 ปีแล้วน่ะครับ คุณก็หากินกับแผ่นดินสาธารณะมานานแล้ว อย่าทำเป็นบรรทัดฐานที่ไม่ดีเลยครับ ถ้าคุณทำได้ ผมก็สามารถยึดแผ่นดินสาธารณะแถวไหนมาทำมาหากินก็ได้ใช่ไหมครับ ...
เห็นใจอ่ะเห็นใจอยู่ แล้ว เพื่อ ภาพรวมส่วนใหญ่ คุณควรยอมโดยไม่มีข้อแม้
comment29-1:ผมก็ไม่ได้บอกว่าไม่ย้ายนี่ครับ แต่คนหาเช้ากินค่ำจะให้ไปอยู่ที่ไหนครับ? วันนี้ขอความช่วยเหลือให้ กทม.จัดพื้นที่ค้าขายให้แต่พื้นที่ที่ว่ามันแพงเกินไป "ไม่ได้บอกว่าไม่จ่ายไม่ย้ายไม่หนี" ยินดีจ่ายค่าที่ครับ แต่ก็ต้องอยู่ในอัตราที่จ่ายไหว ถูกไหมครับ?

คุณอาจมีเงินมาจ่าย แต่ไม่ใช่ทุกคนจะมีเงินมาจ่ายแบบคุณนะครับ ถ้าไม่มีเงินจ่ายครอบครัวผมก็ไปอยู่ไหนก็ไปใช่ไหมครับ? ไม่ใช่เรื่องของคุณ คุณเพียงต้องการพื้นที่สาธารณะที่คุณอยากขับรถผ่านโดยใช้เวลาไม่เกิน 5 วินาทีในการขับผ่านมันไปเท่านั้นเอง

ที่จะบอกคือ รู้ครับว่าที่ๆ อยู่มันเป็นสมบัติสาธารณะ แต่สมบัติสาธารณะที่คุณว่าเคยขออนุญาต เคยมีการจัดระเบียบ เคยมีการพูดคุย และอยู่มาเกิน 30 ปี (ผมเกิดมาตลาดก็มีแล้วครับ) ไม่ใช่แผงลอย

ในฐานะครอบครัวผมก็เป็นประชาชน และเราจ่ายภาษีเหมือนทุกคนครับ แต่ภาษีบางอย่างไม่ได้จ่ายทุกคนนี่ครับ จะพูดว่าขายฟรีคงไม่ใช่เพราะก่อนหน้ามีการจัดระเบียบมีการเก็บค่าที่ครับไม่ใช่ไม่เก็บหรือใครมาขายก็ได้ ครอบครัวผมมีบัตรผู้ค้าชัดเจนครับ แล้วทำไมถึงไม่มีสิทธิ์ได้รับการดูแลละครับ?
comment29-2:จากที่อ่านๆดู มันเหมือนกับคุณจะให้รัฐบาลช่วยคุณทุกเรื่องเลยหรือครับ ต้องให้ตรงตามความต้องการของคุณค่าเช่าต้องถูก งี้ผู้ค้าขายที่เค้าเช่าแพงเค้าไม่ต้องออกมาร้องให้ช่วยกันหมดเหรอไง
เหนว่าเค้าก้อผ่อนผันมาเรื่อยๆแล้ว
ลองพยายามช่วยตัวเองมั้ยครับ
คนที่เค้าทำธุรกิจค้าขายหลายรายเค้าปรับตัวให้เข้าสถาณการแก้ไขปัญหาได้เองก้อมี
ที่เสียภาษีนี่ภาษีอะไรครับ ภงดรึป่าว??
comment29-3:ไม่คิดว่าเอาเปรียบคนที่เค้าเช่าที่ถูกกฎหมายเสียภาษีถูกต้อง
ต้องกู้หนี้ยืมสินเช่าตึกแถว เพื่อเปิดร้านค้า อ้างว่าตนเดือดร้อน
อย่างนี้คนทั้งประเทศที่เดือดร้อน จากการที่รัฐทำตามกฎหมาย
 มาอ้อนวอนให้รัฐช่วย ก้ต้องช่วยอย่างงั้นหรือ

ไปขโมยของ อ้างว่าลำบาก ต้องหาเลี้บงครอบครัว ถูกหรือ
ไม่เปรียบเทียบเกินไปหรอก เพราะหากินกับพื้นที่สาธารณะ
คือเอาเปรียบภาษีคนไทย ขโมยเงินสาธารณะ ไม่ต่างกัน
comment30:ถึงต้องมีเลือกตั้งงัย เพื่อจะได้รัฐบาลที่มาจากเสียงของประชาชน 
เวลาจะออกกฎระเบียบอะไรก็จะแคร์ผลกระทบต่อประชาชนมากกว่านี้

แต่ก็แฟร์ดีน๊ะ ออกกฎบ้าๆบอๆออกมาแบบนี้ โดนหมดไม่ว่าเสื้อแดงหรือสลิ่ม
คนเสื้อแดงที่โดนก็แค่โกรธเพิ่มอีกนิด แต่สลิ่มที่ได้รับผลกระทบนี่สิ...สมน้ำหน้า
comment30-1:มาละ  คห บ้าการเมือง   ไม่ได้เกี่ยวหรือช่วยเหลือกระทู้อะไรเลย  
เลิกงมงายได้แล้วนะคะ  บ้านเมืองมันไปไหนต่อไหนแล้ว ยังจะแดงเหลืองอยู่อีก ฮู๊
comment30-2:ไปถึงไหนล่ะ ทั่วโลกไม่ต้อนรับ GDP 0.7 กฎอัยการศึกก็ยังมี คดีเสื้อแดงวิ่งฉลุยฝ่ายเดียว
 แหกหูแหกตาแหกทุกอย่างที่มีมาดูโลกแห่งความจริงบ้างน่ะ
comment30-3:ตั้งแต่อ่านมา ผมนี่ รักความเห็นนี้ที่สุดเลยครับ
comment30-4:ผลพวงจากนโยบายโง่ๆรัฐบาลที่มาจากการเลือกตั้งชุดก่อนไงครับ. ทั้งรถคันแรก.  ค่าแรงสามร้อย. ไหนจะขาดทุนจำนำข้าวอีกเจ็ดแสนล้าน
comment30-5:ใช้สมองพิมพ์ภาษาไทยให้มันถูกก่อนดีกว่ามั้ง
comment31:Vote +1 สู้ๆนะคะ ^^
comment32:ย้ายมาขายที่ ตลาด สนามบินน้ำ มาร์เก็ต พาร์ค มั๊ยคะ เสียค่ามัดจำค่าไฟ 2000 บาท ค่าเช่าตอนนี้อยู่ที่เดือนละ 500 บาท เองค่ะ ติดต่อคุณจุ๋ม 0813812736 ค่ะ
comment32-1:ขอบคุณมากครับ พรุ่งนี้พ่อแม่จะแวะมาหาผมจะรีบปรึกษากันดูครับ คุณมีน้ำใจมาก พระเจ้าจะอวยพรคุณครับ
comment33:มีวิชาชีพอยู่กับตัว อย่ากลัวอดตายครับ อยู่ที่ไหนก็ได้
comment34:อย่าเอาที่สาธารณะมาทำมาหากิน เพื่อผลประโยชน์ส่วนตัวของครอบครับคุณเลยครับ เพราะมันเป็นการเบียดเบียนผู้อื่น 
คุณได้บอกเองว่า ครอบครัวคุณขายของมามากกว่า 30 กว่าปี นั้นหมายถึงว่า ครอบครัวคุณได้เบียดเบียนผู้อื่นมาเป็นเวลานบนานมากแล้ว

บ่อยครั้งที่ผมเห็นเด็กนักเรียนตัวเล็กๆ หรือคนแก่ หรือแม้กระทั่งคนหนุ่มคนสาวที่ต้องเลี่ยงลงไปเดินบนท้องถนน เพื่อจะรีบไปให้ทันธุระของเขา
ผมทำใจไม่ค่อยได้ ถ้าเกิดคนเหล่านั้นเกิดโดยรถเชี่ยว รถชน 
ขนาดผมไม่ได้รู้จักพวกเขา ผมยังรู้สึกไม่ดีเลย
พวกพ่อแม่แม่ค้า จะรับผิดชอบเขาได้อย่างไร ถ้าเขาเกิดตาย หรือเกิดพิการขึ้นมา
แล้วถ้ามันเกิดขึ้นกับคนที่คุณรักละ คุณจะรู้สึกอย่างไร

ไม่ต้องพูดถึงคนพิการเลย แค่คนปกติทั่วไปยังลำบากในการเดิน แล้วพวกคนพิการเขาจะใช้ชีวิตในสังคมได้อย่างไร 
กับแค่เขาจะออกไปเดินเล่นหรือ นั่งรถเข็นเหมือนคนธรรมดาทั่วไป เขายังทำไม่ได้เลย ทั้งที่มันเป็นสิทธิพื้นฐานของมนุษย์ทุกคน ที่เขาควรจะได้รับความปลอดภัยในการเดินบนทางเท้า
ใจเขาใจเราครับ

ผมได้ยินมาว่า รัฐบาลได้หาที่ทำกินที่ใหม่ให้ แต่พวกพ่อค้าแม่ค้าไม่ยอมไป จะยึดที่ที่ตัวเองขายมานบนาบสืบทอดเป็นมรดกต่อถึงลูกหลาน
พวกคุณ โชคดีมหาศาลที่เขายังหาที่ใหม่ให้พวกคุณ 
ถ้าเป็นประเทศที่เจริญแล้ว เขาไม่เสียเวลามาหาที่ใหม่ให้พวกคุณหรอก เขาต้องคิดถึงคำว่า ส่วนรวม และความปลอดภัยของประชาชนของเขาเป็นหลัก นอกจากนั้นพวกคุณยังต้องไปขึ้นศาล โดนปรับมหาศาลจากการเบียดเบียนผู้อื่น
(คนอื่นที่เขาทำมาหากินถูกต้อง เขาก็มีค่าใช้จ่ายในการเช่าที่ เสียภาษี)

หากทุกคนทำแบบครอบครัวคุณ ประเทศจะไม่สามารถพัฒนาไปได้ เพราะทุกคนเอาพื้นที่ของส่วนรวม มาใช้เพื่อผลประโยชน์ส่วนตัว
ในประเทศนี้ ยังมีคนลำบากมากกว่าครอบครัวคุณอีกเยอะ แต่เขาเลือกที่จะไม่เบียดเบียนผู้อื่นเพื่อผลประโยชน์ส่วนตัว

ถือโอกาสนี้ว่าเป็นโอกาสดีของชีวิตของคุณเถอะครับ ที่คุณจะเลิกทำผิด กม แล้วนึกถึงชีวิตของผู้อื่นที่เขาก็มีคนที่เขารักเขาเหมือนกันเถอะครับ
เอาวิชาความรู้ที่คุณได้ร่ำเรียนมา ทำงานให้ถูก กม  
ผมขอให้คุณโชคดี ประสบความสำเร็จ
และนึกถึงส่วนรวมให้มากขึ้น ไม่ใช่เพื่อใคร แต่เพื่อตัวคุณ และประเทศชาติของคุณเอง
comment34-1:ไม่ตอบแล้วนะครับ ลองย้อนอ่านคอมเมนท์เก่าๆ ดูนะครับ มีคำตอบของทุกสิ่งที่คุณสงสัยอยู่ในนั้นหมดแล้วครับ

และที่เด็กที่คุณพูดถึงส่วนใหญ่คือลูกของแม่ค้าที่อยู่ในตลาดนั่นละครับ ไม่เชื่อก็ไม่ว่านะครับ ไว้วันหนึ่งที่คุณอยู่ในสถานการณ์เดียวกัน คุณอาจเข้าใจอะไรมากกว่านี้ครับ
comment34-2:ไม่ตอบแล้วนะครับ ลองย้อนอ่านคอมเมนท์เก่าๆ ดูนะครับ มีคำตอบของทุกสิ่งที่คุณสงสัยอยู่ในนั้นหมดแล้วครับ

- ผมไม่ได้สงสัยอะไรเลย เพราะที่คุณโฟสมา  เนื้อหาทั้งหมดให้ความสำคัญแก่ตัวคุณและครอบครัวของคุณเอง 
ผมไม่เห็นความเห็นใจของคุณต่อผู้อื่นที่ได้รับความเดือดร้อนจากครอบครัวของคุณเลยสักนิดเดียว

และที่เด็กที่คุณพูดถึงส่วนใหญ่คือลูกของแม่ค้าที่อยู่ในตลาดนั่นละครับ ไม่เชื่อก็ไม่ว่านะครับ ไว้วันหนึ่งที่คุณอยู่ในสถานการณ์เดียวกัน คุณอาจเข้าใจอะไรมากกว่านี้ครับ

- ไม่ว่าเด็กจะเป็นลูกของใครก็ตาม เด็กทุกคนมีสิทธิ์ขั้นพื้นฐานที่จะเดิน หรือแม้กระทั่ง jogging ออกกำลังกายบนทางเท้าสาธารณะ ไม่ใช่ต้องเอาชิวิตของพวกเขาไปสัญจรร่วมกับรถราต่างๆ บนท้องถนน เพื่อหลีกเลี่ยงการสัญจรที่ติดขัดบนทางเท้าเพราะเหล่าพ่อค้าแม่ค้าที่เห็นแก่ประโยชน์ส่วนตน คุณรู้สึกอะไรสักนิดไหม เวลาคุณเห็นเด็กนักเรียนต้วเล็กๆ หรือคนแก่ หรือแม้กระทั่งคนพิการที่ต้องลงไปเดินบนท้องถนน
สักนิดก็ยังดีนะครับ
comment34-3:ครับ พ่อค้าแม่ค้าต้องทำเพื่อความเจริญของชาติ ต้องเสียสละเพื่อประโยชน์ของชาติ ผมซาบซึ้งในความรักชาติของคุณมากครับ ไว้ผมจะบอกพ่อกับแม่ผมให้นะครับ

ขอบคุณสำหรับความเห็นครับ
comment34-4:ไม่ใช่ผมไม่เห็นใจคุณนะ ที่สิ่งที่คุณทำมันเป็นการเบียดเบียนคนจำนวนมากในแต่ละวัน
เป็นระยะเวลามากกว่า 30 กว่าปี มันเป็นบาปนะ เชื่อผมสิ
ที่คุณขายของอยู่ทุกวี่ ทุกวัน คุณอาจไม่ได้ตระหนักถึงสิ่งเหล่านี้ 

ไม่ใช่คุณคนเดียวหรอกที่มีปัญหาเรื่องการงาน
แม้แต่ตัวผมก็มีเหมือนกัน
หาทางออกเถอะครับ ทุกปลายอุโมงค์จะมีแสงสว่างอยู่เสมอ
ถ้าครอบครัวของคุณเข้าใจ ว่าคนอื่นได้รับความเดือดร้อน และพร้อมที่เริ่มชีวิตใหม่ ผมก็ขอขอบคุณครอบครัวคุณเช่นกัน

สู้ๆ นะครับ
comment34-5:เหมือนกับกฏหมายมีไว้ใช้กะคนจน  เท่านั้นแหละครับ       คนรวยคนมีชื่อเสียงซื้อของโจร  ขับรถชนตำรวจก็ไม่เป็นไร  ใครบอกประเทศไทยไม่มีการแบ่งชนชั้นผมไม่เชื่อเด็ดขาด
comment34-6:ลองอ่านความคิดเห็นของคนด้านบนคุณดูครับ เป็นความคิดของพวกโลกสวย เค้าอยากให้พ่อค้าแม่ค้าอดตายเพื่อชาติครับ ให้ละทิ้งปากท้องเพื่อชาติ ให้คิดว่าการหาเลี้ยงชีพเพื่อปากท้องกำลังเบียดเบียนประเทศชาติ ขนาดบอกว่าตรงนั้นไม่มีห้าง ตรงนั้นไม่มีแม้กระทั่งห้องน้ำเค้าก็ยังเชื่อว่า คนพิการ ประชาชน เด็กนักเรียนนิสิตนักศึกษาเดินกันให้เพียบเหมือนพารากอน เค้าเชื่อว่าจะมีคนมาวิ่งจอกกิ้งเก๋ๆ มาออกกำลังกายริมถนนบนฟุตปาธ 

เค้าท่องเป็นแผ่นเสียงตกร่องว่า ทำเพื่อชาติ. ทำเพื่อชาติ ทำเพื่อชาติ ขนาดผมตอบไปหลายคอมเมนท์ว่า ไม่ใช่เพราะพ่อค้าแม่ค้าไม่ยอมย้าย แต่ที่ไม่ย้ายเพราะที่ๆ กทม.จัดให้เป็นที่ของเอกชนซึ่งเก็บค่าเช่าที่แพงเกินกว่าที่พ่อค้าแม่ค้าจะแบกรับไหว เค้าก็ไม่ฟัง เค้าก็ปิดตาข้างนึง มองเห็นแต่การทำเพื่อชาติ

ข่าวล่าสุด คือ. กทม. ต้องการพื้นที่คืนเพื่อขายให้เอกชนไปทำห้างสรรพสินค้าครับ เป็นการทำเพื่อชาติครั้งใหญ่ ที่ทุกคนในชาตินี้ได้ประโยชน์จริงๆ ไม่ได้เป็นการเอื้อประโยชน์ให้เอกชนนะครับ พ่อค้าแม่ค้าต่างหากที่มองไม่เห็นประโยชน์ของชาติเหมือนเค้า

อย่างไรก็ดี พ่อค้าแม่ค้าก็มีพลังแค่น้อยนิดครับ คงต้านอุดมการณ์รักชาติไม่ได้ เค้าสั่งก็ต้องไป พ่อแม่ผมเข้าใจและกำลังหาทางไปอยู่เหมือนกันครับ อยากขอยืมเงินแบบไม่มีดอกเบี้ยไม่มีกำหนดชำระคืนจากความเห็นด้านบนสัก 3 แสนมาเซ้งที่เหมือนกัน เพราะไม่รู้ว่าจะหาเงินที่ไหนมาทำเพื่อชาติแล้วครับ

อีกไม่นานประเทศชาติจะไม่มีคนจนแล้วนะครับ
เพราะคนจนตายหมดครับ
comment34-7:ผม่ไม่ได้บอกให้คุณอดตายเพื่อชาติ แต่ผมกำลังบอกให้คุณเห็นแก่ส่วนรวม มากกว่าผลประโยชน์ส่วนตัว
comment34-8:ทำยังไงดีครับ ไหนลองเสนอมาหน่อยครับ ตอบคำถามผมตามนี้นะครับ

1.จะไปขายที่ไหนครับ ค้าขายอยู่ได้ด้วยลูกค้าประจำ ถ้าให้ย้ายไปขายที่อื่น จะทำยังไงให้ลูกค้าตามมาครับ?

2.ที่ๆ กทม.จัดให้ราคาแพงเกินพ่อค้าแม่ค้าจะจ่ายไหว พ่อค้าแม่ค้าควรทำยังไงต่อไปดีครับ?

3.กทม.เสนอเป็นตัวกลางเจรจาระหว่างพ่อค้าแม่ค้ากับเอกชนที่ทำตลาด แต่ข้อเสนอที่ได้คือ 1-3 เดือนแรกเก็บความเช่าไม่แพง(ไม่รู้เท่าไหร่แต่บอกแค่ไม่แพง) ต่อจากนั้นค่อยมาว่ากันอีกที สมมติเก็บเดือนละ 6000 บาทซึ่งครอบครัวผมจ่ายไม่ไหว เราควรทำยังไงต่อไปดีครับ?

ขอแค่คำตอบเคลียร์ 3 ข้อนี้ก่อนครับ รบกวนช่วยผมด้วยครับ เพราะตอนนี้อุดมการณ์มันกินไม่ได้ และใครชอบถูกไล่เหมือนหมูเหมือนหมาบ้างครับ ถ้ามีทางไปเค้าไปกันนานแล้วครับ ไม่ต้องรอให้ใครมาไล่หรอกครับ
comment34-9:ทำยังไงดีครับ ไหนลองเสนอมาหน่อยครับ ตอบคำถามผมตามนี้นะครับ

- คุณเรียนจบอะไรมาครับ ไม่ได้กวนนะครับ  หรือว่าคุณรักในสิ่งไหน ต้องทำในสิ่งที่คุณฉนัด และใจรัก เพราะคุณจะทำได้ดี และมีความสุข

1.จะไปขายที่ไหนครับ ค้าขายอยู่ได้ด้วยลูกค้าประจำ ถ้าให้ย้ายไปขายที่อื่น จะทำยังไงให้ลูกค้าตามมาครับ?

- ลองหาลูกค้าใหม่ครับ การทำธุรกิจคุณต้องหากลุ่มลูกค้าใหม่ๆ ตลอดเวลา จะคาดหวังให้ลูกค้าตามคุณไปไม่ได้หรอกครับ ถ้าลูกค้าเขาไม่สะดวก

2.ที่ๆ กทม.จัดให้ราคาแพงเกินพ่อค้าแม่ค้าจะจ่ายไหว พ่อค้าแม่ค้าควรทำยังไงต่อไปดีครับ?

- ขยันทำงาน หารายได้เสริม คุณเก่งอะไร ถนัดอะไร คุณเป็นคนที่รู้ดีที่สุด

3.กทม.เสนอเป็นตัวกลางเจรจาระหว่างพ่อค้าแม่ค้ากับเอกชนที่ทำตลาด แต่ข้อเสนอที่ได้คือ 1-3 เดือนแรกเก็บความเช่าไม่แพง(ไม่รู้เท่าไหร่แต่บอกแค่ไม่แพง) ต่อจากนั้นค่อยมาว่ากันอีกที สมมติเก็บเดือนละ 6000 บาทซึ่งครอบครัวผมจ่ายไม่ไหว เราควรทำยังไงต่อไปดีครับ?

- อย่างที่ผมบอก ตัวคุณเองต้องหารายได้เสริม ทำในที่สิ่งที่ตัวเองรัก และถนัด
พ่อแม่คุณ อาจหางานที่มาทำที่บ้านแล้วส่งขายตามที่อื่นๆ เพื่อที่เขาจะได้มีอะไรทำ ไม่เหงา และเพิ่มรายได้ให้แก่ครอบครัว

ขอแค่คำตอบเคลียร์ 3 ข้อนี้ก่อนครับ รบกวนช่วยผมด้วยครับ เพราะตอนนี้อุดมการณ์มันกินไม่ได้ และใครชอบถูกไล่เหมือนหมูเหมือนหมาบ้างครับ ถ้ามีทางไปเค้าไปกันนานแล้วครับ ไม่ต้องรอให้ใครมาไล่หรอกครับ

-ถ้าคุณทำถูก กม เขาไม่มีอำนาจอะไรมาไล่คุณได้หรอกครับ
ผมไม่ได้รู้จักคุณเป็นการส่วนตัวนะครับ แต่ผมสามารถชี้แนะแนวทางที่ดีแก่ตัวเองคุณเอง
ทั้งนี้ทั้งนั้นคุณเองเท่านั้นที่จะตอบคำถามได้ดีที่สุด
comment34-10:คุณไม่ได้อ่านเนื้อหาในกระทู้นี้เลยครับ ย้อนกลับไปอ่านครับ
comment34-11:งงค่ะ ปัญหาปากท้องของครอบครัวคุณต้องให้รัฐเข้ามาช่วยเหลือหรือคะ  หลายคนมีปัญหาปากท้องปัญหาทำกินทั้งนั้น ก็ต้องดิ้นรนต่อสู้กันเองป่ะ
อ้างว่าจนแล้วเบียดเบียนคนอื่นได้รึไง  ตั้งแผงขวางทางจนคนสัญจรไปมาต้องลงไปเดินบนถนนเสี่ยงถูกรถชนเนี่ยนะ ละอายใจบ้างป่ะ
แล้วไม่ต้องมาประชดประชันว่าพ่อค้าแม่ค้าต้องเสียสละเพื่อชาติเลย ตลกอ่ะ แค่ย้ายออกจากที่ๆไม่ใช่ของตัวเองมาบอกว่าเป็นการเสียสละ  เหอะๆ

ไม่ต้องมาดราม่าว่ารายได้ไม่พอค่าเช่าที่ใหม่ เพราะนั่นก็เป็นปัญหาส่วนตัวของครอบครัวคุณ เบียดเบียนที่สาธารณะมาตั้งสามสิบปีแท้ๆ
แล้วตัวเองเรียนจบทำงานมีรายได้แล้วแต่พ่อแม่ยังต้องเดือดร้อนหาที่ขายของต่อเนี่ย ต้องโทษใคร ความผิดใคร ต้องโทษตัวเองแล้วล่ะที่ไม่มีปัญญาพอจะให้พ่อแม่พึ่งพาได้น่ะ พิจารณาตัวเองบ้าง ไม่ใช่โยนความผิดให้รัฐ โยนความเสี่ยงให้คนเดินถนน

ย้ำอีกครั้ง ปัญหาปากท้องของครอบครัวคุณไม่ใช่หน้าที่ของรัฐ ไม่ใช่หน้าที่ของพลเมืองคนอื่นที่ต้องมานั่งเห็นใจคุณ คนที่เค้าเสียภาษีทุกปีแต่ไม่มีทางเท้าให้เดินอย่างปลอดภัยเพียงเพราะความเห็นแก่ตัวและมักง่ายของคนที่ใช้ข้ออ้างความจนมาเบียดเบียนคนอื่น ยังมีหน้ามาเรียกร้องความเห็นใจ น่าสมเพช
comment34-12:จขกท ตอบดีมาตลอด น่าเห็นใจมาตลอด  
มาเจอ คห นี้ที โป๊ะแตกสติหลุดเลยนะคะ  

ลองอ่าน คห 34-4 ดีๆนะคะ  เขาไม่ได้ไม่เห็นใจหรือประชดอะไร จขกท นะคะ  
(แต่เขาก็ไม่ได้อ่าน คห ของ จขกท ทุกอันจริงๆ  เลยไม่รู้ว่า จขกท มีบัตรพ่อค้า+จ่ายภาษี+สู้ค่าแป๊ะเจี๊ยะที่เอื้อเอกชนไม่ไหว+โดนเอาเปรียบไม่เห็นใจจากนายทุน, อื่นๆ)
แต่ยังไงก็ตามทำให้ถูกต้อง จะได้ยั่งยืนค่ะ 
เห็นใจ จขกท และครอบครัวมาก  ขอให้เจอทางออกที่ดี เลี้ยงตัวและครอบครัวได้ยั่งยืนนะคะ

ปล จขกท ภาษาเขียนดีมากๆค่ะ
comment34-13:34-11 ฮาร์ดคอร์ดี แต่ถูกใจเรามากเบย คิดเหมือนกัน
comment34-14:34-11 กดไลค์รัวๆ

เอะอะก็หาเช้ากินค่ำ รังแกคนจน คนที่คิดถึงแต่ตัวเองสมควรได้รับความเห็นใจจากคนอื่นหรอคะ พร่ำพรรณนาถึงความเดือดร้อนของตัวเองอยู่นั่นแหละ นี่ถ้าเค้าไม่ไล่ที่กะจะออกโฉนดเป็นมรดกเลยรึเปล่าคะ เค้าเคยเตือนก็แล้ว ทำไมไม่มองหาที่ใหม่แต่เนิ่นๆ ของคุณดีจริงเค้าก็ตามไปซื้อ คนไม่ได้มีตังกันแค่แถวนี้ซะหน่อย ย้ายไปอาจจะขายดีกว่าเดิมก็ได้ ต้องยอมรับแล้วปรับตัวนะคะ โวยวายอย่างนี้ไม่ได้อะไรขึ้นมาหรอก
comment34-15:ผมอ่านแล้วไม่รู้สึกเห็นใจเลยนะครับ เบียดเบียนสมบัติสาธารณะ

เหมือนโจรขโมยของ แล้วให้ผมไปเห็นใจขโมยหรอครับ ผมเห็นใจคนส่วนใหญ่ของประเทศ ที่โดนเบียดเบียนสมบัติของเค้ามากกว่าครับ
comment34-16:ยิ่งอ่านยิ่งตีโพยตีพาย โทษนู่นโทษนี่ขอความเห็นใจ แต่ไม่มองตัวเอง
comment35:เดี๋ยวจะหลังไมค์ไปหานะคะ  พอดี งานที่ทำอยู่เกี่ยวกับ การออกบูธ  โอทอป  

อีเว้นท์  ต่างๆ    คุณจะสะดวกไปออกงานหรือเปล่าคะ   

อ่านแล้ว เห็นใจคนค้าขายมากๆ   เพราะเราคลุกคลี กับ  พ่อค้าแม่ค้าที่มาขายของ

เข้าใจเลย   หัวอกคนทำมาหากิน  อยากให้  หน่วยงานที่เกี่ยวข้อง  


มองปัญหา  ตรงนี้ให้ยาว ๆ   เพราะคนพวกนี้ไม่ใช่มนุษย์เงินเดือน

ที่พอสิ้นเดือนจะมี  เงินเดือนมารองรับ
comment36:เห็นใจคุณนะคะ   เดือดร้อนกันทั่วหน้าค่ะ

จัดระเบียบมันก็ดีอยู่หรอกนะคะ. แต่ควรหาทางสายกลางที่จะช่วยพ่อค้าแม่ขายอย่างจริงใจ ไม่ใช่เตะๆเขี่ยๆแบบที่ทำอยู่อย่างนี้ 

ค่าที่แพงอย่างนี้ที่ใหม่ก็ไม่รู้จะขายได้ไหม   ถ้าคนมีเงินจ่ายยังเครียดเลย

เดือดร้อนกันทั่วหน้าค่ะ.  ชีวิตยังไม่สิ้นก็ต้องดิ้นกันไปนะคะ
comment37:ขอตอบหน่อยนึงนะคะ เราอยู่ใกล้บริเวณนั้นค่ะ บ้านอยกอนโบ๊เบ๊ ค้าขายในคลองถมเราเข้าใความรู้สึกคุณนะคะ แต่ว่าทางทำกินทำกันมานานเป็นกิจวัตร นถติดไม่เท่าไร แต่ความเสี่ยงอันตรายมีมาก ก่อนที่เค้าจะประกาศยกเลิก เราเห็นเคลียร์ปัญหากันมาหลายปีตั้งแต่บริเวณโบ๊เบ๊แล้ว แต่ก่อนแถวมหานาคเราเคยเดินหลังๆไม่ค่ะ มันเฉอะแฉะมาก พากันรถติด เสี่ยงอันตราย เราเดินไปซื้อของ กว่าจะออกมาเรียกรถ ต้องเลยมาเลนที่สองที่สาม ต้องหัวมุมสะพานก็แออัด ขยะทิ้งกันเกลื่อนเป็นมุมใหญ่ๆ ขยะสดด้วย ยิ่งเวลาฝนตกเราไม่อยากคิดเพราะผ่านประจำ ผ่านมาสามสิบปี เราทำเท่าที่ได้แล้ว ที่เหลือต้องปล่อยวางค่ะ ทำผิดกฎหมายก็ต้องยอมรับ ถ้าทุกคนอะลุ้มอะล่วยหมด มันก็จะวนเวียนไม่รู้จบ เราเห็นโบ๊เบ๊เข้มงวดมาสักพัก ผ่านไปไม่ถึงสองเดือนเหมือนเดิม แถมหนักข้อขึ้น ถ้าอยากให้มีตลาดสด ลองขยับไปค้าขายแถวตลาดนัดใกล้บ้านคุณไหมคะ ส่วนเรื่องพี่ๆคุณ ถ้างานใช้แรงงานเงินเดือนไม่พอใช้ เราว่าต้องปรับปรุงคือแนะนำ ไปเรียนสารพัดช่างค่ะ พวกช่างซ่อม ช่างต่างๆที่กำลังขาดแคลนแรงงาน เรียนตอนเย็น ส่วนงานเราว่าถ้าคุณเดินไปสมัครที่ต่างๆเห็นสมัครเยอะค่ะ ถ้าไม่เกี่ยงงาน เลือกงานที่เหมาะค่ะ
comment37-1:ปัญหาทั้งหมดที่คุณว่ามา ผมคิดว่ามีทางแก้อื่นที่สามารถทำได้นะครับ ไม่ใช่ปิดตลาดไปเลย อย่างที่ผมบอกด้านบนครับ เราพูดคุยกันช่วยเหลือกันไม่ได้หรือครับ?
comment37-2:จากอ่านตอนแรกๆก็เห็นใจอยู่ แต่ตอนนี้เรารู้สึกว่าจขกท ต้องการฟังแต่คนที่เห็นด้วยเท่านั้น
คนที่ใจเป็นกลาง เพราะเค้าไม่ได้มีส่วนได้เสียอะไร(เช่นคนตจว. ที่สักชาติถึงจะเข้ากรุงอย่างเรา)
แนะหาแนวทางอะไรก็ไม่เอา สรุปว่าอย่างเดิมดีแล้ว
ถึงคนที่เเค้าไม่ได้มีสถานะอย่างครอบครัวคุณ เค้าก็มีอุปสรรคตามแบบของเค้า ต้องปรับตัวตามแบบของเค้าเหมือนกัน
เผลอๆสเกลการล้มใหญ่กว่าด้วยซ้ำ ไม่ใช่แค่ครอบครัวตัวเอง
comment38:ขออนุญาตเพิ่มความเห็นอีกสักนิด

ถ้าตามที่จขกท.ว่าสถานที่ที่จัดให้ใหม่ค่าแป๊ะเจียะแพงถึงสามแสน  ตรงจุดนี้ผู้จัดระเบียบน่าจะมีบทบาทในการตรวจสอบ หรือมีข้อกำหนดที่เป็นจริง ไม่ให้มีการเรียกเก็บเงินแป๊ะเจียะ ซึ่งเป็นการเอาเปรียบผู้ค้าทั้งหน้าเก่าและหน้าใหม่

ทีอย่างกรณีค่าตั๋วสายการบินโลว์คอสต์กับค่าตั๋วรถทัวร์ของเจ๊เกียว รัฐมนตรีทหารยังสามารถออกมา"ขอ" ให้เห็นใจอย่าขายตั๋วถูกจะไปกระทบเจ๊เกียว ท่านรัฐมนตรีทหารก็ยังทำมาแล้ว

กรณีที่ จขกท..เล่ามา ท่านรัฐมนตรีทหารและผู้เกี่ยวข้อง ก็น่าจะ "ขอ" เจ้าของพื้นที่ใหม่ว่าอย่าไปขูดเลือดคนขายของเลย อย่างนี้คนขายก็สามารถไปขายที่ใหม่ได้ พื้นที่เดิมก็คืนสภาพไป มันน่าจะเป็นการคืนความสุขให้ประชาชนได้บ้างนะครับ
comment38-1:555 คงยากครับ เพราะตลาดนี้เล็กครับ ตลาดนี้เป็นแค่จุดเล็กมากๆๆๆๆๆๆๆ เมื่อเทียบกับกรณีของสายการบินที่กระทบคนทั้งประเทศ

ผมอยากให้มีคนมาตรวจสอบอย่างนั้นเหมือนกันครับ เอาแบบระบุในสัญญาไปเลยว่าจะเก็บเดือนละเท่าไหร่ และเป็นอัตราคงที่ไม่มีนอกไม่มีใน ส่วนจะขึ้นค่าเช่าที่ก็ให้เป็นไปตามกลไกตลาด  return ทางธุรกิจอาจช้าไปบ้าง แต่ก็ได้แค่ฝันครับ คนตลาดนี้รู้จักเอกชนรายนี้ดี เราอยู่ด้วยกันมานานแล้วครับ

สัญญาที่ให้แม่ค้าพ่อค้าเซ็นยังไม่ระบุเงื่อนไขเลยครับว่ามีเงื่อนไขอะไร ค่าเช่าที่ยังไม่กล้าระบุเลย กทม.อาสาเป็นตัวกลางให้ก็ไม่มีผล คนตลาดนี้ได้แต่ปลงครับ เพราะอย่างที่รู้กันว่า พ่อค้าแม่ค้าอยู่ในพื้นที่สาธารณะ เราต้องไปอย่างเดียว จะไปเป็นขอทานไปลำบากลำบนขนาดไหนไม่มีใครรู้ไม่มีใครสน เค้าสนแค่พ่อค้าแม่ค้าไปรึยัง ทำตามกฎหมายรึเปล่า ประเทศขาติจะได้เจริญสักที นี่เพราะพ่อค้าแม่ค้านะเนี้ยประเทศถึงไม่เจริญ

เค้าคิดแค่นี่แหละครับ
comment39:สู้ๆนะคะ จขกท..คนมากมายหลายจิตใจ ดีมั่ง ร้ายมั่งก็ชั่งเขา 
เลอกเอาที่ส่งเสริมกำลังใจ จงสู้ต่อไปไม่อดตายค่ะ..มะพร้าวสด อร่อยที่สุด!!
แนะนำ ทำขายส่งแทนค่ะ รับมา..ปอกที่บ้าน..ส่งตามร้านเลยค่ะไม่ต้องมีหน้าร้าน
comment39-1:คุณคิดเหมือนพ่อแม่ผมเลยครับ วันนี้พ่อแม่ลองทำเป็นวันแรกครับ แต่แรกๆ คงต้องไปส่งให้ลูกค้าฟรีก่อน ได้ความยังไงจะมาอัพเดทให้ฟังนะครับ ยังไงก็ต้องเอาลูกค้าประจำให้อยู่ก่อน ขอให้เอกชนเห็นใจคนค้าขายและคิดค่าเช่าไม่แพงมาก ไม่มีลับลมคมในด้วยเถิด ไม่อยากโทรถามพ่อแม่บ่อยๆ แค่นี้ท่านก็เครียดมากแล้ว ยังไงก็เป็นกำลังใจให้ครอบครัวผมและพ่อค้าแม่ค้าที่ตลาดนี้ด้วยนะครับ ทุกคนกำลังสู้หาทางออกที่พึงพอใจทุกฝ่ายอยู่เหมือนกันครับ
comment40:เป็นกระทู้ ที่พร่ำพรรณา ของคนที่มองเห็นแต่ครอบครัวตัวเอง ก็เท่านั้น
คุณไม่ถึงกับต้อง "เสียสละตัวเองเพื่อชาติ"  .... ขอเพียงแค่ "คุณไม่เบียดเบียนคนอื่น" ....ได้ไหมล่ะ

การที่คุณขายบนทางเท้า ... แล้วอ้างว่า เสียค่าบำรุงท้องที่ หรือจิปาถะนั่น 
 ... ไม่ได้หมายความว่า  มันถูกต้อง และไม่เบียดเบียนประชาชนคนไทยคนอื่นๆ

เนื้อหาไม่ได้ต่างจาก ผู้ถูกไล่ที่คลองถม .. ทุกคน มันก็ทำมาหากิน เหนื่อยยากทั้งนั้น
คุณพร่ำแต่ว่า พ่อแม่เหนื่อย ... แล้วพ่อค้าแม่ค้าตามห้าง พ่อค้าที่ยอมจ่ายเงินค่าเช่าในตลาด กรรมกรแบกหาม เกษตรกรชาวไร่ชาวนา พนักงานเงินเดือน พวกนี้เค้าไม่เหนื่อยหรืออย่างไร เพื่อแลกกับเงิน ....  "ทุกคนก็เหนื่อย กับการทำมาหากินทั้งนั้น"  

ทำไมต้องเห็นใจแต่แม่ค้าที่รุกพื้นที่สาธารณะ เพื่อหาประโยชน์ส่วนตน  แล้วให้คนอื่นไปเดินบนถนน
ความรู้สึกที่ได้อ่าน  ไม่ต่างจาก  แม่ค้าที่ขายของบนฟุตบาทสยามสแควร์  ..ทำให้คนอื่นต้องลงไปเดินบนถนน
ไม่ต่างจาก แผงลอย 2000แผงที่คลองถม ..ที่ทำให้เจ้าของบ้านเหล่านั้น เดือดร้อนในบ้านตัวเอง
หรือพวกร้านเหล้า ที่ขายดึกดื่น .. ทำให้เพื่อนบ้านต้องหนวกหูกลางคืน  อดหลับอดนอน และอันตราย
ไม่ต่างกับ ร้านอาหาร ที่มีลูกค้าจอดรถเต็มถนน ..  เดือดร้อนคนแถวนั้นไปหมด
จนเคสหมอมุก ต้องโดนรถตั้งใจชน จากคนที่มันมาจอดหน้าบ้านตัวเอง และหมอมุกเอารถเข้าบ้านไม่ได้
คนเหล่านี้  ...อ้างได้ทุกคนว่า  ชั้นต้องทำมาหากิน   (สาระคือ  มองแต่ตัวเอง แล้วละเมิดสิทธิ์/โอกาส ของคนอื่น)

กระทู้นี้  ผิดตั้งแต่ แทก  "การเมือง"  (ดึงคนกล่มนึงมาเม้นท์ เข้าข้างตัวเอง หุหุ)   มันต้องแทก "กฎหมาย" ต่างหาก
กระทู้เหมือนต้องการชี้นำ และมุ่งหมายโจมตีทางการเมืองมากกว่า
------------------------------------

แล้วการอ้างว่า "จน" ... คน 90% ของประเทศไทย  อ้างว่าจนได้ทุกคนค่ะ  เพราะทั้ง90% ยังอยู่ในวังวน ทำมาหากิน ยังเหนื่อยอยู่
มนุษย์เงินเดือน (อย่างคุณ)  ก็เหนื่อย ก็จน ... แม่ค้าที่จ่ายค่าเช่าถูกต้องในห้างในตลาด ก็เหนื่อย ก็จน .. กรรมกร ก็เหนื่อย ก็จน...เกษตรกรก็เหนื่อย ก็จน   

"จน"  เหรอ .... คนที่ขายมะพร้าว วันละ 600 ลูก   ไม่จนหรอก  (ถ้าจะจน ก็เพราะลูกเยอะ)
กำไร 1000 เหรอ ... แค่ลูกละ 1.50 บาทเหรอ  อุตส่าห์ไปซื้อถึงสวน มาขายปลีก ที่ถนนย่านชุมชน

ไม่จนหรอก ... ลูกๆ ก็โตกันจนทำมาหากินได้แล้ว ทั้ง 6 คน ... ลูกๆ รวมกัน เลี้ยงพ่อแม่ไม่ได้เลยเหรอ คุณก็จบป.ตรีแล้ว
ไม่ลองหากินในที่ถูกต้อง, หรือทำงานอื่นที่สมวัยพ่อแม่  , แล้วลูกคนอื่น ก็ทำอย่างอื่นบ้าง  ไม่ดีกว่าเหรอ
ถ้าสิ่งที่คุณเป็น  ... ยังใช้คำว่า"จน"  ก็มีคน 90% ของประเทศ อ้างคำว่า "จน"ได้หมดแล้วน่ะค่ะ
แล้วก็ไม่ต้องแขวะเราว่า  "คนไม่จน ไม่เข้าใจหรอก"   ... ค่ะ เราไม่ค่อยเข้าใจ  เพราะเราไม่ทำมาหากินแบบเบียดเบียนสาธารณะ แต่เราเลือกจ่ายค่าเช่า และอยู่ในที่สมควร    ... แต่เราก็เหนื่อยมาก กับการทำมาหากิน   เรียกว่า น่าสงสาร ได้ไหมคะ


เรากลับคิดว่า  "ทำไมไม่มองโลกในแง่ดี  ขอบคุณโอกาส  ที่คุณได้ขายมาเกือบตลอดชีวิต  
ได้เลี้ยงจนลูกๆโต และควรจะหากิน+เลี้ยงพ่อแม่ได้แล้ว .... "
"ทำไมไม่ขอบคุณ  ที่ใช้ช่องว่างกฎหมาย ใช้การละเมิด  ...ทำมาหากินมาได้ตั้งนาน ....พอมาเลิกสิทธิ์(พิเศษ) ก็ดิ้น ไม่พอใจ"

ตลาดทั้งหลาย  ก็มีค่าที่ ค่าใช้จ่าย ... การเซ้งสิทธิ์ในพื้นที่  แม่ค้าทั่วประเทศ 5แสนคน ก็จ่ายกัน เป็นปกติ  
ทำไมเค้าต้องจ่ายล่ะ  พวกเค้าโง่ใช่ไหม ที่จ่าย ที่ทำสิ่งที่ถูกต้องตามกฎหมาย  ไม่ละเมิดสิทธิ์คนอื่น

เราอ่านคร่าวๆ ถึงเงื่อนไขตลาดนั่น  ... ก็เหมือนให้ขายในราคาไม่แพง 1-3เดือน  จึงจะเก็บค่าเซ้ง ถ้าคุณจะอยู่ต่อ
เนื้อหานั่น หมายความว่า   ให้เวลาคุณปรับตัว 1-3เดือน ..ช่วงนั้น ให้คุณมีเวลาไปหาที่ทำกินอื่น  หรือทดลองขาย ไงล่ะคะ

ครอบครัวคุณก็บอกว่า   "ย้ายมาตั้งหลายครั้งแล้ว "  ก็แสดงว่า รุกที่สาธารณะมาตลอด ... แล้วจะย้ายอีกครั้ง เป็นอะไรคะ?
แน่นอน มันลำบาก มันเหนื่อย (ใครไม่เหนื่อย) ... แต่ทำไมต้องตั้งกระทู้นี้  เป็นพิเศษ 
คือ กระทู้นี้ ตั้งใจดราม่า (ซึ่งชีวิตคนไทย ค่อนประเทศ เล่าเป็นเรื่องดราม่าได้หมดค่ะ)  หวังจะขอด่า คสช. ใช่ไหมคะ

ปล. จขกท. จบ ป.ตรี  ออกมาทำมาหากินแล้วนะจ๊ะ ... ครอบครัวคุณไม่ใช่ฐานล่างของสังคมหรอกค่ะ
comment40-1:ขอบคุณสำหรับความคิดเห็นนะครับ

1.ทำไม Tag การเมืองไม่ได้ครับ? พันทิพก็ไม่ได้ถอน Tag  นี่ครับ หรือยังตรวจสอบไม่พบก็ไม่แน่ใจ แต่ถ้าผิดเดี๋ยวเค้าก็ถอน Tag เองครับ

2.จบป.ตรีแล้วแปลว่าหาเลี้ยงครอบครัวได้แล้วหรอครับ? ถ้าทุกคนเท่าเทียมกันแบบที่คุณว่ามา โลกนี้ไม่มีคนจนครับ คำว่าจนอาจตัดสินยาก ผมเรียนแจ้งไปแล้วว่า ครอบครัวผมยินดีจ่ายเงินค่าที่ ยินดีย้าย แต่ค่าที่ที่เอกชนเรียกเก็บมันแพงไป (ขอโทษที่ขีดเส้นใต้ใส่ตัวหนาแบบคุณไม่ได้นะครับเล่นทางมือถือหน่ะครับ) บอกไปหลายครั้งแล้วคุณก็ยังวนเวียนว่าครอบครัวผมและพ่อค้าแม่ค้าเค้าไม่ยอมย้ายเค้าดื้อ ไม่ได้บอกไม่ยอมย้ายครับแต่ค่าที่มันแพงไป มันย้ายไปไม่ได้ไงครับ แล้วถ้าย้ายไม่ได้ก็ต้องไปหาที่ขายอื่นที่จ่ายไหวใช่ไหมครับ มีทางแค่นั้นใช่ไหมครับ?

3.ไม่ต้องดูถูกผมก็ได้ครับ ผมเรียนจบป.ตรีแล้วครับ แต่ยังไม่มีปัญญาหาเลี้ยงครอบครัวได้ครับ เพราะเงินเดือนไม่สูง ขอโทษที่ทำให้คุณต้องมาสั่งสอนนะครับว่าผมควรหาเลี้ยงครอบครัว แต่ผมเป็นมนุษย์เงินเดือนครับ เงินเดือนก็ไม่ได้เยอะมากพอจะเลี้ยงครอบครัวไหวครับ ได้แต่แบ่งเบาภาระ พ่อแม่ถึงต้องค้าขายต่อไปยังไงละครับ ขอโทษด้วยนะครับที่ผมมันไม่ได้เรื่อง

4.ครอบครัวผมทำค้าขายหาเช้ากินค่ำทำไมจะไม่เข้าใจคำว่า ดิ้นรนหากินครับ แล้วที่ทำอยู่นี่คืออะไรครับ?

5.ขยายความคำว่าเบียดเบียนหน่อยครับ เบียดเบียนใครบ้าง ประเทศชาติเหมือนความเห็นด้านบนรึเปล่าครับ?

6.ผมก็บอกชัดเจนแล้วว่ามาระบาย แล้วทำไมผมมาระบาย มาดราม่าในพันทิพไม่ได้ล่ะครับ? มีกฎหมายข้อไหนห้ามครับ? แนะนำผมทีครับว่าผมต้องไประบายที่ไหน ใครบังคับให้คุณเข้ามาอ่านกระทู้นี้ครับ? ถ้าไม่มีใครบังคับคุณก็ไม่มีสิทธิ์มาห้ามผมไม่ให้ตั้งกระทู้แล้ว Tag ไปไหนครับ

7.ขอย้ำอีกทีนะครับว่า รู้อยู่แล้วว่าผิด แต่ละคนก็กำลังดิ้นรนหาทางไป คิดว่าครอบครัวผมงอมืองอเท้ากันอยู่หรอครับ ไม่ต้องเร่งเร้าหรอกครับ แต่สิ่งที่คุณต้องการมันทำวันนี้ไม่ได้ ให้เวลาหน่อยดีไหมครับ?

8.อ่านคอมเมมนท์คุณรู้สึกแค่ว่าต้องการมาเหน็บให้เจ็บใจ ซ้ำเติมคนล้ม งั้นถ้าคุณพอใจแล้วก็ย้อนกลับไปอ่านเนื้อหาในกระทู้แล้วเติมความเห็นใจเข้าไปอีกนิด จะพบว่าพ่อค้าแม่ค้ากำลังหาทางออกอยู่เหมือนกันครับ อย่าไล่กันเหมือนหมูเหมือนหมาเลยครับ นี่คนเหมือนคุณครับ

ป.ล.ผมไม่เคยบอกว่าถูกย้ายไปหลายครั้งครับ บอกว่าได้รับแจ้งให้ย้าย 30กว่าปีที่ผ่านมาอยู่ที่เดิมมาตลอดครับ

ป.ล.1 เพิ่มเติมเรื่อง Tag ครับ Tag กฎหมายก็ใส่ไปครับ แต่พันทิพคงเอาออกซึ่งแปลว่า Tag ผิดนะครับ - -" แต่การเมืองยังอยู่ซึ่งแปลว่าผม Tag ถูกแล้วครับ ...เรื่องไร้สาระมากๆ แต่ก็มา Edit ตอบให้นะครับ
comment40-2:แล้วก็ไม่ต้องบอกว่า เราโลกสวย  เราไม่จน ... ใช่ค่ะ เราไม่จน และยังพยายามมองโลกให้สวยอยู่
เราก็ไม่ได้ดีเด่นอะไร ... ไม่ได้ร่ำรวยอะไร  ... ตอนนี้ เราก็เป็นแค่แม่ค้าคนนึง
แต่ยังมีคนบางคน ที่ไม่หาข้ออ้าง มาขอนั่นขอนี่ จากสังคม ... 
เพราะการใช้ทรัพยากรของชาติ .. นั่นย่อมมาจาก คนอื่นในชาติ เป็นผู้จ่ายแทน

"อย่าถามว่า คุณจะได้อะไรจากประเทศ ...แต่ถามว่า คุณได้ให้อะไรกับประเทศ" ... คุณไม่ต้องมาถึงขั้นนั้น
"คุณไม่ต้องเสียสละรักชาติ" (ดังคำที่คุณได้ประชด)  แค่คุณไม่ต้องเบียดเบียนชาติ /คนอื่นๆในชาติ ... นั่นก็ประทับใจแล้ว
comment40-3:" ครอบครัวเราผ่านการถูกไล่มาหลายครั้งแล้วครับ "

เราไม่ใช่คนเดียว  ที่อ่านแล้วเข้าใจว่า  คุณย้ายมาหลายที่   ....  
หุหุหุ  แต่จริงๆ ถูกไล่มาตลอด  แต่ไม่ไป  หุหุหุ

(ปล. มาเล่า  แต่ห้ามไม่ให้แสดงความไม่เห็นด้วย ไม่เห็นใจ ..เหรอ)
(ปล. แล้วก็ไม่ใช่ไม่เห็นใจ  แต่คนทั้งประเทศ อ้างความน่าสงสารได้ .. แต่ถ้ากฎหมายมันไม่ถูกใช้ได้จริง  มันก็มีแต่ความไร้ระเบียบวินัยจากคนเห็นแก่ตัว)
(ปล. ไม่ว่างมาอ่านซ้ำๆนะคะ  ... เพราะต้องไปทำมาหากิน เหนื่อยเหมือนกัน)
comment40-4:ถ้าคุณมีเงินคุณก็จ่ายได้ไม่แปลกนี่ครับ แต่ครอบครัวผมไม่มีเงินจ่ายแบบครอบครัวคุณจะให้ทำยังไงดีครับ? ถ้าผมมีเงินเซ้งที่ ถ้าพ่อค้าแม่ค้ามีเงินเซ้งที่แบบคุณเค้าคงไปนานแล้วครับ ไม่ต้องให้คุณมาดูถูกแบบนี่หรอกครับ
comment40-5:ใครห้ามคุณแสดงความคิดเห็นครับ? ข้อความไหนห้าม? ผมงงแล้วครับ? คอมเมนท์คุณเข้าใจผิดผมก็แย้งชี้แจงข้อเท็จจริง ผมห้ามคุณแสดงความเห็นตรงไหนครับ? งง?

อ่านจบรึยังครับเนื้อหาหนะครับ โดนไล่มาหลายที่แต่ไม่ไปถูกแล้วครับ จากนั้นรัฐบาลคุณสมัครก็มาช่วยเรืองขึ้นทะเบียนผู้ค้าแถวนั้นให้มีสิทธิ์ค้าขาย แต่ตลาดมันเล็กไม่คุ้มกับการลงทุนกทม.ถึงไม่ลงทุนครับ พอเปลี่ยนรัฐบาลใหม่เค้าก็มาไล่อีก ตลาดก็ขอถวายฎีกาของพระเมตตาพระองค์ท่านก็ทรงพระราชทานให้ เราถึงได้มีที่ค้าขายกันต่อไปเพราะมีพระบารมีท่านคุ้มเกล้า แต่พอเปลี่ยนรัฐบาลอีกก็ยกเลิกพื้นที่ดังกล่าว ในระหว่างฟ้องร้องพ่อค้าแม่ค้าก็ได้รับสิทธิ์ให้ค้าขายได้แต่ต้องให้เรียบร้อยให้เก็บเป็นระเบียบซึ่งก็ทำตามมาตลอด เตนท์ที่คุณเห็น(หากเคยผ่าน)พ่อค้าแม่ค้าก็ลงทุนกันเองเพราะอยากให้เรียบร้อย วันนี้พอต้องย้ายตามคำสั่งคสช.ตลาดก็ขอความช่วยเหลือ ไม่ได้หรือครับ? เราขอความเมตตาให้ช่วยเหลือเราไม่ได้หรอครับ? เรื่องที่เราขอกทม.ก็อาสาเป็นคนกลางแต่ข้อตกลงมันเป็นสิ่งที่ยอมรับไม่ได้จริงๆ ไม่อย่างนั้นก็ไปกันแล้วสิครับ

เลิกดูถูกคนอื่นสักทีครับ

ป.ล.ผม Tag การเมืองเพราะเรื่องนี้เกิดขึ้นเพราะการเมือง แต่ไม่ได้แปลกว่าผมจะให้มาด่าคสช.นะครับ ผมไม่ตอบโต้คนที่อาจเรื่องการเมืองแบบคุณเลยสักคอมเมนท์ ลองเสียเวลาย้อนไปดูสักนิดเถอะครับ

คุณเสพติดการเมืองจนเข้าเส้นแล้วครับ
comment40-6:ขอโทษที่ตอบหลายคอมเมนท์นะครับ เล่นทางมือถือ ประเด็นคุณเยอะผมจำไม่หมด คอมเมนท์นี้ขอตอบเรืองมะพร้าวบ้าง

คุณค้าขายแต่ไม่ทราบหรือครับว่าผลไม้มีช่วงขายดีกับขายไม่ดี ช่วงหน้าแล้งจะขายดีหน่อยเพราะผลไม้หายากราคาจึงสูงกว่าปกติ แต่พอหน้าฝนผลไม้เยอะมากราคาจึงตก ราคาที่ผมให้คือเฉลี่ยนมาแล้ว คุณเข้าใจคำว่ากำไรรึเปล่าครับ กำไรแปลว่า ต้นทุน-ยอดขายครับ - -" ช่วงหน้าฝนขายไม่ดีกำไรน้อยกว่านี้อีกครับ
comment40-7:น่าเกลียดครับ แสดงความเห็นต่ำๆ 
เป็นมะเร็ง เสียภาษีปีละ 3 แสน เสียสละไม่ใช้สิทธิต่างๆเช่นบัตรทอง ผมบอกได้เลยว่า คุณไม่กล้าใช้มากกว่า
comment40-8:อ่านมาตั้งนาน อดไม่ได้เข้าไปเมนท์ที่37-2
เลื่อนลงมาเห็นคคห.นี้ ขอเข้ามาแสดงความเห็นด้วยอีกครั้งเหอะ
comment40-9:เห็นใจแล้วเข้าใจเรื่องราวที่ จขกท ต้องการจะสื่อ ขอเป็นกำลังใจให้นะคะ สู้ๆค่ะ
comment40-10:ตอนพ่อแม่คุณเลี่ยงคุณมาตั้ง30ปี ปริญญาก็ไม่จบ ท่าน2คนเลี้ยงคุณกับพี่มาได้ แต่พวกคุณโตๆกันแล้ว คุณก็จบปริญญาตรี ทำไมเลี้ยงท่านแค่สองคนไม่ได้อ่ะค่ะ เห็นแก่ตัวมาตั้งหลาายปี ทำไมคุณเงไม่คิดจะทำอย่างอื่นเพิ่มละค่ะ อาชีพเสริม หรือลองหาทำเลที่อื่นๆ(ที่ไม่เบียดเบียนคนอื่นๆ)เค้าทำมาหากิน คุณต้องเริ่มปรับตัวเองค่ะ จะให้พ่อแม่ขายไปจนท่านอายุเท่าไหร่ค่ะ คุณเองดูเป็นคนฉลาดน่าจะหางานเสริม หรือทำอย่างอื่นได้ไม่ยาก เอาเวลามาพิมพ์ไปหาทางแก้ไขสิค่ะ
comment40-11:เจ้าของความเห็นนี้ (40) พูดได้ตรงใจมากเลย  แต่พิมพ์เองออกมาไม่ได้แบบนี้
comment41:หัวอกเดียวกัน ทุกวันนี้เราเช่าหน้าร้านเจ้าของบ้านเช่าวันละ ครึ่ง-1ชั่วโมง เดือนละ1พันบาท หยุดอาทิตย์ละ2วัน

รอเทศกิจอนุญาตให้มาขายที่เดิม ตอน1ทุ่มได้ ...สู้ๆนะคะ
comment42:อัพเดทข่าวล่าสุดครับ

ตอนนี้บริเวณทางเท้าของบ้านมนังฯ เข้าไปอีก 5 เมตรโล่งใช้เดินได้สะดวกดีแล้วครับ ครอบครัวผมและพ่อค้าแม่ค้าให้ความร่วมมือเป็นอย่างดี ครอบครัวผมจอดรถในที่จอดรถและเดินส่งของให้ลูกค้าอย่างถูกกฎหมายแทน ลูกค้าขาจรไม่มีมาเดินเลยครับ ส่วนลูกค้าประจำเข้าใจดีและช่วยอุดหนุนเราเหมือนเดิม

พ่อกับแม่ผมฟังจากน้ำเสียงดูสบายใจขึ้น เห็นบอกว่าตัวแทนตลาดไปยื่นคำร้องกับศาลเพื่อขอการคุ้มครองให้ขายต่อได้ชั่วคราวในระหว่างที่รอการตกลงกันของ กทม.กับเอกชนครับ ศาลรับเรื่องไปแล้ววันจันทร์ตัวแทนจะเดินทางไปสอบถามความคืบหน้า ผมบอกแม่ให้ลองสอบถามราคาค่าที่ของตลาดอีกครั้ง ขอเอาตัวเลขที่แน่ชัดจริงๆ ที่มีระบุเป็นลายลักษณ์อักษร และวันพรุ่งนี้ผมจะเอาสัญญาจองที่แม่เคยเซ็นมาโพสให้อ่านกันครับ

เราคุยกันเรื่องตลาดใหม่ที่คุณสมาชิกหมายเลข 781012 ตลาดสนามบินน้ำแนะนำ แม่ดูมีท่าทีสนใจ พรุ่งนี้จะลองคุยรายละเอียดดู และต้องขอขอบคุณนะครับที่แนะนำตลาดให้ คุณใจดีมากๆ ถ้าแม่ตกลงไปขายที่นี่แล้วขายได้อยู่ได้ผมคงเบาใจมากๆ คุณมีพระคุณกับครอบครัวของผมมากๆ ครับ

สุดท้ายนี้ อยากขอความเห็นใจจากทุกคนให้เลิกตีตราว่าคนตลาดนี้เป็นคนร้ายทำผิดกฎหมายเถอะครับ ทุกคนพยายามดิ้นรนเพื่อปากท้องไม่ต่างกัน ครอบครัวผมก็พยายามเต็มที่แล้ว การเริ่มอะไรใหม่ๆ ไม่ง่ายนะครับ หากไม่ลำบากเกินไปผมว่าความเห็นอกเห็นใจยังเป็นที่ต้องการของสังคมนี้นะครับ

คราวนี้ถือเป็นวิกฤตของครอบครัวผม แต่ใครจะการันตีว่าวิกฤตนี้จะไม่เกิดกับคนอื่น สำหรับคนที่เห็นอกเห็นใจและให้คำแนะนำให้กำลังใจเป็นที่ปรึกษาสร้างสรรค์ ผมถือเป็นพระคุณมากๆ ครับ และคุณจะได้รับน้ำใจได้รับความเห็นอกเห็นใจช่วยเหลือจากสังคมแน่ๆ

สำหรับคนที่เข้ามาสาปส่ง เข้ามา-ดัน เข้ามาดูถูก ผมอวยพรให้คุณไม่เจอในสิ่งเดียวกันนะครับ ขออย่าให้เจอเหมือนที่ผมเจอเลย ไม่ว่าจะเป็นการซ้ำเติม การดูถูก การตีตรา ผมขอให้จบแค่กรณีของผมครับ ผมก็โลกสวยคิดว่าโลกนี้เต็มไปด้วยคนมีน้ำใจเห็นอกเห็นใจกัน กระทู้นี้เป็นบทเรียนให้ผมเหมือนกันครับ

ตอนนี้โล่งใจครับ เพราะไม่ได้ทำผิดกฎหมายแล้วนะครับ 

ป.ล.แก้ไขเรื่องที่ขายกันคนอ่านแล้วตีความไม่เป็นเอาไปเป็นประเด็นครับ
comment42-1:จขกท ครับ
การกล้าตั้งกระทู้ คือ น้อมรับคำวิจารณ์
วิจารณญาณ ย่อมมีความต่าง
ไม่จำเป็นต้องยอมรับ
แค่อ่านเอาเป็นประเด็นฉุกคิด
เพราะบางที เราจะเชื่อความคิดตัวเองมากเกินไป เวลาเจอวิกฤต ใครๆก็เป็น ผมก็เป็น
ใจเย็นๆครับ

ที่ขอติ ก็คือ
การแบ่งว่า ขอบคุณ คนที่เห็นด้วย
สาปแช่งคนที่เห็นต่าง
รู้ไหมครับ ว่าแสดงถึงอะไร

คุณกำลังแสดงออกชัดเจน ว่า 
ฉัน พวกฉัน และคนที่คิดเหมือนเท่านั้น ถูกต้อง ฝ่ายคิดต่าง คิดผิด
ตรงจุดนี้ต้องระวังในการตัดสินใจอื่นๆในชีวิตจริงนะครับ
อาจจะผิดพลาดถ้าเชื่อแค่สัญชาตญาณและอารมณ์ของเราเอง

บางเรื่องไม่ถูกใจ ไม่สบอารมณ์ ไม่ยอมรับ
แต่ด้วยหลักการและเหตุผล บางเรื่องยังไงเราก็ต้องยอมทำความเข้าใจครับ

สุดท้าย ผมเริ่มเห็นท่าทีจะปรับตัวของ จขกท บ้างแล้ว
ก็ขอให้ตั้งใจ เตรียมกายใจ เพื่อผ่าน เรื่องนี้ไปด้วยดีครับ
comment42-2:ขอบคุณสำหรับคำแนะนำครับ ผมไม่ได้สาปแช่งใคร ผมอวยพรให้คนที่คิดต่างให้เค้าไม่เจอเหมือนที่ผมเจอเพราะมันเป็นความรู้สึกที่แย่มาก คุณเข้าใจผิดแล้วครับ และขอโทษด้วยถ้าคำพูดผมทำให้คุณรู้สึกแบบนั้น ไม่มีเหตุผลที่ผมต้องสาปแช่งแบบที่คุณว่า เพราะไม่ว่าคนที่คุณใช้คำว่าเห็นด้วยกับผม หรือ เห็นต่างจากผมเค้าคิดยังไงก็ไม่ได้กระทบกับสถานการณ์ของครอบครัวผมตอนนี้หน่ะครับ คนเห็นด้วยก็ไม่ได้ช่วยให้ผมกลับมาขายที่เดิมได้ คนเห็นต่างก็ไม่ได้ทำให้สถานการณ์ดีขึ้น ผมแค่ชี้แจงในสิ่งที่ผมคิด ผมเลือกตั้งกระทู้สนทนานะครับ ไม่ใช่กระทู้คำถามเพราะอยากพูดคุย อยากถกประเด็นนี้ด้วย ผมตั้งกระทู้แล้วโต้แย้งในประเด็นที่เข้าใจผิดหรือไม่เห็นด้วย ผมผิดหรือเปล่าครับ?
comment43:ย้ายไปดีแล้วครับทำให้มันถูกต้อง ใช้พื้นที่สาธารณะมา 30 ปีแล้วไม่มีจิตสำนึกบ้างเลยรึ ?
comment43-1:ย้ายแล้วก็ยังไม่เลิก-ดันอีกนะครับ คุณเก็บกดมาจากไหนครับ?
comment44:ผมเป็นพนักงานบ.
ดูแลพ่อแม่อายุมาก ไม่มีรายได้ ป่วยด้วย ผ่อนบ้านให้ท่านด้วย 
ทำงาน 10 ปี ไม่มีรถขับ ส่งตัวเอง ที่บ้าน เก็บบ้าง
นั่งรถตู้ รถเมล์ เที่ยวละ 2 ชม ไปกลับ ทำงานในเมืองทุกวัน ไม่มีสมาร์ทโฟน มีแต่โนเกียเก่าๆ ไว้รับเข้าโทรออก 
ไม่มีเสื้อผ้าแฟชั่น ไม่ดูหนัง ไม่มีแฟน  ไม่ทำอะไรที่ต้องใช้เงินแบบฟุ่มเฟือย

เคยโดนปลดออกจากงาน 2 ครั้ง แบบให้ซอง แล้วเก็บของตอนนั้นเลย ไม่บอกล่วงหน้า
ค่าซองสองสามเดือน แค่พอรอหางานใหม่ได้
ไม่พอก็ กู้บัตรเครดิตบ้าง ผ่านมาได้โดยไม่บอกที่บ้านให้กังวล เพราะเค้าก็ไม่ค่อยมี
(ปัจจุบัน บ้าน รถ คอมพ์ มือถือดีๆ เพิ่งมามีตอนผ่านวิกฤตชีวิตช่วงนั้นมาแล้ว)

ที่พูดมา เพื่อจะบอกว่า
ทุกครอบครัว ก็มีปัญหาเรื่องงาน เรื่องเงิน ไม่มากก็น้อย 
เราจะเอาดราม่าครอบครัวเรา มาเป็นที่ตั้ง
และโทษแต่คนอื่นไม่ได้ 
อย่างเคสผม ผมขายแรงงาน เค้าจ้าง เราก็ได้เงิน
เค้าไม่จ้างต่อ จะรออะไรครับ ก็เก็บของกลับหาที่ใหม่ ไม่ต่างกัน
ไม่เคยคิดโทษ บ. เพราะคิดไป ก็แก้อะไรไม่ได้
มันผ่านไปแล้ว จะไปแค้นเคืองกับมันทำไม
มีแขนขา ตาหู ประสบการณ์ ความสามารถอยู่กับตัว จะกลัวอะไร
คนอื่นแย่กว่าเราเค้ายังผ่านกันมาได้

เราต้องปรับตัวครับ
อย่าหวังว่าทุกอย่างต้องเหมือนเดิมตลอดไป ไม่มีอะไรจีรังครับ ชีวิตคน
ผมมีคำถามที่ไม่ต้องตอบตรงนี้
ตอบตัวเองก็พอ แต่ขอให้ใจเย็นๆ เปิดใจ กล้าเผชิญหน้ากับความจริงนะครับ
- ก่อนเข้ามาค้าขาย เคยคิดไหมว่า มันจะไม่ได้มีให้เช่าตลอดไป มีแผนสำรองในชีวิต กรณีฉุกเฉินแบบเลี่ยงไม่ได้บ้างไหม 
เช่น ตลาดเจ๊ง ไฟไหม้ เวนคืน ตัดถนน ขุดคูคลอง ...
- ช่วงที่รายได้ดี การเก็บเงิน การใช้จ่ายของทุกคนในครอบครัว เป็นอย่างไรครับ เก็บเงินบ้างไหม
- ถึงตอนนี้ แก้อะไรไม่ได้ จะปรับตัวอย่างไร วิธีแก้มีแค่ ประท้วง โยงการเมือง หวังความช่วยเหลือจากคนอื่น ไม่ยอมรับการเปลี่ยนแปลงในชีวิตใดๆเลย
- ได้มีแผนรับมืออื่นๆไหม
ลองหาทำเลใหม่กันรึยัง
ลูกๆช่วยหารายได้เสริม 
มีใครหยุดเรียนสักเทอม ช่วยพ่อแม่หาเงินในช่วงนี้
ช่วยประหยัดแบบรัดเข็มขัด ตัดค่าน้ำ ไฟ เน็ต มือถือ ค่าเดินทางที่ถูกลง 
เริ่มตัดรายจ่ายในบ้านกันบ้างรึยัง

ผมว่าเรากำลังเคยชิน และ เคยตัว
พอไม่ได้ดั่งใจก็เรียกร้องโดยใช้ความน่าสงสารเข้าสู้ 
ทั้งๆที่ครอบครัวอื่น อาชีพอื่น ก็มีวิกฤตชีวิตที่ไม่แพ้กัน
จากประสบการณ์ หลายครอบครัว เป็นหนี้ ล้มละลาย ติดคุก โดนโกง พ่อแม่เสีย พิการ
ต้องเร่ร่อน ขายบ้าน ขายรถ ขายสมบัติทุกอย่าง เหลือเงินไม่กี่ร้อย สิบ 
ลูกคุณหนู กลายเป็นสาวโรงงาน อะไรก็แล้วแต่

ที่ยกมา ผมยังคิดว่า
ชีวิตคุณยังไม่ได้เลวร้ายขนาดนั้นรึเปล่าครับ
เงินสามแสน ไม่มีก็ไม่ต้องไปสนใจ
เอาเวลาตีโพยตีพาย รีบหาที่ขายใหม่ดีไหมครับ
อาจจะไกลขึ้น เหนื่อยขึ้น ปรับตัวสักพักก็ไปรอด
ตอนมาตั้งที่นี่ ผมว่าก็ต้องเคยคิดหนัก ต้องปรับตัว เริ่มอะไรใหม่ๆเหมือนกัน ก็ยังผ่านมาได้ อาจใช้เวลาหน่อย
แค่คราวนี้ รุ่นเราอาจจะต้องลงมาลุยช่วยพ่อแม่ด้วย
สมาชิกในครอบครัวเยอะ ถ้ามองเป็นรายจ่ายก็ใช้เยอะ
แต่ถ้ามองเป็นคนทำงาน ผมว่าไหว
อยู่ที่ใจเท่านั้น ว่า จะสู้
หรือ จะกอดแผง ล้มไปกับการเปลี่ยนแปลงครั้งนี้
คิดให้ถ้วนถี่ครับ

เห็นใจครับ แต่คิดว่าวิธีการเอาตัวรอดในวิกฤตนี้ ของ จขกท ยังไม่เห็นด้วยเท่าไร
comment44-1:กระทู้นี้ตั้งมาเพื่อระบาย ผมไม่ได้เรียกร้องอะไรเลยครับ ผมแค่ต้องการระบาย แต่พออ่านคอมเมนท์ต่างๆ แล้วเลยรู้ว่าสังคมเข้าใจตลาดที่แม่ผมขายผิดไปหลายกรณี เลยอยากชี้แจงข้อเท็จจริงให้เห็นบ้าง เพราะพ่อค้าแม่ค้าไม่มีช่องทางและโอกาสชี้แจงกับสังคมเลยถูกสังคมตีตราเรียบร้อย ซึ่งรายละเอียดทั้งหมดอยู่ในคอมเมนท์ต่างๆ แล้วครับ

ผมรู้ครับว่าทุกคนต่างก็มีเรื่องของตนเอง คุณจะตั้งกระทู้แบบผมก็เป็นสิทธิ์ของคุณนี่ครับ เหมือนคุณเข้าใจผิดว่าผมออกมาเรียกร้อง ผมไม่ได้เรียกร้องอะไรครับ และก็อัพเดทให้ฟังอย่างต่อเนื่องว่าตอนนี้ครอบครัวผมหาทางออกแบบถูกกฎหมายยังไง

ก่อนหน้าก็รู้ครับว่าเป็นที่ที่ไม่ได้อนุญาตให้ขาย เราก็ทำเรื่องขอให้สามารถขายได้ หมายถึงขอให้การขายของเราชอบด้วยกฎหมาย ซึ่งที่ผ่านมาจนถึงปี 2548 เป็นการขายอย่างถูกกฎหมายมาตลอดครับ แต่หลังจากนั้นก็ถูกยกเลิกสิทธิ์การขายไป และมีการฟ้องร้อง ซึ่งในระหว่างฟ้องร้องก็ได้รับอนุญาตให้ขายต่อได้จนกว่าจะมีการตัดสิน และคำตัดสินเพิ่งมีเมื่อต้นปีที่ผ่านมา แต่หลายคอมเมนท์กล่าวหาว่าแอบขายมาตั้ง30ปีบ้างละ ไม่มีจิตสำนึกบ้างละ เป็นคุณคุณไม่แย้งกลับหรือครับ ผมต้องถ่ายรูปบัตรผู้ค้ามาโชว์ไหมว่าการขายของเราเคยชอบด้วยกฎหมายมาก่อน

กระทู้นี้ตั้งขึ้นเพื่อระบาย และเล่าให้ฟังว่าเกิดอะไรขึ้นในสังคมตลาดเล็กๆ ของผม ผมก็รับฟังและก็โต้แย้งในประเด็นที่เข้าใจผิดก็แค่นั้น ไม่ได้มีการเรียกร้องอะไรจากสังคมนี่ครับ หรือถ้ามีคนเข้าใจผิดผมควรปล่อยให้เขาเข้าใจแบบนั้นต่อไปหรอครับ? ตอนนี้แค่ขอความเห็นใจให้เป็นไปแบบประนีประนอม เจรจาหาที่ขายและราคาให้พ่อค้าแม่ค้าอยู่ได้ ทำแบบนี้มันลำบากมากหรือครับ หรือมันไม่สะใจ อยากเห็นพ่อค้าแม่ค้าออกมาก้มกราบเท้าเพื่อขอความเห็นใจความเมตตา

แต่ยังไงก็ตาม ก็ขอบคุณนะครับที่ช่วยเปิดมุมมองใหม่ๆ ของสังคมให้ผมเห็น ครอบครัวผมมีการเตรียมพร้อมกันมาก่อนบ้างครับ แต่พอเอาเข้าจริงมันไม่ง่ายเท่าไหร่ และทำได้ไม่เร็วแบบสั่งวันนี้พรุ่งนี้ออกอย่างที่สังคมต้องการก็เท่านั้นเอง
comment45:อยากขอความเห็นใจจากทุกคนให้เลิกตีตราว่าคนตลาดนี้เป็นคนร้ายทำผิดกฎหมายเถอะครับ ทุกคนพยายามดิ้นรนเพื่อปากท้องไม่ต่างกัน 
.. ทุกคนพยายามดิ้นรนเพื่อปากท้องไม่ต่างกัน แต่คนอื่นๆอีกหลายต่อหลายคนเค้าก็ไม่ได้สร้างความเดือดร้อนให้สาธารณะนะคะ
เราก็ไม่ได้ตราหน้าว่าคุณเป็นคนร้ายทำผิดกฎหมายอะไรขนาดนั้นหรอกค่ะ เพียงแต่ไม่คิดว่าสิ่งที่คุณทำมันถูกต้องเท่านั้นเอง

อ่านความคิดของคุณแล้วนึกถึงสิ่งที่คนญี่ปุ่นมักจะสอนลูกของเขาเลยค่ะ ที่นั่นเขาสอนว่า "อย่าทำให้คนอื่นเดือดร้อน" แค่นี้เท่านั้น
สอนแบบนี้ตั้งแต่เด็กๆเลยค่ะ (ที่ยกตัวอย่างญี่ปุ่นเพราะเป็นประเทศที่ประชากรของประเทศถือว่ามีคุณภาพมากอันดับต้นๆของโลก)
อยากให้คุณลองปรับมุมมองใหม่ดูบ้างนะคะ แล้วก็ยอมรับความเห็นต่างบ้างเถอะค่ะ ที่นี่บอร์ดสาธารณะ เลือกจะโพสต์ก็ต้องรับให้ได้นะคะ

ปล. หวังว่าจะเข้าใจว่าเราพูดดีๆธรรมดา ไม่ได้ประชดหรือ-ดันอะไรค่ะ
comment45-1:ผมโต้แย้งในสิ่งที่เข้าใจผิดครับ ผมไม่ได้โต้แย้งในสิ่งที่ผิดจริง เช่น ขายในพื้นที่ห้ามขายผิดนะ...ผมก็บอกว่าทราบแล้ว มันทำให้สังคมเดือดร้อน...ผมก็บอกว่าทราบแล้ว แล้วทำไมถึงบอกว่าผมไม่เปิดใจล่ะครับ?

ประเด็นที่คนเข้าใจผิด ผมมีสิทธิ์โต้แย้งไหมครับ?
comment46:เนื่องจากมีผู้หวังดีหลังไมค์มาบอกว่า ผมไม่ควรต่อความยาวสาวความยืด และควรยุติการสนทนาในกระทู้นี้อย่างถาวรเพื่อไม่ให้เกิดควสมขัดแย้ง ขุ่นข้องหมองใจ หรืออะไรใดๆ ก็ตาม ซึ่งผมลองคิดตามและเห็นด้วยว่าเอาเวลาไปทำอย่างอื่นดีกว่า 555 จึงขอหยุดการสนทนาของผมแต่เพียงเท่านี้ครับ ก่อนไปขอชี้แจงทิ้งไว้เผื่อคนมาที่หลังขี้เกียจอ่านและหงุดหงิดกับคอมเมนท์หัวแข็งของผมว่า

1.ผมตั้ง "กระทู้สนทนา" ไม่ใช่ "กระทู้คำถาม" เพราะเข้าใจว่าการสนทนาหมายถึงผมสามารถโต้แย้งในสิ่งที่ผมไม่เห็นด้วยหรือคิดต่างได้อย่างอิสระ...ซึ่งผมเข้าใจผิดหรอครับ?

2.จุดประสงค์แรกเริ่มของกระทู้นี้คือ ระบายและพูดคุยครับ มีแค่นั้น ไม่ได้เรียกร้องอะไรเลยยยยยย ไม่ได้จะหาฐานเสียงมาสนับสนุน ไม่ได้ตั้งกระทู้มาโจมตีการเมืองด้วยครับ อย่ายัดเยียดอะไรแบบนี้ให้ผมเลยนะครับ แต่พออ่านคอมเมนท์หลายๆ ท่านเลยเกิดจุดประสงค์แทรกขึ้นมาคือ ต้องการเป็นปากเสียงให้คนในตลาดและชี้แจงในจุดที่เข้าใจผิดกันก็เท่านั้นครับ ย้ำ ไม่ได้เรียกร้องอะไรครับ

3.การโต้แย้งในกระทู้นี้ก็เป็นไปตามวัตถุประสงค์ของข้อ 1 ครับ จริงๆ อยากพูดคุยโต้แย้งกันแบบสบายๆ แต่คำพูดผมคงจริงจังมากไปทำให้หลายท่านอึดอัดไม่พอใจ ผมต้องขอโทษมา ณ ที่นี้ด้วยครับ ไม่ได้มีเจตนาให้ไม่พอใจ ผมแค่อยากพูดคุยแลกเปลี่ยนทัศนะกันก็เท่านั้น หลายคอมเมนท์ก็มาเพื่อดูถูกกันจริงๆ นี่ครับ T-T

4.ก็มีแค่นี้ครับ ขอจบและปิดกระทู้เพียงเท่านี้แล้วกัน เพื่อป้องกันความขัดแย้ง ผมก็ไม่สบายใจเพราะดูหลายคอมเมนท์เอาเป็นเอาตายมาก ผมย้อนมาอ่านคอมเมนท์ตัวเองก็รู้สึกแย่ที่คอมเมนท์ตรงเกินไป หยาบคายเกินไป ใส่อารมณ์เกินไป ก็ขอโทษทุกคน ณ ที่นี้อีกครั้งนะครับ หวังว่าคงให้อภัยผมได้ครับ

สุดท้ายนี้ขอให้ทุกคนมีความสุขครับ ขอยืมคำของคนในนี้มาใช้ว่า "ชีวิตไม่สิ้นก็ดิ้นกันไปครับ" 

ป.ล.สำหรับคนที่ยังอยากคอมเมนท์ยังอยากพิมพ์อะไร เชิญได้เลยนะครับ แต่ผมขออนุญาตไม่ตอบแล้ว แต่อ่านทุกคอมเมนท์ครับ ขอบคุณอีกครั้งนะครับ

ป.ล.1 เอ่อ...แก้ไขมาเพื่อจะบอกว่า เพิ่งเห็นว่าเป็นกระทู้แนะนำห้องการเมือง เรื่องของผมอาจเกี่ยวเนื่องจากการเมืองแต่ไม่ได้ตั้งมาโจมตีทางการเมืองนะครับ อ้างคสช.เพราะเกิดในช่วงคสช.หน่ะครับ ถ้าเกิดในช่วงคุณปูผมก็อ้างคุณปู เกิดในช่วงคุณมาร์คผมก็อ้างคุณมาร์ค ไม่มีนัยทางการเมืองนะครับ อย่าดึงไปเกี่ยวหรือไปใช้เป็นเครื่องมือโจมตีกันเลยครับ T-T
comment46-1:ฝากให้คุณ Off5629 อ่านค่ะ ไม่ต้องตอบมาตอบ comment อะไรต่อตามที่ตั้งใจก็ได้ค่ะ

มองว่าสิ่งที่ คสช ทำเป็นสิ่งที่ถูกต้องดีแล้ว คนเราต้องรู้จักปรับตัวค่ะ เท่าที่เห็นสังคมบ้านเรา ถูกปล่อยให้ทำอะไรได้มาไม่มีปัญหา แล้วอยู่ๆวันหนึ่งทำไม่ได้ ก็มาเสียใจ มาเรียกร้องความเห็นใจ  เหมือนเด็กเล็กที่เคยได้ของเล่น แต่เมื่อวันหนึ่งของเล่นถูกแย่งไป ก็รู้สึกไม่อยากสูญเสียตีโพยตีพาย 

สังคมบ้านเราเละเทะแบบนี้เพราะคนบางคนในสังคมเราอยากทำอะไรตามใจตนเอง เพราะคนบางคนในสังคมเราเห็นแก่ตัว เรื่องราวต่างๆที่ไม่ถูกต้องก็ ถูกปล่อยให้ปฏิบัติกันมาจนกลายเป็นเรื่องที่เหมือนเป็นสิ่งถูกต้อง น่าเสียดายที่ดูเหมือนว่าคำ "บางคน"  อาจจะเป็นจำนวนที่เยอะ มีคนที่เขาลำบากว่าครอบครัวคุณ Off5629  อีกหลายชีวิตเช่นกัน  แต่เขาไม่ได้ยึดเอาที่สาธารณะมาเป็นที่ทำกิน  อยากให้มองออกไปให้กว้าง อย่ามองแต่มุมของตนเอง สุดท้ายนี้ได้ที่ใหม่แล้วขอให้ขายให้ถูกที่ถูกทาง และกิจการค้าขายเจริญก้าวหน้ายิ่งๆขึ้นค่ะ
comment47:การพัฒนาบ้านเมืองให้ดูสวยงามมีระเบียบเป็นเรื่องดี  แต่ควรจะคำนึงที่ปัญหาของคนที่ทำมาหากินด้วยความสุจริต

ไม่ใช่มีหน้าที่ขับไล่ให้พ้นๆไปแล้วก็ถือว่าประสพความสำเร็จ  ควรหาทางออกให้เขามีทางออกที่เหมาะสม

สนามหลวงสมัยก่อนมีตลาดนัดรอบสนามหลวงในวันเสาร์และอาทิตย์  มีพ่อค้าแม่ขายมายึดหัวหาดค้าขายกํนเป็นร้อยเป็นพันราย

เมื่อ กทม ยุคนั้น(ยุคคุณจำลอง)ประกาศยุบตลาดนัดสนามหลวง  แต่เขาก็เตรียมที่ตลาดนัดจัตตุจักรูไว้รองรับ  

และทุกวันนี้ตลาดนัดจัตตุจักรก็ยังสามารถยืนอยู่ได้อย่างสง่าผ่าเผย 

นั่นคือการจัดการโยกย้ายถิ่นทำมากินที่เหมาะสมและคำนึงถึงทุกฝ่าย

แต่การจัดระเบียบกรุงเทพครั้งนี้  จะเห็นได้ว่าไม่มีการจัดการรองรับที่เหมาะสม

ไม่ว่าจะเป็นตลาดหน้าโรงหนังปารีสที่กำลังคุยกันอยู่นี่  หรือตลาดคลองถมที่ก็กำลังถูกไล่ที่เช่นกัน

โดยส่วนตัวยังเห็นว่าทางการยังจัดการทางออกไม่เหมาะสมพอ  และมีสิทธิ์ที่ทำให้ตลาดเก่าแก่ทั้งหลายสูญหายไปในที่สุด

อย่าลืมว่าการชับไล่เป็นเรื่องง่ายมากๆ  แค่เอาเจ้าหน้าที่ถือปืนหรือถือกระบองออกมาลุยเดี๋ยวเดียวก็จบภาระกิจแล้ว

แต่การจะสร้างตลาดให้ประสพความสำเร็จขี้นมาสักอันหนึ่ง  มันไม่ใช่เรื่องง่ายที่ใครๆก็ทำได้

เศรษฐกิจประเทศอยู่ในภาวะวิกฤตมานานแล้ว  ประเทศถดถอยลงไปทุกวัน 

ถ้าไม่มีปัญญาทำให้เศรษฐกิจมันดีขึ้น  ก็อย่ากระทืบให้มันแย่ลงกว่านี้เลยครับ  คุณเทวดาทั้งหลาย
comment48:ให้ดูกันเอาไว้นะครับว่า "เพื่อปากท้องพวกพ้องและตัวกูเอง" พวกเขาถึงทำแบบนี้ได้
ไม่เรียกว่าสมรู้ร่วมคิดกันแล้วจะเรียกอะไร ระหว่างกทม.กับคสช. ไม่อยากให้ขายของ
บนทางเท้า มันก็น่าจะจัดสรรที่ขายให้กับพ่อค้าแม่ค้าในราคาค่าเช่าไม่โหดนรกแบบนี้
คิดได้ไงแป๊ะเจี๊ยะ 3 แสน ขายอีกกี่ปีจะคืนทุนพร้อมดอกเบี้ย ช่วงนี้คงต้องทนเอาหน่อย
ล่ะครับ เด่วต่อไปก็ชินเอง เพราะดูแนวโน้มพี่แกจะคืนความสุขให้คนในชาติ ตามมาอีก
หลายๆรายการกันเลยทีเดียว หุ หุ หุ
comment49:เนื่องจากมีการกล่าวล่วงบุพการีผม มีการสาปแช่งให้ไปตาย และผมไม่อยากให้ใครมาดูถูกบุพการีผมอีก จึงขอลบเนื้อหาออกครับ ขอบคุณมากครับที่สละเวลาเข้ามาอ่าน
comment49-1:ขอบคุณที่นำมาให้ดูและยืนยันว่าในอดีตนั้นได้รับการอนุญาตค่ะ  และต้องขอโทษด้วยที่เข้าใจผิดคิดว่าที่ในอดีตที่ขายเป็นที่สาธารณะที่ถูกจับจองโดยพ่อค้าแม้ค้าอย่างอิสระเสรีซึ่งมีคนทำมากมาย บัตรอนุญาตให้ขายถึงปี 2541 ใช่ไหมคะ อย่างไรก็ตามเมื่อกฎบ้านกฎเมืองออกมาก็คงต้องทำตามค่ะ โดยเฉพาะการจัดการตรงนี้ที่คนส่วนใหญ่ได้ประโยชน์ หากมีกฎผู้คนออกมาเรียกแต่สิทธิ์ส่วนตน บ้านเราคงวุ่นวายค่ะ ทุกวันนี้ก็ยุ่งเหยิงอยู่แล้ว

ดูเหมือนว่าสถานการณ์สำหรับคุณจะดีขึ้นแล้วก็ให้ทุกอย่างดำเนืนไปด้วยดี ส่วนเรื่องแป๊ะเจี๊ยนั้น ตนเองมองว่าเราสามารถเลือกที่จะไม่จ่ายได้ค่ะ
comment49-2:ไม่เป็นไรครับ ผมแค่ไม่อยากให้ใครมาขับไล่ครอบครัวผมแบบหมูแบบหมา แค่อยากปกป้องครอบครัวของตนเองเท่านั้น ยิ่งเราทำตามกฏระเบียบมาตลอด พอมีคนมากล่าวหาว่าเบียดเบียนบ้างละ หาประโยชน์บ้างละ เห็นแก่ตัวบ้างละ ทำผิดกฎหมายบ้างละ ผมก็อยากแก้ต่างให้ครอบครัวผมบ้างเพราะเราปฏิบัติตามที่กทม.แนะนำมาตลอด จะมากล่าวหาว่าเราเอาเปรียบได้ยังไง

สำหรับเรื่องกฎเรื่องคำตัดสินครอบครัวผมไม่ได้มีปัญหาเพราะเรารู้ว่าที่ๆ เราอยู่เป็นการอนุญาตชั่วคราว บุคคลที่ผมอยากขอบคุณที่สุดคือ ในหลวงครับ พระบารมีของพระองค์ท่านแผ่ไพศาลจริงๆ ครอบครัวผมและคนในตลาดเป็นแค่คนกลุ่มเล็กๆ เล็กมากไม่ถึง0.0001%ของประเทศไทย แต่พระองค์ไม่ทรงทอดทิ้ง ทรงให้ที่ดินทำกินทำให้ครอบครัวผมมีทุกวันนี้ ทำให้ผมเรียนจบ ให้ชีวิตกับครอบครัวผมเลยครับ วันนี้หัวข้อสนทนาในครอบครัวเราคือเรื่องนี้ และประวัติเก่าๆ ของตลาดแห่งนี้ ใจหายเหมือนกันเพราะเราอยู่มามากกว่า 30 ปี พอถึงวันที่ต้องไปมันโหว่งๆ แต่ชีวิตก็ต้องไปต่อครับ

ทราบข่าวมาอีกอย่างว่าบริเวณตรงนั้นอีก 3 ปีจะทำเป็นที่จอดรถสำหรับผู้โดยสาร BTS ครับหรือ MRT นี่แหละครับ ส่วนที่ค้าขายใหม่พ่อแม่จะไปดูที่สนามบินน้ำครับ ขายให้พออยู่ได้ให้เลี้ยงตัวเองได้ไม่ลำบาก เพราะยังไงผมก็ไม่ปล่อยให้พ่อแม่ผมลำบากแน่ๆ

ขอเล่าประวัติแม่ผมหน่อย แม่ผมทำมะพร้าวขายมาตั้งแต่อายุ 16 ปีจนถึงวันนี้ครับ เวลาเกินกว่าครึ่งในชีวิตของแม่หมดไปกับการทำงานหนักเลี้ยงลูก 6 คน(ลูกติดพ่อ4คนผมกับพี่ชายอีก2คน) ทำจนมือแม่เป็นอย่างด้านบนก็ยังไม่หยุด เพราะเราจนครับ แต่เราไม่เคยขอใครกินนะครับ เราเลี้ยงชีพโดยสุจริตมาตลอด พ่อแม่ผมไม่เคยขอให้มาค้าขายแบบเค้า อยากให้เรียนมากกว่าจึงยอมลำบาก แม่บอกเสมอว่า อยากให้ผมเรียนสูงๆจะได้มีงานสบายๆ ทำ จะได้ไม่ลำบากเหมือนพ่อแม่ ผมลูกแม่ค้าก็ตั้งใจเรียนและหางานทำ ตอนนี้ผมยังเลี้ยงพ่อแม่100%ไมไ่ด้เพราะบ้านเราไม่ได้มีมรดกตกทอดมา ผมก็สร้างตัวไปด้วยเงินเดือนประจำที่มันไม่ได้เยอะแบบที่สามารถเลี้ยงครอบครัวได้หรือให้พ่อแม่หยุดทำงานได้ในตอนนี้ และผมก็พยายามทำให้ดีที่สุดเท่าที่ลูกคนหนึ่งจะทำได้แล้ว

ตลาดแม่ผมเป็นตลาดกลางคืนครับ ดังนั้นพ่อแม่กับผมเวลาเราไม่เคยตรงกัน ผมตื่นกลางวันพ่อแม่ตื่นกลางคืน การจะไปกินข้าวกันสักมื้อยังเป็นเรื่องยาก ยิ่งไปเที่ยวนี่แทบเป็นไปไมไ่ด้เพราะนั่นหมายถึงพ่อกับแม่ต้องอดนอนเกือบ2คืนเพื่อความสุขของครอบครัว ซึ่งผมไมีเคยเรียกร้อง

เวลาของครอบครัวเราน้อยจริงๆ บางทีผมก็รู้สึกว่าไม่ยุติธรรมเลย แต่ตอนนี้ก็มีเรื่องดีๆ ครับ เราจะได้เรียกคืนเวลาที่เราเสียไปกลับมา แม่เคยบอกว่าอยากไปเชียงใหม่เมื่อ 10 กว่าปีที่แล้ว ตอนนี้ก็ยังไม่เคยไป ผมว่าเรามีเวลาแล้วเราไปได้แล้ว และผมจะทวงคืนเวลาของครอบครัวทั้งหมดของผมคืน เราจะมีความสุขมากขึ้นครับ

เวิ่นเว้อมากไปขออภัย แต่นี่คือชีวิตจริงของครอบครัวแม่ค้าเล็กๆที่ใครต่อใครตราหน้าว่าเบียดเบียนสังคมครับ
comment49-3:คอมเมนท์ซ้ำครับ
comment49-4:บัตรจัดทำปีต่อปีครับ เพื่อป้องกันไม่ให้แม่ค้าเอาที่ไปปล่อยต่อ เพิ่งมาเลิกทำบัตรตอนเปลี่ยนรัฐบาลจากคุณทักษิณครับ พอมาถึงคุณอภิสิทธิ์ก็เลิก คุณยิ่งลักษณ์ก็ไม่ได้ทำต่อจนถึงปัจจุบัน
comment49-5:ไม่เป็นไรครับ ผมแค่ไม่อยากให้ใครมาขับไล่ครอบครัวผมแบบหมูแบบหมา แค่อยากปกป้องครอบครัวของตนเองเท่านั้น ยิ่งเราทำตามกฏระเบียบมาตลอด พอมีคนมากล่าวหาว่าเบียดเบียนบ้างละ หาประโยชน์บ้างละ เห็นแก่ตัวบ้างละ ทำผิดกฎหมายบ้างละ ผมก็อยากแก้ต่างให้ครอบครัวผมบ้างเพราะเราปฏิบัติตามที่กทม.แนะนำมาตลอด จะมากล่าวหาว่าเราเอาเปรียบได้ยังไง

- คุณบอกว่า เขาไล่ครอบครัวคุณแบบหมูแบบหมา เขาทำยังไงเหรอครับ

เพราะเท่าที่ผมเห็นในข่าว เขาเลื่อนเวลาให้คุณมาเป็นหลังตรุษจีน เพราะพวกพ่อค้าแม่ค้าขอยื่นเวลาออกไปอีก เขาก็ยอมให้
อีกทั้ง เขายังต้องเอาเจ้าหน้าที่ของ กทม (ภาษีของประชาชนทั้งประเทศ) มาล้างทำความสะอาด สิ่งสกปรกที่พ่อค้าแม่ค้าได้ทิ้งไว้บนทางสาธารณะให้อีก ล้างเก็บกวาดแทนพวกคุณที่ทำไว้กับบ้านเมือง

มีอะไรที่ผมพลาดหรือไม่ได้รับข่าวสารหรือเปล่าครับ ที่คุณบอกว่า เขาไล่ครอบครัวคุณแบบหมูแบบหมา
comment50:ผมขอให้ คุณ จขกท อย่าท้อแท้ใจ ในคอมเม้นท์ บางคอมเม้นท์ ที่พวกเค้าไม่ได้มายืนในตรงจุด ที่คุณเป็น

อาชีพค้าขาย ทำมาหากินมาตั้งแต่ คุณยังไม่เกิด แล้วจะให้เค้าทิ้งอาชีพ 

ให้เค้าหยุดค้าขาย คนเคยทำงานมาตลอด เค้าหยุดกันไม่ได้หรอก

ปัญหาของแต่ละคน ถ้าเค้าไม่ได้มายืนอยู่ตรงจุดที่คุณอยู่ เค้าก็ไม่รู้หรอก

ถูกใจ ความเห็นข้างบน ที่บอกว่า ควรจะหาที่รองรับให้คนค้าขาย

ไม่ใช่ มาไล่กันอย่างเดียว จัดระเบียบ อย่างเดียว 

แต่ จะไปหาขายของที่ไหนก็เรื่อง ของ พวก คุณ มันไม่ใช่อะนะ  โลกสวยทั้งหลาย
comment50-1:จขกท ก็แจ้งให้ทราบแล้วนิคะ ว่ามีการจัดสรรที่เอกชนให้เช่า คุณไม่ได้อ่านหรือ ถ้าจะเอาที่จัดสรรให้ฟรี ก็คงต้องหักภาษีคนทำงานเพิ่มขึ้นค่ะ เพื่อที่รัฐจะได้จัดที่ให้ฟรีฟรี
comment51:มาให้กำลังใจค่ะ

สู้ๆนะคะ  เห็นมือคุณแม่เจ้าของกระทู้แล้ว  ยกให้เป็นนักสู้ตัวจริงค่ะ

ไม่ค่อยรู้เรื่องทำเลที่ขายของ  เลยไม่รู้จะแนะนำอย่างไร

จริงๆมะพร้าวอ่อน น้ำมะพร้าวดีต่อสุขภาพผู้หญิงนะคะ

จขกท.ทำงานoffice ลองทำใบปลิว เสนอขายตาม สนง.ต่างๆใกล้ที่ทำงาน จขกท.  รับorder วันต่อวัน แล้วนำส่งถึง  สนง.  น่าจะโอเค

พ่อ-แม่ จขกท.ก็ไม่ต้องหาทำเลขาย  มีบ้านเป็นแหล่งผลิต

เป็นการช่วยการขายอีกทาง (แนบลิงค์ ในพันทิปประกอบด้วยก็ดีประกอบในใบปลิวด้วย จะได้รู้ที่มาที่ไป  ช่วยๆกัน)
comment51-1:ในมุมมอง ของ คุณ ซอนต๊อก น่ารักเหมือนกันนะนี่
comment51-2:คุณแม่ฝากขอบคุณมาครับ ผมก็ขอบคุณด้วยครับ คุณเป็นคนมีน้ำใจมาก พระเจ้าจะทรงอวยพรคุณและครอบครัวครับ
comment52:อันนี้ไม่ได้ว่า  จขกท. ซะทีเดียวนะคะ  แต่สงสัยนิดนึง  อยากถาม คห.อื่นด้วย

ขายของในที่สาธารณะ    พอเค้าไม่ให้ขาย  ก็ยื้อจนเค้าเห็นใจ  อนุญาตให้ขาย

วันนึงเกะกะ กีดขวางทางเดิน สกปรก  โดนประชาชนต่อว่า  ว่าการให้อาชีพคนกลุ่มนึง ทำให้คนอื่นในชาติที่เสียภาษีเหมือนกัน  เดือดร้อน


-----

วันนึงเค้าให้ย้ายออก   ถามจริงเถอะ   ขายในที่ ที่ไม่ถูกต้องตั้งแต่แรกแล้ว  พอเค้าให้ย้าย  ทำไมต้องให้เค้าถาที่ใหม่ให้ด้วยล่ะ   เอาสิทธิ์อะไรมาอ้าง

ทำไมไม่ดิ้นรนหาที่ขายเอาเองล่ะคะ  มางอมืองอเท้ารอให้เค้าช่วยเหลือ  ไม่สบายไปหน่อยเหรอ  


ตัวเราเองก็ค้าขายนะคะ  แต่พ่อแม่เรา  อดทน ขยัน ลำบากไม่แพ้  พ่อค้าแม่ค้าคนไหนหรอก  เพื่อที่จะหาเงินมาซื้อที่ดิน ปลูกบ้าน ทำร้าน เป็นของตัวเอง  ไม่ต้องมาคอย กลัวว่า  วันไหนจะโดนไล่  เพราะมันเป็นที่ของเรา


คุณเลือกขายตรงนั้นเอง เพราะขายดี ทำเลดีไง  มาดู ตจว.สิ  บางคนทำเลไม่ดี  ไม่เห็นมีใคร  ยึดริมถนน ขายของให้เดือดร้อนคนอื่นเลย
comment52-1:เห็นด้วยค่ะ   อากงอาม่าเราก็มาจากเมืองจีน   พูดภาษาไทยยังไม่ได้ด้วยซ้ำ  อดทนลำบากรับจ้างทั่วไป  นอนในเล้าหมูสร้างเนื้อสร้างตัวจนมีตึกแถว   

ดันซวยบ้านไฟไหม้  พ่อเราต้องออกจากโรงเรียนมาช่วยค้าขายส่งน้องๆเรียน   บ้านไม่มีเงินมีนักอาก็สอบชิงทุนจนตอนนี้ได้ ดร.   

ไม่ใช่ครอบครัวคุณคนเดียวที่จนที่ลำบาก อย่าอ้างว่าทุนชีวิตมีน้อยค่ะ   ลองคิดซิคะว่าทำไม  30 ปีแล้วชีวิตย่ำอยู่ที่เดิมไม่พัฒนา
comment53:แนะนำเพิ่มมูลค่าเพิ่ม ทำน้ำมะพร้าวสดใส่แก้วขาย20 มะพร้าวปั่น25-30 ปั่นใส่นมข้น นมสด น้ำเชื่อมหน่อย
comment54:ไม่รู้ว่าจขกท. จะยังกลับมาอ่านรึเปล่านะครับ 
แต่จริง ๆ แล้วโจทย์ของครอบครัวคุณมันคือ 

"ถ้าเมื่อ 30 ปีที่แล้วเจ้าหน้าที่เขาดำเนินการตามกฏหมาย ไม่อนุญาตให้ขายของตรงนั้นได้มาตั้งแต่แรก 
ตอนนั้นคุณพ่อกับคุณแม่คุณจะหาเลี้ยงครอบครัวอย่างไร?"

นั่นมันคือคำถามที่แท้จริงครับ แต่บังเอิญเจ้าหน้าที่ได้ปล่อยปละละเลยจนครอบครัวคุณปักหลักทำมาหากินได้มาสามสิบปี จนกลายเป็นความเคยชินและวิถีชีวิตไปแล้ว แต่หากว่ากันตามจริงก็คือมันเริ่มต้นมาแบบไม่ถูกต้องตั้งแต่ต้น ดังนั้นนี่ก็เลยเป็นความเสี่ยงที่ครอบครัวคุณต้องยอมรับให้ได้เมื่อถึงวันหนึ่งที่เขามาไล่ที่น่ะครับ
มันก็คล้าย ๆ กับกรณี ไปทำสวนบนที่ของใครก็ไม่รู้ แอบทำกันจนผ่านไปหลายปี พอเจ้าของเขามาเอาที่คืนก่อนจะโดนครอบครองปรปักษ์คุณก็โวยวายว่า เฮ้ย แล้วเราจะไปทำมาหากินอะไรล่ะ เราทำสวนอยู่ที่นี่มาตั้งนานแล้วนะ 
คือมันไม่ใช่เรื่องที่คุณจะไปตั้งคำถามกับว่าเขาจะแก้ปัญหาให้คุณอย่างไร แต่คำถามมันคือถ้าสมมติก่อนนี้ในตอนที่คุณกำลังจะลงมือลงแรงทำสวน แล้วเจ้าของเขาแสดงตัวบอกว่า เฮ้ย ปลูกไม่ได้นะ ในวันนั้นคุณจะทำมาหากินอะไรต่างหาก มันก็ต้องย้อนเอาคำถามนี้กลับมาถามตัวเองอีกครั้งครับ
อันนี้พูดกันตามกฏเกณฑ์นะครับ ซึ่งคนที่เขาไม่เห็นด้วยกับคุณก็เพราะเขามองมุมนี้

ส่วนเรื่องความเห็นอกเห็นใจอันนี้ก็อีกเรื่องหนึ่งครับ 

ถ้าดูจากเงื่อนไขที่คุณให้มา ถึงตอนนี้ครอบครัวคุณก็มีสิทธิขายในตลาดใหม่ได้สามเดือนก่อนจะต้องเสียค่าเซ้งสามแสนบาทใช่ไหมครับ
ดังนั้นตัวแปรของคุณก็คือ เวลาสามเดือนที่จะ...
1. หาเงินสามแสนให้ได้ภายในเวลานั้น เพื่อจะเซ้งที่ขายของต่อในตลาดนั้น
2. หาทางออกอื่นให้ได้ภายในเวลาสามเดือนก่อนจะต้องออกจากตลาดเพราะไม่มีเงินสามแสนไปเซ้งแผง

แล้วในสามเดือนนี้พอจะทำอะไรได้บ้างในระหว่างที่ยังขายในตลาดที่เขาจัดหาให้ไปด้วย
1. ฝึกอบรบอาชีพกับกทม. เพื่อเปลี่ยนอาชีพไปเลย อันนี้ฟรีไม่มีค่าใช้จ่ายมีงานให้เลือกหลายอย่างครับลองหาดูได้ในอินเตอร์เน็ต แต่ไม่รู้ว่ารอบของการอบรมจะตรงกับเวลาสามเดือนที่คุณมีรึเปล่า
2. ลองหาทำเลขายใหม่ หาตลาดนัดไปลง ลองตระเวนหาหน่อย ไกลจากที่ที่คุณคุ้นเคยหน่อย ชานเมืองหน่อย ลองดูครับ ลองหาหลาย ๆ ตลาดแล้วอาจจะเปลี่ยนวิธีขาย มีหลายแผงแบ่งให้พี่ ๆ ดูกันคนละแผงแล้ว คุณพ่อคุณแม่คุณก็เอามะพร้าวไปลงไว้แล้วสแตนบายรอ แผงไหนหมดก็ไปเติม พอเลิกตลาดก็ไปตระเวนเก็บ ค่าใช้จ่ายคงเพิ่มขึ้นกว่าการปักหลักขาย แต่อย่างน้อยก็ยังได้ขาย แล้วถ้าตลาดไหนเห็นลู่ทางดี ๆ อาจหาอย่างอื่นขายเพิ่มไปด้วยก็ได้นะครับ
3. ลองเปลี่ยนวิธีจากที่ปักหลักขายก็ลองขับรถตระเวนตามหมู่บ้าน ตามที่ต่าง ๆ เหมือนรถกับข้าว 
4. เปลี่ยนแพ็คเกจจากมะพร้าวลูกก็ลองเปลี่ยนมาใส่ถุง ใส่แก้ว ใส่ขวด แช่น้ำแข็งเย็น ๆ ให้กินง่าย ๆ แล้วกระจายกันไปขายหน้าออฟฟิศ แหล่งช็อปปิ้ง ตลาดนัด ชุมชน งานคอนเสิร์ต งานอีเวนท์อะไรที่จะมีคนเยอะ ๆ  
4. ลองไปติดต่อร้านอาหาร ร้านน้ำ รถเข็น แล้วเปลี่ยนจากที่เคยขายปลีกก็กลายเป็นเอาของไปส่งให้กับร้านพวกนี้แทน
5. ลองเปลี่ยนสินค้า จากมะพร้าวเป็นอย่างอื่น

ทางยังพอมีครับอย่าเพิ่งสิ้นหวังคุณพ่อคุณแม่เคยสู้จนตั้งตัวมาได้แล้วจากไม่มีอะไรเลย ลองสู้อีกสักรอบจะเป็นไร เพียงแค่ต้องหลุดออกจากเซฟโซนที่คุ้นเคยเท่านั้นเอง เป็นกำลังใจให้ครับ
comment55:เรียน จขกท.
เรานั่งรถเมล์ผ่านเมเจอร์รัชโยธินทุกวันทำงาน  หลังจัดระเบียบ   ความคึกคัดสดใสในยามค่ำของคนเดินถนนหายไปในพริบตา  มันเงียบเหงาเศร้าสร้อย    คนเดินถนนได้เดินถนนกันโล่งเรียบสะอาด  แต่มองด้านเศรษฐกิจ  เม็ดเงินที่ไหลหมุนเวียนหายไปอย่างน่าตกใจ  และอย่าคิดว่าร้านรวงที่เปิดริมถนนแบบตึกแถวจะขายดิบขายดี    คนเดินถนนทั่วไป   บอกตรง ๆ เราไม่เข้าไปซื้อของในนั้นแน่ อย่างเสื้อผ้าหรือกระเป๋า  เพราะราคามันจะแพงกว่าริมฟุตบาทเห็น ๆ  

เรา เคยคิดเหมือนกันว่าการจัดระเบียบแบบนี้มีผลกระทบรุนแรงสุดขีดกับ "คนหาเช้ากินค่ำ" แน่   และ เราเห็นใจมาก   มันเป็นวิถีทางหาเลี้ยงชีพแบบหนึ่ง   ไม่มีใครอยากลำบากลำบนมานั่งขายของหน้าดำกินฝุ่น ตากแดด่ตากฝนข้างถนนแบบนี้

ประเด็นการจัดระเบียบทางเท้าเราก็เห็นด้วย   แต่รัฐควรมีมาตรการฟื้นฟูและแก้ไขอย่างจริงจังให้ด้วย   หากรัฐจะช่วยหาที่ขายของที่ไม่ต้องจ่ายค่าเช่ามากมายพอให้เขาดำรงชีพอยู่ได้ก็จะดีไม่น้อย   และที่สำคัญคือต้องเป็นแหล่งที่ลูกค้าเข้าถึงได้ง่าย    ่จะเก็บค่าเช่าผู้ขายก็ได้  จะรายวันรายเดือนแต่ให้สมฐานะที่เขารับได้   

   ไม่อยากพุดว่าเอาใจช่วยค่ะ  เพราะกำลังใจกินไม่ได้  แต่อยากบอกว่าเห็นใจจริง ๆ  ขอภาวนาให้เอาตัวรอดจากภาวะเศรษฐกิจไม่ดีตอนนี้  เราก็ประหยัดสุด ๆ  ไม่ใช้จ่ายถ้าไม่จำเป็น   

นโยบายแบบนี้ไม่ใช่ประชานิยม  แต่เป็นประชาขื่นขม ค่ะ
comment55-1:เมื่อคืนแม่บอกว่าตลาดเงียบมาก เงียบน่ากลัว มืดๆ ทึมๆ  เพราะปกติจะมีแสงสีของหลอดไฟแม่ค้า มันดูคึกคักจริงๆ ครับ ผมชอบบรรยากาศแบบนั้นนะ ผมชอบเดินตลาดเหมือนกัน เพราะของกินเยอะ 555 ของกินบางอย่างหากินบนห้างไม่ได้ แต่ในตลาดมี ร้านเด็ดๆ เพียบ อย่างที่ตลาดผมมีร้านข้าวหมูกรอบเกาเหลาเลือดหมูร้านนึง อร่อยมากกกก ผมกินทุกครั้งที่แวะไปหาพ่อแม่ที่ตลาด แม่บอกว่าแกก็โดนไล่ ไม่รู้ว่าไปขายที่ไหน เสียดายมากๆ เป็นร้านที่ผมกินมาเกือบ 20 ปีแล้ว

ตอนนี้ผมเก็บแต่ความทรงจำดีๆ เอาไว้ครับ วันนึงถ้าผมผ่านพื้นที่ตลาดอีก ผมคงยิ้มได้ คงมีความสุขกับความทรงจำดีๆ ที่ตรงนี้ ทีนี้คงไม่มีใครมาไล่ที่จัดระเบียบได้อีกแล้วครับ ขอบคุณครับ
comment55-2:ตอนนี้ผมเก็บแต่ความทรงจำดีๆ เอาไว้ครับ วันนึงถ้าผมผ่านพื้นที่ตลาดอีก ผมคงยิ้มได้ คงมีความสุขกับความทรงจำดีๆ ที่ตรงนี้ ทีนี้คงไม่มีใครมาไล่ที่จัดระเบียบได้อีกแล้วครับ ขอบคุณครับ

- ความสุขกับความทรงจำดีๆ ของคุณ แต่ในอีกแง่มุมหนึ่ง มันเป็นความทุกข์ และความทรงจำอันเลวร้ายของคนจำนวนมาก ที่ถูกลิดรอนสิทธิขั้นพื้นฐานในการใช้ทางเท้าสาธารณะสัญจรไปมาในแต่ละวัน เป็นเวลานมนานมากกว่า 30 กว่าปี
comment56:ผิดถูกก็ว่ากันไปอีกเรื่องหนึ่ง สงสารเห็นใจก็อีกเรื่อง เริ่มทำให้ถูกต้องเสียตั้งแต่วันนี้ ต่อไปจะได้ไม่ต้องโดนแบบนี้อีก มันก็เหมือนติดกระดุมผิดเม็ดเดียว จะแก้ก็แก้ทั้งหมด อีกอย่างมันไม่มีนโยบายไหนหรอกที่จะให้ทุกคนถูกใจได้ เพราะฉะนั้นต้องเข้าใจคำว่าถูกต้อง

สู้ต่อไปค่ะ ชีวิตไม่สิ้นก็ดิ้นต่อไป ไปในทางที่ถูกนะคะ
comment57:แวะมาให้กำลังใจครับ
comment58:ซึ้งนะ แต่ว่าถ้ามองอีกด้าน ก็คงคุ้มแล้วเพราะอยู่ฟรีมาตั้งหลายสิบปีแล้วนี่
comment59:อันนี้ไม่เกี่ยวกับเรื่องของ จขกท. แต่เมื่ออ่านแล้วทำให้เรานึกถึงเรื่องนี้ที่ไปเจอมา

วันก่อนช่วงที่มีการจับขอทาน เรากลับจากทำงานช่วงบ่ายๆ รถเทศกิจไม่แน่ใจมาถ้าเข้าใจไม่ผิด 
แถวที่เราอยู่มีคนขอทานเดินถือไมด์ร้องเพลงแลกตังค์ เราเห็นแกประจำ แกตาบอด 
อยู่ๆ ...
แม่ค้าแถวเกือบทุกร้านต้องบอกเกือบทุกร้านตะโกนบอก ลุงมาหลบหลังร้าน เร้วเร๊ววววว มาแล้วววววตะโกนต่อๆ กันเกือบทุกร้าน
เสียงดังมาก ช่วงนั้นคนเยอะพอเพราะใกล้ๆ เลิกงาน เราก็งงๆ  อะไรมา เสียงแม่ค้าเซ็งแซ่มาก

ลุงมาแล้ว เขามาจับกันแล้ว หลบมาทางนี้ แม่ค้าคนหนึ่งวิ่งมาหาแกที่อยู่ห่างเราประมาณ 1 เมตร
เรามองไปก็เห็นรถกะบะเทศกิจ 
ลุงแกก็ตาบอดเดินช้า งกๆ เงิ่นๆ  พ่อค้าแม่ค้าสองคนวิ่งมาอย่างเร็วรีบมาลากแกไปหลังร้าน แล้วให้เข้าไปนั่งหลบในร้านที่เป็นแผงขายของด้านหลัง เราเห็นแล้ว อึ้งเลย

นี่คือตัวอย่างของการบังคับใช้กฎระเบียบที่ขาดความเข้าใจในความอ่อนไหวทางสังคม และไม่ลงลึกในรายละเอียด
หากทำความเข้าใจ
ขอทานอาจเป็นภาพที่ไม่น่าดู ทำให้เกิดปัญหาเรื่องการค้ามนุษย์ แต่ไม่ใช่ทุกคนที่เป็นขอทานเพราะเหตุผล
ที่บอกว่า ขี้เกียจ เป็นภาระสังคม หรือถูกหลอก รัฐฯ จะแก้ปัญหาต้องต้องลงลึกในรายละเอียดแล้วแก้ปัญหาที่ต้นตอ ว่าทำไมเขาจีงต้องมาขอทาน

เราไม่ได้เปรียบเทียบเรื่อง จกกท. กับเรื่องลุงขอทาน แต่เรากำลังมองภาพการจัดการทางสังคม ด้วยเหตุผลด้านความสวยงามและความเป็นระเบียบ
ที่ขาดความ่เข้าใจในปัญหาที่แท้จริง พ่อค้าแม่ค้า ขอทาน ถ้ามองในแง่การจัดการที่ทำอยู่ต้องนี้ 
เรามองว่าเขาไม่ได้อยากทำตัวเกะกะทางสังคม ถ้าเขามีทางเลือกมีที่ทางที่จะไปขายได้ ไม่มีเจ้าที่ ค่าส่วย นักเลง เด็กเสธนั่นเสธนี่คุ้มตลาดใช้อิทธิพลอยู่ การจัดการโดยไม่สร้างทางเลือกให้เขาเดินไปต่อได้ ไม่เรียกว่าการจัดการ แต่ควรถูกเรียกว่า การกำจัด แต่ลืมไปหรือเปล่าว่ากำลังนำไปสู่ปัญหาที่ซับซ้อนอีกขึ้น เพราะองค์ประกอบที่คุณกำลังกำจัด เขามีความผูกพันที่โยงใยเชื่อมโยงกระทบต่อๆ ไปอย่างต่อเนื่อง 

ขอให้ จขกท. และคุณแม่เข้มแข็งค่ะ เราคนเดินซื้อข้าวแกงก่อนกลับบ้านทุกวัน เป็นส่วนหนึ่งของการได้รับผลกระทบ ในการหาซื้อของทานได้ยากขึ้น และแพงขึ้น ความสวยงามก็อยากได้แต่ปากท้องและของทานที่อยากให้มีหาซื้อง่ายๆ หลังจากเหน็ดเหนื่อยจากการทำงานก็ฝากท้องไว้กับแผงลอย เรายังต้องการอยู่ และถ้าเลือกได้เราเลือกแผงลอยข้าวแกงกลับมาตามเดิม แต่ขอให้เป็นระเบียบเท่านั้น
comment59-1:โห...สงสารลุงขอทานอ่ะ ต้องทำกันขนาดนั้นเลยหรอครับ T-T จริงๆ ครอบครัวผมมีเรื่องคล้ายๆ กันอย่างนี้แต่เห็นว่าไม่เกี่ยวกับประเด็นเรื่องจัดระเบียบเลยไม่ได้เล่า ลองอ่านดูนะครับ

คือ...ด้วยความที่ตลาดของผมเป็นตลาดค้าส่งเสียมาก(แต่ใครซื้อปลีกก็ขายนะครับ) จึงมีอาชีพนึงที่เรียกว่า คนเข็นของ ที่จะเอาสินค้าไปส่งให้ลูกค้าแทนเราแล้วถือเงินจากลูกค้ามาให้พ่อค้าแม่ค้าโดยคิดค่าจ้างตามระยะทาง ซึ่งส่วนมากเป็นคนเร่ร่อน ขอใช้คำว่าเร่ร่อนนะครับเพราะคนเหล่านี้ไม่มีบ้านอยู่ กลางวันที่ตลาดปิดก็นอนบนรถเข็นของโครงเหล็กเล็กๆ บ้าง ใครพอเก็บเงินได้ก็เช่าห้องเช่ารูหนูความกว้างเท่าเสื่อผื่นหมอนใบอยู่รวมๆ กันอยู่ พอกลางคืนก็ออกมาเข็นของแลกเงิน คนเหล่านี้ขยันและซื่อสัตย์มาก ไว้ใจได้ขนาดให้รับเงินลูกค้าแทนเราเลยครับ

ครอบครัวผมเจอคนเร่ร่อนคนนึงเดินเข้ามาของานที่แผงทำเลย พ่อผมก็เลยให้ยืมรถเข็นคันนึงกับเข่ง1ใบแล้วให้เขาเข็นของให้ครอบครัวผมบ้าง ว่างๆ ก็ไปรับเข็นของคนอื่น พ่อผมเรียกเค้าว่าไอ้หลงครับ เพราะเค้าหลงมาจริงๆ 555 แต่จริงๆ มีชื่อนะผมจำไม่ได้แล้วเพราะเรียกตามพ่อ

จะบอกว่าเค้าขยันมาก เค้าอดทนเก็บเงินเข็นของเที่ยวละ20นี่ละครับ เก็บไปจนสามารถซื้อรถเข็นเล็กๆของตัวเองได้เช่าห้องรูหนูได้ แล้วเค้าก็เอารถเข็นมาคืนพ่อผม (จริงๆใช้เสร็จเค้าก็คืนให้ทุกครั้งครับและพ่อผมก็ให้ค่าเข็นของเหมือนคนอื่นๆ ไม่ใช้งานฟรีแน่นอน) ครั้งสุดท้ายที่ผมเห็นคือเค้าไปเป็นลูกจ้างให้แม่ค้าหมูในตลาดคนหนึ่งเป็นแรงงานมีฝีมือเลยครับ กินอิ่มนอนหลับ ใครที่ไม่เห็นจุดเริ่มต้นของเค้านี่ไม่มีทางเชื่อว่าเค้าเป็นคนเร่ร่อนมาก่อนแน่นอน

แต่สุดท้ายเค้าโดนแทงตายครับเพราะป้าร้านค้าหมูที่เป็นเจ้านายเค้าโดนวัยรุ่นแถวนั้นกระตุกสร้อยแล้วเค้าวิ่งไล่คนร้ายไปในสลัมแถวนั้นแล้วก็โดนแกงค์ยาม้าดมกาว(ตอนนั้น)แทงตาย

ถ้าคุณไม่เล่าเรื่องเรื่องทำนองนี้ผมคงลืมเค้าไปแล้ว ผมว่าเค้าซื่อสัตย์นะ เป็นคนเร่ร่อนที่มีค่านะ

ขอบคุณนะครับ
comment60:ดีใจมากที่หลายๆแห่งมีทางเดินเท้าให้เดินอย่างปลอดภัยสักที

ณจุดนี้ชื่นชม คสช พูดเลย  ปัญหาเบียดเบียนที่สาธารณะเอาเป็นที่ทำกินมีมานาน มีคสช เนี่ยแหละจัดการได้เด็ดขาดที่สุด
comment61:เห็นด้วยกับการจัดระเบียบ
ค่าเช่า 6000 บาท/เดือน ผมไม่ติดใจเท่าไร
ค่าแป๊ะเจี๊ยะ 300000 บาท เก็บเพื่ออะไร
ทำไมต้องมีเป๊ะเจี๊ยะ?
comment61-1:เวลาจะเอาลูกเข้าโรงเรียนดังๆ แล้วต้องจ่ายเงินแพงๆ นั่นเป็นค่าอะไรครับ ค่าเดียวกันนั้นแหละครับ
comment61-2:เปรียบแบบนี้คงไม่ถูก
แป๊ะเจี๊ยะ โรงเรียนที่จ่ายใครก็ไม่รู้ให้เด็กที่อยากเรียนโรงเรียนรัฐมีชื่อเสียง แต่สอบเข้าไม่ได้ ให้มีสิทธิเข้าไปเรียน แบบนี้มันขี้โกงค่ะ

แต่กับเงินส่วนแรกที่ต้องจ่ายเพื่อสิทธิในการเช่า ถ้าคุณเข้าใจวงจรของการเช่าระยะยาว คุณจะไม่พูดแบบนี้ เพราะเป็นสิทธิในการออกแบบ
การเรียกเก็บเงิน หลังจากที่เค้าลงทุน เช่าที่ พัฒนาและลงทุนปรับปรุงสถานที่ให้พร้อมเป็นสถานที่ค้าขายได้

เราเข้าใจ จขกท นะ แต่บอกตรง ๆ ไม่เห็นใจ หลาย ๆ จุด คุณยังคิดแต่เพื่อตัวเองและครอบครัวจนลืมนึกถึงกฎหมายและคนอื่น ๆ
comment62:ไม่เป็นไรครับ ผมแค่ไม่อยากให้ใครมาขับไล่ครอบครัวผมแบบหมูแบบหมา แค่อยากปกป้องครอบครัวของตนเองเท่านั้น ยิ่งเราทำตามกฏระเบียบมาตลอด พอมีคนมากล่าวหาว่าเบียดเบียนบ้างละ หาประโยชน์บ้างละ เห็นแก่ตัวบ้างละ ทำผิดกฎหมายบ้างละ ผมก็อยากแก้ต่างให้ครอบครัวผมบ้างเพราะเราปฏิบัติตามที่กทม.แนะนำมาตลอด จะมากล่าวหาว่าเราเอาเปรียบได้ยังไง

- คุณบอกว่า เขาไล่ครอบครัวคุณแบบหมูแบบหมา เขาทำยังไงเหรอครับ

เพราะเท่าที่ผมเห็นในข่าว เขาเลื่อนเวลาให้คุณมาเป็นหลังตรุษจีน เพราะพวกพ่อค้าแม่ค้าขอยื่นเวลาออกไปอีก เขาก็ยอมให้
อีกทั้ง เขายังต้องเอาเจ้าหน้าที่ของ กทม (ภาษีของประชาชนทั้งประเทศ) มาล้างทำความสะอาด สิ่งสกปรกที่พ่อค้าแม่ค้าได้ทิ้งไว้บนทางสาธารณะให้อีก ล้างเก็บกวาดแทนพวกคุณที่ทำไว้กับบ้านเมือง

มีอะไรที่ผมพลาดหรือไม่ได้รับข่าวสารหรือเปล่าครับ ที่คุณบอกว่า เขาไล่ครอบครัวคุณแบบหมูแบบหมา
comment62-1:ตอบในคห.ที่11 ไปแล้วครับ คุณรับข่าวจากไหนครับ ทางอินเทอร์เน็ต? เฟสบุ๊ค? รู้หรือเปล่าว่าข่าวช่องไหนมาถ่ายไปบ้าง? แล้วคุณได้เห็นทางโทรทัศน์ไหมครับ?

ผมแจ้งไปแล้วว่าจะไม่ตอบกระทู้นี้แล้ว อ่านตั้งแต่คห.แรกจนถึงคห.สุดท้ายรึยัง? รู้ยังครับว่าเรื่องมันจบแล้ว แต่คุณก็ยังไม่ยอมให้มันจบ สรุปคือ พ่อค้าแม่ค้าผิด แล้วก็ย้ายไปแล้ว ไม่มีใครเรียกร้องอะไร และผมโพสระบายความรู้สึกของผม เรื่องมีแค่นี้ครับ ที่ไม่ยอมให้จบและมาขุดมาคุ้ยเพราะอะไรครับ? ผมว่ายอมย้ายไปแล้วก็น่าจะพอสำหรับเหตุการณ์นี้แล้วนี่ครับ คุณต้องการอะไรอีกครับ? กลังไมค์มาแทนนะครับไม่อยากผิดคำพูดของตัวเองครับ
comment62-2:อ๋ออีกอย่างนะครับ พ่อค้าแม่ค้าจ่ายค่าสาธารณูปโภคอย่างค่าเก็บขยะ และมีล้างตลาดทุกวันจันทร์เป็นนโยบายของกทม.ที่ทำมาตั้งแต่คุณสมัครยังเป็นผู้ว่าจนถึงวันนี้ครับ กองขยะและความสกปรกในกรุงเทพฯ ไม่ได้มีแต่ตลาดนี้นะครับ
comment63:ขอถามค่ะ แล้วปัจจุบันต้องเสียค่าเช่าที่มั้ยคะ 

ลองไปเช่าที่ตลาดนัดออฟฟิศขายเป็นน้ำมะพร้าวสดมั้ยคะ เฉาะจากลูกลงแก้วเลย เลือกpackagingซักหน่อย เน้นจุดขายความสด ราคาก้น่าจะพอได้อยู่นะคะ ส่วนเปลือกมะพร้าวก้เอามาขายไอติมกะทิมะพร้าวอ่อนต่อ

(ขออภัยหากมันไม่ใช่ทางนะคะ เราแค่ลองคิดดูเล่นๆค่ะ) ขอให้พบทางออกโดยไวนะคะ ^^
comment64:ผมไม่เข้าใจว่า ทำไมคุณยังไปกล่าวหาว่า เขาไล่ครอบครัวคุณแบบหมูแบบหมา

ครอบครัวคุณโชคดีมากๆ ที่เกิดในประเทศนี้ ประเทศที่ผู้คนส่วนใหญ่มีจิตใจเมตตา จนบางครั้งก็ปล่อยปะละเลย ให้คนบางกลุ่มที่ขอความเห็นใจ 
เหมือนสิ่งที่คุณกำลังทำอยู่ ณ ตอนนี้เอาเปรียบสังคม
เมื่อปล่อยปะละเลยไปเรื่อยๆ ก็ส่งผลต่อคนส่วนใหญ่ทั้งประเทศ 

ถ้าคุณเกิดในประเทศที่พัฒนาแล้ว ประชาชนมีคุณภาพชีวิตที่ดี 
ครอบครับคุณไม่โชคดีแบบนี้หรอก คุณต้องเสียค่าปรับมหาศาล
และที่สำคัญ คุณจะโดนสังคมประนามและดูถูก ไม่ใช่ที่คุณหาเช้ากินค่ำ หรือมีปัญหาเรื่องการเงิน (เหมือนที่คุณกล่าวหาบาง comment ว่าดูถูกคุณ)

แต่คุณจะโดนดูถูกจากการกระทำที่เอาเปรียบผู้อื่นในสังคม ซึ่งเป็นการกระทำที่น่ารังเกียจมากในบางสังคม

ผมไม่เข้าใจว่าทำไมคุณไปกล่าวหาว่า เขาไล่ครอบครัวคุณแบบหมูแบบหมา
จริงๆ แล้วคุณต้องขอบคุณ พวกเขาด้วยซ้ำ ที่ปล่อยปะละเลยให้ครอบครัวคุณได้หาเลี้ยงชีพ บนพื้นแผ่นดินของคนในสังคม

อย่างไรก็ตาม ผมอยากจะบอกคุณว่า ไม่มีอะไรที่ยั่งยืน หรือน่าภาคภูมิใจหรอกครับ ถ้าสิ่งนั้นเกิดขึ้นบนความเดือดร้อนของผู้อื่น
คุณจะเชื่อหรือไม่รึเปล่า ผมไม่รู้หรอกนะ
แต่ผมยังเชื่อว่า บาปกรรมมีจริง 
ถ้าคนจำนวนมาก ยังได้รับความเดือดร้อนจากครอบครัวของคุณ ถึงแม้คนเหล่านั้น เขาจะไม่ได้ทำอะไรตอบกลับมา
แต่ผมเชื่อว่า ธรรมชาติจะจัดสรรสิ่งเหล่านี้ให้เอง
comment64-1:สรุปคือความต้องการแค่จะมาด่าและซ้ำเติมใช่ไหมครับ? ก็ขอขอบคุณนะครับที่อุตส่าห์เสียเวลามาออกความเห็น และกรุณาขีดขอบเขตใหม่ด้วย คุณเว่อร์เกินไปครับ ถ้าอย่างนั้นคนที่ขับมอ'ไซด์บนทางเท้า คนที่ยืนขวางประตูทางออกบีทีเอส คนที่ทิ้งขยะอย่างเศษตั๋วรถเมล์ก้นกรองบุหรี่ลงบนพื้น คนพวกนี้เป็นอาชญากรของประเทศเหมือนพ่อค้าแม่ค้ารึเปล่าครับ?

อย่าเสพการเมืองให้มากเกินไปเลยครับ น้ำเน่าไปไหมครับ คนมาไล่คุณคุณเลยขอบคุณเค้า ถ้าคุณเห็นที่ไหนอัดคลิปวิดีโอมาลงด้วยนะครับ

เข้าด่าเพื่อจะด่า พฤติกรรมแบบนี้คือพฤติกรรมสร้างสรรค์หรือครับ? ไล่เหมือนหมูเหมือนหมาถูกแล้วนี่ครับ เพียงแต่คุณไม่เห็นไม่ได้แปลว่าไม่มี ประเทศไหนบ้างถ่ายภาพเจ้าหน้าที่ทำร้ายประชาชน คุณจะเห็นได้จากคลิปแอบถ่ายเท่านั้นครับ และถ้าคุณอ่านคอมเมนท์ทั้งหมดแล้วจะรู้ว่าผมอยู่คนละที่กับแม่ผม แต่เราโทรคุยกับตลอดเวลาที่เกิดเรื่องเพราะผมเป็นห่วงแม่ผม

แผ่นดินนี้มีบุญคุณเสมอ พูดโง่ๆ เหมือนผมกับพ่อค้าแม่ค้าเป็นคนต่างด้าว คุณทำงานรึยัง ทำอะไรเพื่อชาติบ้างครับ ถ้าการที่พ่อค้าแม่ค้าค้าขายในที่ที่ห้ามเป็นอาชญากรของประเทศ ตอนนี้พ่อค้าแม่ค้าไปให้แล้ว อย่าลืมเอาเหรียญกล้าหาญไปให้พวกเขานะครับ

ในบรรดาความเห็นทั้งหมดนี้ ความคิดเห็นคุณไร้สาระที่สุดครับ

ป.ล.แล้วไม่ต้องมาถามนะครับว่าทำไมโทรทัศน์ไม่ถ่ายทอด ทำไมไม่มีข่าว ถ้าคุณมีเส้นสายฝากถามให้ผมด้วย ผมก็อยากทราบเป็นความรู้ประดับสมองเหมือนกัน เอาเวลาไปใฝ่หาความรู้ทำชีวิตให้ดีขึ้นเถอะครับ เพราะผมก็กำลังทำแบบเดียวกันนี้อยู่ อย่าซ้ำเติมให้มากเลยครับ มันไม่ได้ทำให้คุณดูดีไปกว่าพ่อค้าแม่ค้าหรอกครับ
comment64-2:ย้ายออกจากที่ห้ามขายหลังจากขายมานาน ต้องให้เหรียญกล้าหาญเลยหรอ ขำอ่ะ
ค้าขายเบียดบังที่สาธารณะก็คือผิด เค้ามาไล่ก็ถูกแล้วนี่ จะไล่เหมือนหมูหรือเหมือนหมาก็คงขึ้นกับคนถูกไล่ด้วยมั้งว่าทำตัวยังไง แหม  ตัวเองทำผิดแท้ๆยังมาอ้างบุญคุณ  เหลือเชื่อเลย
ยิ่งอ่านก็ยิ่งเห็นความเห็นแก่ตัว คิดถึงแต่ครอบครัวตัวเอง  ไม่ถึงกับต้องทำอะไรให้ชาติหรอก แค่อย่าสร้างความเดือดร้อนให้ประชาชนคนอื่นเค้าก็พอแล้ว หลังจากทำมา30ปี พอได้รึยัง?

อ้อแล้วไม่ต้องมาถามนะว่าเราทำอะไรให้ชาติบ้าง  เราเสียภาษีปีนึงมากกว่าบางคนแถวนี้แน่ๆ แถมไม่เคยตั้งแผงบนทางเท้าด้วย
comment64-3:ไปปล้นคนอื่น แล้วเอาเงินมาคืนนี่ต้องให้เหรียญกล้าหาญเลยหรอ ? ตัลหลกล่ะ 5555555
comment65:มะพร้าวที่คุณขาย ชาว ตปท ชอบมาก
คุณลองไปขายปลีกดูตามแหล่งท่องเที่ยวที่มี นักท่องเที่ยวต่างชาติ ซึ่งมีมากมายใน กทม
ลองหาแหล่งที่คุณพอมีกำลังจ่ายค่าเช่า ค่าเซ้ง และอื่นๆ
comment66:อ่านแล้วไม่เห็นใจเจ้าของกระทู้เลยครับ พ่อแม่ผมก็เริ่มมาจาก 0 ความรู้ไม่มี internetใช้ไม่เป็น แต่ก็สร้างเนื้อสร้างตัวจนรวยมาได้โดยที่ไม่ได้เบียดเบียนใคร

ในเมื่อคุณมาอยู่ในโลกธุรกิจแล้ว ทุกอย่างมันมีความเสี่ยงและเปลี่ยนแปลงได้เสมอ คุณต้องยอมรับความเสี่ยงและหาทางจัดการความเสี่ยง ไม่ใช่มาขอความเห็นใจ ผมว่ามันตลกนะ ไม่แปลกใจเลยที่คุณย่ำอยู่กับที่มาสามสิบปี ทำอะไรเดิมๆ แล้วมาบ่นว่าทำงานหนัก โทษฟ้าโทษดินโทษโชคชะตา โทษทุกๆอย่าง แต่ไม่เคยย้อนกลับมองตัวเองว่าสิ่งที่คุณทำอยู่ มันผิดหรือเปล่า
comment67:ต่อไปคนเราคงทำผิดกฎหมายได้
เพราะพอโดนเอาผิด ก็เอาเรื่องชีวิตลำบากยากแค้นมาอ้างได้
comment68:ขอโทษนะคะ ขอถามนิดนึง คุณได้กำไรเฉลี่ยกี่บาทต่อมะพร้าว 1 ลูกคะ 
คุณขายวันละ 600 ลูก ถ้ากำไรวันละ 1,000 บาทก่อนหักค่าใช้จ่าย ก็จะตกเฉลี่ยกำไรลูกละ 1.67 บาท 
น้อยมากค่ะ ไม่คุ้มค่าเหนื่อยเลย ต้องมานั่งปอกอีก เห็นคุณขายลูกละ 15 บาท เท่ากับรับซื้อลูกละ 13.33 บาท
สำหรับเรามันเป็นต้นทุนที่แพงมาก ไหนจะต้องจ่ายค่าจิปาถะอื่นๆอีก หักแล้ววันนึงคงเหลือไม่ถึงพัน
เราไม่เคยขายมะพร้าว ขอถามนอกเรื่องนิดนึงนะคะ จขกท. อยากทราบจริงๆค่ะ
comment68-1:คุณลืมต้นทุนค่าขนส่ง ต้นทุนค่าแรงงาน ค่าถุงใส่ ค่าน้ำยากันเหี่ยว ค่าสาธารณูปโภครายวันน้ำไฟขยะและค่ามะพร้าวแต่ละสวนไม่เท่ากันครับ 

ต้นทุนค่าขนส่งใน1วัน: จากตลาดไปบ้าน จากบ้านไปสวน(สถานที่ตามคอมเมนท์) จากสวนกลับบ้าน จากบ้านไปตลาด

แรงงาน:3คนเพราะการปอกมะพร้าวไม่เหมือนปอกส้มครับ

ถุงใส่หลายขนาด

น้ำยากันเหี่ยวเพราะมะพร้าวขายรูปโฉมก่อนรสชาติ

น้ำไฟขยะบำรุงสถานที่

ค่ามะพร้าว
comment68-2:มะพร้าว1ต้นใช้เวลาปลูกเท่าไหร่ทราบไหมครับ?

แล้วมะพร้าว1ต้นมีกี่ทลายรู้ไหมครับ? 1ทลายมีกี่ลูกรู้ไหมครับ? แล้วในทลายนั้นๆ มีเสียแตกไม่ได้คุณภาพกี่ลูกทราบไหมครับ?

สุดท้ายถ้าคุณเป็นเจ้าของสวนมะพร้าวที่ขายมะพร้าวเป็นงานหลักไม่ได้ขายเป็นงานอดิเรกใครมาเด็ดไปกินก็ได้

คุณจะขายมะพร้าวให้กับครอบครัวผมลูกละเท่าไหร่ดีครับ?

หน้าแล้งน้ำน้อยมะพร้าวไม่ออกลูกก็หายาก ในขณะที่ลูกค้าประจำต้องการมะพร้าว ก็เป็นหน้าที่ครอบครัวผมที่ต้องหามาให้ได้ ราคาจึงสูงขึ้นในหน้าร้อน แต่ในทางกลับกัน หน้าฝนมะพร้าวออกเยอะมากแทบจะเทขาย ราคาก้ต่ำมาก แต่ต้นทุนอื่นๆ เท่าเดิมหรือเพิ่มขึ้น รายได้ก้น้อยลง

ทั้งหมดที่พูดมาทำให้คุณเข้าใจธุรกิจเล็กๆ แบบนี้มากขึ้นไหมครับ
comment68-3:เอ่อ...คือเราแค่อยากทราบกำไรต่อลูกเท่านั้นค่ะ
 เห็นคุณบอกว่ายังไม่หักค่าเดินทาง ค่าใช้จ่ายต่างๆอ่ะค่ะ
comment68-4:ขอโทษที่ใช้คำพูดทำให้คุณรู้สึกว่ารุนแรงครับ ถามได้ครับ ผมชอบตอบความเห็นที่มีสาระแบบคุณครับ ขอโทษที่สไตล์การตอบคำถามผมเป็นแบบนี้ ไม่ได้อะไรกับคุณเลยครับ อ๋อยย
comment68-5:แล้วได้เท่าไหร่อ่ะคะ ยังไม่ได้คำตอบเลยอ่าๆๆ
comment68-6:อ๋อ กำไรมะพร้าวเพียวๆ แบบactual ผมไม่ทราบตัวเลขแน่ชัดนะครับ แต่ในช่วงเทศกาลไหว้มะพร้าวขายดีจะได้กำไรเยอะหน่อย ช่วงหน้าฝนกำไรน้อยกว่าปกติมาก

การค้าขายพ่อแม่ผมทำ ส่วนผมทำงานบริษัทน่ะครับ ไมไ่ด้ค้าขายกับพ่อแม่ด้วย ตัวเลขเฉลี่ยที่ให้ไปถามแม่มาในวันนั้นแม่บอกได้ประมาณพันเดียวครับ ค้าขายตัวเลขไม่เท่ากันทุกวันอยู่แล้วอ่าครับ เช่น ลูกค้าขาจรซื้อลูกเดียวเราก็ขายบวกเพิ่มหน่อย จาก15เป็น18บาทเป็นต้นครับ เพราะลูกค้าที่ซื้อเยอะเช่น20ลูกขึ้นไปเราก็ต้องลดให้เค้าก็ทบๆ กันไปน่ะครับ
comment68-7:ขอบคุณสำหรับคำตอบนะคะ
comment68-8:จะนับกำไร ก็ต้องทำบัญชีเป็นเรื่องเป็นราว และนับรอบหมุนเอานะครับ

ทีนี้ รอบมะพร้าว ก็ 1 วัน หรือสองวัน เพราะนานกว่านั้นน้ำจะเปรี้ยว
รอบถุง
รอบน้ำมัน
รอบยา
รอบหมุนของต้นทุนตัวไหนก็ว่าไป
ต้องเอามาหารจำนวนวันที่ใช้ และหารจำนวนผลมะพร้าวที่ขายได้

แล้วค่อยเอาทุกตัวมาบวกกัน...ก็ต้องทำจริงจังประมาณ 1 สัปดาห์จึงจะได้ตัวเลข
เมื่อได้ตัวเลขแล้ว ก็ต้อง เอาราคาขายและ ยอดขายของฤดูก่อนๆมาเทียบ
จึงจะหาค่าเฉลี่ยที่สะท้อนกำไรจริงได้ครับ

แต่ผมว่าไม่ถึงสัปดาห์หรอก  
ลองวันเสาร์อาทิตย์ และวันธรรมดาอีก สองวัน ก็เดาทางได้แล้ว
comment69:อืมมมม  สิ่งที่ คนละเมิดกฎหมาย/ เบียดเบียนคนอื่น มาตั้ง 30 ปี ... สมควรได้รับ คือ "ค่าปรับ มหาศาล" 
ไม่ใช่ความเห็นใจ, เงินชดเชย ,โอกาส, ต้องจัดหาสถานที่ให้ ที่ทั้งมีคนเดินเยอะๆ และราคาถูกเว่อร์ๆ

เพราะ คำว่า "ความจน + ความเหนื่อย" ไม่ใช่ข้ออ้าง ที่จะหาประโยชน์ส่วนตน  แต่ลำบากคนอื่นได้
"ความจน+ความเหนื่อย" เป็นสิ่งที่คนไทยเกือบทั้งประเทศ ต้องเผชิญอย่างอดทน  เพื่อมีเงินมีชีวิตอยู่รอดอยู่แล้ว

ถ้าต้องจัดหาที่ขายที่ทั้งถูกทั้งคนเยอะ  ให้ทุกแผงที่ถูกจัดระเบียบตอนนี้ .... 
คงต้องใช้สัก 1แขวง(ตำบล)  เพราะมีปริมาณมหาศาลมาก จากทุกพื้นที่ละเมิด
เพราะทุกวันนี้  ไทยเรามี "คนขาย" มากมาย จนเกินกำลังซื้อ ในยุคเงินฝืดแบบนี้

เหตุเพราะ คนไทยเปิดค้าขายง่ายดาย แทบไม่มีการดูแล  ... และปัญหาสะสมมานานเหลือเกิน
พอจะทำให้ถูกต้อง  ...ทำให้บางคนต้องเสียโอกาสที่เคยได้รับ ... กลับต้องการการชดเชยและดูแล
"ทั้งที่  โอกาสที่ได้รับของคนคนนึง .. นั้นมาจาก การเสียโอกาสของคนอีกกลุ่มนึง ... สิ่งที่คุณได้ นั่นมาจาก คนไทยคนอื่นจ่าย"
คุณอาจไม่รู้ว่า  มีคนที่ลงไปเดินบนถนน  มีคนต้องลงไปดมควันโดนแดด.. 
 ปีๆนึงรถต้องติด เปลืองน้ำมัน เปลืองเวลาขนาดไหนจากความไร้ระเบียบ ฯลฯ

เพราะอ่านมาจนบัดนี้ ....คุณยังไม่ได้รู้สึกว่า ครอบครัวตนได้เบียดเบียนโอกาสของคนอื่น ไปเป็นโอกาสของคุณ มานาน30ปี

----------------------
เราคงไม่สนใจ ถ้ากระทู้นี้ ไม่เป็นกระทู้แนะนำในชานเรือน
เราไม่อยากส่งเสริม "ค่านิยมผิดๆ "แบบนี้ให้แพร่หลาย ในกลุ่มคนแม่ๆ 

สังคมไทยผิดเพี้ยนไปมาก .... 
คนเก็บกระเป๋าเงินได้  แล้วเอามาคืน  กลับกลายเป็นสิ่งแปลก จนต้องมาขึ้นกระทู้แนะนำ  ..ทั้งที่มันควรจะต้องคืน เป็นคุณธรรมพื้นฐานอยู่แล้ว
คนที่ขับรถถูกกฎจราจร  ไม่เบียดแทรกคอสะพาน  ,  คนที่จ่ายค่าเช่าตลาด  ... กลายเป็นคนโง่  ที่ไม่รู้จักหาโอกาส
การเบียดเบียนพื้นที่สาธารณะ ..เมื่อมาทวงคืน กลับกลายต้องชดเชยเยียวยา 
แล้วเงินชดเชย ให้คนที่เสียประโยชน์ จากหาบเร่แผงลอย ... ทำไมไม่ได้รับการดูแล
comment70:ผมบอกเลยนะ..ผมเข้าใจ จขกท. 
.
เผอิญเป็นคนที่ตามปัญหาแผงลอยอยู่ตลอด และมองว่าการแก้ปัญหานี้ของ กทม. และ คสช. ตอนนี้มันไม่เข้าท่ามากๆ
.
อย่างเรื่องคลองถม ถ้าใครตามข่าว จะเห็นว่าเขาให้ย้ายไปสนามหลวง 2 บ้าง ไปสายใต้เก่าตรงปิ่นเกล้าบ้าง ไปสายใต้ใหม่ตรงตลิ่งชันบ้าง ไปสนามบินน้ำบ้าง ทั้งที่ผู้ค้าเขาขอแล้ว เขาขอแค่ย้ายไป 1.ตามซอยรอบๆ ที่ไม่ติดกับ รพ.กลางโดนตรง 2.ขอไปถนนจารุเมือง-ที่รกร้างใต้ทางด่วนอุรุพงษ์ บริเวณเยื้องๆ อาคารศรีจุลทรัพย์ ซึ่งไม่ใช่ถนนเส้นหลัก อีกทั้งขายแค่คืนวันเสาร์-เช้าวันอาทิตย์ ไม่ได้ขายทุกวัน
.
ตามข่าวนี้นะครับ
.
http://www.naewna.com/scoop/144975 ( แนวหน้า 13 กุมภาพันธ์ 2558 )
http://www.naewna.com/scoop/136531 ( แนวหน้า 23 ธันวาคม 2557 )
.
แล้วมาดูท่าทีของ กทม. นะครับ ท่านผู้บริหาร กทม. มองแผงลอยเป็นผู้ก่อการร้าย , แก๊งมาเฟีย หรือขบวนการค้ามนุษย์-ค้ายาเสพติดกันเลยแหละ เพราะขู่ว่าถ้าใครยังไม่ยอมย้าย นอกจากถูกจับแล้ว จะเอา ปปง. มาตรวจเส้นทางการเงินด้วย
.
------------------------------------
.
ด้านพล.ต.ต.วิชัย สังข์ประไพ ที่ปรึกษาผู้ว่าฯกทม.กล่าวว่า กลุ่มผู้ค้าคลองถมส่วนใหญ่ยินยอมที่จะย้ายไปที่ค้าแห่งใหม่ตามที่กทม.ได้จัดสรรให้ไปก่อนหน้านี้ ส่วนผู้ค้าที่มาร้องเรียนเป็นเพียงกลุ่มน้อยประมาณ 100 รายเท่านั้น ที่ยังฝ่าฝืนและถูกชักจูงให้คัดค้านในการจัดระเบียบสำหรับข้อเสนอที่กลุ่มผู้ค้าคลองถมยื่นมา กทม.จะรับเรื่องไว้และพิจารณาความเหมาะสม แต่เนื่องจากสถานที่ที่มีเรียกร้องมานั้น อยู่ในความรับผิดชอบของการทางพิเศษแห่งประเทศไทย (กทพ.) ก็จะต้องใช้ระยะเวลาในการเจรจาแต่การจะดำเนินการตามข้อเรียกร้อง เช่นการตัดต้นไม้หรือทำสัญญา15 ปี ถือว่าไม่สมควร
.
ทั้งนี้การจัดระเบียบผู้ค้าคลองถมจะดำเนินการจับกุมผู้ฝ่าฝืน เฉพาะผู้ค้าที่ยึดผิวถนนและทางเท้าเท่านั้น ส่วนผู้ค้าตามอาคารพาณิชย์ห้างร้านยังสามารถทำการค้าขายได้ต่อ ซึ่งในวันที่ 1 มี.ค.นี้ กทม.กำหนดห้ามค้าขายบนทางเท้า และถนน แต่หากพบผู้ค้ารายใดยังฝ่าฝืน ก็จะถูกดำเนินคดีตามกฎหมายและส่งรายชื่อให้สำนักงานป้องกันและปราบปรามการฟอกเงิน(ปปง.) เพื่อตรวจสอบบัญชีทรัพย์สินต่อไปว่าผู้ค้ามีความลำบากจริงหรือไม่
.
ที่มา : http://www.manager.co.th/Home/ViewNews.aspx?NewsID=9580000016641 ( ASTV ผู้จัดการ 11 กุมภาพันธ์ 2558 )
.
---------------------------------
.
ที่สำคัญรอบนี้ใช้หลักการเดียวกับสหรัฐอเมริกาครับ “เราไม่เจรจากับผู้ก่อการร้าย”
.
“ก็ไม่จำเป็นต้องเคลียร์อะไร เพราะการมาค้าขายในพื้นที่คลองถมถือว่าผิดกฎหมายอยู่แล้ว ถ้าไม่ย้ายไปขายยังพื้นที่ที่จัดให้ ก็คงต้องดำเนินคดีตามกฎหมาย” พล.ต.ต.วิชัย สังข์ประไพ ที่ปรึกษาผู้ว่าฯ กทม.
.
ที่มา : http://www.thairath.co.th/content/480319 ( ไทยรัฐ 10 กุมภาพันธ์ 2558 )
.
---------------------------------
.
และก็ทำตามนั้นจริงๆ เพราะ กทม. ไม่ยอมประสานการทางพิเศษให้ และไม่เปิดจุดผ่อนผัน ณ ถนนจารุเมืองให้ด้วย
.
พล.ต.ต.วิชัย กล่าวว่า สำหรับกรณีที่กลุ่มผู้ค้าตลาดนัดคลองถมได้ทำการยื่นข้อเสนอขอให้จัดสรรพื้นที่ทำการค้าขายแห่งใหม่ คือบริเวณสถานที่ใต้ทางด่วนจารุเมือง และใต้ทางด่วนอุรุพงษ์ ให้กับผู้ค้าแทนที่เดิม และขอให้กทม.ให้การช่วยเหลือในเงื่อนไข9 ข้ออาทิ ให้กทม.เข้าไปปรับปรุงพื้นที่ ให้กลุ่มผู้ค้าสามารถจัดระเบียบแผงค้ากันเอง ขอสิทธิในการค้าบริเวณดังกลาวเป็นเวลา15ปีเป็นต้น ซึ่งข้อเสนอของกลุ่มผู้ค้า กทม.ยืนยันว่าไม่สามารถดำเนินการให้ได้อย่างแน่นนอน เพราะข้อเสนอของกุ่มผู้ค้าถือเป็นข้อเสนอที่ข้ดต่อกฎหมาย อีกทั้งพื้นที่ที่กลุ่มผู้ค้าขอก็เป็นพื้นที่ของการทางพิเศษแห่งประเทศไทย ซึ่งหากกลุ่มผู้ค้าย้ายไปขายในที่ดังกล่าวก็จะเป็นการไปสร้างปัญหาให้กับพื้นที่อื่นๆอีก กทม.ยืนยันว่ากลุ่มผู้ค้าคลองถมจะขายสินค้าบนทางเท้าได้ถึงแค่วันที่ 1มี.ค.เท่านั้น โดยหลังจากนั้นหากมีกลุ่มผู้ค้าฝ่าฝืน กทม.ก็จะต้องบังคับใช้กฎหมายอย่างเด็ดขาด
.
ที่มา : http://www.dailynews.co.th/Content/bangkok/300874/%E0%B9%84%E0%B8%A1%E0%B9%88%E0%B8%A3%E0%B8%B1%E0%B8%9A%E0%B8%82%E0%B9%89%E0%B8%AD%E0%B9%80%E0%B8%AA%E0%B8%99%E0%B8%AD%E0%B8%9C%E0%B8%B9%E0%B9%89%E0%B8%84%E0%B9%89%E0%B8%B2%E0%B8%84%E0%B8%A5%E0%B8%AD%E0%B8%87%E0%B8%96%E0%B8%A1+%E0%B8%94%E0%B8%B5%E0%B9%80%E0%B8%94%E0%B8%A2%E0%B9%8C+2%E0%B8%A1%E0%B8%B5.%E0%B8%84.%E0%B8%95%E0%B9%89%E0%B8%AD%E0%B8%87%E0%B8%9B%E0%B8%A5%E0%B8%AD%E0%B8%94%E0%B9%81%E0%B8%9C%E0%B8%87%E0%B8%A5%E0%B8%AD%E0%B8%A2 ( เดลินิวส์ 13 กุมภาพันธ์ 2558 )

( มีต่อ )
comment71:เห็นแท๊กการเมืองก็ขอการเมืองหน่อยแล้วกัน  รู้ไหมทำไมบ้านนี้เมืองนี้มันวุ่นวายเละเทะเดินถอยหลังลงคลองอย่างทุกวันนี้ หนึ่งในนั้นก็คือการไม่ยอมรับ"กติกา"ไง  อ้างนู้นนี่ร้อยแปดพันเก้าเรียกร้องขอความเห็นใจเพื่อที่จะได้ไม่ต้องทำตามกติกาที่เขากำหนดขึ้นมาให้บ้านเมืองมีความเป็นระเบียบเรียบร้อย  

ผมจะเล่าอะไรให้ฟัง  ก่อนหน้านี้สักสองปีแม่ผมโดนไล่ที่ ไล่อย่างหมูอย่างหมาเลยล่ะ เพราะอะไรรู้ไหม? เพราะแม่ผมไม่ยอมเป็นพวกเดียวกับนักการเมืองที่เป็นลูกชายเจ้าของตลาด  บัดซบไหมล่ะ  แต่ไม่เห็นแม่ผมจะต้องไปร้องแรกแหกกระเชอป่าวประกาศให้ใครช่วย เขาไม่ให้ขายก็หาที่ขายใหม่ แค่นั้นเอง

จบปริญญานี่  ใช้ความรู้ที่มีเลี้ยงพ่อแม่สิ หรือหาที่หาทางให้พ่อแม่ขายของใหม่ ลูก7 8คนก็ช่วยกันคิดสิ  คิดคิด
comment71-1:กรณีผมคือศาลตัดสินเมื่อต้นปีคือเดือนมกราคม อาทิตย์ต่อมาก็ให้ย้ายเลย ซึ่งช่วงเวลาดังกล่าวเป็นช่วงเทศกาลที่ผู้ค้าจะได้กำไรมากสุดจากการขายของไหว้ เลยขอผ่อนผันพื้นที่ กทม. ก็ให้และอาสาเป็นตัวกลางเจรจากับเอกชนเรื่องพื้นที่ตลาดใหม่ให้

ต่อมาข้อเสนอตกลงกันไม่ได้ กทม.ก็ไล่ให้ไปขายที่อื่น ทางผู้ค้าจึงขอความเมตตาผ่อนผันสักระยะให้หาที่ขายใหม่ได้ทัน และทุกคนรู้ว่าผิด

จากที่ว่ามา จะรอสักเดี๋ยวให้ผู้ค้าหาพื้นที่ค้าใหม่ไม่ได้เลยหรอครับ? กำลังเวลาใหม่และเซ็นสัญญารับทราบไม่ได้เลยหรือครับ?

บอกวันนี้ต้องไปวันนี้เลยหรือครับ? รีบขนาดนั้นเลยหรือครับ?

เป็นคำถามครับแต่คำตอบคงไม่ต้องเพราะตอนนี้จบแล้ว ผู้ค้าออกไปแล้วครับ

และกระทู้นี้ควรจบแล้วไหมครับ?
comment71-2:ใช่ ไปวันนี้เลย ไม่ต้องรอและขอความเมตตาใดๆอีก ยังหาที่ขายไม่ได้ก็รอก่อน จำเอาไว้ให้ขึ้นใจเลยนะ กฎก็ต้องเป็นกฎ มีไว้เพื่อปฏิบัติตาม โดยเฉพาะกฎนั้นมีไว้เพื่อ"ความปลอดภัย"ด้วย
comment71-3:อ่อครับ งั้นพ่อค้าแม่ค้าไปแล้วนะครับ งั้นคุณก็จบได้แล้วเนอะ
comment71-4:อยากจะจบจริงๆคงต้องไปลบเนื้อหาทิ้งอ่ะครับ  ขึ้นกระทู้แนะนำแบบนั้นมีคนเข้ามาต่อเรื่อยๆแน่ บางคนเขาไม่เห็นด้วยกับคุณถ้าคุณไปอ่านจะเหนื่อยใจเปล่าๆ
comment71-5:และทุกคนรู้ว่าผิด >>>>> แสดงว่าสัญญาที่ต่อปีต่อปี ยกเลิกต่อไปนานแล้ว แต่ทางพ่อค้าแม้ค้า ยังไม่เบิกขายใช่ไหมคะ คุณ Off5629
comment72:( ต่อ )

ทั้งที่มันเป็นเรื่องตลก เพราะกฎหมายให้อำนาจ กทม. ตั้งจุดผ่อนผันได้อยู่แล้ว
.
พระราชบัญญัติการสาธารณสุข พ.ศ.2535
.
มาตรา 41 เจ้าพนักงานท้องถิ่นมีหน้าที่ควบคุมดูแลที่ หรือทางสาธารณะ เพื่อประโยชน์ใช้สอยของประชาชนทั่วไป
. 
ห้ามมิให้ผู้ใดจำหน่ายสินค้าในที่หรือทางสาธารณะ ไม่ว่าจะเป็นการ จำหน่ายโดยลักษณะวิธีการจัดวางสินค้าในที่หนึ่งที่ใดเป็นปกติ หรือเร่ขาย เว้นแต่จะได้รับใบอนุญาตจากเจ้าพนักงานท้องถิ่นตาม มาตรา 56
. 
ในการออกใบอนุญาตตามวรรคสอง ให้เจ้าพนักงานท้องถิ่นระบุชนิดหรือ ประเภทของสินค้า ลักษณะวิธีการจำหน่ายสินค้า และสถานที่ที่จะจัดวางสินค้า เพื่อจำหน่ายกรณีที่จะมีการจัดวางสินค้าในที่หนึ่งที่ใดเป็นปกติรวมทั้งจะกำหนด เงื่อนไขอย่างใดตามที่เห็นสมควรไว้ในใบอนุญาตด้วยก็ได้
. 
การเปลี่ยนแปลงชนิดหรือประเภทของสินค้าลักษณะวิธีการจำหน่ายสินค้า หรือ สถานที่จัดวางสินค้าให้แตกต่างไปจากที่ระบุไว้ในใบอนุญาตจะกระทำได้ ต่อเมื่อผู้รับใบอนุญาตได้แจ้งต่อเจ้าพนักงานท้องถิ่นและเจ้าพนักงานท้องถิ่นได้ จดแจ้งการเปลี่ยนแปลงดังกล่าวไว้ในใบอนุญาตแล้ว
. 
มาตรา 42 ให้เจ้าพนักงานท้องถิ่น ด้วยความเห็นชอบของเจ้าพนักงาน จราจรมีอำนาจออกประกาศดังต่อไปนี้
. 
(1) กำหนดบริเวณที่หรือทางสาธารณะ หรือส่วนหนึ่งส่วนใดของพื้นที่ดัง กล่าวเป็นเขตที่ห้ามจำหน่ายหรือซื้อสินค้าโดยเด็ดขาด
. 
(2) กำหนดบริเวณที่หรือทางสาธารณ หรือส่วนหนึ่งส่วนใดของพื้นที่ ดังกล่าวเป็นเขตที่ห้ามจำหน่ายสินค้าบางชนิดหรือบางประเภท หรือเป็นเขต ห้ามจำหน่ายสินค้าตามกำหนดเวลาหรือเป็นเขตห้ามจำหน่ายสินค้าโดยวิธีการ จำหน่ายในลักษณะในลักษณะใดลักษณะหนึ่ง หรือกำหนดหลักเกณฑ์วิธีการและ เงื่อนไขในการจำหน่ายสินค้าในบริเวณนั้น
. 
ในการดำเนินการตาม (1) หรือ (2) ให้เจ้าพนักงานท้องถิ่นปิด ประกาศไว้ในที่เปิดเผย ณ สถานที่ทำการของราชการส่วนท้องถิ่นและบริเวณ ที่จะกำหนดเป็นเขตตาม (1) หรือ (2) แล้วแต่กรณี และต้องกำหนดวันที่จะ บังคับตามประกาศนั้นมิให้น้อยกว่าสิบห้าวันนับแต่วันประกาศ
. 
มาตรา 43 เพื่อประโยชน์ของประชาชน และการควบคุมการจำหน่าย สินค้าในที่ หรือทางสาธารณะให้ราชการส่วนท้องถิ่นมีอำนาจออกข้อกำหนด ของท้องถิ่นดังต่อไปนี้ 

(1) กำหนดหลักเกณฑ์เกี่ยวกับสุขลักษณะส่วนบุคคลของผู้จำหน่ายหรือผู้ ช่วยจำหน่ายสินค้า 
(2) กำหนดหลักเกณฑ์เกี่ยวกับสุขลักษณะในการใช้กรรมวิธีการจำหน่าย ทำ ประกอบ ปรุง เก็บหรือสะสมอาหารหรือสินค้าอื่น รวมทั้งการรักษาความ สะอาดของภาชนะ น้ำใช้ และของใช้ต่าง ๆ 
(3) กำหนดหลักเกณฑ์เกี่ยวกับการจัดวางสินค้าและการเร่ขายสินค้าใน ที่หรือทางสาธารณะ 
(4) กำหนดเวลาสำหรับการจำหน่ายสินค้า 
(5) กำหนดการอื่นที่จำเป็น เพื่อการรักษาความสะอาดและป้องกัน อันตรายต่อสุขภาพ รวมทั้งการป้องกันมิให้เกิดเหตุรำคาญและการป้องกันโรค ติดต่อ
.
ที่มา : http://www.kodmhai.com/m4/m4-1/H85/m41-43.html
.
นอกจากนี้ยังมี ข้อบัญญัติกรุงเทพมหานคร เรื่อง การจำหน่ายสินค้าในที่หรือทางสาธารณะ พ.ศ. 2545 ซึ่งเป็นกฎหมายลูก ออก ตาม พรบ.ข้างบนนี่แหละ
.
ข้อ 5 ห้ามมิให้ผู้ใดจำหน่ายสินค้าในที่หรือทางสาธารณะ ไม่ว่าจะเป็นการ
จำหน่ายโดยลักษณะวิธีการจัดวางสินค้าในที่หนึ่งที่ใดเป็นปกติหรือเร่ขาย เว้นแต่จะได้รับใบ
อนุญาตจากเจ้าพนักงานท้องถิ่น
.
ที่มา : http://law.longdo.com/law/118/sub10148
.
-------------------------------
.
เห็นอะไรไหมครับ? กฎหมายให้อำนาจท้องถิ่น ( ในที่นี้คือ กทม. ) ทำได้ครับ ได้ตั้งแต่จัดระเบียบยันกวาดล้าง
.
เพียงแต่หนนี้ ตั้งแต่ คสช. มานี่แหละ พวกเขาไม่เลือกจัดระเบียบ แต่เลือก “กวาดล้าง” ไปเลย

( มีต่อ )
comment73:ผมก็เหมือนหลายคนที่ไม่ชอบใจเลย ในเรื่องการยึดที่สาธารณะไปทำประโยชน์ส่วนตน
แต่ผมไม่ชอบยิ่งกว่าที่ได้ที่สาธารณะคืนแล้วผลประโยชน์ไปตกกับนายทุน หรือกลุ่มทุนแทน


ผมเข้าใจในมุมของ จขกท. นะ ก็คงได้แต่เห็นใจและให้กำลังใจกันไป
คนที่ไม่เข้าใจและเข้าไม่ยอมเข้าใจก็ปล่อยเขาไปครับ ไม่ต้องไปใส่ใจ
เพราะคุณยืนยันว่าไม่ได้มาเรียกร้องอะไร แค่อยากระบาย จริงไหมครับ


***ความเห็น***
การขายของบนทางเท้ามันไม่ได้มีแค่ฝ่ายผู้ค้าที่เป็นคนผิดฝ่ายเดียว
แต่คนหลายคนในนี้ก็เลือกที่จะให้ผู้ค้าเป็นจำเลยฝ่ายเดียว

ส่วนพวกที่ชอบพูดเรื่องคนนั้นคนนี้ไม่เสียภาษี ผมไม่เข้าใจว่าเขาจะพูดเพื่ออะไร
แม้จะมีรายได้ไม่ถึงเกณฑ์ต้องเสียภาษีเงินได้ แต่เงินได้ของเขาก็ต้องเอาไปใช้จ่ายในระบบที่ต้องเสียภาษีมูลค่าเพิ่มอยู่ดี

อีกอย่าง ถ้าจะยกตนว่าเสียภาษีถูกต้อง ไม่เอาเปรียบใคร
ก็อยากพวกคุณยึดถือความถูกต้องนั้นด้วยการให้คุณขอใบกำกับภาษีทุกครั้งที่คุณใช้เงินจับจ่ายซื้อของกินของใช้
และหัก 3% นำส่งรัฐด้วยถ้าเงินที่คุณจ่ายไปเข้าเกณฑ์ต้องหักด้วยนะครับ



ปล.หลายครั้งที่ ความถูกต้องกับความถูกใจ มันก็ไปด้วยกันไม่ได้เนอะ
comment73-1:ไม่ได้มาเรียกร้องอะไรเลยครับ แต่อยากให้ทุกคนรู้เรื่องนี้ในอีกมุมหนึ่งบ้าง และเรื่องนี้ใหญ่มากกับครอบครัวผมผมจึงแค่อยากระบาย

ผมก็อธิบายไปหมดแล้ว คนก็ยังคิดว่าผู้ค้าไม่ยอมไป ผู้ค้าดื้อ ผู้ค้าหืออือทำผิดกฎหมาย ทั้งที่บอกว่าย้ายออกไปแล้วก็ไม่ยอมจบก็ยังกล่าวหาว่าอยู่ยังไม่ไปไหน

ตอนนี้ใครผ่านแถวนั้นถ่ายรูปมาลงหรือเดินทางไปดูด้วยตาตัวเองเลยไหมครับ? ผมว่ากระทู้นี้เรื่องนี้จบไปแล้ว แต่ที่ไม่ยอมจบคงเพราะต้องการเอาชนะกัน และผมยังมาตอบคอมเมนท์ เลยคิดว่าถ้าหายไปก็คงเงียบ

ซึ่งผมก็ยังไม่หยุดพิมพ์555 ขอยอมรับว่าคิดผิดเองที่มาตั้งกระทู้ในนี้ ผมโง่เองครับ คิดแค่อยากระบายและให้รับรู้มุมมองของผู้ค้าบ้าง โง่เองที่tagการเมือง

ขอโทษทุกคนด้วยครับ ไม่มีเจตนามาทะเลาะกับคนอื่นเพราะเรื่องโง่ๆ ของผมเอง 

ขอโทษด้วยนะครับ
comment73-2:คุณไม่ได้โง่ที่ตั้งกระทู้ และไม่ได้ดูโง่เพราะ tag การเมืองแม้แต่น้อย
แต่คุณผิดที่พยายามจะอธิบายให้กับคนที่เขาไม่ยอมเข้าใจมุมของคุณครับ

ในกระทู้นี้ คุณคงได้แนวคิดเพิ่มขึ้นในเรื่องของสังคมที่ในบางครั้งมันก็ไม่ได้เป็นดั่งเราคาดหวัง

แต่อย่าลืมว่า ยังมีอีกหลายคนที่เข้ามารับฟังและให้กำลังใจคุณอยู่ด้วยนะครับ


เข้าใจและเห็นใจครับ สู้ สู้
ชีวิตยังมีเรื่องราวที่ต้องเจออีกเยอะครับ
comment74:( ต่อ )

มาดูนโยบาย กทม. ช่วงที่ยังมีรัฐบาลพลเรือน มีนักการเมืองนะครับ เรื่องนี้ไม่เกี่ยวกับประชาธิปัตย์หรือเพื่อไทยเป็นรัฐบาล ( แม้ผู้ว่าฯ จะมาจากประชาธิปัตย์ทั้ง 2 ยุค ) เพราะในช่วงที่ทั้ง 2 รัฐบาล กทม. ใช้นโยบายประนีประนอมกับแผงลอยมาตลอด จัดระเบียบการวางร้านบ้าง ควบคุมคุณภาพ สุขอนามัยของอาหารบ้าง
.
อันนี้ของสมัยรัฐบาลประชาธิปัตย์
.
คลัง จับมือ กทม. ผนึกกำลังเข้มกับผู้ค้าหาบเร่แผงลอยเดินหน้าสร้างประชาคมผู้ค้าเข้มแข็ง และเข้าถึงแหล่งทุน ตามนโยบายประชาวิวัฒน์...

เมื่อวันที่ 4 เม.ย. นายกรณ์ จาติกวณิช รัฐมนตรีว่าการกระทรวงการคลัง กล่าวภายหลังร่วมเป็นประธานเปิด “โครงการอบรมผู้ค้าหาบเร่แผงลอยในจุดผ่อนผัน มุ่งสู่ประชาคมผู้ค้าเข้มแข็งและเข้าถึงแหล่งทุน” ว่า การขับเคลื่อน 9 มาตรการตามนโยบายประชาวิวัฒน์ของรัฐบาลเป็นแผนหนึ่งในโครงการปฏิรูป ประเทศไทย โดยรัฐบาลได้มอบหมายให้หน่วยงานที่เกี่ยวข้องดูแลความเหมาะสม และในส่วนของการจัดพื้นที่ผ่อนผันให้ผู้ค้าได้ค้าขายนั้นก็เป็นหนึ่งใน 9 มาตรการ ซึ่งทาง กทม.ได้ประสานกับกองบัญชาการตำรวจนครบาล และนำไปสู่การขออนุมัติจุดผ่อนผันจำนวนทั้งสิ้น 275 จุดใน 39 เขตของ กทม. มีจำนวนผู้ค้า 6,479 รายนั้น ล่าสุด บช.น.เห็น ชอบให้ผ่อนผัน 147 จุด รวมผู้ค้า 2,294 ราย ไม่เห็นชอบ 42 จุด รวมผู้ค้า 1,401 ราย ซึ่งกทม.ได้มีแนวทางที่จะช่วยเหลือผู้ค้าที่ไม่ได้รับความเห็นชอบเหล่านี้ ในแง่ของการจัดหาสถานที่ค้าขายต่อไป 

นอกจากนี้ยังมีอีก 86 จุด รวมผู้ค้า 2,820 ราย ซึ่ง บช.น. เห็นควรให้ปรับปรุงจุดการค้าให้เป็นไปตามหลักเกณฑ์ ซึ่งจะยึดหลักการอยู่ร่วมกันอย่างกลมกลืน ระหว่างผู้ใช้บาทวิถีและผู้ค้าเป็นพรรค โดยผู้ค้ามีพื้นที่ค้าขายเป็นสัดส่วน สะอาด มีระเบียบน่ามอง ในขณะเดียวกันผู้ใช้บาทวิถีสามารถสัญจรได้สะดวก ในทัศนียภาพที่ดีขึ้น อีกทั้งในอนาคตจะมีการจัดทำจุดเสน่ห์เมืองอีก 40 จุด ซึ่งขณะนี้ กทม.ได้เสนอโครงการแล้ว และอยู่ระหว่างการของบประมาณ ทั้งนี้โครงการประชาวิวัฒน์ จะเปิดโอกาสให้ผู้ค้าสามารถขายสินค้าได้ในจุดผ่อนผันโดยชอบด้วยกฎหมาย รวมทั้งจะมีสิทธิที่จะเข้าถึงแหล่งเงิน เพื่อลดความเหลื่อมล้ำในสังคม และจะทำให้มีสิทธิความเสมอภาคได้

“เมื่อมีการประกาศจุดผ่อนผัน ก็จะดูแลความสะอาดในพื้นที่ได้ดีขึ้น และจะทำให้พ่อค้าแม่ค้ารวมตัวกันเพื่อเข้าถึงวงเงินสินเชื่อตามมาตรการได้ ด้วย นอกจากนี้ ม.ร.ว.สุขุมพันธุ์บริพัตร ผู้ว่าฯ กทม.ยังได้กำหนดจุดถนนคนเดินขึ้นมา 3 จุดเพื่อเพิ่มเสน่ห์ให้ กทม. ซึ่งยังอยู่ในช่วงของการประสานงาน คือ 1. ถนนสีลมทั้งสองฝั่ง 2. จุดค้าขายตีนสะพานพุทธฯ 3. พื้นที่ตลาดโบ๊เบ๊ ส่วนจุดค้าขายถาวรอีก 9 จุดในพื้นที่ยอดนิยมของนักท่องเที่ยวที่จะมีการเสริมศักยภาพให้มีเสน่ห์มาก ขึ้น ก็จะเริ่มดำเนินการตามแผนเช่นเดียวกัน” นายกรณ์ กล่าว

รมว.คลัง กล่าวต่อว่า เมื่อสัปดาห์ที่ผ่านมา กทม. นำร่องโดยเขตบางกะปิได้ดำเนินโครงการตามนโยบายประชาวิวัฒน์ โดยการจัดระเบียบผู้ค้าหาบเร่แผงลอย เดิมมีจุดผ่อนผันจำนวน 11 จุด มีผู้ค้าจำนวน 559 คน ต่อมาได้มีการพิจารณาผู้ค้าหาบเร่แผงลอยนอกจุดผ่อนผัน เพื่อเสนอให้เป็นจุดผ่อนผันใหม่ จำนวน 10 จุด มีผู้ค้าจำนวน 481 คน โดยได้รับอนุญาตจาก กทม.และกองบัญชาการตำรวจนครบาล จำนวน 4 จุด คือ บริเวณหน้าห้างสรรพสินค้าคาร์ฟูร์ มีผู้ค้าจำนวน 12 คน บริเวณซอยรามคำแหง 64 - 66 มีผู้ค้าจำนวน 9 คน บริเวณซอยรามคำแหง 14 - 20 มีผู้ค้าจำนวน 36 คน และบริเวณหน้าธนาคารกรุงเทพ ถนนรามคำแหง มีผู้ค้าจำนวน 21 คน รวมผู้ค้าทั้งหมด จำนวน 88 คน

ด้าน ม.ร.ว.สุขุมพันธุ์ บริพัตร ผู้ว่าราชการกรุงเทพมหานคร กล่าวว่า กทม.ได้ดำเนินโครงการตามนโยบายประชาวิวัฒน์ ซึ่งเป็นโครงการที่ทำให้ประชาชนมีอาชีพสามารถเลี้ยงดูครอบครัวได้เป็นอย่าง ดี โดยในส่วน กทม.ได้จัดให้มีสวัสดิการแก่กลุ่มผู้ประกอบอาชีพทั้ง 2 กลุ่ม ประกอบด้วย “โครงการมอเตอร์ไซค์ยิ้ม” เป็นการทำประกันชีวิตให้โดยคิดเบี้ยประกันปีละ 500 บาท เพื่อเป็นสวัสดิการช่วยเหลือกรณีผู้ขับขี่ประสบอุบัติเหตุและ “โครงการยิ้มสู้ กู้สร้างอาชีพ” ที่ให้ผู้ประกอบการค้าสามารถเข้าถึงแหล่งเงินกู้ดอกเบี้ยต่ำ บรรเทาความเดือดร้อนของประชาชน สร้างคุณภาพชีวิตและมาตรฐานการดำรงชีวิตที่ดีขึ้น นอกจากนี้ ยังเป็นการกระตุ้นเศรษฐกิจ ผลักดันให้กรุงเทพมหานครเป็นมหานครแห่งการค้าต่อไป
.
ที่มา : http://www.thairath.co.th/content/161317 ( ไทยรัฐ 4 เมษายน 2554 )
.
ส่วนอันนี้สมัยรัฐบาลเพื่อไทย
.
กทม.เรียกถกจัดระเบียบ"หาบเร่-แผงลอย" "วางกฎ-หาพื้นที่ต้นแบบ"หวังเป็นเสน่ห์เมืองกรุง
.
กทม. - นายเจริญรัตน์ ชูติกาญจน์ ปลัดกรุงเทพมหานคร กล่าวภายหลังประชุมร่วมกับกองบัญชาการตำรวจนครบาล (บช.น.) เทศกิจ เกี่ยวกับผู้ค้าหาบเร่-แผงลอย ว่า กทม.ได้เชิญผู้เกี่ยวข้องมาประชุมและรับฟังความคิดเห็นเพื่อจัดระเบียบผู้ค้าหาบเร่-แผงลอย ในจุดผ่อนผัน 664 จุด ผู้ค้า 20,275 ราย นอกจุดผ่อนผัน 749 จุด ผู้ค้า 18,763 ราย ซึ่งภาพรวมทุกฝ่ายมีความเห็นสอดคล้องกันว่าไม่สามารถทำให้หาบเร่แผงลอยหมดไปได้ ดังนั้นควรจัดระเบียบเพื่อให้เป็นเสน่ห์เมืองและเป็นที่ยอมรับของตลาดโลก โดยตั้งโจทย์ว่าควรจัดระเบียบอย่างไรให้เกิดการยอมรับทั้งฝ่ายผู้ค้าและประชาชน
.
นอกจากนี้มีการเสนอว่ากฎ กติกา หลักเกณฑ์ที่กำหนดไว้ ควรพิจารณาเรื่องความเหมาะสมของการบังคับใช้ในแต่ละพื้นที่หรือใช้กับทุกพื้นที่ โดยหลักเกณฑ์การเป็นจุดผ่อนผันที่สำคัญ มีดังนี้ 1.มีที่ว่างให้ประชาชนสัญจร กว้างไม่น้อยกว่า 1 เมตร 2.พื้นที่ค้า 1 ราย ไม่เกิน 2 ตารางเมตร 3.แผงค้าสูงจากพื้นไม่เกิน 1.50 เมตร 4.ห้ามวางสินค้าไว้กับพื้นทางเท้า และ 5.แผงค้าให้มีหลังคาหรือร่มตามความเหมาะสม 
.
สำหรับพื้นที่บนทางเท้าที่ห้ามตั้งวางสินค้าโดยเด็ดขาดจำนวน 5 จุด ได้แก่ 1.ป้ายรถโดยสารประจำทางและศาลาที่พักผู้โดยสาร 2.ทางขึ้น-ลงสะพานลอยคนเดินข้าม ทางขึ้น-ลงสถานีรถไฟฟ้า 3.ทางเท้าบริเวณข้ามถนนที่มีทางม้าลาย 4. บริเวณโดยรอบตู้โทรศัพท์ ตู้ไปรษณีย์ และ 5.บริเวณผิวการจราจร 
.
"ผมได้เสนอพื้นที่เพื่อให้ทุกฝ่ายพิจารณาในการจัดระเบียบผู้ค้าหาบเร่-แผงลอย ให้เป็นพื้นที่ต้นแบบ เพื่อขยายให้ทุกพื้นที่ดำเนินการต่อไป โดยสำนักเทศกิจได้ยกตัวอย่างบริเวณเขตหนองแขม สี่แยกเพลินจิต เขตปทุมวัน อย่างไรก็ตามให้สำนักเทศกิจ ในฐานะเลขานุการไปสรุปข้อเสนอแนะและปัญหาต่างๆ เสนอที่ประชุมอีกครั้ง หากพิจารณาและเห็นชอบ โดยไม่มีข้อเสนอแนะใดๆ ก็จะเสนอผู้ว่าฯกทม. พิจารณาและประกาศใช้ต่อไป"
.
ที่มา : http://www.khaosod.co.th/view_news.php?newsid=TUROaVoyc3dNVEl3TURJMU5RPT0 ( ข่าวสด 20 กุมภาพันธ์ 2555 )
.
กทม.จัดระเบียบหาบเร่-แผงลอยคลองหลอด เตรียมลุยต่อราชดำเนิน
.
เมื่อเวลา 11.30 น. วันที่ 30 เมษายน ที่บริเวณคลองคูเมืองเดิม (คลองหลอด) เขตพระนคร พล.ต.ต.วิชัย สังข์ประไพ ที่ปรึกษาผู้ว่าราชการกรุงเทพมหานคร (กทม.) พร้อมด้วยเจ้าหน้าที่เทศกิจ สำนักงานเขตพระนคร ลงพื้นที่ตรวจความเรียบร้อยบริเวณคลองหลอด ที่จะเริ่มมีการจัดระเบียบผู้ค้าหาบเร่-แผงลอยในวันที่ 1 พฤษภาคมนี้ โดยมีพ่อค้าแม่ค้ามาให้กำลังใจและมอบดอกไม้ให้แก่ พล.ต.ต.วิชัย

พล.ต.ต.วิชัยกล่าวว่า ตลาดคลองหลอดเป็นพื้นที่ที่ไม่ค่อยเป็นระเบียบเรียบร้อย มีความสกปรกอยู่มาก ดังนั้น จึงจะต้องมีการจัดระเบียบ เพื่อให้มีความสะดวกสบายแก่ประชาชน ตั้งแต่วันที่ 1 พฤษภาคมเป็นต้นไป ผู้ค้าต้องเก็บอุปกรณ์ริมคลองคูเมืองเดิมออกไปให้หมด กทม.ไม่อนุญาตให้ขายสินค้าในเวลากลางวันเด็ดขาด กำหนดเวลาขายตั้งแต่ 19.00- 03.00 น. ส่วนบริเวณหน้าศาลฎีกา จะเลื่อนเวลาให้ขายได้ตั้งแต่ 20.00-03.00 น. จากเดิม 22.00-03.00 น. ส่วนผู้ค้าที่ขายช่วงกลางวันประมาณ 70 ราย ต้องไปขายช่วงกลางคืนทั้งหมด

อย่างไรก็ตาม กทม.ได้หารือร่วมกับศาลฎีกา จะผ่อนปรนให้ผู้ค้าวางอุปกรณ์ต่างๆ ไว้ริมรั้วและด้านหลังของศาลฎีกาได้ในระยะนี้ แต่ต่อไปต้องทยอยเก็บออกไปให้หมด เพื่อไม่ให้กีดขวางทางจราจร หากมีการฝ่าฝืน กทม.จะบังคับใช้กฎหมาย ครั้งแรกๆ จะตักเตือน แต่ถ้ามีครั้งต่อไปจะเปรียบเทียบปรับและแจ้งความดำเนินคดี

พล.ต.ต.วิชัยกล่าวต่อว่า คลองหลอดจะเป็นพื้นที่นำร่องในการจัดระเบียบผู้ค้าหาบเร่ในจุดอื่นๆ ซึ่งจุดต่อไปจะจัดระเบียบทางเท้าริมถนนราชดำเนินทั้งสองฝั่ง ไม่ให้มีการค้าขาย เนื่องจากเป็นถนนสำคัญทางการท่องเที่ยว นอกจากนี้บริเวณจุดผ่อนผันทั่วกรุงเทพฯ ต้องหยุดขายวันจันทร์ทั้งหมด รวมถึงจะเข้มงวดในจุดห้ามขาย อาทิ ป้ายรถเมล์ ทางขึ้นลงสะพานลอย จุดข้ามทางม้าลาย เป็นต้น

"ขณะนี้กรุงเทพฯ มีผู้ค้าหาบเร่แผงลอยประมาณ 20,000 ราย ซึ่งไร้ระเบียบ ส่งผลกระทบต่อประชาชนกว่า 10 ล้านคน ในการใช้พื้นที่สาธารณะ ทั้งๆ ที่ทุกคนมีสิทธิใช้ร่วมกันไม่ใช่ของคนกลุ่มเดียว กทม.ไม่ได้ห้ามขาย แต่ต้องขายในเวลาและจุดที่กำหนด"

ผู้สื่อข่าวรายงานบรรยากาศในการลงพื้นที่ มีผู้ค้ากลุ่มหนึ่งมอบดอกไม้ให้กำลังใจ กทม. พร้อมกล่าวขอบคุณผู้ว่าฯ กทม.ที่ยืดเวลาในการขายสินค้า และผู้ค้ายินดีปฏิบัติตาม อย่างไรก็ตาม มีผู้ค้าบางรายไม่เห็นด้วย ระหว่างที่ พล.ต.ต.วิชัยกำลังพูดคุยกับตัวแทนผู้ค้า มีคนโยนก้อนหินเข้ามาในวงสนทนา แต่ไม่ทราบตัวผู้กระทำ และมีบางรายร้องตะโกนเสียงดังไม่เห็นด้วย
.
ที่มา : http://www.matichon.co.th/news_detail.php?newsid=1367309276 ( มติชน 30 เมษายน 2556 )

( มีต่อ )
comment75:( ต่อ )

นี่แหละครับ..จะเพื่อไทยหรือประชาธิปัตย์เป็นรัฐบาล กทม. มีนโยบายเจรจากับแผงลอย หาทางออกร่วมกันอยู่ตลอด กระทั่ง คสช. มานี่แหละ ที่เปลี่ยนหน้ามือเป็นหลังมือ จากสายพิราบเป็นสายเหยี่ยว จากประนีประนอมเป็นกวาดล้าง
.
ผู้ค้าเขามองว่าที่ใหม่มันทำเลไม่ดี ( ซึ่งผมก็ว่าตามนั้น เพราะหลายจุดผมก็ไปบ่อยๆ อย่างสายใต้เก่า สายใต้ใหม่ สนามหลวง 2 ลองเดินทางตอนกลางคืนสิ ผมบอกเลยว่าไปยากมากครับ ) มันขายไมได้
.
ก็ไม่เข้าใจนะครับว่าทำไม..แต่ไปดูเรื่องคล้ายๆ กัน อย่างแผงขายหวยย่านราชดำเนิน ไหนบอกว่าจะไม่ให้ขายแล้ว ไปๆ มาๆ อลุ้มอล่วย พบกันครึ่งทาง ยอมให้เข้าไปขายในซอยด้านหลังจุดเดิมได้ ซึ่งก็ถือว่าผู้ค้าเขาก็รับได้นะ ไม่ต้องย้ายไปไกล
.
ทีแผงหวยทำได้ ยอมเจรจาประนีประนอม แต่แผงลอยนี่กวาดล้างอย่างเดียว
.
งงไหมครับ?
.
ปล.ส่วน จขกท. ไม่น่ามาตั้งกระทู้ในพันติ๊ปหรอกครับ คนที่นี่เขาเกลียดแผงลอยกัน มองเป็นโจร เป็นผู้ก่อการร้าย เป็นภัยต่อความมั่นคงไปเลยแหละ ห้ามเจรจาห้ามประนีประนอมเด็ดขาด ( ดูหลายๆ คห. ก็รู้แล้ว )
.
ปล.2 ฝากบทความเก่าๆ ผมด้วยนะครับ ประวัติศาสตร์ไทยและ กทม. ที่เป็นเรื่องจริง ไม่ใช่โลกสวย และผู้ดีแถวนี้รับไม่ได้
.
http://pantip.com/topic/31102234
http://pantip.com/topic/31905813
http://pantip.com/topic/33029347
http://pantip.com/topic/33056306
.
อ่านแล้วจะเห็นภาพประเทศนี้ชัดขึ้นครับ
comment75-1:ชอบค่ะที่มากวาดล้าง

เพราะคสชไม่ต้องการคะแนนเสียงเลือกตั้งนี่คะ

แต่นักการเมืองต้องการเสียงเลือกตั้งไม่แปลกใจที่เค้าจะประนีประนอมผ่อนปรนมาได้จนป่านนี้


ส่วนเราคนที่เคยเข้าคูหาเลือกนักการเมือง กลับชอบคสชมากกว่า
กฎต้องเป็นกฎค่ะ ไม่มียกเว้น ถ้าไม่ทำตอนนี้แล้วจะทำตอนไหนคะ ถามจริง
ใช้เวลาเจรจามาล้านปีแล้วยังไม่คืบหน้าเลยค่ะ เต่ายังเดินไวกว่า
comment76:อ่อ แนะนำเพิ่ม

บางทีความตายอาจจะดีกว่าก็ได้นะครับ เพราะพูดไปคนแถวนี้เขาก็ไม่ฟังหรอก

----------------

ซดพิษ-ผูกคอ ฆ่ายกครัว 5 ศพ

สลดส่งท้ายปีเก่า ฆ่าตัวตายยกครัว 5 ศพ ในตึกแถวเก่าย่านถนนอินทรพิทักษ์ ซอย 1 ฝั่งธนบุรี เผยเกิดจากความเครียดที่สะสมมานาน ทั้งมีสมาชิกครอบครัวป่วยและบางคนเป็นโรคประสาทต้องคอยรับส่งไป รพ. แถมไม่มีรายได้ คาด 1 ในสมาชิกใช้น้ำอัดลมผสมยาพิษกรอกปากทั้งหมด จนดับ 2 ราย ที่ชั้นล่าง ก่อนขึ้นไปผูกคอดับ อีก 3 ราย ที่ชั้นบน

เครียดสะสมฆ่าตัวตายยกครัว เกิดขึ้นเมื่อเวลา 20.30 น. วันที่ 31 ธ.ค. ร.ต.ท.จักรพันธุ์ จิตต์แก้ว พงส.สน.บางยี่เรือ รับแจ้งพบศพผู้เสียชีวิต 5 ราย ภายในตึกแถว 2 ชั้น เลขที่ 174 ถนนอินทรพิทักษ์ ซอย 1 แยก 2 แขวงบางยี่เรือ เขตธนบุรี กทม.จึงรุดไปตรวจสอบพร้อม พ.ต.อ.ฐาประวิชญ์ อินทะชัย ผกก.สน.บางยี่เรือ พ.ต.ท.อาสา แก่งพฤทธิ์ สวป.สน.บางยี่เรือ พ.ต.ท.วิชัย สนสกุล สว.สส.สน.บางยี่เรือ แพทย์นิติเวชฯ รพ.ศิริราช เจ้าหน้าที่กองพิสูจน์หลักฐานและมูลนิธิป่อเต็กตึ๊ง ที่เกิดเหตุเป็นตึกแถว 2 ชั้นปลูกติดกันหลายหลัง ภายในชุมชนชาวจีนเก่า

บริเวณชั้นล่างพบศพนางเคี้ยมเตี้ยม แซ่ลิ้ม 89 ปี ถูกคลุมด้วยผ้านวมสีขาว นอนอยู่บนเตียง ข้างๆพบศพ น.ส.เพชรรัตน์ จารุพรรณกิจ 61 ปี ถูกคลุมด้วยผ้าห่มลายสกอตสีแดง-น้ำเงิน ตรวจสอบไม่พบร่องรอยการต่อสู้และรื้อค้นทรัพย์สิน ต่อมาเจ้าหน้าที่ตรวจสอบบริเวณชั้น 2 พบศพผู้เสียชีวิตใช้เชือกไนลอนสีน้ำเงินผูกคออีก 3 ราย ที่ขื่อหน้าประตูห้องนอนทราบชื่อนายอนันต์ จารุพรรณกิจ อายุ 64 ปี น.ส.สุวรรณทิพย์ จารุพรรณกิจ อายุ 16 ปี ด.ช.อภิสิทธิ์ จารุพรรณกิจ อายุ 14 ปี ข้างๆพบเก้าอี้พลาสติกสีแดงล้มอยู่ 3 ตัว นอกจากนี้ ยังพบขวดน้ำอัดลมขนาด 1 ลิตร 2 ขวด ถูกเทใส่ปิ่นโตไปขวดครึ่ง คาดผู้ก่อเหตุใช้ผสมยาฆ่าแมลงให้สมาชิกในครอบครัวดื่มก่อนผูกคอเสียชีวิต เนื่องจากศพทั้งหมดมีปากและเล็บสีคล้ำคล้ายถูกสารพิษ

สอบสวนนางธนิดา รัตนธนากุล อายุ 66 ปี เพื่อนบ้านทราบว่าผู้ตายทั้งหมดเป็นครอบครัวเดียวกัน มีนางเคี้ยมเตี้ยม เป็นมารดาของนายอนันต์และ น.ส. เพชรรัตน์ ส่วน น.ส.สุวรรณทิพย์และ ด.ช.อภิสิทธิ์ เป็นบุตรของนายอนันต์ เช่าบ้านที่เกิดเหตุนานประมาณ 2 ปีครึ่ง ในราคาเดือนละ 7,500 บาท นายอนันต์ทำหน้าที่หาเลี้ยงครอบครัวเพียงคนเดียว มีอาชีพเปิดแผงขายสินค้าที่นำเข้ามาจากประเทศจีน ต่อมาได้เลิกขายของเนื่องจากนางเคี้ยมเตี้ยมป่วยต้องพาไปรักษาที่ รพ.ตากสินเป็นประจำ ประกอบกับ น.ส.เพชรรัตน์ป่วยมีอาการทางประสาทต้องขังไว้ในบ้านตลอดเวลา เนื่องจากชอบออกไปขโมยของที่ร้านสะดวกซื้อเป็นประจำ ทำให้นายอนันต์ต้องรับผิดชอบทุกอย่างทั้งส่ง ด.ช.อภิสิทธิ์ไปโรงเรียนและซื้อข้าวกล่องมาให้สมาชิกในครอบครัว ส่วนภรรยานายอนันต์ได้แยกกันอยู่เพราะนางเคี้ยมเตี้ยมมและ น.ส.เพชรรัตน์รังเกียจต้องแยกออกมาอยู่ที่บ้านย่านดอนเมือง คาดว่าเป็นเหตุทำให้เกิดความเครียดสะสมจน 1 ในสมาชิกครอบครัวตัดสินใจก่อเหตุสลด

“ก่อนเกิดเหตุไม่นานนายอนันต์ยังเคยปรับทุกข์ว่าต้องย้ายออกจากบ้านหลังนี้ไปในวันที่ 1 ม.ค.ที่จะถึงนี้ เพราะต้องการย้ายที่อยู่ไปอยู่ใกล้ รพ.ตากสินเพื่อสามารถพานางเคี้ยมเตี้ยมไป รพ.ได้สะดวกและไม่ต้องห่วง น.ส.เพชรรัตน์ขณะพามารดาไปรักษา เพราะไม่ต้องเดินทางไกลใช้เวลานาน จนวันนี้เวลา 16.00 น. เจ้าของบ้านเดินทางมาตรวจบ้านเพื่อรับมอบบ้านคืน ก่อนพบประตูเหล็กหน้าบ้านถูกล็อกจึงต้องใช้กุญแจไขเข้าไปก่อนพบศพ” นางธนิดากล่าว

พล.ต.ต.ฤชากร จรเจวุฒิ ผบก.น.8 เผยตำรวจไม่พบหลักฐานคนนอกเข้ามาก่อเหตุภายในบ้าน แต่มีข้อมูลบางอย่างที่น่าทำให้เชื่อว่าเหตุทั้งหมดมาจากความเครียดสะสมของสมาชิกในครอบครัว แต่ทั้งนี้ต้องรอผลพิสูจน์จากหน่วยงานที่เกี่ยวข้องทั้งแพทย์นิติเวชฯและกองพิสูจน์หลักฐาน ก่อนสรุปว่าเป็นเหตุฆ่าตัวตายหรือฆาตกรรม พร้อมเรียกญาติของผู้ตายมาสอบปากคำประกอบสำนวนเพื่อสรุปคดี

ต่อมานางอุไรวรรณ เสริมศักดิ์ อายุ 53 ปี ภรรยานายอนันต์ เดินทางมาที่เกิดเหตุเมื่อพบศพสามีและบุตรชายบุตรสาวทำให้เป็นลมล้มพับหมดสติ เจ้าหน้าที่ต้องช่วยปฐมพยาบาลจนฟื้นคืนสติ ก่อนให้ข้อมูลว่า ตนอยู่บ้านหลังเกิดเหตุไม่ได้เพราะแม่สามีกีดกันต้องหนีไปเช่าบ้านขายรองเท้าที่ตลาดดอนเมือง ที่ผ่านมาจะแวะเวียนมาตลอด และให้เงินใช้ทุกเดือน กระทั่งปลายเดือน พ.ย.ที่ผ่านมา นายอนันต์เกิดความเครียดบ่นว่าไม่มีเงินจ่ายค่าเช่าบ้าน ต้องย้ายออกไปหาที่อยู่ใหม่ในราคาถูกกว่าที่เก่า อาจเป็นสาเหตุหนึ่งที่ทำให้เกิดความเครียดจนก่อเหตุดังกล่าว

มีรายงานเพิ่มเติมจากการตรวจค้นในห้องที่เกิดเหตุชั้น 2 พบจดหมายลาตายของนายอนันต์ หัวหน้าครอบครัว เขียนด้วยลายมือสรุปใจความว่า เครียดที่ไม่ได้ทำมาหากินเนื่องจากถูกไล่ที่จากเยาวราช ไม่สามารถขายของได้ และรู้สึกอับอายที่ต้องขอเงินภรรยาใช้ทั้งเดือน

ที่มา : http://www.thairath.co.th/content/472219

-------------------

ผมไม่ได้ประชดนะ พูดจริงจากใจเลย

คนที่ไม่อยู่ในสภาวการณ์จริง อยากจะโชว์หล่อโชว์สวยแค่ไหนก็ได้ครับ เขาไม่ได้มาร่วมแบกรับภาระด้วยนิ

ถ้า จขกท. ไม่ไหว ครอบครัว จขกท. ไม่ไหว จะทำแบบนี้ก็ได้ครับ

ผมคนนึงละที่จะไม่โกรธ ไม่ดูถูกคุณแน่นอน

บางครั้งชีวิตบนโลกนี้มันก็หนักเกินไปสำหรับคนบางคนครับ
comment76-1:ประเทศไทยต้องเยียวยาคนทุกคนที่ทำผิดกฎหมายเพราะกลัวเค้าคิดสั้นฆ่าตัวตายเหรอคะ
เราว่าแยกแยะนิดหนึ่ง เพราะมันคนละเรื่องเดียวกัน

คนทุกคนมีปัญหาทั้งนั้นแหละ อยู่ที่ว่าจะใช้ทางไหนเป็นทางออก อ่อนแอหรือเข้มแข็งแค่ไหน เชื่อมั่นในตัวเองแค่ไหน
แต่เราเชื่อว่ากรณีในข่าวเค้าไปดีแล้วนะ เพราะไม่ต้องมาทำบาปทำกรรมต่อจากการใช้ที่สาธารณะนี่คะ
comment77:ขอมาชี้แจงเป็นครั้งสุดท้าย (จริงๆ) นะครับ

ตอนนี้- พ่อค้าแม่ค้าออกจากพื้นที่ฟุตปาธหมดแล้ว และให้ความร่วมมือกับทางกทม.เป็นอย่างดี

ผมอ่านทุกคอมเมนท์และขอขอบคุณทุกๆ ความเห็นทั้งดีและไม่ดี ทั้งสร้างสรรค์และติเพื่อก่อ ซึ่งตอนแรกแค่อยากระบายและไม่ได้ออกมาเรียกร้องอะไร แค่อยากเล่าอยากบอกในสิ่งที่คิด อยากให้เห็นอีกมุมหนึ่งบ้างเท่านั้น

แต่คอมเมนท์ลุกลามบานปลายซึ่งคงเป็นเพราะผมเองมาตอบคอมเมนท์มาโต้แย้งมาชี้แจงข้อเท็จจริงซึ่งอาจไม่ถูกต้องและถูกใจใครหลายคนทำให้คอมเมนท์บานปลายและกลายเป็นกระทู้แนะนำไปซะงั้น (โดยเฉพาะการเป็นกระทู้แนะนำในห้องการเมืองที่ขึ้นชื่อว่ารุนแรงอยู่แล้ว)

ผมขอรับผิดเองทุกอย่าง และขอรับคำติคำชมคำพูดทุกคำพูดไว้ครับ ซึ่งตอนนี้พ่อค้าแม่ค้าออกจากพื้นที่ไปหมดแล้วและปฏิบัติตามกฏหมายอย่างถูกต้องแล้ว

ผมจึงขอความเห็นใจว่า ขอให้หยุดคอมเมนท์กันไว้แค่เท่านี้เถอะครับ เพราะหลายคอมเมนท์ก็ยังตามด่าไม่เลิก คำด่าผมพอเข้าใจว่าเป็นเรื่องปกติของสังคมออนไลน์ใครจะพิมพ์อะไรก็พิมพ์ได้ แต่ตอนนี่เริ่มลามไปการเมืองมากๆ และมีการทะเลาะกันอีกด้วย

ผมขอให้เราหยุดแค่เท่านี้ได้ไหมครับ? เพื่อให้ทุกคนแยกย้ายกันไปทำอย่างอื่น ไปดูไปอ่านไปสนใจไปทำอะไรที่มีประโยชน์กับตนเอง อย่ามาเสียเวลากับกระทู้ไร้สาระของผมเลย ผมรู้สึกแย่จริงๆ ที่เป็นต้นเหตุของเรื่องนี้ ไม่มีใครใช้ผมมาผมโง่เองที่อยากระบาย ก็ขอน้อมรับไว้ครับ และขออภัยที่ล่วงเกินทางคำพูดทำให้ไม่พอใจ ส่วนกำลังใจก็ขอขอบคุณมากครับ

ขอให้สังคมพันทิพสงบสุขเหมือนเดิม ตอนนี้ผมรู้สึกว่าเป็นความรับผิดชอบของผมที่ต้องจบเรื่องนี้ ตอนนี้พ่อค้าแม่ค้าได้รับผลของสิ่งที่ตนเองทำไปหมดแล้ว ผมก็ขอให้จบแค่นี้เถอะนะครับ

ขอปิดกระทู้และการตอบคอมเมนท์ทุกประการ หลังจากตรงนี้ผมขอไม่รับรู้อะไรกับเรื่องนี้อีกแล้วนะครับ ที่สำคัญที่สุดอย่าลากไปเรื่องการเมืองเลยครับ มันไม่มีอะไรดีขึ้นมามีแต่จะทะเลาะกันมากขึ้น

ผมขอโทษอีกครั้งนะครับ
comment77-1:ไม่ต้องน้อยใจหรือเสียใจครับ

จะเห็นว่ามีบาง คห. ( รวมผมด้วย ) ที่ยังพยายามเข้าใจ จขกท. อยู่ แม้จะเป็นเสียงส่วนน้อยก็ตาม

อย่างที่ผมบอกแหละครับ รสนิยมคนที่นี่ เขาไม่ชอบสิ่งที่บ้านคุณใช้เลี้ยงชีพ และเขาจัดให้มันเป็นภัยร้ายแรงที่ไม่อาจให้เจรจาต่อรอง ประนีประนอมได้ ก็เท่านั้นเอง

เรื่องแผงลอยพูดแล้วยาวครับ เราไม่อาจมองแค่มิติความเป็นระเบียยได้ แต่ต้องมองเรื่องเศรษฐกิจ เรื่องวิถีรากหญ้า ความเหลื่อมล้ำ ฯลฯ

ที่สำคัญ คิดง่ายๆ ให้เขาย้าย แต่ไม่สนว่าที่ที่เขาย้ายไป มันเป็นยังไงบ้าง ดีเท่าเดิมหรือเปล่า? แล้วมีมาตรการอะไรช่วยเหลือบ้าง?

คนแถวนี้เขาไม่สนครับ เขาสนแค่บ้านเมืองโล่งๆ สวยงาม ไม่มีสิ่งสกปรกมารกหูรกตา

ทำใจอย่างเดียวครับ
comment77-2:ปัญหาไม่ได้อยู่ที่รสนิยมชมเมืองสวยๆมันไม่ได้เกี่ยวอะไรเลย
สิ่งที่หลายคนพยายามคอมเม้นท์คือ การรู้จักปรับตัว กับการเปลี่ยนแปลงครับ
ผ่านเรื่องนี้ไป ก็จะเจอปัญหาใหม่กระทบชีวิตประจำวันอีก
บางอย่างมันแก้อะไรไม่ได้ อยู่ที่ใจเราแล้วว่าจะยอมรับการเปลี่ยนแปลงอย่างไร
ด้วยความหวัง ความมุ่งมั่น พลังกายใจที่มากพอจะผ่านแต่ละวิกฤตชีวิตได้มากแค่ไหนมากกว่าครับ
comment77-3:มันเป็นบททดสอบว่าปัญหามีไว้ให้คุณแก้ค่ะ

แล้วคนที่อยากให้บ้านเมืองสะอาด กฎระเบียบมีไว้ใช้ มันไม่ได้มีไว้เยียวยาคนผิดนะคะ 

ซึ่งต่อไปก็ควรออกกฎหมายที่ว่าคนซื้อของบนทางเท้าที่ไม่ได้รับอนุญาตก็ผิดกฎหมายด้วยก็ดีค่ะ
จับไปให้หมดค่ะ ถ้าไม่ทำผิดก็ไม่ต้องเดือดร้อนค่ะ

ใช้ทางสาธารณะหาผลประโยชน์ส่วนตัวเราว่า ถ้าจับ Main Idea นี้ได้ตั้งแต่แรก คุณก็คงขยับขยายร้านได้ตั้งแต่ก่อนเค้าไล่ที่อีกนะคะ
แต่เพราะคุณคิดว่าต้องเริ่มต้นใหม่ไงคะ เลยไม่อยากเสี่ยง จนเลยเถิดมายุคที่เค้าไล่ที่นี่แหละค่ะ 
(คนที่เค้าบอกว่าไล่ที่อย่างไม่เป็นธรรมก็อย่าไปฟังมากเลยค่ะ สู้ต่อไปค่ะ เพราะในใจลึกๆเราว่าคุณก็รู้อยู่แก่ใจแล้วว่าไม่สิทธิ์นี้ตั้งแต่แรกแล้ว)

ที่จริงทางกทม.ควรฟ้องเรียกค่าเสียหายย้อนหลังด้วยซ้ำกับค่าพนักงานกทมที่จ้างมาทำความสะอาดตลาดพวกนี้
(แต่ถ้าจ่ายกันเป็นประจำอยู่แล้วก็ขออภัยล่วงหน้าค่ะ)
comment77-4:โอเคครับ เมืองไทย มีอะไรเดือนร้อนก็อยากให้รัฐบาลช่วยเหลือ ไม่อยากไร้น้ำใจเกินไป

จุดสิ้นสุด คืออยากให้มีการเยียวยา ผ่อนปรน
งั้นขอถาม จุดตั้งต้น
แรกเริ่มเดิมทีเมื่อ30ปีที่แล้ว ทางกทม. ได้มาเจรจาขอให้มาช่วยขายของกระตุ้นเศรษฐกิจป่าวครับ

งานนี้ถ้าจะเรียกร้อง ผมว่าก็คงได้ไม่เต็มปากอ่ะนะ
comment78:'แต่ตอนนี่เริ่มลามไปการเมืองมากๆ และมีการทะเลาะกันอีกด้วย'

อ่าวก็คุณแท็ก การเมือง เองด้วยนี่คะ จงใจลากมาเกี่ยวข้องเองจะบ่นอะไร
comment79:จากที่ตามอ่านมา จขกท.ปากบอก ต้องการแค่ ระบาย ออก แล้วก็พูดถึงเรื่องของครอบครัว ประวัติความเป็นมา แล้วก็พูดถึงเรื่องที่ทำให้ครอบครัวเดือดร้อน อย่างนู้นอย่างนี้ เพื่อให้คนอื่นเห็นใจและเข้าใจว่า กทม.มาไล่ที่ทำอย่างนี้มันไม่ถูกนะ รังแกคนไม่มีทางสู้

ต่อมา เมื่อ เพื่อนสมาชิก แสดงความเข้าใจ เห็นอกเห็นใจ ก็ชอบ รู้สึกขอบคุณ ซาบซึ้งว่ามีคน เข้าใจเห็นใจตัวเอง ทำให้รู้สึกว่า เอาว่ะ เริ่มเห็นช่องทางแก้ปัญหาที่จะไม่ต้องย้ายล่ะ เพราะมีคนคอยหนุนแล้ว (ตรงนี้เริ่มไม่ใช่การระบายออกแล้ว แต่เป็นการหาแนวร่วมไปซะแทนแล้วแหละ)

คราวนี้ เมื่อ เกิดมีเพื่อนสมาชิก มากมาย เริ่มเห็นต่าง เข้ามาแย้ง เรื่องที่ ครอบครัวจขกท. ใช้สิทธิ์ อ้างว่าทำมา 30 ปี ขายของอยู่แบบนี้ ว่าเป็นการ เบียดเบียนสิทธิ์ของคนอื่น เอาที่ส่วนรวม ที่สาธารณะใช้ประโยชน์ สมควรแล้วที่จะถูกเวนคืน กลับกลายเป็น จขกท.ออกมาไม่พอใจพยายามที่จะพูดในเชิงโมโห ตำหนิ คนที่ไม่เห็นด้วยกับตัวเองว่าไม่ดี มีการประชดประชัน เหน็บแนม เพื่อนสมาชิกกลับ (ตรงนี้กลายเป็นใครไม่เห็นด้วย กับจขกท. จะถูก จขกท. ตราหน้าว่าไม่เห็นใจคนอื่น) พร้อมทั้งไม่ยอมรับฟังเหตุผลที่เค้าแย้งเลยสักนิด คิดแต่มุมมองผลประโยชน์ของครอบครัวตัวเองเป็นหลัก(ซึ่งมันก็ถูกสำหรับจขกท.) แต่มันไม่ถูกต้องในมุมมองของคนอื่นที่ เค้ามองว่า เสียประโยชน์ในการใช้พื้นที่สาธารณะไปกับครอบครัวจขกท.มาร่วม 30 ปี เค้าจึงได้ตำหนิว่า จขกท.มองแต่ตัวเองไม่มองส่วนรวม

ตอนนี้ ทาง ครอบครัว จขกท.แก้ไขปัญหาได้ก็ดีแล้วครับ แต่ จขกท.ก็ควรรู้ด้วยว่า สิ่งที่ครอบครัว คุณทำมาร่วม 30 ปีมันไม่ถูกต้อง(ถึงจะมีการผ่อนผันให้ขายได้ก็ตาม) เพราะมันก็คือการ เบียดเบียนสิทธิ์ของผู้อื่นเหมือนกัน ซึ่งจริงๆวิธีการแก้ปัญหา ก็มีอีกเยอะ แต่คุณและครอบครัวไม่คิดจะหาทางที่จะทำ ได้แต่เรียกร้องในสิ่งที่ตัวเองต้องการเท่านั้นเอง 

ปล. วิธีแก้ง่ายๆที่เริ่มจาก ตัว จขกท.เองเลยคือ จขกท.บอก บ้านไกล เลยต้องไปเช่าหออยู่ หอพักก็ตกอยู่ 2000 - 3000 บาท ต่อเดือนล่ะ + น้ำไฟ อีก ก็เยอะอยู่ จขกท. ยอมย้ายกลับมาอยู่บ้าน แล้ว ออกจากบ้านไปทำงานแต่เช้าหน่อย ยอมเหนื่อยขึ้น แต่ประหยัดไปได้ร่วม 2000+ ก็เป็นจุดที่มาช่วยเหลือครอบครัวได้ไม่ใช่เหรอครับ(แต่ จขกท.กลับไม่เคยมองจุดนี้เลย นึกแต่ต้องเรียกร้องจะเอาให้ได้อย่างเดียว) แล้ว ขายมะพร้าว กำไร วันล่ะ 1000 บาท นี่ก็ถือว่าไม่น้อยนะครับ เดือนนึงตกกำไร ร่วม 30000 บาท (เพราะ จขกท.บอก หักค่าใช้จ่ายต่างๆแล้วกำไร วันล่ะ 1000 บาท) ค่ากินอยู่ ค่าใช้จ่าย ค่าเช่าบ้าน หักแล้วน่าจะยังมีเก็บอยู่นะครับ แถม ครอบครัว จขกท. มีลูก 6 คน แล้วจะไม่มีรายได้ไม่มีงานทำ กันเลยเหรอครับ ทุกคนน่าจะมีงานทำกันหมดแล้ว เจียดกันมา คนล่ะ 1000 บาท 6 คน ก็น่าจะพอค่าเช่า 6000 ตามที่ จขกท. ยกตัวอย่างล่ะนะ ส่วนค่าแป๊ะเจี๊ยก็ไปเจรจา กับทาง นู้นของความเห็นใจต่อรอง หรือ คุยกับทาง กทม. ก็สามารถที่จะทำได้
comment80:ทางออกไม่ใช่อยู่ที่เดิม อยู่ในวงจรเดิมๆ เรียกร้องไม่สิ้นสุด 

โตแล้วลองหาเส้นทางหากินใหม่ๆ ที่พ่อกับแม่จะเหนื่อยน้อยลง ค้าขายต้องพัฒนาไปเรื่อยๆ ถ้าคิดเหมือนเดิมเหมือนเมื่อ 20 ปีที่แล้ว ยังไงก็มีปัญหาหลายๆ อย่างย่อมหมุนและเปลี่ยนไปตามกาลเวลา คนที่ปรับตัวไม่ได้ ก็จะสิ้นสลายไปในที่สุด

คนในนี้อาจจะเห็นใจคุณ แต่ไม่มีใครจะช่วยคุณได้เท่าคุณช่วยเหลือตัวเองค่ะ
comment81:ชิวิตคนเรามันไม่เหมือนกัน ทั้งลักษณะความคิด  สภาพแวดล้อม หรอกครับบาง คนก็ เปรียบกับประเทศญี่ปุ่น บ้าง  ถามว่าเศรฐกิจเรา รวมทั้งการวางผังมืองเรา  มันดีแล้วเหรอ  บางคนก็เอาตัวเองเป็นที่ตั้ง ว่าลำบากแล้วเค้ายังตั้งตัวได้  คนไม่เหมือนกันครับเพราะถ้าเหมือนกันป่านนี้  ประเทศเราคงมีแต่คนประสบความสำเร็จ  เป็นเจ้าของธุรกิจไม่มีที่เป็นลูกน้อง  มนุษย์เงินเดือน  ไม่มีแม่ค้า  คนหาเช้ากินค่ำ  เพราะชีวิตและวิถีชีวิตต่างกันครับ
comment82:อย่ามาอ้างความจน ละเมิดกฎหมายเลย
ทางเท้าคือที่เดินไม่ใช่าที่ขายของ
ทางเท้าแคบไม่พอเดินต้องมาเดินบนถนน
คนเดินเท้าเสี่ยงตายมามากแล้ว

ไอ้พวดจอดรถขายของต้องโดนด้วย
เอารถถังไล่เหยียบแม่มเลย
comment83:ในบรรดาความเห็นทั้งหมดนี้ ความคิดเห็นคุณไร้สาระที่สุดครับ

- สาระของผมอยู่ที่ ความปลอดภัยของคนเดินบนทางเท้า ซึ่งถือว่าเป็นสิ่งที่สำคัญที่สุด เป็นสิ่งที่คนทุกคนในสังคมควรมีในชีวิตประจำวัน
ถ้าความดิดเรื่องความปลอดภัยของคนเดินเท้าที่น้อยลง หรือหายไป อันเนื่องมาจากครอบครัวของคุณที่ยึดที่สาธารณะ เป็นเรื่องไร้สาระสำหรับคุณ
ผมถือว่า ความคิดของคุณช่างน่ารังเกียจมากๆ

คุณเรียกคนอื่นว่า โลกสวย  แน่นอนทัศนีภาพมันสวยงามขึ้นแน่นอน แต่เบื้องหลังความสวยงามที่คุณว่านั้น
คือ ความปลอดภัยของชีวิตของผู้คน 
คนกล่าวถึงพ่อแม่คุณ สงสารพ่อแม่คุณ  คนอื่นเขาก็มีพ่อแม่เหมือนกัน คนคิดว่าพวกเขาจะรู้สึกยังไงที่เห็นพ่อแม่ของเขาต้องลงไปเดินบนท้องถนน
เนื่องจากมันไม่สะดวกในการเดินบนทางเท้า

การที่คุณมาระบายความรู้สึกของคุณ จากการถูกห้ามขายของในที่สาธารณะ
ลองเปิดใจคิดถึงความรู้สึกของคนอื่นที่เกิดจากครอบครัวคุณด้วย 
โลกนี้ สังคมใบนี้ ยังมีคนอื่นที่เขาต้องการทางเท้าของเขาคืนมา
คุณรักและคิดถึงที่ดินที่คุณได้ยึดครองมาเป็นเวลานาน คนอื่นเขาก็รักที่ดินสาธารณะ ที่ดินของสังคมของเขาเช่นกัน

ใจเขาใจเรา
comment84:ผมว่าปัญหาของจขกทอยู่ที่ค่าแปะเจี๋ยสามแสนนะครับ ทำไมมีคสชมาจัดการ แล้วต้องมีค่านี้ด้วย
comment85:เราอ่านมา ก็ไม่เห็นว่า จขกท. เขาจะไม่ยอมย้ายออก 
ประเด็นที่บางคนบอกเขาเอาเปรียบมาตลอด 30 ปี 
คือ เขาไปได้ไปตั้งขายโดยยึดเอาเป็นของตัวเองอย่างถาวร เขาทำถูกกฎหมายมาตลอด เพราะเป็นที่ๆ ได้รับอนุญาตให้ขายได้ และเขาก็จ่ายค่าเช่าที่ค้าขาย และมีข้อตกลงเรื่องการรักษาความสะอาด ส่วนพ่อค้าแม่ค้าที่ไม่ทำตามกฎก็ไปว่ากัน จขกท. เขาก็บอกว่า 30 ปี เขาได้รับอนุญาตปีต่อปี จนมายกเลิกตอนพ้นทักษิณ อภิสิทธิเข้ามาก็ไม่ได้ออกบัตรผู้ค้าให้ แต่ก็อนุญาตให้ขายได้ จนกว่าจะจัดสรรที่ๆ เหมาะสมให้ ทุกรบ. ก็พยายามแก้ปัญหาให้ ประเด็นคือ คสช. ที่เข้ามาจัดการโดยย้านเขาออก แล้วลอยแพ ที่บอกว่าลอยแพ เพราะสถานที่ๆ ใหม่ที่จัดให้มันมีค่าใช้จ่ายสูง ค่าเซ้ง 3 แสน ถ้าเขามีเงินเยอะขนาดนั้น เขาไปเช่าซื้อห้องเล็กๆ แล้วผ่อนเดือนละหกพันยังได้ แต่นี่แค่สถานที่ไปยังร้านขายของ คือมันแพงไปไหม ประเด็นที่เขาบ่นมามาคือเรื่องนี้

เราไม่เข้าใจ อ่านคห. จขกท. กันหรือเปล่า หรือแค่เห็นว่าเขาเอาเรื่องการถูกไล่ที่มาระบายก็ด่าเขาแล้ว เพราะว่าเขาค้าขายบนทางเท้า
อ่านให้ละเอียด อย่าดูถูกคนด้วยการคาดเดาไปเอง โดยไม่ทำความเข้าใจประเด็นที่ จขกท. ต้องการสื่อสาร เขาแค่อยากระบายในฐานะคนที่ต้องการให้สังคมมองอะไรสองด้าน ถ้าปัญหามันแก้กันได้ง่ายๆ แค่จัดระเบียบแล้วดี แล้วถูกต้อง ส่วนเรื่องที่เป็นรากเหง้าก็ไม่ต้องไปใส่ใจ สังคมนี้มันจะอยู่ยากขึ้นมาก เพราะคนจะขาดการคิดและพิจารณาอะไรๆ อย่างสมเหตุสมผลและเข้าใจซึ่งกันและกันมากขึ้น
comment85-1:แล้วทำไมความเห็น 42
เค้าตอบแบบนี้อ่ะคะ

"ตอนนี้โล่งใจครับ เพราะไม่ได้ทำผิดกฎหมายแล้วนะครับ"
comment85-2:ช่วงหลังๆ เขาไม่ได้รับอนุญาตให้ขายบริเวณนั้น ทำให้กลายเป็นการกระทำผิดกม. และที่ไม่อนุญาตเพิ่งมาเกิดช่วง คสช. เข้ามา
comment86:น้ำซะเยอะเลยครับ.  ขอเนื้อๆได้ปะครับจะได้จับประเด็นถูกครับ
comment87:ผมเคยโดนมอเตอร์ไซค์เกือบๆเฉี่ยว เพราะต้องลงไปเดินบนทางเท้าเพื่อหลบแม่ค้าขายของ ซึ้งกับกระทู้นี้มากเลยครับ

ขอระบายบ้างนะครับ แม่ค้าข้างทางเห็นแก่ตัว เบียดเบียนสาธารณะ เบียดเบียนสังคม ไม่รู้จักพัฒนาตัว อ้างความจนเพื่อทำผิด เรียกร้องให้คนอื่นช่วยแต่ไม่เคยช่วยตัวเองก่อนเลย ทำผมเกือบซวย แล้วมีคนที่โชคร้ายกว่าผมด้วยที่เกิดอุบัติเหตุไปแล้วก็หลายราย

ขอบคุณที่ให้ระบายจากอีกมุมนึงของคนที่รังเกียจการเบียดเบียนที่สาธารณะครับ ความเห็นผมไม่ได้ขอความเห็นใจให้ตัวเองนะครับ แค่อยากระบายน่ะ เหมือนจขกท.น่ะครับ
comment88:ขอโทษนะ เราอ่านแล้วรู้สึกเฉยๆ แต่ก็เข้าใจที่คุณระบายนะ เราเคยโดนรถมอเตอร์ไซต์ชน จากการที่ฟุตบาตเบียดมาก
จนเราเดินไม่ไหว จะเป็นลม คนเยอะมากๆ แล้วรีบด้วย ก็ต้องมาเดินถนน เราผิดส่วนหนึ่งแหละ แต่ถ้ามีฟุตบาตให้เราเดิน
เราก็อาจจะไม่โดนชนอะ บางทีความจนมันก็ไม่ใช่เหตุผลที่จะทำอะไรที่ไม่ถูกต้องนะคะ
ขอให้ที่ใหม่ที่ จขกท. ได้ ค้าขายดีๆ นะคะ
comment89:ที่ต่อไปขอสยามด้วยได้ไหมคะ

ไม่มีอะไรมากค่ะ แค่เคยโดนรถยนต์เฉี่ยวชนแล้วรถก็หนีไปอีก 
ลากสังขารไปแจ้งความ พาตัวเองไปตรวจร่างกาย ค่าใช้จ่ายเก็บที่ใครได้บ้างคะ คดีก็ไม่ก้าวหน้าเลย
สาเหตุเพราะไม่มีฟุตบาทให้เดินดีๆ เลยต้องหลบร้านค้าริมทางไปเดินริมถนน

ค่ะ หาเช้ากินค่ำเหมือนกันค่ะ พ่อแม่ก็เคยขายขของค่ะ แต่เขาเลือกขายตามสถานที่ต่างๆที่ถูกต้อง
เรื่องค่าแป๊ะเจี๊ยไรนั่น ที่ไหนๆก็มีค่ะ ขายในห้างก็ต้องเสีย เซ้งต่อคนอื่นบางทียังมีเลย
คนอื่นคงโง่ซินะคะ ที่ก็หาเช้ากินค่ำ แต่พยายามทำทุกอย่างให้ถูกกฏหมาย

ว่าแต่กำไรวันละ 1000 มากี่ปีแล้วหรอคะ  
ถ้า 30 ปีก่อน ขายมะพร้าว 600 ลูก หักเรื่องค่าเงิน กำไรเอาเป็นแค่ 1 ใน 3ของทุกวันนี้ล่ะกัน
ซัก 0.50 สตางค์ต่อลูก วันละ 600 ลูก ได้วันนึง 300 บาท ทำ 30 วัน = 9000 บาท
รายได้ 9000 บาท ในค่าเงิน 30 ปีก่อน ไม่น้อยเลยนะคะ 
เพราะแม่เรายุคนั้นยังทำงานบริษัทได้เงินเดือนไม่ถึง 5,000 บาท ด้วยซ้ำ
รับราชการสมัยก่อน เหมือนจะประมาณ 3000 - 4000 บาท เท่านั้นเอง 
ตอนหลังยุค IMF แม่เราทำรัฐวิสาหกิจ ยังเงินเดือน 4,500 บาทเลย 
แต่ทุกวันนี้ปรับมาหลักหมื่นล่ะ อาศัยขึ้นปีไม่กี่ร้อย แต่ก็สะสมกันไป

ขายของได้ขนาดครอบครัวคุณ ไม่น่าจะเรียกว่า จน เลยนะคะ
เพราะคนจนกว่า อย่างเราๆที่ไม่มีรถขับ ต้องเดินฟุตบาทเพื่อใช้สัญจร แต่กลับไม่มีที่ให้เดิน 
เรื่องที่เล่ามาก็สงสารอยู่นะคะ  แต่สงสารชีวิตตัวเองมากกว่าค่ะ ที่ "เสี่ยง" กับอันตราย
แค่จะเดินทางยังยากเลยอะ เพราะฟุตบาทโดนครองไปแล้ว 

เกิดรถชนตายเป็ด ไก่ ห่านไป ครอบครัวเราก็ไม่มีคนดูแล 
มันก็เป็นวิกฤตของครอบครัว ต้องดิ้นรนเหมือนกันค่ะ
comment90:ตกลงนี่จะต้องให้รัฐมาช่วยอุ้มช่วยป้อนกันไปตลอดเลยใช่มั๊ยครับ ความจนไม่ใช่ข้ออ้างในการไม่พัฒนาตัวเองนะครับ 

อาจจะไม่เกี่ยวกันเท่าไหร่แต่ ผมถามนิดนึง ถ้ากทม เค้าช่วยคุณต่อ วันนึง รายได้คุณพุ่งปรี๊ด ขึ้นไป แสนสองแสน คุณจะเดินเข้าไปแจ้งความจำนง ขอเสียภาษีเพิ่มมั๊ยครับ

จากคนที่หงุดหงิดเพราะความมักง่ายและเห็นแก่ตัวของคนไทยบางกลุ่มที่ใช้ความจนมาเป็นข้ออ้างในการเข้ายึด หรือต่อรองเกี่ยวกับที่อยู่อาศัย กับที่ดินทำกินครับ
comment91:ผมอีกคนหนึ่งที่เห็นใจคุณจขกท.ครับ 
ส่วนตัวไม่เคยค้าขายริมทาง 
เพราะเติบโตมา พ่อแม่ก็มาค้าขายอยู่ในร้านรวงแล้ว 
แต่พ่อจะเล่าให้ฟังตลอดว่าชีวิตวัยเด็ก และวัยรุ่นของพ่อเคยลำบากมาอย่างไร เพื่อสอนลูกๆให้กินใช้อย่างประหยัด ตั้งใจเรียนหนังสือ 

คุณพ่อคุณแม่จขกท. อายุเข้าใกล้ 60 
ก็คงรุ่นราวคราวเดียวกับพ่อแม่ผม 
สมัยก่อน ยังไม่มีนโยบายเรียนฟรี 
สถาบันการศึกษาที่มีอยู่ก็จำกัดมาก 
คนรุ่นนี้ส่วนใหญ่จึงไม่ค่อยจะจบปริญญากัน 
ส่วนมากเรียนแค่ภาคบังคับ 
ก็ออกมาทำมาหากินกันแล้ว 
ผมประเมินว่า พ่อค้าแม่ค้าส่วนใหญ่ก็น่าจะมีภูมิหลังชีวิตและการศึกษาไม่แตกต่างกัน 
คนที่ไม่มีความรู้ ไม่ได้รับการศึกษา ประสบความสำเร็จร่ำรวย​เป็น​เศรษฐีก็มี
แต่ไม่ใช่ทุกคนแน่ๆ 

โดยส่วนตัว ผมว่าปัญหาแผงลอยกีดขวางทางเท้า น่าจะมีวิธีแก้ปัญหาที่ดีกว่าการไม่ให้ขาย 
อาจจะมีการตีเส้นกำหนดเขตของแต่ละร้านไม่ให้กินพื้นที่ทางเท้า 
เก็บค่าเช่าในราคาที่ไม่แพง 
แล้วนำค่าเช่าไปปรับปรุงการค้าขายให้เป็นระเบียบมากขึ้น หรือวิธีอื่นๆ 

ขอให้กำลังใจให้ผ่านพ้นวิกฤตินี้ไปได้ 
วิกฤตินี้อาจสร้างโอกาสที่ดีกว่าเดิมให้คุณ 
สังคมไทยยังมีคนมีน้ำใจเสมอ 
ขอขอบคุณสมาชิกที่หยิบยื่นโอกาสที่ขายแห่งใหม่ให้จขกท.ด้วยครับ
comment92:สู้ๆ นะคะ
comment93:ครับ ผิดก็ว่ากันไปตามผิด ที่ตรงนั้นไม่ใช่ที่ค้าขาย ก็ต้องหาลู่ทางกันใหม่

แต่ชายหาดที่เคยไม่ให้เอาร่มและเก้าอี้จากร้านค้าไปตั้ง ตอนนี้ก็กลับมาแล้ว

ถนนทางเท้านั้น ไม่นานก็มีคนมาขายของอีกครับ 

ทำใจประเทศนี้
comment94:เข้าใจ เห็นใจ แต่ก็ต้องทำใจครับ 

ดูข่าวเมื่อหลายคืนก่อน เห็นว่า ผลการตัดสินของศาล ถึงที่สุดแล้ว 

จขกท กับ ครอบครัว คงต้องปรับตัว

เห็นว่ามีพี่น้อง 6 คน  ลองให้ คนที่เคยช่วยพ่อ แม่ ขาย  หางานทำไปพลางๆ ก่อนสิครับ 

ผมเชื่อแน่นอนว่า ถ้าไม่เลือกงาน  ไม่เกิน 1 อาทิตย์ มีงานทำแน่นอน
comment95:ผมเข้าใจ จขกท.ดีครับ ภรรยาผมเคยทำมะพร้าวขาย แต่ผมให้เลิกทำเพราะเป็นงานที่หนักกายและใช้เวลาเอามากๆ ขอให้สู้ต่อไปนะครับ หากชีวิตเราลงมาจนถึงจุดหนึ่ง ณ.วันหนึ่งเราจะไม่กลัวไม่ท้ออีกแล้วครับ เพราะเลวร้ายกว่าจุดนั้นคงไม่มี นี่คือด้านบวกของเหตุการณ์ด้านลบครับ ในใจคนทำมาหากินก็คือ "ยังไงก็ต้องผ่านมันไปให้ได้" ต่อไปก็ทำให้มันถูกต้องครับ จะได้ไม่มีใครมาว่าเราได้ ถึงมันจะยาก แต่ก็ต้องพยายามครับ จดจำคำของคนที่ทับถมเราไว้ครับ เอาไว้ขับดันตอนเหนื่อย จุดไฟในใจตอนท้อ ยังมีมือมีเท้าไม่ต้องกลัวครับ อย่างน้อยตอนนี้เรื่องสุขภาพยังมีสวัสดิการของรัฐอยู่ ดีกว่าแต่ก่อนเป็นไหนๆ เป็นกำลังใจให้นะครับ
comment96:เข้าใจน้องนะ แต่กฎหมายคือกฎหมาย เราหละหลวมมานานแล้ว ถึงเวลาที่กฏหมายมันจะศักดิ์สิทธิ์อย่างที่มันควรจะเป็นซักที
comment97:ผมเชื่อว่าตอนนี้ประชาชนส่วนใหญ่เห็นด้วยกับการจัดระเบียบของ คสช เพราะยุครัฐบาลที่แล้วก่อนโดนยึดอำนาจนี่ต้องบอกว่าเลวร้ายมากในแง่การบริหารงานบ้านเมือง ผู้นำไร้ความสามารถและถือเป็นยุคทองของอบายมุข ยาเสพติด การพนัน

ละแวกที่ผมอยู่ คอนโดแถวที่อยู่ศูนย์แสดงสินค้า ชื่อก้อง เมืองgold. นี่ บ่อนเปิดแทบจะทุกตึก ยาเพียบ ทั้งที่คนอยู่นับแสน มาถามคนแถวนี้ได้ รู้กันหมด ตอนนี้ปิดตาย
comment97-1:อันนี้เห็นด้วยเลย .... แถวบ้าน (หน้ามหาวิทยาลัย)  มีตึกแถว3ห้อง ตีไม้ทึบ .... มีตั้ง 5-6แห่ง
ใครก็รุ้ว่า  มันคือบ่อน  มอมเมานักศึกษา ... แต่ตำรวจไม่รู้ ตลกน่ะ

ตอนนี้ ปิดร้าง  ไม่มีเด็กเข้าออกแล้ว ... ดีจริง
comment98:พ่อแม่ จขกทไม่ได้เป็นคนเดียวที่ยากลำบากหรอกนะคะ

มือของแม่คุณ ก็ไม่ได้ตรากตรำมากไปกว่าคนที่กวาดขยะ หรือทำงานก่อสร้าง
คนที่จะทำให้แม่คุณสบาย ไม่ใช่สังคมส่วนรวม  แต่คือสำนึกของลูกที่จะเลี้ยงดูบิดามารดา

ความแตกต่างของคนทั่วไป กับคนทำมาค้าขายบางคน คืออะไรรู้ไหมคะ
คนทั่วไปยอมรับกฏกติกา ความเปลี่ยนแปลงที่เกิดขึ้น  เพราะมันคือชีวิตที่ใครๆก็เจอ
บางคนตกงาน  บางคนบริษัทล่มละลายต้องกลับไปทำไร่ ทำสวน  
พ่อแม่คุณมีลูกตั้งหกคน   ควรจะสุขสบายนานแล้วนะ
comment99:เห็นใจน้องเจ้าของกระทู้มากๆ ครับ ผมเชื่อว่า นี่แหละครับ คนจนในประเทศด้อยพัฒนา ที่มีผู้นำที่ไม่มองเห็นคุณค่า คนยากจน คนที่หาเช้ากินค่ำค้าขายตามข้างถนน ไม่ใช่เพราะเขาอยากที่จะทำ แต่มันไม่มีทางเลือก เห็นบางคนออกมาซ้ำเติม หาว่าเบียดบังทางเท้า หาว่าค้าขายมานานควรยอมรับกฎกติกา ที่จริงรัฐควรที่จะเห็นใจคนเหล่านี้และต้องมันสร้างมาตรฐานที่ดีกว่ามารองรับ และต้องให้เวลา อรุ่มอร่วย จงเห็นเขาเป็นประชาชนเหมือนกัน  ส่วนคนที่เข้ามาตำหนิติติงน้องอย่าไปสนใจ น้องต้องคิดว่า คนเหล่านี้มันมืดบอดทางจิตใจ รู้มั้ยทำไมมันออกมาตำหนิครอบครัวน้อง แทนที่จะสงสารและเห็นใจ 

      เพราะคนเหล่านี้ เชิดชูรัฐบาลและผู้เข้ามาจัดการพวกนี้ ถามว่าทำไม เพราะจิตใจของพวกมัน มีอคติต่อรัฐบาลชุดเก่า มันจึงกวักมือเอา รัฐบาลแบบนี้ แบบไหนก็ได้ จะมาแบบเปล่าๆ มาแบบไม่ถูกไม่ต้องตามระบอบประชาธิปไตยอย่างไง พวกมันพร้อมยอมรับ เหมือนกบเลือกนาย ยังไงยังงั้น พววกมันไม่สนใจ ขอให้ไม่ใช่พวกที่มันเกลียดชังเป็นพอ สักวันพวกมันจะรู้สึก ว่าสิ่งที่พวกมันทำ สิ่งที่พวกมันคิด มันผิดมาตั้งแต่ต้นแล้ว
comment99-1:เธอๆ หา main idea จากกระทู้นี้เจอยังเธอ

อ่อ แล้วคำว่าผิดกฎหมายแปลออกไหม

ประเทศที่พัฒนาแล้วเคยไปมากี่ประเทศกันคะ
อังกฤษ สหรัฐ สิงคโปร์ เคยไปมายังคะ ไม่มีประเทศไหนเค้าอะลุ่มอะล่วยผ่อนผันให้มาสามสิบกว่าปีหรอกมังคะ 
ถ้ามีขอ reference ชื่อหนังสือ ชื่อผู้เขียนด้วยนะคะ จะขอบคุณมาก 

ว๊าประเทศด้อยพัฒนามันด้อยเพราะอะไรกันเนี่ย ใครรู้ช่วยตอบทีค่ะ ยังหาคำตอบไม่ค่อยเจอเลอะ
comment99-2:อ่านแล้วงง จากการเริ่มหลงประเด็ดถึงกับต้องชักจูงการเมืองมาเกี่ยว ไม่แน่ใจว่าเรียนหนังสือจบจากประเทศไทยปะค่ะ ถึงได้ไม่เข้าใจในสิ่งที่ทุกคนกำลังสื่อ
comment100:เราเห็นใจคนจน และเชื่อว่าปัญหาสังคมส่วนใหญ่เลยมาจากความจน จนมากจนน้อยก็เหอะ
แต่ไม่ได้เอาความยากจนมา justify ว่า จนแล้วทำผิดได้ ไม่ใช่นะคะ

คนพวกนี้ก็เป็นคนเหมือนๆเราๆท่านๆ นี่แหละ ที่ต้องทำเพื่อตัวเองไว้ก่อน ลูกชั้น ครอบครัวชั้น ว่าไป
พอคนเราจน ถึงจุดนึง(แต่ละคนมีจุดที่ว่านี้ไม่เท่ากัน) มันทำให้คนต้องเอาตัวรอด โดยยอมทำเรื่องที่(รู้ตัวว่า)ผิด ระดับนึง เช่น ขายของบนทางเท้า โกงตาชั่ง เอาอะไรมาหนุนใต้ถุงให้ของดูเยอะ ใช้วัตถุดิบคุณภาพต่ำ ฯลฯ คือเจอแม่ค้าแนวนี้มาเยอะ (แต่คนที่รวยแล้วยังทำอยู่ก็มี แต่ขอพูดถึงปัญหาที่เกี่ยวพันกับความจนอย่างเดียวนะ)

เราจะไปคาดหวังว่า แกจนก็เรื่องของแกสิ ห้ามทำผิดกฎหมาย แม้ตัวเองจะอดตายก็ห้ามทำผิดกฎหมายเด็ดขาด
แบบนี้เป็นไปไม่ได้ ยังไงๆ คนมันต้องละเมิดแน่นอน แม้แต่เจ้าตัวคนพูดเองก็เหอะ ถ้าโดนความจนกดดันถึงจุดนึง ก็ต้องทำเรื่องผิดๆให้ตัวเองรอดเหมือนกัน

ถ้าจะแก้ ต้องแก้ปัญหาความยากจน ให้ควบคู่ไปกับการใช้กฎหมายค่ะ (พูดดีแต่วิธีการเราก็ตอบไม่ได้อ่ะนะ)
คือต้องให้คนจนมีโอกาสลืมตาอ้าปาก และขณะเดียวกันก็ต้องสร้างแรงจูงใจให้พวกเค้าเต็มใจเปลี่ยนพฤติกรรมมาทำถูกกฎหมายด้วย
คือต้องให้ บันได ให้คนจนๆมีโอกาสปีนขึ้นมาด้วย

ประเทศไทย โอกาสทางสังคมของคนจนมันน้อยกว่าคนรวยมาก แต่เราก็ไม่ได้มองว่าคนจนคือคนดีคนขยันที่ถูกคนรวยเอาเปรียบ คนจนที่จนเพราะความขี้เกียจล้วนๆก็เยอะค่ะ ที่เราทำได้คือให้โอกาสที่เท่าเทียม(มากกว่านี้)กับทุกคนในสังคม

ปัญหามันซับซ้อน เพราะเราไม่เคยแก้ปัญหาแบบรอบด้าน แก้แบบพอเป็นพิธี แต่ไม่ได้แก้จริงจัง พอเลิกกวดขันก็กลับมาใหม่ คนจนก็ทำผิดกฎหมายต่อไป
comment100-1:การจะแก้ปัญหารอบด้านได้ได้ทุกฝ่ายต้องให้ความร่วมมือ ในขณะที่ทางรัฐบาลคิดให้แทบจะทุกอย่าง ทั้งเตือนล่วงหน้า ทั้งให้เวลา ทั้งผ่อนปรน แถมหาที่ขายให้ใหม่ก็แล้ว แต่ไอ้คนขายไม่ยอมย้าย ไม่ยอมเตรียมตัว ไม่ทำอะไรเลย แล้วก็เอาแต่บอกว่า gu จนๆๆ ขายมากัน 30 ปี จนส่งลูกเรียนจบมาได้คิดดูนะครับว่าเค้ากอบโกยไปเท่าไรแล้ว แต่ยังเห็นแต่ประโยชน์ส่วนตัว ไม่คิดจะคืนอะไรให้สังคมมั่ง
comment101:พูดกันขนาด เอากฎหมายมาอ้างว่า ผิดมากนักหรือกับการขายของริมถนน ที่จริงคนจนขายของริมถนน รถเข็ญ ซาเล้ง หรือแม้แต่วินมอเตอร์ไซค์ รถตู้ ล้วนแล้วแต่ผิดกฎหมาย ทั้งสิ้น ที่จริงถ้าเราอ้างกฎหมาย เห็นทีมันจะผิดกันทั้งประเทศ อาบอบนวด ไม่ได้อาบจริงๆ แต่แฝงใว้ด้วยการค้าโสเภณี นั่นก็ผิดกฎหมาย แม้แต่ สนามม้า ถามว่าถ้าจะปฎิรูป จริงๆ หวยใต้ดินหวยรัฐบาล เลิกซิ เพราะมันผิดกฎหมาย ขายเกินราคา ทั้งนั้น เจ้าหน้าที่ข้าราชการ ทุจริตต่อหน้าที่ ตรวจสอบบัญชีย้อนหลังให้หมดทั้งประเทศ คนดีรักกฎหมายกันทั้งนั้น ลองหากระจกแล้วส่องดูตนเองกันทุกๆคนนะครับ ว่าคุณเอง บริสุทธิ์ผุดผ่องหรือไม่ ก่อนที่จะไปว่าคนอื่นแบบไม่เห็นใจเช่นนี้
comment102:หลังๆมาชักเยอะกันไปใหญ่ อ่านแล้วเสียอารมณ์
comment102-1:จริงค่ะคุณ
comment103:ครอบครัวผมสู้ชีวิต 
ขายที่ตรงนี้มานานกว่า 30 ปี 
รัฐมาไล่ที่ 
ผมถวายฏีกา ได้ขายต่อ
รัฐมาไล่จริง ๆ 
บ้านผมไม่มีที่ไป 
รัฐไม่มีมาตราการรองรับ
ทำไมถึงทำกับคนจนแบบนี้ 
โพสกระทู้ 
-------------------------------

ผมไล่อ่านทั้งหมดแล้ว 
อยากรู้ว่าคุณ จขกท มาโพสระบาย 
หรือว่าโพสเรียกร้องครับ
comment104:เข้าใจครับ

แต่ไม่ใช่เหตุผลในการทำผิดกฎหมายหรือสร้างความเดือดร้อนให้ผู้อื่นได้

ถึงจะทำผิดกฎหมายมาร้อยปี สามชั่วคน ถ้าทำผิดแต่แรก ก็ต้องแก้ไขครับ
comment105:ความจนเรื่องหนึ่ง
การทำผิดกฏก็เรื่องหนึ่ง

เราเป็นคนหนึ่งที่หงุดหงิดทุกครั้ง ที่ขับรถผ่านตลาด หรือพื้นที่ที่พ่อค้าแม่ค้า เอาโต๊ะ เอาเตามาตั้งบนถนน
ลำพังขายบนฟุตบาทจนแทบจะเดินไม่ได้ก็ว่าแย่แล้ว (แต่ทำใจรับได้) เพราะก็เป็นคนหนึ่งที่ซื้อของบนฟุตบาททาน

แต่ไอ้ที่ตั้งล้ำถนนลงมา นี่ เราว่าละเมิดคนอื่นเกินไปคะ
ถ้าไม่มีการจัดระบียบ เราไม่เชื่อหรอกว่าพ่อ ค้า แม่ค้าจะทำตัวมีระเบียบเอง มีแต่ได้คืบเอาศอก

ส่วนเรื่องการจัดการหลังไม่ให้ขาย เราว่ารัฐเองก็ควรมีมาตราการรองรับที่ดีกว่านี้

จขกท ถึงพ่อแม่ไม่เอาเงิน ก็ควรช่วยที่บ้านนะคะ เพราะเป็นคนเดียวที่ได้เรียนสูง ๆ
comment106:ผมจน ผมหา เช้า กิน ค่ำ รัฐบาลต้องช่วยผม ต้องเห็นใจผม ห้ามไล่ผมออกจาก พื้นสาธารณะ ที่ผม ยึดมาเป็นของตัวเอง ประชาชนทุกคนต้องเห็นใจผมห้ามด่า ห้ามว่า ห้ามจอดรถริมแผงของผม ห้ามยืนเกะกะหน้าแผงของผม ๆลๆ โคตรเห็นแก่ตัวเลย
comment107:เห็นใจและสงสารครอบครัวคุณมากค่ะ
แต่ไม่รู้จะช่วยอย่างไร
ลองดู ๆ สถานที่ใหม่ หลาย ๆ ตลาดนะคะ
หรือเปลี่ยนเป็นขายส่งโดยลองไปดูตามตลาดขายส่งดูจะได้ไหมคะ
ที่ ๆ เจ้าของตลาดใจดี ที่รู้จักก็มี แต่อยู่ไกล อยู่อยุธยา ถ้าอยากลองถาม ๆ ไว้ ก็หลังไมล์มาได้นะคะ
comment108:เมื่อไหร่จะมาจัดระเบียบตรงทางเท้าสยามบ้างล่ะ เบื่อมากกกก เดินลำบากที่สุด
comment109:ช่วยตัวเองก่อนค่ะ
เวลานี้ ไม่มีใครช่วยใครได้หรอก
แต่เราชอบตรงหมอชิต เดี๋ยวนี้ไม่มีขายของเลย 
เดินสบายมากๆ
comment110:อ่านแรกๆก้คิดตำหนิ จขกท. นะ
ว่าทำไมถึงได้เห็นแก่ตัวเช่นนี้ ไม่สำนึกที่ทำผิดกฎหมาย
ตั้งแต่รุ่นพ่อแม่ มาตั้งนาน จะพิมพ์ด่าอยู่หลายรอบละ

แต่มาลองคิดแบบไม่อคติ เปิดใจอ่านประเด็นของ จขกท.
และประเด็นของคนที่เข้ามาคอมเม้นทำให้เข้าใจมากขึ้น


คือเมื่อเหตุการณ์มันเกิดขึ้นแล้ว 
ทำผิดกฎหมายกันมานานแล้ว ผ่อนผันกันมา
อยู่ๆจะมาบังคับ เด็ดขาด จริงจัง ก้ดูจะโหดร้ายเกินไป
รัฐบาลควรมีทางแก้ จัดที่เอกชน ค่าแปะเจียควรเข้าไปคุม
ค่อยๆเปลี่ยนแปลง หาทางออก ทุกฝ่ายก้พอใจ

สรุปคือ ยึดหลักนิติศาสตร์มากไป ผิดคือผิด ต้องรับโทษทันที
สังคมก้อยู่ไม่ได้ ควรใช้หลักรัฐศาสตร์ มาพิจารณาด้วย
ความผิดนั้นรุนแรงเพียงใด หากบังคับแล้วส่งผลกระทบด้านลบวงกว้าง
วิธีใดที่จะทำตามหลักกฎหมาย
อย่างละมุนละม่อม มีทางออกให้แก่ทุกฝ่ายอย่างยุติธรรม
แบบนี้การปกครองถึงจะเป็นไปด้วยดี
comment110-1:เค้าแจ้งนานแล้วครับ
มีที่ให้ย้าย (แม้จะบอกว่าค่าเช่าแพง แต่เจ้าของที่เค้าไม่ให้อยู่ และแจ้งนานแล้วครับ แต่ผมว่าจริงๆค่าเช่าอาจไม่แพงอย่างที่แจ้ง แต่เพราะการค้า อะไรที่ลดต้นทุนได้ก็เอา ทุกวิธี)
แต่ไม่ยอม เลยเรียกร้อง บลาาาาาาาาา
comment111:ก็เห็นใจนะคะ แต่บอกตามความรู้สึกที่เคยเดินฟุตบาธไม่ได้ต้องเดินลงบนถนน เกลียดมากกับพ่อค้าแม่ค้าที่กินที่ทางเท้าค่ะ อย่างที่หลายๆความเห็นบอก ทำให้ถูกซะตั้งแต่วันนี้ หาลู่ทางใหม่ๆ เพื่อการค้าที่ไม่ต้องถูกไล่ที่ดีกว่าค่ะ
comment112:เอาเปรียบสังคมจนเคยชิน
คิดว่าตัวเอง "จน" อยู่คนเดียวทั้งโลก
จะบอกอะไรให้นะ "ความจน" มันไม่ใช่เหตุที่คุณจะไปเบียดเบียนคนอื่น และไม่ใช่เหตุให้กระทำผิดกฎหมายด้วย
ผมไม่อยากให้รบ.ช่วยเหลืออะไรทั้งนั้นกับคนที่เอาที่สาธารณะไปใช้เพื่อนประโยชน์ส่วนตน น่าจะไล่ที่และเก็บค่าบุกรุกพื้นที่ย้อนหลังด้วยเอาซะให้เข็ดหลาบ พวกแบบนี้จะได้หมดไปเสียที
comment113:ของมันผิดแต่แรก
ระยะเวลาไม่ใช่ข้ออ้างที่จะให้คุณกระทำผิดต่อไปครับ
comment114:นี่ล่ะครับชีวิต ไม่มีอะไรแน่นอน ฉะนั้นต้องมีแผนสำรอง
ผมเจอมาจนชินแล้วครับ คนเราต้องขยับขยาย เพราะทุกอย่าต้องเปลี่ยนไป  ผมว่าจขกท  และคนอีกหลายล้านย่อมเคยเจอแบบนี้
comment115:ผมอยากจะถาม จขกท. หน่อยนะครับ ว่าคุณคิดยังไงกับมอไซค์ที่ขี่ย้อนศรกันบนฟุตบาธ เพียงเพราะข้ออ้างแค่ว่ายูเทิร์นไกลและอีกอย่างเค้าก็ขี่ย้อนศรกันมาเป็นสิบๆปีแล้ว คุณจะตอบยังไง คุณจะคำนึงถึงส่วนรวมในแง่ของความปลอดภัยของคนเดินบนฟุตบาธไหม หรือเห็นด้วยกับมอไซค์เพียงเพราะว่า เค้าก็ขี่ย้อนกันมานานแล้ว ไม่เห็นเป็นไรเลย คนต่างหากที่ต้องระวังเอา ผมว่าเรื่องนี้มันก็เหมือนเรื่องคุณนะครับระหว่าง "ประโยชน์ส่วนตน" กับ "ประโยชน์ส่วนรวม" --------- What do you think about it
comment116:ผมเป็นคนนึงนะ ที่อยากเห็นทางเท้าบ้านเราสะอาดเรียบร้อยเหมือนประเทศที่เจริญแล้ว ที่ไม่มีหาบเร่แผงลอยมาตั้งเกะกะกันทั่วเมืองแบบประเทศกรุงเทพเมืองสวรรค์แต่ดันดูเหมือนนรกมากกว่านี่

แต่อีกส่วนหนึ่ง ก็ไม่เห็นด้วยกับการจัดการแบบเอากันให้ตายไปข้างนึงอย่างนี้เลยนะ ชาวบ้านคนจนๆ ที่ไม่มีการศึกษา (ตามที่กล่าวอ้าง) เขาไม่เข้าใจอะไรมากนักหรอกครับ คิดแค่ว่าได้ค้าขายหาเงินเลี้ยงปากเลี้ยงท้องรอดไปวันๆ แค่นั้นก็ไม่มีเวลาจะคิดเรื่องอื่นแล้ว เรื่องความรับผิดชอบต่อสังคมน่ะลืมไปเถอะ คนไร้การศึกษาจะไปเข้าใจได้ยังไง 

แต่.. คนที่ควรคิด คือเจ้าหน้าที่ของกรุงเทพมหานคร และทีมงาน คสช. ที่มีการศึกษาสูงกว่าพวกพ่อค้าแม่ค้าข้างถนน ที่ควรจะปฏิบัติงานในรูปแบบที่มีมนุษยธรรมมากกว่านี้ แค่เจียดเศษงบสักพันล้านไปสร้างตลาดใหม่ให้พวกเขาสักสิบแห่งกระจายไปทั่วกรุงเทพ ในราคาค่าเช่าไม่แพง ลงทะเบียนให้ถูกต้อง มันจะยากลำบากอะไรนักหนา ทีเอางบไปละลายเรื่องอื่นๆ ยังมากกว่านี้ (ขอไม่พูดต่อนะเด๋วถึงเรื่องการเมือง) 

งบ กทม. มีตั้งหลายหมื่นล้าน จะเก็บไว้ดูเล่นทำไมครับ เอางบมาแก้ปัญหาให้มันลงตัวสิครับ เรื่องหาบเร่แผงลอยนี่คือปัญหาใหญ่ของเมืองนี้เลยนะ ประเทศอื่นที่เจริญแล้วผู้บริหารเขาปล่อยให้เมืองหลวงเมืองสวรรค์กลายเป็นนรกแบบนี้กันไหม

การรักษาความถูกต้องและปฎิบัติตามกฎระเบียบเป็นเรื่องที่ดีและผมเห็นด้วยมากๆ และน่าจะจัดการให้หมดทั่วทั้งกรุงเทพ แต่ในฐานะที่พวกเขาก็เป็นประชาชนคนไทยเหมือนกัน ก็น่าจะมีแผนการช่วยเหลือให้พวกเขามีชีวิตรอดต่อไปหน่อย ไม่ต้องให้ถึงกับตายได้ไหม
comment116-1:พูดง่ายๆคือให้กทม ลงทุนเปิดตลาดเหรอ

ต้องไปถามก่อนว่าถ้าเปิดแล้วเค้าจะย้ายตามไปไหมมากกว่า

เคยดูรายการที่เค้าไปถามคนที่คลองถม กทมเค้าก็จัดไว้ให้หลายที่แต่ยังไม่พอใจ ไม่อยากเริ่มใหม่ ค่าแผงแพงไป

คนมันเคยได้เบียดเบียนฟรีๆ จะไปเสียตังค์ให้โง่ทำไมอ่ะเนอะ ว่ามะ
comment116-2:ถ้าอย่างนั้น ถ้าผมโดนให้ออกจากโรงงาน เข้าข่ายไหมครับที่รัฐบาลต้องหาโรงงานมาให้ผมใหม่
ผมว่าคนเราต้องช่วยตัวเอง ยิ่งในกณีจขกท.ทำผิดกฎอยู่แล้วด้วย พอเขาให้ย้ายออกจริงๆต้องให้เขามารับผิดชอบตรงนี้ด้วยหรือ
comment117:กำไรวันละพัน สสมสิบวันคูณกันได้เท่าไหร่คะ
ยึดพื้นที่มาสามสิบปี ทำเงินได้เท่าไหร่
รู้มานานก่อนน้านนนนนนานกี่ปี ทำไมไม่หาลทางใหม่
บางคนก็นะ เห็นแก่ตัวจัง
ปล. เมื่อวานกลับบ้านเห็นคนพิการขายพวงมาลัย
รู้สึกชื่นชม ที่ถึงตัวพิการหัวใจไม่พิการ รู้จักต่อสู้
comment117-1:1,000x30วัน=30,000
30,000x12เดือน=360,000
360,000x30ปี=10,800,000

ตีคร่าวๆว่า10,000,000 แป๊ะๆ เพราะคงต้องมีวันที่หยุดขายบ้างและขายได้น้อยกว่า1,000บ้าง
comment118:ยิ่งมาด่าคสช  กันมากเท่าไร 
ยิ่งทำให้รู้ว่าประเทศไทยที่ไม่มีนักการเมืองเป็นใหญ่มันดีแค่ไหน
มาเลยค่ะ ด่าเลย แต่ด่าให้ตรงประเด็นนะคะ เพราะถ้าผิดประเด็นจะกลายเป็นไส้เดือนโดนขี้เถ้านอนแดดิ้นไปงั้นเนอะ หุๆๆ

(อันนี้ไม่ได้เกี่ยวกับจขกทนะคะ เพราะจขกทบอกเองว่าจะไม่มาอ่านกระทู้แล้ว)
comment118-1:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment119:อยากจนแต่มีลูกตั้ง 8คน ไม่เห็นแก่ตัวไปหน่อยหรือทั้งที่ปัจจุบัน การคุมกำเนิดทำหมันทำฟรี
แถมอ้อนวอนขอร้องให้ทำอีกต่างหาก แล้วมาขอความช่วยเหลือจากสังคม อยากได้รับความช่วยเหลือก็ต้อง
มีข้อแลกเปลี่ยนจะมาเอาฟรีได้อย่างไร
comment120:ผิดก็ว่าไปตามผิดครับ พื้นที่ไม่ใช่ของพ่อค้าแม่ค้า เจ้าของไม่อนุญาติ + ทำความเดือดร้อนให้คนใช้รถใช้ถนน  ผมว่าเหมาะสมที่จะจัดระเบียบครับ
comment121:ไหนๆ ก็ tag การเมืองแล้ว ( ถึงจะลบ tag ไปแล้วก็เถอะ ) พูดแบบการเมืองบ้างดีกว่า

ผมบอกได้เลย สังคมไหนที่คนรู้สึกว่ามีความเหลื่อมล้ำกันมากๆ และรู้สึกว่าคนส่วนน้อยร่ำรวยกว่าคนส่วนใหญ่ และยังพยายามกดขี่เหยียดหยามคนส่วนใหญ่ สังคมนั้นก็รอวันระเบิดได้เลย

ขอตัดส่วนนึงของบทความนึง ที่เขาเปรียบเทียบจลาจลอินโดนีเซีย ปี 1998 กับจลาจลเมืองไทย ปี 2010 นะครับ

บทความเต็มๆ ไปอ่านได้ที่นี่ http://www.prachatai.com/journal/2010/05/29720

--------------------

มีประชาชนเข้าร่วมมากมายไม่จำกัดเฉพาะนักศึกษาเท่านั้น เกิดการจลาจล, ปล้นสดมภ์และเผาบ้านเรือน ห้างร้านต่างๆ ขึ้นทั่วจาการ์ตา ในย่านที่เป็นศูนย์กลางเศรษฐกิจ โดยเฉพาะร้านค้าของที่เป็นของนักธุรกิจของชาวจีน มีผู้หญิงจีนเป็นจำนวนมากถูกกระทำทารุณกรรมและข่มขืนเกิดการปล้นฆ่านับร้อย คนจีนกลายเป็นเป้าของการฆ่า ปล้น และข่มขืน มีรายงานตัวเลขว่าผู้หญิงอย่างน้อย 50 กว่ารายถูกข่มขืนจากเหตุจลาจลดังกล่าว และที่ยังไม่กล้ามาแจ้งความอีกไม่ทราบจำนวน

ความโกรธแค้นที่มี่ต่อคนจีนในอินโดนีเซียนั้นมีรากเหง้ามายาวนาน เนื่องจากสภาพความเหลื่อมล้ำทางเศรษฐกิจที่ดำรงอยู่มานานหลายทศวรรษ ทำให้คนจีนกลายเป็นกลุ่มชนชั้นกลางที่มีความเป็นอยู่อย่างอภิสิทธิ์ มีบ้านหลังใหญ่กลางใจเมือง จับจ่ายซื้อของในห้างสรรพสินค้าหรูกลางกรุง ซึ่งในความเป็นจริงแล้วไม่ได้มีเพียงกลุ่มคนจีนเพียงกลุ่มเดียวที่ร่ำรวยและมีชีวิตสะดวกสบาย หากแต่ว่ารูปลักษณ์กายภาพภายนอกของคนจีนนั้นบ่งบอกถึงความแตกต่างอย่างชัดเจนจากคนกลุ่มอื่นๆ จึงกลายเป็นเป้าของการก่อเหตุมากกว่าคนกลุ่มอื่นๆ 

-----------------------

โศกนาฏกรรมในอินโดนีเซียครั้งนั้นทำลายภาพ “เอกภาพท่ามกลางความหลากลาย” ซึ่งเป็นคำขวัญของประเทศอินโดนีเซีย ชาวจีนในอินโดนีเซียต้องอยู่อย่างอกสั่นขวัญแขวน ต้องระมัดระวังตัวและระแวงระวังเนื่องจากภาพการเผาบ้านเรือนและปล้น ฆ่า ข่มขืนคนจีนเป็นภาพที่น่าสะพรึงกลัวยิ่งสำหรับพวกเขา แม้ว่าเหตุการณ์ฝันร้ายเหล่านั้นได้ผ่านไปแล้ว อินโดนีเซียได้ก้าวเข้าสู่ความเป็นประชาธิปไตยจนได้รับการยกย่องว่าเป็นประเทศที่มีพัฒนาการด้านประชาธิปไตยดีที่สุดในภูมิภาคเอเชียตะวันออกเฉียงใต้ แต่ลึกๆ ในใจของคนจีนจำนวนหนึ่งยังไม่ลืมภาพเหตุการณ์โศกนาฏกรรมปี 1998 ซึ่งสายลมแห่งประวัติศาสตร์อาจกลับหวนกลับมาอีกเมื่อใดไม่มีใครรู้ หากว่าความเหลื่อมล้ำทางสังคมยังดำรงอยู่ ช่องว่างระหว่างคนรวยกับคนจนยังไม่ถูกถมให้มันแคบลงดังเช่นทุกวันนี้ กองน้ำมันที่ราดรดอยู่ทั่วไป อาจรอคอยเพียงแค่ไม้ขีดก้านเล็กๆ มาจุดมัน

-----------------------

เห็นอะไรไหมครับ?

ปี 2010 ทำไมวาทกรรม "ไพร่-อำมาตย์" หรือ "ประเทศกรุงเทพ" ถึงใช้ปลุกระดมคนชั้นล่างจำนวนมาก ให้เข้ามาก่อจลาจลใน กทม. ได้

ช่วงนั้นผมทั้ง Monitor ใน Social Media ทั้งออกไปสำรวจในม็อบ นอกจากการโจมตี รบ.อภิสิทธิ์ และ ปชป. แล้ว บรรดาคนรวย-คนชั้นกลาง ที่สนับสนุน รบ.ดังกล่าว ก็ถูกเกลียดชังด้วย มี Hate Speech เต็มไปหมด ประมาณคน กทม. หรือคนชั้นกลาง ทำตัวเป็น "คนดี" มีศีลธรรมสูงส่ง แต่ไม่เห็นหัวคนด้วยกัน โดยเฉพาะไม่เข้าใจ หรือไม่ใส่ใจทุกข์ของคนชั้นล่าง

หรือช่วงน้ำท่วม 2011 ทำไมถึงมีภาพล้อ "คน กทม. ชั้นนอกกับคนปริมณฑล ยอมเป็นมนุษย์ครึ่งปลาอยู่ใต้น้ำ เพื่อให้คน กทม. ชั้นใน ช็อปปิ้งสนุกสนานในห้างกลางเมือง" แถมภาพนี้ถูกแชร์พร้อม comment อย่างสะเทือนอารมณ์ด้วย

นี่ไม่ใช่เรื่องล้อเล่นนะครับ ถ้าสังคมนั้นไม่มีความเหลื่อมล้ำที่รุนแรงพอ จะใช้วาทกรรมปลุกระดมยังไงก็ไม่ขึ้น แต่ถ้าปัจจัยพอเหมาะเมื่อไร ความรุนแรงเกิดได้ทันที แล้วถ้ามันเกิด การจะยุติมันก็ไม่ใช่ง่ายๆ 

ชาวเยอรมันกับชาวยิวสมัยฮิตเลอร์ , ชาวพื้นเมืองอินโดกับชาวจีนโพ้นทะเล ปี 1998 , เผ่าฮูตูกับเผ่าทุดซี่ในรวันดา หรือที่เกิดขึ้นประปรายในสหรัฐอเมริกา คือปัญหาระหว่างคนดำกับคนขาว

รากของเรื่องพวกนี้ ไม่ได้มาจากเผ่าพันธุ์ที่แตกต่าง แต่มาจากความรู้สึกที่ว่า พวกตนมีจำนวนมาก แต่ยากจนกว่าอีกพวกที่มีจำนวนน้อย และรู้สึกว่าช่องว่างตรงนี้มันห่างกันแบบเทียบกันไม่ได้

ที่บ้านเราไม่เคยมีตรงนี้ เพราะเราหยวนๆ บ้างอะไรบ้างนี่แหละ คนจน คนชั้นล่าง มีอาชีพมีรายได้สร้างเนื้อสร้างตัว ถึงจะสีเทาๆ ไม่เป็นระเบียบ ไม่ศิวิไลซ์แบบประเทศที่พวกผู้ดีโหยหา แต่อย่างน้อยๆ ก็ไม่ทำให้คนกลุ่มนี้ ซึ่งเป็นคนกลุ่มใหญ่ ( อย่าเถียงว่าไม่ใช่ นักการเมืองทุกพรรคเขารู้ ไม่งั้นไม่แข่งกันด้วยประชานิยมลดแลกแจกแถมหรอกครับ ) ต้องถูกบีบให้จนตรอกไม่มีที่ยืน

เรื่องของความเหลื่อมล้ำนี่ ปลุกกระแสจลาจลมาเยอะแล้วนะครับ แรงจนล้มโครงสร้างประเทศได้บ้างก็มี หรือถึงล้มไม่ได้ แต่ก็สร้างความสยดสยองไว้ในประวัติศาสตร์ก็มี 

น่าตลกที่พวกผู้ดีแถวนี้ไม่เคยเรียนรู้ประวัติศาสตร์เลย
comment121-1:...."ที่บ้านเราไม่เคยมีตรงนี้ เพราะเราหยวนๆ บ้างอะไรบ้างนี่แหละ คนจน คนชั้นล่าง มีอาชีพมีรายได้สร้างเนื้อสร้างตัว ถึงจะสีเทาๆ ไม่เป็นระเบียบ ไม่ศิวิไลซ์แบบประเทศที่พวกผู้ดีโหยหา แต่อย่างน้อยๆ ก็ไม่ทำให้คนกลุ่มนี้ ซึ่งเป็นคนกลุ่มใหญ่ ( อย่าเถียงว่าไม่ใช่ นักการเมืองทุกพรรคเขารู้ ไม่งั้นไม่แข่งกันด้วยประชานิยมลดแลกแจกแถมหรอกครับ ) ต้องถูกบีบให้จนตรอกไม่มีที่ยืน"...

อยู่มาสามสิบปี ยังสร้างเนื้อสร้างตัวไม่ได้
ก็ถึงเวลาเปลี่ยนแปลงบ้างแล้วแหละครับ Natural Selection แล้วครับแบบนี้

ไม่ใช่นโยบายบีบให้คนจนไม่มีที่ยืนหรอก
comment121-2:แล้วคนจน ใน เมกา, สิงค์โปร์, มาเล เขาออกมายึดฟุตบาทขายของเหมือนบ้านเราไหมครับ แล้วเขาโดนรัฐ หรือ ชนชั้นกลางตามที่คุณกล่าวมา ไล่ที่ เหมือนกันไหมแล้วสุดท้ายครับ เขา เผา เขา ปล้นสดม ไหมครับ
comment121-3:ที่ตปท เค้าเกิดเหตุการณ์พวกนั้น ผมว่าเป็นเพราะความคิดเห็นที่ต่างกัน แต่ก็ไม่ได้เอาเปรียบสาธารณประโยชน์

แต่ไทยยยย
comment121-4:อธิบายมาซะยาว ... อ่านแล้วไม่สมเหตุ
comment122:ใครจะเห็นใจเจ้าของกระทู้ก็เอาเถอะ แต่ผมคนหนึ่งที่ไม่เห็นใจซักนิด และขอบอกว่าเห็นแก่ตัว

เวลาเป็นสิบๆ ปีที่ผ่านมา ครอบครัวคุณได้ประโยชน์จากที่ของรัฐไปเท่าไหร่ ? คนเดือดร้อนเพราะแผงลอยเหล่านี้ไปเท่าไหร่ ? มันถึงเวลาที่ต้องทำสิ่งที่ถูกที่ควรแล้วครับ ไม่ใช่จะมาอ้างแต่ความเดือดร้อนของครอบครัวตัวเอง แล้วที่ผ่านมา เวลาตั้งนานครอบครัวคุณไม่เคยคิดถึงทางหนีทีไล่อย่างอื่นหรือ จริงๆ พ่อแม่คุณก็มีลูกตั้งหลายคน ทำไมลำพังพ่อแม่แค่ 2 คนลูกๆ จะเลี้ยงไม่ได้ ? ทำไมลูกๆ คนอื่นไม่ไปทำงานอย่างอื่นกันล่ะครับ คิดจะขายมะพร้าวข้างทางกันไปอีกนานถึงไหน โดยเฉพาะตัวคุณเองที่น่าจะร่ำเรียนมามากกว่าคนอื่น ทำไมไม่ใช้สติปัญญาในการหาทางออกได้ดีกว่านี้ ถ้าลำพังเงินเดือนยังไม่พอกิน ก็หาอย่างอื่นทำเพิ่มสิครับ ผมไม่เชื่อหรอกว่าถ้าเลิกขายมะพร้าวกันจริงๆ แล้วครอบครัวคุณจะอดตาย เพียงแต่พวกคุณไม่อยากดิ้นรนไปทำอย่างอื่นมากกว่า คนเราถ้าไม่เลือกงานซะอย่าง มันไม่มีทางอดตายหรอกครับ
comment123:จขกท. ไม่คิดจะเลี้ยงพ่อแม่บ้างหรือคะ ไม่สงสารหรอขายของมาค่อนชีวิตเพื่อส่งลุกเรียนแล้ว ถามหน่อยว่าถ้าขายของมาสามสิบปียังจน จะขายต่อทำไมคะ น่าจะเปลี่ยนอาชีพหรือสถานที่ตั้งแต่ห้าปีแล้ว ที่ขายเพราะมันได้เงินเยอะต่างหาก คิดว่าคนส่วนใหญ่ไม่รู้หรือคะ พ่อค้าแม่ค้า เงินสดเข้าทุกวันภาษีไม่ต้องจ่าย  ค่าที่ไม่จ่าย ดีจะตาย ใครๆก็อยากไปขายของทั้งนั้น ที่ออกมาเรียกร้องคือรายได้มันหดหายไปใช่ป่ะคะ  เงินที่พวกคถณหาได้มันมากกว่า พนง.เงินเดือนหลายเท่านะคะ ทำไมคนอื่นอยุ่ได้ล่ะคะ  กลับไปอ่านต้นประโยคด้วยนะคะ
comment124:เอาเปรียบสังคมมาเป็นสิบๆปี วันนี้นอกจากไม่ละอาย ยังจะมาเรียกร้องความเห็นใจอีก ด้านหน้านะ
comment125:ปัญหาแป๊ะเจี๊ยะก็เรื่องนึงอันนี้คุณก็ต้องไปฟ้องร้องหาทางแก้ปัญหากันเอง แต่มันไม่ได้เกี่ยวว่าทุกคนต้องมาเห็นใจคุณให้ต้องขายที่เดิมนิครับ ควรแยกประเด็นนะ หรือคุณไม่มีที่จะขาย กทม ต้องมาเห็นใจหามาให้ได้ ถามหน่อยสิครับ ถ้าผมอยากได้ที่ขายของบ้างใครจะมาช่วย ? หรือคนอื่นๆ อีกมากมายหลายล้านครอบครัวเขาอยากมีที่ขายบ้างต้องทำยังไง
comment126:อยากโพสมือแม่ มือชาวนาให้ดูจังว่า ยิ่งกว่านี้อีก ตอนนี้ไม่ให้แกทำงานแล้วค่ะ ไม่ได้รวย ไม่ได้จบสูง แต่พยายามให้พ่อแม่ไม่ทำงานหนักแล้ว  เพลียคน
comment127:วัฏจักรของชีวิต มีขึ้นมีลง
comment128:ทำงานเงินเดือนน้อย ลำบากลำบน ยังต้องมาทนเดินข้างถนนอีก โถ่ชีวิต สงสารตัวเอง ถ้าคนไม่ขายของจนเราไม่มีที่เดินลงไม่ต้องมาเดินให้รถเฉี่ยวไปมา

แค่อยากระบายนะไม่ได้เรียกร้อง
comment129:เอาเปรียบจนเคยชิน พอเค้าไม่ให้เอาเปรียบก็รู้สึกเสียเปรียบ ทั้งๆที่สถานะตอนนี้คือเท่าเทียมกันและเสมอภาค
comment130:การลงทุนมีความเสี่ยง และความเสี่ยงก้ต้องบริหารด้วยตัวเองไม่ใช่ให้ใครมาช่วยอุ้ม
comment131:หากินบนที่คนอื่นยังเรียกร้องให้เขาช่วยเมื่อเขาขอที่คืนหรอครับ

โอ้ยชีวิตดี้ดี ไปหน่อย
comment132:ถึงผมจะไม่ชอบรัฐบาลนี้ ถึงขั้นเกลียดแต่ ผมเห้นด้วยกับการจัดระเบียบนี้ครับ 
และควรจัดระเบียบแบบนี้ให้ทั่วประเทศเลย ความจน(จากที่เล่า จขกท มีตังมากกว่าผมอีก) ไม่ใช่ข้ออ้างให้การทำผิดกฎหมาย
comment133:เข้ามาสมน้ำหน้าครับ
comment134:เบ้ปากหนึ่งที
comment135:ตรรกะแปลกๆนะครับ ทำคนอื่นได้แต่พอคนอื่นทำเราบ้างออกมาร้องไห้แง้ๆ ซะงัน




ปล.สมน้ำหน้า 55555555555555555
comment136:ดีแล้วครับที่ปรับตัวได้  สิ่งที่มันไม่ถูกต้อง ยังไงก็ไม่ยั่งยืนหรอก

แต่เรื่องดราม่าความลำบากของครอบครัวคุณผมรู้สึกเฉยๆ นะ บ้านผมก็เคยต้มมาม่ากินกันทั้งบ้านบ่อยไป  แม่ผมจบ ป.4  ตระเวนเร่ขายของตามตลาดนัดโดยไม่มีแผงประจำด้วยซ้ำ  แต่พอผมกับน้องทำงานได้ ก็ให้เค้าหยุดพัก (ผมเรียนจบ แม่ก็อายุ 50 ปลายๆ ละ)  หนี้สินที่มีผมกับน้องสะสางเองหมด คือแค่จะบอกว่าลูก 6 คนวัยทำงาน ถ้าพ่อแม่ทำงานไม่ได้แล้วต้องลำบากกันขนาดนั้น ผมว่าคุณต้องพิจารณาตัวเองด้วยแล้วนะ
comment137:ขอพูดตรงๆอาจจะไม่ถูกใจ จขกท

จริงๆปัญหาทั้งหมดเกิดจาก "การไม่คุมกำเนิด" ครับ

ซึ่งก็ไม่ได้ผิดแค่ประชาชนแต่ผิดที่ภาครัฐในสมัยนั้นด้วยที่อาจจะประชาสัมพันธ์นโยบายคุมกำเนิดอย่างไม่ทั่วถึงครับ
comment138:เห็นใจค่ะ ขอให้เจอที่ทำกินใหม่โดยไว เจอนายทุนที่มีเมตตา
ไม่ใช่เฉพาะที่ทำกินในกรุง ต่อไปก็มีภาษีที่ดิน
ก็ถึงคราวมนุษย์เงินเดือนในเมืองหลวงต้องทำเพื่อชาติกันต่อไป
ถ้ารายได้น้อยถึงปานกลางแนะนำให้ย้ายถิ่นฐาน
comment139:ตายเถอะครับ อย่ามาเป็นภาระสังคมเลย

คนอื่นเขาก็ลำบากไม่แพ้คุณหรอก
comment140:คุณภาพคนยิ่งต่ำ ความเห็นแก่ตัวมันยิ่งสูง
comment141:ทำไมไม่ลองต่อสู้ชีวิตหน่อยละครับ ไม่ใช่อะไรก็แบมือขอให้คนอื่นช่วย สิ่งที่คุณเขียน มันเรียกว่า "เห็นแก่ตัว" นะครับ 

คุณบอกคุณลำบาก ยากจน โดนเอาเปรียบ   

ผมเริ่มต้นชีวิตจาก "เป็นหนี้" นะครับ 

หนักกว่าคุณเยอะ ต้องแบกหนี้เป็นหลายล้าน ติดลบเดือนละ 8 แสน ทุกวันต้องมานั่งเครียดกับตัวเลขสีแดงในบัญชี ไม่รู้ว่าธนาคารจะมายึดบ้านวันไหน 

ผมยังไม่เห็นร้องขอความช่วยเหลือจากรัฐบาลเลยสักนิด แต่มานั่งไตร่ตรองหาวิธีแก้ปัญหา ว่าจะต้องเดินไปทางไหนดี ทำยังไงดีถึงจะแก้ปัญหาได้ ไม่ใช่อะไรๆ ก็มาเรียกร้องหาความเป็นธรรม หาว่าโดนเอาเปรียบ 

"คนจน" กับ "คนเป็นหนี้" คุณคิดว่าอะไรมันหนักกว่ากันละครับ แต่ผมก็สามารถที่จะดันตัวเองจนสามารถที่จะปลดหนี้ได้ โดยที่ไม่ต้องพึ่งใคร แต่พึ่งกำลังของตนเองทั้งนั้น 

คุณอะสบายกว่าผมเยอะ ได้เปรียบมาตั้ง 30 ปี พอโดนเอาที่คืนก็มาโวยวาย ลองสู้ด้วยตัวเองบ้างสิครับ ความลำบากของคุณยังไม่เท่าผมหรอก บางมื้อผมยังไม่มีข้าวกินเลยด้วยซ้ำ ต้องทำงานเลี้ยงตั้ง 4 ครอบครัว แต่ก็ไม่ได้ทำให้ใครเดือดร้อน ไม่ต้องทำผิดกฏหมาย เหมือนคุณ 

"คนจน" บางคนก็สามารถดิ้นรนไปเป็น "คนรวย" ได้ เหมือนกับ นกในกรง บางตัวยอมแพ้อยู่ในกรงต่อไป แต่บางตัวก็ค่อยๆเอาจะงอยปากเปิดกรงออกมาเป็นอิสระบนฟากฟ้าได้อีกครั้ง
comment141-1:ปัญหาคือ ถ้าอยากเป็นหนี้คนเหล่านี้ต้องไปหากู้นอกระบบ เพราะธนาคารไม่ปล่อยกู้เนี่ยแหละ
จะจนหนักไปใหญ่
comment142:แปลว่าถ้ายังไม่มีการจัดระเบียบแผงลอยก็จะมีการสืบทอดกิจการและยึดพื้นที่สาธารณะทำมาหากินไปเรื่อยๆ ชั่วลูกชั่วหลาน
comment143:อ่านดูแรกๆก็น่าสงสาร แต่พออ่านไปเรื่อยๆรู้สึก จขกท เริ่ม "เห็นแก่ตัว" ที่เอาเหตุผลส่วนตัวมาอ้างเพื่อลบล้างความผิดต่อสังคม ..
comment144:ไม่สงสารและไม่เห็นใจพวกขายของบนทางเท้า และไม่เคยคิดจะซื้อของบนทางเท้าเลยด้วย
comment144-1:ช่าย...อย่าเอาความจนเป็นข้ออ้าง

แม่เราก็ขายของในตลาดนัดเหมือนกัน

ไม่เคยซักครั้งจะมาขายบนฟุตบาท
comment145:http://p-achblog.blogspot.com/2013/06/101.html
comment146:อยากจะบอกว่าพ่อค้าแม่ค้าแถวนี้นไม่จนนะคะ จากประสบการณ์ที่อยู่มหานาคมาห้าปี ค้าปลีกก็เยอะค้าส่งนี่เยอะกว่า รายได้มากกว่ามนุษย์เงินเดือนแบบเราๆอีกค่ะ เราเดินไปซื้อของทีไรเห็นแม่ค้าอถวนั้นนั้งเล่นไอแพดกันเป็นแถวววว เราพอจะเดาออกนะคะว่าร้านแม่จขกท.น่ะร้านไหน เราเชื่อค่ะว่าไม่จนหรอก (ถ้าไม่ใช้เงินฟุ้มเฟือยนะคะ) มีลูกหกคน คนเป็นพ่อเป็นแม่ควรจะสบายได้แล้ว...
comment147:หาตลาดนัดลงสิ ค่าที่ไม่แพง มีทุกวัน 
 มีรถไม่ใช่เหรอ ขายแบบเร่เข้าตามซอยก็ได้
ปัญหายังไงก็ต้องมีทางออก
ลองคิดดูเยอะๆรึยัง
ยอมรับกฏกติกา

อย่าดราม่า
ขอร้อง!
comment148:เรื่องไล่ที่แล้วกึ่งบังคับให้เช่าแพง (แปะเจี้ยะแพง) เรารู้มานานแล้ว 
อันนี้เขียนเผื่อคนที่ไม่ทราบ ว่าที่ๆถูกเวรคืน แล้วได้ราคาก็ 
-เจริญผล (ให้โลตัสเช่า)  ทั้งๆที่เป็นตลาดคนไทยรุ่นเก่ามาก อ้างไม่เจริญ รก ฯลฯ สุดท้ายนายทุนก็ได้ไป
-สามย่าน  (ปัจจุบันเป็นจามจุรีสแควร์  อีกฝั่งนึงก็โดนเวรคืน )ทั้งๆที่เป็นตลาดสามย่าน  อยู่กันเรียบร้อย สะอาด (แต่ไม่ได้ราคา)

แบบว่า รู้มุขแล้วอะ ว่าโดนไล่ที่เพราะอะไรตั้งแต่ยังไม่ได้อ่าน

และตอบแทนพ่อค้าแม่ค้าด้วยว่า ถ้าจ่ายค่าเช่าที่แพงๆ  ของก็จะแพงตามกลไกตลาด คนจ่ายก็ต้องรับให้ได้ 
ถ้าสามารถจัดพื้นที่รองรับแล้วเช่าไม่แพง น่าจะเป็นวิธีที่ดีและน่าจะทำได้แต่ไม่ทำ
comment148-1:ที่ดินมีเจ้าของ
กับที่สาธารณะมันเทียบแบบนี้ได้ด้วยเรอะ
comment149:ก่อนอื่น ขออภัยถ้ามีคนพูดประเด็นนี้เเล้ว หรือ ผมผิดพลาดอะไรไป เเละขออภัยที่เข้าไปค้นดูประทู้เเล้วๆของคุณ..

ผมเห็นเเล้วว่าคุณก็สู้ชีวิตมาพอสมควร มีปัญหาเหมือนมนุษย์เงินเดือนทั่วไป 

ปัญหาคือ....ผมอยากรู้ว่า พี่น้อง คุณ อีก 5 ชีวิต เขา ทำ อะ ไร ???
ถึงจะบอกว่าเลิกเรียน ม.3-ม.6 มาช่วยพ่อเเม่ขายของ เเล้วปัจจุบันนี้ยังทำอยู่มั้ยครับ ถ้าทำผมว่าพ่อเเม่คุณน่าจะสบายขึ้นนะครับ หรือ เเต่ละคนอาจมีภาระครอบครัวของตัวเอง เเต่ก็เชื่อว่าน่าจะช่วยเหลือบ้างไม่ให้เป็นภาระของคุณคนเดียว คือพ่อเเม่คุณควรจะเกษียณเเล้วพักได้เเล้ว ไม่ต้องทำงานลำบากโดนไล่ที่ผิดกฎหมาย  ลูกๆตั้ง6คน.....

ผมอยากให้คุณมาชี้เเจงเพิ่มถ้าผมผิดเข้าใจผิดอะไรไป ขอบคุณครับ
comment150:มีเรื่องจะเล่าเล็กๆ 

เมื่อ 30ปีก่อน เรายังไม่เกิด บ้านเราซื้อที่ดินมาผืนนึงเพื่อปลูกบ้าน ในนั้นมีสลัมเล็กๆ ตั้งอยู่ บ้านเราต้องจ่ายเงินไล่จ้างออก เพราะกฏหมายทำอะไรไม่ได้ค่ะ ยังสงสัยเลยว่าที่ดินเรา โฉนดเรา ทำไมบ้านเราต้องจ่าย

ซอยบ้านเราเคยมีสลัมตลาดขายของ ช่วงแรกๆ ก็แค่กินพื้นที่ฟุตบาต ให้ประชาชนลงมาเดินบนถนน ไปๆ มาๆ มันเริ่มขยายขึ้น กินถนนไปครึ่งเลนส์ ต้องเดินหลบรถกันไปๆ มาๆ ปัจจุบัน กฏหมายเคร่งขึ้น มีความสุขมาก ได้ฟุตบาธคืนมาครึ่งนึง (อีกครึ่งยังไม่ได้คืน)

เราไม่อยากสนใจว่า พ่อค้าออกไปแล้วจะมีสภาพความเป็นอยู่ยังไง เพราะทุกวันนี้ก็เบียดเบียนคนเดินถนนอยู่แล้ว แต่มาบีบน้ำตาร้องขอความเป็นธรรมตอนจะโดนไล่นี่โคตร "เห็นแก่ตัว"

บ้านจขกท มีลูก 8คน วัย20-30 เป็นวัยแข็งแรง วัยทำงาน ส่วนจขกทจบตรี ใช้อินเตอร์เน็ทเป็น เป็นกำลังสมองของบ้าน เราไม่เชื่อว่าจะไม่มีทางออก ไปหางานทำอื่นๆ 

ยายเรา ไม่ได้เรียนหนังสือ อ่านภาษาไทยยังไม่ออกเลย โดนตาทิ้ง มีลูกสี่คน เป็นแม่ค้าขายของในตลาดเหมือนกันค่ะ ยายจะให้แม่กับป้าๆ เลิกเรียนมาช่วยทำงานตั้งแต่จบป.6 เพราะวันๆ แทบจะไม่มีกิน วางกับข้าวปุ๊บ พี่น้องต้องแย่งกันกิน สุดท้ายเลยช่วยกันส่งตัวเองเรียน เรียนไปทั้งๆ ที่โดนยายบ่นให้เลิกเรียนมาช่วยหาเงิน

ตอนป้าเรา 3x ป้ามีโรงงานเป็นของตัวเองจากความขยันทั้งที่จบแค่ม.6 สามีป้าก็จบแค่ป.4 แต่ทั้งคู่ขยันมาก เป็นคนงานของโรงงานแล้วพยายามเก็บความรู้มาให้มากที่สุดจนสุดท้ายเอามาเปิดเอง

ส่วนแม่ได้ป้าช่วยส่งจนจบป.ตรี ก็จบสายแพทย์ เป็นสายที่ตัวเองไม่ชอบ แต่มันทำให้พ้นจากความจนได้ เงินเดือนช่วงแรกๆ 80% ต้องส่งที่บ้าน(ใช้หนี้ ช่วยค่าใช้จ่าย) ส่วน 20%ใช้เองแบบประหยัดๆ และแม่เราได้พบกับชีวิตวัยเด็กที่ยากจนมาก่อน แม่รู้ตัวว่าไม่ควรมีลูกตอนไม่พร้อม กว่าจะวางแผนมีเราที่เป็นลูกคนแรกนี่ก็ 30 แล้วค่ะ ตั้งตัวได้ระดับหนึ่งแล้ว แม่เราวางแผนครอบครัวไว้ละเอียดมาก

มันอยู่ว่าคุณจะพยายามหาลู่ทางอื่นๆ บ้างหรือเปล่า คุณจบป.ตรี เราเชื่อว่ามีศักยภาพในการหาลู่ทางทำเงินบ้างอยู่แล้วถ้าไม่เฉื่อยเกินไป ปัญหาของคุณ จะมารอคนอื่นแก้ไขให้นี่มันเรียกว่า "ได้จนเคยตัว" หรือเปล่าคะ เลยไม่คิดจะพัฒนาสิ่งที่เป็นอยู่ให้มันกำไรมากขึ้น

ปล. โฉนดที่ดินที่บ้านเราต้องจ่ายเพื่อไล่คนออกจากที่ดินตัวเองนั่น เป็นบ้านหลังแรกของคนระดับรากหญ้าที่ถีบตัวขึ้นมาจนหลุดพ้นความยากจนนะคะ ไม่ใช่พวกคาบช้อนทองมาเกิดเลย
comment151:เห็นแก่ตัว. .. !! ขายกันจนร่ำรวย พอโดนไล่บอกยากจน 

มีวิธีแนะนำที่ไม่ทราบว่าคุณจะกล้าทำไหมในปัจจุบัน แต่ได้ผลแน่นอน
คือรวมตัว ปิดถนนประท้วง คุณไดขายที่เดิมต่อซัก3-6เดือน แต่บังอรติดกฎอัยการศึกนะครับ
comment152:ไม่พูดไรมากนะ  ผ่านมาทักทาย  อยู่ฝั่งตรงข้ามนี่เอง ลูกน้องเก่าแยกร้านไปขายปลีกเองหน้าเซเว่น  ขายอยู่แค่6-7ปี
ขนาดเมียเชิดเงินหนีไปรอบ  มาเริ่มใหม่ยังเก็บเงินได้ไม่ใช่น้อย  5555555555555
comment153:ยากจน ลำบาก เลยต้องเอาเปรียบคนอื่นๆและสังคมต่อไป?
พอเขาไม่ให้ทำ ก็ออกมาโวยวาย บอกว่าตัวเองลำบากและยากจน

เห็นแก่ตัวดีนะครับ สงสัยขายมะพร้าวจนไม่มีเวลาอบรมสั่งสอนกันเลยทีเดียว
comment154:คือเรื่องราวมันเป็นงี้นะ เผื่อใครเข้ามาไม่ทัน


http://drama-addict.com/2015/02/24/แผงลอยมั่ยทำให้ใครตาย/
comment155:สงสัย
ติดลบศูนย์ มันมีด้วยหรอคะ
ติดลบมันเริ่มที่ -1 ไม่ใช่หรอ 

ไม่เกี่ยวกะกระทู้ ไปล่ะ..
comment156:ประเทศไทยคนจนทำผิด ก็บอกให้หยวนๆ คนจนเลยไม่พัฒนาดิ้นรนต่อสู้เพื่อถีบให้ชีวิตดีขึ้น

หลายๆประเทศที่เขามีมาตรการเด็ดขาด คนของเค้าก็ทำงานถีบตัวเองทุกวิถีทางให้มีที่ยืนมีรายได้เสียภาษีถูกต้อง กลายเป็นประเทศพัฒนา 

ประเทศเรามันก็ไม่ไปไหนสั๊กทีปล่อยให้ประเทศอื่นพัฒนาไป จีน เกาหลีใต้ ไปไกลล่ะ 30 ปีถ้าเกิดประเทศเราใช้มาตรการเด็ดขาดตั้งแต่ตอนนั้น จขกท อาจจะมีชีวิตที่ดีกว่าตอนนี้ก็ได้ แล้วเราจะปล่อยให้ลูกหลานในอนาคตบอกว่า ถ้าปี 2558 รัฐใช้มาตารการเด็ดขาดตั้งแต่ตอนนั้นประเทศเราอาจพัฒนามากกว่านี้อีกหรือ
comment157:มาให้กำลังใจ จขกท นะครับ   ถึงจะมีคนมาแสดงความเห็นใจ หรือ เข้ามาซ้ำเติมเหยียบย่ำ สมน้ำหน้า

ขอให้คุณมีแรงที่จะต่อสู้ต่อไป ปัญหาของใครหนักแค่ไหน คนอื่นเค้าไม่รู้ ไม่เข้าใจ เท่าตัวกับครอบครัวคุณเอง 

ผมเชื่อว่า แต่ละคน ก็มีปัญหา หนัก จนแก้ไขไม่ได้ ก็มาก หรือ มีต้นทุนทาง ญาติ เพื่อน ที่คอยช่วยเหลือ 

แต่ละคน ก็อาจจะผ่าน หรือ เจอ ปัญหาที่หลังผิงฝา จนเครียด ก็มาก 

อยู่ที่ว่า เราจะสามารถ เผชิญ หรือ กล้าต่อสู้ หรือจะชนกับมัน หรือ ยอมแพ้ 

ผมเข้าใจความรู้สึก ของ จขกท นะครับ 

เรื่องบางเรื่อง เราคิดว่า แค่เข้ามาโพสต์ หรือ ระบายบางอย่าง 

แต่กลับกลาย เป็น โดน รุมกระหน่ำ โดนคำพูดที่ทำให้ คุณท้อใจไปได้อีก

ผมเข้าใจนะ ต้นทุนทางชีวิต ของแต่ละคนต่างกัน 

บางคนหากินมาครึ่งชีวิต ก็ยังไม่มีเงินเก็บ หรือ สร้างครอบครัวให้เป็นหลักฐานได้ 

การหาเช้ากินค่ำ ของ ครอบครัว หลายๆคนที่ ค้าขาย ไม่ได้ประสบความสำเร็จไปทุกครอบครัว 

แต่ละครอบครัว ก็มีปัญหาที่แตกต่างกัน ผมคิดว่า เรื่องบางอย่างคุณคงไม่ได้มาเล่าให้ฟัง ในห้องนี้

เผลอๆ อาจจะโดนสมน้ำหน้า หรือ โดนเหยียบย่ำอีก 

แต่ขอให้คุณ จงกล้าสู้ต่อสิ่งที่กำลังจะเกิดขึ้น 

คุณอาจจะได้กลับไปขายของที่เดิมอีก หรือไม่ได้ขาย

หรือได้ขายของที่ใหม่ หรืออาจจะเลิกขาย

ก็ขอให้คุณ พยายามต่อสู้ และ ขอให้พึงระลึกว่าไว้ว่า 

ไม่มีใครอยาก ละเมิดกฎหมาย  เพราะบางที คนที่ถือ กฏหมาย อาจจะละเมิดเสียเอง
comment157-1:ถ้าเป็นไปได้ คุณ ช่วยถ่ายรูปในจุดที่คุณขายของมาให้ดูหน่อยก็ดี 

เพราะเห็นบอกว่า ตั้งเต้นท์ ขนาด 5x12 ได้ ก็แสดงว่า ไม่ได้ตั้งอยู่บนทางเท้าน่ะสิ

แต่ไปตั้งขาย ที่ตรงจุดไหน ช่วยถ่ายรูปมาให้ดูหน่อยครับ
comment158:ผมก็เป็นลูกแม่ค้าคนหนึ่ง
แม่ก็ขายของตามตลาดมานานกว่าสามสิบปี
แต่ครอบครัวผมก็รู้จักที่จะอยู่ให้เป็นที่เป็นทาง
อยู่ในจุดที่มีการจัดสรรไว้ให้เรียบร้อย
อยู่ในจุดที่ไม่ทำให้ส่วนรวมต้องมีปัญหา
และไม่อยู่ในจุดที่ขวางทางเดินของคนอื่น

เพราะว่า แม่ผมมีสมองครับ คิดเป็นครับ รู้จักลงทุน รู้จักเสี่ยงครับ
แต่ครอบครัวคุณ... ไม่มีครับ
comment159:http://pantip.com/topic/33282174

[คลองถมวันนี้] ชาวคลองถมลุกขึ้นสู้แล้ว ชาวแผงลอย ร่มเตียงและอื่นๆ ที่ถูกกวาดล้าง พร้อมจะสู้หรือยัง?

ผู้ค้าคลองถมประท้วง กทม. ยันไม่ย้าย 28 ก.พ. นี้
.
12:06น. 24/2/2558
.
กลุ่มผู้ค้าคลองถมยืนยันไม่ย้ายออกจากพื้นที่ภายในวันที่ 28 ก.พ นี้ และในวันนี้จะเข้าพบกับ ที่ปรึกษาผู้ว่าราชการกรุงเทพมหานคร อีกครั้ง
.
นางสาวธรรมทิพย์ จงเจริญกิตติคุณ ตัวแทนผู้ค้าคลองถม และผู้ค้าบางส่วน ต่อกรุงเทพมหานคร เข้าร้องเรียนถึงผลกระทบที่เกิดจากคำสั่งให้ผู้ค้าคลองถม ย้ายออกจากพื้นที่ ขณะเดียวกันจะชี้แจงต่อพลตำรวจตรีวิชัย สังข์ประไพ ที่ปรึกษาผู้ว่าราชการกรุงเทพมหานคร กรณีถูกกล่าวหาเป็นกลุ่มผู้สูญเสียผลประโยชน์ต่อการจัดระเบียบ
.
นางสาว ธรรมทิพย์ ยืนยันว่ากลุ่มผู้ค้าจะไม่ย้ายออกนอกพื้นที่คลองถมในวันที่ 28 กุมภาพันธ์อย่างแน่นอน
.
ที่มา : http://www.pptvthailand.com/news/6967
.
----------------------------
.
“ผู้ค้าคลองถม” นัดรวมตัว วอนผู้ว่าฯ ขยายเวลาไล่ที่ทำกิน
.
วันนี้ (24 ก.พ.58)กลุ่มผู้ค้าตลาดนัดคลองถม (เดิม) นำโดย น.ส.ธรรมทิพย์ จงเจริญกิตติกุล และนายทวี งามทวี พร้อมพ่อค้าแม่ค้าประมาณ 80 คน ได้เดินทางมารวมกันที่บริเวณหน้าศาลาว่าการกรุงเทพมหานคร เพื่อติดตามเรื่องการขอความอนุเคราะห์จาก ม.ร.ว.สุขุมพันธุ์ บริพัตร ผู้ว่าราชการกรุงเทพมหานคร ซึ่งขอเวลาขายของต่อไปจนกว่าจะสามารถหาพื้นที่ขายใหม่ได้ และเพื่อสอบถาม กรณีเจ้าหน้าที่ กทม.บางคน เข้าไปข่มขู่คุกคามกลุ่มผู้ค้า
.
ที่มา : http://www.chaoprayanews.com/2015/02/24/%E0%B8%9C%E0%B8%B9%E0%B9%89%E0%B8%84%E0%B9%89%E0%B8%B2%E0%B8%84%E0%B8%A5%E0%B8%AD%E0%B8%87%E0%B8%96%E0%B8%A1-%E0%B8%99%E0%B8%B1%E0%B8%94%E0%B8%A3%E0%B8%A7%E0%B8%A1%E0%B8%95%E0%B8%B1/
.
----------------------------
.
ผู้ค้าคลองถมให้ กทม.ชี้แจงกรณีมาเฟีย
.
กลุ่มผู้ค้าคลองถมรวมตัวที่บริเวณหน้าศาลาว่าการกรุงเทพมหานคร เพื่อร้องเรียนผลกระทบจากการยกเลิกพื้นที่ค้าขายคลองถมที่จะสิ้นสุดในสิ้นเดือนกุมภาพันธ์ 2558 และขอให้ชี้แจงกรณีที่ พล.ต.ต.วิชัย สังข์ประไพ ที่ปรึกษาผู้ว่าราชการกรุงเทพมหานคร กล่าวหาว่ากลุ่มผู้ค้าคลองถมเป็นกลุ่มผู้เสียผลประโยชน์และมีมาเฟียอยู่เบื้องหลัง รวมถึงประเด็นที่ระบุว่าผู้ค้าคลองถมกว่า 3,000 คนยินยอมออกจากพื้นที่นั้นไม่เป็นความจริง ซึ่งผู้ค้าคลองถมยืนยันจะปักหลักรอความชัดเจนจากผู้บริหาร กทม.
.
ที่มา : http://m.news.thaipbs.or.th/content/%E0%B8%9C%E0%B8%B9%E0%B9%89%E0%B8%84%E0%B9%89%E0%B8%B2%E0%B8%84%E0%B8%A5%E0%B8%AD%E0%B8%87%E0%B8%96%E0%B8%A1%E0%B9%83%E0%B8%AB%E0%B9%89-%E0%B8%81%E0%B8%97%E0%B8%A1%E0%B8%8A%E0%B8%B5%E0%B9%89%E0%B9%81%E0%B8%88%E0%B8%87%E0%B8%81%E0%B8%A3%E0%B8%93%E0%B8%B5%E0%B8%A1%E0%B8%B2%E0%B9%80%E0%B8%9F%E0%B8%B5%E0%B8%A2
.

.
----------------------------
.
ชาวคลองถมทำให้ดูเป็นตัวอย่างแล้วครับ “7 มีนาคม 2558” วันดีเดย์ที่พวกเขาจะต่อสู้เพื่อปกป้องพื้นที่ค้าขายของพวกเขาเอง ที่ทำกันมาหลายสิบปี ณ ถนน 9 สาย คลองถมเดิม จนกลายเป็นแหล่งท่องเที่ยวแห่งหนึ่งที่ดังไปทั่วโลก
.
เมื่อภาครัฐไม่เจรจากับพวกเขา ไม่ประนีประนอม แต่เลือกใช้วิธีกวาดล้าง มองพวกเขาเป็นอาชญากร เป็นผู้ก่อการร้าย เป็นภัยต่อความมั่นคง 
.
การค้าขายมันต้องมีทำเล ทุกคนรู้ แต่พวกเขาไม่รับฟัง มิหนำซ้ำยังมีเสียงสนับสนุนจากพวกชนชั้นกลาง “ผู้ดีโลกสวย” ที่ใช้สื่อออนไลน์เป็นเครื่องมือสนับสนุนนโยบายกวาดล้าง..ย้ำ! ผมย้ำว่านี่ไม่ใช่นโยบายจัดระเบียบ แต่เป็นนโยบายกวาดล้าง คนพวกนี้ต้องการบีบให้คนชั้นล่างไปอยู่ในซอกหลืบที่ไม่รกหูรกตาเหล่าผู้สูงส่งทั้งหลาย โดยไม่สนใจว่าที่ที่บีบพวกเขาไป มันจะค้าขายได้เหมือนเดิมหรือไม่? ขอแค่ทำให้บ้านเมืองสวยงามก็พอ
.
----------------------------
.
“ต้องเข้าใจว่าสังคมหรือเมืองมันอยู่ได้เพราะคนจนนะ ถ้าไม่มีแรงงานของคนจนเหล่านี้ ทั้งงานก่อสร้าง งานกวาดถนน งานทำความสะอาดทั้งหลายแหล่ งานพวกนี้เป็นงานคนจนทำ คนรวยหรือคนชั้นกลางไม่ทำ เราจะหาแรงงานนี้จากไหน? แล้วถ้าเขาต้องถูกย้ายไปไกลๆ ต้องเสียค่ารถ ต้องตื่นตีสามตี่สี่เข้ามาทำงาน รถก็ติด มันก็เป็นภาระ เพราะคนพวกนี้ไม่มีรถส่วนตัวอยู่แล้ว ต้องใช้รถโดยสารสาธารณะซึ่งเราก็รู้ว่ามันมีปัญหา คือเราต้องมีความใจกว้าง ว่าคนจนกับคนรวยจะอยู่ร่วมกันได้ยังไง? ก็ต้องมีความเอื้ออาทรกัน เพราะถ้าเขามีทางเลือก เขาก็คงไม่อยู่สลัม
แล้วอย่างแผงลอย คือคนระดับล่างคงไม่มีโอกาสไปหาของกินในห้างแน่ๆ มันก็ต่างพึ่งพาอาศัยกัน เพราะตรงนี้ทำให้ค่าครองชีพของคนเหล่านี้ต่ำลงด้วย หมายถึงการมีอาหารราคาถูก ถ้าคุณไปกินในห้าง มื้อนึงก็เป็นร้อยเป็นพัน แต่ตรงนี้มันคือแหล่งอาหารและสินค้าราคาถูก เป็นทางเลือกให้คนระดับล่างด้วย มันไม่ใช่แค่เรื่องของคนทำมาค้าขายอย่างเดียว แต่มันเป็นวงจรชีวิตของคนระดับล่าง ซึ่งมีรายได้น้อย” 
.
ประยงค์ ดอกลำใย ที่ปรึกษาขบวนการประชาชนเพื่อสังคมที่เป็นธรรม
.
ที่มา : http://www.naewna.com/scoop/138565
.
----------------------------
.
วันนี้ชาวคลองถมลุกฮือขึ้นแล้วครับ พวกเขาสู้อย่างกล้าหาญมาตั้งแต่วันแรกที่รู้ว่าจะถูกไล่ที่..แล้วพี่น้องมวลมหาประชาแผงลอย ตลอดจนชาวรากหญ้าผู้ได้รับผลกระทบจากนโยบายกวาดล้าง ไม่ว่าจะเป็นพี่น้องร่มเตียงชายหาด พี่น้องชาวบ้านริมพื้นที่ป่าที่ถูกไล่ที่ทำกินเพราะถูกกล่าวหาว่าบุกรุก และอื่นๆ อีกมากมาย
.
เราไม่ได้ต้องการโค่นล้มรัฐบาลหรือผู้ปกครองคนใด เราแค่ต้องการเรียกร้องความเป็นธรรมให้กับชาวรากหญ้าเท่านั้น และเราไม่ได้สู้เพราะอิงกับผู้มีอิทธิพลใดๆ ทั้งสิ้น
.
พี่น้องรากหญ้าที่ได้รับผลกระทบในพื้นที่อื่นๆ ตลอดจนผู้รักความเป็นธรรมทุกท่าน พร้อมจะสู้แล้วหรือยังครับ?
.
------------------------------
.
ปล.ถ้าไม่ติดทำงาน ผมจะไปร่วมบันทึกประวัติศาสตร์การต่อสู้ของชาวคลองถมครับ น่าเสียดายมาก
comment159-1:พื้นที่ค้าขายของพวกเขาเอง?
comment159-2:ของแผงลอยไม่เห็นจะราคาถูกที่ตรงไหน -*-
มีแต่พวกราคาแพงกว่าคุณภาพ ของไม่ดี ของไม่ได้มาตรฐาน แต่ขายราคาเท่าของขึ้นห้าง
และของราคาไม่แน่ไม่นอนตามใจคนขาย โดยเฉพาะแถบที่มีนักท่องเที่ยวเยอะ ๆ (กล้วย 15 banana 50)
กับพวกราคาตามคุณภาพที่อ้างว่าขายถูก ก็พวกของห่วย ๆ พังง่าย มีสารปนเปื้อน อาหารไม่ถูกสุขลักษณะ ฯลฯ
ก็เลยขายได้แต่ราคาต่ำ ๆ กินไปแล้วร่างกายย่ำแย่ สุขภาพเสียหาย เอาไปใช้ไม่นานก็พังต้องเสียเงินซื้อใหม่
กินถูกใช้ถูกแต่เสียแพงต้องเสียตังค์ไปหาหมอรักษาตัว ตายผ่อนส่งอีก
comment160:อารมณ์ของคุณเหมือนคนโดดเดี่ยวเลย เหมือนว่าโลกนี้มันแล้งน้ำใจ ไม่มีใครให้ความช่วยเหลือคุณ ผมอยากจะบอกว่ามันอาจจะไม่จริง ความรู้สึกประมาณนี้โดยมากแล้วมันเริ่มมาจากตัวคุณไม่ได้ช่วยเหลือตัวเอง คำถามคือ ตั้งแต่รู้ตัวว่าสักวันหนึ่งจะต้องถูกไล่ที่ คุณได้ช่วยเหลือตัวเองหรือยัง?

ช่วยเหลือตัวเองอย่างไรบ้าง ก็เช่น คุณได้ค้นคว้าหาข้อมูลว่ามีทำเลตตลาดแห่งใดบ้างที่มีคุณสมบัติเหมาะสม อย่างราคาเช่าแผงอยู่ในข่ายที่รับได้ มีห้องเช่าให้ย้ายไป คุณควรจะมีในใจสักสองสามที่ เพื่อสำรองว่าวันหนึ่งที่ถูกไล่ คุณจะมีที่ทำกินใหม่ทันที

ซึ่งดูทรงแล้วคุณคงไม่ได้ทำ สิ่งแรกและสิ่งเดียวที่คุณคิดไว้คือจะให้มีใครมาช่วยเหลือรึเปล่า? คุณคิดว่า รัฐบาลควรรับผิดชอบชีวิตคุณรึเปล่า? มันหน้าที่ของรัฐไม่ใช่เหรอ คุณจน คุณควรได้รับความช่วยเหลือไม่ใช่เหรอ?

ผมเดาเอานะ อาจจะไม่ถูก แต่ถ้าคุณเป็นงี้ ปัญหาหลักๆ ทางกายของคุณคือคุณต้องรีบทำสิ่งที่ควรทำมาตั้งนานแล้ว อย่างการหาทำเลใหม่อย่างด่วนจี๋ คุณจะไปหวังอะไรกับรัฐบาลได้ เขาเป็นแค่รัฐบาล คุณหวังกับตัวเองได้มากกว่าซะอีก ส่วนปัญหาทางความคิดของคุณคือ คุณคิดตื้นไป ไม่สมกับจบปริญญามาแล้วเลย บ้านคุณมีชีวิตอยู่กันยังไง ขายของสองคนมาเป็นสิบปี สักพักเพิ่มพี่น้องคุณอีกสอง ผ่านมาแล้วสามสิบปีกลับไม่มีอะไรเพิ่มขึ้นเลย มันแปลกนะว่ามั้ย? ความจริงป่านนี้คุณควรเปิดร้านได้เป็นกิจจะลักษณะไปแล้ว

ส่วนที่ผมมองว่าพวกคุณขาดคือการคิดล่วงหน้า ปกติความคิดจะเป็นขั้นๆ คิดต่อไปได้เป็นทอดๆ เช่น คุณมีปัญหาถูกไล่ที่ ทางแก้คือ หนึ่ง ได้รับความช่วยเหลือจากรัฐบาล .......แล้วจบตรงนี้? คือแล้วถ้าไม่ได้ล่ะจะทำยังไง แผนสำรองอยู่ที่ไหน จนถึงสุดท้ายแล้วคุณจะดิ้นรนหาที่อยู่ใหม่อยู่ดี ที่อยู่ใหม่นั้นก็จะมีอันดับความน่าอยู่อีก หนึ่งสองสามสี่ ถ้าหนึ่งไม่ได้ก็ไปอยู่ที่สอง อะไรทำนองนี้ เมื่อย้ายที่แล้วก็จะเกิดปัญหาอีก อาจจะไกลจากที่ทำงานคุณ ต้องมาคำนวณเงินและเวลาสำหรับเดินทาง หรือไกลจากตลาดที่เช่าแผงใหม่ ทางแก้คือหนึ่งสองสามสี่ ชีวิตคนทุกคนมันจะต้องหนึ่งสองสามสี่ตลอดเวลา ถ้าได้อย่างนี้ก็ดี ง่ายดี แต่ถ้าชีวิตมันไม่ได้โรยด้วยกลีบกุหลาบแบบนั้น แล้วทางเลือกรองลงมาที่คุณเลือกได้คืออะไร? หรือความจริงแล้วเอาแต่หวังให้ทุกอย่างมันง่ายไปซะหมด ง่ายจนถึงระดับที่คุณไม่ควรต้องเปลี่ยนแปลงอะไรเลย แต่รัฐบาลต่างหากที่ควรเปลี่ยน เขาควรจะปล่อยให้คุณขายอย่างเดิมต่อไปใช่ไหม ไอ้สิ่งที่คุณคิดอยู่นี่แหละที่ทำให้คุณจน คุณไม่คิดจะเปลี่ยนอะไรเลย การพัฒนามันต้องเกิดการเปลี่ยนนะ จะดีขึ้นหรือเลวลงก็ต้องเปลี่ยน แต่คุณจะเอาเหมือนเดิมตลอด ก็สมควรแล้วที่จนมายังไงยังนั้นตั้งสามสิบปี ตัวคุณที่อุตส่าห์ได้ร่ำเรียนมาสูงกว่าคนอื่นไม่ทำให้อะไรดีขึ้นเลย

เลิกคิดจะให้ทุกอย่างเหมือนเดิมซะ ช่างหัวรัฐบาล ไล่ที่ได้ก็ไล่ไป ชีวิตคุณยังต้องไปต่อ ไปสู่ที่อื่นที่อาจจะนำพาความกินดีอยู่ดีมาให้มากกว่าที่เคย มันเป็นโชคดีนะจะบอกให้ ถ้าอยู่ที่เดิมมาสามสิบปีแล้วไม่มีความเป็นอยู่ที่ดีขึ้นเลยก็ย้ายๆ ไปซะนั่นแหละถูกแล้ว ใครจะรู้ บางทีเหตุผลหลักที่ทำให้พวกคุณจนอาจเป็นเพราะทำเลที่ขายเดิมก็ได้ คือถ้าคุณคิดได้แบบนี้นะ คุณจะไม่มาตั้งกระทู้ซ้ำเติมตัวเองแบบนี้หรอก เพราะคุณจะไม่มีเวลามาพิมพ์เรื่องไร้สาระ คุณกำลังยุ่งอยู่กับการวางแผนชีวิตและดำเนินการต้อนรับความรวย คุณจะใช้เวลาไปกับการเลือกสรรทำเลการขายที่ดีเลิศ คุณกำลังคิดว่ามะพร้าวที่คุณมีอยู่สามารถเปลี่ยนเป็นสินค้าที่ทำยอดได้ดีขึ้นกว่าเดิมไหม คุณกำลังหาลูกค้าเจ้าประจำเพราะไม่คิดจะพึ่งพาการขายปลีกแบบเดิมๆ สรุปคือคุณกำลังหาทางเปลี่ยนทุกอย่างไปในทางที่ดีขึ้น หัดดูตัวเองซะบ้างว่าการเอาแต่โทษโชคชะตาแบบนี้ เรียกร้องความเห็นใจแบบนี้มันน่าทุเรศแค่ไหน

ยิ่งอ่านก็ยิ่งหงุดหงิดคุณครับ คุณหันไปทำอะไรที่มันให้ประโยชน์กับคุณดีกว่า ถูกต้องแล้วที่ไม่ตอบกระทู้ต่อ เลิกเล่นเน็ตแล้วไสหัวไปใช้สมองนำพาครอบครัวไปสู่ความสำเร็จความเจริญได้แล้วครับ มีกันตั้งสี่ห้าคน มีหลายมือมีหลายหัว แบ่งงานกันไปทำบ้าง นี่คงไม่ได้กระจุกขายมะพร้าวร้านเดียวกันสี่คนหรอกนะ? ผมบอกได้เลยว่าพี่น้องคุณสองคนนั้นไม่ได้ไปช่วยขายครับ เขาแค่ช่วยลดภาระค่าเรียนเท่านั้นแหละ และแค่เปลี่ยนจากนั่งเฉยๆ ที่บ้านไปนั่งเฉยๆ ที่ร้าน หรือไม่ก็ไปเปลี่ยนตัวให้พ่อแม่คุณได้นั่งเฉยๆ แทนในบางเวลาเท่านั้น ไม่รู้สิ ไม่งั้นคุณก็มีธุรกิจอย่างน้อยสองร้านไปแล้ว ไม่รวยขึ้นก็แปลกล่ะ เริ่มแก้ที่ตัวเองก่อนครับ อย่าไปหวังให้โลกแก้ปัญหาให้คุณ

ปล. นี่คุณยังหวังว่ารัฐบาลจะทำอะไรให้คุณได้อีกเหรอครับ
comment161:ต้องปรบให้คนเห็นแก่ตัวเบียดเบียนที่สาธารณะมั้ยครับเนี่ย
comment162:ขอโทษนะ ที่ไม่มีความรู้สึกเห็นใจเลย
comment163:มันใช่ที่ขายของเรอะครับ ถามหน่อยเหอะ โดนไล่ก็ถูกแล้วนี้ครับ  ไม่มีเงินมาเช่าที่ขาย ก็ไม่ต้องขาย จะมาขายฟรีๆได้ไง 
พื้นที่สาธารณะน่ะครับ มันที่ของพวกคุณเรอะครับ อย่ามาอ้างว่าจน  เอะอะอะไร ก็เอาแต่อ้างนู่นอ้างนี้ แต่เห็นแก่ตัวเห็นแก่ได้ ไม่สำนึก
แล้วก็ที่เอกชนเค้าสร้างมา เค้าใช้เงินก่อสร้างมาครับ ไม่ใช่เสกมันขึ้นมาจากอากาศ จะมาให้ขายฟรีๆ 

ผมไม่สนใจ พวกที่เห็นแก่ตัว เดือนร้อนครับ  ทำไมต้องสนใจด้วยครับพวกเห็นแก่ตัวเนีย
ไม่ทราบว่า จขกท. จะงอมืองอเท้า เอาแต่รอให้คนมาช่วยเหลือเรอะครับ?
ไม่ทราบว่า ช่วยเหลืออะไรตัวเองไม่ได้เลยเรอะครับ ต้องรอแต่รัฐบาลมาช่วย?
ไม่ทราบว่า จะตายห่-าให้ได้เลยใช่หรือปล่าวครับ ถ้าไม่เห็นแก่ตัวเนีย?
comment164:บอกตรงๆ รำคราญเกะกะพวกร้านค้าแผงลอย ตั้งร้านจนเหลือทีเดินแคบๆ พอแค่เดินสวนกันคนหน้าหยุดแวะดูของคนหลังก็ต้องเบียดตัวหลบอีก อึดอัด จะให้ลงไปเดินที่ถนนก็ยังไงอยู่ รถก็จอดกันเต็มข้างทาง เผลอๆรถมาข้างหลังโดนเฉียวอีก คือเราต้องเสี่ยงชีวิตลงไปเดินที่ถนนเพื่อให้พ่อค้าแม่ค้าตั้งแผงลอยใช่ไหม ?
comment165:ลบไม่ทันแล้วนะคะ อยู่เพจจ่าหมดแล้ว ว๊ายยยยยยยยย
comment166:ดีครับ กำจัดไปให้หมดเลย ไอพวกแผงลอยพวกนี้

เมืองไทยฟุตบาทก็แคบอยู่แล้ว พอตรงไหนกว้างหน่อยก็มาตั้งร้านขายของกันหน้าด้านๆ

ไปเที่ยวต่างประเทศกลับมาเห็นเมืองไทยละมันหดหู่ ที่อื่นเค้า ทางเท้ากว้าง คนเดินกันขวักไขว่ มีที่เหลือปลูกต้นไม้สวยๆ อีก เมืองไทยนี่เหมือนบังคบให้คนเดินทางด้วยรถยนต์ให้หมด เดินไปหน้าปากซอยไม่ถึงกิโล ยังไม่อยากจะเดินเลย เพราะทางเท้าแคบ แถมยังมีอิพวกแผงลอยอีก

แล้วก็ไม่ต้องมาอ้างความจนเลย ผมเชื่อว่าพวกพ่อค้า แม่ค้าแผงลอยบางคนแมร่งรวยกว่าผมอีก ขายของได้ ภาษีก็ไม่จ่ายล่ะมั้ง ค่าที่ก็ไม่จ่าย กำไรรับเต็มๆ เห็นบอกว่า ขายแบบนี้มาเป็นสิบปีแล้วนิ รวยพอแล้วมั้ง คืนทางเท้าให้สาธารณะเหอะ

การทำมาหากินของพวกคุณของเหมือนปล้นภาษีของคนทั้งประเทศที่ใช้สร้างทางเท้ามาขายของ ถือเป็นอาชีพที่ไม่สุจริต ถ้าหาอาชีพสุจริตทำงาน หาเลี้ยงตัวเองไม่ได้ ต้องเป็นมิจฉาชีพอยู่แบบนี้ ก็ไปอยู่ในคุกเหอะ อยู่ข้างนอกพวกคุณก็มีแต่ทำให้ประเทศชาติตกต่ำลง คนแบบพวกคุณนี่ เหมือนปรสิตของประเทศ นอกจากจะไม่ช่วยให้ประเทศพัฒนา ยังทำให้มันตกต่ำลงไปอีก 

อะไรก็อ้างความจน งอมืองอเท้า เป็นมิจฉาชีพ ปล้นภาษีหาประโยชน์ใส่ตัว ทั้งๆ ที่ความจริง เอาเปรียบคนอื่นเค้า จนรวยมาเท่าไรแล้ว?? แต่ความเห็นแก่ตัวมัน ซึมเข้าไปอยู่ในสันดานแล้วมั้งคนแบบนี้ ผมไม่เชื่อหรอกว่าพวกคุณหมดทางทำมาหาเลี้ยงชีพจริงๆ จริงๆ แค่อยากได้กำไรเท่าเดิมมากกว่า หน้าด้านจริงๆ คนแบบนี้
comment167:...ยึดพื้นที่สาธารณะ มาใช้เป็นพื้นที่ส่วนตัว ไล่ให้คนไปเดินบนถนน (ถ้ารีบ-อยากเดินเร็วๆ)
...ปล่อยมาให้ตั้ง 30 ปี ก็ถือว่า เยอะเกินไปแล้วครับ

...ดีแล้วนะที่เค้าแค่ไล่ แถมยังหาที่ทำกินใหม่+ลดค่าเช่าให้
...ไม่เอาผิด หรือปรับ+คิดภาษีย้อนหลัง 30 ปี ก็บุญแล้ว


...ที่สำคัญ "ตรรกกะ" ของ จขกท ก็ขัดแย้งในตัวเอง
...จขกท บอกว่า (ซึ่งตอนนี้เจ้าตัวลบไปแล้ว) 
จขกท จบปริญญาตรี มีงานทำมั่นคง แต่เงินเดือนที่ได้ แค่เลี้ยงตัวเองยังไม่พอ
แต่ แม่ค้า-พ่อค้า ที่ค้าขายข้างถนน สามารถเลี้ยงทั้งครอบครัว+ลูกหลายคนได้ แถมยังมีเงินเหลือส่งลูกเรียนจนจบปริญญาตรี !!

...แปลว่า อาชีพขายของตามข้างถนน ทำรายได้มากกว่า คนจบปริญญาตรี+ทำงานออฟฟิศ ??
...ถ้าอย่างนี้ รัฐบาลต้องมาช่วย คนจบปริญญาตรีที่นั่งทำงาน Office แบบ จขกท สิครับ
เพราะคนพวกนี้ต่างหากที่เดือดร้อนจริงๆ เงินเดือนเลี้ยงแค่ตัวเองยังไม่รอดเลย ไม่ใช่ไปช่วยคนยึดทางเท้ามาขายของ
...จขกท ว่าจริง มั้ยครับ ?
comment168:อยู่บนที่สาธารณะมา 30 ปีแล้ว รัฐให้โอกาสคุณมากพอแล้ว คุณควรให้โอกาสบ้านเมืองในการพัฒนาบ้าง
comment169:เสนอให้รัฐบาลออกกฎหมาย จับ ปรับ คนซื้อของบนทางเท้าดีกว่า

คิดว่าคงจะหน้าด้านน้อยกว่าพวกคนขายอยู่หรอกนะ
comment170:คนที่ค้าขายบนทางเท้า   เค้าก็ไม่มีทางเลือกมากหรอกนะ จะให้ไปค้าขายที่อื่น  เดี๋ยวนี้จะให้ไปเริ่มใหม่   มันยากมาก  คนเดินบนทางเท้าไม่สะดวกเพราะร้านแผงลอยมีเยอะ   ที่ต้องลงไปเดินริมถนน  ทำไมไม่คิดคนละครึ่งทาง   ให้ค้าขายได้  แต่อย่าวางร้านจนเต็มฟุตบาท จนไม่มีที่สำหรับคนเดิน    ร้านไหนฝ่าฝืนก็ให้เลิกขายเป็นร้านๆไป   นี่เล่นให้เลิกขายบนฟุตบาททั่วประเทศเลย  แหล่งสำคัญๆ  โดนกันทั่วหน้า  คนตกงานไม่รู้เท่าไหร่
comment170-1:ยังเห็นแก่ตัวไม่เลิก
comment170-2:ถ้าไม่มีปัญญาหางานสุจริตทำ ต้องมาปล้นทางเท้าสาธารณะหากิน ก็สมควรจะตกงานละครับ

แต่ส่วนตัวผมไม่เชื่อหรอกว่าไม่มีทางเลือก ผมว่าพวกนี้แค่ไม่อยากกำไรลดลง ไปเสียค่าที่ เห็นแก่ตัวจริงๆ
comment170-3:เราไม่ใช่แม่ค้าหรือลูกแม่ค้าหรอกนะ  เราพูดในฐานะคนซื้อของแผงลอง   ซึ่งจะมีราคาถูกกว่าตามห้างหรือร้านตึกแถว   ซึ่งจังหวัดเราเอง  ร้านแผงลอยตั้งกันริมถนนด้วยซ้ำ   ถ้าไม่มีแผงลอยพวกนี้   ทั้งแม่ค้าและคนซื้อของก็แย่เหมือนกัน   คนจนกับคนรวย  คิดต่างได้ แต่อย่าแตกแยก    เราแค่คิดเห็นในส่วนของผูซื้อเท่านั้น  ไม่เห็นพวกคุณๆต้องมานั่งด่าดิฉันเลย   เดี๋ยวจะมีแม่ค้าแผงลอยรวมตัวกันประท้วง   พวกคุณๆก็ไปประท้วงพวกแม่ค้าด้วยสิ   เราเห็นด้วย !!!!!
comment170-4:นี้ไงตัวดีเลย  ยืนขวางทาง...
comment170-5:คิดต่างได้ แต่อย่าทำผิดกฏหมาย รักษาสิทธิของผู้อื่นด้วยครับ
comment170-6:คิดดูขายมาสามสิบปียังไม่มีเงินเก็บสามแสน ยังจะทู่ซี้ขายอยู่อีก แบบนี้เรียกว่าอย่างไร
comment171:ผมก็เห็นใจน่ะครับ 

[Spoil] คลิกเพื่อดูข้อความที่ซ่อนไว้เห็นใจคนที่ต้องเดินผ่านไปมาแถวนั้นจริงๆ
comment172:แต่สุดท้ายทั้งแม่ จขกท และ แม่ค้าที่โดนลำบากก็ได้ที่ใหม่ฝั่งตรงข้ามที่ทาง กทม จัดไว้ให้ ที่"สะอาด" "เป็นระเบียบ" "ไม่เบียดเบียนคนอื่น" และน่าเดินกว่าเป็นไหนๆ ผู้คนก็มากมาย  เขาเอามาประเคนขนาดนี้
comment172-1:สะอาดสะอ้านดีจัง เป็นระเบียบด้วย
comment173:อดดูหนังมันส์เลย มาไม่ทัน
comment174:http://p-achblog.blogspot.com/2011/07/040.html
comment175:ครอบครัวผม สมัยตายายนี่ไม่มีเงินกินต้องขอเงินคนอื่นมาใช้ จะกินโจ๊กก็ไม่ใส่หมู เอาแต่ข้าว ปู่ย่าก็มาจากจีนมีเสื่อผืนหมอนใบ ลำบากกัดฟันสู้ ทุกวันนี้ครอบครัวผมมีฐานะปานกลางทุกคนได้เรียน มีงานมีอาชีพ บ้างเป็นเจ้าของธรุกิจ บ้างเป็นหมอ คุณคิดเอาละกันนะครับ ว่าครอบครัวคุณทำไมไม่ก้าวไปไหน คนเราเริ่มมาไม่เท่ากัน แต่ไอที่ทำให้ไม่เท่ากันมากกว่าตอนเกิดคือคุณเลือกจะทำอะไรมากกว่า เลิกบ่นเลิกแบมือ แล้วหาทางทำอะไรให้ถูกต้อง หาทางเสริมรายได้ดีกว่านะครับ
comment176:อย่าเอาความจนมาเป็นขออ้างเล๊ย ขายของมา 30 ปี ยังจนอีกหรอ มันควรพอกินพอใช้ได้แล้ว  ถ้าขายมานานขนาดนี้ แล้วยังจน ก็เลิกขายเถอะ ไปขายอย่างอื่นดีกว่ามั้ง 

หรือว่าที่ไม่อยากย้าย เพราะเงินมันดี กันแน่
comment177:สามสิบปี คุณยังดักดานขายที่เดิม ไม่เติบโต คุณควรพิจารณากิจการนี้นะ ที่ดินทำเลทองขนาดนี้ ยังไม่สามารถสร้างรายได้ได้ ก้อควรเลิกทำเห
comment178:เมื่อวาน.. เพื่อนบ้านเราจุดไฟเผาขยะชิดกำแพงบ้านเรา ควันเข้าบ้าน กำแพงก็ร้อนระอุเลย เราก็เลยออกไปบอกว่าอย่าก่อไฟตรงนี้ รั้วคอนกรีตมันไม่ทนร้อน มันจะแตกเอา  เพื่อนบ้านถามว่าแล้วจะให้ก่อที่ไหนล่ะ เราก็บอกว่าก่อในพื้นที่บ้านป้าสิคะ   เท่านั้นล่ะค่ะ ป้าแกด่ายาว

ใจความที่ด่าคือชั้นมันจน บ้านมีบริเวณให้ก่อไฟที่ไหนล่ะ  แล้วชั้นก็ไม่มีปัญญาทำกำแพงเหมือนคุณหรอก คุณมันรวยนี่!!!

อ่านกระทู้ จขกท. แล้วโคตรนึกถึงเหตุการณ์เมื่อวานเลยค่ะ.... เอาความจนมาเป็นข้ออ้างในการทำผิด เอาความจนมาเป็นข้ออ้างในการ
ละเมิดสิทธิ์คนอื่น  พอคนเขาออกมาชี้แจงมาปกป้องสิทธิ์ ก็กลายเป็นว่าดูถูกคนจน ไม่เห็นใจคนจน

ขมคอเลยค่ะ... เมื่อไหร่ประชาการของเราจะเลิกอ้างอะไรโง่ๆ แบบนี้เสียที
comment179:อย่าองุ่นเปรี้ยว
comment180:จากใจลูกแม่ค้าคนหนึ่งถึงสังคมไทย
กระทู้สนทนา
ปัญหาชีวิตครอบครัวปัญหาสังคมร้องทุกข์

เนื่องจากมีการกล่าวล่วงถึงบุพการีของผม มีการสาปแช่งให้ไปตาย และผมไม่อยากให้ใครดูถูกบุพการีของผมอีก จึงขอลบเนื้อหาออกครับ ขอบคุณที่สละเวลาเข้ามาครับ

- ผมสังเกตความคิดของ จขกท อย่างนึง 

ตั้งแต่แรกคือ ตั้งกระทู้พรรณนาถึงความลำบากของตัวเอง และครอบครัว
จนคนในสังคมจำนวนมาก พยายามเข้ามาบอกถึง ความเดือดร้อนของพวกเขาจากการที่คุณเอาที่สาธารณะมาหาผลประโยชน์ส่วนตัว พวกเขาไม่มีความปลอดภัยในการใช้ชีวิตประจำวันในสังคม

ต่อมาคุณก็บอกว่าขอลบเนื้อหาออก โดยให้เหตุผลคือ "เนื่องจากมีการกล่าวล่วงถึงบุพการีของผม มีการสาปแช่งให้ไปตาย และผมไม่อยากให้ใครดูถูกบุพการีของผมอีก จึงขอลบเนื้อหาออกครับ ขอบคุณที่สละเวลาเข้ามาครับ"

คุณ จขกท คุณคงไม่ได้สังเกตตัวคุณเองเลยว่า ทุกอย่างที่คุณพยายามบอกสังคม คือ ตัวฉัน ครอบครัวฉัน
เพราะแม้แต่เหตุผลที่คุณทิ้งไว้ ก็เพราะคุณไม่อยากให้คนอื่นมากล่าวถึง ครอบครัวคุณ
และผมไม่เห้นว่าคุณจะสำนึกเลยว่า คนอื่นๆในสังคมพยายามบอกคุณว่า ครอบครัวคุณได้สร้างความเดือดร้อนแก่ผู้อื่นในสังคม
ทั้งหมดทั้งมวลที่คุณพยายามบอกสังคมคือ ตัวฉัน ครอบครัวฉันเท่านั้น
คนอื่นเดือดร้อน ช่างพวกมัน
comment181:คิดห่วงแต่ผลประโยชน์ของตัวเอง หากินตรงนี้มา 30 ปีแล้ว ยังจะหวังให้กทม.อุ้มคุณต่อไปอีกหรอ?
แผงค้าขายของริมฟุตบาทเบียดเบียนทางเท้า  คนอื่นเดือดร้อนไม่เคยสนใจ พอถึงเวลาที่ตัวเองเดือดร้อนมั่ง คุณหวังให้คนอื่นเขาเห็นใจ?
comment182:คนอื่นพูดหมดละ ผมขอสองคำให้ จขกท ครับ

ทุเรศ
comment183:ไม่ได้เรียกร้องเลยค่ะ แค่อยากระบายค่ะ แต่เถียงคอเป็นเอ็นเลยค่ัะ เข้าใจนะคะว่าขายมานาน แต่ขายมานานลูกก็โตแล้วป่ะ ทำมาหากินเลี้ยงพ่อแม่ดีกว่าป่ะ ดีกว่ามานั่งเรียกร้องบ้าๆบอๆ 

อ้อๆ ขออ้างอิงกระทู้เก่า จขกท.หน่อยนะคะ
pantip.com/topic/32127763/desktop
แล้วก็มีคำถามว่าแล้วครอบครัวพวกคุณเป็นใคร
ทำไมรัฐบาลต้องเห็นใจในเมื่อคุณเบียดเบียนคนอื่น
พวกคุณเป็นใครทำไมประชาชนคนอื่นต้องยอมให้คุณขายของในที่ๆมันเป็นของสาธารณะ แล้วเราก็ต้องยอมเดินริมถนนเพื่อให้ครอบครัวพวกคุณไม่อดตายแต่เราอาจตายเพราะโดนรถชนหรอคะ 

โตแล้วนะคะ คิดเยอะๆก่อนจะพูดอะไร เพราะคำที่คุณพูดไปแล้ว จะมาแก้ให้สวยหรูให้ตายยังไงมันก็แก้ไม่ขึ้นค่ะ
comment184:เรียกร้องกันสุดๆทั้งที่ไม่ใช่ที่ตัวเอง งี้ผมอยากขายบ้าง แบ่งที่ให้ผมครึ่งหนึ่งได้ป่ะ คนจนเหมือนกัน
comment185:จดหมายจากไทเป : ฉบับที่ 1 ทางเท้า สัมพันธ์กับ ความเจริญของประเทศ
February 25, 2015 at 7:01pm
เหนือสิ่งอื่นใดจะขอออกตัวไว้ก่อนเลยว่า (ซึ่งจริงๆแล้วไม่ต้องออกตัวก็ได้ เสียเวลา) ความเรียงเรื่องจดหมายจากไทเปนี้
เป็นสิ่งที่ตั้งใจจะเขียนเพื่อแสดงความรู้สึก อารมณ์ คำถาม สิ่งที่สงสัย อาจจะไม่มีกระบวนการหาคำตอบ
อาจจะไม่มีการอ้างอิงถึงข้อมูลเชิงวิชาการใดๆทั้งสิ้นในความเรียงชุดนี้ (ตั้งใจว่าจะเขียนหลายตอนอยู่)
แค่อยากเล่าเรื่องและชวนให้คิดว่าหากเราๆท่านๆที่เป็นประชาชนตาดำเหมือนกัน
เมื่อได้ไปพบไปเจอบางสิ่งบางอย่างเมื่อโชคชะตาพัดพาให้เราได้มีโอกาสได้ไปสัมผัส
ณ  ส่วนใดส่วนหนึ่งของโลกนอกปริมณฑลของประเทศไทย แล้วเราจะสามารถตั้งคำถามกับสิ่งที่พบว่าเห็น
ว่ามันมีความเหมือนหรือแตกต่าง ระหว่าง “เขา” กับ  “เรา” ได้หรือไม่ อย่างไร แค่นั้นเอง

เรื่องของเรื่องคือตัวผมได้มีโอกาสได้ไปประชุมเรื่องการขึ้นทะเบียนยาของภูมิภาคเอเชีย ณ กรุงไทเป
เกาะไต้หวันเมื่อต้นเดือนกุมภาพันธ์ที่ผ่านมา อันเป็นภารกิจที่เดี๋ยวค่อยเอาไปเล่าเป็นอีกตอนหนึ่ง
ครั้งนี้ไปคนเดียว อยู่คนเดียว (แต่ได้เพื่อนใหม่มาหลายคนอยู่) ระหว่างนอกเวลาประชุม
ก็ได้มีโอกาสเดินชมเมืองอยู่หลายวัน บางที่ไปซ้ำๆเพราะชอบ
ระหว่างทางเห็นหลายสิ่งหลายอย่างที่น่าเอามาเล่าให้ฟัง
สิ่งประทับใจสิ่งแรกสุดที่เห็นในกรุงไทเปคือ การที่มีทางเท้าที่ประกอบด้วยสิ่งต่อไปนี้คือ

กว้าง.....

กว้างขนาดที่รถยนต์สามารถขึ้นไปขับได้  เรียบเสมอกัน สะอาดสะอ้าน
ไม่มีรอยปุแตก หลุม และมีความต่อเนื่องยาวเป็นเนื้อเดียวกันโดยที่เราไม่ต้องมีช่วงใดช่วงหนึ่ง
ที่ต้องไปเดินหลับรถอยู่บนถนนเลย นอกจากข้ามแยกเท่านั้น
นอกจากนี้ยังมีเลนสำหรับปั่นจักรยานที่กว้างเพียงพอ มีถูกขวางด้วยเสาไฟฟ้า
ไม่มีคนไปเดินเลินเล่ออยู่บนทางปั่นจักรยานนั้นเสียด้วย

แล้วมันทำให้ความรู้สึกของการเดินถนนนั้นดีกว่าการเดินบนทางเท้าในกรุงเทพหลายเท่านัก
เวลาเราเดินอยู่บนทางเท้าในกรุงเทพเราอาจจะเจอสิ่งเหล่านั้นคือ ทางเดินแคบบ้างกว้างบ้าง
กว้างนี่อาจจะต้องอยู่บนถนนบางสายเท่านั้น เป็นหลุมเป็นบ่อ มีรากไม้โผล่ขึ้นมา
เศษขยะกองสุมอยู่ตามเสาไฟฟ้า น้ำขังซึ่งไม่รู้ว่ามาจากอาคารหรือจากที่ไหน
แล้วกลิ่นน้ำเสียนั้นก็เหม็นคละคลุ้งไปกับกลิ่นเขม่ารถยนต์ดำเมี่ยม 
เดินๆอยู่อาจจะเจอรถมอเตอร์ไซค์รับจ้างที่ขับขึ้นมาบีบแตรทำท่าเป็นเจ้าของทางเท้า
สุนัขจรจัดปัสสาวะเรี่ยราด ขอทานทั้งจริงทั้งปลอม ผู้คนไร้บ้าน (homeless people)
พระที่ยืนอุ้มบาตรอยู่นิ่งๆ และข้างๆมีร้านขายอาหารที่ไม่ได้ดูมีไว้ให้เรากินแต่มีไว้สำหรับใส่บาตรดำเนินสะดวก 
รถเข็นขายของสะดวกซื้อนานาชนิด
ลามไปถึงอุปกรณ์แต่งบ้าน ซ่อมรถ และอีกนานัปการเท่าที่จะสามารถเอามาวางบนทางเท้ากันได้ 

เรื่องทางเดินเท้นี่ ถ้าพูดกันถึงในระดับโครงสร้างของจิตสำนึกของประเทศ ผู้นำประเทศ
ผู้ว่าราชการ แล้วก็คือ ไม่ได้เห็นความสำคัญของคนเดินถนนในเมืองนั่นเอง
สะท้อนให้เห็นถึงสังคมที่มองเห็นตัวเองสังคมแบบแนวดิ่ง มีหัว มีขา มีสูง มีต่ำ
มีระบบการเอื้ออำนวยให้คนที่มีอำนาจมากกว่า มีเงินมากกว่า มีอภิสิทธิ์มากกว่าคนที่มีอำนาจและเงินน้อยกว่า
และพูดกันให้ถึงที่สุดก็คือประเทศเราไม่มีความเป็นประชาธิปไตยโดยจิตสำนึกอย่างแท้จริงนั่นเอง

คำถามของผมคือ ประเทศอย่างไต้หวัน หรือแม้กระทั่งเกาหลี เทียบกับประเทศไทย
เราน่าจะมีจุดร่วมในการพัฒนาประเทศไม่ห่างกันมากนัก แต่ทำไมกราฟของการพัฒนาของสองประเทศที่ว่าไปนั้น
ถึงขึ้นไปสูงทั้งในแง่ขององค์ความรู้ เทคโนโลยี นวัตกรรม และโครงสร้างพื้นฐานที่จับต้องเห็นได้
และมีผลต่อชีวิตของประชาชนอย่าง “ทางเดินเท้า” นี้ ?

มีเพื่อคนไทยในเกาหลีเสนอคำตอบต่อคำถามนี้ว่า เป็นไปได้ไหมว่า
ไต้หวันและเกาหลีได้อิทธิพลมาจากการถูกครองครองด้วยระยะเวลาหนึ่งโดยญี่ปุ่น
ทำให้เกิดการถ่ายโอนความเป็นระเบียบ ระบบ วินัย รสนิยมต่างๆมาจากญี่ปุ่นด้วย
และเรายังสามารถเห็นการวางรากฐานวัฒนธรรมของโครงสร้างความเป็นระเบียบแบบญี่ปุ่นนี้ได้ทั่วไปในไต้หวัน
จากตรงนี้มีเสียงแว่วๆดังขึ้นมาในหัวอีกว่า หรือประเทศไทยจำเป็นจะต้องผ่านกระบวนการถูกบีบคั้น
ด้วยปัจจัยอะไรบางอย่างจากภายนอก (แต่ปัจจุบันนี้เป็นภายใน) เพื่อให้พลเมืองที่เป็นปัจจัยหลักของการเป็นรัฐนั้น
ต้องดิ้นรนด้วยวิธีการต่างๆเพื่อให้ได้มาซึ่งความสงบสุข ทรัพยากร อำนาจการต่อสู้ต่อรอง
ซึ่งหนึ่งในเครื่องมือเพื่อที่จะให้ไปถึงตรงนั้นก็คือ “การสร้างโครงสร้างพื้นฐานโดยอาศัยเทคโนโลยีและระบบนวัตกรรม”
มารองรับวิธีชีวิตของคนที่เป็นกำลังของชาติโดยทำให้ทุกคนรู้ว่าโครงสร้างพื้นฐานเหล่านี้นั้นรัฐมองเห็นว่า "ทุกคนมีความสำคัญเท่าๆกัน"

เรารู้กันอยู่ว่าผังเมืองกรุงเทพมหานครนั้นมีโครงสร้างแบบใยแมงมุม
และขาดระบบบริหารจัดการที่มีประสิทธิภาพ และภาพของเมืองก็สะท้อนอย่างชัดเจนว่า ให้ความสำคัญกับ
“คนบนรถ” มากกว่า “คนเดินดิน” เราเลยมีถนนมากมายเต็มไปหมด รถติดตรงนี้ก็สร้างทางด่วนบนฟ้าบ้าง
ลอดใต้ดินบ้าง หนีรถติดไม่ได้ก็ต้องทนทุกข์ทรมานใช้เวลาในรถเป็นชั่วโมงหรือหลายชั่วโมงอย่างน่าเสียดาย
 มีคนแย้งว่า อากาศน่าจะเป็นเหตุผลที่ทำให้คนชอบขับรถติดแอร์มากกว่าหรือเปล่า คำตอบก็คือใช่
แต่ผมก็จะวกกลับไปที่คำถามที่ว่า แล้วทำไม ตัวเมืองไม่มีการวางผังให้มีการกระจายความเจริญเป็นส่วนๆ
โดยมีระบบขนส่วนมวลชนที่มีประสิทธิภาพ (เรื่องระบบขนส่งมวลชนจะเป็นอีกตอนหนึ่ง)
ไม่ว่าจะเป็นรถไฟฟ้า รถไฟฟฟ้าใต้ดิน รสบัส เรือ ให้เอื้ออำนวยให้คนเดินดินอย่างเราๆ
อยากจะออกมาใช้ระบบพวกนี้กันให้มากขึ้น ทำไมไม่มีนโยบาย (อย่างน้อยตอนนี้ก็ไม่เห็นเป็นชิ้นเป็นอัน)
จากภาครัฐให้การปรับรูปแบบผังเมืองให้มีประสิทธิภาพ หรือแม้กระทั่งผ่าตัดเมือง
(เหมือนที่กรุงโซลเคยทำได้ และทำสำเร็จมาแล้วด้วย) ได้เสียที

มันเลยเป็นงูกินหาง วันนี้เราเป็นมนุษย์เดินดิน เราก็ทนเดินบนทางเท้าเน่าๆให้รองเท้ากับสุขภาพจิตพังกันไปข้างหนึ่ง
พอวันหนึ่งเรามีเงินมากหน่อย เราก็จะกลายเป็นมนุษย์ที่หายใจทิ้งอยู่ในรถวันละสามชั่วโมงได้อย่างไม่ต้องสงสัย
สร้างมลภาวะให้เมือง สร้างมลภาวะให้โลก และความเครียดเราก็ไม่น้อยลง แค่เย็นขึ้นโดยอากาศจากแอร์เฉยๆ  
ปัญหานี้ต้องได้รับการแก้ไขอย่างจริงจัง อย่างน้อยผู้ว่า กทม. ก็ต้องเริ่มก่อนไหม ก่อนที่จะสร้างโครงการปั่นจักรยาน
(ที่ไร้เลนปั่นที่พอเพียงและต้องไปปั่นรวมกับรถยนต์ที่มันอาจจะชนเราได้ในสักวัน) ของ กทม.
หันมาทำทางเท้าสะอาด ดี ปลอดภัย ร่มรื่น น่าเดิน
น่าให้เราออกไปรับเอาอากาศดีๆตอนเช้าและตอนกลางคืนก็ได้เป็นอย่างน้อย คิดว่าถ้าจะทำก็คงไม่ยากเกินไป

ก็ผมเชื่อมาเสมอ
“ความเจริญของประเทศ วัดได้ด้วยความกว้างของทางเท้า”

ปรเมษฐ์ PC 
2/25/2015
comment186:ฝากให้ จขกท อ่าน ว่าคุณภาพชีวิตของคนนั้นเป็นสิ่งสำคัญของประเทศ

เผื่อว่าโลกใบน้อยๆ ที่คิดถึงแต่ตัวเองและครอบครัวของคุณ จะกว้างมากกว่าที่เป็น
comment187:เค้าตอบกันไปหมดละ ไม่รู้จะตอบไรดี
.
.
.
เดาเอาขันให้ใบนึงละกัน แล้วก็ไปหาที่ทำกินใหม่ซะนะ
comment188:จขกท  ก็เรียนมหาลัยดีนิ  ทำไมยังดูคิดอะไรไม่ค่อยเป็น
comment189:เคยได้ยินใหมครับ คำกล่าวที่ว่า
"ไม่ใช่ความผิดคุณที่เกิดมาจน
แต่ถ้าตายทั้งๆที่ยังจน 
นั่นแหละความผิดตัวคุณเองเต็มๆ"

อย่าอ้างว่าอยู่มานาน กี่ปีๆ ดีกว่าครับ เพราะที่ถูกต้องคือ ขโมยใช้ที่สาธารณะมากี่ปีต่างหากครับ
comment190:คนไทยรายได้น้อย รัฐห้ามจับ software เถื่อนสินะครับ
comment191:เอาความผิดพ่อแม่ตัวเองมาประจานเองแท้ ๆ พอโดนด่าทำเป็นดิ้นอ้างว่าคนอื่นมาล่วงเกินพ่อแม่ตัว
ถ้าลูกไม่สาวไส้พ่อแม่ออกมาเอง ผู้คนเขาจะรู้กันไหม

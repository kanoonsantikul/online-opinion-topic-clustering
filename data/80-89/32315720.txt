title:สอบถามคนที่แต่งงานแล้วครับว่าแต่งงานแล้ว เพื่อนๆ ให้แฟนเป็นคนเก็บเงินทุกบาททุกสตางค์กันหรือเปล่าครับ
comment:ผมกับแฟนแต่งงานกันมา ไม่ถึงปี ตอนแรกก็ตกลงกันว่าผมจะแยกเงิน ไม่รวมกัน มีอะไรก็ช่วยกันออก และผมต้องให้แฟนเดือนละ....บาท แต่ไม่กี่วันมานี้ แฟนผมขอเปลี่ยนข้อตกลง จะเปลี่ยนเป็นว่า จะรวมเงินกันโดยให้เหตุผลว่า" ไม่รวมเงินกัน มันไม่เหมือนครอบครัว แยกเงินเธอ เงินฉัน มันไม่ใช่ครอบครัว" ต้องรวมเงินกันเท่านั้น ไม่รวม...เลิก นิสัยส่วนตัวผมเป็นคนไม่ชอบขอเงินใคร คือมันให้ความรู้สึกเหมือนขอเงินเมีย มันไม่มีอิสระ มันเหมือนโดนล่ามโซ่มันแบบ........อธิบายไม่ถูก สรุปว่ามันขัดกับสิ่งที่ผมเป็นมากๆ แต่ผมรักแฟน ไม่อยากเลิก ผมอยากถามเพื่อน ๆ ว่า รวมเงินกับแฟนหรือไม่ และถ้าเป็นคุณ จะทำอย่างไรครับ
comment1:ไม่ค่ะ  ถึงแต่งงานกัน  ฉันก็ยังถือว่า เงินของฉัน ไม่ใช่เงินของสามี  และ เงินของสามีก็ไม่ใช่เงินของฉัน
comment2:อือม... ผมชอบขอเงินเมียนะ
เมียชอบถามว่ามีเงินพอใช้มั้ย
comment3:รวมปั๊ม วันละร้อยมาเลยในทันที 555555555555
comment4:ผมบริหารเงินเอง ที่ต้องใช้ ที่ต้องลงทุน ให้แฟนเก็บเฉพาะส่วนที่ตั้งใจให้เป็นเงินเก็บจริงๆ
comment5:ไม่รวมคะ เงินใครเงินมัน มีกองกลางบางส่วน ไม่อิสระอย่างมาก เคยต้องขอเงินแฟนอยู่พักนึง ช่วงเปลี่ยนงาน ไม่ชอบอารมณ์แบบนั้นคะ จะใช้อะไรต้องคิดหน้าคิดหลัง ขอมากก้เกรงใจ ได้น้อยก้ใช้ไม่พอ ถ้าคุณไม่มีความสุขที่จะรวมเงินคุณต้องคุยคะ เพิ่มเงินกองกลางมั้ย ? เป็นต้น ถ้าคุณยอมไปโดยที่มีคำขัดแย้งในใจคุณ มันจะคาใจนะคะ

^__^
comment6:ใครหา ใครใช้คับ แต่แบ่งหน้าที่รับผิดชอบค่าใช้จ่ายในบ้าน
เก็บใครเก็บมันคับ ตังหมดก่อนก็ขอกันใช้บ้างคับ(ผมหมดก่อนตลอด)
comment7:แต่งมา8ปีแล้ว  แยกนะ หาเองก็ใช้เอง บริหารเอง สบายใจ
ค่าใช้จ่ายลูกก็สลับกัน ที่รักจ่ายค่าเทอม เค้าจ่ายค่าเรียนพิเศษ
ค่ารถ ค่าเสื้อผ้า ค่าเที่ยว อื่นๆก็สลับกัน ถ้าอันนี้ที่รักจ่าย  
เค้าก็จ่ายอีกรายการ เฉลี่ยๆ กันไป สบายใจ
comment8:แยกครับค่าใช้จ่ายในบ้าน ลูกผมออก
เงินเดือนเค้าต้องเก็บเอง กยศ ประกัน ของใครของมัน
comment9:ผ่อนรถ 2 คัน ค่าเช่าคอนโด น้ำ ไฟ ทานข้าวนอกบ้าน ท่องเที่ยวเล็กน้อยภายในประเทศ  สามีจ่าย 
เงินเดือนของเราๆใข้จ่ายเอง และเหลือเก็บเงินฝาก
comment10:ปัญหาของการรวมเงินก็คือ สุดท้าย วันใดวันหนึ่ง ฝ่ายที่เก็บเงินจะนำไปใช้ในสิ่งที่ไม่เหมาะสม เช่น ซื้อสินค้าฟุ่มเฟือย  การพนัน ดื่มกินเที่ยว ฯ สุดท้ายก็จะทำให้ทะเลาะกัน เพราะมันไม่มีเงินเหลือแล้ว สุดท้ายก็ต้องเลิกกันอยู่ดี

ถ้าจะรวม ต้องไม่ให้ฝ่ายใดฝ่ายหนึ่ง สามารถนำเงินออกมาใช้เองได้ทันที ต้องเซ็นอนุมัติจากทั้งสองคนตลอด ไม่สะดวก แต่ปลอดภัย ซึ่งปกติแล้ว ความสะดวก กับ ความปลอดภัยจะสวนทางกันเสมอเป็นเรื่องปกติ แต่เชื่อมั๊ยครับ? สุดท้ายวิธีนี้ ก็จะมีปัญหาตามมาอีก คือ ไม่จบ

[Spoil] คลิกเพื่อดูข้อความที่ซ่อนไว้ถ้าจะให้จบก็คือ "ไม่รวม" เป็นไงเป็นกัน อยากรู้ใจเธอเหมือนกัน
comment11:ขอบคุณทุกข้อเสนอแนะครับ อยากจะบอกว่าตอนนี้แฟนผมก็ไม่ให้ผมเข้าบ้าน ดีว่ายังมีบ้านแม่อยู่ เค้าบอกให้ไปคิดมา ผมก็ตัดสินใจไม่ถูกเลยจริงๆ
comment11-1:รุนแรงไปป่ะคะ มีเหตุอื่นด้วยรึป่าว หรือภรรยาคุณไปฟังเพื่อนรึใครมาแน่ บางครอบครัวเค้าก้จะยึดว่าให้เมียเก็บเงินแล้วจะดีประมาณนี้ พยายามคุยคะ

^__^
comment11-2:อันนี้เค้าไม่เรียกว่า 'ให้ไปคิด' แล้วครับ เค้าเรียก..

'บังคับ'
comment11-3:แฟนคุณนี่เค้าต้องการสามีหรือทาสกันแน่  ไม่ทันไรยังเผด็จการขนาดนี้   เป็นเราเลิกดีกว่า  ขืนอยู่ต่อไปมีปัญหาแน่เลย
comment11-4:ถึงกับไม่ให้เข้าบ้านมันก็เกินไปนะ 
จขกท. เป็นผู้ชายด้วย คงลำบากใจมิใช่น้อยสินะ น่าเห็นใจแท้

ปล. อยากรู้ว่าถ้า จขกท. บอกเค้าไปว่า "ผมคิดดูแล้ว เลิกก็เลิก" มันจะจบเช่นไร??
comment12:ครอบครัวเรา สามีเป็นคนหา เป็นคนเก็บเงิน บริหารเรื่องเงินค่ะ เราไม่ได้ยุ่ง แต่งงานมาเกือบ 10 ปี เรายังไม่กล้าเปิดกระเป๋าเงินเขาเลย เรารู้ว่าเขาไม่ชอบ เวลาขอเงิน ก็จะถือไปส่งให้เขาเปิดเอง เหมือนลูกขอเงินพ่อ 55555 แต่ขอเท่าไหร่
ก็ได้ ไม่มีปัญหา เราถือบัตรเอทีเอ็มร่วม บัตรเครดิตรูดได้ ไม่เคยมาถามจุกจิก ถึงเดือนบิลมาสามีจ่าย ส่วนตัวเราหาเงินเอง เราก็เก็บเอง ซื้อกับข้าว ค่าใช้จ่ายเล็กๆ น้อยๆ ซื้อขนม ของขวัญ บำรุงสามีและลูก เราใช้เงินเราค่ะ บางทีเราขายของดี
เราก็ส่งเงินให้ 1,000-2,000 บาท ให้เขาไปซื้อขนม กาแฟ
เขาก็รับไป ยิ้มๆ อ่ะ 55555

ส่วนตัว เราไม่เคยเรียกร้องจะขอเก็บเงินสามีไว้ที่ตัวเองนะค่ะ
เราให้เกียรติเขาในการเป็นหัวหน้าครอบครัว อีกอย่างเขาก็ไม่
เคยงกกับเรา อยากได้อะไรก็บอก จะซื้ออะไรก็ปรึกษากัน เคสคุณ เราว่าลองคุยกันก่อนดีกว่า เช่น พอเงินเดือนออก ทั้งคู่หักเงินเข้ากองกลาง 1 ส่วน ไว้ใช้จ่ายในบ้าน อีก 1 ส่วน เก็บออม 
และอีกส่วน คุณให้ภรรยาไปเลย จะเอาไปใช้อะไรก็ตามใจ ที่เหลือคุณก็เก็บไว้ใช้ส่วนตัวค่ะ ลองคุยกันดูนะค่ะ
comment12-1:น่ารักจังครอบครัวคุณ
comment13:บ้านเรา ต่างคนต่างทำงาน แต่สามีจะให้ ATM เราเก็บ พูดง่ายๆเราเป็นคนบริหารจัดการการเงินของที่บ้านทั้งหมดค่ะ ก็ให้เงินเค้าใช้เวลาต้องไปกินที่ทำงาน เดือนละ 3 พัน (อันนี้เค้าพอใจแล้วนะคะ เมียไม่ได้กดขี่นะคะ ^^) พอดีสามีไม่ต้องเสียค่ารถ บริษัทมีรถรับส่งให้ ก็จะให้เฉพาะค่ากิน แต่ก็มีเงินสดให้แยกไว้ พัน 2 พัน เผื่อฉุกเฉิน  อ่อ เค้ามีบัตรเครดิต 1 ใบ ให้ถือไว้เผื่อฉุกเฉิน ต้องไปเลี้ยงลูกน้อง แต่เวลาจะใช้จะบอกเราก่อนเสมอ  หากมีงานภาษีสังคมต่างๆก็จะมาบอกเรา และเราก็จะจัดสรรเงินให้ค่ะ  ทุกวันนี้ก็อยู่กันสบายไม่ได้ทะเลาะกันเรื่องเงิน เราว่าขึ้นอยู่กับว่าจะตกลงกันยังงัยมากกว่าค่ะ
comment14:เราว่า แยกดีกว่าน่ะ
สามี - ภรรยา บางคู่เค้ายังปกปิดสถานะทางการเงินกันเรย =="
ถ้าเป็นเรา เราแยกอ่ะ แบบว่า ใครหาได้เท่าไหร่ก็เก็บไป บางทีมีสามีที่จ่ายแหลกก็ไม่ไหวน่ะ ==" 
ล่ะก็ใคที่มีวินัยทางการเงินมากที่สุด ก็คนนั้นรับหน้าที่เก็บไป { กรณีที่เลี่ยงไม่ได้จริงๆ ก็เปิดบัญชีร่วม แบบว่า จะถอนได้ก็ต่อเมื่อเซ็นคู่เท่านั้น }
comment15:เลิกครับ ถ้าอยู่กับใครไม่ว่าแต่งไม่แต่ง
ยิ่งแต่งแต่ไม่จดทะเบียน ยิ่งแล้วใหญ่

คุณห่วงตัวคุณดีกว่า ผู้หญิงเลิกไปก็เป็นอื่น สินสอด ของหมั้นก็ได้ ฟ้องก็ได้แบ่งสินสมรส
แต่เลิกตอนกลางคนแล้วคุณต้องมานับหนึ่งใหม่ บ้านไม่มีจะอยู่ แล้วคุณจะหนาว

ผู้หญิงคนไหนมันพูดกับผมแบบนี้
เลิกเดี๋ยวนั้นเลยไม่ต้องขู่
comment16:สามีให้เราเก็บทุกบาท ทุกสตางค์ค่ะ 
เราก็บริหารเงินไป  มีฝากธนาคาร เล่นหุ้น เก็บให้ลูก จ่ายค่าต่างๆ
เราทำบัญชีทุกเดือนค่ะ มีใบเสร็จทุกรายการที่หาได้ 
ปล. บ้านเราสามีทำงานนอกบ้าน  เราเป็นว่าที่แม่ฟลูไทม์ค่ะ 
ปล.2 เราไม่ได้บังคับ สามีใก้เราเก็บเอง
comment17:แยกนะคะ  เราเองเป็นแม่บ้าน(มั้ง)  แต่ไม่เคยขอเงินสามี  มีเปิดเวบขายของเล็กๆน้อยๆ   แล้วก็ช่วยแฟนบ้าง (แต่กำไรส่วนของเรา ต้องแบ่ง
ให้เรานะ 555)

เวลาไปทานข้าว ก็ผลัดกันออก  แล้วแต่  ซื้อขนมกิน  ก็จ่ายกันชิวๆ  ไม่นั่งแบมือขอค่ะ

ซื้อของลูก  ช๊อปยังไงก็ได้  เพราะเงินเราเองไม่ต้องขอ  สบายใจล้าลา

แต่เราไม่เที่ยว ไม่ช๊อป  มีแต่ชวนกันไปกิน  
เครื่องสำอางก็แทบไม่ซื้อ แป้งตลับนึงอยู่ 2-3ปี  ครีมก็ไม่ทา โชคดีผิวดี หน้าเด้ง อาจจะเพราะไม่ค่อยแต่งหน้า
นิตยสารก็ไม่ซื้ออ่าน  แค่เสพข่าวบนเนตก็เยอะพอแล้ว  เลยไม่ค่อยได้ใช้จ่ายอะไร  รายได้ที่ได้ นอกจากซื้อของใช้ให้ลูกแล้ว  ยังเหลือเก็บให้ลูกด้วยค่ะ
comment18:ลองตกลงกันดีๆอีกทีสิค่ะ การจะเก็บทุกบาททุกสตางค์โดยที่คุณ จขกท.เองไม่ได้เต็มใจ มันมีผลระยะยาว 
อย่างเราได้เงินมา ก็แบ่งส่วนนึงให้ภรรยาเก็บไว้เป็นค่าใช้จ่ายในบ้าน/ไว้เป็นเงินเก็บของครอบครัว ก็ให้เค่าจัดการไป ที่เหลือเราเก็บไว้กินไว้ใช้ ขอให้คุยกันด้วยเหตุผลค่ะ
comment19:ภรรยาคุณ"เยอะ"เนอะ ..ถามเขากลับสิคะว่าเหตุผลมีไหม หาเหตุผลที่ดี ๆ มาแจงกันมาถกกันสิ 

ในกรณีคิดว่าภรรยาเป็นผู้หญิงรุ่นใหม่ที่มีความคิดแบบรุ่นเก่าค่ะ ..เธอคงมั่นใจตัวเธอเองว่าจะอยู่กับจขกท.ไปตลอดชีวิต แต่ก็เกิดความไม่แน่ใจในตัวจขกท.ขึ้นมาว่าจะอยู่กับเธอไปตลอดหรือเปล่า คือเธอคิดว่าถ้าเอาเงินมารวมกันเธอสามารถควบคุมได้ทุกบาททุกสตางค์ คุณจขกท.ไปกุ๊กกิ๊กที่ไหนไม่ได้
comment20:ทำส่วนตัวร่วมกันค่ะ เงินทั้งหมดอยู่ที่เราก่อนแต่งงานอยู่แล้วเปนปกติ .. จะใช้อะไรมาเบิกไป เราไม่ได้บอก แต่เขาให้เราเกบเอง แต่ถ้าเค้าถาม หมดเพราะอะไร เราต้องตอบให้ได้ -.-  คือจะซื้อไรไม่ว่า ขอให้รู้ว่าหายไปไหน และใช้ให้พอค่าใช้จ่ายรายเดือนก็พอ อย่าติดลบ

แต่ของอย่างนี้ คงอยู่ที่ความเตมใจของแต่ละคุ่นะ ไม่ควรบังคับ ที่สำคัญ ตกลงก่อนแต่ง และถ้าจะเลิกด้วยเรื่องแค่นี้ เราว่าปันหาของคุณ ไม่ใช่แค่นี้แล้วล่ะ เรื่องเกบเงินข้ออ้าง ใครมันจะบ้าท้าเลิกด้วยเริ่องแบบนี้ ถ้าไม่มีจุดประสงค์อิ่น
comment21:เราเริ่มธุรกิจมาด้วยกัน ก่อร่างสร้างตัวมาด้วยกันคะ เริ่มนับ 1 มาด้วยกันเลยมีกระเป๋าเดี๋ยว 
ตัวติดกัน 24 ชั่วโมง ใช้จ่ายอะไร รับเท่าไหร่ รู้กันหมด แบ่งจากเงินเก็บ จะซื้อกิน ใช้อะไรก็ได้ ซื้อด้วยกัน กินด้วยกันนั่นแหละคะ
ใช้ชีวิตแบบคนโบราณๆไปหน่อย แต่Happyดี 
ไม่เคยทะเลาะกันเรื่องเงินคะ แต่ทะเลาะกันเรื่องหาที่กินข้าวนี่แหละ ตลอดเลย
comment22:สั่งสอนเมียหน่อยครับ
comment23:มีอะไรกันมาก่อนหน้านั้นหรือเปล่า
คุณทำอะไรหรือเปล่าคะถึงขนาด
ไม่ให้เข้าบ้าน  ถ้าเพราะเรื่องรวม
เงินอย่างเดียวถ้าไม่ยอมถึงกับจะ
หย่า  ถ้าคุณไม่ยินยอมพร้อมใจ
ก็เชิญคุณเธอเถอะค่ะ ปล่อยไปใช้
ชีวิตของตัวเองดีกว่า

สามีเราให้เงินเดือนเราหมดนะแต่
เค้าไม่มายุ่งในส่วนตรงนี้  เราก็จ่าย
ึ่ค่าต่างๆในบ้าน  ถ้าอยากได้อะไร
เค้าก็มีเงินเก็บในส่วนของเค้าหา
พิเศษมา เพราะเราไม่ได้ทำงาน
คือถึงจะให้เรา แต่ก็ต้องมีไว้ใช้ส่วน
ตัวคงไม่ต้องมานั่งบอกนั่งขอเพราะ
รวมกันทั้งหมด  ถ้าแยกส่วนนึงมา
รวมกัน ที่เหลือใช้ส่วนตัวถือเป็นข้อดี
ไม่อึดอัด  แต่งงานนะคะทำไมจะต้อง
เอาแต่ใจกันขนาดนั้น
comment24:ผมว่ามันดูแปลกๆอย่างที่หลายความเห็นสงสัยแหละครับ
1.ในเมื่อตกลงกันก่อนแต่งแล้ว แฟนคุณมาขอเปลี่ยนทีหลังพอคุณไม่ให้ก็ไม่ให้เข้าบ้าน บอกจะหย่า บอกตรงๆนะครับไม่มีใครที่ไหนเค้าทำกันแบบนี้หรอก ตัวเองผิดที่ไม่ทำตามสัญญาแล้วมาขู่เข็ญคนอื่นอีก เค้าคิดอะไรอยู่
2.ถ้าบอกว่าไม่รวมแล้วมันดูไม่เป็นครอบครัว งั้นคึณก็เสนอขอเก็บไว้ที่ตัวเองเลยสิครับ ประมาณว่ารวมได้ แต่เราบริหารเอง ดูสิว่าเค้าจะว่ายังงัย
ผมเห็นมาเยอะแล้วการเก็บเงินที่ใครคนนึงช่วงแรกๆดี แต่ถ้าๆด้ทะเลาะกันขึ้นมาวันใด คนที่ถือเงินจะมีเสียงดังขึ้นมากกว่าทันที เพราะถ้าไม่ยอมเอะอะๆก็เลิก แถมตัวเองก็ได้เงินไปใช้ คิดดีๆนะครับว่าถ้าคุณแข็งตอนนี้ถึงเจ็บก็ไม่หนัก แต่ถ้าอ่อนให้ต่อไปก็ต้องยอมเค้าทุกๆเรื่องเลยนะ
comment25:แบ่ง3กระเป๋า กระเป๋าผู้ชาย กระเป๋าผู้หญิง กระเป๋าครอบครัว
แบ่งเงินกันตามที่คุยกันว่าจะเก็บส่วนตัวคนละเท่าไหร่ที่เหลือโอนเข้ากระเป๋าครอบครัว
เพราะเชื่อว่าทุกคนต้องมีค่าใช้จ่ายส่วนตัวที่ไม่อยากไปขอเงินอีกฝ่าย
comment26:แฟนผมก็ไม่ได้ถึงกับว่าห้ามเข้าบ้านครับ แฟนเป็นอารมณ์แบบ ใหไปคิดดู  ในระหว่างนี้ ก็อย่าพึ่งเข้าบ้าน ส่วนที่ถามว่า มีเรื่ออื่นมาก่อนหรือเปล่า ก็ตอบว่ามีครับ ธบายสั้นๆ ก็ปัญหาแม่ผัว ลูกสะใภ้ เหตการณ์ 1อย่าง แต่มองจากในมุมที่ต่างกัน ...แต่อันนี้ช่างมันดีกว่าครับ เดี๋ยวมันจะซับซ้อนไปกว่านี้ ตอนนี้เอาแค่รวมหรือไม่รวมอย่างเดียวดีกว่า ปัญหาใหญ่มากสำหรับผม  เรื่องอื่นพอจะยอมได้ แต่เรื่องนี้ มันขัดใจจริงๆ
comment26-1:เมียคุณเจอลูกยุจากที่อื่นมารึเปล่า
comment26-2:คุณเอาเงินไปใช้จ่ายสุรุ่ยสุร่ายรึเปล่า เธอถึงยื่นข้อเสนอแบบนั้น
comment27:ถ้ารวม ต้องให้คนที่มีวินัยทางการเงินดีกว่าเป็นคนถือเงินครับ อาจจะเป็นฝ่ายหญิงหรือชายก็ได้ แต่ต้องมีวินัยจริงๆนะ
comment28:สามีเราเก็บเงินเก่ง เราเก็บเงินไม่ค่อยอยู่.....ขอสามีใช้บางเป็นบางครั้ง แต่บัตรเครดิตได้บัตรเสริมมาใช้ค่ะ

ส่วนค่าใช้จ่ายทุกสิ่งอย่างในบ้าน สามีดูแลทุกสิ่ง ^_____^
comment29:แยกกันเก็บค่ะ หาเอง เก็บเอง บริหารเอง แฟนเราเค้าบริหารเงินเก่งกว่าเราค่ะ ตอนแรกๆก็คุยกันว่าใครจะเก็บ เค้าบอกว่าเก็บอย่างเดียวไม่ได้ต้องบริหารด้วย ถ้าคิดว่าบริหาเงินหรือลงทุนให้งอกเงยได้ดีกว่าเค้า เอาไปบริหารได้เลย

สุดท้ายเลยแยกกันเก็บค่ะ ซึ่งเราว่ามันก็ดีนะคะ เหมือนเป็นการแยกเงินเป็นสองกอง ถ้าคนนึงเอาไปลงทุนพลาด หรือใช้จ่ายฟุ่มเฟือย ก็ยังมีอีกกองนึงกันพลาด

การจะให้คนนึงบริหารเงินแค่คนเดียว ต้องไว้ใจได้ แล้วก็มีความสามารถด้วย ซึ่งเราไม่กล้าพอน่ะ
comment30:แต่ผมว่าถ้าเรื่องว่าจะเก็บรวมหรือแยก ทำให้เค้าเอามาเป็นประเด็นขู่ว่าจะหย่าแล้ว (ทั้งๆที่ตกลงกันก่อนแต่งแล้ว)
ผมว่าคงเป็นการใช้ชีวิตคู่ที่อยู่กันแล้วไม่สบายใจแล้วหละครับ เพราะขราดเรื่องแบบนี้ยังทำให้คุยถึงหย่ากันได้เลย (คิดว่าเหตุผลแบบนี้ใช้ฟ้องหย่าไม่ได้ด้วยนะ)
แต่ทั้งนี้จขกท รู้รายละเอียดดีที่สุดคงต้องคิดดีๆแหละครับ อันนี้ผมเขียนจากมุมมองคนนอกคนนึง
comment31:ลองบอกไปสิว่า รวมเงินกันก็ได้ แต่คุณขอเป็นคนถือเงิน เป็นคนบริหาร แล้วให้ภรรยาเป็นรายวัน แบบนี้ก็เพื่อความเป็นครอบครัวดีนะ หุหุ แนะนำแบบนี้ คุณเจ้าของกระทู้จะได้เข้าบ้านมั้ยนี่

ครอบครัวตัวเอง รวมถึงเพื่อน ๆ กลุ่มที่สนิทกัน ส่วนใหญ่ก็รวมเงินกันและให้ภรรยาเป็นคนถือเงินนะคะ ก็ดูราบรื่นดีค่ะ แต่มีคนรู้จักคู่นึง ที่ภรรยาถือเงินปุ๊บ สิ่งแรกที่ทำคือ ลดเงินเดือนที่ฝ่ายชายให้พ่อแม่ตัวเองเกือบครึ่ง
comment32:เอิ่มมมม..

ยังไม่ได้แต่งงานนะคะ แค่คุยกันคร่าวๆว่า แฟนจะให้เราเก็บ
เนื่องจาก แฟนไม่มีวินัยในการเก็บเงินเลย
ใช้แบบไม่มีแผนเลยน่ะค่ะ ถ้ามีคือจ่ายออกได้ตลอดๆ มารู้อีกทีคือหมดละ = =

แต่สิ่งที่เราคิด อาจจะเป็น ให้โอน 50% มาให้เรา เราจะจัดการฝาก จ่ายค่าทุกอย่างให้เอง ส่วนอีก 50% ของคุณ 
คุณใช้จ่ายเรื่องส่วนตัวคุณค่ะ

ปล. เราก็ต้องทำแบบนี้เหมือนกันนะคะ แฟร์ๆ
comment33:ความรักมันอยู่ตรงไหนครับ  แค่เรื่องนี้เรื่องเดียวก็เป็นประเ็ด็นถึงขนาดจะเลิกกัน  แล้วถ้าอนาคตจะต้องพบเจออุปสรรคปัญหาอีกมากมายจะทำอย่างไร    คนรักกันเค้าจะรักด้วยความเข้าใจและเอื้ออาทร ไม่ใช่ข่มขู่ ยื่นเงื่อนไข  

ในทางกลับกันถ้าคุณเป็นฝ่ายยื่นข้อเสนอนี้ให้แก่เธอบ้าง เธอจะทำอย่างไร   

ดีครับ รู้จักเธอให้ถ่องแท้ตั้งแต่ตอนนี้ดีกว่าแต่งงานจนมีลูกมีเต้าไปแล้วค่อยเห็นธาตุแท้

รึว่าสมัยนี้ความรักคือการได้เป็นผู้ถือครองเงินของอีกฝ่ายหนึ่ง
comment34:จากความเห็นที่ 26  ถ้าเป็นผม ผมจะทบทวนว่าจะเดินหน้ากับเธอต่อหรือไม่ 

แต่งงานกันไปมีแต่ปัญหารออยู่ครับ  ในสังคมไทย การแต่งงานของคนสองคนมันไม่ใช่เป็นเพียงเรื่องของคนสองคนเท่านั้น แต่เป็นเรื่องของคนสองครอบครัว  ถ้าเธอเป็นคนที่ประนีประนอมพอสมควร ปัญหาต่างๆ น่าจะพูดคุยให้ลงตัวได้  แต่ที่หนักกว่านั้นคือปัญหาความไม่เข้าใจกันของว่าที่แม่สามี กับว่าที่ลูกสะใภ้ คุณเป็นคนกลาง ปวดหัวแน่ๆ ครับ  

ไม่ได้อคติต่อเธอนะครับ เพราะผมฟังข้อมูลจากคุณเพียงข้างเดียว แต่ผมคิดว่าเธอน่าจะตั้งแง่พอสมควร อาจจะได้รับคำแนะนำจากผู้ใหญ่หรือคนข้างเคียงของเธอก็ได้  ฝากพิจารณาดูนะครับ  ด้วยความปรารถนาดี จากประสบการณ์ที่เห็นมาเยอะ  ตอนนี้เป็นลูกสะใภ้ก็ยังงั้นยังงี้กับแม่สามี พออนาคตได้เป็นแม่สามีบ้างก็จะเข้าใจความรู้สึกทุกๆ อย่างของคนที่เป็นแม่สามี  กงกำกงเกวียน มีมาแต่ดึกดำบรรพ์และจะมีต่อไปในอนาคตชั่วกัปป์ชั่วกัลป์  ทางที่จะหยุดได้คือหยุดที่ตัวเรา  เป็นสะใภ้ที่ดีในตอนนี้และเป็นแม่สามีที่ดีในอนาคต
comment34-1:ปวดหัวมากกกครับ อยู่ระหว่าง ม ม้า 2ตัว
comment35:แยกดีกว่าไหมคะ แต่ส่วนที่จะต้องใช้จ่ายส่วนรวมก็แชร์ๆกันออก

ถ้ารวมเงินกันเผื่อเลิกกันไปแล้วเกิดหย่ากันขึ้นมานี่ยุ่งนะคะ
comment36:แยกกระเป๋าแต่มีกองกลางครับ

และคุณก็ควรเก็บและบริหารเงินตนเองให้เป็น เผื่อเกษียณอายุ

ชีวิตคู่ไม่แน่นอน เลิกรากันไป จะได้ไม่เหลือแต่เตี่ยว
comment37:ก็ให้เมียเก็บนั้นล่ะ แต่คุณอาจจะขอค่าใช้จ่ายส่วนตัวสักร้อยล่ะ 30 ของเงินเดือน
ประมาณเอาไว้กินข้าว

แต่พี่ชายเราเมียให้เงินใช้วันล่ะ 150  แต่พี่ชายเราอยู่บ้านค่ะ ถ้าเงินไม่มีอยากได้อะไรก็ขอแม่ก่อน
แล้วเมียจะมาใช้หนี้แม่ให้ อยู่บ้านคือทำงานอยู่บ้าน นานๆ ออกไปส่งงานลูกค้า
comment38:แยกกันค่ะ กระเป๋าใครกระเป๋ามัน แต่ทำบัญชีรายรับรายจ่ายเอาไว้ ก็เลยจะเห็นรายรับของทั้งสองคน หลังจากช่วยกันเคลียร์หนี้เคลียร์สินรายเดือนแล้ว ตังในกระเป๋าใครหมดก่อนก็ขออีกคนค่ะ อิอิ
comment39:บ้านเรานะ
เอาเงินรวมกันเป็นกองกลาง
จากนั้นให้ค่าขนมไปกินคนละ 10000 บาท  (งานอดิเรกเล็กๆน้อยๆก้ออยู่ในนี้นะ)
บัตรเครดิต มีบัตรเสริม แต้มจะได้รวมกันเป็นกอบเป็นกำ (ทุกสิ้นเดือนก็มาเช็คว่าจ่ายอะไรบ้าง)
ส่วนเงินที่เหลือ ก็มาช่วยกันคิดว่าจะเอาไปเก็บยังไง ลงทุนอะไร
แต่อยู่กันแบบไม่เครียด ทุกอย่างมียืดหยุ่นได้ เพราะเราเป็นครอบครัวเดียวกัน
เงินเป็นองค์ประกอบหนึ่งที่สำคัญในชีวิต แต่ไม่ใช่สิ่งที่สำคัญที่สุดในชีวิตน๊าาาาาา
comment40:ดีนะยังไม่มีลูก
comment41:เรื่องเงินเรื่องละเอีนดอ่อนนะคะ  

เรายังไม่ได้แต่ง มีแพลนอยู่เร็วๆนี้

แต่คิดว่าจะแยกกันค่ะ
comment42:ไม่รู้สิ พูดยากเรื่องเงินๆทองๆเนี่ย พี่น้องท้องเดียวกันยังฆ่ากันมาแล้วเลย
นี่เมีย ยังไงก็คือ คนอื่นอยู่ดี

เคสของเรา เป็นแฟนกันยังไม่ได้แต่งค่ะ เก็บหอมรอมรินกันอยู่ เราคิดว่าแต่งได้ก็เลิกได้ 
เราเลยแยกค่ะ เราซื้อคอนโดเป็นของเราเอง เงินเรา ชื่อเรา ของใหญ่ๆแยกๆค่ะ ไม่ช่วยกันออก
แต่ถ้า ของจิปาถะ อย่างกินข้าวเธอออกนะ เสื้อผ้า รองเท้าเธอ เราดูแลออกเอง 

หาจุดกึ่งกลางนะคะ เราเห็นครอบครัวพี่ชายเพื่อนเรา แยกทุกอย่างเลยคะ
ไปกินข้าว ยังแยกจ่าย จานใคร จานมัน งง เป็นไก่ตาแตกเลย 555 แต่ก็เนอะ ครอบครัวใคร ครอบครัวมัน หาจุด cg เป็นของตัวเองนะคะ
comment43:ใหม่ๆไม่รวม
แยกกระเป๋า  แต่ก็ช่วยกันจ่าย
หลังๆเราเปลี่ยนงานเงินเดือนน้อยกว่า 
เค้าให้มาเดือนนึงเป็นก้อน 
ก็เยอะอยู่ 
ค่าเทอม ค่าขนมลูก 
จ่ายค่าผ่อนบ้าน บัตรเครดิทของเค้าด้วย
ถ้ามีเหตุให้ไม่พอก็บอกได้

หลังสุด-ตอนนี้เลย
เราไม่ได้ทำงานแล้ว
เราถือเอทีเอ็มเงินเดือนของเค้า
จ่ายทุกอย่าง ที่มีใบเรียกเก็บมา(ผ่อนบ้านหมดแล้ว)
เอาเงินไปให้คุณแม่สามีด้วย
แล้วก็โอนเงินให้สามีใช้จ่ายเดือนละ 2 ครั้ง
ถ้าจะมีจ่ายพิเศษก็โทรมาบอก
ออกไปโอนเงินให้(อีกธนาคารนึงที่เค้ามีเอทีเอ็มอีกใบ)

ตอนที่แยกกระเป๋า
ก็มีเงินส่วนนึงที่ส่งแชร์ไว้
ถ้าเปียแชร์ได้เงินก้อนก็แบ่งให้เรามั่ง
หรือให้ไปเข้าฝากประจำไว้(ชื่อเรา)

สามีชอบซื้อเครื่องประดับให้
ใหญ่บ้าง เล็กบ้าง
บอกว่าซื้อให้เธอ
อีกหน่อยเธอก็ให้ลูก ไม่ได้ไปไหน
พอได้ไอเดียไหมคะ
คือว่า ไม่ว่าสมบัติเงินทองใครถือ
มันก็เป็นของครอบครัวไง

มีอะไรให้เค้ากินใจหรือเปล่า
comment44:เรากะสามี  มีเงินเดือนทั้งคู่  ตกลงกันว่าใครออกเงินค่าอะไรที่ต้องรับผิดชอบร่วมกัน  ถ้าของส่วนตัว  ฝากซื้อคือฝากซื้อ เราให้เงินนะคะ  ไม่จำเป็นว่าฝ่ายใดฝ่ายหนึ่งเป็นฝ่ายเลี้ยงดู  เงินที่เหลือก็ออมร่วมกันในนามลูกและเหลือติดบัญชีของแต่ละคนเอาไว้ให้ตัดสินใจว่าแต่ละฝ่ายอยากซื้ออะไร
comment45:แบ่งเป็นสามกองแบบที่หลายความเห็นว่าไว้ก็ดีนะคะ  กองของฉัน กองของเธอ และกองของครอบครัว  แต่การที่เค้าจะขอเลิกเพียงเพราะไม่ยอมให้เค้าถือเงินมันก็ไม่ไหวนะคะ และดูรุนแรงไปหน่อย ถ้าเค้าไม่ยอมแบ่งสามกองก็ลองบอกเค้าว่ารวมก็ได้ แต่จขกท.เป็นคนถือเงินลองดูสิว่าเธอจะว่ายังไง ถ้าให้เดามีวีนชัวร์
comment46:แม้แต่คุณเองยังรู้สึก "ขัดใจ" แล้วคุณจะต้องอยู่กับความรู้สึก "ขัดใจ" นั้นไปอีกกี่ปีครับ 

เห็นด้วยกับความเห็นข้างบน ๆ ที่ว่า การเก็บเงินร่วมกัน ต้องชื่อร่วมนะครับ ไม่งั้นมันอาจจะแปรรูปไปเป็นอื่นๆ จนอีกฝ่ายตกใจได้ 

ในหลาย ๆ ความเห็น ก็คือสิ่งที่เค้าเรียกว่าการประณีประนอม เพื่อที่จะอยู่ร่วมกันครับ 
ให้สเกลจาก
0-10
0 = ต่างคนต่างหา ต่างคนต่างเก็บ
10 = กระเป๋าเดียวกันโดยแท้ หาได้เงินเท่าไหร่เข้ากองกลางให้หมด ใครจะใช้ก็มาเบิกไป
1-9 = ต่างคนต่างหา เก็บร่วมกัน บางส่วน (สัดส่วนเยอะน้อยก็ว่ากันไป)

ลองประณีประนอม เป็นครอบครัวเดียวกัน ควรอยู่ร่วมกันอย่างมีความสุขครับ
comment47:เราแยกกันค่ะ รายรับสามีสองเท่าของเรา
สามีจ่ายค่าบ้าน น้ำไฟ กินนอกบ้าน กินวันหยุดเพราะไปด้วยกัน 
วันธรรมดาเราจ่ายของเข้าบ้านเพราะเราเลิกงานก่อนอยู่ใกล้บ้านกว่า 
เวลาเที่ยวเราจ่ายไม่เกิน 30%
comment48:ผมจ่ายทุกอย่าง คชจ.ยันสัพเพเหระ ค่านม ฯลฯ เงินจะหมดค่อยเอาจากภรรยา
แล้วเธอ ค่อยให้ภรรยาถามว่ามีเงินใช้เปล่า ดูเป็นห่วงเป็นใยดี ชอบแบบนี้มากกว่า ส่วนเงินเธอให้เก็บไว้ไม่ต้อวจ่ายอะไรเลย

ถ้าให้เธอจ่าย มีหวัง บ้าน รถ โดนยึดหมด ไม่มีเวลาไปจ่ายแน่นนอน 555

เฮ่ย ลืมสรุป เราแยกกันเก็บ แต่ผมไม่เคยเหลือซักเดือนจริงๆ
comment49:ของเรา รวมเงินกัน แบ่ง 4  ส่วน   สมมุติ เงินเดือนรวมกัน  25,000 (เอาแบบเข้าใจ)
ส่วนที่  1  เก็บเป็นเงินกองกลาง ห้ามถอน เก็บแล้วเก็บเลยฝากธนาคาร  เก็บ 10,000 บาท เหลืออีก 15,000 แบ่ง
ส่วนที่  2  แบ่งสามี   5,000 (ค่าใช้จ่ายของเรากินข้าวแค่วันละ 300 บาท (ทำงานกะ เดือนนึงทำงานประมาณ 20 วัน)พอบ้างไม่พอบ้างขอเมีย
ส่วนที่  3  แบ่งภรรยา  5,000 (ค่าใช้จ่ายของเรากินข้าวแค่วันละ 100 บาท (ของเราเงินเหลือ ก็ค่าใช้จ่ายจิปะทะบ้างก็ยังเหลือ 
               ฮ่าๆ แบ่งๆให้สามีบ้าง)
ส่วนที่  4  อีก 5000 บาท จ่ายค่าห้อง น้ำ ไฟ  รวมแล้วไม่เกิน  3300 บาทต่อเดือน เงินเหลือ  ตั้ง 1,700 (ในส่วนนี้เอามารวมกับส่วนที่ 3 นั้นคือภรรยา ถ้าเดือนนี้ค่าใช้จ่ายไม่มีอะไร ก็จะไปรวมกับ ส่วนที่ 1  นั้นก็คือ ฝากธนาคาร  

งงกันบ้างอ่ะป่าว ฮ่าๆๆๆ  ในส่วนที่จะให้ทางครอบครัวแต่ละฝ่ายเป็นเงิน โบนัส ให้เป็นรายปี ทั้งสองฝ่ายมีกินมีใช้ไม่เดือนร้อน (ค่อยยังชั่ว)

เราทำแบบนี้ตั้งแต่แต่งงานมา จะ 5 ปี ละ ไม่เคยมีปัญหาด้านการเงินเลย  เรา 2 คน มีหนี้แค่ กยศ.  ไม่กี่หมื่น เกือบจะหมดละ อีก 13 ปี ฮ่าๆ

ไม่ได้เดือนร้อนด้านการเงินแบบนี้แหละความสุข

จขกท. ลองไปใช้ดูก็ได้นะคะ ไม่หวง ถ้าเปิดใจกันทั้งสองฝ่าย
comment50:พ่อแม่ผมหรอ 
พ่อผมเงินเดือน หมื่นสอง-หมื่นห้า
เก็บเอง 4000 ที่เหลือของแม่

พ่อบอกว่า 4000 นี่ยังเหลือนะ 
เพราะมีแค่ค่าน้ำมันมอไซค์ อาทิตย์ละ 100 ที่เหลือกินบ้านหมด
ข้าวเที่ยงก็เอาไปจากบ้าน นานๆจะกินนอกที แล้วพ่อไม่ฟุ่มเฟือย
จะกินอะไร ใช้ผมไปซื้อแล้วบอก ออกไปก่อน จนทุกวันนี้ หลายก่อนแล้ว

นั่นเป็นเหตุผลที่ว่า 4000 ก็เหลือ สำหรับชีวิตพ่อ
comment51:ไม่ได้แยกค่ะ พอสิ้นเดือนปุ๊บ แฟนกดมาให้ทุกบาทเลยค่ะ 
ก็เคยถามนะคะ ไม่แยกกันใช้หรอ เค้าก้ตอบว่า ไม่เปนไร
เพราะว่าเวลาจะซื้ออะไร อยากกินอะไร เราก้ซื้อให้อยู่แล้ว
ตอนนี้ให้แฟนไปทำงานวันละ 100 บาท แฟนเหลือมาหยอดออมสินด้วย น่ารักที่สุด 
แต่แอบโดนเพื่อนว่าโหดกับแฟน  แต่ๆ เค้าทำเองนะ ไม่เคยขอให้กดเงินมาให้
เพราะฉะนั้น เราว่า เป็นเรื่องของแต่ละคนค่ะ ว่าจะตกลงกันยังไง
comment52:กึ่งแยกค่ะ แต่เรามีเงินกองกลางร่วมกัน นั่นคือตกลงกันว่าจะลงเงินทุกเดือนจำนวนเท่าๆกัน ไว้เป็นค่าใช้จ่ายใหญ่ๆ เช่น พวกค่าประกันรถ ซ่อมรถ อื่นๆ ที่พิเศษออกไป ถ้าพวกค่ากิน หรือค่าใช้จ่ายอื่นๆที่ไม่มาก สามีเราเป็นคนออกค่ะ ส่วนค่าใช้จ่ายส่วนตัวของเรา เราออกเอง เพราะเราค่อนข้าง "เยอะ" และสามีไม่ค่อยเห็นด้วยในส่วนฟุ่มเฟือยของเรา แต่เขาเห็นว่าเรายังเหลือเก็บเลยแยกค่าใช้จ่ายกัน

สามีเราไม่ค่อยฟุ่มเฟือยเหมือนเรานะ และเขาพยายามจ่ายส่วนของเราสองคนให้มากที่สุด (ยกเว้นส่วนฟุ่มเฟือยของเรา) และพยายามหาจุดสมดุลในการจ่ายเงินของเราสองคนค่ะ สามีเราเงินเดือนน้อยกว่าเราค่ะ เราเลยให้เกียรติเขาในเรื่องนี้ เพราะเห็นความพยายามของเขา

ยังไงคงต้องจับเข่าคุยกัน เขียนแจกแจงกันเลยว่าคุณใช้จ่ายเท่าไหร ภรรยาเท่าไหร่ มากไปตรงไหน อะไรที่ภรรยาคุณไม่พอใจ คุณขอใช้เงินส่วนไหนได้บ้างเพื่อชดเชย  เราเคยเจอเรื่องเงินๆทองๆกับญาติสามีพอสมควร ก็รำคาญนะ แต่เรายังไม่มีลูก เงินเก็บก็มี แล้วเราก็รักสามีมากจนไม่อยากสร้างความลำบากใจให้เขา ก็ขึ้นกับภรรยาคุณๆละค่ะ
comment53:เราจะมีเงินกองกลางค่ะ กำหนดจำนวนไว้ว่าเดือนเท่าไหร่ แต่สามีเราจ่าย 70% ค่ะ เรา 30% 555+
ที่เหลือก้ต่างคนต่างเก็บค่ะ ของใช้ส่วนตัวส่วนใหญ่ซื้อเอง เว้นแต่บางทีสามีอารมณ์ดี ก้มีซื้อเสื้อผ้า โน่นนี่ให้บ้างค่ะ 
ทำก่อนแต่งงานค่ะ หลังแต่งก็ทำแบบนี้
comment54:เมื่อก่อน แฟนเก่าเคยคุยกับเราว่า ถ้าเราแต่งงานกัน เราจะบริหารเงินกันยังไง แฟนเก่าเขาอยากให้เราเป็นคนเก็บเงิน เพราะเขาเก็บเงินไม่อยู่ ชอบซื้อโน้นซื้อนี่ จุกจิก จนเราต้องบอกว่า แยกเงินดีกว่า แต่ขอมีเงินกองกลางไว้ เผื่อฉุกเฉิน เหตุที่ให้แยกเงิน เพราะอาจต้องซื้ออะไรที่จำเป็นหรืออยากได้ก็ซื้อตามอิสระ ไม่บังคับกฏเกณฑ์ แต่ถ้าอยากให้เก็บ ก็ต้องเก็บเข้ากองกลางดีกว่า แฟร์ๆดีคะ จะใส่เดือนเท่าไหร่ ก็ว่าไป
comment55:ยังไม่ได้แต่งค่ะ แต่อยู่ด้วยกัน เราเป็นคนเก็บเงิน ถือบัตรทั้ง ATM และบัตรเครดิต ของเราและของแฟน พอสิ้นเดือนเราก็เอาไปจ่ายค่างวดรถ(เงินแฟน), ค่าบัตรแฟน (เงินแฟน), ค่าหอ( เงินเรา) ค่าใช้จ่ายอื่นๆเราเป็นคนบริหาร ส่วนค่าใช่จ่ายส่วนตัวของแฟนเขาก็จะขอเป็นรายวันแล้วแต่วันไหนจะใช้เท่าไหร่ แต่ทุกวันเราต้องทำรายรับรายจ่าย พอแฟนเราว่างก็จะมาเปิดดู
comment56:แฟนเราก้เป็นคนไม่ชอบขอเงินใคร แต่แยกกันใช้ก็บริหารลำบาก เราพอเข้าใจแฟนคุณนะ เอางี้มั้ยคะ เจอคนละครึ่งทาง คุยกับแฟนคุณว่า เดือนนึงคุณใช้ประมาณเท่าไหร่ พอคุณได้เงินมาก็แบ่งไว้ใช้ค่ากินค่าเดินทางของคุณส่วนนึง ที่เหลือก็ให้แฟนคุณจัดการ เช่นค่ากินค่าใช้ในบ้าน ค่ารถค่าบ้าน ค่าน้ำค่าไฟ เหลือเท่าไหร่ก็ให้เค้าเก็บ คุณก็จะไม่ต้องขอเงินแฟน แต่ก็ใช้เงินร่วมกัน แถมมีเงินเก็บอีกต่างหาก ครอบครัวเราใช้วิธีนี้ วินๆทั้งสองฝ่าย ลองดูนะคะ
comment57:ผมให้เมียหมดครับ (แต่มีเก็บบ้าง แต่ไม่ใช่เงินเดือนหลักๆครับ เป็นเงินนอกระบบ อิอิ) แล้วเค้าก็จะให้ผมเอาใส่กระเป๋าตังให้เลย สามร้อย 555 ใช้ไปเท่าไหร่ พรุ่งนี้ก็มีเท่าเดิม สามร้อย แต่ผมก็ไม่ได้ใช้อะไรมากครับ เหล้าไม่ดื่ม บุหรี่ไม่สูบ แต่ถ้าอยากได้อะไรก็ใช้เงินเก็บลับๆของเราเองครับ อิอิ
comment57-1:มีเงินเก็บลับๆก็ไม่เรียกว่าให้เมียหมดสิครับ 555+
comment57-2:ที่จริงก็ไม่ได้ลับมากหรอกครับ เค้าก็รู้ อิอิ
comment58:งง กับนิสัยแฟนคุณมากๆ  เดาว่าไปฟังแม่ตัวเองมาเลยต้องมาใช้วิธีนี้ 

ถ้าเกิดแม่คุณรู้ว่าลูกสะใภ้มาทำแบบนี้กับลูกชายเค้านะ สงัสยมีสิทธิ์ได้เลิกกันจริงๆก่อนเรื่องแบ่งเงินจะจบซะอีก หุหุหุ 

มีที่ไหน ขู่เลิก ไล่ออกจากบ้านอีก!?   คนรักกัน (ด้วยใจ) ที่ไหนเค้าทำกันแบบนี้ครับเนี่ย???
comment59:เราเป็นผู้หญิง ถ้าเเต่งงานเราก็ไม่รวมนะ ถ้าเเบ่งจากของเเต่ละฝ่ายมาเก็บด้วยกันเราโอเค เเต่มานั่งขอเงินกันใช้เราไม่เอา เเฟนก็ต้องมีอยากใช้ส่วนตัว เราก็มีของที่อยากได้ส่วนตัวเหมือนกัน ไปเอามาจากไหนความคิดว่าไม่รวมเงินไม่ใช่ครอบครัวเนี่ย
comment60:เงินใครเงินมัน ต่างคนต่างหามา 

ต้นเดือนใส่กองกลางไว้ สำหรับค่าใช้จ่ายในบ้าน กิน เที่ยว ไม่พอก็ใส่เพิ่มเท่ากัน ... 

ส่วนคนถือเงินกองกลางคือแฟนค่ะ เราเก็บเงินไม่อยู่เหมือนแฟน เลยให้แฟนจัดการให้ อีกอย่างเวลาไปช้อปปิ้งหรือกินข้าว ให้เค้าจ่ายมันให้เกียรติด้วยค่ะ
comment61:ส่วนตัว  หลังแต่งงาน แบ่งเป็น 2 ช่วง 
ช่วงแรก  ตอนที่เราทำงานประจำ  เงินใครเงินมัน  ไม่ก้าวก่ายซึ่งกันเเละกัน  ใครจะใช้อะไรก็ใช้ได้ตามสบาย  ไม่พูดเรื่องเงิน   
            เขาไม่เคยให้เงินเราใช้ 
            ค่าใช้จ่ายส่วนรวมที่มีหลักๆคือ กิจกรรมร่วมกัน เช่น กิน เที่ยว  โดยมากผู้ชายจ่าย   (เขารายได้มากกว่าเราสิบเท่า)

ช่วงหลัง  เราไม่ได้ทำงานแล้ว  เราก็ใช้เงินเก็บของเรา   
             เขาให้เงินเราบ้างแล้วแต่ใจเขา  เงินทุกบาทที่เขาให้เราก็ฝากธนาคาร  ไม่นำมาใช้   ถ้าเขามีปัญหาเรื่องเงิน  เราก็นำส่วนนี้แหละมาให้เขา  ก็เงินของเขานี่นา
              ส่วนเขาก็จ่ายส่วนรวม คือกิน เที่ยว เหมือนเดิม   


ค่าใช้จ่ายในบ้าน  บ้านเขา เขาจ่าย  บ้านเราเราจ่าย   คือเราอยู่บ้านแม่  ส่วนเขาอยู่บ้านเขาเอง

ส่วนตัวคิดว่าเขาทำงานได้เงิน  ก็เงินเขา  เราไม่คิดที่จะเป็นภาระ  หรือขอใครกินน่ะ  ถ้าเกิดอะไรขึ้นในอนาคต  จะได้ไม่มีใครมาว่าได้ว่าเราเกาะเขากิน   คือเรามีศักดิ์ศรึพอน่ะ
comment62:ลองคุยกับภรรยาให้เจอกันคนละครึ่งทางดีกว่ามั้ยคะ

แบ่งเงินบางส่วนของทั้ง 2 คน มาลงเป็นเงินกองกลาง คนละเท่าๆกันทุกเดือน แล้วให้ภรรยาคุณเป็นคนจัดการไป

วิธีนี้น่าจะพอทำให้ภรรยาคุณพึงพอใจได้ โดยที่

คุณก็ยังมีเงินบางส่วนไว้ใช้จ่ายเองตามสะดวก

และภรรยาคุณก็ได้เป็นคนถือเงินส่วนรวมไว้

ถ้าเธอรักคุณจริงๆ เธอจะต้องยอมค่ะ

คุยกันดีๆด้วยเหตุผลนะคะ
comment63:แน่นอน ไม่มีสูตรตายตัวหรอกครับ ว่าต้องทำแบบนี้ๆๆ 

บ้านใครบ้านมัน ต้องไปหาจุดลงตัวของแต่ละคนกันเอง

อย่างของผม กลายเป็นว่าผมเป็นฝ่ายมีระเบียบวินัยทางการเงินสูงกว่าที่รัก เก๊าะเลยตัดแบ่งกันประมาณนี้

ส่วนที่ผมรับผิดชอบ
- รายจ่ายประจำ/แน่นอนตายตัว อย่างค่าเช่าห้อง ค่าน้ำ ค่าไฟ ค่าผ่อนรถ<-อันนี้เพิ่งหมด ค่อยยังชั่วหน่อย
- เวลาไปเที่ยวต่างจังหวัด ผมรับผิดชอบค่าใช้จ่ายทางตรงของรถไป
- โครงการในอนาคต อย่างงบประมาณทำบ้านในฝัน ผมก็เป็นคนหยอดกระปุกไว้

ส่วนที่ให้ที่รัก  รับผิดชอบ
- ค่ากิน ค่าใช้ ค่าของเบ็ดเตล็ด เวลาไปบิ๊กซี เค้าเป็นฝ่ายเดินเลือกๆๆ จ่ายๆๆ ผมมีหน้าที่หิ้วตะกร้าตามอย่างเดียว
- เวลาไปเที่ยว ที่รักเป็นคนซื้อของกินตลอดทาง
- ของเล่น ของส่วนตัว อันนี้ซื้อใครซื้อมัน

แต่ยอมรับว่า กว่าจะจัดแบ่งกันลงตัวได้ ก็เคยมีปากเสียงกัน ถึงขั้นน้ำหูน้ำตามาบ้างเหมือนกันครับ กว่าจะหาจุดที่ลงตัวได้
comment64:ขอบคุณสำหรับความคิดเห็นทุกท่านครับ สรุปผม.....ยอม ยอมแฟนผมแล้วครับเพราะรักก็เลยต้องยอม เอ้า ลองดูก็ได้ ผมอาจชอบระบบนี้ก็ได้ ใครจะไปรู้
comment65:ให้เมียจัดการทุกอย่าง เมียให้ใช้ เดือนละ 5 พัน บัตรเครดิต 1 ใบเผื่อฉุกเฉินและเติมน้ำมัน ข้าวของ เครื่องใช้ เสื้อผ้า เมียจัดให้ ถูกใจกว่าเลือกเองอีก อยากได้ของแต่งรถ ก็ขอเอาเป็นครั้งๆไป ผมมีความสุขดีนะ ไม่ปวดหัว เอาเวลามาคิดเรื่องงานดีก่า
็
comment66:ของเรารวมกันค่ะ
เราว่ามันอยู่ที่ว่าฝ่ายชายเงินเดือนเยอะกว่ารึเปล่า
เพราะถ้าฝ่ายชายเงินเดือนเยอะกว่า ส่วนใหญ่แล่วจะไม่อยากเก็บรวมกับภรรยา  เพราะตัวเองเคยถือเงินเยอะ
ถ้าให้เมียเก็บ จากที่เคยใช้เยอะก้ต้องถูกจำกัดลง
แต่ถ้าเงินเดือนเท่าๆกัน เราว่าเก็บรวมกันดีนะ
เหตุผลเพราะว่า หากต่างคนต่างเก้บ ช่วงลูกเล็กๆมันก็จะยังเป็ยระเบียบในการจ่ายคะ คนนั้นออกอันนี้ คนนี้ออกอันนั้น ชัดเจน
เเต่เชื่อเถอะค่ะเมื่อลูกคุณโตขึ้น  บางครั้งลูกจะไปขอค่าเทอมเอากะพ่อ ค่าถ่ายเอกสารพ่อบอกให้มาเอากะแม่  มันจะเป็นแบบนี้ค่ะ
เพราะบ้านเราเป็นแบบนี้ พ่อกะแม่เราต่างคนต่างเก็บ  สรุป เกี่ยงกันจ่ายจ้าา มันเป้นระบบดีแค่ช่วงแรก หลังๆจะไม่ใช่ค่ะ
แต่ถ้าจะเก้บรวมกัน ฝ่ายคนที่เก้บต้องเคลียร์ดีดีอ่ะค่ะ  ต้องมั่นใจว่าถึงชั้นจะถือเงินแต่ บริหารจัดการดีค่ะ
สามีอยากได้อะไร ถ้านานๆทีก็ซื้อให้ค่ะ  เป็นระเบียบดีค่ะ
comment67:ของเราแล้วแต่บางเดือน ไม่ได้ตั้งกฎว่าจะต้องรวมกันหรือแยกกัน
ต่างคนต่างถือบัตร แต่ถึงเวลาจ่ายก็ต่างคนต่างควักจ่ายแล้วแต่สถานการณ์ แต่ส่วนมากสามีให้เราจ่ายหมดสำหรับค่าใช้จ่ายในบ้าน
แต่พอถึงเวลาเราหมดเงินก็ต้องแชร์เงินให้ถือกันอยู่ดี..ไม่ซีเรียสค่ะสำหรับเรื่องเงิน...
แต่ถ้ามีเรื่องอื่นเข้ามาแทรกด้วยก็ลำบากใจค่ะ..เอาใจช่วยค่ะ
comment68:แยกคะ แต่จะมีกองกลางเก็บไว้ให้ลูกในอนาคต "เพื่อลูก"

โดยส่วนตัวแล้ว ความต้องการของแต่ละคนไม่เท่ากัน เราอยากช้อป เค้าอยากแต่งรถ เอาเงินมารวมกันทะเลาะกันแน่ๆ 
เงินเค้าเงินเรา ต่างก็นึกถึงผลประโยชน์ของตัวเองก่อน แยกเพื่อตัดปัญหาการทะเลาะกัน 
แต่ก็มีเก็บกองกลางเดือนละเท่าๆกัน หรือใครสมัครใจเดือนนี้อยากให้เงิน "เพื่อลูก" มากกว่าทุกๆเดือนก็ได้แล้วแต่

ค่อยๆคุยกัน เจอกันคนละครึ่งทาง ลองต่อลองกะแฟนคุณดู เผื่อแฟนคุณจะใจอ่อน สู้ๆนะค่ะ เป็นกำลังใจให้
comment69:ถ้าอีกฝ่ายมีความคิดว่า " ไม่รวมเงินกัน มันไม่เหมือนครอบครัว แยกเงินเธอ เงินฉัน มันไม่ใช่ครอบครัว"
เราคงยอมนะ แต่ต้องเป็นบัญชีร่วมนะจ๊ะ คนใดคนหนึ่งจะแอบมาถอนไม่ได้
ถ้ายังไม่ยอม ยากเก็บเงินเอง เราว่ามันไม่ใช่วิสัยปกติที่คนเป็นสามีภรรยาจะพึงกระทำนะ 
คือ ไม่ใช่ไม่ไว้ใจนะ แต่ไม่ไว้ใจมากๆๆๆเลยหล่ะ 
เงินทั้งหมดไปกองอยู่ที่คนๆเดียว ถ้าคู่เรามือเติบ ใช้เงินเก่ง มันต้องมีเผลอเอามาใช้กันบ้างแหล่ะน่า

จขกท. ลองคุยกับแฟนคุณให้เข้าใจเถอะนะ
คนที่กว่าจะมาแต่งงานกัน มันต้องผ่านอะไรด้วยกันมาตั้งมาก
อย่าให้เรื่องนี้มาเป็นอุปสรรคในการดำเนินชีวิตคู่เลยค่ะ

ปล.1 เรายังไม่แต่งงานนะ 
ปล.2 หวังว่าชีวิตนี้คงจะไม่เจอะเจอคู่ครองที่เอาเรื่องเงินเรื่องทองมาท้าเลิกแบบ จขกท. นะ (เฮ้อ!)
comment70:ของเราก็เก็บด้วยกันนะ คือเงินเดือนทั้ง 2 คนมารวมกันเลย 
แล้วก็เอาไปจ่ายค่าใช้จ่ายต่างๆ รถ บ้าน ค่านำ้ ค่าไฟ  ค่าใช้จ่ายประจำ 
ที่เหลือเราก็เก็บเข้าเงินฝากระยะสั้น ระยะยาวก็ว่ากันไป
แล้วตกลงกันว่าจะติดกระเป๋าไว้ใช้ทั้งเดือนคนละเท่าไหร่  
แต่ถ้าเวลาซื้อของอื่น เช่น กระเป๋า เรากับแฟนเป็นแบบบอกกันตลอด หรือไปซื้อด้วย 
ควรซื้อ หรือไม่ควรซื้อดูที่เงินเก็บระยะสั้นเอาค่ะ

เราเองก็ชอบรวมเงินกันนะ เพราะเราคิดว่าทั้ง 2 คนควรรู้ว่ามีค่าใช้จ่ายเท่าไหร่ เก็บเท่าไหร่
comment71:เงินเดือนผม 1 เดือน พอดีกับค่าใช้จ่ายทั้งหมดทั้งเดือนของครอบครัว เงินเดือนผมก็เลยเป็นค่าใช้จ่ายทั้งหมดในครอบครัว
ส่วนเงินเดือนเมีย คือเงินเก็บส่วนรวมของครอบครัว ไม่นำมาใช้ใด ๆ ยกเว้นจำเป็นจริง ๆ ทำแบบนี้เห็นตัวเงินพอสมควรครับ
comment72:บอกมันก็รู้สิวะ ครับ !!!!!!!
comment73:เก็บเองค่ะ  แล้วก้อไม่เคยมีปัญหา ส่วนตัวคิดว่าคนในครอบครัวเดียยวกันไม่ควรเงินเธอเงินฉัน นี่เธอจ่าย นี่ฉันจ่าย ตลกอ่ะ อาจจะเป็นเพราะที่บ้านพ่อแม่ก้อเป็นแบบนี้มั้งค๊ะ  เห็นมีคนรู้จักมาเล่าให้ฟัง แยกกระเป๋ากันใช้เงิน พอไปซื้อของใช้ อีกคนพยายามจะเดินเลี่ยงตอนจ่ายเงิน ยังงง ว่านี่มีลูกแล้วยังเป็นกันแบบนี้เหรอเนี่ย   ของอะไรถ้าตกลงกันให้เคลีย ตั้งแต่แรก มักไม่มีปัญหาค่ะ สมมุติ คุณเงินเดือน 100000 บาท เดือนนึง ใช้ 30000 หักออกมาเลย อีก 70000 ให้มนุษย์เมีย ไปบริหารจัดการ ค่าน้ำ ค่าไฟ ค่าบ้าน ค่ารถ ค่ากินอยู่ของใช้ เหลือจากจ่ายก้อคือเก็บเข้าบัญชีร่วมก้อได้  คุณก้อบริหารในส่วน 30000 ของคุณไปให้อยู่รอดครบเดือน  ปัญหาก้อไม่เห็นน่าจะเกิด
comment74:ไม่ร่วมคะ แยกกันใช้เพราะรู้อยู่แล้วว่ารายจ่ายต่อเดือนมีอะไรบ้าง^^ไม่ร่วมแต่อิฉัน ทำบัญชีเก็บทุกรายละเอียดคะ
comment75:ตุณแม่เราก็เป็นคนเก็บเงินค่ะ เงินที่คุณพ่อให้เก็บคือหักค่าใช้จ่ายในบ้านที่คุณพ่อจ่าย(ค่าน้ำ+ไฟ)กับเงินที่คุณพ่อจะใช้แต่ละเดือนไว้แล้ว
แต่พอคุณแม่จะซื้ออะไรที่เป็นของฟุ่มเฟือยก็จะบอกคุณพ่อก่อนทุกครั้ง ก็ไม่เคยมีปัญหาอะไรค่ะ

การที่ผู้หญิงอยากเป็นฝ่ายเก็บเงินเองก็คงอยากบบริหารจัดการอะไรในบ้านเองนั่นแหละค่ะ และอาจจะคุมค่าใช้จ่ายคุณสามีเพื่อไม่ให้มีปัญหาเอาเงินที่เหลือไปเลี้ยงหนูๆหรือเปล่า? เพราะปกติค่าใช้จ่ายยิบย่อยในบ้านผู้หญิงก็เป็นคนคุมอยู่แล้ว

ทางที่ดีจขกท.ก็คอยเช็คว่าแต่ละเดือนคุณภรรยาเก็บเดือนเท่าไหร่ เอาไปทำอะไรบ้าง บางที ในอนาคตภรรยาคุณอาจจะเป็นคนเก็บเงินได้ดีกว่าคุณเก็บเองก็ได้นะคะ^^
comment76:ของเราสามีทำงานคนเดียวเราเป็นแม่บ้านเต็มเวลาค่ะ เราดูแลเรื่องการเงิน ค่าใช้จ่ายทุกอย่างในบ้าน รายได้ทั้งหมดมาจากเงินเดือนของสามีและค่าเช่าคอนโดค่ะ

เราจะดูแลให้สามีมีเงินติดกระเป๋าเสมอ แต่ถ้า วันไหนสามีเงินหมดก็จะขอเรา เราก็จะให้หยิบจากกระเป๋าของเราเอง เท่าไรก็ได้แล้วแต่เค้าจะหยิบ
แต่เค้าก็จะพกเงินแค่ 2-300 ร้อย อย่างมากไม่เกิน 1000  เพราะพกเงินเยอะทีไรมีคนขอยืมทุกที และเราจะดูแลให้ใน ATM ของเค้ามีเงินอย่างต่ำหมื่นนึงเสมอเผื่อฉุกเฉิน

สรุปสามีมีทั้ง ATM. ทั้งบัตรเครดิต ตอนไหนฉุกเฉินเงินไม่พอจริงๆ ก็โทรมาให้เราโอนเงินให้

วันไหนได้เงินก้อนมาก็จะเอาให้เราเก็บไว้ ตัวเองเก็บไว้ใช้แค่นิดหน่อย

เรื่องเงินๆทองๆ พวกนี้เราไม่เคยคุยหรือตกลงกัน แต่มันเป็นไปเองโดยอัตโนมัติ
comment77:เป็นครอบครัวมากว่า 20 ปี โดยใช้เงินคนละกระเป๋า 
ไม่มีใครรู้ด้วยว่ากระเป๋าอีกคนมีเงินเท่าไร

แต่ค่าใช้จ่ายต่างๆ ช่วยกันออก แต่ไม่ใช่เอาเงินมารวมกันแล้วจ่าย แต่รับภาระค่าใช้จ่ายนั้นๆ ไปเลย  
อาจเป็นเพราะสามีไม่ใช่คนตระหนี่ เลยไม่เคยรู้สึกว่าถูกเอาเปรียบ 
ไม่เคยเกี่ยงกันออกเงินด้วย เพราะความรู้สึกมันบอกเองว่า เอ้อ เดือนนี้ดูเหมือนเขาจะจ่ายมากไปแล้วนะ เราก็จะรับภาระรายจ่ายจรในบางส่วนที่เหลือเอง

ก็อยู่กันมาได้ดี ไม่เห็นมีปัญหาอะไร  ทั้งสองฝ่ายรู้สึกอิสระ แต่ขณะเดียวกันก็รู้ถึงความรับผิดชอบในฐานะครอบครัว
อ้อ เราใช้เงินของเราเองนะ ไม่เคยเอาเงินของเขามาใช้ส่วนตัว ไม่เคยขอด้วย
comment78:เอาชีวิตจริงนะ ไม่โกหก

คบกันมา 7 ปี แต่งกันได้ 3 ปี ละ รวม 10 ปี

ก่อนแต่งนี่ เงินใครเงินมัน รู้สึกมีอิสระมาก เงินใช้สบาย

หลังแต่งนี่ เหลือวันละ 20 บาท แต่เราก็ยังอดออมนะ เก็บไว้ในกระปุก เยอะมากเลย

แต่วันดีคืนดี เมียก็ริบไปซะงั้น อ้างว่า เอาไปทอน เพราะแบ๊ง 20 เยอะดี ฮือๆๆ

ทุกวันนี้มีชีวิตเหมือนเป็นทาสเมีย จะหนีไปทำงานส่วนตัวก็ไม่ได้ ต้องทนกับ 20 บาททุนวัน ทุนวัน(เมียบอกว่า หื่นๆยังงี้ ออกไปนอกบ้านนะ ไม่พ้นคุก อยู่ที่บ้านนี่แหละ เด่วให้ดูขาหมู เอ๊ย...ขาอ่อนทุกวัน)
comment79:เราอยากแยก สามีจะให้รวมบัญชีทำไมไม่รู้ทั้งๆ ที่เค้าหาเงินได้มากกว่าพอสมควร
แต่เราว่ามันรู้สึกดีนะ เหมือนเป็นครอบครัวเดียวกันดี ไม่ต้องกลัวใครได้เปรียบเสียเปรียบ

ว่าแต่รวมบัญชีคุณก็ไม่เห็นต้องขอนี่คะ ก็ใช้บัตร 2 ใบจากบัญชีเดียว เรื่องอิสระก็ไม่เห็นเสียตรงไหน ไว้ใจกันได้มากขึ้นอีกเพราะรู้รายรับ รายจ่ายทั้งหมด และอาจเป็นเพราะเรากับสามีมีวินัยในการใช้เงินเหมือนกันเลยไม่มีปัญหาค่ะ.
comment80:คุณก็แบ่งเงินซิครับ จะกี่ส่วนก็แล้วแต่ ความเหมาะสม เช่น 3 ส่วน เป็นของคุณ 1 ส่วน, กองกลาง(ให้เมียเก็บ) 1 ส่วน, ฉุกเฉิน 1 ส่วน (ฝากเป็นชื่อพ่อ-แม่ คุณก็ได้) อย่าให้เมียหมด เพราะวันใด วันหนึ่งต้องเลิกกัน เงินนั้นจะมีปัญหาทันที เรื่องการแบ่งสินสมรส

จำคำโบราณไว้ว่า "เสียทองเท่าหัว แต่ไม่ยอมเสียผัวให้ใคร" ถ้าแฟนคุณ จะเลิกกับคุณเรื่องนี้ ผมว่าคุณโชคดีแล้วล่ะครับ ที่อนาคตคุณจะไม่ต้องโดนมากไปกว่านี้
comment81:เมื่อวานผมกำลังจะแนะนำเพื่อนคนนึงเรื่องที่คุณถามพอดีเลย 
ผมว่าเก็บไว้ส่วนนึงก็ดีครับเพราะอะไร ๆ ก็ไม่แน่ ไว้เป็นส่วนของเราสักนิดไม่ต้องเยอะหรอกครับ เก็บไว้เผื่อฉุกเฉินเพราะบางทีเราเองอยากได้สิ่งของอะไร หรือเจ็บป่วยกระทันหันถ้าไม่มีเงินส่วนตัวอยู่เลยเวลาไปขอเงินเมียทั้ง ๆ ที่จำเป็นหรือไม่จำเป็นอาจจะมีอาการเคืองกันได้นิดหน่อย เป็นการรักษาบรรยากาศของชีวิตคู่ด้วยนะ 
กรณีของเพื่อนผมคนน่ะต่างคนต่างทำงานแต่เงินเอาเข้ากลางแต่ผมสงสารมันมากแฟนมันกินแต่ของดี ๆ มื้อละเป็นหลายร้อยแต่มันไม่ได้ไปกินด้วย ส่วนมันก็กินปกติทำงานรับจ้างหนัก ผมเห็นแล้วเสียดายเงินแทน 55 เลยแนะนำไปว่าเก็บเงินไว้ส่วนตัวบ้างเถอะสักวันละ 100 หรือ 50 บาท เป็นส่วนของเรา คิด ๆ แล้วปีนึงก็ได้เยอะนาครับ
comment82:นับตั้งแต่แต่งงานมา ไม่เคยมีกระเป๋าเธอกระเป๋าฉัน มีแต่กระเป๋าของเราค่ะ เพราะเราคือคนๆเดียวกัน เป็นครอบครัวเดียวกัน ถ้ายังแยกมันเหมือนแค่เป็นแฟนกัน  การที่ใช้กระเป๋าใบเดียวกัน มันทำให้ควบคุมพฤติกรรมซึ่งกันแระกันได้ง่ายค่ะ  เวลาสามี มีกิ๊ก ใช้เงินเยอะขึ้น จะรู้ทันที มันมีข้อดีนะค่ะ
comment83:อ้อมขอระบายหน่อยน่ะค่ะเพิ่งแต่งอยู่กับแฟนมาได้นึงปี ไม่กล้ารวมเงินกับแฟน เพราะว่าครอบครัวแฟนค่อนข้างต้องพึงพาแฟนค่ะ แฟนต้องจุนเจือครอบครัวเขาค่ะอ้อมกลัวว่าแฟนจะเอาเงินอ้อมไปจุนเจือครอบครัวเขาจนตัวเราเองเดือดร้อน สิ้นเดือนมาอ้อมจะวางเงินกองกลางคนล่ะ 5000 เป็นค่าใช้จ่ายภายในบ้านค่ะ ตอนเขามาขออ้อมกระซิบบอกเขาว่าฉันจะแต่งกับเทอเพราะฉันรักเทอ แต่ฉันไม่ได้รักครอบครัวเทอ ถ้ารับในสิ่งที่ฉันเป็นได้ ฉันแต่ง ถ้าไม่ได้ฉันเลิก เขาก็รับได้ แต่ทุกวันนี้ก้อมีปันหาแม่ผัวลูกสะใภ้อยู่ดี  เอะอะ ก้อว่าเราใจดำ แล้วจะให้เราทำไงก้อเขาไม่ใช่แม่เราอ่ะ แฟนเราก้อต้องเลี้ยงแม่ ส่งน้องน้องเรียนอีกเหตุผลเพียงแค่เค้าเป็นลูกคนโต ตลกสิ้นดี เกิดมาเป็นลูกโตต้องรับผิดชอบเลยเหรอ???

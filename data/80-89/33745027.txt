title:ขอความร่วมมือนะครับสำหรับการขี่จักรยานในสวนรถไฟ ว่าอย่าขี่เร็วนักเลยมันอันตรายกับเด็กๆมาก
comment:ผมว่าสวนรถไฟนี่เหมาะกับการพาครอบครัวไปขี่จักรยานหรือไปวิ่งหรือเดินออกกำลังกาย  คิดว่าทาง กทม. คงวางคอนเซ็ปออกแบบตั้งใจให้เป็นการพักผ่อนหรือใช้กิจกรรมร่วมกัน  ซึ่งมีกิจกรรมหลากหลายมาก เหมาะกับทุกเพศทุกวัย  ครอบครัวสามารถพาคุณปู่ คุณย่า มาพร้อมกับหลานๆได้  เมื่อวันหยุดที่ผ่านมา (1มิ.ย.) ผมได้มีโอกาสพาภรรยาและลูก (9ขวบ) พร้อมกับครอบครัวเพื่อนลูก นัดกันไปขี่จักรยานกันตอน 6.20 น. (เป็นการไปขี่จักรยานทั้งครอบครัวครั้งแรกที่สวนรถไฟ)  แต่ต้องไม่ประทับใจกับการกระทำของคนขี่จักรยานบางกลุ่ม (ย้ำว่าบางคนบางกลุ่มจริงๆ) ผมกล้วว่าลูกจะประสบอุบัติเหตุมาก  เพราะขี่กันเร็วมากจริงๆ  คนกลุ่มนี่จะมาด้วยชุดที่ป้องกันอย่างดี จักรยานไม่เสือหมอบก็เสือภูเขา แต่จะขี่กันเร็วมาก เข้าใจว่าต้องการเบิร์นแคลลอรี่กัน และจะขี่กันด้วยความเร็วและไม่ค่อยชะลอบริเวณทางแยก และจะคอยแซงอยู่ เรื่อยๆ ดูด้วยตาน่าจะเร็วว่าที่ป้ายเขากำหนดให้คือ 20 กม./ชม.  จนเจ้าหน้าที่ต้องประกาศเตือนผ่านเสียงตามสายว่า  อย่าขี่จักรยานเร็วนักเพราะเกิดอุบัติเหตุบ่อยครั้ง วันนั้นประกาศไปมากกว่า 7 รอบ  แต่คนกลุ่มนี้ก็ดูเหมือนไม่แคร์ โชว์ออฟ ขี่เร็วๆกันต่อไป  ขากลับเวลาประมาณ 9.00น. ผมก็ได้เห็นว่าเกิดอุบัติเหตุ คือจักรยานแบบเสือภูเขาขับชนจักรยานเด็ก อายุประมาณ 7 ขวบ   น่าสงสารจริงๆ   ผมคงต้องคิดหนักว่าควรจะพาลูกไปขี่จักรยานที่สวนรถไฟหรือไม่  ได้สอบถามจากเจ้าหน้าที่เจ้าหน้าที่ก็บอกว่าเกิดอุบัติเหตุบ่อยจริงๆ  อยากขอร้องพวกที่ชอบขี่เร็วๆ(พวกที่ขี่จักรยานเร็วมากๆเท่านั้นนะครับท่านอื่นไม่เกี่ยว)ว่าคุณควรไปสุวรรณภูมิมากกว่า ปล่อยสถานที่นี้ให้เด็กเล็ก ผู้สูงอายุ และคนทั่วไปได้มีโอกาศใช้สวนอย่างปลอดภัยบ้างนะครับ
comment1:เจอบ่อยมาก ยิ่งใกล้ๆ มืด ยิ่งต้องระวังเลย ผมว่า 20 กม ต่อ ชั่วโมง สำหรับทางแบบนั้น ผมว่าเพียงพอแล้วนะ ไม่น่าจะอัดกันเกินนั้น เพราะเกิดไรขึ้นมาคอนโทรลกันไม่อยู่แน่นอน ไม่ว่าจะมีอะไรตัดหน้า หรือเกิดเด็กปั่นกินเลน ถ้าคุณมั่นใจในฝีมือ ว่างๆ ต้องลองหัดหยุดรถภายในระยะ 5-10 เมตรให้ได้ ถ้าได้ ก็ปั่นเร็วได้เลย ปั่นเร็วไม่ว่า แต่บางทีปั่นแบบไม่สนใจโลก ไม่ค่อยมองทางข้างหน้าเท่าไหร่ พวกสายหมอบ เลยเกิดอุบัติเหตุได้ง่าย
comment2:พวกที่ใส่ชุดขี่เต็มยศกับจักรยานประเภทเสือหมอบเข้าไปปั่นประลองความเร็วในสวนรถไฟ ผมเรียกพวกนี้ว่าพวกกระจอกครับ
comment2-1:555.... เห็นด้วยครับ  ในฐานะที่ผมขี่เสือหมอบครั้งแรกก็ตอนอายุ 11-12 ขวบนะครับ (กว่า36 ปีมาแล้ว) ผมรู้ว่ารถมันเร็วและแรงขนาดไหน  ยังไม่คิดจะไปขี่เร็วๆในสวนรถไฟเลยครับ
comment2-2:ที่สวนเบญมีเพียบครับ อัดกันยังกะกำลังแข่งตูเดอฟร้อง เวลาเด็กๆเดินเข้าไปในเลนในสำหรับเดินและวิ่งต้องตัดเลนจักรยาน
   ผมละเสียวจริงๆครับ
comment3:แก้ไขไม่ได้หรอกครับ มันเป็นสันดาน
comment3-1:เรื่องจิง ไม่ได้ไปมาหลายปี ทุกวันนี้ก้ยังยังเหมือนเดิม
comment4:เฮ้อ.....เรื่องนี้หาทางออกม่ะได้แหงๆ
แต่ละฝ่ายก็เสนอแนวทางที่ตัวเองได้ประโยชน์แล้วผลักไสให้อีกพวกไปที่อื่น
ทำแบบนี้ไม่มีทางแก้ปัญหาได้หรอก

ถ้าอ่านกระทู้บ่อยๆ คุณจะพบว่า

พวกขับรถบอก ให้พวกจักรยานไปปั่นในสวน (เช่นสวนรถไฟมั้ง)
พวกในสวนก็ไปสนามเขียว
จะไปสนามเขียวจันทร์หน้าก็จะปิดแระ
จะสร้างทางจักรยานเลียบแม่น้ำให้จักรยาน พวกก็บอกไม่คุ้ม อย่าสร้าง

สุดท้ายพวกจักรยานก็เลยอัดอั้น ระเบิดออกมาว่า
"กูจะปั่นทุกที่แหละ"

ที่สวนรถไฟ ผมเป็นพวกปั่นตามกฎนะคร้าบ speed limit 20 ก็ 20
เรื่องนี้ไม่รู้ทำไง แต่ละฝ่ายไม่ฟังกันเล้ย
comment4-1:ครับ เขาถึงมีเกณฑ์ว่าไม่เกินนี้  ปั่นไม่เกินตามเกณฑ์ นี่โอเครครับ
แต่บางพวกนี่  ...ปั่นเร็วซะ เจ้าหน้าที่ต้องประกาศไมค์แต่เหมือนไม่รู้ตัว ปั่นเหมือนจะชะลอไม่ได้นะครับแบบว่ากลัว Heart rate ของตนเองจะเต้นไม่สม่ำเสมอนะครับ
comment4-2:ต้องใช้กฎหมู่ครับ ขวางกันไปหลายๆคน เดี๋ยวก็ต้องช้าเอง

บวกกับเจ้าของสถานที่ ช่วยทำสิ่งกีดขวางหน่อย

สุดท้าย มีเจ้าหน้าที่ที่คอยดูแล เจอแล้วเอาให้อายต่อหน้าคนมากๆเลยครับ
comment4-3:ผมออกกำลังกายด่วยการปั่นจักรยาน .. ผมไม่เห็นด้วยกับการปั่นจักรยานในสวนครับ

 ในสวนที่ชลบุรี มีป้ายเขียนห้ามปั่นจักรยาน เพราะมีคนมาจ๊อกกิ้ง เดินเร็ว แอโรบิค โยคะ ฯลฯ .. คนที่ปั่นจักรยานมาที่สวน

 พอมาถึงสวนจะลงเดินจูงจักรยานไปในสวนแล่วหาที่ล๊อครถ แล้วไปเดินเร็ว วิ่ง แอโรบิค ยืดเส้นยืดสายอะไรก็ว่าไป.. 

 จะไปปั่นก็ไปปั่นข้างนอกครับ
comment5:ประกาศเตือนไปก็ไม่มีประโยชน์
ผมคิดว่าน่าจะทำลูกระนาดบนถนน แบบของรถยนต์ ให้ลดความเร็วลงบ้าง
comment5-1:แล้วพอมืดๆดึกๆหน่อย ก้อจะมีพวกมือดี เอาชะแลงมาเซาะให้มีร่อง ไว้ปั่นผ่านแบบชิวๆต่อ
comment5-2:เด็กเล็กอาจจะหัวทิ่มก่อนเลยนะนั่น
comment6:ทุกอย่างเป็นเรื่องงานหากคนเรามีสำนึกถึงการอยู่ร่วมกันในใช้ของสาธารณะ
แต่ก็เป็นเรื่องยากขึ้นมาเลยหากพูดถึงสำนึกคนที่มีกับสังคม
ทุกวันนี้เห็นแก่ตัวเองกันเยอะ ผมก็นักปั่น แต่ถ้าไปปั่นที่นั้นก็จะปั่นเอาชิวๆกินลมชมวิว
ไม่รู้จะให้คนที่เค้าปั่นเอาเร็วเอาแรงนี่คิดถึงคนอื่นบ้าง มีเด็กๆวัยรุ่นๆเกรียนๆทั้งนั้น บางทีก็เจอแก่เกรียนๆก็มีไม่น้อย
comment7:เสนียดสังคมจริงๆไอ้พวกนี้
comment8:เห็นปัญหานี้มานานแล้ว

ลูกระนาดแก้ปัญหาได้ ทำให้ไม่สูงมาก แต่ให้ถี่ๆ
ใครจะทำลาย ก็ซ่อมใหม่ไปเรื่อยๆ ให้เป็นอุปสรรคในการปั่นไว้
comment9:จักรยานไม่ควรขี่เร็วในสวนสาธารณะอยู่แล้วครับ เพราะใช้ทางร่วมกับคนอื่นๆเยอะมาก หากขี่เร็วจะมีโอกาสเกิดอุบัติเหตุได้ง่าย แต่ผู้ปกครอง ก็ควรดูแลเด็กๆเล็กๆ อย่าให้วิ่งเล่นจนไม่ระวังคนอื่นๆด้วยนะครับ เพราะเด็กพวกนี้ บางครั้งวิ่งเล่นไม่ดูคนเลย วิ่งไปชนคนอื่นบ้าง หรือวิ่งไม่ดูคนที่วิ่งออกกำลังกาย หากเด็กอยู่ดีๆวิ่งเล่นออกมาที่ถนน บางคนอาจจะไม่เห็น ชนเข้าไปได้เหมือนกัน แม้ว่าอาจจะไม่รุนแรง แต่ก็ทำให้เด็กเจ็บตัวได้
comment10:ถ้าผมเป็นพ่อเด็กนะ จะกระทืบก่อนแล้วค่อยไปเคลียร์กันที่โรงพักครับ วันหลังไอ้พวกสายหมอบตูร์ เดอ ฟรองซ์ ผมจะเอาถั่วเขียวไปราดบ้างตอนมันปั่นผ่าน คราวก่อนไปเดินพักผ่อนกับครอบครัวในสวนรถไฟ เกือบโดนไอ้พวกนี้ชน วันหลังหาไม้เบสบอลไว้เวลามันปั่นเกิน 20  ก็หวดย้อนศรไปเลย กว่าจะลุกขึ้นมาได้ก็อีกวันแล้วมั้ง
comment11:ผมก็ขี่จักรยานนะครับ แต่รู้ว่า ที่ไหนควรขี่อย่างไร เร็วแค่ไหน

เห็นเหมือนกันพวกทำซ่าแถวสวนรถไฟ อยากเข้าไปถีบให้มันล้มให้หมด คนแก่เดิน เด็กเดิน หรือขี่ครอบครัวช่าๆ กัน พวกนี้ มันจะไปแข่งเอาถ้วยที่ไหนวะ
comment12:ไม่รู้จะพูดกับพวกนี้ยังไง เตือนต่อหน้ามัน(ขอเรียกว่ามัน)ก็แค่หันมามองหน้าแล้วก็ปั่นต่อ
comment13:ควรมียามคอยจับ ถ้าเห็นว่าปั่นเร็วเกินกำหนด ขี่อันตรายและกีดขวางการพักผ่อนของผู้อื่น ให้ยึดจักรยาน หรือเชิญออกนอกสวนสาธารณะ
comment14:ถ้าประกาศเตือนแล้วยังไม่ฟังต่อไปก็ต้องมีมาตรการอื่นๆตามมาครับ ไม่งันพูดไปก็เสียน้ำลายเปล่า

ส่วนจะทำอย่างไรคนที่มีหน้าที่ดูแลสวนก็ควรจะคิดออก และรีบทำให้เร็ว

ส่วนคนที่ทำผิดกฏถ้าไม่รีบเปลี่ยนแปลงตัวเอง ระวังให้ดีเถอะ ทางสวนเค้าประกาศห้ามเสือหมอบเข้ามาแล้วจะหนาว (อ้อ อาจจะลามไปถึงเสือภูเขาด้วย)
comment15:ทำเป็นรูปตัวหนอน หรือลูกระนาดก็เข้าท่านะครับ ทำเฉพาะเลนจักรยานก็ได้
comment16:ถ่ายรูปโพสประจาน เหมือนที่รถประเภทอื่นทำผิดแล้วถ่ายมาประจานกันน่ะ
comment17:พวกนี่เขาชอบโชว์อ๊อฟค่ะ  ที่อุทธยานสวนเฉลิมพระเกียรตินนทบุรี
มีแต่คนวิ่งกับเด็กๆค่ะ ห้ามจักรยาน ถ้าของเด็กเล็กต้องสี่ล้อเท่านั้นขี่เป็นแล้วไม่ให้เอาเข้าค่ะ
comment18:อยุ่ที่ไหน ก็เป็นปัญหาที่นั่น ไปปั่นที่ไหน ก็สร้างปัญหาที่นั่น
comment19:ผมไปออกกำลังกายสวนสาธารณ กทม แถวบ้านก็เจอครับ 

ผมก็เจอไอ้พวกจักรยานหน้าใหม่ แต่งตัวเต็มยศ ทำกร่าง ขี่เร็ว เกือบจะชนคนประจำ กดกระดิ่งไล่คนเดินเหมือนไล่หมูไล่หมา  ทั้งๆที่ถนนในสวนแคบมากๆ มีทั้งเด็ก คุณลุง คุณป้า คุณตา คุณยายมาเดิน วิ่งออกกำลังกัน  บางคนก็ขี่จักรยานแต่ขี่แบบช้าๆ สวนกันก็ ทักทายกัน ต่างจากไอ้สวะที่ขี่แบบแต่งเต็มยศพวกนี้ ทำตัวกร่าง 

มันถึงเวลาแล้วที่ กทม ควรทำอะไรซะอย่างครับ
comment20:สวนสาธารณะทุกที่แหละ ไม่ควรปั่นเร็ว ถนนมีคนวิ่ง มีคนเดินออกกำลังเยอะมาก
comment21:1. ป้ายบอกให้ 'จักรยานเสือภูเขาใช้ความเร็วไม่เกิน 20 กม./ชม

พวกขาแรงเขาปั่นหมอบครับ  

2. เด็กขี่จักรยาน มีถนนเส้นกลางจัดให้เด็กและคนชราขี่ครับ



ผมพาหลานไป ก็จะขี่ในถนนเส้นกลาง  ถ้าไปขี่เอง ก็ขี่เร็วไม่ถึง 20 เพราะแก่ครับ
comment21-1:คนทำป้ายไม่มีความรู้ ควรเปลี่ยนเป็น จักรยานใช้ความเร็วไม่เกิน 20 กม./ชม

แต่คนปั่นหมอบเร็วเกินนี่เลว
comment22:นอกจากจะปั่นเร็วแล้ว ยังมีบางกลุ่ม ปั่นสวนเลนวิ่ง  เราเคยไปวิ่งครั้งหนึ่ง โห ปั่นสวนเลนวิ่งเลยจ้า  ไม่ได้ สนใจใดๆเลยจ้า
comment23:เออ ผมไม่ทันสังเกตุว่า  ป้ายห้ามเฉพาะ จักรยานเสือภูเขาปั่นเกิน 20กม./ชม แต่น่าจะห้ามจักรยานทุกชนิดปั่นเกิน 20 กม/ชม นะครับ  ถ้ายังงี้จริงต้องแจ้งเจ้าหน้าที่แล้วละครับ   
อุบัติเหตุที่ผมเห็น (เสียดายลืมถ่ายรูป) ก็เป็นจักรยานเสือภูเขานักปั่นชุดเต็มยศ (มากับพวกหลายคน) ชนจักรยานเด็ก 7 ขวบ  เห็นแต่เด็กร้องไห้จ้า เด็กคงสยองไปนาน
comment24:หลายปีก่อนตอนลูกยังนั่งตะกร้าหน้ารถจักรยานได้
เราปั่นไปเจอกลุ่มเด็กวัยรุ่นคึกคะนอง ทำรถเกือบเสียหลักล้ม
ตอนนั้นถ้ารถล้มลูกเราที่นั่งตะกร้าหน้ารถคงแย่ (เป็นจักรยานแม่บ้านญี่ปุ่น)
เราไม่กล้าพาลูกไปขี่จักรยานที่สวนรถไฟเลย
เพิ่งจะเริ่มพาไปเมื่อก่อนเปิดเทอมเอง แต่ก็เจอรถขี่เร็ว ๆ 
และพวกที่ช้าแต่ขี่ขวางทางเต็มถนนก็มี
comment25:สมัยก่อน ตอนเย็น ๆ มีคนเดิน คนวิ่งออกกำลังกาย ผู้ใหญ่เดิน คนเยอะ 
เดี๋ยวนี้ คนน้อย หายไปเยอะ เพราะพวกจักรยานครองถนน ไม่ใช่เฉพาะเลนน์ปั่นจักรยาน แต่เลนน์คนเดินด้วย 
ปั่นแบบไม่มีมารยาท เพียบ
ปั่นเร็ว แนวโชว์ออฟ ก็เยอะ
ปั่นคู่จีบกัน ก็ประจำ 
ปั่นคุยกับเพื่อน ไม่มองระวังทาง ระวังคน 
ปั่นเป็นกลุ่ม ต้องไปด้วยกัน ฉันห่างกลุ่มไม่ได้ คนหลีก ๆ ไป

คนเดินที่ยังเหลืออยู่ เห็นเดินกันริม ๆ แทบจะตกท้องร่องด้านข้างไปแล้ว


นอกจากนี้ พวกที่ปั่นตอนเช้า ใส่ไฟหน้าอย่างไม่เกรงใจใคร
สว่างทั่วทิศ สว่างพอ ๆ กับไฟหน้ารถยนต์เยอะเลยหลายคัน
คนเดินออกกำลังกายตอนเช้าทำได้แค่ทนไป
ความปลอดภัยของคนขี่จักรยานสำคัญกว่าเรื่องอื่นทั้งปวง
comment26:ที่สวนหลวงก็เป็นเหมือนกันค่ะ
comment27:ไม่เข้าใจ ไอ้พวกเสือหมอบ นี่มันทำไมต้องเข้าไปขี่ในสวนรถไฟ สวนหลวงด้วย ใช่ที่ของมันเหรอ
comment28:คห. 27 ครับ ถ้าเป็นเสือหมอบ เสือภูเขา แต่ขี่ช้าๆคงไม่เป็นไร (ผมเห็นบางครอบครัวพ่อขี่เสือหมอบ แม่ กับลูกๆ ขี่จักรยานแม่บ้าน ขับตามๆกัน ก็น่ารักดี) แต่ไอ้พวกใส่ชุดเต็มยศ (ขอยืมคำพูด คห.2 ฮาดี)แต่ตะบี้ตะบันปั่นนั่นแหละ น่ารังเกียจ  สวนที่เขาออกแบบหวังให้คนทั้งครอบครัวมาขี่ มาวิ่ง ออกกำลังกัน ชิวๆ  ...เลยเสียบรรยากาศหมด  ....อีกหน่อยคนคงหายไป  ปล่อยให้พวกเต็มยศวิ่งกันสบายแฮ  วันนั้นภรรยาผมยังโดนตะโกนไล่ด้วยว่าให้หลีกทางหน่อย  เพราะพี่แกจะรีบปั่นรีบแซง แต่ยังไม่มีจังหวะแซง  เพราะชุดผมขับเรียงหนึ่งตามๆกัน  6 คัน เข้าไปแล้ว บวกกับคันหน้าๆผมอีกร่วม 12-13 คัน   คงไม่ทันใจพี่แกมั้ง
comment29:ซักพักมีป้าย ห้ามปั่นจักรยานในสวน
comment30:ปั่นในสวนได้ ตามที่เค้าได้จัดไว้

ไม่ได้ไม่ให้ใช้พื้นที่

เพียงแต่ พื้นที่นั้นไม่ได้เป็นของ "จักรยาน" เพียงคนเดียว

ฉนั้น ขี่กันแบบเบาๆ ช้าๆ ตามกฏ

ถ้าไม่สนใจเพราะ คิดว่าก็สิทธิของตรุ มีทางให้ขี่ มันก็ไม่ต่างกับ รถที่ขับประมาทแล้วชนจักรยาน หรอกครับ
comment31:คือจะว่ายังไงดี ผมว่านะ ถ้าคนที่ปั่นมันได้เห็นกระทู้นี้ ผมว่ามันก็คงจะระมัดระวังมากขึ้นแหละ

ผมว่าควรจะทำยังไงให้ไอ้พวกนั้นมันเห็นเรื่องราวความเดือดร้อนที่คนอื่นเขาต้องพบเจอให้มันได้รู้ดีกว่า..
comment31-1:เราว่าน่าจะยากนะคะ เพราะเห็นว่าเสียงตามสาย จนท ประกาศ ณ จุดนั้น 
ยังส่งสารไปไม่ถึงคนปั่นเร็วๆ จนสุดท้ายก็เกิดอุบัติเหตุขึ้นมาจริงๆเลยน่ะ
comment32:สวนรถไฟเวลาคนเยอะเด็กเยอะอันตรายมาก ต้องระวังมากๆค่ะ ไม่ว่าจะเป็นคนที่ขี่เร็ว นักปั่น หรือ เด็กๆเองก็สร้างความอันตรายพอๆกัน

ส่วนตัวเราเคยขี่เสือภูเขาอุปกรณ์ครบ (แต่ไม่ได้รวมกลุ่มหรือปั่นเร็วนะ ขี่ออกกำลังเฉยๆ) เมื่อก่อนขี่วันธรรมดาไม่ค่อยมีเด็ก (เดี๋ยวนี้ไม่รู้เปลี่ยนไปแค่ไหน หลายปีอยู่ค่ะ) มีกลุ่มขี่เร็วกว่าเราก็ให้แซงได้ไม่เคยเจอปัญหาอะไร แต่ถ้าเกิดมีอุบัติเหตุคิดว่าคงจะหนักอยู่ หลายๆที่ถนนไม่เรียบ มีรากไม้ ดูอันตรายจริงๆ

แต่มีครั้งนึงไปขี่วันเสาร์อาทิตย์ คนเยอะ เด็กเยอะ เราปั่นทางตรงๆ มาเรื่อยๆ เด็กข้างๆมากันเป็นกลุ่ม 3-4 คน เล่นยกล้อกันแล้วล้มมาชนเรา เนื่องจากล้มมาชนจากด้านข้าง เราไม่มีสิทธิ์หลบ หยุดหรือทำอะไรเลย เท้ายังไม่ทันปลดออกจากคลีทก็ลงไปนอนกองแล้วค่ะ ยังดีที่อุปกรณ์ครบ มีหมวกกันน็อค และขี่ไม่เร็วมาก เลยไม่เป็นไรเท่าไหร่ เด็กที่ล้มมาใส่เราก็ไม่เป็นอะไรมาก โชคดีจริงๆ ถ้าเราถูกชนตอนอยู่ริม แล้วล้มลงไปไหล่ทางที่ต่างระดับ หรือมีรถตามมาใกล้ๆเราหรือเด็กที่ชนเราแล้วหยุดไม่ทัน ล้อเพิ่ม คงจะแย่ ตั้งแต่นั้นเลยเลิกไปขี่เวลามีเด็กเยอะๆ

เราคิดว่าต้องสอนเรื่องความรับผิดชอบ การระมัดระวัง และการเคารพสิทธิให้กับทุกฝ่ายค่ะ ไม่อย่างงั้นก็น่าจะแบ่งโซนไปเลย วนกันคนละทาง ไม่ต้องทับกัน ถ้าจัดทางเพิ่มให้รถเร็ววนรอบนอกได้คงจะดี 
นอกจากนั้นเวลาเช่ารถ หรือก่อนเข้า เราคิดว่าน่าจะมีการอบรบสั้นๆกันนิดหน่อย เพราะคนที่ขี่ส่วนใหญ่ขี่จักรยานเป็น แต่ไม่รู้กฏหรือมารยาทในการใช้ถนนหรือขี่ร่วมกัน ถ้ามีการอบรมให้พอเข้าใจเรื่องเบสิคๆ น่าจะช่วยได้บ้างค่ะ
comment33:เสาร์ อาทิตย์ ไม่ใช่คนไทย ด้วย  ไม่ได้กีดกั้น หรือดูถูกครับ
แต่อย่างไร ก็ต้องมีระเบียบ
มีกฏ
เปิด aec  หนักกว่านี้ครับ
comment34:หากแก้ปัญหาเรื่องปั่นเร็วจนไปรบกวนผู้อื่นและอันตรายกับผู้อื่นไม่ได้ผมว่าคงต้องออกมาตรการห้ามแล้วล่ะครับ
ห้ามเสือหมอบและเสือภูเขาเข้าสวนรถไฟให้เข้าได้แต่จักรยานเด็กและแม่บ้านที่เข้าได้ อย่าว่ากีดกันเลยครับในเมื่อมันเป็นแบบนี้
comment35:พวกนี้มีกลุ่มเดียวครับ หน้าตาเดิมๆ
comment36:ผมเลิกปั่นสวนรถไฟหล่ะ
เด็กๆอันตรายจริงๆ ครับ ออกซ้ายขวาเดาไม่ได้เลย
เบรคล้อฟรี มาทีนึง

ถนนก็ ไม่เรียบปั่นแล้วเจ็บไข่
สำหรับสายหมอบ เน้น  ความเร็ว ปั่นข้างนอกดีกว่าจริงๆครับ
หาที่เรียบๆ ยาว โล่งดีกว่า
comment37:ปกติปั่นที่พุทธมณฑล 
แต่ตอนนี้พวกนี้เริ่มขยับตัวออกมาที่พุทธมณฑลแล้ว 
ปั่นกันเป็นขบวนยาวด้วยความเร็ว และกดกระดิ่งหรือร้องให้คนหลบไปตลอดทาง..
comment38:ผมคน ตจว นะ อยากถามหน่อยนะครับว่า ไม่มีเจ้าหน้าที่เหรอครับ หรือว่าเจ้าหน้าที่มีแต่ไม่คิดจะลงมือทำให้มันเป็นแบบอย่าง บรรทัดฐานไปอะครับ ปั่นเร็วเหรอ รอบนี้จำไว้ รอบหน้ามาดักรถ เชิญออกเลย 

ไมถ้ากลัวมันจะอ้างโน่นนี่นั่น มีป้ายกฏ กติกา มารยาทสังคมแปะไว้ด้วยหรือเปล่า ถ้ามีเล่นหัวมันแมล่งเลยครับ เชิญออกไปปั่นข้างนอกเลย ถ้าไม่ปฏิบัตตมก็ยึดตามกฏ เชิญตำรวจมาคุยเป็นรายๆไป ให้จบๆ 

ชนกลุ่มใหญ๋ยังปฏิบิตได้ ทำไมคนกลุ่มน้อยพวกนี้กลับทำไม่ได้เน๊าะ

คหสต คน ตจว ครับ
comment38-1:เจ้าหน้าที่มีครับแต่น้อย ได้แต่ประกาศเตือนแต่เหมือนบางคนทำหูทวนลมปั่นเร็วต่อไปอย่างไม่ยี่หระ
comment38-2:ผมว่าต้องจี้ ที่ตัวเจ้าหน้าที่ให้ลงตัว ลงพื้นที่ ลงมือ เหมือน ตร เปิดด่านตรวจหมวกหล่ะครับ ปั่นเร็วมาเข้าด่านก็ชิญออกเลย ไรงี้อ่ะครับ 

ไม่ก็ลงหลังเต่าอย่างหลายๆ ท่านว่าครับ

ผมก็ยังหวั่นๆ เลยว่า หน้าบ้านผม ทางจังหวัด ทำเลนจักรยาน วิ่งยาวจาก สนามกีฬา 700 ปี ยาวถึง ห้วยตึงเฒ่า ยังกลัวมีปัญหากันระหว่างคันขี่ จกย กับ รถยนต์ไรงี้อยู่เลย
comment39:ต้องเข้าใจ..รถเขาเร็ว มันเลยทำให้ความคิด สะมง-สมองเขาหล่นหายระหว่างทาง เหลือแต่ความโง่ความมึน
comment40:สนามหลวงด้วยค่ะ ตั้งแต่ปรับปรุงใหม่เราว่าดีนะ เป็นที่นั่งพักผ่อน เดินเล่น แต่จะมีพวกขี่จักรยนแบบเร็วๆ มาก 

ระวังรถบนถนนไม่พอ ยังต้องมาระวังในสวนสาธารณะอีก
comment40-1:สมัยก่อนไปวิ่งช่วงค่ำๆก็จะโดนคนขี่เร็วๆเฉี่ยวหลายที  ผมยืนท้าวเอวมองตอนเขามาอีกรอบเลยครับ อยากเห็นหน้าคนขี่เลย ทำไมต้องมาใกล้เราขนาดนั้น
comment41:ลองปั่นบนถนนสุขุมวิทเหมือนผมบ้างด ไปกลับบางนา คลองตันทุกวัน บางวัน 2 รอบ อย่าไปโชว์เลยในสวนรถไฟน่ิ
comment42:ผมวิ่งสวนรถไฟตอนเช้าก็จะชิดเส้นขวาเลย ให้พวกปั่นจักรยานระวังมาแต่ไกล
comment43:ตอนได้จักรยานมาใหม่ๆก็มาปั่นสวนรถไฟนี่ละ

ปั่นได้2ครั้งเลิกเลย  ที่นี่ไม่ใช่ที่ของเสือหมอบครับ  เสือหมอบจะให้มาปั่นช้าๆนี่ลำบากการทรงตัวกว่าจักรยานทั่วไป


แต่จะให้มาปั่นเร็วๆที่นี่ไม่โอเคหรอก ความเร็วสัมพัทธ์มันไม่ได้


เหมือนรถคนทั่วไปวิ่ง80-120  มีไอบ้าที่ไหนไม่รู้โผล่มาอัด160  ถ้าอุบัติเหตุมันจะเกิด ก็เกิดจากไอนี่แหละ
comment44:ถ้าโดนลูกผมเมื่อไหร่ จบยากแน่นอนครับ...
comment45:วันนี้เพิ่งไปปั่นมาที่สวนรถไฟ ผมก็ใส่ชุดเต็ม ปั่นหมอบก็ปั่นธรรมดานะ แต่สักพักมีหมิบจากไหนไม่รู้มาอย่างเร็ว เกือบชนเด็ก บอกเลยพฤติกรรมแย่มาก ถ้าเจ้าตัวเข้ามาเจอ กรุณาปรับปรุงด้วยนะ เพราะเด็กเยอะ ปั่นเร็วขนาดนั้นรีบไปตายหรอ? ดูกาละเทษะบ้าง สวนรถไฟไม่ใช่ที่ของคุณคนเดียว
comment46:เราให้เวลาไม่เกิน 1 ปี สวนรถไฟจะกลับมาสงบสุข พวกบ้าพลังส่วนใหญ่เป็นพวกปั่นตามแฟชั่น กระแสซาสักหน่อยเดี๋ยวก็เลิกเห่อเลิกปั่นกันไปเอง ที่ยังคงปั่นอยู่จะเหลือแต่พวกที่ใจรักกันจริงๆ พวกนี้เราว่ารู้กฎกติกามารยาทเป็นอย่างดีค่ะ
comment46-1:เข้าใจผิดแล้วครับ พวกที่ว่ามาข้างต้นนี่พวกขาอ่อนครับ ออกไปปั่นสู้เค้าไม่ได้เลยต้องมาปั่นโชว์เด็กในสวน


พวกขาแรงบ้าพลังเค้าออกไปปั่นอัดกันยาวๆที่ถนนนอกเมืองไม่เดือดร้อนใครครับ
comment46-2:ผมว่าผมเจอมาร่วมสิบปีแล้วนะครับ
comment47:ใช่ ผมหวังว่ากระทู้นี้คงจะผ่านตา หรือช่วยบอกต่อพวกแต่งเต็มยศ  ที่ขี่จักรยานเร็วมากในสวนรถไฟบ้าง  (ไม่เกี่ยวกับเพื่อนๆที่แต่งเต็มยศ แต่ขี่ช้านะครับ)  ว่าพฤติกรรมอย่างงี้น่ารังเกียจมั่กๆ
comment48:ที่สวน คปอ.ดอนเมืองพวกแบบนี้ก็มีครับ  มีใครไปบ้างเอ่ย...
comment48-1:สวน คปอ อยู่แถวไหนคะ เคยขับไปหา2-3รอบมาไม่เจอนะคะ
comment48-2:ฝั่งพหลโยธินครับ อยู่ใกล้ๆร้านหมูกะทะ คปอ.ที่กลางแยก คปอ.ใกล้ๆกับโรงเรียนนายเรืออากาศ
comment48-3:ขอบคุณมากคะ
comment49:ถนนเส้นกลาง ตัดผ่านกลางสวนที่มีป้อมยามอยู่ มีไว้ให้เด็กๆ กับคนแก่ขี่จักรยานกันโดยเฉพาะ 
พาเด็กๆไปเล่นตรงนั้นจะดีกว่าค่ะ

เราก็ไม่เห็นด้วยกับการขี่จ้กรยานเร็วในสวนรถไฟ แต่ความเร็วของเด็ก กับการขี่ช้าของผู้ใหญ่ก็ยังแตกต่างกันมากอยู่ดี
แถมเด็กๆ มักขี่ไม่เป็นแนว สะเปะสะปะ ยังไงก็อันตราย 
คุณพ่อควรพาลูกๆไปขี่ยังที่ๆเขาจัดให้ 

นอกจากนั้น ยังมีสนามสำหรับการเรียนวินัยจราจรสำหรับเด็กน้อย
ไปขี่ในสนามนั้นก็น่าสนุกดีค่ะ



ส่วนพวกที่ขี่เร็วในสวน และพวกที่ชอบออกนอกแนวเลนจักรยาน ระวังจะโดนดีบ้าง
ปกติเราวิ่งที่สวน 5.30 am ถึง 8.30 am เสาร์ อาทิตย์ ทุกอาทิตย์
มักจะเห็นหลายคน ที่ขี่เร็ว และออกนอกเส้นเลยมาทางเลนคนวิ่ง 
เมื่อวานก็เจอ ผู้ชายหนุ่ม แต่หัวหงอก เสื้อดำ กางเกงดำ จักรยานดำ รถโตโยต้า ไฮบริดสีดำ 
ทุเรศอ่ะค่ะ คุณ

เราวิ่งสวนกับจักรยานของคุณ 4 รอบ 
ทุกรอบ คุณออกมานอกเส้นตลอด  
เห็นแก่ตัว
comment49-1:ครับเห็นด้วยครับ   ถนนเลนกลางในสวนรถไฟนี่ผมเคยพาลูกไปตอนยังขี่แบบ4ล้ออยู่นะครับเหมาะกับเด็กเล็กมากๆ   แต่ครั้งนี้เป็นการพาลูกมาขี่แบบ2ล้อเองครั้งแรก(ฝึกขี่แบบ2ล้อเองที่บ้านมานาน) พอพามาครั้งแรกก็เจอเหตุการ์ณที่ไม่น่าประทับใจเลย
comment50:เห็นบ่นกันมานานแล้วนะ คนที่ทำแบบนี้เขาคงไม่สนใจมั้ง ถ้ามีความคิดอยู่บ้างคงไม่ทำตั้งแต่แรก
comment51:ผมไปวิ่ง เลนวิ่งสวนกับเลนจักรยาน เห็นประจำพวกโชว์ขับซะเร็ว จริงๆควรห้ามพวกที่ดูโปรทั้งหลายห้ามเข้ามาปั่น มันเหมาะกับพ่อแม่ลูกมาปั่นจักรยานกันน่ารักๆ มากว่าครับ

หลังๆทัวร์จีน มาปั่นจักรยานเยอะมาก เสียงดังเชียวร้องเรียกกัน ลั่นทุ่งเลย
comment52:หนามหลวงเลยครับ มีแรงเท่าไร ก็ใส่ไปเลย.................
comment53:เบื่อ พวก ขี่สวนเลน มากกก
comment54:อยากซิ่งมาก ควรป่นถนนข้างนอกเลยครับ ปั่น 40-50 ก็ไม่มีใครว่า
comment55:พึ่งทราบว่ามีทัวร์จีนด้วย วันที่ผมไปเห็นมีฝรั่งปั่นอยู่หลายคนเหมือนกัน
comment56:ถ้าคุณเห็นด้วย เราขอ 1 เสียง สนับสนุนมาตรการ ขี่จักรยานในสวนรถไฟเร็ว = จับ+ขัง
comment56-1:เอาด้วยครับ..555
comment57:ผมเล่นเวทอยู่สวนรถไฟประจำ เจอพวกปั่นเร็วทีไรอยากจะเอาดัมเบลทุ่มใส่หน้าจริงๆ จะขี่เร็วไปไหน
comment58:ไม่ค่อยอยากแนะนำให้ไปขี่ที่นั้นเท่าไร.เพราะเด็กวัยรุ่นเยอะแล้วปั่นกันเร็วด้วยเจ้าหน้าที่ก็ไม่พอที่จะดุแล คนที่ไปเที่ยวต้องดูแลกันเองครับ
comment59:แต่งตัวเต็มๆมาปั่นในสวนใส่คลีทอีกนี่ดูตลกจริงๆ จะออกกำลังหรือจะแข่ง
มันเว่อร์ไปจริงๆ เอาขำๆเน้นรอบขาก็พอมั้ย กริ่งก็อย่าไปกดมั่วไล่ขอทางคนอื่น นี่มันสวนไม่ใช่ถนน
มันแสดงให้เห็นพวกนี้เวลาออกมาใช้รถใช้ถนนมันก็ไม่เคยสนใจคนอื่นหรอก 
แล้วก็ดีแต่เรียกร้องสิทธิ์ตัวเองแต่ไม่รู้จักสิทธิ์คนอื่น
comment59-1:ดูตลกจริงครับ เต็มยศนี่ถ้าไม่ไปปั่นนอกเมืองหรือ ตจว.นี่ไม่ใส่เข้าตามสวนแน่นอน เพราะในสวนเค้าจำกัดความเร็วไว้ อุปกรณ์แบบครบเครื่องจึงไม่จำเป็นเลย
comment60:พวกนี้ชอบทำตัวเป็นจ้าว (ของ) โลก
comment61:เราวิ่งสวนรถไฟบ่อยๆนะ ส่วนมากก็ตอนเย็นๆค่ำๆ

เราว่าแก๊งที่จัดชุดปั่นเต็มยศส่วนมากระมัดระวังการขี่พอควรนะคะ มีปั่นเร็วบ้าง แต่จะมีส่งเสียงขอทาง และมีไฟกระพริบติดรถ คนวิ่งพอเห็นได้. เพราะเราสวนเลนกัน

แต่ที่ขี่อันตรายที่เจอมานี่ส่วนมากจะขาจร แบบวัยรุ่นมาเป็นกลุ่มแล้วเช่ารถขับ ... เจอประจำ ปั่นกินเลนวิ่ง ปั่นมาเป็นแผง อยากหยุดก็หยุด ปั่นจีบกัน ใ้ช้วามเร็วสูง

พ่อแม่พาเด็กน้อยมาหัดขี่ ก็ควรระวังมากๆนะคะ เด็กส่วนมากขี่ไปขี่มา ก็เบี่ยงขวามาเรื่อย (เบี่ยงมาจะขี่ชนคนวิ่ง) คนที่ปั่นตามมา ส่วนมาก็จะขอแซงขวา เจอเด็กขี่เบี่ยงขวาอีกก็จะชนเอาได้..... ขับช้า หัดขับ  ช่วยชิดซ้ายนะคะ
comment62:ปั่นเร็วกันจริงครับ   ขนาดผมไปเช่าจักรยานปั่นกินลมเล่นๆ  ไปครั้งเดียวยังเลิกเลย  จะโดนพวกปั่นไวชนเอา  
น่าจะจัด สนามแข่งให้พวกขี่เร็วไว้ซ้อมนะครับ  จะได้เป็นที่เป็นทางหน่อย   จักรยานมันเงียบ มาเร็วๆนี่ บางทีคนเดินระวังไม่ทัน  เดินเปลี่ยนทิศทางหน่อย โดนชนเลย
comment63:น่าจะเอาทหารไปยืนคลุมน่ะ   ใครขี่เร็วหน่อยก็ไล่มันออกไปเลย
comment63-1:ที่สวน คปอ. มีสารวัตรทหารมายืนคุมแล้วก็ยังซิ่งกันได้อยู่  ไม่ค่อยช่วยอะไรเท่าไหร่
comment64:คุมความเร็ว แล้วรบกวนคุมมารยาทการปั่นด้วยนะครับ

ผมไปวิ่งที่นี่ค่อนข้างบ่อย เจอจักรยานข้ามเลนมาฝั่งคนวิ่งแบบไม่สนใจคนวิ่งเป็นประจำครับ
comment65:เห็นมาเหมือนกันครับ พวกนี้เหมือนโรคจิต ขี่ไปก็มองดูว่ามีคนมองพวกเค้ามั้ย ทำตัวเหมือนว่าตัวเองเทห์มาก ประมาณนี้ครับ แต่ไม่ได้ดูสภาพแวดล้อมเลยว่าเด็กขี่กันมากแค่ไหน
comment66:ถามจริงเหอะ มาพิมพ์นี่ พวกนั้นจะอ่านหนังสือออกมั้ย คิดว่าไม่น่าจะอ่านออกเขียนได้นะพวกนั้น
เพราะว่าเจ้าหน้าที่เค้าก็ประกาศอยู่ตลอด ยังฟังภาษาคนไม่รู้เรื่องเลย  
เอาเป็นว่าถ้าอ่านออกช่วยคิดนิดหนึ่ง ก่อนที่จะเอาที่ตัวเองสบายใจ ช่วยสำเหนียกว่าคนอื่นเค้าสบายใจด้วยมั้ย ^^
comment67:นอกจากพวกขับเร็วแล้ว เราไม่ชอบพวกมาเป็นกลุ่มขี่เป็นแผงขวางทั้งถนนเลยค่ะ
comment68:ขนาดเจ้าหน้าที่เขาประกาศตั้งหลายรอบ ก็ยังไม่ใส่ใจ ยังปั่นแบบนั้นต่อไป 

เดาได้ว่า ... พวกนั้นฟังภาษาคนไม่รู้เรื่อง หรือไม่ก็ สมองขี้เลื่อยจนไม่เข้าใจว่าที่ประกาศน่ะหมายถึงพวกตัวเอง
comment68-1:555  ท่าจะจริงหลายคนทำมึนๆปั่นเร็วต่อไปคงคิดว่าเท่ห์ซะ
comment69:สวนรถไฟเป็นที่ ๆ เราไม่กล้าเข้าไปวิ่งเลยค่ะ เพราะมีแต่จักรยาน และ ถีบกันเร็วมาก ไม่สนใจเพื่อนร่วมใช้ทางเลย อย่างที่สวนลุมจะมีเวลาบอกชัดเจนว่าถีบจักรยานได้ช่วงเวลาไหน ยามจะคอยเตือน และ ต้องถีบในช่องจักรยาน แต่สวนรถไฟนี่ เค้าไปทั่วเลยค่ะ ไม่รู้จะหลบยังไงเลย
comment70:ลูกสาวเคยโดน ขี่ชนเหมือนกัน วันนั้นขึ้นเลย ดีที่ไม่ปรี่ไปตบกะโหลก แม่ม ขอโทษสักคำก็ไม่มี
สถานที่ไว้ออกกำลังกาย มีทั้งเด็กคนชรา ขี่รถยังกับบนถนนมีมันคนเดียว
comment71:เห็นด้วยกับ จขกท ครับ
comment72:ไม่ได้ไปนาน ยังมีพวกนี้อีกเหรอครับ แต่ก่อนเจอแบบปั่นจริงจังมาก หัวขบวนมีกระดิ่งมีประกาศไล่คนอื่นให้หลบอีก อันตรายและดูเห็นแก่ตัวนะครับ
comment73:เด็กๆ เข้าไปขี่เส้นตรงกลางสวนดีกว่าครับ เค้าห้ามจักรยานใหญ่ปั่นในนั้นแล้ว..
comment74:มีกระทู้บ่นเรื่องจักรยานปั่นเร็วในสวนรถไฟบ่อยมาก จนสงสัยว่าเค้ายังทำต่อไปได้ แล้วบอกว่าจะมีคนไปถ่ายรูปมาลง แต่ยังไม่เคยเห็น  ว่างๆ จะไปดูกับตาบ้างดีกว่า
comment75:เจอแต่ขับมาช้าๆ แต่เด็กมันปาดหน้าอ่ะ
comment76:จริงๆเขาก็เตือนอยู่ตลอดนะคะ แต่เราเจอบ่อยมาก มีครั้งนึงเกือบโดนชน
เขาปั่นเร็วมากค่ะ เหมือนกำลังซ้อมแข่ง ดิชั้นคิดว่าอยู่ในการแข่งตูร์เดอร์ฟร็องซ์ค่ะ
เราก็เดินในเลนของเรานะ แล้วโดนดุเฉยเลยว่าเดินไม่ดู ตอนนั้นตกใจมากกว่า กลัวโดนชน
comment77:เห็นกระทู้เรื่องปั่นสวนรถไฟมาหลายรอบ และก็ยังมีเรื่อยๆ สวนรถไฟมันแคบมากครับ ไม่เหมาะกับการปั่นจักรยานออกกำลังกาย เด็กเล็กก็เยอะ ผมว่าปั่นซัก 10km/h นี่ก็เร็วเกินไปด้วยซ้ำ
comment78:เรื่องนี้ไม่รู้เป็นกระทู้แนะนำรอบที่เท่าไหร่แล้ว..

ก็ยังเหมือนเดิม ผมว่าควรจะต้องแก้ปัญหาให้ถูกจุดกว่านี้ได้แล้ว..
comment79:พวกซ้อมแรงๆในสวนสาธารณนี้ อ่อนหัด เก่งแต่ในกะละมัง 
ไปซ้อมในที่ๆเหมาะสมเถอะครับ
แต่ละคนมีอายุทพอสมควรจะคิดได้ว่าอะไรควรไม่ควร
ใครพบเจอให้รวมใจกันเดินบีบกดดันเลยครับ
comment80:วันก่อนกำลังวิ่งอยู่ ก็ได้ยินเสียงแม่ของเด็กบอกลูก (อายุประมาณ 6 ขวบ) ที่พึ่งหัดปั่นจักรยานว่าปั่นไปเลยเดี๋ยวผู้ใหญ่เค้าหลบให้เอง ผมว่าบางทีผู้ปกครองก็ควรดูบุตรหลานตัวเองให้ดีด้วยนะครับ ถ้าเกิดอันตรายขึ้นมาไม่คุ้มครับ

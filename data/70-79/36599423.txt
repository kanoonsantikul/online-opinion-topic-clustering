title:เลิกได้หรือยังครับกับประเพณีการแห่นาคแบบที่ต้องปิดถนนเป็นเวลานานๆ
comment:วันนี้ได้ขับรถออกไปทำธุระข้างนอกแต่เช้า หลังจากเสร็จธุระขากลับมาบ้านบังเอิญเจอขบวนแห่นาคพอดี โดยมีเจ้าหน้าที่อปภร.ใส่ชุดสีกากียืนปิดถนนอยู่ ทำให้ต้องขับรถตามหลังขบวนแห่นาคเป็นรถคันแรกพอดี ผมก็ทนขับไปสักระยะใช้เวลาเกือบ 20 นาทีรถขยับไปไม่น่าจะเกิน 50 เมตร แล้วก็หยุดนิ่งขบวนแทบไม่เคลื่อนที่เลยเนื่องจากมีทั้งคนเมา คนเต้น คนเดินเติมเครื่องดื่มมึนเมาให้กับผู้ร่วมงานตลอดเวลา ผมต้องทนติดขบวนแห่นาคที่ยึดถนนเต็ม 1 ช่องจราจร ทั้งๆที่ถนนเส้นนี้มีช่องทางเดินรถอยู่เพียงช่องจราจรเดียว จนต้องตะโกนถามเจ้าหน้าที่อปภร.ที่คอยมาอำนวยความสะดวกให้ขบวนนี้ว่าช่วยเร่งให้หน่อยได้ไหมรถติดมาก คำตอบคือทำไม่ได้คนที่รำหน้าขบวนไม่ยอมเดินเอาแต่เต้นกัน เมาแล้วด้วยบอกก็ไม่ฟัง ผมก็ได้แต่ทนรับสภาพแบบนี้ไปเรื่อยๆ จนครึ่งชม.ต่อมาบังเอิญมีแท๊กซี่ในเลนฝั่งตรงข้ามจอดส่งคนพอดีผมเลยรีบหักขวาแซงขบวนไปอย่างรวดเร็วพอถึงหน้าขบวนกำลังจะปาดเข้าซ้ายเพื่อเข้าสู่เลนตัวเอง ปรากฏว่ามีเสียงดังมากเกิดที่ท้ายรถ (รถผมเป็นกระบะ 4 ประตู) มองกระจกซ้ายเห็นพอดีว่าคนเมาคนหนึ่งได้โดดถีบบริเวณท้ายรถผม ผมก็เลยจอดรถจะลงกำลังจะลงไปดู แต่ก็มีคนเมา 4-5 คนเข้ามารุมล้อมตะโกนบอกว่า ขับรถแซงมาแบบนี้ได้ไงวะ.. ไม่เห็นหรอนี่มันงานบุญ คนเขาจะไปทำบุญกัน แต่ก็มีเจ้าหน้าที่อปภร.เข้ามาห้ามเพราะบางคนถือขวดเบียร์จะเข้ามาทำร้าย ผมก็เลยแจ้งให้กับอปภร.ว่าหน้ารถผมมีกล้องและผมไม่ได้ขับไปเฉี่ยวหรือไปใกล้ใครเลย เปิดกล้องดูก็ได้ แต่ที่ต้องขับรถเร็วก็เพราะเกรงว่าจะแซงขบวนไม่พ้นก็เท่านั้น แต่การที่ผมโดนทีบรถแบบนี้ผมไม่ยอมจะแจ้งความ คนที่โดดถีบรถผมก็ทำท่าจะเข้ามาทำร้ายผมโดยถอดเสื้อแล้วยืนกวักมือเรียกให้ผมออกมาจากรถตลอด แต่ทางแม่นาคที่บวชได้เข้ามาไล่คนเมาคนนั้นไป และยกมือไหว้ขอโทษผมและขอให้ผมยอมสักวัน เพราะแม่นาคเองก็ควบคุมคนพวกนี้ไม่อยู่และไม่รู้จะทำยังไงจริงๆ จึงอยากจะขอฝากไปถึงหน่วยงานที่เกี่ยวข้องว่า การที่จะแห่นาคในเมืองที่การจราจรติดขัดแบบนี้ ควรจะต้องขออนุญาติจากทางสน.และให้มีเจ้าหน้าที่ตำรวจคอยอำนวยความสะดวก พร้อมกับจำกัดเวลาการแห่นาคให้สั้นที่สุดเพื่อทุกคนจะได้ไม่เดือดร้อนแบบผมครับ																																	   แก้ไขข้อความเมื่อ 24 มิถุนายน 2560 เวลา 17:28 น.
comment1:อยากเห็นคลิปเลยครับ งานบุญหรืองานอะไรเนี่ย
comment2:อยู่ ตจว. ใช่มั้ย
comment2-1:กรุงเทพชั้นในเลยครับ
comment2-2:จังหวัดไหนก็ไม่เกี่ยวครับ อยู่ที่สามัญสำนึกต่อสังคมว่ามีหรือไม่
comment2-3:^
^
ไม่ได้ถามคุณ OK
comment2-4:ดิ้นๆๆๆๆๆๆ
comment2-5:หัวร้อน
comment2-6:กรุงเทพฯ  ก็เป็นค่ะ  ซึ่งไม่ชอบเลย  บ่นก็ไม่ได้หาว่าไปขัดบุญ
comment3:แบบนี้แหละครับเมืองไทยกลายเป็นเมืองเถื่อนไปทุกวัน

งานบุญกลายเป็นช่องทางปล่อยผีของพวกมือถือสากปากถือศีล เช่นงานบวช แห่นาค กลายเป็นงานกินเหล้าฟรี เปิดเครื่องเสียงลั่นหมู่บ้านแบบ non stop ตั้งแต่เช้ามืดยันดึกดื่น

มีโคโยตี้ หมอลำซิ่งแต่งตัวโป๊ๆ ร้องเพลงทะลึ่งหยาบโลน เต้นยั่วส่อทางเพศ

งานศพก็กลายเป็นงานกินเหล้าฟรี เปิดบ่อนพนัน  เปิดเครื่องเสียงเปิดเพลงลั่นหมู่บ้าน แบบเดียวกับงานบวช

แทนที่แห่นาคจะเดินส่งนาคกันแบบสำรวม กลายเป็นขบวนปล่อยผีไปได้ไงก็ไม่รู้
comment4:สำหรับผมอะไรที่มองผ่านได้ก็ปล่อยมันไปงานไม่ได้มึทุกวัน
comment4-1:คนทำเลวปล่อยไว้จะดีเหรอครับ ข้ออ้างไม่ได้ทำเลวทุกวันฟังไม่ขึ้นนะครับ
comment4-2:มีเรื่องผิด ไม่รีบแก้ มันก็จะลามจนเป็นสิ่งผิดที่ปกติ ที่ยากจะแก้ในภายหลังนะครับ
comment4-3:มีงานบวชแบบนี้สัก 30 งาน บ้านอยู่ข้างวัด ผมต้อง... ทำไง
comment4-4:ก็ถ้ามันทำกันทุกบ้านหละ
comment4-5:จัดบ้านละวันครบปี555
comment4-6:ขอให้สักวันมีญาติของคุณป่วยจะคุณต้องรีบไปโรงพยาบาล ดูซิจะคิดเเบบนี้อีกมั้ย
comment5:เรื่องแบบนี้จะมองให้เป็นบุญหรือเป็นบาปก็ได้
comment5-1:มองยังไงเป็นบุญครับ
comment6:อยากเห็นคลิปจังครับ จขกท. ช่วยลงคลิปด้วยได้ไหมครับ

และอยากรู้ว่างานจัดที่ไหนครับ ชานเมือง หรือในเมืองครับ
comment6-1:ใจกลางกรุงเทพเลยครับ คลิปคงลงแล้วไม่เห็นอะไรครับเพราะโดนถีบบริเวณท้ายรถ
comment7:20 มิถุนาหรือเปล่า แถวบ้านผมเอง
ขบวนหน้าอย่างเมา
comment7-1:ไม่ไกลจากตรงนั้นมากครับ แต่ถนนขนาดใกล้เคียงกัน
comment8:เลี่ยงทางได้เลี่ยงครับ วัฒนธรรมแบบนี้เขามีมานานแล้วครับ ไปแก้ไม่ได้หรอกครับ 

ยังมีหลายงานแห่ในลักษณะเดียวกันครับ เช่น แห่ขันหมาก แห่คนตายไปป่าช้า แห่สิงโต เป็นต้น

เฉพาะเรื่องบวชนาคสมัยก่อนมีแห่ช้างแห่ม้าแห่เกวียนด้วยครับ แล้วแต่ฐานะบารมีเจ้าของงาน
comment8-1:ประเพณีสตี ที่ผัวตายเมียต้องโดดไปตายตาม มีมาเป็นพันปี
ยังยกเลิกได้นะ อะไรไม่ดีควรแก้ไข มากกว่าก้มหน้ารับ
comment8-2:ประเทศไทย ไม่เคยมีครับ ที่คุณยกมา

ถ้าคุณจะบอกว่า มีงานห้ามปิดถนน

-แน่จริงไปตะโกนแถวสนามหลวงซิครับ รีบไปตอนนี้เลยครับ ยังทัน
-ตรุษจีนคุณไปตะโกนแถวเยาวราชซิครับ
-งานแห่ศาลเจ้าพ่อ เจ้าแม่ทั่วประเทศ คุณไปตะโกนซิครับ

อย่าเก่งแค่หน้าจอ
comment8-3:งานบวช เป็นงานของคนๆเดียว   ไม่สำคัญพอที่จะต้องปิดถนน ค่ะ
และอย่าเอาเรื่องของเทศกาล มาเปรียบ ไม่เหมือนกัน
comment8-4:ผมคุยกับเด็กอนุบาลหรอเนี้ย วุฒิภาวะและการเข้าใจถึงได้ต่ำเตี้ยเพียงนี้

คุณบอกวัฒนธรรมแบบนี้มีมานานแล้ว ไปแก้ไขไม่ได้ ผมก็อุตส่าห์ยก ประเพณีที่ใหญ่กว่าวัฒนธรรมแบบนี้มายกให้ดู
แต่การทำความเข้าใจของคุณคงต่ำเกิน ผมคาดเดาผิดเองๆ

ผมไม่ได้มีปัญหากับ "การปิดถนน" ไอ้บ้าาาาาาาาา

ผมมีปัญหากับ การสร้างความเดือดร้อนแบบไม่จำเป็น คือ เมาจนปิดถนน มันเป็นสิ่งดีงามหรอไง ต้องก้มหน้าก้มตารับกรรมที่มาเกิดในสังคมแบบนี้หรือไง โว๊ะ

ผมไม่ได้เก่งแต่หน้าจอหรอก แค่คุณความรู้น้อยเกินขะเข้าใจที่สื่อไป ด้วยความเคารพ
comment8-5:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆ ด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆ โดยตรงค่ะ
comment8-6:คุณเคยเจอไหม

เวลาผ่านไปโรงเรียนดังแล้วมีผู้ปกครองมาจอดรถรอรับลูกหลานกลับบ้าน ทำให้เสียพื้นผิวการจราจรไป 2-3 เลน เป็นเวลา 1-2 ชั่วโมง รถติดหนึบหนับ 

คุณทำยังไงครับ โวยวายเหมือนในกระทู้ไหม หรือคุณยอมรับได้ หรือคุณใช้"ปัญญา"หาทางแก้ไขปัญหาของคุณเองครับ
comment8-7:โอ๊ยยยยย คุณไร้สาระมาก พาคุยแมวตอบหมา คุยหมาตอบสิงโต มากมาย

เวลาผ่านไปโรงเรียนดังแล้วมีผู้ปกครองมาจอดรถรอรับลูกหลานกลับบ้าน ทำให้เสียพื้นผิวการจราจรไป 2-3 เลน เป็นเวลา 1-2 ชั่วโมง รถติดหนึบหนับ 
คุณทำยังไงครับ โวยวายเหมือนในกระทู้ไหม หรือคุณยอมรับได้ หรือคุณใช้"ปัญญา"หาทางแก้ไขปัญหาของคุณเองครับ

ทำไมผมต้องยอมรับมันละครับ?
แต่ในเมื่อเรามีวิธีการมากมายที่จะใช้แก้ปัญหา "และไม่ใช่ผมคนเดียวที่จะแก้ปัญหา" แต่ถ้าเป็นคุณคงยอมรับ เลี่ยงได้เลี่ยงไปอ่าเนอะ

มาดูความเป็นจริง ถ้าพูดถึงกรณีจอดรถติดที่เกิดขึ้นจริงในกรุงเทพฯ ขอไม่ยกชื่อโรงเรียน แต่ขอยกเป็นถนนที่เกิดขึ้น
ถนนสาทร ถนนสามเสน และถนนในซอยข้างวัดประยูร ทั้ง 3 แห่งที่ผมว่ามา มีปัญหานี้เกิดขึ้น และปัจจุบัน "มีการแก้ไข" แล้ว

ทั้งการจัดการจราจรจากตำรวจ และอาสา รวมไปถึงครูของแต่ละโรงเรียน
ผู้ปกครอง มีการเตรียมความพร้อมมาแต่ต้น หากเป็นช่วงต้นเทอม ที่เด็กยังมีการงอแง จะจอดไกลขึ้นแต่เป็นสถานที่ที่จอดได้ เพื่อเดินมาส่ง แต่ต่อมาจะจัดให้มีรุ่นพี่พารุ่นน้องเข้าโรงเรียน ทำให้เด็กยอมที่จะเดินไวขึ้น ไม่เสียเวลาการจราจร
มีการจัดสรรสถานที่จอดให้ไกลกว่าเดิม แต่ไม่เป็นปัญหาต่อการจราจร และมีการจัดสรรการเดินทางเข้าสู่โรงเรียน
มีการปรับเปลี่ยนเวลา เพื่อให้สะดวกต่อผู้ปกครอง และไม่เป็นช่วงเวลาเร่งด่วน

คือ... จุดประสงค์ของผมตั้งแต่ต้น ต้องการจะบอกคุณว่า การเลี่ยงได้เลี่ยงไปเพราะเป็นปัญหาที่มีมานานแล้ว มันไร้สาระว่ะครับ
ถ้าเป็นอะไรที่เป็นปัญหา ก็ควรแก้ไข ควรจัดการ ไม่ใช่ก้มหน้าก้มตารับกรรมมันไป แล้วไง ปัญหาที่ก้มหน้าก้มตามันก็จะขยายขึ้นๆๆๆๆๆ จนในที่สุด คุณจะไม่มีที่เลี่ยงไป

วันนี้เขาปิดถนนหน้าบ้าน คุณเลี่ยงไปซอยข้างๆ วันหน้าเขาปิดถนนใหญ่ คุณเลี่ยงไม่ออกไปไหน แล้ววันต่อๆ ไป คุณไม่ต้องย้ายบ้านหรอ?
หรือคนในบ้านกำลังจะตาย ก็บอกเขาให้เลี่ยงๆ ไปป่วยหนักวันอื่น 555
comment9:ก่อนทำบุญ  ก็เบียดเบียนคนอื่น แล้วเข้าโบสถ์ !!!
comment10:ไอ้คนบอกว่างานบุญ มันไม่อายปากเลยเหรอ ???
จัดงานแบบนี้ น่าจะได้บุญตรงไหน  เมามาย ทะเลาะวิวาท เดือดร้อนคนอื่น เฮ้อ...
comment11:ตอนผมบวช ก็บอกแม่ไว้ว่า งานผมไม่อยากให้มีเหล้าเบียร์นะ
แม่ก็ไม่แจก แต่น้องชายแม่ กลับเอาเบียร์ไปแจกในขบวนแห่ เค้าเปิดร้านขายของ
แม่บอกช่างเหอะ เราไม่ได้แจกเองไม่เกี่ยวกับเรา
ผมก็รู้สึกไม่ดีแล้ว บวชอยู่จนครบพรรษา สึกออกมาจึงรู้ทีหลังว่า
เบียร์ที่แจกในงานน่ะ น้องชายแม่ไม่ได้แจกฟรี เค้ามาเก็บเงินค่าเบียร์จากแม่ผมหลังงาน
แ ม่. ง เอ๊ย!
comment12:ใครบอกแก้ไม่ได้ ออกกฏหมายไปเลย ห้ามแห่นาคบนถนนที่คนสัญจร
หรือแห่แล้วทำให้คนอื่นเดือดร้อน
ยังไงไปถึงวัด ก็ต้องไปแห่รอบโบรถ์อยู่แล้ว ถ้าไม่สะใจ ก็เดินแห่รอบวัดไป เอาที่ไม่ลำบากคนอื่น
comment13:ปิดกันเองตามใจได้บาปมากกว่าได้บุญ นี่ยังไม่นับพวกจัดเลี้ยงแถวหน้าบ้านตัวเอง เดือดร้อนคนสัญจรไปมาอีก ทำไมไม่รู้สึกละอายใจกันบ้าง
comment14:เรื่องรถติดเพราะขบวนแห่ไม่ขอออกความคิดเห็น. แต่เรื่องเหล้า ขอต่อว่าคนดื่ม ดื่มเหล้าในงานบุญ เดี๋ยวนี้คนเค้าไม่เอาเหล้าเข้าวัดกันแล้วนะ
comment15:.

         มันอยู่ที่จิตสำนึกของเจ้าของงาน
         ใช้ข้ออ้างว่าจัดงานบุญแล้วสร้างความเดือดร้อนให้คนอื่น ๆ ในสังคม
         ถ้าเลี่ยงได้ ผมก็จะหาทางเลี่ยงใช้เส้นทางสัญจรทางอื่น
         แต่ถ้าเลี่ยงไม่ได้ จำเป็นต้องไป ก็ได้แต่สาปแช่งคนที่สร้างความเดือดร้อนให้
         ยอม ถ้าจะต้องทำบาปในงานบุญของคนที่ทำความเดือดร้อนให้ผม
comment16:แห่บวชนาค มัน เดิน ห้าก้าว ถอยหลัง สามก้าว ทำแบบนี้ไปเรื่อยๆ ปรากฏว่า ชั่วโมงนึง ไปได้แค่ 100 เมตร
comment17:เคยดูคลิบนึง ในเฟสบุ๊ค  เป็นถนนบ้านนอกนี่ล่ะ ทาง 2 เลนสวน กลางทุ่งนา

งานบวช หรือ งานแต่ง ไม่รู้  แห่กันขวางถนน ... สิบล้อรถปูนมาเบรคไม่ทันกวาดไปเยอะเลย ...







สมัยนี้ ... มีกี่คน ที่บวชจริงๆ เพื่อทดแทนบุญคุณพ่อแม่ ... 

เพื่อนผมหลายคน บวชเพื่อ เอารถ .. เอาทอง  เอาเมีย ... 

แม่ให้บวช ก็บวช แต่มีข้อแลกเปลี่ยน ... แล้วจัดงาน ใหญ่โต หมดเงินเป็นแสนๆ ... 



พี่ชยผมบวช ข้าวหม้อ แกงหม้อ ... จบ  

ไม่ทำใครเดือดร้อน .. เราบวชเพื่อบุญกุศล  ไม่ได้บวช เพื่อประกาศศักดา ...
comment18:โถ..... งานบุญ 

แต่มีคนกินเหล้าจนเมา
ตั้งขบวนจนกีดขวางการจราจร ทำคนทั่วไปเดือดร้อน 


ยังเรียกว่างานบุญได้อีกเหรอ จะได้บุญจริง ๆ เหรอ
comment19:แก้ได้ครับ ถ้าทุกคนร่วมมือกัน สร้างสามัญสำนึกที่ดีที่ถูกขึ้นมาใหม่ เจ้าหน้าที่ต้องเข้มแข็งต้องหนักแน่นในหน้าที่ จับเป็นจับ เจ้าภาพจิงจังงานบุญต้องไม่มีเหล้าเบียร์ของมึนเมาและห้ามคนที่มาร่วมนำมาเอง ห้ามคนที่กินมาเข้างาน คนมาน้อยก้อช่าง กล้ากันหรือเปล่าล่ะครับ ยิ่งต่างจังหวัดเหล้ายาพร้อมมหรสพเสียงดังการพนันเพียบ กล้ามั๊ยล่ะครับที่จะร่วมมือกันทำ?
comment20:ผมบวชไม่เห็นต้องแห่ต้องอะไรเลย ก็ไปบวช ก็แค่นั้น ไม่เข้าใจเหมือนกันว่าทุกวันนี้เราเชื่ออะไรนับถืออะไรกันแน่ ศาสนาเราที่เราคิดว่าเรานับถือเราเข้าใจแล้วจริงหรือ แห่นาค เพื่อ?

บวชเข้าไปแล้วพระก็เล่นแต่มือถือ แชตกับแฟน ครบกำหนดก็สึก เสียเวลาเสียเงินเสียทองทำไมกัน
comment21:ถ.ประชาสงเคราะห์ป่าวครับ เมื่อเช้า 2 งาน ไปแถววัดพรหมวงศาราม  รถติดมาก
comment21-1:3 ขบวนค่ะ สองขบวนแรกมาทันกันแถวหน้าบ้าน ส่วนขบวนที่ 3 มาหลังจากนั้นสักครึ่งชั่วโมงมั้ง
ถ้าคนที่อยู่แถวนี้จะชินกับขบวนแห่นาคนะคะเพราะมีบ่อยมาก แถมทุกเทศกาลงานบุญมีหมด คนขับรถผ่านอาจจะโวย แต่มันคือสิ่งที่คนแถวนี้เขามีมาหลายสิบปีตั้งแต่ยังเป็นถนนเลนเดียว
comment22:ถ้าแถวบ้านผมจะมี รถเครื่องเสียงด้วยรำคาญมากๆเสียงเบสดังตึบๆๆๆๆๆ กระจกทั่วบ้านแทบแตก ถ้ามีลูกหลานบวชคงไม่ให้ทำแบบนัอะ
comment23:ตอนผมอยู่กรุงเทพ แถวบ้านผมไม่เคยเจอแบบปิดถนน ตั้งเวทีลำโพงดังๆ
แต่พอย้ายมา ตจว ขนาดอยู่ในหมู่บ้านเป็นบ้านเดี่ยวติดๆกัน เวลามีงานอะไรอยู่บ้านแทบไม่ได้เลย
บ้านเยื้องๆกัน งานทำบุญบ้านเอาเวทีมาตั้งบ้านปิดถนนไป1เลน เปิดเพลงจนกระจกสั่น จนอยู่บ้านไม่ได้ต้องหนีไปห้าง
บ้านตรงข้าม จัดงานแต่งงานปิดถนน1เลนดีหน่อยที่ไม่มีเวที แค่เข้าออกลำบาก บ้านหลังติดกันงานแต่งก่อนงานมาขอโทษก่อนว่าจะมีเสียงดัง ผมก็ไม่ได้ไร แต่บอกว่าอย่าปิดประตูเข้าออก วันจริงเอาเวทีแทบมาปิดประตูบ้านผมเลยมีบ้างส่วนเวทีปิดหน้าบ้านจนเอารถมอไซด์ออกไม่ได้ แต่ผมคิดไว้แล้วว่า สันดานคนไทยบางส่วนความเกรงใจไม่ค่อยมีเลยเตรียมการซื้อข้าวตุนไว้ไม่ต้องออกไปไหนเพราะออกไม่ได้555+ ไม่อยากมีเรื่องเพราะเดี่ยวโดนยิงตายตามที่มีข่าวๆบ่อยๆ คนเห็นแก่ตัวสันดานมันแก้ยาก ล่าสุด มีงานแต่งงานไม่ได้อยู่หมู่บ้านผมแท้ๆ เป็นที่อยู่ปากซอยก่อนจะเข้าหมู่บ้าน มันก็ยังเอารถกะบะมาปิดประตูบ้านผมจนรถบ้านผมเข้าไม่ได้ จนผมต้องไปตาม มาถึงก็เดินหน้าโง่ๆมาแล้วขับออกไป โดยไม่มีคำขอโทษอะไรเลย เค้าอาจคิดว่าเป็นวัฒนธรรมไปแล้วมั่ง จนทำอะไรไม่เคยคิดถึงคนอื่น ไม่มีเงินจะแต่งที่โรงแรม ก็ไม่ต้องแต่งไปลำบากคนอื่นอีก
comment24:อย่าว่าแต่งานแห่นาคเลยครับ งานแต่งก็แทบจะปิดถนนมาแล้ว
comment24-1:เดี๋ยวโดนเรียกไปปรับทัศนะคตินะ..

ว่าแต่ เราหมายถึงใครกันอ่ะ ...???
comment24-2:ที่ไหนนะ..โครา..
comment25:สดสดร้อนๆเมื่อเช้านี้เลย ก่อนถึงแยกแม้นศรี จัดไป 2 เลน
comment26:ถ้าไม่ใช่ถนนหลวงที่มีการจราจรคับคั่งก็แห่ไปเถอะครับถ้าไม่เดือดร้อนใคร แต่ถ้าอยู่เขตชุมชนแล้วการแห่นาคจะทำให้คนอื่นเดือดร้อนก็แห่แค่ที่วัดก็พอครับ จะรำกันเป็นชั่วโมงก็ได้ถ้าไม่เดือดร้อนใคร
comment27:บ้านผมเวลาบวช ทุกอย่างก็เรียบร้อยที่วัดนะครับ แห่ที่วัด จัดอะไรที่วัดหมดทุกอย่าง ไม่มาเดือดร้อนถนนสาธารณะ
comment28:หลักใหญ่อยู่ที่คนไม่มีความคิดหาเรื่องดื่มเหล้านั่นละครับ บางคนไม่ได้สำคัญอะไรกับเจ้าของงานด้วยซ้ำ

ถ้าไม่อ้างจะทำให้มันไม่เดือดร้อนก็ทำได้อยู่แล้วแต่คนไทยชอบหยวนๆ
comment29:อยู่ต่างจังหวัดครับ และก็เห็นอะไรทำนองนี้บ่อยมากๆ เฉลี่ยเดือนละ 3-4 ครั้ง (ถือว่าเยอะนะครับ) 

โดยทุกครั้งจะมีการแห่นาคเป็นขบวนที่ค่อนข้างจะยาวพอสมควร ยาวสั้นไม่สำคัญเท่ากับการกีดขวางการจราจรนะครับ ดักคอไว้ก่อนเผื่อใครจะแย้งเรื่องขบวนยาวสั้นไรงี้นะ 

ที่น่ากลัวคือขบวนเหล่านี้จะแห่กันตรงเลนขวาสุดน่ะครับ และขบวนแห่ก็ไปได้ค่อนข้างช้าเพราะมีการ "รำหน้านาค" ครับ...รำกันตรงเลนขวาของถนนนี่แหละเร้าใจดี คือถ้ามีรถที่ขับมาเร็วๆเพลินๆนี่ผมว่ามีกวาดอ่ะ อันตรายมาก 

ส่วนคนที่บอกว่า "นานๆทีหยวนๆหน่อย" "ของแบบนี้ไม่ได้มีทุกวัน หยวนๆหน่อย" แหม่ พูดได้บ่งบอกระดับสติปัญญาและความคิดในเรื่องของจิตสำนึกสาธารณะเลยนะครับแหม่ แต่ถ้าคุณจะอ้างแบบนั้นผมก็ขอไม่เถียงด้วยล่ะกัน บาย

นี่ยังไม่รวมเรื่องของเสียงนะครับ รู้ๆกันอยู่นะครับว่าเวลามีงานบุญหรืองานศพ ตามต่างจังหวัดนี่จะมีเครื่องเสียงมาเปิดดังไปสามบ้านเจ็ดบ้าน โดยจะเริ่มเปิดเพลงตั้งแต่เช้า กว่าจะเงียบจริงๆก็คือช่วงดึกๆเลย

คำถามคือทำไมบ้านข้างเคียงต้องมารับเคราะห์ไปด้วยอ่ะ เค้าก็มีงานมีการต้องทำ ต้องนอนหลับพักผ่อน ต้องตื่นเช้าไปทำงาน หรือวันหยุดแทนที่จะได้นอนหลับให้เต็มอิ่มกลับต้องมาตื่นเพราะเสียงของเครื่องไฟ หรือต่อให้ไม่ต้องนอนหลับก็ได้ แต่การเปิดเครื่องเสียงดังๆมันก็สร้างความรำคาญมั้ยอ่ะครับ?

ถ้าคุณจะอ้างว่า "นานๆทีหยวนๆหน่อย" ผมก็ไม่ขอเถียงด้วยล่ะ สติปัญญาเบาเกิน (หมายถึงคุณนั่นแหละ)

จริงอยู่ที่บ้านใกล้เรือนเคียงมันต้องเอื้อเฝื้อกันและอยู่กันแบบถ้อยทีถ้อยอาศัย แต่ก็ควรจะมีขอบเขตของมันอยู่นะครับ สำหรับผมการเปิดเครื่องเสียงดังๆมันค่อนข้างจะล้ำเส้นพอสมควรเลยล่ะ 

ตอนยายผมเสียผมก็ไม่เห็นต้องมาต่อเครื่องเสียงดังๆเลยอ่ะ หรือตอนที่ผมบวชก็ไม่เห็นต้องมาแห่ตามถนนหรือมีการรำหน้านาคเลยอ่ะครับ ก็บวชได้ปกติ 

ถ้าคุณจะบอกว่าหยวนๆหน่อยผมก็ขอสวนกลับว่าถ้ามันลดๆได้หรือเลี่ยงได้ก็เลี่ยงเถอะ ไม่ใช่มาหาข้ออ้างเรื่อยเปื่อยไปทั่ว
comment30:นานๆทีครับ ยอมรับว่ามันไปเลย  เป็นสังคมไทย อย่ารีบเร่งมาก ใจเย็นๆ
comment31:จะบวชแต่กับทำให้คนอื่นเดือดร้อน อย่าบวชเลยแบบนี้
comment32:แถวบ้านผมตอนแห่นาคทีทำรถติดยาว เราจะรีบไปธุระก็ต้องจอดรอ ปิดถนนตอนแห่กันไม่พอ พอกลับมาจัดงานที่บ้านดันเอาแผงมากั้นถนนที่ชาวบ้านสัญจรกันไปมาเป็นวันสองเลยครับ ผมอยากรู้ว่าคนพวกนี้มีสิทธิ์มาปิดถนนใช้จัดงานตามใจชอบด้วยหรอครับ เจ้าหน้าที่บ้านเมืองไปอยู่ที่ไหนกันหมดครับ
comment33:แถวบ้านผมมีวัดดัง เค้าเรียกว่า กุ้ย ขี้ยา แว๊น ชุบตัว ถถถถถถถถถถถถถถถถถถถถถถถถถ

ญาติ พ่อ แม่เค้า หลอกตัวเอง อยากให้คนมองลูกเค้าดี อยากให้มีคนไหว้กราบ

ผมนี่ซื้ออาหารใส่ถุงไป ไอเหลืบห่มเหลือง นึกว่าผมจะใส่บาตรมั้ง

ผมนี่เทให้หมกินเลยครับ มีประโยชน์กว่าเยอะ 55555
comment34:ผมสังสัยว่าทำไมคนจะตีกันต้องถอดเสื้อครับ งง
คิดว่าตัวเองเป็นนักมวยเหรอ

ปล. ผมว่าบุญ-บาป อยู่ในใจ ถ้าพระรู้ว่ามีคนด่าแบบนี้คงไม่ได้บุญหรือสบายใจเท่าไหร่หรอก
comment34-1:เคยมีคนบอกว่า ใส่เสื้อแล้วเสียเปรียบ โดนจับเสื้อกระชากได้ง่ายกว่าครับ
comment34-2:น่าจะเป็นแบบนั้นมั๊งครับ
comment34-3:ถอดเสื้อมันโล่ง ... มันคล่องตัว  เหงื่อออก ตัวลื่น ไหลยังกับปลาไหล  ยิ่งถ้าตัวเล็กๆ ที่ สาย AGI  แล้วเป็นมวย อัพ VIT หมัดหนักๆ  ต่อยทีติดคริ นี่ ... ซัดเต็มเหนี่ยว ยังไงก็คล่องตัว 

บางคนถอดมานี่ ประกาศศักดา โชว์รอยสัก โชว์ร่างกาย ... 

บางคนโชว์ขี้ก้าง 

แผนที่ ทั่วร่างกาย ( ขี้กลาก ขี้เกลื้อน ) 

แล้วก็ จบด้วยการ รัดกอด  ตายคากลิ่น รั๊กแร้ ...
comment34-4:ผมเคยเห็นจะต่อยๆ คนท้าถอดเสื้อนี่ละครับ แต่จังหวะยังถอดไม่เสร็จอีกฝั่งถีบล้ม หลังจากนั้นโดนทั้งๆที่ล้มฝ่ายเดียวเลย
comment35:เราว่าเขาไม่ได้ปิดถนนนะ

ส่วนอพปร.น่าจะมาช่วยโบกรถมากกว่า
comment35-1:แถวบ้านผมนี่เค้าเอาที่กั้นมาปิดไม่รถผ่านเลยครับ ปิดกันที1-2วันเลยครับ ช่วงนี้ปิดกันถี่มากบวชกันเยอะ 
คนสัญจรไปมาเดือดร้อนกันมากต้องอ้อมทางกันไปไกล
comment36:งานบุญ 

บวชสามสีวันสึก

จัดงานมีแต่เหล้า ฆ่าสัตว์เซ้นบนโต๊ะ  บางงานเต้นโป๊  เสียงดัง ขยะเกลื่อน


ควบคุมง่ายมากไม่มีเหล้าไม่มีขบวน จะบอกว่า วัฒนธรรม. สืบทอด คงไม่ใช่มั้ง สมัยก่อนก็ไม่เคยเห็นแบบนี้

ถามว่าเลิกได้. ยาก
comment37:สงกรานต์บ้านผม เล่นปิดทั้งถนน
ไปมาไม่ได้ ต้องอ้อมเลี่ยงเป็นสิบกิโล
รถโดยสาร รถพยาบาล คนไปมาเดือดร้อนไปหมด
ปีนี้ห้ามจัด ยังมาปิดถนนขอให้จัด
คนปิดถนนเลยโดนฟ้องดำเนินคดีไปเรียบร้อย
ยังมีหน้ามาอ้างว่าทำมานานเป็นประเพณีไปแล้ว
บ้าเหรอ
comment38:ตอนนี้มันเป็นหนึ่งในวัฒนธรรมไทยแล้วมั้งคงแก้ไขยาก คนต่างจังหวัดทำแบบนี้กันเยอะมาก
comment39:สมัยผมบวช....ผมขึ้นท้ายรถกะบะ พี่ชายขับไม่เร็วมาก แล้วพ่อแม่&ญาติๆ ตามไปเจอกันที่วัดเลย
แห่เล็กๆ แค่วนรอบโบสถ์ให้พอเป็นพิธี ไม่รู้จะจัดให้เว่อร์วังอลังการไปทำไม
มันเดือดร้อนคนอื่นมากกว่านะ....ที่บวชก็เพื่อละ เพื่อศึกษาพระธรรมไม่ใช่เหรอ ดูมันย้อนแย้งยังไงไม่รู้
comment40:วันนี้ก็เจอมา
  เช้า เวลาเร่งด่วน  แห่นาค ยิ้มกริ่มมีความสุข แต่ไม่ได้แหกตาดูรถติดยาวรอด้านหลังเป็นกิโลๆ
  รถนำขบวนขับแบบทองไม่รู้ร้อน  
  กลายเป้นว่าบาปตกอยู่ที่เรา ที่ตอนแรกอารมณ์ขึ้นประกอบกับปวดท้องใกล้จะระเบิด เลยเผลอสบถด่าในรถอยู่คนเดียว  เข้าใจนะแต่ทำไงได้เจอแบบนี้ก้ต้องมีอารมณ์กันหน่อย
comment41:เบื่อไม่รู้ได้บุณตรงไหน เปิดเพลงเสียงดัง เมา มันคืองานแจกเหล้ามากกว่างานบุญเท่าที่เห็น เมื่อไหร่จะเลิกทำอะไรแบบนี้เสียทีเมื่อไหร่จะคิดได้ว่าชาวบ้านเดือดร้อน
comment42:มันเป็นวัฒนธรรมของคนต่างจังหวัดโดยเฉพาะค่ะ     เพราะเค้าชอบเอิกเกริกแสดงฐานะกันหรือไงก็ไม่ทราบ    เราเป็นคนกรุงแท้แต่กำเนิดแม้บรรพบุรุษ    ตอนน้องชายเราบวช    พ่อแม่ไม่ให้มีงานไรเลย   แค่โกนหัวเข้าวัด   ไม่มีงานไรทั้งสิ้นเพราะจะไปรบกวนผู้อื่น     มีแค่ครอบครัวเราเองแท้ๆๆไม่ถึง  5 คน   จบ...แพบเดียว     และน้องก็เป็นนาคเป็นพระได้นี่นะคะ
ตอนสึกก็เช่นกัน      มีพ่อแม่สองคนเอง     

ทุกอย่างอยู่ที่การกระทำ     เมืองไทย   เป็นต่างจังหวัด  70  กว่าจังหวัด   มีกรุงเทพฯ แค่จังหวัดเดียวเองและคนกรุงเทพฯ แท้ๆ  แต่ดั้งเดิมในขณะนี้นับได้ว่ามีประชากรชาวกรุงแท้ๆๆเท่าใดที่อาศัยใน กรุงเทพฯ     นอกนั้นเป็นคนมาจากจังหวัดอื่นๆๆทั้งสิ้น   และเอาวัฒนธรรมแบบของเค้ามาใช้ในกรุงเทพฯ นะ    เราว่า   ไม่ว่าจะเป็นงานบุญ  งานมงคลหรืองานขาวดำก็ตาม     สิ้นเปลืองจริงๆๆ    ตำน้ำพริกละลายแม่น้ำ    ชอบอวดมั่งมีกันทั้งที่บางคนก็ไม่ได้มีกันหมดทุกคนเลย     เจ้าภาพบางบ้านหน้าบอกบุญไม่รับเพราะจะต้องจ่ายเป็นแสนในแต่ละงาน     มันตลกดีนะคะ    ที่จะต้องทำตามกันโดยไร้สาระ     คนเราไม่จำเป็นต้องไปทำอะไรตามกันไปหมด     ถ้าเราไม่ทำ    ใครอยากตำหนิก็ปล่อยเค้าไป    เราคลุคลีกับคน ตจว.  เค้าเล่าว่าถ้าไม่ทำก็จะถูกชาวบ้านด่าว่า     ก็ปล่อยเค้าด่าว่าไปสิ    ทำไมต้องมีงานเอิกเกริก   เมามายมีเรื่องมีราวกันทุกงานไป    เดือดร้อนกันแบบนี้เรียกบุญหรือ???  เราแก่แล้วเรางงมากเลย      เราไม่ได้แบ่งภาคไรหรอกนะคะ   แต่เราคิดว่า  คน ตจว.บางคนไม่ได้ร่ำรวยอย่างที่คิดที่เห็น     แต่เพื่อนบ้านคนในหมู่บ้านต่างหากที่อยากรื่นเริง     กินฟรีแบบไม่มีขอบเขต     ในที่สุดก็เดือดร้อนกันไป     เปิดลำโพงเสียงดังรบกวนผู้อื่นอีก    อย่างที่ จขกท.เอ่ยนั่นล่ะค่ะ   เมื่อไหร่จะเลิกประเพณีแบบนี้เสียที       ถ้าจะเลิกยากตราบใดที่คน ตจว.ยังมีทัศนคติอวดมั่งอวดมีกันอยู่นะคะ   เค้าอยู่ที่ไหนแห่งหนตำบลใด    เค้าก็หอบเอาประเพณีวัฒนธรรมแบบนี้ไปด้วย     มันไม่ใช่ไทยหรอกนะคะ    เพราะไทยคนอื่นเค้าไม่ทำก็ได้นี่นา    มีอีกมากมายที่เค้าทำไรเงียบๆๆเฉพาะคนในครอบครัวจริงๆๆนี่น่ะ     จะอ้างว่าประเพณี....ไม่ใช่นะ     คนกรุงฯที่ไม่เอิกเกริกมีเยอะมากเลย     ที่ท่านผู้อ่านคงไม่เคยเห็น    แต่เราเห็นเยอะค่ะ
comment43:โอ้ววว งานแบบนี้เป็นเราเจอที่ไหน ยิ่งมาขวางทางติดสนิทนิ่งแบบนี้
ดับเครื่องลงไปเล้ย เพลงดังเด้งกาด้าวเหล้าฟรี ฮ่าๆๆๆ มันส์ด้วยคนละกัน ขาเลาะง่ะ อิอิ
comment44:งานบุญจริงๆเลยนะนี่ จะบวชยังก่อบาปกรรมทำความทุกข์ให้คนอื่น
จะเอาเรื่องไม่ยากหรอก แค่ตามไปค้านไม่ให้บวช เพราะคุณติดหนี้ผม ค่าเสียเวลา ค่าน้ำมัน ค่าเสียหายรถ
comment45:ไม่เคยไปงานบวชใครเลย ซองมาก็ไม่ใส่ เชิญไปบวชอย่างสงบแล้วแต่ท่านเลย สาธุ มาขี่คอเต้นลิงแบบนี้ได้ไง
comment46:ถ้าเป็นคดีความกันขึ้นมา บวชไม่ได้ของจริงละที่นี้ ฮ่าๆ
comment47:วันนี้มีงานบวชน้องชายเหมือนกันค่ะ ตั้งต้นตอนเจ็ดโมงเช้า จังหวัดทางภาคใต้ตอนล่าง วันนี้เป็นวันหยุด ถนนโล่ง คนน้อย ญาติพร้อมก็ขึ้นรถไปวัด แห่นาควนรอบอุโบสถ ตรงใจดี เรียบง่ายและไม่รบกวนผู้อื่น
comment48:น้องชายเราบวชแบบเงียบๆ (เงียบมาก) ...เงียบตามความหมายจริง  เพราะวัดที่บวชค่อนข้างเคร่งครัดมาก  

...ไม่มีเสียงดนตรี
...ห้ามส่งเสียงดัง แบบตะโกนโหวกเหวก
...ไม่มีการทำกับข้าวเลี้ยง (หรือถ้ามีก็ต้องทำที่โรงครัวของวัด หรือสถานที่ที่จัดแยกไว้เป็นที่กินอาหาร) ของเราก็มีเตรียมข้าวหรือของกินเป็นห่อๆไว้ เผื่อมีใครหิว เท่านั้นเอง
...ไม่ได้มีพิธีทำขวัญนาค หรืองานเลี้ยงคืนก่อนบวช (เพราะน้องชายต้องไปนอนวัดเตรียมตัวอยู่เป็นอาทิตย์)
...เดินรอบโบสถ์กันเงียบๆ โปรยทานกันเงียบๆ และเข้าโบสถ์กันไปแบบเงียบๆ พิธีเสร็จโดนไล่ออกจากโบสถ์(อยากถ่ายรูปไปถ่ายกันข้างหน้าโบสถ์)  และสุดท้ายก็แยกย้ายกลับบ้านกันแบบเงียบๆ
comment49:เคยไปงานบวชแค่ 2 งาน คือ เพื่อนกับน้องชาย
ช่วงแห่นาค แห่ในวัดเลยค่ะ จากประตูวัดถึงหน้าโบสถ์
comment50:เราเคยไปใส่บาตรที่วัดตรงทางจะเข้าโบสถ์
กำลังใส่บาตรอยู่ ขบวนแห่นาคมา
ผู้อยากเป็นนางฟ้า เด้งหน้า เด้งหลัง กันครึกครื้นหน้าขบวน
เด้งจะกระแทกหน้าเรากับพระที่รับบาตรอยู่แล้ว
ทั้งเราทั้งพระต้องรีบกระเจิงไปคนละทาง

โอ้โห.. นี่หรือเมืองพุทธ
เอาความวุ่นวายเพื่อไปสู่ความสงบเนี่ยนะ ตลกดี
comment51:เคยไปค้างบ้านเพื่อนแถวนนทบุรี  เจอคนแถวนั้นฉลองบวชนาค กินเลี้ยง จ้างวงดนตรืร้องคาราโอเกะต่อถึง ตี2 ตี3 ติดต่อกันเกือบอาทิตย์  คืนสุดท้ายก่อนบวชคงมีคนรำคาญซัดกระสุนปริศนาเข้างาน โดนนาคบาดเจ็บเข้าโรงพยาบาล อดบวช
comment52:อยู่ต่างจังหวัดค่ะ บางบ้านที่อยู่อาศัยเป็นตึกแถว เวลาจัดงาน ใช้ถนนเลนหน้าบ้านนั่นแหละค่ะเป็นสถานที่จัดงาน  ถ้างานมีวันพรุ่งนี้ ประมาณบ่ายแก่ๆ ก็มีเต็นมากางแล้วค่ะ กว่าจะจบงานก็วันรุ่งขึ้นบ่ายๆ บางทีก็ยิงยาวไปจนเย็น แถมบางงานมีตำหนดมาช่วยเป่ารถอำนวยความสะดวก

ถนนที่ว่านี่อยู่กลางอำเภอเมืองเลยนะคะ ไม่ใช่ต่างอำเภอ แล้วงานที่ว่านี่มีแต่ตั้งแต่ งานบวช งานแต่ง งานศพ งานรับปริญญา งานขึ้นบ้านใหม่ ที่แย่ขึ้นไปอีกคือ ตั้งเวทีเปิดเครื่องเสียงสนั่นไปหมด
comment53:ผมก็เคย เจอ รถหรูเลย ซอยเลนสวน ท่านจอด ข้างทาง ทำบุญตักบาต

ผมเลย อนุโมทนา ไปที ....วย  สาธุ
comment54:วัดนครชื่นชุ่ม  พุทธมณฑล สาย 4  งานบวช  งานศพ  งานแต่ง  งานวัด 3 วัน 7 วัน    วงดนตรี  เล่นยันเที่ยงคืนทุกงานจ้าาา....

เป็นมาจะ 10 ปีแล้ว  เหมือนเป็นความชอบธรรมว่า  ถ้าดนตรีเล่นถึงเที่ยงคืนแล้วเลิก  ไม่เป็นไร
comment55:งานบวชของเพื่อนผมใช้เกวียน แล้วเคยเห็นงานคนอื่นเคลื่อนขบวนช้ามาก เลยให้พวกเครื่องเครื่องเสียง กับ พวกขี้เมาอยู่ท้าย 
แรกๆตอนแห่ก็รอนะ หลังๆเห็นว่ามันช้ามากละ เท่านั้นแหละพากันลากเกวียนที่นาคนั่งหนี จนทิ้งระยะขนวนไกลมาก
แล้วพวกขี้เมากับเครื่องเสียงข้างหลังพากันวิ่งตามมาอย่างไว  
จนคนที่อยู่ข้างหน้าบอกว่าเหมือน สัมภเวสี ไล่ตามนาค
comment56:วิธีนี้แก้ไม่ยากครับ ใช้วิธีแก้ที่ปลายเหตุและชัดเจนเลย บางวัดก้อใช้กัน
ห้ามไม่ให้มีขบวนแห่ จากนอกวัดมาก้อจบแล้วครับ วัดต้องเป็นคนกำชับเจ้าภาพไป ถ้าอยากมาบวชวัดนี้ต้องทำตาม ใครจะมางานบวชก้อมาเจอกันที่วัด 
จะแห่อะไรก้อมาแห่ในวัดเท่านั้นก่อน 7 โมงเช้าเพราะ 8 โมงเช้านักเรียนต้องเข้าเรียนมีหลายวัดที่ติดกับโรงเรียน
บางวัดห้ามแห่เลยด้วยซ้ำไป 

ห้ามกันหลายๆวัด เดี๋ยวก้อปรับพฤติกรรมกันไปเอง
comment57:จะบวขทีต้องแห่กลัวคนไม่รู้ว่าบวชนี่แหล่ะการบวชของคนส่วนใหญ่

ก่อนบวชเลี้ยงจนเมาเพื่อ
จัดโต๊ะจีนตั้งวงเพื่อ
แห่นาคโห่ร้องแหกปากเต้นบ้าๆบอๆเพื่อ

แต่ละอย่างไม่รู้จะทำไปเพื่ออะไรในเมื่อจะไปเข้าทางสงบ  แต่ต้องส่งท้ายทำแบบนี้ผมก็รู้เพื่ออยากให้โลกรู้ว่าลูกฉันบวชนะ  แต่สุดท้ายกลับมีแต่เสียงคนด่าตามหลัง  งานมงคลทำตัวอัปมงคล
comment58:อย่าได้คาดหวังอะไรจากประเทศนี้เลยครับเพราะว่าที่นี่มันประเทศไทยห่วยตั้งแต่ระบบการเมืองยังแท็กซี่
comment59:นึกถึงข่าว ทหารแต่งงานทำรถติด แล้วคนออกมาด่ากัน

ทั้งๆที่ ต่างจังหวัด มันก็ยังงี้มานานแล้ว งานบวช งานแต่ง นี่ ต้องอลังการ ต้องยิ่งใหญ่ ไม่มีเงิน ก็ต้องกู้มา กลัวเสียหน้ากัน ยิ่งถ้ามียศ มีตำแหน่งนี่ ต้องเชิญผู้หลักผู้ใหญ่มาให้หมด ไม่งั้นจะโดน นินทากัน

เป็นค่านิยมที่บิดเบี้ยวมาก
comment60:ไปเจอมาเหมือนกัน ถนนทางไปเมืองกาญ เลยบ้านโป่งไปหน่อย ลักษณะคล้ายที่จขกท.เจอเลย มีคนในขบวนแห่ซักไม่เกิน 50 คนแต่ปิดถนนไป1เลนส์ เหลือ 1 เลนส์ให้รถผ่าน รถก็ติดสิครับ ทั้งๆที่ก็อยู่หน้าวัดแล้วน่ะทำไมไม่เข้าไปแห่ในวัด ไม่รู้คนบวชจะได้บุญหรือได้บาป เพราะคนที่รถติดเพราะพ่อนาค คงจะสรรเสริญพ่อนาคกันขรมเลย
comment61:ผมละเบื่อ งาน "เครื่องเสียงคนบาป"  นี้มากเลยครับ

เป็นวัดแท้ๆ แต่กับเปิดเครื่องเสียงลั่นทะลุ 3 บ้าน 8 แปด เป็นประจำ ตั้งแต่ 5.50 น. - 23.50 บางวัดก็ทะลุไป ยันตี 1 ก็มี

ผมเคยเห็นอยู่งานนึงปิดถนนสายเคเชียร์  ไป 2 เลนส์ รถวิ่งกันมาเร็วๆ 4 เลนส์ เบรคไม่ทันหัวทิ่ม ชนท้ายกันไป 3 คัน

ไม่รู้งานบุญ หรืองานบาป


ก็ต้องทำใจกับประเทศมือถือสาก ปากถือศีล กันไปละครับ



...
..
.
comment62:ค่านิยมผิดๆครับ สร้างความเดือดร้อน สร้างเสียงก่นด่าก่อนเข้าบวชมันดีซะที่ไหน

งานบวชผมเล็กๆ เช้าโกนหัว สายบวช จบ ไม่มีเสียงเพลง ไม่มีแอลฯ ทำเงียบๆ เลี้ยงอาหารเที่ยงง่ายๆคนมาร่วมงาน
comment63:บุญบั้งไฟบ้านผมยโสธร ปิดถนนหลักใจกลางเมือง 2 วัน 2 คืน ตั้งเวทีริมถนน เพื่อกินเหล้า เมา เต้น บนเวที เห็นมา 20 กว่าปีตั้งแต่เกิด รถต้องใช้ทางเลี่ยงเมืองอย่างเดียว

ประเพณีครับ 555 
รมต. มาเป็นประธานเแดงานซะด้วยยย
comment64:จริงๆ อยากจะบวชก็บวชกันไปเลย ไม่เห็นต้องแห่นาคให้มันเอิกเกริก 
ประกาศให้ชาวบ้านรู้ก็ไม่ได้ทำให้บุญมากขึ้นหรอก
comment65:พึ่งเจอมาสดๆ พี่ท่านเล่นตั้งขบวนปากซอย รถติดมาก แล้วก็ไม่ขยับซักที คนเมาแดนซ์กันกระจาย มีวงเล่นสดบนหลังรถบรรทุกด้วย เครื่องเสียงกระหึ่ม นาคคงได้บุญมาก ทั้งคำด่า ทั้งคนเมา บุญเต็มๆ
comment66:รู้ไหมเนี่ย ว่าสิ่งที่พวกเขาทำอยู่มันไม่ได้บุญเลยนะ มีแต่บาป
แล้วแม่นาคก็ต้องมารู้สึกไม่ดีกับเหตุการณ์แบบนี้ ถามจริงๆ นี่หรอบุญ?

พี่ผมก็เคยบวชนะ แต่ไม่เคยแห่นาคแบบที่เห็นกันในคลิป บางคนเปิดเพลงแล้วเต้นกันเมาๆ บางคนจ้างโคโยตี้มา ผมก็ไม่รู้ทำไมต้องเล่นใหญ่ขนาดนั้น นี่มันงานบุญจริงๆหรือ แต่ถ้าไม่ได้ทำใครเดือดร้อนผมคงว่าเขาไม่ได้ มันเป็นสิทธิ์ของเขา(ผมพูดในมุมกว้าง ไม่ได้หมายถึงกรณีจขกท.)
ผมว่าถ้าอยากสงบๆไปวัดป่าเลย พี่ผมก็ไปวัดป่าต่างจังหวัดอยู่บนเขา ไม่มีอะไรเลย ข้าวก็ต้องใช้มือฉันในบาตร
วันบวช(เขาเรียกว่าอะไรผมจำไม่ได้) ก็มีแต่กลุ่มเพื่อนสนิทกับญาติๆสนิทบางคนมาร่วมงานด้วย ไม่เห็นจำเป็นต้องเต้นอะไรกันขนาดนั้น
comment67:บ้านญาติสนิทผม  จัดงานดีมากครับ  เดินแห่แค่รั้ววัดแล้วเข้าพิธีบวชตามขั้นตอนเลย  ในเวลาเดียวกันผู้คนที่มางานก็ลงประจำโต๊ะจีน  อาหารพร้อมเสิร์ฟ  ไม่มีเหล้า    ไม่มีเวที ไม่มีเครื่องเสียง   ญาติอีกฝ่ายเดินรับซอง  บวชเสร็จ แขกกินเสร็จ  เลี้ยงพระเพล ....  จบ 
วันถัดมาเอาเงินสดไปออกมอเตอร์ไซค์ใหม่   เลี้ยงผู้ช่วยงาน  และก็ยังมีเงินเก็บอีกหลายหมื่น   .....  แขกต่างก็ชมว่าดี ไม่มีใครบ่นนะครับ    เงินเหลือบาน   

งานแต่งงานของผมก็เช่นกัน   ช่วงเช้าตามขนบธรรมเนียมประเพณีแบบไทยๆ  แบบชาวบ้าน  ไม่ต้องมีแห่  เลี้ยงแขกจัดโต๊ะจีน ไม่มีเหล้า  ดนตรีเบาๆ    รับซอง  .... เงินเหลือเป็นแสนครับ
comment68:มันคือ "รากเหง้า" ของสังคมไทยครับ

ไม่ได้พูดเล่นนะ สังเกตไหม? เวลามีงานฉลองต่างๆ ต้องทำให้เอิกเกริกเข้าไว้ ต้องเชิญแขกเยอะๆ เครื่องเสียงต้องดังๆ ไม่ว่าจะปีใหม่ สงกรานต์ งานบวช งานแต่ง ลูกรับปริญญา ฯลฯ

อย่างโบราณเขามีคำว่า "3 บ้าน 8 บ้าน" กับ "ปิดซอยเลี้ยง" มันไม่ใช่คำประชด แต่เป็นการอธิบายการเฉลิมฉลองแบบไทยๆ จริงๆ คือต้องร้องรำทำเพลงให้ได้ยินไปทั่วๆ 

ยิ่งต่างจังหวัดนี่แต่ละคนเสื้อผ้าหน้าผม สร้อยแหวนนาฬิกากำไลจัดหนักจัดเต็ม ( มิตรสหายที่ทำร้านเสริมสวย บอกว่าถ้าช่วงไหนมีคนบวชหรือแต่งงานในชุมชน ลูกค้าแน่นร้านเลยละ ) ไม่มีใครยอมใคร

พอวันงาน ก็จะฉลองกันตั้งแต่วันก่อนหน้า ไปจนมืดค่ำหลังเสร็จพิธี

สำหรับคนชอบความเงียบสงบ ผมว่าคงอยู่ประเทศนี้ยากเสียหน่อยครับ

ปล.ขนาดงานราตรีของโรงเรียนต่างๆ หรืองานวัด หรืองานกินเลี้ยงในสถานที่ราชการ ยังขอเลนซ้ายไปเป็นที่จอดรถแขกเหรื่อ นี่คือวิถีของเราจริงๆ

TonyMao_NK51 ( ใช้แทนอมยิ้มที่ถูกแบน )
comment69:เหมือน...จขกท จะเอาตัวเองเป็นศูนย์กลางซะแระ....ใครแนะนำอะไรไม่ได้....ถ้าแบบนี้ไม่ควรมาถามหรือขอคำแนะนำเลยครับ...จริงๆแห่นาคก็ไม่แปลก...แต่ไอ้พวกขี้ดมาเนี่ยแระตัวดี....และที่สำคัญ..อยู่ที่การจัดระเบียบแถวในการแห่ด้วย...
comment69-1:ขอโทษนะครับรบกวนชี้แจงข้อความนี้หน่อยได้ไหมครับ 
"เหมือน...จขกท จะเอาตัวเองเป็นศูนย์กลางซะแระ....ใครแนะนำอะไรไม่ได้....ถ้าแบบนี้ไม่ควรมาถามหรือขอคำแนะนำเลยครับ..."
ผมไม่ได้เข้ามาดูนานแล้วและแทบไม่ได้ตอบอะไรเลยนะครับ เลยอยากทราบว่าผมไปขอคำแนะนำอะไรจากใครหรือครับ
comment69-2:แคปไว้ก่อน เจอแบบนี้ไปงงมากเลยครับ ผมตั้งกระทู้ไว้ตั้งแต่วันที่ 24 แล้วไม่ได้เข้ามาดูเลย พอวันนี้เข้ามาอ่านอันล่างสุดเจอแบบนี้เข้าไปรีบไล่กลับไปอ่านด้านบนดูเลย..อันไหนอ่ะที่ทำให้ผมถูกต่อว่าขนาดนี้
comment70:ตอนนี้ถ้าเป็นคนทั่วไปไม่ใช่ ทหาร นักการเมือง เศรษฐีมีชื่อเสียง แล้วพอมีกำลังทรัพย์พอจัดงานได้ ไม่ค่อยเป็นเรื่องออกข่าวหรอกครับ
comment71:เป็นแบบนี้ มาก่อนหน้าจะก่อนคนโพสเกิดอีก
comment72:การบวชต้องแห่แหนกันขนาดนั้นเลยหรือครับ..
ตอนผมบวชเสียเงินแค่ 3000 เสียแค่ค่าใส่ซองให้อุปชา กับค่าอุปกรณ์การบวช.
การบวชแบบนี้ได้บาปมากกว่าได้บุญจัดงานเลี้ยงต้องมีเหล้ามียามีเรื่องกัน ต้องฆ่าสัตว์เพื่อมาจัดงานเลี้ยง.

ถ้าจะเลี้ยงกันต้องเลี้ยงตอนสึกออกมาเป็นทิดครับ..

title:แพทย์ติง"ครู" ไม่ควรประจานเด็กให้กราบหน้าเสาธง
comment:.

CR. http://www.posttoday.com/social/hot/451844

"หมอโอ๋" แห่งเพจเฟซบุ๊กเลี้ยงลูกนอกบ้าน โพสต์ตำหนิครูบังคับนักเรียนกราบขอขมาหน้าเสาธง จากกรณีที่โลกออนไลน์เผยแพร่คลิปวิดีโอ ครูสอนวิชาวิทยาศาสตร์ ของโรงเรียนแห่งหนึ่งใน จ.สุรินทร์ บังคับให้นักเรียนหญิงชั้นป.6

จากกรณีที่โลกออนไลน์เผยแพร่คลิปวิดีโอ ครูสอนวิชาวิทยาศาสตร์ ของโรงเรียนแห่งหนึ่งใน จ.สุรินทร์ บังคับให้นักเรียนหญิงชั้นป.6 กราบเท้าขอขมาหน้าเสาธงต่อหน้าเพื่อนนักเรียนจำนวนมาก หลังจากเชื่อว่าเด็กคนดังกล่าวโกหกว่าแพ้อาหารหลังกินแกงจืดเต้าหู้เป็นมื้อกลางวัน ล่าสุดเมื่อวันที่ 1 ก.ย. แพทย์หญิงจิราภรณ์ อรุณากูร กุมารแพทย์เวชศาสตร์วัยรุ่น คณะแพทยศาสตร์โรงพยาบาลรามาธิบดี หรือหมอโอ๋ ได้โพสต์ผ่านเฟซบุ๊ก เลี้ยงลูกนอกบ้านว่า การประจานเด็กนักเรียนหน้าเสาธงต่อหน้าเพื่อนถือเป็นเรื่องไม่เหมาะสมอย่างยิ่ง ข้อความดังนี้


#ความรุนแรงที่หน้าเสาธง

หมอได้ดูคลิปที่เด็กหญิงคนหนึ่งกำลังร้องห่มร้องไห้ถูกพี่ชายและครูบังคับให้กราบที่หน้าเสาธงของโรงเรียนท่ามกลางสายตาเด็กนักเรียนอีกหลายร้อย

เนื้อข่าวบอกว่า เด็กทานอาหารกลางวันแล้วผื่นขึ้น ไปหาหมอแล้วกลับมาบอกครูว่าสงสัยแพ้เต้าหู้ไข่ที่โรงเรียน

สัมภาษณ์ครู ครูบอกว่าเด็กไม่มีประวัติแพ้ ไม่เคยขอยาแก้แพ้ ไม่เชื่อว่าจะแพ้ ครูเป็นนักวิทยาศาสตร์ จะเชื่ออะไร "ต้องมีหลักฐาน" จึงให้เด็กมากินเต้าหู้ไข่ต่อหน้าและถ่ายรูปเก็บหลักฐานไว้ ผลปรากฏว่าไม่ได้แพ้จริง จากนั้นครูจึงสั่งให้เด็กมากราบขอขมาเพราะคิดว่าเด็กโกหก เป็นการทำร้ายโรงเรียน ทำให้โรงเรียนเสียชื่อเสียง

หมออยากให้เราเรียนรู้เหตุการณ์นี้ร่วมกันดังนี้นะคะ...

1. หลายครั้งสาเหตุของการแพ้ หมอเค้ายังทำได้แค่สงสัย เพราะสารต่างๆ บนโลกมีมากมาย ใครแพ้อะไรอาจจะได้จากประวัติและการคาดเดา (การทดสอบการแพ้ จะทำเมื่อแพ้ซ้ำๆหรือแพ้รุนแรง แต่ก็ทำได้ในสารเฉพาะอย่าง)

2. ไม่มีประวัติแพ้ ไม่เคยขอยาแก้แพ้ ไม่ได้แปลว่าแพ้ไม่ได้

3. ข้อนี้สำคัญมาก!! การทดสอบการแพ้ "ไม่ควรทำเองโดยพละการ" บางคนแพ้แบบรุนแรง หลอดลมบวม หายใจไม่ได้ ความดันตก เสียชีวิตได้ทันที คนแพ้อาหารหลายคนจึงต้องพกยาฉีดฉุกเฉินไว้กับตัว นี่คือเรื่องที่เป็นอันตรายถึงชีวิต และเป็นสิ่งที่ใครก็ไม่ควรใช้อำนาจบังคับใครให้ทำเพื่อเป็นการพิสูจน์สิ่งที่ตนสงสัย

4. "การแพ้อาหาร" เป็นปัญหาส่วนบุคคล ไม่ได้เกิดจากอาหารสกปรก ถ้าพ่อแม่ไม่ได้แจ้งการแพ้ไว้ แล้วครูเผลอเอาให้เด็กกิน ก็ไม่ได้เป็นอะไรที่โรงเรียนต้องรู้สึกเสื่อมเสียชื่อเสียง

5. ถ้าคิดว่าเด็กโกหก สิ่งที่ครูควรทำ คือการคุยกับเด็กเพื่อหา "ที่มา" ว่าอะไรคือสาเหตุที่ทำให้เด็กต้องโกหก

6. การบังคับกราบ ไม่ได้ช่วยปรับพฤติกรรมอะไรในตัวเด็ก เพราะตราบใดที่สาเหตุไม่ได้รับการมองหาหรือแก้ไข การกราบก็อาจเป็นเพียงสัญลักษณ์ว่าอีกฝ่ายยอมแพ้ และอีกฝ่ายได้ชัยชนะ

7. การนำความผิดเด็กมาประจานด้วยการให้กราบกรานหน้าเสาธง ส่งผลกระทบกระเทือนกับจิตใจ ส่งผลให้อับอาย และส่งผลร้ายในการพัฒนาเด็ก

8. หลายครั้ง เด็กซึมซับ "ความรุนแรง" "ความก้าวร้าว" "ความเอาชนะ" "ความสะใจ" มาจากต้นแบบที่ได้เห็น "ในโรงเรียน"

น่าเศร้าที่หลายครั้งต้นแบบนั้นมาจาก "ครู"
... คนที่เด็กเชื่อถือและศรัทธา

รักลูก(ศิษย์)... ช่วยกันคิดมองหาสาเหตุแล้วแก้ไข มากกว่าการทำอะไรแค่เพื่อประจานการกระทำนะคะ

เพราะนั่น... จะทำให้เราไม่มีวันช่วยเหลือลูก(ศิษย์)ได้อย่างแท้จริง





หดหู่สงสารน้องมาก
ไร้จริยธรรมอย่างมากเลยครูท่านนี้ จ้องแต่จะเอาชนะเคยคิดถึงจิตใจเด็กบ้างมั้ยว่าจะฝังใจแค่ไหน
อยากให้ตั้งกรรมการสอบวินัยครูท่านนี้ค่ะ
comment1:ครูชนะได้แต่ความสะใจ (อยากถามความเป็นครูมีมั้ย จรรยาบรรณครูมีมั้ย)
เด็กแพ้ ได้แผลในใจ ...

โดยส่วนตัว เราเคยแพ้โดนัทยี่ห้อหนึ่งลมพิษขึ้นทั้งๆที่ปกติก็ซื้อกินบ่อย วันนั้นเท่านั้นที่แพ้ 
แต่วันนั้นกินแค่โดนัทชิ้นเดียวเลยชัวร์ล่ะว่าโดนัทล่ะ มันก็มีความเป็นไปได้ ไง
comment1-1:ครูทำเกินไปความคิดผมน๊ะแทนที่จะสืบหาว่าทำไมเด็กแพ้และแพ้ส่วนไหนของอาหารกลางวันหรือป่าวไม่ใช่ทำเพื่อพิสุจความถูกต้องของตัวเองแบบนี้ จะทำไห้เด็กมีปม ถ้าครูมีความคิดอีกนิดคงจะไม้ทำแบบนี้แน่นอน ชีวิตคนสำคัญน้อยกว่าชื่อเสียงโรงเรียนชื่อเสียงครูยังงั้นหรือ เวนกำประเทศไทย
comment1-2:แล้ว เต้าหู้ ที่ ให้เด็กลองกิน ใหม่  มันหม้อเดียวกันไหม กับ วันที่เด็กกินเข้าไป

ถ้าทำเต้าหู้หม้อใหม่  คนล่ะหม้อกับที่กินวันนั้น มันจะยืนยันได้ไงว่า  บ้าเปล่า
comment1-3:คห 1-2 ครับ ไม่ใช่น้ำเต้าหู้นะครับ เต้าหู้ที่ใส่ต้มจืดครับ
comment1-4:ครับ จะเป็นอะไรก็ตาม ถ้าจะให้ลองกินดู ว่าเด็กแพ้ไหม ก็ต้องลองกิน ในวันนั้นครับ ไม่ใช่เอา ของที่ทำวันต่อมาให้ลองกิน มันไม่เหมือนกัน
comment1-5:อย่าเถียงสิ...เค้าเป็นครูวิทยาศาสตร์นะ (ประชด)
comment2:ครูยุคไดโนเสาร์
comment3:ถ้าเคสนี้เป็นลูกเรา ครูคนนี้ ได้เจอกันแน่นอน
comment3-1:ใช่เลย..ไม่จบง่ายๆแน่
comment4:เห็นด้วยกับ คุณหมออย่างยิ่งค่ะ
ครู สมควรถูกตำหนิ
แค่เด็กแพ้อาหาร ไม่เห็นเป็นเรื่องใหญ่โตที่จะทำให้โรงเรียนเสียชื่อเสียง
แต่ที่ครูกระทำเยี่ยงนี้ต่างหาก ที่ทำให้เสียชื่อเสียง
ครูคนนี้มีความคิดเห็นแปลกๆ บังคับให้เด็กกินอาหารที่อาจจะแพ้หรือไม่แพ้ เหมือนจะเอาชนะเด็ก
ครูคนนี้มีวุฒิภาวะสมกับการเป็นครูหรือไม่?
comment4-1:เข้าเพจDrama addictค่ะ จ่าโพสลิ้งที่ให้ลงชื่อให้คุรุสภาตั้งกรรมการตรวจสอบเรื่องนี้อยู่ อีกไม่เยอะเอง ช่วยๆกัน กำจัดไดโนเสาร์ออกจากสังคม ให้เด็กรุ่นหลังจากนี้มีครูที่ดีมีคุณภาพคอยดูแลให้ความรู้เถอะค่ะ﻿
comment4-2:ถ้าครูคนนี้ไม่ออก เด็กคนนี้อยู่ยากแน่นอน
แล้วเด็กคนอื่นที่อาจโดนครูคนนี้กดดัน

วิธีการที่ครูทำหน้าเสาธงไม่ธรรมดาค่ะ เอาเด็กๆ ทั้งโรงเรียนมาสร้างฉากให้ตัวเองดูไม่ผิด
(ครูบกพร่องชัดเจนจากเหตุการณ์นี้คือ ดูแลเรื่องอาหารกลางวันเกี่ยวกับโภชนการเด็ก
แต่ไม่มีความรู้เรื่องเกี่ยวกับการแพ้อาหาร รู้จากการบังคับเด็กกินอาหารต้องสงสัยอีกรอบนี่แหละค่ะ
ไม่มีพ่อ แม่คนไหนเสี่ยงให้เด็กกินหรอก ใครจะไปรู้ว่าอาการจะรุนแรงมั้ย)

คิดใช้เด็กเป็นเครื่องมือ เอาพี่ชายน้องมาเป็นเครื่องมือเพื่อให้เด็กกราบ (เพราะตอนแรกน้องไม่ยอมกราบเพราะตัวเองไม่ผิด) 
ดูแล้วอนาถใจมากค่ะ ครูที่กล้าทำร้ายเด็กแบบนี้ เดาว่าน้องคนนี้อาจจะไม่ได้โดนคนเดียว และอาจเคยทำแบบนี้กับเด็กอื่นมาแล้ว
นี่คือวิเคราะห์ตรงไปตรงมาเลยค่ะ
comment4-3:บาดแผลในใจเด็ก
comment5:"ตบหัวแล้วลูบหลัง"
comment6:เด็กยังไม่ได้ทำอะไรผิดด้วยซ้ำ ก็แค่บอกตามที่หมอสันนิษฐานมา
แต่ครูคนนี้กลับร้อนตัว สงสัยมีเอี่ยวผลประโยชน์อาหารกลางวันนี่ซะล่ะมั้ง
comment6-1:ถูกใจค่ะ  อิอิ
comment7:เมื่อเช้าดูรายการเรื่องเล่าฯ น้องน่าสงสารมากบอกให้สังคมหยุดวิพากษ์วิจารณ์เรื่องนี้เถอะ คงอยู่ยากแหล่ะค่ะในสังคมโรงเรียนไหนจะครูไหนจะเพื่อน

น้องบอกว่าคนที่บอกว่าน่าจะแพ้เต้าหู้ไข่คือคุณหมอที่ไปตรวจ (ไม่ใช่ตัวน้องพูดมาเองลอยๆนะคะ) ครูท่านนี้ไม่ยอมหาว่ากล่าวหาโรงเรียนทำให้โรงเรียนเสียหายเสื่อมเสียเลยต้องให้มีการพิสูจน์การแพ้เต้าหู้ไข่นี้ขึ้นมา  นี่เดชะบุญที่น้องไม่เป็นอะไร ถ้าน้องแพ้ขึ้นมาจริงๆลูกเขาเป็นอะไรไปมากกว่านี้อยากจะรู้ว่าครูคนนี้จะทำไง
แค่จิตใจจะเมตตาเด็กยังไม่มีเลยคิดแต่จะเอาชนะ 
ชอบที่คุณหมอสรุปนะคะ เด็กซึมซับความรุนแรงมาจากบุคคลใกล้ตัวนี่แหละจากเคสนี้ครูนี่ก็ตัวดีเลย
comment7-1:เพจจ่าแคปภาพมา ระหว่างสัมภาษณ์ครูเดินผ่านมามองอยู่เลย
สงสารเด็ก เจอครูแบบนี้
comment8:ครูไม่มีความเป็นครู ไม่มีความผูกพันธ์กับลูกศิษฐ์ ไม่รักวิชาชีพ ไม่สมเกียรติของกระดูกสันหลังของชาติ
comment8-1:เอิ่ม ครูต้องแม่พิมพ์นะครับ
กระดูกสันหลังนี่ชาวนาเด้อคับ
comment8-2:เอ่อ.. เอาฮาใช่ไหมครับ
comment8-3:เอ่อ.. เอาฮาใช่ไหมครับ
comment9:เห็นด้วยค่ะ โว้ตให้ค่ะ 
แต่ชอบน้องผู้ชายค่ะ จะผิดหรือถูกเราไม่ว่า แต่น้องกล้าพูดกล้าแสดงออก
และกล้ามายืนปกป้องพูดแทนน้องผู้หญิง  ถ้าดูจากคลิปครูเค้าก็ยะงไม่รุนแรงนะคะ ยังโอเคอยู่
คำพูดยังอยู่ในโทนเสียงปรกติ จบด้วยการบอกว่าจบกันไป  
แต่เราก็ว่าควรเรียกเด็กมาพูดดีกว่า การทำแบบนี้ทำให้เด็กอับอาย เราเองยังไม่ดุลูกต่อหน้าคนอื่นเลย
เพราะเด็กจะฝังใจ  ไม่ได้ทำให้เด็กดีขึ้น เรียกมาพูดดี หรือคาดโทษไว้จะดีกว่า
comment9-1:ครูพูดด้วยเสียงกดดัน คำพูดที่ใช้ต่างๆ ฟังดูรู้ว่าข่มขู่เด็ก
แต่น้ำเสียงทำเนิบๆ 

เคยเจอคนปากปราศัย น้ำใจเชือดคอ มั้ยคะ
ลักษณะแบบเดียวกัน ทำยกย่องตัวเองว่ารักเด็กทุกคน ทำท่าปราณีเด็กตอนท้ายซะด้วยนะ
ทั้งที่เด็กร้องไห้อย่างน่าเวทนาขนาดนั้น ยังจะขู่เด็ก จบไม่จบ ไม่จบ ไปเจาะเลือด

นี่ไม่เรียกว่าพูดดีแล้วค่ะ
comment9-2:อืมมมร์ น่าคิดค่ะ  บางทีเราคิดอีกอย่างคนมันมีหลายแบบ ไม่ทันคิดความคิดที่เขาพูด 
ที่คุณพูดก็ถูกนะ มันก็จริงถ้าไม่พูดแบบนี้คงหาทางลงเอยไม่ได้ ต้องขึ้นไปฟังคลิปอีกรอบ
มานึกได้ตอนที่ครูพูดว่า"พี่เขาบอกให้กราบ"
นี่มันข่มขู่แบบสุภาพกึ่งบังคับ  เน้น โน้มน้าว  บอกให้กราบขอโทษ
comment10:น่าเศร้าใจนัก
ที่อาจารย์ท่านนี้ได้ฝากรอยแผล ที่ไม่วันหาย ให้กับเด็ก
comment11:ประเทศไทยคงมีปัญหา การคัดสรรค์ บุคลากร  เข้ามาเป็นครู



บอกตรงๆ  เป็นแล้วมาทำกับลูกผมขนาดนี้ ผมต่อย
comment11-1:่อย่าเรียกว่า"ครู"เลยค่ะคนแบบนี้ แค่พวกหวังเข้ามาเอาเงินเดือนเอาสวัสดิการ เรางงว่ากระทรวงมีวิธีการคัดเลือกบุคคลากรยังไง
comment12:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment13:การแพ้อาหารมันเป็นเรื่องส่วนบุคคลจริงๆ ที่ไม่สามารถโทษใครได้ ทำไมโรงเรียนจะต้องมากลัวเสียชื่อเสียง เออ ถ้าเด็กท้องเสียแล้วบอกว่าเป็นเพราะอาหารที่โรงเรียนยังพอว่า แต่ทำแบบนี้น่าเกลียด น่าเกลียดมากๆ
comment13-1:อาจกลัวการเข้าไปตรวจสอบงบประมาณโครงการอาหารกกลางวันครับ
comment14:ยังไม่เข้าใจ เด็กทำอะไรผิด
comment14-1:ครูคิดว่า เด็กโกหก และ ทำให้โรงเรียนเสียชื่อเสียง ค่ะ 

งงมั้ยคะ

ดิฉันก็งงค่ะ ...
comment14-2:ครูโชว์โง่ละ การแพ้อาหารไม่ได้ทำให้ใครเสียชื่อเสียง มันเข้าใจคำว่าแพ้อาหารป่าวเฮอะเอาจริงๆครูเนี่ย
comment15:ตอนเด็กๆๆ เคยบอกครูว่า เก้าอี้หัก  ไม่มีเก้าอี้นั่ง ครูบอกให้แบ่งกับเพื่อนนั่งคนละครึ่งไปก่อน

ผ่านไปอาทิตย์นึงยังไม่มีเก้าอี้มาให้ ไปบอกพ่อกับแม่ วันจันทร์ไปโรงเรียนหาครูเลย พ่อกับแม่ไปถามเหตุผลครูว่าทำไมยังไม่มีเก้าอี้ให้เรานั่ง

หลังจากพ่อแม่กลับ ครูมาต่อว่าเราว่าเรื่องแค่นี้ทำไมต้องฟ้องพ่อฟ้องแม่  ผลสรุป เทอมต่อมาพ่อแม่พาเราย้าย รร เลย (เหมือนครูเค้าติดลบเราไปแล้ว) นึกถึงน้องคนนี้เลย  คงโดนกดดันจากครูเยอะเพราะกระแสโซเชี่ยล
comment16:คือครูชอบมีปัญหากับเด็ก เจอหลายเคสแล้ว

ตย.หลานเรากับเพื่อนกลุ่มนึงไม่เรียนพิเศษกับครูประจำวิชา นี่โดนเล่นงานหลายครั้ง
จนวันนึงหลานทนไม่ไหน ร้องไห้โทร.ให้แม่เค้าไป รร.

ขอโทษที่นอกเรื่องนะคะ ยังมีอีกเรื่องครูกับเด็ก
comment16-1:ลูกบอกว่า ครูประจำชั้นชอบเอาเค้าไปเปรียบเทียบกับเพื่อนคนหนึ่ง เป็นประจำ จนเค้ารู้สึกน้อยใจ กลับมาเล่าให้แม่ฟังบ่อยๆ
comment17:ไม่น่าเชื่อนี่คือ "ครู"
ผู้ที่อยากเอาชนะ
ผู้ที่สร้างบาดแผลในใจเด็ก
comment18:น้องอาจจะจำไปอีกนาน หรืออาจไม่ลืมเลย ต่อหน้านักเรียนหลายคนแบบนี้ ผมเข้าใจความรู้สีกนี้ดี

แต่เคสของน้องนี้ หนักกว่าผมเยอะ
comment19:เห็นข่าวแล้วหดหู่กับครูประเภทนี้จริง
จ้องแต่จะเอาชนะไม่คิดถึงจิตใจเด็ก
ชนะแล้วได้อะไร แต่เด็กนี่สิเสียเต็มๆ

และผมเชื่อว่าโรงเรียนใรประเทศเรามีครูแบบนี้อยู่เยอะมาก
เพราะคิดว่าเป็นครู มีอำนาจชี้ขาดกับเด็กได้เลยหลงใช้อบบผิดๆ
เด็กก็ก้มหน้ารับการกระทำแย่ๆของครูไปเพราะสังคมสอนว่า
ครูคือผู้มีคุณ อบรมสั่งสอนวิชา ต้องเคารพครู
แต่ไม่ได้สอนให้ครูเคารพสิทธิและความเป็นคนของนักเรียน
comment20:ฟังจากการที่ครูออกมาให้ข้อมูล ผมยังมองไม่ออกเลยว่า 

โรงเรียนเสื่อมเสียชื่อเสียงตรงไหน
comment20-1:สรุปว่าเสียชื่อเพราะครูท่านนี้แหละครับ
comment20-2:เห็นด้วยค่ะ

โรงเรียนดังเลย ดังแบบ "ชื่อเสีย" นะ
comment21:ครูคนนี้เป็นครดูแลเรื่องอาหารหรือยัฝไง
ท่าทางร้อนตัว
แล้ว ผ.อ. ไปไหน
comment21-1:จากข่าว manager ว่าใช่นะคะ
comment22:แปลกตรงที่กระทรวงศึกษาธิการไม่ได้แสดงความเห็นอะไรเลย งง
comment22-1:เราก็รอค่ะ ว่าเมื่อไหร่ผู้ใหญ่ของกระทรางศึกษาฯหรือหน่วยงานที่เกี่ยวข้องสิทธิเด็กจะออกมาปกป้องเด็กมั้ง เงียบมากกกก เจริญจริงๆประเทศไทย
comment22-2:จำข่าวก่อน ที่ ผอ โรงเรียน กระโดดตบหัวเด็กนักเรียนดังโพละ ได้มั้ยคะ
ผลคือ ย้าย และมีคณาจารย์มอบดอกไม้ให้กำลังใจ ออกข่าวด้วยน๊าา

จนคิดปิ๊งขึ้นมาได้ นี่เราต้องถามตัวเองมากกว่ามั้ยว่า เราคาดหวังกับไดโนเสาเหล่านี้มากไปมั้ย
ดูจากนโยบายแต่ละเรื่องที่ออกมา คุณอาจจะพอจะเริ่มทำใจได้บ้าง
รอให้หมดยุคไดโนเสาไปก่อน ไม่รู้ลูกหลานเราจะเป็นยังไงเหมือนกัน (นี่คือเริ่มปลงๆ ละ)
comment23:ครูคนนี้ควรจะโดนสอบสวน

ไม่ใช่ปล่อยเลยตามเลย พวกครูไดโนเสาร์ก็แบบนี้แหละ คิดว่าตัวเองใหญ่ซะเต็มประดา เป็นเจ้าชีวิต ถูกทุกอย่างห้ามเถียงห้ามถาม
comment24:ครูปัญญาอ่อนมาก
comment25:ไล่ครูออกไปเถอะ คนแบบนี้ ปล่อยไว้
สักวันคงไปก่อเรื่องกับลูกใครอีก

บ้ า เหรอให้เด็กลองกินอาหารซ้ำ
ถ้าชักตายตรงนั้น รับผิดชอบไหวไหม

คนแพ้อะไรแปลกๆ บนโลกนี้เยอะแยะ 
ข้าว นม บลาๆ จะมาตัดสินว่า เต้าหู้ไข่คนไม่ค่อยแพ้
ลูกศิษย์โกหกได้ไง 

ครู @#฿%%*-!
comment26:งง สถานการณ์แบบนี้ กระทรวงศึกษาธิการไปไหน 
น่าสงสารเด็ก เราเบื่อครูแบบนี้มาก
comment27:ครูครับ ลาออกเหอะ อยู่ไปก็เปลืองภาษี
comment28:นับวันคนแบบนี้ยิ่งเยอะขึ้นทุกวันนะครับ
จะด้วยเหตุผลใดก็ตาม แต่ไม่ควรเหยียบย่ำคนอื่นเพื่อให้ตัวเองดูสูงขึ้นเลยนะครับ
อีกอย่างถ้าเค้าแพ้อาหารจนถึงขั้นโคม่าขึ้นมา
คุณครูมีแนวทางการรับมือกับสถานการณณ์ฉุกเฉินแบบนั้นยังไงครับเนี่ย
comment29:เด็กบอกแพ้อาหารกลางวันที่โรงเรียน(แกงจืดเต้าหู้)มันทำให้โรงเรียนเสื่อมเสียตรงไหนงงกะคุณครูจริงๆ  เป็นครูวิทยาศาสตร์ที่ความคิดแปลกสุดๆคุณครูมีความเครียดอะไรกับการสอนหรือปัญหาทางบ้านหรือเปล่าเนี่ย
comment29-1:ครูวิทยาศาสตร์ด้วยเหรอครับ !!!!
comment29-2:คงแค่โง่อะค่ะ
comment30:https://www.change.org/p/%E0%B8%84%E0%B8%B8%E0%B8%A3%E0%B8%B8%E0%B8%AA%E0%B8%A0%E0%B8%B2-%E0%B9%80%E0%B8%A3%E0%B8%B5%E0%B8%A2%E0%B8%81%E0%B8%A3%E0%B9%89%E0%B8%AD%E0%B8%87%E0%B9%83%E0%B8%AB%E0%B9%89%E0%B8%84%E0%B8%B8%E0%B8%A3%E0%B8%B8%E0%B8%AA%E0%B8%A0%E0%B8%B2%E0%B8%95%E0%B8%B1%E0%B9%89%E0%B8%87%E0%B8%84%E0%B8%93%E0%B8%B0%E0%B8%81%E0%B8%A3%E0%B8%A3%E0%B8%A1%E0%B8%81%E0%B8%B2%E0%B8%A3%E0%B8%AA%E0%B8%AD%E0%B8%9A-%E0%B8%81%E0%B8%A1%E0%B8%A5-%E0%B8%88%E0%B8%A3%E0%B8%94%E0%B8%A3%E0%B8%B1%E0%B8%A1%E0%B8%A2%E0%B9%8C-%E0%B9%83%E0%B8%AB%E0%B9%89%E0%B8%99%E0%B8%B1%E0%B8%81%E0%B9%80%E0%B8%A3%E0%B8%B5%E0%B8%A2%E0%B8%99%E0%B8%81%E0%B8%A3%E0%B8%B2%E0%B8%9A%E0%B8%82%E0%B8%AD%E0%B8%82%E0%B8%A1%E0%B8%B2-%E0%B8%81%E0%B8%A3%E0%B8%93%E0%B8%B5%E0%B9%81%E0%B8%9E%E0%B9%89%E0%B9%80%E0%B8%95?recruiter=390113120&utm_campaign=signature_receipt&utm_medium=email&utm_source=share_petition
comment30-1:เข้าไปลงชื่อมาแล้วค่ะ หวังว่าน่าจะมีการตรวจสอบครูบ้าง
comment30-2:ร่วมลงชื่อด้วยเรียบร้อยแล้วครับ และก็หวังว่าควรมีการตรวจสอบด้วยเช่นกันครับ
comment31:กระแส social ตำหนิครูหนักมาก 
ทำไม ยังไม่มีผู้เกี่ยวข้อง ออกมารับผิดชอบเรื่องนี้เลยอ่ะ 
คนที่ควรสำนึก คือ ครู มั้ย

ดันไปสัมภาษณ์เด็ก เด็กกลับสำนึกหนักมาก บอกอยากให้จบ
comment31-1:ล่าสุด เด็กยังโทษตัวเอง แสดงว่า ยังไม่มี ครู พ่อ แม่ หรือแม้แต่ผู้ใหญ่คนไหนปรับความเข้าใจที่ถูกต้องให้เด็กเลย
น่าสงสารเด็กมาก เฝ้าแต่โทษตัวเอง ทั้งที่ไม่มีความผิดเลย
comment32:ไม่เข้าใจเลยค่ะ จะทำให้โรงเรียนเสียชื่อเสียงยังไง
เด็กไปโพสในเฟซบุ๊กเหรอคะ ครูถึงกลัวจะเสียชื่อเสียง
หรือไม่ได้โพสอะไรเลย แค่แพ้อาหารแล้วไปหาหมอตามปกติ คนที่พบเหตุการณ์เลยรู้ แต่ก็น่าจะแค่ไม่กี่คน
ครูทำงี้เลยรู้กันทั้งประเทศ - -"
comment33:ดูรายการเรื่องเล่าเช้านี้ ตอนเค้าสัมภาษณ์น้อง เห็นครูยืนอยู่ไม่ไกลเลยนะ(ยืนคุมเหรอ?)
เวรกรรม หน่วยงานที่เกี่ยวข้องช่วยจัดการครูคนนี้หน่อยเหอะ ที่ให้กราบหน้าเสาธงก็ไม่ใช่เรื่อง
ถึงเป็นเด็กเค้าก็มีศักดิ์ศรี และเค้าไม่ได้ทำอะไรผิด ทำไมต้องขอโทษในกรณีนี้
ถ้าโรงเรียนจะเสียชื่อไม่ใช่เพราะน้องเค้าแล้วละ
comment33-1:ตอนนี้สินะ
comment33-2:คำถามของคุณเสื้อเหลืองก็ใช่ย่อยนะ
comment34:ถ้าเราแพ้แตงโม ต้องกราบเท้าขอโทษชาวสวนแตงโมมั้ย 
โทษฐานที่ทำให้แตงโมเสื่อมเสีย -.,-
comment34-1:อาจจะต้องขอโทษคนชื่อแตงโมด้วยค่ะ
comment35:ครู ที่ไม่ได้มีจิตสำนึกความเป็นครู
ทำเพื่อ???

เด็กแพ้อาหาร ของ รร. ทำ รร.เสียชื่อเสียง  คิดได้ไง  มันเสื่อมเสียตรงไหนหรือ  สิ่งที่ครูทำต่างหากที่ทำให้ รร.เสื่อมเสีย

อีกอย่าง รร.ไม่มีชีวิตนะ  แต่ลูกศิษย์หน่ะมีทั้งชีวิตและจิตใจ
ดูข่าวแล้ว  เด็กกระทบกระเทือนใจมากนะ

ทุกคนมีสิทธิ์แพ้อาการได้ทั้งนั้น  อาหารที่เคยกินประจำ  เคยกินได้  วันดีคืนร้ายก็อาจแพ้ได้
ครูบอกเป็นนักวิทย์  แต่คงต้องไปศึกษาสุขศึกษาเพิ่มมั้ง  แต่เราว่าไปศึกษาจิตวิทยาวัยรุ่น กับจรรยาบรรณก่อนดีไหม

เราเคยเป็นลมพิษขึ้นทั้งตัว  เพราะอาบน้ำฝน  แต่เป็นแค่ครั้งเดียว  ครั้งอื่นๆที่ผ่านมา  และต่อจากนั้นไม่เคยเป็น  ถามว่า โกหกหรือ
มันอาจเป็นเพราะ  ฝน ณ วันนั้นมีสารปลอมปนจากมลภาวะก็ได้

หลานเคยแพ้ตั๊กแตนทอด  กินแล้วคันคอ  ปากเจ่อ  ตาปิด  แต่ไม่ได้มีอาการทุกครั้ง  ถามว่าหลานโกหกหรือ
มันเกิดจากการแพ้สารบางอย่าง เช่น ยาฆ่าแมลงที่ตกค้างในตัวตั๊กแตนก็ได้

บังคับเด็กกินอาหารที่เด็กอาจแพ้
ถ้าเด็กตาย  มีปัญญาอะไรรับผิดชอบ 

ครูนักวิทย์คะ  เคยอ่านข่าวมั้ย  เด็กเกือบตายเพราะกินไข่เจียวอ่ะ
comment36:งานนี้ครูเล่นใหญ่ แถมทิฐิสูงเพราะคิดว่าตัวเองเป็นครู คราาวนี้ละจะชื่อเสียงโรงเรียนของจริงๆ
comment37:ความเป็นครูมันหายไปไหน ? 
แบบนี้เรียกว่าครูได้หรอ
comment38:เราก็แพ้กุ้ง เข้าใจน้องที่แพ้นะ
เด็กไปหาหมอ ก็ย่อมพูดตามที่หมอบอก
ครูคนนี้ไม่ได้กลัวโรงเรียนเสียชื่อหรอก
แต่กลัวว่าตัวเองต้องรับผิดชอบมากกว่า
เพราะเป็นครูเวรประจำวันอาหาร
ถ้าน้องแพ้จริงครูอาจต้องรับผิดชอบ 
ซึ่งครูคิดมากเกินไป เรื่องแพ้อาหารมันเสามารถเกิดขึ้นได้
บางคนไม่มีประวัติการแพ้ก็เกิดแพ้เฉียบพลันได้
เราว่าพอน้องรู้ว่าแพ้ก็ไปหาหมอ ซึ่งเป็นการแพ้ครั้งแรก
ไม่มีผู้ปกครองคนไหนมาเอาเรื่องครูหรอก ก็เพิ่งรู้ทั้งสองฝ่าย
มีแต่จะช่วยกันระวังเพิ่มมากกว่า
แต่ครูนี่ออกตัวแรงเกิน คิดว่าตัวเองเป็นไอสไตน์กลับชาติมาเกิด
กล้าทดสอบอาการแพ้เด็กให้เด็กกินโดยตรง
เป็นเทพเทวา  บังคับเด็กให้กราบทั้งที่ไม่ผิด
อ้างว่าต้องมีหลักฐาน เป็นครูวิทย์ ขนาดหมอยังคาดเดา
ถ้าเด็กกินแล้วตายคงได้หลักฐานชิ้นโต ที่นี่ก็เตรียมหงายการ์ด
ดูคลิปครูให้สัมภาษณ์ก็ไม่ค่อยเต็มบาทเท่าไร  อ้างแต่เอาหลักฐานๆ
เป็นครูวิทย์ต้องเอาหลักฐาน
comment38-1:จากคำสัมภาษณ์ของครูมีคำพูดเดียว ที่คาใจมาก "คำพูดครูต้องศักดิ์สิทธิ์" 
คือ ครูไม่รู้ ครูพูดอะไรก็ว่าไปตามนั้นเสมอ 

สมัยก่อนอาจจะบอกเด็กได้นะ แต่สมัยนี้เด็กหาความรู้เองเป็นแล้วนะ
แล้วยิ่งครูไม่หาความรู้ใส่ตัวแบบนี้อีก กล้าพูดคำนี้
comment38-2:นั่นแหละครูจักแค่ถั่วปากอ้า ถั่วลิสงที่แพ้ ตามคลิป
มันยังมีคนที่แพ้อาหารต่างๆอีกมาก
ตอนมหาลัยเคยทำสำรวจเด็กปีหนึ่งเพราะต้องทำกิจกรรมรับน้อง
อาหารบางอย่างที่ไม่เคยรู้ว่ามีคนแพ้มาเป็นหางว่าว
เราแพ้กุ้งนี่ธรรมดาไปเลย  บางคนแพ้ไก่
แพ้ไข่ แพ้ส้มเป็นลูก แต่กินน้าส้มคั้นได้  แพ้แอลกอฮอล์ อีกจิปาะที่ยังไม่รู้อีก
แต่เราทำอะไรล่ะ  เอายัดใส่ปาก แล้วให้พิสูจน์เหรอ บ้า!!!!
ถ้าลูกเค้าตายขึ้นมา ไม่มีปัญญามาเบ่งให้นะ
comment39:ครูจะออกมาร้องไห้แล้วพูดว่ารู้เท่าไม่ถึงการณ์หรือเปล่า
comment40:รังเกียจผู้ใหญ่แบบนี้ ทำเพื่อความสะใจล้วนๆ
เด็กแพ้อาหาร ทำให้เสียชื่อเสียงโรงเรียน ครูแก้ปัญหาด้วยการกราบครูหน้าเสาธง ตรรกะบัดซบมากค่ะคุณครู
comment41:อันนี้เกินไปจริงๆ  ถ้าเด็กแพ้จริงๆ  แล้วทานอีกรอบ แล้วเป็นอะไรขึ้นมา จะรับผิดชอบไหวมั้ย

ถ้าแพ้แบบบางเคสที่แพ้พวกถั่วปากอ้า หรือเมล็ดมะม่วงหิมพานต์นี่ลงไปน็อคช็อคกับพื้นขนาดนั้นจะทำไง 

ผิดที่ให้เด็กลองทานใหม่  
ผิดที่ต้องหน้าเสาธง  คือขอโทษส่วนตัวไม่ได้??  ต้องประกาศให้โลกรู้  คราวนี้ดังสมใจละ
comment42:ความคิดครูคนนี้ดูเป็นภัยต่อตัวเด็กและ สังคมมากๆ
comment43:กลัวเสียชื่อเสียงโรงเรียน  หรือว่าครูเสียหน้ามากกว่ามั้ง

สงสารแต่น้องเค้าไม่ได้ทำผิดอะไรเลย

น่าจะฟ้องกลับครูมั่งว่า ฐานทำร้ายจิตใจอย่างรุนแรง

รู้มั้ยเด็กวัยนี้เค้าจะจดจำเหตุการณ์เลวร้ายแบบนี้ไปอีกนาน
comment44:ผู้บริหารโรงเรียนไปไหน กระทรวงศึกษาฯไปไหน ไม่เห็นมีใครออกมาพูดอะไรบ้างเลย สงสารน้อง
comment45:ครูปัญญาอ่อน ตบหัวละลูบหลัง ทำเป็นพูดให้ตัวเองดูดี เด็กแพ้อาหารนะคะ ทำให้ รร เสียชื่อเสียง ไม่ทราบว่าครูเรียนตรรกะนี้มาจากไหนคะ เด็กแพ้ เขาจะไปกินอาหารชนิดนี้ที่ไหน เขาก็แพ้ค่ะ ถ้าเด็กไปเผลอกินที่ร้านอาหาร น้องไม่ต้องก้มกราบเจ้าของร้านอาหารกันเลยหรอคะ โทษฐานที่ทำให้ร้านเขาเสียชื่อเสียง จะร้อนตัว จะอะไร ก็ค่อยๆคิดนะคะ พิจารณานิดนึง เด็กแพ้อาหาร ไม่ใช่กินอาหารของ รร แล้วท้องเสีย หรืออาหารเป็นพิษ ก่อนจะดิ้นก็มีช่วยมีสตินิดนึง ไม่ใช่ว่า มีคนโยนความผิดมาให้ครู ครูถือไว้ไม่ได้ ต้องหาคนรับผิดต่อ ก็โยนให้นักเรียน มันใช้ได้หรอคะ และอีกอย่าง ถ้านักเรียนท้องเสียหรืออาหารเป็นพิษขึ้นมาเพราะทานอาหารที่ รร ทางแก้ที่ดี คือแก้ที่ต้นเหตุ ไปไล่บี้คนจัดหาวัตถุดิบ คนทำอาหาร คนล้างจาน สิ่งที่สามารถทำให้มีเชื้อโรคปนเปื้อนเข้ามาได้ โทษเด็ก ปัญหาไม่ได้รับการแก้ไขค่ะครู 

ในฐานะที่คุณเป็นครู ถ้าคุณสำนึกได้ว่า คุณทำเกินกว่าเหตุ ขอให้คุณ 'พูดขอโทษน้องคนนั้นหน้าเสาธงค่ะ' ตามคำพูดของคุณไงคะ 'เมื่อรู้ว่าตัวเองผิด ก็ยอมรับผิด และขอโทษตรงๆ' ค่ะ
comment46:ครูคนนี้. บ้าอำนาจ  สงสัย ซื้อใบจบ นักวิทยาศาสตร์มา

การแพ้สารอาหาร จะให้ผลออกได้หลายทาง.
comment47:โรงเรียนมันจะเสียชื่อเสียงเพราะมีครูแบบนี้นี่แหละ
comment48:ต้องการให้ครูคนนี้กราบพ่อแม่เด็กหน้าเสาธง
comment49:เป็นเรื่องที่ปัญญาอ่อนมากๆ  ทั้งที่เป็นถึงครูวิทยาศาสตร์ แต่ตรรกะผิดเพี้ยนไปหมด โรงเรียนจะเสียชื่อเสียงเพราะมีเด็กแพ้อาหารไปได้อย่างไร นี่ไม่รวมถึงการทดลองปัญญาอ่อนแบบชาวบ้านๆ ที่ให้เด็กทดลองกินว่าแพ้หรือไม่อีก  ยิ่งเรื่องจิตวิทยาเด็กยิ่งสอบตก เป็นครูมาได้อย่างไร  

สมัยผมเป็นเด็กนักเรียนก็เคยเจอครูแปลกๆ แบบนี้เหมือนกัน แกให้นักเรียนในห้องเขียนจดหมายไม่บอกชื่อ  ว่าชอบเพื่อนคนไหนและเกลียดใครในห้องและให้เหตุผลว่าชอบหรือเกลียดเพราะอะไร   เสร็จแล้วแกก็เอาไล่เลียงอ่านให้ทุกคนฟังหน้าชั้น  ปรากฏว่ามีเพื่อนผมคนหนี่งต้องรู้สึกเฟลและเป็นตราบาปไปตลอดชีวิต เพราะว่าเพื่อนในห้องหลายคนเขียนว่าไม่ชอบมันและอาจารย์ก็อ่านประจาณต่อหน้าเพื่อนๆในชั้นโดยไม่รู้สึกรู้สา หรือใส่ใจความรู้สึกของเพื่อนผมเลย   เหตุการณ์อย่างงี้มันไม่ควรเกิดขึ้นเลยจริงๆ ผมนึกแล้วยังสงสารเพื่อนผม
comment49-1:อุ้ย!!!  นั่นครูเหรอ
เวรกรรมแท้
comment49-2:นึกว่าอ่านเรื่องตัวเอง เหมือนกันเลยค่ะครูอ่านจบเราน้ำตาไหลพรากๆเลย แล้วไอ้ที่เพื่อนคนนั้นเขียนก็เป็นเรื่องไม่จริงด้วย ก็เลยเสียใจตรงนี้
comment49-3:พอๆกับผมแหละ   โดนขังในห้อง ผลักประตูออกมา โดนเพื่อนหนังหลุด เพราะมันมาผลักต้านประตูจากด้านใน
เล่นกันทั้งห้อง แต่ ครูตีเราหนักสุด เพราะตัวใหญ่  <<แต่โดนขังนะ

ตอนนี้ครูนั่นเสียไปละ แต่อโหสิให้ ชาติหน้าถ้าไปเป็นครู อย่าไปทำแบบนี้กับใคร

เราตัวใหญ่จะเป็นปัญหามาก ทำอะไรก็ผิด   สองคนรุมเรา เราสู้กลับ มันร้องไห้ฟ้องครู
เราผิดซะงั้น
comment49-4:เราก็มีฝั่งใจไม่ดีกับครู
ตอนอนุบาล>>โดนเพื่อนผู้ชายเปิดกระโปรง เราก็ตกใจเลยเผลอต่อยไป สรุปเราโดนครูตี เราก็คิดนะหรือว่าเราทำเพื่อนแรงไป แต่เราตกใจกลัวจริงๆ เพราะเพื่อนผู้ชายคนนี้มันออกแนวโรคจิตแบบนี้หลายครั้งแล้ว ชอบทำตัวหื่นๆตั้งแต่อนุบาล ถามครูว่าทำไมต้องตีหนูเค้าเปิดกระโหรงหนูนะคะ ครูยิ้มแต่ไม่พูดอะไร ฝั่งใจมากกกกกกกก

ประถม>>>ครูคนนี้แกเนี๊ยบ กับคนนี้ก็ไม่ได้โกรธหรือเกลียดอะไร แค่รู้สึกครูทำเกินไป คือครูให้ทำการ์ดวันพ่อแล้วให้ผู้ปกครองเซ็นต์มาด้วยเพื่อป้องกันไม่ให้เด็กเอามาทำที่โรงเรียนวันส่ง เราทำมาจากบ้านนะ แต่ลืมให้เซนต์จริงๆโดนตีไป30ตี คนไหนที่ไม่ทำ80 แล้วเด็กที่ไม่ทำเยอะมากกก ครูตีไม่ทันในคาบ บอกตอนเที่ยงให้กินข้าวขึ้นมาเร็วๆจะมาตีต่อ - -* เวลานั้นอ่ะกลัว ตอนนี้อ่ะขำ

มัธยม>>>ครูฝึกสอน เป็นอะไรที่ฝั่งใจและเกลียดมากจำได้แม้กระทั้งชื่อหน้า เค้าให้รายงานเรื่องระบบย่อยอาหารของวัวเป็นงานกลุ่ม บอกต้นคาบท้ายคาบต้องออกไปรายงาน เราเป็นคนออกไปรายงาน มีเพื่อนออกไปด้วย1คน แบ่งกันพูด แล้วเพื่อนอธิบายแล้วพูดถูกๆผิด เราเลยพูดเองทั้งหมด ทั้งวาดภาพระบบอาหารวัวทุกอย่าง ท้ายคาบแอบบอกสมุดคะแนนครู เขียนหัวข้อรายงานคือรู้แน่ๆว่าเป็นคะแนนวันนี้เพราะเป็นช่องที่เพิ่งกรอกสดๆร้อนๆ ตอนแรกได้คะแนนเท่ากันทุกคนในกลุ่ม เราก็ไม่ซีเรียสเพราะเต็ม5ได้4-4.5จำไม่ได้ คือปลื้มไง พอพักกลางวันเห็นเพื่อนในกลุ่มเราสนิทกับครูคนนี้เค้าก็ไปนั่งด้วยกันเราก็แวะไปทักทาย ตาแอบชำเลืองคะแนนอื่น ไปเห็นคะแนนล่าสุด อ้าวเอ้ยมั้ยลดลงว่ะ สงสัยตอนนั้นครูให้ผิด แต่ไปดูของเพื่อนที่สนิทกับอาจารย์ เชี่ยยยยไรเนี่ยทำไมคะแนนนางได้เต็มทั้งๆที่คนนี้ไม่ได้ทำไรเลย  ตั้งแต่นั้นมาเกลียดไปเลย วันไหนที่ครูฝึกสอนเข้าไม่อยากเรียนไม่อยากเจอหน้า พาลเกลียดชีวะ

เราตอนแค่นี้ยังรู้สึกจำมาถึงทุกวันนี้น้องคนนั้นถึงขั้นถูกประจานหน้าเสาธง คนแบบนี้ไม่หน้ามาเป็นครูเลย
comment50:ครูเป็นครู ไม่ใใชหมอ ครูคงลืมไปว่า หน้าที่มันต่างกัน
comment51:ชื่อเสียงของโรงเรียนไม่ได้เสียเพราะเด็กทำเสียชื่อหรอกน่ะครับ 
แต่จะเป็นคุณครูเสียมากกว่าที่ทำให้สิ่งนั้นเกิดขึ้นเสียเอง 

การคิดว่าเด็กโกหก จะจริงหรือไม่จริง ควรมีผู้ใหญ่ของเด็กมารับทราบในห้องพักครู
ไม่ใช่ ครูตัดสินเองหน้าเสาธง ครูเป็นนักวิทย์  อย่าลืมว่านักวิทย์ไม่ใช่หมอ
เกิดเด็กแพ้รุนแรง จะรับมือทันมั้ย ไม่ได้เตรียมอะไรไว้เลย นอกจากไมโครโฟน
กับกระเป๋าสะพายของคุณครู 

สำนักงานพื้นที่การศึกษาทำอะไรอยู่ กระทรวงศึกษารู้ข่าวหรือยัง 
การสร้างเด็กด้วยค่านิยมรุนแรง ตัดสินความผิดโดยลำพังทั้งๆที่มาจากสาเหตุเจ็บป่วย
เด็กไม่ได้ไปโพสตำหนิโรงเรียน หรือแจ้งให้ผู้ปกครองเอาเรื่องกับโรงเรียนเลย

ต้องทำกันถึงขั้นนี้เลยเหรอครับ
comment52:ทันดูข่าวเมื่อเช้า ตอนครูสัมภาษณ์แป๊ปนึง

ครูไม่มีความสำนึกในสิ่งที่ทำเลย ว่ามันเสี่ยงกับชีวิตเด็กแค่ไหน ดูอีโก้จัด คิดแต่จะเอาชนะเด็กเล็กๆคนหนึ่ง

สงสารน้องจัง กลัวจะเป็นปมในใจ มาเจอผู้ใหญ่ประเภทนี้ เห้อ
comment53:เรายังเชื่อว่า คนเป็นครูทุกคนตอนจบมาก็คงมีความหวัง มีไฟแรงที่จะสอนเด็กๆนั่นแหล่ะ  
แต่ความเครียด รายได้ที่น้อย การสอนสิ่งที่ซ้ำๆๆๆจำเจกับเด็กไม่รู้ตั้งกี่รุ่น อะไรสักอย่างที่ทำให้ชีวิตมันแปรปรวนไป เลยเกิดอะไรตามมาแบบนี้.
ส่วนเด็กน้อยโดนทำแบบนี้ไปแล้ว ก็เกิดเป็นแผลในใจเด็กไปแล้ว สิ่งที่ช่วยก็คือครอบครัว กับเพื่อนๆที่ดี.
ถึงแม้ว่าจะโดนล้อ แต่ถ้ามีเพื่อนที่ดีๆคอยอยู่ข้างๆ มันจะทำให้เขาผ่านชีวิตวัยประถมไปได้อย่างไม่มีแผลในใจมากนัก
นักจิตวิทยาเมื่อเข้าไปดูเด็กน้อย  ก็ช่วยไปดูคุณครูให้ด้วยก็จะดีมากๆ
ส่วนเรื่องความเข้าใจผิดของคนไทยเรื่องการแพ้อาหาร  หลายต่อหลายคนเข้าใจว่า การแพ้อาหารอย่างมากก็แค่คัน
แต่ไม่รู้ว่า การแพ้อาหารไม่ใช่แค่คัน แต่อาจถึงตายได้. เมืองฝรั่งก็มี ผู้หญิงคนนี้แพ้ถั่ว แต่ไปจูบกับแฟนที่เพิ่งกินแซนวิชเนยถั่วมา จบ ตายเลย. นี่ขนาดไม่ได้กินเองนะ.
https://www.thesun.co.uk/living/1275384/woman-died-after-just-one-smooch-with-her-boyfriend-as-hed-been-eating-peanut-butter-sandwiches-and-shes-allergic/
comment53-1:เราว่า ถ้าครูคิดว่า การสอนเด็กเป็นเรื่องจำเจ ครูไม่สมควรเป็นครูแล้วค่ะ เพราะนั่นหมายความว่า ครูไม่ได้สนใจและใส่ใจนักเรียนที่นั่งเรียนด้วยเลย ครูสอนวิชาเดิมก็จริง เนื้อหาเดิมก็จริง แต่การสอน มันก็มีหลายวิธี ที่ครูสามารถนำมาประยุกต์ใช้ได้ การโต้วาทีก็ดี การนำเด็กไปสอนนอกสถานที่ก็ดี การให้เด็กเล่นเกมโดยแฝงความรู้ที่ต้องการสอนไว้ก็ดี ที่ครูสามารถทำได้ ตราบใดที่ผลสุดท้ายแล้ว มันบรรลุวัตถุประสงค์ของการสอนได้ ที่สำคัญเลย ครูคงลืมสังเกตไปว่า ครูสอนเด็กคนละคนกัน เด็กแต่ละรุ่นไม่ได้เหมือนกันไปซะทุกอย่าง ถ้าครูหันมามองเด็กซักนิด ครู ไม่ได้เป็นอาชีพที่จำเจน่าเบื่อเลย ตรงกันข้าม กลับเป็นอาชีพที่ท้าทายความสามารถมากกว่าซะอีก การที่ต้องสอนเด็กคนหนึ่ง ส่งเขาให้ถึงฝั่ง โตมาเป็นคนดีของสังคมได้ มันเป็นอะไรที่ยากนะคะ ขอให้ภูมิใจในอาชีพของความเป็นครูมากๆค่ะ อย่าสักแต่ว่าสอน ให้มันผ่านไปวันๆ

ส่วนเรื่องเงินเดือนนี่ เมื่อก่อนน้อยจริงค่ะ แต่เดี๋ยวนี้ก็โอเคขึ้นแล้วนะคะ สอบบรรจุได้ก็ 15000 เท่าๆกับสาขาอื่นๆแล้ว ครูอัตราจ้างบางที่ 18000 แล้วค่ะ ถือว่าไม่น้อย ถ้าเทียบกับสาขาอื่น บางพื้นที่ที่ยังน้อยอยู่ อยากสนับสนุนให้เพิ่มเงินเดือนครูเช่นกันค่ะ เพราะจะได้คัดกรองคนที่สามารถเข้ามาเป็นครูได้อีกชั้นนึง
comment53-2:เราก็เคยคิดค่ะว่า คนที่เรียนจบมาเป็นครู "ทุกคน" เค้าอยากสอนเด็กให้ดี เพราะเราเคยเจอครูฝึกสอนที่ดีมากๆ คนหนึ่ง
แต่พอหาข้อมูลจริง ยิ่งนับวัน ยิ่งไม่เชื่ออะไรแบบนี้แล้วค่ะ
ไม่ทุกคนค่ะ บางคนเค้าแค่เอ็นฯ ให้ติด บางคนเค้าแค่ อยากรับราชการ เพื่อให้ครอบครัวมีเกียรติ (แล้วเรื่องเด็กอยู่ตรงไหน)

ต่างจากครูต้นแบบดีๆ ที่เราเจอเอง และอ่านแง่คิดจากหนังสือ (ตัวอย่างครูต่างประเทศ)
เค้าจะศึกษาหาวิธีสอน เก็บข้อมูล ค้นคว้า เพื่อทำให้สอนเด็กได้ดีขึ้น
ซึ่งครูไทย มีทำแบบนี้กี่คนไม่ทราบได้ ไหนจะระบบดักดานของการศึกษาไทยอีก
แต่ครูไทยจะท้อใจง่ายขนาดนั้นเลยเหรอคะ 

เราถึงได้บอกว่า ไม่ทุกคน ที่จะมีใจรักเด็ก ใฝ่รู้ อยากสอนเด็กให้ดี
ครูไทยแต่ความคิด จิตสำนึกตื้นเขินมีเยอะกว่าที่เราเคยวาดภาพไว้มาก

ยิ่งหาข้อมูลเรื่องเรียนเตรียมตัวให้ลูก ยิ่งเจอสิ่งที่แย่ๆ กับเด็กเยอะ
พ่อ แม่อย่างเรา ก็เครียด ก็วิตกกังวล สงสารลูกกันไป ได้แต่ภาวนาให้ได้เจอครูดีๆ ค่ะ ที่เราเชื่อว่ามี แต่ไม่ส่วนใหญ่แล้วล่ะ
comment54:อึ้งตรงที่อาจารย์พูดด้วยน้ำเสียงมั่นใจและไม่สะทกสะท้านกับสิ่งที่ทำไปเลย
comment55:ครูคนนี้ควรถูกตรวจสุขภาพจิตว่าปกติหรือไม่
ทะเลาะกับใครมาแล้วลงกับเด็กหรือเปล่า
เหมือนหาเรื่องจับผิดเด็ก ครูเจ้าอารมณ์ 
ทำเพื่อความสะใจครูหรือต้องการสั่งสอนเด็กกันแน่
แล้ววจะสอนให้เด็กเป็นคนดีได้อย่างไรเมื่อแม่พิมพ์เป็นแบบนี้
comment56:คนแบบนี้เค้าเรียกว่า........,,อีโก้สูงค่ะ ........แต่ที่ลูกเราเจอตอนนี้คือ..,.,,,ครูลำเอียงค่ะ เด็กไม่รู้ว่าครูลำเอียงเป็นยังไง แต่คนเป็นแม่ฟังลูกเล่าแทบทุกวันรู้เลยว่าเกิดอะไรขึ้นกับลูก ได้แต่บอกลูกว่าอดทนนะ เป็นเด็กดีนะ
comment57:หดหู่ค่ะ ประเด็นคือทำไมเรื่องแค่นี้ต้องทำให้มันกลายเป็นเรื่องใหญ่ 
ทำเหมือนประจานน้องเค้า เหมือนน้องเค้าไปทำความผิดร้ายแรงมากๆ
แทนที่จะมาปรึกษาว่าจริงๆแล้วแพ้อะไรกันแน่ ทางแก้ไขมันมีเยอะแยะไป
เฮ้อ หมดสิ้นคุณค่าคำว่าครูไปเลย สลดใจมาก ทำเกินกว่าเหตุไปจริงๆ
comment58:ข่าวล่าสุดนางยังไม่สำนึกในสิ่งที่ตัวเองทำสักนิด

บางที่นิสัยแย่ยังพอแก้ไขได้
แต่นี่คงเป็นสันดาน ... เราสงสัยว่าคนแบบนี้โตมายังไง
ทำไมจิตใจหยาบช้าอย่างนี้
comment59:ติดใจตรง เด็กแพ้อาหาร ทำให้โรงเรียนเสียชื่อเสียงนี่แหล่ะ ครูพูดมาเองเลย คิดได้ไง ?
อีกอย่าง ให้เด็กกินเต้าหู้อีกว่าแพ้จริงไหม บอกจบวิทย์มา เอ.. จบวิทย์มันต้องรู้เยอะกว่านี้ดิ

อ่านในเฟส บางคน ไม่ได้อ่านข่าวดูคลิปเลย ทำไมถึงบอกเด็กโกหก เรางง?? เหมือนอ่านคนละข่าว
comment60:แพทย์ซึ่งไม่ได้เกี่ยวข้องกับวงการศึกษาเลยบังอาจออกมาติติงครู ส่วนผู้ใหญ่ในวงการศึกษายังนิ่งเงียบเพราะขยับก้นไม่ไหว
comment60-1:เข้าใจคำพูดคุณเลยค่ะว่าประชด 555

ความจริงที่เราเจอ คือ ครู มีความรู้จิตวิทยาเด็ก น้อยมาก โดยเฉพาะความรู้ใหม่ๆ

เราอ่านเพจของหมอจิตวิทยาไทย 4-5 ท่าน รวมกับบทความเกี่ยวกับเด็ก และการศึกษาของต่างประเทศ ( 2 กลุ่มแนวคิดจะไปทางเดียวกัน)
 vs เพจที่ครูเค้าคุยกัน

แนวความคิด สวนทางกันแบบคนละขั้วแบบสลับด้านเลยก็มี ทั้งที่ทำงานเกี่ยวกับเด็กเหมือนกัน
สำคัญกับเด็กมากเหมือนกันทั้ง 2 อาชีพ แต่ครูเจอเด็กมากกว่ามาก
แต่มีความรู้เรื่อง พัฒนาการเด็ก จิตวิทยาเด็ก น้อยมาก (บางคนก็ไม่มีเลย) โดยเฉพาะทฤษฎีหรือวิธีการใหม่ๆ
เรียนจบมาเป็นครู เรียนจบแล้วจบเลยก็มี วิทยาการใหม่ๆ จะมาใช้กับเด็กไม่มีเลยก็เยอะ
การศึกษาไทยติดอันดับบ๊วยของกลุ่มประเทศนี่คือการันตีว่าของจริง
comment61:งานเข้าแล้วครับคุณครู
comment62:ถ้าเป็นญาติเด็ก จะเอาเรื่องครูคนนี้ให้ถึงที่สุด รวมทั้ง ครูใหญ่ที่ปล่อยปละละเลย แนะนำให้ญาติไปทำเรื่องร้องเรียนที่ศึกษาธิการจังหวัดได้เลย
comment63:ถ้าในจุดๆนั้นเด็กคนนั้นเป็นเราเราคงยืนเถียงขาดใจแน่ นี่แพ้มันทุกอย่างไข่ขาว ถั่ว อาหารทะเล แป้งสาลี นมวัว ไก่ ฝุ่น อากาศยังแพ้เลย
เอาจริงๆแพ้เยอะขนาดนี้กินแล้วก็ไม่เป็นไรมากหรอกอย่างมากก็ผื่นขึ้นปล่อยไว้พยายามไม่เกาก็หายแล้ว
แต่พอจะเป็นจริงๆบอกเลยว่าหนักมากอย่างแพ้กุ้งนี่ปากจะบวมคันยิบๆลอกเป็นปื้นๆต้องควักลิปมันมาทาทั้งวั้น ส่วนตาไม่ต้องพูดถึงเลย คันทั้งตัวอีก บางครั้งคลื่นไส้จะอ้วกด้วยซ้ำ การที่ครูทดสอบให้เด็กกินแบบนี้แล้วเป็นครูวิทด้วยจะบอกว่าเป็นวิธีที่โง่เง่ามาก ครูนางบอกว่าจะแพ้ก็ต้องแพ้ตลอด แหมมมมกินวันนี้ผื่นขึ้นพรุ่งนี้ยังมีเลย ครูควรคิดถึงเด็กบ้างนะ ไม่ใช่จะเอาชนะอย่างเดียว สงสารเด็กอีก เห้อนี่หรือครู
comment64:เข้าเพจDrama addictค่ะ จ่าโพสลิ้งที่ให้ลงชื่อให้คุรุสภาตั้งกรรมการตรวจสอบเรื่องนี้อยู่ อีกไม่เยอะเอง ช่วยๆกัน กำจัดไดโนเสาร์ออกจากสังคม ให้เด็กรุ่นหลังจากนี้มีครูที่ดีมีคุณภาพคอยดูแลให้ความรู้เถอะค่ะ﻿
comment65:เอิ่มมมมม มีการให้นร.ตบมือให้พี่ชายที่บอกน้องกราบ -*- บ้ามาก
เออ ก็พาไปตรวจเลือดเลย!!!! เอาชนะเด็กเเล้วมันฟินมากมั้ยอะ บ้าอำนาจ เด็กกราบเเล้วรู้สึกไหล่ยกสูงขึ้นมั้ย เงินเดือนเพิ่มมากขึ้นมั้ย ชื่อเสียงโรงเรียนเพิ่มมั้ย ประเมินผลงานเลื่อนขั้นได้เลยใช่มั้ย

ทำไปทำไม? พ่อเเม่เด็กก็ตาสีตาสาล่ะสิเลยกล้าทำ เจอพ่อเเม่เอาเรื่องหน่อยจะยังไม่สะทกสะท้านมั้ย สงสารน้องค่ะ สงสารมากๆ
comment66:ยุคไดโนเสาร์ครองเมือง เริ่มลามมาถึงเด็กๆแล้ว
comment66-1:เข้าใจผิดแล้วค่ะ ไดโนเสาร์เกาะกินเด็กมานานแล้วค่ะ
ตั้งแต่สมัยเราเด็กๆ แล้วค่ะ แต่เด็กไทยหัวอ่อนค่ะ ไม่รู้เรื่อง เหมือนน้องในคลิปนี่แหละ
ขนาดให้กินอาหารเสี่ยงแพ้ มีโอกาสอาการสาหัสถึงตาย ก็เปรียบเหมือนสั่งให้กินยาพิษ
เด็กยังต้องยอมกิน ไม่รู้ว่าจริงๆ ปฏิเสธไม่กินได้ และครูทำเกินกว่าเหตุ
comment67:มีเฟสครูมั้ย อยากให้โหดสัสทำสงครามศักดิ์สิท
comment68:ขอเสนอให้คนมีชื่อเสียง ออกมาสนับสนุนเด็กบ้าง

ตอนนี้น้องโดนป้ายความผิดว่าเค้าเป็นคนผิด ไม่ว่าในสังคมจะวิจารณ์กันยังไง น้องเค้าโดนครูซัดไปอยู่ดีว่า เรื่องทั้งหมดมันเกิดมาจากเธอ
เสียงเซ็งแซ่ในสังคม มันจะดังแค่หงุ่งหงิ่งสำหรับน้อง เพราะน้องไม่รู้จักใคร

อยากให้คนที่อยู่หน้าสื่อ ช่วยพูดให้น้องเข้าใจเสียใหม่ว่าเค้าไม่ผิดอะไร ไม่ต้องเสียใจใดๆ ทั้งสิ้น
ซัพพอร์ตกำลังใจให้เค้า

คล้ายๆ กับเรื่องที่ เด็กในอเมริกาประดิษฐ์นาฬิกาแล้วเอาไปอวดครู แต่ครูดันเข้าใจผิดว่าเป็นระเบิดแล้วส่งตัวให้ตำรวจ

เรื่องนี้เป็นข่าวดังไปทั่ว ยังไม่ดังเท่า คนดังทั้งหลายในสังคม ออกมาแสดงความเห็น จุดยืน ซัพพอร์ตและเคียงข้างน้อง
เช่น บารัค โอบาม่า มาร์ค ซักเกอร์เบิร์ค บิล เกต องค์กรนาซ่า 
เราแค่ยกตัวอย่าง การเห็นความสำคัญของเด็ก และการซัพพอร์ตจากผู้ใหญ่นะคะ
กรณีน้องคนนี้ต่างกับกรณีที่อเมริกามาก แต่เราอยากให้ความบอบช้ำทางจิตใจน้องบรรเทาลง
ให้สังคมแสดงจุดยืน ให้ใครสักคนแสดงความเห็น สะท้อนไปถึงตัวน้องว่าเค้าไม่ได้ผิดอะไร เพื่อดึงสภาพจิตใจให้เข้มแข็งขึ้น
น้องควรต้องเข้มแข็งให้ได้ เพราะยังไงตอนนี้น้องก็เรียนต่อที่โรงเรียนอย่างกดดันแน่นอน ถ้าครูคนนี้ยังอยู่ต่อไป
หลายคนห่วงเรื่องสภาพจิตใจเด็ก เพราะสังคมโรงเรียนจริงๆ แล้ว ความเลวร้ายของครูขาดไร้จริยธรรม ไม่สนใจในอาชีพมีเยอะมาก
ครูกร่าง กดดัน สร้างอิทธิพลเหนือเด็ก เป็นปัญหาใหญ่ของเด็ก และพ่อ แม่ด้วย ทำให้พ่อ แม่ไม่กล้าทำอะไรครู
ครูจึงได้ผิดแล้วผิดอีก ผิดหนักขึ้นไปเรื่อยๆ เพราะไม่มีใครทำอะไรเค้าได้
ของ่ายๆ ยื่นเงื่อนไขแค่ให้ ครู ออกจากราชการค่ะ แล้วอาจจะดีขึ้น เอาคนไม่ดีออกไป แล้วได้คนใหม่ที่อาจจะดีก็ได้เข้ามา ดีกว่ามั้ยคะ

อยากให้เกิดสัญลักษณ์ ว่าสังคมมีจุดยืนชัดเจนอย่างไร นี่เป็นกรณีที่ควรยกเป็นตัวอย่างได้
อย่าปล่อยผ่านอีกเลยค่ะ เด็กๆ โดนทำร้ายมาหลายคน หลายรุ่น หลายโรงเรียนแล้ว

ขอชื่นชม หมอทุกท่าน ณ ที่นี้เลยนะคะ ที่ทำเพจต่างๆ เรื่องเด็กมาตลอด กล้าที่จะพูดเพื่อเด็ก
ไม่ใช่แค่เรื่องนี้ เรื่องอื่นที่แม้จะเป็นการต้านกระแส เช่น โปเกม่อน
อยากให้ดาราที่ได้รายได้มากมายจากภาพลักษณ์ว่าเป็นแม่ที่รักลูก ทำอะไรเพื่อลูกเสมอ 
ออกมาสื่อสารรณรงค์เกี่ยวกับเด็กในเรื่องต่างๆ บ้างค่ะ
(ยังไม่นับรวมสื่อเกี่ยวกับแม่และเด็กต่างๆ นะคะ ที่ไม่ค่อยเห็นทำรณรงค์อะไรเท่าไหร่เลย ทั้งที่มีสื่อ)

หมอโอ๋ หมอบินยามเย็น หมอจ่า หมอประเสริฐ และหมออื่นๆ ในเพจต่างๆ 
ก็เป็นหนึ่งในเสียงที่ไม่ใหญ่เท่าดารา หรือสื่อหนังสือ ทีวี ที่ส่งเสียงเพื่อเด็กมาตลอด ขอบคุณมากค่ะ
จะช่วยได้เยอะมาก
comment69:ไม่มีใครจะออกมารับผิดชอบตรงนี้หน่อยหรอ แผลเป็นในใจเด็กเกิดขึ้นไปแล้ว ว่าไงคะผู้เกี่ยวข้อง ว่าไงคะคุณครู?
comment70:ครูที่ทำกับเด็กแบบนี้ แย่มาก  สมควรตั้งกรรมการสอบสวนและลงโทษทางวินัย
comment71:เราขอเสริมนิด เราชอบกินสาหร่ายมีวันหนึ่งมีคนซื้อมาให้ปรากฏว่ากินแล้วคันปากคันเหงือกเริ่มหายใจติดขีด แต่เราพกยาแก้แพ้ไว้ตลอดเลยกินสักพักก็หาย แต่เรากินยี่ห้ออื่นก็ไม่เป็น มันอาจเป็นเพราะเราแพ้เครื่องปรุงรสในนั้นก็ได้ อย่างเคสน้องก็เช่นกัน หม้อที่ต้มทีแรกมันอาจจะมีอะไรที่น้องแพ้ แต่รอบสองไม่มี หรือภูมิคุ้มกันมันอาจปรับตัวได้แล้ว(อันนี้ไม่แน่ใจ)
comment72:กระทรวงศึกษาธิการ, สพฐ. ,ศึกษาธิการจังหวัด, เขตการศึกษา  มุดหัวอยู่ไหน ควรตรวจสอบจริยธรรมของครูคนนี้และผอ.โรงเรียนและลงโทษให้หนัก 

ครูไร้จริยธรรมและเมตตาธรรมต่อศิษย์แบบนี้ อันตรายต่อเด็กและอนาคตทางการศึกษาของชาติ เด็กที่ไหนจะอยากไปโรงเรียนที่มีครูแบบนี้
comment73:เราเรียนโทด้านEducation ศึกษางานวิจัย เจอนอล จากประเทศที่การศึกษาดีๆ สรรหาวิธีการสอนใหม่ๆมาเพิ่มศักยภาพเด็กๆ แถมต้องหาทริคจิตวิทยามาผสมในการสอนทำให้เด็กตั้งใจ พอดูคลิปนี้ปุ๊ปเราโคตรอยากจะโยนทุกอย่างที่เรียนมาเลย คือครูที่มีทัศนคติแบบนี้ยังทำงานอยู่ได้ยังไงเนี่ย
comment74:ฟังเหตุผลแล้วถอนหายใจยาวๆ
comment74-1:เฮ้อออออออออ โตมาในสังคมแบบไหนกันนะ
comment74-2:ดูเหมือนกันค่ะตกลงเป็นครู หรือ คู
comment74-3:น่าจะคูนะคะ คูน้ำแบบที่เน่าๆด้วย
comment74-4:ตรวจเลือด !!!??? ตรวจการแพ้ต้องตรวจเลือดเลยหรอคะ นี่คือ ครูวิทย์ ??!! จบมาจากไหน อย่างไร 

พูดเอาแต่ดูดี อะไรคือเลิกแล้วต่อกัน เด็กทำอะไรผิด
comment75:ยังไม่สำนึก

ลาออกเห่อะ อยู่ไปก็ทำการศึกษาเสื่อม
ที่บอกเสื่อมเสียชื่อ...บอกเลยเพราะการกระทำของอิป้านี่แหล่ะ

ชื่อเสียเพราะครูไร้จรรยาบรรณ อยากแต่เอาชนะ ไร้สมอง 
เด็กแพ้จริงตายขึ้นมาใครรับผิดชอบ บอกพ่อแม่เค้ายอมให้ทดสอบหรา อิดวกกกกก
ละไม่แพ้ครั้งนี้ เมิงเป็นหมอหรอถึงมาวิเคราะห์เอง ห๊ะ 
(ขอโทษ ของขึ้น)
comment76:อ่ะเหลือที่ยืนให้ครูในสังคมนะ
ครูพลิกวิกฤติเป็นโอกาสนะจ๊ะ ครูออกไปขายเต้าหู้ไข่นะจ๊ะ น่าจะรุ่งเรือง ดูจริงจังแข็งขันปกป้องเต้าหู้ไข่ สนใจอาหารมากกว่าลูกศิษย์...
เต้าหู้ ยี่ห้อ"ครูไม่แพ้"
comment77:เป็นครูวิทย์เสียเปล่าแต่กลับไม่รู้ว่าอาการแพ้มันไม่ได้ตรวจกันได้ง่ายๆ
เป็นครูวิทย์เสียเปล่าแต่กลับไม่รู้ว่าอาการแพ้ในบางรายมีผลถึงตาย
เป็นครูวิทย์เสียเปล่าแต่กลับทำตัวเป็นน้ำเต็มแก้ว ไม่แสวงหาความรู้ คิดว่าตัวเองรู้ดีที่สุด รู้ดีกว่าหมอที่จบมาโดยตรง รู้ดีกว่าเด็กที่มีอาการ แสนรู้

ตอนอ่านข่าวนี้ตอนแรกเราโกรธมากค่ะ เพราะเคยมีกรณีอย่างนี้มาแล้วกับร้านเบเกอรี่ร้านหนึ่งที่ลูกค้าสั่งส่วนผสมพิเศษเนื่องจากลูกแพ้อาหารบางชนิด
คนไม่รู้เรื่องแพ้อาหารยังมีอีกมาก ใช่ค่ะ
แต่คนไม่รู้บางจำพวกยังทำเหมือนชีวิตคนอื่นสูงค่ากว่าอีโก้ของตัวเอง ยิ่งเฉพาะกับคนเป็นครูที่ทำหน้าที่สั่งสอนเด็กและเป็นตัวอย่างที่ดีกลับทำเสียเอง

ถ้าไม่ไล่ออกก็ถือว่าวงการการศึกษาของไทยมันไร้อนาคตกว่าที่เราเคยคิดไว้เสียอีก

ถ้าเด็กเขามีอาการแพ้รุนแรงขึ้นมา คุณอาจมีความผิดโทษฐานเจตนาฆ่านะคะ เพราะคุณรู้อยู่แล้วว่าเด็กแพ้และยังจะบังคับให้กิน

ครู (ไม่อยากเรียกว่าครูเลย) ที่เอาแต่ใจตัวเอง เอาแต่อีโก้ตัวเองจนเอาชีวิตเด็กไปเสี่ยงแบบไม่สนใจใยดี สมควรเป็นครูหรือคะ? สมควรปล่อยให้สั่งสอน (ข่มขู่) เด็กต่อไปหรือคะ?

การศึกษาไทยมันน่าสิ้นหวังขนาดนี้เลยหรือคะ...
comment78:เคสนี้ ครูผิดชัดเจน ทั้งทางแพ่ง ทางอาญา และทางวินัย

รอดู ว่าจะโดนลงโทษสถานใดบ้าง
comment79:ตอนอนุบาล เรียนศรีวิกรม์ 
เคยถูกครูจับขังในห้องเก็บของครึ่งชั่วโมง

ทั้งมืดทั้งกลัว ตอนนั้น
comment80:วันนี้ดูข่าว  ผอ.ออกมาให้ข่าวประมาณว่า  เป็นการสั่งสอนเด็ก  เข้าข้างครูซะงั้น
เข้าใจแล้ว  ว่าทำไม  ไม่พัฒนาไปไหน

ไว้อาลัยการศึกษาไทย
comment80-1:น่าสงสารเด็กคนนั้นจริงๆครับ
comment81:EGO มันค้ำคอ
comment82:อีตอนแรกก็นึกว่าเด็กโกหกเรื่องแพ้ทั้งหมด คือไม่แพ้อะไรเลยอาการปกติทุกอย่างแล้วบอกแพ้  ไอ่ยังงี้มันก็น่าโดนหนักๆ

แต่เค้าก็แพ้จริง แค่ไม่รู้แพ้อะไร สงสัยเป็นเต้าหู้ไข่ ..แล้วเด็กมันผิดอะไร งงตรรกะครูมาก นี่เรอะนักวิทยาศาสตร์ แล้วไม่อยากพิสูจน์บ้างเหรอว่าถ้าไม่ใช่เต้าหู่ไข่ตกลงเด็กมันแพ้อะไร
comment83:http://www.matichon.co.th/news/270743

"เรื่องนี้ตนมองว่าเป็นวิธีการสอนรูปแบบหนึ่ง ซึ่งไม่ได้มีเจตนาร้าย แต่ก็ถือว่าไม่เหมาะสม เบื้องต้น ผู้อำนวยการโรงเรียน ก็ได้ตักเตือนครูคนดังกล่าวให้ระมัดระวังการสั่งสอนหรือทำโทษเด็กให้ดูความเหมาะสมมากขึ้น" เลขาธิการ กพฐ. นายการุณ สกุลประดิษฐ์
wow just wow ไม่แปลกใจทำไมการศึกษาไทย ไม่พัฒนาซะที ก็เพราะผู้ใหญ่ระดับบน ๆ ยังให้ท้ายขนาดนี้ ทัศนคติแย่มาก
comment83-1:"การบังคับ ขืนใจ ให้คนอื่นกระทำการที่น่าอับอายต่อหน้าธารกำนัล" เป็นวิธีการสอนรูปแบบหนึ่ง

ครับ

ไม่แปลกใจเลยที่สังคมสมัยนี้ เวลาใครมีปัญหาอะไรกัน
ก็จะล่าแม่มด เสียบหัวประจาน ต่อหน้าธารกำนัล กันถ้วนหน้า

ก็เพราะครูมันสอนมาแบบนี้นี่เอง!
comment84:บอลแพ้เมื่อคืนยังแค้นไม่หาย....มาฟังคลิปครูด้านบนอีกรอบ
อยากเอามือบีบคอครูแล้วร้อง   ภาพในคลิปร้ายแรงมาก
ต้องมีใครทำอะไรกับครูคนนี้สักอย่าง
พานางไปบำบัด อบรมเพิ่มความรู้ 
หรือให้นางแสดงแสดงความรับผิดชอบสักอย่าง
นางจะได้อ่านบ้างไหมความรู้เรื่องแพ้อาหารที่แขร์ๆกันในเพจต่างๆ
โกรธธธธ
comment85:การบังคับให้เด็กกินของที่อาจเกิดอาการแพ้  จะถือว่าเป็นเจตนาฆ่าได้หรือไม่
ไม่แน่ใจว่ากรณีนี้ ผู้เสียหายต้องฟ้องเอง หรือว่าเป็นคดีที่คนทั่วไปแจ้งความได้ครับ
เพราะตามความเห็นผม น่าจะเป็นคดีอาญา ประชาชนทั่วไปน่าจะมาสามารถฟ้องร้องกล่าวโทษได้นะครับ
comment86:ครูผิดครับ ผิดในฐาณะกล่าวหาว่าเด็กโกหก 
ครูสมควรจะไปกราบขอโทษเด็กแทนด้วยซ้ำ ประจานและกล่าวหาต่อหน้าเด็กทั้งโรงเรียนบอกเลยว่า "เลวมาก"

เด็กไม่ได้ผิดเลยสักนิด เด็กแค่พูดตามที่หมอว่ามา
แต่ครูคนนี้คงคิดว่าเด็กโกหกและสำออย โดยไม่สนใจเลยว่าเด็กจะแพ้จริงหรือไม่ 
พอเห็นว่าเด็กไม่แพ้ก็ประจานอย่างสะใจ วิธีทำโทษนี่พอๆกับตบหน้าเสร็จแล้วก็ชมว่าไม่เจ็บๆ

ส่วนคนที่เสนอให้ครูลาออก เป็นไปไม่ได้เค้าไม่ออกหรอกครับ 
เพราะเค้าคิดว่าตัวเองไม่ผิด
comment87:ครูแกคงคิดว่า การให้เด็กก้มลงกราบแล้ว ครูคุกเข่าปลอบและให้อภัย คงจะทำให้แกดูดีมีเมตตา
comment88:สงสัยแต่ว่า ครูมีลูกไหม แล้วเวลาลูกทำผิด เค้าทำกับลูกเค้าอย่างไร  ไม่ได้หมายความว่าเด็กคนนี้ผิดนะครับ เด็กก็คือเด็กต้องการคำแนะนำ แนะนำอย่างมีอารยะ  มีสติ ไม่ใช่แบบศักดินา
comment89:ดูจากที่ครูให้สัมภาษณ์ข่าว ครูยังไม่รู้ตัวอีกนะว่าสิ่งที่ตนเองทำมันไม่ถูกต้อง ทำตัวเป็นน้ำเต็มแก้ว
  นักเรียนแพ้อาหารมันทำให้โรงเรียนเสียชื่อเสียง ''เอาอะไรคิด ''งงกับครูจริงๆๆๆ
  แพ้มันก็คือแพ้ หมอเขาสันนิฐานว่าน่าจะเกิดจากเต้าหู้ไข่ เพราะน้องไม่เคยกิน เมื่อร่างกายเราได้รับอะไรก็ตามเข้าสู่ร่างกายแล้ว
  เกิดอาการแพ้ เราก็ควรสงสัยไว้ก่อนว่าเราแพ้สิ่งนั้นไม่ใช่หรือ เพื่อเป็นการเฝ้าระวัง นี่ครูเหมือนกับร้อนตัวกลัวคนเขาจะว่าทำของไม่ดี
  ให้เด็กกิน มีการบอกราคาเต้าหู้ไข่ กับ งบอาหารกลางวันด้วย ไม่มีใครเขามาคิดเรื่องนี้หร๊อก (หรือตอนนี้เริ่มจะคิด)
  ทางโรงเรียนทราบเรื่องจึงให้แม่ครัวปรับเปลี่ยนเมนูอาหาร ครูไม่ค่อยเห็นด้วยเพราะงบมันมีจำกัดเท่านี้ ก็ควรบอกผู้บริหารเป็นการภายใน
  ไม่ใช่มาหาทางพิสูจน์กับเด็ก ยัดเยียดว่าเด็กไม่แพ้ ให้ได้มาซึ่งเมนูเต้าหู้ไข่ ตลกๆๆ ทำไมไม่ชี้แจงว่าเมนูเต้าหู้ไข่เป็นอาหารที่มีประโยชน์
  ต่อนักเรียนโดยส่วนรวมจึงขอทำต่อ โดยมีอาหารอย่างอื่นให้เด็กที่แพ้ไม่ดีกว่าหรือ ถ้ามันยากมากๆก็ไข่ต้ม 1-2ฟองกับซีอิ๋วขาว
  ถ้ายังยากอีกวันไหนมีเมนูเต้าหู้ไข่ก็ให้เด็กเตรียมอาหารมาเอง เชื่อว่าไม่มีใครว่าหรอก เพลียกะครูจริงๆๆ 
      '' เห็นด้วยกับข้างบน เต้าหู้ ยี่ห้อ"ครูไม่แพ้"
comment90:ดีใจด้วยนะครู ครูชนะแล้ว !!
comment91:ช่วยไม่ได้ เด็กดันมาแพ้อะไรไม่แพ้ มาแพ้เต้าหู้ไข่ร้านครู ..... ครูนี่ต้องมีเอี่ยวกะเต้าหู้ไข่ชั่วร์ๆ ไม่ผู้ผลิตก็ผู้จัดหา ไปหาซื้อของหมดอายุราคาถูกมาให้เด็กกินแล้วเบิกเงินเต็มจำนวนหรือเปล่าไม่รู้   ไม่งั๊นเรื่องขี้มดแค่นี้ต้องกราบด้วยเหรอ?? กราบอย่างกะเด็กไปทำร้ายรุนแรงมา
comment92:สงสารเด็ก ต้องมาเจอครูแบบนี้
comment93:เด็กพึ่งแพ้ไปไม่นาน ตอนนี้คงมีภูมิต้านทานชั่วคราวที่ร่างกายสร้างขึ้นมา เลยทำให้ไม่แพ้ซ้ำในช่วงนี้ เพราะงั้นให้กินเต้าหู้เข้าไปตอนนี้ก็ไม่แพ้หรอกครับ รอให้ภูมิต้านทานหมดก่อนสิ แพ้อีกแน่ ๆ
comment94:ไม่เข้าใจครูจริงๆ
comment95:อย่าเรียกตัวเองว่าครู หรือให้ใครมาเรียกเลย อายปากบ้าง 
การกระทำ การคิดวิเคราะห์ อารมณ์ เหมาะสมกับการอบรบสั่งสอนคนอื่นดีมากเลยค่ะ
comment96:ข้อความซ้ำค่ะ*
comment97:มิน่าประเทศมันถึงด้อยพัฒนา ดูคุณภาพครูไทยก็ได้ 
โตขึ้นลองถามเด็กๆสิใครอยากจะเป็นครูกัน  ครูอยากรวย ก็ต้องเข้าเมือง เปิดโรงเรียนติวสอนพิเศษ
comment98:คือเด็กเขาจะโกหกไปทำไม...ได้อะไรขึ้นมา

ครูร้อนตัวซะเองมากกว่าจากที่ดูๆ คือการที่เด็กแพ้อาหาร มันไม่ได้ทำให้โรงเรียนเสียหายเลยนะ มันเป็นที่ตัวเด็กเอง ไม่ใช่อาหาร แต่ถ้าเป็นเด็ก “ท้องร่วง“ จากอาหารกลางวัน เอ้อ...อันนี้ค่อยพอว่าว่าทำอาหารไม่สะอาดให้เด็กกิน

แล้วการขอโทษ มันไม่เห็นจำเป็นต้องทำแบบนั้นเลย พ่อแม่ก็เชิญมาแล้ว แค่ตักเตือนไม่พอ??

ปล.เห็นข่าวตอนไปสัมภาษณ์เด็กที่โรงเรียน ครูก็ยืนโอบไหล่อยู่ข้างๆ ใครมันจะกล้าพูดล่ะคะ
ปล.2 ไม่อยากให้เรื่องนี้จบ...คำว่าขอโทษยังไม่ได้ยินเลย
comment99:เห็นข่าวแล้วอยากกอดให้กำลังใจน้องผู้หญิงจัง สงสารน้อง ส่วนพี่ชายน้อง ยืนตรงนั้นก็คงเจ็บปวดนะ คงอยากให้เรื่องจบๆ เลยบอกให้น้องกราบไปเลย  ครูเต้าหู้ไข่คนนี้น่ากลัวมาก ทำร้ายเด็ก ทั้งพี่และน้องเลย
comment100:ครูคะ แพ้อาหาร ทำให้โรงเรียนเสื่อมเสียชื่อเสียงยังไง?

ไม่ใช่ว่าทุกคนท้องร่วงเพราะอาหารสกปรก แต่ถึงเป็นแบบนั้น คนดูแลเรื่องอาหารคือผิด ไม่ใช่จะมาโทษเด็ก

ตรรกะแค่นี้ยังเพี้ยน ลาออกจากการเป็นครูเถอะ 
ประเทศไม่เจริญเพราะคนแบบนี้แหละ
comment101:เพิ่งมาตามอ่านข่าว จิตตก 
เกลียดนางครูคนนี้จังเลย สมง สมอง อยู่ไหน
มีแต่อารมณ์ มีแต่ความดราม่า
โอ้ย นี่มันครูหรือนางตัวอิจฉาในละครเน่า 
ชีคงรู้สึกตัวล้อยลอยสินะคอนเด็กหมอบกราบ
ฮ่วยย
comment102:คนบางคนแก่เพราะกินข้าว เฒ่าเพราะอยู่นาน
comment103:เรื่องแบบนี้มีมานานแล้วตั้งแต่ 30 ปีก่อนที่เรายังเรียนประถมเพื่อนๆก็เจอครูโรคจิตบ้าอำนาจแบบนี้แหละ บางคนโดนขว้างแปลงลบกระดานใส่ บางคนโดนตบหัว ร้ายแรงสุดโดนเอาไม้เรียวทิ่มตาเกือบบอด โชคดีพ่อเราดุพวกมันเลยไม่กล้าทำอะไรเรา แต่เพื่อนที่พ่อแม่จนๆเจอกันบ่อย

 และปัจจุบัน รร แถว ตจว ก็ยังเป็นแบบนี้อยู่ ครูใหญ่มาก และบางคนโง่แต่อีโก้สูงจัด ตีเด็กด้วยอารมย์ไม่ใช่เพราะสอนด้วย
comment104:เห็นข่าวนี้ผมเฉยมากและไม่รู้สึกแปลกใจเลย ... 

เราได้คนแบบไหนมาเป็นครู 
เราได้ครูแบบไหนมาเป็นครูวิทยาศาสตร์ 

ส่วนตัวมีโอกาสได้สัมผัสใกล้ชิดวงการครูอยู่บ้าง จากคนรู้จัก มันเลยไม่รู้สึกแปลกใจเท่าไหร่
แต่มันรู้สึกน่ากลัวตรงที่ครูเหล่านั้นที่ผมรู้จักคือคนรุ่นใหม่เด็กรุ่นใหม่ อายุไม่เกิน30ปีนี่แหละ 

สังคมครูราชการเป็นสายงานราชการเดียวที่ผมรู้จักว่า โคตรจะเจ้าขุนมูลนาย 
เป็นอะไรที่รู้สึกว่าการได้บรรจุรับราชการครูเป็นเรื่องยิ่งใหญ่ 
เป็นคนมีระดับมีอำนาจใหญ่โตไปเลย เขาจะคิดว่าตัวเองสูงมากจนคนรอบข้าง งง   

ครูที่ผมรู้จักสมัยเป็นครูอัตราจ้างเด็กๆนี่พูดจาดีนิสัยดี มือไม้อ่อน ผ่านไปแป๊ปเดียวสอบบรรจุได้ 
จากที่ดีๆกัน หลังๆเจอก็เดินเชิดๆทำเป็นไม่เห็น ต้องเข้าไปเรียกก่อนถึงจะหันมาคุยด้วย เพิ่งรู้ว่าเขาสอบเป็นผู้ช่วยผู้อำนวยการได้ ห๊ะ ไฮโซ 
เป็นแบบนี้หลายคน เพราะรู้จักครูตั้งแต่สมัยยังสอบรรจุไม่ได้จนสอบได้หลายคน 

ผิดกับข้าราชการสายงานอื่น ที่เจอบ่อยๆ เช่น อัยการ สารวัตรตำรวจ ปลัดอำเภอฯ พวกนี้ยิ่งตำแหน่งสูงยิ่งเป็นกันเอง เออ นี่ก็งงเหมือนกัน 

ที่พูดคือสงสัยว่าสังคมครูนี่ อีโก้ มันสูงกันขนาดไหน เขาสร้างสังคมคนแบบไหนกันถึงอีโก้มันได้สูงขนาดนั้น น่าคิดจริงๆ
comment105:อยากยืนไว้อาลัยให้ประเทศไทยจริงๆ ถ้ามีคลิปมาขนาดนี้แล้วครูคนนี้ยังลอยหน้าอยู๋ในสังคมได้โดยที่ไม่ได้รับการลงโทษใดๆ

ผมยอมรับว่า ไม่ทราบข้อเท็จจริงว่า เด็กมันไปทำอะไรครูคนนี้หรอ ถึงต้องมีการออกมาพูดหน้าเสาธงอย่างนี้

แต่เหมาะสมมั้ยครับ?

โคตรอยากกระโดดทีบครูคนนี้เลย สมองส่วนไหนคิดให้ต้องทำอย่างนี้กับเด็กว๊ะ

นี่หรอคนที่มีหน้าที่สอนเด็กให้เติบโตออกมาเป็นคนดีของสังคม
ถ้ามีครูแบบนี้ในโรงเรียน ประเทศชาติคงล่ม

ที่แย่ไปกว่านั้นคือ โรงเรียนนี้ ไม่มีคนดีที่กล้าออกมาหยุดการกระทำของครูคนนี้เลยหรืออย่างไร
ครูทุกคนได้แต่ยืนดูเหตุการณ์นี้หรอ? แม่เจ้า!
comment106:กะลาแลนด์ ดัดจริตแลนด์ สมแล้วที่ประเทศไทยการศึกษาห่วยอันดับต้นๆ
มีครูเลวๆโง่ๆแบบนี้นี่เอง ปกป้องพวกเดียวกัน คิดว่าเป็นผู้ใหญ่จะทำอะไรเด็กได้เหรอไง
ถ้าผมเป็นผู้ปกครอง ผมเล่นยันผอ.เพราะเข้าข่ายสนับสนุนและปกป้องคนผิด เอาให้โรงเรียนมันเสียชื่อเสียงสมใจเลย
อยากจะด่าแรงๆแต่เว็บก็ดันเซนเซอร์คำ
comment107:มีร่วมลงชื่อยืนกระทรวงศึกษาให้ตรวจสอบและขอคำตัดสินที่ชัดเจนได้มั้ยครับ ว่าสิ่งที่ครูทำมันถูกแล้วเหรอ คนในสังคมเกือบ 100% ที่เห็นว่ามันไม่ใช่สิ่งที่ถูก แต่ แต่ทำมัยไม่มีการดำเนินการอะไรเลย มันคือสิ่งปกติของอาชีพครูเหรอครับขอถามคนที่เป็นครู
comment107-1:ขอลิงค์ครับ
comment107-2:เค้าตัดสินแล้วค่ะว่าทั้งครูและผู้ปกครองเด็กจบกันด้วยดี และ ผอ บอกว่าการกราบ[Spoil] คลิกเพื่อดูข้อความที่ซ่อนไว้กราบทีนหน้าเสาธงเนี่ยนะเป็นมารยาทที่ปกติ รร สอนนักเรียนอยู่แล้ว

และ ผอ ยังบอกว่าได้ตัดเตือนครูคนนั้นแล้วว่าต่อไปให้คิดใหมากกว่านี้...กรมมของการศึกษาไทย นี่คือคำตอบว่าทำไมการศึกษาของเด็ก ตจว ถึงด้อยกว่าเด็กในเมือง รร ดังๆ (ดิฉันก็เป็นเด็ก ตจว และเห็นเรื่องแบบนี้จนชินแล้ว)
comment108:วันนี้ออกข่าว ยังลอยหน้าลอยตาพูดแบบไร้จิตสำนึก
comment109:สงสารเด็ก เมื่อก่อนผมทำอะไรผิดก็แค่ถูกตีวันสองวันก็หาย นี่ทำให้อายยัน ป.6 เผลอๆ ม.3 ถ้าเป็นขยายโอกาส แล้วยังสรุปไม่ได้ด้วยว่าเด็กผิดตรงไหน เจริญประเทศไทย
comment110:1. การกระทำดังกล่าวมีความผิดอาญานะครับ การบังคับให้ผู้อื่น ทานอาหารที่แพ้(ซึ่งอาจถึงแก่ชีวิตได้ ยิ่งถ้าทานเป็นครั้งถัดๆไป อาการยิ่งแรงขึ้น) แต่การกระทำดังกล่าวไม่สำเร็จ ถือว่าพยายามฆ่านะครับ หรืออย่างน้อยต้องพยายามให้ได้รับอันตรายต่อกายหรือจิตใจ

2. แต่หากไม่ได้แพ้อาหารชนิดนั้นจริง ก็ถือว่าไม่สำเร็จเพราะวัตถุที่กระทำ เป็นพยายามฆ่าเป็นไปไม่ได้อย่างแน่แท้นะครับ หรือพยายามให้ได้รับอันตรายต่อกายหรือจิตใจที่เป็นไปไม่ได้อย่างแน่แท้

3. หากศาลมีคำพิพากษาให้จำคุก(ซึ่งไม่ใช่ประมาท หรือลหุโทษแน่นอน เพราะเจตนาโดยเล็งเห็นผล รู้ว่าแพ้อาหารต้องเกิดอาการแน่ๆ) ถือว่าผิดวินัยร้ายแรง ต้องถูกปลดออกหรือไล่ออก
comment111:การประจานเด็กแบบนี้มันส่งผลต่อพฤติกรรมของเด็กในอนาคตด้วยนะ
ตอนเด็กเราเป็นคนกล้าแสดงออก ชอบร้องเพลง ชอบเต้น ชอบทำกิจกรรม แม่เราก็สนับสนุนมากๆ
เวลามีงานโรงเรียนเช่นลอยกระทงหรือวันเด็ก เราจะเข้าร่วมทุกครั้ง เป็นนางนพมาศบ้าง เต้นบ้าง บางงานก็ประกวดร้องเพลง
แต่วันนึงประมาณป.2 ป.3 เราโดนครูคนนึงซึ่งเป็นเมียผอ.ด่าเราหน้าเสาธงว่าเราแก่แดด ดัดจริต และอีกคำนึงที่จำฝังใจคือด่าว่าเรา"แรด" 
ครูหลายคนที่อยู่แถวนั้นก็ตกใจและตอนหลังก็มาปลอบเราแล้วก็บอกว่าสงสารเรามาก

ตั้งแต่นั้นมันทำให้เราไม่กล้าจะเข้าร่วมกับโรงเรียนอีกเลยรวมถึงงานอื่นๆด้วย 
จากคนที่เคยกล้าแสดงออกกลับกลายเป็นขี้อาย เงียบๆไม่ค่อยพูด ไม่ชอบเข้าสังคม กว่าจะปรับตัวได้ต้องใช้เวลานานมากๆ
comment112:หือออ ครูก็ทำเกินไปค่ะ น่าสงสารเด็ก 😭😭
comment113:สรุปเค้าตัดสินแล้วว่าทั้งครูและผู้ปกครองเด็กจบกันด้วยดี และ ผอ บอกว่าการกราบ[Spoil] คลิกเพื่อดูข้อความที่ซ่อนไว้กราบทีนหน้าเสาธงโดยการถูกบังคับเนี่ยนะเป็นมารยาทที่ปกติ รร สอนนักเรียนอยู่แล้ว

และ ผอ ยังบอกว่าได้ตัดเตือนครูคนนั้นแล้วว่าต่อไปให้คิดใหมากกว่านี้...กรมมของการศึกษาไทย นี่คือคำตอบว่าทำไมการศึกษาของเด็ก ตจว ถึงด้อยกว่าเด็กในเมือง รร ดังๆ (ดิฉันก็เป็นเด็ก ตจว และเห็นเรื่องแบบนี้จนชินแล้ว)
comment114:ก่อนที่จะไปพูดถึงเรื่องครูให้นักเรียนกราบเท้าหน้าเสาธงเหมาะสมหรือไม่ ควรให้ครูตอบมาให้ชัดเจนก่อนว่า 

เด็กแพ้เต้าหู้ไข่ทำโรงเรียนเสียชื่อเสียงอย่างไรก่อน
ถ้าพิสูจน์ว่าเด็กแพ้เต้าหู้ไข่มันทำให้โรงเรียนเสียชื่อเสียงได้จริงแล้วค่อยไปว่าความต่อว่า
ครูควรทดสอบอาการแพ้เต้าหู้ไข่ของเด็กโดยเอาเต้าหู้ไข่ให้กินหรือไม่ นั่นเป็นการทดลองที่ได้ผลจริงหรือไม่เมื่อเด็กเพิ่งฉีดยาแก้แพ้กับหมอมา
และครูมีสิทธิ์ทดสอบอาการแพ้อาหารของเด็กเองโดยไม่มีแพทย์ผู้เชี่ยวชาญอยู่ด้วยหรือไม่ หากมีอะไรผิดพลาดเกิดขึ้นครูจะแก้ปัญหาอย่างไร
หากเด็กเกิดอันตรายส่งโรงพยาบาลไม่ทันครูจะชดใช้เขาอย่างไร
ถ้าผ่านตรงนี้ยังไม่ได้ก็ไม่ต้องไปพูดเรื่องกราบหน้าเสาธงแล้วค่ะครู
comment115:อ่านแล้วนึกถึงตัวเอง  มีลูกชายแพ้อาหารหลายอย่างมากเป็นตั้งแต่ 2 ขวบกว่า
ปัจจุบัน 8  ปีแล้ว มีอาการมากกว่า10+ครั้งแล้วต้องรีบไปโรงพยาบาลให้เร็วที่สุด

หมอเด็กบอกให้ระวังและสังเกตและหลีกเลี่ยงเอา แพ้อาหารทะเล ผงชูรส ไส้กรอก
ฯลฯ และขนมใน  7-11 น้ำซุปข้าวมันไก่บางร้าน ทั้งๆที่ทานครั้งแรกไม่แพ้ครั้งต่อมาแพ้เฉยเลย
และอาหารธรรมดาบทจะแพ้ก็แพ้เลย ลูกชายเป็นคนทานเก่ง และเด็กกับอาหารฟาสต์ฟูตและร้านสะดวกซื้อ
บวกกับวัยของเค้าควบคุมยากมาก

เรานี่พอลูกเปลี่ยนครูเวลาเลื่อนชั้นหรือย้ายโรงเรียนทีต้องเทียวไป
ชี้แจงกับคุณครูจนกลัวครูจะรำคาญเอา  เพราะแพ้แบบรุนแรง หมอเขาเรียก anaphylactic shockเลย
ต้องพกยากินและยาฉีดเองเลย นี่ยังกังวลเดี๋ยวนี้เขามีศึกษานอกสถานที่ทั้งในและต่างจังหวัดจะควบคุมอย่างไร
เด็กก็กลัวครูว่าและไม่ให้คะแนน  ครูบางคนไม่เคยเห็นอาการตอนเขาแพ้ก็นึกไม่ออกว่าอันตรายยังไง
  
ส่วนในคลิปในกระทู้  เราว่าครูจัดการแบบแปลกมาก  ไม่อยากคิดเลยว่าถ้าเด็กไม่ยอมกราบจะเป็นอย่างไรต่อ
ความขุ่นมัวของครูนี่  ส่วนหนึ่งคงอยากฝากไปถึงหมอผู้ตรวจเลยละมั้งว่ามาว่าแพ้ได้ยังไง ฉันพิสูจน์แล้ว555
ไม่รู้จะกลัวเสียชื่ออะไรนัก  นี่ถ้านักเรียนคนนั้นซึ่งแพ้รุนแรงแบบลูกเราแล้วเจอครูแบบนี้  เราจะทำอย่างไรดี...เฮ้อ
comment116:คาดโทษ ผอ.สิครับ   ปะเดียวก็เรื่องก็วิ่งเอง
comment117:คลิปครูให้สัมภาษณ์อยู่ไหนคะ หาไม่เจอ  อยากดูว่าโชว์โง่ยังไงอีก
comment118:ครูคนนี้ได้รับโทษอะไรบ้างคะ ทำไมเงียบขนาดนี้ กระทรวงการศึกษาทำไรอยู่
comment118-1:คงหายไปกับสายลม เหมือนกรณีก่อนๆ ค่ะ
ไม่อย่างนั้น การศึกษาไทย คงไม่ไปไกลติดท็อปอันดับบ๊วยค่ะ
กระทรวงศึกษาเปรียบเหมือนแดนสนธยาดึกดำบรรพ์ ถึงได้มีเผ่าพันธุ์ไดโนเสาร์เต็มไปหมด
ตอนมีข่าวจะให้คนนอกสอบเป็นครูได้ เห็นออกมาตัดพ้อต่อว่ากันเป็นแถวๆ แล้วยังไงต่อก็ไม่รู้ละ

คิดแล้วสงสารเด็ก สงสารลูกตัวเอง ไม่น่าเชื่อว่าครูเดี๋ยวนี้คุณภาพตกต่ำหลายคนมาก
เราก็ได้ดีมาเยอะเพราะโชคดีได้ครูดีมาสั่งสอน (ครูไม่ดีก็เจอบ้าง น้อยมาก) 
ได้แต่ภาวนาขอให้ได้เข้าโรงเรียนดีๆ สาธุ
comment119:หนึ่งปีผ่านไป กับการที่ครูไม่ยอมรับ คงไม่ได้รับผลอะไรครับ

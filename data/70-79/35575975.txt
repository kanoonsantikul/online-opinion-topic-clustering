title:ถ้าคุณต้อง "แก้ปัญหารถติดในกรุงเทพมหานคร" คุณจะ "ใช้เทคโนโลยีใดเข้ามาช่วย" ครับ ?
comment:
comment1:กล้องบันทึกการกระทำผิดกฏจราจร
comment1-1:รับรองหายติดแน่ๆ
รถติดเพราะพวกแทรกคอสะพาน อยู่ผิดเลนล้วนๆ
comment1-2:ต้องบังคับใช้กฎหมายอย่างเคร่งครัดด้วยครับ
ปรับจริง และถ้าไม่เสียค่าปรับห้ามต่อภาษีไปเลย
comment2:ขุดคลองเพิ่ม ขยายระบบขนส่งเรือ และถ้ามีเรือติดก็ทำเรือเหาะ
comment3:ไม่เห็นต้องใช้เทคโนโลยีอะไรเลยครับ

แค่บังคับใช้กฎหมายให้เต็มที่ตามเจตนารมณ์

แค่คนขับรถมีจิตสำนึกสาธารณะที่ถูกต้อง  ไม่จอดในที่ห้ามจอด  ไม่สลับเลน,ไม่แทรกคอสะพาน ไม่ลักไก่ยูเทิร์น  รถเมลอยู่ในช่องที่ควรเดิน  รถมอไซด์อยู่ในเลนที่ควรขับ


แค่นั้นเอง ไม่เห็นต้องใช้เทคโนโลยีอะไรเลย
comment4:การบริหารจัดการทรัพยากร กับ จริยธรรม ศีลธรรม และคุณธรรม
comment5:จริงครับรถติดเพราะพี่ท่านสลับเลนไปมา ไม่หยุด
ทำกันแค่ไม่กี่สิบคัน ผลคือรถติดยาว


ปล.รถไม่ได้ติด แค่รอระบาย555
comment6:ทำให้รถหายไปจากถนน  50 % ไม่ยากเลย แค่ ห้ามจอดรถทุกชนิดบนถนนทุกสายในกทม  และตามซอยด้วย

จะจอดรถ ต้องไปจอดตามที่จอดรถ  แค่นี้ รถจะหายไป 50%  รถจำนวนมากที่วิ่งเข้ามา จะมาจอดตามริมถนน ตามซอย

พวกนี้ไม่มีที่จอดรถ  ไปดู ถนนราชดำเนิน  จอด สองเลนเลย

ถ้าห้ามจอดพวก เปิดอู่ซ่อมรถที่ใช้ถนนหลวงทำงานจะหายไป  

แค่นี้รถหายไป  50% แล้ว
comment7:V-TURN
comment8:ย้ายเมืองหลวง
comment8-1:คิดเหมือนผมเลย
comment9:เวนคืนที่ดิน ตัดถนนเพิ่ม
สร้างสะพานข้ามแม่น้ำเพิ่ม เอาเล็กๆแบบสะพานกรุงเทพก็พอ
comment10:เจาะถนน ทำที่จอดรถใต้ดิน กระจายไปตามถนน มีไฟบอกจำนวนที่ว่าง ที่ต่างประเทศเขาทำขนาดใต้ตึกแถว ช่องทางเข้าออกทางเดียวเขาใช้สัญาณไฟบอกเลยครับลงได้หรือรอรถออก มีอยู่หัวถนนท้ายถนน บางทีที่รถติดในกรุงเทพเพราะเราไม่รู้จะเอารถไปทิ้งที่ไหนด้วย อย่างถนนสีลม ถ้าผมจอดสาธรได้ ผมเดินตัดซอยมาสีลมแค่ห้านาที ผมก็จอด เสร็จธุระก็ออกสาธรเลยรถไม่ติดด้วย
comment11:ไม่ให้รถจอดสองข้างทาง ผมว่าช่วยให้รถวิ่งได้ดีขึ้นนะครับ เหมือนตอนที่ประกาศบังคับไม่ให้จอด เส้นที่ผมวิ่ง รถไม่ติดเลยนะครับ แต่นั้นแหล่ะครับ ทำได้แค่ 1 สัปดาห์
comment12:กล้อง ติดให้หมดทุกแห่ง
ปาดเส้นทึบ ปาดคอสะพาน จอดริมเส้นแดง รถ Taxi จอดแช่ รถโดยสารจอดกลางถนน เข้าออกถนนคู่ขนานโดยไม่ส้นใจทางเข้าออก ขับช้าแช่ขวา ฯลฯ

แล้วหักค่าปรับทันที ผ่านระบบหักเงินเดือนอัตโนมัติจากที่ทำงาน โดยมีค่าปรับที่สูงมาก
นี่คือการบังคับใช้กฏหมายควบคู่ไปกับการใช้เทคโนโลยี ซึ่งมีใช้เป็นปกติที่มาเลเซีย
เอาแค่นี้ก็พอ..
comment12-1:แล้วคนไม่มีเงินเดือนละ
comment12-2:ไม่มีเงินเดือนไฟแนนซ์ให้ผ่านซื้อรถได้ยังไงครับ ไม่งั้นก็หัก บช ธนาคารแทน
comment13:จะเรียกว่าเป็นเทคโนโลยีได้ไหมเนี้ย แต่ผมว่า แลดูจะไม่มีทางอื่นแล้วละครับ 

Cr.Twentieth Century Fox Film Corporation
comment14:ย้ายเมืองหลวง เหมือน คห.8 ครับ อาจต้องใช้เชคโนโลยีเยอะเลย
comment15:ปรับให้หนักกว่านี้และปรับให้จริง. 
รถไหนที่ไม่สมบูรณ์ก็ห้ามปล่อยออกมาวิ่ง ปล่อยออกมาวิ่งก็มาตายกลางถนนทำรถติดอีกเป็นกิโลๆ
รถตู้ รถแท็กซี่แซงคอสะพาน ก็ไปได้เฉยๆ
รถตู้ รถแท็กซี่ สามล้อจะจองริมถนนจอดนอน จอดรอลูกค้านานแค่ไหนก็ทำได้ แบบนี้
มอไซค์รับจ้าง วิ่งบนทางเดินเท้า
หาบเร่แผงลอยที่ยึดทางเท้าไว้ขายของและยึดริมถนนเอาไว้เก็บของ
แซงไหล่ทาง ข้ามาช้าแต่ข้าอยากไปก่อน ก็ไปแซงคอขวด แซงไหล่ทาง
เปิดสัญญาณจราจรต้องเหมาะสม ไม่ใช่ข้างนี้รถน้อย จอดแช่สัก15นาทีแล้วกัน ทางนี้รถเยอะปล่อยมัน10นาทีรวด
ทั้งๆที่ถนนในกรุงเทพมันเหมือนงูกินหาง ปล่อยทางนี้เยอะ มันก็ไปสะสมติดอีกถนนหนึ่งแล้วมันก็จะติดๆๆๆๆๆๆไปหมด
สรุปว่าที่รถติดในกรุงเทพมันเกิดจากวินัยและสำนึกที่บกพร่อง. จะมีจ่าเฉยอีกล้านตัว กล้องอีกแสนตัวก็ไม่ช่วย.
comment16:ก่อนอื่นจัดตั้งหน่วยงานเฉพาะ ที่สามารถดำเนินการเพื่อแก้ไขปัญหาด้านนี้อย่างเร่งด่วน

วางแผนรถบริการสาธารณะใหม่ ให้ทั่วถึง ต่อเนื่อง สะดวกสบาย โดนทีมงานทุกคนต้องนั่งรถสาธารณะจริง ในเวลาทำงานจริง ศึกษาตำแหน่งและวางแบบใหม่

รถไฟฟ้าใหม่ทุกสถานีต้องมีที่จอดรถ และ

วางแผนให้มหาลัยทุกแห่งใน กทม.และโดยรอบ มีระบบรถไฟฟ้าเข้าถึง ขอดีคือนักศึกษาสามารถแลกเปลี่ยนความรู้ระหว่างมหาลัยได้ง่าย สามารถไปห้องสมุดของแต่ล่ะที่สะดวก 

หน่วยงานบริการของรัฐ ให้จัดพื้นที่อาคารที่มีระบบรถไฟฟ้า หรือเป็นศูนย์กลางรถสาธารณะ รวมถึงมีที่จอดรถสำหรับเจ้าหน้าที่ในสำนักงานของตนอย่างเพียงพอ
โดยการสำรวจต้องลงในพื้นที่จริง ให้บันทึก vdo เป็นหลักฐาน
comment17:นี่ไม่มีใครคิดว่าที่รถมันติดเพราะรถมันเยอะกันเลยหรือนี่ คิดแต่ว่าติดเพราะคนทำผิดกฎจราจร คนจอดรถสเปะสปะ

มันต้องควบคุมการเพิ่มจำนวนรถยนต์ถึงจะถูก คิดแต่จะสร้างถนนให้รถ ก็ไม่ต้องมีที่อยู่อาศัยกันแล้ว

แบบญี่ปุ่นน่ะเข้าถ้า จะซื้อรถต้องมีที่จอดก่อนไม่มีไม่ให้ซื้อ รถยิ่งเก่าภาษียิ่งแพง แพงจนคนไม่อยากมีรถ

อย่ามัวไปคิดว่า ระบบขนส่งมวลชนไม่ดีเลยต้องเอารถมาขับกันเอง นั่นมันข้ออ้างในการอยากจะมีรถ

ที่สำคัญ เลิกวัดความสำเร็จเบื่องต้นด้วยการมีรถได้แล้ว
comment17-1:ทั้งที่จริง รถเยอะเกินไปนี่แหละ สาเหตุที่แท้จริง
comment17-2:ก็เราเป็นทาสญี่ปุ่นอยู่น่ะครับ ผ่อนรถ ส่งเงินให้ญี่ปุ่น
comment18:ผมว่าแค่เปลี่ยนจากเส้นทึบเป็นแท่งแบริเออร์ รถก็น่าะติดน้อยลงแล้วครับ
comment19:ใช้โรบอทเปิดไฟเลี้ยวอัตโนมัติ
comment20:เราไม่ได้ต้องการเทคโนโลยีที่มีในโลกนี้มากแก้ปัญหาหรอกครับ
มันไม่มีเทคโนโลยีไหนช่วยเราได้ ยิ่งใช้เทคโนโลยีเยอะ มันก็จะยิ่งแย่ ยิ่งห่วย
เพราะเทคโนโลยีจะทำให้ระบบการจราจร และแนวความคิดห่วยๆ ของเรา เป็นจริงได้เร็วขึ้น
เราจะได้อยู่กับความห่วยของเราได้เร็วขึ้น

เช่นเทคโนโลยีการออกแบบที่รวดเร็ว ทำให้สะพานข้ามแยกสามารถสร้างได้เสร็จ หลัง 3 ปีของการเริ่มโครงการ
ซึ่งมันก็ดูดี ถ้าหากไม่ใช่ว่า 2 ปี หลังจากนั้น เราต้องทุบมันทิ้งเพื่อสร้างรถไฟฟ้า... แบบนี้เทคโนโลยีผิดตรงไหนครับ
ถ้ามันบอกได้ "บ้ารึเปล่านาย อีก 2 ปี นายจะสร้างรถไฟฟ้าทับเส้นทางนี้นะ นายต้องไม่สร้างมันสิ มันไม่คุ้ม"
เราก็จำเป็นต้องมีคนทำงานแล้วล่ะครับ ให้เทคโนโลยีมันจัดการดีกว่า

สิ่งสำคัญของปัญหาจราจรในเมืองหลวงนี้คือ "ข้อมูล" ที่มันชัดเจน
การคัดกรองข้อมูลตามหลักวิทยาศาสตร์ เพื่อดูว่า จุดไหนควรแก้อย่างไร ผลกระทบคืออะไร
และมันจะสมดุลเมื่อไหร่ เช่น
สมมุติว่า เพราะปัญหาของทุกวันนี้คือ คนใช้รถยนต์นั้นเอาเปรียบคนอื่นอยู่
ตรงที่เงินภาษีของพวกเขานั้น ไม่มากพอที่จะสร้างถนนได้มากพอเท่าที่ผู้ใช้ถนนต้องการ
เอาแค่พื้นที่ถนนในกรุงเทพฯนี้ น้อยกว่าพื้นที่รถยนต์อยู่ 3 เท่า 
นั่นคือเราต้องการพื้นที่ถนนมากขึ้น 3 เท่าของที่มีอยู่ครับ 
ถ้าหากทำแบบนั้นไม่ได้ ก็ต้องลดจำนวนรถยนต์เท่านั้น

สมมุติว่า ทางออกจากที่ได้จากข้อสรุปของนักวิทยาศาสตร์ 
คือการยกเลิกการสร้างสะพานข้ามแยก และอุโมงลอดแยกทุกแยก
ลดงบประมาณในการซ่อมถนนทุกเส้น ปล่อยให้มันพังนานๆหน่อย
เอางบพวกนี้ไปลงทุนในโครงสร้างขนส่งมวลชน รถไฟ รถเมย์ ซักนาน 10 ปี
จะทำให้ปริมาณรถยนต์ลดลง 50% เพราะขาดสิ่งอำนวยความสะดวกในการใช้รถยนต์
แต่เราจะมีปริมาณรถยนต์ต่อพื้นที่ถนน อยู่ที่ 1:1.5 หากกลับมาซ่อมถนน และเพิ่มภาษีรถยนต์
ซึ่งผู้มีรถยนต์จำเป็นต้องจ่ายมากกว่าคนอื่น ในฐานะผู้ใช้พื้นที่บนถนนมากกว่าคนอื่น
จะได้นำภาษีส่วนนี้มาดูแลโครงสร้างสาธารณะ ที่ใช้ร่วมกันได้อย่างเพียงพอ
และรถก็จะไม่ติดแบบวินาศแบบนี้

สิ่งสำคัญคือ เราไม่มีนักวิทยาศาสตร์ที่มาวิจัยจริงจัง มาหาทางออกจริงจัง
ไม่มีงบประมาณลงทุนอุปกรณ์เก็บข้อมูล ไม่มีเครื่องมือวิเคราะห์ข้อมูลที่ดีพอ
เพราะว่ามันถูกมองว่า เป็นการลงทุนที่ไม่คุ้มค่าเสมอมา

อยากรู้จริงว่า คนที่ให้งบประมาณวิจัย เรื่องโลกร้อนเนี่ย เขาคิดว่ามันคุ้มค่ารึไง?
comment21:เทคโนโลยีไรก็ใช้ไม่ได้ ถ้าถนนสี่เลนเหลือวิ่งสองเลน อาคารสำนักงานใหญ่ๆ ร้านค้า กระจุกตัวในแถบเมืองที่เชื่อมต่อกัน 
เพราะทุกวันนี้ รถเข้าเมืองเช้า และ ออกเมืองเย็น
ส่วนวันเสาร์นี่นรกที่สุด เพราะทั้งรถส่งของ คนเที่ยว จอดรถริมถนนได้
comment22:แก้เรื่องจอดรถข้างทาง...
........................................................................................................
ประกาศให้ประชาชนที่พบเห็นถ่ายรูปไลน์ส่งกองอำนวยการตลอด 24 ชั่วโมง
ค่าปรับจะส่งไปเก็บที่บ้าน สมมุติคันละ 5000 บาทผู้ที่แจ้งจะได้รับ 2500บาท
บ้านใครอยู่ถนนเส้นไหน มีเวลาว่าง ก็แค่เดินถ่ายรูปรถไป รายได้ดีพอสมควร...ตำรวจไม่ต้องเหนื่อยมาคอยเฝ้าทั้งวัน
comment22-1:ถ้ารายได้ดีขนาดนี้
ผมว่าตำรวจยอมเหนื่อยแทนประชาชนนะ
comment22-2:ผมจะลาออกงาน มาตระเวนถ่ายรูปคนทำผิดเลย 555
comment23:ไหนๆเราก็เดินตามก้นพม่าแล้ว ก็ทำตามพม่าโมเดวคือย้ายเมืองหลวง
comment24:ช่วงปีใหม่ คนกลับบ้าน ตจว รถโล่งมาก

ไม่มีปาด เบียด แทรก เพราะรถมันไม่เยอะ

แบบนี้แก้ยังไง
comment25:ไม่ต้องใช้อะไรเลย ทำให้ยากทำไม

ก็แค่กระจายความหนาแน่นของประชากรออกไป ง่ายสุดก็คือ การหยุดพัฒนาทุกอย่าง ในบริเวณ
ที่รถติด จัดเป็นโครงการของชาติไป เป็นสิ่งที่ดีเสียอีก นับเป็นการกรจายความเจริญที่บ้านเราไม่
เคยคิดจะทำกัน คนที่ทนไม่ได้ ก็ย้ายออก คนที่จะย้ายเข้าก็ชะลอ หรือเปลี่ยนแผน รถก็จะติดน้อย
ลงไปเอง ไม่ต้องลงทุนบ้าบออะไรมากด้วย แถวที่ไม่เจริญ ก็จะได้ลืมตาอ้าปากไปพร้อมๆ กัน
comment25-1:อ่านผ่านๆมา ความเห็นนี้ถูกต้องที่สุดแล้ว
น่าเสียดายที่ความเห็นแบบนี้ถูกมองข้าม
comment26:จัดระเบียบรถตู้ และ taxi ไม่ให้มีเกลื่อนเมือง แล้วมาจอดออกันตามหน้าห้าง หรือสถานบันเทิง

ยกระดับ taxi ให้คนขับและรถมีมาตรฐาน เหมือนประเทศเจริญแล้ว เช่นญี่ปุ่น

เร่งสร้างรถไฟฟ้าให้ครอบคลุมทุกพื้นที่
comment27:เรื่องนี้ พ่อใหญ่บิ๊กจิ๋ว ชำนาญ
comment28:ไหนหรำมันตั้งกระทู้

แล้วทำไมกูต้องเข้ามา
comment29:ต้องกระจายความเจริญ รายได้ และสวัสดิการที่ดีออกไปต่างจังหวัดก่อนครับ เพื่อลดอัตราการอพยพเข้ามาทำงานใน กทม.
เมื่อคนต่างจังหวัดสามารถลืมตาอ้าปากได้ มีรายได้เลี้ยงตัวเอง ครอบครัว มีสวัสดิการที่ดี มีบริการสาธารณะที่ดี คนที่จะเข้ามา
ทำานใน กทม. ก็คงลดลง หรือแม้แต่คนที่อยู่มน กทม. เองก็อาจย้ายออกไปต่างจังหวัดด้วย

ประเทศที่พัฒนาแล้ว เค้ากระจายสิ่งเหล่านี้ออกไปครับ คนเลยไม่ค่อยย้ายถิ่นฐานมากนัก 

ต่อมา ต้องมีระบบขนส่งมวลชนขนาดใหญ่ที่มีประสิทธิภาพและปลอดภัย ไม่ใช่มีแต่พาหนะเสี่ยงดวงแบบ้านเรา 
สังเกตุอย่างญี่ปุ่น จะมีเมืองใหญ่ๆ ที่มีสิ่งเหล่านี้อยู่หลายเมือง ถึงแม้ว่าโตเกียวจะเป็นจุดหมายปลายทางของหลายๆ คนก็ตาม 
แต่ก็ไม่ได้ทำให้จราจรในโตเกียวเป็นอัมพาตแบบบ้านเรา ระบบรถไฟฟ้าทั่วถึงตรอกซอกซอย ไม่ใช่ลงแค่หน้าตึกใหญ่ๆ แล้วก็
ปล่อยให้คนนั่งมอเตอร์ไซค์ต่อเอาเอง
comment30:ใช้แอพลบภาพครับ

ถ่ายรูปรถ จราจรติดขัดเสร็จ 

ลบภาพรถจำนวนมากออก ให้เหลือแต่ถนนโล่งๆมีรถแค่ไม่กี่คัน วิ่งฉิววววว
comment31:ย้ายเมืองหลวง

ดูวันพืชมงคลเป็นตัวอย่าง ข้าราชการหยุด เอกชนทำงาน รถไม่ติด
comment32:กวดขันวินัย จราจร ติดกล้องถ่านภาพ ส่งใบสั่งไปบ้าน น่าจะช่วยได้ 30 -40 % เลย
comment33:หาทางให้การใช้รถส่วนตัวมีค่าใช้จ่ายสูง แล้วเอาเงินที่รัฐได้เพิ่ม มาลงทุนขนส่งสาธารณะ
comment34:มหาวิทยาลัย หน่วยงานภาครัฐ บริษัทเอกชน สนับสนุนผลักดันให้ออกมาจังหวัดรอบนอก และขยายแผ่ออกไปเรื่อยๆ
สร้างสาธารณูปโภคขั้นพื้นฐาน ขยายการคมนาคม ออกไปรอบนอกและทางต่างจังหวัดให้มากขึ้น 

คิดว่าตอนนี้ประเทศไทยกำลังทำแบบที่ว่านี้อยู่นะ
comment35:การจัดเก็บค่าบริการพิเศษเฉพาะเขตในเมืองสำหรับผู้ใช้รถ พูดง่ายๆ คือเก็บค่าผ่านทางสำหรับผู้ที่นำรถเข้ามาในเขตเมืองครับ แล้วนำภาษีตรงนี้ไปปรับปรุงระบบขนส่งมวลชนให้ดีขึ้น 

เพราะถ้าไปขึ้นภาษีประจำปีรถยนต์ มันก็จะเป็นภาระของคนทั้งประเทศ  แต่ถ้าเก็บภาษีอัตราพิเศษสำหรับรถที่จดทะเบียนใน กทม. มันก็ไม่เป็นธรรมเพราะคนก็จะเลี่ยงไปจดทะเบียนจังหวัดอื่น การเก็บค่าผ่านทางเข้าออกเมืองหรือย่านเศรษฐกิจสำหรับผู้ใช้รถยนต์น่าจะเป็นทางออกที่ดีที่สุด
comment36:ผมเชื่อว่าสาเหตุ"หลัก"มันคือความไร้วินัยจราจรครับ
คนมันกลัวตำรวจ ไม่กลัวกฎหมาย
พอตำรวจไม่เห็น ก็กล้าทำผิดกฎหมาย

เสนอทางแก้
ปรับกฎหมาย ให้ประชาชนใช้ภาพเคลื่อนไหวจากกล้องหน้ารถ (ภาพเคลื่อนไหวเท่านั้น)
ในการร้องทุกข์กล่าวโทษต่อเจ้าพนักงานจราจร
แล้วส่งใบสั่งให้ว่อน เก็บตังได้ไม่ได้ค่อยอีกเรื่อง จะมีส่วนแบ่งค่าปรับสินบนนำจับก็อีกเรื่อง
อย่างน้อย ถ้าคนรู้ทั่วๆกันว่ากรูแทรกคอสะพาน หรือวิ่งสวนเลย หรือจอดรถซี้ซั้ว
แล้วมีสิทธิโดนคันหลังเอาวิดีโอไปแจ้งตำรวจแล้วใบสั่งมาบ้านได้

ก็อาจจะเกร็งๆ ไม่ทำผิดกฎ ก็คงเป็นได้
แน่นอน มันยังเหลือพวกหน้าด้าน พ่อใหญ่ รู้จักคนเคลียร์ให้ มีแน่
แต่ภาพรวมก็น่าจะลดลงบ้างแหละน่า นะ
comment37:ย้ายเมืองหลวง ทำระบบขนส่งให้ดีกว่านี้
comment38:ที่รถมันติดเพราะตำรวจจราจรไม่ทำงานครับ อย่ามาอ้างว่าคนไม่พอเลยตอนตั้งด่านแทบจะยกมาทั้งสน. หรือว่าไม่จริง
คนไม่มีระเบียบวินัย + เจ้าพนักงานละเว้น
comment39:ให้ผู้บริหารกรุงเทพ และพนักงานระดับสูงทุกคนนของกทม. ใช้ขนส่งสาธารณะครับ สัปดาห์ล่ะสองวันพอ
comment40:ยกให้ท้องถิ่นหรือบ.เอกชนมาทำแทนกรมตร.เรื่องกฏระเบียบการการจับปรับ
comment41:ย้ายสถานที่ราชการออกนอก กทม บ้าง
comment42:บางทีอาจจะแก้ได้ยากแล้วครับ เพราะระบบขนส่งมวลชนถูกมองในแง่แย่ครับ ทั้งจำนวนที่มีไม่เพียงพอ ขับขี่อันตราย 
จึงทำให้หลายๆ คนพึ่งพาพาหนะส่วนบุคคลมากกว่า เหตุผลคือ สะดวก ไม่ต้องรอให้เสียเวลา สบายกว่า

ผมว่าการแก้ต้องทำระบบขนส่งมวลชนให้น่าเชื่อถือ มีประสทิธิภาพให้มากที่สุด จะทำให้ประชาชนเดินทางสะดวกมากขึ้น ค่อยๆปรับไปครับ ทั้งที่ส่วนตัวคิดว่ายาก มาก

ส่วนเทคโนโลยี มีหลายๆอย่างมาช่วย แต่ก็ยังช่วยได้แค่บรรเทาครับ
comment43:ไม่ต้องทำอะไรมากสร้างวินับอย่างเดียวจบ
comment44:ต้องปรับทัศนคติจราจรครับ ยกตัวอย่าง เส้นหน้าหมอชิตใหม่ ตรงทางขึ้นยกระดับไปเส้นรัชดา จะมีรถจากทางตรง กับรถที่ยูเทินฝั่งตรงข้ามแย่งกันขึ้นสะพาน ปกติจะได้เลนเดียว เป็นคอขวด แต่ถ้าเอาที่แท่งกั้นตรงเส้นขาวออก จะได้สองเลน ซึ่งจากการสังเกตถ้าเอาแท่งกันไว้ รถจะติดยาวมากยาวเป็นกิโลติดไปถึงหน้าหมอชิต รถที่จะแยกไปประชาชื่น บางเขนก็พลอยซวยไปด้วยทั้งที่เส้นนั้นก็ไม่ได้ติดทุกวัน พอตำรวจเอาแท่งออกรถก็ระบายตัวดีขึ้นอย่างเห็นได้ชัด

ปัญหาคือ จราจรวันดีคืนดีก็เอาแท่งออก วันดีคืนดีก็เอาแท่งมากั้น แล้วก็มองรถติดแบบทำอะไรไม่ได้เพราะมันเป็นคอขวด จราจรสามคนก็ช่วยอะไรไม่ได้ ถ้ารถมันไม่ขยับ  แล้วก็เอาออก เดี๋ยวก็เอามากั้นใหม่ ไม่เข้าใจมากจะทำไปเพื่ออะไร
comment45:ถ้าระบบขนส่งมวลชนมีประสิทธิภาพพอเพียงแล้ว คนส่วนใหญ่ไม่นำรถยนต์มาเอง
โอกาสจะทำให้รถติดก็น้อยลง เอาแค่รถเมล์และแท็กซี่ ผมว่าก็ไม่ใช่น้อยเลยนะใน กทม.
comment45-1:รถเมล์ไม่จอดป้าย
แท็กซี่ปฏิเสธผู้โดยสาร
มีเยอะก็เหมือนน้อยครับ
comment46:1.สร้างระบบขนส่งให้ครอบคลุมและปลอดภัย รถเมล์ รถไฟ เรือ ตั๋วใบเดียวขึ้นได้ทุกอย่าง สร้างจุดเชื่อมต่อให้ครบวงจร
2.ควบคุมการกำเนิดของรถใหม่ พร้อมทั้งจัดการรถเก่าที่เสื่อมสภาพ เพิ่มข้อกำหนดในการซื้อและการใช้รถ
3.บังคับใช้กฏจราจรอย่างเข้มงวด เปลี่ยนจากปรับเป็นจำแทน ติดครั้งนึงครึ่งวันหรือเป็นวัน ถ้าผิดบ่อยมาก ให้เสียภาษี
   ส่วนบุคคลเพิ่ม ใชัประโยชน์จากกล้องให้มาก ทั้งของหลวงและส่วนตัว
4.ร้านค้า อาคาร สำนักงาน คอนโด อพาร์ทเมนท์ ถ้าสร้างต้องแนบแบบแปลนลานจอดรถควบคู่ด้วย ห้ามจอดบนถนน  
   ห้ามเอาเก้าอี้ กรวย มาจองที่จอด ถ้าไม่มีที่จอดห้ามสร้าง
นึกได้แค่นี้ สุดท้ายตกใจตื่นก่อนทุกที 5555
comment47:พื้นที่ถนนใน กทม. มันน้อยมากครับเมื่อเทียบกับจำนวนครัวเรือนและประชากร (แถมยังโดนยึดไปประกอบกิจการส่วนตัวบางส่วนตัวอีก) ถ้าไม่เพิ่มถนนก็ต้องลดปริมาณรถบนถนน ถ้าไม่ใช้รถยนต์เราจะเดินทางกันยังไงก็ต้องไปคิด ขนส่งสาธารณะช่วยได้แต่กว่าจะสมบูรณ์ผมคงตายแล้วเกิดอีกหลายรอบ

เลิกพัฒนากรุงเมพแล้วไปพัฒนาเมืองอื่นเหอะ ถ้ามีเมืองที่สามารถให้โอกาสในชีวิตได้ทัดเทียมกับกรุงเมพหลายๆ เมือง ความแออัดมันก็กระจายไปเองแหละ คนกรุงเทพไม่เยอะ แต่คนมาอาศัยทำงานในกรุงเมพเยอะมาก หลายคนไม่มีทางเลือกเพราะการมาหากินที่นี่คือทางเลือกเดียวที่ทำให้เขาอยู่รอด
comment48:ปัญหาหนึ่งคือคน  คุณภาพการขับขี่ห่วย ไร้วินัยจราจร สันดานต่างๆ  การละเลยทำงานของเจ้าหน้าที่

ป้ายจราจรต่างๆก็ห่วย คนไหนควรอยู่เลนไหน จะถึงทางแยกเมื่อไหร่เตรียมตัวอย่างไร ไม่รู้เลย

ถ้ายัง แก้สันดาร สร้างวินัย  พัฒนาคุณภาพการขับขี่ไม่ได้  เจ้าหน้าที่ไม่ค่อยจะทำงานกวดขันในเรื่องที่ควรทำ
ต่อให้เทคโนโลยีอะไร หรือเวนคืนที่ดินสร้างถนนก็ช่วยไม่ได้ครับ
comment49:ระหว่างบังคับให้คนขับขี่ยานพาหนะ
กระทำถูกกฏจราจร

กับ

ให้ตำรวจจราจร
บังคับใช้กฏจราจรอย่างเข้มงวด

อันไหน ง่ายกว่ากัน
comment50:ทำได้แค่รอรถไฟฟ้า
comment51:ลดรถ เพิ่มช่อง เร่งระบาย ขยายคอขวด

ย้ายแทรฟฟิก1/3  ไปทำตอน สามทุ่มถึงตี5แทน
comment52:นี่ขนาดมีอินเตอร์เน็ทช่วยให้คนไม่ต้องออกมาทำธุระไรมากแล้วนะ ถ้าไม่มีสงสัยแย่กว่านี้


มันติดเพราะคนมันเยอะ 

มหาลัย โรงงาน โรงพยาบาลใหญ่ๆ ย้ายไปอยู่จังหวัดจิ้งหรีดบ้างก็ได้
comment53:ให้นักเรียน เรียนทางไกลที่บ้าน
ให้มนุษย์เงินเดือนทำงานผ่าน VPN จากที่บ้าน ประชุมทางไกลที่บ้าน
comment54:ออกใบสั่ง จับ ปรับ ยึด ล็อก ด้วยหุ่นยน และคอมพิวเตอร์
เด็ดขาด ไร้น้ำใจ ไร้เส้นสาย ให้กฏหมายอยู่เหนือทุกอย่าง
ลงโทษหนัก ไม่ละเว้น
comment55:ขนส่งมวลชน เช่น BRT ถูกและเร็ว น่าจะลองทำเส้นเพชรบุรีดูวิ่งเป็นวงกลมกับพระราม 9
comment56:ปัญหาไม่ได้อยู่ที่เทคโนโลยี มันอยู่ที่จิตสำนึก ระเบียบวินัย และความเห็นแก่ตัวจำนวนมากของคนไทย

คือคนที่ไหนๆ ในโลกก็คิดเอาแต่ได้ เห็นแก่ตัว อะไรแบบนั้นมันมีทุกชาติ นั่นแหละ แต่คนไทยเรามันมีเยอะมาก 

คนไทยเราก็ด่าว่าคนจีนที่เข้ามาแล้วไร้ระเบียบ แต่คนไทยเราเองการขับรถบนถนนน่น่ากลัวอันดับต้นๆ ของโลกเลย ปาด แทรก จี้ท้าย ปาดที่ความเร็วสูง เหล่านี้เป็นแค่การเห็นแก่ตัวเห็นแก่ได้ของตัวเอง ไม่ได้คำนึงถึงอันตรายอะไรเลย ก็ไม่รู้ว่าอีก 50 ปีมันจะดีขึ้นได้ไหม

เมืองจีนที่เราว่ากันว่าเขาไร้ระเบียบ แต่การใช้รถใช้ถนนดีกว่าบ้านเรามาก
comment57:ความแออัดมากเกินไปครับ
กระจายออกรอบๆเมืองบ้างครับ
comment58:เปลี่ยนเวลาเข้างาน เข้าเรียน ของแต่ละพื้นที่ ให้เหลื่อมกัน เช่น สมมติ พื้นที่ A มีโรงเรียน สำนักงานราชการ และ เอกชน
โรงเรียนเข้าเรียน 7 โมงครึ่ง
ราชการเริ่มงาน 8 โมงเช้า 
บริษัท ก-ช เข้างานแปดโมงครึ่ง
บริษัท ซ-ธ เข้างานเก้าโมง
บริษัท น-ฮ เข้างานเก้าโมงครึ่ง


ถ้ายังไม่ดีขึ้น เราจะย้ายวันหยุด

โรงเรียนทุกโรงเรียนหยุดวันอาทิตย์กับวันอังคาร
ส่วนราชการให้หยุดอาทิตย์กับวันจันทร์แทน เป็นข้อดีว่าประชาชนจะได้ไปติดต่อราชการในวันหยุดได้ด้วย ไม่ต้องลางาน

ทำแบบนี้แล้ว จันทร์กับอังคารน่าจะรถติดน้อยลง

ส่วนบริษัทต่างๆ ให้หยุดวันอาทิตย์ ส่วนอีกวันเลือกได้ว่าจะหยุดวันไหน อันนี้แล้วแต่พนักงานจะโหวตกัน
comment59:ส่วนตัวแล้วคิดว่าจะเทคโนโลยีอะไรก็แก้ไม่ได้ ถ้าไม่เริ่มแก้ตั้งแต่"ระบบ"และ"คน"
comment60:เส้นกัลปพฤกษ์นี่ เช้าๆวันไหนเราเอามอไซไปทำงาน ขับไปเรื่ยๆจะมีรถอยู่แค่ 4-5 คัน ที่ขับช้ามากกกก เหมือนพึ่งตื่น ทิ้งระยะคันหน้าร่วม 20ม. ทีนี้มีที่ว่าง เลนข้างๆก็ปาดกัน  รถก็ติด 

บนทางด่วนก็เหมือนกัน วันที่ขับรภไปก็จะเจอแบบนี้บนด่วน
ขับขนาบกันทุกเลนและขับช้ามาก ทั้งๆที่ไม่มีอะไรข้างหน้าเลย รถข้างหลังกลับติด พอแซงพวกนี้มาได้รถโล่งยังกะไม่ใช่กรุงเทพ  ถ้าไม่แซง ก็ติดไปยาวๆอยู่ข้างหลัง 

เราว่าแค่ทุกคนมีจิตสำนึก รถน่าจะติดน้อยลงเยอะ
comment61:กฏหมายข้อเดียวพอเลย ไม่มีทีจอดอย่าแสล็นซื้อรถ

นัดเดียวตายเกลือนโดยเฉพาะในกทม 
อ้อ ถ้าจะทำกรุณาเอารถตู้ออกจากระบบซะ แล้วคุมกำเนิดTaxi ไปด้วย 
ถ้าทำได้ผมจะทิ้งรถไว้ที่บ้านยอมใช้บริการขนส่ง และรถเมล์ (ที่น่าจะดีขึ้นเยอะ)
comment62:ซ้ำครับ
comment63:นี่เลยครับแบบ The Fast 2 ยิ่ง Mang
comment64:ห้ามเรียกรถติด
ใครเรียกรถติดเรียกไปปรับทัศนคติ

เรียกใหม่เป็นรถรอการระบาย
ง่ายๆ แค่นี้เอง
comment65:น่าจะโพสต์ link ไปถึงข่าวต้นทางด้วยครับ

เจอแล้ว 

http://www.springnews.co.th/social/305432
http://www.springnews.co.th/program/news/scoop/181357
comment66:เรื่องเทคโนโลยี่อะไร ผมไม่รู้ / ไม่สามารถตอบได้

แต่อยากเสนอแนวคิด  " ลดจำนวนรถวิ่งใน กทม. โดยอาศัย เลขท้ายของป้ายทะเบียนรถ "  เช่น

เลขท้าย 1-2  ห้ามวิ่งวันจันทร์
เลขท้าย 3-4  ห้ามวิ่งวันอังคาร
เลขท้าย 5-6  ห้ามวิ่งวันพุธ
เลขท้าย 7-8  ห้ามวิ่งวันพฤหัส
เลขท้าย 9-0  ห้ามวิ่งวันศุกร์

เสาร์-อาทิตย์  วิ่งได้ทุกเลข ตามปกติ เหมือนเดิม

- จำนวนรถที่วิ่งบนถนน จะลดลงไปทันทีจากปัจจุบัน 20% ใน 5 วัน จันทร์-ศุกร์
- คนที่ต้องใช้รถ แต่ใช้ไม่ได้ในวันที่ถูกห้าม ต้องไปหาทางออกของตัวเอง ไม่ว่าจะใช้รถโดยสารสาธารณะ / ติดรถคนอื่นๆ / ขอเปลี่ยนหมายเลขบนป้ายเป็นเลขอื่นๆ เพื่อไม่ให้รถในครอบครัว ถูกห้ามวิ่งซ้ำวันกัน  ฯลฯ
- ทุกคน มีส่วนร่วมแชร์ความสุข-ความลำบาก อย่างเท่าเทียมกัน เสมอภาคกันหมด

ฝากไว้ให้คิดถึง ความเป็นไปได้ด้วยครับ
comment67:นึกถึง ซิมซิตี้ แต่เอามาใช้งานจริง
แต่ละแยก ปรับไฟเขียวไฟแดง เป็นจังหวะให้ต่อเนื่องกัน
พยายามให้เส้นยาว ๆ ไม่มีไฟแดงเลย 
ให้เหมือนกระแสน้ำ ไม่มีการหยุดชะงัก
จากเหนือลงใต้เส้นนึง
จากใต้ขึ้นเหนืออีกเส้น
จากออกไปตก และตกไปออก
4 เส้นนี้ไม่ให้มีไฟแดง

จุดตัดทั้ง 4 เส้นนี้ถ้าไม่ลอดก็ทำข้าม แล้วค่อยวนมาเข้าเส้นหลัก
comment68:ตรงคอสะพานที่พวกรถตู้หรือจอมปาดใช้แทรก ให้ฝังตะปูเรือใบดักไว้ทุกสะพานเลย
comment69:เทคโนโลยี ด้าน it ด้านสื่อสาร เน้นทำงานอยู่บ้าน หรือกระจายไปต่างจังหวัด

ตอนนี้ ผมก็ไม่เข้า กทม เลยครับ ทำงานก็รีโมทอย่างเดียว
ซื้อของ ก็ผ่านหน้าเวบอย่างเดียว
comment70:สร้างรางรถไฟความเร็วสูงจากชาญเมืองสู่กลางใจเมือง คนจะได้ย้ายคนไปอยู่ชาญเมือง อากาศดี 30 นาทีถึงใจกลางเมือง ประมาณว่า อยู่บ้านนครปฐม 30 นาทีถึงหัวลำโพง กระจายความเจริญสู่รอบนอก

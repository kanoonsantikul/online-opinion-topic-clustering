title:เดี๋ยวนี้วัดใน กทม จะตายทีต้องเตรียมเงินไว้ขนาดนี้เลยเหรอ?
comment:Cr. Dr Somkiat Osotsapa

"ความตายเป็นสิ่งฟุ่มเฟือยครับ อยู่เป็นเพื่อนกันต่อไป ค่าทำศพแพง
==========================================

ค่าทำศพ 7วัน

วัดโสมนัส 70000
วัดพระศรีมหาธาตุ 100000-150000
วัดเสมียนนารี 70000
วัดตรีทศเทพ 80000
วัดมกุฏ 100000
วัดเทพศิรินทร์ 90000
วัดธาตุทอง 100000

เห็นบางวัดมีตั้ง 20ศาลา เผาวันละ 8 ศพ
งานบวชแถวอีสาน งานละราว100000-150000 เงินออมหายหมด
อย่าตายนะครับ

สมัยผมไปทำงานแถวภูพาน7 ปี โครงการแรกที่เริ่มและคนมาช่วยกันมาก พอใจกันมาก. เข้าถืงใจประชาชนจริงๆ คือ สร้างเมรุเผาศพทุกวัด
สมัยก่อนวัดป่า หมู่บ้านไม่มีที่เผา เผาสด
กระทรวงพาณิชย์น่าจะควบคุมราคา กระทรวงการคลังน่าจะไปเก็บภาษี วัด. หรือเปล่าเนี่ย
มีข้อมูลวัดอื่นๆช่วยเล่ากันหน่อยครับ

ขอให้ทุกท่านมีอายุยืนยาว"

อ่านแล้วแอบช็อคค่ะ  จะตายทีต้องเตรียมเป็นเงินเหยียบแสนแบบนี้  มันเป็นค่าใช้จ่ายอะไรบ้างเหรอคะ? ค่าพระสวดศพ มีรวมค่าอาหาร (วัดจัดให้?) ไหม?  
ทำไมมันแพงขนาดนี้   

ใครมีประสบการณ์ยังไงบ้าง แชร์กันค่ะ
comment1:แล้วเดี๋ยวนี้คนไม่มีเงินมากมาย  เค้าทำยังไงกันคะ?  คงไม่ใช่กู้หนี้ยืมสินมาจัดงานศพใช่ไหม = ="
comment1-1:เราไม่รู้เรื่อง คชจ.นะ 

แต่คนรู้จักเคยจัดงานศพให้แม่เค้า เค้าก้ไม่ค่อยมีเงิน ตั้งศพ 2 คืน คืนที่ 2 สวด 2รอบ เท่ากับ ตั้งศพ 3 คืน อีกวันก้เผาเลย

ทีแรกเราก็งง ว่าทำไมพระสวดไม่จบสักที เลยถามเค้า เค้าบอกว่า ประหยัดเงิน เค้าไม่ค่อยมีเงินค่ะ
comment1-2:สงสัยเหมือนกัน มีพิธีที่เรียบง่ายไหม ไม่เป็นภาระคนเป็นไหม
comment1-3:วิธีการมีหลายอย่างค่ะ   

ถ้าคนตายมีลูกหลายคน   พี่ ๆ น้อง ๆ ก็ช่วย ๆ กันออก  คนละ หลักพันยันหลักหมื่น หรือแบ่งเป็นกรณีแบบว่า  พี่น้องคนไหนพอจะมีฐานะ ก็อาจจะช่วยออกแทนให้พี่น้องที่ไม่มี  เพื่อพี่น้องที่ไม่มีจะได้ไม่ต้องเดือดร้อนหนัก  หรือถ้าต่างคนต่างก็ไม่มี หรือฐานะพอ ๆ กัน  คนไหนไม่มีจริง ๆ ก็อาจจะต้องไปกู้มาให้  ( ถ้าพี่น้องคนอื่น ไม่ยอมที่จะออกในส่วนนั้น ๆ ให้ แทน) 

ถ้าคนไหนมีลูกน้อย ๆ ก็แย่หน่อยค่ะ  ลูกที่มีอาจต้องรับภาระหนัก  แต่ ตาม ตจว.ส่วนใหญ่คนมักจะชอบทำกองทุนฌาปนกิจกัน คือใครตายก็เก็บเงินคนที่เป็นสมาชิกไว้  แล้วเอาเงินนี้ไปมอบให้เจ้าภาพ/ลูกหลานเพื่อจัดงานต่อไป
comment1-4:บริจาคร่างกายเป็นอาจารย์ใหญ่
comment1-5:อันนี้เเล้วเเต่ความประสงค์ของญาตินะคะ
เเต่ของคุณพ่อเป็นอาจารย์ใหญ่ก็ตั้งสวดค่ะ
มีร่าง 2 วันเเรก เเล้วติดตรุษจีน เขาก็รับร่างกลับ
ที่เหลือคือโรงเปล่า ตอนเผาก็โรงเปล่า
เเต่ก็เศร้าไม่ต่างกันค่ะ

เเต่คุณพ่อสั่งให้ไปวัดชลประทาน ค่าใช้จ่ายเลยไม่สูงค่ะ
comment2:วัดเป็นของส่วนรวม ผมก็สงสัยว่าทำไมต้องเก็บขนาดนั้น
comment2-1:วัดก็มีค่าใช้จ่ายนะครับ ไม่เก็บเงินจะเอาที่ไหนมาบริหารวัด ไหนจะค่าแอร์ ค่าไฟ ค่าอินเตอร์เน็ต มือถือ3g 4g ค่าน้ำมันรถ ส่วนมี่เหลือก็ต้องเก็บเข้าบัญชีเจ้าอาวาส เอาไว้เบิกฉุกเฉินให้น้องๆ ค่าผ่อนบ้าน ผ่อนรถให้เจ้าอาวาส แล้วเก็บไว้ใช้หลังสึกอีก
comment2-2:@2-1
เหมือนตลกร้ายแต่เรื่องจริง ทุกวันนี้ผ้าเหลืองมันกลายเป็นอาชีพไปหมดแล้ว พระพวกนี้เบื้องหลังเบื้องลึกร่ำรวยกว่าฆราวาสตาดำๆอย่างเราอีก บางคนแอบมีเงินเป็นสิบๆล้าน เจ้าอาวาสน่ะตัวดี ไม่ขอเอ่ยวัดไหน แต่พวกนักสร้างพระ หรือคนวงในจะทราบกันดี
comment2-3:55555 ตลกร้ายจริงๆ แต่เห็นด้วย
comment2-4:2-1 วัดไหนทำครับ ใครทำ เจาอาวาสวัดไหน ชื่ออะไรครับ ขอหลักฐานมีไหม  หรือรู้สึกเอา บอกมาเลยครับ จะได้แจ้งเจ้าคณะ พระสังฆาธิการให้เขาจัดการตรวจสอบ
comment2-5:@2-4 
จะให้ใครแจ้งอ่ะครับ ขนาด DSI ยังจับไม่ได้เลย นี่แค่ตัวอย่างวัดเดียวนะ ยังมีอีกเป็นเบรือครับ ทั้ง ตจว และ กทม เค้าเรียกพวกมาเฟียผ้าเหลืองครับ เรามันตัวเล็กๆอย่าไปยุ่งกะพวกเขาดีที่สุด เดี๋ยวจะเดือดร้อนเปล่าๆ ปล่อยให้เวรกรรมทำงานของมันไปดีกว่า
comment2-6:คคห. 2-4
ไปเดินพวกตึกขายอุปกรณ์คอมครับ เดี๋ยวก็เจอพระมาซื้อแผ่น ก็ถามเอานะครับว่ามาจากวัดไหนถึงให้พระถือเงินมาซื้อหนังแผ่นได้
หรือนั่งเปิดดูเฟสบุ๊กของพระที่ชอบถ่ายเซลฟี่ลงเฟสแล้วทักไปถามก็ได้ครับว่าวัดไหนให้ใช้ 3G นั่งอัพภาพเซลฟี่ลงเฟสได้
comment2-7:2-4 นี่แอ๊บแบ๊วสุดๆ
comment2-8:ของส่วนรวม??

ค่าไฟ ค่าน้ำใครจ่ายครับ  เอาเงินภาษีมาอุดหนุนไหม??

พระอยู่วัดเฉยๆ ก็หาว่านั่งกินนอนกิน ก็ต้องไปเรียนหนังสือแล้วค่าเทอมใครจ่ายครับ??
comment2-9:หึหึ มีคนมากล่าวหาพระศาสนา พระสงฆ์ด้วยความชั่วช้า เลวทรามต่างๆ  เป็นคำกล่าวลอยๆ กลับชอบใจใหญ่  ผมถามว่าใครอะครับ ใครทำ วัดไหน คุณรู้จริงๆ หรือ คุณพูดมั่วๆเหมาเอามัน คุณบอกได้ไหมล่ะ   ผมก็บอกให้คุณไปแจ้งสิถ้าคุณเห็น  เห็นความผิดอะไร คุณมีหลักฐานมีพยานคุณไปแจ้งพระผู้ปกครองสิ เจ้าคณะตำบลปกครองเจ้าอาวาส  อำเภอปกครองตำบล จังหวัดปกครองอำเภอ เจ้าคณะภาคปกครองจังหวัด  
ประเทศไทยมีพระ 3 แสน วัดหลายหมื่น ถ้าเขาไม่มีระเบียบการปกครอง ไม่รักษาธรรมวินัย ไม่อยู่มาได้เรียบร้อยจนป่านนี้หรอก
ไปยกเคสที่มีปัญหามากล่าว ก็อันนั้นมันมีปัญหาอยู่ ปัญหามันก็มีกันทุกวงการ  
แต่ผมแค่ถามง่ายๆว่า ไหน ใครทำ บอกมาสิวัดไหน คุณรู้จริงหรือกล่าวหาลอยไปวันๆ เอามัน เอาสะใจ  ใครเลี้ยงเด็ก ใครผ่อนบ้าน
พูดให้คนเสียหายล่ะมันง่ายจริงๆ
comment2-10:กระทู้กึ่งโจมตีศาสนา
comment2-11:คุณ Encoder ครับ

เขาก็ไม่ได้ระบุนามนะครับ ว่าพระรูปไหน วัดไหน  อย่าหัวร้อนไปเลยครับ

สิ่งที่เขาต้องการสื่อ คือ มันมีจริง ปัญหาที่เคยเกิดขึ้นให้เห็นจริง ในอดีตที่มีข่าวดัง ๆ มากมายให้เห็นไม่ขาดสาย

แล้วคุณ Encoder จะรู้ได้อย่างไร ว่าตอนนี้ไม่มีเหตุการณ์แบบที่กล่าวมา?
comment2-12:2-11
ก็นั่นแหละครับ ประเด็นที่ผมพูด คือไม่กล่าวนามใครไง พูดหว่านมั่วไป ให้คนเขาเสียหาย  ส่วนเรื่องที่เคยมี มันมีอยู่แล้วครับ เรื่องเสียหายมีครับ  ไม่ได้บอกว่าไม่มี แต่ที่มีก็เป็นข่าวไปแล้วไง แต่คนพวกนี้พูดด้วยความรู้สึก ด้วยความคิดว่า นี่ เรื่องชั่วแบบนั้นมันต้องมีอีกแน่ มีเต็มไปหมดเลย โดยไม่รู้ว่ามีที่ไหนอีก ผมเลยถามไงว่า ไหนอะ ใครทำ คุณเห็นเหรอ บอกมาสิอยู่ไหน
เหมือนวงการตำรวจ ตำรวจเลวมี ตำรวจดีก็มีเยอะ ก็ชอบพูดหว่านไป เห้ย ตะกวดชั่ว เน่า ก็ว่าเหมากันไปให้เสียหาย เอามันปาก ลองให้ไม่มีตำรวจอยู่เลยสักวันสิ คุณจะอยู่บ้านอย่างสงบไม่ได้ด้วยซ้ำไป
ก็ทำนองเดียวกัน  เอาความรู้สึก เอาอคติมาก่อนข้อเท็จจริง
เหมือนคนด่าทักษิณ ส่วนใหญ่ คนเกลียดทักษิณ ก็เกลียดตามกันไป เขาบอกไม่ดี ก็ไม่ดี ไปถามจี้เอาตรงๆ ว่าทักษิณผิดตรงไหนครับ  ผิดอะไรครับ คดีนี้เป็นไงครับ กี่คนที่จะบอกข้อเท็จจริงบอกรายละเอียดได้  เกลียดโดยไม่รู้ว่าเพราะอะไรด้วยซ้ำไป
comment2-13:ส่วนวัดเป็นส่วนรวมจริงครับ แต่ส่วนรวมของชาวพุทธที่เขาสร้างนะ  วัดแทบทั้งหมดชาวพุทธบริจาคกันสร้างเองครับ ไม่ได้เอาภาษีแผ่นดินที่ไหนมา  สร้างเสร็จแล้ว ค่าน้ำไฟ บำรุงรักษาก็บริจาคโดยชาวพุทธ และบริหารโดยพระและกรรมการวัด   มันก็สร้างโดยพุทธ ใช้โดยพุทธ เพื่อชาวพุทธอยู่เท่านี้  ส่วนคนที่มาแต่ด่า มาแขวะก็แน่นอนว่าคงไม่มีเงินกระเด็นไปเข้าวัดไหนแน่นอน  และคงสะใจที่วัดจะตกต่ำลง  เป็นเรื่องของความศรัทธาในศาสนา  คนที่ไม่มีศาสนาไม่เชื่ออะไร  ก็พูดให้เข้าใจยาก  แต่ละศาสนาก็ว่ากันไป คริสต์ อิสลาม พราห์มพุทธ หรือศาสนาไม่มีศาสนา
comment2-14:คุณเป็นอะไรของคุณ Encorder ?
comment3:...ต้องมาตายแถววัดต่างจังหวัดคะ 

ต่างจังหวัดก็ต้องวัดบ้านนอกออกไปอีกนะ

ถ้าวัดในเมืองก็แพงเหมือนกัน...
comment4:7 คืน ผมเพิ่งจัดไป มิ.ย.59 วัดบ้านนอกแถวชลบุรี
ร่วมๆสี่แสนครับ

@เมื่อปลายปีที่ผ่านมา ดาราอาวุโส ตายที่เชียงใหม่
ลูกสาวจะจัดสวดคืนเดียวแล้วเผาเลย(เพราะว่าแม่ซึ่งก็คือดาราอาวุโสสั่งไว้)
ถูกชาวเน็ต ด่าซะจน ..?..?..?
comment4-1:โอยยย นี่จะตายยังสงสารลูกหลาน T T
comment4-2:สงสารแทน ทั้งคุณ SC25_KU50 และดาราผู้นั้น ก็นะ เค้าจัดไปหลายคืนก็มีแต่จะเพิ่มพูนรายจ่าย บางคนก็เหมือนจะเข้าไม่เข้าใจเงินอง เห้อ =_=
comment4-3:ชาวเน็ทไม่ช่วยออกเงิน
comment5:เดียวนี้เป็นธุรกิจหมดแล้ว

อาหาร โต๊ะเก้าอี้ คนเสริฟน้ำ คนล้างจาน คนเก็บ มีบริการหมด

ญาติๆไม่ต้องทำอะไรเลย

แถมคิวยาวด้วยนะ ศพหนึ่งเผา อีกศพกยกขึ้นศาลาต่อเลย
comment5-1:ผมเคยได้ยินว่าสัปเหร่อ บางเจ้าที่บ้านมีฐานะพวกนี้จะมีบริการเลย จัดงานศพเหมือนจัดโต๊ะจีน มีโลงศพจำหน่าย มีบริการทุกอย่างกระทั่งโคโยตี้ (ถ้าต้องการก็จัดให้ได้)  นี่สัปเหร่อนะนี่ ใครจะไปเชือ มาอย่างกะโต๊ะจีน
comment6:รู้จัก พระ น้อยไป
เฮ่อะ...วงในเขาเรียกเสี่ยทั้งนั้น
comment7:ตายที่บ้านนอกก็ใช่ย่อย สวด 3 คืน ค่าใช้จ่ายรวมค่าอาหาร แสนกว่า
comment8:ลองเอาใบแจงราคามาดูก่อนดีกว่าครับ อยากรู้ว่าแพงตรงจุดไหนเหมือน ตจว มั้ย 
ที่ตจว งานพี่ชายแฟน วัดขนาดใหญ่ค่าเช่าศาลาวันละ2พัน
ค่าใส่โลเย็นง500 ส่วนนี้ต้องจ่าย (เขาไม่ให้ญาติดำเนินการเอง) ค่าสัปเหร่อวันเผา ค่าเชื้อเพลิง ค่าพิธีกรคนนำสวด ส่วนใหญ่ก็เป็นอาจารย์เกษียณอายุมาทำงาน อันนี้ต่างหากเพราะเขาคนทำ ก็ต้องกินต้องใช้จ่าย
ที่เหลือ ก็มีผ้าไตร มากน้อยแล้วแต่เจ้าภาพ จะใช้ของวัดหรือเตรียมมาเองก็ได้ ถ้าเช่าวัดน่าจะไตรละ30 มั้ง อื่นๆจำไม่ได้ 
ค่าดอกไม้ประดับ เต็นท์ อาหาร ไม่มีบริการ มีแต่พาชนะใส่ไม่จำกัดจำนวน แต่ต้องเสียค่าล้างแก้ว จาน ให้แม่บ้าน วันละ500 แต่ถ้ามีมาเองก็ใช้ของตัวเองไม่ต้องจ่ายส่วนนี้ ฯลฯ(ที่เหลือจำไม่ได้ เพราะเอาใบรายการทิ้งไปละ)
แพงไม่แพงอยู่ที่เจ้าภาพ เก็บไว้กี่วัน ตัวแพงอีกตัวค่าอาหาร
comment8-1:มึนเลย รวมแล้วมันเท่าไหร่หล่ะครับ
comment8-2:ตัวแพงอาหารก็ส่วนนึงถ้าจ้างแม่ครัวมาทำ ตจว.สามคืนต่ำๆสี่พัน ได้แม่ครัว 2-3 คน ค่าวัตถุดิบแยกนะจ๊ะ
ไหนจะค่าใส่ซองพระเณร ขั้นต่ำนะ เณร 200 พระ 300 มีกี่รูปกี่คืนก็นับไป
ยังไม่พอมีใส่ซองบาตรเช้าอีก
กล้าพูดเลยเพราะเจอมาแล้ว สัปเหร่อมัคทายกพูดเหมือนกันว่าใส่ซองให้พระด้วยนะ แบบ...
เฮ้ยนี่หรอวัดตจว.เล็กๆอันแสนไกล นี่ยังสงสัยว่าพระรูปองค์บะเริ่มน่ะสร้างจัง แต่เงินสนับสนุนงบเด็กในโรงเรียนวัดนี่ไม่มีถึงเด็กเลย
comment8-3:ชื่นชม คห.8  และ คห. 8-2  รายละเอียดค่อนข้างชัดเจนค่ะ
comment9:เฉลี่ยต่ำสุด ราว 80,000 บาท วัดในกทม. 

อันนี้จริงๆ
comment10:ผมบริจาคร่างกายให้ศิริราชไปแล้ว  ถ้าผมตายแบบธรรมชาติ ลูกๆ ก็จะสบาย
comment10-1:แบบนี้ก็ดีนะคะ ^^
comment10-2:พ่อเราก็บริจาคร่างค่ะ แต่เราขอนำร่างมาสวดทำพิธีทางศาสนาก่อนก็โดนเหมือนกัน ทั้งๆที่พ่อก็สั่งไว้ว่าให้เขามารับร่างเลยแต่คนเป็นลูกเป็นหลานทนไม่ได้หรอกค่ะจะมาทำแบบศพไม่มีญาติไม่สวดไม่ทำบุญได้ยังไง
comment10-3:10-2 
สุดท้ายแล้ว ได้รับพระราชทานเพลิงศพนะครับ 

งานสวด งานทำบุญไม่ธรรมดาอยู่แล้ว
comment10-4:เมื่ออุทิศร่างให้นักศึกษาครบวาระแล้วจะได้รับพระราชทานเพลิงศพ ทางคณะจะแจ้งให้ลูกหลายรู้ถึงวันทำการจัดงานอยู่แล้วค่ะ
ไม่ต้องกังวลว่าเราจะไม่ได้สวดให้ท่าน
comment10-5:บริจาคแล้วก็ใช่ว่าจะได้ทุกคนนะ เพราะ ขึ้นกับลักษณะการเสียชีวิตด้วย แล้วก็ตั้งสั่งลูกหลานด้วย ถ้าตายแล้วให้รีบ แจ้ง รพ ที่บริจากมารับ
ไปจัดการ เพราะถ้าไปทำอะไรก่อน อาจจะไม่ได้เป็น
comment11:เราก็บริจาคเหมือนกัน
comment11-1:ดีจังค่ะ  อนุโมทนาบุญนะคะ ^^
comment12:เรียนเชิญจขกท. และท่านทั้งหลายลองเข้าไปดูน่ะ (ข้อมูลละเอียดพอสมควร และ จขกท. คงนำมาจากนี้บางส่วน)

http://thaipublica.org/2011/09/funerals2/
comment13:
comment14:เดี๋ยวนี้บวชก็ต้องมีเงินค่ะ
แถวบ้านเค้าเรียกมาเลย ว่าพระใส่ซององค์ละเท่าไหร่  ค่ารถไปรับพระต่างหาก
comment14-1:กทม วัดชลประทาน บวชหมู่ฟรี ผมบวชลูกชายมาแล้ว 
ม่ีค่าใช้จ่ายที่วัดขอ 2000 แต่ไม่มีวัดก็อนุโลมให้บวชได้
ง่ายๆ
comment14-2:น้องเราก็บวชทีนี่ค่ะ ตอนแรก พ่อบอกว่าจะให้บวชวัดแถวบ้าน แต่ปรากฏเห็นงานบวชของเพื่อนบ้าน
แล้วลงทุนหนักมาก น้องเห็นบอกไม่เอา ไปบวชหมู่วัดชลฯ ดีกว่า ไปบวชเพราะต้องศึกษาธรรมค่ะ 
น้องชอบมาก
comment14-3:บวชที่วัดบวรนิเวศวิหาร ไม่มีค่าใช้จ่ายนะครับ ... เราออกค่าซื้อเครื่องอรรถบริขารเอง แต่ถ้าไม่ต้องการซื้อ ทางวัดก็เตรียมไว้ให้ครับ 

การติดต่อขอบวชก็ไม่ต้องเส้นสายใดๆ ไปลงชื่อเอาไว้ ทางวัดก็จะแจ้งช่วงที่ว่าง (เพราะมีคนขอบวชเยอะ) ครับ
comment14-4:คคห 14-3  จริงเหรอคะ  
สี่ห้าปีก่อนน้องบวช เราจ่ายเท่าที่เขียนมาในใบ 
ยอดประมาณ 6000 ใครให้มากกว่าก็ได้
มีเขียนรายชื่อ พร้อมยอดเงินบริจาค บนกระดานด้วย
comment15:ที่จริงวัดควรเก็บภาษีนานแล้ว ทำให้เป็นระบบ ผมพูดตรงๆว่าพระบางรูป ไม่ต้องถึงขั้นพระผู้ใหญ่ แค่คอยติดตามพระผู้ใหญ่ตามกิจนิมนต์นี่ เงินดีกว่าเจ้าของธุรกิจบริษัทขนาดกลางหลายๆแห่งอีกนะครับ
comment15-1:ใช่ค่ะ  คนทำธุรกิจยังมีความเสียงเจ๊ง 

แต่เป็นพระนี่ ไม่ต้องเสี่ยงอะไรเลย  ไม่ต้องกลัวเจ๊ง ไม่ต้องกลัวคนจะไม่ทำบุญ 

ชิลๆๆ
comment16:เดียวนี้เราถึงไม่อยากทำบุญกับวัดแล้วไง เราคิดว่าเอาเงินไปให้เด็กต่างจังหวัดยากจน

คนที่เค้าต้องการของเราจริงๆดีกว่า วัดพวกนี้มีเยอะแล้ว
comment17:ผมว่าจะทำธุรกิจเปิดวัดอยู่เหมือนกัน รายได้เยอะ คชจ.ต่ำ พระบางองค์มีเงินเป็นพันล้าน ซื้อรถหรู รถโบราณมาเปิดพิพิธภัณฑ์ได้ สร้างตึกหรูหราเพื่อใช้จัด Event ได้ ถ้าบริหารคนเก่ง ๆ ก็สร้างกำไรได้มากมาย สินค้าก็ไม่มีต้นทุน ขายบุญไปวัน ๆ
comment18:นี่แหละ วงการดำมืดของจริง จะทำอะไรเกี่ยวกับวัดทั้งทีต้องมีแต่เงิน บริจาคสร้างนู่นนี่นอดตั้งเป้าก็แสนจะแพง จำเป็นต้องฟุ่มเฟือยไหม สร้างซะหรูอลังการอย่างกับวัง บวชทีทำศพทีจ่ายเงินเป็นเรท แถมบางวัดมีเจ้าหน้าที่เหมือนมาเฟียด้วย น่าแปลกที่ปล่อยวงการนี้เจริญเติบโตไม่มีมาตรการป้องกันอย่างจริงจังซักครั้ง
comment19:ทุกอย่างที่เกี่ยวกับกิจกรรมในวัด ทั้งบวช ทั้งงานศพ ต้องมีเงิน ขนาดสามีเราบวชงานเล็กมากๆ วัดชานเมือง ไม่มีงานเลี้ยง มีแค่เลี้ยงพระเพล กับเลี้ยงข้าวกลางวันญาติพี่น้องแล้วจบ ยังหมดไปสี่หมื่นกว่า อันนี้คือเกือบ 10 ปีที่แล้วนะ 
ที่ ตจว เองก็ต้องเสียเงินค่ะ บางท้องที่เค้านิยมงานอลัง บางอย่างเป็นธรรมเนียมประเพณีของเค้า เสียเยอะกว่า กทม อีก ยิ่งงานศพที่แทบหมดตัวกันเลยทีเดียว
comment20:ถึงได้เคยบอกไงถ้าอยากรวยให้ไปบวช😂
comment21:พระดีมีแยะ   ไม่ดีก็มีแยะ  จะโทษใคร  โทษตัวเราเอง  เอาเงินไปถวาย  เอากิเลสไปล่อท่าน  เมื่อท่านหลงในกิเลสที่เราถวาย  คิดเองได้บุญหรือบาป
comment21-1:แยกแยะยังไงอ่ะ พระดีหรือไม่ดี
ต้องตามดูแบบใหน   นานแค่ใหน  ขนาดใหน

ถามจริงจังเลยไม่ได้คิดจะกวน
เพราะสงสัยอยู่เหมือนกัน
comment21-2:เค้าน่าจะหมายถึงเอาเงินไปให้เอง มันก็ทำให้พระจะดีจะร้ายก็เกิดความโลภ
comment22:ก็ประมาณนั้นล่ะครับ วัดพระศรีมหาธาตุก็จ่ายไป 150,000+
comment23:ก็วัดดังและเขามีพร้อมหมด เจ้าภาพไปแต่ตัวก็พอ ส่วนวัดทั่วๆไปก็ไม่ได้แพงขนาดนั้นค่ะ
comment24:มาวัดบางบัว เป็นวัดเล็ก ๆ  ใกล้กับวัดพระศรีมหาธาตุบางเขนได้นะครับพอดีลุงผมเป็นมัคทายกอยู่
ค่าศาลา ถ้าเปิดแอร์ 1000 ไม่เปิด 500 
ค่าโลงเเล้วเเต่จะเลือกเลยครับ 
โลงเย็น 200 บาทครับ
มีเเค่นี้ครับ 
นอกนั้นถวายพระสวดเเล้วเเต่ตามกำลังศรัทธาเลยครับ
วัดอยู่ติดกับมหาวิทยาลัยดอกบัวสีชมพู ครับ
comment25:ตจว. ก็ไม่ใช่จะถูกนะครับ สองปีที่แล้ว จัดงานศพพ่อ  สวด3วันเผา  เบ็ดเสร็จร่วม2แสน
comment26:บางวัด ถึงงกับ รับจ้างบวชงานศพ. ด้วยนะครับ. ครบวงจรจริงๆ
comment27:ค่าโรง สี่พัน ค่าเผาสามพัน ค่าสวดแต่ละคืนสวดกี่รูปคิดว่าใส่ซองละ 300x8 ต่อคืน  ค่าไว้ศพวันล่ะพัน ค่าถวายภัตตาหารแต่ละวัน
จริงๆไ่ม่ได้แพงมากหรอก ได้ค่าซองทำบุญก็หลุดแล้วแต่....
ส่วนใหญ่มันไปแพงค่าจัดเลี้ยงครับ เดี๋ยวนี้ไปงานศพนึกว่าไปงานแต่ง เลี้ยงไม่อั้น คนนั่งกินมากกว่าคนฟังสวดสะอีก
งานแม่เพื่อนโดนค่าอาหารเหมาจ่ายคืนล่ะสองหมื่น บ้าไปแล้วเดี๋ยวนี้ ยังต้องเลี้ยงของว่างหลังสวดจบต่างหากอีก
comment27-1:เค้าเลี้ยงเปรตกันเหรอครับ
comment28:ตั้งใจว่าจะบริจาคร่างกายให้กับโรงพยาบาลซักที่ครับ ถ้าจะทำตามพ่อเลย ก็เป็นที่โรงพยาบาลจุฬา
นอกจากร่างกายเราจะเป็นประโยชน์แก่นักศึกษาแพทย์แล้ว ถ้าผมอ่านมาไม่ผิด ทางโรงพยาบาลเค้าทำพิธีฌาปณกิจให้ด้วยครับ
(ถ้าท่านใดมีก็ข้อมูลเพิ่มเติม หรือแย้งข้อมูลใดๆ ก็แจ้งได้เลยนะครับ)
อย่างน้อยก็ไม่ลำบากญาติพี่น้องมากมาย แค่ทำธุระหลังความตายให้ นี่ก็เป็นบุญแล้วหละครับ
ทรัพย์สมบัติก็คงไม่ได้เยอะอะไร ลูกเมียยังหาไม่ได้ คาดว่าหาไม่ได้แล้วด้วย 555
อย่างน้อยถ้ามันมีค่าใช้จ่ายเพิ่มเติม ก็เอาทรัพย์สินส่วนนี้ไปใช้ ไม่ต้องลำบากญาติพี่น้องป่าวๆ เค้าทำมาหากินมา ก็ต้องกินต้องใช้
comment28-1:มันไม่ได้ง่ายขนาดนั้นค่ะ เราแอบเบื่อที่ชอบมีคนรณรงค์อยากให้บริจาคแต่บอกไม่หมด 
เพราะว่าเขาไม่ได้รับหมด บางพื้นที่ที่ไม่ได้อยู่ใกล้รพ.นั้นๆก็ไม่รับ 
ถ้าอยากบริจาคจริงๆต้องจ้างรถไปส่งเอง และมีอื่นๆอีกเยอะที่เราว่าจุกจิกเกิน 
โดยส่วนตัวก็บริจาคไว้เหมิอนกัน แต่คิดว่าถึงเวลาจริงคงทำพิธีตามปกติ
comment28-2:หากตอนตาย ร่างกายไม่อยู่ในสภาพที่จะนำไปใช้ต่อได้ เช่น อวัยวะเสียหาย หรือไม่สามารถนำไปใช้เป็นอาจารย์ใหญ่เพื่อการศึกษาได้ เค้าก็ไม่รับนะคะ ถึงตอนนั้น ญาติๆต้องมารับศพ แล้วเอาไปประกอบพิธีต่อเอง 

แต่ถ้าไม่มีญาติมารับ เค้าก็น่าจะนำไปเผารวมกับศพไร้ญาติมั้งคะ
comment29:
comment29-1:ง่ะ  เราสยองราคานะคะ  โหยย ตายที คนเป็นหมดตัวเลยทีเดียว

ราคาน่าเกลียดเกินไปจริงๆค่ะ  ทำไมมันต้องขนาดนี้ด้วยอ่ะ T T
comment29-2:
comment29-3:อ่ออออ
comment30:วัดนี่เป็นธุรกิจไปหมดแล้วมั้งคะ แพงมากจริงๆ เงินที่ได้ไปนี่เอาไปทำไรบ้างอยากรู้จริงๆ แต่ก็ได้แต่สงสัย

วัดแถวบ้านเรานี่ถึงขั้นแบ่งชนชั้นวรรณะกันเลยทีเดียว
กระเป๋าหนักหน่อยเวลาเผาเอาศพขึ้นไปเผาบนเมรุใหญ่สวยงาม
จ่ายไม่หนักก็เผาเมรุเล็ก เห็นละแบบไม่อยากเข้าวัดเลยเจอแบบนี้
comment31:ตจว ในเมือง ก็ค่าใช้จ่ายสูงแบบนี้แหละค่ะ
ที่วัดจะมีให้เลือกหมดทุกรูปแบบ มีราคาให้พร้อม
ดอกไม้ก็จะมีร้านต่าง ๆ มาผูกที่วัดไว้ มีอัลบั้มเปิดให้เลือกเลย
พอมีงานปุ๊บ เค้าจะโผล่มาถามเราเองเลย เอาอัลบั้มมาให้เลือกเลยค่ะ
ของชำร่วยก็จะวิ่งมาเองเช่นกันค่ะ จะเอาอะไรมีอัลบั้มมาเสนอ มีราคาให้
ถ้าบางอย่างเราบอกว่า มีร้านที่รู้จักจัดให้แล้ว ก็อาจจะมีโดนเคืองด้วยค่ะ

ส่วนอุปกรณ์อะไรต่าง ๆ ที่วัดจะมีให้ยืมใช้หมดเลยค่ะ
แต่ต้องบริจาคตามราคาเลยค่ะ ไม่มีประเภทใช้ของวัดฟรี ๆ แล้วนะคะ
เสร็จ 1 วันก็จะมีใบเสร็จส่งมาให้ก่อนญาติกลับ เคลียร์เงินก่อนทุกเย็น
เช็คให้ดี ๆ นะคะ อาจจะมีรายการแปลก ๆ เพิ่มเข้ามา พอถามไปก็บอกว่าตัดทิ้งก็ได้
คนที่มาเคลียร์ก็คือทีมงานของวัดนั่นแหละค่ะ ไม่ได้ไปดีลกับพระหรอกค่ะ มีทีมจัดสรร
ไม่แน่ใจว่าศพที่ญาติไม่ค่อยมีเงินจะทำอย่างไร น่าจะไปเผาที่วัดนอกเมืองมั้งคะ
ค่าใช้จ่ายน่าจะลดลง อันนี้คาดการณ์เอาเองค่ะ

ทุกอย่างจะมีราคาในใบเสร็จเลยค่ะ เช่น วันเก็บกระดูก ค่าดอกไม้
ค่าซองทำบุญพระ ค่าสัปเหร่อ มีใบเสร็จเรียกเก็บครบถ้วนเลยค่ะ
ยิ่งมีความสะดวกสบายมากเท่าไร ราคาก็เพิ่มตามนั้นเลย
เค้าจะมีทีมงานจัดสรรประจำวัดค่ะ ญาติแค่บอกจะเอาอะไร 
แล้วคอยจ่ายเงิน ประมาณนี้แหละค่ะ
comment32:วัดใน กทม มีเป็นร้อยวัด ทำไมต้องเลือกเฉพาะวัดดังๆ พวกนั้นละคะ วัดแถวบ้าน พระท่านว่าถ้ามีขอให้ ทำบุญช่วยวัด 5000 

ค่าศาลา ค่าไฟ วันล่ะ 1500 ค่ะ แต่ถ้าคนจนมา ท่านไม่คิดนะคะ เงิน 5000 ที่ท่านขอบริจาค ท่านจะเอาไปซื้อโลง ทำพิธีศพให้สำหรับคนไม่มีค่ะ
comment33:แต่เราว่าน่าจะประหยัดกว่าจัดต่างจังหวัด
แบบต่าง จ จริงๆนี่เปลืองค่าอาหาร
comment34:บางเม้นด่าพระกันสนุกเลย คิดแบบเป็นกลาง ว่าสมมุติวัดคือบ้านหลังนึง เหมือนบ้านท่านๆนั่นแหละ คชจ บ้านกับวัดมีเหมือนกัน ค่าน้ำไฟ โทรศัพท์ บางวัดมีโรงเรียน มีมูลนิธิ ที่ต้องดูแล ไปหาว่าวัดหาเงินเข้ากระเป๋า เห็นทีจะไม่แฟร์กับพระภิกษุเท่าไหร่ 

แล้ววัดที่ จขกท ยกอ้างมา ล้วนแต่เป็นวัดดัง มีแต่พวกคนมีตัง มีเชื้อมีสายไปใช้บริการ ถ้าอยากมีหน้ามีตาตายอย่างหรูหรา ก็ราคาตามนั้นครับ อยากตายแบบไม่เป็นภาระลูกหลานท่านก็เลือกเอาเอง

ฝากให้คิดว่า การที่ท่านจะด่าใคร ไม่ได้ทำให้ท่าดูดีเป็นฮีโร่ ถ้าเขาผิดจริงท่านก็แค่เสมอตัว แต่ถ้าเขาไม่ผิดคุณก็มีแต่เสียกับเสีย ถ้าคุณอยากเป็นคนโง่ก็จะแสวงหาคน หาสถานที่ หาวัดที่โง่ๆ มีแต่ความเสื่อม วัดที่เขาสอนให้คนฉลาดมีอีกมาก
comment35:จะแพง จะถูก เลือกกันเองทั้งนั้น
comment36:บ้านอยู่บ้านนอกเวลาบ้านไหนตายคนในหมู่บ้านต้องร่วมบริจาคอย่างต่ำบ้านละ100 เขาเรียกว่าค่า ฌาปนกิจ และจะมีค่าฌาปนกิจอีกอันที่ต้องจ่ายเข้าส่วนกลางทุกเดือนหรือยังไงนี้แหละมีการลงชื่อด้วย มันเป็นกฎของหมู่บ้าน บ้านไหนตายก็เอาตังส่วนนี้แหละไปใช้จ่ายในงาน แต่ใครไม่จ่ายก็จะไม่ได้ตังค่าฌาปนกิจส่วนกลาง ใครบริหารดีๆเสร็จงานยังเหลือตังไปทำอย่างอื่นได้อีก บ้านไหนมีตังหน่อย หลังจากเผาเสร็จเขาก็จะทำบุญเรียกว่าบุญแจกข้าวทีนี้แหละสนุก เขาจะจ้าง หมอลำซิ่ง บางบ้านก็จ้างหนังกลางแปลง ตอนเด็กๆต้องลุ้นว่าเขาจะทำบุญหรือเปล่า ถ้าเขาทำต้องมาลุ้นอีกว่าจะมีมโหรสพหรือเปล่า ถ้ามีก็ต้องมาลุ้นอีกว่าจะเป็นหนังหรือ หมอลำซิ่ง ตอนเด็กไม่ชอบหมอลำซิ่งอยากดูแต่หนัง บ้านไหนจ้างหมอลำซิ่งมีเคือง  ค่าใช้จ่ายในงานศพแถวบ้านไม่ได้จ่ายให้วัดก็เป็นค่าใช้จ่ายที่ใช้ซื้อของใช้ในงานซื้อขิงมาทำอาหารเลี้ยงคนนี้แหละ
comment37:เมื่อ 5 ปีก่อนที่ภาคอีสาน  งานศพตา  หมดเงินไปประมาณ 150000  จัดแค่ 3 คืน  ฆ่าหมูวันละ 1-2 ตัว
เมื่อ 2 ปีที่แล้ว  งานศพปู่(คนจีน) จัดที่วัดแถวๆลาดพร้าว  คิดว่าหมดไปเยอะ(ไม่ได้ช่วยออก ให้ผู้ใหญ่จัดการ) จัดงาน 5 วัน  วันที่ 6 เหมารถทัวร์ 2 คัน ไปสุสานที่ชลบุรี 
เลยมานั่งคิดกันว่าค่าจัดงานนั้นแพงมาก  ถ้าเป็นอะไรไปให้เผาเลยนะ 555   แต่เดือนที่แล้ว  แม่เราไปบริจาคร่างกายมาแล้ว  เรากับน้องก็คิดว่าจะไปบริจาคร่างกายเหมือนกัน  อย่างน้อยๆคงได้ทำประโยชน์แก่ผู้อื่นบ้าง^^
comment38:ปีที่แล้วจัดงานยาย(ที่อุบล) โดนไป เกือบสองแสน =*= 

ตั้งใจไว้ว่า ถ้าเราได้ วันเดียวแล้วเผาเช่นกัน แม่ได้ยิน แม่ด่ายับว่า จะไม่รอใครมาไหว้เลยหรือไง
เลยตอบไปว่า นู๋ตายแล้ว นู๋จะสนใจอะไร  ใครมาไม่ทัน ก็ทำบุญหาเอา 5555
comment39:เลอะเทอะมาก
คุณไปเอาราคามาจากไหน  ราคาเหมารวมแบบนั้น  เป็นราคาของกี่คืน 3 คืน 5 คืน 7 คืน
บางคนก็ด่าพระกันสนุกปากเลย ขอให้ได้ด่า ข้อเท็จจริงไม่ต้องมี หลักฐานไม่ต้องมา ด่ากันไป พระสารเลว วัดชั่วช้า 

คุณเคยจัดหรือครับ  หรือเคยเข้าไปดูงานที่เขาจัดไหม   ข้องใจก็ไปขอดูรายละเอียดได้ว่าที่จ่ายไปมันค่าอะไร  ทุกอย่างก็ใช้เงินทั้งนั้นแหละครับ มีที่มาที่ไป   พูดอย่างกับว่า วัดเก็บตังไปหมื่น เอาเข้ากระเป๋าซะ ครึ่งแล้ว จัดงานให้ครึ่งหนึ่งอย่างงั้นแหละ แหม

ยกตัวอย่างวัดโสมนัสฯ ที่ผมสัมผัสอยู่ เป็นฌาปนสถานของกองทัพบก  ทหารเขาเช่าที่จัดการครับ วัดได้แค่ค่าเช่ารายปีเท่านั้น  

ปล.นึกออกแล้วจะมาบอกต่อ
comment39-1:มันแล้วแต่ความต้องการของเจ้าภาพเองว่าจะจ่ายเท่าไหร่ จะจัดใหญ่ขนาดไหน  ไม่ใช่ราคาตายตัว  เมื่อญาติตายคุณก็ต้องจ่ายเริ่มจาก ค่าหมอ ค่าโลงศพ ค่ารถขนศพ  ค่าเช่าศาลา(ค่าแอร์ ค่าไฟ)  ค่าเจ้าหน้า  ค่าดอกไม้หน้าศพ  ดอกไม้หน้าเมรุ ดอกไม่จัน  ค่าน้ำมันเผาศพ ตนเผาศพ  ค่าน้ำเลี้ยงแขกของคุณที่มา (หรือคุณจะไม่เลี้ยงอะไรก็แล้วแต่) แขกมามากก็ต้องเลี้ยงมาก หรือคุณไม่มีญาตืที่ไหนก็แล้วแต่

แล้วเขามาร่วมงาน เขาไม่ได้มามือเปล่าแน่นอน เอาเอาซองมาช่วย บางงานใหญ่ๆ ได้คืนมาเกือบทั้งหมด และแต่ละคืน มีคนรับเป็นเจ้าภาพทั้งนั้น   

คุณไปมองแค่รายจ่ายรวมทั้งหมด แล้วเอามาคิด มาด่านั้น  จึงเลอะเทอะ
comment39-2:แหม่ คุณรู้จักวัดนึงว่าถูก ก็ใช่ว่าวัดแพงๆที่อื่นจะไม่มีนะคุณ

สงสัยคนอื่นที่มาพิมพ์ๆเม้นกันในโพสต์นี้จะมโนกันเนอะ ^^
comment39-3:งั้นก็จบแล้วสิครับ วัดไหนแพงก็อย่าไปใช้มัน อย่าเข้าไป  จบ จาก

แล้ววัดไหนที่มันแพง แพงเพราะอะไร มันค่าอะไรที่จ่ายไปนั้น เป็นเพราะวัดบังคับให้จ่าย หรือเจ้าภาพเต็มใจจะจ่าย  มันค่าอะไรนักหนา แจกแจงมาครับ จะได้รู้กัน  
แล้วคนที่ด่าวัดนั้น วัดนี้ เคยไปจัดใช่ไหม  หรือฟังมา  มีค่าอะไรบ้างที่ต้องจ่าย

ผมก็มาแขวะคนที่ด่าเอามันปากนี่แหละ  มีข้อมูลไหม  บางคนนี่ อัยยะ เจ้าอาวาสไปผ่อนรถ เลี้ยงเด็กไปนู้เลย  ถ้าจะพิมแบบนั้น เอาข้อมูลมา วัดไหนทำ ใครทำ ชื่ออะไร มีเงินเท่าไหร่  สักแต่ว่าด่าไป ให้เขาเสียหาย
comment40:จัดงานศพมันต้องใช้เงินเยอะมากๆ ค่ะ เพิ่งเสร็จงานคุณยายไปเมื่อกลางเดือนที่แล้ว ราวๆ 4-5 วัน หมดแสนต้นๆ 
เจ้าภาพต้องทำเองแทบทุกอย่าง ค่าจิปาถะ ไม่ได้ซื้อครั้งเดียวรวด แต่ค่อยๆ มาทีละนิด เดี๋ยวนั่นเดี๋ยวนี่ รวมค่าอาหารเลี้ยงแขกที่มาร่วมงาน 
แถวบ้านนอกเราจัดงานเอง จ่ายให้วัดนิดหน่อย เป็นค่าโลงศพ ค่าเมรุ และสถานที่ตอนวันเผา 

เจอเข้ากับตัวเลยรู้ซึ้งว่ามันเป็นงานที่เหนื่อยมากๆ แถมไม่สนุกด้วย

วัดใน กทม. เขตเมืองใหญ่ๆ แทบจะไม่ได้ทำอะไรเองเลย เตรียมแค่เงิน เราว่าวัดในลิสที่ให้มาถือว่าราคายังเบาๆ ค่ะ
comment40-1:ราคาเบาแล้วเหรอคะ T^T
comment41:ตจว.ทางเหนือนิยมเอาศพไว้บ้านกันค่ะ. ไม่ค่อยมีใครเอาไว้วัด. จะนิมนต์มาสวดตอนหัวค่ำกันเท่านั้น คือศพจะถูกลำเลียงไปวัดวันเผาเท่านั้นค่ะ. บางวัดเมรุก็ไม่ได้อยู่ในตัววัดด้วย.
comment42:วัดชลประทานค่ะ ถูกหน่อย
comment43:เพิ่งรู้หรอคะ? เมื่อสิบปีที่แล้ว คุณตาเราเสีย เผาวัดตรงแถวๆ UN

7 วันหมด 1 ล้านบาทค่ะ
comment44:น้องเราตายและทำพิธีที่วัดธาตุทอง   วัดเซเลปย่านคนรวยยุคนี้     ไม่เห็นแพงขนาดนั้นเลยนะคะ   แต่ก็....นานมากแล้ว   พระท่านไม่ได้ขอไรเลยล่ะ     เราซะอีกยินดีทำบุญด้วยเงินที่แขกใส่ซองมานั่นล่ะ   สมทบอีกไม่ได้มากมายนัก
comment45:เรืองค่าน้ำค่าไฟนี่ไม่ว่ากัน
แต่ไม่เข้าใจว่าทำไมมันถึงได้แพงขนาดนั้น

งานศพนั้นญาติเขาก็เศร้าจะแย่
ยังจะขูดเลือดขูดเนื้อกันอีก
comment46:ปู่เราเสีย สวดวัดแถว ปทุม 7วัน หมดไปเป็นแสนเหมือนกันค่ะ
comment47:ตายเเล้วทำไมต้องสวด....เอาไปเผาที่เมรุเลยไม่ได้หรอ
ให้พระสวด คนตายก็ไม่ได้บุญ คนเป็นก็ฟังบทสวดไม่เข้าใจ
ไปทำพิธีอะไรให้มันวุ่นวาย...
comment48:ถึงว่า ญาติคนตายในอุบัติเหตุรถตู้ชนกระบะไฟไหม้ เค้าถึงไม่มีงานค่าทำศพ แพงเกิ๊นนนนนนนนนนน

พอๆกับงานแต่งเลย

อดีตดาราที่เสียชีวิต ญาติก็ไม่มีเงินค่าทำศพ

การตายเป็นสิ่งฟุ่มเฟือยจริงๆ จะให้อยู่รอดก็ฟุ่มเฟือย
comment48-1:จริงค่ะ  การตายนี่ฟุ่มเฟือยจริงๆ = ="

ถ้าคนที่รักตายแล้วเราไม่มีเงินค่าทำศพ เสียใจก็เสียใจพออยู่แล้ว ยังต้องรู้สึกแย่ที่ไม่สามารถจัดงานศพให้ได้อีกนะคะ

น่าเศร้าจริงๆ
comment49:พูดตามที่เคยจัดงานศพญาติๆ
ก็ร่วมๆหลักแสนครับ งานใหญ่งานเล็กขึ้นอยู่กับว่า
มีญาติเยอะไหม ถ้าญาติเยอะก็จัดใหญ่หลายวัน
ถ้าญาติน้อยก็จัดเล็กๆ 

โดยที่เคยจัดมา (ไม่รู้จะบาปไหมพูดแบบนี้)
เงินใส่ซองได้คืนมาเกือบๆได้ค่าจัดงานครับ
comment50:นี่แค่เฉพาะวัด ไหนจะค่าโรง ยิ่งถ้าเป็นคนไทยเชื้อสายจีน ต้องมีค่าทำบุญให้มูลนิธิจีน เพื่อให้มาสวดอีก

รวมๆแล้ว 2 แสนกว่า

เรื่องวัดเนี่ย ตอนยังอยู่ ทำบุญ ทำนุบำรุงวัด แล้ววัดน่าจะช่วยเหลือกันบ้างนะ...
comment51:8ปีที่แล้วเอาศพครูสอนภาษาฝรั่งไปเผาวัดๆแถวๆหลักสี่สวดวันเดียวเผาวัดเรียก2หมื่นก็จ่ายไป
ดีที่เพื่อนๆมาช่วยกันคนละเล็กละน้อยได้ค่าเผาพอดี
comment52:พระ คืออาชีพสุจริตอาชีพนึง ที่สามารถหาเงินตั้งตัวได้หลังจากสึก

โดยเฉพาะวัดใหญ่ๆดังๆ เงินบริจาคไม่มีใบเสร็จ รายได้ทั้งนั้น 
ข่าวแย่งกันเป็นเจ้าอาวาสวัดโสธร แว๊บขึ้นมาในหัวปั๊บ !!!
comment53:งานผมไม่ขอพระได้ไหม  เอาเงินที่... พระไปบริจาคดีกว่า

ปล.จากคนเคยบวช เป็นพระ งานยุ่งนะครับ รับทรัพเยอะมาก  ในเมืองนะ วันนึงก็มากกว่าค่าจ้างขั้นต่ำ 2 ถึงสามเท่าได้
comment53-1:เห็นด้วยค่ะ  จากคำบอกเล่าจากหลายๆคนที่บวช   
เงินเยอะ แอร์เย็น เน็ตแรง เกมดี
comment54:บริจาคร่างกายดีกว่า ไม่เสียซักบาท = ="

ไม่ก็เผาๆไปเลย ไม่ต้องเข้าเมรุ
comment54-1:บริจาคร่างกาย ก็ตั้งงานศพครับ วันสุดท้ายทางมหาลัยแพทย์เค้าจะมารับศพครับ 
แค่ไม่มีช่วงเคลื่อนย้ายศพไปเผา เท่านั้นเองครับ
แต่หลังจาก นศ.แพทย์เรียนกับอาจารย์ใหญ่จบแล้ว ทางคณะเค้าจะจัดงานศพ 
เผาให้อีกทีครับ ญาติๆ อาจารย์ใหญ่เค้าก็ไปกัน อันนี้แหละฟรีครับ
comment54-2:ไม่เข้าเมรุแล้วจะเผายังไง เตาเผาอยู่ในเมรุนะครับ
comment54-3:ก็ขุดหลุมจุดไฟเผาแล้วก็ฝังเลยครับ
comment55:ผมว่าปกตินะ พ่อกับแม่แฟนผมเพิ่งเสียไปติดๆกันจัดงานศพที หมดเกือบสองแสน นี่คืองานต่างจังหวัดนะเอาศพไว้บ้าน สวดที่บ้าน
comment55-1:นี่ขนาดจัดที่บ้านนะคะนี่

พอจะขอข้อมูลได้ไหมคะ ว่าเป็นค่าใช้จ่ายอะไรบ้าง คนร่วมกี่คน อะไรยังไงน่ะค่ะ?
comment55-2:ขนาดจัดในบ้านยังแพงเลย
comment56:ตอนจัดงานศพคุณพ่อ เมื่อ 4 ปีที่แล้วที่วัดตรีทศเทพ 5 คืน ค่าจัดงานรวมๆ 4 แสนค่ะ
comment56-1:คนร่วมหลายคนหรือเปล่าคะ เลยแพง???  คืนละ 8 หมื่นนี่ ช็อคคค
comment57:ศาสนาไหน เวลาตายก็ใช้เงินทั้งนั้ันครับ

คริสต์ก็มีสวด มีตั้งศพ จองโบสถ์ 
(ไม่รวมค่าอาหารค่า ดำเนินการอีก)
ถ้าความเชื่อของคริสต์คือฝัง 
ก็ต้องไปหาสุสาน 
ทำ epitaph (ป้ายหน้าหลุมศพ) กันอีก 

อิสลาม อันนี้ผมไม่รู้รายละเอียดมาก
เคยเห็นเขามีแห่ศพ
แต่ขั้นตอนสุดท้ายคือฝังดิน 
ก็ต้องหาที่ฝังอีก
comment57-1:การจัดการศพ อิสลามเรียกว่า ฟัรดูกิฟายะห์ แปลว่าเป็นหน้าที่ของชุมชนครับ 
ดังนั้นเรื่องการจัดการศพ เช่น อาบน้ำ ห่อ ละหมาด ฝัง คือหน้าที่ของชุมชน ไม่ใช่ครอบครัวผู้ตาย

บางชุมชนมุสลิม ใช้เงินมัสยิดทั้งหมด หรือบางมัสยิดจะเรียกเก็บคนในชุมชน
ส่วนการทำบุญอะไรหลังจากนั้น แล้วแต่บ้านผู้ตาย เพราะไม่ใช่ฟัรดูกิฟายะห์
comment58:วัดแถวบ้านผม ให้สัปเหร่อ 1 พัน ถ่านซื้อไปเอง
ส่วนจัดงาน ส่วนมากจะตั้งศพกันที่บ้าน ยกไปวัดวันเผาทีเดียว จบ
ค่าใช้จ่ายแล้วแต่ ฐานะ ญาติเยอะ ยิ่งตั้งศพหลายคืนยิ่งค่าใช้จ่ายเยอะ ค่าหมู(เอามาเชือดเป็นตัว ๆ ไม่นิยมซื้อแบบหน้าเขียง) ค่าผัก ค่าเต้นท์ ค่าโลงเย็น  คิดเป็นคืนส่วนมากจะหมดไปกับค่ากับข้าวนี่แหละ เพราะแถวปักษ์ใต้ นิยมทำกับข้าวเลี้ยงแขกที่มาร่วมงานเอง คืนหนึ่งก็ สามสี่เมนู ต้ม ผัด แกง น้ำพริก หมูหวาน
comment59:มิน่าพระถึงได้รวยเอาๆ งืมๆ
comment60:วัดชานเมืองแล้วแต่เราถวายวัดนะครับ
ผมว่ามันจะแพงค่าอาหารของแขก
ค่าใส่ซองพระซะมากกว่าครับ
งานป้าผม แขกวันละประมาณ 200 
ใช้วันละ 50000 ครับ
comment61:เลือกวัดใหญ่ มีชื่อขนาดนั้น วัดเล็กราคาไม่แพงก็มี อาจจะมากกว่าด้วย
แต่ เจ้าภาพกลัวไม่สมศักดิ์ศรีผู้ตาย เลยจัดวัดใหญ่ๆ
แบ่งให้วัดเล็กๆบ้าง

ส่วน ตจว. จะแพงตรงเลี้ยงญาติ ถ้าไว้หลายวัน ญาติก็จะมาไหว้ศพทั้งวันก็ต้องทำอะไรเลี้ยงญาติ บางงานก็บานปลายเช่นกัน
comment61-1:จริงค่ะ  น่าจะแพงเพราะเลี้ยงญาตินี่ล่ะเนอะ
comment62:จัดงานให้พ่อ 5 ปีที่แล้ว คุณพ่อเสีย 31 ธันวา วันที่ 1 ห้ามจัดงาน ได้เริ่มคืนแรกเป็นวันที่ 2 มกรา จัด 5 คืน แต่สวดควบให้ได้เท่ากับ 7 คืน หมดไป สามแสนกว่าค่ะ วัด กทม.
comment63:เราจัดงานศพแม่ที่วัดตจว. แบบบ้านนอกมากๆ ยัง 200,000 เลยค่ะ(.....)
comment64:อืม ที่เยอะๆนี่มันเป็นเรื่องกิเลสของคนเป็นนี่แหละครับ  บางคนก็หน้าใหญ่ งานพ่อฉันต้องใหญ่ จัดให้สมศักด์ศรี แขกเยอะ จัดต้องใหญ่อลังการงานสร้าง  ก็เป็นเรื่องส่วนบุคคลของเขาล่ะครับ
แล้วแต่กำลังทรัพย์ของใครครับ ไม่ใช่ของจำเป็น
comment65:จัดงานศพยายไปประมาณ 2 ปีที่แล้ว วัดต่างจังหวัดค่ะ หมดไป 3 หมื่นกว่าบาท เงินใส่ซองพระสวด เงินค่าทำนุบำรุงเครื่องครัวที่ขอยืมวัดใช้ เงินค่าน้ำค่าไฟไม่เท่าไหร่ค่ะ แต่จะหมดกับค่าของที่ซื้อมาทำอาหารเลี้ยงแขกที่มางานมากกว่า
comment66:ราคาที่ จขกท. ให้มาแบบนั้นไม่ทราบเหมือนกันว่ารวมอาหาร และทุกอย่างไหม แต่จากประสบการณ์ งานศพสวดสองคืน ค่าใช้จ่ายรวมๆ แล้วก็ เยอะเหมือนกันค่ะ เราก็ต้องจ่ายค่าบำรุงวัด ให้ทางวัดด้วย ค่าใช้จ่ายในงานหลักๆ ก็พวกอาหาร เงินใส่ซองให้พระ ของถวาย ดอกไม้หน้าศพ และอีกจิปาถะ งานเล็กๆที่เราจัด เหนื่อยมากวิ่งประสานเอง หมดไปประมาณแปดหมื่นถ้าจำไม่ผิดนะ มันก็เยอะสำหรับเราแล้วค่ะ เงินใส่ซองจากแขกช่วยได้เยอะ แต่ไม่มีเหลือนะ เราง่ายๆ งานคนไม่เยอะ ส่วนใหญ่มาไม่ทันงานเพราะแม่สั่งให้ไว้ศพคืนเดียว เราเอาไว้ 2 คืนเพราะทำอะไรไม่ทัน
ตอนนี้พ่อดันสั่งเสียไว้ว่าห้ามจัดงานให้ท่านอีก หากวันนั้นมาถึงเรายังทำตัวไม่ถูกเลย ไม่กล้าคิด
comment66-1:เฉลี่ยคืนละ 40000 สินะคะ ><

แล้วพ่อว่าห้ามจัดงาน แล้วทำยังไงแทนเหรอคะ  เผื่อเป็นแนวทาง = =
comment66-2:ขอกล่าวก่อนนะคะ พ่อเราเคยบวชสมัยยังเป็นวัยรุ่นว่างั้น ดังนั้นวัยกลางคนเข้าวัดเยอะค่ะ หลังๆ มาสวดมนต์เองที่บ้าน ช่วงนี้อายุมากแล้วกลับไปวัดในวันพระบ้าง พ่อเป็นคนขยันทำงาน จิตใจดี พ่อไม่ติดพิธีรีตอง 

ตอบคำถามว่าทำอย่างไร : พ่อตั้งใจจะบริจาคร่างตัวเองเป็นอาจารย์ใหญ่ค่ะ ท่านสั่งไว้ว่าถ้าท่านเสีย ให้พระมาสวดที่บ้านหนึ่งกันเทศน์ แล้วก็ให้ทางโรงพยาบาลมารับพ่อไปเลย จากนั้นพ่อจะได้เป็นอาจารย์ใหญ่ เราก็ตามกระบวนการของทางโรงพยาบาลเลยค่ะ เขามีทำพิธีรวมให้แต่ไม่ใช่ในทันที เพราะร่างต้องแช่น้ำยาก่อนนำมาใช้ศึกษา

เฉลี่ยคืนละสี่หมื่น : ใช่ ค่ะทั้งนี้มันมีทั้งต้นทุนคงที่และผันแปร น่ะค่ะ เมื่อกี้ลองนั่งเขียนจากความจำดูก็ไม่แตะแปดหมื่นสักทีเดียว หวุดหวิดไปหน่อย ถ้าอยากทราบรายละเอียดจะโพสให้ค่ะ อาจเป็นแนวทางให้หลายๆ คนดูเผื่อใครสามารถลดค่าใช้จ่ายตรงไหนได้อีกก็อาจทำได้
comment66-3:ถ้าสามารถแจกแจงรายละเอียดได้จะเป็นประโยชน์มากๆเลยค่ะ  ขอบคุณนะคะ ^^
เราคงเอาตามทางที่คุณแนะนำจากคุณพ่อเป็นตัวอย่างนี่ล่ะค่ะ  ขอบคุณความเห็นของคุณอีกครั้งค่ะ
comment66-4:เมื่อวานลืมเซฟไฟล์ ฮ่าๆ วันนี้เลยนั่งเขียนใหม่ ราคาต่ำกว่าเดิมหน่อย คือออกตัวก่อนว่าเราอาจตกหล่น จึงเขียนเท่าที่จำได้อาจผิดพลาดบ้างขออภัยล่วงหน้าด้วยคะ

คิดง่ายๆ งานเล็กๆ แขก 50 คน ศพไว้ 2 คืน วันถัดไปเผา มีเลี้ยงเพลนกลางวันระหว่างสองคืนและวันเผา ดังนั้นคือจะมีงาน 4 รอบ (2คืน2วัน)+หน้าเมรุ
•    ค่าโลงศพ เอาถูกสุดตอนนั้นน่าจะ 3,500 บาท
•    ค่าบำรุงวัด วันละ 2000 สองวันก็ 4,000 บาท 
•    ค่าดอกไม้หน้าศพ 6,500 บาท
•    ค่าน้ำแข็ง น้ำดื่มแบบแก้วพลาสติค เสริฟในงานและที่ป่าช้า ไม่รวมน้ำหวาน ราคานี้ไม่รวมน้ำดื่มช่วงเย็นให้พระที่มาสวดในงาน เหมาจ่ายถ้าจำไม่ผิดน่าจะโดนไป 5,000 บาท ตอนแรกคิดว่าแพงแต่งานมีหลายรอบและที่ป่าช้าอีกเฉลี่ยแต่ละรอบก็พอได้ของไม่ได้ไปซื้อเอง ทางร้านที่เช่าลังน้ำแข็งจัดการให้หมด
•    ค่าอำนวยความสะดวกการจราจร เนื่องจากต้องเดินทางไปป่าช้า 1,000 บาท
•    ค่ารถรับส่งแขกจากวัดไปป่าช้า 1,000 บาท
•    ค่าซองสำหรับพระ รายละเอียดประกอบไปด้วย พระสวดสี่รูป พระพุท พระที่มาเทศ อาจารย์ที่นำพิธี ราคาพระที่เรานิมนต์มาเทศสูงสุด 1,000 (คิดเลขกลมๆ) พระพุท และอาจาย์ ซองละ 500 พระที่มาสวดซองละ 200x4 รวมแต่ละรอบงานก็เป็น 2,800 บาท ทั้งหมด 4 รอบ = 11,200 บาท
•    ซองที่ถวายพร้อมผ้าไตรหน้าศพก่อนเผา 5 ซอง หรือมากกว่านั้นจำไม่ได้แล้วคิดเลขต่ำๆ ไว้ก่อนละกัน 5*200=1,000 บาท
•    กรวยดอกไม้ บ้านเราเป็นแบบกรวยตองต้องใช้ฝีมือในการทำนิดหน่อย เราทำไม่เป็นก็ซื้อเอา (7เซ็ตx4รอบ)+5หน้าเตา ราคาถ้าจำไม่ผิดน่าจะเซ็ตละ 20 บาท รวมเป็น 660 บาท บาง (ที่อาจประหยัดโดยซื้อดอกไม้ และใบตองมาให้คนที่มาช่วยงานทำก็ได้นะคะ สำหรับเราๆว่าซื้อเอาประหยัดกว่าเกรงใจแขกด้วยแหะๆ) รวมดอกไม้ที่เอาไว้ประดับหน้าโต๊ะหมู่บูชาก็ตีสัก 1000 บาท
•    สังฆทาน ถวายถ้าจำไม่ผิด 4 รอบ จำนวนเท่าพระที่มาสวด และสังฆทานอันใหญ่สำหรับพระเทศ และหน้าเตาเผาสักอันหนึ่ง ดังนั้นสังฆทานเซ็ตเล็ก 4*5=20 ใหญ่หน่อย 5 เซ็ต ราคาเซ็ตเล็ก 200 ใหญ่ 400 จึงเป็น (20*200) + (5*400) = 6,000 บาท
•    ผ้าไตรจีวร จำนวนเท่าสังฆทานเลย แต่ราคาจำไม่ได้แล้วสิ จำได้แต่มีหลากหลายราคา เราเลือกกลางๆ ส่วนไตรเอกเซ็ตเป็นพันก็มี เราเอาเซ็ตละเกือบๆ พันถ้าจำไม่ผิด ส่วนผ้าไตรธรรมดาเซ็ตละร้อยกว่า ตีเป็นเลขกลมๆละกันนะ (20*200)+(5*1,000)=9,000 บาท เท่าที่จำได้รู้สึกว่าเลขจริงที่ใช้ทุนส่วนตัวจ่ายไป 13k นิดๆ มันคงรวมหลายอย่างน่ะ และยังมีไปจ่ายเพิ่มหลังเสร็จงานเนื่องจากมีคนไปเอาของมาก่อนแล้วเราไม่ทราบอีกประมาณ หลายพันอยู่
•    ค่าหม้อเก็บกระดูก ตุงนำหน้าศพไปป่าช้า สายสิญ ธูป เทียน น้ำมันตะเกียงบนโลง และฯลฯ เล็กๆ น้อยๆ จิปาถะน่าจะ 2,000 บาท (ไม่น่าพอ)
•    ค่าอาหารว่างแจกช่วงเย็นให้แขก อย่างต่ำสั่งให้เขามาส่งต้อง 50 ชุด ก็สั่งไป ไม่งั้นเหนื่อยต้องวิ่งไปเอาเองอีก ชุดละ 35 บาทกลางๆ ได้ของหวานมาเป็นกล่องมีน้ำหวาน น้ำส้มข้างใน มีเค้กสักสองหรือสามชิ้น 50*35*2 = 3,500 บาท
•    ค่าเครื่องดื่มน้ำปานะ น้ำอัดลม น้ำส้มในขวด ให้พระที่มาสวดและเทศน์ช่วงเย็น+เลี้ยงเพลนด้วย เราต้องเสริฟให้อาจารย์ที่มานำพิธี และเตรียมพิเศษให้เจ้าอาวาสด้วยเผื่อท่านเดินมาร่วมงาน หรือใครมีแขกพิเศษก็แล้วแต่พิจารณา  ประมาณที่ละ 50 บาท 50*7*4=1,400 บาท
•    ค่าลูกอมแจกแขกในงานใส่จานวางๆ ให้ทั่วๆ 500 บาท อันนี้จำได้ว่าวิ่งไปซื้อที่เซเว่นเพราะใกล้สุดราคาเลยแพงหน่อย จำไม่ได้ว่าสรุปจ่ายไปเท่าใดแต่ราคานี้ไม่น่าจะเอาอยู่
•    ค่าอาหารเลี้ยงกลางวัน วันเผาคนอาจจะเยอะ ตีเหมารวมทั้งงานๆ ควรสั่งมาให้มีเหลืออย่าให้ขาดอันนี้คิดง่ายๆเป็น 150 หัวรวมพระ หัวละ 100 ก็ 15,000 บาท 
•    บำรุงเตาเผา 1,000 บาท
•    ค่ำน้ำมันเผา 2,000 บาท
•    ค่าสัปเหร่อ 1,000 บาท
•    ของชำร่วย 100 ชิ้นละกันจำไม่ได้ว่ากี่บาทตีสัก 10 บาท รวม 1,000 บาท
•    ดอกไม้จัน สามถุงๆ จำราคาไม่ได้แล้ว ตีเป็น 300 บาท
ชักจำไม่ได้แล้วค่ะเพราะจำได้ว่าวันงานวุ่นมากวิ่งไปมาอยู่คนเดียว หวังว่าจะเป็นประโยชน์เผื่อเอาไปปรับใช้นะคะ
comment67:จะให้ดี  

คนที่ยังบริจาคร่างกายทัน ก็บริจาคไป  ส่วนที่เหลือ ก็ออมไว้เฉพาะส่วนไปเลยว่า "จัดงานศพ"   แล้วค่อย ๆ ออมไปตอนนี้ วันละ 5 บาทสิบบาท ถึงเวลาตายจริงก็คงมีเงินให้คนข้างตัวไปจัดงานให้

ส่วนคนแก่ที่ออมไม่ทัน ญาติกัน ก็ทำไปเถอะ  จัดงานศพให้ ถือว่าได้พร  บุญใหญ่  อีกอย่าง ซองที่ได้จากการร่วมทำบุญของแขก  ก็พอจะจุนเจือค่าใช้จ่ายได้ -  -
comment67-1:เหมือนแม่เราเลยค่ะ ท่านออมเอาไว้ให้ เราได้ใช้กับงานท่านจริงๆ
comment68:งานศพคุณพ่อของเรา เมื่อเดือน ก.ค. 59
จัดที่วัดแคนางเลิ้ง (เขตป้อมปราบฯ กรุงเทพฯ) 

เป็นงานสวด 3 วัน แล้วเผาในวันที่ 4 เก็บกระดูกวันที่ 5 รวมค่าใช้จ่ายทั้ังหมดประมาณ 57,000 บาทค่ะ
รวมค่าใช้จ่าย : ค่าศาลา, งานสวด, งานเผา, งานเก็บอัฐิ, ค่าอาหารเลี้ยงพระวันเผา (สั่งอาหารจากวัด), ค่าอาหารว่างเลี้ยงแขก (เป็น snack box สั่งเอง), เงินถวายพระวันสวด+งานเผา+งานเก็บอัฐิ (แล้วแต่เจ้าภาพ)

ไม่รวม :
1. ค่าโลงศพ 7,900 + ค่าขนศพจาก ตจว. 2,000 รวม 9,900 บาท
2. ค่าลอยอังคารที่ฐานทัพเรือ จ.สมุทรปราการ 4,100 บาท
3. ของชำร่วยงานศพเป็นหนังสือสวดมนต์ (เล่มละ 10.50)
comment68-1:ขอบคุณที่จำแนกให้นะคะ เห็นภาพชัดขึ้นเยอะเลยค่ะ ^^
comment69:ต่างจังหวัดค่าเผาไม่เสียสักบาทครับที่บ้านผมรวมละแวกในตำบลใกล้เคียงเพราะเมรุเผาศพก็คนในหมู่บ้านช่วยกันระดมเงินสร้าง จะเสียก็ค่าซองพระที่เรานิมนต์มาสวดศพอันนี้ก็แล้วแต่กำลังศรัทธาบางครอบครัวรวยหน่อยก็ 500 1000 สำหรับพระผู้ใหญ่ ส่วนพระรองๆลงมา ก็ 500 300 100 แล้วแต่กำลังเจ้าภาพ เบ็ตเสร็จถ้าจัดงานเรียบๆง่ายๆไม่เกินสองหมื่นรวมค่าอาหารแขกที่มาช่วยงานเหลือเงินไว้ให้พี่น้องลูกหลานนิดหน่อยเพราะในหมู่บ้านเวลามีคนตายจะเก็บเงินคนละ20 บาทคล้ายๆประกันชีวิตแต่ได้ตอนเสียชีวิตเท่านั้น รวมๆกันก็น่าจะประมาณ4 หมื่น ทำให้เวลาเสียชีวิตไม่ค่อยเป็นภาระคนที่อยู่ข้างหลัง ปล.ผมอยู่มุกดาหาร
comment69-1:"เพราะเมรุเผาศพก็คนในหมู่บ้านช่วยกันระดมเงินสร้าง"  ขออนุโมทนาบุญด้วยนะคะ ^^
เป็นประโยชน์จริงๆค่ะ
comment70:เราจัดงานศพให้แม่หมดไป 150,000 ค่ะ 

ค่าวัดจริงๆ 5,000 บาทเองค่ะ นี่เราให้เยอะล่ะนะ 
ที่หมดกันเยอะๆคือค่ากินค่ะ ยิ่งต่างจังหวัดยิ่งค่าอาหารเยอะ ไม่รู้เลี้ยงไรหนักหนา นี่เราทะเลาะกับญาติฝั่งแม่เยอะมากเรื่องอาหาร เราไม่ทำโรงทาน ไม่เลี้ยงบุฟเฟ่ทุกมื้อ มีเป็นขนมกล่องแทน เหล้าก็ไม่มี ญาติหาว่าเราจัดงานอัตคัด นี่ขนาดเราจ้างวงปี่พากษ์ จัดขบวนแห่ ซื้อปราสาทที่แพงที่สุด ประดับดอกไม้รอบศาลาเยอะยั่งกับงานแต่ง แค่ค่าดอกไม้ก็ปาไปสองหมื่นล่ะ อาหารเลี้ยงวันสุดท้ายกับวันเผานี้จ้างร้านจัดเลี้ยงนับเป็นหัวๆเลยนะ อาหารดีเท่างานแต่ง ขาดแต่โต๊ะจีน ขนมกล่องที่แจกนี่ก็มาจากร้านดัง  ตั้งแต่ไปงานศพมางานเราของกินดีสุด จัดอย่างดีก็โดนญาติๆบ่น คิดว่ามางานฉลองมั้ง
comment70-1:งานศพเนอะ คาดหวังให้คนมากินอร่อยๆ มาเจอบรรยากาศดีๆสวยๆหรือยังไง  = =

สรุป หมดเพราะต้องเลี้ยงคนมางานสินะคะ  แย่จัง = =
comment71:นินทาพระ เรื่อยกพระว่าเสี่ย ว่าวัดรวย ทำไมต้องเก็บตัง นั่นคุณพูดจากความไม่รู้ผมให้อภัยได้ครับ

แต่พวกคนองปาก "เวลาจะตายอย่าทำพิธีนะ ไปตายในป่าไกลๆ"

เหตุ ทำไมวัดต้องเรียกเก็บค่าใช้จ่าย ตอบง่ายๆครับ วัดก็ต้องจ่ายค่าน้ำค่าไฟ ของแบบนี้การไฟฟ้าไม่ได้ให้วัดฟรีครับ

บางงานพี่ท่านเปิดไฟสว่างไสวกันทั้งคืน 3-7 คืน ทำบุญ 300 ค่าน้ำค่าไฟ เพราะคำว่าแล้วแต่ศรัทธานี่แหละ บางวัดเค้าเลยต้องกำหนดตายตัวมา

เอาจริงๆ ค่าใช้จ่ายมันไม่ได้เกิดจากวัดหรอกครับ มันเกิดจากญาติคนตายทั้งนั้น พอกดตัวเลขออกมา ก็มาบ่นว่าวัดหน้าเลือด

จะเอาดอกไม้สวยๆ อาหารดีๆ สถานที่สบายๆ ถามสั้นๆ ค่าใช้จ่ายตรงนี้วัดบังคับท่านเหรอ มันมาจากความหน้าใหญ่ของท่านทั้งนั้น

ศพไรญาติอีก อ้างว่าไม่มีเงิน พระก็ทำให้ฟรี ค่าสวด ค่าน้ำมันเผา ค่าโลง 

ตกค่ำมันนั่งกินเหล้าเล่นไพ่กัน เช้ามานับค่าใช้จ่ายจากร่องรอลหลงเหลือตำนวนค่าขวดเหล้าได้หลายยพัน

แล้วบอกว่าไม่มีเงิน ยยย 

พอมีญาติเสียชีวิต ก็มาถามวัด วัดก็แนะนำว่าต้องทำยังไง มีใครที่ไหนทำ ก็กลายเป็นว่า วัดทำธุรกิจอีก

อย่าวิจารณ์แบบคะนองปากเลยครับ
comment71-1:สรุปว่า ที่เสียกันมากๆ เพราะจัดเลี้ยงเยอะๆ แพงๆ สินะคะ  = =
แย่เลยนะคะ

เห็นบาง คห บอกว่าถ้าจัดน้อยไปก็โดนญาติตำหนิอีก  ทำไมต้องขนาดนั้นเนอะ  แค่เสียใจยังไม่พอ ต้องมาเจออะไรแบบนี้อีก
comment71-2:ตั้งแต่อ่านมาเห็นด้วยกับเม้นท์หลักนี้ที่สุด

ทุกอย่างเกิดจากกิเลสคนเป็นจัดให้คนตายทั้งนั้น แบบน้อยหน้าใครไม่ได้ เดี๋ยวเค้าว่าอนาถา
และไปลงที่วัด
comment72:คิดว่ายังถูกกว่าจัดที่ ตจว.อีกนะ ตจว.จะหมดค่าอาหาร เครื่องดื่มเลี้ยงแขกเยอะ
comment73:ลองไปสอบถามข้อมูลจาก วัดหนัง ราชวรวิหาร แขวงบางค้อ  เขตจอมทอง กรุงเทพฯ บ้างนะครับ
comment74:วัดมหาบุศย์(แม่นาคฯ)แล้วแต่ทำบุญ(วันสวด) 
แต่คิดค่าเมรุค่ะ
comment75:จากรายชื่อวัดที่เก็บแพงๆ ส่วนใหญ่ก็วัดดัง พวกเศรษฐี คหบดี ไปสวดกันที่วัดพวกนั้นทั้งนั้น ก็ไม่น่าแปลกว่าวัดเหล่านั้นจะเก็บแพง
แต่ใน กทม. วัดธรรมดาๆ ที่ไม่ได้ดังเท่าไหร่ ผมว่ามันก็ไม่น่าจะโหดร้ายเท่าไหร่นะครับ
comment76:คนตายไม่รู้อะไรหรอกครับ   ชำแหละแยกชิ้นส่วนให้หมาจรจัดกิน  คนตายได้บุญคนเป็นได้บุญ  ทำแบบธิเบตง่ายดี  
แต่วัฒนธรรมไทยมันไม่ใช่แบบนั้นแหละ  ยังมีเรื่องหน้าตา ฐานะทางสังคม ปนมาอีก อยากให้ออกมาดีก็ต้องจ่าย
comment76-1:หืมมมม ทิเบต ชำแหละให้หมากินเลยเหรอคะ O_O
comment76-2:เดี๋ยวๆ ของทิเบต คือ Sky burial (พิธีฝังศพบนฟากฟ้า) คือ เอาศพไปวางบนภูเขา ราบโล่ง เพื่อเป็นทานให้สัตว์โลก (นกแร้ง) 
ไม่ยึดติดอาลัยใดใด  ไม่ใช่ให้สุนัขกินนะครับ อย่าแชร์ความรู้ผิดๆ แก้ไขด้วย !!!!!!!!!!!!!!!!!!!!!!
comment77:ผม บริจาคร่างกายเป็น อาจารย์ใหญ่ครับ ไม่ต้องทำศพ ครับ และยังเป็นประโยชน์ต่อการศึกษาแพทย์
comment77-1:อ่าน คห บนๆ เขาบอกว่า บริจาคร่างกายแล้วเราก็ยังต้องจัดงานนะคะ ^^

จัดงานตัวเอง แล้ววันสุดท้ายเค้าจะมาเอาร่างเราไปเป็น อจ ใหญ่ค่ะ
จนเสร็จแล้ว เค้าถึงจะเผาให้ค่ะ
comment77-2:คุณยายบริจาคร่างให้รพ.พระมงกุฏฯเพื่อเป็นร่าง
ให้นศ.แพทย์ทหาร ขั้นตอนคือ เมื่อเสียชีวิตแล้ว 
แจ้งไปกับสถานที่ๆทำการบริจาคร่างกาย แล้ว
ก็มีเจ้าหน้าที่มาดูและรับร่างขึ้นรถไป 

ซึ่งของรพ.พระมงกุฎฯ ให้ทางมหาวิทยาลัยฯจัดการเรื่องงานศพให้ตลอดค่ะจนถึงลอยอังคารเลย แต่ถ้าใครจะขอร่างแยกมาทำบุญต่างหากก็ได้ค่ะ ซึ่งการขอร่างมาสวดจะทำตอนสุดท้าย 
ที่นศ.แพทย์เรียนกับอาจารย์ใหญ่เสร็จแล้ว
ซึ่งอยู่ที่ว่าญาติท่านใดต้องการแยกไปสวด
และทำพิธีเผาเป็นการส่วนตัวค่ะ

สำหรับที่อื่นๆคิดว่าเหมือนกัน เพราะคุณอาบริจาค
ร่างให้กับศิริราช เมื่อนศ.แพทย์เรียนเสร็จ มีพิธีทำการเผาศพอาจารย์ใหญ่ที่มหิดล ศาลายาค่ะ

ปล.ทางญาติไม่ต้องเสียเงินค่าใช้จ่ายใดๆค่ะ
แต่ถ้าเราอยากร่วมทำบุญช่วยเหลือค่าใช้จ่าย
เค้าจะมีกล่องร่วมทำบุญให้ใส่เงินค่ะ
comment78:คงไม่เป็นทุกวัดมั้งครับ
อย่างงานศพพี่สาวผมตั้งที่วัดบางหลวง นครปฐม 7 คืน  วัดคิดแต่ค่าไฟฟ้าตามมิเตอร์ งานพี่สาวใช้ไปพันกว่าบาท ทางวัดคิดแค่นั้น
นอกจากนั้น ค่าน้ำมันเผาศพเราซื้อมาเติมเอง  ค่าสัปเหร่อ ตกลงราคากันเอง  วัดไม่คิดค่าศาลา  พิธีกรเจ้าภาพหามาเอง  เออมีค่าน้ำประปา 200 บาท 7 วัน
comment78-1:ดีจังเลยนะคะ ^^
comment79:ต้องแบ่งส่วนออกมาครับ
ผมว่ามันมี 3 ส่วนหลักๆ ที่ต้องใช้เงิน

1. ส่วนของค่าใช้จ่ายของทางวัด ตรงนี้จริงๆ ไม่น่าสูงมาก เหมือนเป็นแค่ค่าสาธารณูปโภคและบำรุงวัด 
ถ้าเอาวัดทั่วไป ไม่ดัง ไม่สวย ไม่โอ่อ่า ราคาน่าจะไม่หนัก จนถึงฟรี

2. ส่วนของทำบุญ และปัจจัยที่ให้พระ พวกนี้ก้ำกึ่งระหว่าง ต้องให้เพราะตอบแทนพระ ไปจนถึงให้เพื่อให้ได้บุญเยอะ ได้หน้าเยอะ

3. ส่วนของหน้าตาเจ้าของงาน เช่น การจัดดอกไม้หน้างาน ตีมของงาน(ไทย หรือจีน หรืออะไรยังไง) อาหารกินที่เพียงพอต่อจำนวนแขก ใช้ของดี ราคาก็แพง และเป็นต้นทุนแปรผันตามจำนวนแขก พวกนี้แหละที่น่าจะแพงสุด

เอาง่ายๆ ....
ถ้าจัดเงียบๆ เรียบๆ ง่ายๆ วัดไม่ดัง วิ่งงานเอง มันก็คงไม่กี่ตังค์
แต่ถ้าบอกแขกเยอะ ซองก็เยอะ ก็แฟร์ๆ กันไป
แต่ถ้าเอาหรูหราโอ่อ่า วัดดัง ดอกไม้เต็ม จัดใหญ่ไฟกระพริบ จ้างออแกไนเซอร์มาทำแทน ตัวเองไม่ต้องวิ่งวุ่น แบบนี้ก็หนักหน่อย ซื้อเวลา ซื้อความสบาย
comment80:หลงกดเข้ามาอ่านกระทู้นี้แล้ว...
ถ้าเรารู้ว่าเราจะตาย 
ขอพายเรือไปกลางทะเลไกลๆ 
เอาหินถ่วงใส่กระเป๋า
ทิ้งตัวเอาหลังลง 
เป็นอาหารปลาดีกว่าค่ะ

ไม่อยากให้คนข้างหลังลำบาก
ไม่อยากให้ใครต้องมีภาระกับการตายของเรา
comment80-1:อย่าเลยตะเองงงง จมน้ำตายมันทรมานน๊าา

แต่ตอนเราเห็นค่าใช้จ่าย เราก็คิดหนักจริงๆค่ะ
ถ้าจะตาย อยากตายเงียบๆ ไม่รบกวนกระเป๋าสตางค์ลูกหลาน ต่อให้เป็นเงินที่เราหามาตอนนี้ก็เถอะ ไม่อยากให้ไปจัดเลี้ยงอะไรฟุ่มเฟือย หรือเสียอะไรเป็นแสนๆกับเราที่ตายไปแล้ว มันดูไร้สาระมากอ่ะ
comment81:ผมไม่แน่ใจว่าคุณสมเกียรติ โอสถสภา เป็นคนเขียนข้อความตามนั้นจริงหรือเปล่านะ  ผมลองไปค้นในเฟซบุ๊คของเขา ก็ไม่เห็นข้อความนี้ แต่ถ้าเขาเขียนจริง ก็นับว่าน่าแปลกอยู่

คือเขายกตัวอย่างมาแต่ละวัด..... ปัญหาคือวัดเหล่านั้นล้วนแต่เป็นวัดหลวงและมีเมรุหลวงหรือเป็นฌาปนสถานกองทัพ บางทีวัดครึ่ง ราชการครึ่งด้วยซ้ำ (ไม่ใช่กรรมการ แต่เป็น "ราชการ" นี่แหละ)

อีกอย่าง คือผมว่าถ้าญาติคุณสมเกียรติ โอสถสภา เสียชีวิต เขาก็คงเอาศพญาติเขาไปเผาตามวัดที่เขาพูดถึงรายชื่อมานี่แหละ บางทีอาจจะจัดอลังการจ่ายเป็นล้านด้วยซ้ำมั้ง  ถ้าไปจัดงานสวดศพวันเดียวพรุ่งนี้เผาในวัดลิงขบ อะไรทำนองนั้น ขี้คร้านจะจ่ายแค่ค่าน้ำมันเผาศพ (ถ้าจะถวายปัจจัยพระสวดก็ตามกำลังศรัทธา

ตอนพี่ชายผมเสียชีวิต ด้วยความที่ทำงานคลุกคลีพระศาสนามานาน รู้เรื่องการจัดงานบุญงานบำเพ็ญกุศล พ่อแม่ก็ให้ผมเป็นผู้ดำเนินการในการจัดงานและคุมค่าใช้จ่าย สรุปแล้วจ่ายไปแค่สี่พันเท่านั้นเอง ไม่มีอาหารเลี้ยงแขก ตั้งไว้แค่น้ำร้อนใครอยากกินกาแฟก็ไปชงเอาเอง ตั้งศพสามวัน วันที่สี่ก็เผา
comment81-1:เขียนจริงค่ะ ^^

ลองดูโพสต์ล่างๆเลยล่ะค่ะ เพราะนานอยุ่ 
แล้วก็เป็นโพสต์ที่ ดร เค้าแชร์จากข้อความเก่าที่ท่านเคยเขียนไว้เมื่อนานมาแล้วอีกทีน่ะค่ะ ^^
comment81-2:อ่านๆดูแล้ว ที่จะแพง ก็แพงตรงอาหารเลี้ยงแขก กับจัดงานให้ดูหรูหรานี่ล่ะค่ะ

แล้วทางคุณ พอจัดง่ายๆไม่มีอาหารเลี้ยงแบบนี้แล้ว มีคนครหามั๊ยเหรอคะ??
ถ้าเราตาย เราก็อยากให้ไม่ต้องจัดเลี้ยงอะไร  มาเพื่อมาไว้อาลัยเราก็พอ 
อย่างเราเห็นงานพ่อหลวง กลายเป็นคนไปยิ้มแย้ม ไปกินอาหาร ไปถ่ายรูป

มาเพื่อมากิน??  เราว่ามันไม่ใช่มากๆอ่ะค่ะ
comment81-3:เออ....ไม่ทราบว่าเรื่องนี้!ไปเกี่ยวอะไรกับ พ่อหลวง ของคนไทยค่ะ คนที่เข้ามาร่วมทำอาหารแจกเข้ามาด้วยใจรักพ่อหลวงกันทั้งนั้น ไม่ทราบว่า จขกท. เป็นอะไรมากหรือเปล่า ทุกคนที่ไปเข้าก็ไปด้วยใจ และที่เข้าไปกิน ไปถ่ายรูป กันเข้าก็ไม่ได้ทำให้ใครเดือดร้อนไม่ใช่หรอ ฝาก จขกท. คิดสักนิดก่อนจะแสดงความคิดเห็นอะไรแบบนี้นะ เพราะเราก็คนรักพ่อหลวงคนนีง #จากคนคิดต่าง
comment81-4:แนะนำ จขกท ตายเมื่อไหร่ ตั้งศพที่บ้านนะคะ เผาเชิงตะกอนข้างๆ บ้านนั่นหละคะ อย่าเอาร่างมาเป็นภาระวัดเลย
comment81-5:เห็นด้วยกับความคิดเห็นนี้ #ไอเดียบรรเจิดมาก #จากคนคิดต่าง
comment82:ถ้ามีตังค์นะ......
อยากทำฌาปนสถานเป็นเอกชน   มีการบริหารจัดการที่ถูกสุขลักษณะ  สามารถเอื้อต่อการจัดงานได้ทุกศาสนา เสียภาษีตามที่รัฐบาลกำหนด เป็นบริการจัดงานศพที่ครบวงจรและค่าใช้จ่ายตามเหมาะสมกับสภาพเศรษฐกิจสังคม    อันนี้คือยังฝันอยู่ 

เข้าสู่โหมดความเป็นจริงค่ะ  
คือเคยมีประสบการณ์จัดงานศพแล้วก็เหวอเหมือนกันว่า  อะไร ทำไมมันแพงแบบนี้ ทุกอย่างเป็นเงินไปหมด คือตอนจ่ายเงินเราไม่มีสมองคิดเรื่องอะไรแล้ว แค่ความสูญเสียคนที่เรารักก็ทำให้เราสะเทือนใจพอแล้ว  พอเสร็จงานมานั่ง บวก ลบ คูณ หาร  นี่กระอักไปหลายเดือนเลย  นึกถึงคนที่เขามีน้อยกว่าเรา ลำบากกว่าเราเค้าจะจัดงานยังไงกันนะ

เคยดูหนังญี่ปุ่น หนังฝรั่ง อะไรแบบนี้เค้าก็จะมีธุรกิจคล้ายๆ ที่ว่าเนาะ แต่เมืองไทยนี่ยังไม่ค่อยเห็น หรือมีแล้วแต่ยังไม่แพร่หลายก็ไม่รู้
comment82-1:เราก็คิดเช่นกันค่ะ 55
ทำให้ดีๆ ถูกสุขลักษณะ สะอาด และสุดท้ายก็มีเก็บเถ้าใส่ภาชนะดีๆให้ญาติๆกลับไปดูแล
แล้วกำหนดไปเลยว่าไม่มีเลี้ยง มีแค่น้ำดื่ม ชากาแฟ บริการ
อาจจะรายละ 10000 พอ  ไม่ต้องมากมายเป็นแสนๆขนาดนี้ ทำเพื่อคนเงินน้อยได้จัดงานอย่างดี ไม่ต้องกังวลเรื่องการครหาด้วยนะคะ ^^

อ่านๆดู ปัญหาที่เจอคือ กลัวคนอื่นครหาเรื่องงาน คนเป็นๆนี่ล่ะค่ะ ที่ต้องจัดงานให้ใหญ่ มีอาหารดีๆ กลัวคนอื่นมองไม่ดี
เราเลยอยากตัดปัญหาตรงนี้ ไม่ต้องมีอาหารไปเลย ให้คนได้เศร้า ได้ไว้อาลัยอย่างที่ควรจะเป็น น่าจะดีกว่า
comment83:ส่วนตัวต่างจังหวัดแพงกว่าแหะ
ราคาที่ว่ามาจัดในต่างจังหวัดได้ในคืนเดียว

ทำไมถึงแพงเช่นนั้น... เพราะงานเลี้ยงไง เคยได้ยินคำว่าคนตายขายคนเป็นไหม ?
ความจริงที่บ้านก็ไม่ได้อยากจัดแพงอะไรเช่นนั้นหรอก แต่คนในชุมชนดิ บังคับให้จัด
ยังไม่ได้ทำอะไรเลย เข้ามาเจ้ากี้เจ้าการจัดการเองให้หมด
แถมของที่ติดต่อจัดหาให้ก็ราคาแปร่ง ๆ ด้วย เช่นค่าล้างจานวันนึง พันบาท... WTF !

จะปฏิเสธก็ไม่ได้ เพราะจะโดนแอนตี้จากชุมชน
แอนตี้กันแรงแค่ไหน ก็ขนาดเจ้าอาวาสที่ไม่เห็นด้วยกับเรื่องนี้แล้วจะให้จัดงานศพถูก ๆ แค่ในวัดยังโดนชุมชนแบนเลย
โชคดีที่บ้านพอมีเงิน เลยรอดมาได้ แต่ได้ยินว่าบางคนถึงต้องขายที่ไร่ทั้งหมดเพื่องานศพเลย

แถมคนในชุมชนนี่มาเพื่อกินจริง ๆ บางคนไม่มาไหว้ศพก็เข้าไปกินแล้ว อาหารยังไม่จัดใส่จานกำลังล้างอยู่หลังครัว หยิบไปกินเองเฉยเลย แถมห่อกลับอีก
โชคดีหน่อยที่บ่อนวิ่งของผู้มีอิทธิพล (ใครก็ไม่รู้เห็นว่าเป็นหัวม็อบแล้วออกจากสส.นั่นน่ะ) เข้ามาเช่าที่ว่างข้าง ๆ เลยลดรายจ่ายไปได้หน่อย
เข้าไปดูแล้ว มีแม่ที่กระเตงทารกเข้ามาเล่นด้วย เด็กต่ำกว่า 18 ก็มีกันเพียบ มีนายดาบมาเป็นคนเฝ้าให้ด้วย
comment83-1:ฟังดูลำบากจริงๆเลยนะคะ งือออ
comment84:เจ็ดปีที่แล้ว ที่ชลบุรี 7วัน เกือบสามแสน จริงๆทำเล็กๆก็ไม่ต้องจ่ายเยอะ แล้วแต่ฐานะบุคคลดีกว่าค่ะ
comment85:งานศพแม่ผม วัดหลวงกลางหัวเมืองต่างจังหวัด ก็จัดการไม่ต่างจากกรุงเทพฯละครับสมัยนี้ ศาลา 1500+ โลงเย็น 500 (ต่อวันรวมน้ำไฟ) นอกนั้นพระที่ดูแลศาลาแทบจะลิสรายการมาให้เลยครับ แม่บ้านวันละเท่านี้ๆ ของสังฆทาน ผ้าบังฯ ค่าจิปาถะร้อยแปด ฯลฯ ครับ เครื่องเบรกหรืออาหารเลี้ยงแขกก็มีทางวัดเป็นธุระจัหาให้ได้แต่ผมไม่เอา ไปสั่งเอาของข้างนอกครับ ทีแรกจะมีไฟท์บังคับต้องเลี้ยงเพลทุกวัน แต่ผมไม่เอา จัดเลี้ยงเพล+เลี้ยงข้าวแขกแค่สองวันสุดท้ายครับ (ไม่งั้นจ่ายบาน หัวละ 90) พวกใส่ซองให้พระอีก มีกำหนดพระที่เทศน์องค์ละพัน พระที่สวดองค์ละ 500 ผมจัดให้สิ พระที่เทศน์องค์ละ 500 พระที่สวด 200 ฯลฯ หึหึ อีกเยอะครับเล่าไม่หมด ต้องไฟท์เต็มที่ถ้าเราอยากประหยัดคชจ. แต่ทำยังไงไม่ให้เสียเกียรติของแม่ ต้องหาจุดตรงกลางหาให้เจอครับ คุยให้เครียร์ หาเหตุผลดีๆครับ
comment86:งานพ่อเรา   สวด 3 วันเผา  รวมทุกอย่าง ไม่เกิน 45,000 บาท (รวมใส่ซองทำบุญวัดด้วย) ใน กทม. ค่ะ   แต่กว่าจะติดต่อหาที่ได้ เครียดมากค่ะ  - -"   วัดแถวบ้านไม่รับเลยเพราะติดปีใหม่บ้าง ติดวันเกิดเจ้าอาวาสบ้าง  และค่าใช้จ่ายสู้ไม่ไหวด้วยค่ะ
==================
พอผ่านเรื่องนี้ไปนี่  ใครคิดว่าตายแล้วจบไม่จริงเลยค่ะ   ค่าใช้จ่ายบานจริงๆ  แล้วหาข้อมูลพวกนี้ยากมาก!  เรานั่งหาค่าใช้จ่าย มีอะไรจำเป็นบ้าง   อย่างค่าโลงนี่  มารู้ทีหลัง โดนเก็บไปค่อนข้างเยอะ (จริงๆซอยบ้านเราก็มีร้านหีบศพ  แต่ด้วยตอนนั้นตกใจและเศร้าด้วย  จนท ก็มาถามบอกให้รีบคอนเฟิร์มเรื่องโลง  เลยตกลงสั่งโลงกับทางนี้  T_T)
comment86-1:ค่าโลง จริงๆควรจะเท่าไหร่เหรอคะ ><
comment86-2:ค่าโลง เป็นอะไรที่แพงเวอร์วังอลังการมากครับ ก็แค่ไม้อัด (ย้ำแค่ไม้อัด) เอาฐานสักสามชั้น โลงทาสีขาว ติดลายเทพพยม (พลาสติค) ข้างในบุนวมนิดหน่อย ปาไป 8500 up ละครับ
ถ้าพวกไม้สัก ไม้จริงไม่ต้องพูดถึงครับ สองสามหมื่นอัพ
ละพวกโลงศพ มีประเพณีแปลกอยู่อย่างนึงครับ คือห้ามต่อรองราคา บางร้านแปะป้ายไว้หน้าร้านเลยว่าด้วยประเพณีห้ามต่อราคา เพราะฉะนั้นโลงตัวอย่างติดป้ายราคาไหน ก็ซื้อราคานั้นครับ
comment86-3:ขอโทษนะคะ  เพิ่งมาอ่านย้อนหลัง  ตอนนั้นเราจ่ายไป 6,500.- ค่ะ  โลงสีขาว ยกหนึ่งชั้น (จนท บอกรายละเอียดมาแค่นี้ เท่าที่จำได้ค่ะ)  มีเปิดเป็นแคตตาล็อกเลย  เอากี่ชั้น  วัสดุยังไง บอกมาเลย แต่ถ้าแบบบธรรมดาสุดๆ โลงไม้ ไม่มีอะไรเลยก็ 2,000 ค่ะ
หลังงานศพพ่อเรา  เราเคยไปเจอ ราคาจะถูกกว่าที่ จนท แจ้งประมาณ 1,000-1,500 ค่ะ   
นอกจากค่าโลง  ก็มีค่า พี่ๆ จนท ด้วยค่ะ  ที่เราจ่ายแบบงงๆ  จนท ขนศพออกมาจากนิติเวชลงโลง(x3คน)  พี่ที่คอยประสานงานคนนู้นคนนี้  พี่คนขับรถจากนิติเวชมาวัด  พี่ที่ถือตะเกียงมาวัด  ค่าผ้าห่มคลุมศพ   จ่ายไปเกือบพันค่ะ  
เรื่องที่วัดก็มีรายละเอียดปลีกย่อยอีก
พอครบ 100 วัน  ทำบุญอีก  เราทำวัดที่ใกล้บ้าน  ไม่ใช่วัดที่สวดตอนแรก  เรื่องเยอะมากกก   เป็นวันทำบุญที่ไม่มีความสุขเลยค่ะ  เพราะมีปัญหาเรื่องประสานงานกับคนดูแล  

สรุปเลย  ปัญหาหลักคือค่าใช้จ่ายที่มองไม่เห็น  รายละเอียดปลีกย่อยเยอะแยะ  กับเรื่องคนเนี่ยแหละค่ะ   เข็ดไปอีกนานนนน  -___-"
comment87:ห้องศาสนาหรือนี่ 
คนเข้ามาเม้นท์ พุทธไหม รู้ ตื่น เบิกบาน????
ที่ที่ยกตัวอย่างหลายที่ การจัดงานไม่ใช่เรื่องของวัดเลยนะ
ของทหารอากาศบ้าง กองทัพบกบ้าง ตำรวจบ้าง
ลามปามพระโดยไม่มีข้อมูลที่ถูกต้องเลย
ค่าใช้จ่ายสูงมันเกิดจากค่านิยมฟุ่ยเฟือยของคนใช้บริการเองหรือเปล่า
คิด คิด คิด สมองมีไว้ให้คิด
ปัญญามีไว้ไตร่ตรองหาเหตุผลตามความเป็นจริง
comment87-1:อย่าว่ากันเลยนะคะ = =
มาแบ่งปันประสบการณ์จะดีกว่า ขออย่าให้กระทู้ที่เราอยากให้เป็นแหล่งข้อมูลกลายเป็นมีคอมเม้นท์ด่ากันในกระทู้เลยนะคะ

อย่างน้อย แก้ไขข้อความ เขียนแนะแนวทางเช่น ประหยัดค่าใช้จ่าย อย่าแคร์คนรอบข้าง อะไรก็ว่าไป จะดีกว่ามาเขียนแขวะคนอื่นแบบนี้นะคะ
กระทู้เรื่องความตายอย่างนี้ อย่าเขียนด่าว่ากันเองในกระทู้เลยค่ะ
comment87-2:แล้วปล่อยให้เขาลามปามพระสงฆ์องคเจ้ากันเลอะเทอะ????
ให้ข้อมูลที่ชัดเจนในกระทู้ก่อนดีไหม
งานศพที่ยกมาไม่ได้จัดโดยพระสักนิด 
และราคาที่ยกมาก็เป็นสิ่งที่เจ้าภาพต้องการความหรูสมฐานะ
ไม่ใช่การขูดรีดของวัดหรือฌาปนสถานอย่างที่สื่อออกมา
comment88:มีคนเข้าใจผิดกันเยอะ ... สำหรับการบริจาคเป็นอาจารย์ใหญ่ ต้องให้ญาติรีบแจ้งโรงพยาบาลที่เราบริจาคร่างกาย 
เพื่อฉีดยารักษาสภาพศพภายใน 24 ชั่วโมงหลังจากเสียชีวิต --จากนั้นเอามาดองฟอร์มาลีนเพื่อศึกษาอาจจะ 1-2 ปี / โดยวันนำอาจารย์มาศึกษาจะมีการทำบุญให้ก่อน --เมื่อศึกษาเรียบร้อยแล้วญาติสามารถนำศพไปฌาปกิจได้เอง หรือให้ภาควิชาจัดการให้ก็ได้แล้วแต่จะแจ้งกัน คร่าวๆ ประมาณนี้

หากสนใจให้ค้นคว้าข้อมูล หรือสอบถามแต่ละโรงพยาบาลเพิ่มเติม เผื่อระเบียบการอาจจะไม่เหมือนกันในบางจุดครับ
comment88-1:ขอบคุณสำหรับข้อมูลมากๆเลยค่ะ  เป็นประโยชน์มากจริงๆค่ะ ^^
comment88-2:ความเห็นที่ 88 พูดถูกค่ะ ประมาณนี้เลยค่ะ
comment89:เคยมีคนพูดว่า วัดเป็นที่ entertain ครบวงจร ตั้งแต่เกิดยันตาย
ยังไงต้องเข้าวัด

งานศพ รอได้มั้ยล่ะ อะไรก็รอได้ แต่งานศพรอไม่ได้ 
หลังๆไม่ค่อยทำบุญกับวัดแล้ว เพราะว่า พอเราละกิเลศให้พระ พระก็เลยมีกิเลศ
comment90:ไม่ใช่ทุกคนที่บริจาคร่างกายแล้วเขาจะรับนะคะ ถ้าร่างกายคุณไม่สมบูรณ์ตอนตายเขาก็ไม่เอา อย่างน้าเราเขาบอกเลยไม่รับ

เรายังคุยกับน้าว่า จะจัดงานศพวัดไหน เพราะบ้านอยู่ใกล้วัดสเมียนนารี ถ้าเป็นแสนคงไม่มี ห้าหมื่นนี่ก็มากแล้ว แกจะสวด 3 คืน แล้วเผาวันที่ 4 ไม่เชิญญาติมางาน คงมีแต่หลานสองคนกับลูกชายลูกสะใภ้ แต่พองานศพจริง ๆ คงมีคนมาเพิ่ม แต่อย่างหนึ่งที่เราไม่อยากจะมีคือ อาหาร น้ำก็คงต้องมีให้เป็นขวดหรืออาจจะไม่มีถ้าไม่ได้เชิญใคร แต่ก็ไม่สามารถที่จะคำนวนจำนวนแขกได้ เพราะแกตั้งใจไม่เชิญใคร มันจะดูน่าเกลียดไหมนี่สำหรับเรื่องอาหารและน้ำ แต่พอถึงเวลานั้นจริง ๆ คงไม่ได้ดั่งที่วางแผนไว้ ปัญหาคือเรื่องเงินค่าใช้จ่ายนี่ล่ะ เงินห้าหมื่นเงินแสนมันมากสำหรับคนไม่มีจริง ๆ เพราะทุกวันนี้พาร่างกายที่จะตายไม่ตายแหล่ไปหาหมอเดือนหนึ่งไม่ต่ำว่า 7 พันแล้ว แล้วจะเอาที่ไหนไปจัดงานศพ
comment90-1:ปัญหาใหญ่เลยนะคะนี่  สงสารคนที่อยู่ต่อจริงๆ
ทำไมต้องเสียเงินมากมายขนาดนี้ด้วยเนอะ T T

เราเองถ้าตาย ไม่อยากให้ต้องสวด ต้องอะไรเลย  ใส่โลกยกไปให้วัดเผาเลย จบ 
(ฟังสวด ฟังไปก็ฟังไม่ออกน่ะค่ะ 55 เผาๆไป ถ้าคิดถึงอยากไหว้ก็เอา kfc, เค้ก ขนมอร่อยๆไหว้กับรูปก็พอ  ถึงตอนนั้นเราไม่ต้องห่วงกลัวอ้วนแล้ว ของอ้วนๆน่ะ ไหว้มาเลยยย 55)
comment91:ยังไม่เคยไปดูตอนเขาคิดเงิน แต่พอรู้มาคร่าวๆ ว่าเจ็ดวัน รวมของกิน ด้วยเนี่ยเฉียดแสน (หรือแสนนิดๆก็ไม่รู้)
อันนี้คือไม่รวมที่ได้จากซองนะ เอาแค่ค่าใช้จ่ายทั้งหมด ตั้งแต่ตายเลย

ตอนนั้นถึงขั้นหันไปมองหน้าแม่แล้วบอกว่า ถ้าหนูตาย แล้วที่ไปบริจาคไว้เขาไม่เอาล่ะก็ ไม่ต้องจัดงานนะ เผาได้เลย 
แล้วค่อยไปประกาศเอาว่าเสียแล้ว จะได้ไม่เปลืองตังค์ ใครมีปัญหาตอบไป ความประสงค์ผู้ตาย จบ 
แม่ยังเขกหัวว่าอย่าพูดเล่น ทำงั้นไม่ได้หรอก แต่คือ เราพูดจริงๆ เกรงใจคนมา แถมเสียดายเงินที่ควรเอาไปทำอย่างอื่นด้วย
comment91-1:เราเองก็อยากให้เป็นอย่างนั้นค่ะ  เสียดายเงินแสน  แต่ลูกๆที่อยู่ข้างหลังคงไม่ยอม เห้ออ
comment92:ต่างจังหวัดก็หลักแสนนะ แต่ก็รวมๆทั้งค่าอาหารเลี้ยงแขกด้วย ตอนงานพ่อจัดไป5วันก็หมดรวมๆ150000ได้  แต่ถ้านับที่เข้าวัดจริงๆก็คงไม่เท่าไหร่ หนักไปทางค่าอาหารซะเยอะ เรื่องอาหารก็แล้วแต่ไปจ้างแม่ครัวเองหรือแม่ครัววัด หรือทำกันเองตามสะดวก แต่ถ้าออกไปนอกๆเมืองไกลๆจริงๆก้น่าะจหมดน้อยกว่านี้ อันนี้ประมานวัดในเมือง
comment93:จัดที่บ้านครับ จะไปวัดคือเผาเท่านั้น
comment94:จัดงานศพพ่อเมื่อปี 55  4 คืน จ่ายไป 200000 รักษาสุขภาพไว้ให้ดีๆๆ
comment94-1:แล้วรับซองมาเท่าไหร่
comment95:ตอนคุณแม่เสีย จัดงานศพที่วัดศรีเรืองบุญ จ.นนทบุรีครับ ตอนแรกก็กังวลเหมือนกันว่าหลายแน่ๆ แต่ที่วัดไม่เรียกค่าธรรมเนียมเลย จะมีก็ค่าอุปกรณ์ น้ำมันเตา และอุปกรณ์ต่างๆ ที่ราคาตายตัวอยู่เลย รวมถึงเงินใส่ซองที่เราใส่ได้เองตามศรัทธา แต่เบ็ดเสร็จก็หลายอยู่ครับ เพราะมีค่าอาหารและค่าใช้จ่ายอื่นๆ ด้วย ส่วนใหญ่น่าจะหมดไปกับค่าโลงและน้ำยาตั้งแต่ รพ. ตกใจที่มีแคตาล็อกพร้อมแพ็คเกจดอกไม้หน้าโลงให้เลือกด้วย คือ กำลังเสียใจอยู่เลือกไม่ถูกเลย รวมแล้วก็เกือบแสนได้ครับ
comment95-1:ธุรกิจค้ากินกับความตายจริงๆนะคะ แถมน่าจะได้หลายด้วย รายนึงคิดเป็นแสนกันเลย T T
comment96:สรรพากรไม่สนใจเข้าไปดูหน่อยเหรอครับ คงมีเงินเข้าคลังอีกเยอะ
comment96-1:จริงค่ะ  ธุรกิจรวยเงียบจริงๆ
comment97:จะจัดให้แพง ก็แพง จะจัดให้ถูก ก็ถูก มีแม่ของเจ้านายที่ทำงานเสียชีวิต นามสกุลใหญ่โต ร่ำรวยมหาศาล สั่งเสียให้นำศพมาเผาที่วัดเล็กๆต่างจังหวัด ห้ามไม่ให้บอกใคร มีผู้มาร่วมงาน 5 คน สวดเช้าแล้วเผาเลย วันเดียวจบ ขนาดอดีตสามี พ่อของเจ้าภาพยังไม่รู้เรื่องเลย มารู้ภายหลัง ตามไปทำบุญให้วัด 1 แสน
comment97-1:ของเราก็คงจะให้เป็นแนวๆนี้ล่ะค่ะ ^^
comment98:เรื่องนี้จริง ดูอย่างหลวงพ่อคูณท่าน บริจาคสรีระ ทางเพราะเรื่องงานศพนี่แหละ
comment99:ไม่มีงบ ก็อย่าไปเผาวัดใหญ่ๆซิ วัดในกรุงเทพที่เผาฟรีก็มี นี่เจ้าภาพเองก็อยากมีหน้ามีตาเผาวัดดังๆ อยากได้ศาลาใหญ่ ติดแอร์ สะดวกรถจอด ไปมาสะดวก ก็ต้องมีค่าใช้จ่ายแพงธรรมดา พระที่สวดก็ไม่ได้ตังเตามที่คิด ส่วนมากจะมีมูลนิธิ หรือสมาคมฌาปนกิจมาจัดการ ถวายพระพอเป็นพิธี เงินจะเข้ามูลนิธิ หรือสมาคม หรือเข้ากองทุนวัด และกรรมการวัดจะจัดการทั้งน้น
comment100:เคยไปดูบอร์ดราคาวัด ค่าใช้จ่ายต่อศพ ก็ราวๆนั้นแหละ
หนักๆ ก็ค่าอาหารวันเป็นหมื่นๆ ค่าดอกไม้สดตกแต่ง ถ้าดอกไม่ปลอมก็ลดไปหน่อย แต่จริงๆน่าจะฟรีด้วย ดอกไม้ปลอมวนมาไม่รู้กี่ศพแล้ว ของถวายพระก็วน แต่ก็มาเก็บเงิน แล้วก็ค่าเผา เตาแก๊ซบางที่ใช้น้ำมัน ก็แพงอยู่เผากันเป็นชั่วโมง กว่าจะเสร็จ 
ภาษีก็ไม่ต้องเสียแถมได้ใบอนุโมทนาไปลดภาษีได้อีกต่างหาก จริงๆถ้าสรรมพากรมาดูนี่เรามีเงินไปสร้างรถไฟฟ้าได้หลายสาบเลย
comment100-1:ไม่ต้องจัดงานยิ่งดีนะ ถ้าคิดแบบนี้
เอาไปเผาในเตาเผาขยะเทศบาล ไม่ต้องเสียเงินเลยแหละ
แต่คนที่เค้าทำ ทำแพงกว่าที่เขียนมาข้างบนเยอะ
เค้าคิดว่าเป็นการทำบุญให้ผู้วายชนม์เป็นครั้งสุดท้าย
ขนาดนั้น เงินช่วยงานศพยังเหลือ ก็ถวายวัดและทำสาธาณประโยชน์ได้โขอยู่
เรื่องบุญไม่ใช่คิดแบบเศรษฐศาสตร์ได้หรอกนะ
comment101:เท่าที่จัดมาเราว่าจัดต่างจังหวัดแพงกว่าในกรุงเทพนะคะ

งานศพที่ไหน ๆ ก็แพงค่ะ ต่างประเทศก็แพง เค้าถึงมีบริษัทรับจัดงานศพไงคะ
comment102:ปี 53
งานอาม่า จัด ณ ณาปนกิจ
7 วัน 2.5 แสน
ค่าโลงอย่างเดียว 85K

มีผู้ร่วมงานมาบริจาคได้มาประมาณ 4 แสน
แม่ม น้าๆ แบ่งไป-เอาหมด...
comment102-1:กรำ = =
comment103:วัดเยอะแยะ ไปเผาวัดดังทำไมกัน ย่าผมเผาวัด ชลฯ ปากเกร็ด สวด 5 คืน ทุกอย่างให้วัดจัดการหมด ไม่เกิน 3 หมื่นครับ
comment104:ความตายเป็นเรื่องที่ทุกคนต้องเจอ ให้บอกคนใกล้
ตัวไว้ด้วยว่าต้องการอย่างไร บางทีคนตายไม่ได้ต้องการแบบที่คนยังอยู่จัดการให้ 

อย่าให้คนตายขายคนเป็นเลย เมื่อคนที่เรารัก
ไม่อยู่แล้ว ทำบุญไปให้กับคนที่เรารักด้วยนะคะ
comment105:ต่อไปคงมีเก็บภาษีวัด
comment106:ถูกมากๆแล้ว
แถวบ้านผม จัดงานศพ สามวัดเผา ต้องมีแสน
comment107:เคยรู้ราคานี้เหมือนกัน 
ไงๆก็ตายแน่ เก็บตังไม่อยู่ด้วยดิ นั้นก็ผลักภาระให้คนอื่นดีกว่า คือทำแบบงี้...
เอาเงินไปทำประกันแบบคุ้มครอง คือ ตายได้เงิน หรืออายุ 60 ปีจะได้เงินเป็นงวดรายเดือนจน 90 ปี
ตายได้ 1 แสน จ่ายต่อเนื่อง 10 ปี ตายจะได้ 1.5 แสน ก่อน 60 นะ เราจ่าย ปีล่ะ 6 000 บาท หรือ 500 ต่อเดือน

แบบนี้ สรุปว่า ตายในช่วง 10 ปีแรก ได้เงิน 1 แสน เดือดร้อนญาติพี่น้องเยอะหน่อย 
                   ตายหลังช่วง 10 ปี สบายๆ ได้1.5 แสน ขอวัดแถวบ้าน + ดอกไม้สดหน้างานเปลี่ยนทุกวัน 555+
comment108:เจ้าภาพ...มีเงินช่วย มีเจ้าภาพในแต่ละคืน น่าจะช่วยแบ่งเบาได้ ถ้าไม่จัดงานแบบใหญ่โตเกินไป
comment109:วัดบึงทองหลาง ลาดพร้าว101 ค่าทำศพฟรี เผาฟรี มีสวดและเลี้ยงกาแฟฟรี 1 คืน สำหรับผู้ไม่มีรายได้ ส่วนผู้มีรายได้ทำบุญตามศรัทธา ส่วนใหญ่จะก็ทำบุญตามที่ได้ซองมาและใส่ซองเพิ่มสำหรับพระที่สวด เฉลี่ยๆกันไป
comment110:ประกันชีวิตผมซื้อไว้แค่ 75000 บาท กะว่าสำหรับทำศพโดยเฉพาะจะพอไหมนะ ตอนนั้น กะสวดคืนเดียวแล้วเผา
comment111:บริจาคก็ได้เงิน ตายก็ได้เงิน ภาษีก็ไม่เสีย 
ทำงานกับความเชื่อนี่ดีจริงๆ
comment112:ผมว่าเจ้าของกระทู้ ควรจะต้องบอกกระทรวงพาณิชย์ไปคุยกับเหล่าทัพบ้างก็ดีนาฮะ..อย่าง

วัดโสมนี่ ฌาปนสถานกองทัพบก



วัดพระศรีมหาธาตุบางเขนนี่  กรมอะไรสักอย่างของทหารอากาศดูแลนาฮะ  มีสำนักงานในวัดเลย

วัดตรีทศเทพนี่ถ้าจำไม่ผิดของตั้มหนวด



ผมว่าเจ้าของกระทู้ไม่เคยไปติดต่อก็เลยไม่รู้เลยจะบอกให้ครับ
comment112-1:ยังไงนะคะ?  บอกกระทรวงพาณิชย์ไปคุยกับเหล่าทัพ??

คุยเรื่องอะไรเหรอคะ งง??
comment112-2:เอ้า ก็อย่างที่บอกไงครับ ฌาปนสถานเหล่านี้กองทัพ / พี่ตั้ม เป็นคนดูแล และจัดตั้งราคาไว้ วัดซึ่งเป็นนิติบุคคลไม่ได้เข้าไปจัดการโดยตรง เพราะฉะนั้น ถ้าคุณจะบอกให้กระทรวงพาณิชย์มาคุมราคา คุณก็ต้องไปคุยกับเหล่าทัพพวกนี้ให้ลดราคาลงมาสิฮะ ตรงตัวเลย ผมเขียนอะไรเข้าใจยากหรือ ??
comment113:เคยสงสัยเหมือนกันว่าทำไมมีคนบ่นว่าแพงๆๆกัน วัดที่บ้านพึ่งจัดงานผู้ใหญมาเฉพาะค่าใช้จ่ายที่เกี่ยวกับวัด 5 พันบาทครับ เป็นค่าไฟและศาลากับโลงเย็นคืนล่ะ200 ค่าสัปเหร่อเราให้นอกเองเค้าไม่คิดเงินแต่เราให้นอกเอง3พันงาน7วันครับ. ส่วนพระสวดโชคดีมีเจ้าภาพทักคืนๆละหลายคณะเลยไม่มีครับ   ที่หนักจริงๆเป็นของเลี้ยงแขกมากกว่าครับ งานต่างจังหวัดก้กินกันล่ะครับไม่เหมือนงานในกรุง นมขวดนึงได้ล่ะ แต่ไม่ขาดทุนนะมีเงินเหลือซื้ออุปกรณ์การแพทย์บริจาคให้โรงบาลที่รักษาแกก่อนตายได้จำนวนนึงเลยนะ
อ้อ ถัากลัวเป็นภาระลูกหลานกองทุนสัจจะ กองทุนชาปณกิจ ชมรมผู้สูงอายุ ทำไว้เถอะครับจ่ายไม่กี่บาทแต่ก้ไม่จนตอนจัดงานครับ
comment114:หากใครสนใจอยากจะบริจาคร่างกายเพื่อการศึกษาทางการแพทย์ ก็สามารถบริจาคกับ รพ.จุฬาลงกรณ์ สภากาชาดไทย
โดยอ่านรายละเอียดเพิ่มเติมจากลิ้งค์สภากาชาดไทย ได้ค่ะ http://www.redcross.or.th/node/51

ข้อยกเว้นในการรับบริจาคร่างกาย ที่ผู้ต้องการบริจาคร่างกายควรรู้ ตามประกาศของสภากาชาดไทยค่ะ

เนื่องจากการเตรียมศพ เพื่อการศึกษาต้องผ่านการกระบวนการเตรียมอย่างเหมาะสม 
โรงพยาบาลฯ จึงไม่สามารถรับศพผู้อุทิศร่างกายฯ ดังนี้

16.1 ผู้อุทิศร่างกายฯ ที่ถึงแก่กรรม เกิน 20 ชั่วโมง ยกเว้น ได้เก็บไว้ในห้องเย็นของโรงพยาบาล
16.2 ผู้อุทิศร่างกายฯ ที่ได้ผ่านการผ่าตัดใหญ่ ทำให้สูญเสียอวัยวะ สำคัญๆ ยกเว้นดวงตา 
16.3   ผู้อุทิศร่างกายฯ ที่ถึงแก่กรรม มีสาเหตุจาก โรคมะเร็งที่ลุกลาม บริเวณศีรษะและ สมอง                
          ช่องอก  ช่องท้อง หรือติดเชื้อโรคร้ายแรง เช่น โรคภูมิคุ้มกันบกพร่อง (โรคเอดส์)                      
          ไวรัส ตับอักเสบ  วัณโรค และ พิษสุนัขบ้า
16.4    ผู้อุทิศร่างกายฯ เสียชีวิตจากอุบัติเหตุ  มีคดี เกี่ยวข้องกับคดี  หรือมีการผ่าพิสูจน์ 
16.5    ผู้อุทิศร่างกายฯ ที่มีน้ำหนักมากเกินกว่า 80 กิโลกรัม หรือ ผอมมากลักษณะไม่มีกล้ามเนื้อ
16.6    ร่างกายผู้อุทิศร่างกายฯ ที่ไม่เหมาะจะใช้ศึกษาได้ เช่น แขน ขา คด งอ จนเสียรูปร่าง 

อ้างอิงจากสภากาชาดไทย รพ.จุฬาลงกรณ์  http://www.redcross.or.th/node/51
comment115:รู้จักแต่วัดธาตุทอง ซึ่งราคาก็ประมาณนั้น 
ขนาดหลายปีก่อน ค่าใช้จ่ายยังเกือบแสน
มาในวันนี้ ราคาก็ต้องทะลุแสนแล้วล่ะ

ถามว่าเหมือนธุรกิจไหม ก็ใช่นะ ก็ถือเป็นธุรกิจฌาปนกิจ อย่างนึงแล้วกันค่ะ  
แต่ถามว่าสะดวกญาติไหม บอกได้เลยว่าสะดวกมาก 
ในเรื่องพิธีการ การจัดการต่างๆ บางทีญาติๆก็ไม่รู้หรอกค่ะ 
ราคาต่างๆ วัดเค้าจะมีรายการบอกไว้ค่อนข้างชัดเจน 
เช่น ค่าโลง ค่าดอกไม้ ค่าอาหาร ค่าไฟ ค่าคนงาน ฯลฯ 
แต่ก็ต้องเผื่อไว้ด้วย ทีนี้ก็แล้วแต่ญาติๆ ว่าจะสะดวกที่วัดไหน 

แนะนำให้สวดน้อยวันค่ะ 
1-3 วันก็พอ จะได้อยู่ในงบ 40-60k
ซึ่งสำหรับคนทำงานทั่วไป ก็น่าจะพอรวบรวมมาได้นะ
หรือถ้าทำประกันต่างๆ ไว้บ้าง ก็น่าจะพอครอบคลุมได้ค่ะ 

แต่เคยไปต่างจังหวัด แล้วเจอแบบที่มีไม้ล้อมรอบ แล้วเผากลางทุ่งนา
ชาวบ้านนิมนต์พระมาสวดให้ตอนเผา เราว่าก็ง่ายดีนะ ได้ปลงดีด้วย
จริงๆ ก็อยู่ที่ญาติๆล่ะค่ะ ว่าสะดวกแบบไหน 

...
comment115-1:วัดธาตุทองเพื่อนเราจัดสวด 3 คืนแล้วเผา  ไม่ถึงสามหมื่นค่ะ
คือบริษัทของผู้ตายมีสวัสดิการทำศพให้ สามหมื่น
บอกวัด  วัดก็จัดการให้ได้อย่างดีเลยค่ะ
comment116:ถ้าแพงขนาดนี้มีทางเลือกอื่นมั้ยอ่ะ เราไม่มีศาสนาใจจริงอยากให้ฝังดินจะได้เป็นปุ๋ยมีประโยชน์ดี
หรือไม่ก็เอาไปโยนทิ้งลงทะเลไกลๆหาอะไรถ่วงไว้ไม่ให้ลอยจะได้กลายเป็นอาหารให้ปลา

ตายไปก็ไม่รู้อะไรแล้วหละ ติดแต่ตรงความรู้สึกของคนที่ยังอยู่
เราไม่อยากจัดงานสวดอะไรทั้งนั้นเพราะไม่ได้เชื่อ เผาก็เผาไปเลยสบายดี
comment116-1:ถ้าไม่ได้ป่วย เป็นโรคร้ายแรง แนะนำให้บริจาคร่างกาย เพื่อการศึกษาทางการแพทย์ 

ให้กับ รพ.จุฬาลงกรณ์ สภากาชาดไทย  http://www.redcross.or.th/node/51

หรือ รพ. ศิริราช, รพ. รามาธิบดี (คณะแพทยศาสตร์ มหาวิทยาลัยมหิดล)

หรือ รพ. คณะแพทย์ของมหาวิทยาลัยฯ ในภูมิภาค ที่อยู่ใกล้บ้านที่สุดก็ได้ค่ะ
comment116-2:อยากได้ฌาปนสถานกลางๆ ที่ไม่เกี่ยวกับวัด
ไม่ต้องสวด เผาเลย
มีมั้ยคะ
comment116-3:บริจาคร่างกายสิฮะ ได้ประโยชน์ต่อนักศึกษาแพทย์

หรือถ้าอยากเก๋า แนะนำไปตายที่ทิเบตครับ เขาจะแล่ศพ แล้วอุทิศให้แร้งกิน ได้ประโยชน์ต่อเพื่อนร่วมโลก
comment117:ราคามันก็แล้วแต่ญาติจะเลือกนะ
มีตั้งแต่ศาลาใหญ่หรือเล็ก  มีแอร์ไหม
โลงแบบไหน ดอกไม้แบบไหน ของถวายพระ

คือเค้ามีให้ติ๊กๆเลือกเอา  ไม่ได้บังคับ
comment118:วัดถูกก็มี วัดแพงก็มี 
เราเลือกได้ 
บางคนอยากจัดใหญ่ แขกเยอะ แล้วมาบ่น
comment119:งานลุงกับป้า จัดงานที่วัดใจกลางกรุง ลูกพี่ลูกน้องเราทำร้านทอง ค่าใช้จ่ายไม่อั้น พิธีจีนมีกงเต็ก ศาลาเป็นแอร์ 

พิธีจีนแพงที่กระดาษเงิน กระดาษทอง ต้องพับและเผาทุกวัน อาหารว่างสั่งเป็น catering ของ S&P ทุกวัน 6 วันเว้นวันกงเต็ก เครื่องกงเต็ก(บรรดาของที่เผา) ค่าเสื้อพิธีกงเต็ก (เช่าชุดฟาง ซื้อเสื้อขาวกางเกงขาวให้ลูกหลานใส่ประมาณ 30 คน) ใส่ซองให้ลูกหลานที่เดินกงเต็ก โลงแบบจีน ค่าเช่ารถไปฝังศพ 2 คัน (ใส่โลง 1 คัน , พนักงานไปช่วยตอนฝังอีก 1 คัน) โต๊ะจีนเลี้ยงคืนกงเต็ก 2 มื้อ (กลางวัน 7 โต๊ะ /เย็น 15 โต๊ะ) เบ็ดเสร็จงานนั้นประมาณ 1 ล้าน 

ลุงอีกคนจัดวัดเดียวกัน ศาลาธรรมดาไม่แอร์ มีพิธีกงเต็กเหมือนกัน แต่เน้นจัดให้พิธีครบ ไม่หวือหวา ก็ 2-3 แสน 

คราวงานลูกพี่ลูกน้อง จัดง่ายๆ พิธีไทยสวด 3 วัน อาหารไปซื้อขนมแมคโครมาจัดเอง มีวันเผาจัดเป็นบุฟเฟต์มีไลน์อาหาร เผาเสร็จลอยอังคาร ทั้งงานรวมกันแสนกว่า

ทุกวันนี้ซื้อประกันไว้ด้วยเหตุผลเดียว ค่างานศพต้องไม่เดือดร้อนคนข้างหลัง ต้องซื้อไว้เผื่อเงินเฟ้อด้วย อนาคตค่างานศพต้องแพงขึ้นแน่นอน (3-5 แสนควรมีเตรียมไว้)
comment120:ตอนตาเสียหมดเป็นแสนก็ตกใจเหมือนกันค่ะ แต่ก็ได้ซองมาช่วยเยอะ คิดเหมือนกันว่าทำไมต้องเสียเงินมากมายขนาดนี้ แต่พอปู่เสียที่ต่างจังหวัด ไม่แพงแต่ต้องทำเองทุกอย่าง ไม่มีเจ้าหน้าที่วัดสักคนเลยถึงได้รู้ว่าเสียเงินแพงๆ เพื่อซื้อความสะดวกสบาย เจ้าหน้าที่วัดทำให้ทุกอย่างเจ้าภาพแค่ไปตามเวลาเท่านั้นเอง
comment121:ค่าใช้จ่ายเกี่ยวกับพิธีจริงๆก็พอรับได้ น่าจะแสนต้นๆ
แต่ที่หนักสุดคือค่าอาหารเลี้ยงพระและแขก

จัดงานศพคุณแม่ 7 วัน  ตจว
อาหารเลี้ยงพระเพลและแขก จ้างเหมาข้าว 1 หม้อ กับข้าว 5 อย่าง สำหรับแขกประมาณ 60 คน  วันละ 8,000-9,000
อาหารเลี้ยงแขกตอนเย็น  ประมาณ 400 หัว  เพราะแขกบางคนกิน 2 จาน @40  ของหวาน@20*100 ถ้วย 
ตกวันละ  18,000
ยังมีค่าน้ำดื่มอีก
เฉพาะค่า อาหารรวม7วัน ราว 2 แสน
รวมเงินจัดงานทั้งหมด  3แสนกว่า
รู้สึกว่าควักเงินไหลออกจากกระเป๋าตลอดเวลา
comment122:ไหน ๆ ก็ไหน ๆ แล้ว แนะนำเจ้าของกระทู้ ลองไปดูตัวอย่างการจัดการเรื่องงานศพของวัดพระศรีรัตนมหาธาตุบางเขนดูครับ วัดที่คุณยกตัวอย่างมานั่นแหละ

ผมแนะนำว่า เข้าไปถึงนะ เดินไปสำนักงานจัดการวัด คุณก็จะเห็นเองครับว่าเจ้าหน้าที่พวกนั้นเป็นลูกจ้างของกรมหนึ่งในกองทัพอากาศ เขาก็จะกางราคาเสร็จสรรพเลยว่า ต้องการแผนแบบไหน จะมีอาหารไหม มีพิธีการแบบไหนอย่างไร ศาลาเอามีเครื่องปรับอากาศไหม หรือศาลาแบบไหน มีบอกหมดครับ ราคามันต่างกันก็ตรงนี้แหละ 

ถ้าเจ้าภาพไม่ต้องคำนึงถึงหน้าตาว่าจะต้องเชิญแขกเหรื่อเยอะแยะ ถ้าไม่เชิญแล้วแขกจะไม่งอแง หรือโกรธว่าไม่ให้เกียรติกันเลย ผมว่าจัดวัดไหนก็ได้ฮะ ราคาก็ไม่แพง  คำถามที่ต้องถามกลับก็คือ ความต้องการของผู้ตายกับญาติผู้ตายต่างหากที่เป็นตัวกำหนดความฟุ่มเฟือยของงานศพครับ 

คนเราเอะอะ ก็วิจารณ์คนอื่นไว้ก่อน โดยที่ไม่ได้ดูเลยว่าสาเหตุจริง ๆ มันมาจากไหน
comment122-1:อันนี้เรื่องจริงเลยค่ะ ไม่รู้จริง แค่อ่าน แค่ฟังต่อๆ กันมา แล้วเอามามโนไปเองหนักมาก โดยเฉพาะ จขกท นะคะ ควรศึกษาเองให้เข้าใจซะก่อน แล้วค่อยมาเขียน เขียนแบบนี้คนอื่นก็เข้าใจผิดหมดว่าวัดดังๆ ต้องแพง
comment122-2:เด๋วนะ คุณ 122-1 
กลับขึ้นไปอ่านใหม่อีกทีนะคะ  เรายกข้อความพร้อมให้เครดิตคนเขียนแล้ว ได้อ่านไหมคะ?
คุณบอกให้เราศึกษาให้ดีก่อนแล้วค่อยเขียน เราว่าขั้นแรก คุณควรกลับขึ้นไปศึกษาที่เราเขียนให้ดีก่อนดีกว่า  
ขนาดเรายกมา ใส่ " " ให้เรียบร้อย พร้อมเขียนเครดิตว่ามาจากใคร คุณยังมาบอกว่าเรามโนอีก

อีกอย่าง ที่เราตั้งกระทู้ ก็เพื่อถามความเห็นคนที่เคยประสบมา มีประสบการณ์ในนี้  ซึ่งหลายๆความเห็นก็เป็นแสนจริงๆ  เกิน 80% เลย ไปตามอ่านดูนะ  "เปิดหูเปิดตาและศึกษาหน่อยนะคะ"

ความเห็นน่าเกลียดจริงๆ  ตัวเองไม่อ่านไม่ดูเองแท้ๆ  แย่ๆนะคะ
comment123:ผมว่า ที่หมดเยอะ เพราะซื้อความสะดวกของตัวเองครับ  ทุกวันนี้ ทำอะไรก็ล้วนแต่ต้องใช้เงิน
ค่าไฟ ค่าสถานที่ ค่าอาหาร ฯลฯ 

หากท่านอยากประหยัด ตายแล้ว ขุดหลุมฝังเลยครับ
หากอยากดูดีหน่อย  ก็จัดสวดทำบุญให้คนตายหน่อย ไม้ก่อเชิงตะกอน เผาเลยครับ
หากอยากดูดี มีหน้ามีตาในสังคม  ก็สวดหลายวัน คนมาเยอะ เลี้ยงกับข้าวเยอะ พิธีเยอะ  อันนี้ดูดี  แต่เสียหลายตังครับ  
...............
ด้วยความเคารพ ไม่ได้จะมาขัดนะครับ เพียงแต่ให้คิดวิเคราะห์อย่างมีสติ 
เหมือนเวลางานแต่งงาน ก็หมดเยอะเหมือนกันครับ  หรืออยากหมดน้อยก็เลือกได้เช่นกัน
comment124:ผมว่าเรามีทางเลือกครับ จะจัดแบบไหน อย่างไร ราคาไหน ให้เหมาะกับตัวเอง
พึ่งไปงานศพ สดๆ ร้อนๆ มา 4 วัดติดๆ กัน วัดไฮโซในเมืองวัดบ้านๆ ในเมือง วัดไฮโซชานเมือง วัดบ้านๆ ชานเมือง
เจ้าภาพก็เลือกวัดเลือกราคาได้ตามสภาพเศรษฐกิจของตัวเองครับ
ถามว่าวัดเก็บแพงไหม ผมว่าก็แพง แต่ก็สมเหตุสมผลนะครับ ดูจากรายละเอียดที่ทำ คนและทรัพยากรที่ใช้ เฉลี่ยต่อวันแล้วก็รับได้
ที่สังเกตคือธุรกิจเกี่ยวเนื่องกับงานศพ เป็นธุรกิจที่ใหญ่และถ้าใครทำดีๆ ฉีกแนวได้นี่รวยได้เลย
ไปยืนสั่งหรีดหน้าวัด คนแน่นเอี๊ยด เข้ามาในวัด หรีดแบบหน้าวัดกลายเป็นธรรมดา มีแต่หรีดสวยๆ งามๆ แพงๆ 
ธุรกิจอาหารชุดงานศพก็ดูน่าจะกิจการดีเช่นเดียวกัน
comment124-1:จริงค่ะ ^^
comment125:บริจาคร่างให้รบ. ไปเลย เป็นการทำบุญครั้งสุดท้ายที่ทุกคนสรรเสริญ
comment126:สู้ตจวไม่ได้ครับทำศพที่บ้านเก็บค่าต๋องคืนนึงได้เป็นหมื่นพอถึงวันเผาเจ้ามือจ้างให้อยู่ต่ออีกสองสามคืน
comment127:#ก็ไม่รู้สินะ ต่างคนต่างมุมมอง แต่เราเคยจัดงานพ่อเราเมื่อปี 57 ต้ง 5 คืนหมดไป 30,000 เกือบ 40,000 เองนะ ตั้งที่ ฌาปนสถานกองทัพอากาศ (วัดพระศรี) ใช้ของที่วัดทุกอย่าง เราว่านะแต่ละงานจัดงานไม่เหมือนกัน งานที่แพงๆอ่ะ เข้าจัดเต็มจัดหนังโดยไม่ได้คำนึงถึงค่าใช้จ่ายหรือบ้างงานผู้เสียท่านได้สร้างไว้ให้ลูกหลานเยอะ ลูกหลานก็ตอบแทนบุญคุณโดยการจัดงานให้สมเกียติแกผู้เสียที่ได้สร้างไว้ให้มากกว่า เราว่าถ้าคุณอย่างรุ้ว่าเข้าแพงจริงไหมทำไมไม่ไปคุยหรือขอใบรายละเอียดที่เข้าสามารชี้แจงได้มากกว่า ไม่ใช้จะ #มโนกันไปว่าวัดนั้นแพงวัดนี้แพง ลองไปสอบถามข้อมูลเข้าดูก่อน ถ้าเราไม่ถูกใจคิดว่าแพงเราก็ไม่ต้องไปใช้บริการเข้าดีกว่าเปล่า  #จากคนคิดต่าง
comment127-1:ไม่เกี่ยวกับคิดต่าง คิดไม่ต่างนะคะ ^^

แชร์ประสบการณ์กันค่ะ

สรุปๆแล้ว คือ ถ้าไม่เลี้ยงหมดกับค่าอาหารเยอะ ก็ไม่แพงค่ะ
comment127-2:
comment127-3:ก็ จขกท เปิดหัวข้อมาว่า "ความตายเป็นสิ่งฟุ่มเฟือยครับ อยู่เป็นเพื่อนกันต่อไป ค่าทำศพแพง จริงๆมันก็ไม่ใช่ความฟุ่มเฟือยนะค่ะ มันเป็นสิ่งที่คนเป็นลูกเป็นหลานและคนในครอบครัวของผู้เสีย เข้าต้องในสิ่งที่ถูกต้อง #คนเราไม่ได้ตายกันบ่อยๆหรอกค่ะ ถ้าเรามีน้อยเราก็ทำแต่น้อย มีมากเราก็ทำมากไม่ได้เกี่ยวกะทางวัดหรือทางที่เราจะสั่งอาหารดอกไม้หรอกค่ะ เพราะลองทำอาหารดอกไม้เองก็ มีค่าใช้จ่ายเหมือนกันค่ะ สิ่งอำนวยความสะดวกพวกนี้เข้าก็ต้องเอาเงินมาดำรงค์ชีวิตเหมือนกันค่ะ ตามนี้นะค่ะ #แค่แชร์ประสบการณ์เฉยๆ
comment128:เฉพาะวัดไม่แพง แต่ที่แพงคือหน้าตา กับความสะดวก คนเป็น โดย คนไปหากินกับวัดนี่แหละที่แพง ยิ่งได้พระราชทานเพลิงด้วย นี่หนักเลย ตอนอาผมเสีย สามารถขอรับพระราชทานเพลิงได้  
เพราะบริจาคอวัยวะ ทาง รพ จะจัดการให้ ไม่มีค่าใช้จ่ายอะไร  แต่ก็ไม่กล้าขอเพราะ พิธีการเยอะ แล ค่าใช้จ่ายอื่นๆตามมาอีกมาก
comment129:บริจาค ร่างให้กับโรงพยาบาลครับ มีประโยชน์ด้วย
จัดงานเชิญเเค่ญาติคนสนิท คงหมดไม่เยอะ
comment130:ทำต่างจังหวัดแพงกว่าโดยเฉพาะค่าอาหาร
ในกท. คุมค่าใช้จ่ายได้ เป๊ะๆ ตามจำนวนที่สั่ง
แต่ที่ตจว. เจอค่าหมูค่าผักค่าแรงคนครัว คุมงบไม่ได้
comment130-1:อ่ออ ถึงว่าทำไม ตจว ถึงแพงนัก
comment131:บางกรณี.....
มันก็คล้ายกับงานแต่งแหละน้อ
จัดงานให้หรูหวังเงินใส่ซองช่วยงาน
สะระตะแล้วกำไร
comment132:วัดแถวบ้านผม สระบุรี ค่าศาลาไม่เสีย โลงธรรมดาโยมสั่งเอง ถ้าไม่มีเงินที่วัดออกค่าโลงให้ โลงเย็นฟรี ค่าน้ำค่าไฟแล้วแต่ศรัทธา ค่าน้ำมันตอนเผาโยมต้องจ่าย ไม่มีเงินพระจะออกให้ เงินถวายพระแล้วแต่ศรัทธา อาหารเครื่องดื่ม แม่ครัว แม่บ้าน โยมจัดการหามา ทางวัดจะมีกองทุนสำหรับศพไร้ญาติ ศพที่ไม่ค่อยมีเงินไว้ส่วนหนึ่ง
comment133:...วัดที่ยกมา วัดหลวงทั้งนั้นเลย ส่วนใหญ่ที่เจอมา คือวัดเขาจัดการเองให้แถบหมดทุกอย่างเลย มีคนเฝ้าให้ ต่อธูปตลอดทั้งคืน ทำพิธีเสร็จ 4-5 ทุ่มก็เชิญญาติกลับบ้านแล้ว...เท่าที่เจอ
comment133-1:2ทุ่มกว่าๆก็ปิดศาลาแล้วค่ะ
comment134:แถวบ้านเราชาวบ้านจะนิยมตั้งศพไว้ที่บ้าน โลงเย็นของวัดมีให้ยืม(ไม่แน่ใจว่าเสียค่ายืมไหม)อุปกรณ์ทำครัวก็ยืมที่วัดได้ หากเอาถังแก๊สไปใช้ด้วยต้องเติมกลับมาคืน ค่าจ้างแม่ครัวคนล้างจ้างคนเสิร์ฟไม่มีเพราะญาติพี่น้องเพื่อนบ้านที่สนิทมาช่วยกันทำ แต่ถ้าบ้านไหนที่ไม่ค่อยไปช่วยงานเพื่อนบ้าน ชาวบ้านก็ไม่ค่อยอยากไปช่วยงานเท่าไหร่ เรื่องใช้จ่ายอื่นๆ เราไม่ค่อยรู้เท่าไหร่ แต่คงมากอยู่มั้งคะถ้าตั้งศพไว้หลายวัน ส่วนตัวยังไม่มีประสบการณ์ตรง แต่แม่ก็เคยพูดเรื่องไว้เหมือนกันว่าให้เอาไว้วันเดียว เอาไว้นานก็ไม่ฟื้นมาหรอก เปลืองเงินปล่าวๆ
  แต่เรื่องกินนี่ที่นี่ถึงไหนถึงกันเหมือนกันค่ะ กินเสร็จมีห่อกลับอีกด้วยไม่ว่าจะงานศพ งานบวช งานแต่ง งานกฐิน กับข้าวไม่อร่อย มีไม่พอมีการไม่ให้ซองด้วยแถมเอาไม่นินทาลับหลังต่ออีกว่างกนู้นนั่นนี่ กับพระกับเจ้าไม่ยุ่งยากเท่ากับหาใส่ปากคนที่มาร่วมงานหรอกค่ะ

title:กระทู้ย้อนรอยคดีดัง11ปีก่อน ครั้งหนึ่ง...เคยมีฆาตกรโรคจิตเข้ามาแทงเพื่อนฉันถึงในโรงเรียน (มุมมองผู้อยู่ในเหตุการณ์)
comment:เมื่อวันก่อน นั่งไถเฟสบุคไปเรื่อยเปื่อย เจอคนแชร์โพสๆนึงมา...

เห็นหน้าก็ว่าคุ้นๆ.... อ้อ โจทย์เก่าโรงเรียนเราเอง... 

จำคดีดังเมื่อ11ปีก่อนได้ไหมคะ ที่เคยเป็นข่าวครึกโครมกันไปทั่วประเทศ
จำช่วงเวลาที่ข่าวแทบทุกสำนัก หนังสือพิมพ์ทุกฉบับประโครมข่าวเรื่องนี้ 
จำความวุ่นวายในต้นเดือนกันยายน 2548 
จำวันที่ 9 กันยายน 2548 มีฆาตกรสุดโรคจิตคนหนึ่ง วางแผนบุกเข้าไปแทงเด็กนักเรียน4คนถึงใน รร.ของตัวเอง 

หลายคนอาจจำไม่ได้ (ก็แหงสิ เรายังลืมไปแล้วเลย 5555)

งั้นวันนี้ว่างๆพอดี เลยจะมาเล่าให้ฟังในฐานะผู้ที่อยู่ในเหตุการณ์ค่ะ... 

ขอย้อนข่าวนิดนึงก่อนเผื่อท่านที่จำไม่ได้หรือน้องๆหนูๆที่เกิดไม่ทันข่าวนี้... (เอ้ะ ดูแก่จัง)
เราไม่อยากจะพูดชื่อ ใคร อะไรให้ชัดเจนขนาดนั้น เอาเป็นว่าแปะลิ้งข่าวให้ไปย้อนอ่านละกันนะคะ 
http://www.manager.co.th/Crime/ViewNews.aspx?NewsID=9480000122646
http://www.manager.co.th/Crime/ViewNews.aspx?NewsID=9510000137416

ขอบอกก่อนว่า เหตุการณ์ต่อไปนี้ เป็นมุมมองของตัวผู้เล่า (ก็คือ จขกท.) เมื่อ11ปีก่อน ที่ จขกท.เจอกับตัว บวกกับเรื่องราวของเพื่อนๆและพี่ๆ ที่เคยเล่าให้จขกท.ฟัง ก็ถือว่าเป็นเรื่องราว อุทาหรณ์หรืออะไรก็แล้วแต่ แต่เป็นเรื่องจริงตามที่จขกท. เห็น ได้ยิน ได้สัมผัส 100%  จขกท. อาจไม่ได้เป็นผู้รู้ทั้งหมด ก็แค่1ในคนที่เคยร่วมเหตุการณ์สุดอันตรายนี้ ถ้าหากเล่าผิดถูกประการได้ก็ขออภัย...
comment1:เราเป็นเด็ก รร. ที่เกิดเรื่องค่ะ (ไม่ขอระบุละกันนะคะว่าเป็นเด็กชั้นไหน เอาเป็นว่าอยู่ในช่วงวัยที่พอรู้เรื่องอะไรๆดีระดับนึงแล้ว)

โรงเรียนเราเป็นโรงเรียนเก่าแก่ ตั้งมาเกือบร้อยปี (ปัจจุบันเกินละ)  เข้มงวดมาตลอด เรื่องระเบียบวินัยต้องขอคุยหน่อยเหอะ ว่าเข้มงวดมากๆและเป๊ะสุด แต่ขนาดความเคร่งครัดในกฎเบอร์นี้แล้ว แต่บทจะซวยมันก็ซวย... ใครจะรู้ว่าวันนั้นหวยจะมาออกที่ โรงเรียนเรา...

ขอเรียกวันนั้นว่าเป็นศุกร์สุดสยองในชีวิตละกัน ใครจะรู้ว่าเช้าวันธรรมดาแสนสุข จะเป็นวันที่โหดร้ายสุดในประวัติศาสตร์ของโรงเรียน... 

วันนั้นอากาศเย็นสบาย เด็กๆไปโรงเรียน ทุกคนร่าเริงเป็นพิเศษเพราะวันนี้เป็นวันศุกร์ พรุ่งนี้จะได้หยุดไปเล่นไปพักตื่นสายได้   จนเหตุการณ์หนึ่งได้เกิดขึ้น...

"มีคนถูกแทง" นั่นคือประโยคแรกที่เราได้ยินคนคุยกันให้แซ่ด... เรามาถึงโรงเรียนประมาณ 7:30 กว่าจะรู้ตัวก็ยืนงงเป็นไก่ตาแตกอยู่หน้าโรงเรียน...   
พ่อจอดส่งเราก่อนถึงโรงเรียนและขับไปอีกทาง ดังนั้นกลับตัวก็ไม่ได้แล้ว เรายืนเอ๋อค้างเติ่งด้วยความ งง จนมีครูเวรที่เฝ้าเด็กๆหน้าโรงเรียนมาสะกิดหลังอย่างแรง ครูถามว่าพ่อแม่เราอยู่ไหน มีโทรศัพท์ไหม รีบโทรให้พ่อแม่มารับกลับด่วนนะ เราบอกว่าพ่อกลับบ้านไปแล้ว ครูเลยให้เราไปยืนออกับเด็กๆกลุ่มนึง บอกว่าตอนนี้มีเรื่องนิดหน่อย เดี๋ยวครูจะพาเข้าโรงเรียนพร้อมกัน.. ให้รวมกลุ่มไว้ อย่าแตกแถว
comment2:มองซ้ายขวา เราเห็นผู้ปกครองหลายคนสีหน้าหวั่นวิตก บางคนเริ่มสติแตก บางคนร้องไห้... มือเกาะลูกกรงกันแน่น มีคนเครียดจนลงไปนั่งกับพื้น บางคนทำท่าเหมือนจะเข้าไปในโรงเรียน บอกว่าลูกฉันอยู่ในนั้น... แต่ครูพละ2-3คนกับยามก็กั้นไว้  รอบตัวเราทุกๆอย่างมันชุลมุนวุ่นวายมาก เราได้ยินเสียงหวอไซเรนมาแต่ไกลแล้ว...

ในตอนนั้นแม่เพื่อนเราคนนึงเห็นเราเข้า หล่อนก็รีบวิ่งมาหา พูดเสียงสั่น "แม่ติดต่อ บี ไม่ได้เลย ถ้าเข้าไปในโรงเรียนแล้ว ฝากบอก บี (นามสมมุติ) ด้วยว่ารีบโทรกลับหาแม่ด้วย แม่โทรหาเขาไม่ติด" เราก็พยักหน้าเออออไป ทั้งที่ยังจับใจความไม่ได้เลยว่าเกิดอะไรขึ้น... แต่แม่บีสรุปคร่าวๆว่า มีคนร้ายเข้าไปแทงเด็กในโรงเรียน ตำรวจกำลังตามจับอยู่..


ครูภาษาอังกฤษเราคนหนึ่ง  เดินมาบอกให้เราจับคู่จูงมือน้องประถม1คน และกำชับว่าจะนำพวกเราพาน้องๆไปส่งในห้องเรียนประถมต้นก่อนแล้วค่อยไปส่งที่ห้องเรียนพวกเรา  ตึกเรียนประถมต้นอยู่ทางด้านซ้ายของสนาม แต่ประตูโรงเรียนเรา(ที่เปิดอยู่) มันอยู่ด้านขวา ครูบอกว่าไม่อยากให้เราไปเดินดุ่มๆกลางแจ้ง เลยใช้เส้นทางเลียบไปทางตึก (จากA ไปส่งน้องป1 ที่ ตึกB แล้วเลียบเส้นทางหน้าหอประชุมก่อนจะเข้าทางเดินระหว่างตึกเลียบไปถึงห้องเรียนเราที่ตึกC)


เราต้องก้มหัวและวิ่งเข้าโรงเรียน ทำตัวให้ชิด เดินเลียบกำแพงให้มากที่สุด ครูอังกฤษยังคงเดินนำเรากับเพื่อนๆอีก2-3คน ทุกคนจับมือคู่น้องประถมของตัวเองแน่น เพราะสิ่งสุดท้ายที่ครูฝากไว้คือ อย่าปล่อยมือน้อง ถ้าเรายังไม่ส่งน้องถึงห้องที่ปลอดภัยที่สุด ถ้านึกไม่ออกว่าวิ่งกันท่าไหน มันเหมือนพวกท่านินจาที่ย่องเข้าบ้านโชกุนไปลอบสังหารอ่ะ ....ความรู้สึกในตอนนั้นคือ... นี่โรงเรียนกุนะ.. นี่กุทำบ้าอะไรวะเนี่ยยย 
ทำไมคนที่ต้องมากลัวสั่นงันงกต้องมากลายเป็นพวกเรา...
comment3:เด็กๆถึงห้องอย่างปลอดภัย หลังจากนั้นครูก็พาพวกเราจับมือต่อกันยาวเรียงขึ้นตึกของพวกเรา .. 
ทีละชั้น ทีละชั้น... โดยที่ครูจะเป็นคนนำ ครูอีกคนคอยตามหลังแถว พอเห็นว่าทางปลอดภัย ก็ให้วิ่งตามครู 


โรงเรียนที่มีนักเรียนเต็มไปหมดแต่กลับเงียบจนเหมือนป่าช้า เหมือนกับทุกคนพยายามจะเก็บเสียงของตัวเองให้เบาที่สุด เงียบที่สุด จนเป็นความเงียบตลอดเส้นทางที่เราขึ้นมา เงียบจนน่าขนลุก ตามทางขึ้นตึกเราแอบเห็นเลือดตามราวบันได และกองเลือดเล็กๆด้วย เราไม่รู้ว่าเพื่อนห้องอื่นทำยังไงหรือเป็นตายร้ายดียังไง เพราะทุกห้องปิดประตูใหญ่หมด (รร.เราห้องเรียนจะมีประตู2ชั้น คือประตูกระจกกับประตูไม้ที่เป็นประตูใหญ่ของแต่ละห้อง)  

จนในที่สุด ก็มาถึงห้องเรา.. ครูส่งเราเป็นนักเรียนคนก่อนสุดท้าย... 
เราจำได้ว่า ขนาดครูจะเคาะห้องตอนพาพวกเรามาส่งยังต้องพูดรหัสพูดชื่อกันเต็มๆชัดๆ เพราะกลัวว่าคนที่มาเคาะจะไม่ใช่ครู คือคนร้ายจิตไม่ปกติไง มันน่ากลัวที่ไม่มีใครรู้ว่าจะเกิดบ้าทำอะไรขึ้นมาอีก... ทุกคนได้แต่เซฟความปลอดภัยของห้องตัวเองกันทั้งนั้น...

พอเราเข้ามาในห้อง จำได้ว่าได้ยินเสียงเพื่อนร้องปรบมือกันใหญ่ เหมือนดีใจที่เรารอดผ่านสงครามเวียดนามมายังไงยังงั้น .. 
ไม่รู้ห้องคนอื่นเป็นไง แต่ห้องเราทุกคนปิดห้องล็อกกลอนและเอาโต๊ะขวางฟีลแบบหนังซอมบี้มาก 

ทุกคนเริ่มถามเราว่าข้างนอกเป็นยังไง หลังจากนั้นทุกคนก็เริ่มเล่าถึงสิ่งที่ได้ยินได้เห็นกันมา เพื่อนเราคนนึงร้องไห้ บอกเป็นห่วงเพื่อนคนนึงที่โดนแทง บางคนกลัวว่าเพื่อนคนอื่นๆจะยังติดอยู่ข้างนอก ห้องเราตอนนี้มีทั้งเพื่อนต่างห้อง เพื่อนห้องเดียวกัน ไม่มีใครรู้ว่าคนอื่นๆอยู่ที่ไหนกันแล้ว...

และความคิดตั้งแต่เริ่มว่าผู้ร้ายจะน่ากลัวสักแค่ไหนเชียว ..ก็ต้องขอถอนคำพูด จากคำบอกเล่าของเพื่อนๆในห้อง... เราเล่าเรื่องราวที่ต่างคนต่างได้รับกันมา มีคนเห็นกองเลือด มีคนบอกว่าโซน ม1 ฆาตกรวิ่งไล่ฟันบุกเข้าไปถึงห้อง มีคนบอกว่าเพื่อนร่วมชั้นของเราโดนแทง มีคนเห็นหน้าฆาตกร ...

มีคนบอกว่าเป็นผู้หญิงผมสั้น ในชุดสีแดงเลือดหมู ถือมีด....
.
.
และยิ้มให้...
comment3-1:น่ากลัว... หลอนเลย
comment4:ฆาตกรคนนี้หลุดเข้ามาได้ ทุกอย่างวุ่นวายมาก คือไม่มีใครเคยเจอเคสนี้มาก่อน แถมมีข่าวลืออีกว่าคนร้ายไม่ได้มีแค่คนเดียว...
ต่อมาทราบว่า คนร้ายได้มีการสังเกตุการณ์อยู่ถึง3ปี เตรียมการต่ออีกเป็นอาทิตย์ แถมมีการเลือกสถานที่ปฎิบัติการซึ่งตอนแรกจะไปอีกโรงเรียนนึงแทน แต่เกิดเปลี่ยนใจ มุ่งเป้ามา รร.เรา...  
อีกทั้งยังมีการวางแผนเตรียมการก่อนหน้านั้นทั้งสำรวจทางเข้าออก ซื้ออาวุธ กระทั่งเข้าร้านดัดผมทำผมก่อนวันลงมือ)

แต่การเลือกเป้าหมายนางสยดสยองมาก คือถ้าเด็กคนไหนที่ตรงกับเป้าหมายที่นางหมายตา นางพุ่งเข้าไปแทงไม่ยั้งเลย นึกภาพฆาตกรโรคจิตที่ยืนยิ้มๆแล้วพุ่งเข้าใส่ (เป้าหมายนาง ถ้าอิงจากข่าวคือ เด็กที่เป็นลูกครึ่งแขก และไทยจีน ที่ดูร่ำรวย ) อีกทั้งคนร้ายคนนี้ยังเป็นโรคทางจิตเภทอย่างรุนแรง คือโรคจิตเภทชนิดหวาดระแวง...

ตอนนั้นคนโดนก็เป็นเด็กประถมปลาย1คน  ม.ต้น 2-3คน อาการสาหัสรุนแรง โดนแทงทะลุปอด และอวัยวะภายใน เพื่อนคนหนึ่งที่ถูกแทงแล้วได้หนีขึ้นบันไดร้องขอความช่วยเหลือ ก่อนเข้าไปหลบซ่อนตัวที่ห้องเรียนชั้นม.2 โดยเหยื่ออีก3คน ซึ่งอยู่บริเวณหน้าห้องเรียนชั้นม.2/1 และม.2/3 ขณะนั่งคุยกับเพื่อนนักเรียนก็ถูกคนร้ายวิ่งชาร์ตเข้ามาแทง  ซึ่งขณะเกิดเหตุ 1ในเหยื่อนั่งอยู่ที่หน้าห้องน้ำ ใกล้กับห้องเรียนที่ห้อง 5 เห็นคนร้ายวิ่งไล่แทงเพื่อนนักเรียนคนอื่นๆมาตั้งแต่หน้าห้องเรียน 1 และเมื่อคนร้ายเข้ามาใกล้ ก็ไม่สามารถหนีได้ทัน จึงถูกคนร้ายใช้มีดแทงเป็นรายที่ 3
คือใครจะรู้ว่าวันหนึ่งจะมีคนบ้าวิ่งบุกมาถึงกลางห้อง เด็กหลายคนวิ่งแตกกระเจิง บางคนยังนั่งช็อก บางคนกลัวจนเสียสติกระโดดลงจากหน้าต่างระเบียงข้างหลัง ขาหัก ตะปูตำ บางคนหลบใต้โต๊ะ ทุกอย่างที่อยู่ในหนังเซอร์ไวเวิลเกิดขึ้นจริงค่ะ... พี่ๆจากห้องที่รอดมาได้เคยเล่าติดตลกว่า..

"กุต้องหลบใต้โต๊ะแล้วกลั้นหายใจ ความรู้สึกมันเหมือนถ้าหายใจแล้วเค้าจะได้ยินเสียงแล้วจะฆ่ากุได้ทันที..."
comment5:ขนาดเหยื่อถูกหามไป รพ.แล้ว แต่ทุกคนใน รร.ยังแพนิคกลัวว่าฆาตกรยังอยู่ใน รร. 

ตอนนั้นสื่อโซเชียลยังไม่กว้าง เราไม่มีไลน์ เฟส ทวิต อะไรเลย มือถือเราเป็นโนเกียแบบเลื่อนโง่ๆ 
ข้างในไม่รู้ข้างนอกเป็นยังไง ข้างนอกไม่รู้ข้างในเป็นยังไง ได้แต่โทรบอกข่าวกันมากกว่า ซึ่งตอนนั้นเราก็ตังค์มือถือหมด โทรหาใครไม่ได้เลย 

เราจำไม่ได้แล้วว่ากี่โมง เรานั่งรอเสียงประกาศกันนานมาก ตอนนั้นเราเริ่มปวดฉี่ 
จำได้ว่าเดินไปขอครู3-4รอบ โดนปฎิเสธทุกรอบ ครูบอก "เธอควรทนหน่อย ... เวลานี้ใครใช้ให้ปวดเนี่ยย"

เอ้า  พูดซะยังกะมนุษย์เราเลือกเวลาปวดฉี่ได้TT

หน้าเราคงเริ่มเขียวแล้วมั้ง บอกกับมีเพื่อน2-3คนขอเข้าร่วมขบวนการแก๊ง "ต้องออกไปฉี่ให้ได้"  
ครูเลยเอาก็เอา บอกให้จับมือต่อๆกัน ...พาไปห้องน้ำ(เดินท่าเดียวกับตอนขามา)... มีเวลาทำธุระแค่5นาที และต้องรีบกลับห้อง...
.
.

.... มันเป็นการไปเข้าส้วมที่รู้สึกอันตรายที่สุดในชีวิต... 


ส่วนผู้ปกครองเด็กหรอ ในตอนนี้พ่อแม่เด็กเกาะรั้วร้องไห้เป็นลมเป็นแล้งอยู่หน้า รร. ไปแล้ว เพราะตำรวจล้อมรั้ว กันไม่ได้เข้า จนกว่าจะแน่ใจว่ายังจับคนร้ายได้และมั่นใจว่าไม่มีคนร้ายคนอื่นอยู่ในโรงเรียน จนเกือบบ่ายคล้อยๆโน่น กว่าจะปล่อย และถึงตอนนั้นฆาตกรคนนี้ก็ลอยนวลไปไกลแสนไกล จากข่าวรายงานว่า...มีพยานเห็นคนร้ายคนนี้สะพายกระเป๋าดำ ในมือถือถุงคล้ายขยะ ว่าจ้างไปทางถนนสาทร  โดยคนร้ายได้นำถุงขยะในมือไปทิ้ง จากนั้นก็โดยสารต่อ และเมื่อถึงที่หมายได้จ่ายเงินค่าจ้าง 100 บาท แต่ถอดหมวกกันน็อคไม่เป็น พยานจึงช่วยถอดและพบรอยเลือดที่แก้มซ้าย พยานจึงสอบถามว่าไปโดนอะไรมา แต่คนร้ายไม่ตอบ พอมาทราบว่ามีคดีแทงนักเรียน ก็จำได้  จึงเข้าพบพนักงานสอบสวนและพาไปค้นถังขยะดังกล่าว จนพบอาวุธมีดที่ทิ้งไว้ ขณะที่เพื่อนวินรถจักรยานยนต์รับจ้างเล่าให้ฟังว่าก่อนหน้านี้หญิงคนนี้เคยว่าจ้างให้ติดตามนักเรียนอยู่หลายครั้งนาน 2-3 ปี แล้วก็หายไป ต่อมาก่อนเกิดเหตุ 3-4 เดือน พบคนร้ายกลับมาอีกครั้งหนึ่งปลอมตัวไปทำร้านอาหารเป็นสาวเสิร์ฟร้านอาหารแห่งหนึ่งอย่างหน้าตาเฉย  ... 

2-3ปี... เราว่ามันเกินกว่าการลงมือทำเพราะจิตผิดปกติแล้วมั้ง...มันคือการวางแผนฆ่า...

สำหรับการทำงานของนักข่าวในยุคนั้นก็บันเทิงดีค่ะ...ปีนรั้ว เกาะกำแพงโรงเรียนรัวชัตเตอร์กันไป... วุ่นวายสุดๆ
comment6:ปล 1 ไม่มีใครเป็นอะไรอีกหลังจากนั้นค่ะ โรงเรียนมีระบบความปลอดภัยแน่นหนาอันดับต้นๆ ตรวจเช็คกันยิ่งกว่า ตม. ยามก็ถูกเปลี่ยนเซตใหม่หมด

ปล2 เด็กๆทุกคนปลอดภัยค่ะ แต่เราไม่รู้อยู่ดีว่าบางคนสภาพจิตใจยังโอเคอยู่ไหม...

ปล3 หลังจากนั้น น่าจะสักปี2013 เหมือนคนร้ายถูกปล่อยตัว...มีคนเห็นมาป้วนเปี้ยนแถว รร. เราอีก ซึ่งเราโคตรไม่เข้าใจเลยว่าทำไมปล่อยให้คนแบบนี้ยังมาวนเวียนหลอกหลอนกันอยู่ได้ แล้วคนร้ายขนาดนี้ไม่มีกฎหมาย หลักประกันอะไรครอบคลุมได้เลยหรอ...
comment7:รักษาหายแล้วมั๊ง เขาถึงปล่อยตัวออกมา
comment8:หน้าตาแกเนี่ยเหมือนคุณน้าใจดี ผู้ปกครองคงช็อคไปตามกันๆ เห้อ
comment9:จำได้ ตอนนั้นอยู่ป. 2 ข่าวดังมาก อย่างกะหนังฮอลลีวู้ด
จำหน้านางได้อย่างดีเลย โคตรจิตสุดๆ 

อันนี้บันทึกเหตุการณ์ในBloggang ไม่แน่ใจว่าเป็นรุ่นพี่หรือรุ่นน้อง จขกท.
http://www.bloggang.com/viewdiary.php?id=nupare007&month=09-2005&date=10&group=1&gblog=2
comment9-1:โอ้วว เพิ่งได้อ่านบันทึกของคนอื่น คนนี้น่าจะเป็นรุ่นพี่เราค่ะ
comment10:นางจิตรลดา จำได้  เพราะทั้งชื่อที่เป็นเอกลักษณ์(เหมือนชื่อพระเครื่องราคาแพง)  อีกทั้งทรงผมที่เป็นเอกลักษณ์(หน้าม้ากะลาครอบ)  แถมเลือกวันก่อเหตุที่เป็นเอกลักษณ์ (ศุกร์ เกือบ 13 )   นางน่าจะมาเจอไอ่ตัวนี้นะ  เข้าคู่เข้าง่ามกันดี   [Spoil] คลิกเพื่อดูข้อความที่ซ่อนไว้
comment10-1:เสียดายที่ไปชื่อเหมือนนมจิตรลดาที่เราชอบกินมากๆๆๆๆ
comment10-2:ตอนนั้นผมเห็นหน้าในทีวีแล้วขนลุกเลย ทั้งๆที่ตอนนั้นเรียนอยู่ ตจว นะ
comment11:จขกท. โบเขียวป่ะคะ
เราโบแดง ตอนนั้นมอ1 เดินเข้าโรงเรียนเจอรอยเลือดตรงบรรได น่ากลัวมากยังติดตาอยู่เลย ตกใจจนเป็นลมเพราะกลัวเลือด5555

แล้วครูที่มาอุ้มส่งห้องพยาบาลดันเป็นครูผู้ชายที่เลือดเต็มเสื้ออีก

จำความโกลาหลตอนนั้นได้ คนลือไปต่างๆนาๆ ปิดหน้าต่างปิดประตูแบบกลัวมาก 

พอผ่านไปอีกอีกปี รุ่นเราก็พื้นวัดถล่มตอนไปทัศนศึกษาอีก รู้สึกเป็นอะไรที่โชคไม่ดีมากๆ
comment11-1:ไม่ใช่โบเขียวค่า เราโบฟ้า 

เราว่าเทอต้องเห็นกองเลือดที่เดียวกับเราแน่ๆ ตรงแถวๆห้องน้ำไม่ก็ห้องพยาบาลฝั่งขวาใช่มิ?
comment11-2:จริงด้วย ตอนนั้นเราอยู่มหาลัยแล้ว ได้แต่มองน้องๆ อยู่ห่างๆ อย่างห่วงๆ อะไรกันนักหนาเนี่ย
comment11-3:พี่ โบเขียว แต่ห่างจาก จขกท หลายรอบมั้ง 555
comment12:สมัยก่อน ตอนที่ข่าวนี้ดังใหม่ๆ ตอนนั้นผมอยู่ ป.6 ด้วย ด้วยความที่เป็นโรงเรียนเอกชน เหมือนโรงเรียนที่เป็นข่าว  ทางโรงเรียน เขาเลยมีนโยบายว่า จะกลับบ้านเอง หรือจะให้ผู้ปกครองมารับ[Spoil] คลิกเพื่อดูข้อความที่ซ่อนไว้ แต่ตัวผู้ปกครองต้องทำบัตรยืนตัวตัวผู้ปกครองนี้แหละครับ จำไม่ได้ ช่วงนั้นทั้งอาจารย์และผู้ปกครอง ค่อนข้างกลัวเรื่องนี้ไปพักใหญ่ๆเลยครับ
comment12-1:ใช่ค่ะ ตอนนั้น หลาย รร. เอาเรื่องเคส รร. เรา+กับ ระบบรักษาความปลอดภัยมาเป็นแบบอย่างเลยเหมือนกัน ถึงกับสั่งให้มีระบบแสกนบัตรจริงจังกันทั้งเครือ
comment13:ขอโทษนะครับทำไมถึงต้องพยายามเข้าไปในห้องหรอครับ ทำไมไม่รอด้านนอกอะไรทำนองนั้น
comment13-1:คนร้ายอยู่ข้างนอกห้องเรียน ถ้ารอข้างนอกก็มีโอกาสโดนแทง อยู่ในห้องอย่างน้อยมันก็ปลอดภัยกว่า
comment13-2:หรือ คห 13 หมายถึงรอข้างนอกโรงเรียนครับ
แต่สุดท้ายการรอข้างนอกโรงเรียน ก็จะลำบากตรงที่ 
ไม่สามารถควบคุมดูแลความปลอดภัยนักเรียนได้
เพราะผู้ปกครองบางท่านก็ได้ส่งลูกหลานและกลับไปแล้ว
comment13-3:หมายถึงนอกโรงเรียนครับ แต่ก็คิดทำนอง 13-2 อยู่เหมือสกัน
comment13-4:เหมือนที่ คห13-1บอกเลยค่ะ คือตอนนั้นมันวุ่นวายมาก มีข่าวลือออกมาต่างๆนานา ว่าคนร้ายยังป้วนเปี้ยนอยู่ในสถานที่แถวๆนั้น และเราไม่รู้ว่าคนร้ายจะปะปนไปในกลุ่มผู้ปกครองที่มารอรับหรือเปล่า เราจะมั่นใจได้ยังไงว่าเด็กทุกคนจะยังปลอดภัย  นี่ไม่รวมแก๊งลักเด็กที่จะอาศัยโอกาสนั้นลักพาตัวเล็กอีกนะ
อีกทั้งตอนนั้นอย่างที่กล่าวไว้ว่า ยังมีเด็กหลายคน (รวมทั้งเรา) ที่โดนพ่อแม่เทอยู่หน้า รร. และกลับบ้านไปแล้ว 555 ใครจะควบคุมเด็กๆเหล่านี้ และจะส่งไปไหน ถ้าไม่ใช่ในห้องเรียนที่ล็อกกลอนมีครูคุมแน่นหนา
comment14:สยองจังเลยค่ะ สงสัยว่าทำไมถึงปล่อยคนอันตรายแบบนี้กลับเข้าสู่สังคมได้ ยิ่งกลับมาวนเวียนที่เดิมๆที่ก่อเหตุอีก ถ้าเป็นเมืองนอกนี่คงโดนโทษหนักไปแล้ว อ้างว่าจิตเภทเหรอ เราว่านี่มันฆาตกรที่เลือดเย็นมากกว่าอ่ะ มีการวางแผนแบบในหนังอีก แสดงว่าเลวถึงสันดานแล้วล่ะค่ะ
เห็นใจจขกท.และเพื่อนๆที่ต้องมีประสบการณ์เลวร้ายเพราะยัยคนแบบนั้นนะคะ(เป็นเราคงหลอนไปทั้งชีวิตแน่ๆ) สู้ๆนะคะ อยากให้เรื่องนี้เป็นอุทาหรณ์กระตุ้นเตือนให้ร.ร.ต่างๆระวังด้วย ไม่ใช่ระวังกันแต่ช่วงเกิดเรื่องใหม่ๆ แล้วก็ลืมๆไปอีก
comment15:งง เหมือนกันทำไม สถาการณ์ มันย้อนแย้ง ไม่ได้จะตั้งคำถามถาม จขกท. แต่ งงกับครู ถ้าบอกว่าไม่รู้จับคนร้ายได้รึยังแต่แทนที่จะเอาเหยื่อ(เด็กนักเรียน)เข้าไปเพิ่มใน รร. ทำไมไม่ทิ้งไว้น่าโรงเรียนที่อาจจะปลอดภัยกว่า ?
comment15-1:อย่างน้อยก็รวมกันในสนาม ที่โล่งแจ้ง ครูดูแลทั่วถึงเห็นกันหมดทุกคน

บางทีอาจคิดว่าอยู่ในห้องไม่ให้ใครมา ปลอดภัยสุดแล้ว
แต่ระหว่างทางไปห้องนี่สิ เกิดจ๊ะเอ๋กันขึ้นมานี่ยุ่งเลยนะ
comment15-2:เพราะสถานการณ์จริงไม่มีใครรู้ว่าจะเกิดอะไร
ไม่รู้ว่าคนร้ายมีกี่คน มันเกิดอะไรขึ้นแน่
ไม่รู้ว่าคนร้ายมีอาวุธอื่นอีกมั้ย จะดักซุ่มยิงมั้ย
ทุกคนจึงต้องหาจุดที่ปลอดภัยที่สุดซ่อนตัว
comment15-3:สถานะการณ์ตอนนั้น ไม่มีใครรู้เรื่องราวทั้งหมด คนร้ายมีกี่คน มีใครบ้าง ชาย หญิง อาวุธอะไรบ้าง การปล่อยเด็กนักเรียนไว้ข้างนอก มีเด็กเล็กที่ยังช่วยเหลือตัวเองไม่ได้ จะปล่อยไว้ตรงไหนครับ นอกโรงเรียน ? มันเป็นที่โล่งโจ้งมากเลย คุณครูไม่สามารถคุมเด็กได้แน่นอน ไม่สามารถมองเด็กได้อย่างทั่วถึง แล้วผู้ปกครองก็กลับไปแล้ว กว่าจะวนกลับมารับ สมัยนั้นไม่ได้มีโทรศัพท์กันทุกคนแบบนี้นะครับ ถ้าเด็กหายไป โดนคนร้ายคนอื่นซึ่งไม่รู้ว่ามีหรือเปล่าทำร้าย แล้วหน้าโรงเรียนจะยืนจับกลุ่มกันอย่างไร ถ้าคนร้ายมาเห็นนักเรียนกลุ่มใหญ่ ยิ่งวิ่งไล่แทงกันอุตลุดซิครับ

ผมกลับเห็นด้วยครับ ที่ต้องเข้าไปอยู่ในห้องปิด ใส่กลอนแน่นหนา มีผู้ใหญ่คอยดูแลอยู่ อย่างน้อยคนร้ายเข้ามาลำบากแล้ว ดูแลเด็กง่าย ไม่โล่งโจ้ง เด็กไม่หายไปไหน แต่แน่นอน คงจะมีความตึงเครียดสูงแหละครับ แล้วให้เจ้าหน้าที่ตำรวจมาเคลียร์พื้นที่ จะเป็นการดีกว่าครับ
comment15-4:การรวมคนไว้ในที่โล่งแจ้ง ในกรณีเกิดเหตุก่อการร้าย หรือเกิดเหตุในลักษณะนี้ไม่ใช่วิธีที่ดีค่ะ
ไม่มีใครทราบว่าคนร้ายมีกี่คน มีอาวุธอะไรบ้าง และคนร้ายสามารถก่อความเสียหายอย่างไรได้บ้าง และได้มากน้อยแค่ไหน

แต่การรวมคนไว้ในห้อง หรืออาคารที่ปลอดภัย มีประตูปิดอย่างดี เป็นการดีกว่าการอยู่ในทีโล่งแจ้งค่ะ
อีกทั้งสามารถนับจำนวนนักเรียน หรือทราบชื่อนักเรียนในห้องได้ เพื่อยืนยันความปลอดภัยและประสานกับข้างนอกเพื่อช่วยเหลือได้ง่ายกว่า

แก้ไขคำผิดค่ะ
comment15-5:ส่วนนึงครู(ทุกโรงเรียนมั้ง)คงไม่ได้เคยมีการซ้อมแผนการเจอตนโรคจิตบุกด้วยแหละครับ คงไม่มีใครคาดคิด. เคยซ้อมแต่ไฟไหม้น้ำท่วมแผ่นดินไหว
comment16:โรงเรียนเราก็อยู่ในระแวกนั้นเหมือนกัน ต้องเปลี่ยนยามเป็นชุดใหญ่เลย สยอง
comment17:เท่าที่ทราบข้อมูล ผู้ก่อเหตุได้รับการตรวจจากแพทย์ผู้เชี่ยวชาญแล้วว่าป่วยจริงครับ ได้รับโทษตามเกณฑ์และได้รับการรักษาแล้วจึงได้รับการปล่อยตัว ปัจจุบันใช้ชีวิตอยู่ต่างจังหวัด
comment17-1:แต่ผม ดูแล้วว่าถึงจะเป็นผู้ป่วยจริง  แต่ก็ไม่ควรปล่อยออกมาอีกนะครับ น่าจะขังยาวไปเลย สัก 30 - 40 ปี

ไม่ใช่จะมาเป็นห่วง ความเป็นอิสระของคนร้ายไปเพื่ออะไร มันไม่ได้เกิดประโยชน์อะไรเลย เห็น จขกท. บอกว่า "มีคนเห็นมาป้วนเปี้ยนแถว รร. เราอีก"
ถ้าเกิดเหตุซ้ำขึ้นอีก กับ โรงเรียนอื่นที่ไม่ได้มีการดูแลความปลอดภัยอย่างเต็มที่  ทีนี้ ต้องโทษใครละครับ 

ถ้าวัดกันตามดุลยพินิจแล้ว ปล่อยออกมาแล้วจะเกิดประโยชน์ หรือ โทษมากกว่ากัน ละครับ
คล้ายๆ กับผู้ร้าย หลายๆ คดี ต่างๆ ที่ในข่าวมักบอกว่า คนร้ายได้ก่อเหตุลักษณะเดิมอีก ทั้งที่เพิ่งพ้นโทษมาได้ไม่นาน


รักษาคนอันตรายไว้หนึ่งคน  จะเป็นภัยให้กับคนปกติดีอีกหลายคนนี้นะสิครับ


...
..
.
comment17-2:ล่ามโซ่ขังไว้ในห้องเลยดีมะ แหมคนป่วยก็ต้องรักษา ไม่งั้นจะมีจิตแพทย์ไว้ทำไม แล้วเมืองไทยจิดแพทย์มีน้อย แต่ผู้ป่วยโรคประสาทมีเพิ่มมากขึ้นแถมค่ายาก็แพงหูฉี่ แล้วต้องกินยาห้ามขาด ขาดยาก็กลับมาเป็นได้อีก โรคเครียดนี่ก็เป็นขั้นต้นของโรคซึมเศร้าแล้วนะครับ หากดูรายการ"ข่าวดังข้ามเวลา ตอน จิตรลดา บาปหรือบริสุทธิ์" ช่วงท้ายก็มีบอกไว้ว่า เจ้าตัวอาการเป็นยังไง คนในชุมชนตอนนี้มองเจ้าตัวไว้ว่ายังไง 
คนผิดก็รับโทษไปแล้ว จากนั้นก็ต้องรักษากันต่อ พอหมอเห็นว่าหาย(ซึ่งต้องทดสอบหลายครั้ง ให้แน่ใจว่าหายจริงๆถึงจะปล่อยออกมา) ไม่ใช่พ้นโทษแล้วปล่อยเลย จะใจแคบเกินไปหรือเปล่า
comment18:ส่วนตัวคิดว่าเด็กท่ีกำลังตกใจกลัวมาก ๆ ในสถานการณ์นั้นเอาเด็กรวมกันไว้ในท่ีโล่งไม่ดีค่ะ  เพราะควบคุมดูแลให้ทั่วถึงได้ยาก
เป็นเด็กเล็กกันทั้งนั้นด้วย    อีกทั้งผู้ร้ายเป็นโรคจิตอาจพุ่งเข้ามาในกลุ่มเด็กและการที่เด็กตกใจวิ่งกระเจิงเป็นกลุ่มใหญ่ทำให้เข้าไปจัดการลำบาก
ดังนั้นทางที่ดีที่สุดคือ  ส่งเด็กให้ครูประจำชั้นเก็บไว้ในห้อง

ส่วนผู้ปกครองต้องรออยู่หน้าโรงเรียนเพราะในเวลานั้นหากปล่อยให้มารับลูก    ครูจะบริหารจัดการลำบากค่ะ   ใครมารับลูกใครยุ่งยากมาก
ไป ๆ มา ๆ  จะมีคดีลักเด็กเพิ่ม     อีกทั้งคนร้ายยังจับไม่ได้   อยู่ส่วนไหนของโรงเรียนก็ไม่รู้

การจัดการที่โรงเรียนดำเนินการ  ส่วนตัวถือว่าโอเคมากแล้วค่ะ   รีบให้เด็กเข้าไปในห้องให้หมด   แล้วตรวจค้นโรงเรียนทุกซอกมุมเพื่อให้มั่นใจ
ว่าจับคนร้ายได้     หรือคนร้ายไม่อยู่ในโรงเรียนแล้วค่อยให้ผัปกครองมารับเด็ก

ไม่แน่ใจว่า   สมัยก่อนมาตรการในการตรวจคนเข้าโรงเรียนยังหละหลวมหรือเปล่า   จึงเกิดกรณีนี้ขึ้นมาได้

โรงเรียนที่ลูกชายเรียนตอนนี้    จะมีบัตรผู้ปกครองและเด็ก    ทั้งครอบครัวมีเพียง  3 บัตร    หากบัตรหายต้องรีบแจ้ง   ไม่มีบัตรเข้าโรงเรียนไม่ได้ค่ะ
comment18-1:ใช่ค่ะ โรงเรียนสมัยนั้นๆผู้ปกครองยังสามารถไปส่งเด็กๆได้ถึงในห้องด้วยซ้ำ และหลังจากเหตุการณ์นี้ จำได้ว่าโรงเรียนเรากลายเป็นเคสตัวอย่างจนทุกโรงเรียนมีมาตรการ ทำบัตร แสกนบัตร  และไม่อนุญาติให้ผู้ปกครองเข้ามาถึงตัวตึกได้อีกแล้ว โรงเรียนคุณแม่ก็คงเป็นยุคที่เปลี่ยนมาใช้ระบบนี้กันหมดแล้วค่ะ
comment18-2:สถานะการณ์ฉุกเฉิน คงคิดกันไม่ทันมั้งคะ
comment19:จำได้ จำชื่อจิตรลดาได้แม่นเลย ตอนนั้นอยู่ม.6 หลังจากข่าวนี้ออกมา ที่ร.ร.มีมาตรการเข้มงวดมากๆ เด็กทุกคนต้องห้อยป้ายชื่อเหมือนพนักงานออฟฟิศ สแกนบัตรติ๊ดๆเข้าร.ร. ผู้ปกครองที่มารับต้องมีป้ายระบุชัดเจนว่ามารับใคร ห้ามคนแปลกหน้าเข้ามา บลาๆๆๆ
comment20:อ่านแล้วน่ากลัวอ่ะ ตอนนั้นเราตามข่าวเลยนะ จำได้ว่าสยองมาก หลายๆโรงเรียนวางมาตรการคนเข้าออกเข้มงวดขึ้นมาก
ตามข่าวอยู่พักนึงก็ไม่ได้คำตอบว่าเค้าทำทำไม เป็นโรคจิตประเภทไหน แล้วที่มีกระเด็นวิพากษ์วิจารย์กันมากคือทำผิดแล้วไม่ต้องเข้าคุกไปอยู่โรงพยาบาลบ้าได้ด้วยเหรอ   จำได้คร่าวๆว่าเป็นครั้งแรกที่รู้ว่าถ้าผู้กระทำผิดเป็นผู้ป่วยจิตเวชต้องไปรักษาตัวก่อนเ้าคุก ตอนนั้นยังสงสัยว่าไม่กลัวเป็นอันตรายต่อผู้ป่วยคนอื่นๆหรือบุคลกรในโรงพยาบาลเหรอ เอ่อ..เค้ากลับเข้าสู่สังคมปรกติแล้วเหรอเนี่ย..-_-'
comment21:แปะ
comment22:โรงเรียนคอนเเวนด์สินะ
comment22-1:ม้า อา แอร์ เต่า A เด็ก E
comment22-2:ที่ คห 22-1 บอกนั่นเป็นเป้าหมายแรกของคนร้ายค่ะ แต่สุดท้ายคนร้ายมาลงมือก่อเหตุที่ รร. เราที่เป็นเป้าหมายที่2แทน
comment22-3:นักบุญ ยศวดี ตู้นิรภัย
comment23:นางเคยไปยืนหน้ารร.เราอยู่เกือบอาทิตย์เลยนะ แต่เข้ารร.ไม่ได้ วีคถัดไปมีข่าวอีกรร. ตอนนั้นแบบช็อคมาก เย้ยคนเดียวกับที่ช้านเหนนี่
comment23-1:เห็นว่า เป้าหมายแรกของคนร้ายจะเข้าไปมาแตร์ค่ะ แต่ไม่รู้ด้วยเหตุผลอะไรถึงเบนเป้ามา รร. เราเป็นเป้าหมายที่2แทน
comment23-2:เพราะเข้ารร.ไม่ได้ค่ะ
comment24:เห็นรูปยังหลอนเลย
comment25:โหยยย สัปดาห์นี้ สัปดาห์สุขภาพจิตพอดี หลอนได้อีก
comment26:เรียน จขกท ครับโปรดอ่าน reply ผมซักนิดประการแรกขอแสดงความเสียใจกับเรื่องที่เกิดขึ้น ณ ช่วงเวลานั้นด้วยครับ ตอนนั้นผมอายุ 10 ขวบ
เรื่องราวที่เกิดขึ้น ทำให้เด็กอย่างผมรู้จักและจดจำโรงเรียนหญิงล้วนย่านสีลมของ จขกท ได้เป็นอย่างดีและทำให้ชีวิตผมเปลี่ยนไปทั้งชีวิต


https://www.dek-d.com/board/view/3641054/

นี่เป็นเรื่องของผมเอง ไม่ได้เกี่ยวกับฆาตรกรโรคจิตซักนิดผมแค่รู้สึกชื่นชมและเป็นปลื้มทุกครั้งที่เห็นเด็ก รร นี้ จนตอนนี้(แก่ละ) 555

ขออภัยหากพูดไม่เข้าหูครับ
comment26-1:5555 เราก็คนปกติ น่ะค่ะ ไม่ได้มีอะไรไปมากกว่า รร. อื่น
comment27:เพื่อคนที่ต้องการย้อนดูเหตุการณ์ในอดีตนะครับ ปัจจุบันผู้ป่วยได้รับการปล่อยตัวและได้การรักษาจนใช้ชีวิตอยู่ในสังคมปกติได้แล้วครับ
comment27-1:แอบตามไปดูหลายคดีเลย
comment28:เหมือน Criminals Minds เลย ....แต่ถ้ายังมาป้วนเปี้ยนแถว รร. แบบนั้นก็น่าเป็นห่วงอยู่นะผมว่า ..
comment29:เด็กๆปลอดภัยทุกคน คือคนที่โดนแทงทุกคนก็รอดชีวิตใช่ไหมคะ
comment29-1:สาหัสมากตอนนั้น แต่รอดชีวิตเป็นปกติดีทุกคนค่ะ
comment29-2:ดีจัง  เป็นข่าวดีที่สุดที่ได้ยินในวันนี้เลย

ตอนนั้นรู้แค่ว่ามีเรื่องนี้ แต่ไม่รู้ว่ามีใครเป็นอะไรบ้าง
comment29-3:ดีใจมากที่รู้ว่าทุกคนปลอดภัยค่ะ ตอนนั้นตามข่าวเหมือนกัน
comment30:แค่อ่านกระทู้คุณผมก็หายใจไม่ทั่วท้องแล้วครับ
comment31:ทำไมถึงพาเด็กที่ปลอดภัยอยู่นอก รร. เข้ามา ใน รร. แอบงงการจัดการ หรือข้างนอกก็ไม่ปลอดภัย
น่าจะรวมกันไว้ข้างนอกหาที่ปลอดภัยอยู่ รอ ผู้ปกครองมารับ หรือว่ากำลังคนไม่พอ

ตอนนั้นดูข่าวก็ตกใจ เหมือนในเมกาเลยตามสารคดีอ่ะ
comment31-1:ก็นักเรียนที่ผู้ปกครองมารับกลับไม่ได้อย่างจขกท จะทิ้งเด็กไว้ข้างนอกลำพังก็ไม่ได้ ผู้คนมากมาย ผู้ปกครอง นักข่าว ชาวบ้าน ใครเป็นใครไม่รู้ เด็กหายพลัดหลง มีคนมาแฝงจับเด็กไปอีกจะทำยังไง อย่างน้อยก็ต้องรวมกลุ่มเด็กไว้ แต่กลุ่มน่าจะใหญ่ ครูคนสองคนดูไม่ไหวหรอก ต้องเอาไปไว้ในห้องที่ป้องกันได้ระดับหนึ่ง มีครูอยู่ ก็น่าจะดีกว่านะ
comment31-2:ตาม 33-1 ว่าล่ะค่ะ

ตอนนั้นมีข่าวลือด้วยว่าอาจมีคนร้ายคนอื่นๆปะปนอยู่รอบๆโรงเรียน.. ดังนั้นมันไม่มีที่ไหนปลอดภัยเลยยกเว้นห้องเรียนตัวเอง..

อ้อ หน้า รร. เราเป็น ถนนด้วยค่ะ มันน่าจะไปขัดขวางรถเจ้าหน้าที่หรือรถพยาบาล มันไม่มีพื้นที่ให้เด็กยืนรอได้ขนาดนั้นจนกว่าผู้ปกครองจะกลับมารับได้ค่ะ
comment32:รร.นี้สมัยหนุ่มๆๆแฮ่ม....เคยมีโอกาสเป็นหน่วยขายหนังสือนอกสถานที่เคย ดูข่าวยังตกใจไม่หายเด็กๆในโรงเรียนไม่รู้เคยเป็นลูกค้าที่มาซื้อมั้ย ต้องบาดเจ็บล้มตาย ในสถานที่ๆเคยคิดว่าปลอดภัยที่สุดเพราะเป็นนรร.สตรีชื่อดังด้วย ผ่านไป11ปีแล้วเหรอ ขอแสดงความเสียใจต่อผู้บาดเจ็บและผู้เสียชีวิตรวมถึงครอบครัวด้วยนะครับ ที่น่าสลดก็คือผ่านไป11ปีการดูแลคนที่มีอาการทางจิตของสังคมไยยังไม่ได้รับการแก้ไขให้ดีขึ้นมาเลย
comment33:เราจำเหตุการณ์นี้ได้พวกเรากับเพื่อนๆยังพูดล้อฆาตรกรอยู่เลย เพราะเห็นในทีวีตอนที่เขาจับนางขึ้นโรงพัก นางใส่สายเดี่ยวสีชมพูเว้าต่ำ
กระโปรงยีนสั้น ใส่รองเท้าบู๊ตสีน้ำตาลยาวเกือบถึงเข่า เดินเชิดหน้าเป็นนางแบบขึ้นโรงพัก ในยุคนั้นการแต่งตัวแบบนางถือว่าเริ่ด แปลกตามากๆ
ขนาดคนที่แต่งตัวแรงๆมั่นใจๆยังไม่มีใครแต่งตัวแบบนางเลย
comment34:ตอนนั้นลูกสาวเฮียชูวิทก็เรียนอยู่โรงเรียนนี้ด้วย ถ้าผมจำไม่ผิดนะ
comment34-1:ใช่ค่ะ ตอนนั้นเขาเรียน รร.นี้ อยู่ทันเหตุการณ์นี้ คุณชูวิทย์ก็มารับลูกกลับตอนจบด้วยนะ เขาวิ่งเข้าไปกอดลูกเขาร้องไห้ใหญ่เลย
comment35:เป็นข่าวที่จำได้แม่นเลยค่ะ จำชื่อกับหน้าตาคนร้ายได้ด้วยไม่รู้ทำไม ขนาดผ่านมาตั้งนานแล้ว เราอยู่โรงเรียนในเครือเดียวกัน ได้ยินข่าวยังตกใจเลย พอมีเหตุนี้ปุ๊บโรงเรียนก็เข้มเรื่องตรวจตราคนเข้าออกมากๆ
comment36:แล้วฆาตรกรน่ะ หายเป็นปกติได้จริงๆน่ะเหรอ กลับสู่สังคมแล้วมีคนติดตามผลมั้ยครับ
comment37:คดีนี้จำได้ ตอนนั้นทำงานอยู่ ที่ทำงานเปิดทีวีขึ้นมา ทุกคนเงยหน้าดูพร้อมกัน
ละมีพี่ในบริษัทบอกว่า"อ้าว ไอ้เป็ดหนิ"  
คนร้ายจิตรลดาเป็นเพื่อนเรียนมหาลัยรุ่นเดียวกันมากับเขา (สมัยเรียนมหาลัยปกติดีทุกอย่าง แต่ขาดการติดต่อไปนานแล้ว)
จากนั้นไม่ทราบว่าเป็นยังไงต่อ เพราะไม่ได้ติดตามข่าวอีก

แต่ห่วงสภาพจิตใจผู้เคราะห์ร้ายน่าจะเป็นแผลใจไปตลอดชีวิต
comment38:เขาเป็นโรค schizophrenia หรือภาษาไทย จิตเภท นั่นแหละ (หรือที่คนทั่วๆมักจะเรียกคนที่เป็นโรคนี้ว่า คนบ้า)

คนที่เป็นคนบ้าได้เนี่ย สำคัญเลยคือเขาจะ Out of reality

ฉะนั้นสิ่งที่เขาคิดมันไม่ได้อยู่บนพื้นฐานทั่วไปอย่างที่ทุกคนมี เขาไม่รู้หรอกค่ะว่า norm ในสังคมคืออะไร เขาอยากทำอะไรเขาทำ เขาอยากแก้ผ้าเขาแก้ ถ้าเป็นขั้นรุนแรงเขาย่อมไม่เข้าใจกฎเกณฑ์ในสังคม (คนเราถ้าไม่เข้าใจกฎของสังคมจะอยู่ในสังคมได้อย่างไรคะ ที่เราเรียกตัวเองว่าคนปกติเพราะเราเข้าใจกฎของสังคม ลองมีสักคนสิคะ ที่ทำตัวผิดปกติ เดินแก้ผ้าในตลาดเราก็จะเรียกเขาว่าคนบ้าใช่ไหมคะ .. แล้วถ้าสังคมเราบอกว่าการแก้ผ้าเดินไปมาเป็นเรื่องปกติ เขาจะกลายเป็นคนธรรมดาทันที)

เขาผิดที่ฆ่าคน แต่ถ้าวัดจากระดับสติสัมปชัญญะแล้วเขาไม่มี เขาเลยคิดไตร่ตรองในสิ่งที่ถูกที่ควรไม่ได้ ตอนที่ตำรวจจับเขาแล้ว เขาก็ไม่ได้ไม่โดนรับโทษ เขาต้องอยู่ในสถานบำบัดพยาบาลหลายปี เพื่อดูว่าสติ/การรับรู้ กลับมาหรือยัง (กฎหมายไทยจะให้รับโทษเมื่อผู้ป่วยมีการรู้ตัวแล้ว ถ้ายังไม่รู้ตัวก็จะบำบัดจนกว่าจะรู้ตัวแล้วค่อยรับโทษ ไม่อย่างนั้นมันจะผิดหลักมนุษยธรรม ถ้าทำโทษเขาตอนไม่รู้ตัวค่ะ) ซึ่งการใช้ชีวิตอยู่ในโรงพยาบาลที่มีแต่ผู้ป่วย โดนกักบริเวณอยู่ในนั้นก็น่าเศร้าไปไม่น้อยกว่าคนที่อยู่ในเรือนจำเลยนะคะ อย่างน้อยในเรือนจำของคนปกติก็ยังมีคนปกติให้เราได้พูดคุย (บางคนอาการไม่หาย ก็อยู่ในสถานพยาบาลยาวนานเป็น10ปี นานกว่ารับโทษตามกฎหมายปกติอีกค่ะ) ไม่ได้อยากมาแก้ตัวให้ผู้ป่วยนะคะ แต่อยากให้เข้าใจว่าสิ่งที่ผู้ป่วยทำลงไป เป็นเพราะฟังก์ชันการทำงานของสมองและจิตใจที่ไม่สมบูรณ์

ยังไงก็ขอแสดงความเสียใจต่อเหตุการณ์ที่เกิดขึ้น
ปล. สิ่งที่สำคัญคือถ้ามีคนในครอบครัวป่วยด้วยอาการทางจิต ไม่ว่าแบบใดก็ตาม อยากให้ทุกท่านดูแลญาติอย่างใกล้ชิด จะได้ป้องกันปัญหาที่อาจเกิดขึ้น (จริงๆคุณจิตรลดาเนี่ยเคยหาหมอนะคะ แต่พักหลังๆแอบไม่ทานยา ทำให้อาการคลุ้มคลั่ง จนถึงขั้นก่อเหตุ ฉะนั้นนอกจากจะพาไปหาหมอแล้ว อย่าลืมเช็คเรื่องอื่นๆด้วยค่ะ)
comment38-1:เห็นตรงกะคห นี้เลย

ตอนได้ยินข่าวตอนแรกก็รู้สึกว่าการลงโทษน้อยไป แต่พอได้ดูหลังจากออกมาเธอก้ทานยาเพราะกลัวกลับไปเป็นอีก แค่นี้ก้น่าสงสารมากแล้ว
comment38-2:ยังถือว่าโชคดี ที่ไม่เลือก รร. ชายล้วน

ไม่งั้นโดนสหบาทาก่อนโดนตำรวจจับแน่นอน
comment38-3:คนบ้า หรือจิตเภท เนี่ย ผมก็พอเข้าใจนะว่าเพราะอะไรยังไง
แต่คนที่ไตร่ตรองทุกอย่างมาก่อน มีแผนดำเนินการที่ชัดเจน เพื่อมุ่งร้ายต่อชีวิตของคนอื่น โดยเฉพาะเด็กตัวเล็ก ๆ แบบนี้.. 
ผมรู้สึกว่ามันแปลก ๆ ?

ส่วนมากผมเห็นแต่พวกที่บ้าอะไรง่าย ๆ ทำให้ใคร ๆ เดือดร้อนมากสุด ก็แค่รำคาญหูรำคาญตา นี่ถึงขั้นเอาชีวิตกันเลยเหรอ ?

ที่น่าคิดไปกว่านั้น คนบ้าในมุมมองของผม น่าจะเป็นคนที่มีวิถีการดำเนินชีวิตที่เรียบง่าย และมีสิ่งที่ตนเองสนใจเป็นพิเศษ ซึ่งในสิ่งนั้น เค้าจะทำมันซ้ำ ๆ ซาก ๆ จนกว่าจะเหนื่อยและหยุดไปเองจนดูเป็นเรื่องปกติ

ผมกำลังหมายถึงผู้หญิงคนนี้ น่าจะไม่เคยฆ่าใครมาก่อน หรือไม่ได้เอามีดไล่แทงคนทุก ๆ วันจนดูเป็นเรื่องปกติ
ผมก็เลยคิดว่าเค้าไม่น่าจะบ้าจริง

ปล. แค่คิดนะครับ
comment38-4:ความเห็นน่าสนใจทีเดียวค่ะ คุณ 38-3

ขออธิบายเพิ่มเติมเรื่องคุณจิตรลดานะคะ

คุณจิตรลดามีอาการทางประสาทจริงๆค่ะ พิสูจน์จากหลักฐานทางวิทยาศาสตร์/ทางการแพทย์ โดยผู้เชี่ยวชาญ

ที่บอกว่าคนบ้าไม่น่าคิดวางแผนได้ อย่างที่เคยบอกไปในตอนแรกค่ะว่า คนบ้าจะต้อง out of reality คือไม่ได้อยู่ในโลกแห่งความเป็นจริงอย่างที่เราๆอยู่กัน แสดงว่าพวกเขามีโลกอีกใบของพวกเขาไงคะ เขาใช้ชีวิตบางด้านได้อย่างปกติ แต่ใครจะรู้ได้ว่าเบื้องหลังการใช้ชีวิตอย่างปกติของเขานั้นเขาใช้ชีวิต/แนวคิด ตามกฎเกณฑ์ของโลกใบไหนกันนะ (ที่แน่ๆกฎเกณฑ์ในโลกของคนปกติอย่างเรา ไม่อนุญาตให้ถือมีดมาวิ่งไล่แทงเด็กเพราะเสียงสวรรค์สั่งอย่างคุณจิตรลดาแน่นอนค่ะ)

คนป่วยไม่ได้อยู่ในโลกที่ไร้กฎเกณฑ์ใบนั้นของเขาเสมอไปนะคะ ถ้าเขาดูแลตัวเอง ทานยาเพื่อปรับสมดุลของสารเคมีในสมอง รวมถึงมีคนสนิทดูแลอย่างใกล้ชิด เขาก็อยู่ในโลกใบเดียวกับเราได้ค่ะ

อยากเพิ่มเติมว่าตอนนี้คนไทยเครียดกันเยอะ บางคนเสี่ยงต่อภาวะซึมเศร้า แล้วไม่ยอมรับตัวเอง ไม่กล้าไปหาหมอเพราะกลัวคนอื่นจะมองว่าผิดปกติ ซึ่งมันเสี่ยงต่อการทำร้ายตัวเองในอนาคตมากๆ อยากให้ทุกคนเปิดใจว่าป่วยกายก็ไปหาหมอ ป่วยใจก็เช่นกัน จะได้ลดความเสี่ยงต่างๆในสังคมลง (ถ้าเรามองว่าป่วยใจเป็นเรื่องปกติ คนจะได้กล้าหาหมอมากขึ้น ควบคุมอาการของโรคได้เร็วขึ้น ฉะนั้นคนที่ไม่รู้ต้องพยายามเรียนรู้ ส่วนคนที่รู้แล้วก็ต้องพยายามให้ความรู้ที่ถูกต้องต่อไป เพื่อสังคมที่ดีค่ะ)
comment39:11ปีแล้วเหรอครับ เหมือนจะผ่านไปไม่นานนี่เอง
comment40:ขอบคุณที่บอกเล่าเรื่องนี้ให้ฟังนะคะ น่ากลัวมาก..ปีนั้นเราเพิ่งจะอยู่ป.2-3ไม่รู้สี่รู้แปดเรื่องข่าวอะไรหรอก555
comment41:ตอนนั้นอายุ 6 ขวบเองค่ะ เพิ่งมารู้ วันนี้ ว่าเคยมีเหตุการณ์สะเทือนขวัญแบบนี้เกิดขึ้นด้วย อ่านแล้วหลอนมากกเลยค่ะ
comment42:ตอนนั้นพี่อยู่ม.4 พอเกิดเรื่องปุ๊บ ครูให้เด็ก ๆ เข้าห้องหมดเลย ไม่ให้ออกไปไหน เพราะไม่รู้ว่าตอนนี้คนร้ายอยู่ที่ไหน ยังอยู่ในโรงเรียน หรือหนีไปแล้ว เพื่อนในห้องก็เปิดทีวีดูข่าว เพื่อนบางคนก็กลัว นั่งร้องไห้ จำได้ว่าชูวิทย์มารับลูกสาวด้วยตัวเองเลยด้วย 

ยังไงซะ โชคดีอย่างนึงคือไม่มีใครเป็นอะไรหนักจนถึงแก่ชีวิต ไม่รู้ว่าตอนนี้น้อง ๆ ที่โดนทำร้ายเป็นยังไงบ้าง แต่ก็ขอพระเจ้าอวยพรให้น้อง ๆ สามารถใช้ชีวิตได้อย่างดีนะคะ
comment43:อ่านล่าสุดเหมือนเขากลับไปทำสวนกับแม่เขานะคะ
comment44:หลอนมากช่วงนั้น ตอนนี้กลับมาอ่านยังใจเต้นตุ้มๆต่อมๆเลย กลัววววว
comment45:เรื่องนี้เป็นหนึ่งในแรงบันดาลใจของเราที่ทำให้เราทำวิจัยเกี่ยวกับผู้ป่วยโรคนี้เลยค่ะ กับอีกเรื่องคือฆ่าตัดคอลูกสาวถวายพระอินทร์นี่แหละ ตอนทำวิจัยอยู่ก็เจอเคสชาวเขาฆ่าเด็ก 5 คนเพราะนึกว่าเป็นหมูอีก มาเต็มมาก
comment45-1:โอ้ย อ่านแค่ชื่อข่าวก็หดหู่ใจแล้ว
comment45-2:เราทำวิจัยในแง่ของปัจจัยเสี่ยงที่ทำให้ผู้ป่วยโรคนี้ก่อคดี เน้นคดีอาญาค่ะ ก็ได้อะไรมาเยอะเลย แอบอยากให้มีใครเอาไปต่อยอด หรือเอาไปใช้ประกอบดุลยพินิจศาลในการเลือกใช้วิธีการเพื่อความปลอดภัยอะไรทำนองนี้ เราว่าเรื่องนิติจิตวิทยา นิติจิตเวชเป็นเรื่องที่ค่อนข้างสำคัญนะคะ แต่บ้านเรายังมองไม่ค่อยเห็นความสำคัญของด้านนี้เท่าไหร่ และยังขาดความเข้าใจกันอีกมาก ทั้งภาคของผู้บังคับใช้กฎหมาย และภาคประชาชนทั่วไปเองก็ตาม
comment45-3:ขอบคุณนะคะที่ทำวิจัยเรื่องนี้...

เราจะได้ป้องกันปัจจัยเสี่ยงและรู้เท่าทันผู้ป่วยเคสแบบนี้ ไม่ให้เกิดเหตุแบบที่พวกเราเจออีก 

ขอบคุณอีกครั้งค่ะ
comment45-4:จริงๆ ต้องบอกค่ะว่า อัตราการก่อคดีของผู้ป่วยโรคจิตเภท (รวมทุกประเภทแล้ว) กับคนปกติก็ไม่ได้ต่างกันมากมายนัก เพียงแต่ว่าเหตุผล หรือปัจจัยที่ทำให้เขากระทำความผิด ตัวกระตุ้นพวกนี้อาจจะเป็นอะไรที่เรานึกไม่ถึงน่ะค่ะ อย่างผู้ป่วยชนิดหวาดระแวง เราก็คิดไปไม่ถึงหรอกว่าเขาหวาดระแวงอะไร มันควรหวาดด้วยเรอะ ทำนองนั้น คือเรื่องแบบนี้ไม่ใช่ว่าทำแล้วเราต้องหวาดกลัวเขา หรือกักเขาออกจากสังคมปกติ แต่สังคมปกติควรจะเข้าใจพื้นฐานของโรค (ไม่จำเป็นต้องเข้าใจไปถึงจิตใจเขาหรอกค่ะ มันซับซ้อนเกิ้น) แค่รู้ว่านี่คือความผิดปกติ แค่นั้น 

ผู้ป่วยโรคนี้อยู่ร่วมกับคนปกติในสังคมเยอะค่ะ บางทีเราอาจจะกำลังมีปฏิสัมพันธ์อยู่กับผู้ป่วยโรคนี้ก็ได้ เราไม่ได้คิดว่าการทำวิจัยหรือการมาบอกว่าผู้ป่วยโรคนี้กระทำความผิดจะเป็นการบอกว่าเขาคือตัวอันตราย แต่เราควรหาวิธีการป้องกันการกระทำผิด หรือการป้องกันการกระทำผิดซ้ำ รวมถึงมาตรการต่างๆ ที่พึงมีเพื่อรองรับผู้กระทำความผิดที่มีอาการทางจิตประสาทนี้ ไม่ใช่แค่โรคนี้ แต่รวมถึงโรคอื่นด้วยค่ะ

อยากให้มีใครมาเอางานเราไปต่อยอด หรือสนใจด้านนี้ให้มากหน่อย ทุกวันนี้เหมือนหมอและนักกฎหมายจะมองคนละอย่างกัน หรือไม่ค่อยเข้าใจกันเท่าไหร่ เราอยากให้เข้าใจ เพื่อที่จะได้หาทางร่วมมือกันให้มากๆ เป็นผลดีต่อทั้งวงการแพทย์และวงการกฎหมายเองด้วยค่ะ
comment45-5:เราสนใจเรื่องนี้ค่ะ อยากทำวิจัยบ้างนะคะ แต่ความรู้เราไม่ถึงอย่างแน่นอน คอยซัพพอร์ตผู้ทำวิจัยล่ะกันค่ะ
comment45-6:ขอชื่อวิจัยหน่อย เผื่อนำไปอ่านประกอบความรู้
comment45-7:น่ากลัวอ่ะฆ่าเด็กถึง5คนและตัดคอลูกตัวเอง!!!!!!!
comment46:จำได้ค่ะ ผู้หญิงคนนี้น่ากลัวมาก ตอนถูกจับ หน้าตาปกติ ออกจะยิ้มแย้มเสียด้วยซ้ำ
ตอนที่เป็นข่าว เพื่อนร่วมงานที่มีลูกยังเรียน จิตตกเป็นแถว ไม่เป็นอันทำงาน
ยัยคนนี้แหละ ทำให้พี่จิตตกวิตกจริตสารพัดตอนมีลูก เพราะช่วงนั้นจะมีข่าวต่างประเทศ มีคนบุกเข้าไปยิงนักเรียน ยิงครู มาเจอในบ้านเราอีก โอ้ยยยยยชั้นจะมีลูกในยุคสมัยแบบนี้เหรอเนี่ยยยย
comment47:แต่ผม ดูแล้วว่าถึงจะเป็นผู้ป่วยจริง  แต่ก็ไม่ควรปล่อยออกมาอีกนะครับ น่าจะขังยาวไปเลย สัก 30 - 40 ปี

ไม่ใช่จะมาเป็นห่วง ความเป็นอิสระของคนร้ายไปเพื่ออะไร มันไม่ได้เกิดประโยชน์อะไรเลย เห็น จขกท. บอกว่า "มีคนเห็นมาป้วนเปี้ยนแถว รร. เราอีก"
ถ้าเกิดเหตุซ้ำขึ้นอีก กับ โรงเรียนอื่นที่ไม่ได้มีการดูแลความปลอดภัยอย่างเต็มที่  ทีนี้ ต้องโทษใครละครับ 

ถ้าวัดกันตามดุลยพินิจแล้ว ปล่อยออกมาแล้วจะเกิดประโยชน์ หรือ โทษมากกว่ากัน ละครับ
คล้ายๆ กับผู้ร้าย หลายๆ คดี ต่างๆ ที่ในข่าวมักบอกว่า คนร้ายได้ก่อเหตุฆ่าลักษณะเดิมอีก ทั้งที่ได้รับการลดโทษ เพิ่งพ้นโทษคดีนี้มาได้ไม่นาน
ขนาดปกติดี ยังก่อเหตุซ้ำกันเป็นว่าเล่น ดูเหมือนเรื่องเหล่านี้ เป็นเรื่องสนุกสนานกันไปเลย  คุกเป็นที่เข้าออกสนุก ลุกนั่งสะบาย ซะแบบนั้น
เมื่อไรจะเปลี่ยนแนวความคิดกันได้สักทีว่า ควรให้โอกาสคนเลว หรือว่า ควรให้โอกาสคนปกติ ที่จะได้รับความปลอดภัยมากกว่ากัน 


รักษาคนอันตรายไว้หนึ่งคน  จะเป็นภัยให้กับคนปกติดีอีกหลายคนนี้นะสิครับ



ปล. ถ้าใครเป็นพ่อแม่ผู้ปกครอง แล้วลูกโดนแทงตายขึ้นมา เขาก็คงไม่เห็นใจคนร้ายว่าจะเป็นโรคอะไรหรอกนะครับ  ควรจะนึกหลักความเป็นจริงหน่อย ว่าใครควรได้รับการปกป้องมากกว่ากัน

ปล2. ก็คงเป็นเรื่องปกติของสังคม ที่ต้องให้โอกาสผู้กระทำผิดเสมอ  ส่วนคนปกติก็ให้โอกาสเขาได้รับอันตรายบ่อยๆ มันก็คงถูกต้องแล้วสินะครับ

ปล3. เรื่องยังไม่เกิด ก็เลยเห็นว่าเป็นเรื่องที่ถูกต้องว่าปล่อยมาแบบนี้ละถูกต้องแล้ว เขาได้รักษาจนเป็นปกติแล้ว  เดี๋ยวสมมุติว่าถ้าผู้ร้ายลงมือก่อเหตุซ้ำอีกที่โรงเรียนอื่นแทน ก็จะออกมา วัวหายล้อมคอกกันอีกว่า  ไม่นึกว่าจะเกิดเหตุแบบนี้   ส่วนเด็กที่ตายไปก็ขอแสดงความเสียใจด้วยนะ แต่ก็คงให้โอกาสเด็กที่ตายไปฟื้นมาใช้ชีวิตใหม่ต่อไปอีกไม่ได้หรอกนะ ตายแล้วก็ตายเลย  ส่วนคนร้ายรายนี้ เดี๋ยวคราวนี้เอาไปรักษาต่ออีก สัก 7 ปี แล้วกัน ใช้เวลามากขึ้นสักหน่อย เดี๋ยวถ้าหายแน่นอน ค่อยให้โอกาสปล่อยออกมาอีกก็แล้วกัน


ดูแล้วไม่เมคเซ้นส์เลย 



...
..
.
comment47-1:โค ตะ ระ เห็นด้วย
   เราไม่รู้ ตำรวจไม่รู้ ศาลไม่รู้ หมอไม่รู้หรอก ว่าจะหาย 100% มั้ย
   ใครสงสาร ใครไว้ใจ ก็กล้าๆเชิญเอาไปอยู่ในบ้านท่านแล้วกัน
comment47-2:เห็นด้วยนะ

แต่มันมีความจริงอย่างนึงที่ว่า
เรือนจำและโรงพยาบาล มีห้องสำหรับบุคคลจำกัด และมีบุคลากรจำกัด

แต่นักโทษและคนไข้ มีจำนวนเพิ่มเข้ามาไม่จำกัด
จึงต้องระบายจำนวนบุคคลในสถานที่เหล่านั้นให้มีที่ว่างเพื่อรอรับคนใหม่
comment47-3:คุกมันเต็มจนล้นแล้วครับ มีวิธีทำให้เขาต้องไปรายงานตัวเพื่อรักษาทุกๆกี่เดือนก็ว่าไปครับ

คอมเมนท์แบบไม่เผื่อใจให้คนในบ้านเป็นโรคแบบนี้เลย

ปล.ผมไม่มีคนในบ้านเป็นแบบนี้ แต่มีลูกน้องเป็น Tourette Syndrome 2 คน
comment48:
comment49:จำข่าวนี้ได้ค่ะ  ตอนนั้นช็อคมาก เพราะไม่คิดว่าจะเกิดเรื่องแบบนี้ในโรงเรียน
comment50:ผมจำหน้าคนก่อเหตุได้ไม่ลืมเลือน

อ่านแล้วก็นึกถึงข่าวนี้ http://www.thairath.co.th/content/528343

สงสารเด็ก T T
comment51:จำได้ครับ ตอนนั้นเรียนอยู่โรงเรียนใกล้ๆกัน
วันเกิดเหตุผมก็กลัวนะเพราะอยู่ละแวกเดียวกัน
comment52:ประเทศไทยน่าจะมีหน่วยงานที่ศึกษาอาชกรแบบนี้บ้างเพื่อป้องกันไม่ให้เกิดเหตุซ้ำอีก  
แล้วปล่อยคนร้ายออกมาแบบนี้ แม้ว่าจะบำบัดรักษาแล้ว แต่จะแน่ใจยังไงว่าเค้าจะไม่ขาดยา
จะไม่ขาดfollow up ขอหมอ จนเกิดอาการกำเริบก่อเหตุประเภทนี้อีกกับรรอื่นๆกับเด็กๆหรือผู้เคราะห์ร้ายคนอื่นๆ
comment53:อ่านแล้วหลอนมาก เป็นรุ่นพี่จขกทหลายปีดีดัก แต่ยังจำบรรยากาศในโรงเรียนได้ดี นึกสภาพออกเลยว่าเป็นยังไง 
ความทื่เป็นโรงเรียนหญิงล้วน เรืยนอยู่ด้วยกันตั้งแต่เล็กจนโต เวลามีอะไรก็กระจายเร็วมาก ถูกบ้างผิดบ้าง 

ที่อ่านแล้วหลอน
เพราะเด็กๆเวลามีสถานการณ์บ้านเมืองแย่ๆ ก็ต้องมีเหตุป้องกันระวังแบบนี้ ทั้งเพื่อนคุณครูมาเซอร์ ทุกวันนี้เวลาฝันร้ายก็ยังฝันถึงอยู่ โรงเรียนเราพื้นที่กว้างใหญ่มากๆจุดหลงหูหลงตาก็มีอยู่เยอะนะ (เฮะๆๆอยู่12ปีรู้ดีมาก)
แต่ไม่เคยเจอระดับที่เล่ามามันคงหลอนสุดๆ คิดว่าที่ปล่อยคนร้ายออกมา ฟังแล้วหลอนมากๆ
comment53-1:/สวัสดีค่ะขุ่นพี่

มุมอับมีเยอะจริงๆค่ะ จุดที่ไม่ค่อยมีมาเซอร์หรือครูอยู่ 

อย่างเคสเพื่อนเราที่โดนก็เป็นริมทางเดินหอประชุมที่ลับตาคน...

พอเหตุการณ์นี้ผ่านไป ทำใจเกือบปีค่ะ ไม่กล้ากลับไปเฉียดทางเดินนั้นเท่าไรถ้าไม่จำเป็น .....  หรือถ้าต้องไปทางนั้นจริงๆก็วิ่งเกียร์หมาไปเลยค่ะ 5555+
comment54:งงว่าพาเข้าไปในห้องเรียนทำไม ตอนแรกพึ่งมาถึง รร. ทำไมไม่พาเด็กออกไปที่อื่นก่อนอะ แล้วไห้ตำรวจเข้าไปเคลีย
comment54-1:ลองตามอ่านคอมเม้นบนๆได้ค่ะ เค้าตอบได้ชัดเจนกันอยู่แล้ว
comment55:ข่าวดังข้ามเวลา ช่อง 9 เคยนำเรื่องนี้มาออกอากาศ ผมเห็นแล้วก็กลัวเหมือนกัน [Spoil] คลิกเพื่อดูข้อความที่ซ่อนไว้https://youtu.be/AWpIb-DgKXQ
comment56:มีคนหลังไมค์มาถามว่า เราอยู่เห็นเหตุการณ์หมดนั่นและปลอดภัยได้ยังไง....
.
.
.
.
.
คือ.... วันนั้นเรามาสายค่ะ 555555+
comment57:"...อ้างว่าเป็นเสียงสั่งจากสวรรค์ ที่สั่งให้ตนทำอะไรสักอย่างกับคนแขกและคนจีนที่มีฐานะร่ำรวย เพราะบุคคลเหล่านี้เข้ามากอบโกยผลประโยชน์และเอารัดเอาเปรียบคนไทยมาโดยตลอด โดยก่อนลงมือได้นำเงินแม่จำนวน 5 แสนบาท มาใช้เป็นค่าใช้จ่ายในการเตรียมการทั้งหมด..."

"..หลังจากได้เป้าหมายแล้ว น.ส.จิตรลดา ได้ไปนั่งสังเกตการณ์หาเป้าหมาย โดยลงทุนจ้างรถจักรยานยนต์ติดตามเด็กนักเรียนกลับไปถึงบ้านพัก เพื่อให้รู้ว่าเป็นเด็กที่มาจากครอบครัวที่มีฐานะจริงๆ..."

"...รายงานทางการสอบสวนทราบว่า แต่ระหว่างนั้น น.ส.จิตรลดา ยังไม่กล้าลงมือ เพราะในตอนนั้นโทษประหารชีวิตยังเป็นการยิงเป้าอยู่ ซึ่งถ้าลงมือไปแล้วหากได้รับโทษประหารชีวิตก็จะทำให้เจ็บปวดร่างกาย แต่หลังจากที่มีการเปลี่ยนแปลงโทษประหารชีวิตมาเป็นการฉีดยาแล้ว ก็คิดว่าเป็นการจากไปอย่างสบาย ไม่เจ็บปวดใดๆ จึงกลับมาเริ่มแผนที่เตรียมไว้อีกครั้ง..."

คห.ส่วนตัว: ที่ใช้เวลาติดตามถึง 3 ปีเพราะเหตุนี้หรอคะ?
เราไปหาข้อมูลเพิ่มเติมเรื่องการประหารชีวิตมาเพิ่มเติมตามนี้ค่ะ

กระทั่ง...วันที่ 18 กันยายน พ.ศ.2546 การประหารชีวิตด้วยปืนถูกยกเลิก
รัฐบาล เสนอแก้ พ.ร.บ.แก้ไขเพิ่มเติมประมวลกฎหมายอาญา (ฉบับที่ 16) พ.ศ. 2546 มาตรา 19 ว่า "ผู้ใดต้องโทษประหารชีวิต ให้ดำเนินการด้วยวิธีฉีดยาหรือสารพิษให้ตาย" มีผลบังคับใช้ในวันที่ 19 กันยายน 2546
http://www.unigang.com/Article/11670#B3tfkodiCirsyvFZ.99

http://www.yimwhan.com/board/show.php?user=kidtung&topic=51&Cate=1
comment57-1:อ้างอิงจากข่าวมาอีกทีน่ะค่ะ ที่ไปสอบปากพยาน แล้วพยานเล่าว่าคนนี้มาด้อมๆมองๆได้2-3ปีแล้ว (จากลิ้งที่แปะไว้ให้)
comment57-2:การฉีดยานี้เป็นอะไรที่ตายสะบายที่สุดแล้ว

การยิงเป้า ก็เช่นกัน เจ๊บแป๊บๆ เดี๋ยวก็ตาย

ลองมาเป็นคนดี หรือคนธรรมดาที่ตาย โดยการโดนทำร้ายสิครับ ทั้งคุณครูสาว โดนทุบ โดนมีหั่นคอ  เด็กๆ โดนคนร้ายแทงกระหน่ำ  นักข่มขืนบนรถไฟทุบแล้วโยนลงจากรถไฟ

ผมเห็นว่า คนธรรมดาหรือคนดีนี้ ตายทรมานกว่ามากเลยครับ
ส่วนคนร้าย รู้สึกปลอดภัยเมื่อโดนโทษประหาร ถึงจะหวั่นๆ ว่าจะตายเมื่อไรก็ไม่รู้ แต่อย่างน้อยก็รู้สึกว่า ก็แค่หลับไป.........


ความจริงคนร้าย ควรได้รับโทษสาสมมากกว่า  จะได้กลัวๆ กันบ้าง
ไม่ว่าจะโทษหนักโทษเบา ก็เห็นฆ่าคนอื่นกันได้หน้าตาเฉยกันอยู่ดี  
สมมุติให้ค่อยๆ ตัดมือคนร้ายก่อน ส่วนขาก็เอาเข้าเครื่องบดแบบสดๆ แล้วค่อยเอาแขนเข้าเครื่องบดแบบสดๆ ตาม แล้วก็ปล่อยไว้เฉยๆ สักครึ่งวัน ถ้ารอดก็เอาไปทำแผล ถ้าไม่รอดก็เอาไปเผา ให้มันได้รู้สึกถึงความทรมานของคนที่โดนมันฆ่าบ้างก็ดี 

ถ้าเสนอเรื่องไปก็คงโดนนักสิทธิมนุษชนว่า โหดเกินไป ทำเกินไป แล้วดูสิ่งที่มันทำกับคนดีๆ ให้เขาตายละ เขาจะตายอย่างทรมานไหมนั้น


ทุกวันนี้การลงโทษคนร้ายก็เหมือนกับการ ปล่อยเขาไป ลงโทษมันแค่นี้ละ ไม่ใช่เรื่องของเรา มันไม่ได้เกิดขึ้นกับเราหรือครอบครัวเรา เราเลยไม่รู้สึกอะไรกันนะสิครับ  แต่ถ้ามันมาเกิดขึ้นกับครอบครัวเราก็คงจะเข้าใจกัน



...
..
.
comment57-3:คุณก็คิดแค่ด้านที่ว่าโทษต้องรุนแรงๆคนจะได้กลัว ซึ่งความจริงคือต่อให้มีโทษยิงเป้า หรือนั่งเก้าอี้ไฟฟ้า อาชกรรมก็ไม่ได้ลดลง การเข้มงวดต่อการใช้กฎหมาย การสร้างระบบความปลอดภัย ฯลฯ กลับเป็นผลดีกว่าที่จะลดจำนวนอาชกรรมลง

และให้นึกถึงความจริงที่ว่าระบบยุติธรรมที่ดีที่สุดนั้ ก็ยังมีผู้บริสุทธิ์เข้าไปเป็นเหยื่อได้ หลายๆคนถึงเสนอไปเลยว่าโทษประหารควรยกเลิกซะ ดีกว่าประหารผิดสักหนึ่งคนก็แก้ไขอะไรไม่ได้

นักสิทธิมนุษยชน เขาคิดถึงความเป็นจริงหลายๆด้านว่าทำไมต้องลงโทษอย่างเหมาะสม ไม่ใช่เอาความสะใจ
comment58:เราอยู่มาแตร์ตอนนั้นก็อยู่ประถม เค้าว่าคนนี้ก็มาส่องโรงเรียนเราด้วยเหมือนกันแต่ไม่ได้ทำอะไร ช่วงนั้นก็กลัวมากเลย โรงเรียนเลยทำบัตรประจำตัวให้ผู้ปกครองเด็ก ห้ามคนนอกเข้าโรงเรียน ช่วงนั้นน่ากลัวมากจริงๆ
comment59:จำได้ครับ
ในรูปหมอไปคุยกับผู้กรอเหตุก็น่าจะสติไม่ดีจริงๆ
comment60:ที่หลอนพอๆกันคือตอนจับกุม ที่ นส จิตรลดา ที่เหมือนไปสมัครร้านอาหารร้านหนึ่งตอนหนี แล้วคนจ้างสงสัยเพราะตอนเธอหั่นผัก หั่นแบบแปลกๆเหมือนหั่นแบบในหนังฆาตกรรม เลยเป็นที่มาของการจับกุม
comment61:1.เข้าได้รับการลงโทษตามกฎหมายแล้ว
2.เขาป่วยทางจิต  ไม่ใช่กลุ่มที่มีจิตใจกระหายการฆ่า
3.การฆ่าคน และละเมิดกฎหมายมีหลายอย่าง ตัวอย่างก็คือกระทู้นี้ เอาหน้าเขามาลงได้ประโยชน์อะไร ผลที่ได้แค่ เขาอาจไม่มีโอกาศในสังคม เรียกว่าฆ่าทางสังคม  และเมื่อเขาได้รับการลงโทษแล้วสิ่งที่คุณกำลังทำ ผิดกฎหมาย

กรณีจิตรดา มึบทความทางวิชาการเยอะ และเป็นเหตุให้เกิด พรบสุขภาพจิต  

http://www.acu.ac.th/html_edu/acu/temp_informed/183.doc



คดี 9 ศพ โหดร้ายกว่าเยอะ
comment61-1:เราไม่เข้าใจว่าเวลาเกิดเหตุแบบนี้ทำไมต้องยกอ้างว่า อีกอันน่ากลัวกว่าเยอะ อีกอันแย่กว่าเยอะ ทั้งที่มันแย่ทั้งคู่ และควรจัดการทั้งคู่
comment61-2:เห็นด้วยกัน 61-1 ไม่ควรมีผู้บริสุทธิ์โดยเฉพาะอย่างยิ่ง เด็ก ถูกทำร้ายค่ะ จะน่ากลัวกว่าไหม มันก็เป็นเรื่องโหดร้ายไม่ต่างกัน
comment61-3:เขาเป็นคนป่วย ในระบบกฎหมายทางอาญา เท่ากับไม่มีการกระทำ แต่ทางแพ่งเป็นละเมิดได้.........
.............. ผมว่า คุณอ่านบทความที่หมอเขียนก่อนดีกว่า ............9 ศพ มีลักษณะไม่รับผิดชอบต่อสังคม

แต่กรณีนี้สังคม ไม่รับผิดชอบต่อผู้ป่วย เป็นที่มาของ พรบ สุขภาพจิต ที่กำหนดให้ทุกคนสามารถช่วยเหลือ โดยการแจ้งเหตุได้

เพราะถ้า ดูการสืบสวนของตำรวจ ... จะรู้ว่า ...มันมีระยะเวลา ที่สามารถป้องกันได้ แต่เพียงความเข้าใจไม่มี ส่วน 9 ศพ ที่บอกน่ากลัว เพราะ..เป็นเรื่องความไม่รับผิดชอบล้วนๆ

และเท่าที่อ่าน .......ความเห็น...เหมือนไม่เคยศึกษา และเชื่อตามที่คิด........ตอบ ขอให้ตอบแบบศึกษา ก่อน ได้ไหม..
comment61-4:เพราะการตรวจสอบสุขภาพ ไม่มีในการขับรถ

เดี๋ยวนี้นักซิ่งเสพยา  ก็เลยหายาแก้ลมบ้าหมู แบบขอให้หมอตามคลินิคทั่วไป ออกให้แบบไม่เป็นความจริง
ทีนี้จะขับรถทับใคร หรือชนใคร ก็สามารถอ้างได้ว่า ผมป่วยนะ มียาในรถนะ แล้วปล่อยออกมาขับรถได้อย่างไร

หรือถ้า เป็นคนจิตไม่ปกติ และที่บ้านไร้การดูแล ที่บ้านก็สามารถปล่อยออกมาให้ฆ่าคนโดยไม่ต้องรับผิดชอบต่อสังคมก็ได้นะ


ซึ่งดูแล้วก็ไม่ต่างอะไรกัน

นี้ถ้าแหกบ้าน ตัดโซ่ออกจากบ้านมาก่อเหตุ นี้จะไม่ว่าอะไรเลยหรอกครับ 
นี้ที่บ้านปล่อยปะละเลยอยู่ 3 ปี แถมมีการวางแผนเลือกเป้าหมายอีก ลงมือเสร็จ(ดูแล้วน่าจะจงใจฆ่า แต่เหยื่อยไม่ตาย) มีการหลบหนีจากที่เกิดเหตุได้โดยไม่โดนจับ และทำลายหลักฐานอีก โอ้วนี้ มันไม่ธรรมดาแล้วครับ ยิ่งกว่า The Mechanic อีก

ดูแล้วเก่งกว่าคนที่ปกติอีกนะครับผม


...
..
.
comment62:จบมานานปีดีดักแล้ว ตอนนั้นแม่โทรมาบอกพี่ว่ามีเรื่องที่โรงเรียน รีบเช็คข่าวว่าเหตุการณ์เป็นยังไงบ้าง ดีไม่แอบขึ้นอาคารเด็กประจำด้วย ไม่รู้ตอนนี้มีติดกล้องวงจรปิดบริเวณที่อับคนรึยังคะ
comment62-1:ติดรอบเลยค่ะ เปลี่ยนระบบกล้องวงจรเป็นแบบทันสมัยสุด...
ประเภทที่ เราแอบย่องไปซื้อข้าวเหนียวหมูเวลาเรียนนี่รู้กันทั้งระบบฝ่ายปกครอง TT
comment62-2:เด็กประจำมาชูมือค่ะ

ข้าวเหนียวหมูน้ำจิ้มเปรี้ยวหรือเปล่าคะ 5555
comment62-3:ใช่เลยค่ะ 55555 ต้องรีบลงมาซื้อ เพราะคาปพักทีไร หมดทุกที
comment63:นึกถึงไมเคิลเมเยอเลยหง่าาาา
Death by daylight
comment64:จขกท เขียนได้ดีมากเลยครับ อ่านแล้วเห็นภาพเลย
อันนี้ขนาดแค่คนบ้าถือมีดเข้ามายังน่ากลัวขนาดนี้
นึกถึงคดีต่างชาติที่ผู้ก่อการร้ายบุกเข้าไปกราดยิงในโรงเรียนแล้วคงน่ากลัวสุดๆเลย
comment64-1:ขอบคุณนะคะ ตอนแรกก็กลัวอ่านแล้วจะ งงๆ กัน 5555

โชคดีที่ในไทยกฎหมายเรื่องอาวุธยังไม่เสรีเท่า ตปท ด้วยมั้งคะ ไม่งั้นไม่อยากจะเดาเลย...ว่าการสูญเสียจะมากมายไปอีกเท่าไร
comment65:เราจำได้แม่นเลยค่ะ เพราะเราก็เรียนโรงเรียนนี้เหมือนกัน...
ตอนนั้นที่เกิดเรื่องเราไม่ทันค่ะ คนที่อยู่ในเหตุการณ์คือพี่สาวเราซึ่งอยู่ชั้นประถม (จำได้ว่ามีนักข่าวถ่ายรูปพี่สาวเราขึ้นหน้าหนึ่งตอนกำลังจะเดินออกจากโรงเรียนในวันนั้น แล้วพี่สาวเราก็บ้าจี้ยิ้มให้กล้องด้วย 55555)
คือแม่เล่าให้ฟังว่าวันนั้นกลัวมาก พอได้ข่าวที่รร.ก็กลัวว่าพี่สาวจะเป็นอะไรไป แต่ยังโชคดีที่ปลอดภัยกลับมา 

เราทันช่วงที่เขาบอกต่อๆกันมาว่าฆาตกรถูกปล่อยตัวออกมาแล้วค่ะ ซึ่งตอนช่วงนั้นก็คือไม่กี่ปีที่ผ่านมาแล้วมีเหตุด้านการเมืองบางอย่าง ทำให้เราที่ปกติกลับบ้านกับคุณป้าโดยรถส่วนตัวต้องเปลี่ยนเป็นขึ้นรถไฟฟ้าทุกเย็นแทน (ยังแค้นไม่หายเลยค่ะ...) ซึ่งนั่นเป็นสาเหตุที่ทำให้เราต้องเดินออกมาที่สถานีรถไฟฟ้าคนเดียวตอนประมาณหกโมงค่ะ (เพราะป้าเลิกงานดึก) ถ้าใครเคยอยู่ในโรงเรียนถึงช่วงหกโมงกว่าๆจะรู้ว่าเด็กค่อนข้างน้อย ทีแรกเราก็ไม่ได้กลัวที่คนโหรงเหรงหรอก แต่พอได้ยินข่าวว่าเขาถูกปล่อยตัวแล้วก็เริ่ม เหย...เขาก่อคดีขนาดนั้นจะมีปล่อยออกมาตอนนี้ได้ไง แล้วความปลอดภัยเด็กล่ะ จำได้ว่าตอนนั้นเราพกคัตเตอร์ไว้ในกระเป๋ากระโปรงด้วย กลัวเวลาเดินคนเดียว 55555 (เจอยามตรวจทีก็ยัดเก็บในกระเป๋าลึกๆ) แต่สุดท้ายแล้วก็ไม่มีอะไร โล่งอกไป

ป.ล. เคยมีคุณครูท่านหนึ่งเล่าให้ฟังว่าห้อง ป.6/2 ในตอนนี้ (สมัยตอนโดนแทงน่าจะเป็นป.6/5...ถ้าจำไม่ผิด) เคยเป็นห้องที่เด็กนักเรียนที่ถูกแทงเคยอยู่มาก่อน ไม่แน่ใจว่าเคยมาซ่อนตอนโดนแทงด้วยรึเปล่า แถมห้องป.6/2 เป็นทางสามแพร่งด้วยค่ะ (หน้าห้องมีทางเดินเชื่อมไปตึก EP) ครูหรือมาเซอร์ท่านใดก็ไม่ทราบเลยเอารูปพระแม่มารีมาแขวนไว้หน้าห้อง ป.6/2 แต่ห้องอื่นไม่มี เหมือนเป็นการแขวนไว้เพื่อให้ปกป้องเด็กมั้ง น่าจะประมาณนั้น...ถ้าครูไม่เล่าเรื่องนี้ให้ฟัง เราคงไม่เคยสังเกตว่าหน้าห้องเรามีรูปพระแม่มารี ในขณะที่ห้องอื่นไม่มี 555555
comment65-1:ใช่ค่ะ ตรงนั้นน่าจะเป็นห้องที่เปิดประตูมาก็เจอทางเชื่อมยาวไปหอประชุมพอดี และฆาตกรก็วิ่งตรงมาจากทางนั้นล่ะค่ะ.... TT

แต่รูปพระแม่ คุ้นๆเหมือนกัน แต่ไม่เคยสังเกตุดีๆแฮะ 5555555
comment65-2:นึกภาพไม่ออกเลย

สงสัยพี่จะออกมานานมากแล้วจริงๆๆ
comment66:ขอบพระคุณมากครับตอนนั้นผม 6 ขวบเองจำอะไรม่ได้
ขอแสดงความเสียใจแก่ผู้เสียชีวิตทุกท่านครับ
ขอให้ครั้งนี้เป็นเหตุครั้งเดียวและครั้งสุดท้ายสำหรับกรณีแบบนี้
comment66-1:ทุกคนสาหัสแต่สุดท้ายปลอดภัยจ้า ขอบพระคุณมากๆนะคะที่เป็นห่วง
comment66-2:ยังเป็นเด็กน้อย
comment67:โรคจิตเภท เป็นโรคที่เกิดจากการทำงานของสารเคมีในสมองผิดปกตินะคะ พูดให้เข้าใจง่ายๆคือคล้ายๆโรคสมองเสื่อม แต่อาการที่แสดงออกมา เด่นไปทางจิตที่ผิดปกติ เช่นหูแว่ว เห็นภาพหลอน มีความคิดหลงผิด หรือมีพฤติกรรมก้าวร้าว ผู้ป่วยไม่รู้ตัวหรอกค่ะว่าอาการพวกนี้ไม่ใช่เรื่องจริง เป็นสิ่งที่เค้าควบคุมไม่ได้ แต่โรคนี้สามารถรักษาให้อาการดีขึ้น บางคนก็อาการหายเป็นปกติได้เลย แต่ต้องกินยาสม่ำเสมอ

คนไข้ทางจิตเวชที่ทำผิดกฏหมาย ก็จะมีกระบวนการสอบสวนและลงโทษอย่างเหมาะสม หากประเมินว่าอาการดีขึ้นสามารถกลับไปใช้ชีวิตภายนอกได้ ก็ต้องให้เค้ากลับเข้าสู่สังคมค่ะ เพราะอาการดีแล้วจะให้อยู่ในโรงพยาบาลโรคจิตตลอดไป หรือจำคุกตลอดไป มันก็ไม่ถูกต้อง แต่ก็มีบางรายที่ต้องอยู่แบบนั้นไปตลอดชีวิต ซึ่งก็จะมีเกณฑ์พิจารณาอย่างละเอียด

ก่อนที่จะให้ผู้ป่วยออกจากโรงพยาบาลจะมีทีมงานหลายฝ่ายไปประเมินรอบด้าน ใช้เวลาเตรียมการกันเป็นเดือนๆค่ะ ถ้าทุกฝ่ายมั่นใจว่าอาการดีแล้ว ญาติและชุมชนสามารถดูแลได้ ถึงจะออกจากโรงพยาบาลได้ หลังออกจากโรงพยาบาล ทางศาลสามารถสั่งให้ผู้ป่วยปฏิบัติตนอย่างไรก็ได้ เช่น สั่งให้รับการรักษาหรือกินยา มาตามนัดสม่ำเสมอ หากทำผิดจากคำสั่ง ก็มีมาตรการที่สามารถจัดการกับผู้ป่วยได้ ก่อนที่จะอาการรุนแรงค่ะ

ที่จริงปัญหานี้ที่เกิดขึ้น จะโทษคนไข้อย่างเดียวก็ไม่ถูกต้องมองรอบด้านด้วยว่ามันเกิดจากปัจจัยอะไรบ้างที่ทำให้คนไข้ขาดการรักษาจนอาการกำเริบขนาดนี้ ซึ่งหลังจากคดีนี้ก็ทำให้มีพรบ.สุขภาพจิตที่ช่วยให้ทีมแพทย์พยาบาลสามารถบังคับให้คนไข้รับการรักษาได้ ก็ช่วยแก้ปัญหาได้ระดับหนึ่ง แต่ไม่ทั้งหมด

สิ่งสำคัญมากๆก็คือบ้านเรายังขาดความรู้และความเข้าใจในเรื่องโรคทางจิตเวชอยู่มากค่ะ คนส่วนใหญ่ยังรังเกียจและมีทัศนคติที่ไม่ดีต่อผู้ป่วย แม้แต่ญาติเองหลายๆคนก็คิดว่าไม่ต้องรักษา ให้ออกกำลังนั่งสมาธิ เข้าวัดก็หาย คิดว่าเกิดจากความเครียดหรือจิตใจอ่อนแอ หรือเป็นสันดาน ซึ่งเป็นความเข้าใจที่ผิด

โรคจิตเภท เป็นโรคของสมอง ต้องรักษาด้วยยา และต้องรักษาสม่ำเสมอ
ผู้ป่วยโรคจิตเภทเป็นคนป่วย ไม่ได้เท่ากับคนเลวนะคะ 
มีการเก็บสถิติในต่างประเทศ(อ้างอิงจาก textbook) พบว่าอัตราการก่อความรุนแรงในผู้ป่วยโรคจิตเภท สูงเท่าๆกับประชากรปกติที่ไม่เป็นโรคนะคะ

สำหรับรายนี้เราขอแสดงความเสียใจกับผู้ที่ได้รับผลกระทบทุกท่าน ที่เรื่องนี้อาจจะยังมีผลถึงปัจจุบัน
แต่คนป่วยก็ได้รับการลงโทษตามกฏหมายแล้ว และตอนนี้ก็ใช้ชีวิตอยู่ในที่ที่ปลอดภัยกับทุกคน
สิ่งที่สำคัญคือ เราได้เรียนรู้อะไรจากเหตุการณ์นี้บ้าง และจะป้องกันไม่ให้เกิดปัญหานี้อีกได้ยังไง
นั่นคือทุกคนต้องช่วยกันพยายามทำความเข้าใจและเผยแพร่ความเข้าใจที่ถูกต้องเกี่ยวกับโรคทางจิตเวชให้มากที่สุด เพื่อให้คนอื่นๆได้รู้ได้เข้าใจ ได้พาคนไข้ คนรู้จัก หรือญาติพี่น้องที่ป่วย มารับการรักษาอย่างถูกต้อง จะได้ไม่เกิดเรื่องน่าเศร้าแบบนี้ขึ้นมาอีกค่ะ
comment67-1:ใช่ครับ ปัจจัยภายนอกนี่แหละมีผลต่อการกำเริบมากที่สุด
และผมคิดว่าการที่คนไม่กล้าเข้าหาจิตแพทย์ เพราะสังคมโดยรวมยังไม่ยอมรับจริงๆ
แม้แต่ปากบอกว่ายอมรับได้ แต่การกระทำมันคือการยอมรับไม่ได้

ผมเองก็เป็นผู้ป่วยจิตเวชชนิดหนึ่ง ได้รับการรักษามามากกว่า 8 เดือนแล้ว
หลังจากผ่านการประเมินหลากอย่าง ผมก็ได้เป็นคนปกติ ที่เพียงแค่กินยาทุกวันเท่านั้น
แต่คนรอบข้าง เพื่อนสนิท ที่เคยรู้เรื่องนี้ .... ยังคงเอาคำว่า "ผู้ป่วยจิตเวช" มายัดเยียดใส่ผมเสมอ

เราคือมนุษย์คนหนึ่งที่มีอารมณ์ ความรู้สึก โกรธได้ โมโหเป็น
แต่ทุกครั้งที่มีใครทำเราโกรธ แล้วหากเราโกรธขึ้นมา
ทุกคนจะเอาคำว่า จิตเวช มาใส่ตัวเราแล้วบอกว่าที่เราโกรธนั้นเพราะเราป่วย
comment67-2:ชอบ คห.นี้มากครับได้ความรู้เยอะเลย 
และออกความคิดเห็นได้เป็นกลาง เหมาะสมมาก
comment68:เราขอชื่นชมคุณครูโรงเรียนนี้มากเลยค่ะที่แก้ปัญหาเก่งและมีสติกันมาก เราอ่านเรายังรู้สึกได้เลยว่ามันน่ากลัว
ตอนที่เราอยู่ประถมต้นๆ ก็มีข่าวลือการดัก Bully กันจากพวกรุ่นพี่ จำได้ว่าวันนั้นเราไปกินข้าวช้าและอยู่กับพี่ข้างบ้านที่เรียนห่างกันไม่กี่ปี
 (เขาป่วยเป็นโรคร่างกายไม่โต ทุกคนเลยล้อไม่กล้าเข้าใกล้ เราเลยไปอยู่เป็นเพื่อน)  ไม่รู้เรื่องอะไรเลยจริงๆ
พอเข้าห้องจะนอนกลางวันก็เห็นว่าประตูปิด อาคารแถวนั้นก็เงียบผิดปกติด้วย ก็เลยเปิดแง้มๆ 
ทุกคนเห็นเราก็กรูเข้ามาเรียกชื่อเราและกอดเรากันใหญ่เลย งงมาก จนเพื่อนมาเล่าให้ฟังเราก็กลัวมากเลยค่ะ
comment69:ตอนนั้นรู้สึกเราจะอยู่ปี่สองปีสาม เห็นข่าวแล้ว เฮ้ย.. ผู้หญิงคนนี้ ตอนเราเรียนก็เห็นหน้าอยู่แถวๆ โรงเรียนนั่นแหละ แต่เนื้อข่าวเล่าไม่ละเอียดเท่าน้อง อันนี้แบบนึกภาพตามได้เป็นฉากๆ เพราะคุ้นกับที่ทางในโรงเรียน เลยนึกภาพออกเลย
comment70:เราเป็นศิษย์เก่าอ่านแล้วน้ำตาไหลเลย นึกภาพทางเดินใน รร ออก นับถือครูที่มีสติ แค่คิดว่า ครูตอนนั้นอาจจะอายุพอๆกับเราตอนนี้(พอดีจบมานานมากแล้ว)  เป็นผู้หญิงเหมือนกันต้องปกป้องเด็กตั้งหลายคน คงเครียดมากๆ หวังว่าจะไม่มีเรื่องแบบนี้เกิดขึ้นอีก
comment71:ช่อง 9 เคยออกรายการข่าวดังข้ามเวลา https://youtu.be/AWpIb-DgKXQ
comment72:ตอนเรื่องเกิดเราอยู่ป.1โรงเรียนที่เป็นเป้าหมายแรกค่ะ บ่ายวันนั้นครูทั้งโรงเรียนวิ่งวุ่นกันใหญ่เพราะกลัวว่าตอนบ่ายตัวจิตรลดาจะมาที่โรงเรียนเลยมาเล่าให้เด็กฟังเพราะเป็นเรื่องที่ต้องระวังค่ะ ได้ข่าวมาว่าจิตรลดาเคยมาดูที่โรงเรียนแล้วเหมือนกันแต่ว่าสุดท้ายก็ไม่มาคงเป็นเพราะว่าคงเป็นเพราะคุณครูสูงอายุท่านหนึ่งจะนั่งอยู่หน้าโรงเรียนทุกเช้าค่ะ ท่านจะตะโกน(โหวกเหวก)ทุกเช้าทักนักเรียที่ผิดระเบียบบ้าง หรือคนที่ไหว้ไม่สวยบ้าง ท่านจะค่อนข้างดุแบะเข้มงวดค่ะ เราเป็นคนนึงที่กลัวท่านมาก เลยคิดว่านี่อาจจะเป็นเหตุผลไม่เลือกมาที่โรงเรียนเราค่ะ ปล.เรื่องตอนนั้นทำให้ทุกคนตกใจและเสียใจกับเหตุการณ์ที่เกิดขึ้นค่ะ คิดว่าเรื่องนี้ไม่ได้เป็นเรื่องฝั่งใจกับโรงเรียนคุณที่เดียวแต่โรงเรียนอื่นๆก็คงหลอนไม่แพ้กัน
comment73:ตอนนั้นเราอยู่ ม.6 ไปโรงเรียนออกกำลังกายอยู่ในโรงยิม จิตรลดาทำให้เรารู้จักคำว่า Schizophrenia แล้วที่จำได้คือ มีดที่ใช้ในการแทง ก็เตรียมมาอย่างดี เพราะมีดมีปลายแบบงุ้มนิดหน่อย คือเอาจริงๆจำข่าวเป๊ะๆไม่ได้ แต่มีดน่ะตั้งใจให้แทงไปแล้วไม่เป็นแผลเรียบ ผวามากช่วงนั้น ปีสุดท้ายที่โรงเรียนด้วย =_=
comment74:โบฟ้า จขกท. อยู่ประมาณ ม.5 ปะคะ ถ้านับรอบถูกนะ 
เป็นเหตุการณ์ที่สะเทือนขวัญมาก จำได้ดีเลยค่ะ
comment74-1:[Spoil] คลิกเพื่อดูข้อความที่ซ่อนไว้ไม่ใช่โบฟ้ารุ่นนั้นค่า
comment75:จำได้ๆ ยังเอาชื่อมาล้อเพื่อนๆกันเลย
comment76:ในประเทศอย่าง อเมริกา มันจะมีสิ่ง ที่เรียกว่า Emergency Lockdown 

คือ ถ้าเจอคนมีปืน มือปืน หรือ คนโรคจิต  ฆาตรกร อะไรก็ตามแต่ ในโรงเรียน เขาจะประกาศสั่งปิดโรงเรียนทันที 

และให้นักเรียนทุกคน เข้าไปอยู่ในห้อง ของตัวเอง หรือห้องใกล้ที่สุด แล้วพยายามหาสิ่งของ อะไรก็ได้มาปิดบังประตูไว้ 

และห้ามออกไปไหนทั้งสิ้น พยายามเช็คว่า ทุกคนอยู่ในห้องครบไหม แล้วก็ขานชื่อ ตรวจดูว่ามีใครหายไปไหม 

และนั่งรอเงียบๆ อย่าใช้โทรศัพท์ อย่าทำอะไรทั้งนั้น ให้แจ้งตำรวจแล้วรอให้ตำรวจเข้ามาเคลียร์อย่างเดียว 

แต่เท่าที่จำความได้ในชีวิต ไม่เคยมีการสอนอะไรแบบนี้ในไทย 

เราคิดว่ามันเป็นสิ่งทีควรมีและจำเป็น ในทุกโรงเรียน ควรจะทำ
comment76-1:โอโห ไม่คิดว่าการกระทำของคุณครูพวกเราเมื่อ11ปีก่อน จะถูกต้องตามหลักสูตรเลย... ตอนนั้นเด็กก็โอดคราญกันนะ ว่าจะขังกันไว้ทำไม อยากกลับบ้าน.... 

มาคิดอีกทีตอนนี้

อยากกลับไปกราบครูงามๆที่มีสติกันในเวลานั้น 55555
comment76-2:ไม่ถูกหมดเสียทีเดียวนะคะ เพราะที่เมกา จะไม่มีการพาย้อนกลับเข้าไปในรร. จนกว่าจะแน่ใจว่าปลอดภัยค่ะ เค้าจะพาไปอยู่อีกที่นึงที่ตกลงกันไว้ล่วงหน้าแล้ว ทุกเทอมจะมีการซ้อมภาวะฉุกเฉินต่าง ๆ เช่น ไฟไหม้ พายุเข้า หรือมีคนร้ายบุกเข้ามา อะไรอย่างนั้น
comment76-3:ดีจังมี ตปท เค้าการซักซ้อมเรื่องนี้ตลอดเลย... 

จริงๆแล้ว ถ้า รร. มีการซักซ้อมอะไรยังงี้ก่อน คงสามารถหาที่ปลอดภัยสำรองเตรียมไว้ได้แล้วในตอนนั้นTT
comment77:จำได้ค่ะ วันที่ 9 กันยายน ตรงกับวันเกิดเรา
comment78:ตอนนั้นอยู่ป.1 ค่ะ จำได้ว่าข่าวนี้ดังมาก
comment79:ตอนนั้นเราอยู่ป.1กำลังเต้นแอโรบิกตอนเช้าเลยค่ะ เฮฮามาก 55555 สักพักครูก็บอกให้เกาะไหล่กันเดินกลับห้องเรียน มารู้อีกทีคือครูบอกให้เด็กในห้องเงียบๆแล้วครูก็ปิดประตูห้องเรียน เด็กก็ตกใจสิคะ ในห้องตอนนั้นร้องไห้กันใหญ่ 5555 พอหยุดร้องได้ทุกคนก็หยิบส้อมขึ้นมา ส้อมกินข้าวอ่ะค่ะ 55555 แล้วถือไว้แล้วบอกว่า มีอาวุธแล้ว คือเป็นเด็กที่ไม่รู้อะไรเลยจริงๆ แต่ตอนออกจากรร.เห็นนักข่าวพร้อมกล้องใหญ่ๆปีอยู่บนรั้วรร 55555 งงเลยตอนนั้น
comment79-1:เก่งมากหนูน้อย น่ารักมากเลย 55555 เราเป็นคนพาน้องคนนึงไปส่งห้องป1/2 หรือ 1/3เนี่ยแหละ ตอนเปิดไปเด็กๆในนั้นก็นั่งเงียบกริ๊บเป็นระเบียบมาก  แต่ดูลัลลา มีความสุขทันทีที่เพื่อนตัวเองเดินเข้ามา 555
comment80:สมัยนั้นยังไม่มีโซเชี่ยลเหมือนวันนี้ การอัพเดทข่าวสารค่อนข้างจะช้าหน่อย

คิดเล่นๆ ถ้ามีเหตุการณ์ลักษณะเดียวกันเหมือนในตอนนี้ คนร้ายคงถูกสังคมประนามหนักกว่านี้แน่นอน
comment80-1:ผมรู้ข่าวเกือบสิบโมงและอ่ะ สมัยก่อนช้ามาก ต้องรอทางทีวี หรือวิทยุอย่างเดียวที่เร็วที่สุด
comment81:ตอนนั้นเราอยู่ม.2 ค่ะ เหตุการณ์เกิดขึ้นที่หน้าห้องเราเลย คนที่โดนแทงก็เป็นเพื่อนร่วมรุ่นทั้งนั้น
จำได้ว่าตอนนั้นอ่านหนังสืออยู่ในห้อง แล้วจู่ๆก็มีเสียงกรี๊ดดังมากเป็นระยะแบบผิดปกติ 
คือปกติรร.หญิงล้วนตอนเช้าๆจะมีเสียงเด็กผู้หญิงวิ่งเล่นกรี๊ดกร๊าดกันเป็นเรื่องปกติ เลยไม่ได้สงสัยอะไรมาก

หลังจากนั้นก็มีคนมาบอกว่ามีคนโดนแทง แล้วก็มีครูมาบอกให้ปิดประตูให้หมด ปิดประตูไม่ด้านนอกด้วย
 วุ่นวายไปหมดเลยค่ะตอนนั้น สมัยนั้นยังไม่มีโซเชียล คนที่มีมือถือก็แอบเปิดฟังข่าววิทยุค่ะว่าเกิดอะไรขึ้นบ้าง

ผ่านมา 11 ปีแล้วเหรอเนี่ย เร็วเหมือนกันนะคะ
comment81-1:ตรงนั้นโซนอันตรายเลยค่ะ ฮือ โชคดีที่ปลอดภัยนะคะพี่
comment81-2:เช่นกันนะคะ 
ดีที่น้องปลอดภัยเหมือนกันค่ะ ^^
comment82:ใช่ ร.ร ที่ลูกเฮียชูวิทย์ เรียนปะครับ
comment83:อ่านแล้วขนลุกเลยอ่ะ เห็นภาพเป็นฉากๆเลย
อย่างกับในหนัง น่ากลัวอ่ะ ตอนนี้ก็ดึกแล้วด้วย
จิตอ่อนด้วยสิ ฮืออออ
comment84:11 ปีแล้ว ไวมาก ผมยังจำได้ตอนนั้นเป็นข่าวใหญ่เลย คือมันไม่เคยเกิดอะไรแบบนี้ในไทย เห็นข่าวแต่ที่เมืองนอก น่ากลัวมากครับ
comment85:ขอบคุณครับที่สละเวลามาเล่าเรื่องราวสยดสยองที่ผ่านมา ซึ่งถือเป็นเหตุการณ์ที่น่ากลัวมากจริงๆ ใครจะคิดว่าอยู่ๆจะมีคนร้ายแอบเข้ามาไล่แทงเด็กนักเรียน เป็นข่าวดังในสมัยนั้นเลยทีเดียว เห็นรูปหน้าคนร้ายจำได้ทันทีเลย

ปล. รร. = โรงแรมครับ ส่วนโรงเรียนต้องใช้ ร.ร.
comment85-1:เดิมคำว่าโรงเรียนใช้อักษรย่อว่า ร.ร. แต่หลังจากนั้นราชบัณฑิตยสถานได้เปลี่ยนให้มาใช้ รร. เหมือนกับคำว่าโรงแรม ดังนั้น ทั้งโรงเรียนและโรงแรมใช้อักษรย่อว่า รร. เหมือนกัน 😊
comment85-2:ม.ย่อมาจากมหาวิทยาลัยหรือหมู่บ้านกันแน่ครับ?
comment86:เป็นศิษย์เก่าเลยค่ะ เพิ่งจบไปไม่นานตอนเกิดเรื่อง
หลังจากนั้นทำให้ศิษย์เก่าเข้าโรงเรียนยากไปด้วยเลย ต้องเข้าไปวันเสาร์อาทิตย์แทน เพราะไม่มีบัตรผู้ปกครอง
comment87:ดีฉันว่า เรื่องสยองนี้ต้องเป็นเพราะอำนาจลึกลับของชื่อของฆาตกรรายนี้แน่ ๆ เลยค่ะ เพราะชื่อนี้ไปเข้าหลักของชื่อต้องห้ามหรือชื่อที่ห้ามตั้งเพราะถือว่าไปล่วงละเมิดผู้ที่บุญญาธิการหรือฐานันดรศักดิ์สูง ได้แก่ ชื่อพระมหากษัตริย์ ชื่อพระบรมวงศานุวงศ์ ชื่อสถานที่อันศักดิ์สิทธิ์หรือเกี่ยวเนื่องกับผู้บุญญาธิการหรือฐานันดรศักดิ์สูงนั้น เป็นต้น   โดยผู้ที่ถูกตั้งชื่อเข้าหลักชื่อต้องห้ามหรือชื่อที่ห้ามตั้งนี้มักจะมีลักษณะไม่สมประกอบทางใดทางหนึ่ง เช่น เจ็บป่วยบ่อย สุขภาพไม่แข็งแรง สุขภาพจิตไม่ปกติ (จิตเภท) หรือมีอันเป็นไป

ข้อแนะนำคือควรเปลี่ยนชื่อของฆาตกรรายนั้นนะคะ โดยไม่ให้พ้อง ไม่ให้ซ้ำกับชื่อต้องห้ามหรือชื่อที่ห้ามตั้ง และเป็นชื่อที่ไม่มีอักขระกาลกิณีตามหลักทักษาของการตั้งชื่อบุคคลด้วย
comment88:ไม่ทราบเลยค่ะว่าคนร้ายได้รับการปล่อยตัวออกมาแล้วน่ากลัวนะ สรุปแล้ว เค้าได้เข้าคุกไหมคะ หรือว่าแค่รับการรักษาในรพ.
comment89:หลังจากเหตุการ์ณนั้น โรงเรียนได้ประกาศปิดภายในหรือเปล่าครับ
comment89-1:ที่ตลกคือ วันจันทร์มีเรียนตามปกติค่ะ 555555 (เกิดเหตุวันศุกร์)
ไม่มีหยุดใดๆทั้งสิ้น ตอนเช้าทุกคนก็คุยกันเรื่องเหตุการณ์นี้ค่ะ
แล้วก็มีจิตแพทย์มาบำบัดจิตใจเพื่อนที่อยู่ในเหตุการณ์ เพราะภาพมันติดตาค่ะ
มีคนอยู่ในเหตุการณ์หลายคน
comment89-2:ตาม 89-1 เลยค่ะ 55

เซงเลย อยากหยุดมากตอนนั้น โคตรไม่เข้าใจ รร.
comment90:เข้ามาบอกว่า จำข่าวนี้ได้ค่ะ ตอนนั้นดังมากๆ
เมื่อก่อนเราจะชอบเข้าเว็บพวกบอร์ดโรงเรียนของโรงเรียนอื่นๆด้วย
ก็เลยจำที่เรียกเช่น โบเขียว โบฟ้า อะไรประมาณนี้ได้ แต่จำไม่ได้ว่าโบไหนคือ รร อะไรบ้าง
ตอนนั้นข่าวนี้ก็บูมมากในบอร์ดโรงเรียน (สมัยก่อนยังไม่มีโซเชียล อย่างมากสุดก็ MSN)
แล้วโรงเรียนเราก็เอามาพูดหน้าเสาธง เริ่มวางมาตรการคุมเข้มกันบ้าง
เรียกได้ว่ารีบมาป้องกันกันทันทีเลย ไม่รู้โรงเรียนที่อื่นเป็นไหม
ตอนนั้นปี 2548 เราน่าจะซัก ม.4
comment91:แถวบ้านเราก็เพิ่งมีคนโดนแทงตายเพราะผู้ร้ายที่เป็นจิตเภท

คนๆนี้เป็นจิตเภท  ชาวบ้านรู้  ใครๆก็รู้  ออกมาจากโรงพยาบาลบ้าแล้วกินยาเอง

แล้วที่เกิดเหตุการณ์ขึ้นเพราะคนไข้กินยาไม่ครบ !!!

ขอโทษเถอะค่ะ  ไอ้การกินยาไม่ครบนี่มันเกิดขึ้นกับใครก็ได้
ไม่มีมาตรการใดๆเลยที่จะมาบังคับให้ญาติหรือตัวผู้ป่วยเองกินยาครบ  ไปพบแพทย์ครบเลยเหรอ

ถามหน่อยเถอะ  ว่าให้คนป่วยออกจากโรงพยาบาลแล้วจะมั่นใจได้อย่างไรว่าเขาจะกินยาครบ
จะกลับมาพบแพทย์ตามที่หมอนัด

แล้วมือมีดรายนี้  รู้ได้ไงว่าเขาจะกินขาครบ  จะไม่เอามีไปแทงใครอีก
comment92:คนร้ายถูกปล่อยตัวแล้ว แต่อยากจะรู้ว่าเด็กที่โดนแทงเป็นอย่างไรบ้าง 
จิตใจจะเป็นอย่างไร ขนาดแค่อ่านไม่ได้อยู่ใกล้ตัวยังรู้สึกกลัวเลย
comment93:จขกท.มาสาย เราไม่เข้าใจว่าทำไมคุณครูถึงยังปล่อยนักเรียนเข้าไปในโรงเรียนอีกอ่ะ ทั้งๆที่รู้ว่ามีฆาตรกรอาจจะมากกว่า 1 คนเพ่นพ่านในโรงเรียน -_- เดชะบุญที่ จขกท ไม่เป็นอะไร
comment93-1:ตามความเข้าใจของเรานะคะ
- ผู้ปกครองของจขกท. กลับไปแล้ว ติดต่อไม่ได้ 
- ไม่มีทางที่ครูจะปล่อยนร.กลับเลยแน่นอนค่ะ  เพราะจขกท.ตามปกติคงไม่ได้กลับเอง ปล่อยไปตามลำพังยิ่งอันตราย
- อย่างน้อยอยู่ในโรงเรียน มีผู้ใหญ่ดูแล ซึ่งจากที่อ่านดูเป็นวิธีที่ดีนะคะ ให้เกาะกลุ่ม มีคือหัว-ท้ายขบวน  มีรหัสก่อนเข้าโรงเรียน
comment94:ฮืออออ น่ากลัวมาก จำได้ตอนนั้นทุก รร. ก็เลยต้องเพิ่มความปลอดภัย มีบัตรแลกเข้า-ออก รร.
ไม่น่าเกิดเรื่องแบบนี้เลย --"
comment95:ชื่อเล่นนางชื่อเป็ดใช่มั้ยคะ เหมือนจะจำได้ข่าวนี้ดังมากค่ะ
comment96:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment97:ช่วงเด็กๆขวัญผวาอยู่กับ 2 ข่าว

มือมีดจิตรลดาหนึ่ง

ส่วนอีกเรื่องนึงคือ ข่าวนักเรียนยืนรออยู่ป้ายรถเมลล์
แล้วมีคนเมายาบ้ามาจับไปเอามีดจี้คออยู่ท้ายกระบะ

คือเวลายืนรอรถเมลล์ก็จะผวามาก กลัว ต้องคอยระวังคนรอบๆ
comment98:จำข่าวนี้ได้เเม่นเลย รวมถึงคนกระทำด้วย

สงสัยอย่างเดียว ที่ รร มีหอประชุมใหญ่ไหม? ที่สามารถจุ นร ได้ทั้งหมด 

สงสัยว่า หอประชุมน่าจะเป็นจุดรวมพลได้ดีที่สุดในเวลาที่เกิดเหตุการณ์ผิดปกติ หลายๆ อย่าง เรียกหาคนง่าย เเละดูเเลได้ง่ายด้วย
comment98-1:มีค่ะ แต่มันกว้างมาก และเก้าอี้คล้ายๆเก้าอี้โรงหนัง ถ้าคนร้ายหลบใต้เก้าอี้คือจบเลย มองไม่เห็น
comment99:เรื่องนี้ทำให้โรงเรียนเราติดกล้องวงจรปิดเพิ่มอีก 30 ตัว
เลยโซนโบสถ์หน้าโรงเรียนเข้ามาห้ามผู้ปกครองเข้าเด็ดขาด ต้องยืนยันตัวและรอเด็กข้างนอกเท่านั้น
บัตรนักเรียนทุกวันนี้เป็นแบบแสกนก่อนเข้าประตูรั้วด้านในโรงเรียน 
ถ้าถึงเวลาเคารพธงชาติแล้วเด็กยังมาไม่ถึงจะมีเมจเสจส่งอัตโนมัติไปที่มือถือผู้ปกครองทันที
comment100:จำได ครับ..

ข่าวเช้า  เลย  ดูอยู่ 

พอบอกว่า  คอนแวนต์ สีลม

เฮ้ยย สาวๆคอนแวนต์ที่น่ารัก งามสง่า  ใครบุกไปทำอะไร

ต้องไปๆๆ ไปดูหน้ามัน ว่าทำแบบนี้ได้ไง  ต้องโดนๆๆ

อ่าวในข่าวเป็นผู้หญิง หรือ


""""""    สงสัยว่า  ไม่มี รปภ.  หรือ ครูผู้ชายเลยหรือใน รั้วคอนแวนต์

จะได้ช่วยเหลือได้
comment101:คดี นางเป็ดนี่ ทำเด็กในเครือวุ่นวายเลยคะ   ต้องมทำบัตรรับ-ส่งผู้ปกครอง  ตรวจรับคนอย่างละเอียดอีก   
แต่จริงๆตอนมีข่าวว่าเปฌนคนมีปัญหาทางจิตนี่   ก็น่าจะมีที่กักกันตัวเฉพาะประเภทไปเลยนะ   
ไม่ควรปล่อยออกมาอีก เพราะโรคพวกนี้  รักษายังไงก็ไม่หายขาดนะคะ
comment102:จำได้แม่น ตอนม. 2 โบว์เขียวแน่นอน
คนถูกแทง 3 ใน 4 คนเป็นเพื่อนเราเอง เหวอมากๆ
comment103:อ่านสนุก

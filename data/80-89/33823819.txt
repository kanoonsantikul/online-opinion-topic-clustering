title:เลี้ยงเหล้า เลี้ยงเบียร์ ฉลองวันเกิด มันเป็นเทรนในหมู่ นศ หรอครับ
comment:คือผมเห็นบ่อยๆ เวลางานวันเกิดใคร ชอบชวนเพื่อนไปผับไปบาร์ "เห้ย วันเกิดเรา เจอกันที่......นะ 4ทุ่ม ธีมสีแดงนะ ใครไม่มางอล เหล้าเบียร์ มิกซ์ไม่งั้น"

คือผมอยากรู้ว่ามันกลายเป็นเทรนไปแล้วหรอครับ  ที่เวลาวันเกิดแล้วต้องเลี้ยงเหล้าเบียร์เพื่อน  พวกเขาไม่สงสารแม่กันบ้างหรอ  ผมรู้นะว่าเงินพวกเขา พวกเขาจะทำไร มันก็สิทธิของพวกเขา  

ทำไมไม่แบบ เห้ย พรุ่งนี้วันเกิดเรา เตี๋ยวเรือหน้า ม ไม่งั้น เที่ยงต่อที่ดรีมเวิลไรงี้บ้างงะ  ทำไมต้องเอาวันที่แม่เจ็บไปยุ่งกับอบายมุข ด้วย 

ละบางคน ไม่ได้จะว่านะ  แต่แบบฐานะทางบ้านก็ไม่ได้รวยมากถึงขั้นที่จะมีเงินเหลือเฟือมาเลี้ยงเพื่อนได้ แต่สุดท้ายก็ไปขอพ่อแม่มาจนได้  พ่อแม่ก็ทำงานหลังขดหลังเเข็ง ให้ลูกผลาญเล่น

เด็กวัยรุ่นสมัยนี้แปลก

เพิ่มเติมนะ:::: ไม่ได้บอกว่าคนกินเหล้าไม่ดี  ไม่ได้พูดถึงคนวัยทำงาน พูดถึงวัยรุ่น วัยเรียน คนมีงานทำ พวกเขาสามารถเลี้ยงตัวเองได้แล้ว เลี้ยงพ่อแม่ได้แล้ว ไม่ต้องมาแบมือขอเงินพ่อแม่มากิน อันนี้เป็นเรื่องปกติไม่น่าละอายอะไร																																	   แก้ไขข้อความเมื่อ 22 มิถุนายน 2558 เวลา 23:27 น.
comment1:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment2:เพราะวัยรุ่น ยังไม่รู้จักหาเงิน  รู้จักแต่การใช้เงินที่พอ่แม่หามาให้ตนเองเท่านั้น
comment3:ผมก็เป็น แฮะๆ
comment4:ครอบครัวแต่ละคนมันก็ไม่เหมือนกันอ่ะนะคะ
เรารู้ว่าพ่อแม่ต้องทำงานหาเงินมาให้ใช้ 
แต่ถ้าพ่อแม่เค้าไม่ว่า ลุงก็ไม่เห็นต้องกังวลแทนเลยนะคะ
comment4-1:ที่พ่อแม่ไม่ว่า เพราะพ่อแม่ไม่ร็ป่าว บางทีโกหกว่าค่ารายงาน ค่ากิจกรรมป่าว แบบนี้ก็น่ากังวลนะจ๊ะหนูน้อย
comment4-2:เพื่อนที่รู้จักไม่เห็นมีใครโกหกแบบนั้นเลยนะคะ คือแบบนั้นมันมีแต่ในละครมั้ย55

แล้วเวลาไปกินกัน ก็ไม่ได้กินเหล้ากันทุกคนนะคะ
ใครไม่กินก็เปปซี่ น้ำเปล่ามาแทน
ลุงเคยนั่งกินเหล้า แล้วคุยโง่ๆกันในร้านมั้ยคะ
ถ้าลุงเคยลุงก็น่าจะรู้ว่าทำไมวัยรุ่นชอบไปกันนะคะ
อีกอย่าง เรียนมาก็หนัก กินเหล้าแฮงค์เอ้าท์กันก็คงไม่เป็นไรมั้งคะ
comment4-3:4-1
ขอโทษนะครับ ผมกับพวกเพือนๆผมไม่เคยโกหกพ่อแม่เลยครับ 
กินเลี้ยงวันเกิดเพือน เลี้ยงสอบเสร็จก็บอกตลอด
ไม่ใช่ในละครนะครับ บางทีโกหกว่าค่ารายงาน ค่ากิจกรรมป่าว  บ้าหรือป๊าว
comment4-4:ไม่ได้มีแต่ในละครแน่นอนครับ แต่คุณไม่โกหกก็ดีแล้ว แต่คนที่โกหกก็มี ผมเจอมาเยอะ
comment4-5:4-2 4-3 ถ้าไม่รู้จักเด็กวัยรุ่นทั้งประเทศอย่าเพิ่งค้านเลยว่า การโกหกเพื่อนเอาเงินไปกินเหล้า มันมีแต่ในละคร ผมว่าในชีวิตจริงเนี้ยแหละเยอะกว่าในละครอีก 

ป.ล. วันเกิดผมก็เลี้ยงร้านเหล้า.....เพราะมันมีความสุขที่เวลาเมาเเล้วคุยเรื่องทะเล้นๆ สัปปะดล กับเพื่อน หรือมุขห่วยเเตกแค่ไหนมันก็หัวเราะกัน
comment4-6:คอนเฟิร์มด้วยเหมือนกันอีกคนว่า เด็กโกหกพ่อแม่เอาเงินไปล้างผลาญมันไม่ได้มีแต่ในละครแน่นอน  ใครจะบอกว่าชั้นดี ชั้นไม่เคยโกหกพ่อแม่ไปทำแบบนี้  อันนั้นมันเรื่องของคุณเลยครับ  แต่ไม่ได้หมายความว่าคุณไม่ทำ  แล้วโลกนี้คนอื่นเขาจะไม่ทำกันเลยสักคนเดียว  ถ้าคิดแบบนั้นสิครับ   มันคือละครนะ...
comment4-7:มันมีจริงๆนะคะ โกหกเพื่อเอาเงินไปทำอย่างอื่น โดยเฉพาะ กินเหล้าเนี่ย

= ='
comment4-8:ดึงสติหน่อยน๊าาาาา
comment4-9:วันเกิด ตอนกลางวัน ทานข้าว มุ้งมิ้งกับที่บ้าน ตอนกลาง จะปาร์ตี้ เมาหัวทิ่ม ก้อความสุขส่วนบุคคลค่ะ บางที ลุง มองพวกหนูในแง่ร้ายไปนิดนึง เงินที่เอามาเลี้ยงเหล้าเพื่อน ก้อขอพ่อแม่แหละค่ะ บอกเค้าไป วันเกิด อยากเลี้ยงเพื่อน ที่เพื่อน หอบของขวัญ และลูกโป่งตามด้วยเค้กมาเซอไพร้กลางมหาลัยบ้าง หน้าบ้านบ้าง  บางที ลุงมองแต่มุมดาร์คละสิ ใจเยนนะคะ่ เอ้ย นะคะ ยุคสมัยมันเปลี่ยนไป ทัศนคติควรปรับตาม ไม่ใช่แข็งทื่อเกินไป เหรียญมีสองด้าน คนก้อเหมือนกันคะ เอ้ย ค่ะ 1 2 3 แยกคะ!!!!!
comment4-10:คนมันจะทำ เหตุผลข้ออ้างอะไรมันก็ยกมาใช้ ไม่โกหกพ่อแม่ แต่อาจจะรีดไถเลยก็ไม่แน่ ส่วนพ่อแม่ก็รักลูกผิดๆ

ทุกเหตุการณ์ที่คนอื่นเห็น มันก็มาจากเรื่องจริง จะปฏิเสธปกป้องเพื่ออะไร มีใครมั่งบอกพ่อแม่ "ขอเงินไปกินเหล้ากับเพื่อนหน่อย" ท่านคงเจ็บปวดไม่น้อยแต่ก็ต้องให้ บางคนซอฟท์หน่อยบอกขอไปงานเลี้ยง, สังสรรค์, วันเกิด แต่ไม่ได้ตัดเค้กที่บ้านแบบยุคพ่อแม่นะ 5555

สังสรรค์ต้องเมาเท่านั้น ตรรกะคนไทยยันวัยรุ่น อายุมากขึ้นมาบ่นหน้าแก่ สุขภาพแย่ ไม่น่าเลย...แต่เลิกไม่ได้แล้ว ทุกสิ่งที่ว่าขวดเหล้าไม่ได้เขียนบอก
comment5:มันเป็น มานาน แล้ว ตั้งแต่  20กว่าปีก่อนแล้ว
เพียงแต่  บางคนเป็น บางคนไม่  ทีนี้ ก็อยู่กับตัวคน นั่นแหละ จะเข้ากลุ่มไหน

โคล่า น้ำส้ม  สำหรับผม อร่อย 
เหล้าเบียร์  รสชาด ไม่ได้เรื่อง  กินไป ทำไม ก็ ไม่รู้  

นานาจิตตัง ทางใครทางมัน
แต่ กินแล้วขับรถ   จับยัดซังเต ไปเลย แล้วกัน
comment6:บางคนบางกลุ่มครับ กลุ่มผมเนื้อย่างแชร์กันอยู่ดี
comment7:เค้ากับเพื่อนว่าตอนเย็นเปล่าจะบังคับยังไงให้มันเป็นวันหยุด ตอนนั้นมันไปทำไรไม่ได้แล้ว จะชวนเล่นเกมก็กะไรอยู่
เค้าอยากอยู่กับคนมากๆ บางคนก็ชวนไปกินที่บ้าน
comment8:ก็ไม่ใช่วัยรุ่นนะ

เห็นโตเป็นผู้ใหญ่ ทำงานทำการแล้วก็หาโอกาสก๊งเหล้าบ่อยไป วันเกิด ปีใหม่ สงกรานต์ งานบวช งานแต่ง ลูกหลานรับปริญญา 

อ่อ..งานศพก็ก๊งได้ครับ ตั้งวงกินกันข้างโลงก็มี

เหล้าเป็นของคู่กับอารยธรรมมนุษยชาติครับ
comment9:ผมเคยตั้งคำถามครับเวลาเห็นเพื่อน พี่ หรือคนรู้จักไปฉลองวันเกิดในผับว่า "วันเราเกิด ทำไมเลือกอยู่กับเพื่อนมากกว่าพ่อกับแม่นะ ทำไมต้องเอาเงินไปลงกับเพื่อนมากมายขนาดนั้น"

ส่วนตัวผม วันเกิดนี่เคลียร์ตัวเองว่างแล้วกลับบ้านทันที ไม่สนใจอะไรกับใครเขาหรอก ปิดมือถือ เผ่นแนบมากอดแม่ในวันเกิดฟินสุด ๆ แล้ว แบบ "ไม่อุตส่าห์หายใจเลี้ยงดูเราจนโต ไม่ขาดใจตายตอนหัวเราโผ่มาถึงมือหมอก็ดีละ" แต่โดนเพื่อนค่อนขอดประจำนะแบบว่า "วันเกิดไม่เลี้ยงเพื่อนหน่อยหรือ ?" อะไรแบบนี้ แต่ล่าสุดพอดีติดค้างเพื่อนไว้เยอะ เลยไปเลี้ยงเพื่อนล่วงหน้าด้วยหมูจุ๋มแทน
comment9-1:นึกว่าจะมีแต่ผมซะอีกที่ทำแบบนั้น คุณทำดีแล้วครับ "วันที่เรากำลังเกิด คือ วันที่แม่เราเกือบตาย" ผมคิดแบบนี้เสมอ 
และไม่สนหรอก ว่าใครจะคิดยังไง ไม่ใช่ผมไม่ดื่ม แต่ผมดื่มตามสถานการณ์ที่ควรจะดื่มเท่านั้น
comment9-2:ของเราก็หมูกะทะคะ 555 เลี้ยงกันสามคน พ่อแม่ ลูก
comment10:ตาม คคห บนๆ ไม่ใช่แค่วัยรุ่นหรอก วัยไหน ก็หาเรื่องกินเหล้าได้ ถ้าจะกินซะอย่าง

ยอมรับว่าคนไม่กินเหล้าเนี่ย....อยู่ยากนะในการเข้าสังคม แต่ถ้าจะตั้งใจทางนี้จริงๆก็ต้องอยู่ให้ได้ 

ส่วนคนที่จะกินก็ปล่อยเค้ากินไป เรื่องของเค้า เราเห็นคนกินเหล้าก็ทำงานเก่งๆ ตำแหน่งดีๆ หลายคนนะ แต่คนไม่กินเหล้าชีวิตจะสงบกว่า
comment10-1:ก็อยู่มาได้แบบปกติเหมือนคนทั่วไปนี่แหล่ะค่ะ

ยังไม่รู้สึกว่ายากตรงไหน
comment11:คนที่ทำแบบนี้ ปกติก็ดื่มเหล้าอยู่แล้วป่ะครับ นี่ก็แค่ข้ออ้างอีกเรื่องที่อยากดื่มเหล้า
ส่วนเรื่องเลี้ยงเพื่อนนี่ก็แล้วแต่ครับไม่ขอยุ่ง ถ้าพ่อแม่เขาไม่ว่าอะไรก็เป็นเรื่องของเขา
comment12:อึ่ม  เราเข้าจุฬาตั้งแต่ปี 17 เขาก็กินเหล้ากินเบียร์ตั้งแต่สมัยนู้นแล้วละ

ไม่ใช่วันเกิดวันแกดอะไรด้วย  อยากกินก็ไป  พารุ่นน้องไปกินด้วย  เสียเงินเสียทอง เสียผู้เสียคนกันแยะไป
บางคนโดนรีไทร์ก็มี

ไม่ใช่วัยรุ่นสมัยนี้ร็อก
comment13:คิดว่าปัญหานี้เพิ่งจะมีหรือครับ มันมีมาตั้งแต่ก่อนสมัยอียิปต์รุ่งเรื่องแล้ว 

เด็กมันเห็นผู้ใหญ่ทำ แล้วจะมาบอกให้เด็กแยกแยะ เด็กยังไม่ถึงเวลาหรือ
comment14:แทบทุกคน ไม่เฉพราะนักศึกษา
comment15:อยู่ในสายเลือดไปละมั้ง ฉลองมันแทบจะทุกวาระโอกาส
comment16:กลับกันกับผมนะครับ วันเกิดเป็นวันที่ผมงดแอลกอฮอล์ 1 วัน
แค่โทรหาพ่อแม่ ให้ท่านอวยพรให้แค่นั้นล่ะครับ
ส่วนเรื่องปาร์ตี้กินเลี้ยง วันไหนๆก็ไปได้ แต่จะงดในวันเกิดตัวเอง 1 วันครับ 
(^^)

Edit : เด็กๆที่ผมรู้จักส่วนมากจะไม่นะครับ 
งานเลี้ยงวันเกิดไม่นัดกันไปกินเค้กกินขนมที่ร้านกาแฟ ก็นัดกันไปทำกับข้าวกินกันที่บ้านเช่า
ถ้าเอาหรูหน่อยก็ไปกินร้านอาหาร แต่ไม่ค่อยมีแอลฯมาเกี่ยวข้อง
รึเด็กๆที่ผมรู้จักนี่ผิดปกติหว่า 555
comment17:มันเป็นค่านิยมของสังคม ไปแล้วครับ กินเหล้าเก่ง = เท่ 
ทำตัวออกนอกกรอบได้ไกลกว่าคนอื่นมากเท่าไหร่ ก็ยิ่งเท่
comment17-1:นั่นล่ะฮะ ตรรกะแต่ละคนนี่ไม่เบา ค่านิยมผิดๆ
comment17-2:มันไม่ใช่ค่านิยมของสังคม กินเหล้าเก่ง = เท่
เป็นค่านิยมเฉพาะบุคคลที่คิดแบบนี้
comment18:มันเป็นแค่ช่วงเวลานึงเท่านั้นแหละค่ะ พอเลยวัยนั้นไปก็ไม่มีแล้วค่ะ
comment19:ทุกวันนี้ผมเพื่อนน้อย เพราะไม่กินเหล้า เที่ยว เนี่ยแหละ

แต่ผมก็หนักแน่ในจุดยืนตัวเองเสมอ ใครจะว่าอะไรก็ช่าง

ผมพอใจในชีวิตในแบบของตัวเอง
comment19-1:เหมือนเราเลยค่ะ ไม่ค่อยกินเหล้าสังสรรค์ เพื่อนเลยน้อย
comment20:โลกสวยครับ เป็นกันทุกคนไม่รู้ว่าจะตั้งทำไมเป็นกันตั้งนานแล้วด้วยครับ มาบอกแค่สมัยนี้
comment21:ไม่เลี้ยง ก็ไปกิน อยู่ดี เพื่อนกัน อยากกินอยู่แล้ว จบปิ๊ง
comment22:ไม่ควรครับ ไม่ควรไปยุ่งเรื่องของเค้านะครับ  (ปัญหานี้มันเกิดขึ้นมาตั้งนานแล้ว ไม่เห็นจะแก้ได้ซักที)
comment23:นี่ก็ยังไม่มีงานทำ พ่อแม่ยังส่งเรียน 
ไม่ค่อยเที่ยวเหล้าเที่ยวเบียร์ นานๆที สองสามเดือนครั้งตามความต้องการ
แต่เงินก็หมดไปกับเที่ยวการใช้จ่ายอื่นๆอยู่ดี

เคยติดเกมสืเติมเกมส์หลายแสน แต่ก็เลิกมาได้

สุขใครสุขมัน เห้นแล้วขัดหูขัดตาขัดใจ ก็อย่าไปยุ่งเรื่องของเขา ต่างคนต่างแบบ

มันก็ไม่ได้เทรนอะไร นี่เลี้ยงวันเกิดฉลองวันเกิดทำมาหมดแล้ว

บางปี กินเหล้าเบียร์
บางปี เข้าวัดทำบุญไหว้พระ
บางปี ไปปิ๊กนิกสวนรถไฟ ขับจักรยานพูดคุย
บางปี ไปเที่ยวทะเล 

ไม่ว่านี่ไปไหนในทุกๆปี ก็ใช้เงินพ่อเงินแม่ทั้งนั้น และสำนึกถึงพระคุณอยุ่ตลอด ไม่ต้องการให้ใครมาเดือดร้อนแทนสักที
comment24:อยากกิน อยากทำอะไร อย่าให้ชาวบ้านเดือดร้อนก็พอ
comment25:ตอนนี้ผมยังตอบไม่ได้ครับ.... แฮงค์อยู่....
comment26:เป็นเรื่องส่วนบุคคลครับ
เงินใครเงินมัน
ไปว่าเด็กมากๆ 
เดี๋ยวเด็กมันย้อนเข้าให้ได้หงายเงิบ
ผู้ใหญ่เองก็เป็น
เมียอยู่บ้านเฝ้าลูก
แต่ผัวไปตีหม้อ เข้าอาบ อบ อวด เที่ยวคาเฟ่กับเพื่อน
พอเมียจับได้ก็แถว่าเป็นงาน เป็นงาน
comment26-1:เป็นงานคือเด็กอ่างเป็นงานแต่เมียนอนเป็นท่อนซุง...
comment27:ไม่เคยกินเหล้า เบียร์ เเอลกอฮอร์ทุกชนิด รวมถึงไม่เคยเข้าร้านเหล้าด้วย
เเต่ก็ไม่เข้าใจเหมือนกัน ทำไมสมัยนี้คนชอบยุ่งเรื่องของคนอื่นจัง ทั้งๆที่มันเป็นเรื่องของเค้าเเท้ๆ
comment28:สงสัยจขกทมีอาการองุ่นเปรี้ยว อยากไป แต่ไม่มีคนชวน เลยเข้ามาหาพรรคพวกร่วมอุดมการณ์
comment29:อันนี้ก็แล้วแต่พ่อแม่จะสั่งสอนหรือปลูกฝังค่ะ
comment30:20 ปีที่แล้วก็เป็นครับ
จขกท. จะเลี้ยงข้าว เลี้ยงขนม วันเกิดก็ไม่ผิด
แต่ไม่ได้ว่า เท่ห์ ดี น่าชื่นชม ไปกว่าเพื่อนที่เค้าไปเลี้ยงเหล้ากันหรอกครับ อยู่ที่ รสนิยม ไลฟ์สไตล์ และ ความชอบครับ
(สังคมที่เค้าอยู่ อาจจะเพื่อนชอบดื่มเยอะ)


อย่าไปเดือดร้อนแทนเค้ามากเลย
comment31:รุ่นพ่อแม่เรา - พ่อแม่มีลูกไว้ใช้ ลูกต้องตอบแทนบุญคุณพ่อแม่ 

รุ่นเรา - พ่อแม่มีลูกไว้สร้างครอบครัว หวังให้ได้ดีกว่าตัวเอง ลูกต้องเอาดีให้ได้

รุ่นลูกหลานเรา - ลูกมีพ่อแม่ไว้ใช้ พ่อแม่ต้องสำนึกที่ให้เค้าเกิดมาโดยเค้าไม่ได้ขอ ฉะนั้นต้องเลี้ยงเค้าให้ดีๆ อย่าให้อายเพื่อน = ลูกเทวดา
comment31-1:เป็นวิวัฒนาการที่ดีครับ
comment32:หว่าาา โดนด่าเละเลยว่าอย่าไปเสื-อก เรื่องของคนอื่น ทำไงดี ทำใจไม่ได้โดนด่า ไปกินเหล้าดีกว่า ย้อมใจ ใครไปบ้างเลี้ยงๆ
comment32-1:ตายแล้ว 555
comment33:ร้านเหล้าตามที่เห็นจะมีโปรโมชั่นสำหรับวันเกิดน่ะครับ 
ถ้าอยากกินเหล้าราคาถูกๆ ก็กินในวันเกิดน่ะ ถูกแล้ว

เลี้ยงเพื่อน ก๋วยเตี๋ยวเรือหน้า ม แล้วต่อที่ดรีมเวิล อาจจะต้องจ่ายมากกว่าค่าเหล้าก็ได้นะครับ บัตรเดี๋ยวนี้แพ๊งแพงงง
comment34:ครับ ผมก็เด็กวัยรุ่นสมัยนี้!!!
แต่ไม่เห็นจะทำอย่างที่บอกเลย
comment35:สมัยขอตังค์พ่อแม่ใช้ กินเหล้าไม่อร่อยครับ เค็ม ... หยาดเหงื่อพ่อแม่ 

เดี๋ยวนี้หาตังค์เองได้แล้ว กินเหล้าอร่อยขึ้นเยอะ
comment36:การกินเหล้าเที่ยวผับบาร์มันเป็นสัญลักษณ์หนึ่งของการเป็นผู้ใหญ่เต็มตัวไงครับ  โดยเฉพาะวัยรุ่นที่เพิ่งผ่านวัยเด็กมาก็คิดแบบนี้กันทุกคน  ผมเองก็คิด ใครๆก็คิด   โดยมากต่อให้เราไม่คิดจะไปเที่ยวแบบนี้ แต่เพื่อนๆเรามันก็จะหาทางลากเราไปจนได้เองแหละ  จนมันกลายเป็นค่านิยมของสังคมไปแล้ว  วัยรุ่นก็ต้องเที่ยวแบบนี้  ไม่ง้นมันไม่เฟี้ยว  ถ้าเพื่อนเราไป เราก็ต้องไปด้วย   

ถึงจุดนึงถ้าเขาคิดกันได้ว่ามันสิ้นเปลืองเยอะ  ประหยัดเงินได้ก็จะดีกว่า เขาก็คงเปลี่ยนเป้าหมายกันเองล่ะครับ   แต่ก็อาจจะยากหน่อยสำหรับบางคนนะ....  และเชื่อว่าค่านิยมนี้คงอยู่ไปอีกแสนนานเลยล่ะ รับรอง...
comment37:มันไม่ได้เป็นเทรนค่ะ มันเป็นเรื่องของเค้าค่ะ
comment38:สมัยเรียนมหาลัย เคยคบเพื่อนกลุ่มหนึ่ง ทุกเย็นชวนกินเหล้าทุกวัน ปกติไม่ค่อยชอบกินเหล้า นานๆกินที แถมวันเกิดใครเจ้าของวันเกิดก็ต้องเลี้ยงเหล้า นานๆเข้าเริ่มเห็นสันดาน บอกไม่มีตัง ก็ทำหน้าตาเหมือนดูถูกเรา ทั้งๆที่พวกเขาก็ไม่ต่างจากเราเลยเด็กต่างจังหวัด สุดท้ายเราเลิกคบ ไม่คุย ตีตัวออกห่าง ลบเฟซมันทิ้ง แอดมาก็ไม่รับ พอไม่มีเพื่อนกินพวกนี้เราชีวิตเราดีกว่าเดิมเยอะ
comment39:ผมว่าก็คงเป็นไปตามนั้นมั้ง
comment40:วันเกิดผมหรือคนในครอบครัวตอนเช้าเราจะไปทำบุญ เที่ยงจะไปห้าง' เย็นๆก็จิ้มจุ่มไม่ก็เนื้อกระทะ ดึกค่อยขอท่านไปสังสรรค์กับเพื่อน ผมไม่ได้ขอท่านสักบาทเลยนะ ไกล้วันผมจะเก็บเอาเอง ปล. บางทีสิ่งที่ จขกท. เห็นมันอาจไม่เป็นอย่างที่คุณคิดนะครับ
comment41:ไม่ควรเผือก หรือ ยุ่งเรื่องของคนอื่นนะคะ
comment42:ผมว่านะ....

[Spoil] คลิกเพื่อดูข้อความที่ซ่อนไว้ลดความขี้เสื๐กลงบ้าง
comment42-1:เหล้าไปทำลายเซลล์สมองหมดแล้วหรอครับ
comment43:มันเกิดจากการ ปลูกฝังทัศนคติให้พวกผมตั้งแต่เด็กๆๆคับ งานเลี้ยวไหนๆๆ  ก้เหนผู้ใหญ่เค้าสังสรรค์  ทัศนคติที่ปลูกฝังว่างานเลี้ยงต้องมีเหล้า ทำให้เราเกิดจำภาพคับ  การกินเหล้ามันมีผลเสียคับรู้  แต่การเลือกช่วงเวลาสังสรรค์ ก็ทำให้เหมาะสมสิคับ ผมเอง ในวันเกิด ตอนเช้าผมเองก้ไปทำบุญ โทรหาแม่  แต่ตกเย็นผมก็แค่นัดเพื่อนกินเหล้าคับ
comment44:อยากบอกว่าตั้งแต่เข้ามาเรียนมหาวิทยาลัย ไม่เข้าผับเลยค่ะ ไม่ดื่มของมึนเมาเลย เพราะคิดว่า ยังหาเงินเองไม่ได้ ใช้เงินแม่อยู่ เงินที่แม่ให้มาน่าจะใช้อะไรที่มีประโยชน์ได้ และคิดว่าจะไม่ดื่มเหล้าเด็ดขาดถ้ายังแบมือขอเงินแม่อยู่ และที่สำคัญคือ เราเป็นผู้หญิง ถ้าเกิดเมาแบบเละเทะไม่รู้เรื่องอะไรเลย ผู้ชายจะหิ้วไปไหนก็ไป อันนี้น่ากลัวนะ แถมดื่มเหล้าเราสนุกแต่ถ้าเมาเละเทะแล้วไปจบที่ห้องผู้ชายก็ไม่สนุกละ
comment45:โดนด่าเลยว่าไปยุ่งเรื่องคนอื่น 5555

แต่ก็นั่นล่ะค่ะเหม่ บางคนตั้งกระทู้อยากให้ยุ่งเรื่องของตัวเองก็มีอยู่มาก
ความสงสัยนี้ยังไม่ถือว่าเกินไปหรอกค่ะ^^

ขอตอบแบบสาระนะคะ เราว่านี่คือ ค่านิยมร่วมสมัยนะคะ จริงๆแล้วสมัยก่อนพ่อแม่จัดวันเกิดให้ลูก (บ้านที่มีฐานะ)
อย่างชมพูเองก็จัดวันเกิด เพระาเค้าถือว่าเปนวันพิเศษที่เค้าได้เกิดมา และนี่คือการครบรอบนะ

มันนานาจิตตัง (ตังใครตังมัน 5555) 

อย่างเราไม่ได้สนใจวันเกิดเลย ให้มันเปนวันธรรมดาไป คนอื่นซะอีกที่เหนว่ามันสำคัญ
เมื่อเค้าให้ความสำคัญ เราจะละเลยได้เหรอคะ ก็แค่บอกว่าไปว่าอย่าอะไรมาก
คำอวยพรอย่างเดียวก็พอและ 

แต่เราจะทำพิเศษให้กับพ่อแม่เรามากกว่า เช่น ขอตังหน่อย (เอ่า ไม่ใช่ ถถถถ)
ทำบุญให้พ่อกับแม่ค่ะ ^^
comment46:มันเพิ่งเป็นเทรนด์ซะเมื่อไหร่ สมัยพ่อแม่ผมเรียน ก็ไปดื่มฉลองวันเกิดกันทั้งนั้น (พ่อผมเรียน จปร. แม่ผมเรียนศิลปากร) อาผมเสียอีก กินตั้งแต่เตรียมทหาร (อายุยังไม่ถึงเลย)
comment47:สงสัย อยากรู้สาเหตุ ผมว่าไม่น่าจะเรียกว่าอยากยุ่งเรื่องคนอื่นนะ
สมมุติผมอยากรู้ว่ายุงหลับตอนไหน แบบนี้แปลว่าผมเจือกเรื่องของยุงใช่ไหม ? 
จริงๆถ้าไม่ใช่การเจาะจงไปเฉพาะบุคคลใดบุคคลหนึ่ง ผมว่ามันก็น่าสนทนานะ
ไม่ค่อยเข้าใจกับตรรกะของบนๆเท่าไหร่เลยแหะ กระทู้ถามอย่างแต่ตอบอีกอย่าง
ประเทศไทยนี้มันคัลท์จริมๆ.
comment48:สมัยเป็นเด็กก็ทำนะ เมาเละ พอโตขึ้นคิดได้  กลับบ้านขอกอด บอกรักทั้งครอบครัว โห ชีวิตโคตรดี มีความหมายในวันเกิด
ไอ้เพื่อนที่เคยมากินเหล้า หายหัวไปหมดละ 
เอาจริงเด็กสมัยนี้ ก็ทำตามผู้ใหญ่บางกลุ่มที่ชอบกินเหล้า  มันก็เอาเยี่ยง

เด็กที่ตอบว่า มาเผือกมาเจือก  ก็ไว้รอให้มันมีลูกแหละ
เดี๋ยวลูกมันก็ทำ เหมือนที่มันเคยทำ
อาจจะทำยิ่งกว่า  ตามสมัย ตามค่านิยม ตามวัยมัน.....สมๆๆๆ
comment48-1:เยี่ยม!!!!!!!!!!!!!!!
comment49:เป็นที่คนมั้งคะ อย่าว่าแต่ชวนกินเหล้า
เลี้ยงวันเกิดยังไม่เคยมีเลยอ่ะ
เพื่อนๆก็ไม่เห็นมีนะ
ยกเว้น ผช บางกลุ่ม มันชอบไปกินกันตอนสอบเสร็จ
comment50:.
comment51:วันเกิดผมผมก็ไม่กิน แม้กระทั่งวันเกิดเพื่อนผมผมก็ไม่ค่อยไป แต่ก็ไม่ได้บอกว่ามันไม่ดีอะไร มันก็แล้วแต่คนอะหละ ไม่ได้เป็นซะทุกคน

แต่ที่แปลกคือ ผมเกิดวันที่ 6 วันที่ 5 นี่ต้องมีคนชวนละเรียนสี่ปีออกวันที่ 5 ซะสามปี ไอ้คนชวนมันก็ไม่รู้นะว่าวันเกิดผม 5555
comment52:อย่าสงสัยในรสนิยมของคนอื่นเลยครับ 

ไอ้เรื่องที่คุณรู้สึกว่าคุณทำแล้วมีความสุข สำคัญกับตัวคุณมาก เค้าอาจจะมาตั้งกระทู้ถามก็ได้ ว่าคุณทำไปทำไม

มันไม่เกี่ยวว่า อบายมุข หรือ คิดถึงพ่อแม่ หรืออะไร เพื่อนผมก็กินเหล้าทุกปีในงานวันเกิด เอาตังพ่อแม่มาเลี้ยงเพื่อน โกหกรึไม่โกหกก็ไม่รู้

ทุกวันนี้ เจริญในหน้าที่การงาน พาที่บ้านไปเลี้ยงไปเที่ยวได้บ่อยๆ ไม่เห็นเดือดร้อนอะไร

อย่าคิดว่าทุกคนทำแบบนั้นแล้วจะแย่หมด คิดให้น้อยลงครับ เรื่องความสุขของคนอื่นที่เราไม่มีวันเข้าใจ

ปล ผมก็เป็นคนนึงที่ไม่กินเหล้านะ ไม่รู้กินทำไม อร่อยก็ไม่อร่อย แต่มันก็มีหลายประเภท กินแล้วเจ๋ง เท่ห์ กะ กินเพราะติดจริงๆ ไม่กินจะตาย กะ กินเข้าสังคม เพื่อนกินกันเรากินด้วย เด่วไม่ได้เข้ากลุ่ม เยอะครับ 

จะบอกว่าความเห็นนี้แสดงอย่างเป็นกลางนะครับ เข้าใจทั้งสองฝ่าย

คิดให้น้อยลงครับเชื่อผม ถ้ามันไม่กระทบกะชีวิตตัว จขกท ก็ปล่อยๆมันไปเหอะครับ
comment53:เหมารวมไปครับเพราะเด็กบางคนหาเงินได้เดือนเป็นแสนๆก็มี ถ้าบ้านเค้ามีตังก็เป็นสิทธิ์ของเค้า 
ให้เค้าเลือกเองเถอะครับเพราะความสุขความชอบของคนมันไม่เหมือนกัน
comment54:ไม่รู้นะ วันเกิดเราเราซื้อของขวัญให้แม่อ่ะ บางคนก็ว่าเราแปลก 5555+++

ปล.ไม่ใช่ว่าวันเกิดเราไม่ปาร์ตี้นะ นี่ก้จัดเต็มเหมือนกัน แต่จะเป็นหลังจากวันเกิด1วัน เพราะวันเกิดจะกินข้าวกับแม่ทุกปี
comment55:กินไปเหอะครับ จะวันเกิดวันอะไรก็จัดหนักๆ เลยครับ

เมื่อผู้ใหญ่ของบ้านเมืองสนับสนุนให้มีการผลิตและจำหน่ายอย่างถูกกฎหมาย ไม่มีผู้ใดคัดค้าน

แสดงว่า มันต้องเป็นสิ่งที่ดีแน่นอน เป็นสิ่งที่พวกท่านได้คิดไตร่ตรองทำเพื่อบ้านเมืองอย่างละเอียดถี่ถ้วนแล้ว
comment56:อย่าว่าแต่เด็กวัยรุ่นเลยฮะ ผมว่ามีทุกรุ่น
ไอ้พวกแก่ๆ เนี่ยตัวดีเลย นำพาไปในทางที่ผิดๆ
comment57:เราเองเคยทำทุกแบบนะ บางทีก็ไปเลี้ยงเหล้ากัน แต่ไม่ได้หมายความว่าเลี้ยงเลยนะ ทุกๆคนก็ออกปกติแบบไปกันทุกๆครั้ง นัดกันไปกินบุฟเฟ่ ร้านข้าวธรรมดา ไปวัดทำบุญ เดินตลาด ไปช๊อปปิ้ง  ก็ทำมาหมดแล้วคะ เพราะว่าไม่ได้ทำแบบเดิมๆทุกปี ขึ้นอยู่กับสถานการณ์ เพราะวันเกิดที่ผ่านมาก็ไปเลี้ยงเหล้าพร้อมกับฉลองสอบเสร็จและเรียนจบบวกกับวันเกิดเพื่อนที่อีกคนที่ใกล้กันเลย ก็เลยฉลองๆไปพร้อมกัน
comment58:แย่นะครับเด็กสมัยนี้ ผู้ใหญ่สมัยก่อนวันเกิดทีนึงเค้าเข้าวัดทำบญเหล้าไม่แตะกันหมดทุกคน
comment59:ไม่ควรครับ

[Spoil] คลิกเพื่อดูข้อความที่ซ่อนไว้ไม่ควรไปยุ่งเรื่องของคนอื่น

[Spoil] คลิกเพื่อดูข้อความที่ซ่อนไว้สมัยเรียนพอถึงวันเกิดผมขอตังค์แม่มากินเหล้ากะเพื่อนนะ แม่ก็อนุญาต แต่เตือนว่าอย่ากินเยอะ ขอบคุณครับแม่ ก็แค่นั้นแหละจบ ไม่มีปัญหา  มีแต่บางคนเนี่ยแหละที่มีปัญหากับเงินของคนอื่น

[Spoil] คลิกเพื่อดูข้อความที่ซ่อนไว้ตอนเรียนหาเงินเองไม่ได้ ขอตังค์แม่มากินเหล้าอ่ะครับ มีปัญหาอะไรมั้ย? ตอนนี้จบมาทำงานแล้วก็หาเงินเลี้ยงชีพตัวเองได้ทำตามปกติ (รวมถึงเงินมากินเหล้า) โดยไม่เสียคนแต่อย่างใด
comment60:เราแค่ให้สิ่งที่เพื่อนชอบในวันเกิดเพื่อนคะ
ไม่ได้เป็นเทรน
comment61:กินกันตั้งสมัยก่อนแล้วแหละ ไม่ใช่พึ่งมาเป็นสมัยนี้
สมัยโน้นที่เรียนมหาลัย วันเกิดก็จัดงานกัน กินเหล้ากัน
ผช. ผญ.  ไหนไม่กินเหล้า ก็กินน้ำเปล่า โค็ก เป็ปซี่ น้ำเขียวน้ำแดง 
ปกตินะ ผมว่า ไม่เห็นแปลกอะไร

ส่วนที่ว่าจะโกหกขอเงินพ่อแม่  ไปเที่ยวจัดงานอะไรนั่น ก็มีนะ  
แต่เป็นเรื่องส่วนตัวเขา ไม่รู้จะเตือนทำไม เพราะเรื่องแบบนี้อยู่ตัวบุคคล
ดี ชั่วอยู่ตัว รู้อยู่แก่ใจกันทุกคน ว่าเรื่องบางเรื่องสมควรหรือไม่สมควรทำ
comment62:พ่อแม่เข้าใจครับ ผมนั่งกินเหล้ากะพ่อมาตั้งแต่ยังไม่จบ ม.ปลาย วันเกิดตอนมหาลัยก็ไม่ได้เลี้ยงอะไรมากนี่ หารๆ กัน แต่กินกันทุกปี กินหนักด้วย แต่ชีสิตก็ไม่ได้แย่นี่ครับ อยากกินก็ต้องเก็บเงินกินเอง แค่นั้นอไม่มีอะไรยากนี่
ปล.เค้าไม่ไปขี่คอคุณกินก็อย่าไปอะไรนักเลย ชีวิตใครชีวิตมัน ตอนนี้ผมอายุสามสิบกลางๆ ครับ
comment63:มีเพื่อนที่สังสรรค์ทุกเสาร์ทิตย์ จนอายุย่างเข้า35เท่านั้นล่ะ ทุกอย่างเปลี่ยนเพราะโรคต่างๆรุมเร้าทั้ง ความดัน ปวดหัว นอนไม่หลับ หลับไม่สนิท หายใจไม่ทั่วปอด แรกๆก็ยังไม่เลิก แต่พอหาหมอเจอยาที่หมอสั่งเท่านั้น เลิกเลย กลัวตายทันที ทั้งๆที่ตอนวัยรุ่นบอกไม่กลัว เพราะเดี๋ยวก็ตายแล้ว
comment64:ส่วนตัวผมคิดว่าเป็นเรื่องปกตินะครับลุง
วัยรุ่นเป็นวัยที่ใช้ตัง เพราะฉะนั้นเรื่องการดืม การสังสรรค์ ไม่แปลกครับ
ขอแค่มีสำนึกพอถึง วัยทำงาน ส่งเงินให้พ่อให้แม่ใช้คืน แค่นี้ก็เจ๊ากันไปครับผม
ไม่เห็นต้องซีเรียสแล้วก็ไม่เกี่ยวกับค่านิยมเลย
เป็นเรื่องธรรมชาติมากกว่าครับ
comment65:เพราะว่าความสุขของคนเราไม่เหมือนกันไงครับ คุณอาจจะมองว่า การกินเหล้ากับเพื่อนฝูงมันปัญญาอ่อน ผลาญตังพ่อแม่ แต่คุณก็คงไม่รู้สินะครับ ว่าสิ่งๆนี้ที่ทุกคนรู้ว่ามันไม่ดีเนี่ย มันทำให้ได้สังคม ได้รู้จักคนมากขึ้น ได้เพื่อน ได้รู้ถึงสิ่งที่ไม่เคยรู้ ได้รู้ถึงมิตรที่แท้จริง แล้วก็สิ่งต่างๆอีกเยอะแยะ ถึงมันจะมีโทษต่อสุขภาพ แต่มันก็ทำให้เราได้เรียนรู้หลายๆอย่างนะ แล้วถ้ามันไม่ได้เดือดร้อนใคร กินแต่พอดีและรู้ลิมิตตัวเอง ก็ลองมาเปิดโลกดูมั่งก็ได้ครับ คุณจะได้อะไรอีกเยอะแยะเพราะมันไม่ได้มีแต่โทษอย่างเดียว
comment66:วันเกิดเรา เราก็เที่ยวผับแต่หารกับเพื่อน จริงๆไปแค่นั่งคุยนั่งเมาส์เฉยๆไม่ได้เจอกันนาน แล้วอีกอย่างเรานัดเพื่อนก่อนวันเกิดจริงๆ เพราะวันจริงเรากินข้าวกับครอบครัว 😁😁
comment67:ไม่จริงเสมอไปค่ะ กลุ่มหนู7คน หญิง5 ชาย2วันเกิด ไม่เคยไปกินเหล้าเบียร์ อย่างมากก็ซื้อเค้ก7-11 มาแบ่งกันกิน หรือเลี้ยงไอติมแท่งละ5บาท ทุกคนผลัดกัน (อาจจะดูเด็ก แค่ป.ตรีปี3แล้วค่ะ ฐานะพอมีพอกินกันทุกคน)

แต่รู้จักคิดเท่านั้นเอง
*รักษาสุขภาพกันนะคะ นักดื่มทั้งหลาย เป็นห่วงจริง
comment68:คนเราเกลียดในสิ่งที่เค้าไม่เค้าใจครับ ลองกินบ้างเพื่อจะติดเน้อ
comment69:ผมก็ไม่เห็นด้วนแหละครับ
ส่วนมากก่อนแค่ไปกินหมูกระทะกัน
หรือไม่บางปีก็กลับเลี้ยงบ้าน
ทำบุญ
อันที่จริงในความคิดส่วนตัวนะ
อย่ามีเลยดีกว่าร้านเหล้าเนี่ย
เป็นหนทางทำมาหากินกับตำรวจมากกว่า
จะมีร้านเหล้าทำไมในเมื่อมีด่านจริงไม๊ครับ
มีด่านก็หลบด่านกันใด้มั้งล่ะ ถ้าไม่มีร้านเหล้าก็คงไม่มีข้อกฎหมาย ที่ห้ามเมาเเล้วขับ
ก็กินเหล้าไม่ให้เมาใด้ไง
แล้วไอ่ร้านพวกนี้นะจะมีทำไม
comment70:อยากรีบใจแตกตอนนี้. ไม่อยากใจแตกตอนแก่ค่ะ เดี๋ยวยิงยาว (เอ๊ะ เกี่ยวไรกัน นั่นน่ะสิ ช่างเถอะ งืมๆ)
comment71:การกินเหล้าผิดศีล 5 แสดงว่าไม่ได้นับถือศาสนาพุทธ คงนับถืออย่างอื่นหรือไม่ก็ไร้ศาสนาครับ

คนกินเหล้าชอบพูดว่าเรื่องของคนอื่น

จริงๆแล้วถ้ามองดีๆทุกอย่างเกี่ยวเนื่องกันหมด

แต่พวกคนกินเหล้ามองไม่เห็นอะไร

สมองจะคิดยังไม่มีหรอกเพราะคงมึนเมาไปหมด แล้ว
comment72:นานละครับ เมื่อ 10 กว่าปีก่อนตอนเรียนอยู่วันเกิดผมก็เลี้ยงเพื่อน
comment73:นั่นซิ นี่ตั้งแต่เกิดจนทุกวันนี้ไม่เคยเลยว่าวันเกิดต้องไปเลี้ยงเหล้าหรือปาร์ตี้กับเพื่อน กลับมาอยู่บ้านตลอดไปใส่บาตรตอนเช้า เย็นกินข้าวพ่อแม่ลูกหรือจะมีเพื่อน/แฟนมาก็ได้
comment74:ก็เป็นมานานแล้วนะคะ

คือบางสังคมก็นิยมแบบนั้น ทำมาตั้งแต่รุ่นพ่อรุ่นแม่

ลูกหลานก็โตมากับความเข้าใจแบบนั้น
comment75:ไม่ควรครับ

[Spoil] คลิกเพื่อดูข้อความที่ซ่อนไว้ไม่ควรไปยุ่งเรื่องชาวบ้าน
comment76:ปกติก็แหลกทุกวันอยู่แล้วไม่ต้องวันเกิดหรอก เกิดกันทู๊กวัน TT
comment77:วันเกิด = วันที่แม่ทำให้เกิด

วันเกิด = วันฉลอง เข้าร้านเหล้าเลี้ยงเพื่อน?

กินเหล้าเรื่องส่วนตัวของใครของมัน ดูแลตัวเองได้ก็ไม่มีใครว่าหรอก
จะเลี้ยงใคร มีตังค์หาเองได้ก็เลี้ยงไป แต่กับบางคนเลี้ยงเพื่อนเพราะมันเป็นค่านิยมโดยที่ยังใช้เงินพ่อแม่อยู่ มันก็...แล้วแต่จะคิด
comment78:ไม่ควรครับ
ไม่ควรเรื่องของคนอื่น
ไม่ว่าวันเกิด วันไม่เกิด ก็เมากันประจำ
นอกเสียว่าวันนี้มันพิเศษ 1 ปีมีครั้ง
ตัวเลขอายุเพิ่มขึ้นมา 1 ปี
comment79:.
comment80:มันเป็นเทรน ไม่ได้แปลว่า "ทุกคน" ต้องทำตาม

แต่สมัยนี้ วัยรุ่นมีอิสระมากขึ้น ทั้งความคิด และการกระทำ ก็เลยดูเหมือนว่าพวกเขาเป็นตัวแทนของยุคไปโดยปริยาย

กลุ่มเพื่อนมหาลัยผม ชาย 4 หญิง 6 (คณะที่ผู้หญิงเรียนเยอะอ่ะนะ) เวลามีงานวันเกิดกัน ก็ไปกินเอ็มเค ชาบูชิ ซิซเลอร์ สเวนเซ่น เที่ยวห้างเซ็นเวิลด์ พารากอน สยาม ดูหนัง ไม่เคยไปกินเลี้ยงกันในผับเลย และทั้งกลุ่มก็ไม่มีใครสูบ ไม่มีใครดื่ม 

มุมมองของคนภายนอก พวกเราคงเป็นพวกจืดชืด ไม่มีสีสันในชีวิต ไม่มีใครสนใจ เหมือนใส่หมวกก้อนหินริมทางของโดเรมอน คนรู้ว่ามีแต่ไม่สนใจ แต่กลับกัน คนที่ปาร์ตี้ เข้าสังสม ชีวิตเค้ามีสีสันและฉูดฉาด คนเลยมุ่งไปมองแต่ตรงนั้นกันซะเยอะ

ผมมั่นใจว่าคนที่ไม่มีพฤติกรรมแบบนั้นยังมีอีกเยอะ เพียงแต่เค้าไม่ออกมาแสดงตัวว่า เนี่ยยย ชั้นไม่กินนะ ชั้นไม่สูบนะ
comment81:เอาจริงๆแล้ว ผมชอบบรรยากาศในวงเหล้ามากกว่าครับ...
มันดูจริงใจต่อกันดี มันสบายใจได้อยู่กับเพื่อน บรรยากาศมันมีความสุขครับ

** ถ้าเปลี่ยนมาตั้งวงเลี้ยง coke แทน คงจะน่ารักน่าดูนะครับ
comment82:ปาตี้ รีแร็ค ผมว่าก็ไม่แปลกเพราะผมก็ทำถึงเวลา โอกาสอะไรก็ ดื่ม เพราะไม่ได้ทำให้ใครเดือดร้อน ทำไรแล้วคนดื่มไม่เดือดร้อนก็ ทำไปครับ เอ้าชน!!!!
comment83:เข้าใจ ว่ากินเหล้ากินเบียร์มันเรื่องปกติ แต่ที่พูดถึงคือในวันเกิด จะด่าไรก็แยกแยะอ่านให้ครบถ้วนหน่อยนะ

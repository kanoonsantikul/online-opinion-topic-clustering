title:ทำไมคนไทยอยากให้ค่าครองชีพถูกๆ ครับ มันดีตรงไหน???
comment:ความสงสัยง่ายๆ งูๆ ปลาๆ  ของผมคือ "ทำไมประเทศเจริญแล้วล้วนแต่ค่าครองชีพสูงทั้งนั้น"
ผมว่าประเทศเรานี่ ค่าครองชีพถูกจนดู "ถูกมาก" มากในสายตาชาวโลกเลยนะครับ
ฝรั่งมาเที่ยวประเทศเราที หรือใครจะเกษียณ มาแก่ตายเมืองไทยนี่สบายมาก เป็นที่ขึ้นชื่อลือชาว่า
"มีเงินเพียงน้อยนิดก็อยู่อย่างราชาได้ในเมืองไทย" ผมเป็นคนนึงที่ ไม่ สนใจเรื่องของแพงเลย
ตราบใด ที่มันยังไม่แพงไปกว่า "ราคาเฉลี่ยทั่วโลก" 

ต่อไปนี้คือ คหสต. ง่ายๆ เท่าที่ผมเข้าใจนะครับ ท่านใดมีเหตุผล ที่เป็นเหตุผลจริงๆ ไม่ใช่แถๆ ด่า ๆ เชิญแย้งได้เลยครับ
ยินดีรับฟังมากๆ ผมอยากรู้เหมือนกันว่า ค่าครองชีพถูกๆ มันดียังไง ผมแทบจะตีลังกาคิดแล้ว ยังไม่เห็นข้อดีเลยครับ
(ผมอาจจะคิดไม่ถึงเองก็ได้)

- ค่าข้าวแพง << แพงไปเลยครับ จานละ 200-300 เท่า เมกาเลยก็ได้ เพราะค่าครองชีพจะเป็นตัวกดดัน 
ให้รายได้ขั้นต่ำสูงขึ้นเอง คนบ่นของแพงขึ้นๆ ผมก็เห็นเงินเดือนมันก็เพิ่มขึ้นๆ เรื่อยนะครับ 10กว่าปีก่อน ป.ตรี
เริ่มต้น 7000 เดี๋ยวนี้ก็ 14000-15000 กันแล้ว พอๆกับค่าข้าวที่ขึ้นสองเท่า ซึ่ง พวกที่ออกมาเต้นเร่าๆ 
เดือดร้อนส่วนมากคือ "พวกผู้ประกอบการ/นายจ้าง ที่เห็นแก่ตัว"
*เดือดร้อนบ่น ค่าจ้างแพง กำไรหด แทบอยู่ไม่ได้ <<< ของที่ขาย มันไม่ได้แพงขึ้นตามตามกลไกตลาดหรอกหรอ
  สมมุติ เจ้าของโรงงานน้ำอัดลมบ่นค่าแรงแพง กำไรหด แต่ผม ก็เหนราคาน้ำอัดลม เพิ่มจาก 20 ปีที่แล้วมา 2 เท่าแล้วนะ
  จาก 5 บาท เป็น 10 บาท เนี่ย มันก็คือๆ กันไม่ใช่หรอ??? 

- ผมเห็นประเทศที่เจริญแล้ว เมื่อค่าครองชีพสูงขึ้น ส่วนมากจะแพงค่าอาหาร แต่อื่นๆ จะไม่ทะยานสูงตามไปด้วย
เนื่องจาก Demand - supply สมดุล ผมเดินซื้อของใน Walmart ที่อเมริกา ราคาก็พอกับที่ขายในไทยนี่หล่ะ
หรือบางอย่างแพงกว่านิดเดียว แต่พอเจอค่าแรงขั้นต่ำที่สูงกว่าเรา 6-7 เท่า เข้าไป มันกลายเป็น โคตรถูกไปเลย

- เมื่อเรามีค่าครองชีพที่สูงขึ้นเป็นตัวกดดันให้ รายได้ขั้นต่ำสูงขึ้น รายได้ต่อหัว มากขึ้น กำลังซื้อมากขึ้น 
ของส่งเข้ามาขายได้มากขึ้น ทำให้ต้นทุนต่อชิ้น ถูกลง ทำกำไรได้จากปริมาณ ที่ขายได้มาก

-รถหรูอย่าง BMW  หรือ ของเล่นราคาแพง อย่าง LEGO เคยพูดไว้เมื่อนานมาแล้วว่า 
ถ้าคนไทยหันมาบริโภคมากขึ้น เราก็ขายในราคาถูกลงได้ เนื่องจากมีการผลิต / นำเข้าในปริมาณมาก 
ต้นทุนก็ถูกลงไปเรื่อยๆ แตทกวันนี้แพง เนื่องจากขายได้น้อยชิ้น การจะมาตั้งกำไรน้อยๆ คงเจอ margin ขาดทุนตายพอดี
*** สองสิ่งนี้ในอเมริกาและประเทศเจริญแล้ว อื่นๆ ในโลก ถูกกว่าเรามาก ทั้งในกรณีวัดกันตรงๆ และเทียบค่าเงิน
      วัดกันตรงๆ = แปลราคาที่ขายใน ประเทศเค้า มาเป็นเงินเราเลย ก็ถูกกว่า
      เทียบค่าเงิน = แพงกว่าเรา 2 เท่า แต่รายได้มากกว่าเรา 10 เท่า แบบนี้ก็ถือว่าถูกกว่าเรา 5 เท่าอยู่ดี

- คนไทยหลายคนบอก โชคดีจัง มีเงินเกบไว้ซื้อรถแพงๆได้ก็เพราะ ค่าข้าวถูกนี่เอง เอ่อ... คือว่าถ้าค่าข้าวแพงกว่านี้อีก 10 เท่า 
  รถมันก็ไม่แพงกว่านี้แล้วหล่ะครับ คุณอาจจะทำงานปีเดียวซื้อได้เลย (ปกติอาจจะต้อง 5 ปี) ใช้พังแล้วขายทิ้ง ซื้อใหม่ได้
   เหมือนคนญี่ปุ่นเลยก็ได้ ซึ่งค่าแรงสูงขึ้น ตาม ค่าครองชีพ ไม่น่าเป็นข้ออ้างให้ราคารถที่ผลิตในไทยแพงขึ้นได้ครับ 
   เพราะค่าแรงคนงานผลิตรถในญี่ปุ่น ก็แพงกว่าคนไทยมาก ไม่เห็นรถบ้านเค้าจะแพงกว่าบ้านเราเลยครับ ถูกกว่าอีกตะหาก

ผมว่ายังไง ค่าครองชีพสูงก็ดีกว่า ครับ จากประสบการณ์ไป Work & Travel หรือเห็นคนไทยที่ ดิ้นรนไปทำงานต่างประเทศ
ล้วนแต่มีเงินเก็บ ส่งกลับบ้านทั้งนั้น (ตัวผมเองไป 3 เดือน มีเงินกลับมาคืนแม่เป็นแสน เกือบเท่าทุนที่ใช้ไป เกือบเหมือนไปฟรี)
ไม่เห็นชีวิตลำบากอะไรเลยด้วย ทำงาน เที่ยว กิน ซื้อของฝาก นั่นคือ ค่าแรงขั้นต่ำต่างด้าว เลยนะครับ ยิ่งคนทำงานปกติ 
นี่ได้มากกว่านี้อีก ที่ผมพูดไปนั่นหักภาษี รัฐ/ประเทศ แล้วด้วยนะ

****ละเหี่ยใจทุกครั้งที่เห็นกระแส บ่นของแพงครับ เพราะอย่างน้อย เงินเดือนก็ไม่ได้เริ่ม 7000 เท่าปี 40 ซะหน่อย
      จะให้ข้าวแกงในปี 57 จานละ 20 เท่าสมัยนั้น ก็ตลกๆ อยู่นะครับ
****ค่าครองชีพสูงขึ้น แต่เท่าที่ดูคุณภาพชีวิตคนไทยก็ดีขึ้นนี่ครับ สบายกว่าคนสมัยก่อนมาก 
       มีรถใช้กันมากขึ้น รถไฟฟ้าก็มีใช้ ไปไหนมาไหนสะดวก อยากดูอะไรก้ได้ดู กิน เที่ยว ชอป ดื่ม ง่ายดาย 
       กันมากมายกว่าแต่ก่อนเยอะเลย มีมือถือใช้กันทุกคน คอมพ์มีเกือบทุกบ้าน บินในประเทศกันเป็นว่าเล่น
****ถ้าค่าครองชีพสูงขึ้นทำให้ลำบากจริง ป่านนี่ ถนนโล่ง ห้างโล่ง สถานที่ท่องเที่ยวโล่งหมดแล้วครับ 
      เงินเดือนออกมาไม่พอยาไส้ ไม่มีจะกินแร้งแค้นกันหมดแล้ว
comment1:มันก็มีคนอยากให้ค่าครองชีพขึ้นมาตั้งนานแล้วครับบ ติดอยู่ที่ไม่มีใครเริ่มสักที เพราะต้องใช้งบประมาณจากภาครัฐเข้ามาช่วยในการเริ่มต้น และก็น่าจะมีผู้เสียประโยชน์ส่วนเล็กๆ แต่มีเสียดังมากกว่าผู้ได้ประโยชน์ส่วนใหญ่ที่มีเสียงไม่ดัง เลยทำให้มันเป็นเยี่ยงนี้ เมื่อเงินเดือนสูงขึ้นค่าครองชีพน่าจะขึ้นได้
comment2:คุรคะ ถ้าคุณเทียบกับค่าอาหาร ต้องพูดว่า ค่าอาหารเมืองไทยมันแพงสวนทางกับค่าครองชีพค่ะ มันแพงมาก ต่างประเทศราคาค่าอาหารเมื่อเทียบกับรายได้แล้วถือว่าถูกค่ะ

คุณต้องเทียบกับค่าแรงข้นต่ำของประเทศนั้นค่ะ ของไทย ขั้นต่ำวันละ 300 บาท ค่าอาหารต่อมื้อ อยุ่ที่30 บาทค่ะ โดยเฉลี่ยหรือวันละ 90 บาท หากนับ 3 มื้อ เราให้แค่ 2 มื้อละกัน 60บาท เท่ากับรายได้ขั้นต่ำ 300 บาท ต้องแบ่งเป็นค่าอาหารไปแล้ว 20% นี่คือตีให้ขั้นต่ำสุดละ กับราคานี้ ไม่อิ่มก้อต้องอิ่ม

ส่วนค่าอาหารเอาญีปุ่่นละกันเนอะ ที่ญี่ปุ่นรายได้ขั้นต่ำต่อวันแบบทำงานพาร์ทไทม์ เราขอเอาแบบเฉลี่ยต่ำสุดละกันนะ ตีเป็นเงินไทยราวๆ 2400 บาท ส่วนค่าอาหารต่อมื้อ เราเอาสองมื้อเท่ากันละกัน ก็ตกมื้อละ 100 กว่าบาทค่ะ ตีซะ 110 ละกัน เท่ากับว่าค่าอาหารที่เราชอบพูดว่าแพงนักแพงหนาของญีปุ่่นเนี่ย แค่ 9% ของรายได้ต่อวันของเค้าเท่านั้นเองค่ะ

และอีกหลายๆประเทศทีเราชอบคิดกันไปเองว่าอาหารแพงนั้นเอาจริงๆแล้วเมื่อ เทียบกับค่าครองชีพของเค้าแล้ว อาหารบ้านเค้าถูกมาก มันน่าแปลกใจว่า ประเทศที่ผลิตวัตถุดิบทางอาหารได้เองอย่างไทย ทำไมค่าอาหารต่อวัน เมื่อเทียบกับรายได้ขั้นต่ำแล้วมันถึงได้สุงแบบนี้

เพราะงั้นอย่าเอาราคาอาหารเมืองไทยมาเทียบค่ะ เรพาะในความเป้นจริง ค่าอาหารในไทย แพงกว่า อเมริกา และอีกหลายๆประเทศค่ะ 

รถหรูอย่าง BMW  หรือ ของเล่นราคาแพง อย่าง LEGO เคยพูดไว้เมื่อนานมาแล้วว่า
ถ้าคนไทยหันมาบริโภคมากขึ้น เราก็ขายในราคาถูกลงได้ เนื่องจากมีการผลิต / นำเข้าในปริมาณมาก 

รถแพงเพราะกำแพงภาษีค่ะ ไม่ใช้เกิดจากการนำเข้ามากน้อย ถ้าภาษีตรงนี้ลด เขาก็นำเข้ามามากเอง คนก้อซื้อเอง เพราะราคามันถูก แต่ที่มันถูกดไม่ใช่เรพาะนำเข้าเยอะ แต่เพราะภาษีถูกค่ะ
comment2-1:จริงค่ะ เราอยู่อเมริกาเราว่าค่าครองชีพกับพวกราคาอาหารมันสมเหตุสมผลกันอยู่นะ มันไม่ได้แพงเว่อร์เเบบที่ใครๆเข้าใจอ่ะ
comment2-2:อาหารบ้านเราแพงจริงๆเมื่อเทียบกับญี่ปุ่น คนไทยเราได้ค่าแรงขั้นต่ำน้อยมาก

แต่ !!! ตราบใดที่คนทำงานพวกนี้ยังไม่รู้จักรักในอาชีพ ไม่เคารพให้เกียรติลูกค้า และไม่มีใจบริการ ก็อย่าไปขึ้นค่าแรงเลยครับ ผมไปกินข้าวทีไร เจอพวกบริการบ่อยมาก ลองดูคนญี่ปุ่น เค้ารักในอาชีพเค้ามาก คุณภาพคน กับคุณภาพชีวิตมันก็สอดคล้องกันดี เมืองไทยอยากได้ดีแบบเค้า ก็ต้องเริ่มต้นที่ตัวเราก่อน
comment2-3:ข้าวจานละ 300 เยนหรอครับ ถูกไปไหม ราเมงรถเข็น ก็แพงกว่านี้แล้วนะครับ เอาราคาเฉลี่ย สิครับ
comment2-4:นั่นดิ เว่อ อาหารญี่ปุ่นท่ีไหน มื้อละ300เยน บอกพิกัดหน่อยครับ เอาค่าเฉลี่ย ไม่ใช่หาร้านถูกที่สุดมาวัดครับ
comment2-5:เห็นด้วยตอนนี้เข้าซุปเปอร์เมืองไทยที หยิบของมาไม่กี่ชิ้น โค๊ดราคาออกมาเท่ากับซื้อของในซุปเปอร์อเมริกาเลย แต่ต่างกันที่เมืองไทยค่าแรงถูกกว่าหลายเท่า ( California minimum wage $9 / ชั่วโมง) เมืองไทยล่าสุดเห็นน้องทำงานพาร์ทไทม์ในร้านจั๊งค์ฟู๊ด ได้ ชม.ละ 33 บาท คิดเป็นเงินดอลล่าคือ 1 USD กว่าๆ  

อเมริกันนำเงินที่ทำงานได้ 1 ชม. ซื้ออาหารกลางวันร้านดีๆได้ 1 มื้อ
ทำงาน 5-6 ชม. เพื่อจ่ายตลาดได้ supplies ทำอาหารทั้งอาทิตย์ 
ทำงาน 50 ชม สามารถซื้อโน๊ตบุ๊คสเป๊กต่ำๆได้สักเครื่องนึง
comment2-6:ขอตอบกลับเฉพาะเรื่องค่าอาหารในญี่ปุ่นนะครับ เคยไปทำงานที่นั่นระยะหนึ่ง อาหารตามร้านค้าอาจจะ 600-1000 เยนอัพครับ แต่ถ้าอาหารมนุษย์เงินเดือน ส่วนมากเค้าจะกินในลักษณะที่เป็นเบนโตะครับ ตามแหล่งออฟฟิศจะมีรถเบนโตะทำขายเป็นกล่องๆราคาอยู่กล่องละ 300-350 เยนจริงครับ คนอีกกลุ่มหนึ่งจะทำอาหารมาทานเองจากบ้านเพื่อประหยัดเงินครับ อาหารในชีวิตประจำวันของมนุษย์เงินเดือนจึงอาจจะต่างจากที่เราไปกินตามร้านเวลาไปเที่ยวจริงๆครับ แต่ถ้าพูดถึงอาหารทั่วไปเฉลี่ยแล้วคงแพงกว่า 300 เยน
comment2-7:มายืนยันว่า เบนโตะที่ขายตามห้างและร้านสะดวกซื้อราคา 200-400 เยนเท่านั้นค่ะ มีขายทั่วไป ราคาเฉลี่ยที่เราบอกถูกต้อง และซื้อหาได้ง่ายค่ะ เราพูดถึงวิธีการกินการอยุ่ของคนที่อาศัยในญีปุ่่นค่ะ ถ้าเขาไม่ทำกับข้าวกินเอง ก็อาศัยเบนโตะราคาประหยัดแบบนี้ค่ะ

อาหารตามสั่งริมทางของไทย มันต้องเทียบกับ เบนโตะร้านสะดวกซื้อถูกต้องแล้วค่ะ เพราะจับกลุ่มตลาดแบบเดียวกัน เราเทมียบไม่ผิดค่ะ ถ้าคุณเอาราคาร้านอาหารญีปุ่่นมาเทียบซิ คุณเทียบผิดสเกล
comment2-8:ข้าวจานละ300เยนไม่ถูกไปหรอกครับ เป็นราคาที่คนส่วนใหญ่กินกันเกือบทุกวัน บางวันก็ก็ราเมงชามละ800หรือพันเยนบ้าง

ส่วนใหญ่ผมก็กินข้าวละ2-300เยนนี่แหละครับ ไม่ก็ทำกินเองจะถูกลงไปอีกหน่อย
comment2-9:บางคนก็อยู่แต่ในกะลาแล้วยังจะมาเถียงอีกนะว่า300เยนไม่มี ผมก็กินอยู่บ่อยๆ
comment2-10:เสียดายกดได้+ ได้ครั้งเดียว
comment2-11:ใครบอกข้าวราคา300เยนไม่มี ไม่ไปลองดูฯ Obento ตามร้านสะดวกบ้าง มีตั้งเเต่ราคา298เยนให้เลือกซื้อ หรือจะซื้อข้าวปั้นใส้ต่าง อันละ150เยนได้มัง(เรากินก้อนเดียวก็อิ่มเเล้ว) หรือ ถ้าจะดีๆหน่อย ก็เข้าร้านอาหารเช่นร้านเเกง Curryราดข้าว800-1280เยน หรือจะเข้าร้านอาหารไทย เซ็ตละ980เยน(ข้าว+ เเกง(หรือผัด)+ ซุป+ สลัด ไข่ดาว1ฟอง+น้ำผลไม้) ก็ได้ 
ค่าจ้างขั้นต่ำ820-1000เยน/1ชม. เลือกกินประหยัดหน่อย ทำงาน1ชม.ก็ซื้อข้าวกินได้วันหนึ่งเเหละ
comment2-12:ก็ดันเอาอาหารตามร้านพวกแหล่งท่องเที่ยวมาคิดแทนอาหารที่"คนปกติ" เค้ากิน
ก็เลยหลงมโนคิดว่า 300 เยน หาไม่ได้  คนปกติเค้าไม่ได้ไปนั่งกินอาหารตามแหล่งท่องเที่ยวกันทุกวันนะครับ
comment2-13:ราคา 300 หากินได้จริงๆนะคะ ถ้ากินเพื่ออยู่ ^^ 









ตามซุปเปอร์ธรรมดา เรามักไปหลังเที่ยวเสร็จ 4 - 5 ทุ่ม จะลดราคาอีก ของลดราคาอยู่เพื่อกินได้เลย 

อย่างข้าวเปล่า 1 กล่อง 50 เยน ข้าวห่อสาหร่ายม้วนๆ จำราคาไม่ได้แต่ไม่เกิน 200 เยนแน่ กับข้าวมีตั้งแต่ทุกเรท  จำราคาไม่ค่อยได้ ไม่ค่อยได้ถ่ายราคามา

อีกอันที่ชอบคือ ข้าวหวานๆยัดในฟองเต้าหู 190 เยน

แถมด้วยผลโรยข้าว ร้านไดโซะ 100 เยน ฟินมากๆ 



แต่ถ้าชอบร้อนๆทำใหม่ๆ แพงอีกนิดหนึ่ง แต่ก็ถือว่าถูก ร้านพวกโอโชก็เป็นตัวเลือกที่เราชอบมากๆ ราคาถูกแถมปริมาณโคตรเยอะ
comment2-14:ถ้าจะกินเพื่ออยู่ คุณจะอยู่ที่ไหนก็ได้ครับ เกาหลีก็มีข้าวปั้น family mart ราคา 1000 วอน ( ถ้าจำไม่ผิด) ก็แค่30บาทเอง ใส้เยอะกว่าของบริษัทเก่าคุณไม่กลวงเยอะ 

หรือจะกินข้าวคลุกน้ำปลาก็อยู่ได้ครับ มันคงไม่ถึงตายกันง่ายๆ

คำถามคือ จะแ - กมันทุกวันเลยเหรอ?
comment2-15:ระดับการกินแต่ละคนไม่เหมือนกันละกัน เราเองนั่นไทยแท้ ชอบกิน ชอบหลากหลาย แต่ไม่ชอบกินกับข้าวอย่างเดียว สั่งข้าวหรือทำเอง ต้องมีกับข้าวอย่างน้อย 2 อย่าง มากน้อยไม่สำคัญ ที่ใชำคำว่า กินเพื่ออยู่ สำหรับเราอาจเกินเลยไปนิด ขออภัยด้วยค่ะ

แต่ถ้ากินได้ ข้าว 1 กล่อง กับข้าว 1 อย่าง อยู่ในงบ 300 เยน ตัวเลือกมากมายค่ะ แถมก็ไม่ได้ขี้เหล่อะไร บอกตรงๆ ว่าเรากินได้ทุกวันนะ กับข้าวเค้ามีหลากหลายน่าดูอยู่ เช่น ข้าวเปล่า 50 เยน + ปลาซาบะย่างเกลือ 198 เยน  หรือ ข้าวเปล่า 50 เยน + ปลาแซลมอนย่างซีอิ้ว 198 เยน 

เหมือนเราซื้อข้าวแกงทั่วไป ข้าว 1 กับ 1 อิ่มสบายๆมีความสุขกับการกินได้เหมือนกัน ไม่เบื่อด้วย อ้อแล้วข้างต้นนี่ ระดับความอิ่มเหมือนกินมาม่า 2 ห่อค่ะ 

แค่อยากจะบอกว่าทำได้นะ 300 เยนต่อมื้อ นอกนั้นไม่ออกความเห็น 

แต่. . . แค่รู้สึกว่า ค่าอาหารเมืองไทยมันแพงส่วนหนึ่งมาจากค่าเช่าที่ เซ้งที่ ลูกจ้าง ส่วย ฯ  (เราก็จ่ายตลาดเองก็พอรู้ราคาของ แต่การค้าต้องมีกำไร ถ้าเหมาะสมราคาปริมาณก็รับได้)


ร้านที่ขายถูกก็มี ปริมาณเท่ากับที่ขายราคา 30 40 50 ด้วยซ้ำ เช่น

ชามนี้ 20 บาท (อิ่มระดับกินมาม่าหอยลายแห้ง 2 ห่อ ไข่ 2 ใบ) แล้วคนที่มากินหาคนกิน 2 ชามแทบไม่ได้
comment2-16:คุณ 2-14 สงสัยจะยังไม่เข้าใจ เบนโตะราคา 300 เยน มันไม่แค่พอแหลกล่ายยยแบบกับข้าวถูกๆของไทยค่ะ ขอให้คุณนึกถึงข้าวกล่องเซเว่นที่คุณภาพ และปริมาณดีกว่าอาหารตามสั่ง หรือข้าวกล่องเซเว้นในไทย 50% แต่ราคากล่องละ 14 บาทถ้าเทียบกับรายได้เมืองไทยดู นั่นล่ะค่ะ คือสิ่งที่ 2-13 พยายามพูดถึง ไอ้ข้าวคลุกน้ำปลาน่ะมันได้สารอาหารครบมั้ยละ แต่เบนโตะ 300 เยนนี่เมนูหลากหลาย เดือนนึงกินแต่เบนโตะอย่างเดียวยังไม่เบื่อกันง่ายๆเลยคุณ เพราะเมนุมันเยอะมาก

จะค้านไม่ว่า ขอการค้านที่เป็นเหตุเป็นผลหน่อยค่ะ
comment2-17:2-16 ผมบอกตรงไหนว่าผมค้าน จริงครับมันอยู่ได้ไม่เถียง ผมแค่ถามในกรณีว่าผมเป็นคนที่อยู่ในประเทศนั้นๆเป็นปีๆ สมมุติว่าไปเรียนไปทำงานก็ว่าไป กินแต่เบนโตะประทังชีวิตมันก็ไม่ไหวครับ

ถ้าค่าครองชีพมันสูงจนคนกลุ่มนึงต้องกินอาหารอยู่อย่างเดียวทุกมื้อ แบบนั้นมันก็ไม่ไหวนะครับ
comment2-18:เจ้าของความเห็นเค้าก็บอกอยู่ว่ากินแบบนี้ก็คิดเป็น9เปอร์เซนของรายได้ ถ้าอยากกินแพงกว่านี้ใครจะห้าม? แค่เค้าอุตส่าห์เทียบให้เป็นอาหาระดับพื้นๆ ที่ทานได้แบบทั่วๆไป 
อีกประเด็นคือคนไทยบ้ากิน  กินข้าวกล่องทุกวันก็โวยวายรับไม่ได้ ตอนไปเรียนที่อังกฤษเห็นคนต่างชาติทำแซนวิชห่อฟอยล์ไปนั่งกินกลางวันกันถมไป ทั้งที่บ้านเค้าก็ไม่ได้ยากจนลำบากอะไร แค่กิเลสเรื่องการกินน้อย ไม่ติดรสชาติ เราก็ไปหาว่าเค้ากินเพื่ออยู่ ว่าไปนั่น
comment2-19:#2-17 คนไปใช้แรงงาน หรือทำงานที่นั่น เขาก็ไม่ได้กินแพงหรือถูกไปทุกมื้อ

แต่ถ้าไปเพื่อทำงานเก็บเงิน เขาก็ไม่กิน"แพง"บ่อยๆหรอกครับ นอกจากโอกาสพิเศษ คนไทยที่ทำงานที่นั่นส่วนใหญ่ทำอาหารกินเอง ไม่ก็กินเบนโตลดราคาเป็นหลักแบบนี้แหละ
comment2-20:ผมกินข้าว +กับ 1อย่าง  10บาท  ถ้าก๋วยเตี๋ยว 20  

รวมแล้ว 3 มื้อ  ตีซะ 40 บาท
comment2-21:เราก็สงสัยเรื่อง LEGO อยู่พอดีค่ะ สามารถอ่านได้จากไหนคะ
comment2-22:ตอบ 2-17 ครับ เบนโตะคืออาหารตามปกติที่คนทำงาน พนักงานออฟฟิศกินกันทุกวันครับ ไม่ได้อยู่เป็นปีๆเท่านั้นนะครับ แทบจะเรียกได้ว่าเป็นปกติตลอดช่วงชีวิตของการทำงานเลยครับ อาจมีมื้อพิเศษเป็นครั้งคราวเท่านั้นที่จะเข้าร้านจ่ายแพงกว่านี้
comment2-23:2-3

ผมอยู่ญี่ปุ่นครับ  ผมกินบะหมี่โรงอาหารชามละ 300เยน ข้าวแกงกะหรี่ชามใหญ่พิเศษ 410เยน 
หรือถ้าไปสุกิยะ ก็ราวๆ 500 - 700 เยนก็กินได้อยู่ ขอไม่พูดถึงอาหารทำเองนะครับถูกกว่าเยอะครับ
comment2-24:ก็ในเมื่อ คห.2 เค้าเปรียบเทียบราคาอาหารขั้นต่ำ

อย่างของไทย เค้าก็คิดแค่มื้อละ 30 บาท (ความเป็นจริงมันจะทำได้แบบนี้ทุกมื้อไหมล่ะ)
พอเทียบกับของญี่ปุ่น เค้าก็ต้องเอาแบบขั้นต่ำมาเทียบเหมือนกันสิครับ (แบบที่เห็นแล้วก็สงสัยว่าจะกินแบบนั้นได้ทุกมื้อไหม) 


ก็เป็นการเปรียบเทียบบนหลักพื้นฐานเดียวกันก็ถูกต้องแล้ว

แต่นี่หลายๆ คห.ย่อยมัวแต่จะไปชักใบให้เรือเสีย จูงไปเรื่องคนทำงาน คนใช้แรงงาน ความเบื่อหน่ายอะไรพวกนี้
ผมว่าเป็นการเถียงที่ไม่เข้าเรื่องเข้าราวแล้วล่ะครับ มันคนละประเด็นกันเลย
comment2-25:ใช่ครับ ค่าครองชีพบ้านเราไม่ได้ถูกเลย เทียบจากค่าแรงจากการทำงานแล้ว
บ้านเราวันนึงขั้นต่ำตกที่ 300 บาท ญี่ปุ่นทำพาร์ททามขั้นต่ำได้ราวๆ 2500 บาท
รายได้จากการทำงานวันนึงที่ญี่ปุ่นสามารถซื้อข้าวสาร เนื้อสัตว์และผัก ทำอาหารกินเองได้เป็นอาทิตย์แล้วครับ ถ้าจะกินอาหารตามร้านแบรนด์ก็กินได้ 8-10 มื้อเลย
ส่วนบ้านเราไม่น่าเกิน 3 วัน นี่ยังไม่พูดถึงคุณภาพและปริมาณของอาหารที่สามารถซื้อได้จากจำนวนเงินเท่านี้ด้วยนะ

อย่าไปหลงฟังตามชาวต่างชาติเลยครับว่าค่าครองชีพถูก มันถูกจริงสำหรับพวกเค้า แต่สำหรับคนไทยเรานี่มันไม่ถูกครับ
comment2-26:ตรรกะบางคนเนอะ พยายามเอาข้าวราดแกงแบบไทย ไปเทียบกับร้านอาหารที่ญี่ปุ่น ถถถถถถ
คห2 เขาเทียบกับเบนโตะก็ถูกแล้ว คือตัวเองต้องถูกตลอดคิดแบบนี้ต้องแบบนี้ป่ะ มโน

ถ้าจะบอกว่าคน ญป กินอาหารมื้อละ 1000เยน
แล้วคุณกินฟูจิ mk หมูกะทะทุกมื้อหรือเปล่า? มันต้องเทียบกันแบบนี้
คนที่ทำงานค่าแรงขั้นต่ำเข้าฟูจิ สักเดือนละครั้งหรือเปล่ายังไม่รู้เลย

ตอนแรกบอกมือละ 300เยนหากินได้ที่ไหน
พอมีคนเอาหลักฐานมาแย้ง ก็แถว่าแล้วจะแหลกทุกวันหรอ
คนมันจะต้องชนะอ่ะ เอาโล่ไปเลย
comment2-27:ผมขอพูดเรื่องที่เกี่ยวกับอาหารไทยมันแพงเมื่อเทียบกับค่าครองชีพแล้วกันนะครับ
เวลาค่าแรงขั้นต่ำถูกปรับขึ้นเนี่ย เค้าปรับขึ้นทีละ 2บาท 5บาท ตั้งแต่ปี 2540 อยู่ที่ 157 บาท จนปี 54 อยู่ที่ 215 บาท แล้วเพิ่งจะมากระโดดเป็น 300 เมื่อปี 2555
หรือราคาน้ำมันขึ้นครั้งละ 1-2 บาท
แต่เวลาเค้าขึ้นค่าข้าวเนี่ย เค้าไม่ได้ขึ้นทีละ 1-2 บาทนะครับ เค้าขึ้นทีเดียวเลย 5-10 บาท ซึ่งอาจจะเป็นเพราะว่า เจ้าของกิจการขึ้นราคาตามกลไกของตลาด แต่อาจจะขึ้นแบบเอากำไรเพิ่มด้วยหรือเปล่า

ปล. แต่ผมไม่เคยเห็นราคาข้าวขึ้นทีละ 2 บาทเลยนะครับ กระโดดมา ทีละ 5 ทีละ 10 ตลอด
ปล.2 เป็นแค่ความคิดเห็นส่วนตัวล้วนๆนะครับ
comment2-28:ยืนยันอีกคน .... ผมไปเที่ยวญี่ปุ่นเองหลายครั้ง ส่วนใหญ่ไปห้างช่วง 19.30-20.00 น. ครับ จะลดราคาอาหารเบนโตะเยอะมากๆ เคยได้เซ็ตปลาดิบอย่างดี (กินได้ 2 คน แบบอิ่มๆ) ราคา 690 เยน และปลาไหลย่าง (แบบทั้งตัว ไม่ใหญ่มาก) 880 เยน .... ถ้าเบนโตะแบบธรรมดาๆ พวกข้างด้งต่างๆ เหลือราวๆ 200 เยนครับ อิ่มทุกเย็น ซื้อมาเผื่อกลางคืนอีกมื้อ ^^
comment2-29:คห2-27 ผมจำได้เหมือนคุณเลย ตอนปรับค่าแรงขั้นต่ำ300 ป.ตรี15000
ค่าอาหารขึ้น 5 บาท ตามเขาเฉยเลย
ตอนแก๊สขึ้นราคา มีกระทู้ในพันทิปเนี่ยแหละ ออกมาคำนวนต้นทุนว่าเพิ่มขึ้น
ตกจานละ 30 สต. แต่ร้านขึ้นราคาอีก 5 บาท เฉยเลย
ร้านอาหารหน้า ม. หรือตามแหล่งคนทำงาน เอาร้านที่น่านั่งหน่อย ไม่ใช่ข้างทาง
ราคาอาหารตามสั่งอยู่ที่ 40-50 บาทแล้ว แพงกว่าข้าวกล่องเซเว่นอีก
comment2-30:พวกตระกูล กิวด้งไง
สองร้อยเยนยังมีเลย
เบนโตตามเซเว่นด้วย
comment2-31:เมื่อเช้าเพิ่งกินข้าวผัดหมูจานละ 50 บาท T^T
comment2-32:เห็นด้วยกับค.ห.นี้ค่ะ อีกอย่างข้าวจานละ 30บาท นี่ก็ถูกสุดในไทยตอนนี้ละนะ เฉลี่ยกันจริงๆ 50-100 ด้วยซ้ำ จะให้เอาราคาถูกสุดของไทยเปรียบเทียบราคาเฉลี่ยของญป.หรอคะ...
comment2-33:2-2 เราว่าคุณไม่มีควรไปตัดสินนะคะว่าอาชีพอะไรควรหรือไม่ควรขึ้นเงินเดือน 
ทุกอย่างมันเป็นไปตามกลไกเศรษฐกิจ 
  การมีพนักงานแย่ๆที่ทำให้องค์กรนั้นๆมีจุดด่างพลอย มีอยู่ทุกองค์กร ทุกอาชีพ
เพียงแต่งานบริการเป็นงานที่เห็นความเด็นชัดสุดหากทำงานออกมาไม่ดี([บริการไม่ดี)
จึงเป็นหน้าที่ขององค์กรนั้นๆที่จะคัดกรองบุคลากร  
คุณมีสิทธิที่จะแบนร้านนั้นได้ และเลือกสิ่งที่คุณพอใจ
 เพราะปัจจุบันมีตัวเลือกอีกมากมายที่แข่งขันกันทั้งคุณภาพ ราคาและบริการ 
   แต่การเหมารวมเป็นอาชีพนั้นๆมันดูจะไม่ยุติธรรมกับคนที่เขาทำงานดีๆนะคะ
comment2-34:หลงรักความเห็นนี้เลย
comment3:ครูอัตราจ้างเงินเดือนเก้าพันเองนะครับ น้อยกว่ายามซะอีก
แล้วพวกที่ซื้อรถแล้วไม่มีปัญญาส่งหละ กี่ราย เป็นหนี้บัตรเครด่วยกันเท่าไหร่
comment3-1:เป็น 15000 หมดแล้วไม่ใช่เหรอคะ
comment3-2:๑๕๐๐๐ อะไรกันคับ 

โดนรัฐบาลหลอกกันแล้วไม่รู้อีก

กระทรวงที่ผมทำอยู่ชั่วคราวนี้ หลายต่ำแหน่งยังได้เงินเดือนน้อยกว่าค่าแรงขั้นต่ำด้วยซ้ำคับ

ฐานเงินเดือนผมยังแค่ ๘๓๐๐ อยู่เลย นี่ทำมา เข้าปีที่ ๔ เพิ่งจะได้ ๙๖๓๐ เองคับ

มีแค่ไม่กี่กระทรวงน่ะ ที่ได้ ๑๕๐๐๐ น่ะ

ที่ได้แน่นอนก็พนักงานราชการกับข้าราชการคับ

ลูกจ้าง เท่าที่เห็นก็มีกระทรวงยุติธรรมกับกระทรวงศึกษาธิการน่ะ ที่ลูกจ้างได้ ๑๕๐๐๐

ความเหลื่อมล้ำยังมีคับ ไม่ใช่หมดไปแล้ว
comment3-3:เอกชนบางที่ก็ยังไม่ปรับเป็น 15,000 นะคะ เพราะเป็นนโยบายของรัฐเท่านั้น เอกชนไม่ได้ร่วมด้วยค่ะ
comment3-4:15000 ให้เฉพาะตำแหน่งที่เปิดรับด้วยวุฒิปริญญาตรี ส่วนตำแหน่งที่รับด้วยวุฒิอื่นๆ ก็ลดไปตามลำดับครับ กระทรวงศึกษาเค้ารับครู ซึ่งข้อกำหนดของครูก็คือต้องจบปริญญาตรี ดังนั้นจึงได้ 15000 กันถ้วนหน้า ส่วนหน่วยงานอื่นๆ เพื่อไม่ให้กระทบกับงป. ก็เลยเปิดตำแหน่งต่ำกว่าปริญญาตรีกัน แต่คนสมัครไปทำงานก็คือคนที่จบป.ตรี-โท กันทั้งนั้น ก็เลยได้เงินเดือนน้อยกันน่ะครับ 

ตอนนโยบายนี้ออกมาแรกๆ เพื่อนที่เป็น HR บอกว่ามีแต่คนขอเงินเดือน 15,000 กันถ้วนหน้า จน GM บอกว่าให้ลาออกไปทำงานราชการเลย
comment3-5:ข้าราชการถ้าบรรจุในตำแหน่งที่เป็นป.ตรี ก็ได้ขั้นต่ำ15kกันแน่นอน ส่วนที่ยังไม่ได้ ก็พวกอัตราจ้าง ลูกจ้างชั่วคราว หรือตำแหน่งที่ไม่ได้กำหนดว่าเป็นป.ตรีแต่แรกนั่นแหละครับ

ยังไงก็มากกว่าสมัยก่อนเยอะ สิบกว่าปีก่อนเงินเดือนตั้งต้นของข้าราชการแค่หนึ่งในสามของตำแหน่งเดียวกันในบ.เอกชนเลยนะครับ สมัยนี้เพิ่มมาใกล้เคียงกัน ก็ถือว่าดีมากแล้วล่ะ
comment3-6:เราเป็นลูกจ้าง อยู่กระทรวงศึกษาธิการ ขอยืนยันว่าไม่ได้ 15000 ได้ 9140 บาทค่ะ
comment3-7:ข้าราชการ เช้าชามเย็นชาม ที่เป็นป.ตรี  แว่วๆว่าจะปรับเงินขึ้นอีกแล้วนี่
comment3-8:ที่ได้ไม่ถึง 15000 อาจจะเพราะว่า วุฒิที่เค้าต้องการไม่ใช่ปริญญาตรีรึป่าวครับ
comment3-9:บริษัทที่เราทำงานอยู่ นักศึกษาจบใหม่มาทำงานก็ไม่ถึงหมื่นห้าค่ะ
comment3-10:ผมก็ครูอัตราจ้างยังได้แค่ 7000 เองครับ ตราบใดที่ยังไม่ได้บรรจุเป็นข้าราชการ อย่าหวังครับไอ้ 15000 เนี้ย
comment3-11:แล้วแต่บริษัทแล้วที่สถานที่ด้วย ครูยังไงก็ได้จน15000เพราะอัตราตำแหน่งมันปอตรีขึ้น แต่ตำแหน่งอื่นมันไม่ใช่ บางบริษัทปอตรีไม่ถึงหมึ่นห้า บางบริษัทให้สามหมึ่นยังมี คนรู้จักยังเรียนไม่จบ เรียนบัญชี สามย่าน มีบริษัทมาเซ็นสัญญาสตาร์ทก็23000แล้ว อยู่ที่ว่าจะขวนขวายหรือพยายามหาอาชีพที่ได้เงินดีๆหรือเปล่า
comment3-12:15000 นี่บรรจุค่ะ ถ้าอัตราจ้างยังไม่ได้
เผลอๆบรรจุแล้ว 15000 ไม่ถึงค่ะ หักนู่นนี่ยิบย่อย-_-
comment3-13:ข้าราชการ ลูกจ้าง ตำแหน่งงานวุฒิป.ตรี เงินเดือน1.5หมื่นครับ  (ลูกจ้างหักประกันสังคม)
พนักงงานราชการวุฒิป.ตรี เงินเดือน 1.8หมื่น(หักประกันสังคม)

คนที่ยังได้ไม่ถึง 1.อาจจะทำงานลูกจ้างในสายงานที่ไม่ใช่ข้าราชการพลเรือน  ซึ่งจะต้องให้คณะกรรมการที่ดูแลบริหารงานบุคคลประเภทนั้นเสนอปรับเงินอีก  2.วุฒิที่รับไม่ถึงป.ตรี
comment3-14:ใช่ครับ ลูกจ้าง อัตราจ้าง เบสเงินเดือนไม่ถึง 9000 จริงๆ
comment3-15:คนที่บอกว่าครูอัตราจ้างได้หมื่นห้านี่รู้จริงเหรอครับ

ไปหาดูเถอะครับ ไม่มีหรอกครับ  8340 คือเงินเดือนสุดท้ายก่อนผมลาออกเมื่อปีก่อนครับ
comment3-16:เอกชนบางที่ยังไม่ 15000 เลยค่ะ ต่ำกว่านั้นอีก T^T
comment3-17:ครูอัตราจ้างที่ผมเคยเป็นได้เงิน 11,680 ครับผม ไม่ถึง 15,000 และเพิ่งปรับมาเป็น 13,000 มาได้ไม่นานครับ ก็ยังไม่ถึง 15,000 อยู่ดี
comment3-18:ตำแหน่งของผม "นักวิชาการคอมพิวเตอร์" ไม่มีทางที่จะใช้วุฒิที่ต่ำกว่าปริญญาตรีได้แน่นอน

เพราะระบุไว้ว่า ต้องจบ วิทยาการคอมพิวเตอร์หรือวิศวคอมพิวเตอร์เท่านั้น

แล้ิวก็อีกอย่างนะคับ ชื่อตำแหน่งที่มีคำว่า "นักวิชาการ" ต้องจบปริญญาตรีเท่านั้น

และในตอนที่เขาประกาศรับสมัครก็ยังระบุว่าปริญญาตรี

และเหตุผลที่กระทรวงสาธารณสุขไม่สามารถจ่าย ๑๕๐๐๐ ให้กับลูกจ้างได้ ก็เพราะว่า...

งบประมาณไม่พอที่จะจ่ายให้ยังไงล่ะคับ

ต้องการคนทำงานเยอะ แต่ไม่มีเงินจ้าง แปลกมั้ยล่ะคับ

ผมเคยลั่นไว้ตั้งแต่เพื่อไทยหาเสียงแล้วล่ะคับว่า "นโยบาย ๑๕๐๐๐ ไม่สามารถทำได้หรอก" แล้วทุกวันนี้ก็ทำได้แค่บางที่เท่านั้น

ทุกวันนี้ผมทำงานเกินเงินเดือนที่ได้รับด้วยซ้ำ

แล้วก็นะ งานราชการน่ะ ส่วนใหญ่แล้วลูกจ้างเป็นคนทำด้วยซ้ำ ไม่ใช่ข้าราชการนะ ภาระงานของข้าราชการคือความรับผิดชอบเท่านั้น แต่ข้อมูลน่ะ พวกผมเป็นคนทำ ซึ่งบางคนนั้น โยนความผิดให้พวกผมด้วยซ้ำ ไม่มีคำว่าปกป้องเลย การนำข้อมูลมากมายมาวิเคราะห์และประมวลผลน่ะ มันไม่ใช่งานง่ายๆ นะคับ ไม่งั้นตำแหน่ง "นักวิชาการคอมพิวเตอร์" ก.พ.จะเรียกว่า "วิชาชีพ"หรือ

แต่ผมไม่เคยได้ค่าตอบแทนในวิชาชีพเลยซักนิดน่ะ
comment3-19:
comment4:เห็นด้วยอย่างยิ่ง 

รัฐเลิกอุ้มคนรวย ปล่อยเสรี  แข่งขันเสรี ตามทุนนิยม (ที่คนรวยอ้าง เมื่อมีอภิสิทธิ์)

น้ำมัน ไฟฟ้า Vat.  ฯลฯ 

เมื่อเป็นทุนนิยมเสรี ใครทำไม่ได้ ปรับตัวไม่ได้ก็ปล่อยให้เจ๊งไป  ไม่ใช่ให้ชาวบ้านมาแบกรับภาระ แทนนายทุน

ของแพงก็สั่งจีนเข้ามาใช้ แต่ QC คุณภาพให้ได้ 

เราก็ไปทำงานอย่างอื่น วิจัย พัฒนา คิดค้น ใหม่ๆ มาทดแทน งานพื้นฐานๆ อย่างในอดีต
comment4-1:เห็ยด้วยครับ ทุกวันนี้ คนจนอุ้มคนรวยครับ พอคนรวยทำท่าจะจนลงนิดนึง ก็ งอแง ครับ
comment4-2:เอาใหม่สิครับ ใครอุ้มใครกันแน่
ผมให้ตัวเลือกเป็นคนชั้นกลางเข้าไปด้วย
comment4-3:ถ้าจะอ้างอิงไปเรื่องการเสียภาษี อย่าลืมคิดภาษีมูลค่าเพิ่มด้วยนะครับ
comment4-4:ก่อนจะเปิดเสรี 
ออกกฎหมายห้ามฮั้วกัน ห้ามผูกขาดก่อนดีกว่ามั้ย
ไม่งั้นผู้บริโภคอาจตายได้นะครับ
comment5:ค่าครองชีพขึ้นแรง ใช่ว่า ค่าแรง เงินเดือนจะขึ้นตาม หรือขึ้นตามทัน  หลายกิจการ ไม่สามารถขึ้นราคาสินค้าได้มาก เพราะคู่แข่งจาก ตปท เช่น จีน มีต้นทุนถูกกว่า ถ้าขายแพงไม่ได้ จะเอาเงินที่ไหนมาขึ้นเงินเดือนให้  ถ้าค่าครองชีพขึ้นมากๆ แล้วค่าแรงต้องขึ้นตามให้ทัน จะมี SME ปิดอีกเพียบ คราวนี้ วิกฤติ ศก ก็จะตามมา
comment5-1:ถูกค่ะ ยกตัวอย่างอุตสาหกรรมเสื้อผ้า 
ประเทศเราต้องนำเข้าฝ้ายจาก จีนฟรืออเมริกา
โดยเฉพาะจีน ค่าด้ายขึ้นราคา เรื่อยๆในขณะที่ราคาขายผ้าดิบ
และผ้าสุกได้กำไรน้อยลงเรื่อยๆ เพราะมีการแข่งขันธุรกิจตามกลไกตลาด
และเสื้อผ้าถือเป็นสินค้าฟุ่มเฟือย ขายดีเป็นพักๆ ปีใหม่ สงกรานต์ เทศกาลต่างๆ
แต่ถ้าเศรษฐกิจไม่ดีจะเกิดการชลอตัว เพราะคนจะดูท่าทีก่อน ไม่ค่อยกล้าซื้อสินค้าฟุ่มเฟือยมากนัก
และเพราะมีการแข่งขันกันสูง ทั้งในประเทศและนอกประเทศ เพราะสินค้าจากจีนนำเข้ามาจำนวนมาก เพราะมีราคาถูกต้นทุนถูกกว่าของไทย
ไม่พูดถึงคุณภาพนะคะ
comment6:เมื่อเรามีค่าครองชีพที่สูงขึ้นเป็นตัวกดดันให้ รายได้ขั้นต่ำสูงขึ้น รายได้ต่อหัว มากขึ้น กำลังซื้อมากขึ้น ????

ค่าครองชีพสูงขึ้น มันจะเพิ่มต้นทุนของเกือบทุกอย่างในสังคม รายได้ที่เพิ่มขึ้นจะมาจากไหน ? สุดท้ายรายได้ไม่สอดคล้องกับค่าครองชีพ โดนกดดันแบนสิครับ

ค่าครองชีพมันก็ต้องสอดคล้องกับความเป็นจริง มันต้องดูขนาดและโครงสร้างของระบบเศรษฐกิจด้วยครับ .. ที่บอกให้ดูประเทศที่เจริญแล้ว ก็อยากจะให้ดูโครงสร้างระบบเศรษฐกิจเขาด้วย เงินในระบบเศรษฐกิจมันมาจากไหนบ้าง หมุนเวียนอย่างไร แล้วของเรามันเป็นยังไง

ค่าครองชีพสูงหรือต่ำ มันไม่ใช่ absolute ครับ มันเป็น relative เทียบกับรายได้ ... ที่สำคัญคือ ต้องดูสังคมไทยให้เป็นระบบนะครับ ไม่ใช่ดูแค่กรุงเทพอย่างเดียว
comment6-1:ตรงประเด็นสุดๆ
comment7:ฝรั่งมาไทยชอบเพระาค่าครองชีพถุก ทำนองเดียวกัน คนมีเงินในประเทศไทย ก็เหมือน ราชสีห์ในฝูงแกะครับ สบายกว่านี้ไม่มีอีกแล้ว คนมีเงินในประเทศอื่นก็ไม่สุขโขสโมสรได้เท่านี้ น่าอยู่สุดๆไปเลยสำหรับคนมีเงินเพราะซื้อได้แทบทุกอย่าง และกลุ่มนี้ก็อยากให้ทุกอย่างเป็นเหมือนเดิมที่สุด
comment7-1:คนอย่างผมเงินซื้อไม่ได้นะครับ !!!





ถ้าเงินน้อย

วะฮะฮ่าาาาาา
comment7-2:จริงที่สุด
เคยคิดว่าทำไมเราไม่ทำรถไฟฟ้าใยแมงมุมเหมือนต่างประเทศ
ตอนนี้รู้แล้วว่าขับรถมันสบายกว่า จะติดก็ช่างมัน (สำหรับคนมีเงิน)
comment7-3:กำลังทำอยู่ครับ รถไฟฟ้า 10 สายทาง
comment8:ค่าครองชีพแพง รายได้ขั้นต่ำแพง
ความมีอภิสิทธิ์ ช่องว่างระหว่างชนชั้น ของชนชั้นนำจะลดลงครับ 

 ยิ่งกระทืบชนชั้นแรงงานด้านล่างเท่าไหร่ ชนชั้นนำเจ้าของกิจการยิ่ง กำไรมาก และเงินที่มีก็ใช้จ่ายได้สบาย
comment9:ก็ไม่รู้นะ ฉันอยู่เยอรมัน ฉันไม่เคยบ่นว่าค่าครองชีพแพงที่เยอรมันเลย

ค่าเช่าบ้านเดือนละพันยูโร เรากินอาหารไทยเป็นหลัก สามีกินแค่อาหารไบโอ แต่ทั้งหมดนี้เงินเหลือ ไม่มีหนี้สิน อยากเที่ยวก็เที่ยว

แต่ถ้าเป็นที่เมืองไทย ฉันร้องว่า แพงค่ะ เพราะฉันคำนวณค่าครองชีพจากรายได้ของคนไทย ไม่เอารายได้ที่เยอรมันไปคิด

ราคาสินค้ามาตรฐาน ราคาเดียวกันทั่วโลก พวกแบรนด์ต่างๆ พวกฝรั่งที่ค่าเงินสูงๆ เงินเดือนเดือนเดียว เขาซื้อได้ตั้งหลายชิ้น แต่คนไทยล่ะ มีกี่คนกัน ที่เงินเดือนออกมาแล้วซื้อไอโฟนรุ่นใหม่ได้ทันที  หรือจะเที่ยวต่างประเทศสักทีก็ต้องเก็บเงินกันเป็นปี แค่ค่าตั๋วเครื่องบินก็เป็นหมื่นๆ 

ถึงบอกว่า ตอนนี้ฐานเงินเดือน ป.ตรี 15,000 ค่าแรงขั้นต่ำวันละ 300  มันก็ยังไม่สมดุลกับค่าครองชีพค่ะ
comment9-1:สงสัยผมคงสื่อความหมายผิดเอง คือ โดยภาพรวมผม หมายถึง ค่าอาหารเป็นปัจจัยหลักทำให้ค่าแรงเมืองไทยถูกน่ะครับ
ประมาณค่าแรงประเมิณออกมาแค่ พอให้ซื้อข้าวกินไปวันๆ ก็ถือว่า OK แล้ว แต่ของอุปโภคอื่นๆ ในเมืองไทย
เมื่อเทียบกับค่าแรงแล้ว ผมก็ถือว่า แพงครับ ดังนั้นอาจจะอนุมานได้ว่า "ค่าครองชีพเมืองไทยแพง" เมื่อเทียบกับค่าแรงขั้นต่ำที่ได้ครับ
ผมจึงอยากให้ค่าอาหารมันแพงขึ้น (ค่าอาหารสำหรับผม ถือเป็นค่าครองชีพหลักเพราะต้องกินต้องใช้ทุกวันในปริมาณมาก
เมื่อเทียบกับ สินค้าประเภทอื่นๆ )
comment9-2:ค่าครองชีพ มันควรจะรวมทุกๆ อย่างในการดำรงชีพค่ะ 
หลักๆ เลย ที่อยู่อาศัย มีคนไทยกี่เปอร์ที่มีบ้านเป็นของตัวเองอยู่  ค่าเช่าห้องคนชั้นแรงงาน 1,500 - 2,000 ค่ะ

ฉันอยู่เมืองไทยมา 40 ปี เริ่มเข้าสู่แรงงานตั้งแต่อายุไม่ถึง 20 ค่าแรงรายวันที่เคยได้รับครั้งแรก วันละ 45 บาท ข้าวราดแกง 1 อย่างจานละ 8 บาท

จนอายุ 35 ได้ค่าแรง วันละ 180 ข้าวราดแกง 1-2  อย่างในโรงงาน จานละ 20-25 บาท

จนอายุใกล้ 40 ยังทำงานได้เงินเดือนไม่ถึงหมื่น  คบกับฝรั่ง พอฝรั่งรู้เงินเดือนเรา ตกใจเลย ถามเราอยู่ได้ยังไง

ชวนมาอยู่ประเทศเขา  ไม่ต้องทำงานอะไร แค่ส่วนลดภาษี ก็มากกว่าทำงานทั้งเดือนที่เมืองไทย 2-3 เท่าแล้วค่ะ
comment9-3:ผมว่าคุณโชคดีได้แฟนพอมีเงินด้วยล่ะครับ
ลูกสาวแม่บ้านผมไปแต่งงานกับคนฝรั่งเศส ไม่ค่อยจะพอใช้ครับ
เงินเดือนหลังจากภาษีแล้ว เหลือหลักหมื่น เวลาบินกลับไทยที ต้องรอเก็บเงินครับ แถมบินรูทเวียหลายประเทศด้วย
ตอนนี้บ่นอยู่เลยว่าเงินไม่ค่อยพอกิน แถมไม่มีเงินส่งกลับไทยเลย
comment9-4:ได้ผัวฝรั่งสินะ นึกว่าได้ดิบได้ดีเพราะลำแข้งตัวเอง
comment9-5:เอ่อ 9-4 ใจเย็น ๆ ครับ การได้ผัวฝรั่ง ผมว่ามันก็ไม่ได้เสียหายอะไรนะครับ ไม่น่าไปแขวะเค้าแบบนั้นนะครับ
comment10:ทุกวันนี้ก็จ่ายค่าข้าวมื้ิละ300-500 อยู่แล้วนะ จานเดียวนะ  แบบกินคนเดียวตามห้างไรงี้ เป็นราคาปกติอะ 
ส่วนตัวคิดว่าค่าอาหาร ป ไทยแพงจริง เพราะไป ตปท รู้สึกตปท ไม่แพงเลย ราคาเหมือนๆ บ้านเรา จานละสามสี่ร้อยเหมือนกัน
comment10-1:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
comment10-2:อันนั้นเราว่าเคสคุณเคสเดียวละค่ะ ชาวบ้านที่ไหนเขาไม่กินกันขนาดนั้นต่อมื้อ คงเอามาสรุปเป็นภาพรวมไม่ได้
หลายคนกินวันละร้อย  บ้านนอกกินวันละร้อยต่อครอบครัว สเกลค่าครองชีพเมืองไทยหลากหลายมากค่ะ มีตั้งแต่มื้อละหลายพันหรือหลักหมื่น
ยันไม่ใช้สักแดงเพราะปลูกกินกันเอง อย่างมากมีค่าเครื่องปรุงเท่านั้น คือมันมีเศรษฐกิจนอกระบบมาซัพพอร์ตด้วยค่ะ
คุณจะไปคิดเอาเองว่ายิ่งใช้เงินน้อย แบบนี้คุณภาพชีวิตต้องด้อยแน่ๆ อย่าคิดอย่างนั้น เพราะสิ่งที่ชาวบ้านเขาปลูกกินเอง
อาจจะไม่มีสารพิษเจือปน ธรรมชาติกว่าในเมือง แถมรู้ด้วยว่าตัวเองกินอะไร เพราะปลูกเองกะมือ ผิดกับคนในเมืองที่ไม่รู้หรอกว่าจริงๆตัวเองกินอะไรเข้าไป อาศัยความเชื่อมั่นจากคำโฆษณา แค่นั้นเอง
comment10-3:จานละสามสี่ร้อยนี่ห้างไหนครับ Central Embrassy หรือเปล่าครับ
ขนาดพารากอนยังไม่ถึงเลย
comment11:ต้องดู อัตราส่วน  เทียบ  ระหว่าง รายได้ กับ ค่าครองชีพ ครับ
ดูแค่ 1 ตัว  คงไม่ถูกเท่าไรมังครับ
comment12:ยกตัวอย่างง่ายๆนะ ราเม็งญี่ปุ่นที่ญี่ปุ่นชามละ 200บาทนี่
ของเขาคุณภาพคับชามเลยนะคะ ทั้งรสชาตและวัตถุดิบที่ใช้ปรุง
ขนาดชามก็ไม่ธรรมดา ปริมาณไม่ต้องพูดถึง กินบ่อยๆกะเพราะคาากค่ะ
แล้วลองย้อนกลับไปดูอาหารบ้านเรา คุณภาพยังไม่คุ้มราคาเท่าที่ควรค่ะ
ยิ่งไปเจอบางกระทู้ ก๋วยเตี๋ยวเรือปริมาณก้นชามตักสองช้อนหมด ราคา 40-50บาทนี่
บอกตรงๆเพลียค่ะ
comment12-1:เบื่อคนไม่เลือกกินแล้วมาบ่นจัง
comment12-2:เราลืมบอกค่ะ ว่าผู้บริโภคมีบทบาทสำคัญในการกำหนดความเป็นไปของธุรกิจหนึ่งๆนะคะ
ถ้าคุณเห็นว่า ขายชามละ 40-50 บาท ไม่เป็นธรรมต่อผู้บริโภค คุณมีสิทธิ์งดซื้อสินค้านั้น
เมื่อผู้บริโภคลดการบริโภคลงจนถึงระดับที่คนขายไม่ได้กำไร เขาจะคิดเองค่ะว่าจะเอายังไง
ระหว่างการทู่ซี้ขายราคาเดิมแต่ไม่มีกำไรกับลดราคาลงเพื่อขายได้จำนวนมากชามขึ้น
เท่าที่เราเห็นคนไทยมักไม่สำนึกถึงอำนาจตรงนี้แล้วมาบ่นปอดๆแปดๆว่าไม่มีทางเลือก
comment12-3:บางครั้งไม่มีทางเลือกนี่คะ บางที่เขาขายแพงกันทั้งแถบ อย่างสีลม
คุณจะนั่งรถไปหาที่ถูกๆกินเหรอ ถามจริง
comment12-4:เห็นด้วยกับ 12-3 
เราอยู่สีลม อ่านคห.นี้แล้วเห็นภาพ คืออาหารจานละ 35 บาทแบบกินอิ่ม แถวนี้แทบไม่มีแล้ว 
(อาจจะมีแต่น้อยมาก เพราะเราไม่เจอ .. ถ้าใครเจอก็แนะนำหน่อยนะ)
ถ้าจะให้อิ่มก็ต้องมีซื้ออย่างอื่นกินเพิ่ม หรืออาจจะต้องใส่ออปชั่น 
อย่างข้าวกระเพรา 35 บาท ก็ต้องมีไข่ดาว หรือไม่ก็เพิ่มข้าวเป็น 40 ถึงจะพออิ่ม 
น้ำเปล่าขวดละ 10 บาท ถ้าน้ำแข็งด้วย 2 บาท ... จบ 1 มื้อ 52 บาท 
แถวนี้ไม่มีตัวเลือกมากนักค่ะ อันนี้ยกตัวอย่างจากร้านที่ถูกสุดที่เคยเจอนะ ปกติแถวนี้ อิ่ม ๆ จานนึงต้อง 40 อัพ ... ช้ำใจ
comment12-5:สงสัยทำข้าวกล่องปิ่นโตจากบ้านท่าจะเวิร์ค
comment13:จริง ๆ แล้วไม่เชิงว่าต้องการค่าครองชีพถูกครับ ถ้าตราบใดที่รายได้มีสัดส่วนสูงต่อค่าครองชีพอยู่ คนก็จะยังรับได้ ในปัจจุบันแม้จะมีการขึ้นค่าแรงขั้นต่ำแล้ว แต่มันยังไม่สัมพันธ์กับค่าครองชีพครับ ทำให้คุณภาพชีวิตของประชาชนยังไม่ดี ถ้าจะยกค่าครองชีพขึ้น มันจะไปสัมพันธ์กับต้นทุนการผลิตในส่วนอื่น ๆ มันจะทำให้ทั้งระบบแบกภาระมากขึ้น และสุดท้ายก็ไม่เป็นผลดีอยู่ดี
comment14:ค่าเเรงขั้นต่ำเมืองไทยมันถูกเกินไป ไม่สมดุลกับค่าครองชีพ 
ค่าเเรงขั้นต่ำวันละ300บาท นายจ้างยังบ่น ดังนั้นชีวิตคนกลุ่มค่าเเรงขั้นต่ำไม่มีทางจะดีขึ้นไปได้
ญี่ปุ่น(เเบบไม่ดูประวัติการศึกษาเลย) ชม.ละ820เยน ประหยัดหน่อยก็ยังพอเหลือเก็บมัง(ยกเว้นพวกติดการพนัน)
comment14-1:แล้วคุณต้องการอะไรยังไงหละครับ เพิ่มค่าแรงขั้นต่ำเป็น800เลยมั้ย ข้าวของ อาหารมันก็จะแพงขึ้นอีกเป็นทวีคูณอยู่ดี
comment14-2:พอขึ้นค่าจ้าง ค่าครองชีพมันก็ต้องสูงขึ้น เพราะต้นทุนมันเพิ่มขึ้น อันนี้เศรษฐศาสตร์เบื้องต้นเลยนะคะ
จะให้ขึ้นค่าจ้างแล้วให้ค่าครองชีพถูกลง มโนแล้วค่ะ นอกจากจะหันไปใช้หุ่นยนต์ผลิตแทนคนเท่านั้น ถึงจะลดต้นทุนได้
พอถึงตรงนั้น คนตกงานก็เพิ่มขึ้น  เดี๋ยวคุณก็มาบ่นอีก อย่ามองที่ผลแล้วสรุปค่ะ ให้มองกระะบวนการ แล้วจะรู้ว่าต้องแลกกับอะไรบ้าง
ถึงตอนนั้นก็มาตัดสินใจว่าต้นทุนค่าเสียผลประโยชน์ด้านไหนมันน้อยกว่ากัน และต้องมาวัดกันอีกว่าคนส่วนใหญ่เห็นด้วยกับแบบไหนมากกว่ากัน

มันไม่ได้ง่ายนะ คนไทยในต่างประเทศหลายๆคน อยากเป็นแบบชาวบ้านจนตัวสั่นพาลไปมองอะไรแบบมักง่าย ไม่ได้ว่าคุณนะ เพราะเห็นมาหลายเคสละ
comment14-3:ไม่ต้องการอะไรหรอก ก็เเค่เห็นใจคนทำงานกินค่าเเรงขั้นต่ำ ทำงานวันหนึ่งได้มา300บาท ข้าวเมืองไทยจานละเท่าไหร่ ค่ารถเท่าไหร่ ค่าไฟเท่าไหร่ 
ถ้ามีครอบครัว คุณภาพชีวิตทั้งครอบครัวก็คงไม่ดีอีก  เราก็คงทำอะไรไม่ได้หรอก ถ้ารัฐไม่เข้าไปจัดการอย่างจริงๆจังๆ 
จะบอกว่าค่าครองชีพเมืองไทยสูงมากสำหรับคนที่ทำงานหาเช้ากินค่ำ  ไม่มีหน่วยงานไหนจะมาช่วยคนกลุ่มนี้บ้างหรือ
comment14-4:ถ้าคิดว่ามันน้อยก็ต้องหาทางที่มันได้เยอะกว่าการใช้แรงครับ  แหม บางคนไม่ได้เรียน รัฐก็ช่วยอุ้มพอควรแล้ว รถไฟก็ขึ้นฟรี โรงบาลก็30บาท แต่ยังอยากจะได้ค่าแรงสูงๆ เหล้าน่ะลดลงบ้าง การพนัน หวยน่ะลดลงบ้าง 

คนจบป.ตรีเงินเดือนไม่ถึงหมื่นเค้าก็ยังอยู่กันได้ทั้งๆที่เค้าลงทุนไปเท่าไหร่กะค่าเล่าเรียน นี่ภาษีบุคคลก็ไม่ต้องเสีย ยังจะเรียกร้องๆ
comment14-5:อ๋อ เเสดงว่าเมืองไทยก็มี สวัสดิการให้ ที่เขียนก็ไม่รู้ว่าเมืองไทยเป็นอย่างไรเพราะไม่ได้อยู่นานเเล้ว
comment14-6:รู้ว่าค่าแรงขึ้น300 แต่ไม่รู้ว่าเค้ารักษา30บาท ไม่รู้รถเมล์ฟรี รถไฟฟรี ค่าน้ำประปาฟรี ค่าไฟฟรี แทบเล็ตฟรี หนังสือเรียนฟรี ผมว่าชักจะแปลกๆนะครับ

คุณไปอยู่โลกไหนมาครับ ถึงรู้แค่ค่าแรงขึ้น300บาท
comment14-7:เห็นมันเป็นประเด็นที่ห้องสินธร เเค่ขึ้นค่าเเรง300บาทยังบ่น ข้าวราคาจานละ30บาท ร้านข้างทางตามต่างหวัดเมื่อเกือบๆ3ปีที่เเล้ว
ค่าเเรง300บาทมันจะไปพออะไร
สงสัยจะอยู่คนละโลก
comment14-8:ค่าแรงขั้นต่ำ 300 บาท นี่ก็พอแล้วป่ะ 
จะเอาอะไรเพิ่มอีก เรียนหนังสือก็ไม่ได้เรียน
งานที่ทำก็ไม่ได้หนักหนายากเย็นอะไรมากมาย 
ก่อนจะเรียกร้องเงินตอบแทน 
ลองกลับไปมองศักยภาพของตัวเองสักก่อน
ว่ามันคุ้มที่จะจ่ายแพงๆให้แรงงานระดับนี้มั้ย

ถ้าไม่อยากได้แค่ค่าแรงขั้นต่ำ ก็ตั้งหัด
พัฒนาตัวเอง รู้จักเรียน รู้จักศึกษา
กสน. อะไรก็เรียนไปสิ จะได้อัพเกรดชีวิตตัวเอง

เพลีย
comment14-9:เห็นด้วยกับ 14-8 เรื่องค่าจ้างแรงงานขั้นพื้นฐานที่เราไม่สามารถขึ้นให้ได้ด้วยฝีมือแรงงานบ้านเรายังด้อยค่ะ
ถ้าอยากให้ขึ้นจริง ต้องปรับกันทั้งระบบเหมือนเฟืองเครื่องจักรเลยค่ะ สเกลของเรื่องนี้มันใหญ่มากอ่ะ
comment14-10:คนทำความสะอาดที่ประเทศพัฒนากับคนทำความสะอาดที่ไทย  ความรู้ความสามารถการงานก็ไม่ต่างกันหรอก
เเรงงานในขั้นต่ำในต่างประเทศเขาก็ไม่ได้เอาระดับการศึกษามาสมัคร 
เเต่ค่าเเรงขั้นต่ำในต่างประเทศดูจะเป็นธรรมมากกว่าค่าเเรงขั้นต่ำที่เมืองไทย
ที่สื่อไปนี่เก็ตไหม1260740
comment15:เรามันคนจนหาเช้ากินวันพรุ่งนี้อยากกินของถูก
comment15-1:ขนมปลากริม
comment16:.....ตือเราต้องหันมาดูสารรูปประเทศตัวเองด้วย ว่าความสามารถในการหาเงินของประชากรของบ้านเราเป็นยังไง  ถึงจะมาขายของแพงๆได้ และเพราะค่าครองชีพต่ำเนี่ยแหล่ะคือ สวรรค์เลย ลองย้อนไปสมัยข้าวผัดจานละ 10 บาท น้ำมันลิตรละ 15 บาทดูซิ ถ้าทุกวันนี้เป็นแบบสมัยก่อน เมืองไทยคงไม่มีคนจนหรอก
comment17:ราคามันไม่สมดุลกันครับ

ขึ้นค่าข้าวจานละ 200-300 
คุณไม่มีปัญหา

แต่พวกแรงงานขั้นต่ำ วันละ 300 เอง
จะให้ขึ้นค่าครองชีพละอย่างอื่นจะตามมาก็ไม่จริงไปซะหมด

ขึ้นค่าครองชีพแรงงานขั้นต่ำตกงานแน่ นายทุนคงไปจ้างแรงงานเพื่อนบ้านแทน

ต่างประเทศเก็บตังซื้อของดีดีแปบเดียวก็ได้
แต่คนไทยเก็บเป็นปีกว่าจะได้
comment18:คนคิดนโยบายนี้ พลาดตรงไม่ได้ศึกษาผลข้างเคียงจากนโยบายนี้ให้ดี 
ทำให้เกิดความเหลื่อมล้ำระหว่าง รายได้ กับ ค่าใช้จ่าย ที่เพิ่มมากขึ้นไปอีก 
ส่งผลให้ ค่าครองชีพ ยืนอยู่เหนือรายได้ของคนชั้นกลาง

ผลกระทบในระยะสั้น คนมีวินัยในการใช้เงินมากขึ้น ธุรกิจเล็กๆ อาจจะอยู่ไม่ไหว เพราะค่าใช้จ่ายสูงขึ้น
การเข้าสู่ธุรกิจใหม่ ต้องใช้เงินทุนมากขึ้น เนื่องจากต้นทุนสูงขึ้น ส่งผลให้ การเปิดกิจการใหม่น้อยลง
การแข่งขันในตลาดจะดุเดือดมากขึ้น เนื่องจากอำนาจซื้อไม่ได้เพิ่มขึ้นตามรายได้ แต่กลับน้อยลงถ้าเทียบกับเงินเฟ้อที่เกิดขึ้นจริง
ไม่เอาตัวเลขนั่งเทียนของ Bank of Thailand กับสภาพัฒฯ
comment19:แนะนำให้ จขกท วางถุงกาวแล้วไปหาหนังสือหรือเข้าเรียนเศรษฐศาสตร์นะ  จะได้เข้าใจอะไรมากขึ้นในแง่ของผู้จ้างงานลูกจ้างผู้ประกอบการทั้งหลายอ่ะนะ
comment19-1:ดูจากที่ ตอบและกดถูกใจ นี่คงเป็นพวกนายจ้าง เห็นแก่ตัว หรือพวกนักเศรษฐศาสตร์ หัวหมอ จอมดูถูกคนอื่น 
มาเต้นเร่าๆ สินะครับ ที่บ้านขาดความอบอุ่นหรอครับ ?? หรือพ่อแม่ไม่สั่งสอน
comment19-2:ทำไมต้องเป็นนายจ้างที่เห็นแก่ตัวละคะ  เขาพูดตามระบบเศรษฐกิจตามที่เป็นจริง
ลองอ่านเศรษฐศาตร์จุลภาคพวกทฤษฎีการผลิต พวกนี้จะมองได้ชัดขึ้น อย่ามองแค่ผลลัพธ์
แต่ให้ถามต่อว่าที่มันเป็นแบบนี้ มันมาจากไหน
comment19-3:ก็แค่คนธรรมดาที่เป็นลูกจ้างคนนึงไม่ได้เป็นนายจ้างหรือนักเศรษฐศาตร์ที่ไหน  เพียงแต่ได้ออกจากกะลาโดยการอ่านหนังสือหาความรู้ใส่ตัว  ถึงแนะนำให้ จขกท ไปหาหนังสือมาอ่านซะจะได้เข้าใจดลกกว้างให้เยอะขึ้น  และก็พ่อแม่ผมสั่งสอนมาดีว่าแต่คุณเถิดออกจากกะลาบ้างนะ
comment19-4:ไม่ตอบคำถามแต่เอะอะก็ถุงกาวๆ เจ๋งฝุดๆ
comment19-5:ผมอยากเป็นนายจ้างครับ แต่ไม่มีปัญญาหาเงินเลี้ยงลูกน้อง 

ถ้าจะจ้างเขา ต้องจ้างให้ได้ตลอดนะครับ ไม่ใช่ลอยแพกัน ทำงานแบบไร้อนาคต
comment19-6:มันก็เป็นไปตามความเห็นนี้แหละ ถ้ามีความรู้ด้านเศรษฐศาสตร์ เจ้าของกระทู้จะไม่ถามคำถามนี้

เอาง่าย ๆ ในอเมริกา ภาคเกษตรกรรมของอเมริกาใช้แรงงานสัดส่วนแค่ 3% เท่านั้น เนื่องด้วยการใช้เครื่องจักรและเทคโนโลยีที่มีประสิทธิภาพ
ในขณะที่เมืองไทยถ้าสร้างผลผลิตการเกษตรกรรมให้เท่ากับอเมริกา อาจจะต้องใช้คนมากถึง 50% ของแรงงานทั้งประเทศ
อีกตัวอย่างนึงคือ วิศวกรญี่ปุ่นออกแบบรถยนต์แล้วส่งมาผลิตที่เมืองไทย วิศวกรออกแบบญี่ปุ่นสามารถสร้างผลผลิตได้มากกว่าวิศวกรโรงงานที่เมืองไทยถึง 3-4 คน เนื่องด้วยทักษะและเทคโนโลยีที่มี

ด้วยสาเหตุพวกนี้เลยทำให้ค่าครองชีพของประเทศไทยต่ำกว่าประเทศอื่น ๆ (เพราะประเทศไทยสร้างมูลค่าเพิ่มให้กับสินค้าและผลิตภัณฑ์น้อยกว่าประเทศอื่นนั่นเอง)
comment19-7:อยากแนะนำ จขกท หน่อย เวลาเจอความเห็นแย่ๆก็ปล่อยผ่านไปครับ เวลาเราตั้งคำถามแบบนี้ก็จะมีคนประเภทนี้มาตอบอยู่แล้วมันเป็นเรื่องธรรมชาติ คนเราต่างกันร้อยพ่อพันแม่ การอบรมสั่งสอนก็ต่างกัน เราไม่สามารถที่จะเลี่ยงมนุษย์แบบนี้ได้ เราก็แค่อ่านแล้วเลือกเอาส่วนของสาระมาเป็นประโยชน์ให้ตัวเอง ส่วนคำเหน็บแนมอะไรก็ปล่อยผ่านไป
comment19-8:อะไรๆก็วางถุงกาว โคตรเบื่อ  ใช้พร่ำเพรื่อ
 จับประเด็นที่ จขกท สื่อมาได้หรือยัง  คุณนะแหละที่เมา

สิ่งที่ไทยควรจะเป็นคือ รายได้สูง+ค่าครองชีพสูง  ไม่ยังงั้นก็เสียเปรียบต่างชาติไปตลอด
รายได้สูง+ค่าครองชีพสูง ยังไงมันก็ดีกว่ารายได้ต่ำ+ค่าครองชีพต่ำ

ส่วนจะไปท่าไหนก็ว่ากันที่กระทู้อื่น topicอื่น โต๊ะอื่น
แต่ไม่ใช่ตั้งใจให้ต่ำแบบนี้ตลอดไป ตามความต้องการของกลุ่มคนรวยี่คุมเศรษฐกิจในประเทศกลุ่มเดียว
ไม่ใช่จะมาพร่ำบอก ตามหลักเศรษฐศาสตร์มันไปไม่ได้ แล้วก็ช่างมัน ปล่อยมันเป็นแบบนี้ต่อไป
ไม่ใช่ว่า พอได้ยินคำว่าค่าครองชีพสูงก็โวยวาย บ่นของแพง   ทั้งที่ควรจะคิดว่าถ้าค่าครองชีพสูง จะทำยังไงให้รายได้มันสูงตาม
ญี่ปุ่น เกาหลี เขาก็เคยผ่านจุดนี้มาทั้งนั้น  ตอนนี้เขาเป็นยังไง    เราอยากจะอยู่แบบนี้ไปอีกถึงรุ่นลูกรุ่นหลานเลยหรือ
comment19-9:คนที่ไม่รู้ คือ คนที่คุณดูถูก ได้ ?
กะโหลกศีรษะคว่ำ หรือเปล่า?

จิตใจต่ำเลยดูถูกคนอื่นไง
จขกท ถามดีๆ ถกเรื่องที่เป็นสาระ ก็วางมารยาททรามๆ แล้วเอาความรู้ที่มีอยู่ในกะโหลกคว่ำมาคุยกันเถอะ

เล่นเฟสบุคมากไป? สังคมในชีวิตประจำวันมีแต่ความหยาบ?

ไว้ จขกท มาทำกร่างๆ แล้วทำอย่างนี้อาจจะพอสูสี .. 
คนประเภท คห นี้ แหละ ทำให้สังคมอุบาทว์ มีแต่ความรู้ แต่โง่ มารยาทหยาบ
comment19-10:คห.19ควายล้วนๆไม่มีวัวผสม
comment20:เห็นด้วยมากๆ เลยครับ ค่าแรงควรสูงขึ้น ค่าครองชีพก็ควรปรับขึ้นตามสมควร เราก็จะได้กินได้ใช้ของที่มีคุณภาพมากขึ้น
ที่จริงผมว่าเมืองไทยก็กำลังเป็นอย่างงั้นอย่างช้าๆ นะ แต่ถ้าเศรษฐกิจเราโตได้ไวๆ เมื่อไหร่ น่าจะขยับได้เร็วขึ้น
comment21:สาเหตุของเงินเฟัอ มาจาก cost push/demand pullครับ
จขกท. บอกให้ค่าครองชีพแพงๆ (ดูมีรสนิยม)เหมือนประเทศเจริญ
จะส่งผลให้ รายได้สูงขึ้นเอง มันคิดย้อนกลับ ไม่สมเหตุผล

ต้นทุนประเทศเรา คือ ทรัพยากร อาหาร เกษตร ท่องเที่ยว เราอยู่ในแหล่งต้นทางการผลิต
ส่วนประเทศเจริญที่คุณว่า เขาซื้อที่ปลายทาง มันก็แพงอะถูกแล้ว

อ่านแล้วก็ต้องถามกลับเลย
" ปิดเทอมเหรอ "
comment21-1:ขอนอกเรื่องครับ วันนี้ มัธยมเปิดวันแรกครับ  ดีใจมากเลยจะได้ไม่ต้องอ่านกระทู้ไรสาระอีก
comment21-2:ถ้ามีเหตุผลที่ดี อธิบายสิครับ ไม่ใช่มานั่งดูถูกคนอื่นว่าความรู้น้อย ด้อยปัญญา เป็นเด็กเกรียนๆ
ผมบอกไปแล้วครับถ้ามีเหตุผลที่ดีแย้งมาได้เลย ไม่ใช่รู้มาก แต่ปากอมอะไรอยู่ก็ไม่รู้ ด่าคนอื่นเค้า
แต่เหตุผลอยู่ตรงไหนไม่พูด เอายาวๆ มาเลยครับ มีเท่าไรเทมาหมดหน้าตักเลย ผมรออ่าน 
แต่ถ้ามีแค่หางอึ่งงูๆ ปลาๆ เอาไว้จิกกัดคนอื่น ก็หุบปาก แล้วกลับไปนั่งแก่ เงียบๆ เถอะครับ
comment21-3:จขกท ทำไมต้องด่าอ่ะคะ 
เค้าแค่ถามว่าปิดเทอมหรอ? แค่นี้เอง
แล้วเค้าจะแสดงความคิดเห็นแบบไหน กั๊กความรู้อะไร
ถามว่ามันเป็นสิทธิ์เค้ามั้ยอ่ะคะ?? 

เฮ้ออ .. สั้นๆนะคะ ..วุฒิภาวะ .. ค่ะ
ปล. จะโดนไล่ให้ไปนั่งแก่มั้ยนะ
comment21-4:ผมว่า คุณกับผม ตรรกะแนวคิดพื้นฐาน ไม่เหมือนกัน 
คงอธิบายกันไม่รู้เรื่องหรอก 

ตั้งใจเรียนให้จบดีกว่าครับ จะไปมัวโทษนู่นโทษนี่ไปทำไม
ไม่มีอะไรได้ ดั่งใจทุกอย่างหรอกครับ 
เป็นกะลังใจให้นะ ชีวิตมีอะไรให้ค้นหาอีกเยอะ
comment21-5:หลายความเห็นก็ตอบให้แล้วไง คนมาเหน็บนิดๆหน่อยๆอย่ามีอารมณ์ ทำใจให้กว้างอ่านความเห็นดีๆที่คนอื่นให้ แม้ว่ามันจะไม่ถูกใจคุณก็เหอะ เปิดใจหน่อย
comment21-6:อยากแนะนำ จขกท หน่อย เวลาเจอความเห็นแย่ๆก็ปล่อยผ่านไปครับ เวลาเราตั้งคำถามแบบนี้ก็จะมีคนประเภทนี้มาตอบอยู่แล้วมันเป็นเรื่องธรรมชาติ คนเราต่างกันร้อยพ่อพันแม่ การอบรมสั่งสอนก็ต่างกัน เราไม่สามารถที่จะเลี่ยงมนุษย์แบบนี้ได้ เราก็แค่อ่านแล้วเลือกเอาส่วนของสาระมาเป็นประโยชน์ให้ตัวเอง ส่วนคำเหน็บแนมอะไรก็ปล่อยผ่านไป
comment21-7:ถึงเราจะไม่เห็นด้วยกับจขกท.บางอย่างแต่คำว่าปิดเทอมเหรอ เราคิดว่ามันเหมือนคำดูถูกกลายๆว่าเขาเป็นเด็กที่ไม่มีความคิด
ทั้งที่เขาแค่แสดงมุมมองของเขา

เราว่าเอาเหตุผลมาถกดีกว่าเห็นด้วยหรือไม่เห็นด้วยคุยกันให้ดี อย่าดูถูกกันเพียงเพราะคิดไม่เหมือนกัน จขกท.เองตั้งกระทู้แล้วก็คุยกันดีๆค่ะ
ต้องเข้าใจว่าคนเรามีเหตุผลไม่เหมือนกัน
comment22:การขึ้นค่าจ้าง มันก็เหมือนแผลลึก สำหรับนายจ้าง และลูกจ้าง ถ้ารักษาไม่ถูกวิธี ก็เป็นผลร้ายทั้งนั้น 


ทุกวันนี้ ค่าใข้จ่าย มันเพิ่มขึ้นทุกปี แต่เงินรายได้ ทันไม่เพิ่มตาม  บางปีขึ้น บางปีไม่ขึ้น ขึ้นมาก็ไม่ทัน กับ ค่าใช้จ่าย มันเลยเป็นปัญหา ส่วนที่บริษัทใหญ่ ๆ หลายบริษัทอยู่ได้ เพราะเค้าเอง ก็ทยอยปรับเงินเดือนขึ้นทุกปี ๆ อย่างน้อยก็ล้อ ไปกับ เงินเฟ้อ หรือมากกว่านั้น การปรับเงินเดือนทุกปี มันมีข้อดีคือ บริษัทจะค่อย ๆ รับรู้ต้นทุนที่สูงที่ละน้อย และสามารถวางแผนงานอื่น ๆ ได้ 

แต่ sme ส่วนใหญ่ ไม่เคยคำนึงถึงตรงนี้ กี่ปี ๆ ค่าแรงก็เท่าเดิม บางรายขายของแพงขึ้น กำไรมากขึ้น แต่ไม่มีการบริหารจัดการ สุดท้ายหลายปีผ่านไป พอจะขึ้นค่าแรง ให้ทัน กับค่าใช้จ่ายให้ลูกจ้างบอกตายแน่ ชั้นขึ้นให้ไม่ได้หรอก มันต้องขึ้นเยอะ   อ่ะ เอาไป 1%ก่อนน่ัปีนี้  หุหุ
comment23:เราว่าไม่ใช่รายได้น้อย ไม่พอใช้นะ
แต่เพราะคนรายได้น้อย ใช้เกินตัวจนเคยตัวมากกว่า

ในหลวงสอนให้ พอเพียง 
เพียงพอกับรายได้ตัวเอง แต่คนรายได้ หมื่นกว่า ใช้ไอโฟนพ่วงโปรเต็มๆ ใช้แบรนเนม รายได้เท่านี้ผ่อนรถได้ไม๊ครับ รายได้เท่านี้กู้บ้านผ่านไม๊คะ เป็นคำถามประจำห้อง คนสมัยนี้ร้อนผ่อนแอร์ ค่าไฟเพิ่ม รึเช่าห้องต้องมีแอร์ เคยจดคชจ. กันไม๊ว่าเดือนๆ เหลือให้กินได้กี่บาท

แล้วมาบ่นว่าค่าครองชีพสูง ข้าวแกงแพง แต่ไปกินบุฟเฟ่ในห้างไม่แพง 
แม่ค้าขาย หมู เป็ด เห็ด ไก่ ไข่ ข้าว เขาก็เป็นเหมือนคนทั่วไปแหล่ะค่ะ ต้นทุนไม่ได้เพิ่มมากเท่า คชจส่วนตัวเขาหรอก ค่าอาหารจึงต้องคิดแพงขึ้นด้วย

บ่นยาวเลย อิอิ
comment24:ยกตัวอย่างง่ายๆ ราคาน้ำมันขึ้น มอเตอร์ไซรับจ้างขึ้นราคา
แต่เงินเดือนของผมยังเท่าเดิม
ค่าครองชีพสูงขึ้นแบบนี้ มันดีตรงไหน ?
comment25:ปัญหาของประเทศไทยมันฝั่งลึกเป็นลูกโซ่ พูดมากก็ไม่ค่อยได้...เอาตำราเศรษฐศาสตร์มาคุยก็ไม่เหมาะ

1. เราไม่สามารถจะเพิ่มค่าแรงขั้นต่ำแบบกำหนดได้ เพราะต่อให้เพิ่มค่าแรงขั้นต่ำ จะมีธุรกิจที่ปรับตัวไม่ทันและการไหลบ่าของแรงงานข้ามชาติมาชดเชยส่วนต่างจนหมดสิ้น...เพราะการเดินทางข้ามไปมาของแรงงานเราทำได้ง่าย... แม้แต่ประเทศยุโรปก็เจอปัญหาเดียวกันคือ การขึ้นค่าแรงขั้นต่ำ..ทำให้ผู้ประกอบการหาทางลดต้นทุนโดยการจ้างแรงงานต่างชาติแทนเพื่อจ่ายให้น้อยที่สุดและสร้างผลกำไรให้องค์กรได้มากที่สุด... แรงงานต่างด้าวเองก็มีการพัฒนาเรื่องระบบการสื่อสาร ดังนั้นค่าแรงขั้นต่ำของต่างด้าวเค้าเองไม่ใช่ไม่รู้เค้าคุยมือถือกันตลาดเวลาทำไมคิดว่าพวกเค้าไม่รู้เรื่อง... ปัญหาจะเกิดขึ้นทันทีถ้าการเปิด AEC เพราะแรงงานจะยิ่งไหลบ่าเข้ามาได้ง่ายเนื่องจากค่าแรงในประเทศเพื่อนบ้านเราถูกกว่าเรามาก ถูกจนที่คุ้มค่าการเดินทางมาตกระกำลำบากในประเทศไทยเสียด้วย...

2. ต่อให้ค่อยๆปรับค่าแรงจนอยู่ในระดับที่สูงได้... แต่ ต้นทุนต่อการเข้าถึงทรัพยากรต่างๆ เช่น ค่าเช่า มันก็จะถีบตัวสูงขึ้นไปเรื่อยๆอยู่ดี อีกอย่างส่วนค่าเช่านี้แหล่ะที่ทำให้เศรษฐกิจกระจุกตัวอยู่กับบรรดาแลนด์ลอด์จต่างๆ เพราะการมีอยู่ของที่ดิมไม่มีต้นทุน แต่การเช่าที่ดินมีต้นทุน (ยกเว้นไปซื้อที่ต่อเค้ามา) ซึ่งปัญหาก็จะเกิดขึ้นอีกเนื่องจาก บรรดาแลนด์ลอด์จไม่พยายามเอาเงินมาลงทุนในการสร้างมูลค่า กลับเอาเงินไปซื้อของต่างประเทศ หรือ ทรัพย์สิน เพชรนิลจินดา หรือ รถยนต์ต่างประเทศ ทำให้เงินที่กองอยู่กับบรรดาเศรษฐีแทนที่จะกลับขึ้นเข้าสู่ระบบเศรษฐกิจกลับถูกกระจายไปอยู่ต่างประเทศ

3. ค่าครองชีพที่สูงมันมีทั้งของดีและเสีย.. ข้อดีคือมันทำให้เกิดโอกาสทางธุรกิจ นั่นก็คือ เมื่อมันสูงจะมีคนเข้ามาแชร์ส่วนต่างของกำไรกับต้นทุนเรื่อยๆ จนกระทั่งมันใกล้เคียงกันในที่สุดนั่นเอง.. ยกตัวอย่าง.. มีร้านข้าวร้านนึง มีทำเลที่ดี ขายอาหารจานละ 50 บาท ได้กำไรเยอะเพราะคู่แข่งน้อยและมีคนทานเยอะ..พอสักพักจะมีร้านขายมาเปิดใกล้ๆกันเพราะเห็นโอกาสทางธุรกิจ ขายจานละ 45 บาท และสุดท้ายจะมีร้านมาเปิดจนกระทั่งราคามันใกล้เคียงต้นทุนเอง...(หากต่ำกว่าต้นทุนร้านนั้นจะอยู่ไม่ได้และปิดกิจการไปเอง)
comment25-1:ผมชอบความเห็นนี้ครับ มีข้อสงสัย ในแง่ของการนำกฏหมายเข้ามาช่วยควบคุมน่ะครับ ครับ
1.เราพัฒนากฏหมายควบคุมแรงงานให้เข้มงวดขึ้นไม่ได้หรอครับ ให้จ้างงานคนในประเทศก่อน เพื่อไม่ให้เกิดการไหล
เข้าของแรงงานต่างชาติ จนเป็นทางเลือกให้ผู้ประกอบการหันไปใช้แรงงานพวกนั้นมากจนคนในประเทศ ตกงาน
2.เราเพิ่มการเก็บภาษี กับพวกแลนด์ลอร์ด ไม่ได้หรอครับ ประมาณว่ายิ่งได้ผลกำไรมากเท่าไร ก็ยิ่งเพิ่มอัตราส่วนภาษีมากขึ้น
เหมือนในอเมริกา ที TAX มากขึ้นแปรผันตามรายได้ อันนี้เพื่อป้องกัน การโก่งราคาค่าเช่าที่ดินเกินควรน่ะครับ 

*ผมชักไม่ค่อยแน่ใจกับการเปิด AEC ทั้งๆ ที่ ความเหลื่อมล้ำของเศรษฐกิจของประเทศในกลุ่ม ต่างกันมากมายแบบนี้
มันไม่เหมือน กลุ่มประเทศแถบ EU ที่เค้าเฉลี่ยๆ กันหมด เพราะดูแล้ว ประเทศเราจะเสียเปรียบในแง่ของแรงงานไหลเข้าประเทศทันที
แรงงานเราไหล ออกนอก แทบไม่ได้ ไม่รู้จะไปไหน มีแค่ มาเลเซีย กับ สิงค์โปร์ แค่นั้น นอกเหนือจากนั้นอยู่ประเทศไทย ดีกว่า
comment25-2:แรงงานต่างด้าวมาทำงานที่คนไทยไม่อยากทำค่ะ เามาทืดแทนตรงนี้ ซึ่งนับวันจะมากขึ้นเรื่อยๆ จะให้บอกว่าออกกฏหมายความคุม หรือคุ้มครองให้สิทธิ์คนไทยก่อน สุดท้ายก็เจอปัญหาขาดแคลนอยุ่ดีแบบในตอนนี้ เพราะคนไทยไม่ยอมทำ
comment25-3:คือกฎหมายเราก็มีจำกัดเรื่องแรงงานต่างด้าวพอควรนะ อย่างเช่น บางอาชีพสงวนไว้สำหรับให้คนไทยทำเท่านั้น 
credit : http://www.mol.go.th/employee/occupation%20_prohibited 

ส่วนเรื่อง EU จริง ๆ ตอนนี้เค้าก็มีปัญหาเรื่องเหลื่อมล้ำทางเศรษฐกิจเหมือนกัน EU เศรษฐกิจเค้าไม่ได้เฉลี่ย ๆ เท่า ๆ กันหมดตามที่จขกท.เข้าใจ อย่างที่เมื่อปีก่อน ๆ มีปัญหาเศรษฐกิจในกรีซ ไอซ์แลนด์ อิตาลี 
ที่เห็นจะมั่นคงไม่สั่นไหว คงแต่มีพี่เยอรมันแหละ (คหสต.)
comment25-4:เยอรมันนี่แบกอียูไว้เลยละค่ะ
comment25-5:คุมกฏหมายยังไงให้อยู่ล่ะ ... ? 
กฏหมายไม่ผิดนะ ... มันเป็นหนังสือ ... ลองถามคนกุมกฏหมายดูซิ ...
comment26:ประเทศไทยเป็นประเทศพัฒนาแล้วหรือครับ
comment27:เราเห็นด้วยค่ะ 
ทุกอย่างปล่อยเป็นไปตามกลไกตลาด
ของขึ้น ค่าแรงขึ้น คนแข่งขันมากขึ้น ประเทศก็เจริญขึ้น คนที่ขี้เกียจและโทษฟ้าฝนและรัฐ ก็ลำบากลงเรื่อยๆ
แต่ทุกอย่างต้องไม่เกิดจากกลไกการโกง และกีดกันความเจริญเพื่อผลประโยชน์ส่วนตัว
comment28:คุณเอาเรื่องของคนที่มีเงิน 100 ไปคุยกับคนที่มีเงิน 20 บาท ไม่ได้หรอกครับ

ของราคา 50 บาท ในมุมของคุณซื้อได้มันก็ไม่แพง แต่ในมุมของคนที่มีแค่ยี่สิบเขาก็บอกว่าแพง แล้วจะให้ทำไง 

ผมว่าการลดหรือเพิ่มค่าครองชีพไม่ใช่ประเด็น แต่เราต้องปลูกฝังค่านิยมการออม การบริหารการเงิน ใช้เงินให้เป็น ไม่กู้หนี้ยืมสินโดยไม่จำเป็น พูดง่าย ๆ หลักฌศรษฐกิจพอเพียงของในหลวงนั้นเอง ถ้าเราเข้าใจและนำมาประยุกต์ใช้ได้ ค่าครองชีพจะเป็นอย่างไรนั้นไม่สะเทือนเราเลย เราอยุ่ได้ก็แล้วกัน
comment29:ผมเองก็ไม่ได้ รวยนะครับ คนชั้นกลางคนนึง แต่ผมสะกิดใจ กับประโยคนึงที่ว่า
"สถาปนิกไทย เก็บเงิน 2 ปี ไปเที่ยว ยุโรป ไม่ได้ หรือ ได้แบบกระเบียดกระเสียน"
"สถาปนิกยุโรป เก็บเงิน 2 ปี มาเที่ยว เมืองไทย สบายๆ เงินเหลือๆ"

มันเพราะอะไรหรอครับ อาชีพเดียวกัน แต่ทำงาน คนละมุมโลก เงินที่ได้ต่างกันฟ้ากับเหว
งานที่ออกมา ก็สร้างสรรค์เหมือนกัน มีประสิทธิภาพไล่ๆ กัน
comment29-1:Currency rate ลืมเอามาคำนวณรึเปล่าคะ
เหมือนคนไทยที่มองฝรั่งแถวนี้รวยเหมือนพระเจ้า
พอกลับไปบ้านนี่หมาตัวนึงเลยนะ
comment29-2:คำตอบง่ายท่อนแรก รายได้เค้าสูงไงคะ 
ลองเอาเงินเดือนสถาปนิกเค้ากับสถาปนิกเราเทียบกันก็ได้ค่ะ

คำตอบท่อนที่สอง นี่มันระดับนโยบายบริหารชาติเลยนะคะ 
ถ้าอยากจะแก้ปัญหานี้ สงสัยต้องตอบคำถามให้ได้ก่อนว่าทำไมประเทศไทยถึงไม่เป็นประเทศพัฒนาแล้วสักที
comment29-3:เอาไปเพิ่ม
เด็กญี่ปุ่นทำงานพาร์ทไทม์ในแมค ครึ่งปีไปเที่ยวยุโรปได้สามเดือน
เด็กไทยทำงานพาร์ทไทม์ในแมค ตลอดชีวิตไม่พอกิน
comment30:อยากได้ค่าครองชีพถูก แต่อยากมีรายได้เยอะ จบป่ะ
comment30-1:ระบบมันไม่ลงให้คุณนะสิคะ เราจะมามโนเอาเองโดยไม่อิงหลักความจริง ไม่เกิดประโยชน์ค่ะ
เรามองว่าวิชาเศรษฐศาสตร์ จำเป็นต่อคนทุกคน เพราะเราอยู่ใต้ระบบของมัน อีกอย่างมันสอนให้เรามองกระบวนการ
ผลได้ผลเสีย การบริหารการแลกเปลี่ยนให้เกิดประโยชน์สูงสุด การกระทำทุกอย่างมีต้นทุน สอนให้ชั่งน้ำหนักทางเลือกที่มี
ไม่ได้สอนให้มานั่งมโนเอาเองค่ะ
comment30-2:แหม ใครๆก็คิดแบบนี้แหละครับ แต่ในความเป็นจริงละ
comment31:ผมคิดง่ายๆครับ

ค่าแรงขั้นต่ำบ้านเรา 300 บาท ค่าตั๋วหนังเฉลี่ย 150 บาท
คิดเป็น 50% ของรายได้ 
ผมว่ามันไม่สมเหตุสมผล

ส่วนใครจะคิดว่า ค่าแรงมันถูกไป หรือค่าใช้จ่ายมันแพงไป 
ก็นานาจิตตังครับ
comment31-1:ตั๋วหนังไม่ใช่ค่าครองชีพนิครับ ไม่ดูก็ได้ ไม่เหมือนอาหารเอามาคิดไม่ได้หรอก
comment31-2:ค่าข้าวก็ได้ เดี๋ยวนี้ 50 บาม น้ำอีก 10 บาท

60 บาท ต่อมื้อ 3 มื้อ 180 บาท เกินครึ่งของรายได้ขั้นต่ำแล้ว
comment32:ค่าข้าว จานละ 200-300 กินก็ตก วันละ 600-1000 ละ

งั้นขอค่าแรงขั้นต่ำ วันละ 3-5พันได้ไหมฮับ จะได้อยู่อย่างไม่อดอยาก

ถ้าอยากให้ค่าครองชีพสูง แบบบางประเทศ ที่แค่จะกินข้าว ดูหนัง ชอปปิ้ง
หรือซื้ออะไรซักอย่างแล้วต้องหอบเงินหลักหมื่น หลักแสนเพื่อซื้อสินค้าหรือบริการ
แบบสกุลเงิน กีบ แบบนั้นมันจะดูดีกว่าหรอ.....
comment33:ผมคิดว่า จขกท มองแบบ แคบไปนิดนะครับ

ลองไปศึกษา หลักเศรษฐศาสตร์ ดูก่อน นะครับ

คือจะอธิบายให้เข้าใจคง ลำบาก
comment34:ข้าวจานเดียว  สถานที่ข้างถนน  ส่วนใหญ่ราคา 35 -40 บาท
วันละ 3 มื้อ = 120 บาท 
365 วัน (1ปี) = 43,800 บาท

1 ปีมีเงินเดือน 15,000x12 = 180,000 - หักประกันสังคม (750x12= 9,000) เหลือเงิน 171,000

ค่าข้าวเป็น 25% ของรายได้ทั้งหมด  (171,000/43,800)

คำนวณแค่ค่าข้าว ประทังชีวิตนะ ยังไม่รวมค่าใช้จ่ายด้านอื่น 

ค่าของชีพยังไม่สูงอีกหรอคะ ?
comment35:1.ทำไมประเทศเจริญแล้วล้วนแต่ค่าครองชีพสูงทั้งนั้น 
ประเทศเจริญแล้ว >> ค่าครองชีพสูง ไม่ใช่ ค่าครองชีพสูง แล้ว ประเทศจะเจริญ ขึ้นนะ

2.เรารู้สึกว่าที่คนไทยมีคุณภาพชีวิตดีขึ้นมันเพราะเทคโนโลยีมันถูกลงมากกว่าอ่ะ
ตอนนี้ที่ห้างไม่ว่าง มีรถ ใช้มือถือแพงๆ กินเที่ยว เพราะเรามีบัตรเครดิตรึป่าวคะ? 
ดูได้จากหนี้ภาคครัวเรือนมันเพิ่มสูงขึ้นมากๆๆๆ

3.เราว่า จขกท โฟกัสแค่ชนชั้นกลางกับสูงนะ ชาวนาชาวไร่ ก็ยังไม่พอยาไส้อยู่ดีอ่ะค่ะ
comment35-1:ชนชั้นกลางบางทีก็ไม่พอเหมือนกัน
comment35-2:จงเลือกคำที่ถูกต้อง
1. ประเทศสหรัฐ อเมริกา เจริญแล้ว  ทำให้มีค่าครองชีพสูง

ก. ประเทศไทย ค่าครองชีพสูง ประเทศไทยเจริญแล้ว
ข. ประเทศกัมพูชา อาหารแพง ประเทศกัมพูชา เจริญแล้ว
ค. ประเทศญี่ปุ่นค่าครองชีพ สมเหตุสมผล ประเทศญี่ปุ่น เป็นประเทศกำลังพัฒนา 
ง. ประเทศจีนค่าครองชีพถูก ประเทศจีนด้อยพัฒนา
จ. ยังสรุปแน่นอนไม่ได้
comment36:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment37:เมืองไทยนี่แหละค่าครองชีพแพงที่สุดในโลก น้ำมันลิตรละเกือบ 50 บาท สิงคโปร์น่ะชิดซ้ายพี่ไทยเลย 
เพราะถูกกระชากค่าครองชีพ
comment38:ค่าครองชีพถูก แต่คุณภาพชีวิตสูง
ที่ไหนๆ ในโลกก็ต้องการครับ

แต่มันเป็นไปไม่ได้ไงครับ ก็ต้องปรับๆ กันไป

คำถามง่ายๆ ของคุณจขกทว่า ทำไมประเทศเจริญแล้วล้วนแต่ค่าครองชีพสูงทั้งนั้น
ตอบง่ายๆ ก็คือประเทศที่ค่าครองชีพสูง รายได้ประชากรเค้าก็สูงทั้งนั้นครับ
comment39:ผมว่าค่าแรงขั้นต่ำ 300 มันหลอกตาเราอยู่นะ ขั้นต่ำจริงจริงมันควรจะเป็นเท่าไรผมยังไม่รู้เลย อาจจะไม่ถึง 150 ด้วยซ้ำ
comment40:ผมเห็นด้วยนะ 
1.เพราะค่าแรงงานต่ำ คนต่างจังหวัดเดี๋ยวนี้หันไปทำงานในยุโรปมากขึ้น เช่นไปเก็บผลไม้ 6 เดือนกลับมามีเงินกลับมา 3 แสนบาท ทั้งที่เรามีทรัพยากรอยู่อย่างล้นเหลือ   ทำให้เกิดปัญหาสังคมตามมา เกิดการพรากลูกพรากเมีย...
2.การแก้ปัญหาแรงงานเพื่อนบ้าน ข้ามเข้ามา ถือว่าเป็นโอกาสอันงามสำหรับนักธุรกิจไทย  หรือ SME ที่จะไปลงทุนในประเทศนั้น ในฐานะผู้ประกอบการไม่ใช่แรงงาน ไปสร้างโรงงานเพื่อเอาเงินตราเข้าประเทศ(ค่าแรงในประเทศแพง ก็ต้องไปตั้งโรงงานในประเทศที่ค่าแรงถูก)..เฉกเช่นที่ญี่ปุ่น ไต้หวัน เกาหลี สิงคโปร์ ที่ได้มาสร้างโรงงานในไทย ตามนิคมอุตสาหกรรมต่างๆ หลายๆสิบปีที่ผ่านมา
comment40-1:อีกอย่างนะครับเจ้าของธุรกิจไทย ไม่เน้นสร้างแรงงานฝีมือ ความเชี่ยวชาญที่เป็นเอกลักษณ์ หวงความรู้ และไม่กล้าลงทุนในต่างจังหวัด รัฐบาลต้องเน้นสร้าง SME เก่งๆ(ต้องส่งเสริมและให้เงินเดือนคนให้เรียนด้านช่าง วิศวกรรม วิทยาศาสตร์ มากกว่าด้านครู ด้านกฎหมาย ที่จบเพื่อเป็นเจ้าคนนายคน กินเงินภาษีของเราเอง)  ต้องปลุกฝังค่านิยมการไปลงทุนในต่างประเทศ..ธุรกิจไทยจ้างเพราะอยากให้เขาทำงานไปวันๆแค่นั้น เงินเดือนมากก็เลิกจ้าง เป็นเรื่องที่น่าสงสารแรงงานเหล่านั้น(ส่วนมากมาจากต่างจังหวัด)..กดค่าแรงไว้ ทั้งที่ตัวเองส่งสินค้าไปขายต่างประเทศ เงินส่วนต่างมากมาย(ค่าเงินเขาแพง)   วันดีคืนดีก็บอกว่าไม่ไหวแล้วค่าแรงไทยสูง ไปจ้างแรงงานต่างด้าวดีกว่า... เมื่อก่อนประเทศเราอยู่ในระดับเดียวกับ มาเลย์..สิงคโปร์..เดี๋ยวนี้ค่าแรงเขา ชั่วโมงหนึ่งพอๆกับของเราเป็นวัน...
comment41:1.ข้าวจานละ 200 - 300 ในไทยใช่ว่าจะไม่มีครับ แถวๆสุขุมวิทนี่เพียบเลยแต่ลูกค้าส่วนใหญ่จะเป็นผู้มีรายได้สูง 
แต่การจะให้ราคาอาหารทั้งประเทศขึ้นเป็น 200 - 300 เลยนี่เป็นไปไม่ได้ครับ เพราะรายได้เฉลี่ยประชากรไม่ได้สูงเลย
และการปรับค่าข้าวขึ้น ไม่ได้ทำให้เหล่าพนักงานเงินเดือนขึ้นตามนะครับ
คุณคงไม่เถียงใช่มั้ยล่ะว่า ที่ Tesco ขาดทุนก็เพราะส่วนหนึ่งก็เพราะเงินเดือนพนักงาน(ของบางประเทศที่สูงมาก)
2.ประเทศที่เจริญแล้ว ราคาของจะขึ้นตามรายได้ประชากร ไม่ใช่รายได้ขึ้นตามราคาของครับ
3.คนตกงานจะสูงครับ ดังที่อเมริกากำลังเผชิญ 
4.รถประเทศเราแพงเพราะภาษีครับ ส่วน LEGO ผมไม่แน่ใจ
5.ส่วนนึงเป็นเพราะค่าเงินที่ต่างกันด้วยครับ เพราะเราเป็นประเทศอุตสาหกรรมใหม่ ค่าเงินก็ได้แค่นี้แหละ ...

..
อธิบายต่อคงยาว สรุปง่ายคือสาเหตุทั้งหมดที่ จขกท สงสัยเป็นเพราะประเทศเรา GDP ต่ำมากครับ
comment41-1:ไม่ใช่แค่ Lego แต่ของเล่นที่นำเข้ามาในบ้านเรานี่แพงเพราะกำแพงภาษีทั้งนั้นครับ
comment42:ตอบแบบไม่ตรงคำถาม
1 เรื่องของกิน
ราคาสินค้าการเกษตรมันไม่ใช่ของใช้
อายุในการเก็บรักษาสั้นมาก
เราผลิตจนล้นตลาดในประเทศ ไม่ขายถูกๆก็ปล่อยให้เน่าคาต้น
ถ้าไม่ผลิตสินค้าเกษตร คนส่วนใหญ่ของประเทศจะเอาอะไรกิน
2 เมืองที่ค่าครองชีพสูง ไม่ใช่สูงทั้งประเทศ 
ค่าครองชีพสูงเพราะความต้องการดำรงชีพในเขตเมืองนั้นๆมากกว่าเขตเมืองอื่นๆ เช่นที่อยู่ ขนส่ง และภาษี เหล่านี้ผลักดันต้นทุนให้ราคาสินค้าอื่นสูงตาม ยิ่งความหนาแน่นสูง ความต้องการมาก ผลผลิตยิ่งต่ำลงๆจนเมืองนั้นๆไม่ผลิตสินค้าสำหรับการดำรงชีพ เพราะกำไรจากการผลิตสินค้าดำรงชีพได้กำไรต่ำ ผลิตอย่างอื่นเช่นบริการ ซอพท์แวร์ นวัตกรรม ที่ได้รายได้ดีกว่า 
ค่าครองชีพสูงเพราะความต้องการมาก
ไม่ใช่นึกจะให้สูงก็สูงได้
comment43:จะว่าไป ประเทศที่เจริญแล้ว จำเป็นต้องมีประเทศจนๆแบบเรานี่แหละเป็นฐาน ของบริโภคราคาถูกๆที่เข้าไปขายในบ้านเขา มลพิษ ทรัพยากร อะไรต่างๆ ก็อาศัยมากอบโกยจากประเทศจนๆ ในที่นี้ไม่ได้โทษประชากรประเทศที่เจริญนะ แต่เมื่อมีคนรวยมันก็ต้องมีคนจน 
แต่ที่ยังสงสัยอยู่อย่างนึงคือ ประเทศที่เราว่ารวยหรือเจริญ เช่น ยุโรป นี่ทำไมหนี้เยอะมาก ระบบธนาคารก็จะล้มแหล่ไม่ล้มแหล่ คนว่างงานตกงานก็เยอะ มันขึ้นกับมุมมองจริงๆว่าเราจะมองมุมไหน
comment44:รายได้มันไม่ได้สัมพันธ์กับค่าครองชีพครับ
ทุกวันนี้ก็พอเพียงจนไม่รู้จะพอเพียงยังไงแล้ว
comment45:คิดอะไรง่ายไปหน่อยครับ

ต้องดูที่รายรับขั้นต่ำของคนในประเทศด้วย

เรามักเคยได้ยินว่า เมืองไทย ค่าอาหารถูก ค่าดูหนังก็ถูก ค่าตีกอล์ฟก็ถูก เมื่อเทียบกับต่างชาติ
ค่าอาหาร ขั้นต่ำมื้อละ 35 บาท 3 มื้อ 105 บาท
ค่าดูหนังตอนนี้เฉลี่ยอยู่ที่ 180 บาท
ค่าตีกอล์ฟสนามถูกๆทั่วไป อย่างน้อยต้องมีเงิน 2,000

ค่าแรงขั้นต่ำประเทศไทย วันละ 300 บาท กินข้าวกับดูหนังก็หมดแล้ว
ในขณะที่ประเทศที่เจริญแล้ว ค่าแรงวันเดียว ทำได้ทั้งสามอย่าง
comment46:ไม่รู้เหมือนกันครับ แต่รู้อย่างเดียว ถ้าค่าครองชีพมันสูง เงินเดือน รายได้ก็ต้องสูงด้วย แค่นี้ล่ะ
comment47:อาชีพเดียวกัน ทำไมรายได้ไม่เท่ากัน คงเป็นเรื่องตลาดงานมันมีขนาดต่างกัน demand supply ก็ต่างกัน  ของเราเป็น labor intensive market คือ มีทรัพยากรแรงงานเยอะกว่างาน แน่นอนราคามันก็ถูก ไหนจะมีแรงงานต่างด้าวเข้ามาเพิ่ม supply อีก ราคาแรงงานก็ยิ่งถูกลงไปอีก แล้วสินค้าที่เราๆผลิตกันมันก็เป้นสินค้าที่ต้องไปแข่งขันตัดราคากับประเทศอื่นเช่นยักษ์ใหญ่อย่างจีนอีก เราไม่ได้เน้นเทคโนโลยี ขายแพงก็ขายไม่ออก แล้วจะไปเอาอะไรมาเพิ่มค่าจ้างให้แรงงานล่ะครับ ผู้ผลิตก็เจ๊งกันพอดี   ดังนั้น การขึ้นค่าจ้างแรงงานขั้นต่ำจึงทำไม่ได้

ส่วนเมืองนอก เข้าเน้นเทคโนโลยี คู่แข่งน้อย แล้วสินค้าขายได้ทั่วโลก กำไรเยอะ เน้น differentiate จึงตั้งราคาสินค้าได้สูง กำไรบริษัทในประเทศก็เยอะ ก็สามารถจ้างพนักงานได้ราคาแพงขึ้น แล้วอีกปัจจัยหนึ่งที่คนงานชั้นล่างก็มีค่าจ้างที่ดีกว่าบ้านเรามากๆ ผมคิดว่า แรงงานคนเขาน้อยกว่าความต้องการครับ  demand > supply ก็แน่นอน ราคาก็ดี เขาจึงมีคุณภาพชีวิตที่ดีขึ้น

ส่วนราคาสินค้า อาหารต่างๆมันก็ขึ้นๆตลอดอยู่แล้ว เงินเฟ้อทุกปีๆ
comment47-1:อธิบายได้ถูกใจมากครับ
comment48:ค่าครองชีพแพงได้ค่ะ แต่รายได้ที่ได้รับ ค่าจ้างต่างๆมันก็ต้องแพงขึ้นตามค่าครองชีพค่ะ
comment49:ผมเป็นคนหนึ่งที่ต้องการให้ค่าครองชีพต่ำ เพราะคิดว่าจะทำให้รายจ่ายน้อยและมีเงินเก็บสามารถซื้อบ้าน ซื้อรถยนต์ได้  การที่ค่าครองชีพสูงแต่มีเงินน้อยทำให้เป็นหนี้ 
-เรื่องเปรียบเทียบระหว่างไทยกับต่างประเทศและเรื่องเศรษศาสตร์ไม่ทราบครับ ไม่ทราบว่าค่าครองชีพสูงหรือต่ำดีอย่างไร?
-สำหรับเงินเดือนป.ตรี เมื่อ ๔๐ ปีก่อนคงไม่ถึง ๗,๐๐๐ บาท เพราะ ปวช. ๗๕๐ บาท ปวส. ๙๐๐ บาท ป.ตรี น่าจะประมาณ ๑,๑๕๐-๑,๓๐๐ บาท
-ปัจจุบัน ป.ตรี ๑๕,๐๐๐ บาท แต่ฟังค่าใช้จ่ายแล้ว ค่าหอ ค่าอาหาร ๓ มื้อ ค่ารถ ก็หมื่นกว่าแล้ว (ข้อนี้ถามเขามา) ลองคำนวณดูสิครับคนที่ต้องมาเช่าหออยู่ ซื้อกินทุกมื้อ ค่าน้ำ+ค่าไฟ ค่ารถ คนที่คุณรู้จักเขาใช้จ่ายกันเท่าไร คนที่ผมถามประมาณ ๑๓,๐๐๐ บาทครับ
-ความเห็นส่วนตัวผมคิดว่า  คนบ่นเรื่องค่าครองชีพสูงเพราะเปรียบเทียบระหว่างรายได้ กับสินค้าและบริการที่ต้องจ่าย คือรายได้ที่มีต้องใช้จ่ายอย่างประหยัดจึงจะพอใช้ ไม่มีเงินเหลือไม่มีเงินเก็บ เมื่อเกิดเหตุต้องใช้เงินเพิ่มก็ไม่มีเงิน เช่นเจ็บป่วย
-เรื่องรถยนต์ ถ้าบริการสาธารณดี ผมไม่ซื้อรถยนต์ครับ  และคนในประเทศไทยที่ซื้อรถยนต์เพราะบริการสาธารณไม่ดีก็มาก ขอยกตัวอย่าง รถ Vios ราคา ๕๕๙,๐๐๐ บาท เงินเดือน ๑๕,๐๐๐ บาท ถ้าจะซื้อต้องเก็บเงิน ๓๘ เดือน โดยไม่มีรายจ่ายใดๆจึงจะซื้อได้ ถ้าคนที่มีเงินเก็บเดือนละ ๒,๐๐๐ บาท ต้องเก็บเงิน ๒๘๐ เดือน จึงจะพอซื้อ
*คิดว่าถ้ารายได้สูงกว่ารายจ่ายมากๆ คงจะไม่มีใครบ่นว่าค่าครองชีพสูง*  
**คิดว่าทุกคนที่บ่นว่าค่าครองชีพสูง เนื่องจากรายได้ต่ำกว่ารายจ่าย**
***หนี้ครัวเรือน ที่ไม่ก่อให้เกิดรายได้ตอนนี้ ๘๕%***(ถ้าไม่ใช่ ก็ช่วยแก้ไขด้วย)
comment49-1:หนี้ภาคครัวเรือน สูงประมาณนั้น แต่ไม่ใช่ NPL ครับ
comment50:แปะเอาไว้ก่อนเดี๋ยวคืนนี้มีเวลาจะ อธิบายให้ฟัง ทั้งปัญหาและวิธีแก้...
comment51:ต้นเหตุมีอย่างเดียวเลยครับ ความโลภไม่ปราณีใคร
ถ้าไม่โลภมาก ไม่คิดค่าเช่าแพง ไม่คิดกำไรอาหารแพง เดี๋ยวของก็ถูกลงเองครับ
ไม่ต้องมีทรัพย์สมบัติมากมาย ใช้แค่พอเพียง มีน้ำใจต่อกัน เศรษฐกิจมันก็จะดีของมันเองครับ

จะไปแก้ทางไหนก็ตาม แต่ยังมีคนโลภเยอะ ๆ ชีวิตต้องมีเงินล้านแรกไวไวกันทุกคน
มันก็ต้องมีคนจนไวไวมาทดแทนกันอยู่แล้วครับ มันมีสมดุลย์ของมันอยู่
comment51-1:นี่แหละครับคือส่วนหนึ่งของปรัชญาเศรษฐกิจพอเพียงที่คนส่วนมากยังไม่เข้าใจ และไปเข้าใจว่าจะทำให้คนไม่รวย การที่ผลของมันทำให้ข้าวของไม่แพงเกินไปมันก็คือการรวยในอีกมิติหนึ่ง

ผลของมันยังต่อเนื่องทำให้ค่าเงินบาทแข็งด้วยนะ
comment52:มันก็มีปัญหาโยงกันหมด ทั้งค่าครองชีพ รายได้ คุณภาพชีวิต รวยกระจุกจนกระจาย หยิบจับตรงไหนก็แก้ไม่ได้ง่ายๆ
เหมือนกับว่าเราปล่อยปัญหามานานจน หาปมไม่เจอ อยู่กันไปแบบเจ็บๆคันๆ
comment53:ที่เจ้าของกระทู้พูดถึงมันเป็นโลกในอุดมคติอะค่ะ ในเมืองไทยมันทำไม่ได้ค่าแรงขั้นต่ำเพิ่มเป็น 300 ใช่ว่าลูกจ้างจะสบายขึ้น กลับมาบ่นเรื่องนายจ้างหันไปจ้างประเทศเพื่อนบ้านแทน เพราะตอนนี้ประเทศเราคนรวยใหญ่ เห็นแก่ได้ ทำให้ประเทศเรามันไม่พัฒนาสักที
comment54:เป็นกระทู้ที่ชวนอ่าน
ขอบคุณคนตั้งกระทู้
comment55:เปลี่ยนคำถามดีกว่าครับ

ผมว่าคำตอบที่ดีจะเริ่มจากคำถามที่ดี

แทนที่จะถามว่าทำไมคนไทยอยากให้ค่าครองชีพถูก
(และคุณก็โดนไล่ให้ไปทำอย่างอื่นแทน แทนที่จะได้คำตอบอย่างที่คุณต้องการ ... จริงมั้ย?)

ถามว่า
ทำอย่างไรคนไทยจึงจะใช้ชีวิตอย่างประเทศที่คุณยกตัวอย่างมาได้

เพราะผมเองก็เป็นคนนึงที่สงสัยว่าทำไมประเทศที่พัฒนาแล้ว
จึงสามารถจ่ายเงินให้เหมาะสมกับค่าครองชีพได้ 
และประชากรของประเทศนั้นก็ใช้ชีวิตได้อย่างสบาย
สามารถเข้าถึงสินค้าและบริการทุกอย่างได้แม้จะได้แค่ค่าแรงขั้นต่ำ
comment56:โชคดีที่ผม ยังพอมีความรู้มาอยู่บ้าง เลยไม่เห็นด้วยหับ จขกท
เมื่อก่อนค่าแรง เอาซัก 150 บาท จ้าของร้านข้าวแกง ขาย ข้าวจานละ 20 บาท
พอ คนที่ได้รับเลือกให้เพิ่มค่าแรง เป็น 300 บาทต่อวัน  เอ้าซวยแล้ว  คนที่ได้รับเลือก เค้าให้ขึ้นค่าจ่าง เป็น 300 ขาย ข้าวจานละ 20 บาท คงขาดทุนย่อยยับ อาจจะต้องขายร้าน เลิกกิจการ แน่ๆ งั้น ขอขาย 25 ก็ละกัน เอ้าเฮย ค่าแกส ขึ้นอีก คนขายแกส บอกว่า เพราะคนที่ได้รับเลือก เค้าให้ขึ้นค่าจ่าง เป็น 300 เค้าก็เลยขอ ขึ้นค่าแกส บ้าง จากเดิม 300ต่อถัง เป็น 350 ต่อถัง
เจ้าของ ร้านข้าวแกง ก็ต้อง ซื้อ แกสอยู่ดี ในราคา 350 เอ้า ค่าแกสขึ้น งั้น ขาย 25 บาทไม่ได้ละ ขอขายเป็น 30 ต่อจานะกัน

ง่ายๆ แค่นี้ คนที่พอมีความรู้นิดหน่อยอย่างผม คนช่วยให้ จขกท คิดอะไรได้บ้าง นะจ๊ะ
comment57:เราว่าค่าแรงที่ไทยมันไม่สัมพันธ์กับโลกปัจจุบันเลย  คนที่ไม่เคยไปตปท.ไม่เคยใช้ชีวิตอยู่เมืองนอกคงนึกภาพไม่ออก  ถ้าไปเที่ยวไม่กี่วันซื้อเขากินตลอด อยู่ในแหล่งท่องเที่ยวก็ยังมองไม่เห็นภาพ  แต่ถ้าใช้ชีวิตอยู่ต้องไปจ่ายกับข้าวเลือกหาซื้อของเองจะเห็นภาพตรงนี้ชัด

ค่าแรงขั้นต่ำเขา1ชม.เกือบๆเท่าค่าแรงขั้นต่ำไทย1วัน !!!  แต่อาหารสด เนื้อ นม ไข่ ไก่ ขนมนมเนย อาหารแช่แข็งถูกมาก บางอย่างราคาพอๆกับไทย บางอย่างแพงกว่าไทยแบบเห็นๆคือผักใบเขียว ยา ยาสีฟัน ทิชชู่(ยึดจากประเทศที่เราอยู่นะคะ) แพงกว่าไทยแต่ไม่ได้แพงในความรู้สึกคนที่นี่

- ค่าแรงที่นี่ 1 วันพอสำหรับค่าอาหารสดพวกเนื้อ นม ไข่ ขนม สำหรับ 1 คน/5-7วัน
- ค่าแรงขั้นต่ำคนที่นี่1เดือน ซื้อตั๋วเครื่องบินไปเที่ยวเอเชียได้  ซื้อมือถือแท๊บเล็ต รถมอเตอร์ไซค์ คอมฯ ฯลฯ ได้โดยที่เงินเดือนยังเหลือ
- ค่าแรง 1 ชม. เข้าโรงหนังได้ 
- ค่าแรง 1 ชม.ซื้ออาหารฟาสฟู๊ดพวกแม๊ค เบอร์เกอร์คิงส์แบบเซ็ตได้
- ค่าแรง 1 ชม.ซื้อเนื้อหมูได้ 1 กก.+ไข่ไซส์แอล 1 โหล+น้ำมันพืชอีก 1 ลิตร ทั้งหมดนี้ซื้อได้ด้วยค่าแรง1ชม.จริงๆค่ะ ราคาทั้งหมดนี้ราวๆ8-9ยูโร
- ค่าแรง 1ชม.ซื้อยาสระผม+ครีมนวดผมขนาด250มล.ยี่ห้อลอรีอัล แพนทีน เฮดแอนด์โชว์เดอร์ ฯลฯ  + ครีมอาบน้ำอีก1ลิตร(ตีไปที่8-9ยูโร)
- ค่าแรง 1 ชม.ซื้อน้ำยาล้างจานได้1ลิตร + น้ำยาถูพื้น1ลิตร + น้ำยาปรับผ้านุ่ม 1 ลิตร(ตีไปที่8-9ยูโร)

มีอีกหลายอย่างที่ค่าแรง 1 ชม. ซื้อได้

แต่ค่าแรงขั้นต่ำที่ไทย1ชม.ได้อะไรบ้าง  อาจได้ข้าว1จาน คุณภาพอาจไม่สมราคา น้ำมันเก่าๆเนื้อไม่กี่ชิ้น  กิน1มื้ออิ่มหมดแล้วหมดเลย  แต่จะกำเงินค่าแรง1ชม. ไปซื้อเนื้อสักกิโลไข่อีกสักโหล ทำได้ไหม  ตอบคือไม่ได้   ทำไมถึงทำไม่ได้ ในเมื่อค่าแรงที่ไทยถูกต้นทุนจากผู้ผลิตควรถูกสิ แต่ทำไมหลายอย่างมันถึงแพงขนาดนี้  เพียงเพราะบ.ยักษ์ใหญ่ที่ผูกขาดตลาดไม่กี่เจ้า แต่มีผลกับคนไทยทั้งประเทศ

ข้อดีของคนไทยคือส่วนใหญ่มีที่ดินทำกิน  พ่อแม่ยกมรดกให้ลูกหลาน  ดินที่ไทยค่อนข้างดีปลูกไรก็ขึ้น  สามารถเลี้ยงหมูเลี้ยงเป็ดไก่ได้ ปลูกข้าวกินเองได้  แต่ด้วยระบบทุนนิยมทำให้ชีวิตคนเปลี่ยนหันเข้าสู่กงล้อค้าแรงค้าสมองด้วยรายได้ที่ไม่เป็นธรรม  แต่เราถูกกรอกหูให้เชื่อมาตลอดว่าของกินเราถูก อาหารเราเยอะ  เราคือครัวโลก  ค่าครองชีพเราถูก ดีกว่าพวกตะวันตก มีที่ไหนซื้ออาหารตามสั่งได้1อิ่มด้วยเงินไม่ถึง50บาท สารพัดที่เราเคยจะเชื่อ

ประเทศไทยดีมากๆสำหรับคนที่มีเงินเยอะ  รวยแล้วยังซื้อหาสินค้าและการบริการที่มีราคาถูกได้  ไม่แปลกใจเลยที่ทำไมพวกกลุ่มทุนใหญ่ๆ ถึงได้กดขี่คนไทยด้วยกัน จ้างคนด้วยค่าแรงต่ำๆผลิตสินค้าส่งขายไปทั่วประเทศทั่วโลก  คนทำงานได้ค่าแรงแค่นั้น  แต่เจ้าของบ.ได้กำไรจนเป็นเจ้าสัว
comment57-1:ตามความเห็นนี้เลยค่ะ ถ้าจะให้เห็นภาพง่ายๆคือ ถ้าเทียบกับค่าอาหารเมืองนอกต่อค่าแรงต่อชั่วโมงในบ้านเขา เท่ากับว่า ค่าอาหารของไทยต่อค่าแรงขั้นต่ำ ถ้าเทียบกับเมืองนอกแล้ว ค่าอาหารของไทยต่อมื้อต้องอยุ่ที่จานละประมาณ 14 บาทค่ะ ถึงจะเรียกว่าสมดุลกับค่าจ้างแบบที่เมืองนอกเขาได้กัน

นี่พูดถึงอัตราส่วนนะคะ ถ้าเทียบเมืองนอกเราต้องเทียบแบบนี้ ส่วนที่ว่า แล้วที่มันแพงแบบนี้เพราะอะไร แล้วทำไมถึงแพงขอไม่พูดถึง
comment57-2:ตามนี้หล่ะครับ  ไปเที่ยวเอง ดูราคาของซุปเปอร์เมืองนอก

ลิปสติก  กางเกงใน  น้ำหอม  เทียบกับเงินเดือนเค้าแล้วถูกไปเลย

ผมก็ชอบให้ค่าแรงแพงๆครับ
comment57-3:พูดได้เห็นภาพชัดเจนสุดๆ ค่ะ
comment58:รายได้หลักของประเทศที่เจริญแล้วมาจากการที่เค้าขายสินค้าให้กับประเทศอื่นๆครับ เช่นสินค้าเทคโนโลยีสูง น้ำมัน แร่ที่มีราคาแพง เป็นต้น และเค้าสามารถบริหารต้นทุนได้ครับ เช่นถ้าวัตถุดิบที่เคยซื้อเริ่มมีราคาสูงขึ้น เค้าก็จะใส่นวตกรรมเข้าไปในสินค้าเพื่อลดการใช้วัตถุดิบลง หรือค่าแรงสูงขึ้นก็ย้านฐานการผลิตไปยังประเทศที่มีค่าแรงถูก ที่เค้าทำแบบดีได้เพราะเค้ามีความรู้สูงและเป็นความรู้ที่ประเทศอย่างเราไม่มีครับ 

   ส่วนประเทศอย่างเรามีสินค้าอะไรไปขายเค้าล่ะครับ สินค้าเกษตรกับสินค้าแรงงาน สินค้าเกษตรไม่ได้มีแค่เราประเทศเดียวที่มี ดูอย่างข้าวถ้าเราไม่ขายเค้าก็ไปซื้อประเทศอื่นได้ หรือเราบอกให้ขึ้นค่าแรงสูงๆ ถ้าขึ้นสูงแล้วบริษัทต่างๆที่เป็นของต่างชาติก็ย้ายฐานการผลิตไปประเทศอื่น  คนส่วนนี้ก็ตกงานแถมเป็นคนส่วนใหญ่ซ่ะด้วยสิครับ ทีนี้ถ้าคนตกงานคนจะเอาเงินที่ไหนไปซื้อข้าวของใช้ล่ะครับ เดือดร้อนต่อมายังแม่ค้าข้าวแกงที่ต้องจ่ายค่าแรงให้ลูกจ้าง ค่าแรงจ่ายสูงขึ้นแต่ขายของได้น้อยลงแล้วจะอยู่ได้ยังงัย ก็ต้องเลิกกิจการหรือไม่ก็เลิกจ้างลูกจ้างอีก  หรือเจ้าของโครงการก่อสร้างต่างๆ จะขายบ้านให้กับใครในเมื่อคนตกงาน แล้วผู้รับเหมาจะจ้างกรรมกรไปทำไม กรรมกรก็ตกงานแล้วจะเอาค่าแรงสูงๆมาจากไหนครับ 

   ถึงตอนนี้แล้วประเทศเราจะเก็บภาษีจากใครครับ เพราะรายได้หลักที่เข้าประเทศก็คงเหลือไม่มีทางเช่น สินค้าเกษตรที่ยังพอขายได้บ้าง การท่องเที่ยว  ถึงตอนนั้นสวัสดิการต่างๆที่ได้จากรัฐก็คงจะไม่มีแล้ว อย่าคิดแต่ว่าเจ้าของกิจการเอาเปรียบแรงงานอยู่ฝ่ายเดียว ฝ่ายแรงงานเมื่อได้ค่าจ้างสูงขึ้นแล้วจะทำผลผลิตให้สูงขึ้นตามด้วยหรือป่าวครับ ??? 

   ถ้าเราจะขึ้นค่าแรงสูงๆได้ตามใจชอบ ก็สามารถทำได้โดยการปิดประเทศเลิกค้าขายกับประเทศต่างๆในโลก ผลิตอะไรได้ก็ขายอย่างนั้น สินค้าที่ใช้เทคโนโลยีสูงที่เราผลิตไม่ได้ก็เลิกใช้  ถ้ายังอยุ่กันแบบทุนนิยมก็ต้องยอมรับกลไกทางเศรฐศาสตร์นั่นแหล่ะครับ คนที่บ่นเรื่องคนเรื่องค่าแรงถูกส่วนมากก็มาจากคนที่รายรับน้อยกว่ารายจ่าย แต่ก็ยังมีอีกหลายๆคนที่รายรับไม่ได้มากแต่ก็ยังมากกว่ารายจ่าย ลองไปศึกษาดูน่ะครับว่าเค้ามีวิธีการใช้ชีวิตประจำวันกันยังงัย
comment59:ผมคิดว่า จขกท คงอยากสื่อว่า

ถ้าค่าข้าวแพงขึ้น และราคาสินค้าจำเป็นสูงขึ้น
ค่าแรงจะต้องสูงขึ้น
แต่ราคาสินค้าฟุ่มเฟือยจะไม่ค่อยขยับ
มันจะทำให้สัดส่วน ค่าใช้จ่าย/รายได้ลดลงหรือเปล่า

รบกวนผู้รู้มาอธิบายประเด็นนี้ทีว่าเป็นไปได้หรือไม่ครับ
comment59-1:ใช่ๆ ครับแบบนี้เลย
comment59-2:ถ้าอยู่ดีๆคุณไปกระชากราคาสินค้าอุปโภคบริโภคให้แพงขึ้นเฉยๆ คนที่จะตายก่อนคือคนชั้นรากหญ้า ซึ่งมีปริมาณมากที่สุดของประเทศ ต่อมาก็จะเป็นชนชั้นกลางตายตาม เพราะไม่มีเงินซื้อข้าวกิน

ที่คุณคิดว่าค่าแรงจะสูงขึ้น มันผิด เพราะอะไร เพราะ productivity ที่คนพวกนี้ทำได้เท่าเดิม ผลผลิตเท่าเดิม ขายของได้เท่าเดิม บริษัทที่จ้างคนพวกนี้ก็กำไรเท่าเดิม แล้วจะเอาเงินที่ไหนมาขึ้นค่าจ้างให้

ต่อให้ขึ้นให้ ก็ขึ้นได้ไม่นาน เนื่องจากการขึ้นค่าจ้างเป็นการเพิ่ม cost การผลิต ทำให้เกิดเงินเฟ้อแบบ cost push ผู้ผลิตรายไหนที่ไม่แข็งแรงพอก็จะล้ม แล้วมันจะล้มต่อกันเป็นโดมิโน่ ทำให้เศรษฐกิจพังหนักกว่าเดิม ข้าวของก็จะยิ่งแพงขึ้น แต่ชนชั้นกลางกับรากหญ้าตกงานตายกันไปหมดแล้ว คนที่เหลือก็จับจ่ายใช้สอยน้อยลงไปอีก เจอภาวะเงินฝืดซ้ำเข้าไปอีก

ประเทศที่เจริญแล้วที่คุณกล่าวถึงนั้น productivity เฉลี่ยต่อประชากรเค้าสูงมาก ทำให้ประชากรรายได้ดี สินค้าดีมีคุณภาพ มี differntiation คือยิ่งผลิตก็ยิ่งขายได้ ขายแพงด้วย ทำให้คนอยากผลิตของขายเยอะ การจ้างงานก็สูง แรงงานขาดแคลน ทำให้ค่าแรงสูงตาม ราคาสินค้าอุปโภคบริโภคมันก็ขึ้นตามค่าแรงที่สูงขึ้น เห็นมั้ยครับมันเป็นวัฏจักรของมัน ไม่ใช่อยู่ดีๆเราไปกระชากอะไรสักอย่างขึ้นแล้วหวังว่าอะไรๆมันจะดีตาม โดยไม่ดูบริบทของประเทศเราและประเทศเขาว่ามันต่างกันอย่างไร
comment60:เหตุกับผลมันสลับกันครับ

ค่าครองชีพต่างประเทศสูง เพราะค่าเสียโอกาสของคนเขาสูงครับ ไม่ใช่ในทางกลับกัน

ยกตัวอย่างญี่ปุ่นละกัน อุตสาหกรรมของญี่ปุ่นนั้นเข้มแข็งมาก มีการจ้างงานระดับสูงเช่นวิศวกร นักออกแบบ ฯลฯ จำนวนมาก และเนื่องจากบริษัทเหล่านี้มีขนาดใหญ่ จ่ายค่าจ้างได้สูง คนญี่ปุ่นจำนวนหนึ่งก็จะโดนจ้างเข้าไปในธุรกิจนี้

ธุรกิจรองๆลงมาของญี่ปุ่นก็เข้มแข็งเหมือนกัน จ่ายค่าแรงน้อยกว่ากลุ่มแรกๆนิดหน่อย คนก็หายไปอีกหนึ่งส่วน
มันลดหลั่นกันแบบนี้ลงไปเรื่อยๆ จนในที่สุด ญี่ปุ่นเกิดภาวะขาดแคลนแรงงาน แม้ว่าจะใช้เครื่องจักรในส่วนที่ใช้ได้จนเต็มที่แล้วก็ตาม

ภาวะขาดแคลนแรงงานนี่เอง ที่ทำให้ค่าแรงขั้นต่ำ ขยับตัวสูงขึ้นมา เพื่อชดเชยให้มีคนยอมทำงาน  และทำให้ราคาอาหารของญี่ปุ่นแพงตามมา
ราคาวัตถุดิบอาหารของญี่ปุ่นไม่ได้แพงนะครับ ตัวที่แพงคือค่าแรงมันแพง การจ้างคนมาลวกราเม็ง จึงทำให้ราเม็งแพงมาก เช่นเดียวกับอาหารตามร้าน เช่นเดียวกับภาคบริการที่ราคากระโดดตาม เพราะจ้างคนในราคาถูกมาบริการไม่ได้

ในกรณีของไทย เรามีการจ้างงานในระดับแพงๆน้อยมาก แรงงานในระดับเงินเดือนต่ำๆล้น บริษัทไม่สามารถจ้างแพงขึ้นได้ เพราะไม่มีเทคโนโลยีหรือสินค้าที่ขายดี มาชดเชยการจ้างแรงงานแพงๆได้ ราคาอาหารเราถูก เพราะเราผลิตอาหารเองหนึ่ง และต้นทุนของการจ้างคนมาปรุงอาหารก็ไม่สูง คนยอมรับเงินเดือนต่ำๆ เพราะหางานที่จ่ายแพงกว่าไม่ได้  ภาคบริการจึงมีราคาถูก

ถ้าเรากระชากค่าครองชีพขึ้นอะไรจะเกิดขึ้น? ค่าแรงคุณจะไม่ขึ้นตามครับ เพราะบริษัทมีศักยภาพในการหาเงินเท่านี้เอง ถ้าจ้างแพงกว่านี้ก็จะขาดทุน บางบริษัทจะเริ่มจากการเอาเครื่องจักรลงก่อน ลดคนลง(แต่จ้างแพงขึ้น)เพื่อหาจุดคุ้มทุนใหม่ คนกลุ่มที่ยังอยู่ได้จะเงินเดือนขึ้น แต่คนจำนวนมาก เช่นในภาคการเกษตร หรือบริการ จะโดนผลกระทบเข้าไปเต็มๆ คือรายได้ลด(หรือตกงาน)  แต่รายจ่ายขึ้น(เพราะกระชากค่าครองชีพขึ้นไปแล้ว) ค่าแรงในภาคเกษตรและบริการจะไม่เพิ่ม เพราะศักยภาพในการจ้างแรงงานระดับสูงยังต่ำ แรงงานที่พร้อมเข้ามาทำอาชีพเหล่านี้ยังมีจำนวนมาก
comment61:ที่ผมตัดสินใจไม่สอบนายสิบต่อ นอกจากเรื่องสุขภาพแล้วนั้น

คงเป็นเรื่องเงินเดือนครับ นายสิบ เงินเดือนมากกว่าพลทหารหน่อยเดียวเอง แต่ดีตรงที่มีขึ้นเรื่อยๆ
comment61-1:แต่นับเรื่องสวัสดิการทั้งหลายแหล่ ประกอบกับไม่บ้าเห่อกู้ 50 เท่า 100 เท่า ตามรุ่นพี่ ๆ นั้นผมว่าในระยะสิบเอกพออยู่ได้แล้วนะครับ ผมพลทหารเก่าสังเกตจากนายสิบทั้งหลายในกองร้อยเอา
comment62:รถยนค์  ราคา  5  แสน   คนอเมริกัน  คนยุโรป  คนญี่ปุ่นมีรายได้  5  เดือน  ก็ซื้อได้แล้ว

อันนี้แค่รถโตโยต้ารุ่นกิ๊กก๊อกกระจอกๆนะ....ราคา  5  แสน   คนไทยต้องมีเงินเดือนเท่าไร
ที่จะมีเงินพอซื้อ......

แค่นี้ก้จะพอบอกอะไรได้แล้วล่ะ.....ส่วนที่ว่าค่าซ่อมแพง  ค่าที่จอดแพง  อันนั้นมันส่วนปลีกย่อย
คนในเมืองที่เขาต้องรับภาระ.....ใช้  5  ปีพัง  เขาก็ซื้อใหม่แล้ว  ขายเป็นขยะมาให้เราใช้ต่อ.....
comment63:ทุกวันนี้เท่าที่เห็นคนรอบๆข้างที่บอกว่าค่าแรงขั้นต่ำน้อยก็มีแต่ พวกอยากได้เงินเยอะๆ แต่งาน สบายๆ หนักไม่เอา เบาไม่สู้ เงินเดือนน้อยแต่กระแดะซื้อแต่ของแพงๆ กาแฟก็ต้อง Starbucks ผมเงินเดือนมากกว่าเป็นหมื่น เป็นคอกาแฟตัวยงกินกาแฟทุกวัน พูดตามตรง Starbucks นานๆปี กินทีพูดตรงๆ ไม่ถูกปาก ชงเองดีกว่า มือถือถ้าไม่เจ๊ง ไม่ซื้อใหม่ เสื้อผ้าซื้อตัวละ 79 ที่โลตัส กระเป๋าใส่หนังสือใบละ 300 ใช้มาจะ 10ปีละ 

ตอนนี้รอบๆข้างผมมีแต่พวกคิดเรื่องเงิน ไม่มีความรับผิดชอบ ฝีมือไม่พัฒนา 2-3ปีที่แล้วทำงานยังไง ทุกวันนี้ยังอยู่ที่เดิม นักศึกษาฝึกงานยังทำงานดีกว่าพวกนี้อีก แต่ก็บ่นเงินเดือนไม่ขึ้น.......บัดซบจริงๆเลย
comment64:OK ครับ ผมพอจะเข้าใจบ้างแล้วว่า มันเพราะ Supply (แรงงาน) มากกว่า Demand (อัตราจ้าง) 
และผลิตภัณฑ์ประเทศเราส่วนมากมูลค่าไม่สูง ทำให้ ผลกำไรจากการส่งออกไปกวาดเงินตราต่างประเทศไม่สูง

เราแก้ไขเรื่อง การงดจ้างแรงงานเพื่อนบ้าน (แรงงานที่คนไทยก็ทำได้) ได้ไหมครับ
เราแก้ไขเรื่อง คุณภาพสินค้า พัฒนาให้มันเกิดมูลค่าเพิ่มสูงขึ้น จะแก้ปัญหาได้ไหม
ประมาณว่า พัฒนาให้ข้าวไทยดีที่สุด ต่อให้ไปซื้อข้าวเวียดนามก็สู้ข้าวไทยไม่ได้ จนต้องยอมจ่ายแพง อะไรทำนองนั้น

พอเข้าใจแบบนี้ อิจฉาประเทศที่มีผลิตภัณฑ์ มูลค่าสูงๆ นะครับ จำพวก อุตสาหกรรมหนัก ที่เค้าเป็นเจ้าของเอง
(ไม่ใช่ โรงงานรถยนต์ที่กำไรลอยน้ำไปเข้ากระเป่าญี่ปุ่น อย่างบ้านเรา) พวกสินค้าทางปัญญา 

แต่ก็สงสัยต่อนะครับ ว่า ทำไมเกษตรกรในต่างประเทศ ที่ปลูกพืชประเภทเดียวกับ เกษตรกรบ้านเรา ถึง
สร้างผลกำไรได้มากกว่า มีฐานะความเป็นอยู่ที่ดีกว่า เราพัฒนาภาคเกษตรกรรมที่เป็นจุดเด่นเราให้ เหมือนเค้าได้ไหมครับ
เรากำลังทำอยู่ไหม
comment64-1:ข้าวไทย เราใช้คุรภาพเข้าสู้มานานแล้วค่ะ เพราะกำลังผลิตต่อไร่เราสู้เวียดนามไม่ได้ ต้นทุนต่อไร่เราก็สุงกว่าสู้ได้อย่างเดียวคือคุณภาพ

ประเทศเราไม่ใช่ประเทศเกษตรกรรมามานานแล้วค่ะ รายได้จากผลผลิตทางการเกษตรของไทยน้อยกว่ารายได้จากสินค้าอุตสาหกรรม สิ่งที่เราควรทำคือ ลดการเกษตรลง เอาแค่พอเลี้ยงคนในชาติได้ แล้วพัฒนาทางด้านอื่นแทนมากกว่าค่ะ อย่างเช่นการท่องเที่ยว อุตสาหกรรม 

และเหนือสิ่งอื่นใด สิ่งที่ควรแก้ใขอย่างที่สุดคือ วินัยและความคิดของคนในชาติค่ะ ทุกวันนี้ เรายังให้ความเคารพทรัพย์สินทางปัญญาน้อยมาก นี่แหละค่ะ คือตัวขัดขวางความก้าวหน้าของประเทศค่ะ ลองเราทำอะไรออกมา แล้วได้ผลตอบแทนไม่คุ้มกับที่เราต้องลงแรงใครจะกล้าคิดอะไรใหม่ๆออกมาให้คนเค้าก๊อปฟรีๆละ ประเทศที่เจริญแล้ว เค้าเจริญมาได้ เพราะการสร้างสรรผลงาน และสามารถเก้บเกี่ยวผลงานจากสมองเขาได้เต็มเม้ดเต็มหน่วย
comment64-2:ผมกลับมองว่าประเทศไทยควรพัฒนาเรื่องของสินค้าการเกษตรไปด้วยนะครับเพราะภูมิประเทศอำนวย ในระยะยาวผมว่ามันคุ้ม ภาคอุตสาหกรรมยังสามารถย้ายไปไหนมาไหนได้ เพียงแต่ว่าบ้านเราผลประโยชน์ของสินค่าทางการเกษตรยังตกอยู่ที่คนกลางเป็นหลักครับ บ้านเราเลยเกิดความเหลื่อมล้ำกันสูง ผมว่าถ้าทำให้ภาคการเกษตรเติบโตขึ้นได้อนาคตน่าจะดีขึ้นครับ
comment64-3:สินค้าการเกษตรเพิ่มมุลค่าได้ยากค่ะ การแข่งขันสูง ถ้าจะพัมนาทางด้านี้ควรพัฒนาในด้านผลผลิตต่อไร่ที่ต้นทุนต่ำลง การควบคุมอย่างจริงจังในการกำนหดพื้นที่เพาะปลูกพืชแต่ละอย่างไปเลย (รู้สึกเป็นไปได้ยากมากที่จะเกิดขึ้นจริง)
comment64-4:64-3 ไม่จริงค่ะ เราสามารถสร้าง value added ให้สินค้าเกษตรได้โดยการแปรรูปให้เหมาะสม รวมถึงการทำการตลาดให้ดี

ลองคิดง่ายๆ ถ้าเราโปรโมตข้าวหอมมะลิไทยให้เป็นที่รู้จักทั่วโลก ใช้ celeb hollywood มาสร้างกระแสกินข้าวหอมมะลิแล้วดูไฮโซ

ประกอบภาคเอกชนพัฒนาผลิตภัณฑ์ข้าวหอมมะลิแบบ ready to eat และส่งขายในห้างค้าปลีกทั่วโลกให้ได้ 

เราว่ายังงัยๆ ประเทศไทยก็ไปต่อกับการมีภาคเกษตรกรรมเป็นตัวขับเคลื่อนได้
comment64-5:ทางด้านการเกษตรที่ประเทศเค้ากำไรเยอะกว่าก็เพราะ
1. ต้นทุนค่าขนส่งต่ำกว่าสินค้าจากนอกประเทศ
2. เทคโนโลยีการเพาะปลูกโดยใช้เครื่องจักร และสารเคมีเป็นของเค้าเอง ไม่เสียค่าขนส่งกับภาษีนำเข้าด้วย

และผมเห็นต่างจาก คห. 6-1 ครับ
การที่เราไปทำตามต่างประเทศทั้งที่ตัวเองไม่ถนัดนั้น จนลืมลากฐานของตัวเองไปมันเป็นดาบสองคมครับ
เราทำการเกษตรโดยใช้เครื่องจักร ใช้สารเคมี ซึ่งไม่ได้พัฒนาหรือผลิตได้เอง นำเข้าวัตถุดิบตั้งต้นและเครื่องจักร
เพื่อให้ได้ผลผลิตเยอะ ๆ จนคุณภาพข้าวมีสารปนเปื้อน และราคาต่ำลงเพราะปริมาณที่มาก จะไปแข่งกับเขาก็ลำบากครับ
ซึ่งราคาสินค้าออร์แกนิค มีน้อยแต่มาร์จินสูง หากเราพัฒนาองค์ความรู้วิถีเดิมประยุคเทคโนโลยีให้ประหยัดต้นทุนได้
ไปพัฒนาที่วิธีการยืดอายุ และการจัดส่ง การ QC คุณภาพต่าง ๆ ให้มากขึ้น น่าจะช่วยภาคการเกษตรได้เยอะกว่าครับ

วันนี้เรามีข้าวเหลือไปขาย หากปรับการผลิตลดลงแค่พอกิน แล้วไปพัฒนาอุตสาหกรรม
ถ้าเทคโนโลยีเราชนะเขาได้มีมาตรฐานมีตลาดรองรับ ก็รอดตัวครับ
แต่วันใดประเทศอื่นเขามีบ้าง ราคาค่าแรงต่ำกว่า ย้ายฐานการตลาด ก็เจ๊งกันเป็นแถบได้ครับ
แล้วถ้าวันใดฤดูแล้งมาเยือน ไม่มีข้าวกิน จะมากินสินค้าอุตสาหกรรมก็ไม่ได้นะครับ
บ้านเราถึงคราวจะจนยังไง ถ้ามีน้ำใจต่อกัน ข้าวมันยังมีมากพอจะแบ่งปันกันได้ ไม่ตายครับ

ผมยังเชื่อว่าสิ่งที่จะช่วยพัฒนาประเทศให้ก้าวหน้าไปได้ ไม่ใช่เทคโนโลยี แต่เป็นน้ำใจที่มีต่อกันครับ
comment64-6:เห็นด้วยกับ 64-5 เรื่องการผลิตตามถนัด มันเป็นระบบที่มีประสิทธิภาพทั้งในระดับประเทศและระหว่างประเทศ
คือให้มองตัวเองก่อนในเรื่องของทุน ความรู้แรงงาน เรามีดีตรงไหนพัฒนาตรงนั้น จะส่งผลให้ลดต้นทุนการผลิตลดลง
เพราะใช้สิ่งที่มี การพึ่งพิงสินค้าทุน ปัจจัยการผลิตจากภายนอกจะลดลง เมื่อต้นทุนน้อยกำไรที่ได้จากเอารายได้ลบรายจ่ายจะสูงขึ้น
เมื่อเทียบกับการผลิตในสิ่งที่ไม่ถนัด และไม่มีทุนทั้งความรู้และแรงงาน ต้นทุนจะสูง กำไรที่ได้จากรายได้ลบรายจ่ายจะต่ำ

ในระบบระหว่างประเทศก็เช่นกัน ประเทศไหนมีประสิทธิภาพสูงด้านเทคโน อุตสาหกรรมก็ทำหน้าที่ผลิตไป
ประเทศไหนเด่นการเกษตรก็พัฒนาการเกษตรให้ดีขึ้น เมื่อมีประสิทธิภาพแต่ละด้านมาเจอกัน ผู้ที่ได้รับประโยชน์ที่สุดคือผู้บริโภค
ที่ได้สินค้าที่ดีจะแหล่งผลิตที่ขึ้นชื่อเรื่องประสิทธภาพในการผลิตสินค้าของตน แถมราคาไม่สูงเพราะต้นทุนไม่สูงค่ะ
comment64-7:ภาคการเกษตรบ้านเรามีปัญหาจากการที่ทุกรัฐบาลต้องอุ้ม เพื่อคะแนนเสียง

ทำให้ไม่ค่อยมีการแข่งขันกันพัฒนา รวมถึงปัญหาผลผลิตล้นตลาดอีก เมื่อรัฐบาลเข้าไป support
comment64-8:เกษตรกรบ้านเขามีไม่มากครับ คิดเทียบสัดส่วนประชากรน้อยมาก และบางประเทศก็อุดหนุนครับ เช่นข้าวญี่ปุ่น เหมือนว่าจำกัดการส่งออก ให้บริโภคในประเทศเท่านั้น และราคาแพง รวมถึงจำกัดหรือห้ามนำเข้าข้าวด้วย
comment64-9:- การงดจ้างแรงงานเพื่อนบ้าน (แรงงานที่คนไทยก็ทำได้) สามารถทำได้แต่เราจะเจอภาวะขาดแคลนแรงงานและการขึ้นค่าจ้าง ถ้าภาคธุรกิจพร้อมรับกับสิ่งนี้เค้าก็จะยินดีจ่าย แต่ถ้าไม่มีแรงงานอยากทำเลย ธุรกิจนั้นก็ต้องลักลอบเอาแรงงานอื่นหรือใช้เทคโนโลยีมากขึ้นลดแรงงานลงหรือทำอย่างอื่นที่มีมูลค่าเพิ่มสูงขึ้น

- การแก้ไขเรื่อง คุณภาพสินค้า พัฒนาให้มันเกิดมูลค่าเพิ่มสูงขึ้น จะแก้ปัญหาได้ครับตรงจุดด้วย แต่มันไม่ใช่ทางลัดทางเร็วแบบที่คนในสังคมเราชอบกัน

- เรื่องเกษตรกรในต่างประเทศ ที่ปลูกพืชประเภทเดียวกับ เกษตรกรบ้านเรา แต่มีฐานะความเป็นอยู่ที่ดีกว่า อยากให้มองว่าสิ่งที่เค้าทำคือเค้าทำยังไงก็ได้ให้ระดับความเป็นอยู่และระดับความสามารถในการใช้จ่ายของแรงงานภาคเกษตรกรรม เท่ากับหรือไกล้เคียงกับ ภาคอุตสาหกรรม สิ่งที่เค้าทำอยู่คือการเพิ่มมูลค่าเพิ่มผลผลิตต่อไร่เพิ่มคุณภาพและให้สวัสดิการสังคมกับแรงงานในภาคเกษตรกรรม สิ่งที่เราทำอยู่คือประกันราคาแต่อย่างอื่นที่เหลือนั้นเราก็อยากจะทำแต่ไม่รุ่งครับ
comment65:ถ้าต้องการเพิ่มอำนาจการซื้อให้คนไทย ควรเพิ่มที่อัตราแลกเปลี่ยนครับ เพราะว่าถ้าคุณเพิ่มที่ราคาสินค้าประเทศจะเกิดเงินเฟ้อเปล่าๆ คือไม่ใช่เงินเฟ้อไม่ดีนะครับถ้าอยู่ระหว่างไม่เลย 5% ทางเศรษฐศาสตร์ไม่ถือว่าน่ากลัวครับอาจจะเป็นดัชนีดูประกอบของ GDP growth ด้วยได้   แต่การที่อัตราแลกเปลี่ยนเราแข็งเร็วเกินไปจะทำให้ภาคการส่งออกเรามีปัญหามากขึ้น จาก Demand ที่ลดลงในตลาดโลกอยู่แล้ว
comment66:ปัญหาหลักคือ รายได้กับค่าครองชีพมันสวนทางกันค่ะ
ค่าครองชีพสูงขึ้นเรื่อยๆ รายได้เท่าเดิม
comment67:ระบบเศรษฐกิจมันซับซ้อนเกี่ยวเนื่องกันไปหมดครับ มาตรการหนึ่งแก้ปัญหาได้อย่างนึง แต่ก็รับรองว่าจะต้องมีผลเสียในหลายด้าน

ถ้าเริ่มจากการขึ้นค่าแรงขั้นต่ำ ก็จะทำให้ธุรกิจอุตสาหกรรมโดยรวมกำไรน้อยลง ราคาสินค้าแพงขึ้นแน่นอน อัตราว่างงานมากขึ้น อัตราเงินเฟ้อสูงขึ้น สัดส่วนหนี้สินครัวเรือนและหนี้สินบริษัทก็อาจจะมากขึ้น มีแรงผลักให้อัตราดอกเบี้ยสูงขึ้น คนจำนวนหนึ่งก็อาจจะผ่อนบ้านผ่อนรถไม่ไหว เศรษฐกิจชะลอตัว มีแรงจูงใจให้เงินไหลออกจากตลาดหุ้น มีแรงผลักให้เงินบาทอ่อนตัว กำลังซื้อของประเทศโดยรวมน่าจะน้อยลง ธุรกิจใหญ่อาจย้ายไปประเทศอื่นที่ต้นทุนต่ำกว่า รัฐบาลจะจัดเก็บภาษีได้น้อยลงตามกำไรที่น้อยลงของธุรกิจในประเทศ (คาดว่ารายได้บุคคลขั้นต่ำที่เพิ่มขึ้นก็ยังต่ำกว่ารายได้ขั้นต่ำที่ต้องเสียภาษี)

ในขณะเดียวกันก็เป็นการทำให้ income gap น้อยลง (นิดนึง) ทำให้คนจนที่ได้รับเงินค่าแรงขั้นต่ำมีกำลังซื้อมากขึ้น (อัตราการเพิ่มขึ้นของกำลังซื้อน่าจะมากกว่าอัตราเงินเฟ้อที่เพื่มขึ้นเพราะส่วนหนึ่งของ loss จะถูก absorb โดยผู้ประกอบการและธุรกิจ) ธุรกิจมีแรงจูงใจในการพัฒนาเรื่อง efficiency มากขึ้น ซึ่งก็อาจจะทำให้ labor productivity เพิ่มขึ้น

ยากครับ มันโยงกันเยอะหลาย issue
comment67-1:เป็นไปไม่ได้ครับเรื่องกำลังซื้อเพิ่มขึ้นจากการเพิ่มค่าแรงครั้งเดียว 300 บาท ดูรายละเอียดในความเป็นจริงก่อน :-

ค่าครองชีพมันสูงขึ้นทุกปีๆ แต่ค่าแรงขึ้นแค่ครั้งเดียว 300 บาท ค่าแก๊ส ค่าน้ำมันขึ้นจนต้นทุนค่าขนส่งเพิ่มขึ้นทุกทอด ยิ่งสินค้าตัวใด ส่งหลายทอดก็จะแพงขึ้นเป็นทวีคูณ ผู้บริโภคคนสุดท้ายรับกรรมอย่างเดียว (โดนภาษี VAT อีกต่างหาก)

แถมเงื่อนไขได้ 15,000 บาท/เดือน/ปริญญาตรี ก็ไม่ได้เป็นกฎหมาย จะให้ก็ได้ไม่ให้ก็ได้ แต่ค่าครองชีพขึ้นไปแล้ว

เจ้าของกิจการ สวนยาง ผลไม้ ฯลฯ รายได้บางตัวก็เพิ่ม แต่บางตัวอย่างเช่นราคายางก็ไม่ได้เพิ่มขึ้น กลับลดลง เหลือไม่ถึง 50 บาท/กก. แต่ค่าใช้จ่ายทุกอย่างเพิ่มขึ้น รวมทั้งค่าแรงที่สูงขึ้น เจ้าของกิจการมีอำนาจซื้อเพิ่มขึ้นหรือไม่ครับ

คนที่มีเงินเดือนเกินโควต้าขั้นต่ำแล้ว ก็คงไม่ได้เพิ่ม ฉะนั้น กำลังซื้อจะเพิ่มได้อย่างไรครับ

กำลังซื้อเพิ่มขึ้น คำนวณอย่างไรครับ 
ผมยกตัวอย่างง่ายๆ เมื่อก่อนผมได้รับเงิน 100 บาท ผมซื้อ ขนมได้ 10 ถุง (ถุงละ 10 บาท) ปัจจุบัน ขนมขึ้นไป 12 บาท/ถุง
แต่ผมได้รับเงินเพิ่ม 10% เป็น 110 บาท ผมซื้อขนมชิ้นเดิม ถามว่าผมซื้อได้เพิ่มขึ้นหรือน้อยลง? กำลังซื้อผมเพิ่มขึ้นใช่ไหมครับ?

ไส้กรอกยี่ห้อหนึ่ง เมื่อก่อนผมซื้อ 30 บาท ตอนนี้ 42 บาท ราคามันขึ้นกี่เปอร์เซนต์ รัฐบาลเคยรู้บ้างไหมครับ
นี่ยังไม่รวมค่ามอไซด์รับจ้างที่เพิ่มขึ้น จาก 20 เป็น 25 ขึ้นกี่เปอร์เซนต์ อาหารจาก 30 เป็น 40 บาท ขึ้นกี่เปอร์เซนต์
ผมว่าเงินเฟ้อพื้นฐานมันน่าจะคำนวณไม่ถูกต้องตามหลักสากล 

สงสัยคนจนมีทางเลือกเดียว คือกินบะหมี่กึ่งสำเร็จรูปมากขึ้น เพราะมันไม่ค่อยได้ขึ้นราคา ใช่ไหมครับ?
comment68:ที่ลาวข้าวจานละ 100 บาท ต้นทุนแพงกว่าไทยทุกอย่างเพราะนำเข้าจากไทย ก็ไม่เห็นส่งผลว่าค่าจ้างขั้นต่ำเขาจะมากกว่าไทยนะ 

มาต่อๆ.. ตะกี้เผลอกดส่ง

แล้วเขาก็เข้ามาในไทยแทน เพราะอย่างน้อยค่าแรงค่ากินสมเหตุสมผลกันมากกว่า หากยุโรปมีพรมแดนติดกับไทย ค่าแรงกับค่าครองชีพสมเหตุสมผลกันมากกว่า คนไทยอยากก็ไปทำงานบ้านเขามากกว่าเหมือนกัน
comment68-1:ตอนนี้เทียบกับลาวอีกหน่อยคงเปรียบเที่ยบกับอูกันดา เอธิโอเปีย
comment69:เอาจริงๆผมว่ามีหลาย คห กำลังงง แยกไม่ออกว่าอะไรคือรายได้ อะไรคือค่าครองชีพนะ
comment70:เหตุผลแรกเลยครับ 
ถึงค่าครองชีพจะสูงขึ้น แต่มันไม่ดึงรายได้ขึ้นไปด้วย
comment71:ไม่นึกว่าคุณบูลดานูป นอกจากจะถ่ายรูปสวยแล้วยังเก่งด้วยนะนั่น.....อิอิอิ

ถ้าจะพิมพ์มันยาวอะ...คืนนี้ดึกแล้ว...พรุ่งนี้มาถกต่อ....ชอบๆ..กระทู้เศรษฐศาสตร์แบบนี้..มันส์ดีจัง..อ่านแล้วจะได้เข้าใจวิธีคิดของหลายๆคน ส่วนใหญ่ก็รู้หมดแล้วแต่ถ้าเจอบางไอเดีย แล้วทำให้เราคิดได้ต่อถือว่าได้กำไร..

เอาเป็นว่า...ปัญหาเศรษฐศาสตร์ สุดท้ายก็ต้องจบลงที่เศรษฐศาสตร์ครับ...

1. ค่าแรง
2. ค่าครองชีพ
3. การเพิ่มมูลค่าสินค้า
4. การวัดความสุขของคนในประเทศ (วัดความกินดีอยู่ดี)
5. ปัญหาการเข้าถึงต้อนทุนในการผลิต คนรวยเข้าถึงง่ายกว่าคนจน(ต้นทุนถูกกว่าคนจน) ทำให้การเริ่มต้นธุรกิจไม่เท่ากัน..และมีการกีดกันการค้าคนในประเทศ แต่กลับไปร่วมมือกับกลุ่มทุนต่างประเทศ

ประเด็นพวกนี้พรุ่งนี้มาถกกันครับ..สนุกดีชอบๆๆ
comment72:จะให้ค่าครองชีพสูงๆ  ช่วยดูความสามารถของประเทศตัวเองด้วยครับ

คุณส่งออกของแพงๆ ไปขายต่างบ้านต่างเมืองได้อย่างเยอรมันไหม ??

คุณส่งออกของถูกๆ ไปจนได้ดุลเกินหน้าเกินตาชาวบ้านแบบจีนไหม ??

คุณมีประชากรโคตรเยอะ  จนแค่ค้าขายในประเทศ  เศรษฐกิจก็อยู่ได้แบบ เมกา หรือ จีน ไหม ??

ประเทศเรายังพึ่งพาการส่งออกสินค้า OEM  ไม่ก็เน้นแข่งขันด้วยราคาอยู่เลยครับ  แถมประเทศก็เล็ก  พึ่งพาแค่การค้าขายภายในประเทศไม่ได้   

ถ้าขืนคุณขึ้นค่าครองชีพปุ๊บ  ต้นทุนธุรกิจของบริษัทต่างๆ จะพุ่งทะยาน   แล้วถามว่า  พอต้นทุนสูงเกินไปขายไม่ได้  เจ้าของกิจการเขาจะมาเปิดกิจการในประเทศหาอะไรล่ะครับ  เขาก็ย้ายหนีกันหมด

คนตกงาน  ไม่มีจะกิน   ถึงตอนนั้น  ค่าครองชีพก็แพง  ใครได้ประโยชน์ครับ  ก็คนที่คุม "วัตถุดิบ" ของประเทศได้ไงครับ  รู้ๆกันอยู่


อย่าไปคิดว่า  ประเทศชั้น  คนต้องได้ค่าแรงแพงๆ สูงๆ  ตามอย่างประเทศผู้เจริญทั้งหลายเลยครับ  

ชีวิตมนุษย์  จะอยู่สบายๆ ได้   เมื่อ  "รายได้หักค่าใช้จ่าย"  แล้วเหลือ "เงินเก็บ"   คุณรายได้สูง  แต่ต้นทุนการใช้ชีวิตกลับแพงขึ้นในอัตราที่เร็วกว่า  รายได้   มุ่งไปทางนั้นมีแต่จะล่มจมครับ
comment73:ประเทศเรามีอะไรที่เหมาะสมกับค่าครองชีพสูง ๆ ที่เจ้าของกระทู้อยากได้บ้างหละครับ 

ลองขึ้นค่าจ้างขึ้นต่ำของเมืองไทย จาก 300 เป็น $10/hr (2400/day) สิครับ 
ธุรกิจ manufacturing ต่างชาติหนีหมด เหมือนกับของทุกอย่าง ทำไมต้องไปผลิดที่จีน
ธุรกิจ ส่งออก พังหมด เพราะต้องขึ้นราคาอย่างมากมายจนแข่งกับใครเค้าไม่ได้

ประเทศเรามี IP อะไรเป็นของตัวเองบ้างครับ ถ้าไม่มีบ. ต่างชาติมาลงทุน เราสร้างอะไรได้เองบ้าง

สุดท้ายก็คงกลับไปอยู่แบบเศรษฐกิจพอเพียง หรือปิดประเทศไปเลย 

เรื่องกลไลของเรื่องค่าครองชีพนั้น มันเติบโตขึ้นไปเองโดยธรรมชาติครับ ความเจริญประเทศเราไปถึงไหน ค่าครองชีพ มันก็จะสะท้อนถึงตรงนั้น

Obama บอกมาว่าอยากจะขึ้นค่าจ่างขึ้นต่ำเป็น $15/hr เอาเลยครับ หลอกได้แค่คนด้อยการศึกษาไม่มีปัญญาคิด minimum wage เพิ่ม ทุกอย่างรอบตัวเราก็จะเพิ่มตามไปด้วย จนกระทั่งสุดท้ายแล้ว ไอ้ส่วนที่เพิ่มขึ้นมานั้น แทบจะไม่มีผลอะไรเลย
comment73-1:ถูกต้องครับ

ดีใจที่ยังมีคนที่พอเข้าใจอะไรจริงๆอยู่บ้าง
comment73-2:ดูจากภาพรวมในกระทู้นี้แล้ว ก็พอเข้าใจ
ประเทศเราคนมีความรู้แบบเข้าใจจริงๆน้อยเกินไป บ้านเมืองถึงไม่เจริญเท่าที่ควร

จำไม่ได้ว่าใครบอกไว้ นิสัยคนไทยส่วนใหญ่ อ่านน้อย แต่พูดมาก
comment74:เคยดูสารคดีอันนึง เดี๋ยวนี้บริษัทจีนไปเปิดโรงงานที่ africa มากขึ้น
เริ่มจากเคยเปิดที่ไทยก่อน จากไทย ไปกัมพูชา ลาว เวียดนาม เนปาล บังกะลาเทส อิอิ จนตอนนี้ย้ายไป africa แระ
ถ้าข้าวของเราแพงขึ้น โรงงานต่างๆก็จะย้ายหนีหมด
แรงงานที่ไม่ต้องใช้สมอง จะย้ายออกจากยุโรปไปอีกเยอะ เทคโนโลยีเข้ามาทดแทน ตามโรงงานไม่ต้องมีคนมายืนหน้าสายพานอีกแล้ว คนเดียวพอ
ตกงานกันเป็นแถว

ถ้าในอนาคตเย็บผ้าได้ด้วยหุ่นยนต์จะเกิดไรขึ้น

สงสัยว่ารัฐจะลดภาษีลงให้หรอ ถ้าเราหันมาใช้รถยุโรปกันมากขึ้น อิอิ
comment75:มันจะไปอยากอะไร คุณก็ใช้หน่วยเป็น สตางค์สิ
กินข้าว จานละ 3,000 สตางค์ รายขั้นต่ำได้วันละ 30,000 สตางค์
หน่วยเงินบาท ที่เอามาใช้ก็เพราะไม่ให้เงินมันเฟ้อ

ไม่ต่างจากที่คุณบอก กินข้าว 200฿ รายได้ 2,000฿ หรอก
ถ้าถึงจุดนั้นค่าเงินเราก็อ่อนกว่า $ อยู่ดี

แล้วเหตุผลอะไรที่อยากให้ค่าอาหารแพง ใครได้ประโยชน์ นายทุน,เกษตรกร,ผู้บริโภค ?
มีแต่คนบ้า กับนายทุน เท่านั้นละมั้งครับที่อยากให้อาหารแพง

เคยดูพวกสารคดีไหมครับ ที่ช่วงสงครามเยอรมัน คนเยอรมันต้องหอบเงินใส่เต็มรถเข็น
เพื่อที่จะแลกขนมปัง 1 แถว  เงินมันก็เฟ้ออีก ก็ต้องเปลี่ยนสกุนเงินอีก แต่ทองคำยังไงก็เป็นทองคำ
comment76:สั่งข้าวหมูทอดกระเทียม 40 บาท ได้เเต่วิญญาณหมู พอบอกพิเศษเป็น 45 ได้ข้าวเพิ่มมาจึ้งนึง 
หมูเท่าเดิม ข้าวที่ใช้ก็เเหยะๆ ทานไม่อร่อยเลยครับ หมูนี่กิโลละ 150 มั้ง 
ที่ใส่จานให้ทานนี่ ถึง 100กรัม ป่ะ ผมว่าสัก 60-70 กรัม เองมั้ง เเม่ค้าขายเอากำไรเกิ้น
comment77:ที่อเมริกา ราคารถยนต์ใกล้เคียงกับที่ไทยแต่รายได้เค้าต่างกับคนไทยหลายเท่าตัว ราคาน้ำมันและอาหารก็ถูกกว่าเมื่อเทียบกับรายได้

ถ้าจะแก้ปัญหาและพัฒนาประเทศ คงต้อง
รณรงค์ลดการใช้สินค้าฟุมเฟือย เพื่อลดการนำเข้า เพราะสินค้าเกษตรกับเสื้อผ้าของไทยราคาถูกกว่าของพวกนี้
สร้างรถยนต์แบรนด์ของไทยแบบที่มาเลเซียทำได้
ส่งเสริมและยกระดับคุณภาพหนังไทย ทำให้ได้อย่างเกาหลีใต้
comment77-1:รถยนต์นี่เราอยากมานานละ ผลิตเองใช้เอง แต่มีสองปัจจัยที่สำคัญ

ตอนนี้ยี่ปุ่นเหมือนจะกุมเศรษฐกิจไทยกลายๆ เค้าจะยอมให้เรามีรถของตัวเองไหม
ถ้าเราจะมี ผลประโยชน์เขาย่อมลดลง จะส่งผลต่อธุรกิจอื่นๆด้วยหรือเปล่า

ความชาตินิยมของคนไทยที่ต่ำมาก
comment78:ก็ค่าแรง มันไม่แพงตาม ค่าครองชีพ นี่ดิ มันเลยเป็นปัญหา
comment79:ไม่อยากมาเถียงอะไร แต่แนะนำให้จขกท หาหนังสือเศรษฐศาสตร์มาอ่านเรื่องผลผลิต เงินเฟ้อ และการจ้างงาน ของสำนักเคนส์และคลาสสิค 
ดูสิ่งที่เค้ากลัวกัน เส้นIS-LM เส้นYD-YS ส่วนประกอบของGDP GNP
comment80:ค่าแรงสูงขึ้น ส่งผลให้ค่าครองชีพสูงขึ้น ผ่านต้นทุนการผลิต (ในที่นี้คือค่าแรง) ที่สูงขึ้น ทำให้ราคาสินค้าเพิ่มขึ้น

ในทางกลับกัน
ค่าครองชีพสูง ไม่ได้แปรผันตรงทำให้ค่าแรงสูงขึ้น เพราะตลาดแรงงานในเมืองไทย ลูกจ้างมีอำนาจต่อรองน้อยกว่านายจ้าง และมี supply ของแรงงานจำนวนมาก

แรงงานในประเทศพัฒนาแล้ว ได้รับการคุ้มครองด้วยกฎหมาย เช่น จำนวน ชม. การทำงาน ค่าล่วงเวลา และสหภาพแรงงาน เค้าจึงสามารถต่อรองกับนายจ้างได้ดีกว่า ประกอบกับศักยภาพของแรงงานเองในการสร้างมูลค่าเพิ่มให้ผลผลิตของนายจ้างมีมากกว่า 

ในขณะที่ประเทศไทยมีแรงงานจำนวนมาก กฎหมายคุ้มครองแรงงานไม่เต็มที่ อีกทั้งรัฐบาลค่อยมีนโยบายในการพัฒนาศักยภาพแรงงาน ดังนั้นตลาดแรงงานไทยอำนาจต่อรองจึงตกอยู่ที่นายจ้างเป็นหลัก
comment81:มองโลกแบบเด็กน้อยด้านเดียวมากเลย ถ้าโลกไม่ซับซ้อนคงไม่มีวิชาเศรษฐศาสตร์ การตลาด รัฐศาสตร์ การเมือง ซึ่งเรื่องพวกนี้มันลิงค์กันหมดเลยนะ
comment82:เมืองไทยหย่อนยานเรื่องการใช้ระบบเพนนีครับ เรามีเหรียญ 25 สต. เหรียญ 50 สตางค์แต่กลับไม่นำมาใช้กัน เวลาพ่อค้า-แม่ค้าจะขึ้นราคาค่าอาหารทีก็มักจะขึ้นกัน 5 บาท 10 บาท ทั้งๆที่ค่าเชื้อเพลิงค่าก๊าซหุงต้มมันขึ้นมาแค่หลักสตางค์(ในบางครั้ง) มีหลายคนด้วยซ้ำที่ดูถูกคนใช้เหรียญสตางค์เหล่านี้ บางคนไม่สนใจเลยด้วยซ้ำตกลงพื้นก็ช่างมันไม่คิดก้มลงไปเก็บ ลองไปดูประเทศอื่นสิครับ ทั้งเซ็นต์ ทั้งเพนนี เค้าเอามาใช้กันหมดทุกหยดทุกเหรียญ อยากให้เรื่องนี้น่าจะเป็นวาระแห่งชาติสักทีนะครับ
comment82-1:ไม่ค่อยเห็นด้วยกับความเหนนี้นะครับ เพราะว่าประเทศที่ใช้ระบบ เพนีส่วนมาก เงินเค้ามูลค่าสูงมาก
เช่น ยูโร ที่ซื้อของเล็ก ๆซื้ออาหารก็แค่หลักหน่วย ยูโร ของเราค่าเงินมันเฟ้อๆ เกือบเหมือน ญี่ปุ่น เกาหลี ไปแล้ว  ของเค้านั้น หลักเพนนี เซน มันยังมีค่าอยู่ สตางค์เรา ค่ามันน้อยมากแล้วน่ะครับ เหมือนกับญี่ปุ่นเลิกใช้เงิน เซน กับ ริน ไปแล้ว (คือเค้าอาจจะยังใช้อยู่แต่แทบไม่เหนเลย)
comment82-2:พอราคาก๊าซ-น้ำมันขึ้นเป็นหลักสตางค์ ย้ำนะครับขึ้นแค่หลัก"สตางค์" แล้วพ่อค้าแม่ค้าก็ขยับราคาขึ้นทันที 5-10 บาท คุณไม่คิดเหรอครับ ว่าผู้บริโภคถูกเอารัดเอาเปรียบขนาดไหน ต้นทุนสูงขึ้นไม่ถึง 3% แต่ฉวยโอกาสขยับราคาขึ้นไปถึง 30-40%
comment83:ผู้ประกอบการก็ต้องปรับตัวครับ หลายคนบอกจะไปแข่งกับจีน เวียดนาม ที่ค่าแรงต่ำกว่า จะไปแข่งทำไม? ไม่แปลกใจหรือว่าทำไมโรงงานข้ามชาติใหญ่ๆ เขาให้เรทค่าจ้างสูงกว่าค่าจ้างขั้นต่ำมาตั้งนานแล้วได้? คำตอบคือประสิทธิภาพของโรงงานเอง รวมไปถึงการพัฒนาproduct ที่แปรรูปขั้นสูงมากขึ้นครับ รายได้มันก็จะเพิ่มขึ้นเอง

จะมาจมปลัก ทำของเทคโนโลยีต่ำๆ ใช้แต่แรงงานเป็นหลัก รายได้น้อย ก็ต้องไปกดค่าแรงเป็นทอดๆ มันก็ไม่ได้พัฒนาไปไหนหรอก

อ้อหวังว่าคงยังไม่หลอกตัวเองต่อว่า ประเทศเราเป็นประเทศกสิกรรม ทั้งๆที่GDPส่วนใหญ่มาจากอุตสาหกรรมและการท่องเที่ยวนะครับ
comment84:ค่าครองชีพถูกแพง   เขาเทียบกับรายได้

คิดสิครับอย่าเพลีย
ถ้าเขารายได้มากพอเขาจะมาบ่นเรื่องแพงทำไม

มันดีตรงไหน?
ถ้าเงินเหลือกินเหลือใช้แล้วคิดไมท่ออกว่ามันดีตรงใหน   ส่งมาทางนี้ครับ
comment85:ปรกติค่าครองชีพมักจะขึ้นตามเงินเดือนครับ
ถ้าค่าครองชีพขึ้นก่อน เงินเดือนจะขึ้นตามนั้นมีความเสี่ยงสูงที่คนหาเช้ากินค่ำจะอดตายก่อน
comment86:สำหรับประเทศไทย เราคิดว่าตอนนี้ยังไม่เห็นถึงความเหมาะสมในการขึ้นค่าครองชีพค่ะเพราะว่า

   ประเทศเรา หลักๆเลยจะเป็นประเทศเกษตรกรรม อุตสาหกรรม 
   ในขณะที่ฝีมือแรงงาน ถ้าคอมเม้นกันตรงๆ ก็ถือว่าอยู่ในระดับธรรมดา ไม่ได้ประณีตมาก
   ถ้าขึ้นค่าครองชีพ ค่าแรงก็ต้องขึ้น พอค่าแรงขึ้นคนจะตกงานมากขึ้น ส่วนคนที่อยู่ก็ต้องทำงานแบบ overload 
   ซึ่งมันจะมีผลกระทบต่อคุณภาพสินค้า 

   พอคุณภาพสินค้าแย่ลง และไม่สามารถผลิตสินค้าได้มาก แต่ราคาสินค้าเพิ่มขึ้น 
   มันก็จะกระทบกับเศรษฐกิจทั้งใน และ ต่างประเทศคือ ผู้ประกอบการต่างประเทศ
   ก็อาจจะมีการลดฐานผลิตที่อยู่ในไทย หรือไม่ก็หันไปจ้างประเทศเพื่อนบ้านที่มีค่าแรงถูกกว่า 
   แต่คุณภาพสูสีกันแทน เช่น เวียดนาม หรือ อินโดฯ เป็นต้น

   ส่วนผู้ประกอบการไทยก็เช่นกัน เมื่อเห็นว่าราคาสินค้ามันเพิ่มมากขึ้น
   ก็ต้องไป source หา supplier จากต่างประเทศที่มีราคาถูกกว่าแทน เช่นกัน

นี่ก็เลยเป็นเหตุผลหลักๆที่เราคิดว่าทำไม ประเทศไทยจึงยังไม่สามารถเขยิบ ขึ้นค่าครองชีพได้ในตอนนี้
ถ้าหากจะขึ้นจริงๆ เราคิดว่าประเทศไทยควรที่จะมีความพร้อมมากกว่านี้  ในเรื่องของ know-how
และเทคโนโลยีใหม่ๆ พร้อมทั้งยังต้องมีการปรับปรุง และพัฒนาในเรื่องของศักยภาพของผู้ประกอบการไทย 
และคุณภาพของแรงงาน และ ทรัพยากรมนุษย์ เพื่อที่เราจะเน้นขายในเรื่องคุณภาพ และรูปลักษณ์ของสินค้า 
มากกว่าปริมาณค่ะ
comment86-1:ตอนนี้เราอยู่ในภาวะขาดแคลนแรงงานนะครับ

เอาง่ายๆ ตอนนี้แรงงานแบบใช้แรง หายากมากๆ แรงงานแบกหาม เขาหากันวันละ 4-5ร้อยบาทเข้าไปแล้วนะครับ ขนาดต่างด้าวยังเล่นตัวเลย คนเราถ้ามีทางเลือก เขาก็ไปงานที่สบายและเงินดีทั้งนั้นแหละครับ หมดยุคแรงงานทาสราคาถูกไปนานแล้ว
comment86-2:ถ้าแบบนี้ผู้ประกอบการไทย ต้องพึงสังวรณ์แล้วค่ะ 
เพราะคนสมัยนี้ ไม่เหมือนสมัยก่อน ความอดทนน้อยลง
เนื่องจาก lifestyle ที่เปลี่ยนไปตามเวลา

เราเองก็ต้องปรับตัวเช่นกัน ก็ต้องพยายามพัฒนาตรงนี้
โดยเน้นถึงความสุข ความสบายใจ ของแรงงานเป็นหลัก
เพิ่มเทคโนโลยีเข้าช่วย เพื่อคุณภาพงานที่ดี และปริมาณงานที่สม่ำเสมอ
ถ้าสวัสดิการดี package อื่นๆดี คิดว่าการหาคนมาทำงานตรงไม่น่ายากค่ะ
แต่ก็ขึ้นอยู่กับว่าเราจะกล้าลงทุนกับตรงนี้หรือเปล่า
comment87:ถึงจะเพิ่มค่าแรงขั้นต่ำ ก็รับเงินเดือนเท่าเดิม 
แต่ค่ากินอยุ่เพิ่มขึ้น
comment88:อยู่เมืองไทยสบายที่สุดแล้วครับ
comment89:เราเห็นด้วยกับจขกทนะ 

ส่วนตัวเราทำงานพาร์ททามที่เมกาได้ชั่วโมงละ 10 เหรียญนิดๆ (ค่าแรงขั้นต่ำ 8 เหรียญ)
ของเราถือว่าได้น้อยนะ พวกทีทำเสิร์ฟได้เยอะกว่านี้อีก แต่เราขี้เกียจ 555
เราทำอาทิตย์ละสองวัน อยู่ได้แบบทั้งเดือนจริงๆ (อาทิตย์นึงเราได้ $250) เดือนนึงก็พันเหรียญ
ค่าข้าวที่นี่ ถ้าจะกินแบบอารมณ์ร้านหิ้วกลับบ้านก็จะประมาณ 7-8 เหรียญแต่ปริมาณมากกว่าที่ไทย 2-3 เท่า (กินข้าวทีไทยไม่เคยอิ่มอ่ะ 55)
ส่วนของสด ก็แล้วแต่ ผักมันจะขึ้นๆ ลงๆ แล้วแต่วัน (ก็รอตอนมันถูก) แต่รวมๆ น่าจะแพงกว่าไทย 2-3 เท่า
มะระกิโลละ $2.3 (80 บาท)
ผักบุ้ง โลละ $5 (150 บาท)
บักชอย โลละ $2 (60 บาท) แครอทลูกใหญ่ประมาณ 15 บาท ถ้าเป็นผักฝรั่งจะถูกหน่อย
ส่วนขนมแล้วแต่จะซื้อ ถ้ารู้แหล่งราคาประมาณขนมที่ขายตามห้างที่ไทยก็ซื้อที่นี่ได้ หรือรอตอนดึกๆ ที่ลดราคา 55

ค่ารถไฟที่นี่ (เราอยู่บอสตันนะ) ขึ้นรถไฟต่อรถเมล์ได้ฟรี ค่าขึ้นคือ 2 เหรียญ (ตอนนี้ขึ้นมาเป็น $2.1 ละ) 
ค่าที่อยู่ก็แปรผันตามรายได้ขั้นต่ำค่ะ

ส่วนพวกของใช้ใน Target ไรงี้ พอๆ กับไทยเลย บางทีช่วยลดๆ ก็ถูกกว่าที่ไทยอีก เสื้อผ้าถ้าก็แปรผันตามรายได้ขั้นต่ำ แต่ได้คุณภาพที่เพ่ิมขึ้น

ง่ายๆ คือค่าแรงที่นี่
15 นาที ซื้อขนมปังประมาณถึงนึงได้แล้ว
20 นาที ซื้อสตาร์บัคได้แล้ว
1 ชม. ซื้อข้าวกับบ้านปริมาณ 2-3 เท่าของที่ไทย 
1 ชม. ดูหนังได้ 1 เรื่อง (หรือหลายเรื่องถ้าจะเดินวนเอาในนั้น 55)
1 ชม "ซื้อหนังสือได้ 1 เล่ม" บางทีไม่ถึงด้วย บางเล่มทำแค่ครึ่งชม.ก็ได้แล้ว บางเล่มหนาๆ ใหญ่ๆ ต้องทำ 2 ชม 
2 ชมกว่าที่นี่ ซื้อตั๋วรถไฟ รถเมล์แบบ weekly pass ได้เลย
ทำงาน 3 วันซื้อพวก Ipad, Iphone ไรงี้ได้แล้ว 
ไม่ต้องทำงาน ก็ได้ฟรีๆ คือสภาพอากาศที่ดีมาก มลพิษน้อยสุดๆ ขนาดเราอยู่ในเมืองนะ

แต่ค่าอะไรที่แพงก็น่าจะเป็นพวกค่ารักษาพยาบาล โหดร้าย ราคาน่าจะประมาณเอกชนที่ไทยมั้ง (หรือแพงกว่า)

เราก็อยากให้ไทยขึ้นเงินเดือนและค่าครองชีพนะ แต่ตามหลักเศรษฐศาสตร์มันก็ยากเนอะ

Edit เพิ่มค่ะ
comment90:ถ้ารถแพงเพราะภาษี

ทำไม BMW เครื่อง 2.0 ราคา 2 ล้านกว่าบาท
แต่ Honda เครื่อง 2.0 ราคา ไม่ถึงล้าน
Hyundai เครื่อง 2.4 นำเข้าทั้งคัน 1.8 ล้าน

มันไม่ใช่แค่ภาษีหรอกครับ
มันคือ Brand Image 
จะให้ลดราคา ภาพลักษณ์ก็ต่ำลงเช่นกัน

แต่พอเทียบราคามือ 2 
ใช้มาพอๆกัน 
BMW จะเหลือ 8-9 แสน
Honda เหลือ 5 แสน
แถม BMW ไม่มีคนเอาด้วยสิ เพราะราคา 8-9 แสน สู้ไปออก Honda มือ 1 ดีกว่า
comment90-1:"Honda เครื่อง 2.0 ราคา ไม่ถึงล้าน"

ไม่ทราบว่าฮอนด้ารุ่นไหนครับ???

ซีวิคตัวท๊อปนี่ก็ล่อไปเกินล้านแล้วนะครับ อย่าว่าแต่โฉมนี้(2012)เลย โฉมเก่าปี 2006 ตัวท๊อปก็ล้านเหมือนกัน

...เงินล้านเดียวเมืองนอกนี่เขาได้รถสปอร์ตขับกันแล้วนะครับ เมืองไทยซีวิค/อัลติสตัวท๊อปยังไม่ได้เลย 55+

http://www.honda.co.th/th/civic
comment90-2:ภาษีนำเข้ารถยนต์ที่ไม่ได้ประกอบในเมืองไทย 300% ค่ะ

BMW รุ่นกลางๆ Series 5 ที่ยุโรปราคาประมาณ 1-2 ล้าน
เมืองไทยขายคันละไม่ต่ำกว่า 3 ล้าน

เคยทำเอกสารนำเข้า Rolls Royce ให้ลูกค้า เมืองไทยมีแค่ 2 รุ่น
ราคาต้นทุนอยู่ที่ประมาณ 3-4 แสนดอลลาร์ (ประมาณ 10 กว่าล้านบาท)
ราคาขายปลีกในประเทศไทย ประมาณ 30-40 ล้านบาทค่ะ
comment90-3:90-1
ผมไม่ได้บอกนี่ครับว่าตัวท้อป 
Mazda3 ตัวไม่ท้อป ก็ไม่ถึงล้านครับ

90-2
ถ้าเทียบตัวนำเข้า
StepWagon Spada 2.0 ประกอบญี่ปุ่น ขายอยู่ 1.9 ล้าน
Hyundai Sonata ตัวท้อป (น่าจะ 2.4) ขายอยู่ 1.8 ล้าน
comment91:ค่าครองชีพ มันต้องเปรียบเทียบกับรายได้ตลอดเวลานะ  
ประเทศที่คนมีคุณภาพชีวิตที่ดี  ค่าครองชีพเมื่อเปรียบเทียบกับรายได้ต้องต่ำๆครับ       

ส่วนถ้าเพิ่มค่าครองชีพให้สูงแล้วจะกดดันให้รายได้สูงตามมา ผมไม่เห็นด้วย  ผมเห็นตาม คห 5
comment92:เงินเดือนไม่ใช่ว่าจะได้ 15000 ทุกคน

พี่ของเพื่อนเราทำอยู่หน่วยงานรัฐแห่งหนึ่งได้เริ่มต้น 9000

ตั้งแต่บอกจะขึ้นเป็น 15000 ละ

ฐานเงินเดือนมันไม่ได้สตาร์ท 15000 ทุกคน

ครอบครัวเราทำธุรกิจส่วนตัวได้รายรับหลักแสน หักค่าใช้จ่ายต่างๆ

ไม่มีเหลือเก็บ พี่สาวเรา (ลูกพี่ลูกน้อง) ไปเรียนต่อ ป.โท 

ที่เมกา ตอนนี้จบแล้ว เป็นทำงานกับร้านอาหารได้วันละ

2-3 ร้อยเหรียญ มีเหลือเก็บเยอะ ทุกวันนี้ออก benz cla

จะเอาเงินเก็บมาเปิดร้านอาหาร

รายรับได้พอๆกันแต่รายจ่ายมันต่างกันครับ
comment92-1:ตามนั้น  หลานจบปริญญาปีนี้  เพิ่งหางานได้ 12,000  ก็ดีใจแล้ว  แต่อาศัยบ้านพ่อแม่อยู่ ก็พออยู่ได้
comment92-2:พี่สาวทำร้านไหมครับ อยากทำบ้าง 555
comment92-3:92-2 

ทำอยู่ดีซีครับ ไม่ทราบเหมือนกันครับว่าร้านไหน

ตอนนี้เป็นผู้จัดการร้านอาหาร ได้ 200 เหรียญ

แต่สมัยก่อนเป็นพนักงานเสิร์ฟ ได้รวมๆทิปแล้วก็ 200 กว่าเหรียญครับ
comment93:ไม่เคยอ่านข่าวเหรอครับ  พอข้าราชการเงินเดือนขึ้น 5% ข้าวของก้อจะขึ้นราคารอไว้เลย 

ผมว่าแทนที่จะไปขึ้นค่าครองชีพ เราน่าจะพยายามควบคุมค่าสินค้าต่างๆมากกว่า

ตอนที่รัฐบาลที่แล้วประกาศขึ้นค่าครองชีพ  ซีพีออกมาบอกเลยว่าสนับสนุนเพราะตัวเองจะให้หาโอกาสในการขึ้นราคาสินค้าตัวเองไปด้วยนะครับ
comment93-1:มันขึ้นกันเป็นอัตราส่วนไง เมื่อราคาของขึ้นเงินเดือนก็ขึ้น ประมาณ 2:1 = 6:3 แต่พวกของที่ขายเหมือนต่างประเทศเช่น รถยนต์ iphone มันไม่ได้ขึ้นตาม สินค้าใน ซุปเผอร์
comment93-2:ถึงคห. 93-1 มันขึ้นเป็นอัตราส่วนตรงไหนคะ เงินเดือนขึ้น 5% แต่ข้าวแกงขึ้นทีจานละ 5 บาท ถ้าปัจจุบันราคา 35 บาท ขึ้นอีก 5 บาทนี่เท่ากับขึ้นไป 14.29% เลยนะคะ
comment93-3:93-1  อัตราส่วนตรงไหนครับ ของอุปโภคบริโภคขึ้นทีไม่ใช่ 5% นี่ครับ  ส่วนไอโฟนหรือรถยนต์ที่คุณบอกไม่ขึ้น เพราะราคาต้นทุนมัน fix ไว้เรียบร้อยแล้ว  อีกอย่างพวกอีเลคโทรนิคกับสินค้าตามตลาดมันแทบคนละเรื่อง   

คนไม่ได้ซื้อไอโฟนทุกวันนะครับ แต่คนยังคงต้องกินข้าว อาหารต่างๆทุกวัน  วันละ 3 มื้อ อีกด้วยนะครับ
comment94:ก่อนอื่นควรเข้าใจพื้นฐานเศรษฐกิจก่อนนะครับ 

ประเทศเรามีฐานมาจากการรับจ้างผลิต และใช้ต้นทุนต่ำในการแข่งขันกับประเทสอื่น ซึ่งเป็นเรื่องปกติของประเทศกำลังพัฒนา
ดังนั้นถ้าให้มีค่าครองชีพสูง เราจะไม่สามารถแข่งขันได้
comment95:เอาเรื่องค่าจ้างกันก่อนเลยดีกว่า...

ค่าจ้างขั้นต่ำ 300  บาท

ลองคิดดูง่ายๆ การที่จะกีดกันไม่ให้แรงงานต่างด้าวข้ามมาเอาประโยชน์ส่วนนี้ทำได้หรือไม่....?????

ตอบ... ทำไม่ได้...เพราะ คุณจ้างคนไทยล้างจาน กับ จ้างต่างด้าวล้างจาน..skill ในการล้างจานมีความแตกต่างการหรือไม่...คนไทยอาจจะดีกว่านิดหน่อยคือฟังคำสั่งภาษาไทยรู้เรื่อง แต่ต่างด้าวฟังไม่เข้าใจแต่สุดท้ายการล้างจานเป็นการทำงานที่ไม่ต้องใช้ skill ด้านภาษาอะไรมาก ทำให้ดูรอบ สองรอบก็ทำได้แทบไม่ต้องใช้ภาษาอะไรเลย...คุณเป็นนายจ้างคุณจะยอมจ่าย 300 หรือ 200 หรือบางทีอย่างถูกๆก็ 100 บาทต่อวัน นั่นหมายถึงคุณจะสามารถลดต้นทุนในการผลิตลงไปได้พอสมควรกรณีที่ต้องมีคนจ้างจานสัก 10 คน(ร้านอาหารใหญ่ๆ)

ประเทศไทยไม่ใช่ประเทศเดียวที่ปวดหัวกับแรงงานข้ามชาติ แม้แต่ อเมริกา อังกฤษ ญี่ปุ่นเองก็ปวดหัว แต่ละประเทศมีวิธีการกีดกันแรงงานต่างด้าวแตกต่างกันไป บ้างก็ใช้วิธีการทางขั้นตอนเอกสาร บ้างก็ใช้วิธีการโซนนิ่ง บ้างก็ใช้วิธีการเรียกเก็บภาษีจากต่างด้าวแพงๆ

วิธีการที่จะจัดการแรงงานต่างด้าวที่เข้ามามีผลประโยชน์ในเรื่องค่าจ้างคือ ในเมื่อไหนๆ จะเปิด AEC แล้ว แทนที่แรงงานต่างด้าวจะเดินทางเข้ามาในไทยเพื่อรับค่าแรงส่วนต่างที่มากกว่าที่พวกเค้าได้รับจากประเทศเค้า... คนไทยเองก็ต้องไปสร้างงานที่ประเทศเค้าซะเลยอย่างตอนนี้ที่ อเมริกา จีน ญี่ปุ่น ทะยอยกันเข้าไปเปิดโรงงานในประเทศพม่า ลาว และ กัมพูชาแล้ว...นั่นจะทำให้แรงงานต่างด้าวเกิดการเปรียบเทียบ เพราะจะทำให้การจ้างงานในประเทศสูงขึ้นอย่างแน่นอนและการไล่บ่าของแรงงานจะค่อยๆลดลงเอง..แต่ต้องใช้เวลา(ดีไม่ได้จะเกิดการขาดแคลนแรงงานขึ้นเพราะการแย่งแรงงานกันเอง)
comment95-1:ที่ทำงานเรา มีแรงงานพม่า จ่าย 300 เท่าไทยนะคะ

แต่ทำงานคือทำงาน ฝึกหน่อย ก็ทำได้เท่าคนไทย(ด้านการใช้แรงนะให้จัดของก็พอทำได้) แต่ขยันกว่าเยอะ

อู้น้อยกว่า ใช้ได้มากกว่า ไม่เกี่ยงงาน
comment96:ต้องคิดถึงคนจนในประเทศที่มีมากไว้ก่อน  เขาได้เงินขึ้นมาเป็น 300  จากเดิมอาจได้รับอยู่ 240    แต่ค่าข้าวจานละจาก 25-30  (ข้าวราดแกง 2 อย่าง)  ตอนนี้ 35-40   วันนึง กิน 3 มื้อ   ลองคิดดูว่า  ไอ้ที่ขึ้นค่าแรงมา จะคุ้มไม    ยังไม่รวมของอื่นนะ
comment97:จริงๆเลยในใจคือถ้าอยากให้ประชาชนในประเทศกินดีอยู่ดีก่อนอื่นเลย..

รณรงค์ให้ใช้สินค้าไทย ยิ่งพวกทำในประเทศครบวงจร ต้องช่วยเหลือให้มากๆ ทำอย่างไรก็ได้ที่ทำให้คนในประเทศเรามองสินค้าของคนไทยเป็นของดี เพราะสุดท้ายแล้วไม่ว่าคนไทยจะมีรายได้สูงขึ้นแค่ไหน แต่เอาเงินไปซื้อมือถือ ซื้อรถยนต์ ซื้อเสื้อผ้าแบรนด์นอกหมด รายได้ที่มันได้ขึ้นมามันก็ไม่ได้มาช่วยปั่นเศรษฐกิจในประเทศ 

ถ้าคนรวย เอาแต่ไปไล่ซื้อที่ดิน ไล่ซื้อรถผลิตนอก และเพชนนิลจินดา เงินรายได้ส่วนนี้มันแทนที่จะกลับเข้ามาพัฒนาประเทศมันกลับไปพัฒนาต่างประเทศเสีย
comment98:ค่าแรง part time ที่ ร้าน KFC ญี่ปุ่น ชั่วโมงละ 1,200 เยน ตีเป็นเงินไทย 360 บาทต่อชั่วโมง

ค่าน้ำเปล่าขวด 500 ml.  กดตู้ ราคา 110 เยน  ตีเป็นเงินไทย 33 บาท ( ที่เอาน้ำเปล่า เพราะทุกประเทศมีเหมือนกัน )

ค่าแรง 1 ชั่วโมง ซื้อน้ำได้ ทั้งหมด  10 ขวด

---------------------------------------------------------------------------------------------------------------------------------

ค่าแรง part time ที่ ร้าน KFC ไทย ชั่วโมงละ 50 บาทต่อชั่วโมง

ค่าน้ำเปล่าขวด 500 ml.  ราคา 7 บาท ( ที่เอาน้ำเปล่า เพราะทุกประเทศมีเหมือนกัน )

ค่าแรง 1 ชั่วโมง ซื้อน้ำได้ ทั้งหมด  7  ขวด

---------------------------------------------------------------------------------------------------------------------------------

พอมองออกไหมครับ ว่าที่ไหนทำงาน ลบ ค่ากินค่าอยู่  ต่อ ค่าแรง แล้ว มีเงินเหลือเก็บมากกว่ากัน
comment98-1:น้ำเปล่าไม่ได้ครับ เพราะว่า น้ำเปล่าญี่ปุ่นมันเปนไรที่ หากินได้แทบทุกที่ฟรีๆ (ระบบประปา เจริญไปไหนต่อไหนแล้ว)
ดังนั้นน้ำเปล่าเค้าจึงแพง เพราะส่วนมากจะเป็นน้ำแร่ ต้องเอา Coke ครับอันนี้สากลมาก
comment99:คิดแปลกๆนะ
comment100:เข้าใจครับว่ามันมีข้อดีแต่ตอนนี้ประเทศไทยยังทำไม่ได้ครับ จุดขายเราตอนนี้พูดตรงๆคือถูกครับ
ถ้าสมมุติตื่นมาพรุ่งนี้ค่าครองชีพเงินเดือนสินค้าเราเท่าญี่ปุ่น 
เราจะไม่ต้องห่วงเรื่องค่าน้ำมันเพราะมันถูกมาก ทองก็ถูกลงนะครับซื้อใส่กันได้ตามสบาย
ส่งลูกเรียนเมืองนอกค่าใช้จ่ายพอๆกับเรียนในไทย

แต่
ประเทศเราจะเอาไรกินครับ 
การท่องเที่ยวจุดขายส่วนนึงคือดีและถูก (แต่ผมยังเชื่อว่าเรายังมีดีนะคงทรุดซักพักนึงแต่สุดท้ายก็ปรับตัวได้แต่คงเปลี่ยนรูปแบบไปเยอะ)
ภาคอุตสาหกรรมสิครับรายได่หลักของเรา เราเป็นแค่ผู้ผลิต ค่าแรงขึ้นสิบเท่าพอนึกออกมั้ยครับ 
ใครจะมาลงทุนในเมื่อที่อื่นถูกกว่ามากๆๆๆ  ตอนนี้เราอาจบอกว่าเราฝีมือดีกว่าแต่มันก็ไม่ได้ห่างกันมากขนาดนั้น
สิ้นค้าส่งออกทั้งหลายราคาขึ้นตามค่าแรง อาหารที่เคยบอกว่าเป็นครัวโลก บวกค่าแรงเพิ่มเป็นสิบเท่าแล้วจะไปแข่งกับใครได้ครับ ใครจะซื้อ
ภาคเกษตรส่วนตัวผมว่ามันก็เพิ่มมุลค่าได้แค่ระดับนึง ลองดูนะครับ
มูลค่าการส่งออกข้าวของไทยปีนี้คาดว่าอาจอยู่ที่ 150,000 ล้านบาท
ผลประกอบการซัมซุงเฉพาะไตรมาสแรก(เน้นว่าเฉพาะ)ราว 270,177 ล้านบาท

ประเทศเรายังทำธุรกิจที่ใช้ต้นทุนถูกเป็นจุดแข็งอยู่ครับ
ถ้าวันนึงเราไม่ได้แค่รับจ้างทำเหมือนทุกวันนี้เราจะเป็นแบบที่คุณอยากให้เป็นเองแหละครับ
comment100-1:นี่ก็ถูกต้องครับ

ผมดีใจที่ยังมีคนไทยเข้าใจอะไรจริงๆอยู่
comment101:คนไทย 70 ล้านคน  เป็นเศรษฐีจริงๆ กี่คน  เป็นชนชั้นกลางพอเลี้ยงตัวได้ กี่ล้านคน  เป็นคนจนที่มีเงินใช้ไม่พอชนเดือน กี่สิบล้านคน  อย่างมองอะไรเพียงแค่สิ่งรอบตัว  แล้วโดดข้ามไประดับโลกเลย  แค่ลดความเหลื่อมล้ำตรงนี้ก็ไม่มีปัญญากันแล้ว
comment102:ปัญหาคือว่า บ้านเรา ค่าครองชีพสูง แต่ รายได้ต่ำและเป็นประเทศกำลังพัฒนามากกว่าครับ
ถ้า เป็นประเทศที่พัฒนาแล้วค่ารองชีพสูงตามไปด้วย จะไม่ว่าเลย
comment103:คนที่ยังท่องแต่ว่า ค่าแรงขั้นต่ำขึ้นเป้นสามร้อย ทำให้คนตกงาน นี่ออกไปดูโลกภายนอกบ้างครับ

แรงงานที่ได้เงินขั้นต่ำ ประเภทแรงงานแบกหามน่ะ หาคนไม่ได้แล้ว เข้าข่ายขาดแคลนแรงงานด้วยซ้ำ ต่างด้าวยังเล่นตัวเลย เพื่อนผมหาคนงานแบกของไปส่งลูกค้า ให้ตกวันละ4-5ร้อย ยังหนีหาย ทิ้งงานกันบ่อยๆ ถ้าเขามีทางเลือกที่สบายกว่า ได้เงินใกล้เคียงกัน เขาก็ไม่ทำหรอกแบกหาม

แรงงานราคาถูกหมดยุคไปนานแล้ว ที่บอกว่าโรงงานต้องการแรงงานถูกๆน่ะ ยังมีเหลือด้วยหรือ? โรงงานเย็บผ้า เย็บรองเท้า ย้ายหนีไปเวียดนามหมดแล้ว ตอนนี้อุตสาหกรรมหลักของไทย(ตามGDP)คือ electronic ต้องการแรงงานมีทักษะล้วนๆครับ ซึ่งแรงงานส่วนนั้นได้ค่าแรงเหนือกว่าค่าแรงขั้นต่ำมาเป็นสิบปีแล้วก็ว่าได้

ที่จะบ่นเดือดร้อนก็SME เล็กๆที่ไม่ยอมปรับตัว จะกดค่าแรงอยู่ท่าเดียวนั่นแหละ อีกประเภทก็มนุษย์เงินเดือนทั้งหลาย เดือดร้อนแทนเถ้าแก่?

ป.ล. แต่ปีหน้าแหละเผาจริง ไม่เกี่ยวกับค่าแรงสามร้อย แต่เพราะทั้งเศรษฐกิจโลกซบเซา ผสมกับไทยที่ตกต่ำสุดๆจากการปิดประเทศ
comment104:ง่ายๆนะครับ  การที่เราอยากให้ของถูก ทำให้อำนาจซื้อของเราเพิ่มขึ้นนะ หมายความว่าถ้าเงินเรามีเท่าเดิม แต่เราซื้อของได้มากขึ้น กลับกัน ของชิ้นเดิม ใช้เงินน้อยลงในการซื้อ.      ใครจะไม่ชอบ??

ซึ่งอันนี้ไม่สัมพันธ์กับค่าครองชีพของประเทศอื่น เพราะแต่ละประเทศก็มีทุนสำรองคลังไม่เท่ากัน ระดับเทคโนโลยีไม่เท่ากัน การพึ่งพิงเศรษฐกิจนอกประเทศไม่เท่ากัน ระดับเงินเฟ้อก็ไม่เท่ากัน อัตราค่าจ้างไม่เท่ากัน  ทำให้อำนาจซื้อไม่เท่ากัน 

งงมั้ยครับ?
comment105:เห็นกระทู้นี้แล้ว เศรษฐศาสตร์สมควรจะเป็นวิชาบังคับในมหาลัยจริงๆค่ะ บังคับสองตัวคือเศรษฐศาตร์จุลกับมหภาค
ไม่ใช่วิชาเลือกแบบที่เป็นอยู่  คนไทยควรรู้ความเป็นมาเป็นไปทางด้านเศรษฐกิจของประเทศตัวเองในระดับนึง
เพราะมันกระทบทุกอย่างจริงๆ  

อีกอย่างนึงนะคะ ที่ทำให้ค่าจ้างของไทยไม่สูง คือการทำธุรกิจของคนไทยไม่หลากหลาย
เห็นใครทำอะไรบูมขึ้นมาก็แห่กันทำธุรกิจแบบเดียวกัน เมื่อซัพพลายมันเยอะ ก็ขายแพงกว่ากันไม่ได้มาก
เมื่อขายแพงไม่ได้ กำไรย่อมน้อยกว่า นำมาซึ่งรายได้ที่น้อยค่ะ ทางแก้ปัญหาคือ การมีหัวครีเอทของผู้ประกอบการ
ที่ควรมีความกล้าฉีกแนวสินค้าของตนจากตลาดที่อาจจะสร้าง unique ให้กับตัวสินค้า และสร้างมูลค่าที่สูงขึ้นให่แก่ตัวสินค้าได้
แต่ทุกอย่างมันมีความเสี่ยง ก็ขึ้นอยู่กับผู้ประกอบการที่จะมาวิเคราะห์ความเสี่ยงอีกค่ะ ไม่รู้ว่า จขกท เรียนอยู่ชั้นไหน แต่ถ้ายังไม่เข้ามหาลัย
เราขอแนะนำให้เรียนอีคอนค่ะ มีประโยชน์จริงๆ
comment106:นี่ขนาดไป work & travel นะ -_-
comment106-1:ชื่อก็บอกอยู่แล้วว่า work & travel 
คนที่ไปส่วนใหญ่ก็ไปขายของ เลี้ยงเด็ก จะได้ความรู้อะไรเท่าไหร่
comment107:ค่าครองชีพมันต้องสมดุลระหว่างรายได้กับราคาสินค้าอุปโภคบริโภคครับ  
แต่ผมอยากให้ดอกเบี้ยสูงกว่าที่เป็นอยู่ เพราะอยากให้มันสมดุลกับ เงินเฟ้อ มากๆหน่อย เช่น ดอกเบี้ยเงินฝากออมทรัพย์ 3% เท่ากับเงินเฟ้อที่ 3%
แต่ก็เห็นใจคนที่ต้องกู้ครับ เพราะเจอดอกเบี้ยเงินกู้ซัก 10% เข้าไปก็แย่ แต่เงินเฟ้อมันแต่ระดับ 2-3% แบบนี้ เงินฝากออมทรัพย์ไม่มีความหมาย
ต้องโยกเงินไป ลงทุนแบบอื่น เช่น หุ้น ตราสาร กองทุน ซึ่งพวกนั้นมันก็มีความเสี่ยง
comment108:มันคนละเรื่องกันคะ

ถ้าจะเอาเรื่องฝรั่งวัยเกษียรแห่มาใช้ชีวิตหรูๆในเมืองไทย เพราะค่าครองชีพบ้านเราถูก

นั่นไม่ใช่เรื่องค่าครองชีพถูก แต่เป็นเรื่องค่าเงินเราอ่อนคะ
comment108-1:ไม่เกี่ยวกับค่าเงินครับ..
comment109:ค่าครองชีพสูงไม่ว่า ถ้าฐานเงินเดือนควรเขยิบตามค่าครองชีพ

แต่นี้ค่าครองชีพขึ้น แต่เงินเดือนเท่าเดิม 
ฐานเงินเดือน ปริญญาตรี อยู่แบบเดิมมากี่ปีแล้ว หลายสิบปี ก็ยังเท่าเดิมค่ะ
comment110:ปักกกก
comment111:อีกเรื่องที่เราเข้าใจผิดกันเยอะ คือเราเป็นประเทศกสิกรรม และควรใช้กสิกรรมเป็นจุดแข็ง

รายได้เราส่วนใหญ่มาจากอุตสาหกรรมครับ และมองไปได้เลยทั่วโลก ไม่มีประเทศเจริญแล้วที่ไหน เน้นเกษตรกรรม
เพราะเกษตรกรรมเป็นสิ่งที่เพิ่มมูลค่าได้ยาก และอัตราการบริโภคจำกัด 

เกษตรกรก็เหมือนกัน ประเทศเจริญแล้วมีรายได้ดี เพราะมีเกษตรกรจำนวนน้อย แค่ 5% ของประชากร ลองนึกภาพว่าเราผลิตข้าวได้เท่าเดิม แต่เรามีชาวนาแค่ 5% ของประชากร(ลดลง 5-6 เท่า) สิครับ เราจะพบว่าชาวนามีรายได้ดีขึ้นมาทันควัน เพราะตัวหารมันลดลง
comment112:กระทู้ล่อเป้า

ให้คนเข้ามาด่า

โฮะๆๆๆๆๆๆๆ

ประเทศไทย จงเจริญครับ !!!
comment113:ก็อยากให้ค่าครองชีพสูงขึ้นนะ แต่เงินเดือนไม่ขึ้นตามนี่สิ่ เพลียจิต
comment114:เมืองไทยมีดีอย่างเดียวคืออาหารถูกแต่คุณภาพ มาตรฐาน ความปลอดภัย ยังแย่อยู่
ส่วนเรื่องอื่นๆคุณภาพชีวิตแย่ รถแพง  บ้านแพง ไม่เหมือนอเมริกา ขนาดค่าแรงขั้นตํ่ายังสามารถมีคุณภาพชีวิตดีกว่าคนไทยระดับเงินเดือนสามหมื่นบาทแน่นอน
comment114-1:อาหารไทยไม่ถูกนะครับ ถ้าเทียบกับรายได้ถือว่าเราแพง
comment114-2:ผมว่าอาหารไทยคุณภาพดีนะครับ เลือกกินดีๆหน่อยจะเห็นได้เลยว่า อาหารไทยราคาไม่แพง และก็ดีกว่าต่างประเทศเยอะมากๆๆๆ
comment115:รถหรูอย่าง BMW  หรือ ของเล่นราคาแพง อย่าง LEGO เคยพูดไว้เมื่อนานมาแล้วว่า
ถ้าคนไทยหันมาบริโภคมากขึ้น เราก็ขายในราคาถูกลงได้ เนื่องจากมีการผลิต / นำเข้าในปริมาณมาก
ต้นทุนก็ถูกลงไปเรื่อยๆ แตทกวันนี้แพง เนื่องจากขายได้น้อยชิ้น การจะมาตั้งกำไรน้อยๆ คงเจอ margin ขาดทุนตายพอดี
*** สองสิ่งนี้ในอเมริกาและประเทศเจริญแล้ว อื่นๆ ในโลก ถูกกว่าเรามาก ทั้งในกรณีวัดกันตรงๆ และเทียบค่าเงิน
      วัดกันตรงๆ = แปลราคาที่ขายใน ประเทศเค้า มาเป็นเงินเราเลย ก็ถูกกว่า
      เทียบค่าเงิน = แพงกว่าเรา 2 เท่า แต่รายได้มากกว่าเรา 10 เท่า แบบนี้ก็ถือว่าถูกกว่าเรา 5 เท่าอยู่ดี


จะมีสักกี่ครอบครัวละที่ไปบริโภคสินค้าเหล้านี้ได้จนทำให้ต้นทุนมันถูก บ้าป่าว ขนาด เยอรมันผลิตเองเค้ายังไม่ได้มองว่ารถยี่ห้อนี้ถูกเลย.
comment116:คุณขา ค่าครองชีพประเทศชาวบ้านเค้าสูงกว่าเรานะคะ ถึงแม้ข้าวของเค้าจะแพงกว่า จะให้เราขึ้นราคาสินค้า ข้าวของ นั่นไม่ได้แปลว่าเรารวยนะคะ
comment117:ไป work & travel เพื่อไปเปิดโลกกว้าง กลับมาา...... เหมือนจะเปิดสมอง 
ผลักดันค่าครองชีพ ก่อนรายได้ต่อหัว ....
แถมไม่รับฟัง ใครที่เขาวิจารณ์มา ...........
ผมว่ากลับมาอยู่ในกะลาแบบเดิมก็ดีนะ.... จะได้ไม่ฟุ้งซ่านนนนน....
comment117-1:อย่างน้อย ผมจะรู้หรือไม่รู้ ผมก็เปิดประเด็นขึ้นมาถเถียงมากมาย ปัญญาและความก้าวหน้ามันก็มาจากการที่เรายกประเดนมาถกกันเพื่อหาปัญหา และทางแก้ปัญหาแหล่ะครับ  หรือต้องนั่งเงียบดักดานอยู่ในกะลาเหมือนคุณ วันๆไม่มีประ้ดนอะไรในหัวสมองให้ขบคิดเล่น กลวงโบ๋ ?? แบบนี้คือไม่ฟุ้งซ่านสิ มันไม่จริงหรอกครับที่ทุกคนจะฉลาดจนนั่งดงียบๆ ก็ตรัสรู้ได้ทุกสิ่ง คนที่ไม่สงสัยอะไรเลย เค้าเรียกคนโง่ครับ ไม่ใฝ่จะรู้ คนดูถูกคนอย่างคุณก็ด้วยครับ
comment117-2:แค่คำว่า "ค่าครองชีพ" คุณก็เข้าใจผิดละครับ
ผมไม่จำเป็นที่จะต้อง อธิบายอะไรต่อ...
Work @ Travel ให้สนุกนะครับ..... 
ถ้าเป็นไปได้ เปลี่ยน จาก Travel เป็น Study จะดีมากนะครับ...
comment118:Germany GDP per capita ต่อวัน = 4,258 THB ในขณะที่อาหาร 1 มื้อ = 630 THB ค่าอาหาร 1 มื้อ = 14.8% ของรายได้ต่อวัน
Thailand GDP per capita ต่อวัน = 504 THB ในขณะที่อาหาร 1 มื้อ = 50 THB ค่าอาหาร 1 มื้อ = 9.9% ของรายได้ต่อวัน

ตัวเลข%ไม่ต่างกันมาก แต่คุณภาพต่างกันเยอะ ทั้งคนทั้งของ
comment118-1:50 บาท นี่เน้นแป้ง ด้วยรึเป่าครับ
comment119:ผมชอบคำถามของคุณ จขกท นะครับ
มันน่าเอามาคิดดี
comment120:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
comment120-1:ราคาทองมันไม่ได้ขึ้นกับค่าครองชีพสักเท่าไรนะครับ
comment121:คุณเข้าใจอะไรผิดรึเปล่าครับ

รายได้มันไม่สัมพันธ์กับรายจ่าย แต่ต่างประเทศเค้าขัดส้วมไปมาก็เที่ยวต่างประเทศได้ชิวๆแล้ว

คนไทยล่ะ ขัดส้วมทั้งวันจะได้กินอิ่มรึเปล่าก็ไม่รู้ - -
comment122:กด Vote ครับ << ..
comment123:ไทนแลนด์ คนจนอุ้มคนรวย

ที่ต่างประเทศ คนรวยอุ้มคนจน
comment124:สำหรับเราก็ต้องการค่าครองชีพสูงๆเหมือนกัน แต่เงินรายได้ต้องสูงตามด้วย
comment125:จขกท. คงอายุยังไม่มาก ภาระยังน้อยอยู่
     ทุกคนในโลกใบนี้ อยากจะรายได้สูง ๆ รายจ่ายน้อย ๆ กันทั้งนั้น
comment126:รายจ่ายมากขึ้น แต่รายได้ลดลง มันไม่รอดหรอกคะ พอมีนโยบายขึ้นค่าเงินขั้นต่ำมา บริษัทส่วนใหญ่ก็มองเป็นต้นทุนที่เพิ่มขึ้น ทุกอย่างเลยลดหมด หั่นกันทุกอย่าง ของก็แพงขึ้น คนก็จับจ่ายน้อยลง คนค้าขายก็ตายกับตาย จะให้ค่าครองชีพสูงขึ้น ก็ต้องกระตุ้นเศรษฐกิจด้วย - - ไม่ใช่จ่ายอย่างเดียว ไม่ได้เลย พูดตรงๆ ขายของอยู่ทุกวันนี้ แย่มาก คนซื้อหายหมด
comment127:หลักเศรษฐศาสตร์ ง่ายๆ ง่ายมากๆ

ประเทศไทย ไม่ได้พึ่งพา เกษตรกรรม ในการดำรงชีพ ของประชาชนส่วนใหญ่ในชาติ
หลักๆ ยังเป็น ด้านอุตสหกรรมรวมถึงแรงงานด้านต่างๆที่ไม่เกี่ยวกับเกษตรกรรม ที่ สร้างรายได้ ให้กับ ประชาชน ส่วนมาก
ทีนี้พอมามองตรงนี้แล้วมันเกิดอะไรขึ้นบ้าง  (การลงทุน)  ใครคือผู้ลงทุน ประเทศไทย 
มีนักธุรกิจ ที่ลงทุนในต่างชาติน้อย แต่ หากินกับคนในชาติมาก แต่มีจำนวนการลงทุนน้อย
จึงเป็นชาวต่างชาติ ซะส่วนมาก ที่เข้ามาลงทุน ในไทย  เพราะ เป็นประเทศที่ 
ค่าแรงถูก  เป็นปัจจัยสำคัญ และนอกจากค่าแรงถูก ยังมีค่าเงิน ที่ อ่อนค่า เหมาะสมแก่การลงทุน
ยกตัวอย่างง่ายๆ แค่ประเทศเราค่าเงิน อยู่นิ่งๆ  ค่าเงินไอกัน มันร่วง ประเทศเราก็เยี่ยวแตก แล้ว เพราะ นั่นคือสัญญาณ ของกำลังทุน มันจะ ชลอตัว
ทำให้เศรษฐกิจของประเทศเราขาด สภาพคล่อง ต้องหาทาง ทำลาย ความเชื่อถือ ของค่าเงินตัวเอง เพื่อให้ เกิดสมดุล ทางการเงิน
ทีนี้ เราลองย้ำกลับมาว่า หากค่าครองชีพ เราสูง ค่าแรงสูง  จะเกิดอะไรตามมาบ้าง 
เค้าไปลงทุนที่ประเทศที่ เค้าสามารถ จะสู้กับค่าเงินที่นั่นไหว  เพราะไม่ได้มีแค่เราประเทศเดียว ที่ต้องแย่งงานกัน  สมัยนี้ สร้างโรงงาน ไม่กี่เดือนก็เสร็จแล้ว
เราพร้อมกันแล้วหรือไม่ที่จะ เอา ข้าว ส้มโอ มะกรูด มะนาว  มาเป็นหลักประกัน ในการ ลงทุน ภายในประเทศ เพื่อยกระดับค่าเงิน ให้เราอยุ่กิน อย่าง อยู่ดีมีสุขมีงานมีการทำ ทั่วทุกคน ?
จริงๆ มันมีมากกว่านี้อีกหน่อย แต่ขี้เกียจพิมพ์ละ
comment128:เรื่องค่าครองชีพที่ จขกท.เปรียบเทียบกับต่างประเทศนั้น มีสมาชิกหลายท่านอธิบายไว้แล้ว ใจความก็ไม่พ้นเรื่อง สัดส่วนค่าครองชีพต่อรายได้ หรือ อัตราแลกเปลี่ยนระหว่างประเทศ ลองศึกษาเรื่อง real wage เพิ่มเติมครับ อาจจะพบว่าค่าครองชีพไทยเราไม่ได้ถูกซักเท่าไหร่เลย

จาก คหสต.ของ จขกท. ผมค่อนข้างเห็นแย้งระหว่างเหตุกับผล ครับ
จขกท.บอกว่า ค่าครองชีพเพิ่ม จะกดดันรายได้ให้เพิ่ม กำลังซื้อเพิ่มตาม และขายสินค้าได้มากขึ้น เกิด Economy of scale

ราคาสินค้าปัจจุบันมักจะปรับเพิ่มหรือลด โดยมีปัจจัยจาก ราคาสินค้าในอดีต+อัตราเงินเฟ้อ+การคาดการณ์(คาดการณ์รายได้ของผู้บริโภค)
ดังนั้น คหสต.ผมเชื่อมั่นว่า เมื่อรายได้โดยเฉลี่ย/หัวปรับเพิ่มขึ้น กำลังซื้อในระยะสั้นเพิ่มขึ้นเพราะราคาสินค้ายังปรับเพิ่มไม่ทัน เริ่มเกิดภาวะเงินเฟ้อ จากนั้นภาคการผลิตจึงเริ่มมีการเปลี่ยนแปลงราคาจากสมการข้างต้น ท้ายที่สุด ราคาสินค้าจึงปรับเพิ่มขึ้น กำลังซื้อก็ลดกลับมาเท่าเดิมหรือต่ำกว่าเดิม ไม่เกิด Economy of scale เพิ่มขึ้นในระยะยาวครับ

ปัญหาอยู่ตรงนี้แหละครับ ถ้าราคาสินค้าปรับเพิ่มในอัตราที่มากกว่ารายได้ ทำให้ Real wage ลดลง คนที่ดีใจในช่วงแรกๆที่ค่าจ้างเพิ่ม กว่าจะรู้ตัวอีกทีว่าแท้จริงแล้วกำลังซื้อลดลง ท่านก็เห็นคนบ่นกันเต็มเมืองแล้วครับ

สมมติต่อไปครับ (ขออธิบายย่อ ๆ) ถ้าราคาข้าวของ ค่าของชีพ พุ่งขึ้นอย่างที่ จขกท.ว่า เช่น ข้าวจานละ 200-300 นั่นเท่ากับว่า ณ ค่าจ้างขั้นต่ำ 300 บาท/วัน จะมีคนพอใจทำงาน ณ ค่าจ้างขั้นต่ำ 300 (Labor Supply) หายไปจำนวนมาก(300 ไม่พอกิน ต้องไปหางานอื่นทำ) เมื่อประกอบกับปัจจัยด้าน sticky-wage ผลที่ตามมาจะเกิด recessionary gap (ลองหากราฟประกอบดูครับ) แรงงานจะตกงานจำนวนมาก(เพราะแรงงานเลือกงาน ขอเพิ่มค่าจ้าง ภาคการผลิตปรับตัวไม่ทัน อุตสากรรมอื่นๆปรับเพิ่มราคาสินค้าไม่ได้ หรือหันไปใช้เทคโนโลยีอื่นแทนคน) ในระยะสั้นเกิดการถดถอยทางเศรษฐกิจ Real GDP ของประเทศลดลง

หากจะกล่าวให้ยืดยาวไปอีก การที่แรงงานมีงานทำน้อยลง อาจจะทำให้เกิดภาวะเงินฝืด ซึ่งส่งผลเสียต่อการ Growth GDP

คหสต.ของผม ผมเห็นด้วยกับ จขกท.เฉพาะเรื่องที่มีคนบ่นๆว่าของแพง โดยไม่พิจารณาสาเหตุ และไม่เกิดคำถามว่าราคาของที่แท้จริงมันแพงขึ้นจริงหรือไม่ ผมยังจำได้ในยุคที่มีการจะเพิ่มค่าแรงขั้นต่ำ 300 และ 15,000 สำหรับปริญญาตรี นักวิชาการหลายท่านออกมาเตือน และเสนอว่าควรจะเพิ่มค่าจ้างแบบขั้นบันได สาเหตุก็เพราะจะเกิดเหตุการณ์ Hyper Expected แบบที่กำลังเป็นจนทำให้มีคนมาบ่นว่าข้าวของแพงนี่แหละครับ (ลองจินตนาการถึงการเทน้ำซักขันใส่อ่างน้ำ ถ้าเทน้ำช้าหน่อย มีเทคนิคบ้าง น้ำก็จะเพิ่มขึ้นอย่างช้าๆ และกระเพื่อมน้อยกว่าการเทน้ำหมดขันตู้มเดียวครับ)

ส่วนคำถามที่ว่า ค่าครองชีพถูกดียังไง? ผมมองว่าจะถูกหรือแพงไม่ใช่สาระครับ แต่มันควรจะสมดุลไม่มากไม่น้อยเกินไป ..ถ้าจะให้ยกหาข้อดีบ้าง ก็คงจะเป็น การลดตัวเลขด้าน Consumption เพื่อไปเพิ่มการลงทุน(Investment) เศรษฐกิจจะได้เติบโตต่อไปได้ หรือเพิ่มการออมอันจะเป็นประโยชน์ต่อระบบเศรษฐกิจโดยรวมไม่น้อยเหมือนกันครับ

ผมอาจไม่ได้ตอบคำถาม จขกท.นะครับ ผมแค่แชร์ คหสต.ผมไปเรื่อยครับ
comment128-1:เดกอีค่อนแน่ๆเบย 55555
comment129:ปรบมือให้ จขกท. ค่ะ   กับการตั้งกระทู้ที่มีผู้สนใจเข้ามาตอบมากมาย
comment130:"ค่าครองชีพสูงขึ้น แต่เท่าที่ดูคุณภาพชีวิตคนไทยก็ดีขึ้นนี่ครับ สบายกว่าคนสมัยก่อนมาก"
"มีรถใช้กันมากขึ้น รถไฟฟ้าก็มีใช้ ไปไหนมาไหนสะดวก อยากดูอะไรก้ได้ดู กิน เที่ยว ชอป ดื่ม ง่ายดาย"

...มันผิดตั้งแต่คุณเอาคุณภาพชีวิตของ "คนกรุงเทพ" ไปพูดถึงคุณภาพชีวิตของ "คนไทย" โดยภาพรวมแล้วครับ

ยิ่งถ้าเป็นคนต่างจังหวัดที่ไม่ใช่ "คนกรุงเทพ" คุณจะยิ่งเห็นภาพชัดเลยว่าค่าครองชีพประเทศนี้มันแพงมาก
comment131:จขกท ก็ถูกส่วนนึงครับ แต่มองแค่มุมเดียว มันก็จะถูกแค่ส่วนเดียว

เข้าใจว่าอาจจะยังมีประสบการณ์น้อยครับ อีกหน่อยก็คงมองโลกภาพรวมได้กว้างและละเอียดขึ้น

เศรษฐศาสตร์ ไม่ใช่ คณิตศาสตร์ ครับ มันไม่ได้มีตัวแปร x y ที่มองเห็นชัดเจนและมีสูตรตายตัว

ที่แน่ๆ ไม่มีใครคาดเดาได้แม่นยำ 100% ครับ ว่าทำอย่างนี้ เป็นอย่างนี้ ที่ประเทศนี้ แล้วจะเกิดอะไรขึ้น
comment132:ตามหลักเศรษฐศาสตร์จริงๆแล้วทำแบบนั้นไม่ได้ครับ
เพราะระบบเสดกิจไทยมันไม่เอื้ออำนวย  และนิสัยคนไทยครับ 

คนต่างประเทศเขาเก็บภาษีคนรวยแล้วเอาภาษีนั้นไปใช้ให้เกิดประโยชน์สูงสุด  ตั้งแต่ระบสาธารณสุขไปจนถึงการศึกาาขั้นพื้ฐานครับ
แต่ถ้ามาเก็บในคนไทย  แน่นอนเลย  คนรวยหนีภาษาีกันตรึมครับ  ดูอย่างง่ายๆเลยเรื่องภาษาีที่ดินกับภาษีมรดกนี่คนรวยโอนไปให้ลูกหลานกันหมดละครับ

เช่นข่าวนี้ครับ
[Spoil] คลิกเพื่อดูข้อความที่ซ่อนไว้http://teen.mthai.com/the_boy/81414.html  แค่นี้ก้ทำไม่ได้แล้วครับ

ส่วนการเพิ่มค่าครองชีพให้สูงขึ้นนั้น  ก็ทำให้ราคาสินค้าแพงขึ้นใช่มั้ยครับ  ดูในมุมมองสองมุมมองนะครับ
คนจน  ได้ซื้อสินค้าที่แพงขึ้นในขณะที่ค่าแรงยังไม่เพิ่ม ก็ยิ่งทำให้จนไปเรื่อยๆ

ส่วนคนรวย  ได้ซื้อสินค้าในราคาที่ถูกขึ้น

ส่วนคนขาย  รัฐบาลเก็บภาษีเพิ่มมากขึ้น  แต่คนขายทำไงครับ  ผลักภาระภาษีไปให้คนซื้อน่ะสิครับ  ก็วนไปที่คนจนเหมือนเดิม

มันไม่ก่ให้เกิด comparative advantage เลยนะครับ  ยิ่งทำก้ยิ่งทำให้เกิดช่องว่างระหว่างคนรวยกับคนจนเพิ่มมากขึ้น

หลักง่ายๆครับ

จาก เดกอีค่อน ปีสามครับ

มีอีกหลายเรื่องครับ นี่แค่เกริ่นเท่านั้นเองครับ
comment133:ตอนแรกเราก็ว่าค่าครองชีพที่ไทยแพง แต่พอไปลาว ห้องน้ำ 8 บาท ตามสั่งขั้นต่ำ 60 (คนลาวก็จ่ายราคานี้นะคะ)
แถมเงินเดือนราชการคนลาวหลักพันต้น ๆ โอ้ว เลิกคิดไปเลยว่าประเทศไทยค่าครองชีพสูง
ปล. คนลาวเลยต้องปลูกผัก เลี้ยงไก่ หมู วัว เก็บฟืน พกปิ่นโต

เข้าเรื่อง จะบอกว่าการที่ค่าครองชีพสูงแล้วเงินเดือนจะสูงตามนี่ไม่จริงนะคะ อ้างอิงจากลาว
comment133-1:เข้าใจว่าลาวเขาไม่ผลิต นำเข้าจากไทยเป็นส่วนใหญ่
อยากรู้ประวัติศาสตร์เหมือนกัน
ว่าหลังอาณานิคมฝั่งเศสผ่านไปแล้ว
เกิดอะไรขึ้น ...

ที่เคยสัมผัส คนรวยก็จะรวยมาก(ต่างจากคนไม่มี)
ธรรมชาติประเทศเขาก็ยังสมบูรณ์ สวยงาม
ผู้คนก็น้ำใจดีงามเลยทีเดียวเชียว ^ ^
comment134:เห็นหัวข้อแล้วขอ log in เข้ามาตอบหน่อย
จริงๆเราเห็นด้วยมากเลยนะ ที่จะให้ประเทศเราเป็นประเทศพัฒนาแล้ว ค่าครองชีพสูงขึ้น เพราะนั่นหมายความถึงคุณภาพชีวิตที่ดีขึ้น และอีกอย่างคือ เป็นความคับแค้นส่วนตัวที่เห็นคนไทยที่มีการศึกษาดี แต่ต้องมารับเงินเดือนเกณฑ์แบบไทยๆ เห็นต่างชาติทำงานแปบเดียวมาถลุงเงิน หาของถูกๆในเมืองไทยได้ เมืองไทยดูไม่มีคุณค่าเลย 
แต่เราต้องยอมรับอย่างนึงคือ การจะดิ้นรนให้ของแพงอย่างเดียวไม่ช่วยอะไรเลย สุดท้ายเงินเฟ้อ ของอาจจะไม่ได้แพงขึ้น แต่ค่าเงินไม่มีความหมาย
สิ่งที่ต้องทำคือเราต้องติดอาวุธให้คนในประเทศ
อาวุธนั้นคือการศึกษา เมื่อคนในประเทศมีการศึกษา การพัฒนามันก็ทั่วถึง ค่าจ้างก็สูงขึ้น แรงงานก็แพงขึ้น
แบบนี้ค่าครองชีพแพง เราไม่ต้องทำงานหนักมาก แต่ก็ซื้อของได้สบายๆ แม้ของจะแพงก็ตาม
แต่ก็อย่างว่า ประเทศเรามัน Third world country มาเป็นชาติแล้ว Income per capita ไม่มีทางสูงขึ้นหรอก ถ้าเราไม่สร้างคุณค่าทางประชากร มันก็แค่นั้น
comment135:เออ เมริงรวยยยย
comment136:เคยดูข่าวช่อง3ครับ เรื่องที่บ.หนึ่ง ไปเปิดสาขาที่กัมพูชา
สินค้าเป็นรถไถ ราคาขายในไทย8แสน/คัน
ไปขายที่กัมพูชา 9แสน/คันครับ
แต่ค่าแรงขั้นต่ำกัมพูชา ได้วันละ 100บาท

ผมแทบจะร้องไห้แทนคนกัมพูชาเลยครับ ต้องทำงานหนักกว่าเรา3เท่า ถึงจะมีเงินซื้อสินค้าไทยได้
ส่วนคนไทยเราก็ต้องทำงานหนักกว่าฝรั่งอเมริกา 7 เท่า ถึงจะมีเงินซื้อสินค้าอเมริกาได้ครับ
จะเห็นได้ว่าถ้าเรายังไม่ผลิตสินค้าที่เป็นเทคโนโลยีเอง มัวแต่จะซื้อจากเมืองนอก ค่าครองชีพก็จะแพงอยู่อย่างนี้

ส่วนเรื่องค่าอาหารที่มันยังแพงเมื่อคิดเป็นเปอร์เซนต์ต่อรายได้นั้น ผมก็ไม่เข้าใจตรงนี้เหมือนกันครับ
(อาจจะมาจากต้นที่ แก๊สและค่าขนส่ง ที่เราต้องนำเข้า)
comment137:เพิ่งเคยเห็นคนบอกว่าอยากให้ค่าครองชีพแพงๆ เกิดมาก็เพิ่งเคยเจอนี่แหล่ะ.
คุณพูดในมุมมองของมนุษย์เงินเดือนเพียงด้านเดียว. ไม่ได้ดูลักษณะสังคมทั่วไปของไทยเลย.....
ลองมาดูชาวบ้านที่เขาหาเช้ากินค่ำบ้าง.
คุณมองแต่ด้านมนุษย์เงินเดือน ค่าครองชีพแพงขึ้น เงินเดือนจะได้มากขึ้น
แต่มีเยอะมากนะ คนที่หาเงินได้เป็นวันๆ เก็บผักตามคลองมาขาย จับปลาตามแม่น้ำมาขาย รับจ้างเป็นวันๆ ปลูกผักขาย 
ด้านเกษตรกรรมยังเป็นอาชีพหลักของคนไทยส่วนใหญ่นะ.
พวกนี้ของแพงขึ้น แต่รายได้เขาไม่ได้มากขึ้นนะ. 
แล้วค่าครองชีพที่สูงขึ้นก็ไม่ได้แปรผันตรงเป็นสัดส่วนเดียวกันกับเงินเดือนสักหน่อย
เงินเดือนคุณขึ้น 5ส่วน. ราคาของอาจขึ้นไปถึง 8ส่วน. คิดยังไงๆ ไม่มีทางที่เงินเดือนจะขึ้นทันเงินเฟ้อหรอก.
คุณก็แค่อาจจะรู้สึกว่า "เฮ้ย ช้นได้เงินมากขึ้น" แต่จริงๆแล้ว ค่าของเงินมันลดลงต่างหาก.
คุณได้เงินมากขึ้นก็จริง แต่ก็เพื่อมาจ่ายของชิ้นเดิม ที่ราคาแพงขึ้น.
สังเกตจากรถเมล์ก็ได้ง่ายๆ เมื่อก่อนตั๋วราคาเท่าไหร่ บาท, บาทสลึง? 2บาท
เดี๋ยวนี้รถเมล์ก็ยังวิ่งระยะทางเท่าเดิม, เป็นตั๋วกระดาษเหมือนเดิม , เป็นรถร้อนเหมือนเดิม. แต่ค่าโดยสารล่ะ? 
นี่แหล่ะอำนาจของเงินเฟ้อล่ะ. ซึ่งมันก็คือค่าครองชีพที่แพงขึ้นไง.
comment138:ตอนไปเรียนที่ญี่ปุ่น ส่วนใหญ่ก็จะซื้ออาหารเบนโต 500 เยนก็มีค่ะแต่เป็นเบนโตะจากร้านอาหารญี่ปุ่นที่เขาทำแบ่งขายจากที่ขายเป็นจานๆในร้าน ในนั้นก็จะมีข้าวโรยงาดำกับทงคัตสึมั่ง เทริยากิมั่ง ไก่ทอดคาราเกะมั่ง คาเระมั่ง แล้วก็จะมีเส้นสปาเก็ตตี้ผัดเนยเปล่าๆไว้อีกหลุม แล้วก็จะมีหัวไชเท้าดองไว้ให้ด้วย เท่าที่ดูก็สมราคานะคะ  ถือว่าถูกอยู่เหมือนกัน ส่วน300เยนจะมีขายในมินิมาร์ทค่ะ  ซึ่งก็จะจัดเซ็ตเป็นอีกแบบ  อาจจะดูแพงนะ ถ้าเทียบเป็นเงินไทย ตอนนั้นเรทอยู่ที่ประมาณ 0.37 ราวๆนั้นอะค่ะ ตกกล่องละเกือบ 200 ซึ่ง ณ ตอนนั้น ค่าแรงที่ทำร้านอาหารของฉันประมาณ1แสนเยน (ตีเป็นเงินไทยตอนนั้นประมาณ3หมื่นกว่าบาท) สามารถซื้อได้สบายๆ แต่พอกลับมาบ้านเรา เจอเบนโตะในซุปเปอร์มาร์เก็ตญี่ปุ่นแถวสุขุมวิท บางกล่องแค่150กว่า ยังคิดแล้วคิดอีก

สตาร์บัคก็เหมือนกันค่ะ ตอนอยู่ที่นั่น ฉันจะมีเมนูประจำอยู่ก็คือจาวาชิป แก้วนึงตอนนั้นก็420เยน ซื้อกินได้แทบทุกวัน เงินยังเหลือสบายๆ
แต่พอกลับมาบ้านเรา เมนูเดียวกันร้อยกว่าบาท ตัวเลขน้อยลงมาตั้งเกือบ4เท่า แต่คิดหนักกว่าตอนอยู่ที่นั่นเยอะ  เฮ้ออออ กลับไปกินที่นู่นอีกดีกว่า
comment139:ไม่ใช่แค่ค่าครองชีพถูกหรือแพงหรอกครับ
ประเทศเรามีปัญหาหมักหมมเยอะแยะเพราะปล่อยปละกันมานานแล้ว
เอาง่ายๆ การกระจายรายได้การแก้ปัญหารวยกระจุกจนกระจาย ใครกล้าแก้มั่งและจะแก้ยังไง
การสร้างความมั่นคงในการดำเนินชีวิตของประชาชน ใครกล้าประกาศบ้างว่าทำอย่างไรก็ได้
ต่อไปนี้คนไทย ทุกคนต้องได้รับปัจจัย4ครบถ้วน ต้องไม่มึคนอดตายในประเทศไทย
ต้องไม่มีข่าวคนอนาถาไร้บ้าน ไม่มีอาหารกินต้องเก็บผักหญ้ามาจิ้มน้ำปลากิน ใครกล้าประกาศบ้าง
ใครกล้าพูดว่าจะสนับสนุนการวิจัยและสรรค์สร้างเทคโนโลยีในประเทศไทยโดยไม่ต้องซิ้อเทคโนฯ
จากต่างชาติอีกต่อไป จะสนับสนุนให้คนไทยเป็นเจ้าของกิจการและสร้างแบรนด์ของตนเอง
โดยไม่ต้องเป็นแค่นายหน้านำเข้า รับจ้างขายหรือรับจ้างประกอบ อีกต่อไปใครกล้าพูดบ้าง
ปัญหาเรื่องอภิสิทธิ์ชนในประเทศ ทำผิดอะไรก็ไม่เคยผิดอยู่เหนือกฎหมาย ไม่ต้องรับโทษ
ใครกล้าอาสามาแก้บ้างและจะแก้ยังไง
การปฎิรูปที่ดินในประเทศไทยทำไมไม่เคยเกิดขึ้น ใครกล้าประกาศจะทำ ใครกล้าพูดว่า
ต่อไปนี้ทุกครอบครัวในประเทศไทยต้องมีที่ดินทำกิน ใครกล้ากล้าทำพูดบ้าง
ใครกล้าพูดว่าต่อไปนี้คนไทยทุกคนจะต้องรักและภูมิใจในท้องถิ่นของตน ทุกคนในท้องถิ่น
ต้องมาคิดมารวมพลัง ดูแลและสรรสร้างความเจริญให้แก่ท้องถิ่นของตนมากกว่าที่จะเข้าเมืองกรุง
หรือไปทำงานต่างประเทศ ใครกล้าป่าวร้องอย่างนี้บ้าง
เหนื่อย แต่จะบอกให้ก็ได้เคยมีคนพยายามทำมาแล้วแล้วก็พบจุดจบไปหมดแล้ว
ต้องหนีหัวซุกหัวซุนไปตายต่างประเทศทั้งหมด โดยเฉพาะพวกที่พยายามจะพลิก
โครงสร้างเศรษฐกิจของประเทศชนิดหน้ามือเป็นหลังเท้า พวกที่พยายามจะกระจายรายได้
พวกที่เสี้ยมให้ประชาชนฉลาดขึ้น พวกนี้ไม่เคยรอดดับอนาถทุกราย
ฉะนั้น ตื่นจากฝันครับ การทำให้รายได้เพิ่มขึ้น ข้าวของแพงขึ้นแก้ปัญหาเศรษฐกิจไทยไม่ได้
ต้องแก้ปัญหาอีกหลายๆอย่าง และขึ้นอยู่กับว่า"คุณเป็นใคร"คุณ"หนังเหนียว"แค่ไหนจะอาสามาทำ
ตื่นๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆ
comment139-1:เรายังฝันอยู่นะ อยากให้คนไทยมีความรู้มากขึ้น โดยเฉพาะด้สนเศรษฐกิจ
เราจะได้มองออกกันซะทีว่าใครกันแน่ที่จริงใจกับเรา
comment140:เงินเดือน 15,000

ค่าเช่าห้องล่อไป 3,800 รวมน้ำไฟเนท รวมแล้ว 5,000
ถ้าอยากอยู่ห้องถูกก็ออกไปชานเมือง แต่ค่ารถมันก็แพงขึ้นมากกว่าอยู่ในเมือง
ค่ารถก็ต้องเสีย
ค่ากินอีกมื้อละไม่ต่ำกว่า 40-50 บาท

ประเทศไทยเป็นประเทศที่รายรับไม่สัมพันธ์กับค่าครองชีพจริงๆ
comment140-1:ถ้ามีคนอยู่ได้ก็แสดงว่ามันสัมพันธ์กันอยู่นะครับ
comment140-2:อิอิอิ....ฟังดูเหมือนลำบาก...แต่ลองดูมุมอีกมุมสิครับว่าใครได้ประโยชน์......

ติ๊กต๊อกๆๆๆๆๆ


ก็คนที่เก็บค่าเช่ากับ ค่าเนท ค่ามือถือไงครับ......
comment140-3:ปกติ ค่าที่อยู่อาศัย (หรือผ่อนส่งบ้าน) ประมาณ 1/3 ของเงินเดือนก็เป็นปกตินะครับ
ค่าเช่าห้องอย่างต่ำที่เมืองนอก $4-500 นะครับ ค่ากินอยู่ที่เมืองนอกไม่ได้ถูกอย่างที่หลาย ๆ ท่านคิด
หลายท่านยกแต่ตัวอย่างเรื่องราคารถ ราคาของใช้ มา 
ลองมาเทียบราคาค่ารักษาพยาบาลบ้างมั๊ยหละครับ
ภาษีอีก โหดกว่าที่เมืองไทยมากนัก 
ลองไปสุ่มถามครอบครัวคนอเมริกันสิครับ มีเงินเก็บกันเท่าไหร่ 
รายได้ที่สูงกว่าในแต่ละที่ มันสะท้อนถึงค่าครองชีพที่ประเทศหรือรัฐนั้น ๆ
comment140-4:ฐานเงินเดือน ตปท สูงกว่าไทยก็จริง
แต่ภาษีโหดมากนะครับ ค่าเช่าก็หลักหมื่น
อยู่ไทยถ้าไม่ได้กินเที่ยวก็มีเงินเหลือเก็บครับ อยู่ต่างประเทศที่มีเงินเก็บกัน
เพราะเขาไม่ค่อยเที่ยวครับ เก็บเงินก้อนไว้เที่ยวทีเดียว
comment140-5:เห็นด้วยกับ 140-4 เรื่องฝรั่งเก็บตังค์มาเที่ยวทีเดียว พวกนี้ทำงานกันหนัก เพื่อเก็บตังค์มาอยู่ยาว 3-4 เดือน ช่วงที่ทำงานอยู่อาจจะไม่ค่อยได้ทำอย่างอื่นด้วยซ้ำ แต่เค้าใช้จ่ายหนักๆได้เพราะค่าเงินด้วยส่วนนึง  คนขับแท้กซี่ก็มาอยู่อย่างราชาที่นี่ได้ เพราะค่าเงินบ้านเราต่ำเตี้ย บางคนมาอยู่เฉยๆ เล่นๆได้ตั้งสองปี

แต่เค้าดีตรงที่ทำงานหนักแลกวันหยุดยาวๆได้ แต่บ้านเราไม่ให้หยุด อย่างมากแค่ 15 วัน และกว่าจะได้ 15 วันต้องทำงาน 2-3 ปีขึ้นไป เพลียตรงนี้
comment141:ผมจำได้ว่าตอนปรับค่าแรง 300 บาท เค้าก็ปรับเฉพาะคนที่ต่ำกว่านะ ส่วนคนที่สูงกว่า 300 บาทก็ยังได้เท่าเดิมอยู่
อีกกรณีก็คือเด็กใหม่เงินเดือนสตาร์ทสูงขึ้นน่ะจริง แต่คนที่อยู่มาก่อนหน้าไม่ได้โดนปรับขึ้น 
อย่างผมตอนที่ทำงานใหม่ๆสตาร์ท 10,000 บาท ได้ขึ้นปีละ 5% พอผ่านไปได้ 7 ปี ก็มีเด็กจบใหม่เข้ามา
แค่เงินเดือนสตาร์ทของน้องเค้าก็จี้ตูดผมมาติดๆแล้วครับ และข้าวของก็แพงขึ้นเรื่อยๆ ได้เงินเพิ่มแต่ก็เหมือนไม่ได้เพิ่มยังไงไม่รู้
comment142:ถ้าเทียบเป็น Purchasing power ประเทศเรานี่ค่าครองชีพอย่างสูงเลยนะ
comment143:อันดับแรก....

ต้องจัดการระบบสาธารณูปโภคให้เอื้อกับคนจน และไปเก็บแพงที่คนรวย

1. ค่าไฟถ้าใช้น้อยๆ ไม่ต้องเก็บหรือเก็บในอัตราที่ถูกมากๆ แต่ไปเก็บแพงๆ กรณีที่ทำเป็นลักษณะของห้างหรือ อุตสาหกรรม (อุตสาหกรรม จริงๆก็ต้องไปมองอีกว่า ถ้าเป็นสินค้าไทย ผลิตในไทย เกือบ 100% ก็ควรงดภาษีหรือ ให้ราคาค่าไฟที่ถูก) แต่ปัญหาที่เจอที่ส่วนใหญ่คนจนจะไม่ได้อยู่บ้านตัวเอง มักจะมาหาเช่าบ้านในเขตเมืองเพื่อสะดวกกับที่ทำงานดังนั้น ค่าใช้จ่ายที่เกิดจะไปเกิดกับเจ้าของที่พัก

2. ค่าเนท ค่ามือถือ.. ต้องถูกมากๆ เพราะไม่ว่าคนจนหรือรวยต่างก็ใช้เท่ากัน...ทำให้หารเฉลี่ยต่อรายได้ทำให้คนจนจ่ายแพงกว่าคนรวยมากๆ ตอนนี้การสื่อสารถือว่าเป็นสิ่งสำคัญต่อระบบเศรษฐกิจมากๆ ถ้าคนจนเข้าถึงได้ง่ายก็จะทำให้พวกเค้ามี "โอกาส" มากขึ้น จริงๆค่าเนทมือถือ ไม่ควรเกิน 100 บาทต่อเดือน...ถ้าทำได้เศรษฐกิจไทยจะเติบโตขึ้นอย่างมหาศาล ผมไม่เชื่อเรื่องที่ว่ายิ่งค่าโทรลดลง หรือค่าเนทลดลง จะทำให้ค่าใช้จ่ายในการดูแลระบบมากยิ่งขึ้น (อาจขึ้นแต่ไม่มากนัก) อย่างคนกินบุฟเฟ่สุดท้ายท้องมันรับได้เท่าไหร่ก็เท่านั้น... คนเรามันไม่โทรศัพท์ตลอดเวลาแน่ๆเพราะแบตมันจะหมด หรือ พอเนตเร็วคนมันก็ไม่ได้โหลดบิทตลอดเวลาเพราะหนังพอดีแล้วมันก็ไม่ดูซ้ำ หรือ เกมส์ที่เล่นแล้วมันก็ไม่ได้โหลดตลอดเวลา 

3. ค่าเดินทาง... จะต้องมีระบบการจำแนกให้คนจนสามารถจ่ายค่าเดินทางได้ถูกกว่าคนรวย....เช่น อาจจะใช้ข้อมูลบนบัตรประชาชนในการจำแนกระดับรายได้ เช่นค่ารถ ค่าเครื่องบิน ค่ารถไฟ สังคมไทยกลับกลายเป็นว่า คนรวยจะจ่ายถูกกว่าคนจน (ยกตัวอย่าง พวกสวัสดิการบอร์ดบริหาร หรือ สส. ที่ได้บินฟรีเป็นต้น)

4. ระบบการรักษาพยาบาล อันนี้ต้องยอมรับว่าห้ามแตะต้องโครงการ 30 บาทเด็ดขาด.... อันนี้ทำดีอยู่แล้ว...

5. ที่อยู่อาศัย  อันนี้สิคือปัญหาเพราะคนจนมักจะย้ายที่อยู่มาใกล้แหล่งงาน จากชนบทมาเช่าที่อยู่ในเมือง... รัฐจะต้องส่งเสริมให้มีการสร้างเขตอุตสาหกรรมให้ครบทุกจังหวัด โดยใช้มาตรการทางการภาษีและช่วยเรื่องสาธารณูปโภคให้กับเขตอุตสาหกรรมจะทำให้ประชาชนไม่ต้องเข้าเมืองมาทำงานหากแต่เพียงเดินทางอยู่ในจังหวัดตัวเอง... และ พอประชาชนในแต่ละจังหวัดมีความกินดีอยู่ดีแล้ว คนที่มีลู่ทางไม่อยากจะทำงานโรงงานก็จะพอมีเงินที่ได้จากโรงงานมาทำธุริกจส่วนตัวเอง อาจเป็นธุรกิจ SME หรือ การแปรรูปผลิตภัณฑ์สินค้าทางการเกษตรก็ได้...

6. การกระตุ้นเศรษฐกิจแบบคนไทยได้ประโยชน์เกือบ 100% จริงคือ "การกระตุ้นการท่องเที่ยว" เพราะสินค้าและบริการเกือบจะ 100% เป็นของที่ทำให้ประเทศและเป็นบริการที่กระจายกันอยู่ภายในประเทศแน่นอน 100% 

--------------------------------------------------------

แต่สุดท้ายทั้งหมดทั้งมวลแม้ว่าจะทำให้ประชาชนส่วนใหญ่เริ่มมีเงินมากขึ้น แต่ประชาชนก็ยังคงเอาเงินจำนวนมากไปเสียให้กับสินค้านำเข้าจากต่างประเทศอยู่ดีทำให้เงินที่ควรจะนำมาพัฒนาประเทศกลับตกไปอยู่ที่ต่างประเทศเสีย สุดท้ายก็ต้องมารณรงค์ให้ใช้สินค้าในประเทศให้ได้ก่อน..

นี้เป็นสาเหตุที่ไม่ว่าจะอัดโครงการประชานิยมแค่ไหน จะแจกเงิน แจกทอง แจกตั๋วแลกเงินอย่างไร มันก็มักจะไปตกอยู่กับ สินค้าประเภทเทคโนโลยี คอมพิวเตอร์ มือถือ ทีวี หรือ รถยนต์ ที่เป็นสินค้าของต่างประเทศอยู่ดี....พวกเค้าจะประหยัดกับค่าครองชีพแต่จะไปทุ่มกับสินค้านำเข้าราคาแพง ที่จะยกระดับฐานะของตัวเองอยู่ดี ถ้าไม่เชื่อลองนำเอา Time frame ของการอัดเงินไปให้ประชาชนกับยอดขายมือถือ ดูก็ได้ครับว่าสัมพันธ์กันหรือไม่....
comment144:ตอนนี้ค่าใช้จ่ายมันขึ้นครับ แต่รายได้ไม่ขึ้นตาม
ค่าใช้จ่ายตอนนี้ผมลองคำนวณคร่าวๆนะครับ

ข้าวจานละ40 มือนึง2จาน รวมน้ำ เฉลี่ย 100บาท วันละ 300บาท เดือนละประมาณ10000บาท
รถที่ต้องผ่อน+ค่าน้ำมัน ค่าดูและ อีกเดือนละ 10000บาท (ไม่ซื้อไม่ได้ครับ รัฐเค้าจัดโปรมาให้)
ผ่อนบาท หรือ ค่าเช่าห้อง +น้ำไฟ ก็อีก 10000บาท
ต้นทุนตรงนี้ก็30,000บาท  แล้วครับ ยังไม่มีเหลือเก็บเลย ยิ่งมีภาระที่บ้าน จะเก็บตังไปขอเมีย ยังไม่ได้เลยครับ

เงินเดือนขั้นต่ำต้อง50,000บาทครับ
แต่รายได้ขั้นต่ำจริงคือ 15,000 บาท

ก่อนที่จะให้ค่าครองชีพขึ้น ให้รายได้ขึ้นนำไปก่อนครับ
comment144-1:แต่ทำไมคนที่ได้หมื่นห้าเค้าก็อยู่ได้ละคะ สัดส่วนการคำนวณของแต่ละคนไม่เหมือนกันหรอก
comment144-2:ไม่เท่ากันก็ถูกครับ แต่ถามว่า คนหมื่นห้า มีเหลือเก็บมั้ย เป็นหนี้มั้ย ขอเงินคนอื่นใช้อยู่มั้ย
ก็ต้องมีครับ 

ผมก็รายได้ประมาณนี้ครับ แต่ผมกินข้าววันละ2มื้อ อยู่กับที่บ้าน รถของที่บ้าน ตัดไปได้ 2หมื่นครับ
ใช้เดือนละหมื่น มีเงินเหลือเก็บครับ
comment145:สมมติให้รายได้ขั้นต่ำ 300 บาท = 1 หน่วยอำนาจซื้อ....

ราคาปัจจุบัน ข้าวแกง 30 บาท = 0.1 หน่วยอำนาจซื้อ....
เครื่องเสียงนำเข้า 1,000 USD อัตราแลกเปลี่ยน 30฿ = 30,000 บาท = 100 หน่วย....

คุณให้ราคาข้าวแกงขึ้นเป็น 60 บาท = 0.2 หน่วย:
ถ้าสภาพเศรษฐกิจเดิมๆ ราคาเครื่องเสียงนำเข้าย่อมเป็น 200 หน่วย และอัตราแลกเปลี่ยนก็จะเป็น 60฿ สิ่งที่เปลี่ยนคืออัตราแลกเปลี่ยนครับ ไม่ใช่อำนาจซื้อของประชากร....

มันเป็นแค่ตัวเลข เปลี่ยนตัวเลขแต่เปลี่ยนสภาวะไม่ได้ ตัวเลขก็เข้าสู่สมดุลใหม่เท่านั้นเองครับ....

อยากให้เศรษฐกิจดี เราต้องผลิตสิ่งที่มีดีมานด์สูงให้ได้มากๆ ตัวเลขมันขยับเองครับ....
comment146:ก็ขอถามว่า แล้วเงินเดือนกับค่าครองชีพ มันไปด้วยกันหรือเปล่า 

จำได้สมัยไปเรียนตปท แค่เรียนภาษา แต่ทำงาน part time ไปด้วย เก็บแค่ 4 เดือน ไปเที่ยวญีุ่ป่นได้อ่ะ คิดแล้วก็เสียดาย
ถ้าขยันเก็บเงิน คงได้เยอะกว่านี้  ตอนนี้ ทำงานมา 5 ปี ยังเก็บเงินไปแค่พม่ายังไม่ได้เลย
comment147:ค่าแรง ขึ้นแพงได้ครับ

แต่.....คุณภาพ ต้องขึ้นตาม 

ยกตัวอย่าง อาชีพ สุดฮิป บ้านเรา "คนขับรถเมล์" ล่ะกัน

คนอเมริกา หรือ คนญี่ปุ่น 

อาชีพ คนขับรถเมล์ นี่ เค้ามีความรับผิดชอบมากนะครับ เค้ามีเกียรติ มีความภูมิใจในตัวเอง 

แล้วย้อนกลับมาดูบ้านเรา .... ไม่ต้องบรรยาย



ที่ญี่ปุ่น ค่าที่จอดรถริมถนน 30 นาที 200 บาท

คุณคิดว่า ถ้าบ้านเราเจริญแล้ว ยังมีใครจ่ายมั๊ยครับ

อันนี้ไม่เกี่ยวกับ รวย หรือ จน

ผมเห็น พวกมีปัญญาขี่เบนซ์ ขี่บีเอ็ม จอดริมทางซื้อของตลอด ช่วงตรุษจีน ที่เยาวราช 



มีปัญญาซื้อ แต่ไร้จิตสำนึก มันก็ไม่ช่วยนะคร๊าบบบบบบ
comment148:" เมื่อเรามีค่าครองชีพที่สูงขึ้นเป็นตัวกดดันให้ รายได้ขั้นต่ำสูงขึ้น"

ลาว พม่า ค่าครองชีพก็สูงนะคะ ราคาสินค้า อาหารแพงกว่าเมืองไทย ไม่เห็นรายได้เค้าจะสูงตามเลย
comment149:บ้านเราค่าครองชีพสูง รายได้ต่ำคะ เราจะเทียบให้ดูเมื่อปี 2007 เราไปอยู่อเมริกามาและได้ทำงานที่ Mcdonald นะคะ
ชั่วโมงนึง เราได้เงิน 7.5 เหรียญ ถ้าเรากิน cheese burger 1 ชิ้น แค่ 1 เหรียญ แสดงว่าเรามีเงินเก็บ 6.5 เหรียญ
แต่ถ้าเราทำ Mcdonald ที่เมืองไทย แต่ก่อนค่าแรงขั้นต่ำ ชั่วโมงละ 25 บาท  cheese burger 1 ชิ้น ราคา 30 บาท
ทำงาน 1 ชั่วโมงยังซื้อไม่ได้เลยคะ

และยิ่งสมัยนี้ กินข้าวกลางวันจานละ 40-50 บาท ยังไม่รวมน้ำ ขนม พอแล้วหรอคะสำหรับคนที่ได้เงินขั้นต่ำวันละ 300 บาท
อยากให้เงินเดือนเพิ่มขึ้น หรือค่าครองชีพต่ำลงคะ
comment149-1:คุณเคยอยู่ต่างประเทศคุณจะเป็นภาพ ถูกแล้วครับที่คุณอธิบาย
comment150:อ่านหัวข้อ แล้วตอบแบบง่ายเลยนะ เพราะทุกครั้งที่ค่าครองชีพขึ้น หรือทำท่าจะขึ้น  ของในตลาด ก็จะแพงขึ้นทุกที แม่ค้าพ่อค้าก็จะบ่นว่าของแพงก็เลยขายแพง  ค่ามอไซด์รับจ้าง ก็ขึ้นบอกข้าวของแพงไม่พอกิน  สรุปแล้วใครเป็นต้นตอทำให้ของขึ้นราคา  แล้วสุดท้ายค่าครองชีพที่ขึ้นก็ไม่พอกับราคาอาหารกับของใช้ทุกที
comment151:
comment152:คือเราเข้าใจจขกทนะ ค่าครองชีพมันก็ไม่ได้หมายถึงเเค่ค่าใช่จ่ายป่ะ รวมถึงรายรับด้วย ให้สูงตามกันทั้งสองอย่าง 
ประเทศอื่นเขาค่าเเรงสูง ค่าอาหารก็สูงตามไปด้วยจริงๆนะ ญปนี่อาหารเเพงกว่าไทยสามเท่าได้ ค่าไฟค่านำ้ ค่าจอดรถค่าโทรศัพท์ ราคาหนังสือเเพงไปหมด คือเหมือนของพื้นฐานเเพง เเต่โทรทัศน์มือถือนี่จะพอๆ กับบ้านเรา
เราก็โง่ๆ อยู่ไม่รู้ไรมาก งั้นเริ่มที่ปรับค่าเเรงมั้ย จากนั้นผลพวงของการปรับค่าเเรงคือค่าครองชีพก็สูงตาม ทีนี้คนที่จะเสียคือพวกส่งออกอ่ะค่ะ เพราะต่างประเทศไม่ได้มาขึ้นตามเรา เเต่เราก็ไม่อยากให้จุดเด่นของไทย เป็นคำว่าถูกอ่ะค่ะ การที่ค่าครองชีพตำ่ส่งผลให้คนไทยไม่กระตือรือร้น ไม่ขยันไม่ฝั่กใฝ่ด้วยรึเปล่า คือมันจะทำให้สังคมเครียดขึ้นเเน่นอน เเต่เราว่าตอนนี้ไทยอืดเกินค่ะ จุดขายก็คือถูกๆๆๆ นักท่องเที่ยวมั่วๆ ซั่วๆ เข้ามาไทยได้สบายๆ  เมืองไทยดังเรื่องเป็นเเหล่งกบดานของพวกนักเลงหนีคดีจากต่างชาติ  ดังเรื่องตลาดมืด การขายตัวถูกๆ ผับบาร์ถูกๆ ถ้าการที่เเพงขึ้นจะช่วยกระตุ้นคนเเละทำให้เราหันมามองที่คุณภาพมากกว่าที่จะเเข่งให้ถูกๆๆๆ ก็คงจะดี
อีกอย่างที่ควรจะปรับตามหากค่าครองชีพขึ้นก็คือสวัสดิการจากรัฐ ทำได้ดีกว่านี้ด้วยรึเปล่า
comment153:ขอนอกเรื่องนะคะ

1. บ้านเรายังไม่พร้อมสำหรับทุนนิยมแบบ 100%  กฏหมายควบคุมอ่อนกำลัง
2. เปิด AEC บ้านเราจะมีแรงงานที่มีคุณภาพมาจากต่างประเทศมากขึ้น และปัญหาอาชญากรรมก็จับมือกันมาด้วย
3. จีนคือเพื่อนบ้านที่อันตรายที่สุด 
4. คนไทย 1 คนต้องหาจุดแข็งตัวเองให้เจออย่างน้อย 1 อย่าง 
5. เราควรจะจับมือกับเพื่อนบ้านได้แล้ว  แต่เราทำไม่ได้สักที
6.คนไทยชอบด่าคนไทยด้วยกันให้ต่างชาติฟัง
7. การศึกษาไทยต้องเร่งพัฒนา"คุณภาพ" ไม่ใช่ใช้ปุ๋ยเร่งโตรัฐควรให้การสนับสนุนฟรีเรียนภาษาที่2 ให้แข็งแรงแบบภาคบังคับ
8. เก็บภาษีการค้าออนไลน์  ตามขั้นบันได
9. เร่งเก็บภาษีมรดก
10. เข้าจับตาเจ้าของที่นาที่แท้จริง เพราะต่อไปเกษตรกรรมที่แท้จริงอาจจะไม่ใช่ชาวนาแต่คือคนรับจ้างทำนา-สวน
comment154:ต้องแจม
อืม ขอตอบเพราะเคยไปอยู่ยุโรป1ปี บางคนไม่เคยไปอยู่อาจจะไม่ได้สัมผัสการใช้ชีวิตที่นั่นอาจจะมีมุมมองต่างไป เข้าเรื่องดีกว่า

สั้นๆเนอะ

ค่าแรงมาตราฐานของสวีเดน เดือนนึงๆ ประมาณ แสนกว่าบาทเงินไทย ยังไม่หักภาษี
ผมเคยกินอาหารในร้านอาหารไทย ผัดผัก1จานและข้าว รวมเป็นเงิน 65 Kr >292.5 บาท หึหึบอกชื่อร้านให้ด้วย ร้าน Mango Malmer
ผมซื้อพิซซ่า(ราคา10Kr) อร่อยมากๆ 45บาทไทย อิ่ม1 มื้อ Coke 12 Kr 
ผมถามว่า? รายได้เมื่อคิดกับค่าอาหารแล้ว คุณคิดว่าสมเหตุสมผลหรือไม่? ให้พิจารณานะ หลายๆท่านก็ช่วยคิดได้
comment155:มองต่ำเราเหลือ มองเหนือเราขาด
comment156:เงินเดือนของพวกเราปรับทันราคาบ้านมั้ย. บ้าน2ปี จาก3.5 เป็น 5.3ล้าน..คนก็บอกว่ารอฟองสบู่แตกๆๆ มันก็ไม่แตกซะที

คนขายมีเงินทุน  มีการระดมทุนอยู่ที่บริษัทค่อนข้างมาก..

คนพยามยามนึกไปถึงปี 40  บางคนก็เก็บเงินไว้  แล้วรอ ให้มันพังๆๆ เหมือนปี 40

จะซื้อของได้ในรมคาส่วนลด 80 เปอร์เซน..      มันก็ไม่ล่มสลายซักที

ราคาก็ถูกปั่น ราคาแพงขึ้นๆไปเรื่อย

คอนโดใหม่ขายหมด  แย่งกันจอง

แต่เอาไปขายต่อไม่ได้   เพราะ  มีของใหม่ขึ้นตลอด  ยกเว้นโซนที่ แน่นขึ้นไม่ค่อยได้แล้ว

เช่น ราชดำริ   ราชดำริ    สีลม    ราคา ตร ม  ละ 200000 "


ส่วนที่ คอนโดขายใหม่  ดีเวลอปเปอร์ เค้าก็เหลือส่วนต่างให้เราน้อยนิด  ไม่พอเก็งกำไรเลย..

แต่ ที่แน่ๆ  ราคา ไม่ยอมลงซะด้วย..

ยิ่งบ้านเดี๋ยว   ทาวน์โฮม   3 ชั้น ราคา ที่ควรขาย   2.7 ล้าน  ก็ปรับเป็น  3.7 ล้าน เลยเจ้าของได้กำไรเพิ่มฟรีๆ 1  ล้านต่อหลัง

แล้วคนกินเงินเดือน  จะซื้อได้ไง..    ก็ต้องหารายได้เสริม.  เอา 


***


วันนี้ พอดี  แวะกลับบ้าน  ไปหาพ่อซะหน่อย   กลับทีก็โทรถามพ่อๆ  บ้านหลังไหน  จำบ้านไม่ได้

ซื้อไว้หลายหลัง  ก็ ไม่ค่อยได้มา  หลังนี้ให้พ่ออยู่...   เราก็ลูกไม่ดี  ซื้อบ้าน แต่นานๆจะกลับจากคลองเตย มาสำโรง.

บ้านหลังที่ 4 นี้  ซื้อตอนช่วงหลังซัพไพรม์ใหม่ๆ   ผมบอกพ่อแม่ว่า ถ้าอยากขายบ้าน หลังเก่า ก็ขายช่วงนี้ละ

น้ำมันกำลังพีคๆ  ราคาประเมินบ้านจะสูง  ตามน้ำมันโลก


แต่พอช่วงซัพไพรม์  ปี 2551  -52  คนนึกว่าทุกอย่างต่ำหมด  แม้แต่แบงค์ก็ไม่รู้ว่าซัพไพรม์จะร้ายแรงแค่ไหร

ก็เห็นยังเอา บ้านมาเรหลัง  ลดกันแบบถูกๆเลยในช่วงนั้น  

ที่ดินแบริ่ง .ซอย  50  ตร วา  แค่ ล้านเดียว  ตกวาละแค่ 20000   เด๋ยวนี้  ล่อกันไปว่าละ 50000


พอก็ไล่ซื้อหุ้น   แล้วก็ไปหาซื้อบ้านหลังใหม่.   มือสอง ที่กว้างข้างๆ  ไว้ทำบ่อปลาคราฟ.  ทุกวันนี้ บ่อปลาคราฟยังไม่เสร็จเลย



.. แล้ว วันนี้เดินออกจากหมู่บ้าน  มาแวะ หมู่บ้านใกล้ๆ  ทำเลดี  แค่ หัวถนนเทพารัก พอๆ กับหมู่บ้านเรานิละ..


เมื่อ สองปีก่อน  ราคา  3.5   ล้าน  ปีต่อมาขึ้นเป็น 4 ล้าน แถม นิสสันมาสซ์ 1 คัน ซึ่งก็คือราคาบ้าน ยัง 3.5 ล้านเหมือนเดิม



ปี  55  56  เห็น ขยับราคาเป็น  4.5  ล้านบาทไม่มีแถมรถแล้ว  ผลมาจากการปรับเงินเดือน ปริญาตรีเป็น 15000


แล้วก็ช่วงนั้น  รัฐบาลเพือไทยมีการจะทำโครงการ  2  ล้านล้าน ทั้งถนน รถไฟ  ทำให้ราคาที่ดืน

พุ่งขึ้นอย่างมาก..

อย่าง อพาร์ทเม้น  ดีดี ติดถนนสุขุมวิท เทพารัก   มีกำลังซื้อได้เท่าไหร่  ซื้อไปเถอะ

ผมมองว่า ยังไง พอพวกนี้มาราคาต้อง พุ่งงขึ้นอีกมาก   โดยเฉพาะเรื่องปรับเงินเดือน 15000

ของจะราคา ขยับไปรอก่อนแน่ๆ   ..  

ผมก็ยังไงก็อยากซื้อดักไว้ก่อน  แต่จริงๆ  ชอบซื้อเป็นบ้านที่ มีที่ดินมากกว่า

คอนโดเป็นสิ่งที่ผมมองว่า  แพงและ ค้ากำไรเกินควร  แต่เราถือหุ้นเนี่ย   เราได้แน่ๆ  LPn   supali   ทุน บาทกว่าๆ

แค่ปันปผล ตอนซัพไพรม์  ก็  40 สตางค์  คิดเป็น 22 เปอร์เซนแล้ว




บ้านราคาปรับแพงมาก  อย่างเคยขายหลังเดินทาวน์เฮาไป 1 ล้าน แถวสำโรงวันนี้คือ เดินออกมา รถไฟฟฟ้าอยู่หน้าบ้านเลย

ในช่วงนั้น ขาย 1 ล้าน ตอนปี 2551 อย่างที่บอก..  เก็บหลังที่ 2 ไว้  แต่มาดูวันนี้สิ  คอนโดขึ้นใกล้ๆ

ราคาเริมที่ 2.2 ล้าน  35 ตร ม. แพงบ้าเลือดกันไปเลย   อย่างนี้ ซื้อ ทาวน์เฮา  มีที่ดินไม่ดีกว่าหรือ..

ส่วนอพาร์ทเม้น  มือ 2       25  ตร.เมตร     ก็ยังพอหาได้นะ..

ซึ่งผม ก็ไมท่แน่ใจ  ว่า  เด็กรุ่นใหม่  หรือ คนที่ซื้อ คอนโดราคา แพงกว่าบ้านมือ 2  ที่มีพื้นที่  มีที่ดิน


เค้ามีมุมมองแบบไหน   หรือ ว่า บ้านใหม่สมัยนี้ ก็อย่างที่เห็น  คือ ราคาบ้านใหม่ถูกปั่นราคาไปสูงมาก

มาก ๆ  กว่าที่เงินเดือนจะขึ้นได้ทัน   บ้านราคาขึ้นปีละ 10   15  เปอร์เซนต์

แต่เงินเดือนเรา เพิ่มปีหนึ่งกี่เปอร์เซน  กัน   อันนี้พูดถึงใน แบบ  เด็กจบใหม่เงินเดือน  10000    15000


แต่ เค้าว่า เด็กสมัยนี้ จบมา คิดก่อนคือ อยากซื้อไอโฟน กับรถเก๋งขับไปจีบสาว

ถ้าบ้านไม่ได้รวยมาแต่แรก   หรือ พ่อแม่มีบ้านอยู่แล้วก็ซื้อรถมาใช้  


ถ้าบ้านไม่มี
    แล้วซื้อรถก่อน  โอกาส  ซื้อบ้านได้จากยากมากเพราะ มันโชว์ในเครดิตบูโร    เครดิตมันเต็ม

แต่เด็กสมัยนี้  ท่องว่า อยากได้ รถ กับ ไอโฟนก่อน.
comment156-1:ต้องลองไปดูว่าบ้านถูกปั่น...

หรือ ต้นทุนในการสร้างบ้านถูกปั่นกันแน่... 

ลองย้อนไปดูราคา เหล็ก หิน ปูน ทราย สมัย ปี 2551 ดูเปรียบเทียบก็ได้ครับ....
comment156-2:ผมว่าที่ดิน. ที่ถูกปั่น..


บ้านแพงตามรา5าที่ดิน ..


วัสดุก่อสร้าง เพิ่ม 10 %  เพราะเป็นสินค้าควบคุม..


 เก็งกำไร. ตามแนวรถไฟฟ้า ด้วย
comment157:ถ้าจะพูดถึง "ความอยาก" ทุกคนอยากได้ รายได้ มากกว่าค่าครองชีพ อยู่แล้วครับ 

ไม่มีใครสนใจหรอกว่า ค่าครองชีพจะถูกหรือแพง ถ้ารายได้ของเขาโตขึ้นอย่างเป็นสัดส่วนเดียวกัน 

แต่ทุกคนรู้ดีไงครับ ว่า รายได้ของเค้าเนี่ย จะให้เพิ่มขึ้นน่ะ มันไม่ง่าย... 
เวลาของแพงขึ้นทีไร รายได้ไม่เห็นจะโตขึ้นตามไปด้วยสักที 

พอค่าครองชีพขึ้น แต่รายได้เท่าเดิม ... ทำไมจะไม่บ่นครับ???
comment158:จะว่าไงดีล่ะ เห็นด้วยกับความคิดนะคะ แต่...

ค่ามันสวนทางกันนะของทุกอย่างแพงขึ้น แต่เงินเดือนเท่าเดิม? ต้องกินต้องใช้ต้องจ่ายมากกว่าเดิม เงินเดือนก็ไม่ได้เพิ่ม
ที่ว่าเงินเดือนเริ่มต้น 7000 มันไม่ใช่ ป ตรีทุกคนนะคะ แล้วคนที่ไม่ได้ ป ตรีก็มีเยอะแยะไป คนที่เงินเดือนเขาไม่ถึง3000ก็มี ต้องเลี้ยงทั้งครอบครัวหลายๆคน แต่เงินเดือนรวมก็ไม่ได้ถึง7000 คิดว่าเขาพอหรอคะ มาตราฐานเงินเดือนที่ว่ากันมานั่นก็แค่ มาตราฐานเงินเดือน ท้งนี้ทั้งนั้นก็ขึ้นอยู่กับายจ้างตามที่คุณว่านั่นแหละค่ะ ตราบใดที่มันไม่สมดุลกัน ก็จะมีคนบ่น คนอะไรนี้ต่อไปแหละค่ะ มันไม่ใช่ปรับฝ่ายเดียว มันต้องปรับทุกฝ่าย นั่นก็ยากอีก
comment159:สรุปคือ เจ้าของกระทู้ อาจจะมีข้อจำกัดเรื่องการรอบรู้รายได้ของทุกสาขาอาชีพ ที่เป็นอยู่จริง จึงเหมาคิดว่ารายได้ของทุกสาขาอาชีพเป็นอย่างที่คิด

เพิ่มเติมให้ครับ นอกจากอาชีพกินเงินเดือนแล้ว อาชีพทำการเกษตรก็แย่ครับ ค่าเช่าที่ดินทำมาหากินแพงขึ้นๆ ปุ๋ย-ยา แพงขึ้นๆ ค่าแรง แพงขึ้นๆ ค่าน้ำมัน แพงขึ้นๆ ฯลฯ แต่.... เวลาได้ผลผลิตไปขาย กลับถูกลงๆ
comment160:อาหารแพงไม่ว่า ถ้าปริมาณได้สมกับราคา...
จ่ายเงินจานละห้าสิบบาทที่เมืองนอก ปริมาณบานเบอะ ต้องเอากล่องเอาถุงแบ่งใส่ครึ่งหนึ่งกลับไปไว้กินอิ่มได้อีกมื้อ
จ่ายเงินจานละห้าสิบบาทเมืองไทยกินได้แค่ครึ่งท้อง นึกว่าแฮปปี้มิลในโรงเรียนอนุบาลเสียอีก T_T
comment161:ค่าครองชีพและค่าแรง เป็นผลโดยตรงกับสภาพเศรษฐกิจ และความสามารถในการแข่งขันของประเทศหรือพื้นที่นั้นๆครับ

การกำหนดค่าแรงให้เหมาะสมกับภาวะเศรษฐกิจเป็นเรื่องที่ต้องดูในหลายมุม เราไม่สามารถจะขึ้นค่าแรงไปเรื่อยโดยที่ระดับความสามารถในการแข่งขันหรือศักยภาพเชิงธุรกิจในระดับต่ำ ถ้าเราขึ้นค่าแรงขั้นต่ำมากเกินจริงก็จะเกิดภาวะเงินเฟ้อคือป้ายราคาสูงกว่ามูลค่าของที่ควรจะเป็น และถ้าเราขึ้นค่าแรงมากเกินกว่าระดับความสามารถที่แท้จริงก็ยกตัวอย่างเช่นให้ค่าแรงขั้นต่ำเท่ากับหมื่นนึงต่อวัน(เอาแบบเว่อร์ไปเลยนะ)ผู้ประกอบการก็ต้องขายของในมูลค่าที่คุ้มทุน ก็ต้องขายของที่แพงขึ้นจากเดิมของไม่กี่ร้อยก็ต้องขายเป็นหมื่น ถ้าของไม่สมราคาก็ขายไม่ได้หรือแข่งไม่ได้ สุดท้ายจะไม่มีใครอยากลงทุน พอไม่มีใครอยากทำธุรกิจ มันก็ถดถอย

ในบางประเทศไม่มีระบบค่าแรงขั้นต่ำคือปล่อยให้มันเป็นไปตามกลไกตลาด มันก็จะสะท้อนภาวะเศรษฐกิจอยู่ซักหน่อยคือถ้าเศรษฐกิจดีก็มีคนทำมาค้าขายเยอะก็ต้องการคนเยอะค่าแรงสูงขึ้น พอรายได้เยอะความสามารถในการซื้อก็เยอะ พ่อค้าแม่ขายก็ขึ้นราคาของเพราะผู้ซื้อมีกำลังซื้อมากขึ้น
comment162:จขกท ลองไปทำธุรกิจเองไหมครับ คนที่รับความเสี่ยงคือเจ้าของ ไม่ใช่ลูกจ้าง ในมุมมองเหล่านั้นเป็นมุมมองของลูกจ้างกินเงินเดือนครับ  แล้วข้าวของปรับขึ้นหมด แต่กิจการขยายตัวไม่ทัน ยิ่งตลาดบางอุตสาหกรรมเป็น red ocean เกิดตัดราคาสินค้าและบริการกันอุตลุด เจ้าของจะเอาเงินที่ไหนมาจ่ายลูกจ้างครับ
comment163:ผมสัมผัสได้ว่าบางทีการรับฟังความคิดของคนที่ 'เหมือนจะรู้น้อย' บ้างก็ดีเหมือนกันนะ เพราะการที่เรา 'เหมือนจะรู้เยอะ' เกินไปมันบล๊อคให้เราไม่สามารถสร้างอะไรใหม่ๆขึ้นมาบนกองความรู้เดิมๆได้อีก เพราะเราติดกับคำว่า 'เป็นไปไม่ได้' ซึ่งช่วงแรกๆของการอ่านกระทู้นี้ หรือเห็นหัวข้อกระทู้นี้ แว๊บแรกเลยผมรู้สึกว่า 'เด็กเมื่อวานซืน' และ 'คำถามโง่ๆ' กะว่าจะอ่านผ่านๆแล้วปิดไป ..แต่พอเริ่มซึมซับ และเห็นความตั้งใจที่จะหาคำตอบของเจ้าของกระทู้ (ผมยังอ่านไม่จบนะ พอดีอ่านบนมือถือมันปวดตา) ผมเลยเริ่มเปลี่ยนความคิด

คำตอบสั้นๆของคำถามนี้ ก็คือว่า ถ้าคนไทยต้องการมีรายรับสูงๆเหมือนคนอื่นในตลาดโลก -> เราต้องผลิตสินค้าที่โลกต้องการได้ด้วยกำไรมากๆต่อหนึ่งหัวประชากรไทย (ขายได้เยอะ, กำไรดี, รอบการขายเร็ว, สินค้าเก็บได้นานไม่เน่าเสีย) -> ซึ่งจะทำให้ได้อย่างนั้นเราต้อง มีประชากรที่ฉลาดๆมากกว่าประเทศอื่นๆในโลกนี้ / และหรือ / มีทรัพยากรที่ประเทศอื่นๆไม่มี และ ผู้ปกครองของเราไม่โกงกิน -> ซึ่งถ้าเราจะทำให้ได้อย่างนั้นเราต้อง ทำให้คนในชาติมีการศึกษาแบบจริงๆจังๆมากที่สุด ประมาณว่า นับถือคนดีคนมีความรู้มากกว่าคนรวย (ปัจจุบันกลับกันอยู่)

ถามว่าเป็นไปได้ไหม? เกาหลีใต้ทำได้แล้ว คือ ถ้ามันมีคนในโลกทำได้แล้ว แสดงว่ามันต้องเป็นไปได้ใช่ไหม?

อันนี้ผมขอจบแค่ตรงนี้ หวังว่าความเห็นเล็กๆของผมจะสามารถไปจุดประกายความคิด ความเป็นไปได้ของใครบางคนต่อ และถ้าใครสนใจสนทนาในรูปแบบที่จะสร้างความเป็นไปได้ เรียนเชิญครับ
comment163-1:ชอบความเห็นนี้ครับ
comment164:ก็ไม่รู้สินะ เผอิญไม่ได้รับเงินเดือน ทำงานส่วนตัว
comment165:หลายคำตอบในกระทู้เป็นประโยชน์ มากๆ เลยนะครับ
ทีนี้ มีคุณคนนึง มาตอบผมทางกล่องข้อความ >>> สมาชิกหมายเลข 1005600 
คำตอบของของเธอดูกระชับแล้วช่วยให้ผมเข้าใจเรื่องนี้ได้ดีขึ้นมาก เลยเอามาแบ่งปัน

ค่าครองชีพต้องสัมพันธ์กับรายได้ค่ะ

ส่วนรายได้ก็ขึ้นอยู่กับความสามารถของประชาชน
ประเทศไทยตอนนี้จัดว่าเป็นประเทศรายได้ปานกลาง  และเรากำลังติดกับรายได้ปานกลาง (middle income trap) อยู่  คือไม่สามารถพัฒนาไปสู่ประเทศรายได้สูงได้  เพราะเราไม่มีเทคโนโลยี  ไม่มีนวัตกรรมของตัวเอง  ไม่สามารถผลิตของที่มีมูลค่าเพิ่มสูง   เมื่อไหร่ที่เราสามารถทำของพวกนั้นได้  เหมือนญี่ปุ่น เกาหลี  สหรัฐ  เราก็สามารถไปสู่ประเทศที่มีรายได้สูงและค่าครองชีพสูงได้

แต่ถ้าเรายังผลิตได้แต่ของด็อกด๋อยเหมือนในขณะนี้  อย่าเพิ่งเผยอริอ่านจะไปขึ้นค่าแรงสูง   เพราะจะหมดความสามารถในการแข่งขัน

ในความคิดผม คำตอบนี้ ทำให้เราสามารถ มุ่งที่ประเด็น การแก้ไขปัญหาได้ค่อนข้างตรงจุด ครับ
comment165-1:ไม่สามารถพัฒนาไปสู่ประเทศรายได้สูงได้  เพราะเราไม่มีเทคโนโลยี  ไม่มีนวัตกรรมของตัวเอง  ไม่สามารถผลิตของที่มีมูลค่าเพิ่มสูง   เมื่อไหร่ที่เราสามารถทำของพวกนั้นได้  เหมือนญี่ปุ่น เกาหลี  สหรัฐ  เราก็สามารถไปสู่ประเทศที่มีรายได้สูงและค่าครองชีพสูงได้


ปัจจัยสำคัญที่จะให้เกิดตามคำพูดข้างบนได้คือ การเคารพในทรัพสินท่างปัญญาค่ะ ซึ่งพูดเลยว่า  คนไทยส่วนใหญ่ยังมีจิตสำนึกในเรื่องนี้น้อยมาก ตัวอย่างง่ายๆตามกระทู้นี้เลยค่ะ ขนาดสื่อที่ย่อมรุ้ และตระหนัก รวมทั้งหวงแหนทรัพสินทางปัญญาของตัวเองอย่างที่สุด ยังละเมิดทรัพย์สินทางปัญญาของผู้อื่น อีกนานค่ะกว่าเราจะก้าวไปสู่จุดของการมีนวัตกรรมเป็นของตนเอง

http://pantip.com/topic/32779238

อย่าโทษรัฐบาล อย่าอ้างภาครัฐไม่สนับสนุน ถ้าตัวคนในชาติเองส่วนใหญ่ยังไม่มีจิตสำนึก มันก็ไร้ประโยชค่ะ ประเทศชาติ และความเจริญทั้งหลาย มันขับเคลื่อนด้วยกำลังของคนในชาติค่ะ รัฐ เป็นเพียงตัวส่งเสริมเท่านั้น
comment166:เราอยากให้ชาวนารวยขึ้น รายได้ดีขึ้น แต่เราไม่อยากกินข้าวแพงครับ
เราอยากได้พลังงานสะอาด แต่เราไม่อยากจ่ายค่าไฟแพงๆครับ
comment167:คนที่มีรายได้น้อย  หากว่ารวมตัวเข้าหากัน   ดึงพลังให้พร้อมกัน   อีกหน่อยเมืองไทยก็เจริญ เช่นต่างชาติครับ
ผมอยู่ที่อเมริกา ไม่ว่าใครจะใหญ่แค่ไหนก็ตาม  เขาก็ต้องรับฟังเสียงของผมครับ
comment168:
comment169:เพราะทำให้รายได้สูง มันยากกว่าทำให้ค่าครองชีพถูกไงละครับ

หรือคุณอยากให้รายได้ก็ต่ำ ค่าครองชีพก็สูง   ค่าแรงขั้นต่ำ 300 แต่น้ำมันลิตรละ 40  วันนึงเติมน้ำมันได้ 7 ลิตรกว่าแบบนี้เหรอ
comment170:เฮ้อ...กว่าจะอ่านจบ  
ได้ความรู้เยอะเลยครับ
comment171:เทียบสินค้าฟุ่มเฟือยสิงคโปร์กับไทย
เงินเดือนขั้นต่ำสิงคโปร์ 2500-3000 SGD = 50000-75000 บาท (จบตรีหรืออนุปริญญา)
เงินเดือนขั้นต่ำไทย 12000-18000 บาท (จบตรี และงานเอกชน และข้อจำกัดงานอีกมากมาย)

กระเป๋าหลุยส์ที่ไทยกับสิงราคาพอๆกัน
สิงสามารถซื้อได้ด้วยเงินเดือนเดือนแรก และเหลือเงินกินขนม และเหลือเงินเก็บแบบขำๆ
ไทยสามารถซื้อได้เหมือนกัน แต่ต้องเป็นรุ่นต่ำๆ แถมจะไม่มีเงินกินข้าว และไม่มีเงินเหลือเก็บแน่ๆ

ไอติมฮาเก้นดาส ที่ไทยพอๆกับสิง
comment172:คนไทยไม่ชอบอ่านหนังสือไม่หาความรู้เพิ่มเติม ก็เป็นปัญหาใหญ่ วันๆทำแต่งานของตัวเอง หรืออ่านแต่กระทู้ในอินเตอร์เน็ท

เรื่องค่าครองชีพ รายได้ ความสามารถในการแข่งขัน เรื่องแค่นี้ถ้าคนส่วนมากไม่เข้าใจ อนาคตก็ยังอีกไกล
comment173:ไปอยู่ต่างจังหวัดสิ ค่าครองชีพถูก ปลูกผักกินเอง แบบในเกมส์ Havest Moon โท่ดๆเปิดเทอมแล้วนี่หว่าทำการบ้านแปป
comment174:ประเทศเราค่าครองชีพสูงนะ ถ้าเทียบเป็นเปอร์เซ็นต์แล้ว ต้นทุนค่าอยู่ค่ากิน/รายได้ สูงกว่าเมืองนอกเยอะ

อย่าไปเทียบค่าเงิน
comment175:ไม่เห็นจะเข้าใจยากตรงไหน
ก็เพราะรายรับมันสวนทางกับรายจ่ายในชีวิตประจำวัน
เงินเดือนน้อย เท่าเดิม แต่ข้าวของแพงขึ้นทุกวัน
อาหารเป็นสินค้าที่ขึ้นแล้วไม่มีวันลง ปรับขึ้นมา 40-50
อยู่ๆใครจะไปปรับลด นอกจากต้องเพิ่มรายได้เท่านั้น
แล้วคนปกติส่วนใหญ่ของประเทศได้กันขั้นต่ำ 300 บางทีไม่ถึงด้วยซ้ำ
comment176:คุณภาพชีวิตจะดีขึ้นไม่ใช่แค่เพิ่มรายได้ขั้นต่ำครับ แต่มันต้องพัฒนาทั้งระบบ ไม่งั้นล้มครับ
comment177:อ่านกระทู้นี้มาหลายวันแล้ว จะตอบตามหลักการให้นะครับ
1. GDP หรือผลิตภัณฑ์มวลรวมในประเทศ มีสูตรดังนี้ GDP = C+I+G+(X-M) 
C = Consumer หรือการบริโภคของประชาชน
I = Investment หรือการลงทุนของภาคเอกชน
G = Government หรือการลงทุนของภาครัฐ
X = Export หรือการส่งออก
M = Import หรือการนำเข้า
ทีนี้เรามาทำความเข้าใจกันก่อนว่า GDP เกี่ยวอะไรกับเรื่องค่าครองชีพ
เทียบง่ายๆ GDP เหมือนเครื่องยนต์ขับเคลื่อนเศรษฐกิจในประเทศ แล้วใน 5 ตัวนี้ ตัวไหนที่เป็นเครื่องยนต์ที่มีกำลังขับเคลื่อนมากที่สุดในไทย 
นั่นก็คือ X หรือการส่งออก แต่ทางกลับกันเราก็มีการนำเข้า(M) มาฉุดรายได้การส่งออกไว้ 

          กลับมาที่เรื่องค่าครองชีพ แล้วถ้าจะให้ค่าครองชีพสูงขึ้น สิ่งที่จะนำพาไปคือเงินเฟ้อ(โดยการเพิ่มค่าแรงสูงๆ หรือใช้นโยบายการเงินการคลังที่ผ่อนคลายมากๆ), ในทางเศรษฐศาสตร์ เงินเฟ้อน้อยๆดีต่อระบบเศรษฐกิจ แต่ถ้าเงินเฟ้อสูงเร็วจนเกินไป สิ่งที่จะเกิดขึ้นคือ ต้นทุนสินค้าที่ปรับราคาขึ้นรวดเร็ว แต่ราคาขายไม่สามารถปรับตามได้ทันที เนื่องจากไม่สัมพันธ์กับรายได้ การบริโภคของประชาชน(C)ก็จะลดลง และตัวC นี้เป็นเครื่องยนต์ในการขับเคลื่อนเศรษฐกิจใทยที่มีกำลังเป็นอันดับที่ 2 
          เมื่อเงินเฟ้อสูงขึ้น(โดยปกติธนาคารแห่งประเทศไทยจะใช้เป้าหมายเงินเฟ้อในการบริหาร คือควบคุมไม่ให้เงินเฟ้อสูงหรือต่ำจนเกินไป โดยใช้เครื่องมือที่เรียกว่า ดอกเบี้ยนโยบาย) 
เงินเฟ้อสูงสิ่งที่จะตามมาคือดอกเบี้ยสูง(ทั้งเงินฝาก และเงินกู้) ซึ่งเสี่ยงต่อการเกิดฟองสบู่ เมื่อดอกเบี้ยเงินฝากสูงขึ้นย่อมต้องมีความคาดหวังผลตอบแทนการลงทุนที่สูงขึ้น เช่น พันธบัตรรัฐบาลก็ต้องมีผลตอบแทนที่สูงขึ้น เมื่อผลตอบแทนในประเทศดีกว่าในภูมิภาค เงินจากนอกประเทศย่อมไหลเข้ามาลงทุนในประเทศ มีผลให้เงินบาทแข็งค่าขึ้น เมื่อเงินบาทแข็งค่าขึ้น การส่งออก (X) ย่อมแข่งขันไม่ได้ เนื่องจากค่าเงินแพงขึ้นเมื่อเทียบกับประเทศอื่น บริษัทที่ทำธุรกิจส่งออกได้รับผลกระทบโดยตรง เมื่อยอดขายตก ก็เริ่มปลดพนักงาน การบริโภค (C) ก็ยิ่งลดลงอีก
และเมื่อค่าแรงเพิ่มขึ้นเนื่องจากเงินเฟ้อ การลงทุนภาคเอกชน (I) ก็มองว่าการลงทุนในประเทศไทยไม่คุ้มค่า เพราะค่าจ้างแรงงานแพง ก็ย้ายฐานการผลิตไปยังประเทศที่มีต้นทุนค่าแรงต่ำกว่า พนักงานตกงาน...การบริโภค (C) ก็ยิ่งลดลงอีก
          เมื่อรัฐบาลเห็นเศรษฐกิจไม่ดีก็ต้องรีบเพิ่มการลงทุน (G) เพื่อกระตุ้นเศรษฐกิจ แล้ว G นี้มาจากไหน มาจากเงินภาษีประชาชน และบริษัทในประเทศนี่แหละ แต่...บริษัทพวกนี้ออกไปลงทุนต่างประเทศหมดแล้ว คนก็ตกงาน เงินภาษีก็ลดลง แล้วจะหาเงินจากไป ก็ต้องไปกู้เงินมาใช้...กลายเป็นการเพิ่มหนี้สาธารณะให้ประชาชนแบกรับกันต่อไป

          ทั้งนี้เพราะประเทศไทยเป็นประเทศที่พึ่งพาการส่งออกสินค้าการเกษตรเป็นอันดับต้นๆ หากใครเรียนเศรษฐศาสตร์จุลภาค จะรู้ว่าสินค้าเหล่านี้ใกล้เคียงตลาดแข่งขันสมบูรณ์มากที่สุด เมื่อราคาแพงกว่าเล็กน้อยผู้บริโภคก็จะเปลี่ยนไปซื้อเจ้าที่ถูกกว่าทันที
          เราพึ่งพาการลงทุนจากต่างชาติทำให้เรื่องค่าแรงเป็นเรื่องละเอียดอ่อน เนื่องจากการลงทุนของภาคเอกชนในประเทศจัดเป็นเครื่องยนต์อันดับที่ 3 
          หลายๆปัจจัยที่เรายังอยากให้ค่าครองชีพต่ำนะครับ เราอยากให้ต่างชาติมาท่องเที่ยวจับจ่ายเงินในประเทศเพื่อเพิ่ม C เราอยากให้เงินบาทอ่อนค่าเพื่อให้ส่งออกแข่งขันได้

          แนวคิดจขกท. ไม่ผิดครับ แต่เรายังอยู่อีกห่างไกลจากสิ่งที่ควรเป็น เรายังไม่เชี่ยวชาญพอที่จะแข่งขันกับประเทศที่พัฒนาแล้ว นี่คือสิ่งที่ต้องยอมรับ ถ้าหากมองเกาหลีใต้คือโรลโมเดลของประเทศที่สามารถพัฒนาขึ้นไปแข่งขันได้ เราคงต้องมองถึงบริษัทซัมซุง และรัฐบาลเกาหลีใต้ที่สร้างศักยภาพให้ประเทศสามารถเดินมาได้ถึงจุดนี้
comment178:ทำไมคนไทยอยากให้ค่าครองชีพถูกๆ ครับ มันดีตรงไหน???
- รายได้ไม่พอกับรายจ่าย ถ้าค่าครองชีพถูก ก็สามารถซื้อปัจจัยในการดำรงชีพได้มากขึ้น 
- คงไม่ใช่คนไทยเท่านั้นที่อยากให้ค่าครองชีพถูก (ดู black Friday ที่อเมริกาดูซิ) ของถูกใครๆ ก็อยากได้ครับ ของถูกเป็นการลดค่าครองชีพได้อีกทาง 

- ตราบใดที่ยังไม่พัฒนาคน ตราบนั้น รายได้ กับ ค่าครองชีพก็จะห่างขึ้นไปเรื่อยๆ
- จะทำอย่างไรให้รายได้มากกว่ารายจ่าย ถึงระดับมีเงินเหลือเก็บ

สิ่งที่ต้องพัฒนา
1.ทัศนคติเชิงสร้างสรรค์
2.การศึกษาทั้งในระบบและนอกระบบ ให้ตื่นตัวศึกษาหาความรู้อยู่ตลอดเวลา ไม่ใช่เรียนจบแล้วก็จบอยู่แค่นั้น 
3.พัฒนาฝีมือแรงงานอย่างจริงจัง
comment179:ชอบกระทู้แบบนี้
comment180:สั้นๆครับ คุณมันรวย เลยพูดอย่างนั้นได้
comment180-1:ผมไม่รวยครับเลยพูดแบบนี้ นี่แสดงว่าอ่านแต่จ่าหัวกระทู้แล้วก็ตอบสินะ
comment181:ค่าครองชีพจะแปรผันตามหลังรายได้เสมอครับ เมื่อคนมีรายได้มากก็จะแย่งกันซื้อ
เมื่อแย่งกันซื้อ คนขายก็มีสิทธิ์เพิ่มราคาของเพราะในขณะนั้น Demand มันมากกว่า
Supply ราคาของ (ค่าครองชีพ) จะเพิ่มขึ้นไปจนถึงระดับที่เหมาะสมเอง

เท่าที่อ่านดู สรุปปัญหาสั้นๆ เลย ปัญหาของบ้านเราคือคุณภาพประชากรครับ
ไม่ว่าจะไล่มาจากรายได้หรือค่าครองชีพ สุดท้ายมันก็จะมาจบลงตรงที่ว่า
คนไทยไม่มีความสามารถหารายได้เท่ากับประชากรในประเทศที่ จขกท. กล่าวถึง
GDP หรือผลิตภัณฑ์มวลรวมของประเทศไทยทั้งประเทศ เทียบเท่ากับบริษัทใหญ่
เช่น Exxon Mobil เพียงบริษัทเดียว ซึ่งฟังดูแล้วน่าอนาถใจมาก ค่าของคนไทย
มันต่ำขนาดนั้นเลยนะ และดูท่าจะแย่ลงไปเรื่อยๆ

ที่มา : http://www.businessinsider.com/25-corporations-bigger-tan-countries-2011-6?op=1

ทีนี้ถามว่าจะทำยังไงถึงจะหลุดพ้นจากวงจรนี้ได้ คำตอบมีเพียงอย่างเดียวคือ
คนไทยหนึ่งคนโดยเฉลี่ยจะต้องสร้างงานที่มีมูลค่าสูงให้ได้ ซึ่งแน่นอนว่าต้องเป็นนวัตกรรม
และลิขสิทธิ์ทางปัญญา ถ้าประเทศเรามีบริษัทใหญ่ยักษ์ อย่าง General Motor, Microsoft
รายได้ก็จะเข้าสู่ประเทศ รายได้ต่อหัวก็มีมาก ค่าครองชีพก็จะสูงตาม แต่ปัจจุบันประเทศไทย
ไม่ได้ใกล้สิ่งที่ว่าเลยครับ เราไม่มีความคิดที่จะทำอย่างนั้นด้วยซ้ำ หรือไม่ก็ไม่รู้ว่าจะก้าวไปยังไง

สิ่งที่เราทำตอนนี้คือ ให้ต่างชาติมาลงทุนกับเราเพราะเราค่าแรงถูก ถ้าค่าแรงขึ้น ต่างชาติจะหนี
และเราไม่ได้สนใจที่จะสร้างอะไรเองอยู่แล้ว ถ้าต่างชาติหนี เราก็จะตายทันที นี่เป็นปัญหาที่แก้
ได้ยากมาก ต้องใช้เวลาในการเตรียมการอย่างน้อยๆ ก็สิบยี่สิบปี เกษตรกรรมเหรอ? ประสิทธิภาพต่ำ
ใช้คนเยอะ เป็นตัวถ่วงประเทศ ไม่มีพัฒนาการ ท่องเที่ยวก็เก็บแพงไม่ได้เพราะค่าครองชีพไม่สูง
ยิ่งในปัจจุบันโลกเป็นสังคมเปิด ถ้ามีของดีๆมาจากเมืองนอก เงินก็ไหลออกหมด ไม่เหมือนสมัยก่อนที่การ
ค้ายังไม่สะดวก ต้องพึ่งของในประเทศเป็นหลัก

จนวันนี้ผมเลิกหวังไปแล้วครับ เพราะมันไม่มีสัญญาณเลย ประเทศที่ก้าวผ่านไปจุดนั้นได้มีน้อยมาก 
นับประสาอะไรกับประเทศที่ไม่แม้แต่จะพยายามล่ะ
comment182:คนชาวนาประมง คนเลี้ยงสัตว์คนที่มีที่ทำกินจะรวย และมีรายได้สามารถจ่ายหนี้ได้ครับ

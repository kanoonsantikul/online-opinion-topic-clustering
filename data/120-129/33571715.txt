title:แชร์ประสบการณ์... เล่นสไลเดอร์ที่สวนน้ำ เมื่อจะถึงด้านล่างแล้วเจอคนนั่งเล่นน้ำขวางอยู่...
comment:สวัสดีค่ะ ... วันนี้ดิฉันอยากจะแชร์ประสบการณ์(หรือจะเรียกว่าอุทาหรณ์ดี) การเล่นสไลเดอร์ในสวนน้ำ
ก่อนอื่นเลย ดิฉันเป็นคนที่ค่อนข้างกลัวความสูง กลัวความหวาดเสียว ไม่ชอบการเล่นอะไรที่ผาดโผนอยู่แล้ว แต่เป็นคนชอบเล่นน้ำมากค่ะ
ไม่เคยคิดว่าจะเกิดเหตุการณ์แบบนี้ขึ้นกับตัวเอง เพราะโดยปกติทางสวนน้ำโดยเฉพาะในส่วนสไลเดอร์จะมีเจ้าหน้าที่คอยควบคุมอยู่ทั้งด้านบนและด้านล่าง เพื่อดูแลถึงเรื่องความปลอดภัยต่าง ๆ ให้กับผู้เล่น

เหตุการณ์นี้เกิดขึ้นเมื่อวันที่ 21 เมษายน 2558 
ดิฉันและครอบครัวได้เดินทางไปพักผ่อนกันที่ต่างจังหวัด และได้วางแผนการท่องเที่ยวกันเป็นที่เรียบร้อย ทั้งการจองห้องพักล่วงหน้า 
หาสถานที่ท่องเที่ยว บลาๆๆๆ และที่หนึ่งในนั้นก็คือสวนน้ำค่ะ ...
เราเดินทางมาถึงสวนน้ำกันช่วงเวลาประมาณ 10 โมง ดิฉันตื่นเต้นมากค่ะ เพราะทั้งสถานที่ เครื่องเล่น ดูน่าสนุกไปหมด
ไม่รีรอ รีบเปลี่ยนชุด แล้วลงน้ำทันที สวนน้ำแห่งนี้ มีสไลเดอร์ให้เลือกเล่นมากมาย (มากมายจริงๆ) 
โดยจะแบ่งเป็นในส่วนของเด็กและของผู้ใหญ่ (เข้าใจว่าแบบนั้นเพราะดูจากระดับความเสียว ความโลดโผน การจำกัดส่วนสูง)
ก็ได้ลองเล่นหลายอย่างเหมือนกัน ที่ดูแล้วไม่หวาดเสียวจนเกินไป จนกระทั้งบ่าย 2 โมงกว่า คิดว่าพอแล้ว คงจะกลับได้แล้ว ตัวดำปี๋ไปหมด
แต่เหลือบหันไปเห็นสไลเดอร์ในโซนของเด็ก ซึ่งก็มีสไลเดอร์มากมายเช่นเดียวกับของผู้ใหญ่ ก็จะมีหลายระดับความสูงให้เราเลือกเล่น
ดิฉันก็เลยเดินปรี่ขึ้นไปเลย ซึ่งในใจคิดว่าสไลเดอร์อันนี้น่าจะสูงและเสียวที่สุดในบรรดาสไลเดอร์ของเด็ก แต่อยู่ในระดับที่พอรับได้
พอขึ้นไปถึงด้านบน คนที่คอยควบคุมก็ปล่อยให้ดิฉันลงมาเลย เพราะตอนนั้นด้านบนไม่มีผู้เล่นต่อคิวเลย ดิฉันก็ค่อยๆหย่อนก้นแล้วนั่งลงมา
ยอมรับว่า ความเร็วมันเร็วมาก ทำให้ดิฉันไม่กล้านอน เพราะกลัวว่าถ้านอนแล้วมันจะเร็วกว่านี้ 
ขณะที่อยู่ในอุโมงค์น้ำ ดิฉันได้ยินเสียงเป่านกหวีด ปี๊ดๆๆๆๆๆๆๆๆๆๆๆๆๆๆ ทั้งรัว ทั้งดัง และนานมาก
ในใจก็คิดว่าข้างนอกเกิดอะไรขึ้น ไม่กี่อึดใจ ฉันก็โผล่พ้นอุโมงค์ แต่แล้วเมื่อมองลงไปที่ทางลาดด้านหน้าที่ใกล้จะถึงจุดสิ้นสุด
ดิฉันเห็นผู้ชายคนนึง นั่งเล่นอยู่กับลูกน้อย เป็นคนไทยค่ะ เค้าหันหน้าขึ้นมามอง แต่ก็ไม่ลุกหลบดิฉัน 
ไม่ทันแล้วค่ะ ปะทะเข้าไปเต็มแรง ตอนนั้นเจ็บที่ข้อเท้าข้างซ้ายมาก พยายามประคองตัวเองลุกขึ้นจะเดินเข้าฝั่ง ไม่ไหวค่ะ 
มันทั้งปวดและบวมมากในตอนนั้น
ดิฉันไม่รู้ว่าข้อเท็จจริงนั้นเป็นอย่างไร คนที่ดิฉันไปชน เค้าลงมาจากด้านบนพร้อมกับลูกแล้วไม่ยอมลุก หรือว่าเพิ่งเดินมานั่งเล่นตรงนั้น
แต่เค้าได้ยินเสียงนกหวีดเป่าเตือนแล้วน่าจะรีบลุก แต่แฟนดิฉันบอกว่า ขณะนั้นด้านล่างไม่มีเจ้าหน้าที่ มีแต่ด้านบนที่เป่านกหวีด

หลังจากลงมาชนกันแล้ว เหมือนเค้าจะลุกขึ้นอุ้มเอาลูกออกจากสระ ตอนนั้นไม่มีท่าทีว่าเค้าจะเป็นอะไร
เค้าเดินกลับมาพยายามจะประคองแล้วถามดิฉันว่าเจ็บมั้ย ไหวมั้ย ตอนนั้นบอกเลยว่าไม่ไหว ปวดจนร้องไม่ออกค่ะ เดินไม่ได้
จนแฟนของดิฉันวิ่งเข้ามา แล้วผู้ชายคนนั้นก็หายไป......ไร้วี่แวว
ทุกอย่างมันเกิดขึ้นเร็วมาก 

จุดเกิดเหตุ สีฟ้าค่ะ
 

ผลที่เกิดขึ้น จนถึงวันนี้....

ทางสวนน้ำได้พาไปโรงพยาบาล และได้รับผิดชอบค่าใช้จ่ายในการรักษาพยาบาลในครั้งแรกเท่านั้น
***ขอเพิ่มเติมค่ะ ค่ารักษาพยาบาลครั้งแรกที่สวนน้ำรับผิดชอบ 1,300 บาท


ตอนนี้ได้กลับมารักษาต่อที่กรุงเทพฯ หมอบอกว่า เส้นเอ็นข้อเท้าอักเสบรุนแรง หลายเส้น ส่วนกระดูกไม่เป็นอะไรค่ะ แต่หมอบอกว่าต้องรักษาแบบคนกระดูกหัก ใส่เฝือกแข็ง  แต่ไม่สามารถให้คำตอบได้ว่าจะหายเร็วหรือช้าแค่ไหน อย่างน้อย ๆ ใช้เวลา 2-3 เดือนในการรักษา
***ค่ารักษาพยาบาลครั้งที่ 2 หลังจากกลับจากต่างจังหวัด 6,066 บาทค่ะ ตอนนี้ทำเรื่องเบิกประกันนักศึกษาไปแล้ว ประกันนักศึกษาได้แค่ 6,000 บาท หลังจากนั้นคงต้องรับผิดชอบค่ารักษาพยาบาลเอง 

ดิฉันอยากจะฝากไว้เป็นอุทาหรณ์ค่ะ มันเป็นกฏอยู่แล้วเมื่อคุณลงสไลเดอร์มาถึงฝั่งแล้วต้องรีบลุกออก และห้ามเล่นน้ำตรงนั้น
ดิฉันไม่ได้อยากจะเรียกร้องหาความรับผิดชอบใด ๆ เพราะถ้าคุณคนนั้นมีจิตใจที่จะรับผิดชอบ
ก็คงจะแสดงความรับผิดชอบแล้วตั้งแต่วันนั้น ตอนแรกทางครอบครัวจะแจ้งความค่ะ แต่เรื่องมันผ่านมาหลายวันแล้วดิฉันไม่อยากให้เป็นเรื่องราว
คิดซะว่าฟาดเคราะห์... 
ทุกวันนี้รับผิดชอบค่าใช้จ่ายในการรักษาพยาบาลในส่วนที่เหลือเองทั้งหมด 

***ขอเพิ่มเติมค่ะ สไลเดอร์เด็กในที่นี้ มีสไลเดอร์หลายอันและหลายระดับค่ะ ระดับที่เล่นและเกิดเหตุการณ์นี้ขึ้น คิดว่าสำหรับเด็กโตค่ะ
เพราะเค้าก็จำกัดความสูง ดิฉันไม่ได้มีเจตนาไม่ดี เพียงแต่กลัวสไลเดอร์ผู้ใหญ่ที่มันหวาดเสียวมาก และทางสวนน้ำไม่ได้ห้ามค่ะ 

***ขอเพิ่มเติมอีกครั้งหนึ่งค่ะ ย้ายจากด้านล่างขึ้นมา
ขออธิบายด้วยรูปนะคะ
จุดเกิดเหตุคือตรง วงกลมสีแดง ซึ่งมันใกล้กับทางสไลมาก ๆ คงไม่ต้องพูดถึงความเร็ว
ปกติแล้วสไลเดอร์ของสวนน้ำหลาย ๆ แห่ง เมื่อลงมาถึงด้านล่างแล้ว น้ำจะลึกอยู่ (ก็คงจะประมาณเอว)
แต่สไลเดอร์ที่นี่ ในความคิดของดิฉันคือเค้าก็คงทำมาเซฟพอสมควร คิดว่าเพื่อให้สะดวกในการลุกขึ้นเพื่อออกจากรางได้ง่าย
จะสังเกตได้จากคนในภาพที่ยืนอยู่ น้ำอยู่ที่ระดับแค่นั้นจริง ๆ ค่ะ ไม่ถึงหัวเข่าด้วยซ้ำ
ในส่วนของรางที่ยื่นออกมายาว บอกเลยค่ะว่าถ้าสไลเดอร์ลงมาจริง ๆ จะไม่ได้แรงไปสุดหรอกค่ะ 
จะหยุดอยู่ที่ประมาณ วงกลมสีเขียว (เพราะไปเล่นมารอบนึง)


ขอบคุณภาพจากเว็บไซต์ http://www.thailandfoundation.net/ ค่ะ

***ขอบคุณมาก ๆ ค่ะ 
ตอนนี้อาการดีขึ้นมากแล้ว วันนี้ได้ไปพบหมอตามนัด
อาการปวดน้อยลง อาทิตย์หน้าคาดว่าจะได้ถอดเฝือกแข็ง เปลี่ยนเป็นเฝือกอ่อนได้แล้วค่ะ
ต่อไปนี้คงจะเข็ดกับการเล่นสไลเดอร์ไปอีกนานเลย ถือว่ายังโชคดีที่ไม่เป็นอะไรมากไปถึงชีวิต
ได้มาบอกต่อประสบการณ์ให้คนอื่นระมัดระวังกันมากขึ้น บางครั้งเรื่องแบบนี้บางคนก็นึกถึงแต่ความสนุก
จนลืมเรื่องความปลอดภัยในส่วนนี้ไป  ไม่อยากให้เหตุการณ์แบบนี้เกิดขึ้นกับใครอีกค่ะ
มันจะหมดสนุก แล้วลำบากคนที่คอยดูแลเรามาก ๆ เลย 
ตอนนี้ภาวนาให้หายในเร็ววันค่ะ อยากกลับไปใช้ชีวิตปกติเหมือนเดิม

ไม่ค่อยได้ตั้งกระทู้ค่ะ หากใช้ภาษาไม่ถูกต้องและแท็กผิด ขออภัยด้วยนะคะ
ขอแท็ก เที่ยวไทย สถานที่ท่องเที่ยวสำหรับครอบครัวและปัญหาสังคมนะคะ
ขอบคุณค่ะ																																	   แก้ไขข้อความเมื่อ 30 เมษายน 2558 เวลา 17:20 น.
comment1:จริงๆน่าจะมีเจ้าหน้าที่อยู่ข้างล่างด้วยนะคะ
comment1-1:ตอนแรกเห็นว่ามีค่ะ แต่ตอนเกิดเหตุไม่มีเลย ดิฉันนั่งเจ็บอยู่พักนึงยังไม่มีใครเข้ามา จนแฟนดิฉันวิ่งเข้ามาค่ะ
comment2:"สวนน้ำแห่งนี้ มีสไลเดอร์ให้เลือกเล่นมากมาย (มากมายจริงๆ)
โดยจะแบ่งเป็นในส่วนของเด็กและของผู้ใหญ่ (เข้าใจว่าแบบนั้นเพราะดูจากระดับความเสียว ความโลดโผน การจำกัดส่วนสูง)
ก็ได้ลองเล่นหลายอย่างเหมือนกัน ที่ดูแล้วไม่หวาดเสียวจนเกินไป จนกระทั้งบ่าย 2 โมงกว่า คิดว่าพอแล้ว คงจะกลับได้แล้ว ตัวดำปี๋ไปหมด
แต่เหลือบหันไปเห็นสไลเดอร์ในโซนของเด็ก ซึ่งก็มีสไลเดอร์มากมายเช่นเดียวกับของผู้ใหญ่ ก็จะมีหลายระดับความสูงให้เราเลือกเล่น
ดิฉันก็เลยเดินปรี่ขึ้นไปเลย ซึ่งในใจคิดว่าสไลเดอร์อันนี้น่าจะสูงและเสียวที่สุดในบรรดาสไลเดอร์ของเด็ก แต่อยู่ในระดับที่พอรับได้"

" ไม่กี่อึดใจ ฉันก็โผล่พ้นอุโมงค์ แต่แล้วเมื่อมองลงไปที่ทางลาดด้านหน้าที่ใกล้จะถึงจุดสิ้นสุด
ดิฉันเห็นผู้ชายคนนึง นั่งเล่นอยู่กับลูกน้อย เป็นคนไทยค่ะ เค้าหันหน้าขึ้นมามอง แต่ก็ไม่ลุกหลบดิฉัน
ไม่ทันแล้วค่ะ ปะทะเข้าไปเต็มแรง ตอนนั้นเจ็บที่ข้อเท้าข้างซ้ายมาก พยายามประคองตัวเองลุกขึ้นจะเดินเข้าฝั่ง ไม่ไหวค่ะ
มันทั้งปวดและบวมมากในตอนนั้น "
----------------------------------------------------------------------------------------------------------------------------------------------

บอกเองว่าแบ่งโซนผู้ใหญ่ โซนเด็ก ดันทะลึ่งไปเล่นโซนเด็ก สัตว์โลกเป็นไปตามกรรมครับ  
ที่ๆ มีเด็ก ผู้ใหญ่ควรระวังถึงที่สุด นี่ไม่ถีบเด็กเข้าไปก็บุญแล้ว
comment2-1:ก็ไม่ได้ห้ามนิถ้าห้ามคงไม่ปล่อยจขกท.ลงมาแล้ว
comment2-2:คือดิฉันก็ยังไม่โตค่ะ ความสูงก็ไม่มาก แล้วที่ถีบก็คือผู้ใหญ่ แล้วสไลเดอร์ตัวนี้ที่เล่น เค้าก็กำหนดความสูงนะคะ เด็กเล็กๆเล่นก็ต้องลงมากับผู้ปกครอง อยู่ในโซนเด็กจริง แต่ในโซนนี้มีสไลเดอร์หลายระดับค่ะ เกือบ 10 อัน มีระดับที่เด็กโตเล่นได้
ถ้าห้ามจริงๆคงห้ามตั้งแต่ไม่ให้เข้าสระแล้วค่ะ
ขอบคุณค่ะสำหรับความหวังดี
comment2-3:คห 2 คะ
นี่คิดก่อนโพสต์แล้วใช่มั้ยคะ???
ถ้าคนนั้นไม่ใช่ จขกท ล่ะ แต่เป็นเด็กคนอื่น 
ที่ผิดคือมันไม่สมควรมีคนไปนั่งตรงนั้นนะคะ
comment2-4:อยู่เงียบ ๆ ก็ไม่มีใครเขาว่าเป็นใบ้นะ
comment2-5:โหคิดได้ไง เขาไม่ได้ห้ามผู้ใหญ่เล่นนี่

 ถ้าเด็กเล่นจะไม่ยิ่งกว่านี้เหรอ กระแทกคนข้างล่างแบบนี้
comment2-6:เคยไปสวนน้ำมั้ยคะ ? 
โซนเด็กที่ จขกท บอกน่าจะหมายถึงโซนที่ไม่หวาดเสียวมาก
ตอนเราไป ซานโต เราก็เล่นโซนเด็กคะ
มันจะมีสไลเดอร์ ที่ไม่ค่อยหวาดเสียว
เล่นได้ทั้งเด็กและผู้ใหญ่ 
และส่วนของเด็กจริงๆ แบบสไลเดอร์จิ๋ว 

เค้าไม่ห้ามผู้ใหญ่เล่นคะ
comment2-7:มีคนกดไลค์ด้วย ไม่อยากเชื่อว่ามีคนมีความคิดแบบนี้อยู่
comment2-8:น่าสงสารจัง  นี่ขนาดของสไลเดอร์เด็ก น้องเค้ากึ่งโตเป็นผู้ใหญ่ ยังเจ็บขนาดนี้ มันน่ากลัวมากเลย ยังจะว่าจะว่าน้องเค้าอีก มันเป็นเรื่องของการระมัดระวังหรือป่าว ผู้ใหญ่เวลาที่ลูกๆเล่นลงมาปุ๊ป คนเป็นพ่อเป็นแม่ต้องรีบมาช่วยลูกหลังจากลงมาจากสไลเดอร์นะคะ ไม่กลัวว่าคนที่เล่นต่อๆมาจะมากระแทกลูกตัวเองเหรอ หรือคนอื่นมั่งเหรอ ลงมาปุ๊ปต้องรีบๆลุกขึ้นเลย จะได้ไม่ทำให้คนอื่นและตัวเองบาดเจ็บอะ
comment2-9:ไม่พูดไม่มีใครหาว่าเป็นใบ้ แต่ถ้าพูดก็โชว์โง่แบบคห.2 และ 3 เป็นต้น
comment2-10:คหสต. นะคะ
"ที่ๆ มีเด็ก ผู้ใหญ่ควรระวังถึงที่สุด" ใช่ค่ะอันนี้เห็นด้วย ก็ไอ้ผู้ใหญ่คนนั้นที่นั่งอยู่ข้างล่างอ่ะควรระวังให้มากและรีบลุกออกไปสะมันอันตรายต่อลูกคุณ แค่นี้น่าจะคิดได้นะว่ามันอันตราย อีกอย่างสไลด์อันขนาดนี้เราว่ามันเกินของเด็กแล้วมั้งค่ะ มันดูสูงพอสมควรเลยนะ ไหนจะเรื่องแรงดึงดูดอีก ต่อให้เป็นของเด็ก เจอเด็กแบบหลานเราหนัก 60 โล ไหลลงมาเจอเด็กด้วยกันก้เจ็บป่ะคะ (ลูกคุณอาจซี่โครงหักได้นะ) อีกอย่างลงมาขนาดนี้อยากจะเบรกก้ทำไม่ได้แล้วค่ะคุณ แต่ถ้าตอนนั้นเป็นเราและสติอันน้อยนิดของเราคิดได้เราจะยกเท้าให้สูงอีกนิดให้ ^^

ส่วน

"นี่ไม่ถีบเด็กเข้าไปก็บุญแล้ว" 
ประโยคนี้บ่งบอกความเป็นตัวคุณได้ชัดเจน คุณอาจจะเป็นคุณพ่อที่มีลูกแล้วรักลูกมาก แต่เราคนซึ่งยังไม่มีลูกและมีจิตอันโหดยิ่งนักกับคิดว่าเด็กน่าโดนไปสักทีก็ดีเหมือนกันนะคะ พ่อแม่ผู้ใหญ่ต่างๆนานๆจะได้จำเป็นบทเรียนราคาแพง......ไหมขึ้นอยู่กับค่ารักษาพยาบาลและอาการการบาดเจ็บ
comment2-11:เพลียกับคนตรรกะแบบนี้จริงๆ
comment2-12:สัตย์โลก ย่อมเป็นไปตามกรรม ก็ขอให้เจอกรรมตามมาเร็วๆนะคะ คิดไปได้
comment2-13:ถ้าทางลงมามันแคบขนาดนั้น มันไม่สมควรไปนั่งเล่นแล้วหรือป่าว?
หรือลงมาก่ือนหน้าก็ควรลุก ไม่ใช่นั่งแช่ มันไม่ใช่ที่นั่งแช่ (ดูจากรูปแล้วคิดตาม)

ถ้าถีบเข้าหน้าเด็กแล้วมีผู้ใหญ่อยู่ด้วย นี่ก็ว่า จขกท ไม่ผิดนะ
เพราะมันไม่ใช่ที่ต้องนั่ง!!!

คิดก่อนเหอะ แล้วค่อยเม้น ไม่ต้องรีบ สติสตังยังมีอยู่ไหม?
comment2-14:นี่ตอบเองจิงป่ะเนี่ย

หลายๆคน เรียนมหาลัยก้ยังอยุ่ในสถานะเด็กนะ

อีกอย่าง แยกไม่ออกหรือกลัวน้ำ ถึงไม่รุ้ว่าไม่ควรไปอยุ่ตรงทางออกตรงนั้น แค่สวนสยาม ไม่มีเจ้าหน้าที่ด้านล่างปล่อยลงมาแต่ล่ะที ถีบหลังกันลงมา แต่ที่นั่นช่วงลงมาไม่แรงเท่า ที่จขกท เจอ ยังไงคิดก่อนเมนต์ก้ดี
comment2-15:55+++ ไม่น่าเลย คห2 รับกรรมโดนด่าแทนคนที่นั่งไม่ลุกหนีซะงั้น 55555++++(ขำอีกรอบ)
comment2-16:บางคนก็มีแค่หัวไว้กั้นหูจริงๆ คิดได้เนาะ
comment2-17:เหอะๆไปหมดละสงสมอง
comment2-18:คห.2 คับ ต่อให้ จขกท. เป็นผู้ใหญ่แล้วไปเล่นในโซนของเด็กก็ไม่ผิดนะคับ อีกอย่างในกรณีนี้ถ้าเปลี่ยนจาก จขกท. เป็นเด็กคนอื่น ก็ทำให้ได้รับบาดเจ็บเหมือนกันคับ แล้วคิดดูมีผู้ใหญ่ขวางตรงทางออกสไลเดอร์ เด็กสไลด์ลงมากระแทกผู้ใหญ่ที่ขวางอยู่ เหมือนกระแทกกับกำแพงเลยมั้ง
comment2-19:ค.ห.2 เป็นผู้ชายคนนั้นรึป่าวเนี่ย ทำเขาบาดเจ็บแล้วหายหัว ???
comment2-20:คห.2 ดันทะลึ่งมาโพส โดนด่าซะงั้น สัตว์โลกเป็นไปตามกรรมจริง ๆ 

ขอขรรมแป๊บ กร๊ากกกกกก
comment2-21:เหอๆ คห 2  ว่างๆลองเสียเงินซัก 500 600 ไปเข้าสวนน้ำเปิดหูเปิดตาให้กว้างๆ ค่ะ  เผื่ออะไรๆ ที่มันครอบอยู่จะได้เห็นความเป็นจริงมากขึ้น  โซนเด็กหรือผู้ใหญ้ ถ้ามันลงมาด้วยความเร็วก็ต้องมีเจ้าหน้าที่ทั้งนั้น  แล้ว จขกท บอกโซนเด็ก ในสวนน้ำมันคือเล่นได้ทั้งเด็กและผู้ใหญ่ไม่เสียวมาก = =  เม้นให้โดนด่าแท้ๆ  ทางกลับกัน ถ้าเป็นเด็กลื่นลงมา แล้วชนกะเด็กอีกคนจะเป็นไง ใจเขาใจเรา
comment2-22:ประเด็นไม่ได้อยู่ที่ จขกท ไปเล่นสระเด็ก แต่มันอยู่ที่มีคนไปนั่งขวางทางลงสไลเดอร์ นี่ไม่ใช่กรรมแต่เป็นความประมาท ไม่มีความคิด หรืออะไรก้อแล้วแต่ที่ไม่สมควรมานั่งขวางทางลง เราเข้าใจเพราะเราก้อเคยเจอเหตุการณ์แบบนี้เหมือนกัน เพียงแต่ไม่หนักเท่า จขกท ย้ำค่ะว่าไม่ใช่กรรม
comment2-23:ความเห็นนี้เป็นคนที่โตมาแล้วแก่เลย ไม่เคยผ่านวัยเด็กเลยไม่เคยไปเล่นสวนน้ำแบบนี้
ส่วนสมองไม่โตตามตัว
comment2-24:คห.2พูดแบบนี้ ถ้าไม่ใช่คนที่นั่งอยู่ก็ต้องเป็นญาติคนนั่งล่ะครัช....
comment2-25:คห.2 สมองต้องมีปัญหาแน่ๆเลย หรือไม่ก็ที่บ้านไม่รัก555
comment2-26:ผมกด สยองให้นะ  คิดได้ไง
comment2-27:สงสัยคุณคงจะไม่มีวิจารญาณ ในการวิเคราะห์สิ่งที่อ่าน - -"
comment2-28:คห.2-7 แอบเข้าไปดูมา คนเขาโหวต "สยอง"
comment2-29:โซนเด็ก ผู้ใหญ่ก็เล่นได้ค่ะ
ถ้าเกิดว่าเป็นคุณพ่อจะเล่นพร้อมกับคุณลูกล่ะคะ เค้าจะห้ามเหรอ 
ประมาณว่า ไม่ได้ๆ ต้องให้ลูกเล่นคนเดียวพ่อไปเล่นโซนผู้ใหญ่!!

ตลกไปนะคะ

ที่ควรจะถามว่าถ้าเป็นเด็กจะทำไง คือต้องถามคุณพ่อท่านนั้นมากกว่าค่ะ ว่า ถ้าไม่ใช่ จขกท แต่เป็นเด็กจริงๆล่ะ จะทำไง
comment2-30:โซนผู้ใหญ่ห้ามเด็กที่ไม่มีผู้ปกครองดูแล
โชนเด็กไม่ได้ห้ามผู้ใหญ่ เพราะต้องดูแลเด็ก

เข้าใจไหมคุณ?
comment2-31:ทำไมต้องทำตัวwannabeตลอดเวลาคะ
คือถ้าอ่านแล้วจับใจความ และคิดตามได้เท่านี้ล่ะก็นะ
comment2-32:ไม่มีใครรัก เพื่อนไม่คบเหรอ ถึงต้องมาเรียกร้องความสนใจด้วยวิธีนี้
comment2-33:เป็นความเห็นที่อุบาทว์ที่สุด ตั้งแต่อ่านเรื่องสวนน้ำมาในชีวิต คิดแบบนั้นโคตรง่าวเลย

สัตว์โลกย่อมเป็นไปตามกรรม โดนรุมด่าขนาดนี้ก็คือผลของการกระทำนั่นล่ะ
comment2-34:ค-ายจุง คห.2
comment3:สงสารจขกท ขาเจ็บ แต่จะสงสารมากกว่าถ้าคนข้างล่างเป็นเด็กที่โดนจขกทชน 

จขกท ทั้งๆที่รู้ว่าเป็นโซนเด็ก แต่ตัวเองเป็นผู้ใหญ่กลับฝ่าฝืนมาเล่นโซนเด็ก ไม่รู้จะพูดอย่างไงเลย
comment3-1:ค่ะ เล่นในโซนผู้ใหญ่ไม่ไหวค่ะ มันหวาดเสียวมาก
เล่นในโซนเด็ก มันก็มีหลายระดับค่ะ ดิฉันก็ความสูงเท่าเด็กโตค่ะ ตัวเตี้ย
ทางสวนน้ำก็ไม่ได้ห้าม สไลเดอร์อันนี้ที่เล่น เด็กเล็กก็ไม่ให้เล่นค่ะ
comment3-2:คห.3 
แล้วถ้าที่ลงมาจากสไลเดอร์ เป็นเด็ก  ไม่ทราบว่า  คุณจะ ...พ่น...ออกมาว่ายังไงดีล่ะ
comment3-3:แล้วถ้าเด็กตัวใหญ่ๆลงมา ตกลงเด็กที่เล่นลงมาผิดว่างั้นเถอะ 

แต่คนแก่ๆ นั่งเล่นกับลูกขวางทางลงไม่ผิดใช่มะ
comment3-4:ตาม คห2 ไปติดๆ ไม่เคยเล่นสวนน้ำแน่ๆ
comment3-5:สงสัยไม่เคยไปเล่นสวยน้ำ ออกจากหน้าคอมบ้างนะเจ๊
comment3-6:นี่ขนาดว่าไม่รู้จะพูดยังไงนะเนี่ย พ่นออกมาซ้าาาาาา
comment3-7:ปัญญาอ่อนอีกรายละ สมงสมองไปหมด คิดอะไรได้ก็พิม ไม่ผ่านสมอง
comment3-8:ความเห็น 3 เป็นเมียความเห็น 2 
ความคิดเลยออกมาแนวเดียวกัน
comment3-9:อ่านอีก อ่านเยอะๆๆๆ ค่อยแสดงความคิดเห็น ไม่ต้องรีบตาม คห 2 ไปนะ
comment3-10:โซนเด็ก ผู้ใหญ่ก็เล่นได้ค่ะ
ถ้าเกิดว่าเป็นคุณพ่อจะเล่นพร้อมกับคุณลูกล่ะคะ เค้าจะห้ามเหรอ 
ประมาณว่า ไม่ได้ๆ ต้องให้ลูกเล่นคนเดียวพ่อไปเล่นโซนผู้ใหญ่!!

ตลกไปนะคะ

ที่ควรจะถามว่าถ้าเป็นเด็กจะทำไง คือต้องถามคุณพ่อท่านนั้นมากกว่าค่ะ ว่า ถ้าไม่ใช่ จขกท แต่เป็นเด็กจริงๆล่ะ จะทำไง
comment3-11:แต่ชั้นว่า โซนเด็ก โซนผู้ใหญ่ไม่ใช่ประเด็น ประเด็นคือ ไปนั่งขวางทางลงจากสไลเดอร์ทำไม ต่อให้เด็กเล่น แล้วเด็กสไลเดอร์มาชนกะพ่อเด็กคนนั้น เด็กมิขาหักเลยเหรอ หรืออาจคอหัก และอีกอย่างทางสวนน้ำเค้าไม่ได้ห้ามนี่ แต่ทางสวนน้ำผิดที่ไม่มาบอกคนที่นั่งขวางให้ออกไปพ้นทาง
comment4:ใครผิดมากกว่ากันระหว่างผู้ชายคนนั้น กับ สวนน้ำที่มีบกพร่องต่อความปลอดภัยของลูกค้า
comment4-1:ทางครอบครัวก็คิดเช่นนั้นค่ะ แต่คิดแล้วว่าให้มันผ่านไป เพียงแต่มาแชร์ประสบการณ์ค่ะ
comment4-2:ผู้ชายคนนั้นค่ะ กฏของการเล่นสไลด์เดอร์คือเมื่อถึงทางลาดแล้วคุณต้องรีบออกไปไม่งั้นก็จะเกิดเหตุการณ์แบบนี้
comment4-3:ถ้าผู้ชายคนนั้นห่วงความปลอดภัยลูกจริง 
ก็ไม่ควรมาเล่นตรงหน้าสไลเดอร์
สระโซนอื่นก็มี
comment4-4:ผู้ชายคนที่ขวางผิดเต็มๆครับ จนท.สระก็ผิดแต่ไม่มาก(ไม่ใช่ จนท.ข้างบนนะ)
comment4-5:ถ้าเกิดคนที่สไลด์ลงมาเป็นผู้ชายตัวใหญ่สักหน่อย คนข้างล่างกับลูกคงกระเด็นไปละครับ

เจือกมานั่งไม่รู้เรื่อง ทำชาวบ้านเดือนร้อน
comment4-6:ปล.พวกคุณที่มาด่าผู้ชาย(พ่อ)คนนั้นนี่เคยพาลูกขึ้นสไลด์เดอร์ตามภาพใหมคะ ลองพาลูกๆไปค่อยมาเม้นดีใหม ปลายสไสลเดอร์นี่ลึกพอควรเพื่อกันแรงกระแทก ผู้ใหญ่ยังต้องใช้เวลาตั้งสติสักพักถึงจะยืนได้
comment4-7:4-6

แหกตาอ่านดูก่อนครับ "นั่งเล่นอยู่กับลูก มองขึ้นมาแต่ไม่หลบ" ชัดนะครับ!! เงียบนะ!!
comment5:ปกติ เวลาลงมาจากสไลเดอร์แล้ว ควรรีบเดินออกจากบริเวณนั้นทันที

ผมไป สวนผึ้ง เจอสาวนางนึง ลงมาแล้วยืนเม้าท์ ยืนขำกับเพื่อน จนท เตือนก็มัวแต่คำ

มีชายหนุ่มตามมาจากสไลเดอร์ ตัวค่อนข้างใหญ่ ขาไปฟาดหัวผู้หญิงคนนั้น ล้มทั้งยืนอย่างแรง

จำจนวันนี้เลย
comment5-1:ภาพติดตาและฝังใจมากค่ะ กลัวการเล่นสไลเดอร์ไปเลย
comment5-2:ถ้าสไลน์ลงมาแล้วรวบขาได้นะ งานนี้มีเลือดอาบสระแน่ๆ
comment5-3:ขอโทษครับ ตอนนั้นมันลงมาแล้ว หยุดไม่ได้จริงๆ
comment6:เป็นความผิดของสวนน้ำ
ด้านล่าง ต้องมี จนท ประจำอยู่ตลอดเวลา
เมื่อคนข้างบนปล่อยผู้เล่นลงมาแล้ว 
ต้องเป่านกหวีดบอกคนข้างล่างให้เคลียร์พื้นที่

ถ้าอยากฟ้อง
ฟ้องสวนน้ำนั่นแหละ
ประมาททำให้ผู้เล่นบาดเจ็บ
comment6-1:คิดเหมือนคห.นี้ค่ะ
เราเคยไปเล่นที่นึง ที่หัวหิน จนท.ข้างล่างจะให้สัญญาณจนท.ข้างบน (เป็นยกธงมั้ง) ว่าข้างล่างเคลียร์แล้ว

อันนี้แปลว่าจนท.ข้างบนปล่อยลงมาทั้งๆ ที่ไม่รู้ว่าข้างล่างมี/ไม่มีคน อันตรายมากค่ะ แย่มาก
ขอให้จขกทหายไวๆนะคะ
comment7:แยกประเด็นก่อนนะ เรื่องเครื่องเล่นเด็ก กับผู้ใหญ่น่ะ

คำถามคือ ต่อให้ จขกท เป็นเด็ก ไม่เกิน 10 ขวบ
เจอเด็กบ้าที่ไหนไม่รู้ มันมานั่งแช่เบ้าตรงจุด
ที่จะมีเด็ดไม่เกิน 10 ขวบอีกคน ลื่นสไลเดอร์ลงมา
ความเร็วไม่ต่ำกว่า 30 กม./ชม. อ่ะ

ผลจะเป็นไง ? ก็มีสองอย่างไง
1. ไอ้เด็กปัญญาอ่อนที่นั่งชมวิวไม่รู้กาลเทศะ
     มัวแต่นั่งขวางส้นตรีนชาวบ้าน มันก็รับแรงปะทะ
    ไปเต็มๆ อาจจะกระเด็นหงายเงิบไปไกลเป็น 10 เมตร
    ก็เรื่องของมันไง เพราะตรงที่มันนั่ง มันใช่จุดชมวิวมั้ยคะท่าน

2. คนที่ลื่นสไลเดอร์ลงมา ก็รับความซวยมาจ้ะเอ๋กับไอเด็กเอ๋อคนนั้นไง
    ผลคือ ก็เจ็บตัวไปไง แทนที่จะเหยียดขาถีบมันไปตรงๆ
    มันอาจจะแค่เจ็บหลัง เขียวๆช้ำๆบ้างไรบ้าง
    ไม่น่าจะเจ็บหนักเหมือน จขกท

ยังไง ทางสวนน้ำน่าจะรับผิดชอบมากกว่านี้นะคะ

โวตให้ค่ะ  ไม่ใช่ความผิด คุณ จขกท เลย

รักษาตัวไวๆ นะคะ
comment7-1:ขอบคุณมากๆค่ะ อยากหายเร็วๆเหมือนกัน ตอนนี้ทรมานมากเลย ทั้งเจ็บกายและสภาพจิตใจ ยังกลัวๆกับเหตุการณ์ไม่คาดคิดที่เกิดขึ้นกับตัวเองเหมือนกันค่ะ
comment7-2:ไม่แนะนำให้เหยียบขาตรงแล้วถีบนะครับ หัวเข่าหลุดงานช้างเลยนะครับ 
ถ้าเจอแบบนี้ถ้าเอาเราเซฟสุด ให้งอเข่าแล้วเอาเข่าชนแทนครับ แต่ไม่แนะนำให้ทำ เกรงว่าไอ้คนข้างล่างจะตายเอาได้ครับ
comment7-3:ผมเคยไป สวนน้ำแนวที่ ที่หินหัว ไม่บอกละกัน สวนไหน 

ก็เล่นมันทุกอย่าง จนกระทั่ง กำลังจะขึ้นไปเล่น ที่คล้ายๆ  ทิ้งตัวลงมาจาก ท่อแก้ว  มีคนลงมาอย่างแรง และไป ฟาดกับทางลงข้างล่าง 

จนคอหัก สวนน้ำรีบพาไป รักษาอย่างเร่งด่วน ผมเห็นกับตา ถึงกับไม่กล้าเล่นเลย 555
comment7-4:ที่เค้าปิดข่าวกันใช่มั๊ยครับ ได้ข่าวว่าตาย เอ๊ะหรือไม่ตาย
#ถถถถถถถถถถถถถถถถถถถถถ
comment7-5:ปิดข่าวได้เก่งแหะ แล้วผู้บริโภคอย่างพวกเราจะปลอดภัยมั้ยล่ะเนี่ย
ต้องอาศัยคนพันทิปมาเล่าสู่กันฟังกันเอง 
หากคนที่ได้รับอุบัติเหตุไม่ได้เล่นพันทิป พวกเราก็ไม่รู้ 
คนที่เจอกับตาไม่ได้เล่นพันทิป.  พวกเราก็ไม่รู้
เซร็งเป็ด
comment8:หายไวๆนะคะ เราว่าไม่ว่าจะเป็นโซนเด็กหรือผู้ใหญ่ มันก็ไม่ควรจะไปยืนขวางทางลงทั้งนั้นแหละค่ะ อันตรายมากจริงๆ
comment8-1:ขอบคุณมากๆค่ะ อันตรายมากจริง ๆ เคยเห็นสวนน้ำบางที่ เด็กบางคนเล่นแล้วเอาหัวทิ่มลงมา อันนั้นน่ากลัวมากๆ ถ้าหากเจอคนนั่งอยู่แบบนี้
comment9:คล้ายๆ กับคนยืนออปิดทางออกบันไดเลื่อน อันตรายมากๆ
comment9-1:เห็นด้วยค่ะ ลงมาถึงแทนที่จะรีบเดินไป มายืนงงๆ งวยๆ มองซ้ายมองขวา แหม อยากจะผลักออกไปให้พ้นทางเลยค่ะ
comment9-2:ใช่เลยค่ะ บางทีเราเข็นของมาเต็มรถ พอออกจากบันไดเลื่อน3-4คนยืนคุยกันหันซ้ายหันขวา เจอบ่อยมากทั้งก่อนลงและลงมาแล้ว ถ้าตัดสินใจไม่ได้ ก็หลบไปยืนตัดสินใจที่อื่นก่อนมั้ย บางทีเราดึงรถเข็นไว้จนปวดแขนเลยค่ะ
comment9-3:ใช่เลยค่ะ บางคนก้มหน้าก้มตาจิ้มๆๆๆๆ ไม่รีบออกให้พ้นทาง คนตามลงมาก็สะดุด
comment9-4:เห็นด้วยอย่างแรง เคยเจอเกือบหน้าทิ่ม
comment9-5:กำลังจะเข้ามาเขียนแบบนี้พอดี อยากให้รถเข็นติดแตรได้ด้วย
comment10:ผมว่าจขกท. ถูกนะ ตรงนั้นมันใช่ที่นั่งเล่นซะเมื่อไหร่


ถ้านอนมันจะช้าลงนะ แรงเสียดทานมันเยอะขึ้น
หรือจะเอามือดันๆไว้ก็ได้ แล้วมันจะช้าลง
จขกท.ยังไม่เคยเล่นของพวกนี้สินะ มันควบคุมความเร็วตอนลงมาได้
แต่ก่อนผมทำบัตรสวนสยามหนึ่งปี ไปเล่นเกิน 30 หนแระ เชี่ยว อิๆ
comment11:ที่ควรโดนต่อว่าคือผู้ปกครองเด็กที่ขวางทางและเจ้าหน้าที่ที่ดูแลนะครับ     


มันจะไม่ขำเลยถ้าคนโดนเป็นเด็กเล็กไม่ว่าจะกรณีเป็นคนลงเป็นเด็กหรือที่ตรงปลายสไลด์เดอร์เป็นเด็ก  เพราะยังไงก็บาดเจ็บแน่ๆ
comment12:ยังดีนะครับที่ไม่ไปชนเด็กจังๆ ไม่งั้นอาจบานปลายกว่านี้ ขอให้หายไวๆครับ
comment13:ฝากถึง จขกท. นะครับ

เอ็นขาด ต้องหมั่นกายภาพนะครับ ผมเคยขาดมาแล้ว กว่าจะเดินได้ปกติจริงๆนี่เกือบหกเดือน เพราะไม่ค่อยได้กายภาพ

ยิ่งอักเสบ ยิ่งต้องดูแลดีๆครับ เพราะคุยกับหมอ เค้าว่าอักเสบกับยืดรักษายากกว่า เพราะอาจจะเรื้อรัง

เอาใจช่วยนะครับ เข้าใจดี
comment14:ถ้าเป็นดิฉัน ดิฉันจะยกเท้าแล้วถีบแม่..ง  เลยค่ะ เอาให้กระเด็น  ใครใช้ให้มานั่งตรงนี้
comment15:ผมเคยเห็นคน slide ลงมาชนลูกตัวเองครับ น่าจะซักประมาณ 2-3 ขวบ ร้องไห้จ้าไม่หยุดเลยครับ
(สนามเด็กเล่นติดแอร์นะครับ ไม่ใช่สวนน้ำ)
คิดว่าคงจะต้องระวังกินพอสมควร หรือเป็นไปได้ผู้ใหญ่ก็นั่งดูเฉยๆคอยเลี้ยงลูกดีกว่าครับ
comment16:น่าจะถีบยอดหน้าไอนั่นนะ ขาจะได้ไม่เจ็บมาก
comment16-1:เป็นอิฉันจะรีบเปลี่ยนท่าเอานมฟาดหน้ามันเลยค่ะ.!! เส้นเลือดฝอยตาแตกกันบ้าง ^^
comment16-2:ถูกใจ ประสาคนนมใหญ่
ของอิชั้นนี่ของแท้นะคะ
comment17:ผมก็เป็นอยู่ครับ เท้าผมยังบวมอยู่เลยครับเเต่ตอนนี้ลดมาเเล้ว ยังเหลืออาการบวมตรงข้อเท้าอยู่ ต้องพยบามอย่านั่งห้อยขาครับ ระยะเวลาตอนนี้ 1เดือนกับ 2 อาทิต ยังเดินเต็มๆไม่ได้เลยครับ ต้องใช้ไม้เท้าอยู่ เเต่พอยันเท้าได้บ้างเเล้ว


ขอให้ จขกท.หายไวๆนะครับ
comment17-1:ขอให้หายเร็วๆเช่นกันนะคะ ^^
comment18:ผมคิดว่า จขกท.ถูกนะ
comment19:ผมว่าสไลเดอร์ของเด็กน่าจะเป็นแบบความสูงไม่เยอะและไม่หวาดเสียวมาก เค้าเลยไม่ได้ห้ามผู้ใหญ่เล่นมั้งครับ
และที่ผมคิดอีกอย่างคือถ้าคนที่ลงมาเป็นเด็กไม่ใช่จขกท. ก็คงเจ็บหนักกว่านี้แน่ๆ
ทางสวนน้ำควรต้องดูแลให้ดีกว่านี้ คนเล่นก็ควรศึกษากฏระเบียบและปฏิบัติอย่างเคร่งครัด
comment20:ขอบคุณทุกความเห็นมากๆค่ะ ตอนนี้ก็รักษาตัวอยู่ ไม่รู้ว่าจะหายเป็นปกติมั้ย กลัวๆเหมือนกันค่ะ 
เหตุการณ์มันเกิดแบบไม่ทันตั้งตัว เพราะเค้านั่งใกล้กับจุดที่ลื่นลงมามาก ด้วยความเร็วแล้ว มันทำให้ชนไปอย่างแรง 
ไม่รู้ว่าตอนนี้คนนั้นเค้าจะเป็นอะไรมากหรือป่าว
comment20-1:หายปกติอยู่แล้วครับ แต่นานมากครับ
comment20-2:นานขนาดไหนคะ
comment20-3:อาการเจ็บจะทุเลาในสองเดือนแรก
ถ่ายนน.ลงได้ แต่อาจไม่ทั้งหมดในสี่เดือน
ปัญหาคือ การตัดสินใจใช้งานอวัยวะเทียบกับอาการเจ็บที่ยังมีและรูปแบบการใช้ชีวิต จะมีผลต่ออาการโดยรวม

ศึกษา_ทำกายภาพให้ดีอย่างเคร่งครัด รวมทั้งดูแลและปรับการทำกายภาพให้เหมาะสมกับพยาธิสภาพต่ออีกสอง-สี่เดือน
สังเกตอาการตัวเอง ทำรายงานและบันทึกไว้แจ้งหมอด้วยจะช่วยได้มากในการวินิจฉัยครั้งต่อๆไป
จัดอาหารและควบคุมสภาพแวดล้อมไม่ให้เกิดการบาดเจ็บเพื่อกันไม่ให้มีการอักเสบต่อเนื่องด้วย

(มีประสบการณ์มาหลายๆครั้งจากอุบัติเหตุและกีฬาค่ะ)
comment20-4:ขอบคุณมากค่ะ ตอนนี้ได้แต่ภาวนาให้กลับมาเดินได้ปกติ
comment21:คือมันสมควรมั้ยที่มานั่งเล่นตรงปลายสไลด์เดอร์ อย่าโทษ จขกท เลย เพราะถ้า จขกท เป็นเด็ก อย่างนี้ จขกท ยังผิดอยู่มั้ย?? แยกประเด็น คิดให้เยอะๆหน่อยนะคับ โซนไหนๆผู้ใหญ่ก็เล่นได้ ไม่งั้นเค้าจะให้เด็กไหลลงไปกับผู้ปกครองได้เหรอ หรือผู้ปกครองไม่ใช่ผู้ใหญ่
comment22:ลูกเราก็เพิ่งเจอค่ะ แต่กลับกันลูกเรากำลังลงมายังไม่สุดทางก็มีผู้ใหญ่ ลูกเราเรียกว่าป้า ไถลลงมาติดๆชนลูกเราอย่างจังเราถามว่าเค้าว่าป้าเค้าว่าไงบ้างลูก ลูกบอกว่าถามว่าเจ็บมั้ยแล้วก็เดินหนีไปเลย เราอยากตามไปด่านัก ถ้าลูกเราผิดเราจะไม่ว่า แต่นี่ลงมาติดๆแล้วโดนเด็ก
comment22-1:น้องบาดเจ็บมากมั้ยคะ?  เจอคนแบบเดียวกันเลย ถามคำเดียวแล้วก็หายเหมือนกัน
แต่ตอนนั้นเจ็บมากกว่า เลยไม่ได้สนใจ
comment22-2:แค่จุกๆค่ะ แต่กลับไปถึงบ้านก็ยังบ่นเจ็บอยู่เลยค่ะ เราก็ได้แต่เตือนให้ลูกระวัง จขกท. หายไวไวนะคะ
comment22-3:ขอให้หายเร็วๆเช่นกันนะคะ ^^
comment23:ตรรกะบางคนก็แปล๊กแปลก ไปโยนความผิดให้จขกท ซะงั้น

คนที่นั่งอุดปากทางลงต่างหาก ผิดเต็มๆ ทำให้คนที่ลงมาชน(ไม่ว่าเด็กหรือผู้ใหญ่ก็เหอะ)ต้องเดือดร้อน

เพลีย
comment24:ผู้ใช้บริการควรอ่านกฎให้ดีก่อนเล่นเครื่องเล่นทุกประเภท เพื่อเซฟตัวเอง 
แต่อันนี้ไม่ทราบจริงๆ ว่าที่สวนน้ำนี้ เขาไม่มีติดป้ายที่ระบุข้อควรระวังในเรื่องบริเวณที่เล่นน้ำ หรือจำกัดอายุผู้เล่นเครื่องเล่นแต่ละประเภทหรือคะ

ส่วนเรื่องที่ จขกท เล่า เราว่าทางสวนน้ำสมควรมีเจ้าหน้าที่ประจำทั้งด้านบนและด้านล่าง ดูแลความปลอดภัยของผู้ใช้บริการ เจ้าหน้าที่ย่อมคาดการณ์ได้ถึงเหตุอันตรายที่จะเกิดกับผู้ใช้บริการได้มากกว่าตัวผู้ใช้บริการเอง เพราะเขาอยู่กับงานทุกวัน และน่าจะมีการอบรมมาเป็นอย่างดี หรือถ้าเกิดเหตุขึ้นแล้วจริงๆ ควรแสดงความรับผิดชอบเข้าดูแล ช่วยเหลือ หรืออะไรก็ว่าไป 
ถ้าจะบอกว่าเป็นผู้ใหญ่ไม่ควรไปเล่นของเด็ก ถ้าเล่นไม่ได้ ตอนจะลงมา เจ้าหน้าที่ข้างบนทำไมถึงไม่เตือน ปล่อยให้ลื่นลงมาได้อย่างไร แล้วถึงไม่ใช่ จขกท ซึ่งเป็นผู้ใหญ่ แต่เป็นเด็กๆ เล่นจริง แล้วลื่นลงมาเจอคนขวางทางลงอยู่ จะไม่บาดเจ็บหรอ

ผู้ปกครองที่พาเด็กมานั่งเล่นน้ำตรงทางลงสไลเดอร์ก็ประมาท ไม่รอบคอบที่พาเด็กมาเล่นตรงนั้น แต่ถ้ามีเจ้าหน้าที่คอยประจำอยู่ น่าจะบอกกล่าวได้ทัน คงไม่เกิดอุบัติเหตุ
comment25:เป็นผมจะแจ้งความตามหาไอ้คนข้างล่าง  มัน/ม่รู้บ้างหรือไง ว่าตรงไหนห้ามเล่น
comment26:งานนี้ ขอตำหนิ เจ้าของสถานที่ค่ะ  ควรจะมีคนดูแล อย่างเข้มงวด 
ไม่งั้น ต้องทำสัญลักษณ์ โซน หรือ มีอะไรเป็นตำแหน่งชัดเจน
ทำเครื่องเตือนอัตโนมัติ เป็นเสียงพูดก็ได้  คนบกพร่องคือคนดูแลค่ะ
comment26-1:ตำหนิผู้ที่โดนถีบด้วย ผู้ใหญ่ที่ไม่เป็นบ้า ต้องรู้ว่าเป็นที่ที่ไม่ปลอดภัย
comment27:สวนน้ำที่ไหนคะ น่าให้เค้ารับผิดชอบนะคะ จขกท ไม่ผิดเลย 
เจ้าของสถานที่ควรต้องรับผิดชอบค่ะ
comment27-1:ในภาพมีตัวการ์ตูนอยู่ คงมีที่เดียวคะ แถวๆ ชลบุรี
ถ้าเดาไม่ผิด
comment28:ขอบคุณนะคะที่มาแชร์ประสบการณ์ เพราะปกติชอบไปเล่นสวนน้ำ จะได้ระวังเรื่องตรงนี้ไว้ด้วยค่ะ
comment29:เป็นเราเราคงฟ้องให้รับผิดชอบค่ะ เสียทั้งค่ารักษา เสียใจ เสียความมั่นใจ เสียเวลาไปรักษาตัว แล้วคุณก็กลัวเรื่องพวกนี้จนเสียโอกาสไปหมดเลย
เราไม่ค่อยกล้าเล่นเครื่องเล่น/สวนสนุก/สวนน้ำในไทยเลยค่ะ
เราว่าการรักษาความปลอดภัย ระเบียบต่างๆยังไม่รัดกุมพอ กลัวค่ะ มันแค่ชั่วแวบเดียวจริงๆ ใครจะว่าอคติ ขี้ขลาดก็ช่าง ชีวิตเราเราเจ็บก็เจ็บคนเดียว

ยังไงก็สู้ๆ ขอให้น้องหายเร็วๆนะคะ แล้วก็อย่ากลัวแต่ให้ระมัดระวังคราวหน้าดีกว่าค่ะ
comment30:ถึงแจ้งความ ก้ไม่ใช่จะไปเอาผิดคนที่เล่นน้ำได้ครับ มันไม่มีเป็นกฎเขียนไว้เป็นข้อบังคับ มันมีแค่คำเตือน จะเอาผิดทางกฎหมายคนเล่นน้ำ ไม่ได้หรอก เค้าไม่ได้เจตนา  แต่หากจะแจ้งความเอาผิดได้ เรียกร้องได้คือ สถานที่ต่างหาก 

 สมมติหากมีอีกกระทู้มาตั้งว่า ลูกเค้ามีแผลช้ำหรือตัวเค้าเอง จากคนสไลด์ลงมาชน อีกกระทู้ จะตัดสินกรณีนี้แบบไหนหล่ะครับ 
ประเด็นที่ควรเรียนรู้ จากนี้ก้แค่ต้องระวังทั้งสองฝ่าย เราไม่รู้ว่าสวนน้ำไหน จะบกพร่องบ้าง มากกว่า

แต่หากจะฟ้องจริงๆ ต้องฟ้องสวนน้ำครับ ไม่ใช่ไปฟ้องคนเล่นน้ำด้วยกัน
comment31:จขกท.ไม่ผิดนะ ทางสวนน้ำน่าจะรับผิดชอบค่าเสียหายให้มากกว่านี้ แถมทางสวนน้ำผิดที่ไม่มีจนท.เฝ้าด้านล่าง  
เราเคยไปเล่นสวนน้ำที่นึงจนท.คุมเข้มมากทั้งบนทั้งล่าง จำกัดอายุ ขนาดตัว และน้ำหนักรวมกันอีก เราไปเล่นตั้งแต่5โมงเช้าถึง5โมงเย็น จนท.ก็ยังเฝ้าอยู่ตลอดแต่อาจจะส่งตัวแทนไปซื้อเครื่องดื่มมาให้กันบ้างไรบ้างแต่เขาเฝ้าดีและระวังตลอด เอาใจช่วย จขกท.นะ
comment32:ขอบคุณมากๆค่ะ
comment33:เจ้าของสวนน้ำควรจะรับผิดชอบค่ะ ที่ไม่มีการจัดเจ้าหน้าที่ไว้ตรงจุดด้านล่าง
ส่วนพ่อลูกที่ จขกท. ลงมาชน อาจจะเพิ่งลงมาถึงก่อนหน้าก็ได้นะคะ ซึ่งถ้าเป็นแบบนั้นจริง ก็เป็นเหตุสุดวิสัยจริงๆ
คือ เค้าอาจจะไม่ทราบว่ามีคนลงตามหลังมา จึงไม่ได้รีบพาเด็กออกจากจุดนั้น
ยังไงก็ขอให้ จขกท. หายไวไวนะคะ
comment34:สมองไปไหน คิดได้ไง ขวางทางลงสไลดเดอร สงสารเด็กที่มีผู้ปกครองเเบบนี้ 
 เสียใจกับ จขกท ด้วย เท้ามันต้องใช้ทุกวัน  เคยเป็นเหมือนกัน ทรมาน อึดอัด มาก
comment34-1:ใช่ค่ะ มันทรมานมาก ไปไหนมาไหนลำบาก ลุกไปห้องน้ำ ไปอาบน้ำก็ลำบาก
ทรมานหัวใจสุดๆเลยตอนนี้ อยากหายเร็วๆ
comment34-2:ลำบากตอนเข้าห้องน้ำถ่ายหนักมากๆครับ(ที่บ้านเป็นแบบส้วมซึม)
comment34-3:ห๊าาาา - -"
comment35:ถือเป็นคราวเคราะห์ของจขกท.อ่ะครับ
แต่ก็ยังโชคดีที่ไม่ไปกระแทกถูกเด็ก
ไม่งั้นโดนดราม่าว่าทำไมไม่หยุดตัวเองบนสไลเดอร์ 555 เหตุการณ์แบบนี้ก็คล้ายๆกับเข็นรถเข็นลงบันไดเลื่อนในห้าง บางคนลงถึงพื้น ยืนคุยกันมันตรงนั้น รถเข็นคันหลังต้องตะโกนให้หลบ ไม่งั้นมีเจ็บตัวแน่
comment36:ตอนเด็กๆเคยเล่นแล้วโดนผู้ใหญ่ที่ลงมาทีหลังถีบกลางหลัง หลังแทบหัก  ทั้งๆที่เราสไลด์ลงมาแล้วไม่ได้ยืนแช่ หัวยังไม่พ้นน้ำขึ้นมาด้วยซ้ำ   น่าจะเพราะเจ้าหน้าที่ที่ปล่อยด้านบนปล่อยเร็วไป
comment37:ขอบคุณสำหรับอุทาหรณ์  คราวหน้าเวลาลงสไลเดอร์ ผมจะตั้งท่าเตรียมยันไว้  ใครขวางซวยแน่
comment38:หายเร็วๆนะคะ เห็นประจำเลยพวกนั่งปากทางอุโมงค์  และแล้วก็เกิดอุบัติเหตุจนได้  หวังว่าเจ้าของสถานที่คงจะปรับปรุง ไม่อยากให้เกิดกับใครอีก
comment39:รูปในสไลเดอร์อันข้างๆ น่ากลัวมากค่ะ
หายไวๆนะคะ
comment40:สวนน้ำต้องจ่ายค่ารักษาพยาบาลครับ เป้นผมจะตามเอาบิลไปเบิกเลย

ส่วนความผิดก็ผิดที่สวนน้ำไม่มี จนท มาคุมมาดูแลส่วนหนึ่ง

ส่วนไอ้พ่อลูกโง่ๆคู่นั้น ที่ จขท ด้านบนเป่านกหวัดแล้วยังอุตส่านิ่งเป็นสากกระเบือรอให้ จขกทมาชน  

โกรธแทนนะ แถมพอชนก็ห่วงแต่ลุกตัวเอง คนอื่นเป้นไงช่างแม่ม ทั้งๆที่มันคือตัวการทำให้เกิดเหตการนี้  

เลวครับ
comment41:ข้อสงสัยคือ

ลงท่าไหนครับนี่ ส่วนใหญ่กรณีแบบนี้คนเจ็บน่าจะเป็นคนที่อยู่ข้างล่างเสียมากกว่า?
ผมว่าหลายคนก็สงสัยเหมือนกัน (ข้อสงสัยก็เป็นข้อสงสัยนะครับไม่เกี่ยวกับประเด็น)

ความผิด
ก็ต้องเป็นทางสวนน้ำ กับคนที่ไม่ยอมไปให้พ้นระยะอันตราย
...ความผิดของคนที่ไม่ยอมไปให้พ้นระยะอันตรายนี่ บางทีก็พูดยากนะครับ
บางคนก็ไม่เคยเล่นคิดไม่ถึงว่าจะต้องหลบให้พ้นทาง บางคนก็สนุกกันจนลืมนึกถึงคนอื่น
...สวนน้ำเองต้องรู้จักคนเล่นด้วย ต้องคำนึงถึงคนพวกนี้ด้วย อาจมีผู้ไม่รู้พอลงมาถึงแล้วยังรู้สึกสนุกกับสิ่งที่ผ่านมาจนลืมคิดว่าจะมีอะไรตามมา
โดยอาจจัดหาเจ้าหน้าที่จะคุมด้านบนคนเดียวโดยถ้าสามารถมองเห็นด้านล่าง ก็จะต้องไม่ปล่อยคนด้านบนลงมาจนกว่าจะเคลียร
หรือจะมีเจ้าหน้าที่ด้านล่างคอยเตือนคนด้านล่างด้วยก็จะยิ่งดี

ถ้าจะเอาผิดจริง
ก็คงต้องเอาผิดที่สวนน้ำ ...ว่าแต่เป็นสวนน้ำที่ไหนครับ
comment41-1:น่าจะเหยียดขาตรงนะครับ ดูจากลักษณะบวมที่ข้อเท้า
comment41-2:เคยโดนอะไรกระแทกใส่เท้าแรงๆมั้ยคะ เท้ามันหมุนมันหักไม่นะคะ เจ็บแน่ๆ

ต่างจากแผ่นหลัง มีความแข็งแรง ไม่งั้นเวลาเกิดอุบัติเหุทำไมคนส่วนมากใช้ส่วนด้านหลังรับหล่ะ
comment42:แจ้งความกับสวนน้ำเถอะครับ เขาปล่อยได้ไง เราไม่มีทางรู้เลยว่าสไลลงมาจะมีใครอยู่ไม่อยุ่ มันต้องมีคนดูแลความปลอดภัยสิ
comment43:ต้องยอมรับว่าถ้าไม่มีเจ้าหน้าที่คอยกันไว้ให้ จะเกิดปัญหานี้ขึ้นทันที
แนะนำให้มีกล้องวงจรปิดติดด้านบนไว้เลย
comment44:เคยเห็นสวนน้ำในโรงแรมที่พัทยา ดูอยู่ไกล ๆ เด็ก ๆ เล่นกันเอง
เด็กที่ลงมาก่อน ไม่รู้ประสีประสา นั่งเล่นอยู่ไกล ๆ ทางลง เด็กอีกคนสไลด์ลงมาเต็มแรง 
ถีบไปเต็มหัว.......ท่าทางจะเจ็บ ไม่มีผู้ปกครองมาดู พนักงานเห็นหรือเปล่าไม่แน่ใจ
ก็ได้แต่บ่นสงสารเด็กกัน ในกลุ่มแล้วเดินถ่ายรูปกันต่อ
comment45:หายเร็วๆนะ เป็นกำลังใจใหเ จขกท
comment46:สวนน้ำผิดนะ จะมาหวังให้คนที่มาเล่นร้อยพ่อพันแม่รู้จักนึกคิดแบบนี้ไม่ได้ อย่าคิดเองเออเองเด็ดขาด
อันตรายจะตาย อุบัติเหตุเกิดง่ายมาก ไม่ได้อยู่ที่คนลงมาเป็นผู้ใหญ่หรือเด็กหรอกค่ะ ถ้าเป็นเด็ก เด็กคนนั้นก็เจ็บเหมือนจขกท.นี่แหละ
หายไวๆนะคะ อยากให้ทางสวนน้ำเพิ่มการ์ดมากกว่านี้ค่ะ
comment47:เคยไปเล่นที่นี่มาครั้งหนึ่งค่ะ ตัวโซนเด็กนี่ เห็นผู้ใหญ่ขึ้นไปเล่นเพียบเลย ไม่เห็นเจ้าหน้าที่จะพูดอะไร เราเลยคิดว่า เขาน่าจะเเบ่งเป็นโซนเด็กเพราะมันหวาดเสียวน้อยกว่าอีกโซนมากกว่า(โซนผู้ใหญ่นี่หวาดเสียวกว่าโซนนี้เยอะเลยจริงๆ) ไม่น่าเกี่ยวกับว่าต้องให้เด็กเล่นอย่างเดียวเท่านั้นนะคะ =w=

ปล.ขอให้จขกท.หายไวไวนะคะ
comment48:แหยงๆ พอกันกับ ไอ่ที่เปิดประตูรถไม่ดูรถหลังเลย อยากเปิดกูก็จะเปิดเลย 5กินเมิง
comment49:จขกท.หายเร็วๆ นะครับ  ผมว่าสวนน้ำบกพร่อง  และอ้ายหมอนั่นที่นั่งขวางผิด  ไร้สติ จิตสำนึกจริงๆ  รู้ว่ามีคนสไลด์ลงมาแล้วยังทำเฉย  อย่างน้อยเอี้ยวตัวหลบแนวไม่ให้กระแทกแรงก็ยังดี   ...   ขอให้เค้าเจอส้นteen เต็มๆ  ถ้ายังไปนั่งขวางครั้งถัดไป   


ทำไมไม่เป็นผมสไลด์ลงมาน๊า ...  จิกส้นให้เต็มๆ  ที่สวนสยามผมลงข้างล่างแล้วสไลด์ผิวน้ำจนเกือบสุดแนว  ต้องเร็วระดับนี้ไปจิก  
นึกถึงแล้วยังมันส์ไม่หาย ไปเที่ยวสวนน้ำดีกว่า เผื่อเฮง  จิกเค้าด้วยความบังเอิญ  หึๆ ...  ผมไม่โลกสวยนะครับ  ผมใจเค้าใจเรา  ...
comment50:ถ้าเราเป็น จขกท เราจะยกเท้าสูงๆให้อยู่ระหว่างหัวค่ะ ขวางทางดีนักถีบหัวแม่ม
comment51:อันตรายจริงๆกับสวนน้ำที่คนดูแลไม่พร้อมอย่างนี้
comment52:เป็นผม ปรึกษาทนาย ฟ้องสวนน้ำครับ
comment53:นึกภาพว่า ถ้า จขกท ยกเข่ามากั้นกระแทกทัน คนที่ขวางซี่โครงหัก หัวแตก คงโกลาหลดีแท้ 
สวนน้ำต้องรับผิดชอบมากกว่า 1บิลแรกที่จ่ายนะครับ
มันจะสักเท่าไหร่ การแสดงความรับผิดชอบถือเป็นการโปรโมทธุรกิจแบบหนึ่ง นะครับ
comment54:เล่นพวกนี้ ควรจะมี จนท ด้านล่าง วิทยุคุยกับด้านบนว่า เคลียร์ ปล่อยได้
comment55:ผู้ใหญ่คนนั้น ถามจริง สมองคิดไม่ออกใช่ไหม ว่าทางลงสไลด์เดอร์ ประมาณขวางทางปืน ต้องมีคนลงมา มันคงไม่ใช่หมอนลอยลงมาแน่ๆ แล้วมีลูกอีก ไม่มีเซนต์ เรื่องความปลอดภัย  อนิจจัง สวนน้ำ ก็น่าจะมีคนดูแล แต่คงยากมาตฐานเมืองไทย รู้ๆอยู่ แค่ ชายทะเล สระน้ำ ส่วนใหญ่ 90% ไม่มีคนดูแล  

สรุปคือ ดูแลตัวเองดีๆนะครับ ดีที่สุด จะโทษอะไรแล้วแต่ สุดท้ายแล้วคนเจ็บคือใคร?  

เคยลงรถเมล์ปอ.8 ครับ ผมกำลังก้าวลงตรงสยาม กำลังทิ้งตัวลงไปเลย สูงอยู่ไอ้บันไดรถปอ. เนี้ย ทันได้นั้นมีคนสวนขี้นมาทันที ก็ตามคาดครับเข่าผมกระแทกหน้า หงายเก๋งไปกองกะพื้น  ผมรีบไปช่วยแล้วถามว่าเป็นไรไหมครับ ปัดๆเสื้อแล้วก็ไป คนขับรถเมล์ตะโกนด่า ทันที กรูบอกแล้วให้คนลงก่อนค่อยขี้น เป็นยังไงละ .....
comment56:ไม่เกี่ยวว่าเด็กหรือผู้ใหญ่เลย เราเคยเล่นของผู้ใหญ่นี่แหละ 
มีคนพอสไลด์เสร็จไม่เดินออกไป เราร้องมาจากทางข้างบนแล้ว หลบๆๆๆๆๆๆๆ 
แต่เหมือนไม่ได้ยินยังกะในหนังเราต้องชะลอตัวเองถีบหลังเค้าไปทีนึง แล้วตัวเราจมลง 
คนต่อให้ไม่มีมารยาทอยู่ที่ไหนก็ไม่มี
comment57:^^
comment57-1:ชอบค่ะๆ 5555555
comment57-2:ถ้าเอาให้ข้างล่างเจ็บหนักต้องงอเข่า แล้วเอาเข่าแหลมๆชนมันครับ
comment57-3:ชอบมากค่ะ ...​5555+
comment58:ขอบคุณทุกความเห็น ทุกๆกำลังใจมากๆนะคะ
comment59:จะบอกว่าน้องชายผมฟันหน้าหักครึ่งซี่+ปากแตก
เพราะเล่นสไลเดอร์ที่สวนน้ำเหมือนกัน
comment60:ขอแชร์จากประสบการณ์ส่วนตัวผมที่เคยทำงานเป็น Lifeguard นะครับ

ในกรณีแบบนี้ทาง Lifeguard ที่ดูแลในโซนด้านล่างผิด 100% เนื่องจากละทิ้งการปฎิบัติหน้าที่ ไม่ใช่แขกที่นั่งเล่นอยุ่ใน Tube ด้านล่างครับ

       ในกรณีปกติแล้วถ้า Lifeguard ที่ประจำจุดด้านล่าง เห็นแขกที่นั่งแช่อยุ่ใน Tube ต้องรีบเป่านกหวีดเตือน ให้รีบลุกออกจาก Tube โดยด่วน จากนั้นค่อยส่งสัญญาณให้กับ Lifeguard ที่อยุ่ด้านบน ให้ปล่อยแขกอีกท่านลงมาได้ครับ ผมเคยประจำอยุ่ในจุดที่เปฺน Tube ลักษณะนี้ครับ ยืนอยุ่ตรงกลาง มี Tube ด้านซ้ายด้านขวา  

        ถ้าเป็น Waterpark ที่อเมริกา ทาง Waterpark  ต้องรับผิดชอบค่ารักษาพยาบาลเต็มจำนวน ในกรณีที่ทางคุณและแขกอีกท่านที่บาดเจ็บ ถ้าเป็นความผิดจากตัว Lifeguard ในลักษณะแบบนี้นะครับ  ส่วน Lifeguard ถ้าทำงานพลาดแบบนี้เรื่องยาวแน่นอนครับ...
comment61:ไม่ไปสวนน้ำ มีแต่ฉี่เด็ก
comment62:ไม่เกี่ยวกับ จขกท. นะครับ แค่อยากเล่าประสบการณ์วัยเด็ก

ตอนนั้นเคยเล่นซุปเปอร์สไปรัลที่สวนสยาม ไปกับทางโรงเรียนครับ
โดยเพื่อนผมไหลลงไปก่อน สักพัก เจ้าหน้าที่ก็ปล่อยผมลงตามเพื่อนไป

ประเด็นคือไอ้เพื่อนผมที่ลงไปก่อน มันเอามือดันรางไว้ คาดว่าคงกลัวเสียว
ผมตามลงมา ขาก็พาคคอเพื่อนเลย เลยด่ามันไป สปีดก็ลดลงตามคนแรก
สักพักเพื่อนมาอีกคน ทีนี้ ซ้อนสามเลย สภาพเหมือนตะขาบเป็นง่อยไหลมาตามราง

สุดรางนี่คนแรกโดนกดลงน้ำมิด ผมโดนเป็นคนที่สอง คนสุดท้ายก็หน้าคว่ำ
หมดสภาพกันไป ฮา
comment63:สไลเดอร์น่าจะเป็นแบบใสให้คนเล่นระวังด้วย น่าจะช่วยลดอุบัติเหตุได้
เราก็เคยค่ะ ชนกันจังๆเลย ฟันเรากระแทกหัวเค้า 
ฟันเราระบม เค้าหัวแตกเป็นแผลแบบรอยฟันเราอ่ะ
จากนั้นมา เราไม่เคยเล่นสไลเดอร์อีกเลย  เพราะรู้ซึ้งถึงความอันตรายของมัน
comment64:ปรากฏว่าผู้ชายคนที่นั่งขวางหลังหักไปแล้ว 5555
ขอให้หายไวๆนะคะ... 
เดือนหน้ากำลังจะไปเล่นเหมือนกัน จะระวังให้เยอะๆค่ะ
comment65:จังหวัดในครับ ทำไมเชียงใหม่ไม่มีกะเขาบ้าง
comment66:โห อันตรายเหมือนกันเนอะ  ขอบคุณที่นำมาแชร์ ขอให้ จขกท. หายเร็ว ๆ นะคะ สวนน้ำ น่าจะรับผิดชอบให้มากกว่านี้ค่ะ
comment67:บอกตรงๆครับคห 2 กำลังนั่งสำเร็จความใคร่ทางจริยธรรมแน่นอน แบบว่าฟินจัง ชอบให้คนสมเพชในความคิด
comment68:เสียดาย น่าจะทันพับขาประเคนเข่าเข้าไป

ผมเคยเจออีกกรณี สะพานลอยข้ามมาจากรถไฟฟ้าใต้ดินลงเซ็นทรัลลาดพร้าว จะมีบันไดเลื่อนลงไปทางหน้าห้างเซ็นทรัล

บ่อยครั้งที่คนแน่นจนเต็มบันไดเลื่อน แต่คนที่ลงถึงพื้นแล้วมัวแต่หยุดมองหาที่ทาง ไม่ยอมรีบเดินหลบไปให้พ้นบริเวณนั้นก่อน

ทำให้คนที่เขาเลื่อนตามมาข้างหลังแทบเหยียบกันตายเพราะบันไดเลื่อนมันหยุดไม่ได้ มันก็เลื่อนลงไปอัดกันตรงนั้น
comment69:รถที่จอดอยู่ โดนชนจากรถที่วิ่งมาข้างหลัง ถามว่าใครผิดครับ

ดังนั้นกรณีนี้ คุณน่าจะถือว่าโชคดีแล้ว ที่ฝ่ายนั้นไม่ว่าอะไรคุณ

เขาอยู่เฉยๆ คุณมาชนเขาเองนะ
comment69-1:อันนี้มาตรรกะไหนอะ? 

รบกวนเอารถคุณไปจอดเฉยๆ ไว้ที่รางรถไฟด้วย 
ผมว่ารถไฟผิดแน่ๆ ถ้าอยู่ๆไปชนรถคุณอะ...
comment69-2:เอาฮา หรือเอาจริงครับเนี่ย
comment69-3:ประชดใช่มัเย55555
comment69-4:สไลเดอร์บ้านคุณสิเบรคได้
comment69-5:โห!! แน่ใจนะ คห ที่ 69 ใช้สมองคิดเปรียบอะค่ะ
comment69-6:ทางออกสไลด์มันใช่ที่ที่คนจะไปนั่งแช่อยู่ใช่มั้ย ตอบสิตอบ
comment69-7:สงสัย กลัว #2 #3 จะเหงา
comment70:นอกจากค่ารักษาพยาบาลทั้งหมด(ไม่ใช่จ่ายให้แค่ครั้งแรกเท่านั้น)ที่สวนน้ำต้องรับผิดชอบให้คุณ
ทางสวนน้ำควรจะให้ค่าเจ็บตัวคุณด้วยค่ะ
comment71:นี้ขนาด จขกท. เป็นผู้ใหญ่ยังเจ็บขนาดนี้ ถ้าเป็นเด็กนี้ไม่แข้งขาหักไปแล้วรึ...
ไอ่คนยืนขว้างอะผิดเต็มๆ
comment72:ช่วยโหวตค่ะ คล้ายว่าควรเป็นสามัญสำนึกนะคะ เรื่องไม่ขวางสไลเดอร์เนี่ย....
comment73:สงสัยว่า จขกท. เจ็บขนาดนี้ แล้วคนที่ขวางทางไม่เจ็บอ่ะ
comment74:จขกท เล่า ผมนี้คิดภาพตามแล้ว เสียวแทนเลยครับบ    

ขอให้หายเจ็บขาเร็วๆนะครับบ
comment75:ทำกิจการใหญ่โตน่าจะมีคนดูแลอย่างดีนะคะ เงินน่าจะเยอะ ความปลอดภัยของลูกค้าสำคัญที่สุด
ถ้าเกิดมีเรื่องบ่อยๆใครจะไป
ขอให้หายเร็วๆนะคะ ฟาดเคราะห์ค่ะ
comment76:ผมเคยไปเล่นสวนน้ำ แห่งหนึ่ง ที่มีเครื่องเล่นหวาดเสียว ที่ ตจว. ไม่ไกลจาก กทม. ด้วย เป็นสวนน้ำยุคสมัยแรกๆ เลย ผมลง สไลด์เดอร์ มา ผมจำได้ว่า มีเด็ก ฝรั่งหน้ามึน เกรียนๆ คนนึง ที่มันอยู่ๆก็มาเดินเล่นน้ำมึนๆ ตรงทางลง สไลด์เดอร์ การ์ดข้างล่าง ก็เป่าไล่ก็แล้วตะโกนบอกมันก็แล้ว แต่เพราะผมลงมาเกินครึ่งทางแล้วและความเร็วขนาดนั้น การ์ดจึงโดดมาลากไปไม่ทัน (ตอนนั้นผมเป็นคนตัวใหญ่มาก อ้วนนั้นเองตอนนี้ก็อ้วนนะแต่ไม่มาก ลดมาจากตอนนั้น เกือบ 40 กก.) ผมก็ลงมาตามปกติ นอนลงมาเลยครับ รุสึกได้ถึงน้ำข้างลำตัวที่ถูกผ่าออกอย่างแรง พอลงถึงจุด มันสไลด์น้ำกระจายแข้งขาผมนี่ชี้เลย แต่รุสึกอย่างนึง คือมัน แบบรุสึกเหมือนฝ่าเท้าไม่โดนน้ำครับและรุสึก สบายเท้าเลย(จริงๆ) ผลออกมาคือ ไอ้เกรียน นั้น โดนผมถีบ หัวคะมำ หน้าทิ่มกระเด็นไปนอนคอเคล็ดยกคอไม่ขึ้นนอนร้อง อ๊ากๆ (ผมไม่รุหรอกครับ น้องๆและพี่ๆที่มากับผมที่รออยู่ด้านล่างเค้าบอกเพราะเค้าเห็นทุกขั้นตอน) พวกเพื่อนๆ ฝรั่ง ก็จะมาหาเรื่องผม พี่การ์ดล็อค ไปเลย แอบสมน้ำหน้าเล็กๆเลยล่ะ ใครให้มาขวางวะ
comment77:ดูจากรูปแล้วก็พอจะรู้ว่าเป็นที่ไหน
โซนเด็กที่จขกท.พูดถึงเนี่ย เค้าไม่ได้มีป้ายหรือข้อห้ามห้ามผู้ใหญ่เล่น
แล้วสไลด์เดอร์บางอันนี่ก็ไม่ใช่เด็กๆเลย 
อันที่จขกท.สไลด์ลงมาเนี่ย สำหรับเราเรียกว่าเสียวมากเหมือนกันนะคะ
ด้านบนมีเจ้าหน้าที่แค่บางอันซึ่งอันนี้ตอนที่เราไปก็ไม่มีจนท.คุมค่ะ
เราสไลด์ลงมาแล้วก็มีเด็กกระโดดตามมาติดๆเลย เรียกว่าเราโดนเด็กถีบหลังเต็มๆเลยค่ะ
แต่ดีที่เด็กตัวเล็ก น้ำหนักไม่มาก ไม่ถึงกับช้ำ

เราว่าทางสวนน้ำน่าจะเพิ่มจำนวนจนท.ที่คอยดูแลนะคะ เพราะดูแล้วจนท.ดูแลได้ไม่ทั่วถึง
comment78:สั้นๆที่คุณอะไม่เท่าคนที่โดนถีบนะคะ ประสพการณ์ตรง เป็นสไลด์เดอร์เด็กอนุญาติให้ผู้ปกครองขึ้นพร้อมกันเพื่อดูแล ตอนขึ้นก้อเหมือนจขกท.อย฿่ในท่อถูกปล่อยลงมาไม่ทันถึงใหน ลงน้ำกำลังสำลักกันเลยควานหาลูกกันจ้าละหวั่น มีขบวนตามมาถีบลงกลางหลังเราพร้อมลูกจมลงไปพร้อมสำลักน้ำอีกรอบ ไม่ได้โทษใคร เพียงแต่จะบอกประสพการตรงคือ ตรงนั้นไม่มีใครมีใครไม่อยากลุก รึมานั่งเล่นหลอก  อยากเป็นขบวนต่อจากคุณจังเลย จะได้พูดเหมือนคุณ   เรื่องสถานที่เซฟตี้พอใหม บาดเจ็บ บลาๆๆ พอเข้าใจ แต่ไม่มีพ่อแม่คนในจะทำแบบคุณพูดหลอกค่ะ หลายครั้งที่พูดกับคน... เคยรู้จักใหมคะมนุษย์พ่อ มนุษย์แม่ #ตายแทนได้  และดิฉันก้อไม่ให้ลูกๆเล่นสวนน้ำจนปัจจุบันจนเค้าดูผิดปรกติในหมู่เพื่อน 
     "มันทั้งปวดและบวมมากในตอนนั้น
ดิฉันไม่รู้ว่าข้อเท็จจริงนั้นเป็นอย่างไร คนที่ดิฉันไปชน เค้าลงมาจากด้านบนพร้อมกับลูกแล้วไม่ยอมลุก หรือว่าเพิ่งเดินมานั่งเล่นตรงนั้น"
comment78-1:บ่นไรอะคุณ ได้ดูรูปสถานที่ป่ะคะ ควานหาลูก สำลักน้ำ??? คือไร จะมาอ้างพ่อแม่ตายเพื่อลูกในสถานการณ์แบบนี้มันตลกดีนะคะ ถ้าเครื่องเล่นมันอันตรายมาก จะพาลูกไปเล่นทำไม ไม่มีปัญญาดูแลลูก ประเมินสถานการณ์ระดับความปลอดภัยให้ลูกไม่เป็น ก็เล่นหมากเก็บอยู่บ้านเหอะค่ะ จะได้ไม่เป็นภาระคนอื่นเค้า และไม่ต้องมาอ้างว่าไม่มีลูกไม่เข้าใจนะคะ เราลูกสองและไม่เคยทำตัวให้เป็นภาระสังคม
comment78-2:ดูรูปประกอบด้วยก็ดีนะ ก่อนตอบ
comment79:ปล.นอกจากจะโทษคนที่ชนแล้ว คุณเคยเอ่ยปากขอโทษเค้ากับลูกรึยัง คุณเป็นคนถีบเจ็บขนาดนี้ คุณเคยสอบถามใหมว่าเค้ากับลูกเป็นอย่างไรบ้าง
comment79-1:หลังจากที่ชนเค้าแล้ว เค้าก็หายไปเลยค่ะ ส่วนที่ว่าเค้าลงมาแล้ว อาจจะกำลังรีบลุก ถ้าดูในภาพ สไลเดอร์ตรงส่วนสุดทางนั้น จะมีรางที่ยื่นออกมาอีก ระดับน้ำประมาณหัวเข่า (อาจจะไม่ถึงด้วยซ้ำค่ะ) แต่ภาพที่เราเห็นตอนกำลังจะชนเค้า คือ เค้านั่งอยู่ตรงนั้นแล้วกับลูก หันมาเห็นเรา และไม่มีท่าทีว่าจะลุกเลย เหตุการณ์แบบนี้มันไม่อยากให้มีใครเกิดขึ้นหรอกค่ะ ขาของเราพ้นมาข้างหนึ่ง เราพยายามที่จะหลบแล้ว แต่มันไม่พ้นจริงๆ ถ้าเหตุการณ์นี้ที่เราผิดเป็นคนที่สไลมาชนเค้า ก็ต้องขอโทษด้วยนะคะ
comment79-2:คห นี้คิดก่อนพิมพ์หรือเปล่าเนี่ย ไอ้คนที่มานั่งขวางนะผิดชัดๆ เห้อ
comment79-3:บ้าว่ะ สมงสมองหายไปกับน้ำแล้วไง๊
comment79-4:คนสไลด์ลงมาด้วยความสูง และความเร็วขนาดนั้น ... จะเบรคตัวเองได้มั้ย? 
จะทันได้ตะโกนบอกคนที่นั่งคาท่ออยู่มั้ย  ว่าช่วยหลบด่วน...
คิดสิคิด!!

คนที่ลงมาถึงปลายทางก่อน ต้องรีบลุกออกจากท่อทันที 
อันนี้มันสามัญสำนึกขั้นพื้นฐานของคนเล่นสไลเดอร์ ที่ต้องรู้นะคุณ
จะสำนักน้ำมาจากท่ออะไรมันก็เรื่องของคุณ  แต่ถึงปลายทางแล้ว ต้องรีบลุกออกให้เร็วที่สุด
โอเคนะคะ...
comment79-5:รถไฟวิ่งมาตามราง  ต้องขอโทษรถที่จอดขวางรางรถไฟมั้ยครับ
comment79-6:ไม่เคยเล่นสไลเดอร์เหรอ 
คิดว่ามันมีเบรคอยู่ตรงส่วนไหนของสไลเดอร์กันคะ?
comment79-7:เคยเล่นสไลเดอร์กับเค้าหรือเปล่าเนี่ย เซร็งจิต
หรือว่าอยากดังเลยเม้นแบบนี้.  เฮ้อออออ
comment80:สวนน้ำชื่ออะไรคะ??
comment80-1:ความคิดเห็นนี้ถูกลบเนื่องจาก เจ้าของข้อความแจ้งลบค่ะ
comment81:กรณีเห็นว่าชนแน่ๆ ช่วงใกล้ๆถึงปลายสไลเดอร์ให้รีบเก็บคองอเข่า 
กอดเข่าให้แน่นแล้วเตรียมรับแรงปะทะครับ
จะเจ็บน้อยมาก
comment81-1:มีวิธีแบบนี้ด้วยเหรอครับ ดีครับเดี๋ยวผมจะจำไปใช้ครับ
comment82:เคสแบบนี้เล็งถีบไว้เลยครับ ไม่ต้องไปสงสาร สงสารตัวเราก่อน
comment83:โดย common sence ไม่น่าจะไปเล่นน้ำตรงจุดที่คนลงมาอยู่แล้ว ลงปุ๊บควรจะออกเลย  เพราะถ้าเจอคนตัวใหญ่ลงมาแรงๆ เข่าตีหัว ถึงตายอ่ะ คนข้างล่างจริงๆแล้วมีโอกาสบาดเจ็บกว่าคนที่ลงมาอีก
comment84:ขอเพิ่มเติมค่ะ ขออธิบายด้วยรูปนะคะ
จุดเกิดเหตุคือตรง วงกลมสีแดง ซึ่งมันใกล้กับทางสไลมาก ๆ คงไม่ต้องพูดถึงความเร็ว
ปกติแล้วสไลเดอร์ของสวนน้ำหลาย ๆ แห่ง เมื่อลงมาถึงด้านล่างแล้ว น้ำจะลึกอยู่ (ก็คงจะประมาณเอว)
แต่สไลเดอร์ที่นี่ ในความคิดของดิฉันคือเค้าก็คงทำมาเซฟพอสมควร คิดว่าเพื่อให้สะดวกในการลุกขึ้นเพื่อออกจากรางได้ง่าย
จะสังเกตได้จากคนในภาพที่ยืนอยู่ น้ำอยู่ที่ระดับแค่นั้นจริง ๆ ค่ะ ไม่ถึงหัวเข่าด้วยซ้ำ
ในส่วนของรางที่ยื่นออกมายาว บอกเลยค่ะว่าถ้าสไลเดอร์ลงมาจริง ๆ จะไม่ได้แรงไปสุดหรอกค่ะ จะหยุดอยู่ที่ประมาณ วงกลมสีเขียว
(เพราะไปเล่นมารอบนึง)


ขอบคุณภาพจากเว็บไซต์ http://www.thailandfoundation.net/ ค่ะ
comment84-1:เอารูปขึ้นไปแปะไว้ข้างบนค่ะ
จะได้ไม่มีใครมาว่า จขกท อีก

ตรงวงกลมสีแดง มันใช่ที่นั่งป่ะ ใครดูก็รู้ว่ามันเป็นพื้นที่ๆ ให้สไลด์ลงมา

ตอนแรกเรานึกว่าตัวหลุดจากสไลด์เดอร์แล้ว แต่ไม่ใช่ ยังอยู่ในรางสไลด์อยู่เลยอ่ะ

แล้วถ้าผู้ชายคนนั้นคิดว่าตัวเองไม่ผิด
ทำไมต้องหนีหายไปด้วย??

ถ้าคิดว่าตัวเองไม่ผิด เป็นเรา เราจะอยู่รอให้ จขกท รับผิดชอบ

ปล.หายไวๆ นะคะ จขกท
comment84-2:ขอบคุณมากค่ะ
comment84-3:ใครที่เสล่อไปเล่นในรางตรงที่ จขกท. วงสีแดงไว้
ผมเรียกควายครับ มึนก็รู้ว่าเดี๋ยวมันต้องมีคนไหลลงมาตรงนั้น
มึนยังไปเล่นตรงนั้น...ควายล้วนๆครับไม่มีวัวปน
comment84-4:ตอนที่ลงมาเห็นว่าเค้านั่งอยู่ ก็งงมาก ตกใจมากด้วย แต่ยังไม่ทันคิดอะไร ก็ชนแล้วค่ะ
comment85:หลังจากอ่านมา 2 กระทู้ติดๆ
นอกจากติ่งเกาหลี,ติ่งญี่ปุ่น,ติ่งการบินไทย
ตอนนี้พันทิปกำลังจะมีติ่งสวนน้ำเพิ่มขึ้นอีก 1 รายการแล้ว

คือ ถ้าให้เอาอีกกระทู้มารวมกับกระทู้นี้

สงสัยต้องเชิญอากงและอาม่าของคุณพ่อของเด็กคนนั้นมาส่งสอนกันซักหน่อยว่า ทำไมถึงปล่อยให้ อาเกี้ยกะอาซุงมาขวางทางลงซะงั้น
สวนน้ำไม่เคยผิดเลยครับ ที่ไม่มีการ์จ คนเล่นผิดหมดเลยครับ ว่ากันไปนู่น

ป้ายก็บอกบ้างล่ะ สามัญสำนึกควรมีบ้างล่ะ พ่อแม่ไม่ดูแลบ้างล่ะ

ระวังตัวกันเองนะครับ ถ้าอยากเล่น
comment86:พาลูกไปเล่นสวนน้ำที่เซนทารา พัทยามา
ตรงสไลเดอร์ของเด็กเจ้าหน้าที่ไม่สนใจดูเลย คงเพราะเห็นว่าเด็กไม่ค่อยมี
เด็กเลยปล่อยตัวลงมาทับเด็กอีกคนที่ยังลงมาไม่ถึงข้างล่างด้วยซ้ำ
เพราะเจ้าหน้าที่มัวแต่ยืนหันหลังมองไปทางอื่น (เข้าใจว่าหลบแสงแดดที่แยงตา)

ดีที่ตรงจุดนี้พ่อแม่ส่วนใหญ่ไม่ปล่อยให้ลูกเล่นคนเดียว
จะคอยยืนรับลูกตรงจุดที่ลงมา
แต่ส่วนของสไลเดอร์ผู้ใหญ่ เจ้าหน้าที่บางคนเข้มงวดดีมาก ๆ ขอชมเลย
comment87:น่ากลัวจังง
comment88:พวกที่บอกว่า จขกท ลงมาชน เป็นฝ่ายผิด ทำอย่างกะว่า พอสไลด์ลงมาเห็นคนแล้วจะหยุดสไลด์ได้อย่างนั้นแหละ

ผมอยากจะจับคนพวกนี้ไปลองเล่นดูบ้าง แล้วเอาถังแก๊สมาวางขวางตรงตำแหน่ง ที่มีพ่อลูกนั่งอยู่ แล้วพอลงมาเจอแบบนี้ จะทำไง 

คนพวกนี้ วัน ๆ ได้ออกไปนอกบ้านบ้างหรือเปล่า หรือเฝ้าแต่หน้าจอ ตรรกะผิดเพี้ยนกันไปหมด
comment89:ดูจากลำขาของ จขกท เป็นผมถ้าเห็นแบบนั้นคงเกร็งขา 2 ข้างเต็มที่ครับ..
comment90:อันตรายจังครับไม่น่าเชื่อว่า จขกท.จะได้รับบาดเจ็บขนาดนี้นะครับ ขอให้หายไวไวๆนะครับ
เอ้ะ ที่นั่นนี่ใช่cartoon networkป่ะครับ อยากทราบว่าชาวต่างชาติเยอะหรือเปล่าครับ??
comment91:เคยเจอคล้ายๆ จขกท แต่คนละที่ ...เรานี่เกร็งขา+เท้ารอเลย 
(สไลเดอร์แบบตุ๋มลงน้ำนะคะ)
.
.
.
สรุป...ใส่ไปกลางหลังเต็มๆ  


จะทำไงได้ เบรคไม่ได้อยู่แล้ว 
เล่นเสร็จแทนที่จะรีบตะกายหลบ ดันมาขวาง ช่วยไม่ได้จริงๆ
(ตอนนี้เค้ามีมาตรการเคลียคนก่อนปล่อยอีกคนลงมาละค่ะ)



ปล.
เคสนี้ไลฟ์การ์ดผิดที่ไม่เคลียร์คนแต่ให้ลงมา

อิคุณพ่อคนนั้นก็แย่

สวนน้ำไม่ดูแลมากพอ จริงๆ ต้องดูแลค่ารักษาจนหาย  
เพราะถ้าไม่ไปเล่น ถ้าบริหารดี ไลฟ์การ์ดทำหน้าที่ดีพอ 
จขกท.ก็ไม่ต้องเจ็บตัว ไม่ต้องเสียเงินที่เหลือเอง

จาก คห.84 สวนน้ำไหนน้อ มีพาวเวอร์พัฟเกิลด์
comment92:เคยเล่นหน้าตาคล้าย ๆ กันนี้ที่ แบลกเมาเท่นนะคะ แต่ของแบลกเมาเท่นอันที่หน้าตาแบบนี้คือไม่ใช่ของเด็กนะ เป็นอันที่แบบจัดว่าเสียวมากโหดมากเลยอะ  คือตอนเล่นข้างล่างจะมีพนักงานคอยดูตลอด แล้วคนที่เล่นเสร็จคือลงมาแล้ว ต้องรีบลุกทันทีเลย  คือแบบพนักงานจะเป่านกหวีกให้รีบ ๆ ๆ ๆลุกเลยล่ะ เพราะคนต่อมาถ้าลงมามันจะมาแรงมาก
comment92-1:ถ้าตามรูป จขกท.โพส ไม่ใช่นะคะ 
แอบเห็น powerpuff girl ค่ะ
comment93:มันไม่ใช่สถานที่ที่ควรจะนั่ง ไม่ว่าจะมีคนเล่นหรือไม่เล่น 
ถ้าเป็นเราก็ยกขาถีบหัวมันค่ะ
comment94:เอ่อ นี่เครื่องเล่นเด็ก แต่ไม่มีความปลอดภัยขนาดนี้ ขนาดผู้ใหญ่ยังขนาดนี้ คิดว่าถ้าคนที่โดนเป็นเด็กจะสภาพไหน
comment95:ถ้าค่ารักษาสูงมากนัก ก็ฟ้องเรียกค่าเสียหายจากสวนน้ำในฐานละเมิดกระทำการประมาทโดยลูกจ้างได้ครับ
ผู้ชายอาจจะไม่รู้กฎเพราะเพิ่งเคยออกจากหน้าคอมไปเล่นสวนน้ำครั้งแรก
ถ้าไม่ใช่ผู้ชาย  แต่เป็นเด็กที่เล่นอยู่ตรงนั้นคนเดียวล่ะ  ต่างฝ่ายต่างจะเจ็บกันแค่ไหน
เจ้าหน้าที่สวนน้ำที่ไม่ดูแลความปลอดภัยให้เด็กๆและคุณผู้หญิงผิดมากกว่าครับ
comment95-1:คิดแบบเดียวกันค่ะ ตอนนี้ยังรับผิดชอบตัวเองไหวอยู่ ถ้ามันบานปลายคงจะต้องแจ้งไปทางสวนน้ำค่ะ ไม่รู้ว่าถึงเวลานั้นเค้าจะยังรับผิดชอบให้อยู่มั้ย
comment95-2:เก็บใบเสร็จค่ารักษาทุกใบไว้อย่างดีนะครับ เผื่อจำเป็นต้องใช้ประกอบการฟ้องคดี
comment95-3:ขอบคุณมากๆค่ะ
comment96:ประกันนักศึกษาได้แค่ 6000 เองหรือคะ มหาวิทยาลัยของเราได้ภาคการศึกษาละ 20000 บาท คือต้องรวมบิลที่รักษาในการบาดเจ็บครั้งนั้น (ไม่ว่าจะไปหาหมอกี่ครั้ง) แล้วยื่นเรื่องไป ลองสอบถามดูดีๆ นะคะ เพราะมีหลายคนไม่ได้ใช้สิทธิ์ หรือไม่รู้ว่าต้องใช้สิทธิ์อย่างไร

ขอให้เจ้าของกระทู้หายไวๆ นะคะ
comment96-1:สอบถามมาแล้ว รวมบิลได้ 6000 / เคส ค่ะ น้อยเหมือนกัน
comment97:ผมว่าไม่ควรหยุดขวางรางครับ
comment98:ความจริง ถ้าข้างล่างเป็นเด้กคนเดียวยังพอเข้าใจ เด้กอาจเลินเล่อ
แต่คนเป้นพ่อ น่าจะรู้ ว่าตรงนั้นอันตราย

แต่ถ้าพูดถึงเรื่องแจ้งความฟ้องร้อง ต้องว่ากันที่สวนน้ำอย่างเดียวครับ
comment99:โอ้ว น่ากลัวมากๆ
comment100:สวนน้ำ Cartoon Network Amazone ครับ ที่นี่ชาวต่างชาติเยอะมากครับ แต่เด็กเยอะกว่า สวนน้ำส่วนใหญ่จะไม่มีการ์ดอยู่ด้านล่างนะครับ
มีแต่ด้านบนตรงจุดปล่อยตัวลงสไลเดอร์ครับ ที่นี่การ์ดค่อนข้างปล่อยครับ ไม่ค่อยดูแลเท่าที่ควร ไม่เหมือนที่ Vana Nava หัวหิน ที่นั่นการ์ด
คุมเข้มมากเกินไปครับ จนกลายเป็นน่ารำคาญ ดีที่สุดผมแนะนำ Santorini Water Fantasy ครับ
comment100-1:ที่ vana ผมยังมองว่าการ์ดไม่ค่อยจะเซฟเลยครับ
ที่อื่นผมยังไม่เคยไป แต่ถ้าบอกว่าที่ vana เข้มสุด.....ที่อื่นไม่อยากจะคิดเลย
comment100-2:ไปต้นเมษา vanaเข้มมากครับ เมื่อก่อนไม่รู้นะ
comment101:วิธีการเล่นที่ถูกต้อง


เข้ามาให้กำลังใจ จขกท
comment101-1:จำล็อคอินนี้ได้  ฮ่าๆ
comment101-2:
comment102:จริงๆ น่าจะมีกล้องวงจรปิดด้านล่าง แล้วมีจอให้คนด้านบนดูด้วยนะ จะได้เซฟตี้ขึ้นอีกหน่อย
comment102-1:ที่ซานโตเป็นแบบนั้นคะ ปลอดภัยดี ชอบ
comment103:บางครั้งก็อดคิดไม่ได้เหมือนกัน ว่าสวนน้ำราคาแพง ทำไมถึงปล่อยให้มีเหตุการณ์แบบนี้เกิดขึ้น
comment104:ถ้าเป้นผม ความปลอดภัยผมมาก่อนแหะ อาจจะซัดเข้าเต็มๆ  แทน - -
comment105:ผมเคยคิดไว้นะ ถ้าลงมาแล้วมีคนขวางด้านหน้า ขาหักแน่ๆ
comment106:หายไวๆนะคะ
จริงๆน่าจะมีจนท.ด้านล่างด้วย
แต่เดี๋ยวนี้ยังดีที่มีจนท.ประจำข้างบนคอยปล่อยตัว
ตอนเราเด็กๆเราไปเล่นสไลเดอร์งี้แหละ
เลือกอันสูงสุดของเด็กเลย แล้วเราค่อนข้างผอม ตัวเบาๆ
กับด้านหลังมีเด็กผู้ชายตัวอ้วนๆ ลงมาแบบติดๆเราเลย
พอเราลงน้ำปุ้บ เค้าขี่คอเราปั๊ป แบบกดเราอยู่ใต้น้ำอะ
เกือบหายใจไม่ออก
หลังโตมานี่จะเล่นสวนน้ำทีนี่คิดแล้วคิดอีก ฝังใจ
comment107:ผู้ชายข้างล่างผิดเต็ม 100 เพราะทำโดยสติเต็ม100เช่นกัน
comment108:ผมเพิ่งไปมาเมื่อวันจันทร์ที่ผ่านมากับกลุ่มเพื่อน สนุกดีนะครับ 

ผมก็เล่นทั้งโซนผู้ใหญ่ทั้งหมด แล้วก็มาเล่นทางโซนเด็กด้วย อันเดียวกับของเจ้าของกระทู้เลย จากที่ผมสังเกตนะ ข้างบนจะมี จนท.เป็นจุดๆคอยปล่อย(ไม่ทุกจุด แต่ทุกจุดจะอยู่ใกล้เคียงกัน) ข้างล่างก็จะมี จนท. คอยให้สัญญาณ แต่ไม่ได้เฝ้าอยู่เฉพาะเจาะจงที่รางใดรางหนึ่ง เพราะในโซนเด็กสไลเดอร์เยอะอยู่

///ขอให้เจ้าของกระทู้หายไวๆนะครับ
comment108-1:ถ้าได้เล่นอันเดียวกัน จะรู้เลยว่ามันก็เสียวเหมือนกัน ตรงนั้นไม่มีคนดูแลเลยค่ะ
ขอบคุณมากค้ะ ^^
comment109:อันตรายมากจริงๆ คนที่เล่นทุกคนควรตระหนักถึงจุดที่ควรและไม่ควรเล่นเพื่อความปลอดภัยของตนเองและผู้อื่น
comment110:คนที่ว่าจขกท.นี่ไม่เข้าใจกันรึไงคะ..... 

!!!!ว่าสไลเดอร์มันไม่มีเบรค!!!!

ลงมาแรงขนาดนั้น ต่อให้จขกท.เห็นก่อนพยายามเอามือคว้าอะไรไว้ ข้อต่อแขนก็ต้องหลุดอยู่ดีค่ะ คนสไลด์ลงมาไม่ว่ายังไงก็ซวย เจ็บตัวอยู่ดี

เข้าใจนะคะ?

มันไม่มีทางเบรคได้เลย ต่อให้เอาฟันเฉาะสไลเดอร์เข้าช่วยอีกแรงก็ตาม กระดูกต้นคอก็มีสิทธิเคลื่อนตามไปได้ อันตรายมากนะคะ มันเร็วค่ะ จำไว้ มันเร็ว

เพราะงั้นไม่ต้องโทษจขกท.แล้ว เขาเจ็บตัว ได้ประสบการณ์เลวร้ายมามากพอแล้วค่ะ
comment111:ลูกสาววัยรุ่นของฉันก็ชอบเล่นเครื่องเล่นแบบนี้   สวนน้ำที่มิวนิค-เยอรมัน  สูงใหญ่อลังการมาก แต่ฉันก็วางใจปล่อยให้ลูกไปเล่น เพราะไปทุกครั้งจะเห็นว่า มีเจ้าหน้าที่ยืนดูแลความปลอดภัยประจำจุดเลย  ยิ่งอันที่เปิดใหม่  มีการ์ดยืนรอบบริเวณเลย ห่างกัน 3-4 เมตรต่อคน และแค่เห็นว่าใครเข้าไปอยู่ในจุดที่เห็นว่าไม่ปลอดภัย  เค้าจะเดินเข้าไปเตือนทันที

นี่ลูกได้ยินข่าวว่าที่หัวหิน มีสวนน้ำมีเครื่องเล่นสไลเดอร์เปิดใหม่ใหญ่อลังการ  หล่อนก็ตั้งมั่นว่ากลับไทยจะต้องไปเล่น  ฉันมาเห็นกระทู้นี้เห็นทีต้องเบรคลูกเสียแล้ว  

ขอบคุณ จขกท. ที่มาเตือน  ขอให้หายไวๆ นะคะ
comment112:ผู้ใหญ่กับลูกเค้าพึ่งสไลด์ลงมารึเปล่า
comment113:คนที่นั่งตรงสไลด์เดอร์เนี้ยละตัวผิด !!! 
ขนาดบ่อบอลเด็กในห้างที่มีสไลด์เดอร์เค้ายังห้ามเด็กอยู่ตรงปากทางลงเลย 
เพราะเดี๋ยวชนกันมันอันตราย
comment114:เล่นที่ซานโตเดือนที่แล้ว
พอลงมาถึงข้างล่าง พนง จะเป่นนกหวีดให้รีบลุกทันทีค่ะ
ส่วน พนง ด้านบนก้อจะมองก่อนว่าด้านล่างคนลงไปถึงหรือยัง ลุกหรือยังถ้าพร้อมเค้าถึงปล่อย

เราว่าเคสของ จขกท จนท ขาดความรับผิดชอบเต็มๆ 
ส่วนพ่อก็ไม่ดูตาม้าตาเรือเลยว่าสมควรมานั่งมั้ยตรงทางลงหนะ
comment115:เล่าประสบการณ์ สไลด์เดอร์ธรรมดาเลย ของโรงแรมติดชายหาด
เรากับลูกตอนนั้น 4 ขวบ ลงสไลด์เดอร์มาพร้อมกัน แต่ยังจัดตัวไม่ดี บวกความแรงของน้ำที่ดัน ทำให้ไหลลงมา 
โค้งแรกลูกเราหน้ากระแทรก แต่เรามองไม่เห็นว่าเกิดไรขึ้นรู้แต่ว่าลูกหน้ากระแทรก ลงมาถึงสรุป คิ้วแตกค่ะ
เย็บ 4 เข็ม 

จะบอกว่าของเล่นพวกนี้ มันสั่งหยุด หรือเราจะจับขอบให้หยุดไม่ได้หรอก แรงโน้มถ่วงอีก แรงดันน้ำอีก 

เราว่า จขกท ไม่ผิดนะ 
เป็นกำลังใจให้ค่ะ
comment116:เป็นผมจะยกขาสูงๆครับเข้าหน้าเลย
comment117:ตรรกะบางคนก็ไม่รู้หลุดมาจากหลุมไหน ถ้าไม่เข้าใจก็ไม่ต้องเม้นต์ก็ได้มั้ง ไม่มีใครหว่า
comment118:ถ้ายังไม่หายดี แนะนำให้ จขกท ไปทำ MRI scan เลยนะครับ
เพราะเพื่อนรุ่นพี่คนนึงก็เจ็บแบบนี้ ตอนแรกหมอไม่ scan เพราะคิดว่าไม่เป็นไรมาก
รักษา3เดือนยังไม่หายดี หมอเลยให้ scan ปรากฎว่าเอ็นข้อเท้าขาด 
ต้องผ่าตัดต่อเอ็นเท้า รักษาบานปลายมากเลย 
ตอนนี้เค้ายังต้องใส่เฝือกและใส่รองเท้าแบบพิเศษ พอใส่แล้วเท้าเค้าข้างนึงเหมือน iron man เลย
comment118-1:โห ไม่สะดวกอย่างยิ่ง
comment118-2:จริงหรอคะ????
น่ากลัวมากๆเลย 😭
comment119:เมื่อลงถึงน้ำแล้ว ควรเลื่อนตัวออกจากปลายทางออกโดยเร็ว

ไม่ว่าจะเป็นส่วนเครื่องเล่นสำหรับเด็ก หรือผู้ใหญ่

ทั้งนี้ สวนน้ำต้องจัด จนท. คอยควบคุมพื้นที่ปลายทางออกสไลเดอร์ และมีอุปกรณ์สื่อสารระหว่าง จนท.ที่อยู่บนจุดปล่อยผู้เล่น เพื่อประสานงานกัน

จขกท. ไม่ผิดเลย ที่ไปเล่นโซนเด็ก แล้วเกิดอุบัติเหตุแบบนี้

ผปค. เด็ก ก็ไม่ทันได้คิดว่าปลายทางออกเป็นพื้นที่เสี่ยงต่อการปะทะ

ส่วนตัวคิดว่าเป็นความบกพร่องของสวนน้ำ ที่ไม่จัด จนท.ไว้เคลียร์พื้นที่ในส่วนดังกล่าว
comment120:วันหลังคงต้องลงมาด้วยท่านี้ เท้าจะได้ไม่เจ็บ

title:หนุ่มญี่ปุ่นโพสต์ขอโทษคนไทย หลังวิจารณ์สนามบินสุวรรณภูมิ!!
comment:จากกรณีหนุ่มนักท่องเที่ยวชาวญี่ปุ่น ออกมาโพสต์ผ่านเฟซบุ๊คส่วนตัว โดยเป็นการวิจารณ์ถึง "ความไม่ประทับใจ" การบริการของสนามบินสุวรรณภูมิ โดยโจมตีรุนแรงด้วยคำว่า สนามบินที่แพงที่สุด และน่ารังเกียจที่สุด ในประเด็น "การบริการ" และ "ค่าแท็กซี่" เป็นหลัก ล่าสุดชาวญี่ปุ่นคนดังกล่าวได้โพสต์ข้อความใหม่อีกครั้ง หลังพบว่าโพสต์ของตัวเองกำลังเป็นข่าวดังและเป็นที่วิพากษ์วิจารณ์อย่างกว้างขวาง ซึ่งนักท่องเที่ยวชาวยุ่นยังยืนยันรักประเทศไทยเหมือนเดิม พร้อมย้ำ ภาพลักษณ์ที่ไม่ดีของประเทศไทย เกิดจากคนไม่กี่คนเท่านั้น โดยข้อความมีดังนี้.....


"สวัสดีตอนเช้าครับเพื่อนๆคนไทย ผมตกใจมากที่เรื่องที่ผมโพสล่าสุดเป็นข่าว

ตอนนี้มีความเห็นเกินกว่า 2,000 ความเห็นแล้วครับ และมีคนส่งข้อความมาหาเยอะมาก ผมไม่สามารถจะตอบได้ทุกข้อความนะครับ แต่ผมจะขอตอบที่โพสนี้ครับ ขอโทษด้วยนะครับ

ความเห็นส่วนใหญ่จะบอกว่า "ขอโทษแทนคนไทยด้วยนะครับ" และมีบางความเห็นบอกว่า "ได้โปรดอย่าลืมว่ายังมีคนไทยที่ดีอยู่"

ความเห็นเหล่านี้ ผมรู้สึกได้ว่าเป็นความเห็นที่มาจากคนไทยที่มีน้ำใจอย่างแท้จริง ผมดีใจที่ได้ยินแบบนั้นนะครับ

ผมไม่อยากให้พวกคุณเข้าใจผิดนะครับ ผมตำหนิประเทศไทย ไม่ใช่เพราะผมเกลียดประเทศไทยครับ ถ้าเราไปในกรุงเทพฯ หรือไปต่างจังหวัด เราก็จะเข้าใจครับ

ผมพูดกับสื่อหลายครั้งว่า ถ้าผมหลงทางในกรุงเทพฯ คนไทยก็จะเข้ามาช่วยเหลือผม

ผมได้รับการช่วยเหลือแบบนั้นหลายครั้งจริงๆครับ ถึงพวกเขาจะไม่เข้าใจภาษาญี่ปุ่น ไม่เข้าใจภาษาอังกฤษ พวกเขาก็พยายามจะช่วยเหลือ "นี่ๆ มีคนญี่ปุ่นหลงทาง"

ผมไปหลายประเทศในเอเซียครับ แต่ความมีน้ำใจแบบนี้มีแค่ประเทศไทย

ผมมาประเทศไทยเกือบจะ 10 ปีแล้วครับ ทุกวันนี้เพื่อนคนไทยบางคนก็เหมือนคนในครอบครัวผม ถึงจะสีผิวต่างกัน แต่ก็สามารถแบ่งปันความรู้สึกกันได้มากกว่าคนญี่ปุ่นครับ ผมมีเพื่อนๆแบบนั้นอยู่ครับ

ช่วงเวลาแบบนั้นทำให้ผมพูดได้ว่า "ประเทศไทยเป็นบ้านหลังที่ 2 ของผมครับ"

ตอนนี้ผมพยายามจะเผชิญหน้ากับปัญหาของประเทศไทย ทั้งเรื่องความจน และเรื่องการศึกษา และตอนนี้ผมทำจิตอาสาเพื่อให้การศึกษาในชุมชน

การทำกิจกรรมนี้ไม่ได้ง่ายเลยครับ เพราะต้องใช้เงิน และผมก็ต้องใช้ชีวิตแบบธรรมดามากที่สุด ผมใช้ชีวิตแบบนี้ เพราะผมคิดถึงภาพชุมชนในกรุงเทพฯครับ

มีเด็กคนหนึ่งที่ชุมชนแถวสะพานควาย แม่ของเด็กคนนั้นติดเชื้อ HIV บางทีแม่ของเขาอาจจะเสียชีวิตวันใดวันหนึ่ง แต่เด็กคนนั้นก็ต้องพยายามใช้ชีวิตอยู่ต่อไป

และที่แยกพระราม 9 มีเด็กขายพวงมาลัยเพื่อเลี้ยงครอบครัวอยู่ ผมบอกพวกเขาว่า "เอาชนะความยากจนให้ได้ เชื่อในอนาคต ตั้งใจเรียนหนังสือ" และผมก็พูดแบบนี้กับเด็กๆในชุมชน

ผมมีวิถีทางแบบนั้น และผมมีเหตุผลที่พูดถึงปัญหาของประเทศไทย ผมรู้ครับว่า คนไทย 99 คน ใน 100 คน เป็นคนดี แต่มีคนไทย 1 คน ทำให้ภาพลักษณ์คนไทยอีก 99 คน เสียหาย อย่างเช่น คนไม่ดีแบบนั้นมีอยู่ที่สนามบิน

ตั้งแต่ตอนนี้ประเทศไทยควรจะมีการเปลี่ยนแปลงครับ แม้กระทั่งมีภัยพิบัติรุนแรง ทั้งบ้านและที่ดินถูกน้ำท่วมอย่างหนัก

แม้กระทั่งมีการทะเลาะกันอย่างรุนแรง ระหว่างคนไทยด้วยกันเอง ถึงอย่างนั้นคนไทยก็จริงใจ และไม่เคยลืมความมีน้ำใจต่อผู้อื่น และยังมีรอยยิ้มให้ผู้อื่น

ผมหวังว่าจะมีคนแบบนั้นคอยต้อนรับคนต่างชาติครับ"


ข่าวจาก  :  TeeNee.com
http://variety.teenee.com/foodforbrain/65935.html
comment1:เราต้องขอบคุณคุณมากกว่า
ถ้าต่างชาติไม่โวย
คนข้างบนไม่ดิ้น
ชาวบ้านก็ก้มหน้าเดือดร้อนไปสิ
comment2:เค้าพูดถูกนะ ถึงเวลาหรือยังที่ต้องปรับปรุงกันเสียที
comment3:เราสิต้องขอโทษเค้า ที่เค้าต้องมาเจอเรื่องแย่ๆในบ้านเรา
comment4:เค้าตำหนิสิ่งที่มันเกิดขึ้นจริง ๆ ในประเทศเรา
รับฟังแล้วก็เอาไปปรับปรุงดีกว่า

งานจิตอาสาที่เค้าทำ น่าสนับสนุนนะคะ
สนใจร่วมบริจาคสิ่งของให้เด็ก ๆ ได้
comment4-1:บริจาคได้ที่ไหนค่ะ สนใจมีส่วนร่วม
comment5:
comment5-1:เป็นคุณ คุณจะไม่เคืองเหรอ??
ปัญหาแท็กซี่แบบนี้ในบ้านในเมืองเรา คนไทยทั่วไปก็รู้ๆกันอยู่และเอือมระอากันมาก
ทุกๆคนไม่ว่าชาติไหนๆก็โดนกันทั่วหน้า
แก้ปัญหาให้ได้ซะที!
comment5-2:เป้นตูก็เคือง
comment6:จริงๆไม่ต้องขอโทษนะ เราต้องขอบคุณเค้าด้วยซํ้า ที่ช่วยทําให้หลายคนมาสนใจ และมีการไปจัดการ Taxi จริงๆจังๆ
comment7:ไม่จำเป็นต้องขอโทษเลยเอาจริง
สิ่งที่เขาพูดก็ถูกแล้ว สุวรรณภูมิ มีทั้งเรื่องทุจริต การจัดการที่แย่ และยังมีเรื่องแท็กซี่ขี้โกงอีก
คนที่ทำไม่ดีสิต้องเป็นฝ่ายขอโทษ ขอโทษผู้มาใช้บริการ ขอโทษคนดีๆ ที่ตั้งใจทำสิ่งดีๆ แล้วต้องมามัวหมองและเสียกำลังใจ
comment8:คนญี่ปุ่นไม่ต้องโพสต์ เราโพสต์เอง

เราเกลียดแท้กซี่ +50 บาท ที่สนามบินทั้งสองแห่ง
มีไม่ถึง 5% ที่มาทำมาหากินสุจริต

 - ไม่อยากรับคนไทย ไม่อยากไปใกล้ ไม่อยากไปไกล อยากไปสวรรค์ขุมไหนก็ไม่บอกด้วย
 - พร่ำพูดว่า ถ้าเป็นฝรั่ง จะต้องได้ทิป ได้เหมาเป็นพันๆ
 - รถเก่า เน่าเหม็น มีแต่กลิ่นบุหรี่
 - ขับรถยนต์ แบบขับรถไถ ไม่มีกฎจราจร ปาดซ้ายปาดขวาหาเรื่องตาย ขับเบรคขับเบรคชวนอาเจียน
 - เลคเชอร์การเมืองตลอดทาง เก่งกล้าสามารถสุดๆ พร้อมรบกับคนที่คิดว่าสีไม่เหมือนตัว

เรานั่งมาหลายๆๆครั้งมาก เพราะไม่อยากรบกวนคนมารับ ลำบากฝ่าจราจรจลาจลมา
ในที่สุดทนไม่ไหว ต้องใช้บริการลีมูซีน จ่ายแพงซื้อความสบายใจ หรือให้คนที่บ้านมารับ
ไม่มีวันไปเข้าแถว +50 บาท ให้คนขับแท้กซี่ด้อยพัฒนาเดินหนีไปเมื่อเราพูดไทยด้วย พยายามแหกคิวไปจับ non-thai ให้ได้

เราเป็นผู้โดยสารที่เรียบร้อย ไม่เคยให้ใครมายกกระเป๋าใบย่อมๆขึ้นรถ บอกทางชัดเจน และทิปไม่น้อยกว่า 20% ทุกครั้ง
comment8-1:ใช่ขำมาก ตอนนั้น แม่บอกเรียกแท็กซี่จากแถวสะพานยศเส ไป รามาฯ ทางไม่ถึง 5 กิโล มันบอกไม่รู้จัก รพ.รามา ตูจะเชื่อดีไหมเนี่ย รพ.นะไม่ใช่บ้านคน
comment8-2:เจอเหมือนกันเลยค่ะ เดี๋ยวนี้ขับรถไปจอดไว้สุวรรณภูมิค่ะ เสียค่าจอดวันละ 250 มั้ง สบายใจกว่าเยอะเลย
comment8-3:จริง ตอนออกจากดอนเมือง ไปขึ้นแท๊กซี่ แมร่งบ่นตลอดเลยว่าไม่อยากรับเรา อยากรับฝรั่งข้างหลัง เค้าจะได้เหมาไปพัทยา อยากถามเหมือนกันว่ารู้ได้ไงว่าฝรั่งจะไปพัทยา
comment8-4:ใช่เลยคะ เรานี่อย่างจะเกร็งเวลาจะกลับบ้านมากเลย
บ้านเราอยู่ใกล้สนามบินสุวรรณภูมิมาก
โคดจะกัวแท๊กซี่ กัวเค้าไม่พอใจที่เราบ้านใกล้ 
พอมานึกๆๆจะกัวจะเกรงเค้าทำไมฟ่ะ?
มันก็เป็นหน้าที่ของเค้าหนิฟ่า!
comment8-5:เราเจอ... นั่งจากดอนเมือง มา มหาวิทยาลัยรังสิต (ใครไม่รู้จักอยู่ถัดจากเซียร์รังสิต ป้ายรถเมลล์เดียว)
พี่แท๊ก แกถามว่า  ... ขึ้นทางด่วนโทลเวย์มั้ย
comment8-6:โดนมากเม้นนี้ ปกติเราต้องต่อเครื่อง พอลงจากสุวรรณภูมิ เราต่อบัสของสนามบินไปดอนเมือง ก็รอดไป แต่มีครั้งนึง เราต้องไปรถไฟ เราเรียกแทกซี่ ด้วยความที่เครื่องลง 6.30 และต้องไปถึงหัวลำโพง 8.00 เราก็กลัวจะไม่ทัน ตอนเห็นหน้าเรา แทกซี่ว่าเซ็งแล้ว ตอนนั่งรถไปนี่บ่นตลอดทาง เราถามว่าทันไหม มันถามเราว่ารถไฟกี่โมง เราว่า 8 มันว่าทำไมจะไม่ทัน บ่นๆๆๆๆ เหมือนเรานี่โง่มาก คือเราไม่ใช่คน กทม เราไม่รู้ใกล้ไกลแค่ไหน ถามก็แค่ตอบ จบ บ่นไรมากมาย 

เวลานั่งแทกซี่นี่เราไม่กล้าคุยเลย ขนาดนั่งกับเพื่อน กลัวจะระคายหูคนขับ โดยเฉพาะประเด็นการเมือง มันจะอะไรนักหนา ก็เห็นยังขับแทกซี่กันเหมือนเดิมไม่ว่าจะเปลี่ยนไปกี่รัฐบาล ฮ่วยยย
comment8-7:โห เป๊ะทุกข้อ เคยเจอแบบที่ว่าทุกข้อ และถ่อยกว่านั้นอีก
แต่ที่เคยเจอและจำสุดๆคือ คนขับมันขับเหมือนคนเมา ปัดไปมาจนที่สุดต้องบอกให้มันจอด
แล้วขอลงกลางทางเพื่อเปลี่ยนรถ ครั้งนั้นเกือบได้รำมวยกับมันตอน 7 โมงเช้า
comment8-8:จริง..เป็นดังที่ว่า เจอมาทุกข้อและบ่อย 
จนช่วงหลังเลี่ยงขึ้น Taxi เท่าที่ทำได้
comment8-9:จริงๆ ถ้าแท็กซี่ไม่รับเรา กด 1584 แจ้งได้นะคะ หลังๆมาเราแจ้งตลอด เขาจะแจ้งผลใน7 วัน ล่าสุดแท็กซี่โดนระงับทะเบียน (ไม่แน่ใจแปลว่าไม่ให้ขับสักพักมั้ย) แท็กซี่ไม่ดีเพราะผู้ใช้บริการปล่อยผ่าน และสงสาร สังคมเราเลยหละหลวม เราก็ไม่ชอบเลย +50 บวกทำไม เข้าแถวเป็นชาติยิ่งดอนเมืองระบบนี่ห่วยแตกสุดๆ
comment8-10:1584 ช่วยอะไรได้เหรอครับ ช่อง voice ไปทำรายการทดลองขึ้นรถโดดนเหมาจ่าย ลองโทรเปิด speaker phone ไป 1584 มันบอกอะไรรู้มั้ย มันบอกว่าให้ไปตกลงกับคนขับเอง จะมีไว้ h่a อะไรหน่วยงานเฮงซวย
comment8-11:เราเคยเจอแบบน่ากลัวมาก

ประมาณตี 2 คือเพิ่งแยกจากเพื่อน ไปกินเลี้ยงกันมา 
ไม่อยากให้เพื่อนไปส่งจาก นนฯ มา บางนา มันไกล เราเลยบอก แท็กซี่ก็ได้
มันก็บอก โทรหาเป็นระยะๆ ด้วย เราบอกโอเค แต่แบตโทรศัพท์เจ้ากรรมดันหมด -*-

แท็กซี่ดูไม่เมานะ แต่ชวนคุยตลอดทาง ขอเบอร์ด้วย -*-
ชวนคุยเรื่องมีแฟนรึยัง เราไม่ตอบก็ถามซ้ำ เราจำเป็นต้องคุยไป เพราะกลัวไม่ตอบแล้ว มันโมโห
ตอนหลังเราแกล้งทำเป็นโทรศัพท์ ทั้งๆ ที่แบตหมดแหละ แต่มันดูกระจกหลังตลอด
ที่สำคัญไม่พาขึ้นทางด่วนค่า พาอ้อมไปวงแหวนรอบนอก
เราก็ดูข้างทางตลอด คือจะขอลงก็กลัวมันรู้ว่าเราไม่ไว้ใจ เพราะทางเปลี่ยว
ต้องแกล้งโทรศัพท์เป็นระยๆ แต่ไฟหน้าจอมันไม่ขึ้นอ่ะ เลยไม่ทำบ่อย 
ต้องทนคุยทำน้ำเสียงราบเรียบที่สุด ทำเป็นได้ยินบ้างไม่ได้ยินบ้าง
ถึงที่พัก มันก็เอากระดาษแผ่นเล็กๆ จดเบอร์โทรศัพท์มันให้มา บอกว่าถ้าอยากดูหนังโทรบอกได้นะ -*-
โชคดีมีคนที่แฟลตยังปาร์ตี้หลังตึกกันอยู่ เราเลยรีบลงแล้วเดินไปที่วงนั้นเลยอ่ะ

เดินทางตอน ตี 2 แต่รถบนถนนก็ไม่มี แต่ใช้เวลา 2 ชั่วโมง กับนิดๆ
ตอนเดินทางคิดตลอดทางว่าเราจะมีวิธีการป้องกันตัวยังไง 
เตะผ่าหมากดีไม๊ เอามือบีบ กัดลิ้นมัน หาไม้ -*-
comment8-12:โดนมาเหมือนกัน ทุกครั้งเลย ทำไมต้องเสีย 50 บาทไม่เข้าใจ หรือว่าเพราะความสะดวกก็ไม่รู้ แถมบางทีเราไม่ใช่คน กทม ยังพาอ้อมอีก เออออ เจริญล่ะแบบนี้
comment8-13:ใช่เลย เคยโดนคันที่บ่นแต่การเมือง
comment8-14:ให้ข้อมูลนะครับ ทำไมสนามบินต้องเก็บ 50 บาท
มันเป็นค่าธรรมเนียมอะครับ ถามว่า ทำไมต้องเก็บ ก็สนามบินเขาเก็บค่าตั๋วเวลาแท็กซี่จะรับผู้โดยสารครับ
ไม่แน่ใจว่าเท่าไหร่

ส่วนเรื่อง เลือกรับผู้โดยสาร ก็แล้วแต่ครับ
คิดแบบด้านมืดเลยนะครับ
มนุษย์ย่อมเลือกสิ่งที่ดีกว่าครับ

คิดแบบด้าสว่างก็ งานบริการต้องรับทุกคนสิ

เขาก็มีช่องทางให้ร้องเรียนครับ ซึ่งก็ร้องเรียนได้ครับ

จากประสบการณ์ บางคนนี่ต้องปฎิเสธจริงๆครับ ไม่ไหว หน้ายังกะโจร จะปล้นกุป่าวก็ไม่รุ 555

ส่วนใครจะด่าก็ด่าได้นะครับ

เพราะด่ากลับ 555
comment9:ขอโทษทำไม ถ้าหากมันไม่ดี ตำหนิก็ถูกแล้ว
comment9-1:จริงที่สุด
comment10:ไม่เห็นต้องขอโทษเลยค่ะ เพราะมันคือความจริง 
ที่หน่วยงานของไทยเองก็รู้...แต่ไม่คิดจะปรับปรุง

คุณไม่ใช่คนแรกที่ตำหนิ และคงไม่ใช่คนสุดท้ายเช่นกัน
คนไทยเองยังหน่ายกับ taxi เลยค่ะ
comment11:เราต้องขอโทษเขาสิ
comment12:ขอบคุณมากค่ะที่โวยขึ้นมา เสียงโวยจากต่างประเทศเข้าถึงสื่อและผู้บริหารระดับสูงในไทยได้อย่างมีผล  ขอบคุณอีกครั้ง
comment13:ดูเค้ามีจิตอาสา ช่วยเหลิอคนอื่นดีนะ เจออะไรไม่ดีแบบนั้นคงทนไม่ได้จริงๆ เลยบ่นมา
เรื่อง taxi. ที่เค้าเจอปัญหา คนไทยก็โดน ขอให้เสียงสะท้อนได้มีการแก้ไขจริงจัง เกิดประโยชน์จากคำวิจารณ์
ไม่ใช่แค่ห้าม taxi. คันนั้น แต่ปรับปรุงการบริการให้เป็นระบบ น่าเชื่อถือ มีใจบริการ
 และหลายปัญหาในสนามบินควรมีการปรับปรุงให้ดีขึ้นด้วย
comment14:ทำไมต้องขอโทษคนไทยครับ คนไทยต่างหากที่ต้องขอโทษคุณในความห่วยแตกของระบบการให้บริการที่ไม่มีหน่วยงานไหนกล้าเข้ามาดูแลเพราะเกรงกลัวอิทธิพลมืด ไม่ว่ากี่จะรัฐบาลที่ผ่านมาคุยนักคุยหนาว่าจะวางระบบใหม่ไม่ให้มีการโกงผู้โดยสาร แต่ผมก็ไม่เคยเห็นทำสำเร็จสักทีได้แต่โม้ไปวันๆ
comment15:ความจริงเป็นสิ่งไม่ตายแต่คนพูดความจริงอาจจะตายได้เพราะผู้มีอำนาจโดนกระดาษสีม่วงๆ เทาๆ บังตาอยู่ 55555+
comment16:อย่าขอโทษเลย ส่าให้มากกว่านี้ก็ยังได้
มันเป็นความกากที่พวกเราชาวไทยต่างก็รู้กันดีอยู่ 
โดยเฉพาะคนที่เคยเจอกับตัว 
อาจจะสาปส่งยิ่งกว่าที่คนญี่ปุ่นคนนี้โพสต์ด้วยซ้ำ 
มีมานานแล้ว แย่ลงด้วยซ้ำ สำนึกหรอก็ไม่นะ
ให้คนด่าบ้างก็ดี
comment17:เป็นครั้งแรกที่อ่านต่างชาติด่าแท็กซี่ไทยแล้วรู้สึกขอบคุณจัง
เบื่อกับระบบแท็กซี่สนามบินด้วยคน  หลังๆนี่เอารถไปจอดเองกลับเองสบายใจ..
comment18:ขอโทษทำไม? เราสิต้องขอบคุณท่านที่ช่วยสะท้อนความเป็นจริงให้ลิงดู จะได้กำจัดลิงหลอกเจ้าให้หมดไปจากสังคมบริการซะที
วันไหนถ้าเราไม่ต้องการขับรถไปในที่ๆหาจอดยากๆ นะ... โอ้โห...!!! ลุ้นทุกทีที่เรียกเเท๊กซี่...
 ว่าเค้าจะไปไหม? จะปล่อยเราลงกลางทางรึเปล่า?  หรือว่าจะขอเรียกราคาเหมาอีก?

จนบางครั้งผมก็งงตัวเองว่า....  เอ๊ะ!! วันนี้ฉันขอนั่งรถฟรีหรือว่ายังไงกัน ทำไมผู้โดยสารต้องมาง้อมาเเคร์คนขับขนาดนี้ฟะ ??
comment19:จริงๆ เค้าไม่ต้องขอโทษหลอกค่ะ

เพราะมันคือ เรื่องจริง..
comment20:ไม่เห็นต้องขอโทษเลย สนามบินต่างหากที่ต้องขอโทษเขาและเร่งปรับปรุงการบริการแบบจริงจัง อย่าให้มันเหมือนพลุ ดังเปรี้ยงสว่างวาบแป๊บเดียวก็เงียบเหมือนเดิม
comment21:คนไทยสิต้องขอโทษและขอบคุณ ที่เพราะเคัาเสียงเลยดังถึงคนเกี่ยวข้อง

ขอบคุณนะคะ
comment22:Japanese style
comment23:แบบนี้เรียก ติเพื่อก่อ
comment24:แอบอยากรู้ว่างานจิตอาสาที่เค้าทำมี network มั๊ยน๊า ใจดีจังเลยค่ะ เอาทุนรอนมาจากไหนเนี่ย มีน้ำใจจริงๆ เลยค่ะ ปรบมือให้
comment25:
comment25-1:ฝรั่ง อย่างเดียวเหรอครับ  มะม่วง แตงโม ส้มโอ ลิ้นจี่ เอาไหม..
comment25-2:นั่นมุกหรือเปลือกหอยครับ?
comment25-3:แหม ความคิดเห็นนี้ฮา ทั้งคห.หลัก คห.ย่อยเลยนะคะ
comment26:ลองย้อนไปดูกระทู้เก่าๆในห้องพันทิป เกี่ยวกับสนามบินสุวรรณภูมิ ที่คนไทยเราเจอ

จะรู้ว่า ญี่ปุ่นคนนี้ยังพูดไม่หมดด้วยซ้ำไป  มันเป็นมาตั้งแต่เปิดสนามบิน  

-แท็กซี่ ก็อย่างที่ใครใช้สนามบินต้องโดนคล้ายๆกัน(แล้วแกจะมาขับทำไม)

-ตม.ช่องต่างชาติแถวยาวเหยียด (แล้วช่องว่างทำไมไม่เข้าไปนั่งทำงาน)

-พวก จนท.ตรวจกระเป๋าขาเข้า ให้แกะดูแล้ว ไม่มีกาวจะติดกล่องคืนให้เขา(แล้วตรวจหาประเทศอะไร) 

อื่นๆ อีกมากมาย

หลายเดือนก่อน ตอนได้เป็นรัฐมนตรีคมนาคมคนใหม่ๆ ชื่อท่านประจน(ไม่ตก สระอิ ก็ตก สระอา)

เห็นไฟแรงกับเรื่องสนามบินเหลือเกิน จะแก้นั้น จะแก้นี้ แล้วเป็นไงผมใช้เดือนเว้นเดือน ก็ยังเหมือนเดิม
comment27:เอาจริงๆ คุณโคกิเขาก็ไม่ได้ผิดนะ มันจริงอะ
comment28:จริงๆเค้าก็ไม่ได้ผิดอะไรนะ ที่เค้าออกมาพูดมันก็ถูกต้องแล้ว
comment29:ขอโทษทำไมครับ เรื่องจริงทั้งนั้น
comment30:เรื่องเล่าเช้านี้ ทอท.ลงโทษแท็กซี่เรียกเหมาค่าโดย…: http://youtu.be/0Ve4AJK8iCM
ดูคลิปเต็มๆแล้ว ชึ้งค่ะดูเป็นคนที่จิตใจดีและพยายามจะช่วยสังคม

แต่ก็ไม่เห็นด้วย การลงโทษแทกซี่มันแก้ปัญหาที่ปลายเหตุจริงๆ อยากให้แก้กันทั้งระบบ
+50 บาท ที่เสียไปท่าสะยานอากาศสุวรรณภูมิก็ควรจะมีส่วนรับผิดชอบด้วยค่ะ
comment31:คิดจะแก้กันทั้งระบบมั๊ย เค้าบอกอยู่ว่าทั้งพนักงาน ทั้งคนออกคิวบัตร ต่างก็รู้เห็นเป็นใจ ต้องแก้กันทั้งวงจรอุบาท
comment32:ผมเป็นเพื่อนในเฟสคุณโคกิมาหลายปี แต่ไม่ได้รู้จักเป็นการส่วนตัวเห็นเค้าโพสยังรู้สึกแย่ไปด้วย ผมกล้ายืนยันได้ว่าเค้ามาเมืองไทยมานานแล้วจริงตามที่เป็นข่าว ทำจิตอาสาจริง ไม่ได้ทำเพื่อสร้าภาพ เค้าแค่บ่นให้เพื่อนในเฟสฟังก็ไม่ได้คิดว่าเรื่องมันจะใหญ่โต แค่อยากให้แก้ไขปรับปรุง เลยมีเพื่อนในเฟสเอาไปแชร์

เราคนไทยคงไม่อยากให้มีคนที่ไม่ใช่คนไทยหวังดีกับประเทศเราต้องเจอกับเหตุการแบบนี้ครับ ควรจะแก้ปัญหาให้จริงจังซะที
comment33:คนต่างชาติโวยได้ผลกว่าคนไทยโวย  

รีบแก้กันใหญ่

แต่เชื่อเหอะ แค่ไฟไหม้ฟางเดี๋ยวก็เหมือนเดิม
comment34:ผมได้ไปดูการให้สัมภาษณ์มาผมประทับใจอย่างหนึ่งคือ เขาบอกว่าหลังจากที่รู้ว่าพนักงานขับรถโดนปลด เขารู้สึกเสียใจ ไม่ได้อยากให้เป็นแบบนั้น "แต่การลงโทษแค่คนใดคนหนึ่งมันไม่สามารถแก้ปัญหาทั้งระบบได้" 

ขนาดนักท่องเที่ยวยังคิดเป็นเลย ฝ่ายบริหารจัดการของสนามบินจะคิดไม่เป็นเชียวหรือ?
comment35:ทำใจครับประเทศไทยคนจนมันเยอะต้องการรวยทางอ้อมกัน คนไทยเองยังเจอเลยคิดไรมากกะชาวต่างชาติ
comment36:ขอโทษค่ะทำไมเรารู้สึกว่าเหมือนเค้าอวยเกินไป หวังว่ามาจากใจจริงๆนะไม่ใช่เพื่อเอาใจคนไทย

จะขอโทษทำไมกัน บ่นหรือด่าดังๆน่ะถูกแล้ว 

ถ้าเค้าไม่บ่นจะรู้กันมั้ย วันๆนั่งกระดิกteen กันอยู่ไง เจ้าหน้าที่อีก

แต่เราว่าไม่ต้องดีใจกันหรอกค่ะ ลงโทษไม่กี่วันเดี๋ยวก็เหมือนเดิม


ขอโทษที่พูดแรงไปนะ
comment37:ถ้าคนต่างชาติเขาจะพูดอย่างนั้นเราว่ามันก็ไม่ผิด ขนาดคนไทยอย่างเราๆยังรู้กันดีว่ามันเป็นยังไง อยากจะบอกคุณโกกิจริงๆว่าไม่จำเป็นต้องขอโทษเลย
comment38:เราไม่เห็นเขาขอโทษอะไรคนไทยนี่คะ
เขาขอโทษที่ไม่สามารถตอบข้อความทุกคนได้ครบตะหาก

ดีออก โวยมาเหอะ เผื่อจะเกิดการแก้ไข
comment39:taxi นี่หนักจริงๆ หลังๆจะไปต่างประเทศเอารถไปจอดสนามบินเองเลย
comment40:ไม่ต้องขอโทษหรอก ก็มันเรื่องจริงที่คนไทยพยายามก้มหน้ารับกรรมไป
comment41:บ้านเราอยู่แถวลาดกระบัง กลายเป็นลำบากเวลากลับจากเครื่องบินแทนที่จะดีบ้านใกล้สนามบิน
ตอนนั้นกลับจากเที่ยว เครื่องลงตีสอง มาต่อคิวแท็กซี่ โดนแท็กซี่กระแทกเสียงใส่ ดีจังได้กลับบ้านไปนอนเร็ว
ตลอดทางขับกระแทกกะทั้นเหวี่ยง จนกระเป๋าหนักๆ ของเราที่ไว้ข้างหลังกลิ้งน่ะคิดดู
comment41-1:บ้านอยู่บางพลีโดนบ่อยๆ

ไม่ใช่ไม่อยากให้ที่บ้านไปรับ แต่คิดว่าแท็กซี่รวดเร็วกว่ากัน
comment41-2:แถวซีคอนยังโดนเลยค่ะ ปวดใจทุกครั้งที่นั่งแท็กซี่จากสุวรรณภูมิ
comment42:ต้องขอบคุณคุณซะอีกที่ช่วยบอกด้านมืดของเราให้เรากระตือรือร้นที่จะแก้ไข

แต่ขนาดซูปต้าเกาหลีอย่างแทคยอนเจอ ก็ยังไม่มีไรดีขึ้น
อธิบดีเจอกับตัวเอง ก็ยังไม่เห็นจะมีมาตรการควบคุมใดๆออกมา
แล้วญี่ปุ่นเจอ...มันจะขยับทำอะไรเหรอ กรมการขนส่งทางบกน่ะ

โคตรเซ็ง!

พวกเราจะหวังอะไรจากใครได้อีกนี่ เรื่องแท็กซี่บัดซบเนี่ยน่ะ
comment43:สำหรับผม

สมน้ำหน้ามัน (แท็กซี่) ที่โดนแขวน....
comment44:เฉยๆผมก็เคยโมโหด่าแท๊กซี่บ่อยๆมันงุดงิดจริงๆนะ
คือด่ามันไป ผมว่ามีคนช่วยด่าซํ้าให้เยอะเลย
comment45:เรื่องจริงทั้งนั้น ไม่ต้องขอโทษหรอกครับ เอิ๊ก
comment46:เหมือนตอนกรณีที่ Rihanna มาพัทยาเป๊ะ ๆ นี่ถ้าไม่มานะก็ยังคงนิ่งเฉยไม่จัดการอะไรอยู่เหมือนเดิมอะคิดดู
comment47:<<เขาไม่ได้ขอโทษกับเรื่องที่โพส>>
เขาขอโทษที่ไม่สามารถตอบข้อความให้ทีละคนได้ต่างหาก

ถ้าอ่านภาษาญี่ปุ่นจะระบุชัดเจนค่ะว่า เขาระบุว่าขอโทษในเรื่องอะไร 
แต่ข้อความที่เขียนเป็นภาษาไทยข้างต้น ทำให้ตีความหมายไปอีกแบบนึงค่ะ
comment48:ก็เรื่องจริงทั้งนั้น ทำไมเขาต้องขอโทษ   งง   ท่านอธิบดีว่าไงฮะ ?
comment49:คนไทยโวยทำเฉย คนญี่ปุ่นโวยเป็นข่าว!
comment50:ไม่ใช่แค้ดอนเมืองคับ แม้แต่คนไทยด้วยกันมันก็หลอก  ยิ่งแถวฟิวเจอร์รังสิต กับเมเจอร์นะ หวานหมุพวกมันมาก  ช่วงเช้ามืด พอลงจากรถทัวร์ รถปอ. พวกแทบจะจับแขนขึ้นรถ หมูเข้ามาในอวย

ผมเจอทีนึง น้องมากับพี่ไปไหน ผมบอก ไปลงคลอง 1 สะพานแดงครับพี่ 

มันตอบ โหยไกลหน่อย เหมาได้ไหม 100 นึง 

ไกลพ่องงงงงงง  ผมเดินหนีเลย ไปขึ้นที่อื่น
comment51:ไม่ต้องขอโทษหรอกค่ะ ดีซะอีก หน่วยงานที่รับผิดชอบจะได้ตาสว่างบ้าง
คนไทยพูดจนปากเปียกปากแฉะ บอกว่าแท๊กซี่ไม่ดีมีแค่ส่วนน้อย พอเป็นต่างชาติ รีบเข้ามาจัดการเลย
comment52:ทำไมต้องขอโทษครับ เค้าพูดอะไรผิดตรงไหนครับ

ผมมีเพื่อนที่ทำอยู่ที่สนามบินด่าคนญี่ปุ่นคนนี้ใน FACEBOOK ว่า ทำไมไม่เข้าใจเค้าบ้างว่าสายการบินแต่ละครั้งลงกี่ สาย คนตั้งกี่คน จะให้เร็วได้ยังไง

คือคนญี่ปุ่นคนนี้เค้าพูดชัดเจนว่า มีช่องอีกตั้งหลายช่อง ทำไมไม่เปิดใช้ ถ้าคุณทำเต็มที่แล้ว แต่มันไม่ทันจริงๆยังพอเห็นใจ

นี่ก็เห็นอยู่ว่ามันช้า ก็เปิดช่องเพิ่มสิครับ แล้วการที่เค้ารอนาน เค้าบ่น เค้าผิดตรงไหน 

เหมือนเราต่อแถวจ่ายตัง ช่องแมร่งเปิดน้อย รอนาน เราก็หงุดหงิด

ไม่ต่างจากไอคนญี่ปุ่นคนนี้หรอกครับ 

ส่วนเรื่องแท็กซี่ หวังว่าจะไม่หน้าด้านไปด่าเค้าอีกนะครับ .... ช่วยหน้าบางอายนิดนึงเถอะ คนไทยทั้งหลาย
comment52-1:ผมเคยไปญี่ปุ่น สนามบิน KANSAI  ตม.ของญี่ปุ่น เปิดทุกช่องครับ
comment52-2:ตม.คันไซทำงานเร็วมากค่ะ

ต้องเจอของไทยตรงขาออก ที่ต้องแสกนนิ้ว ถ่ายรูป
หน้าเหวี่ยงมาก เปิดช่องเดียว
เราไม่มีปากกา เลยกรอกใบขาออกไม่ได้ 
เราบอกขอยืมปากกาหน่อยนะคะ นางไล่เราไปกรอกตรงโต๊ะ บอกตรงโต๊ะก็มี
คือถ้ามันมีแล้วเราจะยืมทำไม
หลังจากนั้นพกปากกาเองเลย
comment53:เรื่องนี้ต้องโทษ ทอท เพราะ
การใช้ระบบเก็บเงิน 50บาท นี้ มันก็เอารูปแบบมาจากดอนเมืองทุกอย่าง
ไม่รู้ว่าคนในมีส่วนได้ส่วนอะไรรึเปล่า แทนที่จะอำนวยความสะดวกคนเดินทาง
กลับสร้างปัญหามากมายไว้ โดยทำเป็นไม่รู้ไม่ชี้ ไม่มีบทลงโทษจริงจังกับแท็กซี่ชั่วๆพวกนั้น
ทำก็ทำแบบขอไปที ....ไทยสไตล์
comment54:ทอท. (AOT) กำไรมหาศาล บุคลากรก็เป็นคนระดับมันสมองของประเทศ จบจากมหาลัยชั้นนำของโลกทั้งนั้น    แต่ทำไม แก้ปัญหาพวกนี้ไม่ได้สักที  ก็เพราะเค้าไม่คิดจะแก้ไงครับ 
     ผลประโยชน์คำเดียว คือ คำตอบของทุกสิ่ง
comment55:ระบบสนามบินเรามันเน่าตั้งแต่ ตม. ศุลกากร จนถึงเจ้าหน้าที่รักษาความปลอดภัย
เจอมากับตัวแล้วทั้งนั้น ต้องขอบคุณที่เขาโพสท์ด้วยซ้ำ 
พอเป็นข่าวพวกหน่วยงานสันหลังยาวจ้องแต่จะหาผลประโยชน์พวกนั้นมันจะได้กระเตื้องบ้าง
comment56:อย่าขอโทษได้มั้ย อายหนักกว่าเดิมอีก
comment57:ไม่ต้องขอโทษหรอก คนไทยทั้งประเทศสิต้องขอบคุณที่โพสแบบนี้
comment58:ขอบคุณที่เป็นอีกหนึ่งกระบอกเสียง ไม่ต้องขอโทษหรอกค่ะ  พวกเราเข้าใจคุณเพราะขนาดเราเป็นคนไทยเองยังโดนเลย  คาดว่าเราคงจะต้องบ่นกันต่อไปจนกว่าเราจะเหนื่อยไปเอง หรือไม่ก็หมดลมหายใจไปเอง  ไม่รู้ว่าอีกกี่ชาติระบบมันถึงจะเปลี่ยน

เคยพาสามีกับลูกกลับไทย  สามีเป็นต่างชาติเวลาเรียกแท็กซี่ทีไรจ้องแต่จะโกงอย่างเดียว  เรียกเหมาคันอย่างเดียวไม่กดมิเตอร์  พาไปอ้อมโลก ทั้งๆ ที่เรารู้เส้นทาง เลยถามกลับว่าพาอ้อมทำไม  แท็กซี่ตอบว่าคิดว่าทางนี้เร็วกว่า  เราเลยสวนไปว่าเร็วกว่าอะไรทำไมไม่ลงทางด่วนตรงนี้  พาไปลงอ้อมไกลมากทำไม  ตอนลงจากแท็กซี่โมโหมากเลยเควี้ยงตังค์ใส่หน้าแท็กซี่แล้วปิดประตูอย่างดัง  ส่วนใหญ่ที่บ้านจะไปรับส่งตลอด มีบางครั้งต้องเดินทางเองบ้างเลยต้องอาศัยแท็กซี่บ้าง รถไฟฟ้าบ้าง ใต้ดินบ้าง  เข็ดกับแท็กซี่มากๆๆ
comment59:แยก ไปเลยครับ แท็กซี่ไหนจะรับคนไทย
แท็กซี่ไหน จะรับแต่ต่างชาติ 
ผมไปขึ้นที่สุวรรณภูมิ โดนบ่นตลอดทาง ว่าเสียอารมณ์มั่งล่ะ ที่ไม่ได้ต่างชาติ  ความรู้สึกตอนนั้น โมโหแบบบอกไม่ถูก ทั้งรำคาญ ทั้งรู้สึกแย่ ตกลงผมทำให้พี่ได้รายได้น้อยลงใช่ไหมครับ ผมขอโทษ
comment60:เดียวเรืองก็เงียบครับ คิดอะไรมาก ต่างชาติพูดอะไรก็จะเป็นข่าวนิดนึง (ถ้าคนไทยพูด เฉยๆ) แต่สุดท้ายทุกอย่างก็ลอยไปตามสายลม

ทำใจ
comment61:ขนาดวันก่อนเห็นอ่านข่าวระดับบิ๊กๆเขาเจอเองเลย เรื่องแท๊กซี่ไม่รับคนไทย และขอเหมาจ่าย เห็นเรื่องเงียบๆไปแล้ว
นึกว่าพี่แกจะเอาปรับปรุงอะไร 

เมืองไทยเรานี่ต้องพัฒนา ปรับปรุง สังคายนากันหลายเรื่อง ต้นเหตุมาจากคนนี่แหล่ะ ด้อยคุณภาพ
comment62:ชาตินี้จะมีโอกาสได้เห็นแท๊กซี่เลวๆ โดนกำจัดบ้างไม๊
comment63:ทอท. ต่างหากที่ต้องออกมาขอโทษคนที่ใช้สนามบิน(คนไทยทั้งประเทศไม่ได้ใช้ทุกคน)
comment64:โวยเลย สิทธิของผู้บริโภค โวยได้เต็มที่ถึงจะเป็นต่างชาติก็โวยบ้าง ว่าแล้วขอโวยบ้าง
*** เหตุเกิดเมื่อ วันที่ 29 ธค 2557 ช่วงจะกลับต่างจังหวัด
ไปขึ้นรถ นครชัยแอร์ ที่หมอชิต แต่ปรากฎว่า รถไม่เข้ารับที่หมอชิตให้ไปขึ้นที่ ศูนย์นครชัยแอร์
ก็เรียกแท็กซี่ แต่มันบอก ขอ 150 บาท คุณพระจากนี่ไปนี่ เลยไม่ขึ้นเพราะเท็กซี่มีเยอะมาก นั่งอีกคันไปเสียประมาณ 65 บาท
เลยให้พี่เขาไป 100 หนึ่ง
comment65:จะขอโทษทำไมคะ เราสิต้องขอบคุณ
เป็นปากเป็นเสียงให้คนไทยเรา

คนไทยเสียอีกที่รู้แต่ปิดปากเงียบ คุณทำให้เกิด เสียง 
คนที่เกี่ยวข้องโดยตรงต่างหากที่ต้องขอโทษ คนระดับใหญ่ๆ ผูบริหารจัดการก็ไม่มีปัญญาที่จะมาจัดระเบียบ กวดขัน
ให้มันมีมาตรฐานและความปลอดภัยที่เพียงพอ..

แท็ซี่ดีๆก็มีเยอะ ขึ้น 50 คัน เจอคันเดียว เห่อๆ
comment66:ไม่ต้องขอโทษอะไรหรอกค่ะ เพราะมันแย่จริงๆ
เราไม่เคยคิดจะไปรอคิวเลยค่ะ ไปดักขึ้นชั้นสี่เอา 
เพราะเจอมาแล้วมันบอกบวกเพิ่ม100
comment67:จิงๆ แท็กซี่ดีดี ก็มีเยอะ ส่วนตัวไม่เคยเจอพวกบวกเพิ่ม แต่เจอพวกลักไก่ ถามขึ้นทางด่วนมั๊ย ถึงรถไม่ติดแต่ก็เห็นใจ ขึ้นก็ได้ แต่พี่แกขึ้นตั้งแต่โทลเวย์ ทั้งๆที่ ตอน 5 ทุ่ม ถนน มันโล่งงงงงงงงงงงงง มากกกกกก เจอพวกนี้ ก็จะเซ็งให้ตามมิเตอร์ทุกกระเบียด ปกติจะให้เผื่อเหลือ ปัดเศษอยุ่แล้ว  

ส่วนพวกแท็กซี่การเมืองละกลั๊วกลัว  ต้องดูลาดเลาดีดี  ส่วนใหญ่ชอบถามอีกไปไหน  กลับบ้านหรือ กลับบ้านที่ไหน  = = คือแบบ ถ้าตอบว่าบินลงใต้ พี่แกจะไล่ลงจากรถมั๊ย  ตอนนี้เลย บ้านอยู่เหนือ บินไปเที่ยว บินไปนุ้น บินไปนี่ แอบกลัวเบาๆ ว่าจะถูกให้ลงกลางทาง 555+
comment68:หนุ่งญี่ปุ่นคนนี้นี้เอง ไอดอลของผมเลยครับเมื่อก่อนใส่ชุดไอ้มดแดงขับมอไซค์แจกขนมเด็กๆ แต่ตอนนี้ถึงจะไม่ได้ใส่ชุดนั้นแล้วแต่แก่ก็ยังคงทำสิ่งดีดีต่อไปไม่หยุด
comment69:เค้าไม่ได้ ขอโทษ นะ
เค้าแค่อธิบายให้เราเข้าใจ

และผมก็ไม่คิดว่าเค้าควรจะขอโทษ

เพราะมันเป็นเรื่องจริง

เป็นการ ติเพื่อก่อ

อย่าอวยตัวเองครับ มันจะล้าหลัง
comment70:#อ้าวไม่ได้เกี่ยวกับกระทู้ แวะมาระบาย

แท๊กซี่นี่ไม่ไหวจริงๆนะคะ ควรแก้ไขได้แล้ว เคยเรียกจากประตูน้ำไป MBK (เราไปประมาณ5คน) แท๊กซี่บอกเหมา120 เพราะไปลำบาก 

เราปิดประตูเลยค่ะจบการสนทนาใดๆ เรียกคันใหม่ไปยังไม่ถึง60บาทเลย เกลียดมากกกกกกกกกกกกกกกกกกพวกเหมาเนี่ย ยิ่งเอ็มบีเคนะ จอด

แช่ให้รถติดไปเถอะ พอเรียกก็โบกมือไม่รับ ติดป้ายหน้ารถว่างดบริการ งดบริการก็กลับบ้านไปนอนเถอะ
comment71:เคยเรียกแท็กซี่ ขากลับบ้าน เรียกจากเยาวราชจะไปสวนสยาม
ช่วงนั้นคนเยอะ แย่งแท็กซี่กัน เวลานั้นก็ดึกแล้วอ่ะนะ
มีแต่แท็กซี่ไม่ยอมไป ส่ายหัวดิกๆ อ้างต้องเติมแก๊สมั่งล่ะ ไม่ไปดื้อๆมั่งล่ะ
ระหว่างยืนรอก็มีแท็กซี่คันนึงมาจอดเทียบ แล้วตะโกนถามกลุ่มคนที่ยืนรอว่า จะมีใครไปตั้งฮั่วเสงมั้ย
พระเจ้า!!!! แท็กซี่หรือสองแถวคะ โบกเรียกคน แถมยังมาเลือกสถานที่จะไปเองได้ด้วย
คาดว่าคงเป็นทางผ่านบ้านพี่แก แล้วอยากจะไปเส้นทางนั้นทางเดียวเลยหามาคนกลับบ้านด้วยพร้อมจ่ายตังค์ให้ละมั้ง
อเมซิ่งจริงๆแท็กซี่ไทย I.....you ค่าาา(เติมคำในช่องว่างได้ตามสบาย)
comment72:ขอโทษทำไม ก็มันเรื่องจริงอย่างที่เขาว่า
comment73:https://www.facebook.com/DramaAdd/photos/a.10151331013638291.508570.141108613290/10153064779908291/?type=1

เปนไงหละ แล้ว ที่แทกซี่ไทย แปะอย่างนี้มันคืออะไร???
comment74:ด่ามาเป็นเรื่องจริง รู้สึกเหมือนเค้าไม่ได้ด่าเลย.....เราก็คิดอย่างนั้นเหมือนกัน
comment75:สมาคมผู้ขับแท็กซี่ออกมาตอบโต้กรณีคนญี่ปุ่นโวยวายว่าแท็กซี่โกง...พี่ไม่เลิกขับรถญี่ปุ่นกันด้วยล่ะครับ ที่ขับก็รถญี่ปุ่นนะ 

ป้ายนี้อ่านดีๆ เขียนว่าจาก "สมาคมผู้ขับแท็กซี่เพื่อไทยสุวรรณภูมิ" นี่ขับเพื่อชาติกันเลยนะเนี่ย  ชาติ Chua ใช่มั้ย สุดติ่งมาก??
comment75-1:เรากดสยอง
แต่ไม่ได้สยองคุณ ganblade นะคะ  
เราสยองสมาคมผู้ขับแท็กซี่เพื่อไทยสุวรรณภูมิมาก
ชื่อสมาคม ประหนึ่งทำเพื่อชาติจริงๆค่ะ  แต่ถ้าจะทำเพื่อชาติ เพื่อหน้าตาประเทศจริงๆ
คุณไม่ควรปฏิบัติตัวแบบนี้กับผู้โดยสารทุกชาติ ทุกภาษานะคะ
comment75-2:Logic คนพวกนี้ผิดเพี้ยน ทำไมไม่คิดจะแก้ไขตัวเอง หรือปรับแก้อะไรบ้างก็ไม่รู้ครับ
comment75-3:น่าจะสั่งให้ออกไปจากสนามบินเลยอะ พวกนี้ทำเสียชื่อประเทศชาติมาก
comment75-4:เปลี่ยนชื่อเป็นสมาคมหน้าด้านดีกว่า
comment76:ผมไม่เข้าใจเลยนี่ปี 2015 แล้ว เทคโนโลยีก้าวไกล การรับข้อมูลข่าวสารอยู่เพียงแค่ในมือเราตลอดเวลา แต่ทำไมจนท. ยังบริหารจัดการกับสิ่งที่สะสมมานานนับปีไม่ได้เสียที ผมเห็นเพื่อนๆ ในพันทิปให้ข้อมูล และ เสนอแนะวิธีการดีๆ ตั้งมากมายแต่ก็ยังเกิดเหตุการณ์แบบนี้ เป็นข่าวออกมาให้อับอายนักท่องเที่ยวทั้งไทยและต่างชาติได้ตลอด

**แท๊กซี่ดีๆ ก็มีผมเห็นใจนะครับ ถูกมองว่าแย่ในสายตาของผู้ใช้บริการไปหมด
comment77:เห็นรูปนี่กันรึยังครับ
comment77-1:ผมนี่อึ้งไปเลย
comment77-2:โห่ไอ่เหี้_เอ้ย มืงไม่น่าใช้คำว่าคนไทยเลย
comment78:เจอเรื่องแบบนี้กับตัวเองสามครั้ง ที่ดอนเมือง 1 หน กับที่สุวรรณภูมิ 2 หน
คนขับบ่นโน่นบ่นนี่ นึกว่าจะได้รับฝรั่ง รอคิวนาน ได้เงินไม่คุ้ม (คงเพราะเราเป็นคนไทย จะมาเล่นมุขโกงไม่เปิด meter ไม่ได้) 
แต่เราก็ไม่ได้สนใจร้องเรียนแต่เลือกที่จะไม่ใช้แท็กซี่สนามบินแทน 

อยากบอกคุณ Koki Aki ว่าไม่ต้องขอโทษหรอกค่ะ พวกเราต้องขอบคุณต่างหากที่คุณกล้าลุกขึ้นมาต่อสู้ เพื่อความถูกต้อง
คนทำผิดไม่เกี่ยวกับชาติภาษา ความผิดเป็นเรื่องเฉพาะบุคคลไม่ว่าจะเป็นคนชาติไหน
comment79:เปลี่ยนจากด่า TAXI 

มาโวยหน่วยงานภาครัฐที่ควรจะแสดงความรับผิดชอบ และหามาตรการป้องกัน กันเถอะค่ะ 
ถ้าภาครัฐเอาจริงเอาจัง พวกนี้ก็ทำอะไรไม่ได้

มารณรงค์จัดการตั้งแต่ต้นเหตุกันเถอะ
comment80:สนามบิน ถือว่าเป็นหน้าตาของประเทศ แต่กลับกลายเป็นสถานที่สร้างความอัปยศอดสู
เพราะมีพวกมาเฟียรถแท็กซี่ขูดรีดผู้โดยสารทั้งคนไทยและคนต่างชาติ โดยมีเจ้าหน้าที่
ของสนามบินให้ความร่วมมือกับมาเฟียพวกนี้

ทั้งรัฐบาล ผู้หลักผู้ใหญ่ในประเทศก็ปล่อยปัญหานี้ไปเรื่อยๆ ผ่านมากี่สิบปีก็ยังเป็นแบบเดิม
ปล่อยให้ประชาชนและนักท่องเที่ยวต่างชาติโดนรีดไถแบบเดิมๆ หลังจากเหตุการณ์นี้ผ่านไป
ปัญหาเหล่านี้ก็ยังคงอยู่ต่อไปเป็นวงจรอุบาทว์

อยากให้รัฐบาล ผู้หลักผู้ใหญ่ เจ้าหน้าที่ผู้มีส่วนเกี่ยวข้องจัดการกับมาเฟียแท็กซี่ วินมอร์เตอร์ไซค์
รถสองแถว ฯลฯ ให้มันเรียบร้อยเสียที เก็บค่าโดยสารตามระยะทางให้ถูกต้อง ขับรถ
ให้เป็นไปตามกฎจราจร มีการอบรม จับ ปรับ ถอนใบอนุญาต กันจริงๆจังๆ เสียที

แต่แน่ล่ะ ทั้งหมดนี้ คงได้แต่หวังต่อไป ผมว่าคนไทยนี่เหยาะแหยะมากครับ คนที่มีอำนาจในมือ
ไม่จัดการให้มันถูกต้องตามกฎหมาย นิสัยประนีประนอมมากเกินไป จะกลัวห่าเหวอะไรกันก็ไม่รู้
แล้วแบบนี้เมื่อไหร่จะแก้ปัญหาประเทศได้เสียที
comment80-1:ความเป็นจริงมันโหดร้ายกว่าที่คุณคิดไว้เยอะครับ แต่เขาพูดไม่ได้
comment81:อืม หนุ่มญี่ปุ่นคนนี้จะขอโทษทำไม?
comment82:โธ่ พี่ครับ ยิ่งพี่ขอโทษเท่าไหร่ ผมยิ่งอายเข้าไปใหญ่เลยครับ
comment83:ความจริงก็คือความจริง ดีกว่าไม่ทำอะไรเลย...ดีแล้วครับ

คนไทยด้วยกันพูดไปตั้งหลายครั้งไม่มีใครสนใจ ต้องให้คนต่างชาติพูดมันจะได้กระดิกกันบ้าง...
comment84:ขอโทษทำไม ไม่ต้องมาขอโทษ
ไม่รับ คุณไม่ได้ ทำไรผิด 
ผมนี้ซิรู้สึก ละอายเลย 
ผมต่างหากที่ต้องขอโทษ
ขอโทษด้วยนะครับ
comment85:ไม่ต้องขอโทษหรอกค่ะ
ทุกคนเข้าใจดีว่าอะไรเป็นอะไร
คุณไม่ผิดเลย
comment86:มีลูกค้าต่างชาตินั่งแท็กซี่จากคลองหลวงไปสนามบินสุวรรณภูมิ ราคา 700 บาท 
เค้าบอกราคาโอเค แต่ถ้าจากสนามบิน - สะพานควาย ราคา 700 บาท แพงมากคะ
comment87:คนไทย ยังโดนแบบนี้เลย
comment88:"รู้แล้วจะอึ้ง!!! เผยโฉมหน้า "หนุ่มญี่ปุ่นจวกแท็กซี่สุวรรณภูมิ" แท้จริงเป็นใคร!?"

พอดีไปเจอมาครับ 
จริง เท็จ ยังไง ลองเข้าไปชมกันเองนะครับ 

" http://hot.ohozaa.com/hot-5-15-127793 "
comment89:ไปไกลหน่อย หรือไปที่รถติดให้เหมา เคยเรียกจากอิมแพคไปสนามบิน ให้เหมา1000 บาทจ้า มีครั้งนึงประมาณตี 4 เรากลับมาจากต่างจังหวัดก็ลงหมอชิตก็หิ้วของเยอะหน่อย คงเหมือนคนจากต่างจังหวัดเข้ากรุงครั้งแรก เราก็เรียกแท็กซี่ตรงฝั่งหน้าหมอชิตจะกลับไปหอที่อนุสาวรีย์ชัย เราขี้เกียจข้ามสะพานลอยมาฝั่งตรงข้าม  เผอิญตรงนั้นมีแท๊กซี่หลายคันกำลังนั่งคุยกันเป็นสภาแท็กซี่เลยค่ะ เราเลยไปถาม แท๊กซี่บอกคิดเหมา 300 บาท เราอึ้งเลย แท๊กซี่เห็นเราอึ้งคงคิดว่าไม่มีตังค์ อีกคันรีบบอกเอา 250 บาทก็ได้ ที่นี้อึ้งหนักเลย เราถามอีกครั้งว่ารางน้ำ อนุสาวรีย์ชัยสมรภูมิเท่าไหร่ค่ะ เรานึกว่าแท๊กซี่จะฟังผิดคิดว่าอนุสาวรีย์ประชาธิปไตย  แท๊กซี่บอกมันไกล รถก็ติดไม่อยากไปเท่าไหร่เห็นว่าของเยอะเลยจะไปให้ (มีบุญคุณด้วย) ทีนี้เราเลยบอกไปว่าปกติหนูนั่งแค่ 60 บาทเอง ทีนี้แท๊กซี่อึ้งแทนเราเลยแบบว่าโดนเราจับได้ว่าจะโกงกัน แต่ไม่จบค่ะมีแถอีกว่าไปไม่ได้หรอกขาดทุน บ่นอีกว่ารถติดจะตาย นี่เหมาแบบรวมค่าทางด่วนแล้วนะ ทีนี้เราก็เดินหนีเลยยอมปวดแขนหิ้วของข้ามสะพายลอยมาเรียกแท๊กซี่อีกฝั่ง นั่งสบายถึงบ้าน 60  บาท เรานี่งงเลยตี 4 รถบ้าอะไรจะมาติดตอนนั้น แถมอนุสาวรีย์แค่ตรงนั้นห่างกันไม่ถึง 20 นาที ต้องขึ้นทางด่วนตรงไหนว่ะ นี่ถ้าเราเรียกไปสยามไม่เหมา 500 เลยเหรอ เฮ้อ!!! แท็กซี่ไทยเจริญฮวบๆ
comment90:ไม่รับ ไม่ต้องมาขอโทษ 
มันคือความจริง  
เราเอง เวลาถึงสนามบิน แห่งชาติ สิ่งแรกที่ทำ หลังจากเก็บกระเป์าออกจากสายพานคือ ภาวนาค่ะ
ขอให้ดิชั้น ได้เจอกับ taxi ที่ดี   มารยาทดี ไม่เหวี่ยง ไม่ด่าคนนั่ง 
เจอประจำคิอ รถติด ก็มาโกรธตู   หนทางไม่ตรงใจพระเดชพระคุณก็บ่นตลอดทาง  ทางใกล้คุณพี่ก็ไม่ชอบ ทางไกลคุณพี่ก็ไม่พึงพอใจ
ไม่รู้ใครใช้ให้มาขับแท็กซี่รับจ้างคะคุณ
คือ ที่ดี ๆ ก็มีนะ แต่นาน น้านเจอ  .. อยากขอชื่อขอเบอร์ ไว้เรียกใช้กันเลยทีเดียว
comment91:ไม่มีหน่วยงานรัฐอะไรพึ่งพาได้เลยรึไงในการจัดการกับพวกแท็กซี่เลวๆพวกนี้
ทำร้ายคนไทยด้วยกันก็แล้ว ทำเสียชื่อเสียง เห็นแก่ตัว ไม่รู้กี่เคส
ไม่มีใครดูแลสักที เบื่อสุดๆ  ที่ชาวต่างชาติเค้าเห็นเค้าพูดมันก็เรื่องจริงทั้งนั้น 
จัดระเบียบเด็ดขาดสักทีเถอะ
comment92:ขอบ่นนิดนึง พาเพื่อนต่างชาติไปวัดพระแก้ว ขากลับจะเรียกแท๊กซี่ เรียกหลายคันก็ไม่รับ
มาเจอคันนึง บอกว่าไปได้ แต่ขอแวะร้านเกมของเพื่อนพี่ก่อน (แวะแล้วจะพาชั้นไปทำอะไรรึเปล่า สยองสุด) 
ก็โบกอีก ไม่รับอีก
คันสุดท้ายรับขึ้นรถ แล้วบ่นว่า ที่ยอมเพราะนึกว่าคนจีน หน้าเหมือนจีน ไม่งั้นไม่รับหรอก (เอ๊า)
บอกว่าจะไปบ้านจิมทอมสัน ก็พล่ามอีก จะไปซื้อเพชรกันหรอ (บ้าแล้ว บ้านจิมขายเพชรหรอ แล้วเด็กมหาลัย 5 คน จะซื้อเพชรเพื่อ)
มันบอกว่า ถ้าซื้อของเยอะๆ ร้านจะให้ค่าน้ำชากับแท๊กซี่ เงินเยอะเลยนะ บลาบลา
ระหว่างขับรถไปก็ด่ารถคันอื่ตลอดทาง ตะโกนเสียงดัง สัตว์ออกมาเยอะเลย 
ไม่กล้าให้มันไปส่งถึงที่ เลยลงก่อนจะถึงบ้านจิม แล้วก็จ่ายเงินตามมิเตอร์ 
มันบ่นใส่ บอกว่า ให้มาแค่เนี๊ยะ (เออ ไม่ทิปเว้ย นิสัยเสีย)

คนไทยยังเจอแล้วไม่ชอบเลย แล้วต่างชาติที่ประเทศเค้ามีแท๊กซี่นิสัยดีๆสุภาพๆจะมาบ่นก็ไม่แปลกหรอกนะ
ไม่เข้าใจ แท๊กซี่นิสัยแย่ๆ จะปกป้องทำไม

ยังไม่ขอบ่นเรื่องเจ้าหน้าที่ตามสถานที่ท่องเที่ยวไถเงินนักท่องเที่ยวนะ อย่างกะโจร
comment93:ผมไม่อยากเชื่อว่า ญี่ปุ่นคนดังกล่าวอยู่เมืองไทยมาเกือบ 10 ปี เพราะถ้าอยู่มาเกือบ 10 ปีจริงๆ ที่เขียนด่ามันต้องยาวกว่านี้ 55+
comment94:ทำไมต้องขอโทษ ในเมื่อมันจริงเหมือนที่เค้า post 

มันทุบหม้อข้าวตัวเองให้น่าอาย อย่าว่าแต่กับคนต่างชาติเลย กับคนไทยก็เป็น
comment95:ขอโทษทำไมคะ ทำไม่ไดีก้ต้องปรับปรุง เราก็ลูกค้า ภาษีสนามบินก็เก็บไปแล้ว
comment96:อายอ้ะ
comment97:ขอบคุณครับที่ทำให้ผู้บริหารกลับมาสนใจปัญหา
comment98:ไม่รับคำขอโทษหรอกค่ะ เพราะมันคือความจริง 
อยากจะกราบขอบคุณด้วยซ้ำที่ทำไป เพราะถ้าคนไทยโวยวายขึ้นมา มันทั้งหลายไม่เคยสนใจสักที
comment99:ต้องให้เขาว่าก่อน

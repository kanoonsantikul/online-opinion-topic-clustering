title:ถ้าซื้อข้าวมามันไม่อร่อย เลยจะทิ้ง แต่ผู้ใหญ่บอก ระวังเกิดชาติหน้าจะไม่มีข้าวกิน ต้องทำไง?
comment:คือเจอหลายรอบมากๆ ทั้งในมหาวิทยาลัย รวมถึงผู้ใหญ่บางคน
เวลาเรากินข้าวแล้วกินเหลือเพราะมันไม่อร่อย ข้าวเหม็นหืนบ้าง
ค้างคืนบ้าง (แกงบางอย่าง) หรือมันไม่อร่อยจริงๆเลยกินไปเรื่อยๆแล้วรู้สึกไม่อยากกิน
เราผิดมั้ยคะ ที่จะไม่กินให้หมด แล้วมันเกี่ยวกับเวรกรรมตรงไหนที่ชาติหน้าจะไม่มีข้าวกิน
บางทีได้ยินก็รู้สึกผิดนะคะ แต่ก็ฝืนกินต่อไม่ไหวจริงๆค่ะ
comment1:ไม่อร่อยก็ไม่ฝืนเงินเรานี่ไม่ได้ปล้นมา
comment2:นี่ก็อีกกรณีของการสั่งสอนแบบสอนให้กลัวมากกว่าใช้เหตุใช้ผล ยกเรื่องเวรกรรมภพภูมิศาสนาเข้ามาอ้างเพื่อให้กลัวจะได้ไม่ทำอีก แทนที่จะยกเอาเหตุผลว่าทำไมถึงควรทำ ทำไมถึงไม่ควรทำ เป็นซากโบราณของสังคมทาสไพร่ในอดีตที่ตกทอดมาถึงยุคปัจจุบัน เด็กเติบโตมาเป็นผู้ใหญ่ก็เลยมีความคิดคับแคบใช้เหตุใช้ผลไม่ได้ ตรรกะความคิดวิบัติผิดเพี้ยนบิดเบี้ยวเพราะใช้ความเชื่อนำเหนือเหตุผล ใช้ความเชื่อผสมความกลัวเป็นหลักในการดำเนินชีวิต สังคมมันถึงได้เละเทะเน่าเฟะเป็นหนอนเสื่อมโทรมแบบทุกวันนี้ เพราะคนไทยใช้เหตุใช้ผลไม่เป็น ใช้อารมณ์ความเชื่อเป็นหลัก พอจนด้วยแต้มก็อ้างเรื่องเวรเรื่องกรรมว่ามันเป็นอย่างนั้นเปลี่ยนแปลงอะไรไม่ได้ เป็นสิ่งหนึ่งที่ทำให้ระบบความคิดของคนไทยล้าหลังและโบราณ

อยากให้คุณ จขกท ทำใจ ผมเองเป็นผู้ใหญ่ยังเอือมระอากับการสั่งสอนลูกหลานเช่นนี้เหมือนกันแต่ก็ทำการอันใดมิได้ เพราะคนเฒ่าคนแก่ที่ความคิดโบราณล้าหลังเหมือนไม้แก่ดัดยากครั้นจะไปเปลี่ยนระบบความคิดให้ทันสมัยก็คงจะสายเกินแก้แล้ว พูดไปก็พาลแต่จะทะเลาะกันเองอย่าว่าแต่เด็กเถียงผู้ใหญ่เลย ผู้ใหญ่เองเถียงกันเรื่องนี้บางทีก็ทะเลาะ คงต้องรอให้พวกนี้แก่ตายไปอย่างเดียวและคาดหวังว่าเด็กรุ่นใหม่จะไม่สืบทอดการสั่งสอนที่โบราณล้าหลังเช่นนี้ต่อไปอีก

ทำใจ
comment2-1:เห็นด้วยที่สุดครับ   เด็กๆรุ่นใหม่เลยสับสนเพราะความไม่ใช้เหตุผลมาอ้างอิงคำตอบของคนรุ่นเก่าๆแบบนี้แหละ   อะไรๆก็อ้างเวรอ้างกรรม อ้างชนชั้นวรรณะ   อ้างคนให้เป็นเทวดาก็ยังอ้างได้   เพียงเพื่อต้องการให้เกิดผลอย่างรวดเร็ว(หยุดการกระทำบางอย่าง)  แต่กลับอ้างเหตุแบบข้างๆคูๆ  ไร้ตรรกะ  ไร้สาระ ไม่น่าเชื่อถือ  เด็กรุ่นใหม่ก็เลยไม่เข้าใจว่าแล้วมันเกี่ยวกันยังไงกับเหตุที่อ้างมา   เด็กหัวอ่อนก็เชื่อ และทนกินข้าวให้หมดจานทั้งๆที่อิ่มไปนานแล้ว(เสี่ยงจะเป็นโรคอ้วนอีกด้วย)     แทนที่คนรุ่นเก่าจะสอนเด็กว่า  จะทานข้าวให้ตักแค่พออิ่ม ทานไม่หมดจะเสียของ  เงินทองยิ่งหายากๆอยู่ เราควรช่วยกันประหยัด  เนี่ย  เหตุผลแค่นี้ทำไมไม่รู้จักพูดรู้จักสอน  เค้าไม่อยากให้มีข้าวเหลือเพราะเค้าอยากให้รู้จักประหยัดเท่านั้นเอง
comment2-2:พูดถูกนะ  ไม่ใช่แค่คนเฒ่าคนแก่ เด็กวัยรุ่นเกิดมาแต่มันโง่ มันก็คิดไม่ได้เหมือนกัน อาจจะเป็นเพราะผู้ใหญ่ที่โง่มาก่อน
ส่งต่อกันมา พอผู้ใหญ่โง่ ก็ส่ง DNA ความโง่มาที่เด็กด้วย รวมถึงอาจจะไม่ได้รับการศึกษาที่ดี ทำให้ทุกวันนี้เกิดปัญหาสังคมมากมาย
สังคมไม่ปลอดภัย ไม่สงบสุข
comment2-3:เห็นด้วยครับ
comment2-4:เด็กบางคนโดนกะลาครอบอย่างแข็ง 
เราอายุ สี่สิบกว่า ยังรู้สึกว่ามันหัวโบราณกว่าเราอีกนะ 
เคยถกบางประเด็นในเพจหนึ่ง ให้เหตุผลจนอ่อนใจ
comment2-5:แต่ประเด็นของจขกท.ไม่ได้อยู่ที่กลัวไม่มีข้าวกินชาติหน้าเพราะผู้ใหญ่ขู่ เขาเรียนถึงมหาวิทยาลัยแล้วคิดว่าน่าจะเข้าใจ

และเราคิดว่ากรณีนี้ไม่ใช่ตัวอย่างที่ดีนักของคำสอนแบบขู่ให้กลัว เพราะเรื่องแบบนี้มันไม่มีเหตุผลดีๆที่คนอยากเททิ้งยอมรับได้หรอก ต่อให้อธิบายอะไรไปก็เท่านั้น สุดท้ายก็คือมันไม่อร่อยไม่เอาแล้ว ที่พูดน่ะผู้ใหญ่แค่แสดงความไม่เห็นด้วยเป็นเชิงประชดมากกว่า เพราะเค้าคิดว่ามันสิ้นเปลือง  และวัยอย่างจขกท.ถ้าผู้ใหญ่มานั่งสอนว่าสิ้นเปลืองนะหนู คิดว่าจขกท.จะฟังมั้ย ก็คงบอก...รู้แล้วน่าแต่มันไม่อร่อยนี่..อยู่ดี เค้าก็แกล้งขู่ซะเลย สั้นๆได้ใจความ

ทางแก้ในมุมมองของเราคือควรบอกผู้ใหญ่ไปว่า กินเท่าที่กินไหวแล้ว ที่เหลือมันเหม็นกินไม่ไหวจริงๆ พูดไปตรงๆ และลองสังเกตตัวเองดูว่าซื้อทิ้งบ่อยมั้ย ถ้าบ่อยก่อนจะซื้ออะไรก็คิดดีๆ เพราะมันคือการกินทิ้งกินขว้างซึ่งเป็นนิสัยสิ้นเปลือง ไม่ใช่เรื่องที่ดี ผู้ใหญ่ก็จะได้เลิกว่าด้วย
comment3:ถ้าเป็นกับข้าวของคนที่บ้านทำเอง  ข้าวหุงเอง  น้อยมากที่คนทุกคนจะทานกันเหลือ  นั่นอาจจะเป็นเพราะรสชาติที่ถูกปาก  แถมเราก็รู้ว่าของปรุงสดใหม่  ที่สำคัญเราตักข้าวเอง  มันเลยทำให้กะปริมาณและตักมาได้อย่างพอดีกิน  เลยไม่เหลือ...

เราเข้าใจจขกท.นะคะ  เพราะเวลาเราซื้อทานข้างนอก  เรากะไม่ได้เลยว่าเราจะเจออาหารคุณภาพหรือรสชาติแบบไหน  ถ้าไม่ถึงกับแย่ เราก็ทานได้จนหมดจาน  แต่บางทีเจอของไม่ดีค้างคืน  มันก็ไม่ไหว...
comment4:ถ้าไม่อร่อยจริงๆก็ไม่ต้องฝืนกินค่ะ เราไม่ได้ผิดเลยนะ
ก็มันกินไม่ได้จริงๆ เงินที่ซื้อก็เงินเราเองแท้ๆ ทำไมต้องเดือดร้อนแทน
สมมุติเราฝืนกินทั้งๆที่ไม่อยากจนคลื่นไส้ อ้วกออกมาล่ะ รับผิดชอบไหม?
comment4-1:มีเหตุผลครับ ขมอะ เลี่ยนอะ 555
comment4-2://มองแรงงงงง
comment4-3:เห็นด้วยค่ะ
comment5:เราไม่ฝืนตัวเองนะ กินไม่ได้ก็คือไม่ได้
ส่วนใครจะบ่นอะไรมาเราก็เฉยๆ ไม่เถียงแต่ก็ไม่มีผล
comment6:เราไม่สนใจค่ะ ไม่เถียงไม่อะไร แค่ไม่ทำตามค่ะ ถ้าเป็นกับข้าวที่ของบ้าน เราตักแค่ที่อยากกินเลยกินหมดทุกครั้ง แต่ถ้าเป็นร้านข้างนอก เรากินเท่าที่เราอยากกินค่ะ เรากินข้าวน้อยมากๆด้วยค่ะ ปกติจะบอกแม่ค้าว่าเอาข้าวน้อยๆ (น้อยกว่าครึ่งทัพพี) ถ้าบอกแล้วแม่ค้ายังตักให้เยอะ ยังไงเราก็กินไม่หมด ต้องทิ้งอยู่ดีค่ะ
comment6-1:เหมือนกันบอกตลอดว่าข้าวไม่ต้องเยอะค่ะ ใส่มาเยอะกินไม่หมด เสียดายข้าว ให้คนอื่นได้กินดีกว่า
comment7:เจอหลายรอบมากๆ แปลว่าคุณทิ้งบ่อยมากๆ
comment7-1:บางทีมันไม่มีทางเลือกน่ะค่ะ เจอบ่อยจริงๆ เพราะอยู่ในมหาวิทยาลัย
comment8:กินไม่ได้ก็ทิ้งค่ะ แต่อย่าทิ้งให้เค้าเห็นก็แค่นั้น
comment9:ของคุณเราไม่ตัดสินนะคะ แต่สำหรับเราถ้ากินไม่ได้เพราะมันทำท่าจะเสีย มีกลิ่นแปลกๆ อะไรพวกนี้ เราก็ไม่กิน แต่ถ้าไม่อร่อย เราจะเอามาปรุงให้ถูกปากทีหลังค่ะ เราอยู่ ณ ที่ที่ข้าวราดกับข้าวจานนึงราคาสี่ร้อยบาทขึ้นไป เพราะงั้นการโยนทิ้งคือตัวเลือกสุดท้ายที่เราจะเลือกค่ะ
comment10:ถ้ากินไม่ได้จริงๆ เราก็ไม่ฝืนกินนะคะ  เหนื่อยต้องเบิร์นออกค่ะ
comment11:เราก็ยกให้ผู้ใหญ่กิน ส่วนเราก็ไปกินอย่างอื่น
comment12:เราซื้อมาจบแล้ว เราจะทำอะไรกับมันก็ได้นะ ของซื้อของขาย 

ผมเบื่อพวก เอาขอทาน เอาคนยากไร้มาโหน ตรรกะบิดเบี้ยวมาก เราซื้อมากินหรือไม่กิน ก็ไม่ได้มีความเกี่ยวข้องอะไรกันเลย

ผมจะซื้อข้าวมาสัก 100 กิโล เอามาเผาเล่นหรือเอามากินจนหมด คนขายเค้าก็ได้เงินเท่าเดิมอยู่ดีครับ 

มันไม่ใช่ของหายากที่ต้องบริโภคหรือใช้อย่างคุ้มค่าอะไร
comment13:เหม็นหืน ค้างคืน หรือลักษณะที่จะเป็นอันตรายต่อสุขภาพ เททิ้งไปเลย  แต่ถ้าไม่อร่อยแบบจืดชืด(ถ้ารสจัดจนกินไม่ได้ไม่ต้องฝืน)​แต่ก็ปรุงสุกใหม่ๆ อยากให้ทำใจว่ากินเพื่ออยู่ ให้รู้คุณค่าของอาหาร ไม่เกี่ยสกับบาปกรรมอะไรนั่นหรอก
comment14:เอาไปปรุงใหม่ ซิครับ เช่น
ไก่ทอด ซื้อมาเยอะเกิน กินเหลือ แช่ตู้เย็น เอามาเวฟ ก็ไม่กรอบล่ะ ทำไง ก็ฉีก เป็นชิ้น ๆ แล้วเอาไปรวน ปรุงใหม่ ก็อร่อยอีกแบบนึง
เตี๋ยวน้ำ แยกน้ำมา ได้น้ำเยอะ ก็เก็บน้ำไว้ เอาไว้ต้มมาม่า ได้อีกห่อ
ข้าวผัด  ก็เอาไปผัดใหม่ เติมไข่ เติมเครื่อง

ก็แล้วแต่ ว่า แต่ละคนจะมีไอเดีย การปรุงเพิ่ม หรือ ดัดแปลง ครับ
comment15:- คือเจอหลายรอบมากๆ ทั้งในมหาวิทยาลัย รวมถึงผู้ใหญ่บางคน เวลาเรากินข้าวแล้วกินเหลือ

* คือมันหลายรอบมาก ผู้ใหญ่จะงี่เง่าอย่างไรก็เป็นประเด็นหนึ่ง แต่ซื้อข้าวแล้วกินเหลือหลายรอบมาก นะ มันหลายรอบมาก

เฮ้อ

โทษท่านผู้อื่นเพี้ยง เมล็ดงา ปองติฉินนินทา ห่อนเว้น โทษตนเท่าภูผา หนักยิ่ง ป้องปิดคิดซ่อนเร้น เรื่องร้ายหายสูญ
comment15-1:เราพิมพ์ไม่เคลียร์เองค่ะว่ามันหลายรอบยังไง
คือบางทีในชีวิตเราเจอหลายครั้งที่เจอร้านทำค้างคืน เราเลยกินเหลือ
comment16:บอกคนที่มาพูด ให้เอาไปกินเอง

บางอย่างมันกินไม่ไหวจริงๆ
comment17:กินไม่หมด ไม่อร่อย ก้อทิ้งสิ อะไรที่คิดว่าไม่ make sense ก้อไม่ต้องทำตาม โตๆกันแล้ว
comment18:จริงๆเขาก็แค่กลัวว่าต่อไปคุณจะเป็นคนใช้เงินมือเติบ ไม่พอใจอะไรก็ทิ้ง

กะแค่ข้าวเนี่ยนะ ??? คุณคงเถียงในใจ

แต่มันก็เริ่มจากเรื่องเล็กๆน้อยๆแบบนี้แหละ 
นานวันเข้ามันก็บ่มนิสัยให้คุณเป็นคนที่นิดก็ไม่ได้ หน่อยก็ไม่ได้ 
ลิ้นเทพ กินอะไรก็ไม่ถูกปากก็ทิ้ง กินได้แต่อาหารอร่อยเท่านั้น 
พูดให้เห็นภาพง่ายๆคืออยู่ยาก 
คุณคิดว่าทุกมื้ออาหารในชีวิต ตั้งแต่วันนี้ไปจนคุณตาย คุณจะได้กินแต่ของอร่อยๆหรอ 

ถ้ากับข้าวมันไม่อร่อย เพราะแม่ค้าทำไม่อร่อย แล้วทิ้ง อันเนี้ยเท่ากับคุณกำลังสร้างนิสัยกินทิ้งกินขว้างให้ตัวเอง
แต่ถ้ามันสุดวิสัยเพราะกับข้าวเก่า ของมันใกล้จะบูด มีกลิ่นตุตุไม่ดี อันนี้เราเข้าใจได้ แล้วก็ไม่โทษคุณ
comment18-1:ขอบคุณสำหรับความเห็นนะคะ 
ส่วนใหญ่ที่ทิ้งคือ ข้าวมันค้างคืนน่ะค่ะ
กินไปได้ซักพัก มันทั้งแฉะๆแหยะๆยังไงไม่รู้เลยทิ้ง
ปกติไม่ใช่เป็นคนกินเหลือหรอกค่ะ
ขอบคุณนะคะ
comment19:บอกผู้ใหญ่ ไม่เป็นไรชาติหน้า เรากินขนมปัง 


คำสอนของผู้ใหญ่ ตามๆ กันมา เมื่อครั้งข้าวยากหมากแพง เป็นกุศโลบาย ให้กินให้หมด อย่าเหลือ จะอร่อยไม่อร่อย ก็กินเข้าไปไม่ได้จ่ายตังค์เอง 

แต่พอโตแล้ว มีเงินหากินเองได้ อะไรไม่อร่อย จะทนฝืนกินทำไม
comment20:กรณีนี้คุณผิดเต็มๆ ครับ

ผิดที่เอาขี้ปากคนอื่นมากำหนดชีวิตตัวเอง ใครเขาจะพูดยังไงก็ช่างสิ ไม่รู้จักปล่อยวางก็ทุกข์แบบนี้แหละ
comment20-1:ชอบคำตอบนี้
comment20-2:เราว่าเค้าไม่ได้ถึงกับทุกข์ใจมากและก็ไม่ได้เอามากำหนดชีวิตอะไรขนาดนั้น เค้าออกแนวบ่นและพยายามหาวิธีปล่อยวางกับคำพูดพวกนี้
comment21:ถ้าในมหาวิทยาลัยแล้วยังมีคนมาจับผิดหรือสั่งสอนคุณแบบคนในบ้านอีกก็แปลกๆแล้วครับ
แต่ที่แปลกกว่าคือคุณกลับเอามาคิดมาใส่ใจ ทั้งที่นั่นก็เงินคุณ ปากท้องก็ของคุณ การเสี่ยงต่อโรคจากอาหารก็ร่างกายคุณ
ต่อไปนี้ไม่ต้องไปสนใจอะไรมากครับ แต่ก็ไม่ใช่ว่าต้องไปตอบโต้อะไรแรงๆนะ แค่ทำเฉยๆไปก็พอ
คำสอนของผู้ใหญ่บางทีอาจจะดูหลอกเด็ก แต่บางสถานการณ์ก็มีกุศโลบายและเหตุผล 
ไม่ใช่ว่างมงายเสมอไปและต้องต่อต้านไปทุกอย่าง
แม้ว่าบางสถานการณ์มันใช้การไม่ได้จนบางคนชอบแช่งให้คนรุ่นนี้ตายๆไป 
ยังไงเลือกเอาไปคิดดูเองนะครับ
comment21-1:เราไม่ได้รู้สึกคิดมากอะไรขนาดนั้นหรอกค่ะ แค่รู้สึกตงิดๆในใจเฉยๆ แต่ก็โอเคค่ะ กระจ่างขึ้นมามากแล้ว ขอบคุณสำหรับความเห็นนะคะ
comment21-2:ยังไงก็ร่างกายของเรา กินเท่าที่กินได้ดีที่สุดครับ ฝืนก็มีแต่โทษ คำคนก็ฟังๆไว้แต่ไม่ต้องคิดมาก เป็นกำลังใจให้ครับ
comment22:เป็นผมจะยื่นให้ บอกอ่ะ กินต่อสิ
comment23:ถ้ามีอีกเอาไปให้ผู้ใหญ่ที่ว่ากิน
comment24:ข้าวเหม็นหืน - ผมก็ไม่กินของบูด
ข้าวไม่อร่อย - ส่วนมากผมจะฝืนกิน เสียดายของ
comment25:ยกให้ผู้ใหญ่คนนั้นกิน
comment26:ก็ทิ้งไปแล้ว ไปทำบุญเยอะๆ บอกผู้ใหญ่ว่า จะนิพพานแล้ว ชาติหน้าไม่เกิด
comment27:ถ้าแถวนั้นมีหมาก็เอาให้หมากินก็ได้จะได้ไม่ทิ้งเปล่า
หมามันก็ได้อิ่มไปอีกหนึ่งมื้อ แต่ถ้าขนาดหมายังไม่กิน
ก็ถือว่าโชคดีบุญเข้าข้างเราที่ไม่ต้องอาหารเป็นพิษหรืออะไร
ดีกว่าทิ้งไปเปล่าๆครับ ส่วนคำเท่าเขาพูดๆมาอย่าไปเอามาคิดมาก
comment28:ก็ยกให้ผู้ใหญ่คนนั้นกินไปค่ะจริงๆเงินของเราเราจะทำอะไรก็ได้ไม่จำเป็นต้องให้ใครมากำหนดค่ะ
comment29:ถ้ารู้สึกไม่ดี ทิ้งเลยค่ะ อย่าเสียดาย เป็นไรขึ้นมาไม่คุ้มกับร่างกาย ท้องเสีย ป่วย ร้านหรือคนเตือน ไม่มารับผิดชอบหรอก

เคยซื้อแกงปลา เหม็นคาวมาก ทิ้งหมดค่ะ ไม่เสียดาย กินไม่ได้ อาหารไม่อร่อยหรืออาการใกล้เสีย เราก็ทิ้งค่ะ
comment30:ถ้าไม่อร่อยก็ทิ้งไปค่ะ ถ้าพอจะกินได้ ก็กินค่ะ  ถ้าทิ้งควรมีลิมิต ไม่ใช่เป็นบ่อย (เพราะเบริ์นออกมันยากกว่ากินเข้าไปอ่ะนะ เข้าใจได้) ถ้านานครั้งเราว่าไม่เป็นไรนะ ถ้าบ่อย เห็นใจคนด้อยโอกาส เอาเงินเหลือที่กินทิ้งกินขว้าง ไปบริจาคดีกว่าค่ะ เป็นค่ายา ค่าสร้าง รพ อะไรก็ว่าไป ไม่ได้คิดว่าเป็นบาป แต่คิดว่าเป็นคนใช้เงินไม่เป็นมากกว่า

ถ้าเจออาหารทิ้งไว้นาน เสีย อย่าเสียดายนะ ให้ทิ้งไปเลย ไม่คุ้มกับสุขภาพ
comment31:ปกติถ้าไม่อร่อย ก็จะพยายามกินให้ได้มากที่สุด เป็นเพราะว่าไม่อยากให้ทั้งทรัพยากรที่สูญเสียไประหว่างปรุงทำอาหารต้องเสียเปล่า รวมทั้งของกินเหลืออาจจะกลายเป็นของเสียทิ้งอย๔่ในชุมชนระบบนิเวศ

แต่ถ้าข้าวมันเก่ามันเน่าก็จะไม่กิน แบบนี้เราถือว่ามันกลายเป็นของกินไม่ได้ไปแล้ว 

ทั้งหมดนี้ไม่เกี่ยวกับบาปบุญชาตินี้ชาติหน้าทั้งนั้น
comment32:ทิ้งค่ะ มันไม่อร่อย จะเก็บไว้ทำไม ถ้ามีคนเตือนก็บอกเค้าว่า งั้นหนูยกให้นะคะ ช่วยเอาไปกินแทนหนูหน่อยค่ะ ไม่ใช่ของเหลือนะคะ แต่กินไม่หมด
comment33:เอาไปเทให้หมาหรือแมวเลยค่ะ หมาจรจัด หมาแถวบ้านอะไรแบบนี้ ทุกอย่างอยู่ที่ใจค่ะ เราว่าถ้าการกระทำของเราไม่ได้ทำให้ใครเดือดร้อน ไม่เห็นต้องกลัวจะบาปหรืออะไรเลย
comment34:สอนไปโลกเปลี่ยนยุค เคยเห็นข่าวต่างประเทศเขาเอาส้ม มะเขือเทศ ฯลฯ มาขวางกันไหม นั่นเขาช่วยเกษตรกร เราก็กำลังทำอยู่
comment35:ถ้าแค่ไม่อร่อย​ เราจะฝืนกินไปให้พออิ่ม​ เช่นข้าวราดแกงก็อาจเขี่ยกินแต่เนื้อกับผัก​และข้าวตรงที่ไม่โดนน้ำแกง​ ทิ้งข้าวที่ชุ่มโชกด้วยน้ำแกงรสชาติแย่ไปซะ​ แล้วก็ไม่ซื้อข้าวร้านนั้นอีก

แต่ถ้าข้าวนั้นบูดเสีย​ เราชิมปลายช้อนคำสองคำให้แน่ใจ​แล้วทิ้งทั้งหมด​ แล้วก็ไม่ซื้อร้านนั้นอีก

สงสัยว่าทุกร้านที่​ จขกท.​ ซื้อ​ มันบูดทุกร้านเลยเหรอ​ หรือว่าซื้อร้านเดิมซ้ำๆ​ มันบูดทุกครั้งที่ซื้อก็ยังคงซื้ออยู่​ ถ้าเป็นแบบนั้นคงมีใครร้องเรียนทางมหาวิทยาลัยให้ตรวจสอบร้านไปแล้ว​ หรือไม่​ จขกท.​ ก็ร้องเรียนเองไปเล​ย​ เรื่องอะไรต้องทนกินข้าวบูดทุกวัน

แต่ถ้าใช้คำว่าข้าวบูดเป็นข้ออ้างเพื่อจะได้กินน้อยๆ​ ลดน้ำหนัก​ ก็ไม่จำเป็นต้องทำแบบนั้น​ แต่บอกแม่ค้าว่าเอาน้อยๆ​ จะได้ไม่ต้องเหลือทิ้งขว้าง​ และไม่โดนผู้ใหญ่ทัก​ “บ่อยๆ" ให้รำคาญใจอีก
comment36:ไม่รู้สิเราอาหารเป็นพิษบ่อยมาก ถ้ากินอาหารเก่า หืน บผุดนี่เราทิ้งทั้งถ้วยเลย ไมรเสียดาย ไม่มีใครมาอ้วกเกือบตายเเทนเรานิ
comment37:ผมเสียดายเหมือนกับผู้ใหญ่ที่ว่ามา แต่คงไม่พูดอย่างนั้น และจะขอข้าวนั้นมากินเอง
comment38:ต้องแยกแยะให้ออกครับ
อาหารไม่อร่อยเค็มบ้างเปรี้ยวบ้างมีกลิ่นหืนค้างคืนบ้างอันนี้ไม่ต้องกินก็ได้ครับ
แต่อีกกรณีอย่างกินบุ๊ฟเฟ่แล้วตักมาเยอะๆพอไม่อร่อยหรือไม่ก็ถูกปากไม่กิน(เจอบ่อยเวลาทานอาหารเช้ารร.)หรือเวลาทำอาหารกินเองที่บ้านแต่ตักข้าวมาเยอะๆแล้วกินเหลือนี่ถือว่าไม่เหมาะครับ....
comment39:ของเสียไม่กินครับ​ อันตราย​
ของไม่อร่อย​ ผมจะพยายามกินครับ​ เว้นแต่มันแย่มากจริงๆ​ (ผมบอกแย่คือคนอื่นกินไม่ได้จริงๆอ่ะ)

ที่พูดคงอยากให้เห็​น​คุณ​ค่าของเงินน่ะครับ​ ผมเคยจนเลยเข้าใจ​ แต่ควรสอนให้เห็นคุณค่า​มากกว่าเวรกรรม​ครับ
comment40:ถ้าของเสีย เหม็นหืน เป็นอันตรายต่อตัวเอง เราทิ้งค่ะ

แต่ถ้าแค่ของไม่อร่อย ส่วนใหญ่เรากินนิดหน่อยให้พอผ่านมื้อนั้นไป เพราะเดี๋ยวมื้อหน้าก็หาของอร่อยกินได้ละ
comment41:ทีนี้ ถ้าจะมาว่ากันด้วยเหตุผลบ้าง ก็คือ 

การที่ออกจะเลือกกิน ตรงนี้ มันมีคำถามว่า  ที่ว่าไม่อร่อย หรือ อาหารเสียคุณภาพนั้น มันขนาดไหน

ถ้ากินเยอะกลัวอ้วน  ให้บอกไปตั้งแต่แรก ไม่ต้องใส่ข้าวให้เยอะ  


แต่ถ้าบอกว่า มันไม่อร่อย  ที่เขาต้องขู่ให้กลัวเวรกรรม จริงๆ มันก็คือไม่ผิดหรอก  เพราะ กรรม คือ การกระทำ ที่ออกมาจากใจ 

คนที่มีนิสัยนิดๆหน่อยๆ ไม่ได้ดังใจก็ละ ก็ทิ้ง หรือไม่อดทน  คนแบบนี้ ยังไงๆในชีวิตก็ต้องได้รับผลแน่ๆ  ยกตัวอย่างง่าย ก็พวกเขี่ยผักทิ้ง ส่วนจะเห็นผลวันไหน ชัดเจนแค่ไหน บอกไม่ได้ (ซึ่งก็ตรงกับหลักการของกรรมเป๊ะๆ คือ บอกไม่ได้ว่าเมื่อไร แต่ให้ผลเป็นเหตุปัจจัยแน่ๆ)


เพราะฉะนั้น ควรกลับไปพิจารณาให้ดี ว่า ข้าวไม่ดีจริงหรือ แกงบูดเน่าเสียแล้วจริงหรือ ต้องเหลือทิ้งจริงหรือ  

แต่ถ้าสุดท้าย ยอมรับได้ว่า มีความหยิบโหย่ง เล็กน้อยก็ไม่ได้ไม่เอา ไม่อดทน ไม่ฝืน ไม่คิดจะกล้ำกลืนอะไรเลย ซึ่งเป็นเรื่องที่อยู่ในขอบเขตที่ควรทำได้หนะนะ  อย่างที่บอก ต้องพิจารณาเอาเอง   และนั่นคือจุดตัดสินตัวเอง ไม่ต้องถามใครไม่ต้องเถียงผมด้วย  

จะเพาะบ่มตัวเองจนเป็นคนเรื่องมาก เอาแต่ใจตัวเอง ถึงตอนนั้นก็นับกว่ากรรมสนองแล้วละ  และไอเรื่องพวกนี้ มันสอนกันยาก ก็เลยเอาเวรกรรมมาขู่เอา 555+  ก็ลองพิจารณาสิ ที่ผมว่ามาเนี่ย เข้าใจแค่ไหน * - * มันยากหรือง่าย การที่จะบอก อธิบายให้เข้าใจกับคำว่า "ตามใจตัวเอง" มันดีไม่ดียังไง เสียหายยังไง ..
comment42:ถ้าเเค่ไม่อร่อยด้วยรสชาติ ผมไม่ทิ้งครับ กินให้หมด เพราะเสียดายเงินที่ซื้อมา
เเต่ถ้ามีกลิ่นหรืออะไรผิดแปลกถึงจะทิ้งครับ
comment43:ชาติหน้ามีจริงมั้ยก็ยังไม่รู้

บาปบุญหน้าตาเป็นยังไงก็ยังไม่เคยเห็น

แต่ข้าวไม่อร่อย และเสี่ยงจะเสียสุขภาพนี่มันชัดเจนอยู่ตรงหน้าแน่นอนครับ

ถ้ามันจะเสียแล้วก็ทิ้งเถอะ แต่ถ้ามันไม่อร่อยก็ลองปรุงใหม่ดูว่าพอกินได้มั้ย ถ้าไม่ไหวจะแก้จริงๆ ก็ทิ้งไปเถอะครับ
comment44:ไม่อยากผิด  เทให้หมาครับ  บอกว่า ให้ "ทาน"  จะได้เป็น "ทานบารมี"
comment45:ของเรานี่ พ่อแม่บอกไม่อร่อยก้ไม่ต้องกิน 

แต่เราก้ซัดเก็บ  เสียดาย  

ตอนเด็ก บอกให้เรากินให้หมด อย่าเหลือ  มาตอนโต เขากินเหลือ เราต่องตามเกบ 

 แต่ถ้าไม่อร่อยจริงๆก้ทิ้งแต่ก้ไม่ค่อยจะมี
comment46:ดีนะผมเกิดมากินอะไรรสชาติเหมือนกันไปหมด
เลยกินไม่ค่อยเหลือแต่โดนด่าแหลกเยอะแทน
comment47:หมาแมวจรจัดยังรอทานอีกเยอะครับ คุณก็ตั้งจิตอธิฐานว่าคุณไม่ได้ทิ้งข้าวหรืออาหารนะ แค่วางไว้ให้หมาแมวจรทานเื่อสร้างบุญ ผมว่าแบบนี้ได้จะเกิดประโยชน์กว่าทิ้งลงถังนะ
comment48:บอกเขาไปว่า “ก่อนจะพูดถึงชาติหน้า เอาชาตินี้ให้รอดก่อน”
comment49:ผมไม่อยากฝืนใจกับเรื่องที่ควรจะมีความสุขครับ

ไม่อร่อยไม่อยากกินต่อแล้วก็จะไม่กินครับ
อิ่มก็จะไม่ฝืนครับ

เพราะถึงกินหมด หรือไม่หมด ผมก็เสียเงินเท่าเดิมอยู่ดีอ่ะ
เสียดายบ้างเป็นครั้งคราว แต่ถ้าฝืนตัวเองกับเรื่องแบบนี้ ผมคงเสียใจมากกว่าเสียดายครับ

ส่วนเรื่องชาติหน้าจะมีกินรึป่าว ถ้ามันมีชาติหน้าจริงก็ให้มันเป็นเรื่องของแต่ละชาติเอาแล้วกัน เพราะผู้ใหญ่ที่ท่านว่า ก็ยังไม่เคยไปชาติหน้ามานี่นา
comment50:ข้าวทุกจาน อาหารทุกอย่าง
อย่ากินทิ้งขว้าง เป็นของมีค่า
ผู้คนลำบาก มีมากหนักหนา
สงสารบรรดา เด็กตาดำดำ

ข้าวเอ๋ยข้าวสุก
จะต้องกินทุกบ้าน ทุกฐานถิ่น
กว่าจะมา เป็นข้าว ให้เรากิน
ชาวนาสิ้นกำลัง เกือบทั้งปี
ต้องทนแดด ทนฝน ทนลมหนาว
กว่าจะได้ ข้าวจากนา มาถึงนี่
คนกินข้าว ควรคิด ดูให้ดี
ชาวนานี้ มีคุณ ต่อเรา ไม่เบาเลย

ผมเข้าใจว่ากลอน2บทนี้คงถูกถอดออกจากบทเรียนไปนานแล้ว ด้วยโลกปัจจุบันเป็นโลกของทุนนิยม มีเงินซื้อ เมื่อซื้อแล้วจะทำอย่างไรกับมันก็ได้มันก็ไม่ผิด แต่ทำไมไม่เลือกที่จะบอกว่า ข้าวแค่ทัพพีเดียวพอค่ะ/ครับ การทิ้งอาหารที่ดูเหมือนจะไม่ได้ทำให้คนที่อดอิ่มท้องขึ้นมาได้ก็จริง แต่ก็สามารถสร้างนิสัยที่ดีแก่ตัวเราได้ไม่ใช่หรือ
comment50-1:จขกท.เขาพูดถึงกรณีที่ข้าวบูด อาหารเหม็นหืน หรือ รสชาติเหลือรับไม่ใช่เหรอคะ
comment51:ไปเกิดใหม่ที่อเมริกาก็ไม่ได้กินข้าวเหมือนกัน กินเสต็กแทน กลัวมั้ยล่ะ ต่อไปจะกินให้เหลือเหมือนกัน ลาก่อนไทยแลนด์
comment52:ผมทนกินจนหมดครับ สั่งไปแล้ว จ่ายไปแล้ว เสียดายเงินอ่ะครับ จะแก้แค้น (และให้โอกาส) โดยการลองสั่งอีกจาน ถ้ายังห่วยอีก ก็จะจดจดร้านนี้ (หรือร้านนี้) ไว้ในบัญชีดำ
comment53:พี่เข้าใจน้องมากๆคะ พี่40แล้วยังเคยโดนคนที่แก่กว่าว่าเรื่องกินข้าวเหลือเลยคะ ปกตินี้พี่กินเกลี้ยงจานแบบไม่เหลือข้าวแม้แต่เม็ดเดียวแต่วันนั้นพี่ปวดท้องเลยกินไม่หมด โดนรุ่นพี่ด่าเลยคะ ว่าอย่ากินทิ้งกินขว้างให้ดูคนที่ไม่มีกิน ถ้ามีกินต้องกินให้หมด 5555 พี่อายุไม่น้อยยังโดนเลย พี่เลยว่ากลับไปว่าพี่ปวดท้องถ้าพี่ฝืนกินแล้วอาการพี่แย่กว่าเดิมจ่ายตังค์ค่าหมอให้ด้วยนะเงินก็เงินเรารุ่นพี่ไม่ได้เลี้ยงซะหน่อยอย่าทุกข์ร้อนแทนเลยเดี๋ยวหน้าแก่นะ รุ่นพี่ก็เงียบและไม่กล้าว่าพี่อีกคะ คุณแม่พี่อายุเลขเจ็ดนำหน้าแล้วก็สอนเสมอว่าอย่าฝืนกินเพียงเพราะต้องกินให้หมดกินแต่พออิ่มถ้าเหลือบ้างก็ไม่เป็นไรเพียงแต่ว่าให้เราตักอาหารให้พอดีกินอย่าตักมาล้นเกินแบบจงใจให้เหลือทิ้ง และให้พิจารณาให้ดีว่ากินอะไรได้หรือไม่ได้ เช่นพี่ไม่กินของที่ใส่พริกเลยพี่ก็ไม่เสี่ยงกินแกงตามร้านเพราะมันเผ็ดเกินสำหรับพี่ซื้อมาก็กินไม่ได้ทิ้งเสียเปล่า พี่ก็จะเลือกพวกแกงจืดแทนจะได้กินได้ไม่เหลือทิ้ง
comment54:ถามผู้ใหญ่ท่านนั้นว่า "ชื่อมี ส.เสือ รึเปล่าคะ"
comment55:ทิ้งครับ แต่ไม่ควรทำบ่อย มันจะเปลืองเงิน
comment56:เราคงเอาให้หมากิน แล้วบอกว่า หมาตัวนี้ติดหนี้บุญคุณเราแล้ว ชาติหน้า เค้าจะหาข้าวให้เรากิน
comment57:เราทิ้งค่ะ ถ้าไม่อร่อยมากๆ จะไม่ฝืนใจกิน 
อยากให้ตัวเองมีความสุขกับการกินค่ะ 
เพราะความอิ่มทัองทำให้เรามีแรงทำงานหาเงินต่อ 
ถามว่าเสียดายเงินไหม ใครก็เสียดาย
แต่สำหรับเรา การกินคือความสุขอย่างนึง
ถ้าเราต้องฝืนกินอย่างไม่มีความสุข เราจะฝืนไปทำไมกัน
แต่เราก็จะบอกกับตัวเองว่า 
ร้านนี้จะไม่มีทางได้เงินจากเราอีกเป็นอันขาด
comment58:นำไปแจกคนที่อยากกินพอได้ไหม
comment59:เราคว่ำจานทิ้งค่ะ ใส่ลงถุงมัดไปโยนทิ้งเลย ถ้าคนพูดอยู่ใกล้ๆ ก็รอเขาเผลอแล้วค่อยคว่ำทิ้ง

เราเป็นคนกินยากอยู่แล้ว ยิ่งมาเจอของที่ไม่อยากกินเราก็เขี่ยทิ้งหมดอะ
ข้าวบูดคว่ำทิ้ง เจอกระเทียมเขี่ยออก เห็นเต้าหู้ก็ตักทิ้ง ไรแบบเนี้ย

ใครมาพูดบาปบุญก็ไม่ได้สนใจนะ เรามองว่ามันเป็นกุศโลบายมากกว่า 
ว่าแบบให้กินของมีประโยชน์ ให้ไม่กินทิ้งกินขว้าง ...แต่คือเราไม่กินไง
ไม่กินก็คือไม่กิน ไม่ให้คนอื่นกินต่อด้วยเพราะมันคือของเหลือ ไม่ก็ของเสีย
บาปก็บาป ของทิ้งก็คือทิ้ง จะเอามากินทำไม
comment60:ถ้าไม่เสียจริงๆ ทิ้งไปเถิดครับ ทีแรกนึกว่าไม่เสีย
comment61:จะได้เกิดใหม่หรือป่าวก็ไม่รู้
comment61-1:ข้าวมันเสียคือบูด ไม่ใช่เสียชีวิต ข้าวไม่มีเกิดหม่งเกิดใหม่
comment62:เราจะซื้ออาหารจากร้านเดิมๆที่แน่ใจว่า รสชาติทานได้ ไม่ซื้อสะเปสะปะ หรืออาจลองร้านใหม่ ถ้าไม่ผ่านก็ทิ้งเหมือนกัน ทิ่งโคนต้นไม้ เป็นปุ๋ย ดีกว่าทิ้งขยะ
comment63:กินๆไปเถอะค่ะ น่าเสียดาย เงินทองหายาก 
ถ้ามันเน่า มันเสีย อันนี้ไม่ต้องกิน
comment64:อย่าลืมยกมือไหว้ข้าวก่อนทิ้งด้วยนะครับ อันนี้ผู้ใหญ่ก็บอกมา ใครเคยทำอายุน่าจะสามสิบขึ้น 5555555
comment64-1:แสดงว่า ไม่ได้อ่าน ต้นๆกระทู้ ข้าวที่ทิ้งเพราะมันบูด คนที่ควรผิดคือที่นำมาให้แล้วปล่อยให้มันบูดระหว่างเดินทาง
comment65:ปล่อยให้เป็นเรื่องของชาติหน้าไปค่ะ
comment66:เหตุผลที่คนเราต้องเรียนก็คือช่วยให้เราสามารถ คิดได้นี่แหละ ถ้าเรียนแล้วคิดไม่ได้ก็เหมือนไม่ได้เรียน
comment67:ไม่ได้สนใจคนอื่นที่พูดกันนะ กินไม่ได้คือไม่ฝืนกินเพราะถ้าฝืนมันจะออกทางเดิม เคยลองกินแล้วมันผะอืดผะอม ทนไม่ไหว
comment68:ถ้าเป็นเมืองนอก ถ้าอาหารมันบูดเน่าจริงๆ จขกท สามารถฟ้องศาลเรียกร้องเอาเงินจากทางร้านอาหารได้นะ ถ้าสามรถพิสูจน์ได้ว่า มันบูดจริงๆ
comment69:ทิ้งไปก็เสียดาย เป็นเราถ้าไม่อร่อยก็ให้หมากินค่ะ
comment70:พูดถึงความคิดคนเฒ่าคนแก่ อยากเล่าบ้าง
  
  วันนั้นนั่งคุยกันกับญาติๆก็พูดกันเรื่องคุมกำเนิด การกินยาคุม ถุงยาง 

ยายเอ็ดเราเลยว่า 
"หนูเป็นสาวทำไมพูดจารู้ดีเรื่องหยั่งงี้ล่ะลูก ยังไม่แต่งงานไม่ต้องรู้มากก็ได้"

 ทุกคนเลยบอกยายดีๆว่า 
 "รู้ไว้แหละดีแล้ว"

ยายก็หัวเราะไม่ได้ว่าอะไร แค่จะบอกว่าถ้าเราเข้าใจพื้นฐานของคนพูดและมองเจตนาเค้ามันจะทำให้เราสบายใจขึ้น
comment71:อ่านเหตุผลแล้วเข้าใจ แวะเข้ามาให้กำลังใจค่ะ

แนะนำ ครั้งต่อไปเวลาจะสั่งอาหารก็ถามแม่ค้าไปเลยค่ะ ว่าอาหารทำสดวันนี้ไหม ลองคอมเพลนขำๆก็ได้ว่าวันนั้นซื้อแกงไปมีกลิ่นเสียค่ะ(ไม่ต้องทำหน้าจะตบกับแม่ค้าล่ะ กรุณาพูดด้วยท่าทางสุภาพ) ทางร้านเขาจะดำเนินการปรับปรุงเองค่ะ(เพราะไม่มีร้านไหนอยากให้ลูกค้าหายหรอก จริงไหม)

ส่วนเรื่องอาหารรสชาติไม่อร่อย ไม่ถูกปากเราเองก็เคยเจอค่ะ ความรู้สึกคือจะเสียดายเงิน ก็จะจำไว้ว่าคราวหน้าจะไม่สั่งเมนูนี้/ไม่เดินเข้าร้านนี้อีก เรื่องแบบนี้ต้องใช้ประสบการณ์ค่ะ 

เรื่องโดนตำหนิทานไม่หมด ก็อธิบายเขาไปตรงๆ แบบที่คุณอธิบายมาในpantipนี่แหละค่ะ ถ้าเขาเป็นเพื่อน/ผู้ใหญ่ที่รักคุณจริง เขาควรเคารพการตัดสินใจของคุณ (ถ้าเขาไม่เข้าใจก็ลองส่งช้อนให้เขาลองชิมอาหารที่คุณทานก็ได้กรณีเป็นเพื่อนกัน / กรณีผู้ใหญ่พูดว่า"อาหารร้านนี้เหม็นบูดค่ะอาจารย์ หนูพยายามทานแล้วไม่ไหวจริงๆค่ะกลัวท้องเสีย" พร้อมทำหน้าเจื่อนๆฝืนยิ้ม ผู้ใหญ่เขาเข้าใจค่ะ

*หวังว่าจะเป็นประโยชน์ในการดำเนินชีวิตให้แก่ จขกท.ไม่มากก็น้อย นะคะ
comment71-1:เราเพิ่งเข้ามาเห็ส ขอบคุณมากนะคะ

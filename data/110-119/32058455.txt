title:เมื่อผมโดน"แก๊งวีออสคู่"เล่นงาน...จนต้องยอมเสียเงิน
comment:สวัสดีครับ วันนี้ผมมีเรื่องมาเล่าสู่กันฟัง อาจจะยาวสักหน่อย(เพื่อให้ท่านผู้อ่านได้เห็นภาพชัดเจนยิ่งขึ้น)แต่เป็นเรื่องเตือนใจให้กับผู้ใช้รถใช้ถนนได้ครับ

ช่วงบ่ายโมงวันนี้(15พค.2557) พ่อและแม่ของผมให้ผมของเป็นโชเฟอร์ช่วยขับรถพาท่านเดินทางจากจ.ตรัง ไปยังงานศพของพรรคพวกพ่อผม ที่อ.ทุ่งสง จ.นครศรีธรรมราชครับ

ซึ่งระหว่างทางก็ไม่มีอะไร จนกระทั่งระหว่างที่วิ่งบนทางหลวงหมายเลข403(เป็นถนนสี่เลน) รอยต่อต.หนองช้างแล่นและต.ห้วยนาง อ.ห้วยยอด จ.ตรัง เลยจุดบริการตำรวจทางหลวงพอสมควร ผมก็ได้ขับแซงรถเก๋งโตโยต้า วีออส รุ่นแรก สีทอง ซึ่งผมขอเรียกว่า"วีออสคัน1"
ดูเหมือนเป็นเรื่องปกติ ที่รถเร็วกว่าต้องเข้าขวาเพื่อแซงรถที่ช้ากว่า 
แต่ความผิดปกติ มันจะเริ่มหลังจากนี้...

พอผมแซงวีออสคัน1 ไปไกลพอสมควร ผมก็เปิดไฟเลี้ยวซ้าย เพื่อเป็นสัญญาณขอกลับเลนซ้าย
ไม่ทันที่ผมจะได้กลับเข้าเลนซ้าย ปรากฎว่าวีออสคัน1 ซึ่งอยู่เลยซ้าย ได้เร่งแซงขึ้นมา แต่ไม่แซงพ้นผมไป แต่กลับขับขึ้นมีตีคู่กับผม(อะไรว่ะเนี่ย?)
และทันใดนั้นก็มีรถเก๋งโตโยต้า วีออส รุ่นแรก สีทอง ไม่ติดป้ายทะเบียนหน้า สภาพรถฝากระโปรงหน้าด้านคนขับบุบและงอ แถมยังติดตราของทหารอากาศที่กระจังหน้า ซึ่งผมของเรียกว่า "วีออสคัน2" มาจากไหนก็ไม่รู้ เข้ามาจี้ท้ายอย่างรวดเร็วและจี้แบบชิดมากๆ พร้อมแลบไฟและบีบแตรถี่ๆ

ผมก็พยายามเร่งแซงวีออสคัน1 ให้ไกลที่สุดเพื่อหาช่องกลับเลนซ้าย และเปิดทางให้วีออสคัน2ซึ่งกำลังจี้ท้ายอย่างบ้าคลั่งแซงผมให้พ้นๆไปซะที(ผมยังอุส่าห์พยายามรักษามารยาทในการขับอย่างเต็มที่นะ)
แต่วีออสคัน1 ก็เร่งเครื่องขึ้นมาประกบไม่ผมลงเลนซ้าย พร้อมกับมีวีออสคัน2จี้ท้ายแบบติดๆ

ผมเริ่มรู้สึกตกใจมาก เพราะวีออสทั้งคัน ขับแบบผิดวิสัยของคนใช้รถใช้ถนนทั่วๆไป
แถมกำลังโดนวีออสคัน1 ล้อมกรอบไม่ให้หลบลงเลนซ้าย เหมือนกำลังเล็งผมเป็นเป้าหมาย มีแต่ต้องเร่งไปข้างหน้าอย่างเดียว ในใจผมยังคิดเลยว่า "กรูไปมีเรื่องกับนักเลงที่ไหนว่ะ?" แต่ด้วยรถที่ผมขับเป็นรถกระบะเก่าๆ อายุประมาณ11-12ปี เครื่อง2500ไม่มีหอยพิษ(เทอร์โบ) สภาพตัวรถก็มีริ้วรอยการขูด ถลอก และบุบเป็นทุนเดิมอยู่แล้ว เพราะถูกเอาไปใช้งานค่อนข้างหนักมาก(เสยเสาบ้าน กำแพง และต้นไม้บ่อยๆ) แถมยัง"ดังแต่ท่อ ล้อไม่ค่อยหมุน"อีกต่างหาก

ผมก็ยอมเล่นตามเกมส์ของวีออสคัน1ไปเรื่อยๆในใจก็เริ่มกลัวมากขึ้น ว่าคนที่วีออสคัน1เป็นใคร มีจุดประสงค์ดีร้ายอะไร หรือมีอาวุธหรือไม่?
  
สุดท้ายผมตัดสินใจเร่งเครื่องแบบสุดๆอีกครั้งเพื่อกลับลงเลนซ้าย พอได้จังหวะแล้วก็เปิดไฟเลี้ยวซ้าย แล้วค่อยๆลงเลนซ้าย
ในเสี้ยววินาทีนั้น วีออสคัน1 ก็เร่งเครื่องพุ่งขึ้นมาจนหัวมุมหน้ารถด้านคนขับมาเฉียดกับด้านของรถผม เฉียดกันห่างแค่ปลายเล็บ พร้อมแลบไฟและบีบแตรลั่น แต่ในที่สุดผมก็กลับเข้าเลนซ้ายได้ และวีออสคัน2ซึ่งจี้ท้ายผมอยู่นานก็แซงไปอย่างรวดเร็ว

ปัญหามันยังไม่จบ เพราะคราวนี้วีออสคัน1 ขับแซงผมพร้อมปาดหน้าเพื่อให้ผมหยุด พร้อมกับบีบแตรและแลบไฟ
เนื่องบริเวณนั้นเป็นที่เปลี่ยวมากๆ ไม่มีชุมชนหรือบ้านเรือนเลยสักหลัง มีแต่ทุ่งหญ้าและสวนยางพารา (แถมยังกลัวว่าคนที่ขับวีออสคัน1เป็นใคร มีจุดประสงค์ดีร้ายอะไร หรือมีอาวุธหรือไม่?)แม่ผมเลยบอกให้ผมพยายามแซงและรีบหาที่ชุมชนเพื่อหยุดจอดเคลียร์ปัญหากัน ผลก็คือปาดกันแซงกันเรื่อยๆ จนถึงหน้าร้านขายของชำร้านใหญ่แห่งหนึ่งในเขตชุมชนต.ห้วยนาง ซึ่งมีบ้านเรือนและชาวบ้านสัญจรกันขวักไขว่ 

พอถึงที่วีออสคัน1ก็มาจอดปาดหน้ารถผม(เพิ่งสังเกตว่ารถเขาไม่ติดป้ายทะเบียนหลัง)และคนขับวีออสคัน1ก็ลงมา เป็นผู้ชายอายุประมาณ30กว่าๆ ท่าทางค่อนข้างหาเรื่อง
ส่วนทางผม พ่อและแม่ก็ลงไปจากรถ โดยบอกให้ผมรออยู่ในรถก่อน แต่ผมตัดสินใจลงจากรถ เพราะคิดว่าผมเองก็เป็นคนขับก็น่าจะลงไปคุยกับเขาด้วย

หลังจากนั้นก็เกิดบทสนทนาดังนี้
วีออสคัน1 - "ทำไมไม่หยุดรถ ผมไล่ตามจนเหนื่อยแล้วเนี่ย?"
พ่อผม - "ก็ที่ๆคุณจะให้ผมจอดมันเปลี่ยว ผมก็กลัวเหมือนกันนะ"
แม่ผม - "คือพวกเราเองก็กลัว เพราะไม่รู้ว่าคุณเป็นใครมาปาดหน้าให้เราหยุดรถ"
วีออสคัน1 - "ก็จะให้หยุดรถ เพราะผมโทรเรียกประกันมาแล้ว โทรแจ้งตำรวจแล้วด้วย"

หลังจากนั้นก็มีผู้หญิงหน้าตาดีลงมาจากวีออสคัน1 มาถามไถ่ทำนองว่าทำไมพวกผมไม่ยอมจอดรถสักที แต่ถามด้วยน้ำเสียงไพเราะสักหน่อย ซึ่งแม่ก็บอกเหตุผลไป และผู้หญิงท่านนี้ก็กลับไปข้างในรถ

จากนั้นคนขับวีออสคัน1 ก็เดินไปที่ท้ายรถพร้อมชี้ไปที่รอยขูดยาวค่อนข้างลึกตรงขอบซุ้มล้อหลังซ้าย และ รอยจุดสีขาวๆใหญ่ๆเหนือซุ้มล้อหลังซ้ายขึ้นไปพอสมควร
วีออสคัน1 - "นี่ไง นี่ไง สีรถผม" (พร้อมเอานิ้วไปสะกิด)
พ่อผม - "ถ้าเป็นรอยขนาดนี้ มันขูดกันแรงมาก ผมก็ต้องรู้สึกว่ามีแรงกระแทกหรือเสียงขูดบ้างสิ"

ส่วนผมก็ยืนยันตามที่ผมเห็น คือ แม้จะห่างกันแค่ปลายมันเล็บก็จริง แต่ไม่ชนหรือแน่ๆ เพราะผมดูกระจกมองข้างซ้ายตลอดการพยายามกลับเข้าเลนซ้ายของผม และผมเล่าถึงพฤติกรรมการขับของวีออสคัน1ซึ่งพยายามประกบไม่ให้ผมลงเลนซ้ายด้วย
พอผมคุยจบ เค้าก็พูดเรื่องค่าเสียหายที่ต้องจ่ายให้เขา
วีออสคัน1 - "เนี่ย รถผมสีถลอก ผมต้องไปทำสีใหม่เลยนะ เอาขอหมื่นนึง"
แม่ผม - "ขูดแค่นี้ หมื่นนึงเลยเหรอ? พี่ว่าให้อู่มาตีราคาก่อนดีมั้ย?"
พ่อผม - "อ้าว เห็นคุณบอกเรียกประกันมาแล้ว ก็รอให้เค้ามาช่วยเคลียร์ด้วยไม่ดีกว่าเหรอ?"
วีออสคัน1 - "โห ลุง รถผมทำประกันชั้นสาม เค้าจ่ายให้ลุง แต่ของผมๆต้องออกเอง ผมขอหมื่นนึงก็แล้วกัน"

ผมก็เดินไปดูที่รถวีออสคัน1 เพื่อไปร่องรอยความเสียหาย พบว่า มุมขวาของกันชนหน้าห้อยลงมา1ซม. ซุ้มล้อหน้าด้านคนขับมีรอยขูดประมาณ2ซม. แถมด้านหลังกระจกมองข้างด้านคนขับมีรอยขาวๆเป็นวงกลมใหญ่ๆประมาณ5ซม. ตัวกระจกก็พับในลักษณะพับเก็บ และกระจังหน้ารถก็ติดตราสำนักงานอัยการสูงสุด
(แต่ด้วยอารมณ์ที่ยังตกใจอยู่บ้าง จึงทำให้ผมลืมจดเลขทะเบียนรถเขามา ซึ่งพลาดอย่างใหญ่หลวง)

ผมไม่มีความรู้เรื่องตีราคาค่าซ่อม แต่ผมคิดดูแล้ว หมื่นนึงกับรอยที่เป็นอยู่ มันแพงเกินเหตุไปหรือเปล่าครับพี่?

แต่เนื่องจากพ่อ แม่ และผม ไม่มีเงินสดติดตัวมากขนาดนั้น ตู้เอทีเอ็มที่ใกล้ที่สุดยังต้องขับไปอีก17-18กม. 
แถมเขายังอ้างว่าต้องรีบไปทำธุระ
วีออสคัน1 - "เนี่ย ผมรีบนะ ผมมาจากกรุงเทพ มาทำธุระเรื่องพี่ชายที่ศาลทุ่งสง อ่ะ ผมขอแปดพันก็พอ"
(คหสต. มาจากกรุงเทพ? แต่ไหงมันมาจากทางตรัง ตรังมันเลยทุ่งสงมาไกลแล้วเฮ้ย)
แม่ผม - "แปดพันก็ไม่มีหรอก พี่ไม่ได้เบิกเงินสดติดตัวตอนเดินทางมากขนาดนั้น"
วีออสคัน1 - "อ่ะๆๆ ครึ่งทาง ขอสี่พันก็พอ"
พ่อผม - "เอาจริงๆนะ พวกเราสามคนมีเงินรวมกันแค่สองพันเอง"
วีออสคัน1 - (อึ้งไป10วิฯ)

แต่ระหว่างนั้นผมคิดแผนอย่างหนึ่ง
ผม - "จะเอาสี่พันเหรอพี่ ผมมีนะ แต่พี่ต้องขับตามผม เพราะต้องไปกดเอทีเอ็มที"ใกล้ที่สุดจากจุดนี้คือตู้เอทีเอ็มที่เทสโก้ โลตัส ตลาด คลองปาง อ.รัษฎา จ.ตรัง)

คือผมกะว่าถ้าเขายอมตามมา ผมก็จะขับไปที่จุดบริการของตำรวจที่คลองปางก่อน เพื่อขอแรงตำรวจช่วยเคลียร์หน่อย
เพราะหวังพึ่งพาสายด่วน191กว่าจะมาก็นาน แถมคนขับวีออสคัน1ก็มีท่าทีเร่งรีบด้วย 
แต่ก่อนที่จะได้เริ่มแผนของผม แม่ผมก็เบรกแผนด้วยการโทรไปที่ญาติๆของพ่อผมซึ่งทำงานอยู่ที่ตัวอำเภอห้วยยอด(ห่างจากจุดที่ผมอยู่ประมาณ15กม.)
แม่ผม - "สี่พันใช่มั้ย? เดี๋ยวพี่โทรบอกให้เพื่อนพี่เอาเงินมาให้"

ไม่ทันที่ปลายสายจะรับสาย คนขับวีออสคันหนึ่งก็บอกว่า
วีออสคัน1 - "เอ้า สองพันก็สองพัน"
หลังจากนั้นพ่อผม แม่ผม และผมก็ควักเงินที่มีอยู่มารวมๆให้ได้สองพัน
แม่ผมมีพันนึง 
พ่อผมมีเก้าร้อย เป็นใบร้อยเก้าใบ
ส่วนผมอนาจสุดๆ มีอยู่ร้อยนึง แถมเป็นใบยี่สิบ ห้าใบ (บอกแล้ว...ว่าให้กรูกดเงินสิว่ะ)

พอเค้ารับเงินไปก็รีบขึ้นรถและขับไปอย่างรวดเร็ว

ส่วนพวกผม จบเรื่องแล้ว ก็มุ่งหน้าไปปลายทางที่อ.ทุ่งสง ระหว่างทางก็เทสโก้ โลตัส ตลาด สาขาคลองปาง
ผมก็เห็นรถวีออสคัน1 จอดคู่กับวีออสคัน2 ในลานจอดรถของเทศโก้ โลตัสแห่งหนึ่ง(ลานไม่กว้าง และจอดตรงลานด้านที่ชิดถนนใหญ่)

อะไรมันจะบังเอิญขนาดนั้น ไม่ต้องสงสัยเลยครับ มันเป็นขบวนการ เป็นแก๊งแน่นอน

ผมยังคิดเลยว่าถ้าหากการเจรจายังยืดเยื้อไปอีก ผู้หญิงที่นั่งในวีออสคัน1 อาจโทรตามพรรคพวกในวีออสคัน2 ให้ย้อนกลับมาช่วยกันขู่ เผลอๆอาจมีอาวุธติดมาด้วยก็ได้ 
หรือถ้าหากผมตัดสินใจขับเกาะขวาไปเรื่อยๆ เขาอาจใช้แผนสอง คือให้วีออสคัน1ขึ้นปาดหน้าให้ผมหยุดรถกระทันหัน จนเป็นเรื่องให้วีออสคัน2ทำทีว่าชนท้ายผม เพราะผมหยุดรถกระทันหัน ก็ได้อีกเรื่องนึงอีก 

นี่ถ้าหากเป็นเวลากลางคืน หูย...ไม่อยากคิดเลยครับว่ามันต้องน่ากลัวกว่านี้

พ่อผม แม่ผม และผมเล่าเรื่องนี้ให้ใครหลายคนได้ฟัง ต่างก็บอกแบบเดียวกันว่า "โดนพวกมันเล่นเอาแล้ว พวกนี้มันเป็นแก๊ง ทำกันเป็นขบวนการ"
แถมญาติผู้ใหญ่ของผมซึ่งเคยเป็นตำรวจ(ตอนนี้เกษียณแล้ว) ก็ยังเคยบอกเลยว่าขับรถไปต่างจังหวัด ให้ระวังตัวกันหน่อย เพราะมันเริ่มมีแก๊งแบบนี้มากขึ้นเรื่อยๆแล้ว

ยังไงก็อยากให้เรื่องนี้ช่วยเตือนใจทุกท่านที่ต้องใช้รถใช้ถนนด้วยนะครับ เพราะท้องถนนในเมืองไทยมันขับกันยากขึ้นทุกที

ปล. ใครมีประสบการณ์แบบนี้ หรือใกล้เคียงแบบนี้ก็บอกเล่ากันได้นะครับ
ปล2. รบกวนแนะนำกล้องติดรถยนต์ให้ผมสักตัวหน่อยนะครับ ถ้าเป็นไปได้ขอสองตัว เผื่อด้านหลังรถด้วยครับ

#ทางหลวง #อาชญากรรม #มิจฉาชีพ #แก๊ง #วีออส
comment1:ชัดเลย สองพันก็เอาเนาะ ดีนะเนี่ยไปจอดเคลียร์ที่ชุมชน น่าจะอ้างไปนะ มีญาติเป็นตำรวจแถวนี้เดี๋ยวโทรเรียกมาเคลียร์ให้ 55
comment2:แก๊งค์พวกเวรนี่ชักบ่ิยมากขึ้นเรื่อยๆเลย  ขอบคุณที่มาเตือนครับ
comment3:น่าจะแจ้งความ และบอกเบาะแสตำรวจก็ดีครับ เพื่อจะได้กำจัดพวกชั่วๆ พวกนี้ให้หมดไป

(เห็นว่าเจอที่โลตัส น่าจะมีกล้องวงจรปิด)
comment4:น่ากลัวแฮะ

พฤติกกรรมการขับก็ดูไม่ดี ตีคู่ จี้ตูด ไม่ให้เราหลบ

แล้วอยู่ๆ มาดักไถเงินดื้อๆ

ขอบคุณสำหรับการเตือนนะครับ
comment5:เจอแบบนี้แย่แน่ ถ้าคนไม่รู้เลห์เหลี่ยมก็อาจเสียท่าได้
comment6:รอแก๊งค์พวกนี้มันใช้รถแรงๆ ค่อยว่ากัน

แค่วีออสกากๆ อย่าว่าแต่จะมาขับข้างๆ

เหยียบทีแม้งก็หายละ แค่ขับธรรมดาพวกมันก็ตามกันไม่ทันอยู่แล้ว
comment6-1:เท่าที่อ่านๆมาส่วนมากพวกโจรมันจะเลือกแต่รถเก่าๆนะครับ
คงด้วยเหตุผลหลายๆอย่าง เช่นรถเก่าประกันอาจจะไม่ทำรีดเงินง่าย
รถเก่าอัตราเร่งอาจจะไม่ดีมากทำให้หนีพวกมันยาก
รถเก่าอาจจะมีรอยเยอะ ชนไม่ชนก็เนียนๆง่ายกว่ารถใหม่ๆ
---
รถแรงๆเครื่องโตๆพวกนี้คงไม่เอาอะครับกดทีก็หายแล้ว
comment7:เหมือนเคยมีคนมาเล่าเหตุการณ์แบบนี้เลย มีต่อรองราคาเหมือนกันด้วยแต่ตอนนั้นเป็นรถเก๋ง4คันและหลังจากนั้นไปเจอโดยบังเอิญจอดเรียงกันในปั้มน้ำมัน เหตุการณ์เหมือนแบบนี้เลยแสดงว่ายังมีขบวนการหากินอยู่ อันนี้ไม่ได้ว่าจขกท.นะแค่บอกว่าเหตุการณ์เหมือนกันมาก ทั้งมีการต่อรองราคาทั้งขับต่อไปก็ไปเจอโดยบังเอิญ
comment7-1:อ่าๆ อันนี้เคยอ่านเจอเหมือนกัน ในพันทิพนี้เลย ลองหาดูค่ะ รู้สึกแถบทางอีสาน 
มากัน 4 คันเลย
comment8:ผมก็เจอเหตุการณ์ลักษณะนี้เมื่อประมาณ 4 ปีที่แล้ว  2 ครั้งติดๆกัน   ครั้งแรกที่ ถ.พระราม 2 ขาเข้าเยื้อง รพ.บางมด โดนไปประมาณ 2-3000 บาท  ซึ่งผมก็ไม่แน่ใจว่าจะเป็นแกงค์มิจฉาชีพ  เหตุการณ์มันเร็วมาก สับสนไปหมด  แต่พอเจอครั้งที่ 2 เหตุการณ์คล้ายๆ กัน ที่ ถ.กาญจนาภิเษก ใกล้ๆThe Mallบางแค...ชัดเลยต้องเป็นแกงค์มิจฉาชีพแน่ คราวนี้ผมไม่ยอม โทรแจ้งตำรวจ พวกมันเลยรีบเผ่น 
   ทั้ง 2 เหตุการณ์เกิดขึ้นช่วงเกือบๆ เที่ยงคืน ข้อสังเกตุ แกงค์พวกนี้จะหาเหยื่อที่ขับรถกระบะหรือเก๋งเก่าๆ ที่คาดว่าไม่ได้ทำประกันภัย (ผมขับ isuzu มังกรทอง)ครับ
comment9:ขอบคุณครับสำหรับการบอกต่อประสบการณ์แบบนี้
comment10:มีแก๊งค์แบบนี้ในประเทศไทย 
ด้วยหรือ นึกว่ามีแต่ในหนัง

อยู่ประเทศไทย ต้องพกปืนแล้วมั๊ง
comment10-1:เค้าพกกันนานแล้ว โดยเฉพาะพวกโจร
comment11:เส้นนี้เหมือนผมเคยเจออะไรแปลกๆ (ตรัง-ทุ่งสง) ผมขับมาเร็วมาก ประมาณ 160 ถนนโล่ง
อยู่ดีๆ โคโรน่า มากลับรถตัดหน้า ผม เบรกแรงมาก ABS ทำงาน แล้วเบี่ยงออกขวาเพื่อไม่ให้ชนท้ายด้วย ระหว่างกำลังเร่งแซงให้พ้น (ตอนซิ่งมาอยู่ซ้าย) 
ก็ปาดมาขวาหน้าผมอีก เหมือนเจตนาให้ชนท้าย แต่โชคดี ไม่ชน 
ผมก็ผ่านไป ผมก็มองกระจกหลังไป ว่าจะไล่มาหรือเปล่า ปรากฏว่ามันกลับรถไป 

ตรงนั้นเปลี่ยวด้วย เป็นทางเลี่ยงเมือง เหตุเกิดกลางวันแสกๆ

รถแอคคอร์ด 2.4 ตอนเกิดเรื่องประมาณปี 2009
comment12:ขอบคุณครับ เส้นนี้ผมยังวิ่งบ้างถ้าเจอ มาแบบนี้จะได้จัดให้หนักเลย
comment13:ที่ต่างจังหวัดก็มีครับ ส่วนใหญ่จะลงมือในที่เปลี่ยว ไม่มีสัญญาณโทรศัพท์..
http://www.cm108.com/bbb/index.php/topic/1249-%E0%B9%80%E0%B8%95%E0%B8%B7%E0%B8%AD%E0%B8%99%E0%B9%81%E0%B8%81%E0%B9%8A%E0%B8%87%E0%B8%84%E0%B9%8C-%E0%B8%82%E0%B8%B1%E0%B8%9A%E0%B8%A3%E0%B8%96%E0%B9%80%E0%B8%89%E0%B8%B5%E0%B9%88%E0%B8%A2%E0%B8%A7%E0%B8%8A%E0%B8%99-%E0%B9%81%E0%B8%A5%E0%B9%89/
comment14:ผมกำลังจะหากล้องติดรถ มาติดทั้ง หน้า-หลัง คิดเหมือนกันเลย
comment14-1:หากคิดจะติดกล้องเพื่อการนี้ เป็นผมหาอย่างอื่นมาติดดีกว่า
comment14-2:อันนี้ใช้มั้ยครับ
comment14-3:[img]http://f.ptcdn.info/005/019/000/1400214622-IMGP5038JP-o.jpg[/img
อันนี้ดีครับ  เวลาออกต่างจังหว้ด
comment15:จังหวัดใกล้ๆกรุงเทพก็มี 
แต่จะเกิดเหตุตอนดึกๆ
comment16:มันคือ แกงค์ตบรถครับ 
http://pantip.com/topic/31820338
จะมีรถอย่างน้อย 2 คัน อีกคันจะอยู่เลนซ้าย ขับให้ช้าแล้วให้เราแซงไป 
พอเราอยู่ขวา จะมีรถอีกคัน ขับมาจ่อตูดเรา ขับแบบบ้าคลั่ง เพื่อให้เราตีกลับซ้ายอย่างรวดเร็ว
ตอนที่เรากำลังกลับเลนซ้ายนั้นเอง รถที่อยู่ด้านซ้าย จะพุ่งเข้ามาหาเราโดยไม่รู้ตัว เหมือนว่าเราแซงมันไม่พ้น

มันจะเลือกรถเหยื่อที่รถเก่าลงมาหน่อย มั่นใจว่า ไม่มีประกันอุบัติเหตุ จะได้เรืยกเงินได้
comment16-1:ใช้วิธีชลอรถช้าๆ  แทน  พวกนี้มักขับเร็ว  พอขับช้ามากๆ มันขับกันไม่ได้
comment16-2:เหมือนเคยเจอเลยครับ แต่มีหลายแบบนะครับ กระบะยังมีเลย แต่พอดีผมความรู้สึกช้า เลยงงๆว่ามันต้องการให้เราทำอะไร ก็เลยเหยียบหนีทิ้งไปดื้อๆเลยครับ 555
comment17:ไม่จ่าย   จะเอาเงินเหรอ ป่ะ! ขับตามมาไปสถานีตำรวจกัน
comment18:แก๊งชนแล้วตบทรัพย์
1.เลือกรถเก่าไม่ใช้ประกันชั้น1
2.ผู้หญิง/คนแก่ขับคนเดียว
โดยขับรถ 2 คันประกบเหยื่อซ้าย-ขวา แล้วปาดให้เหยื่อขับไปชนอีกคัน
comment19:เป็นผม เรียกประกันครับ

มีอะไร ไปคุยกันเอาเอง
comment20:มีหลายเส้นทางเลย

เท่าๆที่อ่านมา เส้น นครสวรรค์ ก็เคยมี


เจอแบบนี้ต้องไปตกลงกันที่ สถานีตำรวจ
comment21:ทำประกันไว้ อุ่นใจครับ
comment22:อ่านแล้วสะดุ้งเลยครับ เมื่อช่วงสงกรนต์ที่ผ่านมาผมเดินทางไปหาพี่สาวที่นครศรีธรรมราช ช่วงจากสิชล มาท่าศาลา ผมเดินทางวันที่ 11 รถยังไม่เยอะมากช่วงประมาณ เวลาบ่าย2ถึงบ่าย 3 ผมเจอเหตุการณ์ทำนองเดียวกับเจ้าของกระทู้พูดเลยครับ แต่เป็น Yaris สีเงิน กับ Vios สีดำ ขับล็อคซ้ายกับอีกคันจี้หลัง คันจี้หลังเปิดไฟกระพริบ + บีบแตรไล่ ชั่วโมงนั้นผมคิดเลยไม่มันแข่งกันมาก หรือไม่ก็อาจจะทำไรเราก็ได้ ผมตัดสินใจกดมิดเลยครับ เอาแบบเครื่องพังก็ไม่เป็นไร วันนั้นผมเอา Camry2.4 ไป ลากยาวแบบเครื่องไปต่อไม่ได้แล้วคาดว่าประมาณ 10 กม รถสองคันนั้นก็ไม่ตามมานะครับ 


ปล. ผมว่าไอแก๊งค์นี้มันระบาดภาคใต้นะ
comment22-1:ขนาด camry 2.4 นี่ยังกล้าเอา vios กะ yaris มาสู้เนอะ
comment22-2:ถ้าไม่ใช่super car 
Vios ผมกด160 บน highwayสบายๆ
แต่คนละบริบทนะ ต้องโล่งๆ ถึงกล้ากด กลัวว่าต้องหักหลบ

ถ้ามีประกบแบบนี้ ผมคงชะลอถึงที่สุด ค่อยๆจอด แล้วพุ่งทันที
comment22-3:เคยขับ Yaris ปาดกับ Camry มาแล้วค่ะ บางครั้งฝีเท้ามันก็สำคัญกว่านะคะ ถ้ารถใหญ่ใจไม่ถึงพอ
comment22-4:เอ่อ รถเล็กก็ปาดได้ ถ้ารถใหญ่เขาไม่เหยียบเต็มคันเร่งครับ

แต่ถ้าเหยียบเต็มคันเร่งที่ 120-200 มันคนละเรื่องเดียวกันเลยนะครับ ยกเว้นรถติดถึงตามทัน
comment22-5:ถนนโล่งๆรถเล็กจะเอาอะไรมาสู้ครับ
นอกจากการจราจรพอมี ถ้างั้นก็พอจอดหาพวกได้แล้ว
comment23:เรียกตำรวจอย่าให้มันโทรเรียกเองนะครับ (พวกมันเอง) เราเรียกเองดีที่สุดเก่งมากครับอย่าจอดในที่เปลี่ยวขับไปยาวๆหาคนเยอะๆ ในกทม.ก็มีครับแต่ คนที่เล่าเค้าไปจอดเคลียที่ป้อมตำรวจเลยรอดมาได้
.
.
.
อยากเห็นข่าวไอ้พวกนี้ตามประกบแล้วโดนยิงมั้งจังขอให้แก๊งแบบนี้ตายไวๆนะครับ
comment24:กะบะต้องติดกันชนใหญ่ๆ ปาดหน้าก็ชนไปเลย
ตามหลังก็เบรคให้จิ้มซักที รถเก๋งไปไหนไม่รอดหรอก

เลวจริงๆพวกนี้ ขอให้เจอคนจริงบ้าง
comment25:ห๋าาาา เดี๋ยวนี้มีเเฟรนไชส์แบบนี้ด้วยหรือ??  ทำลายบรรยากาศการขับรถเที่ยวเหลือเกิน
comment26:ถ้ามาจี้รถผม วีออส 2 คึนนั้น
คงได้กินแค่ฝุ่นจากท้ายรถผม หุหุ
comment27:เจอแบบนี้แค่โทรเรียกตำรวจมันก็คงรีบเผ่นแล้วมั๊ง แต่ก่อนแถวประจวบฯก็มี พอมีคนแจ้งตำรวจก็เงียบหายไป ตอนนี้เริ่มระบาดไปทั่วประเทศ
comment28:ถ้าเป็นผมนะไม่ได้กินอะรถผมมีกล้องหน้า
ถ้ามันไล่บี้แบบนี้ผมจะขับเข้าโรงพักเลยครับ
ให้มันรู้ไป
comment29:กล้องติดรถเถอะครับ.. ตอนนี้ราคาไม่ถึงพันบาทแล้ว
comment30:น้องต่อ  พี่ใช้ของยี่ห้อนี้อยู่ ลองดูที่พี่โพสต์วีดีโอนะครับ https://www.youtube.com/watch?v=mV7YqiAQjfY 
ลองหาดูใน Lazada ก็ได้ครับ ชัดและราคาไม่แรง
comment31:เจอเคสแปลกๆแบบนี้ห้ามจอดครับ จะมีกล้อง ไม่มีกล้อง มีประกันหรือไม่มี ก็ห้ามจอด ขับอย่างเดียวจนกว่าจะเจอป้อมหรือสถานีตำรวจ
อย่าลงจากรถดีที่สุด โดยเฉพาะคุณผู้หญิงที่ขับมาคนเดียว
comment31-1:ผมเองก็อยากจะยื้อให้ยาวๆจนถึงสถานีตำรวจเหมือนกันครับ
แต่จากจุดที่เกิดเหตุห่างจากสถานีตำรวจเกือบ20กม.

เผลอๆยื้อมากๆเข้า เดี๋ยวมันโกรธมากๆ ผมอาจต้องให้คนมาช่วยโกยไส้ผมไปเก็บน่ะสิครับ
comment32:ถ้าเป็นรถกระบะเก่าๆ น่าเหยียบเบรคแรงๆสักที แล้วค่อยไปเคลียร์ที่โรงพยาบาล
comment32-1:ใช่ครับ มันชนท้าย ยังไงมันก็ผิด ไม่รักษาระยะเอง
comment33:สรุปคือ เราต้องเหยียบมิด ไม่ยอมจอด ดิ้นให้หลุด ใช่ป่ะครับ ?
comment34:ประกัน ตำรวจ

ทำไมไม่เรียก
comment35:เพื่อนผมเคยเจอ เส้นลงใต้

มันขับ Volvo 244 วางเจข้างนอกเดิมๆ เจอเหมือน จขกท. ครับ

คันนึงจี้ตูดชิดติ๊บไฟรัวๆ อีกคันกั๊กเลนซ้าย พอเร่งคันซ้ายก็เร่ง

มันเลยกระทืบเบรค คันหลังจิ้มตูดหม้อน้ำแตกไปต่อไม่ได้
comment35-1:สุดยอด!!!
comment35-2:Volvo แข็งปั๊กกก
คันหน้า ต่อให้เบรคกระทันหันยังไง คันหลังก็ไม่มีสิทธิมาชน เพราะถือว่า เว้นระยะไม่พอ
เยี่ยมมากเลยครับ เพื่อนคุณอ่ะ
comment35-3:โหย อย่างกับดูหนังเลยค่ะ
comment36:จขกท.สละเวลาไปแจ้งความเถอะค่ะ บอกรูปพรรณสัณฐานไว้ ถือว่าช่วยเพื่อนร่วมถนน 
พวกนี้คงทำเป็นขบวนการเลยแหละ ยิ่งไม่มีเจ้าทุกข์ยิ่งได้ใจ แย่จริง มือมี แขนขามีครบ เป็นผู้ชายอีกต่างหาก น่าจะทำอะไรที่มันมีเกียรติมีศักดิ์ศรีมากกว่านี้
comment36-1:เห็นด้วยเลย ครับ
comment37:ทางที่ดี. รถความเร็ว ลงเรื่อยๆจนเต่กัดยางไปเลย. อย่าเปลี่ยนเลยไปให้มันมีโอกาสอ้างว่าเราปาดหน้า. มันชนตรูดเรามันผิดแน่ๆ
comment37-1:จะจำวิธีนี้ไว้เลยค่ะ ล่าสุดที่รู้ข่าวเจอแก๊งค์พวกนี้เกิดแถวๆบ้าน แถวแยกลำลูกกาเอง 
แต่มันก็จะมีอีกวิธีคือ ปาดหน้าเบรคกระทันหัน ทำให้เหมือนว่าเราชนตูดมัน แต่วิธีนี้ป้องกันได้ด้วยกล้องหน้ารถ
และไม่ต้องลงไปคุยอะไรด้วย ถ้ามั่นใจว่าเราไม่ชน อ้างตำรวจอ้างประกันตามเรื่องตามราว
comment37-2:ผมเจอเส้นนิมิตใหม่ครับ มันขับกระบะอีซูซุ  เลยหยิบขาตั้งกล้องกะจะเขี้ยงใส่มันมันหักยูเทริน์อย่างไว้มันคงคิดว่าผมควักปืนมานั้งขำกับเพือนทั้งรถ
comment38:ใครว่างแถวนั้น ไปล่ามันหน่อยก็ดีครับ 

ให้มันรู้ว่า ต้องผ่าตัดเอาลูกปืนออก หรือ ฟันไม่มีในปากซักซี่จะเป็นไง 

พวกนี้ตายก็หมือนหมา ตำรวจไม่สนใจหรอก
comment38-1:บอกกันได้ครับ ผมใช้เส้นทางไปหาดใหญ่บ่อยๆ พวกนี้ต้องจัดหนัก จัดเต็มครับ
comment38-2:ผมวิ่งเส้นนี้ประจำ 10 กว่าปีแระ ยังไม่เคยเจอ แต่ถ้าเจอ ได้สนุกกันแน่ จะช่วยดูๆให้ครับ
comment39:ถ้าเป็นผม มาดันแบบนั้นจะกดเบรคให้ช้าลงครับ จนมีช่องว่างด้านซ้าย
ถ้าคันซ้ายชะลอรถผมจะกดเร่งส่ง ไม่เปลี่ยนเลนครับ 
ถ้าเห็นว่ามันตีคู่แล้วหาเรื่อง เบรคให้ชนท้ายครับ ยังไงซะ เราก็เป็นฝ่ายถูก
comment39-1:ใจนึงอยากจะให้มันชนท้ายผมจนหม้อน้ำแตกเหมือนกัน
แต่ใจนึงกลัวจะเข้าทางให้มันหาข้ออ้าง จะมาหาว่าเราอยู่ๆก็เบรกกระทันหันซะแทนสิครับ
comment39-2:ถ้าคันหน้า จะเบรคกระทันหันยังไงก็เรื่องของเราครับ คนวิ่งตัดหน้า มอไซด์ตัดมา ของหล่น มี108เหตุผล
คันหลังสิผิด เพราะ "เว้นระยะไม่เพียงพอ" ครับ
comment40:ประทานโทษ ผมโลกไม่สวย รถก็ไม่สวย  ผมจะกระทืบเบรคและกระซ้ายสุดแรง ก็คนมันกลัว
comment40-1:เนอะ คนมันตกใจนี่นา 555+
comment41:รถผมไม่มีประกัน ไปจ่ายที่โรงพักครับ มีตังติดตัว 250 บาท
comment42:มีออกมาเตือนกันบ่อยๆแบบนี้ ต้องมีสติเวลาจะโดนมันเล่นแล้วหล่ะครับ ขอบคุณที่มาเตือนกันครับ
comment43:ชะลอครับขับไปยังงั้นแหละ  ดูสิมันจะทำงัย  อย่าไปเร่งกะมันครับ  ผ่อนๆๆเหยียบๆ ไม่ต้องไปปาดอะไรมันไม่เปลี่ยนเลน  ให้มันรู้กันไป(ถ้ามั่นใจไม่เคยมีเรื่องกะใครว่าเขามาดักยิงรึป่าว)
comment44:ถ้าเป็นเรื่องจริง. เห็นด้วยกับ คห.34 ,40 ชลอความเร็วแล้วเข้าซ้าย 
ไม่ใช่เร่งแซงแล้วปาดเข้า
comment45:พ่อผมเคยโดนครับ แบบเดียวกันเป๊ะเลย ถนนสายสากเหล็ก-วังทองพิษณุโลก พวกนี้จะใช้ถนนที่เป็นสี่เลน พ่อผมจะไปซื้อของที่พิษณุโลกวันนั้นเลยเอากระบะตอนเดียวไป เรื่องคือมีวีออสทีแรกวิ่งช้าอยู่ซ้าย แต่พ่อผมแกลังแซงมันก็เร่งเครื่องขึ้นมา แว๊บเดียวก็เห็นซีวิคมาจี้ท้ายยิงไฟกดแตรใส่ พ่อผมก็เร่งแซงจะเข้าซ้ายให้พอได้จังหวะพ่อผมก็เข้าซ้ายให้ แต่วีออสมันก็กดเต็มที่จนด้านท้ายรถพ่อผมไปตบโดนแก้มด้านขวาวีออส อันนี้โดนจริงครับ คันซีวิคมันก็แซงไป วีออสก็บีบแตรเปิดไฟใส่เร่งเครื่องตามมา ด้วยความที่รถพ่อผมน้ำมันหมด เลยต้องเข้าปั๊ม วีออสมันก็เลี้ยวตามมา เหมือนกันเลยครับพูดจาหว่านล้อมว่ามาจากโน้นจากนี้จะไปธุระต่อ ขอค่าซ่อม 8000 (ชิ้นแก้มบุบ) พ่อผมบอกไม่มี มีแค่2000 จะเอาป่าว มันก็กลายเป็นคนดีในทันทีว่า ได้ครับช่วยๆกันไป พอจบเรื่องพ่อผมออกจากปั๊มเจอวีออสกับซีวิคมันจอดคุยกันรอเหยื่อรายใหม่
comment46:เจอแบบนี้หนีได้หนี...ถ้าหนีไม่พ้นให้เลือกชนครับ

ผมเคยโดนแกงค์มอเตอร์ไซล้อมหลังจากกลับจากเยี่ยมยายที่สุพรรณ 4 คันซ้ายขวาหน้าหลัง คิดอะไรไม่ออก เหมือนพวกมันจะเริ่มโรยตะปูเรือใบ ผมเลยเหยียบสุดแรงเกิดชนคันขวาหน้าคว่ำไปแล้วก็ขับตรงกลับบ้านยาวโดนไม่มีการมองหลังอีกเลย...

เจอแบบนี้ที่เปลี่ยวๆ จำอย่างเดียวว่าจอดคือเข้าทางโจรครับ
comment47:ผมว่าตบลงข้างทางเลยท่าจะดีครับ
comment48:ทำไมตอนไปเจอที่ Lotus ไม่จดทะเบียนแล้วแจ้งความเลยครับ
comment49:ผมว่าถ้าเจอเหตุการณ์แบบนี้ควรตั้งสติโทรเรียกพวกเรามาดีกว่าครับ ไปเคลียกันโรงพักเอา
comment50:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment51:มันจะเลือกเเต่รถเก่าๆ เเล้วดูไม่ค่อยมี กำลังมาก เผื่อจะทำเเบบนี้ได้ง่าย
comment52:ผมก็ขับออส ถ้าเจอละก็จะพาทัวร์สัก 200 มิดไมล์เลย ดูดิ๊ว่าจะกล้าตีคู่ยัดโค้งกับผมไหม

อยากเจอๆ
comment53:ไปตจว.พกปืนไปด้วย

เจอแบบนี้บอก 

ผมเป็นตำรวจ พร้อมโชว์ปืน

จะเคลียร์อะไรยังไงว่ามา
comment54:ยิงทิ้งง่ายสุด
comment55:ทำให้หมดอารมณ์ขับรถไปเที่ยวเลย เลวจริงๆ 
ใครก็ได้ช่วยยิงมันทิ้งที
comment56:น่ากลัวจังค่ะ 

ทำให้นึกถึงคลิปรถบรรทุกเลย ต้องทำให้จะแซงไม่ให้แซง เบียดๆ ตบๆ กั๊กๆ
แต่ถ้าเป็นเราคงทำอะไรไม่ถูก นอกจากจะแช่ขวาอยู่นั่นแหล่ะค่ะ ก็คนมันไปไม่ได้นิ (เคยท่องไว้ว่า คันหลังชน คือคันหลังผิด)
comment57:เข้าใจความรู้สึกเลยครับ ชีวิตลำบากเพราะเศรฐกิจไม่พอยังลำบากเพราะพวกนี้อีก
comment58:น่ากลัวมากเลยยยที่บ้านเราเคยโดนค่ะ
คือตอนนั้นขนของจากหอที่มหาลัยกลับบ้านที่กทม
ของเยอะมากเลยเอารถบีเอ็มคันใหญ่ไปขนกลับมา
ขับมากลางทางก็ไม่มีอะไรซักพักก็มีกระบะคันนึงขับจ่อ
จะแซงก็ไม่แซงตั้งแต่ปากช่องจนเกือบถึงสระบุรีค่ะ
แต่สุดท้ายก็ไม่มีไรเพราะพ่อขับเค้าสถานีตำรวจค่ะเค้าก็เลิกตามไป
comment59:ขอบคุณสำหรับทุกๆความเห็นครับ

เห็นบางความเห็นแนะนำให้ชนรถมัน... 
อืม...ตอนที่ผมเอาเรื่องนี้ไปเล่าให้ใครหลายคนฟัง ก็มีบางคนบอกแบบนี้เหมือนกัน
เอาจริงๆนะครับ ถ้ามันยื้อไปมากกว่านี้ ผมอาจชนจริงๆก็ได้
แต่พอดีพ่อกับแม่ผม บอกให้ตัดสินใจจะใช้สันติวิธีก่อนน่ะครับ
(แถมท่านไม่เห็นด้วยกับการให้ผมขับชนมัน และท่านก็เป็นเจ้าของรถด้วย ไม่ใช่ผม)

ส่วนเรื่องขับแช่ขวาไปเรื่อยๆ ดูแล้วน่าจะดี แต่ผมเชื่อว่ามันคงมีแผนสอง แผนสาม แผน... มาอีก ซึ่งไม่รู้ว่าจะมาร้ายน้อยหรือร้อยมากขนาดไหนครับ

และผมเองก็ในตอนต้นแล้วว่าจะใช้มุกให้มันตามมาเอาเงิน แต่ผมจะชิงเข้าหาสถานีหรือจุดบริการของตำรวจซะก่อน แต่โดนแม่ผมเบรกแผนไว้ก่อนครับ

ผมยังคิดเลยว่า น่าจะไปลองขอภาพกล้องวงจรปิดที่โลตัสสาขานั้นสักที เผื่อจะได้เห็นหน้าคนในแก๊งได้บ้างครับ

หลักๆที่พวกผมยอมมันเนี่ย นอกจากเรื่องสมรรถนะของรถที่ด้อยกว่ามันแล้ว 
อีกอย่าง พ่อผม แม่ผม และผมก็กลัวว่าพวกมันจะมีอาวุธเพื่อทำอันตรายพวกเราหรือไม่ครับ

แต่อย่างน้อยๆที่สุด มันยอมรับข้อเจรจาให้ลดจำนวนเงินได้ขนาดนั้นได้ พวกผมก็ลุ้นกันใจเต้นแล้วครับ
comment60:วิ่งขวา 60 ครับ เปิดไฟเลี้ยวขวา ทำเหมือนรอ ยูเทิรน์
comment60-1:วิธีนี้ก็ดีครับ สนับสนุน
comment61:ขับปาด คันซ้าย ลงข้างทางไปเลย  

นึกว่า โดนประกับปล้น เล่นมันก่อนเลย รถเราเก่า หนักกว่า  จัดไปเลย
comment62:ติดกล้องหน้ารถเถอะครับ น่าจะช่วยอะไรได้บ้าง
comment63:ไม่ต้องสนใจ ผมจะขับแช่เลนขวาอย่างนั้นล่ะ ไม่เร่งเครื่อง ไม่เบรก ปล่อยวาง ดูกระจกหลังว่ามันจะทำไง 

ถ้าชนท้าย กูยิงสวน เลย
comment63-1:ผมก้อคิดแบบนั้น ผมว่าจะแช่เลนขวาแล้วค่อยๆชลอความเร็ว แล้วสังเกตุ คันซ้าย (อาจจะต้องให้คนไปด้วยถ่ายคลิปไว้) ถ้ามันชลอ ค่อยเบิ้ลเครื่องไปปาดหน้ามัน
comment64:ผมโมโหพ่อแม่คุณซะเหลือเกินที่ยอมมันง่ายๆอย่างนั้น น่าจะเอาตามแผนให้มันรู้แล้วรู้รอดไปเลย เพราะไหนๆ เราก็เตรียมรับมืออยู่แล้วนิ
comment64-1:ผู้ใหญ่ท่านคงอยากให้เรื่องจบๆครับ
comment64-2:คห 64  พูดจาไม่รักษาน้ำใจกันเลยนะ
พ่อแม่นะคุณ ห่วงลูกอยู่แล้ว
ใครจะไปรู้ว่าพวกชั่วนั่นมีอาวุธหรือเปล่า

คุณเป็นใครไปพูดจาว่าโมโหพ่อแม่เขาเนี่ย
เราก็ไม่ใช่ใครหรอกที่จะมาว่าคุณ
แต่อ่านแล้ว ที่คุณพูดถึงนั่น คุณพ่อคุณแม่ จขกท นะ
comment64-3:เพราะแบบนี้ไง มันเลยเป็นขบวนการ มีเหยือ 1 ต้องมี 2
comment65:โห...เก่งๆกันทั้งนั้นเลยอ่ะ
comment66:ประโยชน์ของกล้องรถยนต์และมือถือ
กรณีผิดสังเกต!!หรือคิดว่าเจอมิจฉาชีพ!!
1.ถ้าหาป้อมตำรวจไม่ได้ แนะนำให้ขับไปในที่ชุมชนหรือที่ๆคิดว่ามีกล้องวงจรปิดหน้าร้านเช่น ร้านค้ามินิมาร์ท,เซเว่นหรือปั๊มน้ำมัน
2.ไม่ลงจากรถ.ทำการล็อกรถลดกระจกลงถามว่ามีอะไรหมุนกล้องรถยนต์ไปทางคู่กรณี
3.ถ้ามีประกันโทรเรียกประกัน แต่ถ้ารถไม่มีประกันก็ทำทีโทรเรียกประกันแต่กดมือถือบันบึกวีดีโอหันกล้องไปยังคู่กรณีบอกเดี่ยวประกันมา
4.พอได้หลังฐานครบถ้วนสมบูรณ์ ก็ลงจากรถเพื่อไปดูที่รถคู่กรณี เปิดเครื่องบันทึกวีดีโอไว้ทำทีโทรศัพท์คุยกับประกันต่อไปอีกพร้อมหันกล้องถ่ายรูปบันทึกหลักฐานรถของคู่กรณี
5.เจรจาหากมีการเรียกรับเงิน (เก็บมือถือใส่กระเป๋าเสื้อโดยไม่ปิดเครื่องบันทึกวีดีโอเพื่อบันทึกเสียงคู่กรณีทางมือถือ)
6.หากมีความสงสัยว่าเป็นมิฉฉาชีพก็ให้คนที่มาด้วยถามชาวบ้านแถวนั้นว่าสถานีตำรวจไปทางไหนและโทรเรียกเจ้าหน้าที่ตำรวจ สิ่งสำคัญต้องพยายามเก็บหลักฐานให้ได้มากที่สุด!!และมีสติ!!
  ปล.กรณีมีความเสี่ยงหรือแนวโน้มเกิดความรุนแรงเช่นมีการต่อล้อต่อเถียง!!อย่างรุนแรง!!หรือมีการพูดจาข่มขู่!!พยายามต่อรองราคาแจ้งทางคู่กรณีว่ามีเงินสดติดตัวมาเพียง500-1000 เพื่อลดความเสี่ยงถูกโดนทำร้ายร่างกาย ถ้าคู่กรณียังไม่ยอมอีกก็แจ้งว่าต้องไปกดเงินที่ตู้atmของธนาคาร แล้วขึ้นรถขับไปยังสถานีตำรวจหรือป้อมยามที่ใกล้ที่สุดครับ และทำการแจ้งความนำหลักฐานที่เรามีทั้งหมดให้ตำรวจ.............
comment67:มาขับแถวบ้านนี่สงสัยไอวิออสโดนยิง แหงๆ
แมงผู้มีอิธิพลบ้านนอก ขับรถเก่าๆทั้งนั้น แถมพกปืนทั้ังๆที่ไม่มี ป12ด้วยดิ
comment68:ขอบคุณ สำหรับข้อมูลครับ จะได้เตรียมทางหนีทีไล่ไว้
comment69:ถ้าฝั่งนั้นไม่ติดป้าย ละตามไม่ยอมเลิก ผมปัดท้ายมันให้กลิ้งลงข้างทางไปเลยได้มะ
comment70:อ้อ เคยเจอครับ เส้นกาญจฯ นานละจำเดือนไม่ได้

วันนั้นก็ขับไปเรื่อยๆ นั่งไปกับแฟน ผมขับไปเจอรถข้างหน้าขับช้ามาก ก็เลยตบไฟปาดออกขวาเพื่อเร่งแซงแล้วกะจะหักกลับเลนเดิม (ไม่ชอบขับแข่ขวา ผมคนขับรถไม่เร็ว 60-80 กม./ชม.)

แล้วอยู่ดีๆ ก็มีรถวีออสจากไหนไม่รู้พุ่งมาจี้ท้าย เร่งเครื่องพร้อมกับบีบแตรตบไฟอย่างบ้าคลั่ง เหมือนต้องการกดดันเราเพื่อให้รีบหักกลับไปเลนข้างๆ พอเราจะเบนหัวรถไปทางซ้าย ไอ้รถคันที่ตอนแรกวิ่งมาช้าๆ ดันเผือกเร่งเครื่องจี้มาซะงั้น 

เอ่อ.. ไอ้เราก็นะ สมองแวบขึ้นมา เคยอ่านเจอในพันทิปนี่แหละ คิดในใจว่าเอาแล้วไง เจอเข้ากับตัวเองซะแล้ว 

ตอนนั้นก็ทำใจเย็น พยายามคิดหาทาง

ก็เลยตัดสินใจชะลอความเร็วรถลงเรื่อยๆ จาก 80 - 70 - 60 - 50 ไม่ได้เบรคกะทันหัน ค่อยๆ แตะทีละนิดๆ จนคันหลังเริ่มรู้ตัว และมันรำคาญ(ละมั้ง) ยิ่งบีบแตรใหญ่ เพราะมันต้องลดความเร็วตามเรา เพื่อไม่ให้ชนท้ายคันเรา

ผมก็ไม่สน ขับลากๆ ใช้ความเร็วต่ำ ไม่เลี้ยวไม่เปลี่ยนเลนอะไรทั้งสิ้น

เอาดิ ขับแม่มชิวๆ ไปนี่แหละ พลางโบกมือไหวๆ ให้มันขับแซงไป

แต่มันก็ไม่ยอมแซง พยายามจะให้เราปาดซ้ายให้ได้

เออ.. ชักหงุดหงิด

จากนั้น ผมก็ตัดสินใจล้วงเข้าไปในเก๊ะ หยิบวัตถุสีดำมะเมื่อมออกมา 

และโบกมือด้วยท่าเดิมเพื่อให้มันแซงขึ้นไป เพียงแต่คราวนี้ในมือผมมีของสิ่งหนึ่งถืออยุ่ด้วย

เท่านี้แหละ ได้ผลเลยครับ

แม่ม รีบเปลี่ยนเลนเตลิดหนีไปเลยอ่ะ โห....


ปล. ระหว่างที่โดนมันจี้หลัง ใจหนึ่งก็คิดว่าลองหักซ้ายดูซะทีดีมั้ย เพื่อให้เข้าทางของมัน ลองลงจากรถไปดูท่าทีว่ามันจะเล่นเรายังไง จากนั้นค่อยโทรเรียกตำรวจ ซึ่งเป็นญาติผู้ใหญ่ของผม และมีตำแหน่ง..อะไรไม่รู้ รู้แต่ว่าสั่งตำรวจทุกสน.ในกทม.ได้ แต่คิดอีกที อย่าดีกว่าเสียเวลาไปเถียงกับพวกแม่ม..  














ปล.2 เรื่องทั้งหมดที่เรามา ผมมโน
comment71:ถ้าเป็นผู้หญิงขับมาคนเดียวจะทำยังไงเนี่ย!!!!
comment72:ป้าเราเจอแบบจขกทเลยค่ะ

ต่างกันที่เหตุการณ์เกิดตอนกลางคืน
รถ2คันแบบนี้เลย รถคันแรกขับมาจี้ท้ายรถ คันที่2ก็ขับที่เลนซ้าย ทำให้เข้าเลนซ้ายไม่ได้
คันแรกมันเลยเปิดไฟสูง+บีบแตร ป้าเราตกใจหักเข้าเลนซ้ายนิดนึง เฉี่ยวกับคันที่2 เป็นรอยขูดยาวประมาน15ซม.

มันลงมาจากรถ จะเรียกเงินอย่างเดียวค่ะ มันขู่ว่าห้ามแจ้งตำรวจ มันเรียก8000บาท ป้าเราเลยต่อรอง จนเหลือประมาน3000
พอป้าเราจ่ายเงินมันมันก็รีบขับรถไปเลย
พวกนี้มันทำเป็นขบวนการค่ะ

จากที่เราสังเกตคือ ส่วนมากมันจะเลือกเหยื่อที่เป็นผู้หญิงและมาคนเดียว แล้วเลือกรถเก่าๆที่น่าจะไม่มีประกันค่ะ
comment73:อยู่ตรังเหมือนกัน ใกล้ตัวมากๆ ขอแชร์ต่อนะคะ
comment74:เจอพวกนี้ ไม่ต้องกลัวครับ ถ้าเราผิดจริง ก็ยอมรับไป แต่ขอให้ไปเคลียร์กันที่โรงพักอย่างเดียว 

หรือถ้ามีประกัน ยืนยันกระต่ายขาเดียวว่าขอให้ประกันเคลียร์ 

พวกนี้มันถึงพยายามเลือกรถที่เก่าหน่อย เพราะรู้แน่ๆ ว่าไม่มีประกัน จะได้ข่มขู่ได้..
comment75:แนะนำเปลี่ยนรถนะครับ ปัญหานี้อยู่ที่รถนะครับ

ขายรถทิ้งแล้วเปลี่ยนเป็นรถแบบนี้ ผมว่าปัญหานี้จะหมดไปนะครับ
comment75-1:ปืนในภาพภาพมันใหญ่ไป...

ขอเปลี่ยนเป็น M134 minigun ดีกว่าครับ
comment76:เท่าที่อ่านมาในพันทิป พวกนี้มันหากินทั้งสายเหนือ อีสาน กลาง ใต้ เรื่องทะเบียนคาดว่าคงเป็นทะเบียนปลอมด้วยละครับ ที่สำคัญควรเผยแพร่ให้เยอะ ๆ จะได้ไม่ตกเป็นเหยื่อพวกมัน
comment76-1:พ่อผมท่านก็ยังบอกผมเลยว่า น่าจะเป็นทะเบียนปลอม ด้วยครับ
comment77:หว่าย รถเกียร์ CVT กดแล้วรอบชี้ไปโน่นเลข 5เลข 6 แต่ความเร็ว ค่อยๆกระเตื้องแถมไปหยุดแถวๆ 160 อีก..... จะเอายังไงล่ะ???????
comment78:เจอแบบนี้ต้องรีบโทรแจ้งตำรวจ น่ากลัวจังหาไถกันแบบนี้เลย
comment79:ถ้าเป็นเส้นต่างจังหวัด ที่ไม่คุ้นเคยควรทำยังไงครับ


คือแบบไม่รู้ต้องขับไปอีกกี่ กม. ถึงจะเจอป้อมตำรวจ สถานีตำรวจ  หรือที่ๆคนพลุ่กพล่านน่ะครับ


......
comment80:เห็นแล้วนึกถึงคลิปนี้
comment80-1:ถ้าทำให้ถูกกฎหมายค่อนข้างยาก ถ้าไม่มีเส้นสาย และราคา ค่อนข้างถูกปรับขึ้นสูง

แต่ปืนเถื่อน หาง่ายถ้ากลุ่มที่ต้องการจะใช้อยากจะหาใช้สักกระบอก ซึ่งกลุ่มที่หาปืนเถือน ปืนไทยประดิษฐ์ใช้ส่วนใหญ่ มักจะนำไปก่อเหตุร้าย
comment80-2:อยู่อเมริกาก็พูดง่ายที่นี่เมืองไทย....
comment81:จขกท. ทำถูกแล้วที่ไม่จอดในตอนแรก และขับไปเรื่อยก่อน แต่ต้องสนทนากัน ถ้ามันบอกว่าเรียกตำรวจแล้วก็น่าจะรอตำรวจมานะ แต่ในทางตรงกันข้ามคุณก็ต้องโทรแจ้งตำรวจด้วย เผื่อป้องกันตำรวจที่มันเรียกมา เป็นตำรวจปลอม
comment82:น่ากลัวจังเลยค่ะ เราขับต่างจังหวัดบ่อยแต่ยังไม่เคยเจอ จะระวังตัวไว้
คิดไว้ถ้าเจอ เราคงเหยีบเบรคชลอความเร็วไม่เปลี่ยนเลน ถ้าเจอช่องกลับรถก็กลับรถให้มัแซงไปก่อน

ขอบคุณที่มาแชร์ค่ะ
comment83:ชักอยากเอารถปิคอัพเก่าๆ ไปลองดีสักวัน (ปิคอัพวางเครื่องใหม่ 3,000 cc เทอร์โบคู่)
comment84:ถ้าเจอกับรถที่มีประกันคนพวกนี้จะไม่กล้ารึเปล่าคะ

ขอบคุณ จขกท.ที่มาเล่า (น่ากลัวมากๆถ้าเป็นผู้หญิงขับรถคนเดียว)
comment85:อ่านทีแรกนึกว่านักเลง  ขอทานนี่หว่า
comment86:เป็นผมหาที่ชุมชนเบรคให้มันชนท้ายไปเลยเรากระบะแข็งแรงกว่าอยู่แล้ว
comment87:ถ้าเจอเหตุการณ์แบบนี้กับผม โดนผมเบียดลงข้างทางแน่ๆ
รถผมเป็น นิสสัน bigM แคปเล็กรุ่นแก่ๆๆ เครื่อง2500CC กันชนท้ายทำจากเหล็ก I BEAM ทำใว้ลากพ่วงการเกษตร รับน้ำหนักได้ 4 ตัน
1. ถ้ามีรถคันไหนชนท้ายจะทำให้หม้อน้ำแตกทันที (ซึ่งถ้าเห็นผิดสังเกตุจะกระทืบเบรคสุดแรงแน่ๆ)
2. ส่วนรถคันข้างหน้าที่พยายามอยากจะให้ชน จะโดนชนท้ายจนรถหมุน (ลดเกียร์เป็นเกียร์ 3 หรือ 4 เหยียบคันเร่งสุดๆ ชนแล้วเบี่ยงออกขวา รถคันข้างหน้าหัวรถจะเบนออกซ้าย เร่งเหยียบให้สุดๆจนกว่ามันจะตกข้างทาง)
3. ไปโรงพักที่ใกล้ที่สุด แจ้งความใว้เป็นหลักฐาน
4. เตรียมตัวเจอกันที่ศาล (ถ้ามันจะเอาเรื่อง ซึ่งส่วนมากพวกโจรมันไม่ค่อยอยากเสียเวลาไปศาลหรอก)
ปล.
ตัวผมเองซื้อ ประกันภัยอิสรภาพ ก่อนกระทำความผิด
**ประกันภัยอิสรภาพก่อนกระทำความผิด ให้ความคุ้มครองกรณีที่ผู้เอาประกันภัย
ถูกดำเนินคดี และถูกควบคุมตัวในคดีอาญาในฐานความผิดอันเนื่องมาจากการกระทำ
โดยประมาท ซึ่งทางบริษัทฯ จะออกหนังสือรับรองตามจำนวนเงินเอาประกันภัยพร้อม
กับกรมธรรม์ เพื่อให้ผู้เอาประกันภัยนำไปใช้เป็นหลักประกันในการขอประกันตัวต่อเจ้า
พนักงาน โดยไม่ต้องยุ่งยากเสียเวลาไปหาหลักทรัพย์ประกันอื่นๆ**
comment88:เทคนิกนี้ ควรรู้ไว้
comment89:วิธีแก้ กรณีขับขวาแล้วมีรถจี้ตูดบนถนนปกติ ...... ถ้าขับมา 80 90  ไม่ต้องหลบนะครับ ตีไฟเลี้ยวขวาเลย ทำเหมือนหาจุดกลับรถ



คุณขับความเร็วตามกฏหมายกำหนด  อย่าไปแคร์พวกตีนหมา
comment90:กด Vote ครับ
comment91:สงสัยมีทั่วประเทศละมั้งพวกนี้ เราก็เคยโดนแบบนี้เลย ที่เชียงใหม่
comment92:ผ่อนคันเร่งกะชักปืนขึ้นลำกล้องครับ 

ไม่ก็ขับไปเรื่อยๆ เจอ สน ก็เลี้ยวไปหา

ไม่ก็เร่งๆ เบรคๆ 


แต่เอาง่ายๆ กุไม่จอดซะอย่าง ดูดิว่ามันจะกระโดดโผมาขึ้นรถกุมั๊ย 
ถ้าทำกุยอม
comment93:แหมเสียดายจังเพิ่งจะล้างเสร็จ   แถมเจือกติดตรา ทอ.ผมอีกต่างหากเฮ้อ   ปกติผมถ้าเดินทางออก ตจว.ไกลไม่ว่ากลางวันกลางคืนจะพกไปเสมอปลดเซฟใช้ได้เลย

เป็นผมถ้ามั่นใจว่าไม่ได้ชนหรือเบียดไรมาถ้าเจอแบบนี้คงต้องโบกนิ้วออกไปให้พี่เค้าแซง
comment93-1:Cz ปะครับ อิอิ
comment93-2:cz compact ใช้ดีราคาไม่แพงกลุ่มกระสุนสวยแถมราคามิตรภาพ  (ปืนสวัสดิการ)  ชักชอบยิ่งกว่า 19-4  กระบอกหลักผม เสียอีกพกพาสะดวกเซฟมันดูปลอดภัยกว่า glock เยอะครับ
comment93-3:ตัวนี้ผมยิงไม่ได้เรื่องเลย ฮ่าๆ แต่พกสะดวกดี
comment94:เจอคลิปนี้ 555
comment95:แก๊งค์แบบนี้มันไม่หมดไปซักทีเนอะ พูดๆไปแล้วก็อยากลองเจอดูมั่ง จะได้เพิ่มสกิลให้ตัวเองกับรถเราด้วย ^^
comment96:คุณเป็นคนพื้นที่รึเปล่าครับ  หรือต่างถิ่นหากคนพื้นที่
จำรถได้ จำคนได้ ตามไปเลยอย่างไปยอม เอาคืนไปเลย
comment97:น่ากลัวจัง
ขอบคุณนะคะที่แบ่งปันเรื่องราวนี้ไว้

อยากขอสอบถามผู้ชำนาญการกฎหมายในท้องถนน
ถ้าเป็นลักษณะที่ จขกท เล่ามา
เรายังไม่เข้าใจว่า จขกท ทำผิดอะไรเลยค่ะ
คือว่า ผิดที่เปลี่ยนเลนเข้าไปให้เค้าชนเหรอคะ
พยายามอ่านและทำความเข้าใจ
ไม่แน่ใจว่าเข้าใจเรื่องราวถูกผิดยังไง

คือ จขกท ขับเลนขวา แล้วจะกลับเข้าเลนซ้าย โดยที่เปิดไฟเลี้ยวแล้วด้วย
อุบัติเหตุเกิดขึ้นคือ เหมือนกับว่า ไม่พ้นระยะรถวีออสคัน1 ทำให้ขึ้นมาเสยเบียดกันเล็กน้อย
แบบนี้ เราเข้าใจเหตุการณ์ถูกต้องหรือเปล่าคะ
ผลสรุปคือ วีออสคัน1 ไม่ผิด เพราะ จขกท เข้าไปให้เค้าชนเอง
แบบนี้เหรอคะ ฟังดูแปลกจัง ทั้งที่เค้าชนเรานินา

// แก้ไขข้อความ เพิ่มข้อมูลที่สงสัยอีกนิดค่ะ
comment97-1:กรณีนี้จะเป็นจขกท.เบียดตัดหน้า vios 1 ครับ ถ้ามองจากรูปคดีจขกท.ผิด เพราะตัดเลนทางตรง การเปลี่ยนเลน ต้องรอจังหวะว่างเสมอครับ ไม่ใช่อยากเปลี่ยนได้ตามใจชอบแค่เปิดไฟเลี้ยวแล้วก็ตัดหน้าคันอื่นได้ (แต่เข้าใจว่าจขกท.กำลังรนเพราะโดนคันหลังจี้)

แต่ถ้ารถจขกท.เร็วพอ พุ่งไปเต็มเลนทั้งสี่ล้อ แล้วโดนชนท้าย อันนี้ คนชนท้ายผิด แต่เชื่อเถอะโจรมันก็เลือกรถแล้ว ว่าไม่น่าแรง และคนที่บอกว่าจะแกล้งเบรคให้ชน หรือชะลอช้าๆ ก็จะโดนอีกคันแซงแล้วปาดหน้าอยู่ดี 

ผมเข้าใจพ่อแม่จขกท.นะ อาจกลัวว่าอีกฝ่ายมีอาวุธมากกว่า ถ้าเราไม่มีอาวุธเหมือนกัน ผมก็ไม่เสี่ยงหรอก
comment98:มองได้สองแง่นะ

รถคุณไม่ทำประกันหรือครับถึงต้องมาเครียเอง
และพวกนี้เค้ารู้ได้ไงว่ารถคันไหนไม่ทำประกัน และต้องจ่ายเงินสดให้พวกเค้า ?????????
comment98-1:เค้าจะเลือกรถเก่าๆค่ะ ประเภทดูรุ่นว่าเกินสิบปี รถพวกนี้บริษัทไม่รับทำชั้นหนึ่งค่ะ
รถเก่าเรากะรถพ่อ อยากทำประกันชั้นหนึ่งมาก แต่ก็ไม่มีที่ไหนให้ทำ
comment98-2:อ่านบ้างเถอะครับ จะได้ไม่เป็นภาระของลูกหลาน
comment99:ถ้าเจอผมจะไม่หยุดเลย 

ตามมาให้ทันก็พอ จะพาไปหาตำรวจ

คงเป็นทางออกที่ดีที่สุดแล้วหล่ะ
comment100:ลองเจอเหตุการณ์แบบนี้เอง ยังไงก้โดนไถครับ จังหวะนั้นไม่กล้าเล่นแง่กับมันหรอก

ได้ไม่คุ้มเสียครับ
comment101:เหมือนจะเคยเจอครับ ตอนนั้นประมาณตี 2 กว่าๆมั๊ง 
ตอนนั้นผมแวะปั๊มน้ำมัน ไปคนเดียวครับ ตอนนั้นยังเป็นเด็ก
ออกจากปั๊มน้ำมันมา มีรถขับตามไม่รู้มาตอนไหน ช่วงแรกผมขับช้าๆ(กำลังกินขนม) 
พอผมเร่งมา 120 รถคันนั้นก็เร่งตาม ระยะทางก็พอสมควร ทางเริ่มเปลี่ยวไม่มีรถแล้ว 
ผมก็เลยตัดสินใจกระทืบคันเร่งแช่ยาวไปพักใหญ่เลยครับ ซักพักก็หายไปเลย อันนี้ไม่รู้ว่ายังไงนะ
แต่ที่หม่าม๊าผมเจอ ขับอยู่บนเขา ทางเปลี่ยว เจอรถมาตีคู่บอกให้จอด 
หม่าม๊าก็เลยเหยียบกระจุย ไปจนถึงด่านตรวจเลยครับ
comment102:เจอแบบนี้ ถ้ามีปืนยิงอย่างเดียวครับ  .. "ยิงก่อน ได้เปรียบ" 

ผิดถูกไปว่ากันในศาลครับ .. โจรแม๊งมีปืนทุกตัว แต่คนดีๆไม่มีHere อะไรไว้ป้องกันตัวเลย
comment103:เคยเจอแต่ฟอจูนเนอร์ ผมจะแซงก็ไม่ได้แซงซะทีออกซ้ายก็มาบัง ขวาก็ไม่หลบ แล้วฟอจูนเนอร์ดันเบลก ก็เลยจิ้มก้นไปเบาๆ -*- 
เจ้าของฟอจูนเนอร์ลงมาเอาปืนกล็อกลงมาด้วย เรียกให้พวกผมลงไปคุย ไอ้เรากับเพื่อนอีกสามคนก็กำลังจะไปตรวจการฝึกสะพาย M16 คนละกระบอกลงรถ เจ้าของฟอจูนเนอร์ ก็เลยบอกว่าไม่เป็นไรครับ เค้าผิดเองจ่ายค่าซ่อมกันชนให้อีก 5 พัน -*- (นี่ยังไม่ได้พูดไรเลย)
comment103-1:5555555555555555555+
comment103-2:แปลกดี
ยังกับว่าพวกบ้าอำนาจ เจอคนที่มีอำนาจใหญ่กว่ายังไงยังงั้น
comment104:ตำรวจเลยครับ เจอป้อมไหน  เข้าไปก่อน เดวมีเคลียกันยาวครับ
comment105:ขอบคุณคะ สำหรับข้อมูล
comment106:ขอบคุณ จขกท.ครับ ผมวิ่งเส้นนี้ประจำ ทั้งกลางวันกลางคืน ตลอด 10 กว่าปี ยังไม่เคยเจอ แต่ถ้าเจอ ก็จะได้เตรียมตัวถูก ต้องมีสติครับ
comment107:ใช้สมองโคนันคิดเลยมั้ย

- จะทำประกันเพื่ออะไร ถ้าทำแล้วไม่อยากให้เขามาเจรจาไกลเกลี่ย ?
- รถไม่ติดแผ่นป้ายทะเบียน ผิดในกฎ พ.ร.บ.จราจรทางบก และ พ.ร.บ.รถยนต์ ซึ่งคนขับต้องทราบดี เพราะถ้าโดนปรับจะโวยวายไม่ได้ คำถามคือไปสถานที่ราชการ ทำไมไม่ติดแผ่นป้ายทะเบียน (จริงๆ มันไม่อาจจะเกี่ยวข้องหรอก แต่ผมสงสัยน่ะเพราะไปศาล จนท.ที่นั่นเขาจะตรวจสอบดูรีถป้ายทะเบียนของเราด้วยและบางที่อาจจะให้บัตรหรืออะไรสักอย่างเพื่อที่ว่าเป็นหลักฐานว่าเราขับรถคันนั้นมา)
- การเจรจาเรียกเงินค่าเสียหาย ซึ่งเดิมทีอุบัติเหตุหรือปัญหาเรื่องรถจริงๆ เขาต้องให้ประกัน หรือ ให้คนกลางมาช่วยเจรจาไกล่เกลี่ยนะ ไม่งั้นจะตกลงกันไม่ได้ เพราะมีทั้ง....อีกฝ่ายเรียกค่าเสียหายเยอะเกินไป , อีกฝ่ายไม่ยอมจ่ายค่าเสียหาย ซึ่งการตกลงแบบนี้ดูปุ๊ปก็รู้แล้วว่ารีบเร่งทวงแล้วก็หนี
- รอยถลอก..........ถ้ามันเป็นรอยขูดกันแรงมาก ก็น่าจะสงสัยในเรืองรอยถลอกเนี่ยแหละ ความคิดผมคือ 1.รอยขูดใหม่ๆ จะต้องดูใสวั๊บเกินกว่าปกติ 2.เรื่องของความร้อน (ตั้งหัวข้อไม่ถูก) ซึ่งผมหมายถึง..ขูดเสียดสีกันใหม่ๆ จะต้องร้อนผิดปกติ หรือถ้าอากาศตอนนั้นร้อนอยู่แล้ว ข้อนี้อาจจะฟังไม่ขึ้น 3.ต้องดูจากรอยของรถเราด้วย ซึ่งถ้าพูดตรงๆ ก็คือจะได้เป็นหลักฐานว่ารถขูดกันจริงๆ
- ข้อสงสัยในการปฏิเสธที่จะขับตามรถ จขกท ที่ จขกท จะไปที่ตู้ ATM..............หมายถึงว่า ถ้าฝ่ายนั้นเสียหายจริงๆ การที่จะรอให้อีกฝ่ายไปนำเงินมาให้ต้องเป็นเรื่องที่ยอมรับได้อยู่แล้ว แต่กลับเป็นที่ว่าลดค่าเสียหายลง + ต้องการเงินที่นั่นทันที ซึ่งผมอ่านแล้วมันคลับคล้ายคลับคลาเขากลัวตำรวจหรือเปล่า หรือเกรงว่าให้คนกลางมาเจรจาจะเอาไม่อยู่

ใครอ่านหมดก็ขอขอบพระคุณ
อย่าว่าผมเลยนะ เพราะนี่ผมอธิบายได้เนื่องจากประสบการณ์ล้วนๆ ผมจึงสงสัยหลายอย่าง จึงต้องหัวข้อมาถาม..แต่ไม่ต้องตอบก็ได้ เพราะแค่คาใจว่าทำไมมันดูแปลกๆ
comment108:แจ้งตำรวจสอ แหมเสียเงินให้มันได้
comment109:ส่วนตัวถ้าเจอเหตุการณ์แบบนั้นผมก็คงขับไปเรื่อยๆ เพราะซ้ายก็เข้าไม่ไ้ด้เพราะมันบังอยู่ ก็วิ่งไปทั้งอย่างนั้น แต่ชื่นชม จขกท เลยว่าสติดีมาก ผมก็รถกระบะเก่าๆ 20 ปี
comment110:ทำไมสังคมมันน่ากลัวอย่างนี้  ขอบคุณนะคะที่มาเตือนกัน  
ครอบครัวเคยเจอจี้รถกระบะป้ายแดงทีนึง  สยองมากยังกะในหนัง  เราขอแชร์นะ  เผื่อใครเข้ามาอ่านเป็นประสบการณ์
คืนนั้น  เที่ยงคืนเศษๆ  พ่อ แม่ และเรา  ออกรถจากบ้านญาติมาได้สัก 1 กม.  
มีรถเก๋ง(ปิดไฟ)จอดอยู่ที่ทางโค้ง  พอกำลังแซง  เขาเปิดกระจกมา(ใส่แว่นดำ)เพื่อมองคนในรถหรืออย่างไรก็ไม่ทราบ  แล้วรีบปิดกระจก
พอแซงได้ระยะนึง  เขาตามมาจี้ติดๆ  พ่อเราเลยเบาให้เเซงไป  แต่เขาชลอรถอีก
คิดว่าคงมาดูป้ายทะเบียน  และจำนวนคนอีกครั้ง
ทีนี้เห็นท่าไม่ดี  พ่อเลยเร่งไปอย่างเร็ว  เพื่อจะแยกไปอีกทางโดยไม่ให้เขาเห็น  แต่เขาเร่งตามเร็วมาก  และแซงไปรอเลยทางแยกไปนิดนึง
ใจเสียเลยนะจุดนั้น  แต่พอมีสติ  เลยถอยรถ(ต่อหน้ามันนั่นแหละ)เข้าไปทางตลาด  
และมันกลับรถตามมาอีก  โชคดีวันนั้นนึกขึ้นได้ว่ามีสถานีตำรวจอยู่หลังตลาด  
เลยเลี้ยวเข้าไป(แต่ไม่มีตำรวจสักคน  สุดยอดมากนะจุดนั้น  ตื้นตันใจจริงๆ)  โชคดีที่มันตามมาเห็นตอนอยู่สถานีตำรวจ  เลยขับหนีไป

เตือน  คนที่ขับเส้นทางเดิมบ่อยๆ  กลับดึก  อย่าไว้ใจคนรอบข้างให้มากนะคะ  เพราะเรามาทราบทีหลังว่าคนที่ตามจี้เป็นสามี(น้อย)ของเพื่อนบ้านญาติที่เราไปบ่อยมากๆ นั่นเอง  บอกจรงๆ ไม่กล้าแจ้งความเพราะ  กลัวมันพาลค่ะ  ที่สำคัญมันเคยดดยจับคดียาเสพติด  และรับจ้างวางเพลิงมาแล้วด้วย
แต่ตอนนี้ถูกสั่งเก็บไปแล้ว
comment111:งานเข้า เครื่อง 1200 แบบผมนะสิ

แบบนี้ผมจะเบียดหรือเบรกให้ชน เลย รถผมติดแก๊ส ชนแรงๆ ก็ตัวใครตัวมัน แล้วกัน
comment112:ของผมโดน พวกมันใช้รถฮอนด้า และนิสสัน ป้ายแดง  บริเวณทางหลวงหมายเลข 331   เหตุการณ์คล้ายกับเจ้าของกระทู้เลย   เสียค่าโง่  ค่าตกใจ ค่าไม่มีสติไปตามระเบียบ  (พอดีขับรถคนเดียวด้วย แย่เลย)

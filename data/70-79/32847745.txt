title:อยากจะร้องเรียนเกี่ยวกับร้านเหลี่ยมนมสดหน่อย
comment:พอดีเป็นคนแถวนี้ เกิดที่นี่ บริเวณถนนตะนาวแถวๆศาลเจ้าพ่อเสือ เห็นความเปลี่ยนแปลงใดๆมาตลอดตั้งแต่ถนนเส้นนี้ยังเปลี่ยวมืด จนเป็นแหล่งของกินที่อร่อยยามค่ำคืนอีกแหล่ง
มนต์นมสดก็ได้กินตั้งแต่เป็นรถเข็นริมคลอง จนเซ้งร้านเปิดเป็นร้านมนต์จาก1ห้อง เป็น 2ห้อง ปัจจุบัน เมื่อก่อนตอนอยู่ริมคลองอร่อยกว่านี้มากเพราะปิ้งเตาถ่าน แต่เปิดร้านอร่อยน้อยลงแต่คนซื้อกลับเยอะขึ้นมาก บอกตรงๆคนอยู่แถวนี้จะกินแค่ปีละครั้ง 2 ครั้ง คนส่วนใหญ่ที่กินมาจากที่อื่นคนแน่นตลอดที่เปิดร้านก็อย่างที่เห็นกัน ต่อมามีร้านโจนมสดลูกค้าบางคนรอคิวมนต์ไม่ไหวก็มาที่โจ ส่วนใหญ่เท่าที่เห็นจะเป็นพวกวัยรุ่นหรือนักเรียนนักศึกษา คนทำงาน ถือว่าก็ดี ทำให้ถนนเส้นนี้คึกคัก รสชาติขนมปัง นมของโจก็ไม่ต่างจากมนต์ตอนนี้มากนัก โจก็มีลูกค้าแน่นทุกวัน จนเมื่อปีสองปีที่แล้ว ร้านห้องแถวที่ติดกับร้านส้มตำไก่ย่างร้านดังข้างศาลเจ้าพ่อเสือ(จำชื่อร้านไม่ได้)  ประกาศให้เช่าหน้าร้านคนเช่าต่อก็ไม่ใช่ใคร คือเจ้าของร้านส้มตำไก่ย่างนั่นเอง คงคิดอะไรไม่ออกเห็นแถวนี้เค้าขายขนมปังนมสดขายดี จึงเอามั่ง ตั้งชื่อร้านเหลี่ยมนมสดนัยว่าล้อเลียนมนต์นมสด แรกๆเปิดคนก็ไม่เยอะร้านว่างๆส่วนตัวเคยกินครั้งสองครั้ง รสชาติก็ไม่ได้พิเศษอะไร ลูกน้องเต็มร้าน ไม่ค่อยสนใจลูกค้า ก็ธรรมดาของเด็กเสริฟแรงงานต่างด้าวสมัยนี้ก็ไม่มีอะไร หลังจากนั้นไม่นานสังเกตุว่าร้านนี้มีลูกค้าแน่นขึ้น(คือคงมีการโปรโมทผ่านทางสื่อหรืออะไรมั้ง) แน่นจนต้องตั้งโต๊ะเต็มฟุตบาทหน้าร้าน  และคนที่มากินก็ล้วนขับมอเตอร์ไซค์คันใหญ่มาจอดเต็มทั้งหน้าซุ้มประตูโบราณด้านข้างร้านและฝั่งตรงข้าม ไม่รู้ว่าแวนซ์  สกอย์ หรือ พวกบิ๊กไบค์กันแน่ สิ่งที่เกิดขึ้นคือ ที่นั่งเลยฟุตบาทล้ำออกมาถึงถนน มอไซค์จอดล้ำถนนทั้งสองฝั่งจนบีบทางรถวิ่งผ่านได้บางครั้งไปได้ทีละคันทั้งๆที่ถนนตะนาวนี้เป็นถนนที่วิ่ง2 ฝั่ง และอีกอย่างคือร้านนี้ปิดดึกมากและคนที่ขับมอไซค์พวกนี้กินกันดึกทำให้แถวนี้จากที่เคยเงียบสงบกลับมีเสียงมอไซค์เครื่องดังๆ บึ้นนนนนนนสส ดังบ่อยๆในยามค่ำคืน แม้กระทั่ง ณ เวลานี้ คือเราคนท้องที่รู้สึกถูกรบกวนจนเบื่อหน่ายและรำคาญ สิ่งที่เราสงสัยคือ อย่างโจนมสด เปิดมานานเป็นสิบปีจนต้อนนี้ย้ายไปเปิดร้านใหม่ใกล้ๆกัน แต่สังเกตุว่าหน้าร้านไม่เคยมีรถมอไซค์คันใหญ่มาจอดเกะกะขวางถนนเลยจนทุกวันนี้มองเข้าไปในร้านลูกค้าโจก็ยังเป็นกลุ่มเดิมๆ แต่ร้านที่มาเปิดใหม่ไม่ถึง3ปี กลับมีลูกค้าแปลกกลุ่ม แปลกถิ่นที่สำคัญรบกวนคนอาศัยในท้องที่เป็นอย่างมากและส่วนตัวเราก็ยอมรับว่ารู้สึกไม่ค่อยปลอดภัยเวลาเดินผ่านร้านนี้ยามที่มีลูกค้าแว้นซ์ สกอย์พวกนี้มานั่งกินทั้งๆที่ก็พยายามวางใจให้เป็นกลางแล้ว ถ้าเราอยากจะร้องเรียนในเรื่องนี้ คือการประกอบธุรกิจที่ค่อนข้างรบกวนความสงบของเพื่อนบ้าน เราสามารถร้องเรียนได้หรือไม่ ที่ไหน อย่างไรได้บ้างคะ มีใครพอให้คำแนะนำได้บ้าง
comment1:กลางคืนนี่ดึกประมาณไหนคะ ถ้าอสียงดังยามวิกาลโทรแจ้ง191เลย ถ้าล้ำถนนมากตรงที่ตั้งก็ร้องเรียนจะผ่านสื่อพร้อมหลักฐานก็ดีเร็วหน่อย ไม่งั้นตำรวจไปตักเตือนแปปเดียวเรื่องก็เงียบค่ะ
comment1-1:โทรสั่งไก่หาของกินติดง่ายกว่า โทรเบอร์ฉุกเฉิน เหตุด่วนเหตุร้าย 191 เสียอีกครับ
comment1-2:โทร 191 เอาเวลาไปฟัง วิทยุFM ดีกว่าครับ
comment1-3:เราเคยโทร 191 ตอน 5 ทุ่ม   มีแต่เสียงสายว่าง แต่ไม่มีมนุษย์รับ
ตอนนั้นกดรวมทั้งสิ้น 38 สาย 
จะแจ้งว่า บ้านตรงข้ามเปิดเพลงเสียงดังซักหน่อย
สุดท้าย ก็ไม่ได้แจ้ง
comment1-4:หาเบอร์ สน ท้องที่แล้วแจ้งเลยค่ะ
comment1-5:191 เบอร์ของอะไรครับ
comment2:อืมมม โดนจนได้สินะครับ
ผมเป็นกลุ่มมอเตอร์ไซค์กลุ่มแรกๆครับที่ชอบขี่มอเตอร์ไซค์คันใหญ่ไปกินนมที่ร้านนี้
แต่หลังจาก ลานพระรูปโดนปิด ทำให้มีมอเตอร์ไซค์กลุ่มต่างๆมารวมกลุ่มกันที่ร้านนี้เยอะขึ้น
เรื่องความปลอดภัย คุณไม่ต้องห่วงหรอกครับ คนพวกนี้ไม่ใล่แว๊นหรือสก๊อยอะไร
ส่วนพวกรถที่ชอบลากรอบเสียงดังๆเวลาวิ่งผ่าน ไม่ว่าจะด้วยเหตุผลอะไร พวกผมและอีกหลายคนก็รังเกียตและไม่ชอบเช่นคุณนี่แหละครับ
comment2-1:เราชอบคุณนะ  เเละเราเกลียดรถเสียงดัง ทั้ง 4 ล้อ 2 ล้อ เราว่าใช้ชีวิตเบียดเบียน กินพื้นที่ชีวิตคนอื่น ต่ำทราม ปมเยอะ 

คนขี่รถใหญ่ ไม่ผิดหรอก เทห์ดีออก เเต่ไอ้การเอามาปรับเเต่ง ให้โดดเด่นในทางที่ทราม มันผิดค่ะ เนอะๆๆ เราคิดถูกเนอะ
comment2-2:ฮืม..."กินพื้นที่ชีวิตคนอื่น" คำนี้คมมาก ขอจดครับ
comment2-3:ผมเคยขี่รถทำท่อดังนะ ตอนนั้นก็ไม่รู้จักกาลเทศนะหรอก

ตอนที่ผมกลับตัวได้น่ะเหรอ วันนั้นไปเดินเล่นกับเพื่อนเห็นกลุ่มแว้นบิดรถเสียงดัง

ผมก็พูดกับเพื่อนว่า บิดหาพ่*อบ้อออออ หลังจากนั้นภาพในหัวมาเลยครับ

ตอนที่เราขี่รถเสียงดัง คนอื่นเค้าก็ด่าเราแบบนี้แหละ หลังจากนั้นก็เลยรู้กาลเทศะว่าสถานที่ไหนควรไม่ควรเลย

ตอนนี้กลับมาเป็นคนปกติละครับ เลิกแว้นได้หลายปีแล้ว คงเพราะอยู่มหาลัยมีวุฒิภาวะแล้วมั้งครับ 555+
comment3:ล่าสุดก็ตอนตั้งกระทู้นั่นเลยค่ะ
แต่เราเข้าบ้านมาตั้งแต่2 ทุ่ม ไม่รู้ตอนนี้ร้านปิดไปหรือยัง
comment4:อยากให้เห็นใจคนที่อาศัยอยู่บริเวณนี้บ้าง ที่ได้ยินเสียงมอไซค์ดังๆในตอนดึกๆทุกวันๆ
 ก่อนที่ร้านนี้จะเปิด แถวนี้เงียบสงบมากเลยค่ะ 
คืออยากให้คนที่ขับมอเตอร์ไซค์มากินคิดกันว่าแถวนี้เป็นแถบร้านค้าและที่อยู่อาศัยไม่ใช่ลานพระรูปที่อยู่ในโซนสถานที่ราชการที่ไม่มีบ้านไม่มีอาคารพาณิชย์โดยรอบ
เข้ามาในโซนที่อยู่อาศัยก็ต้องมีความระวังในเรื่องเสียงรบกวน โดยเฉพาะในยามวิกาล
คนในท้องที่แถวนี้เขาต้องใช้ชีวิตกันปกตินอนเร็วเพราะต้องตื่นเช้าบางทีเสียงมอไซค์ดังจนต้องตื่นกลางดึก
ร้านอาหารแถวนี้. 3ทุ่มทยอยปิดร้าน 4ทุ่มก็เก็บกันหมดแล้ว. ร้านเหลี่ยมนมสดนี้มีความจำเป็นอะไรต้องเปิดดึกดื่นขนาดนี้
comment5:ยังจำสมัยมนต์เตาถ่านได้ดีครับ .... จขกท. คงต้องยอมรับความเปลี่ยนแปลงนะครับ คนเยอะขึ้น ปัญหาก็เยอะขึ้นเป็นเงาตามตัว คงได้แค่ทำใจครับ
comment6:แย่จัง เมืองไทยมีพวกชอบทำเสียงหนวกหูเยอะ สงสัยขาดความอบอุ่นเนอะ
comment7:แนะนำให้แจ้งทางสำนักงานเขตครับ  เรื่องก่อให้เกิดความรำคาญ  พวกขับรถลากรอบเครื่องสูงๆ  พวกเบิ้ลเครื่องเสียงดังๆ  ผมเองก็ไม่ชอบ
ขนาดเป็นคนขี่มอเตอร์ไซค์ด้วยกันยังรำคาญเลยครับ  

ปล. รักและคิดถึง ผมเกิดบางมด  โตบางมด  ก็เห็นคนบางอื่นชอบกินส้มบางมดนะครับ  
   

ขอบคุณครับ
comment7-1:สำนักงานเขตดูแลพื้นที่ตามทางเท้าถ้าร้านตั้งโต๊ะเกะกะแจ้งได้เลยค่ะ แจ้ง สน ท้องที่เกี่ยวกับการเสียงดังในเวลาดึก รวมถึงการจอดรถเกะกะบนถนนค่ะ แจ้งได้เลย
comment8:ร้องเรียนเขตไปก็เท่านั้นครับรับรองไม่มีอะไรเกิดขึ้น    มันก็เป็นเหมือนทุกๆที่   ที่มีผลประโยชน์เข้ามาเกี่ยวข้องครับ
ดูอย่างแถวเยาวราชตรงถนนผดุงด้าวหรือซอยเท็กซัสสิครับ   พอตกเย็นหน่อยพวกออกมาตั้งร้านขายอาหารตั้งโต๊ะ
รุกล้ำลงมาบนถนนเกือบทั้งซอย    มีคนร้องเรียนเขตแล้วเกิดอะไรขึ้นบ้างครับ  ทุกวันนี้ก็ยังขายกันตามปกติไม่มี
อะไรเกิดขึ้น    เพาะผลประโยชน์มันเยอะครับ
comment9:ผมขี่เวฟไปกิน ขอโทษด้วยถ้าเบิ้ลเครื่องเสียงดังไปหน่อยครับ
comment9-1:ซีซีเยอะช่วงเกียร์มันสั้นก็เงี้ย เนอะ อิๆๆๆๆ
comment10:รู้สึกว่าเมื่อวานจะมีกลุ่มในเฟสบุ๊คที่เป็นเป็นสมาชิกกลุ่ม (แต่ไม่เคยร่วมกิจกรรมกับเค้า) มิตติ้งกันที่ร้านเหลี่ยมนี่ 555 เพิ่งเคยได้ยินชื่อร้าน
comment11:จริงครับ ร้านนี้ผมเองก็แวะเวียนไปเรื่อยๆ ต้องยอมรับว่ามอเตอร์ไซค์ใหญ่เยอะขึ้นมากจริงๆ สำหรับร้านนี้
สาเหตุส่วนนึงน่าจะมาจากที่คุณ depta บอก คือลานพระรูปฯโดนปิด ก็เลยหาที่มีตติ้งเล็กๆกันใหม่ หวยก็มาที่ร้านนี้
ซึ่งจอดมอเตอร์ไซค์ค่อนข้างง่ายกว่าทั่งโจและมนต์ ทีนี้คนเยอะขึ้นมากหน้าหลายตา  คนที่ขาดจิตสำนึกก็มีปนมาเรื่อยๆ
ทั้งขับเร็ว ลากรอบ จากที่ดูทั้งรถเล็กและใหญ่มีทุกแบบ
เห็นใจคนที่อยู่แถวนั้นมากเช่นกัน ยังไงลองร้องเรียนไปในส่วนที่เกี่ยวข้องดูครับ หากมีการร้องเรียนมากๆ น่าจะพอมีการจัดการอะไรได้บ้าง
comment12:ผมไปกินราดหน้า 40 ปี แถวนั้น บอกได้เลยว่า หลุดจากร้านเหลี่ยมมา รถวิ่งได้ดีขึ้นมากครับ
comment13:ร้านนี้น่าจะโปรโมท เน้นลูกค้ากลุ่มมอเตอร์ไซค์น่ะ และเน้นปิดดึกๆด้วย 
คือเจาะตลาดกลุ่มนี้โดยเฉพาะไม่แย่งลูกค้ากับอีกสองร้านเดิม
ข้อเสียเลยมาตกกับคนพักอาศัยแถวนั้น ส่วนตัวผมแทบจะไม่เคยไปกินอะไรแถวนั้น(10 ปีจะได้ไปสักหน ตอนกลางคืนนะ มนต์นมสดนี่จำไม่ได้ว่าเกิดมาเคยไปกินหรือยัง และเฉยๆนะไม่ค่อยว้อนท์)
ร้องเรียนท่าจะยากนะ คือไม่น่าจะมีอะไรดีขึ้น แต่ลองดูก่อนก็ได้
comment13-1:มัน็ไม่น่าจะใช่ข้ออ้างนะ เพราะจะทำธุรกิจมันก็ต้องคำนึงถึงผลกระทบด้วยว่าใครจะเดือดร้อนไหม น่าจะคำนึงก่อนจะเลือกธุรกิจด้วยซ้ำอีกอย่างถ้าจะขายของมีอะไรให้ขายเยอะมาก หรือถ้าจะขายของกินไม่จำเป็นต้องขนมปังนมก็ได้ มีของกินอีกเยอะแยะที่แถวนี้ไม่มีขอแค่อร่อยเถอะก็ขายได้ทั้งนั้นเพราะจะอยู่ตรงนี้ได้ต้องอร่อย เจ้าของร้านเองก็ขายส้มตำไก่ย่างอยู่แล้ว แต่มาเปิดร้านขนมปังนมทั้งๆที่แถวนี้ก็มีอยู่แล้ว 2ร้าน ก็ต้องปิดดึกๆเพื่อเจาะกลุ่มลูกค้ามอไซค์(เพราะไม่อร่อยด้วย?) ถ้าจริงนี่ก็แย่มากเพราะเค้าไม่คำนึงถึงผลกระทบต่อชาวบ้านแถวนี้เลย เห็นแก่ตัวมาก
comment14:ขอถามโง่ๆถึงสมาชิกกลุ่มมอไซค์ที่นัดกันไปที่ต่างๆ
ว่าได้มีการพูดคุยถึงการทำเสียงดัง(ไม่ว่าจะด้วยเหตุผลอะไรก็ตาม)กันบ้างมั้ยครับ?

ผมไม่เข้าใจที่มีแต่คนออกมาบอกว่า
"ผมก็รวมกลุ่มกันไป แต่ก็ไม่ชอบพวกทำเสียงดังนะ"
คืออยู่กลุ่มเดียวกันแล้วไม่มีการพูดคุยกันเหรอครับ?
ไม่ใช่ว่าเพื่อนทำดังก็ดังไป กุไม่รุ้ ไม่สน

ถ้าอย่างนั้นชาวบ้านเค้าจะรังเกียจคุณทั้งพวกก็ไม่ต้องแปลกใจหรอกครับ
comment14-1:ผมขอตอบแบบโง่หน่อยนะครับ ผมไม่มี BB แต่เท่าที่รู้จักรุ่นน้องบางคนที่ขี่รถแบบนี้แล้วแต่งท่อดังๆ
ทำให้รู้ว่า เรื่องท่อดังเนี่ย มันเป็นเรื่องความชอบและจิดสำนึกส่วนบุคคลครับ เตือนไม่ได้ เหมือนเค้าต้องการและเข้าใจบางอย่างที่ไม่เหมือนเราๆ ท่านๆ คนปกติเค้าคิดกัน แล้วต้องทำให้ได้ มีเหตุผล 108 ในการแถให้ตัวเองถูกครับ

อีกอย่าง วันก่อนเค้าคุยว่ามีการออกทริปกับเพื่อนๆ บางคนเป็นตำรวจ แล้วมีการฝ่าไฟแดงหรือให้ตำรวจจราจรเคลียร์เส้นทางให้เฉพาะกลุ่มนี้
เหมือนเค้าจะภูมิใจมาก แต่เราๆ ท่านๆ ก็คง......เอิ่ม

ปล อาจจะเป็นความคิดโง่ๆ ส่วนบุคคลนะครับ ถ้าจะด่าผม ผมก็รับไว้พิจารณาครับ
comment14-2:บางกลุ่มบงพวกถ้าไม่ทำตัวสร้างความเดือดร้อนให้ชาวบ้านจะไม่มีความสุขครับ
comment15:โพสต์สภาพแวดล้อมจริง การตั้งร้านที่ล้ำทางเดินสาธารณะ สภาพโดยรอบที่เห็นรถมาจอดกันขวางถนน
เล่าความจริงผ่านภาพที่ถ่ายวิดีโอ  ลงคลิปบนFB ผ่านเพจที่เกี่ยวข้อง  ไม่นานเดี๋ยวก็ต้องมีสื่อสนใจมาทำเก็บตก ทำสกูปบ้างล่ะครับ
comment16:ปกติกินแต่นมโจแต่เคยผ่านร้านนี้เหมือนกัน

นมโจส่วนใหญ่มีแต่จักรยาน กับเวสป้า บางครั้งก็มีพวกท่อดังมาเหมือนกันแต่ไม่เยอะ

เห็นร้านนี้มีพวกแก๊งค์ท่อดังมาเป็นฝูงมาจอดเป็นประจำ เลยไม่อยากไปลอง

รถพวกนี้มีแต่พวกไม่เกรงใจชาวบ้านขี่ ท่อดังไม่ต้องให้มันเบิ้ลเครื่องหรอก

แต่มันมาจอดใกล้ๆก็หนวกหูจะแย่ละ ยิ่งมาเป็นฝูงจะหนวกหูขนาดไหน

ถนนเส้นนั้น เป็นเส้นแคบๆ บ้านก็อยู่ติดถนนมากๆ เสียงคงก้องน่าดู

ลองร้องเรียนดูครับ ถึงเขต ถึงกทม. ถ้าเรื่องไม่คืบหน้าก็ไปต่อที่ผู้ตรวจการแผ่นดินเลยครับ
comment17:พวกเกรียน มีตั้งแต่เด็กเห่อมอย ไปจนถึงแก่หัวหงอกแหละครับ

มีทุกที่ ทุกเวลา ขี่ลากรอบ เบิ้ลโชว์พลังท่อ คงคิดว่าตัวเองเท่สุดๆ โดยเฉพาะในเขตชุมชน คนเยอะๆ ก็ต้องโชว์กันหน่อย

พอคนตำหนิ เหล่าไบเกอร์พวกนี้จะมีประโยคดังนี้ครับ
1.อย่ามาโลกสวย 
2.อิจฉาหรอ ไม่มีปัญญาซื้อล่ะสิ
3.เสียภาษีเหมือนกัน จะทำอะไรก็ได้ จะขี่ยังไงก็ได้บนถนนสาธารณะ
4.ไม่ได้ไปขี่บนหัว.... หรือหน้าบ้านเอ็งนิ จะเดือดร้อนอะไร
5.ท่าไม้ตาย ข้าไปทำบุญ ไปทำความดีมา ฉะนั้น ความถ่อย ความเลว ของข้า ถือว่าไม่เคยเกิดขึ้น

ผมก็ขี่เหมือนกันนะ มอไซค์คันใหญ่ๆ เนี่ย แต่ผมแอนตี้กับกลุ่มคนที่มีนิสัยเหล่านี้มาก
คนพวกนี้มักจะมีทัศนคติว่า รถเค้า เงินเค้า จะทำอะไรก็ได้ จะขี่ยังไงก็ได้
คิดแต่สิทธิของตัวเอง แต่ไม่เคยมองย้อนกลับมาดูว่า สิ่งที่ตัวเองทำ มันละเมิดกฎหมายและสิทธิของผู้อื่นหรือเปล่า

ยากที่จะเยียวยาแล้วล่ะครับ รถสมัยนี้ซื้อกันง่ายมาก ดาวน์ 3-4 หมื่น ก็ได้มาขี่กันแล้ว
comment17-1:ท่านลืมท่าไม้ตาย กฎหมายโบราณ อีกข้อนึงครับ
comment17-2:อย่างที่บอกถ้าไม่สร้างความเดือดร้อนให้ชาวบ้านจะไม่มีความสุขในชีวิตเลย
comment18:ปลาเน่าตัวเดียว เหม็นกันไปทั้งหมด แต่อย่าลืมว่าปลาตัวอื่นที่ไม่เน่า มันเลือกไม่ได้นะครับ

ผมก็ขี่บิ๊กไบค์ ท่อเดิม รถเดิม ไม่แต่งรบกวนคนอื่น
แต่ผมไม่มีสิทธิ์ไปห้ามคนอื่นไม่ให้แต่งรถนะ 
เพราะฉะนั้น กรุณาอย่าเหมารวมเลย คันไหนทำไม่ดี ถ่ายรูปมาด่ากันไปเป็นรายคนดีกว่าครับ

ในส่วนของเจ้าของกระทู้ เห็นใจนะครับ ขั้นแรกแจ้งความไปก่อนเลยครับ 
ถ้าเจ้าหน้าที่ยังนิ่งเฉย ถ่ายรูปมาลงในโซเชียล หรือร้องเรียนหนังสือพิมพ์, รายการข่าวทางทีวี(ถ้ามันเกินไปจริงๆ) 
น่าจะได้ผลเร็วกว่านะครับ เดี๋ยวผมช่วยกดแชร์ให้
comment18-1:ตัดพวกเสียงดังออกจากกลุ่มได้

ถ้าตัดไม่ได้เพราะกลุ่มไม่ยอม ก็ต้องมาพิจารณาแล้วครับว่าจะทนเหม็นไปกับปลาตัวอื่น

หรือแยกมาตั้งกลุ่.ใหม่ที่ไม่มีปลาเหม็นๆมาร่วมด้วยการตั้งกฏว่ากลุ่มนี้ไม่เสียงดัง
comment18-2:เหยดดด  คห 17 โพสต์ปุ๊บ

คห 18 มาทันที ถั่วต้มคุณ อย่าด่ารวม แต่อย่าลืม 

พวกที่สร้างปัญหาก็คือพวกบิ้กไบค์ ถ้าไม่ด่าบิ๊คไบค์จะให้ไปด่าคนขี่จักรยานเรอะ
comment19:เสียงดัง เขาอาจไม่ได้ลากรอบก็ได้นะครับ
เขาแค่เปลี่ยนท่อ เพราะกลัวรถคันอื่นไม่ได้ยินเสียง

อีกอย่างท่อเดิมๆ มันก็เสียงไม่เท่ห์ ไม่ถูกใจ ก็เลยเปลี่ยนไงครับ
เงินก็เงินเขา ไม่ได้ทำให้ใครเดือดร้อนสักหน่อย แต่งท่อได้อย่างเค้ามั้ยครับ?

[Spoil] คลิกเพื่อดูข้อความที่ซ่อนไว้ใครมีข้ออ้างเด็ดกว่านี้ เชิญต่อได้ครับ
comment20:กลุ่มผมไปด้วยกันจะบอกตลอดครับ

ว่าอย่าบิดเบิร์นเบิ้ล ในเขตชุมชน หรือในที่ๆคนอื่นจะเดือดร้อน

คนที่รู้ก็รู้แหละครับ คนที่รู้แต่ไม่ทำก็ไม่คบ
comment21:ไปกินเกือบทุกวัน  ไม่ว่าร้านนี้อร่อยนะคะ รสชาติธรรมดา  บริการก็โคตรห่วย 
แต่มันดีตรงที่จอดรถง่าย  เราเองไปนั่งก็ไม่ชอบเหมือนกันพวกลากรอบสูงๆ เสียงดังๆ  
เห็นใจ จขกท นะคะ  เราว่าแล้วว่าสักวันร้านนี้ต้องโดน
comment22:ไปไม่บ่อย แต่ไปที่ไร เจอประจำครับ  โดยเฉพาะบางคัน ลากรอบซะหูผมจะระเบิด น่ารำคาญมากๆ   ผมขี่มอไซค์คันใหญ่ แต่ในเขตชุมชนผมไม่เคยทำอะไรแบบนี้เลย  เห้อ ไม่แปลกที่คนอื่นจะเหมาว่าเป็นแวนส์ เพราะพฤติกรรมมันก็ดูใกล้เคียง
comment23:แถวบ้านก็มีพวกชอบทำเสียงดังเบิ้ลรถ
คือแบบ มีปมด้อยอะไรรึเปล่า
ถึงภูมิใจที่มีท่อไอเสียดัง
comment24:ในความคิดผมถามว่าทำไมต้องไปเหลี่ยม ผมว่าเหลี่ยมมันจอดรถง่ายครับ จอดได้เยอะด้วย
และคงด้วยปากต่อปากค่านิยม กลุ่มมอไซค์เลยชอบไปเหลี่ยม 
รสชาติก็ธรรมดาทำไมยังไปกิน ปลายทางของกลุ่มมอไซค์คงไม่ได้ให้ความสนใจเรื่องรสชาติ
เค้าคงแค่อยากจะรวมตัวหาที่นั่งพูดคุยกับก๊วนเพื่อนฝูง
-
ส่วนตัวผมเหลี่ยมเคยกินครั้งเดียว และคงไม่ไปอีกเพราะจุดหมายปลายทางของผมเน้นกินเพื่อความอร่อย
ผมชอบไปกินลักนมสด ตรงข้าวสารมากกว่า แต่หาที่จอดยากพอสมควร
comment25:ตายๆๆๆ รถสองจังหวะของผม เวลาแวะไปซื้อของกินแถวนั้น คงสร้างความรำคาญให้ไม่มากก็น้อย ขออภัยนะครับ
comment26:จะให้ทำไง ก็เบิ้ลแล้วแบบเท่อ่ะ มีแต่คนมอง หล่อเลย ยิ่งมาเป็นฝูงด้วยนี่ยิ่งเก๋าเลย กร่างด้วย 

ตามนั้นย์
comment27:แจ้งร้านค้าก่อนเลยให้เค้าตักเตือนลูกค้า หรือไม่ก็ให้เค้าทำป้ายแจ้งลูกค้าเค้าว่ารบกวนอย่าเบิ้ลเครื่อง หรือออกตัวแรง โชว์พาว กากเกลื้อน ถ้าเค้าไม่จัดการ บอกว่าเราจะร้องเรียนไปทางเขต ในเมื่อเราอยู่ไม่ได้ เค้าก็อยู่ไม่ได้ ถ้ายังไม่แก้ไข สละเวลาสักวัน นั่งถ่ายคลิปประจานกันไปเลย 
ปล.ผมก้อขี่ แค่ CBR แต่ไม่เคยไปกินเลยแถวนั้น
comment28:จากกลุ่มบิ๊กไบค์กลุ่มนึง นี่คือสิ่งที่พวกเค้าคิดครับ 
เรื่องแบบนี้สันดานล้วนๆ ทำใจครับ จขกท.
comment28-1:มันปัญญาอ่อนปล่าว ไปไล่เค้าย้ายบ้าน  ทำไมพวกเมิงไม่ไปวิ่งแถวนั้น เจอรถพ่วงก็สวนไปเลย หรือไม่ก็วิ่งลงนาไปเลย
comment28-2:อ่านแล้วนี่ไม่ใช่บิ๊กไบค์ธรรมดานิ
แวนซ์ชัดๆ
comment28-3:เห้อ อนาถใจ กับคำตอบแบบนี้จริงๆครับ
comment28-4:มีคนรู้จักอ่านแล้วบอกให้จับมันมามัดกับเก้าอี้ แล้วเอามอไซค์ท่อดังๆมาเบิ้ลใส่หูมันซะ 4-5 ชมค่ะ ฮาฮา 
ยังรอความเห็นพี่ในกระทู้นี้อยู่นะ อย่าให้เค้าว่าได้ว่าเป็นพวกป๊อดดด 
รอพี่มาแว๊นแถวนี้อยู่นะ เอาให้ดังสุดๆให้แว๊นตัวจริงอายไปเลยยย

อย่าเก่งแต่ปากล่ะ  เลาจาลอ
comment28-5:สุดบรรยาย เรื่องแว้นไม่แว้นไม่ได้อยู่ที่รถครับ อยู่ที่สันดานล้วนๆ
comment28-6:เรื่องอื่นไม่เท่าไหร่ แต่พอเรียกเด็กแว้น สงสัยขึ้นของ เอ๊ยของขึ้น สวนกลับทันที(แบบไม่ใช่สติปัญญา)
comment28-7:เศร้าจัง....
comment28-8:อยากจะด่ามันว่าไอฟาย ก็รู้นี่ว่าตรงนั้นมีที่ว่าง ทำไมไม่ไปขับแถวนั้นหละค๊า  พ่อคูนนแว็นซ์
comment28-9:พวกไม่ไปง่ายกว่ามั้ย ถึงสร้างความเดือดร้อนให้ชาวบ้าน แล้วจะไม่ให้เค้าเหมารวมได้ไง ก็พวกปัญญานิ่มมันทำตัวแบบนี้ เลวพอๆๆกับแว๊นซ์นะแหละ ไม่ไปวิ่งที่อื่นฟ่ะ
comment28-10:นี้มัน ตรรกะ ไรวะเนี่ย
comment28-11:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
comment28-12:คนที่ขับจริงๆ เค้าคงไม่คิดแบบนั้นหรอก อาจจะเป็นพวกติ่งก็ได้
comment29:รวบรวมรายชื่อคนที่เดือดร้อนในชุมชนแล้วทำเรื่องร้องเรียนเลยครับ  ถ้า จนท. ไม่สนใจ  ก็น่าจะรวบรวมเพื่อนบ้านที่ได้รับความเดือดร้อนเหมือนกัน  หามาตรการทางสังคมกดดันครับ

เรื่องร้องเรียน  น่าจะลองไปร้องเรียนกับสำนักงานเขตดูนะครับ
comment30:ท่าไม้ตายอีกข้อ  ท่อรถ....กุ ...แพงกว่ารถมืงอีก .... เหยดดดดดดด
comment31:อ่านไปแล้วพอจะรู้พฤติกรรมชาว bike ต้องนัดรวมตัวเฮฮาปาจิงโกะกัน 
ความจริงก็สงสัยว่าทำไมไม่นัดกันตามบ้านคนในกลุ่ม คือบ้านเนี่ยมีที่จอดรถไม่กีดขวางการจราจร และมีที่กินเป็นสัดเป็นส่วน จะคุยกันนานแค่ไหนก็ได้ 
หรือไม่ ที่รวมตัวของ bike ต้องห่างไกลแหล่งที่พักอาศัย เช่น พุทธมณฑล ไบค์ก็มีปัญญาขับกันไปอยู่แล้ว แต่นี่มันในเมือง ชุมชน ถนนก็เล็กนิดเดียว รถก็ติด  อย่างลานพระบรมรูปนั่น มันใช่หรอ หรือลานคนเมืองนี่แถวนั้นมีแต่บ้านคน ไปชุมนุมกันทำไมในย่านนั้น 
ไม่รู้สินะ เห็นว่าชาวบ้านที่เดือดร้อนควรรวมตัวกันออกมาร้องเรียนหรือทำอะไรสักอย่าง ไม่งั้นมันจะยิ่งลามเป็นกลากเกลี้อน หรือควรมีกฏหมายเกี่ยวกับควบคุมยานพาหนะที่เสียงดังในที่ชุมชนได้แล้ว
comment31-1:อ้าว ไหงไล่มาแถวบ้านผมล่ะ ผมอยู่กันเป็นปกติสุขดีๆอยู่แล้ว คริๆๆ
comment31-2:มารวมกันแถวบ้านไม่ได้หรอก  เดี๋ยวคนแถวบ้านด่าตายเลย
comment31-3:แล้วไม่คิดว่าบ้านคนอื่นเค้าจะเดือดร้อนบ้างเลยรึ
จะบอกให้ว่าคนบ้านอยู่ใกล้ราชดำเนินก็มีกรรมมากอยู่แล้วนะ 55
ไม่ว่าจะสงกรานต์ทุกปี ออกจากบ้านไม่ได้ 5ธันวาทุกปี ออกจากบ้านไม่ได้ และไม่กล้าออกไปไหนกลัวกลับเข้าบ้านไม่ได้
พฤษภาทมิฬนอนฟังเสียงปืนทั้งคืน ตอนยิงกันที่แยกคอกวัวก็ได้ยินเสียง ฮ เสียงปืนยังกับหนังสงคราม 
ล่าสุด ชุมนุม กปปส ปิดถนนเป็นเดือน จะไปไหนก็ลำบาก ธุรกิจแทบเจ๊ง สงบไปสักพัก ไบค์มาอีกแล้ว 55
comment32:ร้องเรียน สำนักงานเขต กับ สน ที่ดูแลครับ
ขนาดอู่รถบางอู่ที่ทำรถถึงดึกๆ โดนร้องเรียนก็มีเจ้าหน้าที่เข้ามาตรวจสอบเหมือนกันครับ
เพื่อนที่ทำอู่รถเคยโดน เจ้าหน้าที่มาบ่อยๆ เค้าก็ปรับตัวกันเอง
comment33:กทม. อยู่ตรงนั้นถ้าจัดการไม่ได้ก็ไม่ต้องพึ่งใครแลวครับ
comment34:น่าจะมี โหมด ท่อเงี่ยบ เวลาเข้าเมืองเนอะ......................
comment35:ปกติเป็นลูกค้ามนต์ บุญและที่พวกนี้ไม่ไปร้านมนต์
ส่วนตัวคิดว่าพวกนี้แย่กว่าแว๊นซ์นะ อายุก็มากๆกันแล้วไม่มีวุฒิภาวะเลย
comment35-1:ถ้ามีคงไม่ทำตัวแบบนี้หรอกครับ
comment36:บ้านเราก็อยู่แถวนี้ค่ะ ปัจจุบันข้างบ้านคือนมโจที่มาเปิดใหม่ ดีค่ะเพราะไม่งั้นแถวบ้านเงียบมาก ข้อเสียคือหนูเยอะมากทั้งที่ก่อนหน้านี้คนที่มาเช่าเปิดร้านอาหารหนูก็ไม่เยอะอย่างนี้ เราก็ไม่รู้เขาจัดการอย่างไร(เราก็ไม่ได้เดือนร้อนอะไร) แต่ที่รำคาญเป็นบางครั้งคือพวกมอร์เตอร์ไซด์เสียงเหมือนรถอีแต๋นตามต่างจังหวัด ที่ดังสนั่น (เป็นบางคัน) เราก็ชอบแอบมองรถสวยดี

ส่วนร้านเหลี่ยม ไม่เคยกิน แต่เคยผ่านตอนดึกๆ ทุ่มถึงสี่ทุ่ม โดยประมาณ โต๊ะลงมาตั้งบนถนนค่ะ ไม่ใช่แค่ฟุตบาท ก็ไม่เข้าใจว่าไม่กลัวโดนเฉี่ยวชนหรืออย่างไรทั้งเจ้าของร้านทั้งคนกิน ถนนตรงนั้นแค่สองเลน  คหสต ชอบกินนมมนต์มากกว่าแต่นานๆที ส่วนที่บ้านชอบเจ๊อ้อยตรงซอยโบสถ์พราหมณ์
comment36-1:ใช่ๆ เจ๊อ้อยอร่อยกว่าเยอะ นมก็สดกว่า ร้อนๆ ปล่อยให้เย็นนิดนึงก็ขึ้นไขบางๆบนหน้านม อร่อยมาก

ปล.บ้านแฟนผมอยู่สี่กั๊กเสาชิงช้า เดินไปกินไปบ่อยเลย อิอิ
comment37:เราก็อยู่แถวเสาชิงช้านะ แต่ไม่ได้ใกล้ร้านค้าอ่ะ แต่เคยคิดสงสารคนที่บ้านอยู่แถวนั้นเหมือนกันนะ... ร้านปิดดึก ยังคิดอยู่ว่าคนแถวนั้นหลับลงป่าว 

เรื่องรถจอดเกะกะก็เป็นธรรมดา แต่เรื่องรถซิ่งเสียงดังนี่ไม่ไหวนะ 
ไม่รู้ว่าตำรวจจะมาทำอะไรได้มั่งมั้ย ไม่รู้กลางคืนมีมาดูมั้ย คือเห็นเขียนแต่ใบสั่งดักรถที่มาจอดซื้อขนมปังร้านมนต์อ่ะ (ช่วงวันหยุด ตอนเย็น ๆ อ่ะ ) แต่พอเลยไปหน่อย ด้านหน้า กทม มีภัตตาคารเป็นตึกกระจกสูงเลย จอดรถชนิดซ้อน 2 คัน จนถนนเหลือเลนส์เดียว ทุกวัน !!! ไม่เห็นตำรวจจะทำอะไร ทั้ง ๆ ที่ใกล้ สน มว้ากกก  แต่ก็เป็นช่วงเย็น ๆ ถึงค่ำ
เลยไม่รู้ว่า จขกท จะสามารถพึ่งตำรวจ สน นี้เรื่องเสียงแว๊นน่ารำคานได้รึเปล่าอ่ะนะ


ปล. ขอแอบนอกเรื่องนิดนึงนะคะ...  สิ่งอเมซซิ่ง สำหรับบ้านเราคือ...  ทำไมคนถึงยังไปร้านมนต์เยอะได้ขนาดนี้  คือมันไม่อร่อยเลยอ่ะ !!!  เทียบสมัยปิ้งเตาถ่านตอนที่อยู่ริมคลองไม่ได้เลยซักกะนิด น้ำก็กดตู้เอา สมัยก่อนชงแก้วต่อแก้ว  บ้านเราถึงขั้นเอาเรื่องนี้มา discuss กัน 555
มั่นใจว่าคนที่เข้าร้านไม่ใช่คนแถบนี้(ที่เคยกินสมัย original)  มันคงเป็นอำนาจของ Brand ที่ติดตลาดแล้วซินะ  ไม่อร่อยขนาดไหน / แพงขนาดไหนก็ยังมา
comment37-1:ใช่ค่ะ ถ้าใครที่เคยได้กินขนมปังมนต์เตาถ่านยุคนั้น จะกินมนต์ยุคปัจจุบันไม่ได้เลย
และยิ่งโจกะเหลี่ยมนี่ไม่ต้องพูดถึง คือไม่มีร้านไหนเทียบมนต์สมัยนั้นได้อีกแล้ว พวกเรามันลิ้นเสียนิสัยไปแล้ว 55
ว่าแต่คุณ คห.  นี้ทันมนต์เตาถ่านอายุอานามก็คงไม่น้อยนิ 55 ล้อเล่นค่ะ เราร่วมรุ่นกัน
comment37-2:คุณสองคนร่วมรุ่นมนต์เตาถ่านริมคลอง นั่นยังเด็กๆนะ

ต้นฉบับจริงๆต้องมนต์หัวมุมโน่น ตรงข้ามร้านยาน่ะ ทันป๊ะ (ลองไปถามอาม่าอากงดูก่อนก็ด่ะ) ...ฮ่าๆๆ ...อุ๊บส์ส์
comment37-3:คาราวะท่านผู้อาวุโสค่ะ 55
comment37-4:ก็ไม่ถึงกับแก่หรอกน๊าาาาาาา ฮ่าๆๆ (ยังไม่ยอม อิอิ)
เรื่องเสียงดังรบกวนนี่ การจะร้องเรียนก็เรื่องนึง อยากร้องก็ว่าไป

แต่ระหว่างนี้ก็อยากให้ลองปรับตัวนะ เป็นคนในพื้นที่ไม่ใช่หรอ 
เราก็อยู่เหมือนกันแร่ะ อยู่มาตั้งแต่นู้นนนนน ป.1 วัดมหรรณ์ .... (ดึกๆ เคยได้ยินเสียงยามตีเหล็กบอกเวลาอ่ะป่าว เคลิ้มตื่นทุกชั่วโมงง่ะ)
ชินไปเองเลยล่ะ ก็ต้องอยู่ในพื้นที่นิ่ เสียงรถเมล์ เสียงสามล้อ มอไซค์ เสียงขี้เมาโวยวาย เสียงวัยรุ่นบรรดาตรอกทั้งหลายตีกัน

มันเหมือนเป็นเสียงสเน่ห์ของเมืองในตำนาน กล่อมนอน ...ลองทำใจรับ สู้ๆ ฮ่าๆๆ 
เสียงพวกนี้บางที มันก็เป็นตัวประสาน บอกเรื่องราว เป็นความทรงจำ ที่จะเป็นเรื่องเล่าให้ลูกหลานของ จขกท.ฟังต่อไปในอนาคต โหห....

ตอนนี้เราออกมาซื้อบ้านอยู่เองนอกเมือง มันเงียบๆเหงาๆนะ เงียบซะนอนไม่หลับน่ะ
บ่อยครั้งที่กลับมาบ้านเสาชิงช้า มานอนฟังเสียงที่คุ้นเคยแล้ว กลับหลับสบาย ซะงั้น
เราอยู่ใกล้สี่แยก (ผจญกับเสียงประวัติศาสตร์ตลอด 24 ชม. คงไม่น้อยไปกว่าที่ จขกท.ต้องเจออ่ะนะ)

ก็แค่ความเห็นส่วนตัวนะ ให้กำลังใจ จขกท.หายหงุดหงิดเร็วๆจ้าาา ...
comment37-5:เอาจริงๆผมก็ว่าไม่อร่อยนะ คือพอกินได้ แต่ก็ไม่ได้ขนาดจะต้องไปรถติด แล้วไปเข้าคิวรอกินกันขนาดนั้น
comment37-6:ไปลองกินเพราะอยากรู้ว่ามันอร่อยขนาดถึงคนเยอะเลยเหรอ พอไปลอง มันเป็นไรที่งั้นๆมากเลย สั่งนมร้อน ยังกับน้ำเปล่า ไม่หอมนม จืดชืด ขนาดเติมน้ำตาลแล้วนะครับเนี้ย
comment37-7:ตรงหน้าร้านมนต์คนจอดซื้อแย่มาก ๆ เลย วันนั้นเห็นกับตา ฝนตกหนักมาก ๆ รถติดเป็นแพ เราก็นึกว่าอะไร ที่แท้ มีรถหรูจอดรอคนลงไปซื้อนม จอดนานมาก ๆ นึกว่าไปไม่ได้ ที่ไหนได้ ตัวทำรถติดเลย แถมไม่ใข่แค่คันเดียว ไอ้เราก็ติดฝนรอดูอยู่ว่าหน้าตาเป็นยังไง (แหะ แหะ) ถ้าเป็นคนแก่จะไม่ว่าเล้ย ที่ไหนได้ อาเจ้สาวสวย คนขับก็นะ วนมาอีกรอบก็ได้ ทำรถติดยาวเหยียดเลยเสาชิงช้าไปอีก รถมงรถเมล์กดแตรยังไม่สนใจเล้ยยย แย่มาก ๆ
comment38:ล่าสุด คนแว้น โดนปรับคันล่ะ 500 ไปและครับ ไม่กี่ ชม ก่อนหน้านี้ ใครแว้น ลากรอบก็รับผลกรรมไปครับ .... ตามนั้น ไม่เถียง รอบใน. กทม  ควรขี่ แบบ นึกถึงใจเขาใจเรานิด ว่าถ้าพ่อแม่ ญาติเราจะนอน  4 ทุ่ม - ตี 1 มีคนมาลากรอบ หน้าบ้านคุณ ๆ กะคงไม่ชอบ แต่ กลุ่มผม นั่งแถวนั้น กะมี เตือนๆกันน่ะครับ ก็ไม่มีปัญหา. ส่วนหน้า ร้านเหลี่ยมบอกเลย ไม่ไปครับ มีดีที่จอด มาอวดรถ เบ่ง  กัน ลากรอบ ใครไปกะไปครับ อร่อยใหม กะไม่ พนักงาน พม่า ก็ ชักสีหน้า ..... ขออยู่ร้านเล็กๆ ดูพวก ควายๆ ลากท่อ เข้าเหลี่ยมดีกว่าครับ ..... อย่าโกดนะครับ  ผมกะกลุ่ม bigbike เล็กๆ กลุ่มนึง ที่ชอบ นั่งกินชาวุ้นป๊อป แถวนั้น
comment38-1:พนักงานนี่จริงเลย ชักสีหน้า กวนบาทา มากินนมจ่ายตังค่านมขนมปังแต่เหมือนมาขอมันกินเลยไม่อยากไปอีกละ
comment39:ร้านเหลี่ยมเคยไปกินแล้วไม่อร่อยอ่ะ เราไปกินช่วง 2-3 ทุ่ม นั่งสักพักมีบิ๊กไบค์มาตรึมเลย พวกนั้นหลายคนก็นั่งมองโต๊ะเรา (ญ ล้วน 4 คน มีสวยจัดนุ่งสั้นอยู่คนนึง)
ไม่ชอบแววตาแบบนั้น นั่งไม่เป็นสุขเลยต้องชวนกันกลับ
ถึงจะขี่บิ๊กไบค์ แต่ดูท่าทางแล้วก็ไม่ต่างจากพวกแว้นซ์เลย
comment39-1:มันเป็นแว๊นมีตังเท่านั้นแหละครับพฤติกรรมใกล้เคียงกันแต่ต่างที่อาจเส้นใหญ่กว่า+มีตังเท่านั้นแหละ
comment40:ผมก็ไปกินอยู่หลายครั้ง บอกเลยครับว่าผมไม่รู้จักร้านนมอะไรหรอก เพื่อนพาไปก็ไป ที่ไปกินเพื่อนั่งคุยมากกว่า อละที่ไปเหลี่ยมก็เจอจริงๆครับ นั่งทีไร มีได้ยินเสียงรถเครื่องลั่นบ้านไม่ต่ำกว่า2คันแน่นอน ทุกวันนี้ถ้ามีโอกาสไปก็จะไปนั่งที่โจ มากกว่าครับ บอกตรงๆ รำคาญมากเวลานั่งคุยดีๆ แล้วมีรถเสียงดังๆวิ่งผ่าน คุยไม่รู้เรื่องเลย
comment41:ผมก็ขับคันใหญ่นะแต่ผมใช้ท่อเดิม เห็นใจคนละแวกนั้น เพราะแถวบ้านก็มีฮาเลย์อยู่คันชอบเบิ้ลเสียงดังๆเวลามันจะเข้าบ้านแล้วมาทีตี2-ตี3 ไม่เข้าใจเหมือนกันว่าเบิ้ลทำไม
comment42:ปกติเข้าไปหาของกินในเมือง ชอบเอาคันนี้ไป
comment43:ร้านโจนี่เรากินตั้งแต่สมัยเค้าเพิ่งเปิดไม่กี่วันแรกๆยังเป็นรถเข็นอยู่เลย เจ้าของร้านนิสัยดีนะ
comment44:แวะไปร้านพระนครนมสดประตูผีได้นะครับ ร้านเพื่อนเก่าผม คนไม่ค่อยเยอะ หน้าไม่งอ รอไม่นาน
comment45:ร้านนี้เคยไปครั้งนึง ไม่อร่อย เลยเลิก
comment46:ถามจริง ๆ ทั้งเหลี่ยม มนต์ โจ นี่มันอร่อยสักร้านไหน
เราอยู่พระราม 3 นึกอยากกินนมปั่น ขนมปังปิ้ง แบบนึกถึงตอนเรียนมหาลัย
ไม่ได้กินนาน Serch google ได้ความว่าร้านอร่อย เทพ ๆ คือ 3 ร้านนี้
ว่าแล้วก็ถ่อสังขาร มา เปิดด้วยมนต์ก่อนเลย ไม่ได้รู้สึกถึงความอร่อยเลยแม้แต่น้อย
เฮ้ยไม่ได้ วันหลังมาลอง นมโจสิ ว่าไง ร้านปิด เลยไปหน่อย เหลี่ยมเปิดอยู่ลองเหลี่ยมละกัน
รสชาดแย่ขนาด แหลกไม่ได้กันเลยทีเดียว ทั้งนมทั้งขนมปัง
ปิดท้ายด้วยนมโจ เฉย ๆธรรมดา นมพอโอเค ขนมปังปิ้งนี่ก็ไม่ผ่าน

นึกถึงมหาลัยตอนที่เรียน ถูกก็ถูก อร่อยกว่านี้เยอะเล้ย
comment47:ตั้งโต๊ะบนทางเท้า ถนน เขตไม่สนใจอะไรเลยหรือ
comment47-1:สนใจไปเก็บตังค์มั้ง

อุ๊บส์ แมวพิมพ์
comment47-2:เค้าอาจจะจ่ายค่าเช่าแล้วหรือเปล่าครับ
comment48:ส่วนตัวเราก็ไม่ชอบค่ะ พวกท่อดัง เบิ้นเครื่อง
บอกตรงๆ อยู่กลุ่มเดียวกันยังไม่อยากจะไปไหนด้วย
พวกนี้เป็นพวกแว้นอัพเกรดอย่างที่เค้าเรียกกันแหละค่ะ

เรื่องแบบนี้อยู่ที่จิตสำนึกล้วนๆ 
บางทีเค้าก็คิดแค่ว่า... ความชอบส่วนบุคคล เงินก็เงินตู
จนไม่ได้คิดถึงส่วนรวม คนแบบนี้ไม่รู้ว่าจะเรียกว่าอะไร

ปล. ไม่เข้าใจอีกอย่าง ทำไมบิคไบค์บางกลุ่ม
ต้องไปอยากฟังเสียงท่อ เบิ้นเครื่องโชว์อะไรกันตรงนั้น
ไปมาครั้งเดียว.. และไม่ไปอีกเลยค่ะร้านนี้
comment49:คนที่ไปบางทีไม่ได้ติดใจในรสชาตขนมปัง
แต่ติดใจในบรรยากาศในการกินขนมปัง

เหมือนกับแมคบางสาขา อื้อหือ วิวทะลัก
comment50:สงสัยอย่างพวกขี่มอไซค์คันใหญ่เสียงท่อดัง คุณระดับการได้ยินระดับไหนหรือถึงไม่รู้ว่าเสียงมันรบกวนคนอื่นได้
ยิ่งมากันเป็นกลุ่มคิดดูเสียงมันดังขนาดไหน เคยคิดไหมว่าสร้างความเดือดร้อนให้คนอื่น
แล้วขี่รถมากันดึกดื่นเข้ามาในที่ชุมชน 

...คิดมั้ยเนี่ย... ได้คิดถึงผลกระทบอะไรกับใครสักนิดไหม
ทำไมต้องรอให้คนก่นด่า ...
comment51:สามีเราก็ขับบิ๊กไบค์ ตั้งกลุ่มของตัวเอง เมืองที่เราอยู่รถบิ๊กไบค์เยอะมาก เพราะภูเขาเยอะเป็นร้อยๆลูกขับกันมันเลยล่ะ จะมีชุมนุมบิ๊กไบค์กันบ่อยเป็นร้อยเป็นพันคัน เป็นวันที่อนุญาตให้เบิ้ลได้เพราะถือเป็นสีสันของเมือง พวกฝรั่งมุงก็จะมาปรบมือถ่ายวีดิโอเย้วๆกัน  ถ้าเป็นวันปกติมาเบิ้ลเครื่องรบกวนคนอื่น  คนที่ได้รับความเดือดร้อนโทรแจ้งตำรวจได้  โดนปรับเงินเยอะเลยล่ะค่ะ  ถ้าดื้อมึนก็ยกรถไปโรงพักเป็นคดีความไปอีก  อย่างถ้าจะมิตติ้งกัน ร้านที่พวกเขาจะเข้าส่วนใหญ่จะเป็นร้านที่ยอมให้รถบิ๊กไบค์ใช้บริการ โดยที่ชาวบ้านรอบข้างก็ยอม  เพราะถ้าส่งเสียงดังรบกวน คนในชุมชนสามารถแจ้งความ และร้านอาจถูกปรับหรือปิดให้บริการได้

แต่อย่างว่านะคะ  บางทีคนที่ถือกฏหมายเมืองไทยก็มองไม่เห็นความสำคัญในเรื่องนี้  มองว่าเป็นเรื่องเล็กนิดเดียว(ไม่เหมือนเหนี่ยวไก่เนอะ เรื่องใหญ่มากกกก )  จิตสาธารณะของคนก็สูงต่ำไม่เท่ากันอีก  แทนที่รบกวนคนอื่นแล้วจะรู้สึกผิดดันเบ่งใส่ นิสัยโลกที่3จริงๆ
comment51-1:กลางวันหรือกลางคืนครับ
comment52:มีปากก็เดินไปบอกเขาสิครับ บอกเขาดีๆเขาไม่ทำร้ายคุณหรอก ถ้าคุณไม่ไปกร่างใส่เขา
comment52-1:แถวบ้านผม เคยมีแบบนี้ครับ เดินไปบอกดีๆพูดดีๆ พวกแวนซ์มันไม่พอใจเกือบจะโดนไล่กระทืบเอา สานะการณ์คนเยอะแบบนี้ใครจะกล้าเสี่ยงครับ
comment52-2:เรื่องแบบนี้ถ้าถึงขั้นต้องให้เดินไปบอก แปลว่าจิตสำนึกพิการแล้วค่ะ
คุณอย่าคิดว่าใครๆที่คุณเที่ยวไปท้าทายเค้าจะไม่กล้า เพียงแต่เค้าคิดว่าถ้ารู้ว่ามอไซค์ตัวเองท่อเสียงดังแล้วยังปล่อยรอคนมาเตือนก่อน
แปลว่าคนนั้นตั้งใจจะมีเรื่อง ไม่ใช่คนที่มีสำนึกปกติ จึงไม่ควรไปต่อกรกับคนไม่มีสติเพราะยังไงเค้าก็ผิดอยู่ดีต้องให้กฎหมายจัดการ
 (หรือบางทีคุณอาจจะแจคพอตเจอคนจริงเข้าให้)
comment52-3:สรุปว่าใครกันแน่กร่าง?!?

แล้วพูดแบบนี้ไม่กลัวเจอของจริงบ้างหรอ
แบบ เดินเข้าไปแล้ว.......ทีเดียว ไม่ต้องพูดอะไรมากให้เสียเวลา
comment52-4:นี่ไงเริ่มกร่างแล้ว ... ยังไม่รู้ตัวอีก

จิตสำนึกและมารยาทพื้นฐานความเกรงใจคนอื่นต้องมีคนบอกก่อนหรือ

คิดเองไม่เป็นหรือ
comment52-5:ก็แล้วไงล่ะครับ? 
จิตสำนึกพิการ
ไม่มีความเกรงใจ
อยากด่าอะไรก็ด่าไปเหอะ
ได้ด่าแล้วสบายใจนอนหลับฝันดีแล้วสินะครับ


บ้านพวกคุณไม่ได้อยู่แถวนั้น ไม่ได้เดือดร้อนเหมือน จขกท พวกคุณจะพูดอะไรก็ได้ ผมแค่แนะนำวิธีแก้ปัญหาที่ใช้ได้จริง แต่ถ้าคุณบอกให้รอเจ้าหน้าที่ รอกฎหมายจัดการ คุณก็รอต่อไปละกันครับ ไม่รู้เมื่อไหร่ถึงจะจัดการให้คุณ 
แล้วก็หยุดมโนนะครับ คนปกติเดินไปพูดดีๆด้วยไม่มีใครเขาต่อยคุณหรอกครับ อ้อ ที่ผมบอกให้คุยด้วยเนี่ย หมายถึงคุยกะร้านเหลี่ยมนะครับ ไม่ใช่คุยกะลูกค้าเหลี่ยม ลูกค้ามาแล้วก็ไป แต่เหลี่ยมอยู่ตรงนั้นไม่ไปไหน ไปคุยกะเหลี่ยมๆคงไม่ตีหัวคุณหรอกนะครับ

ไร้สมองแก้ปัญหากันไม่เป็นก็เดือดร้อนกันต่อไป ละก็มาระบายในพันทิปต่อไปนะครับ
comment52-6:เก๋าแท้ 


ในบอร์ดน่ะ
comment52-7:ตอนแรกก็สงสัยว่าที่พูดนี่หมายถึงใคร เจ้าของร้าน หรือมอเตอร์ไซค์
พอเข้าไปอ่านประวัติการตอบกระทู้ของคุณถึงรู้ว่าหมายถึงมอเตอร์ไซค์แน่เพราะมีหลายกระทู้ที่คุณท้าทายคนที่เขาบ่นในบอร์ดให้เดินไปบอกกับคนขับมอเตอร์ไซค์เอง ในลักษณะเดียวกันกับความเห็นนี้ เลยอยากจะเตือนคุณ  ว่าอย่าคิดว่าเขาจะไม่กล้า  ถ้าวันไหนที่คุณเจอคนที่เค้าเข้ามาทวงสิทธิที่พึงจะมีของเค้าจากคุณ และบังเอิญเป็นคนจริง คุณอาจจะไม่มีโอกาสแม้แต่ได้เอ่ยปากขอโทษเลยด้วยซ้ำ ส่วนเรื่องสามัญสำนึก คงไม่ต้องอธิบายซ้ำอีกนะคะ
comment52-8:เรื่องท่อดังเนี่ย
มันต้องกระโหลกหนาปัญญาควายตั้งแต่ไปเปลี่ยนท่อแล้ว
เพราะท่อโรงงาน มันจะดังเกินมาตรฐานไม่ได้อยู่แล้ว
แค่นี้คิดไม่ได้ ยังต้องให้เดินไปบอก มันจะยอมเปลี่ยนท่อกลับมาเบาๆมั้ย
comment53:เปลี่ยนชื่อเป็นร้าน แวนซ์นมสด เลยดีกว่าเนอะ
comment54:เมื่อหลายเดือนก่อน ผมจะเป็นลูกค้าประจำของร้านที่ขายบะหมี่เกี้ยวกุ้งที่ขายอยู่ตรงหัวมุมถนนใกล้ร้านเหลี่ยม มองเห็นความมักง่ายและความเห็นแก่ตัวของร้านเหลี่ยมบ่อยๆมีการนำโต๊ะมาวางบนถนนหน้าร้านทำให้รถที่วิ่งสวนทางกันลำบากทำเหมือนถนนนี้ข้าเป็นเจ้าของใครจะเดือดร้อนช่างหัวมัน ไอ้ร้านค้าที่เห็นแกตัวประเภทนี้ผมขอสาปส่งเลย ยึดที่บนฟุตบาทบนทางเท้ายังไม่พอยังไหลลงมาบนถนนอีก  ใครเดินไม่ได้ก็ช่างหัวมัน  อยากให้ คสช.ไปจัดระเบียบบ้าง.
comment55:เคยไปสองครั้งรสชาติไม่ไหว เวลาไปนั้งเล่นลานคนเมืองเลยอาศัย7-11 เอาเดินไปซื้อนม กับขนมปัง มานั้งกิน ก็ได้ ประหยัดกว่าล้อมวงกินกันเลย
comment56:ยังไงก็ขอให้จบสวยๆทั้งสองฝ่ายนะครับ 
เพราะบิ๊กไบค์ก็คือบิ๊กไบค์ ซึ่งแน่นอนเสียงมันดังกว่าเวฟ   แต่จะขับยังไงให้เดือดร้อนคนอื่นน้อยที่สุด ก็ขึ้นอยู่กับจิตสำนึกของแต่ละบุคคลแล้วล่ะครับ แต่บางความเห็น ก็พูดซะไม่เหลือดีเลย คุณไปได้ยินมาจากติ่งบิ๊กไบค์ตามเฟซบุครึปล่าวครับ ซึ่งบางคนที่ด่าหยาบๆคายๆไม่รู้ขับบิ๊กไบค์จริงๆรึปล่าว แล้วทัศนคติที่คุณบอกว่า รถกูเงินกูจะขับยังไงก็ได้ คุณไปถามใครมาหรอครับ  แน่นอนครับไม่มีใคร ซื้อรถคันหลายแสน บางคันเป็นล้าน มาเพื่อให้คนด่าว่ากร่าง ว่าถ่อย ว่าแว๊นซ์ ว่าก๊อย อย่างนั้นอย่างนี้  

[Spoil] คลิกเพื่อดูข้อความที่ซ่อนไว้ ดู ตปท. ขับกันนะครับมีทุกรูปแบบ ของไทยยังเบบี๋ เปิดโลกให้กว้างไว้ครับดูให้รู้ แต่บางอย่างก็ไม่ควรนำมาใช้ ถ้าเจอแบบนี้ทุกวันคงหงุดหงิดแย่    
https://www.youtube.com/watch?v=IOcUfnsfjio
comment56-1:ซื้อรถมาเป็นแสนเป็นล้านไม่ได้อยากให้ใครว่าเป็นแว้นซ์ ก็อย่าทำตัวเป็นแว้นซ์

เรื่องที่เมืองนอกมันทำเลวๆ แล้วบอกว่าในไทยยังเบบี้ ไม่สมควรที่คนไทยจะบ่นน่ะ ใช้อะไรคิด ตรรกะป่วยมาก
comment56-2:สิ่งที่มาจากจากต่างประเทศไม่ใช่สิ่งที่ดีงามทั้งหมด จำเป็นมั้ยที่เราต้องไปเปิดรับสิ่งที่ไม่ดีแบบนั้น การเปิดโลกกว้างคือการไปเปิดรับสิ่งต่างๆโดยที่ไม่กลั่นกรองดังที่คุณกล่าว มันคงเป็นสิ่งที่แคบมากในจิตใจของคุณ

ต่างประเทศไม่ใช่สิ่งที่เลิศเลอซะทุกสิ่งหรอกคุณ หลายๆอย่างเราเราก็ก้าวหน้าและมีดีกว่าเค้ามากนักเพียงแต่เราไม่รู้
comment56-3:ถ้าทำตัวดี มีมารยาท ใครที่ไหนเขาจะมาว่าล่ะคะ

--- แก้ไข ตัวสะกด ---
comment56-4:ใช่ครับถ้าขับดีๆก็ไม่มีใครบ่น
comment57:โดนเหมือน จขกท ค่ะ แต่ของเราคนละที่ พอดีเราย้ายมาอยู่แถวตลาดนัดสวนรถไฟ
มาดูที่พักใหม่ตอนกลางวัน วันธรรมดา ก็เงียบดีนะค่ะ แต่พอมาอยู่จริงๆ ตอนกลางคืนเสียงดังมาก
ยิ่งเสาร์-อาทิตย์ถึงขั้นไม่ได้หลับได้นอนค่ะ ทั้งๆที่อยู่ไกลหันพอสมควรนะค่ะ ตอนแรกก็คิดว่า
เป็นร้านอาหารแถวที่พัก ปรากฎว่าไม่ใช่ มันดังมาจากร้านในสวนรถไฟ ทุกวันนี้ก็ทนๆไปก่อน
รอซื้อบ้านค่อยย้ายอ่ะค่ะ
comment58:ตอนผมไปคนน้อยไม่กี่โต๊ะ แต่รสชาดไม่ไหวครับ ไม่ผ่าน
comment59:เข้ามาแจ้งความคืบหน้าหลังจากที่ได้ตั้งกระทู้นี้ไป เมื่อคืนวันพฤหัส หลังจากนั้นในช่วง 2 ทุ่มวันต่อมา ก็เห็นว่ามีตำรวจจาก สน สำราญราษฎร์ มาแวะเวียนอยู่ที่ หน้าร้านเหลี่ยมนมสดอยู่หลายคน ก็ได้แวบๆออกจากบ้านเดินไปดู 2-3 ครั้ง และยังเห็นคุณตำรวจอยู่ตลอด และหลังจากคืนวันที่ตั้งกระทู้ไปเห็นบิ๊กไบค์ยังมีมาจอดอยู่บริเวณร้านนี้บ้างประปราย ไม่หนาแน่นมากเหมือนก่อนหน้านี้ และก็ไม่ได้ยินเสียงมอเตอร์ไซค์เครื่องดังๆในยามค่ำคืนอีกเลย ตั้งแต่วันนั้น  ส่วนเรื่องการตั้งโต๊ะล้ำเข้ามาบนถนนหน้าร้านที่เสี่ยงต่ออุบัติเหตุ ยังเห็นอยู่บ้างในวันแรก แต่วันนี้จะไปสำรวจและแจ้งความคืบหน้าให้ทราบอีกทีค่ะ ก็ต้องขอขอบคุณ เจ้าหน้าที่ตำรวจ สน.สำราญราษฎร์ทุกท่านที่ไม่ได้ละเลยหน้าที่การรักษาความสงบสุขให้แก่พื้นที่ และต้องขอขอบคุณชาวพันทิพ และ Biker ทุกท่านที่เข้าใจและให้ความร่วมมือด้วยค่ะ
comment60:ไม่อร่อยเลย กินครั้งเดียวจอด
comment61:รอดูเดี๋ยวมีร้านแหลมนมสด มาเปิด
comment62:จากสามร้านนี้ ผมกินที่เหลี่ยมครับ เพราะจะออกไปกินตอนดึก ซึ่งอีก 2 ร้านมักจะปิดไปแล้ว และที่เหลี่ยมได้เปรียบตรงที่จอดรถง่ายด้วยนี่ล่ะ
comment63:เพิ่งไปทานมาคะเมื่อ2อาทิตย์ที่แล้ว 
ตอนประมาณสี่ทุ่ม 
หนวกหูมากกก ยังบ่นกับแฟนเลยว่าถ้าเราอยู่บ้านแถวนี้คงประสาทเสียคะ 
เรื่องของรสชาตินี่ก็ธรรมดาคะ
comment64:อีกหน่อยเเถวนั้นจะกลายเป็นร้านเหล้ามั้ยนะ
comment65:ไปกินบ่อยทั้งโจทั้งเหลี่ยม หน้าร้านเหลี่ยมนี่เจอทุกครั้ง แต่ก็เห็นจอดเรียบร้อยดี เราว่าร้านเหลี่ยมควรเลิกตั้งโต๊ะริมถนน น่าจะช่วยลดปัญหาไปได้บ้าง ให้คนเข้าไปนั่งในร้านกันให้หมด เพราะตั้งริมถนนคือคนก็อาศัยว่าง่าย จอดแล้วลงมานั่งเลย
comment66:เคยไปกินเหลี่ยมค่ะ แต่พนง.ที่ร้านบริการห่วยมากเลยไม่ไปกินอีก ลูกค้ามาในร้าน เค้าก็ไม่สนใจมารับออเดอร์จนต้องเรียก และมาแบบทำหน้าทำตาไม่ค่อยดี เลยไปกินร้านอื่นดีกว่า
comment67:เป็นการพิสูจน์ทฤษฎี "ร้านอาหารทำเลสำคัญกว่ารสชาติ" ได้ดีจริงๆ
comment68:เรื่องตั้งโต๊ะโทรไปที่เทศกิจเลยค่ะรับรองมาแน่ เรื่องจอดรถร้องจราจร ถ้าไม่ได้เรื่องก็โทรไปที่ทำเนียบค่ะ มีจุดให้บริการร้องเรียน ได้ผลดีนะค่ะ ช่วงนี้ข้าราชการทำงานเอาใจนายกันน่าดู ร้านนี้เจ้าของร้านไม่ได้เรื่อง พาให้ลูกน้องพม่าบริการห่วยกันทั้งร้าน ขายของก็หน้างอกันสุดๆ ไม่มีไรอร่อยซักอย่าง ทนไปสองครั้งตอนนี้ลาขาด
comment68-1:เรื่องพฤติกรรมพนักงานของร้านนี้ เป็นทั้งร้านไก่ย่างกับร้านนม เข้าใจว่าเป็นพนักงานชุดเดียวกัน 
เห็นด้วยว่าสาเหตุคือเจ้าของร้านไม่ใส่ใจอบรมพนักงาน
เคยไปกินที่ร้านส้มตำไก่ย่างมีอยู่ครั้งนึง นั่งใกล้กับโต๊ะ cashier มาก ซึ่งเจ้าของร้านผู้หญิงนั่งอยู่ 
เค้ากำลังเม้าท์เรื่องละครกันกับลูกจ้าง2-3 คน คุยอะไรกันสัพเพเหระ เราก็เรียกสั่งอาหาร 
ไม่สนใจทั้งลูกจ้างทั้งเจ้าของนั่งเม้าท์กันไป รับออเดอร์ไปแล้วคือขนมจีนเปล่าๆแค่จานเดียวยังนานมาก ต้องตามอีก 3-4 ครั้ง กว่าจะได้ 
ส่วนสายตาที่ลูกจ้างมองลูกค้าก็ประมาณว่า ขัดความสุขเค้าจะเม้าท์
นี่คือไม่แปลกใจว่าทำไม ร้านเหลี่ยม พนักงานจึงเป็นแบบนั้น

อยากให้เค้าไปดูงานกับร้านส้มตำเจ้ปุ่นวังบูรพาค่ะ ทั้งอร่อยทั้งบริการดี อาหารมาเร็วด้วย คนแน่นทั้งวัน
เห็นเจ้าของร้านเค้านั่งกำกับลูกน้องตลอด ช้าหรือไม่ใส่ใจลูกค้า หรือรับออเดอร์ผิด ก็โดนว่าเลย ไม่มีนั่งเม้าท์มอยกัน
ลูกน้องทำผิดเจ้าของเดินมาขอโทษลูกค้า บางครั้งก็เสริฟเองเลย 
เวลาอยากกินส้มตำก็จะไปร้านนั้น ทั้งๆที่รสชาติส้มตำร้านนี้ก็ไม่ได้แย่นะ 
แต่ยอมไปไกลอีกหน่อย เพราะได้ความรู้สึกดีที่กว่า
comment69:ลองที่ศูนย์รับแจ้งทุกข์ กรุงเทพมหานคร /ศูนย์กทม.1555 
ในเฟซบุ๊คค่ะ[Spoil] คลิกเพื่อดูข้อความที่ซ่อนไว้https://www.facebook.com/pages/%E0%B8%A8%E0%B8%B9%E0%B8%99%E0%B8%A2%E0%B9%8C%E0%B8%A3%E0%B8%B1%E0%B8%9A%E0%B9%81%E0%B8%88%E0%B9%89%E0%B8%87%E0%B8%97%E0%B8%B8%E0%B8%81%E0%B8%82%E0%B9%8C-%E0%B8%81%E0%B8%A3%E0%B8%B8%E0%B8%87%E0%B9%80%E0%B8%97%E0%B8%9E%E0%B8%A1%E0%B8%AB%E0%B8%B2%E0%B8%99%E0%B8%84%E0%B8%A3-%E0%B8%A8%E0%B8%B9%E0%B8%99%E0%B8%A2%E0%B9%8C%E0%B8%81%E0%B8%97%E0%B8%A11555/266260800200954?fref=ts
comment70:ทำไมเราอ่านกระทู้นี้แล้ว หิว...
comment71:เมื่อวานผ่านแถวนั้น ผมว่าดีขึ้นเยอะนะครับ ถึงแม้รถจะมีมากหน่อย
comment72:เคยไปนั่งร้านนี้ครั้งเดียว  เห็นอย่างที่ จขกท ลงโพส

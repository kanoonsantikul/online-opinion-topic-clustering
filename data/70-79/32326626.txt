title:ระวังพวกมิจฉาชีพในโรงภาพยนต์
comment:ผมมีเรื่องจะเล่าครับ ตอนแรกผมคิดว่าจะไม่เล่าแล้ว เพราะภรรยารู้สึกหวาดกลัวผวากับเรื่องราวนี้มาก ...จนถึงทุกวันนี้ เมื่อพูดถึงเรื่องนี้ เธอจะเครียดทันที และตำหนิผมเป็นประจำ.........อยู่ๆ ผมก็รู้สึกว่า ทุกวันนี้สังคมมันเลวทราม เสื่อมโทรมขึ้นเรื่อยๆ จากข่าวที่ปรากฏขึ้น เช่น ข่าวน้องแก้มถูกฆ่าข่มขืน ข่าวขับรถปาดหน้าแล้วชักปืนมายิง เป็นต้น จนผมคิดว่าต้องเอาเรื่องนี้มาตีแผ่พฤติกรรมของคนชั่วให้สังคมได้รับรู้และป้องกันแก้ไขร่วมกันครับ...
ผมขอแท็ก ชานเรือน » การสอนลูก เพราะอยากให้ท่านๆ ที่มีลูกหรือบุตรหลาน ได้อบรมบ่มเพาะความดีแก่ลูกๆ ของท่าน อย่าได้มีพฤติกรรมแบบนี้.....มาบุญครอง » สมาร์ทโฟน เพราะเป็นเรื่องเกี่ยวกับมือถือของยี่ห้อโนเกียร์ ราคาน่าจะประมาณ 5-6 พัน บาท ควรที่จะเก็บรักษาให้ดี .....ศาลาประชาคม » ปัญหาสังคม เพราะคิดว่า ถ้าปล่อยไว้ สังคมแบบนี้ คงจะมีคดีฆ่ากันตายแน่ๆ กับเรื่องของคนที่คิดดีคิดช่วยเหลือและเพียงหวังจะรักษามาตรฐานความถูกต้องของสังคม .....เฉลิมไทย » โรงภาพยนตร์  » Major Cineplex เพราะเรื่องเกิดที่โรงภาพยนตร์ มีคนเห็นเยอะแยะ ได้แต่เหลือบมอง ธุระไม่ใช่...ไม่คิดจะช่วย แม้กระทั่งขอร้อง ขอ...ขอ ...ขอเถอะ...ก็ไม่มีจริงๆ แม้กระทั่ง รปภ. ก็ช่วยอะไรไม่ได้เลย  เรื่องมีอยู่ว่า.....

ผมมีอาชีพค้าขาย กว่าจะปิดร้านก็ราวๆ 3 ทุ่มโดยประมาณ ซึ่งเวลาพักผ่อนของผมกับภรรยาก็คือ การได้ไปชมภาพยนตร์ในรอบดึกหลังจากปิดร้านเรียบร้อยแล้ว ปกติผมกับภรรยาก็จะจองตั๋วผ่านระบบออนไลน์ รอบหนังที่ดูก็ประมาณ 3 ทุ่มครึ่ง ราวๆ นั้นครับ ส่วนสถานที่ก็เป็นโรงภาพยนต์เมเจอร์ ซีนีเพล็ก ห้างแฟชั่น ไอร์แลนด์ (ขอระบุชื่อห้างนะครับ เพราะคิดว่าทางห้างควรให้ความสำคัญกับเรื่องราวแบบนี้) วันนั้นก็ไปดูหนังเช่นปกติทุกครั้งครับ ไม่คิดว่าจะเกิดเรื่องต่อไปนี้กับเรา......

วันนั้นพอดูหนังจบ ปกติผมกับภรรยาก็จะลุกเดินออกไปพร้อมกัน แต่วันนั้นภรรยาดึงตัวผมไว้ ไม่ให้ผมลุก พร้อมกับบอกผมว่า "นั่งรอแป๊บนึง เงียบๆ ไว้" .....ผมเริ่มสงสัย และคะยั้นคะยอให้เธอบอกเหตุผลที่เธอบอกให้ผมนั่งต่อไป จนเธอรำคาญ เธอก็เลยบอกว่า เมื่อกี้ตอนที่เธอดูภาพยนตร์ เธอเห็นแสงแว๊บๆ ที่พื้นใต้เบาะเก้าอีข้างหน้า ซึ่งเธอบอกว่า รอให้คนออกไปหมดก่อน ค่อยหยิบเอาไปแจ้ง รปภ. ด้วยความที่ผมซื่อ บริสุทธิ์ใจ ผมก็เลยโน้มตัวไปหยิบ ปรากฎว่าเป็นโทรศัพท์ยี่ห้อโนเกียร์ สมาร์โฟน หน้ากากสีเหลือง และผมก็หันไปบอกเธอว่า “ไป...เอาไปแจ้ง รปภ.เลย รอทำไม...ลุกไปเถอะ..”... พอสิ้นคำพูด......ก็มีผู้หญิงคนหนึ่งที่ยังรอจังหวะที่จะเดินออกจากโรงหนัง เนื่องจากคนทยอยออกไปอย่างช้าๆ (เธอหน้าตาดี แต่งตัวเหมือนเด็กแว้น ขาสั้น สายเดี่ยว อายุไม่น่าเกิน 18 ปีครับ) ตะโกนมาหาผมและบอกว่า "โทรศัพท์ของหนูค่ะ มันตกลงไป ขอคืนค่ะ" ด้วยความที่ผมไม่คิดอะไร ผมจึงยื่นให้เธอ โดยไม่ได้คิดอะไรเลยจริงๆ....จนกระทั่งภรรยาผมเริ่มสงสัยว่า ตำแหน่งที่เธอนั่งกับตำแหน่งที่มือถือตกอยู่นั้น มันไกลกันมาก ไม่น่าจะใช่ของเธอ .... ภรรยาผมก็เริ่มต่อว่าผมว่า "ทำไมให้ของ (โทรศัพท์) เขาไป ใช่ของเค้าจริงหรือเปล่า? ที่บอกให้เงียบๆ ไว้ เพราะมันอาจจะเป็นโทรศัพท์ของคนที่ทำตกไว้ในรอบหนังที่ผ่านมาก็ได้ ทำไมไม่รอให้คนเดินออกไปหมดก่อน แล้วค่อยเอาโทรศัพท์ไปแจ้ง รปภ. แล้วค่อยโทรหาเบอร์ที่เมมไว้ในเครื่องเขาแทน..."......

ผมเริ่มคิดและเกิดความสงสัยในตัวของผู้หญิงคนที่เอามือถือไป ผมจึงวิ่งไปดักหน้าผู้หญิงคนนั้นไว้ พร้อมกับบอกเธอว่า ผมขอพิสูจน์โทรศัพท์ว่าเป็นของเธอจริงไหม๊ โดยให้เธอบอกหมายเลขโทรศัพท์เครื่องนั้น เธอบ่ายเบี่ยงบอกว่าทำไมเหรอ ...สรุปเธอไม่ให้หมายเลข...ทำให้ผมเชื่อในสัญชาตญานว่าเธอไม่น่าจะใช่เจ้าของมือถือเครื่องนั้น.... ผมเริ่มเจรจาขอดูโทรศัพท์เครื่องดังกล่าวและขู่สารพัดที่จะทำได้ .....จนสุดท้าย เธอก็เอาโทรศัพท์ยื่นให้ผม ...แต่ขอโทษ...มันเป็นมือถือสมาร์ทโฟน ยี่ห้อ Sumsung หน้ากากโทรศัพท์สีฟ้า .....บอกว่า “นี่ไง โทรศัพท์ ที่ผมเก็บได้ เบอร์โทรศัพท์ xxxxxxxxxx”  เธอก็บอกผม ทั้งๆ ที่เมื่อสักครู่เธอปฏิเสธผมตลอด .......(โทรศัพท์ที่ผมยื่นให้คือ ยี่ห้อโนเกียร์ หน้ากากสีเหลือง) ...อย่างนี้เจตนาชัดเจนที่จะขโมย...สรุปแล้วมันไม่ใช่คนดีแน่นอน ให้ตายเถอะ.....

เรื่องชักจะบานปลายครับ เมื่อเพื่อนชายของเธออีก 2-3 คน เดินปรี่เข้ามาหาผม บอกว่า "จะทำอะไร ลวนลามผู้หญิงหรือว่ะ ไอ้...." พร้อมกับทำท่าจะชกหน้าผม ภรรยาผมจึงดึงตัวผมออกมา พร้อมขอโทษอี....และสัตว์นรก 3 ตัว ....ผมคิดว่า คนที่เห็นและอยู่ในเหตุการณ์ครั้งนั้น ได้แก่ คนที่มาดูภาพยนตร์ ชาย-หญิง นับได้ราวๆ 10-15 คู่ และพวกช่างที่มาจัดเตรียมบูธต่างๆ (ตอนนั้น ผมไม่เห็นพนักงานโรงภาพยนตร์สักคน) น่าจะช่วยสกัดกั้นนักลวงโลกหรือมิจฉาชีพในคราบคนดูภาพยนตร์นี้ได้ ผมจะร้องตะโกนเสียงดังมากๆ (ตะเบ็งเสียง) ......ขอให้คนที่อยู่ตรงนั้นเข้ามาช่วยเป็นพยานและจับขโมย เล่าเหตุการณ์ให้คนที่ยืนอยู่ตรงนั้นฟัง จนเหนื่อยและท้อใจมากๆ เพราะไม่มีใครเลยสักคน....ไม่มีสักคนจริงๆ ไม่มีแม้กระทั่งจะถามเรื่องราว เดินดูดน้ำ เดินเกี่ยวแขน หรือแสดงน้ำใจเข้ามาช่วยเหลือ......ไม่มี...ไม่มีจริงๆ ....จนภรรยาผมร้องให้เสียใจ ขอให้พอๆ จบๆ ไม่มีอะไรแล้ว เพราะหลังจากที่ผมขอให้ทุกคนตรงนั้นช่วยเหลือ นรก 3 ตัว มันปรี่จะเข้ามาชกและทำร้ายผม ซึ่งผมคิดว่า "สู้ตายวะ... (ตอนนั้นโมโหสุดๆ...โดนอีนี่มันโกหกทั้งๆ ที่เรารู้ว่า มันกำลังจะขโมยของคนอื่นไป)" .....แต่ด้วยเหตุที่ผม มีลูกชาย 1 คน นอนอยู่ที่บ้านกับพี่เลี้ยง และภรรยาเสียใจมาก ที่ผมมีเรื่องกับนรก และด้วยเธอกลัวว่าผมจะโดนพวกมันฆ่า เพราะตรงนั้น ไม่มีใครคิดจะช่วยเลย (เสียใจจริงๆ ครับ) .....ผมจึงถอยออกมา และวางอุเบกขา พร้อมกับเดินออกมา ลงบันไดเลื่อน แอบเห็น รปภ. รู้สึกดีใจมาก จึงเดินไปบอก รปภ. พร้อมเล่าเหตุการณ์ให้ รปภ.ฟัง แต่สุดท้าย ก็เอาผิดกับอีนี่และพวกไม่ได้ เพราะมันมีการถ่ายโอนมือถือเรียบร้อยแล้ว แถมนรก 2-3 ตัว จะเข้ามารุมทำร้ายอีกรอบ ภรรยาผมจึงลากตัวผมออกมา พร้อมขอให้พอๆ หลังจากนั้น ผมกับภรรยาก็ขับรถไปลงบันทึกประจำวันที่ สน.บางชัน ......

* เสียดาย ที่ตนเองไม่ได้ถ่ายคลิปเอาไว้ เพราะตอนนั้น คิดแต่เพียงว่าจะจับโจรยังไง เอาโทรศัพท์คืนมาให้ได้ก่อน 
* ที่สังเกตตอนนั้น ไม่มีใครถ่ายคลิปเก็บไว้เลย +++ ถ้ามีรบกวนช่วยแชร์นะครับ แม้เรื่องนี้จะเกิดมานานชั่วระยะเวลาหนึ่งแล้ว+++
* ผมได้ไปลงบันทึกประจำวันที่ สน. บางชัน เพื่อเป็นหลักฐานในการเอาผิดและความปลอดภัยของครอบครัวครับ
* ปัจจุบัน ภรรยาผมไม่ไปโรงภาพยนต์ที่เมเจอร์ แฟชั่น เวลานี้อีกเลยนับแต่นั้นมา เป็นความหวาดกลัวที่ไม่อาจจะลืมได้เลย
* เสียดาย ไม่รู้ว่าเจ้าของมือถือเครื่องนั้นคือใคร จะได้ร่วมมือกันจับโจร ...รบกวนของหายควรไปแจ้งความหรือลงบันทึกประจำวัน ในกรณีนี้อาจจะได้คืนครับ เพราะผมจะช่วยอีกแรงในการจับโจร (ยามและผมจำหน้าคนพวกนี้ได้ ถึงตอนนี้ ผมยังจำได้อยู่ครับ)																																	   แก้ไขข้อความเมื่อ 17 กรกฎาคม 2557 เวลา 15:25 น.
comment1:แล้วทำไมให้โทรศัพท์เขาไปง่ายๆแบบนั้นล่ะครับ
comment1-1:เพราะความเชื่อใจครับ....เชื่อว่าเป็นของเค้าจริงๆ  ไม่คิดเลยว่า เค้าจะโกหกหน้าด้านแบบนี้ ....ต่อไปคงต้องคิดให้รอบคอบ
comment1-2:เราเข้าใจคุณนะ  ถ้าเป็นเรา มันไม่ใช่ของเรามีคนอ้าง เราก็ยื่นให้ไป แต่อยากบอกอะไรนิดนึงค่ะ อย่าว่ากันเลยนะ คิดว่าแลกเปลี่ยนความคิดนะคะ ในเมื่อสมัยนี้ไว้ใจใครไม่ได้ เราว่าบางที รปภ. ก็อาจะไม่น่าไว้ใจ ถ้าเก็บได้ แนะนำให้โทรหาเบอร์คนในมือถือยังดีซะกว่าเลยค่ะ  เป็นกำลังใจให้คุณช่วยๆกันทำให้สังคมนี้ดีขึ้นนะคะ
comment2:งงนิดนึง ตรงที่... คุณภรรยาเจอมือถือหล่นใช่มั้ยคะ?
comment2-1:ใช่ครับ แต่ผมเอื้อมไปหยิบ ...แล้วก็ยื่นให้เค้าไปเลย....เศร้า
comment3:ครับ นี่แหละสังคมไทยครับ ขอความช่วยเหลือใครไม่ได้ คนดี ๆ ก็เลยต้องน้อยลงไปเรื่อย ๆด้วยเหตุผลนี้ผมก็เหมือนกันบางครั้งบางทีอยากเรียกร้องความถูกต้องจากพวกเลว ๆแต่ก็ไม่รู้ว่าถ้าทำไปแล้วคนที่อยู่รอบตัวเราพร้อมจะช่วยเราไหม ถ้าเค้าไม่ช่วยเราอาจจะตายไปโดยที่ไม่ได้อะไรเลย

เสียใจด้วยครับ
comment3-1:ไม่รุ้เหรอ นี้มันสังคมไทยยุค ตัวใครตัวมันเต็มขั้นแล้ว  เห็นแก่ตัวกันสุดๆ ดูแลตัวเอง ฝึกมวย ยกเวทหนักๆไว้ ดุแลตัวเองดีกว่าครับ ผมทำอยุ่
comment4:เสียใจจริงๆ ครับ ว่า น่าจะคิดก่อน ...ภรรยาผมยังตำหนิถึงทุกวันนี้ ...เศร้า
comment5:ผมก็ไม่รู้นะว่าถ้าผมอยู่ในเหตุการณ์จะตัดสินใจยังไง

แต่ขอพิมเพื่อให้สมองได้รับรู้ละกัน ถ้าเจอแบบนั้นคงไม่คืนอ่ะครับ เอาไปให้จนท.โรงหนังดีกว่า โบ้ยให้ไปจัดการกันเองเลย
comment6:คุณรอดมาได้ก็ถือว่าโชคดีแล้วครับถือว่าฟาดเคราะห์ไป
comment7:บางทีเราก็ลืมนึกเรื่องร้ายๆคิดแต่ว่าคนอื่นดีหมด
comment8:คุณโง่กว่าภรรยา อย่างเห็นได้ชัด ครับ

ทีหลังทำไรปรึกษาเธอก่อนนะครับ
comment8-1:คราวหน้าภรรยาพูดอะไรก็ฟังมั่งก็ดี จะได้คิดหน้าคิดหลังและรอบคอบกว่านี้ครับ
comment8-2:555
comment8-3:ผมว่าเป็นผม ผมก็ยื่นให้นะครับ เพราะจังหวะที่เราเป็นคนเก็บ เราอาจไม่สังเกตเหมือนคนที่เฝ้ารอเก็บอย่างคุณภรรยา
พอเก็บขึ้นมา แล้วมีคนทักพอดี มันไม่ใช่ของเรา ก็คิดว่าเป็นของเค้าอยู่แล้ว แต่คุณภรรยาสังเกตอยู่เลยรู้ว่าใครเป็นเจ้าของและใครไม่เป็น

ว่าแต่ทำไม่ต้องรอให้คนออกหมดก่อนหละ ไม่หยิบแล้วให้เค้าไปเลยหละ
comment8-4:แรงอ่ะ เปนเราๆก็ไม่ทันคิดหรอก ตั้งใจจะช่วย
ก็ไม่รู้ของใครนี้น่า
comment8-5:8-3 คือเข้าใจว่าคุณภรรยาก็ไม่ชัวร์ว่าเป็นอะไรหล่น เพราะเห็นแต่แสงแว๊ปๆ
และในโรงหนังคงมืดๆด้วย ไอ้การจะคิดว่าหล่นมาจากใครนี่ก็คงเดายากอยู่นะ
คุณภรรยาคงคิดว่าเอาให้ชัวร์ถ้าเจ้าของโทรศัพท์เขาไม่รู้ตัวว่าทำหล่น 
เราก็ค่อยเก็บให้เขาแล้วโทรไปแจ้งเขาเองดีกว่า หรือฝากไว้กับจนท.โรงหนัง
เผื่อเจ้าของเขามาแจ้งของหาย แต่ถ้าเกิดที่หล่นไม่ใช่โทรศัพท์นี่ก็คงต้องฝาก
ให้จนท.โรงหนังจัดการอยู่ดี
comment9:บางครั้งเราก็ไม่ทันคิดหรอกค่ะ คิดแค่ว่าคนอื่นจะบริสุทธิ์ใจ
ช่างมันเถอะ ดีแล้วที่คุณและภรรยาไม่เป็นอะไร 
อย่าท้อในการที่จะทำความดีในครั้งต่อๆไปนะคะ
comment10:ตอนเราประมาน5-6ขวบ เราไปเล่นบ้านลูกบอลในห้างอ่ะค่ะ
แล้วเราเจอเป็นกระปุกสแตนเลส มีเงินอยู่ข้างใน 

เราก็ตะโกนบอกพ่อที่นั่งรออยุ่ข้างหน้าเลย ว่าพ่อหนูเจอเป๋าตัง 
(แต่จริงๆมันเป็นสแตนเลสค่ะ แต่เราเรียกตามภาษาเด็กอ่ะค่ะ) เราตะโกนเสียงค่อนข้างดังเลยแหละ

พี่ที่เค้าเป็นพนักงานบ้านบอลเลยเดินมาบอกเราว่า ให้เราเอาไว้ที่เค้า
เค้าจะตามหาเจ้าของให้เอง ซึ่งในนั้นมันมีแค่เงิน ไม่มีบัตรอะไรเลย หล่นมาตั้งกี่วันแล้วก็ไม่รู้ เราก็ยื่นให้เค้าอย่างง่ายดาย



พอเราออก พ่อเราเลยพูดกับเราว่า หนูคิดจริงๆหรอว่าเค้าจะเอาไปตามหาเจ้าของ ?
comment11:ภรรยาคุณฉลาด และสติดีตลอดเวลาตั้งแต่ต้นเลยค่ะ
แถมเธอยังรู้ว่าจังหวะไหนควรดึง //รอเงียบๆ ให้คนออกหมดก่อน 
จังหวะไหนควรปล่อย //ผช 3 คนจะมารุมคุณคนเดียว

เราว่านอกจากจะเตือนเรื่องมิจฉาชีพในโรงหนังแล้ว
ควรเตือนให้ผู้คนมีสติตลอดเวลา อย่าเชื่อคนง่าย และอย่าคาดหวังความช่วยเหลือจากคนแปลกหน้าด้วยค่ะ
comment12:โทษของการไม่เชื่อภรรยา  อยากทำเป็นเก่งกว่าภรรยา " เธอบอกว่า รอให้คนออกไปหมดก่อน ค่อยหยิบเอาไปแจ้ง รปภ. ด้วยความที่ผมซื่อ บริสุทธิ์ใจ ผมก็เลยโน้มตัวไปหยิบ ปรากฎว่าเป็นโทรศัพท์ยี่ห้อโนเกียร์ สมาร์โฟน หน้ากากสีเหลือง และผมก็หันไปบอกเธอว่า “ไป...เอาไปแจ้ง รปภ.เลย รอทำไม...ลุกไปเถอะ..”... พอสิ้นคำพูด."    ด้วยความที่ผมซื่อ นี่เปลี่ยนเป็นด้วยความโง่ดีกว่า  ภรรยาบอกให้รอ ก็งี่เง่าเซ้าซี้  พอรู้สาเหตุก็ไม่ฟังรีบหยิบโทรศัพท์เลย ภรรยาคงรู้นิสัยจขกท.ดีถึงไม่บอกแต่แรก  พอมีคนมาอ้างเป็นเจ้าของก็ไม่ถามอะไรส่งให้ไปเลย  จะถามเบอร์เพื่อลองโทรเข้าหรือถามวิธีปลดล้อคหน้าจอก่อนหรือง่ายสุดถามภรรยาก่อนก็น่าจะได้ความเห็นที่ดี  เรียกได้ว่าโง่แล้วอวดฉลาด   ถ้าว่าแรงไปก็ขอโทษด้วย  แต่ถ้าทำให้ จขกท.ได้คิด ก็น่าจะดีต่อจขกท.ในภายภาคหน้า  มีภรรยาฉลาดยังไม่เชื่อเธออีก
comment12-1:ตอนนั้นคิดไม่ถึงจริงๆครับ เพราะไม่คิดว่าจะมีคนแบบนี้....
comment12-2:คุณโลกสวยมาก เกินไปครับ ใช้กับสังคมไทยยุคนี้ไม่ได้แล้วนะ
comment12-3:โธ่..ภรรยาก็บอกแล้วอะไรยังไง ถ้าผมเป็นภรรยา โมโหตายเลย
comment13:แต่ถ้าเป็นเรา เราก็ให้นะ เพราะเราก้อคิดว่าเค้าคงไม่โกหกอ่ะ แต่ปัจจุบันไว้ใจใครไม่ได้จริงๆสินะ
comment14:โหวตให้ครับ
comment15:น่าเสียดายที่ไม่ได้คืนให้เจ้าของตัวจริง
แต่ไม่เป็นไร คุณทำดีที่สุดแล้วค่ะ
comment16:ผมไม่โทษ จขกท ว่าโง่นะ คุณกล้าหาญแล้วที่ทำแบบนั้น
แต่ผมโกรธไอ่ดูดน้ำเดินหนี 15 คู่นั้นอ่ะ
comment16-1:ก็ว่าอยู่ครับ ^^
comment16-2:ผมว่าก็โทษพวกนั้นยากนะ เพราะตอนที่ จขกท เสียงดังโวยวายคือตอนวิ่งมาดักหน้าแล้ว คนส่วนใหญ่คงไม่ได้เห็นเหตุการณ์มาก่อน นาทีนั้นไม่รู้ว่าใครเป็นใครอะ และสถานการณ์ที่มีคนเยอะๆส่วนใหญ่ไม่ค่อยมีใครมาช่วยหรอก เพราะรู้สึกว่าไม่ใช่หน้าที่  //เรื่องนี้ จขกท.ใจร้อนไปหน่อย ถ้าฟังและเชื่อเมียแต่แรก เรื่องคงไม่บานปลายขนาดนี้
comment17:อยากจะบอกว่า " มันผิดที่ฉันยอมมมมมมมยกมือถือให้เธอไป มันผิดที่ยอมมมมมมให้เธอเก็บไว้ " มันผิดที่ฉันไหวใจ มันมองเด็กแว้นผิดไป๊ปปปปปปปปปปปปปป เย้เยยยยยยยยยยยย
comment18:ผมไม่คิดว่า เธอคนนั้นจะเห็นโทรศัพท์ตกเช่นกัน แล้วฉวยโอกาสสวมรอยอ้างเป็นเจ้าของ เพราะ จขกท. บอกว่าเธอนั่งอยู่ไกล ถึงแม้เธอเห็น จขกท. ก้มลงเก็บ เธอจะรู้ได้อย่างไรว่า จขกท. หยิบโทรศัพท์ของคนอื่นที่ตกอยู่ ไม่ใช่ของ จขกท. ทำหล่นเอง....

ผมคิดว่า เคสนี้ น่าจะเป็นพวกแอบอัดเสียงพากษ์ไทยในโรง เพื่อไปทำใส่กับหนังชนโรง (ละเมิดลิขสิทธิ์) มากกว่า

ผมสันนิษฐานเอานะ ว่าคงเอามาวางไว้ เผื่อเจ้าหน้าที่โรงหนังมาเจอ ตัวเองจะได้ไม่โดนจับ และมาคอยเก็บทีหลังตอนหนังจบ
comment18-1:มีความเป็นไปได้ ต้องดูว่าหนังเรื่องอะไร
comment18-2:น่าคิดมาก เพราะมือถือตกอยู่ใต้เบาะหน้าที่ จขกท. นั่ง คนที่นั่งแถวหลังไม่น่าจะเห็นแสงได้นะ
comment18-3:แต่ก็แปลกตรงที่ ถ้าเขาเป็นเจ้าของมือถือที่แอบมาอัดเสียงจริงๆ
ทำไมไม่บอกเบอร์ให้กับ จขกท. ให้จบๆไปเสีย
ทำแบบอึกอักๆ แบบที่จขกท.เล่าดูมีพิรุธกว่านะคะ
comment18-4:ผมเห็นด้วยกับ คห. นี้นะ น่าจะเป็นอย่างที่สันนิษฐาน
ที่เด็ก ผญ. ไม่ยอมบอกเบอร์ น่าจะเป็นเพราะโทรศัพท์นี้มันต้องเป็นของคนใดคนหนึ่งในกลุ่มนั้น
แต่มันคงกลัว จขกท. จะเป็นพวกที่โรงหนังจ้างมาจับพิรุธพวกนี้ ก็เลยขู่จะทำร้ายเลยดีกว่า ให้มันจบๆ แบบแรงๆ ตามสันดานของพวกนี้

จขกท. อย่าคิดมากเลยครับ และคุณก็ไม่ได้โง่ด้วย สถานการณ์ทุกอย่างมันให้เป็นอย่างใจเราไม่ได้หรอก วินาทีนั้นมันคิดไม่ถึงหรอก ส่วนใหญ่ทำไปก็มาฉุกคิดทีหลังทั้งนั้นแหละ จขกท. จิตใจคุณดี มีความคิดอยากช่วยเหลือ แต่จังหวะมันดันไปเจอกับคนเลวๆ แบบนี้ แล้วเราก็ไปแบบครอบครัวด้วยอย่าไปแลกกับมันเลยครับ ไม่คุ้ม แล้วก็อย่าไปโทษคนที่นิ่งเฉยเลยครับ เรื่องแบบนี้คนที่ตำหนิคนพวกนั้นแล้วถามใจตัวเองลึกๆ รึเปล่า ว่าถ้าเป็นเราจะอยากยุ่งไหม บางคนมาหาความสุขจากการดูหนัง มาแบบครอบครัวแบบแฟน ไม่มีใครอยากมีเรื่องหรอก นอกจากมากับกลุ่มเพื่อนเฮ้วๆ ก็ว่าไปอย่าง คุณยังมีสติที่ไปลงบันทึกประจำวันไว้ ไม่ปล่อยผ่านแล้วผ่านเลย นั่นแหละคือวิธีที่ถูกต้อง

แล้วก็อย่าท้อกับการทำดีนะครับ แต่ต้องดูสถานการณ์ของเราด้วย คนแบบคุณนี่แหละที่สังคมต้องการ
comment18-5:มีกำลังใจขึ้นยอะครับ ^-^
comment19:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment20:คนเชื่อเมีย ได้ดีทุกคน  เชื่อผมเห๊อะ
comment21:ทำดีมันยากนะ  มันต้องดูจังหวะดูสถานการณ์ด้วยครับ
คุณจะแลกชีวิตคุณกับมือถือของใครก็ไม่รู้เหรอ

ตอนแรกคุณอยู่ในจังหวะได้เปรียบ แต่คุณก็ทิ้งความได้เปรียบนั้นไป
โดยการส่งโทรศัพท์ให้ไป.   พออ้อยเข้าปากช้างแล้ว
คุณไปโวยวายก็จะโดนช้างเหยียบเท่านั้น. จริงๆคุณน่าจะถอยตั้งแต่
มันมีพรรคพวกมาสมทบแล้ว

ผมเคยโดนปล้นครับ มันฉกกระเป๋าเงินผมไปจากมือผมเลย
พอพยายามจะเอาคืน ก็พลาดโดนมันเหวี่ยงติดกำแพง
เกือบจะโดนแทงตายแล้วด้วย (มันชักมีดออกมาแล้ว)
ตอนนั้นแค้นมาก เงินเราเองแท้ๆ มันดันเอาไปได้หน้าตาเฉย
คนตั้งเยอะแยะไม่มีใครช่วยเลย

พอผ่านๆไปสองสามวัน ก็เพิ่งมาฉุกคิดได้ว่าตรูเกือบตายเพราะ
เงินแค่สามสี่ร้อยในกระเป๋า...  

ทำดีทำได้ แต่อย่าโลกสวย จงวิเคราะห์สถานการณ์ให้จงหนัก
ถ้าผมดูหนังในโรงเดียวกับคุณ. ผมก็คงไม่กล้าเข้าไปช่วยหรอก
อย่างมากก็แค่ยืนกดดันอยู่ห่างๆและหยิบมือถือมาอัดวิดีโอ
เผื่อสถานการณ์เปลี่ยน คุณโดนแทงตาย เมียคุณจะได้มีหลักฐาน
เอาผิดไอ้พวกนี่ แล้วคุณจะได้ไม่ตายเปล่า...
comment21-1:เห็นด้วยกับความเห็นนี้นะ เวลาเห็นคนมีเรื่องกันแล้วเอาตัวเข้าไปเสี่ยง ถ้าตายไปใครจะรับผิดชอบ  ใครเป็นใคร มีเรื่องอะไรก็ไม่รู้ 
เป็นเราคงวิ่งไปหา รปภ. หรือ พนักงานมาให้ช่วยดูดีกว่า  ใครจะว่าเห็นแก่ตัวก็แล้วแต่เถอะ
comment22:...
comment23:ทุกวันนี้ผมก็ถือคติเตือนใจ เชื่อเมียดีกว่า

ไม่ว่าถูกหรือผิดยังไงเมียเราก็ถูก
comment24:ไม่โดนพวกมันรุมทึ้งตรงนั้นก็บุญแล้วครับ บางเรื่องฟังและปรึกษากันก่อนก็ดีนะครับ อย่ารีบร้อน ดีที่เด็กสก๊อยนั่น ไม่กุเรื่องว่าคุณขโมยของเค้า แล้าพอคุณโวย ไอ้สามตัวนั่นก็ทึ้งคุณ แล้วยัดเยียดข้อหาให้อีก 

อ้อ อีกเรื่องอยากเตือนจากใจครับ (ในฐานะคนมีลูกเหมือนกัน) ในบางสถานการณ์ถ้าดูแล้วไม่ดี ไม่ได้เปรียบก็อย่าไปฝืนมากครับ ไม่คุ้มจริงๆ
comment25:ที่เจ้าของกระทู้เขาออกมาพูด ก็เพราะว่าเขาเสียใจที่ตัดสินใจผิดพลาดไป
ไม่มีใครโง่หรอกค่ะ มีแต่คนที่ไม่รู้ แล้วจขกท เขาก็ไม่รู้ เพราะ เขาคิดในแง่ดี
จขกท ทำดีแล้วค่ะ อย่างน้อยๆก็ทำให้ได้รู้ว่าคุณเก็บได้แล้วอยากคืนให้เจ้าของ
แต่ไม่สำเร็จ เพราะคนเ ล วๆ 

ชื่นชม จขกท และ ภรรยามากค่ะ : ) คุณเป็นคนดี
ขอบคุณที่มาแชร์ประสบการ์ณค่ะ เป็นประโยชน์มาก จะระวังตัว
comment25-1:ขอบคุณนะครับ สำหรับกำลังใจ อย่างน้อยผมก็ได้ทำดีที่สุดแล้ว ขอบคุณจริงๆ
comment26:ก็เป็นประสบการณ์ไปค่ะ ไม่ต้องเฟลหรอก 
ถ้าไม่เจอพวกชั่วๆหลอก เราก็คงไม่ฉลาดขึ้น
comment27:เมียฉลาดแบบนี้รักเธอให้มากๆครับ เป็นผมก็ไม่รู้หรอกว่าควรรอให้คนออกหมดคงเก็บเลยเหมือนกัน และก็อาจจะให้ผู้หญิงคนนั้นไปเลยเหมือนกันเพราะเธอหน้าตาดี
comment28:ไม่น่าเชื่อว่าจะหาพนักงานไม่เจอ ออกจะเต็มโรงหนัง
comment28-1:ผมพยายามหน่วงเวลาให้นานที่สุดแล้วครับ แต่จริงๆ สาบานได้ ตอนนั้นไม่เห็นพนักงานจริงๆ ... ผมพยายามเต็มที่แล้ว..ทั้ง รปภ. และพนักงานไม่มีเลย
comment29:ไอ้คนที่ว่า จขกท โง่ นะ  ตัวเองฉลาดตายเล้ยยย
คนเราบางที บริสุทธิ์ใจ  คิดไม่ถึงหรอกว่า จะมีคนเลวๆ เข้ามาฉวยโอกาสแบบนั้นอ่ะ
เค้าโพสกระทู้ เพื่อให้คนระวังเอาไว้  ให้ฉุกคิด เผื่อจะเป็นประโยชน์แก่ผู้อ่านในอนาคต
คนเรา ไม่ช่วย แถมยังซ้ำเติม พฤติกรรม ก็เหมือนคนที่ดูดน้ำ เกี่ยวแขน ไม่สนใจ จขกท กับแฟน ในตอนนั้นเลย

ขอบคุณ จขกท ที่มาเตือนค่ะ
comment29-1:จขกท.นี่โชคดีมากเลยที่ไม่ได้ภรรยาอย่างคุณ someonesaysomething
comment30:เป็นเราเราก็เชื่อนะคะว่าเค้าเป็นเจ้าของจริงๆ
เหตุผลเพราะ
1.เค้าคงเดินกลับมาเอา เพราะถ้าเป็นคนอื่น คงไม่รู้ว่ามีโทรศัพท์หล่นอยู่ตรงนี้
ภรรยา จขกท เห็นเพราะโทรศัพท์ตกอยู่ตรงแถวด้านหน้าคู่ จขกท นั่งอยู่ ใช่ไหมคะ
ฉะนั้นจึงไม่แปลกว่า ถ้าเราเป็น จขกท จะสันนิษฐานไว้ก่อนว่าคนที่เดินกลับมาเอาเป็นเจ้าของ

2.เราคิดว่าคนที่ไปดูหนังรอบเดียวกับ จขกท เค้าไม่ช่วย
เพราะไม่รู้ว่าเรื่องจริงเป็นมายังไง โทรศัพท์เป็นของใครก็ไม่ทราบ
ใครเป็นผู้ร้ายตัวจริงก็ไม่รู้ กลัวเข้าไปยุ่งแล้วจะเงิบ คนเดี๋ยวนี้กลัวที่จะทำความดีค่ะ
เพราะคงมีไม่น้อยคนที่เคยเดือดร้อนเพราะเรื่องทำนองนี้ สุดท้ายกลัวว่ากลุ่มวัยรุ่นจะมาทำอะไรหรือเปล่าก็ไม่รู้

เป็นกำลังใจให้ จขกท ทำดีต่อไปนะคะ
ทีหน้าทีหลังอย่าเชื่อใจใครค่ะ
โดยเฉพาะเค้าเป็นผู้หญิง จขกท จะยิ่งเสียเปรียบค่ะ
comment31:ผมคิดว่าถ้าเกิดมีคนเดินมาช่วยคุณแค่คนเดียว จะมีคนเดินมาช่วยคุณอีกเป็น 10 ครับ

เรื่องแบบนี้สังคมเรารู้ๆกันอยู่ ถ้าไม่มีใครเปิดก็ไม่มีใครตาม

ยกตัวอย่างเลย ง่ายๆ เวลาจะตีกัน มาเป็น 10 แต่จะมีกี่คนที่ใจถึง

แต่มีภรรยาแบบนี้ที่เตือนสติตลอดรักไว้ให้มากๆครับ หายาก
comment32:ผมว่าพวกที่มาด่าว่า จขกท โง่ นี่ก็พวกภาระทางสังคมอีกประเภทหนึ่ง
comment32-1:พวกคิดจะช่วยก็ไม่ช่วย เอาแต่จะซ้ำเติมคนดีๆ
ไม่ว่าจขกทจะทันคิดหรือไม่ แต่จขกทก็มีเจตนาที่ดี ไอ้พวกมาด่าคนอื่นโง่นี้มัน....
comment33:เป็นกำลังใจให้นะคะ

อย่าท้อถอยในการทำความดี

คุณได้ภรรยาที่ดีมากจงรักษาเธอไว้
comment34:ขอต้อนรับสุ่ ยุค 2014 สังคมตัวใครตัวมันเต็มขั้นแล้วครับ  ไม่เหมือนสังคมไทย ยุค 20-30 ปีก่อนแล้ว ขอให้โชคดีเอาตัวรอดในสังคมทุกวันนี้นะ 

คุณโลกสวยมาก เกินไปครับ ใช้กับสังคมไทยยุคนี้ไม่ได้แล้วนะ
comment35:เก็บของได้ที่ไหน ส่งให้ จนท ที่นั้นรับผิดชอบไป
ไม่ว่าเจ้าของเป็นใคร ให้เค้าไปแสดงตัวและพิสูจน์ตัวตนกับ จนท เอง
comment36:ไม่มีใครช่วยนี่น่าเห็นใจจริง ๆ
comment37:
comment38:นับวัน โลกอยู่อยากขึ้นค่ะ ขอให้สิ่งศักสิทธ์ทั้งหลาย  คุ้มครองคุณและครอบครัวคุณ ค่ะ
comment39:ผมอ่านแล้ว ผมรู้สึกหงุดหงิดนะครับที่คุณสามีไม่เก็บอาการไว้ก่อน
ให้ของเค้าง่ายเกินไป ไม่สอบถามอะไรก่อน
คุณเซ้าซี้จนน่ารำคาญ ผมว่าภรรยาคุณฉลาดมากนะครับ
อย่าเก็บมาให้รกสมองเลยครับ มันผ่านมาแล้วก็ผ่านไป
เก็บไว้เป็นบทเรียนครับ คุณทำดีที่สุดแล้ว
อย่าไปแลกกับพวกนี้เลย มันไม่คุ้มหรอกครับ..
..ขอโทษนะครับที่พูดตรงๆตามความรู้สึก..
comment40:สงสัยตรงที่
ผญ.คนนั้นรู้ได้ไงว่าคุณกำลังก้มเก็บมือถือ ซึ่งในโรงน่าจะมืด แล้วหล่นอยู่ใต้เบาะอีกด้วย และรู้ได้ไงว่าไม่ใช่มือถือคุณ
ถึงได้กล้าแสดงตัวว่าเป็นเจ้าของมือถือนั้น 

หรือ

เธออาจจะเห็นก่อนหน้านั้นแล้ว ซึ่งเจ้าของตัวจริงอาจจะโทรเข้าทำให้เกิดแสงแล้วเธอเห็นก็เลยเล็งไว้ รอหนังจบจะเดินไปเก็บ
แต่แฟนคุณดันเห็นเหมือนกัน เธอก็เลยดูทีท่าว่าทางคุณ(ซึ่งอยู่ใกล้กว่า) จะเห็นมั้ย ปรากฏว่าคุณหยิบมันขึ้นมา ก็เลยตะโกนบอก
ว่าเป็นของตัวเอง(อาจจะวางแผนไว้ระหว่างรอหนังจบว่าจะทำแบบนี้ถ้ามีคนหยิบ ซึ่งอันนี้ต้องแน่ใจว่าคนหยิบไม่ใช่เจ้าของตัวจริง)

ก็ไม่รุ้นะ เดาๆ ...แต่สงสัยจริงๆ เพราะมันยังคลุมเครืออยู่ตรงเหตุการณ์นี้
comment40-1:ตอนนั้นเป็นช่วงหนังจบแล้วครับ โรงหนังเปิดไฟสลัวๆ ครับ เห็นทางเดิน เห็นหน้าคนชัดลางๆ ส่วนที่เค้ากล้าบอกว่ามือถือเป็นของเค้า ผมสันนิษฐานว่า  เค้าคงจะได้ยินผมพูด ตอนนั้นครับ ... 

ส่วนแสงไฟจากมือถือ ผมก็คิดเหมือนกันว่า มีคนโทรเข้าหรือข้อความเข้ามา จึงขึ้นไฟแว๊บ แต่ไม่ทันได้เปิดหน้าจอดู เพราะผมส่งให้เธอเลย .. ด้วยความไว้ใจครับ
comment41:บอกตามตรงนะถ้าเราอยู่ในเหตุการณ์ก็คงไม่กล้ายุ่งเหมือนกัน 

1.เห็นแต่คนโวยวายไม่รู้ที่มาที่ไป
2.อีกฝั่งเป็นผู้ชายท่าทางนักเลง 3 คน

ช่วยได้ดีที่สุดก็คงแจ้งรปภ. น่ะค่ะ
เห็นหลายๆคนบอกว่าคนอื่นแล้งน้ำใจ
ลองนึกถึงความเป็นจริง จะให้กล้าก็ทำใจลำบากนะคะ
comment41-1:สิ่งที่ผมคิดได้ตอนนั้นคือ คนที่ใจกล้าพอๆกับผมครับ เพื่อนร่วมอุดมการณ์ ....แต่คิดจะแจ้ง รปภ ให้ผมก็ดีใจแล้วครับ... แต่ตอนนั้นไม่มีเลย
comment42:คุณ 854839 คับ 

พูดแรงไปนะครับ ถึงจะลงท้ายได้เบาลง ก็เถอะ 

บางทีบางครั้ง ร่างกายมันไวกว่าความคิดคับ ซึ่งก็ไม่ได้เกี่ยวหรอกว่า ภรรยาฉลาด หรือ สามี... 

สถานการบางครั้ง คนเรามีสติและไหวพริบต่างกันนะคับ 

ยังไงก็คอมเม้นกันดีๆเบาๆคับ จขกท เขามาบอกเล่านะคับ ไม่ได้มาให้ซ้ำเติม
comment42-1:ที่ว่าจขกท.แรงไปหน่อย เพราะในเหตุการณ์มีภรรยาคอยช่วยแต่ไม่ฟัง  ถ้าเปลี่ยนเป็น จขกท.ไปคนเดียวแล้วทำอย่างนี้ผมก็คงชื่นชมครับ  ในสถารการณ์ที่ต้องแก้ปัญหาเฉพาะหน้าถ้ามีคนแนะนำโดยเฉพาะคนใกล้ตัวมีส่วนได้ส่วนเสียกับเราเองก็ควรจะคิดก่อน  ไม่ใช่คิดซักนิด ไม่ใช่ไม่ฟังอะไรก็ทำตามใจตัวเอง  สมมติว่าเหตุการเกิดลุกลามถึงมีการทำร้ายร่างกายกันขึ้นมา  ภรรยาจะโดนด้วยมั้ย   
มันต้องแยกเรื่องให้ถูก   การกระทำของจขกท. เป็นการกระทำที่น่าชื่นชม  แต่เมื่อมีคนแนะนำให้ทำอย่างมีสติกลับไม่ฟังนี่เรียกว่าโง่แล้วอวดฉลาดครับ อย่างน้อยก็ควรจะคิดก่อน แต่ถ้าคิดแล้วว่าไม่อยากเสียเวลาและคงจะไม่มีเรื่องอะไร ก็ต้องขอโทษที่ว่าจขกท.  เพราะถ้าผมเจอแบบนี้คนเดียวก็คงทำแบบโง่ๆเช่นเดียวกับจขกท.เหมือนกัน  มีไม่กี่คนที่จะมีสติคิดให้รอบคอบว่าควรจะทำอย่างไรจึงจะให้ผลลัพท์ออกมาดีที่สุด
จขกท.ยังดีที่คิดจะปรับปรุงตัว  บางคนโง่แล้วโง่อีกซ้ำซาก ยังไม่รู้ตัวเองอยู่เลย
comment43:เด็กผู้หญิง นั่นอาจเป็นเจ้าของจริงๆ มันอาจจะเป็นของเพื่อนๆเธอ คนที่จะมาทำร้ายคุณไง   คิดอีกมุมนึงขำๆนะ
comment43-1:คิดอีกมุมนึง จะได้สบายใจ ต่างคนต่างเข้าใจผิดกัน
comment44:สังคมไทย ทำไมเป็นแบบนี้
comment45:ให้กำลังใจค่ะ คุณทำดีแล้ว^^
comment45-1:ขอบคุณมากครับ
comment46:นี่แหละคนเราเวลาตั้งใจจะทำดีอะไรสักอย่าง จะโดน teenเอาง่ายๆ พอไม่ทำอะไรมาตั้งกระทู้เตือนกัน ถูกด่าอีกมาตั้งกระทู้ทำไม ไม่เดินไปบอกเค้าเลย 

ชีวิตจริงมันไม่เหมือนพระเอกในหนังไง 3รุม1 ก็เละสิ
comment47:น่ากลัว
comment48:น่ากลัวจังสมัยนี้
comment49:น่ากลัวมากๆครับ ดีที่ จขกท มาบอก
comment50:คิดเล่นๆ ถ้าเปลี่ยนจากขอความ่วยเหลือเป็นตะโกนว่าไฟใหม้ บรรดา 10-15 คู่ตรงนั้นน่าจะกระตือรือร้นบ้างแหระ
comment50-1:มันจะพร้อมใจกันวิ่งหนีออกจากโรงอะสิครับ
comment51:คุณกล้าหาญมาก ดีแล้วที่ไม่ไปมีเรื่องกับพวกนั้นเสียเวลาเปล่า ทำไปมีแต่เสียกับเสียอะ

ส่วนเด็กพวกนั้น ชีวิตมันคงไม่เจริญอยู่แล้วปล่อยๆเขาไปเถอะ
comment52:เราเข้าใจนะ เพราตัวเองไม่เคยทำ จนบางทีก็ลืมไปว่า คนอื่นไม่ได้เหมือนเรา
สำหรับสถานการณ์แบบนั้นเราก็บอกไม่ได้เหมือนกันว่าเราจะทำยังไง บางทีอาจจะทำไรที่แย่กว่านี้ก็ได้

จขกท.ทำดีแล้วค่ะ อย่างน้อยก็ไม่นิ่งเฉย ยังพยายามเอากลับมาบ้าง

ปล.ขอบคุณที่เอามาเป็นอุทาหรณ์ให้นะคะ คนสมัยนี้ไว้ใจได้ยากจริงๆเลย - -"
comment53:เป็นเราคงโดนประนามว่ายิ่งกว่าโง่
เพราะคงไม่เฉลียวอะไรเลย เห็นของตกเก็บได้ ก็ส่งพนักงานไป
มีคนมาอ้างตัวเป็นเจ้าของก็คงยื่นให้แบบไม่เฉลียวเช่นกัน

นับถือคุณภรรยาจขกท.จริงๆ รอบคอบมากๆ
comment54:นี้มันยุคมืดครับแล้วครับเดี๋ยวนี้
comment55:เราเคยโทรศัพท์ตกในโรงหนัง ประมาณ 2-3 ปีก่อน ที่เซนทรัลเวิล จำได้เลย ขอบคุณพี่ผู้หญิงคนนั้นจนถึงทุกวันนี้
คือตอนนั้นเรามารู้ตัวว่าลืมโทรศัพท์ก็ตอนที่ยืนรอพี่ชายเข้าห้องนํ้า แล้วจะหยิบมากดทวิตเตอร์แล้วหาไม่เจอ 
พอพี่ชายออกมาเราก็ยืมของพี่โทรเข้าเครื่องตัวเอง (ตอนนั้นคนยังออกจากโรงไม่หมดด้วยซํ้า) ก็มีคนรับ แล้วบอกว่าอยู่หน้าโรงให้เดินออกมา
เราก็เดินออกไปแบบยังไม่วางสาย เค้าก็บอกว่าเค้าใส่เสื้อสีอะไร บลาๆ เราก็แบบเห็นแล้วค่ะๆ แล้วก็เดินไปหา ไหว้ขอบคุณเค้าไม่รู้กี่รอบ

นี่ผ่านมาตั้งไม่รู้กี่ปีแล้วเรายังจำได้ไม่ลืม คือเราไม่อยากให้เหตุการณ์นี้ทำให้ จขกท เลิกคิดที่จะช่วยเหลือคนอื่นค่า
ถ้ายังไงก็ลองใช้วิธีแบบเดียวกับเราก็ได้ เก็บไว้ก่อนจนกว่ามีคนจะโทรมา หรือไม่อยากรอก็เอาไปฝาก จนท โรงหนังไปเลย
ในเมื่อเราทำดี เราคิดจะคืนเขา เจ้าของจะได้รับคืนหรือไม่ก็สุดแล้วแต่ฟ้าจะกำหนดมาล่ะค่ะเราว่า ไม่ใช่เรื่องที่เราต้องรับผิดชอบขนาดนั้น
คนที่ทำหล่นทำหาย (เราเคยมือถือหายสองเครื่องในปีเดียว) เค้าก็ทำใจไว้แล้วครึ่งนึงล่ะค่ะว่าจะไม่ได้คืน
comment56:ขอให้กำลังใจเจ้าของกระทู้และภรรยาค่ะ คุณทำดีที่สุดแล้วค่ะ อย่าคิดมาก
แค่คุณเก็บได้และคิดจะคืนเจ้าของก็เป็นสิ่งที่ดีที่สุดแล้วค่ะ เรื่องราวต่อจากนั้น เก็บไว้เป็นบทเรียนค่ะ
สู้ๆนะคะ

เรากับแฟนนี่อ่านกระทู้แล้วอึ้งมาก วงจรชีวิตใกล้เคียงกันมากเลยค่ะ เราเจอโทรศัพท์หล่นเดือนละเครื่องเลย แต่เราไม่ได้ให้ตำรวจค่ะ เราหาเบอร์ติดต่อกลับให้เขามารับของค่ะ เวลาคุยถ้าเขาถามกลับมาว่าเจอที่นี่...ใช่มั้ย เช่นเบาะหลังรถตู้(เครื่องล่าสุดเลย) ถ้าเขาระบุพิกัดที่หายได้ เราแน่ใจว่าใช่เจ้าของจริงๆ เราก็นัดคืนของให้เขาค่ะ

สมัยเด็กๆ มีครั้งหนึ่ง เก็บเงินได้ 1,000 บาท วันนั้นเป็นวันที่ต้องจ่ายค่าเทอมด้วย ชั้นนั้นเป็นชั้นของน้องๆ ม.4 รู้เลยว่าน้องม.4 ทำหล่นแน่ๆ เราก็เอาไปให้อาจารย์ที่เคารพค่ะ กลัวว่าน้องจะเดือดร้อน เงินค่าเทอมเลยนะ ก็นั่งรอทั้งวันไม่มีประกาศตามหาเจ้าของ .... เรากับเพื่อนที่เก็บตังได้นี่แบบ หมดความเคารพในตัวอาจารย์เลยค่ะ
comment57:แล้วทุกวันนี้เมียให้กลับเขาไปนอนในห้องยังครับ
comment58:เป็นโรงหนังที่ผมไปประจำซะด้วย

ขอบคุณที่เล่าเป็นอุทาหรณ์ครับ
comment59:ห้างนี้ผมเคยไปส่งของ ไม่ได้เดินทั่วแต่ผมรู้สึกได้ถึงบรรยากาศที่ไม่ปลอดภัยยังไงก็ไม่รู้ รปภ.หรอ ไม่เห็นสักหัว ผมเดินมาทางช่องส่งสินค้าออกมาทางข้างธนาคารน่าจะกสิกรไทย เปลี่ยวมาก ดีครับที่เจ้าของกระทู้ไม่เป็นอะไร
comment59-1:ดงกุ๊ยเลย
comment60:อ่านแล้วผมโมโหคุณเลย ผมอยู่ตรงนั้นด้วยผมคงยืนมองแน่นอน เสียดาย อาจจะทำให้พวกนั้นกลัวได้บ้างว่ามีคนคอยดูคอยเอาเรื่องอยู่
comment61:จขกท เอ่ยถึงโรงหนัง ผู้เกี่ยวข้องของทางโรงหนังไม่คิดที่จะมาชี้แจงหรือตอบข้อสงสัยบ้างเลยเหรอครับ เหตุเกิดในสถานที่คุณนะ
comment62:แล้วโรงหนังผิดอะไรหรอครับ
ดูหนังรอบดึกมาก เลิกก็คงเที่ยงคืน พนง. กลับบ้านกันหมดแล้ว เหลือก็คงเป็นคนที่มีหน้าที่จะต้องอยู่จริงๆไม่กี่คน

มันเกิดจากมิขฉาชีพ และคนรู้เท่าไม่ถึงการณ์มาเจอกัน
comment63:อย่าว่า จขกท
คือเราก็เคยนะ อารมณ์ตอนเก็บคือ อยากคืนเจ้าของให้เร็วที่สุดอ่ะ
ความคิดมันเลยแล่นไว มือไวไปหน่อย

เราเข้าใจ จขกท นะคะ
แต่อยากเตือนว่า คราวหลังอย่าแลกเลยค่ะ เราว่าให้ไปแล้วจะเอาคืนอ่ะ ยาก
comment64:อ่านแล้วงง แอบสงสัยว่าไม่ใช่การอยากได้มือถือตามธรรมดา ไม่คิดว่าเป็นการส่งมอบยาเสพติดอะไรแบบนั้นหรอ เราอาจมโนไปเอง แค่สงสัยว่าถ้าผู้หญิงคนนั้นเห็นและเล็งอยู่ก่อนหรอค่ะ ไม่รู้ว่ารุ่นอะไรราคาเท่าไหร่ ทำไมต้องอยากได้ขนาดนั้น และทำไมเพื่อนเค้ารู้เห็นเป็นใจกันจัง ถ้าไม่ได้เตี๊ยมกันก่อน ไม่ต้องมีเวลาบอกเล่าเรื่องราวให้เพื่อนเลยหรอ ร่วมกันรุมจริงจังมาก
comment65:โชคดี

ผมเป็น

คนเคารพเมีย
comment66:ใช่ครับ หนังรอบดึก เปลี่ยวม้ากครับ และผมเลิกดูหนังที่ห้างนี้นานแล้ว 

รักเมีย เชื่อเมีย ดีที่สุดคร้าบบบบ
comment67:ถ้าเก็บมือถือได้ก็ให้โทรหารายชื่อที่มีอยู่ในเครื่อง แล้วบอกว่าจะเอาไปฝากประชาสัมพันธ์ของห้างนะ เอาไปให้รปภ. ก็ไม่แน่ว่าเจ้าของจะได้คืน
comment68:ไม่ต้องเสียใจนะคะ เป็นประสบการณ์อย่างหนึ่ง ถ้าเจอกับสถานการณ์ทำนองนี้อีกจะได้รับมือได้ดีขึ้น
comment69:บางสถานการณ์ คนก็คิดตามคน ที่เขาจ้องจะขโมย หรือทำเป็นอาชีพแบบนี้ไม่ได้หรอก อย่าคิดมากครับ คุณ มีความกล้าดีแล้วที่เอาผิดพลาดของตัวเองมาเตือนคนอื่น
comment70:อย่าโทษตัวเองเลยคะ จะเป็นทุกข์ไปเปล่าๆ
comment71:เชื่อเมียก็จบ

ภรรยาคงรู้ว่า จขกท. จะทำยังไงถึงได้บอกเงียบๆไว้
comment72:แม่ผมเคยโทรศัพท์หายที่โรงภาพยนตร์เหมือนกันครับ  ทำหาย2เครื่อง ไว้ในกระเป๋าเดียวกันสมัยนั้น BBกำลังดังเลยครับ  หลังจากหายก็พยายามโทรเข้า  มีคนเขาบอกเก็บได้ เป็นพนักงานในห้างนั้นเอง  แต่เก็บได้เครื่องเดียว อีกเครื่องไม่เห็น(ทั้งๆที่แม่ใส่ไว้ในกระเป๋าเดียวกัน) ก็ไปเอาคืน แล้วให้ค่าตอบแทนเล็กๆน้อยๆกับเขาหลังจากนั้นประมาณเดือนกว่าๆ ไอดีBBของแม่ก็ถูกเปิดใช้งาน  แต่สิ่งที่น่าตกใจยิ่งกว่าคือ เป็นผู้หญิงคนที่คืนโทรศัพท์อีกเครื่องให้แม่นั้นแหละ  เลยย้อนกลับไปเพื่อจะทวงถาม แต่ก็ได้ความว่าเขาลาออกไปแล้ว  จึงต้องใช้วิธีให้ญาติแกล้งไปจีบ แล้วนัดเจอ แล้วเอาตำรวจไปด้วย  กว่าจะได้คืนช่างยากเย็นแท้เข็ญ  ขอพื้นที่ระบายนิดนึง ขอบคุณครับ
comment73:สมัยเมื่อประมาณ 13 ปีที่แล้ว เคยเก็บกระเป๋าตังค์ได้ ที่ห้างแห่งนึง ย่านบางแค
รีบนำส่งประชาสัมพันธ์ เพื่อให้เค้าประกาศ เดินเล่นอยู่ในห้าง 3-4 ชม.ได้
แต่...ไม่มีเสียงประกาศตามหาเจ้าของกระเป๋าเลยค่ะ

จากเหตุการณ์นี้ทำใหัเรียนรู้ว่า ถ้าเก็บของได้ ควรนำส่งให้ด้วยตัวเองค่ะ จะไม่ฝากใครอีกแล้ว.....
comment74:จริงๆคุณควรจะ นิ่งๆดูเชิงบ้าง ภรรยาคุณเห็นอะไรผิดสังเกตุยังนิ่งดูเชิงรอจังหวะ คุณน่าจะฝึกข้อนี้สักนิดนะ  จริงๆเป็นสามีภรรยาและมีลูกด้วยกันแล้วมันน่าจะมองตาหรือส่งสัญญาณผิดปกติก็น่าจะรู้ใจกันแล้ว  นี่คุณยังดื้อดึงไม่ดูจังหวะ เพราะความไม่รอบคอบของคุณนั่นเองเลยทำให้เกือบโดนทำร้าย คุณทำอะไรกระโตกกระตากเกินไป ถ้าคุณนิ่งๆ เหมือนที่ภรรยาคุณบอกคุณและไม่เอะอะ รีบทำอะไร ลงไป บางทีเจ้าของโทรศัพท์ตัวจริงอาจจะได้ของคืนนะ   แต่มันผ่านไปแล้วช่างมันเหอะ จำไว้เป็นบทเรียน ว่าบางทีชีวิตคนเราในโลกแห่งความจริงมันต้องรู้จักสังเกตุ สิ่งผิดปกติรอบตัวไม่ใช่เอะอะคาดคั้น เดี๋ยวนั้น มันต้องมีไหวพริบในการดำเนินชีวิตบ้าง  ทั้งที่คู่ชีวิตของคุณพยายามบอกให้นิ่งไว้ก่อนเพื่อรอดูเชิง แต่คุณไม่มีสติเลย

title:ใส่เสื้อยืด กางเกงขาสั้น+รองเท้าแตะ เดินเข้าห้างหรู แล้วโดนหยามเหยียด ถามว่าใครไม่เหมาะสมกันแน่!! (รายละเอียดด้านในครับ)
comment:เห็นคนพูดกันมาก เรื่องการปฏิบัติต่อคนไม่เท่าเทียมกันเพียงเพราะเรื่องการแต่งกายและเปลือกนอก ผมเลยอยากลองให้เกิดกับตัวเองบ้าง

ครั้งแรก : ผมไปห้างหรูชื่อดังกลางกรุงติดรถไฟฟ้าแห่งหนึ่ง ด้วยเสื้อยืดคอกลม กางเกงกีฬาขาสั้น รองเท้าแตะ (ยังดีที่ รปภ.ให้เข้า - -") ซึ่งไม่ว่าจะเดินเข้าไปที่Shopไหน พนักงานขายก็มองตั้งแต่หัวถึงเท้า-เท้าถึงหัว มองยังกะผมเป็นขอทาน และแล้วก็ไม่มีใครเดินมาหา ไม่มีใครขายของ ไม่มีบริการใดๆ ผมถามอะไรไปก็ถามคำตอบคำด้วยน้ำเสียงและภาษาที่... ทำเหมือนผมไม่มีตัวตน ไม่มีค่า ไม่มีความสำคัญ !!

ผมเลยทิ้งระยะห่างซักสัปดาห์แล้วไปใหม่ที่ห้างเดิม แต่คราวนี้แต่งตัวด้วยเสื้อเชิ้ตแขนยาวมีแบรนด์ กางเกงสแลค เข็มขัดหนังแบรนด์เนมชื่อดัง รองเท้าหนัง และนาฬิการาคาเกือบหกหลัก ซึ่งคราวนี้ทุกอย่างเปลี่ยนไปราวฟ้ากับเหว พนักงานทุกคนรี่เข้ามาหา บริการอย่างดี พูดจาไพเราะ น้ำเสียงสุภาพนุ่มนวล ราวกับว่าผมเป็นเทวดาอะไรซักอย่าง

อีกกรณีนึง ด้วยความที่ผมเป็นสมาชิกของสนามกอล์ฟแห่งหนึ่ง ซึ่งปกติก็ไปด้วยรถของตัวเอง แต่คราวนี้อยากลองของ เลยไปยืมรถเพื่อนคนนึงที่มีรถเก่าๆ(บอกให้ก็ได้ Mitsu Champ อ่ะครับ) ขับไปสนามกอล์ฟ เจอยามด้านนอก ยามถามว่ามาทำอะไร บอกว่าเป็นสมาชิก มาตีกอล์ฟก็ไม่เชื่อ ถามว่าตีกับก๊วนไหน จองไว้มั๊ย เลขสมาชิกอะไร แถมยังขอตรวจฝากระโปรงหลังรถ เอากระจกส่องใต้ท้องรถ แลกบัตรอีกต่างหาก

อีกสัปดาห์ต่อมาไปใหม่ที่เดิม คราวนี้ยืมรถรุ่นพี่ เป็น Benz S350 แต่คราวนี้แค่เปิดไฟเลี้ยวทำถ้าจะเลี้ยวเข้าแค่นั้น ยามถึงกับรีบเปิดที่กั้นพร้อมยกมือวันทยาหัตถ์โดยไม่มีการขัดขวางใดๆทั้งสิ้น

เฮ้อออออออออ....สังคมเรามันเป็นไปถึงขนาดนี้แล้วหรอครับ ตัดสินคุณค่าและความหมายของคนจากแค่เปลือกหรอ ผมก็คนๆเดิมกับเมื่อสัปดาห์ก่อน รายได้ผมก็เท่าเดิมกับเมื่อสัปดาห์ก่อน แต่ผมแค่เปลี่ยน"เปลือก"แค่นี้ คุณค่าของคนๆนึงถึงได้เปลี่ยนไปได้ขนาดนี้เลยหรอครับ

เคยอ่านเจอกระทู้เก่าๆแล้วมีคนมาคอมเมนต์ว่าคุณแต่งตัวไม่ให้เกียรติสถานที่ แต่งตัวไม่รู้จักกาละเทศะ คือถามว่าเดินห้างนี่ต้องกาละเทศะด้วยหรอ ผมไม่ได้แต่งตัวน่าเกลียดไม่เหมาะสมอะไร ในทางกลับกันคนบางคนเวลาไปเดินห้างทำมาแต่งตัวดี แต่พอทำงานหรือออกงานสังคมกลับไม่รู้จักกาละเทศะ เพื่อนผมคนนึงก็แบบนี้ ไปเดินห้างจัดเต็มทุกครั้ง แต่ไปงานแต่งงานเพื่อนที่ประธานในพิธีเป็นผู้ใหญ่ระดับประเทศ กลับใส่สูทสีขาวรัดรูป ไม่ผูกไทด์ กางเกงยีนส์ รองเท้าหนังสีน้ำตาล ผมว่ากาละเทศะมันวัดกันที่"กาละ+เทศะ"จริงๆมากกว่า

คิดว่าอย่างไรกันครับ?
comment1:เบื่อชีวิตก็ตรงนี้ละคะ
comment1-1:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆ ด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆ โดยตรงค่ะ
comment2:ถ้าคิดจะแต่งตัวแบบนั้น

แล้วจะ แคร์ สายตาคนอื่นทำไม งง!!!

ในเมื่ออยากจะ อาท ก็อย่าแคร์
comment2-1:ชอบความเห็นนี้อ่ะ
comment2-2:ถ้าเรามองในมุมมองของบางคนที่เค้าไม่มีเสื้อผ้าสวยๆ ใส่นาฬิกาหรูล่ะคะ เป็นคนธรรมดาๆหาเช้ากินค่ำที่อยากเดินห้างหรูๆบ้าง แต่การโดนปฏิบัติแบบนี้เราว่ามันก็ไม่ยุติธรรมนะคะ ไม่ควรตัดสินและเลือกปฏิบัติต่อคนอื่น เเค่รูปลักษณ์ภายนอกเค้าอาจดูไม่ดี เราว่าจะของกระกระทู้คงตั้งใจจะเปรียบเทียบประมาณนี้
comment2-3:แต่เหมือน จขกท. จะไม่ได้เป็นอย่าง 2-2 นะครับ
comment2-4:มุมมองของบางคน ไม่ใช่ของเจ้าของกระทู้ครับ

เดินห้างต้องใส่ ชุดราคากี่บาท ถึงจะมีบริการดี ๆ แบบ ที่เขาปฏิบัติ กับลูกค้าที่แต่งตัวดีครับ
comment2-5:ผมอ่านแล้วเหมือนเจ้าของกระทู้พยายามจะเอาชนะมากกว่าที่จะอยากให้แง่คิดอะไรนะครับ
comment2-6:ถ้าฐานะไม่ดีจริง จะเข้าห้างหรูทำไมครับ เข้าไปตากแอร์ฟรีเหรอ ห้างมีไว้ขายของ ถ้าไม่มีเงินแต่ไปเดินฟรี ผมว่าห้างไม่ต้อนรับก็ถูกแล้วครับ
comment2-7:บางเค้าอาจไม่ได้แคร์หรอกครับ แค่สมเพชกับทัศนคติโง่ๆของคนมากกว่า ไอ้พวกมองคนที่เสื้อผ้าเนี่ย เงิบมาหลายรายแล้วนะ
comment2-8:2-2 เราก็แต่งตัวคล้ายๆ จขกท.ค่ะ คือใส่เสื้อยืด กางเกงขาสั้น รองเท้าแตะ แต่ก็ไม่เคยโดนยาม หรือพนักงานมองเหยียดเลยนะคะ แต่งยังไงไม่น่าเกี่ยวเนอะ แต่งตัวสะอาดสะอ้านก็น่าจะพอ
comment2-9:ตอบความเห็นที่ 2 
ไม่ทราบว่าอ่านเรื่องราวจบมั้ยคะ และเข้าใจมั้ยว่า point ของเรื่องนี้อยู่ตรงไหน จขกท แค่จะเสนออีกมุมมองของคนที่ตัดสินคนแค่เปลือกนอก ความไม่เท่าเทียมในความเป็นคนเหมือนๆกัน ไม่ใช่เรื่องแต่งตัวผิดกาละและเทศะแต่อย่างใด อ่านและวิเคราะห์เรื่องราวซะก่อนจะคอมเมนท์นะคะ
comment2-10:ไม่ได้แคร์หรอกครับ แต่ในบางครั้ง เราก็อยากได้บริการเหมือนคนอื่นทั่วๆไปบ้าง
comment3:อยู่เมืองดัดจริตชีวิตต้อง ป๊อป
comment4:เที่ยวห้าง แต่งตัวไม่ให้เกียรติสถานที่<------มันก็ไม่ดีครับ
บางคนเวลาไปเดินห้างทำมาแต่งตัวดี แต่พอทำงานหรือออกงานสังคมกลับไม่รู้จักกาละเทศ<---อันนี้ก็ไม่ดีครับ
ไปงานแต่งงานเพื่อนที่ประธานในพิธีเป็นผู้ใหญ่ระดับประเทศ กลับใส่สูทสีขาวรัดรูป ไม่ผูกไทด์ กางเกงยีนส์ รองเท้าหนังสีน้ำตาล<---นี่ก็ไม่ดีครับ

คนโน้นเค้าทำตัวไม่ดี  เราก็ต้องไม่ควรทำตามเค้า ถูกไหมครับ
อย่างสมมติ  เราทำตัวไม่ดี  พอมีคนมาด่า  แล้วเราก็อ้างว่า คนโน้น คนนี้ก็ทำตัวไม่ดี ก็ทำได้  ผมว่าคิดแบบนี้ไม่ถูก
comment4-1:เดินห้างมีต้องมีให้เกียรติสถานที่ด้วย??555 เสื้อคอกลม+ขาสั้น+รองเท้าแตะนี้ใส่ไม่ได้?? ห้างนะครับไม่ใช่วัด มากรณีกับที่ใส่เสื้อกล้ามไปกินเอ็มเคเลย
comment4-2:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆ ด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆ โดยตรงค่ะ
comment4-3:แต่งให้ดูสุภาพ สะอาด แค่นั้นก็ให้เกียรติสถานที่แล้ว นอกจากนั้นยังให้เกียรติสังคมนั้นด้วย เสื้อ 199 กางเกง 199 แตะ 199 ก็มีมากมายที่ดูดี แต่ถ้าเสื้อคอยานๆ กางเกงขาดๆ รองเท้าแตะคีบ ไปห้างหรูก็ไม่น่ามีใครต้อนรับ เป็นมลภาวะทางสายตาครับ
comment4-4:ห้างแถวบ้านผมนี่ห่างจากบ้านไม่เกิน 100 เมตรครับ

เดินไปเดินกลับ แล้วต้องเปลี่ยนเป็นชุดเพื่อเดินห้างด้วยเหราะครับ

ผมก็ไม่เปลี่ยนนะ ก็ใส่ชุดอยู่บ้านนั้นแหละ เสื้อยืด กางเกงขาสั้น รองเท้าแตะ เดินไป อารมณ์ไม่ต่างจากไปเดินตลาดหรอกครับ
comment4-5:คห.4-4
ตอนเราเรียนมหาวิทยาลัย ห้างห่างไปแค่นิดเดียว บางทีก็แค่ออกไปซุปเปอร์ ไปซื้อของใช้แปปๆ เราก็แต่งสบายๆ ขาสั้นรองเท้าแตะ คือต้องให้เกียรติสถานที่ขนาดไหนกัน
comment4-6:ผมกลับจากที่ทำงานเเวะห้างก่อนเข้าบ้าน ก็ใส่ชุดที่ไปทำงานน่ะเเหล่ะครับ ไม่คิดจะกลับบ้านไปเปลี่ยนชุดเลยด้วย เพราะเปลืองเสื้อผ้าเเละเสียเวลาเปล่า สำหรับผมเเล้วเข้าห้างมันจะยังไงก็ได้ทั้งนั้น ไม่เห็นต้องมาคิดเรื่องให้เกียรติสถานที่เลยครับ
comment4-7:ใช่ๆๆแต่งตัวให้เป็นปกตินั่นแหละ เวลาใครว่าก็ไม่ต้องโทษใครโทษตัวเองก็พอ 
ไม่ต้องไปพยายามเปรียบเทียบใครหรอก คนรวยๆแต่งตัวแย่ก็เยอะ คนไม่รวยมากแต่งตัวธรรมดาก็เยอะ คนจนแต่งตัวดีมากๆก็เยอะ คนที่ตัดสินคนอื่นผ่านเครื่องแต่งกายก็เยอะเช่นกัน
comment5:เวลาเดินห้างเรามักจะแต่งตัวสบายๆ เสื้อยืดกางเกงยีน รองเท้าเตะ เพราะเราคิดว่าเราไปเดินซื้อของไม่ได้ไปเดินอวดใคร บ่อยครั้งที่เราดูเสื้อผ้า เพชร พลอย เครื่องประดับราคาแพงเรียกพนักงานแบ้วไม่ค่อยมา ก็ไม่เป็นไร ไม่ว่ากัน แต่ถ้าพนักงานที่น่ารักให้บริการดีเราก็มักจะซื้อสินค้ากับพนักงานคนนั้น
comment5-1:ผมว่าแต่งแบบคห.นี้ก็สุภาพและปกติมากๆครับ
comment6:มันเป็นธรรมชาติครับ.  ที่จะตัดสินในสิ่งที่เห็นก่อนในอันดับแรกๆ. อะไรก็ตามที่มันแตกต่างจากสังคม. ด้วยความน่าจะเป็นมันก็น่าจะเป็นสิ่งแปลกปลอมที่ควรจะเฝ้าระวังครับ.  และในความเป็นจริง. คนที่จะทำอย่างที่. จขกท.  บอกคงมีแค่สองอย่างคือ.  มั่นใจสุดๆ.  กับไม่ปกติ. ซึ่งคนส่วนใหญ่ที่ไม่โลกสวยน่าจะมองแบบหลังครับ
comment7:เคยมีคนทำรีวิว ตั้งกะห้างนั้นเปิดใหม่ แต่งตัวแบบ บ้านไร่ชายทุ่ง กับ คุณหนูแบรนด์เนม ก็ได้รับการปฏิบัติ เหมือนคุณเป๊ะเลยค่ะ

แปลว่าห้างนี้มาตรฐานดี เคยเป็นยังไง ผ่านไปนานแค่ไหน พนักงานที่นั่น ก็เหมือนเดิม
comment8:ลองคิด กลับกันว่า ถ้า จขกท. เป็น รปภ หรือ พนักงาน แล้วเจอ อย่างที่เล่าให้ฟัง จะแสดงกิริยากับลูกค้าอย่างไร

และพนักงานอาจเจอ แบบเข้ามาเดินดูแล้วก็ไป ทำให้มีเซ็งบ้าง

ส่วนพนักงานจอดรถ อาจถูกลูกพี่ สั่งไว้ว่า รถแพงๆ ให้ดูแลเป็นพิเศษ เพราะอาจเจอ คนรู้จัก เจ้านาย ถ้าบริการไม่ดี แล้วเขามาด่าภายหลัง
comment8-1:ใช่ๆน่าคิด
comment9:กรณีแบบนี้ ไม่มีใครผิด..ถูก  ถึงเรียกกันว่า กระแสสังคม  

ถ้าคุณไม่ทำตามกระแส  ก็ไม่ผิด แต่คุณจะยอมรับผลของมันได้หรือไม่

การฝืนกระแส...ย่อมเหนื่อยกว่าปกติ  ไม่เหนื่อยกาย ก็เหนื่อยใจนะ...
comment9-1:######## รบกวนออกความเห็นส่วนตัวนิดนึงนะครับ ########

ส่วนตัวผม ผมยอมทวนกระแสเพื่อให้เกิดความแตกต่างดีกว่าครับ

เพราะผมรับไม่ได้จริงๆกับการเอาหูไปนาเอาตาไปไร่กับเรื่องแบบนี้ อิอิ
comment10:** เฮ้อออออออออ....สังคมเรามันเป็นไปถึงขนาดนี้แล้วหรอครับ ตัดสินคุณค่าและความหมายของคนจากแค่เปลือกหรอ ***

...ถูกต้องแล้วค๊าบ.....
...ลองคิดใหม่แบบนี้ซี่......เราสามารถเปลี่ยน..เปลือก....เพื่อควบคุม ความคิดของบุคลต่างๆๆให้คิดและทำตามที่เราต้องการได้....

.....ว่าไง...ทำได้แบบนี้จะสนุกกว่าไม๊ล่ะ
comment10-1:ก็อาจจะสนุก กับคนที่ชอบใส่หน้ากาเเสดงละครเวที นะครับ
เเต่ว่าถ้าจะเเต่งตัวไม่ดีก็ต้องรับให้ได้  ว่าโลกมันไม่ได้สวย
ที่สำคัญ จะเเต่งตัวยังไงก็ได้ เเต่ขอให้อย่าด่วนตัดสินใจชอบหรือเกลียดใครจากรูปลักษณ์ภายนอก จะดีกว่า
มิจฉาชีพเเต่งตัวดีๆก็เยอะเเยะ นะ ควรพิจรณาจากตัวตนที่เรารู้ขักเขาจะดีกว่า 
มันดีกับเราเองในระยะยาว เปลี่ยนเปลือกตัวเอง ก็คงได้เเต่ พวกคนที่หวังจะได้ผลประโยชน์จากเราเท่านั้น
เป็นตัวเองไปนั่นเเหละ จะได้ไม่เผลอหลง หลอกตัวเองด้วย
comment11:แต่งให้ "สุภาพ" ไว้ก่อน
ไม่หรู ก็สุภาพได้
สุภาพ ไม่จำเป็นต้อง อึดอัด (เป็นข้ออ้างของการแต่งไม่สุภาพ)

ผมเห็นด้วยกับเจ้าของกระทู้ทุกประการเลยครับ แต่แต่งหรูไม่สุภาพ ก็มี แต่งสุภาพ ไม่ต้องแพงก็มีนะครับ เราไม่ได้ประเมินที่แพงหรือ ไม่แพง
comment12:คนสมัยนี้เขาดูคนที่การแต่งตัวครับ  อยู่เมืองไทย  มีเงินอย่างเดียว เดี๋ยวก็มีตัวประหลาดมานอบน้อม  (ผมก็เคยเจอมาแล้ว)
comment13:ผมเคยใส่เสื้อกล้ามห่านคู่

กางเกงขาสั้น รองเท้าแตะ เดินห้างบ่อย ๆ

ก็อยากใส่จะทำไมล่ะ 

แต่ถ้าไปงาน ผมก็แต่งตัวให้ถูก ให้เหมาะ กับสถานที่
comment13-1:ต้องเดินเข้าช้อปหรูด้วยนะ แล้วจะเจอเหมือนที่จขกท.เจอ
ไม่ใช่เดินแค่ฟู๊ดคอร์ทกับท๊อป
comment14:ถ้าเป็นผม ผมจะใส่ขาสั้น เท้าแตะเดินห้างเลย

คือ แบบว่า ไม่มีคนมายุ่งดี สบายจัย อิอิ
comment15:เราก็อยากจะรู้เหมือนกันความเห็นของพนักงานในห้างหรูพวกเขาก็ไม่ต่างจากคนหาเช้ากินค่ำเงินเดือนก็ไม่ต่างกันเท่าไหร่เพียงแต่พวกเขาไปทำในห้างที่หรูแค่นี้เลือกที่จะบริการลูกค้าแต่ละระดับชั้นถ้าหากแต่งตัวดีบริการอย่างเทพเลยก้มหัวนี่ก้มแล้วก้มอีกแต่ถ้าหากแต่งตัวธรรมดานี่สิมองกันตั้งแต่หัวจนเท้าเหมือนกลัวเราจะไปขโมยของ
comment16:เขาดูคุณที่เปลือก

คุณแสดงออกที่เปลือก
comment17:เคยเรียนที่ต่างประเทศ เวลาเดินห้างใส่กางเกงขาสั้น สายเดี่ยว รองเท้าปแตะ พนักงานก็ดูแลดีนะคะ เวลาซื้อของก็ยิ้มแย้มแจ่มใสดีมาก 

แต่พอกลับมาเมืองไทย ก็เป็นอย่างที่คุณกล่าวมา แรกๆก็รู้สึกแย่ ตอนหลังก็เริ่มปรับตัวได้ ไม่อยากจะต่อต้านสังคมเท่าไหร่
comment18:ต้องเจอนายจ้างหรือเถ้าแก่แบบนี้ครับ ไล่พนักงานตัวเองออกเลย....

ร้านซาลาเปาร้านหนึ่ง กิจการดีมาก มีลูกค้าเข้าร้านตลอดทั้งวัน อยู่มาวันหนึ่งมีขอทานสวมเสื้อผ้าเก่าๆ ขาดๆ เนื้อตัวสกปรก มาที่ประตูร้าน ทำให้ลูกค้าหลายคนพากันอุดจมูกเดินหนี 

ลูกจ้างของร้านก็เข้ามาต่อว่า และเอ่ยปากไล่ไปให้พ้นร้าน แต่ขอทานก็รีบอธิบาย "คุณครับ ผมไม่ได้มาขอทานหรอก แต่จะมาซื้อซาลาเปา" พร้อมกับเอาเหรียญเศษสตางค์ ออกมานับด้วยสองมือ...

ลูกจ้างรู้สึกรำคาญ ออกแรงปัด เหรียญทั้งหมด..ต ก พื้ น !!! 
ขอทานตกใจ รีบก้มลงเก็บเหรียญบาทบนพื้น แต่หาอย่างไร ก็ขาดไป 1 บาท อยู่ดี 

"เหรียญ 1 บาท นี่...คุณทำตกใช่ไหมครับ" 

ขอทานเงยหน้ามอง ก็เห็นเถ้าแก่ของร้าน...เขาไม่กล้าแม้แต่จะรับเงินจากเถ้าแก่ และกำลังจะวิ่งหนีด้วยความลุกลี้ลุกลน แต่ก็ถูกเถ้าแก่เรียกให้หยุด พร้อมพูดว่า..."ยินดี ต้อนรับครับ คุณลูกค้า !!! ไม่ทราบว่าคุณต้องการ ซาลาเปาไส้อะไร"
ขอทานตะลึงงัน ผ่านไปสักพัก จึงตอบกลับไปว่า "ผมอยากได้ซาลาเปาไส้หมู 1 ลูก" "ครับ...กรุณารอสักครู่" แล้วหันไปคีบซาลาเปาไส้หมู ออกจากซึ้งมา และยื่นให้ขอทานอย่างนอบน้อม และหันไปถามลูกจ้างว่า...
"นี่คือวิธีต้อนรับลูกค้าของเธองั้นหรือ" 
"แต่เค้าเป็นแค่ ขอทานคนหนึ่ง" ลูกจ้างอธิบาย 
"ต่อให้เค้าเป็นขอทาน ก็เป็นลูกค้าของเรา เธอโดนไล่ออกแล้วล่ะ" เถ้าแก่กล่าว

จากนั้น...เรื่องที่ทำให้คนในร้าน ตกใจยิ่งกว่า ก็คือ...เถ้าแก่ให้ขอทานคนนี้ มาเป็นลูกจ้างในร้าน และเมื่อขอทานคนนี้ ชำระร่างกายจนสะอาด เผยให้เห็นหน้าตาที่หล่อเหลาผิดคาด อีกทั้งยังขยันขันแข็ง กลายเป็นผู้ช่วยของร้านได้อย่างดี... 
ภายหลังมีคนถามเถ้าแก่ ด้วยความอยากรู้อยากเห็นว่าเถ้าแก่ดูออกได้อย่างไรว่า แท้จริงแล้วขอทานคนนี้ เป็นทองชั้นดี เถ้าแก่ตอบกลับมาว่า...

"ที่จริงแล้วง่ายมาก เขาไม่ได้มาขอซาลาเปากิน แต่เขารวบรวมเงินอย่างอยากลำบาก มีเงินแล้วค่อยมาซื้อซาลาเปาของเรา แสดงให้เห็นว่า...

>>> เขาเป็นคนที่...เ ค า ร พ ตั ว เ อ ง <<< 
.........................................................
การไม่เคารพผู้อื่น หมายถึงการไม่เคารพตัวเอง 
และ มีเพียงคนที่เคารพตัวเองเท่านั้น 
จึงจะเคารพ...ง า น ที่ ตั ว เ อ ง ทำ"
comment18-1:เห็นขอทานนั่งแป๊บเดียวได้เป็นพัน ไอ้ที่ให้เงินกันไปเงินเดือนได้ไม่เท่าเขาหาอาทิตย์เดียว
comment18-2:เป็นเรื่องแต่งใช่ไหมครับ  ถ้าเคารพตัวเอง  คงไม่ปล่อยสภาพให้เหมือนขอทาน,   ผมชอบเรื่องนี้นะ อ่านแล้วประทับใจ  แต่มันก็เป็นนิทานสอนใจเท่านั้นเอง
comment18-3:ติงต๊องแบบนี้ น่าจะเป็นเรื่องแต่งครับ พอจะเอาไปทำเป็นละครหลังข่าวได้อยู่
comment18-4:18-2 ครับ ที่อเมริกามี homeless เยอะแยะที่เคยรวยมาก่อน อาจจะล้มละลาย ครอบครัวแตกแยกแล้วไม่มีเพื่อนฝูงไม่มีใคร ผมได้ยินมาเยอะนะครับ บางคนเป็นขอทานอยู่นานหลายปี กว่าจะตั้งตัวได้มันขึ้นอยู่กับดวงด้วย แบบเรื่องนี้จริงๆ ไม่ใช่ว่าเขาอยากปล่อยสภาพให้เหมือนขอทาน ไม่เคารพตัวเองกันทุกคนนะครับ
comment18-5:ถึงเปนเรื่องแต่งหรือไม่เราก็ชอบนะคะ เรามองว่าได้ข้อคิดกลับมาค่ะ
comment18-6:ส่วนมากคนที่ชอบดูถูกลูกค้าตามห้างก็พวกลูกจ้างทั้งนั้น 
เจ้าของร้านจริงๆจะนอบน้อมกว่ามาก แต่ถ้าเจอเจ้าของร้านใจแคบก็คงไม่ซื้ออ่ะ 
จากประสบการณ์เคยไปซื้อของตามห้างแต่งตัวธรรมดา คนมองเหยียดก็พนักงานซะส่วนมาก ทำได้เพียงคอมเพลนกับผู้จัดการแล้วเดินออกไม่ซื้อ แต่กลับกันร้านที่ดูแลโดยเจ้าของร้านจริงๆ พูดจารื่นหู ไม่มีมองเหยียดเลยสักนิด
comment18-7:คิดเหมือนกันเลย
น่าจะเป็นเรื่องแต่ง นิทานสอนใจ ไม่งั้นก้อเป็นเรื่องเล่าของนักพูดชื่อดัง
comment18-8:นิทานจีนหรือญี่ปุ่น เซ็นหรืออะไรสักอย่างหนะครับ
เป็น นิทาน ที่ให้ข้อคิด ไม่ใช่ให้ตีความตรงๆ ตามเนื้อเรื่องว่ามันจะเป็นจริงได้หรือเปล่า
ใครอ่านแล้วได้ข้อคิด ก็ได้ประโยชน์
ใครอ่านแล้วไม่เชื่อในความเป็นไปได้ คลางแคลงใจ ก็ไม่ได้ประโยชน์อะไร

นิทานมีคุณค่าของความเป็นนิทาน นิทานคือจินตนาการ
แต่คนอ่านนิทาน แล้วยังอุตส่าห์คิดเล็กคิดน้อยถึงความสมเหตุสมผลของนิทาน เขาเรียกคนไร้จินตนาการ
comment19:เรื่องไปห้างด้วยชุดเหมือนอยู่บ้านเนี่ย เราว่าจริงๆมันก็ไม่ใช่ว่าทุกคนดูถูกคุณหมดหรอกนะคะ 
คือเราก็เคยเจอ (และเราก็เคยทำบ้างถ้าห้างมันใกล้บ้าน)
บางคนก็มองแบบเหยียดๆ แต่คนส่วนใหญ่แค่มองเพราะงง เพราะคุณเด่น
เหมือนคุณแต่งคอสเพลย์ไปเดินห้าง ซึ่งไม่ใช่ชุดที่คนส่วนใหญ่ในบริเวณนั้นใส่ คุณก็ต้องโดนมองเป็นธรรมดา
ไม่ใช่ว่าทุกคนจะดูถูกคุณไปซะหมดหรอกค่ะ (อย่างน้อยเราก็คนนึงล่ะ ทีถ้าเจอแบบนี้ก็แค่มองเพราะว่าเด่น แต่ไม่ได้รู้สึกอะไร)

แต่เรื่องยามอันนี้ก็น่าเกลียดไปนิดนึงค่ะ
comment20:แต่งตัวดีเป็นศรีแก่ตัวเราเอง

ไปเดินห้าง เราก็ใส่สบาย ๆ ค่ะ แต่ก็ยังต้องสวย ดูดี เสมอ
comment21:ไม่ชอบพวกดูแต่เปลือกเหมือนกัน แต่ว่า ต้องยอมรับว่าโลกเป็นแบบนี้มานานแล้วครับ จะว่าไป ก็เป็นเรื่องปกติตามธรรมชาติของสิ่งมีชีวิตนะครับ ถ้าคิดให้ดี มันเป็นส่วนหนึ่งที่เกี่ยวกับสัญชาตญาณเอาตัวรอดของสิ่งมีชีวิตด้วยซ้ำ

สัตว์บางชนิด พัฒนาลวดลายและสีสันของตัวให้ดูน่ากลัวเพื่อขับไล่ศัตรูตามธรรมชาติ หรือดูน่าเข้าใกล้เพื่อล่อเหยื่อ ก็เพราะเหตุนี้

มนุษย์เรา ก็ต้องมีกระบวนการคัดกรองสิ่งแปลกปลอม หรือคนแปลกหน้าในระดับหนึ่งเหมือนกัน เป็นส่วนหนึ่งของสัญชาตญานเอาชีวิตรอด 

เพราะเหตุนี้ จึงสอนกันมาว่า ทำอะไร ให้ดูกาลเทศะไงครับ

สิ่งที่เราทำได้ ก็คงจะมี
1. ทำอะไรให้เหมาะกาลเทศะ
2. เข้าใจโลกอย่างที่มันเป็น ไม่ยินดียินร้ายจนเกินไป
3. มีสติ อย่าทำในสิ่งที่คุณเห็นว่าไม่สมควรเสียเอง
comment22:อย่าโกรธเค้าเลยที่เค้ามองคุณแบบนั้น เพราะคุณเป็นคนทำให้เค้ามองแบบนั้นเอง

คนเราเห็นกันแค่แวบเดียว สิ่งแรกที่เห็นคือการแต่งกาย ไม่ใช่ว่าเพิ่งเจอกันแล้วจะรู้นิสัย ฐานะ หรือทุกอย่าง

สุภาพ เรียบร้อย กาลเทศะ ดูดี ไม่ใช่ต้องหรู แพงเสมอไป

แต่งกายให้เหมาะสมกับกาลเทศะ เป็นสิ่งที่ดีที่สุดครับ มิเช่นนั้นแล้ว เราจะมีชุดแบบต่าง ๆ มาทำไมมากมายละครับ
comment23:ผมว่าเป็นการที่ คนเขาไม่รู้จักคุณมากกว่า
หากเป็น ยื่งลักษณ์ หรืออภิสิทธ์ คนส่วนใหญ่รู้จัก ไม่ว่าจะแต่งตัวยังไงเข้าก็ต้อนรับ
แต่ท่าเขาจำหน้าไม่ได้ เขาดูก็จะดูการแต่งตัว หรือยายนต์ที่ใช้ เพราะนั้นคือสิ่งที่ทำให้เขารู้จักคุณ
ใช้ของแพง รถหรู ก็ต้องคิดว่าคนๆนั้นมีอันจะกิน หรือหากเป็นพนักงานขาย ก็ย่อมมีโอกาศที่จะขายของได้
การที่คุณร่ำรวยเป็นมหาเศษฐี แล้วแต่งตัวปอนๆ ก็เหมือนคุณหลอกเขาเหล่านั้น คุณหลอกสำเร็จ ผลก็ตามนั้น
แต่หากลูกน้องคุณเห็น นั้นเถ้าแก่กูนี่หว่า คิดว่าเขาจะสนการแต่งตัวของคุณไหม?
comment24:เราชอบแต่งตัวธรรมดานะคะ เพราะพนักงานจะไม่เข้ามาเสนอขายสินค้าให้วุ่นวาย ฮ่าๆ
comment24-1:ใช่ครับแต่งตัวแบบธรรมดาๆไม่ซ๊กม๊กก็พอ รับรองพวกมันไม่มาเจ๊าะแจ๊ะ รำคาญกวนใจ เดินดูของสบายใจไทยแลนด์แน่นอน
comment25:..
comment26:ยาวปาย แน่ๆ
comment27:ท่าน จขกท. คงได้คำตอบแล้วแหละคับ แต่ผมต้องขอชื่นชมในความพยายามหาคำตอบนี้นะครับ ถึงกับต้องแกล้งแต่งตัว รวมถึงไปยืมรถคนโน้นคนนี้ ดูมีความตั้งใจดีครับ 55555+



แต่เป็นผมคงไม่ทำ....เพราะเรื่องพวกนี้ไม่รู้จะลองไปทำไม
comment28:ก็แต่งตัวตามสบายนะ  ชิวๆอยากแต่งอะไรก็แต่ง เสื้อยืด ขาสั้น รองเท้าแตะ ไม่แต่งหน้า เพียงแต่ชุด
ที่ใส่ ก็ให้มันเข้าชุดกันสักหน่อย  ไม่เคยมีปัญหาในการซื้อของเลย   เราว่าการเดินห้างเนี่ย มันเป็นการ
Relax อย่างนึงนะ ไม่จำเป็นต้องเป็นทางการ
comment29:ช่าง
comment30:เสาร์ อาทิตย์ ผมก็ไปเดินดูของซื้อของตามห้างหรูใหญ่ๆแต่แถบชานเมือง ใส่เสื้อโปโลผ้ายืดมีปกตัวเก่ง กางเกงยีนส์ขายาวสีน้ำเงินซีด รองเท้า Crocs แท้ บวกกับสร้อยคอทองคำแท้เส้นเป้ง บ่อยครั้งที่เอาไอโฟน 5 ออกมาปาดๆ เข้าร้านไหน ดูของตรงไหน เหมือนมีแม่เหล็กดึงดูดพนง.ขายทุกที
comment31:อยากให้คนอื่นมองคุณเป็นแบบไหนเขาก็มองตามบุคลิคภาพภายนอกก่อนนั่นแหละครับ
คนอื่นเขาไม่สามารถตรัสรู้ได้ว่าคุณจนหรือรวยพอจะมีเงินซื้อของของเขาได้หรอกครับ เขาก็ต้องมองกายภาพภายนอกคุณก่อน
ถ้าสบายใจที่จะลากแตะ กางเกงบอลเข้าห้างหรู ก็ทำไป 
ถ้าพอใจที่จะเนี๊ยบเข้าห้างหรูก็ทำไป
comment32:แต่เรื่องนี้ก็ไม่แปลกหรอกครับมีธนาคารแห่งหนึ่งยังมีบอกเลย "บริการทุกระดับ ประทับใจ"
นี้ก็แสดงให้เห็นอยู่แล้วว่าผู้ผลิตหรือผู้บริการ จะมองลูกค้าตามระดับ สิ่งที่จะมองได้ง่ายสุดว่าคุณอยู่ระดับไหนก็คือการแต่งตัว
แต่งตัวดี ไม่จำเป็นต้องหรู แค่มองดูแล้วมีความสามารถในการซื้อหรือใช้บริการ พนักงานก็พูดคุยปกติแล้วละครับ
พนักงานงานก็ไม่อยากเสียเวลากับลูกค้าที่มาแค่ดูแล้วไม่ซื้อหรอก ยิ่งห้างที่คุณว่ากลุ่มลูกค้าก็เป็นพวกมีกำลังทรัพย์ก็เลยเจอเหตุการณ์แบบนี้แหละ
เหมือนสุภาษิต เข้าเมืองตาหลิ่ว ต้องหลิ่วตาตาม
comment33:ต้องยอมรับคนส่วนใหญ่มองที่ภายนอกกันค่ะ ส่วนใหญ่ที่เจอ ใส่ขาก๊วย เสื้อเก่าๆ แต่ไม่ขาดนะคะ ควักเงินออกมาเป็นฟ่อน ส่วนพวกใส่ชุดทำงาน ดูดีสุภาพ ติดเครดิตซะเยอะ 

แต่พนักงานขายก็ยังดูที่การแต่งตัวเป็นหลัก เพราะว่าโอกาสทางการขาย คนแต่งตัวดี มีมาด น่าจะมีเงินมาซื้อของมากกว่า
comment34:สันดานคนครับ อย่าไปยึดติดมาก เดี๋ยวนี้ผมไม่อยากยุ่งเกี่ยวกับคนให้วุ่นวายชีวิต ติดต่อกับครอบครัวญาติพี่น้องและคนรอบข้างนิดๆหน่อยๆก็พอ ออกจากเมืองแล้วมาอยู่ตามบ้านนอก อยู่กับธรรมชาติดีกว่า สังคมบ้านนอกดีกว่าเยอะ
comment34-1:บ้านนอกนั่นแหละตัวดีเลย อวดร่ำอวดรวย มีข่าวอะไรดังไปสามบ้านแปดบ้าน
comment35:อันนี้เราเจอประจำ ตอนแรกๆ ก็โกรธ แต่เจอบ่อยๆ ก็เฉยไปแล้ว

รำคาญบ้างก็ตอนที่มาเดินตามกลัวขโมยของ (เราคงดูไร้ราคามากเลย 555)
ตอนหลังทำใจสบายๆ เลย เราแต่งตัวปอนๆ ไม่ต้องระวังโจร ไม่ต้องระวังโดนล้วงกระเป๋า

คนขายก็ไม่มายุ่ง เดินดูไม่มีคนมาเซ้าซี้
ถ้าถามแล้วเค้าทำท่าดูถูก ก็สงสารนะ เค้าไม่รู้จักเราเค้าก็ต้องดูจากการแต่งตัวเป็นเบื้องต้น

สรุป
รักจะทำในสิ่งที่ตัวเองชอบ ก็ต้องรับผลของมัน
แต่ที่แน่ๆ คนไทยเป็นพวกวัตถุนิยม อยู่เมืองดัดจริต ชีวิตต้องป็อป

5555
comment36:555 จะบอกว่าวันสบายๆ เราก็แต่งตัวแบบนั้นนะ เสื้อยืด กางเกงขาสั้น  รองเท้าแตะ  กระเป๋าสะพาย 1 ใบ ไปเดินห้างเช่นกันค่ะ
ส่วนใหญ่แล้ว ย้ำว่าส่วนใหญ่นะคะ ไม่ใช่ทั้งหมด ก็ได้รับการปฏิบัติแบบปกตินะคะ
แต่มันก็จริงที่จะมี พนง ขายบางคนเช่นกันที่แสดงออกแบบเปิดเผยว่าไม่อยากให้บริการ เพราะแต่งตัวไม่ดี บางคนสายตาชวนหมั่นใส้มาก
หรือบาง shop เดินเข้าไปถาม แรกๆ ก็ตอบแบบขอไปที แต่พอรู้ตัว (เพราะเราซักเยอะ) ว่าลูกค้ามีความรู้และใช้ product อยู่จริง รวมถึงมีกำลังซื้อแน่ๆ
ท่าทีเธอจะเปลี่ยนเป็นเอาใจใส่สุดๆ แบบหน้ามือเป็นหลังมือจริงๆค่ะ แต่เปลี่ยนไปก็เท่านั้น เพราะวันนั้นเธอจะไม่ได้ยอดจากเรา 555!
comment37:คือชีวิตจริง คนส่วนใหญ่ยังดิ้นรน ทำมาหากิน รายได้ไม่พอ สารพัดปัญหา   

เรื่องทางจิตใจ   สำหรับบางคนมันเป็นอีกขั้น
comment38:เราใส่กางเกนในตัวเดียวไปเดินห้างประจำ










มีใครใส่กางเกงใน 2 ตัวไปเดินห้างมังไหม
comment39:ขึ้นอยู่กับแบรนด์และตัวพนง.ว่าเขาอบรบกันมาแบบไหน

เอาจริงๆพนง.ก็ควรดูแลลูกค้าให้เหมือนกันทุกคน 

แต่ก็อดไม่ได้ที่จะตัดสินคนอื่นจากภายนอกเพราะเราไม่เคยเจอกันมาก่อน
ไม่รู้รายได้ ไม่รู้ว่าบ้านอยู่ไหน ขับรถอะไร ก็เลยตัดสินเท่าที่เห็นว่าคนคนนั้นพอที่จะมีกำลังซื้อสินค้าหรือไม่

BA เครื่องสำอางเอาเจอประจำ
comment39-1:ผมว่าเรื่อง BA เครื่องสำอางนี่มันเป็นอะไรที่สามารถเข้าใจได้ง่ายอยู่นะครับ เพราะเครื่องสำอางมันก็คืออุปกรณ์สำหรับเอาไว้สำหรับสร้างเปลือกอย่างหนึ่ง ถ้ามีผู้หญิงสองคนที่คนหนึ่งมาแบบแต่งหน้า เสื้อผ้ารองเท้าจัดเต็ม กับอีกคนที่มาแบบหน้าจืดๆ ใส่เสื้อผ้าเหมือนอยู่บ้านเข้ามาพร้อมๆ กัน ก็คงไม่แปลกใจถ้าพนักงานจะให้ความสนใจกับผู้หญิงคนแรกมากกว่า เพราะดูแล้วก็รู้ได้ทันทีว่าให้ความสำคัญกับรูปลักษณ์ภายนอกมากกว่า โอกาสในการปิดการขายก็สูงขึ้นตามนั้น
comment40:สมัยก่อนบางพื้นที่คนไทยห้ามเข้าเสียด้วยซ้ำครับ
comment41:ตอนนี้สังคมตัดสินคนที่เงินและวัตถุนิยม คุณแต่งตัวไม่ดียังไง แต่ถ้าคุณพกเงินเยอะๆ เดี๊ยวมันก็เปลี่ยนสีได้ ไม่ว่าที่ไหนในประเทศนี้ 
มีเงินนับเป็นพี่ อายุมากกว่ายังเรียกเราว่าบิดายังได้  หรืออีกวลีหนึ่งที่พูดก็บ่อย มีเงินจ้างผีมาโม่ได้ เงินเท่านั้นที่ครองโลก สังคมมันเป็นแบบนี้แล้ว
comment42:ผมว่าแต่งตัวไม่ถูกกาลเทศะ ไม่ให้เกียรติในที่นี้ หมายถึง ไม่ให้เกียรติคนอื่นนะครับ สำหรับคุณอ่ะ ผมว่าก็ยังถือว่าแต่งตัวไม่น่าเกียจนะ

ผมเคยเจอผู้ชายใส่เสื้อกล้ามกับบ็อกเซอร์ที่เป็นลายๆสีแสบๆหน่อย ผมยอมรับว่าผมมองเค้าไม่ดีเลย เค้าเหมือนโจร เหมือนคนไม่ดี

ผมรู้ว่าการมองคนเพียงภายนอกเป็นสิ่งไม่ดี แต่เรื่องแบบนี้มันห้ามกันยาก เพราะสังคมมันสอนให้เราต้องระวังตัว

มันคงไม่ผิดอะไรที่คุณคิดว่า คุณจะแต่งตัวยังไงก็ได้ในที่สาธารณะ แต่ก็รบกวนให้เกียรติเพื่อนร่วมเดินทางของคุณด้วยนะครับ
comment43:ชอบแต่งตามสบายแค่ไหน บางครั้งก็ดูๆความเหมาะสมหน่อยก็ดีค่ะ
comment44:จะ art ผมว่ามันก็ต้องดูสถานที่นิดหนึ่ง ถ้าเป็น big c แถวบ้านผมว่าก็ไม่เป็นไรหรอก แต่เป็นห้างใจกลางเมืองก็ไม่ถึงใส่สูทหรอก อย่าถึงขนาดใส่เสื้อนอนเข้าห้างเลย มันก็เกินไป
comment45:ผมก็ชอบใส่ขาสั้น รองเท้าแตะไปนะ ... แต่ไปวันที่ช๊อป สนุกดีนะ 
แต่งตัวเหมือนอยู่บ้าน แต่ถือถุงเต็มมือ พนักงานมองกันใหญ่ 
บางทีก็คิดว่าเราเป็นเก้งจีน เก้งจีนชอบก็แต่งตัวสบายๆมาเดินกันนะ 5555
comment46:สังเกตุถ้าเป็นฝรั่ง แต่งตัวยังงัย เค้าก็ต้อนรับดี

เป็นอีกค่านิยมนึงนะ ส่วนตัวเองเราเรียกว่า ค่านิยมแห่งความเป็นทาส

ขออภัยถ้ารุนแรง
comment47:เสื้อยืด ขาสั้น รองเท้าแตะ ผมเห็นคนใส่เยอะแยะ ในพารากอน  CTW ก็ดูปกติกันทั้งนั้นนะครับ 

ขึ้นอยู่กับว่า เสื้อยืด ขาสั้น รองเท้าแตะของคุณน่ะ มันเป็นแบบไหน จงใจใส่ให้โทรม ให้ดูแปลกกว่าชาวบ้านเขาหรือเปล่า

บางทีเค้าอาจคิดว่าเป็นคนสติไม่ดีหรือเปล่า แต่งตัวอะไรแบบนี้มา
comment48:เวลาจะไปซื้อของห้างไหญ่ๆนะ ชอบแต่งตัวบ้านๆ เชย คีบแตะ แต่เสื้อผ้าไม่ได้แย่นะจร้ะ แต่มันธรรมดาเอง จะไปซื้อเลนส์ร้านกล้อง พนักงานไม่สนใจเบย ยืนคุยกันเฉ้ยเหมือนเราไม่มีตัวตน เรียกมาก้ทำเฉยใส่ แต่กับคนแต่งตัวดูดีมีตังเมคแคร์กันดีจิง ส่วนไหญ่เค้าก็มาดูไม่ค่อยซื้อ เลยเดินออก หาร้านไหม่ที่พนักงานสเทคแคร์เรากกว่านี้ ซึ่งก็ได้เงินเราไป ตามระเบียบจร้าา ไม่ใช่อะไรนะเราเคยเป็นพนักงานขายคอมพิวเตอร์ และชอบเทคแคร์คนบ้านๆนี่แหละ พวกเค้ามาซื้อของต้องการคำแนะนำ ส่วนไหญ่ก็ซื้อนะ ไม่เรื่องมากด้วย จ่ายสดอีกต่างหาก พวกดูดีมีตังมักจะเยอะ (เฉพาะบางคน) และบางคนก็บัตรเครดิตไม่ผ่าน !!! หึหึ
comment49:ผมก็แต่งตัวแบบสบายๆนะ    เสื้อยืด ขาสั้น ไปห้างประจำ   ก็ไม่เห็นมีพนักงานคนไหนรังเกียจ   ขอให้แต่งตัวสะอาด  และใส่สร้อยทองคำหนัก 5 บาทไปด้วย     เห็นต้อนรับกันดี
comment50:ก็เห็นแต่งนมหก สั้นเสมอหูเข้าห้างเยอะแยะ สุภาพตรงไหน เค้าก็ต้อนรับดีนิคะ 
ไม่เกี่ยวกับเสื้อผ้า ถูกหรือแพง ที่เค้ามอง เค้าน่าจะมองคุณด้วยว่า คุณช่างมีความ เป็นตัวของตัวเอง
เห็นเป็นของแปลกเท่านั้นเอง ไม่ได้ ดูถูกอะไร
comment51:เคยใส่เสื้อยืด กางเกงบอล รองเท้าเตะ เดินห้างย่านฝั่งธนฯ 

จริงๆก็ไม่คิดอะไรนะ เพราะชิวๆอยู่ละ 55 

จนกระทั่ง เพื่อนแฟน แซวเล่นว่า พาคนขับรถมาด้วยหรอ ทันใดนั้น คิดเลยทันที 
เออกรูแต่งตัวชิวไปมั้ง.. เสียเซฟเลย

แต่ใจจริง อยากขอเป็นผ้าขี้ริ้วห่อทองนะ ดูสบายๆดี
comment52:ถ้าผมคิดจะเดินดูของเฉยๆ จะแต่งตัวแบบบ้านๆสบายๆ เพื่อกันไม่ให้คนขายเข้ามาเซ้าซี้

แต่หากวันไหนตั้งใจจะซื้อของค่อนข้างมีค่าหน่อย วันนั้นจะแต่งตัวดีหน่อย เพื่อเรียกร้องคนขายให้เข้ามาบริการ

หลักการผมก็ง่ายๆอย่างนี้แหละครับ สบายใจดี
comment53:อันดับแรก เราว่าไม่ใช่เสื้อผ้าหรอกค่ะ ที่ทำให้ถูกมองแบบนั้น
เราว่าหน้าตามากกว่า 
ลองเป็นดาราใส่เสื้อยืดกางเกงขาวั้นมาเดินสิค่ะ
สุดท้ายแล้วเค้าก็บริการดี
 อันดับสองเป็นเรื่องของการแต่งตัวค่ะ

เราใส่เสื้อยืด กางเกงยีนส์ขาสั้น รองเท้าแตะ
แต่งตัวแบบวัยรุ่น หน้าไม่แต่ง 
ไปแค่ธนาคาร พนง.ก็มองจิกแล้วค่าาา
เราหมั่นไส้ก็เลยปิดบัญชีธนาคารนั้นไปเลยค่ะ
เรามาแค่ธนาคารเฉยๆ ก็อยากมาแบบสบายๆบ้าง
ไม่ใช่แต่งเต็มทุกวันเหมือนดารา
แต่พอเราแต่งหน้า ใส่เสื้อดีขึ้นมาหน่อย 
พนง.เปิดประตูต้อนรับเลยค่ะ

ส่วนตัวเราใครจะมาเรายังไงก็ช่าง 
ถ้ายิ่งพนง.ทำกริยาแบบนั้นใส่เรา 
เราไม่อุดหนุนเลยค่ะ
comment54:เราก็เคยใส่เสื้อยืด กางเกงขาสั้น ร้องเท้าแตะเข้าห้างหรูนะ พารากอน นี่ปกติมากกก 

เพราะเป็นคนขี้เกียจแต่งตัว เมื่อเร็วๆนี้ก็เพิ่งลากแตะไปเกษรมา หน้าก็ไม่แต่ง (คือ มัดผมเป็นซาลาเปาขึ้นไป ทาแป้งธรรมดา แต่ไม่ใช่หน้าโทรมนะ)

พนักงานก็บริการปกตินะคะ (พนักงาน dior บริการดีมากกก ด้วยซ้ำ หยิบนู่น นี่ ให้ลองใหญ่ คนขายยังช่วยคิดเลยว่าควรจะแต่งตัวยังไง เพราะดูเราเป็นคนไม่แต่งหน้า) และเราก็ซื้อของปกติ 

เวลาเจอพนักงานไม่สนใจก็เฉยๆนะ เพราะรู้ตัวว่าแต่งตัวแบบนี้มา ก็เรียกให้เค้าหยิบนู่น นี่ ให้ดูบ้าง 

คือ ไม่เคยเจอขนาดทำหน้า หรือ มองหัวจรดปลายเท้าน่ะ 

แต่สุดท้ายเค้าก็บริการโอเคนะ เพราะเราไปซื้อของเค้าจริงๆ ไม่ได้แต่งตัวแย่ๆ มา ทดสอบ การบริการของเค้า...

หรือ เราเป็นคนไม่คิดเล็กคิดน้อยหว่า ??? 


ปล. แต่เราเป็นคนแพ้พนักงานที่บริการดีๆ น่ะนะ 555 ไม่เคยเจอพนักงานบริการแย่ แต่พอเจอคนบริการดีๆ แล้วซื้อของมากกว่าที่ตั้งใจทู๊กกกที
comment55:เลิกไปเดินห้างเลยครับ  นั่งเล่นเวปบอร์ดดีกว่า 

คนดีเพียบ  รักสัตว์ รักเด็ก สมถะ ไม่ดัดจริต ไม่ตัดสินคนจากการแต่งตัว เสียสละ มีครบ
comment56:สำหรับเรา กลับกันเลยค่ะ เราเป็นคนที่จะไม่ใส่เสื้อผ้าเหมือนชุดอยู่บ้านหรือชุดนอน ลากแตะไปเดินห้างสรรพสินค้าเด็ดขาด

เวลานัดเจอกับเพื่อนไปห้างด้วยกัน เราก็มักจะแต่งตัวแบบดูดีหน่อย (แบบแฟชั่นธรรมดา ไม่ได้เวอร์อะไรนักหนา) กลับมักจะถูกเพื่อนๆแซวว่า


"โห ไปแค่เซ็นทรัล แต่งตัวอย่างกะจะไปไหน..." พร้อมโดนมองหัวจรดเท้า


สรุปนะคะเราว่าจะแต่งยังไงก็แต่งไปเถอะถ้าคิดว่าดี เพราะเราห้ามความคิดคนอื่นๆ ไม่ว่าจะเป็นพนักงานห้างที่คิดว่าเราจน หรือเพื่อนๆที่คิดว่าเราเว่อร์ที่แต่งตัวดูดีมีกาลเทศะไปเดินห้างสรรพสินค้า ไม่ได้หรอกค่ะ มัวแต่เป็นทุกข์เพราะความคิดคนอื่นๆจะไม่มีความสุขซะเปล่า
comment57:เรื่องการแต่งกาย จริงๆเราไม่อะไรมากเลยนะ..
แต่มีเหตุการณ์นึงที่ทำให้เราเห็นความสำคัญกับการแต่งกายมากๆ

สมัยเราสัก ป.6 ได้ละมั้ง? 
เราอยู่ในบ้านพักครูของโรงเรียนประจำอำเภอเล็กๆที่นึงในต่างจังหวัด
มีคุณลุงที่รู้จักเป็นครูสอนวิชาเกษตร 

วันนี้คุณลุงคนนั้นกำลังเตรียมแปลงเกษตรไว้สอนนักเรียน
ใส่เสื้อม่อฮ่อมเก่าๆ กางเกงขาสั้นสีดำราคาถูกๆ มันก็เหมาะกับงานแบบนี้..ก็ถูกแล้ว
สักพักภรรยาของคุณลุงวิ่งมาตามที่แปลงเกษตร บอกว่าพ่อคุณลุงล้มฟุบหมดสติไป
คุณุงรีบไปทั้งอย่างนั้น อุ้มคุณพ่อเค้าขึ้นรถแล้วบึ่งไปโรงพยาบาลประจพอำเภอ ห่างจากบ้านพักประมาณ 1 กม.

พอไปถึง เป็นช่วงราวๆพักเที่ยงถ้าเราจำไม่ผิด 
เนื่องจากเป็น รพ.เล็กๆ คุณหมอมีแค่ 2 คน อีกคนตรวจวอร์ดอยู่
ส่วนอีกคนไปทานข้าว..จึงไม่มีหมอที่ว่างอยู่

พยาบาลประจำห้องฉุกเฉิน แทนที่จะรีบพาพ่อของคุณลุงเข้าไปในห้องฉุกเฉิน
กลับมองหัวจรดเท้า ไม่ได้รีบร้อนอะไรทั้งสิ้น ไม่แม้แต่ปฐมพยาบาลเบื้องต้น ถามแค่ว่า.."มีเงินจ่ายหรือ?" 
ตอนนั้นทุกคนอึ้งมาก โชคดีตรงที่คุณหมอมาถึงที่เกิดเหตุ คงเพราะมีพยาบาลอีกคนไปตามคุณหมอมา

โชคดีของเราคือโชคดีที่คุณหมอมีจรรยาบรรย์
แต่โชคร้าย....คุณหมอมาช่วยไว้ไม่ทัน 

สุดท้ายคุณหมอคนนั้นซึ่งทำหน้าที่ ผอ.รพ.ก็รับผิดชอบด้วยการลาออก
แต่สิ่งหนึ่งที่เรียกคืนมาไม่ได้คือชีวิตคน
comment58:วันก่อนครับ

ผมไปเดินห้าง ใส่เสื้อยืด กางเกงขาสั้น รองเท้าแตะเหมือนกัน
พนักงานก็ทำแบบตามที่ จขกท. กล่าวแหละ เราเข้าไปเดินดูของ หยิบของ ก็ไม่มีใครมาสนใจเรา 
จนเราเรียกเขาขอสอบถามข้อมูล จนเขามา

จากนั้นก็พยายามพูดให้เราหลงเชื่อว่านี่คือของที่ดี แต่ที่จริงผมก็ศึกษามาบางแล้วนะ 
สุดท้ายบอกปฏิเสธของชิ้นนั้น เลือกของอีกชิ้นที่มีคุณภาพดีกว่า

จ่ายเงินประมาณ 5k เข้าไป แหม่พูดอย่างดีเชียวนะครับ แถมขอบคุณอย่างสุภาพชนด้วย
ในใจผมนี่โคตรสะใจเลย ที่ได้ด่าพนักงานว่าเลือกปฏิบัติ โดยไม่ต้องพูดออกด่าตามปาก หึหึ
บางทีผมคิดว่า การได้เลือกดูสินค้าโดยที่พนักงานไม่มาอยู่ข้างๆ เราก็ดีเหมือนกันนะครับ
comment59:หนังหน้าและบุคคลิกภาพก็มีส่วนนะครับ
comment60:ใส่สูท.  ผ ผูกไทด์...

โจรเสื้อนอก. ฉกเพรช..    ม องแล้ว มันเท่ ดี

ตอนเดิน เข้า. ห้าง
comment61:ก็ไม่มีใครบังคับให้คุณแต่งตัวอย่างไร และคุณก็ต้องรับผลของการแต่งตัวอย่างนั้น 
เพราะคุณก็ไม่มีสิทธ์ไปบังคับให้เขาปฏิบัติอย่างไรต่อคุณ  
ไม่ใช่ว่าเขาปฏิบัติไม่ดีตีอคุณแล้วคุณก็ไปตัดพ้อเขาว่าปฏิบัติไม่เหมาะสม
และคุณก็รู้อยูแล้วว่าสังคมเป็นแบบไหนอยากได้การปฏิบัติอย่างไรก็ต้องปรับการแต่งตัวเวลาไปสถานที่นั้นๆ 
นี่แหละคือความหมายของคำว่า"กาลเทศะ"
ในทางกลับกันคุณไม่รู้หรอกว่าเค้าเหล่านั้นต้องเจอคนกี่ร้อยคนกี่ร้อยแบบในแต่ล่ะวัน
ผมว่าทางที่ดีก็อย่าไปโฟกัสกับอะไรมากเลย ก็ปฏิบัติและทำหน้าที่ของใครของมันไปดีกว่าครับ
comment62:เคยเจอประจำตอนไปซื้อเครื่องสำอางค์ค่ะยิ่งเวลาซื้อรองพื้นใหม่ เพราะเราจะไม่แต่งหน้าไปจะได้สีที่เหมาะกับเราที่สุด
แต่กลายเป็นไม่มีBAคนไหนสนใจเราเลย T^T
comment63:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ด ทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment64:คาดว่าจะเป็นกระทู้ ล่อสายัณห์
comment65:ไม่ใช่เรื่องแปลกนะครับ จขกท. เข้าใจผิดอย่างแรง
แต่งตัวไม่ดี ดูไม่มีสตางค์ เข้าร้านขายของ คนขายเขาก็คิดว่าไม่ได้มาซื้อ จึงไม่ได้เข้ามาให้คำแนะนำ
คือ คนขายเขาคิดว่าคุณจะซื้อ หรือไม่ซื้อ จะเข้ามาให้คำแนะนำหรือไม่ ก็เป็นสิทธิ์ของเขา ไม่ต่างกับที่คุณมีสิทธิ์แต่งตัวดี หรือแต่งไม่ดี


สนามกอล์ฟ คนขับเบนซ์เข้าเป็นปกติ ยามเปิดให้ผ่านง่าย ๆ จนเป็น "ปกติ" และไม่มีปัญหาใด ๆ
จู่ ๆ มีคนขับรถโทรม ๆ เข้ามา ซึ่งเป็นเรื่อง "ไม่ปกติ" ยามก็ต้องตรวจสอบ เพื่อความปลอดภัย และความสงบของสมาชิกโดยรวม
ถ้ายามปล่อยให้คนที่แต่งตัวแปลกแยกจากพวกเข้าไป แบบนี้สิถึงไม่ถูกต้อง การที่เขาตรวจสอบคุณ นั่นเขาทำถูกต้องแล้ว



การแต่งตัว ต้องรู้ กาละเทศะ สำหรับคุณขอเพิ่ม เข้าเมืองตาหลิ่ว ต้องหลิ่วตาตาม เข้าไปด้วย จะช่วยให้คุณแต่งตัวได้เหมาะสมมากขึ้น
ไม่เช่นนั้น คุณก็ต้องยอมรับความยุ่งยาก เพราะเริ่มจากการแต่งตัวของคุณเอง
comment65-1:ตั้งแต่อ่านมา เห็นด้วยกับอันนี้ครับ แต่งตัวผิดปรกติไป ย่อมต้องน่าสงสัยก่อน
comment65-2:จริงด้วย ถ้าขับเบนซ์เข้าไปในสลัมคนก็คงสงสัยเหมือนกันว่ามีจุดประสงค์อะไร
เพราะมันแปลกแยก
comment66:เจอบ่อย แต่ไม่สนใจ 

อยากแต่งอะไรก็แต่งเอาที่สบายตัว และสบายใจ
comment67:พนักงานห้างที่มีประสบการณ์จะรูว่า คนเดินห้างแบบไหนจะซื้อของเค้าเอง   แต่การให้เกียรติสถานที่  ก็ถือว่าเป็นมารยาท  เหมือนใส่กางเกงขาสั้นเข้าวัดไปทำบุญ มันก็ทำได้  แต่คนมีมารยาท  มีสัมมาคารวะ  ให้เกียรติสถานที่เค้าจะไม่ทำ  ้
comment68:ไม่แปลกเราก็แต่งตัวธรรมดาเดินห้างเพราะมันก็คือร้านขายของนี่เอง
ดีกว่าตลาดก็ตรงมีแอร์เย็นมีพนักงานแต่งตัวสวย
เราไม่แคร์มีเงินซื้อซะอย่าง  แต่ถ้าใครพูดไม่ดีด้วยจะร้องเรียนเลย
comment69:ถ้าคิดจะแต่งตัวสบายเกิน ไปห้าง  แล้วอยากได้รับการบริการที่ดี
หันไปหา พนง แล้วบอก "excuse me" เขาจะรีบมาบริการคุณค่ะ
และมันไม่ใช่เฉพาะคนไทย  คนชาติไหนๆ เขาก็เป็นแบบนี้เหมือนกัน
comment70:ก็เพราะไปในสถานที่ ซึ่งเป็น บ่อเกิด แห่งวัตถุ เขาก็จึงมองคุณกลับมาด้วย การมองที่วัตถุจากตัวจขกท.กลับมาเช่นกันค่ะ..ต้องลองเดินเข้าวัด ละเปรียบเทียบกันดู ว่าจะเหมือนกันมั้ยนะ
comment71:เราก็เห็นว่าทั้งพนักงานและยามปฏิบัติต่อท่านอย่างเท่าเทียมแล้ว ถ้าท่านเป็นพนักงานในห้างหรูกลุ่มลูกค้าก็เป็นคนมีอันจะกิน ท่านแต่งตัวอย่างนั้นเพื่อไปลองใจพวกเขาถูกต้องแล้วหรือที่จะมาด่าว่าไม่เท่าเทียม คุณยามก็เหมือนกันเขาปฏิตามหน้าที่ถ้าท่านเป็นลูกค้าประจำของสนามกอฟนี้แล้วใช้รถเก่าๆขับไปตีบ่อยๆ ยามคงไม่ตรวจท่านละเอียดหรอกนี้อยู่ๆแต่งตัวขับรถอยางนี้เข้าสนามกอฟ คนมีหน้าที่เขาก็ทำหน้าที่ปฏิบัติไม่เท่าเทียมตรงไหน ถ้าท่านอยากได้ความเท่าเทียมแบบสังคมอุดมคติคงไม่มี ท่านลองปฎิบัติตัวโลโซอย่างนี้ในสังคมไฮโซของท่านดูครับว่าเพื่อนๆจะให้ความเคารพท่านรึเปล่า คนที่ท่านหาว่าปฏิบัติไม่เท่าเทียมเขาหาเช้ากินคำ่เป็นมนุษย์เงินเดือนไม่ใช่เศรษฐีมีตังค์
comment72:เวลาเข้าไปซื้อของห้าง ผมแต่ตัวให้ดูเชยที่สุด เพราะเวลาดูของส่วนใหญ่จะไม่มีพนักงานตามตูด

เคยไหมซื้อของไม่ติดราคาแม่ค้าดูหน้าแล้วบอกราคา555
comment73:มาอีกละ กระทู้แต่งตัวปอนๆแล้วเขาไม่ต้อนรับ
ส่วนนึงยังไงพนักงานก็ผิดนะ แต่อีกส่วนต้องหันมามองตัวเอง

ไปนั่งเคืองคนอื่นเขาทำไมอ่ะ ตัดปัญหาที่ตัวเองดีกว่านะคะ 
เหมือนท่านอื่นบอก ไม่มีใครรู้จักคุณ เขาก็ต้องมองที่เปลือกก่อน คุณอยากให้เขาต้อนรับคุณ 
ก็แค่ทำเปลือกให้สุภาพ ดูดีในระดับนึง ตามแหล่งตามค่านิยมแต่ละสถานที่ 
ใครเขาจะรู้ว่าคุณมีเงินในกระเป๋าเท่าไหร่ ใครจะรู้ว่าคุณมาดีหรือมาร้าย เขาก็ต้องประเมินจากเปลือกก่อน 

กะอีกแค่แต่งตัวให้ดูสุภาพดูดี ไม่ต้องแบรนด์เนม ก็เพียงพอต่อการที่จะไม่ถูกมองแปลกๆแล้วล่ะค่ะ

แก้ที่เราง่ายกว่านะ ตัดรำคาญด้วย ไปนั่งนอยด์คนอื่นเขาเพื่อ?

แต่งตัวอ่ะ ดูค่านิยมแต่ละสถานที่ด้วยสิ แหล่งนั้นเขาแบบไหน คุณก็แต่งให้ระดับเดียวกัน
แต่ถ้าคิดจะมั่นก็ไม่ต้องสนใจสายตาใคร ถ้าไม่มั่นจริงก็จะนอยด์คนอื่นเบบนี้ล่ะ สรุปคือ ช่างสายตาคนอื่นเค้า
แต่บางสถานที่ก็ต้องแต่งตามมารยาททางสังคมด้วย ไม่งั้นถ้าเขาเชิญออกก็ไปว่าเขาไม่ได้นะ เพราะมันเป็นที่ของเขา
comment74:จขกท กลับมาจากสงขลาแล้วเหรอครับ

http://pantip.com/topic/31863918
comment75:"เมื่อพานพบ ณ เบื้องแรก  ผู้คนตัดสินจะคุณจากสิ่งที่เค้าเห็น  ไม่ใช่สิ่งที่คุณเป็น"
       ถ้าคุณเข้าใจหลักความจริงข้อนี้ ก็ไม่จำเป็นต้องพิสูจน์ตรรกกะอะไรอีกต่อไป ดังนั้น วิธีที่เค้าปฏิบัติต่อคุณ ย่อมไม่ได้เป็นเครื่องแสดงว่าเค้า เป็นคนเลว หรือคนดี  คุณเองจะไปตัดสินหรือประเมินเค้า ก้อดูใจแคบไปครับ  
        เพราะท้ายที่สุดแล้ว ทุกคนมีบทบาทหน้าที่ของตัวเองที่ต้องทำใหับรรลุผล เพื่อคนที่รอพวกเค้าอยู่ที่บัาน พนักงานขายมีหน้าที่ขายของ เอารายได้ไปจุนเจือครอบครัว  ถามว่าเค้าเป็นคนไม่ดีหรอครับ เค้าอาจจะไม่ได้ดูถูกคุณก้อได้ แต่เปลือกของคุณ  ทำให้เกิดการเลือกปฏิบัติ ดังนั้นสิ่งที่ดีที่สุดที่พึงกระทำคือ เคารพสถานที่ เคารพตัวเอง ด้วยการแต่งกายให้เหมาะสมถูกกาลเทศะ  ผมกินข้าวปากซอย ใส่เสื้อยืดltf แจกฟรี กางเกงบอล รองเท้าแตะ ถ้าไปเดินพารากอน ก้อแต่งตัวดีหน่อย โดยเฉพาะถ้าเข้าชอป ไปซื้อของแบรนด์เนม ผมจะแต่งแบบจัดเต็มหน่อย ดังนั้น ถ้าคุณคิดจะซื้อของเค้าจริงๆ อยากได้รับการปฏิบัติดีๆ ทำไมต้องไปฝืนความรู้สึกคนอื่นด้วยการแต่งกายแย่ๆล่ะครับ
comment76:บางทีก็แล้วแต่ธรรมเนียมปฏิบัติแต่ล่ะที่ด้วย ตอนเราเป็นวัยรุ่น ได้ไปเที่ยวอังกฤษ ห้าง harrods ก็ไม่ให้คนแต่งตัวไม่ดี (สะพายเป้ รองเท้าแตะ) เข้าไปเดิน ร้านอาหารหรูๆ เมืองนอกก็ต้องแต่งแบบดูดี ไม่งั้นไม่ให้เข้า โรงแรมเมืองไทยบางที่เหมือนกัน เราว่าบางที่เค้ามองการแต่งตัวของแขกไปถึงภาพลักษณ์ของเค้า ถ้าภาพลักษณ์ของเค้าดูแย่ลง เค้าอาจเสียลูกค้ากลุ่มเป้าหมายของเค้าไปก็ได้

นอกเรื่องหน่อย ตอนเราจะซื้อบ้าน เราอยากได้บ้านในสนามกอล์ฟมากเลย แต่เราไม่มีตังค์หรอกนะ รถว่าที่สามีตอนนั้นก็แค่ซีวิครุ่นกล่องไม้ขีด อายุยี่สิบกว่าปี แต่พนักงานที่นั่น (กรุงกวี) ต้อนรับดีมากทุกคน ตั้งแต่ รปภ แม่บ้าน เซลส์ ขนาดพอเราเห็นแบบบ้านและรู้ราคาเริ่มต้นเราบอกเค้าว่ามันเกินงบเราไปเยอะเลย เค้าก็ยังอยากพาเราไปดูบ้านตัวอย่าง เค้าบอกว่าเผื่อจะเก็บไว้เป็นตัวเลือกในอนาคต ประทับใจมากๆ อ่ะ
comment77:เเต่ก่อนก็คิดมากเหมือนกันค่ะ 
ทำไมพนักงานขายชอบมองลูกค้าด้วยสายตาดูถูก
คนรวยมองคนจน หรือพวกที่ชอบตัดสินคนจากภายนอก
เล่าให้เเม่ฟัง เเม่บอก "จะรวยจะจน เป็นคนนั่งขี้เหมือนกัน" 
พอคิดได้แบบนี้ ก็เลยไม่รู้จะแคร์คนพวกนี้ทำไม
comment78:สังคมไทยมันอย่างงี้แล่ะคุ๊ณณณณณณ
ชอบสรรเสริญเยินยอคนรวย
ทั้งๆที่เค้าก็ไม่ได้มาแบ่งให้กินซะหน่อย 
คนบางคนเค้าไม่รวยแต่เค้ามีน้ำใจมากกว่าคนรวยบางพวกซะอีก (รวยแต่งก ประมาณนี้ -*-)
comment79:พนักงานควรจะบริการทุกระดับ ไม่ว่าลูกค้าจะแต่งตัวยังไงมา
เขาจะมาซื้อ หรือ แค่มาดู ถามราคา ไว้ก่อน ควรจะให้บริการอย่างดีเท่าเทียมกันนะค่ะ

เมื่อวานน้องเรากะใส่ เสื้อยืดนักฟุตบอล กางเกงขาดๆซีดๆ รองเท้าแตะ เหงื่อโชก เพราะพึ่งเลิกงานมาสดๆ เดินเข้าห้าง
ไม่ซีเรียสอะ ไม่แคร์สายตาคนอื่น น้องบอกแต่งตัวไม่ดี แต่เราบอกว่า แต่งไงกะแต่งเถอะ เขาไม่ใช่จ่ายเงินเลี้ยงแกโต
จะไปแคร์คนอื่นทำไม ไม่เข้าใจ
comment80:เราเคยใกล้ชิดกับคนคนนึงคะ ซึ่งเขาค่อนข้างจะ พยายามลบปมด้อยของตัวเอง
เพราะเขาอยู่ในกลุ่มลูกคุณหนู เขาก็แสดงออก ที่ค่อนข้างระแวงว่าใครจะมาดูถูกเขาตลอดเวลา

วันนี้ตอนแรกเราตั้งใจจะไปวังหลังคะ รถติดมาก เลยเปลี่ยนใจไปพารากอนแทน
แต่เราใส่ขาสั้นถูกๆ เสื้อเก่า และรองเท้าแตะ 
ไปทานอาหารในนั้น ช็อปปิ้ง แล้วก็กลับบ้าน
สามชั่วโมงในนั้นไม่มีใครดูถูกเราเลย และนี่ไม่ใช่ครั้งแรกที่เราแต่โทรมแบบนี้เข้าห้าง
เราชอบทำตัวตามสบายคะ เข้าช็อบซื้อของชสแนล ในชุดล้างรถก็เคย

เราเรียนจบมาจากไกลบ้านคะ ใช้ชีวิตแบบนี้จนเคย มันอยู่ที่มาด และ พวกของใช้ติดตัวนะคะ 
ไม่ต้องพยายามอะไรมากมาย เพื่อให้คนมาดูแลเราในห้างหรอก ถ้าเขาพูดไม่ดีกับเรา หรือชักสีหน้า คุณก็ใช้สิทธิความเป็นลูกค้าเลย
comment81:เราว่าการที่มาคิดเปรียบเทียบแบบนี้แหละที่เรียกว่ายึดติด ก็อย่างที่บางคห.พูด ถ้าเราจะแต่งแบบเสื้อยืดกางเกงบอลไป แล้วจะต้องแคร์ว่าเขาจะมองเราอย่างไรทำไม เขาก็ไม่ได้ห้ามเข้าห้าง ไม่ได้ไม่ขายของให้ (กรณีห้างสรรพสินค้า)
เรื่องนี้ แก้ที่ความคิดของตัวเองดีที่สุดแล้วค่ะ ส่วนคนอื่น นานาจิตตัง เราว่าคุณอาจเคยเจอทั้งคนที่ทำดีด้วยและไม่ดีด้วย 
เรื่องเหมาะสมไม่เหมาะสม ก็แล้วแต่สถานที่ที่คุณไปก็แล้วกัน อย่าไปคิดเรื่องการบริการอะไรเลย 

ปล. วันว่างเราก็ชอบโทรมๆไปเหมือนกัน แต่ก็ไม่คิดว่าฉันต้องได้บริการพิเศษเลิศหรู หรือพิเศษกว่าอะไรอยู่แล้ว เหล่าพนักงาน ถามอะไรเขาก็ตอบ อย่าคิดว่าเขาตั้งแง่รังเกียจนักเลย บางทียืนมาทั้งวันก็เมื่อยนะ
comment82:
comment83:แบ่งเป็นกรณี

พนักงาน  เจอคนไทยแต่งตัวเยินๆ  มองอย่างกับกิ้งกือ  หรือทำเชิดอย่างกับเจอคนจะมายืมเงิน  

พนักงานคนเดียวกันนี่แหละ  เจอคนไทยแต่งตัวดี  หรือฝรั่งแต่งปอนๆ  แต่ต้อนรับอย่างกับจะเข้าไปอุ้ม

= พนักงานคนนี้ ...





ลูกค้าบางคน  จริงๆจน  แต่แต่งตัวดีเวอร์  เพราะบางทีก็อยากลองของ(ดูของไปงั้นอะ  แต่ไม่ซื้อแต่ไม่ซื้อ  ไม่มีปัญญา)

ลูกค้าอีกคน  จริงๆรวย  แต่อยากแต่งตัวโทรม   อยากลองของอีกแบบ(เหมือนอยากไปท้าทาย  เผื่อมีพนักงานที่ทำท่าไม่ดีใส่)

= ลูกค้าแบบนี้ ....




เชิญเติมคำในช่อง ... ตามอัธยาศัย
comment84:แต่งตัวลำลอง ปกติ ส อา เดินห้าง ไม่เคยใส่ยีนส์ เชิ๊ตเลย ใส่ ขาสั้นรองเท้าแตะ เสื้อยืดตลอด
เดินตั้งแต่พารากอนยันเซ็นทรัลชิดลม ก็ไม่รู้สึกอะไรนิ หรือเพราะคุณเคยคาดหวังในการได้บริการระดับพรีเมียมมาก่อน
เลยชินกับความเป็นพรีเมี่ยม พอได้บริการในระดับปกติเลยรู้สึกว่ามัน "ไม่ใช่"

ส่วนสนามกอล์ฟ ไม่มีความเห็น เพราะไม่เคยเข้าตีไม่เป็น แต่ก็เห็นเพื่อนที่ไปตีสนามธรรมดาแถวดอนเมือง มันก็ขับซิตี้ไป ก็ไม่เห็นมันจะ
มาบ่นว่าโดนเหยียดหยามจากยามอะไร
comment85:เปลี่ยนตัวเอง ง่ายกว่าเปลี่ยนคนอื่นไหมอะ  
คนเราส่วนใหญ่ก็มองคนกันที่ภายนอกทั้งนั้นทั้งรู้ตัวและไม่รู้ตัว  เป็นมากหรือเป็นน้อย
นึกถึงเรื่องที่ชอบว่านักการเมืองโกงกิน  แต่เราแทบทุกคนก็เป็นส่วนหนึ่งที่ทำให้วงจรนี้ทั้งนั้น  ไม่ทางตรงก็ทางอ้อม
comment86:วันหนึ่งถ้าคุณนึกสนุกอยากลองแต่งชุดตำรวจดู ก็อย่าแปลกใจถ้าหากไปเดินตามท้องถนนแล้วมีคนมาแจ้งความหรือขอความช่วยเหลือ คนเหล่านั้นไม่ผิด เพราะเขาตัดสินคุณจากสิ่งที่เขาเห็น เขาเห็นเครื่องแบบตำรวจที่คุณใส่ จึงตัดสินว่าคุณคือตำรวจ และคงจะให้ความช่วยเหลือแก่เขาได้

ในทางเดียวกัน สาวๆที่แต่งกายยั่วยวนจนเกินงาม หากมีคนเข้าใจว่าคุณใช้เรือนร่างในการหาเงิน ก็เป็นเรื่องที่ช่วยไม่ได้ เพราะพวกเขาตัดสินคุณจากสิ่งที่เห็น

อย่าลืมว่าคนทั่วไปที่เดินผ่านไปมาขวักไขว่ ไม่ได้รู้จัก "ตัวคุณ" ทุกคน สิ่งที่พวกเขารู้จักเกี่ยวกับคุณ ก็คือสิ่งที่คุณให้เขาเห็นนั่นเอง

"First Impression"

-Artibest

การตัดสินผู้อื่นจากเครื่องแต่งกายมันเป็นเรื่องปกติ ไม่ว่าจะหาเหตุผลสวยหรูอย่างไร
สังคมมันก็เป็นแบบนี้ มันเป็นเรื่องธรรมดา เป็นเรื่องธรรมชาติ

ไม่ว่าจะกระทำการใดๆ ก็ต้องยอมรับผลที่ตามมาสิ
ภาพพจน์เกิดจากการกระทำตัวของคนนั้นๆ แล้วจะผิดตรงไหน ที่ผู้คนจะตัดสินจากสิ่งที่เขาเห็น
เพราะการเลือกที่จะแต่งตัวอย่างไร ก็สะท้อนออกมาจากสมองและความคิดคนๆนั้น
ก็ไม่แปลก ที่เขาจะตัดสินคนเบื้องต้นที่การแต่งตัว

เสื้อผ้าเครื่องแต่งกายคือมารยาทที่มองไม่เห็นของสังคม ใส่สูทเนี๊ยบภูมิฐานกับเสื้อกางเกงขาดๆย่อมให้ความรู้สึกต่างกันอยู่แล้ว

เครดิต : จากไหนสักแห่งจำไม่ได้ละ
comment87:เราเคยใส่เสื้อยืดเก่าๆ กางเกงยีนส์ รองเท้าผ้าใบ แบกเป้ ไปเช็คอินสายการบินKE ซื้อตั๋วชั้นbusinessไว้ ซึ่งแถวชั้นpremierก็ว้างว่าง ในขณะที่แถวecoยาวเหยียดเป็นงูกินหาง ไปถึงเคาน์เตอร์ก็วิ่งปรี่เข้าไปเลย พนักงานสาวที่อยู่ข้างเคาน์เตอร์ผู้มีหน้าที่เูแลความเรียบร้อยของทุกแถว เห็นเราวิ่งเข้าไปแถวpremireชีก็รีบบอกเราเลยว่า "แถวecoเชิญทางนู้นค่ะ"พร้องกับผายมิอ 


ถ้าเป็นคนแถวนี้ (พันทิบ) จะทำไง เชื่อว่าบางคนคงวีนแตก บางคนจิกใส่สาวคนนั้น บางคนขอดูชื่อแล้วร้องเรียน บางคนมาpostลงเว็บด่าสาวคนนั้น


แต่เราเฉยๆปนขำๆ หัวเราะแล้วก็บอกก็น้องคนนั้นว่า อ๋อ พอดีจะมาเช็คอินพรีเมียร์คลาสค่ะ น้องเค้ารีบขอโทษแล้วเชิญเราไปเคาน์เตอร์ทันที 


ที่เราขำเพราะว่าคิดว่านั่นไง ตรูว่าแล้ว แต่งตัวปอนๆ(จริงๆถ้าเสื้อที่ใส่จะใหม่กว่านี้มันคงดูไม่ปอนๆหรอก คงดูปกติเหมือนชาวบ้านชาวช่องนั่นแหละ แต่นี่มันเหลืองซะขนาดนั้น)ขนาดนี้ไม่มีใครคิดหรอกว่ามาเช็คอินชั้นพรีเมียร์ ก็เราแต่งตัวอย่างงี้ คนที่มองครั้งแรกไม่เคยรู้จักกันมาก่อนก็ต้องตัดสินอย่างนี้ แล้วจะไปโกรธเค้าทำไม ที่เราแต่งตัวแบบนี้ก็ไม่ใช่คิดจะลองของอะไร แต่มันเป็นชุดที่ใส่สบายที่สุดเวลาเดินทางก็แค่นั้น
comment88:เคยมีคนทำแล้ว http://sitdhi.wordpress.com/2014/03/09/%E0%B8%81%E0%B8%B2%E0%B8%A3%E0%B9%81%E0%B8%95%E0%B9%88%E0%B8%87%E0%B8%95%E0%B8%B1%E0%B8%A7%E0%B8%81%E0%B8%B1%E0%B8%9A%E0%B8%9B%E0%B8%8F%E0%B8%B4%E0%B8%81%E0%B8%B4%E0%B8%A3%E0%B8%B4%E0%B8%A2%E0%B8%B2/
comment89:ตามประสบการณ์ของดิฉันนะคะล่าสุด
ไปพารากอนที่ดิฉันแต่งตัวใส่เสื้อแขนกุด กางเกงขาสั้นแบบธรรมดา
เข้า Shopเพื่อดูกระเป๋า SAก็ต้อนรับอย่างดี 
แนะนำให้ลองสะพาย เอารุ่นนั้นรุ่นนี้มาเสนอ 
สอบถามราคาก็พูดจาดี มีน้ำพันซ์และมาการองมาต้อนรับ
ดิฉันได้ปฎิเสธไม่รับค่ะ สักพักก็มีพนง.มาเสิร์ฟให้อีก
เพราะเห็นว่าดิฉันกับแฟนยังไม่ได้รับเครื่องดื่ม
แต่สุดท้ายวันนั้นดิฉันก็ไม่ได้ซื้ออะไรกลับไป 

หลังจากนั้นประมาณหนึ่งเดือนผ่านไป 
ดิฉันได้มีโอกาสไปพารากอนด้วยความบังเอิญกะทันหัน 
วันนั้นดิฉันใส่เสื้อยืดคอย้วยมากๆๆ 
กางเกงยีนส์ขาสั้นเลอะสีที่ขากางเกง รองเท้าขาวที่เลอะปูนดำปี๋ 
หน้ามันแผล่บ ที่มือยังเลอะสี
เข้าไปที่Shopนั้นอีกครั้งเพื่อที่จะไปซื้อกระเป๋า 

ดิฉันพยายามหาSAคนเดิมที่มาเทคแคร์ในวันที่ดิฉันมาในครั้งแรก แต่ไม่เจอ 
SAคนอื่นเลยมาสอบถามแทนก็แนะนำเป็นอย่างดี 
ทั้งๆที่ระหว่างตอนที่ดิฉันไปขอดู 
เค้ากำลังแนะนำกระเป๋ากับลูกค้าท่านอื่นอยู่ ไม่ได้มีสายตาเหยียดหยามว่า
อย่างเธอจะมีปัญญาซื้อเหรอประมาณนั้น 

ดิฉันขอสะพายสองสามที เลือกไม่ถูก 
พนักงานก็พาไปส่องที่กระจก
ดิฉันก็ถามถึงรุ่นอื่นๆ ที่เล็งไว้ แต่ของหมด 

SAก็พาไปดูรุ่นอื่นแทนๆแนะนำคอลเลคชั่นใหม่ๆ 
แต่สุดท้ายดิฉันก็ซื้อแค่ใบเดียวที่มีของ
ก่อนออกจากร้าน SAได้ให้นามบัตรไว้โทรมาสอบถามสินค้า 
จะได้ไม่ต้องเสียเวลามาเพราะบางทีไม่มีของ 
เพราะคงจะได้ยินที่ดิฉันคุยกันว่านานๆเข้าเมืองมาที 

โดยปกติดิฉันก็แต่งตัวปอนๆ เสื้อยืดขาสั้นยับๆเลอะสี 
วันไหนไปดูงานก็จะใส่เป็นกางเกงคาร์โก้ขายาว
พนง.ก็เทคแคร์ดี เจอเซลล์ที่คุ้นหน้าคุ้นตาก็ไหว้ทักทายกันปกติ

ดิฉันว่าพนง.เค้าจะปฏิบัติต่อเราดีหรือไม่ดี ก็ขึ้นอยู่กับตัวเรามากกว่า
ไม่เกี่ยวว่าหน้าตาดี แต่งตัวดี
แต่ท่าทางที่เราแสดงออกถึงความเป็นมิตร ยิ้มแย้ม 
ใครๆก็อยากจะบริการให้ 
และก็ต้องเข้าใจด้วยนะคะว่าวันนึงๆ 
พนง.ก็ทำงานมาเยอะ 
เจอลูกค้าหลากหลายประเภททั้งเรื่องมากเรื่องเยอะก็มี 
มาป๊ะกับเราตอนหน้ายังบึ้งตึงอยู่ 
ก็อย่าพึ่งคิดไปก่อนว่าเอ๊ะมาหน้าตาไม่รับประทานใส่ชั้นทำไม 
เราก็ทำปกติของเราไป อารมณ์ดีๆ เค้าก็ดีกับเราเอง 
พนง.คนไหนก็อยากได้ยอดขายอยู่แล้วหล่ะค่ะ
comment89-1:เห็นด้วยเลยค่ะ แต่งตัวปอนๆยังไงก็ตาม ถ้าไม่ได้คิดว่าใครเค้าจะมาดูถูกเรา เค้าก็ต้อนรับอย่างดีด้วยซ้ำ ร้านในพารากอนนี่แหล่ะ ยิ่งร้านPMT the hour glassด้วยแล้วจะแต่งตัวเห่ยยังไง เปิดประตูหลุดเข้าไปในร้าน พนักงานแทบจะปรี่มาอุ้มเข้าไปนั่งเก้าอี้
comment89-2:ใช่เลยค่ะ  พนง เขาไม่ได้ดูที่การแต่งตัวอย่างเดียว
แต่ดูที่ลักษณะลูกค้า ว่าเข้ามาซื้อ มาดู มาลองเชิง พนง  พนง เขาดูออก
ถ้าเราไม่ได้แสดงความสนใจจริงจัง กับสินค้า เขาก็ดูรู้
หรือ คนที่มีลักษณะไม่เป็นมิตร แววตามันจะฟ้อง พนง ก็ไม่กล้าเข้าใกล้ กลัวโดนว่ากลับว่าไปจับผิดลูกค้าอีก
comment90:เคยแต่งตัวแบบ เสื้อกีฬาสีโรงเรียน เกงขาสั้นเก่าๆปอนๆ รองเท้าแตะช้างดาว หน้าไม่แต่ง
ไปธนาคารสองแห่ง 
ไปแบงค์น้ำเงินก่อนพนักงานบริการก็เท่าเทียมกันนะ แถวนั้นแม่ค้าเยอะก็แต่งตัวกันสไตล์นี้ ก็ถอนเงินสดสองล้าน จะย้ายไปเข้าอีกธนาคารเพื่อแต่งบัญชีขอวีซ่า กับโอนเงินจ่ายค่าเทอม (ที่ต้องแต่งตัวโทรมก็เพราะถอนเงินเยอะเนี่ยล่ะ แม่บอกว่าคนจะได้ไม่นึกว่ามีตัง จะได้ไม่มาปล้นเรา - -" ก็คิดอะไรง่ายๆอะนะ)
พอถอนเสร็จได้เงินมาสองถุง ก็ย้ายไปธนาคารสีเขียวที่อยู่ติดกันเลย (แถวบ้านสองธนาคารนี้ตั้งติดกัน)
พอเข้าไปถึงปกติธนาคารเขียวจะมีคนกดคิวให้ ก็มีนะคนกดคิวให้ แต่เค้าไม่ยอมกดให้เรา ไม่แม้แต่จะมาถามว่าเรามาทำธุรกรรมอะไร ก็ไม่ไร มีมือมีเท้า กดเองได้ ตอนนั้นมีเคาท์เตอร์ให้บริการแค่สองเคาท์เตอร์ สมตติเป็นเคาท์เตอร์1กับเคาท์เตอร์2 เคาท์เตอร์1กดเรียกคิวเราแล้ว พอเราจะเดินเข้าไปก็มีแขกสองคนแทรกคิวเข้ามา มีเรื่องอะไรกันไม่รู้เราไม่ได้ฟัง แต่คือมันคิวเราไง เราก็เลยเดินเข้าไปที่เคาท์เตอร์
พนักงานแบงค์ก็ถามเราว่ามาทำไม (อ่าวก็เมิงเรียกคิวกุอะ) ไม่เห็นหรือว่าบริการลูกค้าท่านอื่นอยู่ รอให้ถึงคิวแล้วค่อยมา
เราเลยตอบไปว่าก็เนี่ยคิวเรา ยื่นบัตรคิวให้ดู นางก็บอกว่างั้นรอไปขอบริการลูกค้าท่านนี้ก่อนเพราะเค้ามาก่อน (มันมาก่อนกุยังไงวะ ก็นี่มันคิวกุ) อะไม่ไรรอได้
ทีนี้เคาท์เตอร์2ก็เรียกคิวถัดจากเราไปเราเลยเดินไปที่เคาท์เตอร์สองบอกว่าเราคิวนี้นะ เคาท์เตอร์นั้นเรียกแล้วแต่ไม่ยอมบริการเรา เราสมควรจะได้บริการเป็นคิวถัดไปรึเปล่า ป้าที่เคาท์เตอร์2ก็บอกว่าให้เรารอเคาท์เตอร์1 เราก็โอเคคิดว่าคงไม่นาน แต่แขกสองคนที่เคาท์เตอร์มีปัญหาอะไรไม่รุ้ พนักงานก็อังกฤษงูๆปลาๆ อีแขกสองคนยิ่งพูดไม่ได้ใหญ่จนผ่านไป45นาที เวลาโอนเงินของเราใกล้หมด แต่ความอดทนเราหมดลงก่อนเวลาก็เลยเดินไปทางเคาท์เตอร์1ว่าขอพบผู้จัดการค่ะ
นางบอกว่าผู้จัดการไม่อยู่ ไม่มีมารยาทหรือ ก็บอกว่ารอตามคิว
เท่านั้นล่ะสติขาด
บอกเลยนางว่าก็นี่ไงคิวกุ เมิงเรียกกุมา45นาทีแล้วไม่ยอมบริการ ไปขอใช้บริการอีกเคาท์เตอร์เขาก็ไม่ยอมบริการ ถ้าโอนเงินไม่ทันวันนี้พรุ่งนี้เรทเปลี่ยนเมิงจะรับผิดชอบจ่ายส่วนต่างกับค่าปรับไหม? ไหนจะดอกเบี้ยอีก
นางก็บ่นว่าเรื่องแค่นี้ส่วนต่างมันจะสักเท่าไหร่กันเชียว 
เราก็เลยเทเงินสองล้านออกมากองที่เคาท์เตอร์ แล้วถามนางว่าตกลงจะทำไม่ทำ ถ้าไม่ทำก็ไปเรียกผู้จัดการมาทำให้ไป
ถึงตอนนี้อาเจ๊เคาท์เตอร์2บริการลูกค้าเสร็จแล้ว ก็เลยมาเชิญเราไปใช้บริการเคาท์เตอร์2เราก็ไป
พอไปถึงเราก็เลยบอกว่า ขอเปลี่ยนจากฝากเงินและโอนเงินเป็นปิดบัญชีค่ะ แล้วก็ขอชื่อนามสกุลน้องเคาท์เตอร์1ด้วย
ทีนี้นางเคาท์เตอร์1รีบปรี่ออกมาจากเคาท์เตอร์เลยค่ะ นางถามว่าจะเอาชื่อนางไปทำไม จึงตอบนางไปว่า ไว้ไปคุยกับผู้บริหารในที่ประชุมผู้ถือหุ้นค่ะ (ใช้มุขนี้ขู่พวกบริษัทที่จดทะเบียนในตลาดหลักทรัพย์ส่วนใหญ่จะได้ผลนะคะ -3- แปลกดี) ทีนี้คุณผู้จัดการที่เมื่อกี้ไม่อยู่ ก็ดันอยู่ขึ้นมาเฉยเลยค่ะ ออกมาขอโทษขอโพย เสนอจะลดค่าธรรมเนียมโอนเงินให้ ให้เราโอนเงินไปก่อนจะฝากหรือปิดบัญชีว่ากันอีกที
ซึ่งเราถือว่าโอเคค่ะ เพราะเราก็จะรีบโอนเงินจริงๆ ก็ถือว่าผู้จัดการเสนอทางออกให้เราโดยยังคำนึงถึงสถานการณ์ของเราบ้าง
โอนเงินเสร็จก็ปิดบัญชีค่ะ แต่อยู่ไทยไม่ถึงวันประชุมผู้ถือหุ้นนะ (มี1000หุ้นซื้อขำๆเอง 55555)
แล้วก็เลยใช้วิธีบ่นให้ลูกค้าที่นามสกุล ลซ ฟังแทน
comment90-1:อ่านเรื่องของคุณแล้วสะใจแทนเลยครับ สมควรแล้วที่พนง.โดนไปแบบนั้น ก็อยากเลือกปฏิบัติเองช่วยไม่ได้ 

ว่าแต่ผมเดาว่าคุณคงเป็นคนที่รวยพอสมควรนะครับ ฟังจากที่คุณบอกมีหุ้นแบง์เขียวอยู่ 1000หุ้นซื้อขำๆ 1000หุ้นก็มูลค่าแสนกว่าแล้วอ่ะ ขำๆสำหรับคุณแสดงว่ารวยมาก 555 แล้วอีกอย่างคุณมีลูกค้านามสกุล ลซ แสดงว่าคุณคงทำธุรกิจหรูๆอะไรซักอย่างที่ลูกค้าคุณคือคนระดับนั้น

ขอบคุณสำหรับคอมเมนท์ครับ
comment90-2:สงสัยนิดนะครับ ถ้าถอนเงินสดเยอะขนาดนั้น ทำไมไม่ซื้อแคชเชียร์เช็ค ไม่ง่ายกว่าหรือครับ ค่าธรรมเนียมฉบับละ 20 บาท
ที่บอกว่าจะต้องโอนเงิน โอนธนาคารแรกไม่ได้หรือครับ เพราะดูแล้วเป็นโอนเงินไปต่างประเทศ ธนาคารใดก็ได้นี่ครับ
ที่สงสัยเพราะเวลาผมถอนเงินเยอะๆ จากธนาคารหนึ่งไปอีกธนาคารหนึ่งจะซื่อแคชเชียร์เช็คเอา เพราะป้องกันเหตุปล้นจี้
เห็นว่าแปลกๆเลยถามดู
comment90-3:งกอ่าค่ะ ยี่สิบก็ไม่อยากจ่าย ธนาคารมันอยู่ติดกันเลยแบบแชร์ผนังกันเลย ก็เลยทำแบบนี้
ส่วนโอนเงิน เราเทียบค่าธรรมเนียม ณ ตอนนั้นแล้วแบงค์เขียวถูกกว่า
comment90-4:อีกอย่างแคชเชียร์เช็คต่างธนาคารจะติดเคลียริ่งนะคะ ใช้เงินไม่ได้เลยในวันนั้น
วันนั้นเดดไลน์ของเราแล้ว
comment91:ผมว่านอกจากการแต่งกายแล้วหน้าตาก็มีส่วนนะครับ ผมเองบ่อยครั้งที่ใส่ เสื้อบอล กางเกงยีนส์ ร้องเท้าแตะหรือร้องเท้าloafer ไปเดินห้างแถวสยามบ่อยๆ เพราะวันไหนที่ทีมผมเชียร์มีเตะก็จะใส่เสื้อทีมตลอด ผมก็แต่งแบบนี้เข้ามันมาทุกช็อป ขอดูสินค้าราคาเป็นแสนก็บ่อย ก็ไม่มีปัญหาอะไรนะครับ พนักงานก็ดูแลดี
comment92:ไม่เห็นต้องแคร์อะไรนิ..ดีเสียอีก..พนักงานจะได้ไม่ต้องวุ่นวายกะเรา....
ผมก็เสื้อยืดเกงเลเดินเอ็มโพเรี่ยม.....แต่อาจจะใส่นาการาคาเกินหกหลักนะ...พนักงานแผนกอื่นไม่มายุ่งก็ดีแต่ขอดูนากาที่แผนกนากาเขาก็ต้อนรับดี
comment93:ก็ต้องเข้าใจนะครับ ว่าเป็นธรรมชาติของมนุษย์

การทดลองล่าสุด ที่ Forbes ทดสอบ คือ ลองให้คนแต่งตัวปอน ๆ ขอร้องความช่วยเหลือ แทบไม่มีใครสนใจ
แต่พอให้คนแต่งตัวเป็นนักธุรกิจดูดีขอความช่วยเหลือ แทบจะปรี่กันเข้ามา

คือมันก็เป็นธรรมชาติของมนุษย์อย่างหนึ่งด้วยนะครับ ไม่ต้องถึงกับแต่งอะไรเวอร์แพง แค่สุภาพดูบุคลิกภาพดี เท่านี้ก็โอเคแล้วครับ
ส่วนถ้าคิดว่าเป็นสิทธิของท่านที่จะแต่งอะไรขนาดไหนก็ได้ ถูกต้องครับ แต่ท่านก็ต้องยอมรับ feedback จากมนุษย์ทั่ว ๆ ไปได้เช่นกัน

http://www.youtube.com/watch?v=UMPyB3n7cLc

บทความ : Forbes ส่งแคมเปญแรงให้คุณทะเยอทะยาน “ชีวิตไม่แฟร์ หาประโยชน์จากความไม่เท่าเทียมนั้นซะ”
http://www.marketingoops.com/digital/campaigns/inter/forbes-experimental-campaign/
comment93-1:แต่งตัวแบบนั้นนอนบนพื้น คนเขาก็นึกว่าขอทาน ต่างประเทศมีเยอะครับแบบนี้
comment94:.......ผมกับแฟนไปกินข้าวกันที่ร้านในห้างดังแห่งหนึ่ง เผอิญผมเป็นคนเซอร์
ชอบแต่งตัวง่ายๆ ขยับสะดวก (เสื้อยืดกางเกงยีนตัวเก่งขาดนิดๆ) พนักงานมองผม
ตั้งแต่หัวจรดเท้า ผมก็สั่งอาหารมาเต็มโต๊ะ เวลาจ่ายเงินก็ทำเป็นยึกยักนิดหน่อย
ให้พนักงานรู้สึกกังวลบ้าง สุดท้ายผมก็จ่ายไปเพราะแกล้งมันพอแล้ว  
.......ผมไม่ชอบคนประเมินคนแบบนี้ เครื่องแต่งกายไม่ได้บ่งบอกทั้งหมดว่าเขา
มีเงินหรือไม่ ถ้าผมเจออีกต้องมีการสั่งสอนกันหน่อย
comment95:เคยจะซื้อรองเท้าFred ที่พารากอน วันนั้นผมแต่งตัวโทรมเพราะแต่งตัวไปม็อป ลากแตะเข้าร้าน ไปกับเพื่อน (ตั้งใจจะซื้อจริงๆ)  เท้าผมเล็กผมเลยถามคู่นี้39มีไหม เขาบอกว่าไม่มีคะหมด ผมเลยถามแล้วมีสาขาคืนไหมจะเอา เขาตอบมาว่า ไม่มี สาขาไหนก็ไม่มี ผมกับเพื่อนก็เงิบ เทอเชคเมื่อไหร่  ?
แต่แล้วไง ผมก็แค่ โทรหาFred หาสาขาที่มีแค่นั้นแล้วตามไปเอา 

คนเรา(ลูกค้า) ถ้าไม่คิดไรมาก ก้อปล่อยผ่านก็ได้นะครับ ปวดหัวเปล่าๆ  รกสมอง ตราบใดที่พนง ไม่เหยียบหัวเรา ด่าพ่อล้อแม่ ผมถือว่าช่างเขา 

ไม่มาเกะกะแนะนำสินค้าก็ดี บางที อยากดูด้วยสายตา ไม่ใช่จากคำบรรยาย
comment96:เวลากว่า 5 ปี ที่ผมได้รู้จักเซลล์ขายบ้านกลุ่มหนึ่ง  เนื่องจากมีงานบางส่วนที่เกี่ยวข้องกัน....

เคยได้ถามว่า "คุณรู้ได้อย่างไร ว่าทำยังไงจึงจะปิดการขายกับลูกค้าในแต่ละคนได้"
เขาบอกว่า  "เริ่มจากการประเมิน"   ดูบุคลิกภาพพื้นฐาน  "พวกที่แต่งตัวดี ดูสะอาดตา/กลุ่มคนสูงอายุ  มีความสนใจอยู่พอประมาณหรือสูงกว่า คนเหล่านี้มาเพื่อซื้อ"
ผมถามเพิ่ม  "แล้วคนที่มาเพื่อดู แต่ไม่มีทางซื้อหละ"
อีกคนบอก  "พวกที่แต่งตัวไม่ดี ไม่สะอาดตา  บางทีก็คล้ายโชว์พาว  แต่นาทีสุดท้าย ก็จบที่ บ่มีไก๋"

ปล. น่าจะใช้พิจาณาอะไรได้บ้างหรือเปล่าครับ
comment97:ส่วนมากเดินห้างก็ใส่ยีนส์ขาสั้นบ้าง เล็กกิ้งบ้าง เสื้อก็ตามแฟชั่นจตุจักรทั่วไป กระเป๋าก็ตลาดนัด รองเท้าผ้าใบ
เค้าก็ปกตินะคะ คนอ่ะ ยังไงก็ดูภายนอกกันอยู่แล้ว แต่อย่างว่าแหละ บางทีราศีค่ะ นี่พูดเลย ถ้าหนังหน้าดีใส่ตลาดนั้น 50-100 เค้าก็คิดว่าของแพง

แต่ถ้าหนังหน้าไม่ดี ราศีไม่จับใส่ของเป็นแสนๆ เค้าก็คิดว่าตลาดนัด
เอาไรมากคะ ก็ทำตัวปกติไปวันๆแหละ ถ้าคุณคิดว่าสไตล์คุณเป็นแบบนั้นก็ใส่ไป ไม่มีใครว่า ไม่แคร์สื่อ หล่อๆ สวยๆ เชิดๆ

แต่ไม่ต้องแต่งตัวสองแบบหรอก แต่งแบบที่คุณอยากจะแต่งมั่นเข้าไว้ ถ้าคุณพอใจแบบนั้น อิอิ
comment98:ขึ้นกับหนังหน้า และบุคลิกภาพด้วยครับ บางคนไม่มีราศียิ่งแต่งตัวโทรมๆเข้าไปคิดว่าอาร์ต

มันก็โจรดีๆนี่เอง
comment99:ผมกลับสวนกระแสกับเรื่องแบบนี้แฮะ ยิ่ววันไหนอยากช็อปเตรียมเงินไปเยอะๆ จะยิ่งแต่งตัวเบๆครับ

เพราะพนง.จะได้ไม่เข้ามายุ่งป้วนเปี้ยนเวลาเลือกซื้อสินค้า มีโลกส่วนตัวขณะซื้อดีครับ
comment100:จะแต่งตัวแบบไหน คนอื่นก็จะมองคุณอย่างงั้น มันก็ไม่แปลกหรอก ขึ้นอยู่กับเราจะให้คนอื่นมองด้านบวกหรือลบ

ถ้าจะใส่เสื้อยืด กางเกงขาสั้น+รองเท้าแตะ มันเหมาะใส่อยู่บ้านหรือออกไปซื้อของใกล้ๆบ้านมากกว่านะ
comment101:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment102:คิดเองไม่ได้หรือคะ
comment103:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment104:นิทานเรื่องขอทานกับร้านซาลาเปา เอาไปทำละครดราม่าออกฟรีทีวีได้นะ แล้วเสริมบทน้ำเน่าประเภทชิงรักหักสวาทลงไปด้วยเพื่อทำให้เป็นละครตลาดมากขึ้นจะได้ขายออก แปลกจัง ขอทานคนนี้เป็นคนขยันทำงานทำการจนทุกคนในร้านชื่นชม เถ้าแก่ชื่นชอบ แล้วก่อนหน้านี้มันเป็นขอทานได้ยังไง
ทำไมมันไม่ทำงาน
comment105:มันมองได้หลายมุมนะครับ มันได้ตัดสินอะไรเลย แค่มุมมองของคน อีกอย่างถ้ารู้จักกันดี แต่งตัวแบบไหนก็คงไม่ถูกมองแบบนั้นนะ
comment106:ก็ใส่ไปออกจะบ่อย ไม่เห็นจะมีพนักงานคนไหนมองเหยียด
comment107:ไม่ให้มองที่เปลือกแล้วจะให้มองที่อะไร
comment108:คนตั้งกระทู้นี้น่าจะเป็นคนมองโลกในแง่ร้ายและมีปมอะไรซักอย่างในใจ เผลอๆไม่ได้ทำอย่างที่เล่าจริงๆหรอกแค่มโนเอาแล้วเขียนโพสต์สร้างกระแส
comment109:จขกท กระแดะครับ เรื่องสถานที่กับการแต่งตัวมันเรื่องธรรมดาโลก แต่งตัวแบบไหนก็ได้การปฏิบัติแบบนั้น เมืองนอกหลายสถานที่ แต่งตัวไม่ตามวิถีทางที่ควรจะเป็น เขาไม่ให้เข้าด้วยซ้ำ
comment110:เรานี่บ่อยมากใส่ผ้าถุงคอกระเช้าก็ทำมาแล้ว ดีออกจะได้เลือกของสบายๆไม่มีคนมายุ่ง
comment111:มองในอีกมุมมองหนึ่งพนักงานห้างเค้าก็แต่งตัวดี แสดงว่าเขาให้เกียรติงานที่ทำให้เกียรติคุณ ออถ้าคุณแคร์เรื่องแบบนี้คุณก็ไม่ต่างกัน ถ้าจะแต่งตัวธรรมดารองเท้าแตะอย่าไปซีเรียสครับเดินตลาดนัดดีไหม กาลเทศะ
comment112:ใครขุดกระทู้นี้ขึ้นมาเนี่ย???????????????????
comment113:ไม่รู้สึกอะไรกับ first impression อะไรทั้งนั้นอะ 
เพื่อนมนุษย์ก็คือเพื่อนมนุษย์ จะเด็กจะผู้ใหญ่ 
จะอะไรก็เหมือนกันก็ควรปฎิบัติให้เหมือนๆกัน 
แต่จริงๆมันก็เป็นแบบนี้ทุกสังคม อะ คร่อก
comment114:ถ้าขายรถหรูนำเข้า
มีลูกค้าแต่งชุดบอล กับลูกค้าใส่สูทมาเต็มยศ
พี่จะตอนรับเค้าเท่าเทียมกันจริงเหรอครับ

ผมว่ามันต้องกรองเป็นธรรมดา แค่เค้าไม่หยามเหยียดก็พอแล้วมั้งครับ ปฎิบัติต่อเราแบบบุคคลทั่วไป

คนขายของก็ต้องการขายของได้ ก็ต้องชั่งน้ำหนักแล้วเค้าหาคนที่เค้าจะขายได้อยู่แล้ว

พี่รปภ. เค้ากรองแล้วว่าคนจะมาตีกอร์ฟที่นี้ได้ ต้องเสียค่าสมาชิก ค่ารอบตั้งเท่าไหร่ แล้วพอมีคนขับรถอย่างเก่าดูไม่มีตังค์ เค้าต้องประเมินความเป็นไปได้ที่อาจมีปัญหาจากบุคคลที่ไม่น่าใช่ลูกค้าละเปล่า โดยการตรวจละเอียด

ทุกอย่างมันมีเหตุและผล ผมว่าพี่ทำแบบนี้ไม่ได้คำตอบของชีวิตหรอกครับ ทำความเข้าใจในบริบทของแต่ละหน้าที่ของแต่ละบุคคลจะดีกว่าครับ

ไม่มีใครดูถูกเราหรอก มีแต่เรานั่งดูถูกตัวเอง
comment115:การแต่งตัวไปสถานที่ต่างๆ คือการให้เกียรติบุคคลที่พบ,งานที่เราไป,สถานที่ที่เราไป,และท้ายที่สุดคือให้เกียรติตัวเอง

*ไม่จำเป็นต้องแพง
comment116:พนักงานขายของในห้าง บางคนเป็นได้แค่ คนเฝ้าของหรือ รปภ.เท่านั้น ไม่เหมาะเป็นพนักงานขาย เจ้าของกิจการควรลองให้คนอื่นไปทดสอบดู เพราะบางคนประเมินลูกค้าจากการแต่งตัว แต่ลูกค้าก็อย่าแต่งให้น่าเกลียดเกินไป หลายปีก่อนมีเรื่องเล่า เศรษฐีประมงใส่กางเกงจีนซึ่งชาวประมงใส่ปกติ ไปซื้อรถเบนซ์ที่กรุงเทพ พนักงานขายไม่สนใจเลย ไม่อยากจะตอบคำถามเขากลับมาเล่าให้เพื่อนฝูงฟัง วันหลังไปใหม่ พร้อมลูกชาย บอกวันนี้ขอซื้อรถเบนซ์ 2 คัน ของผมคันหนึ่ง ลูกคันหนึ่ง
comment117:เรื่องปกติครับผมแต่งตัวเสื้อยืดรองเท้าแตะเดินเข้าร้านแพงก็ดูเฉยๆนะไม่มีเงินจริงๆ555 พนักงานมองเฉยๆ แต่ไม่ได้เข้ามา คือเป็นผมผมก็มองเฉยๆว่าไม่ได้มาขโมยหรือถ้าจะซื้อพอลุกค้าเรียกค่อยไปก็ได้. ดีออกมาเดินตามกดดันตาย

วันนี้ขายเป็น100 1000คนเก็บไว้พูดตอนคนซื้อจริงๆดีกว่า. อยากได้คนเอาใจก็แต่งตัวดีๆครับ. เป็นทั่วโลกแหละ. เจ้าของกระทู้ก็เป็นคนทุกคนตัองอยากได้เงิน
comment118:ผมว่าสิ่งที่จะพิสูจน์ ไม่ได้มีประโยชน์อะไรเลยครับ
comment119:ควรให้เกียรติสถานที่หน่อยครับผมว่า
แต่ถ้ามีเหตุจำเป็นก็อย่าแคร์สายตาครับ
ตนเป็นที่เพิ่งแห่งตน
comment120:ถ้าคิดจะแต่งตัวแบบนั้น

แล้วจะ แคร์ สายตาคนอื่นทำไม งง!!!

ในเมื่ออยากจะ อาท ก็อย่าแคร์

 เห็นด้วยกับความเห็นนี้ครับ
comment121:จะแต่งตัวยังไงก็ได้คะ เรื่องของฉัน
55555555
comment122:อยากเล่าเรื่องตัวเองให้ฟัง บ้านอยู่ใกล้ห้างมาก เลยใส่ชุดอยู่บ้านไปเดินเล่นทุกวัน
เวลาที่ยังไม่ได้ช้อปอะไร เดินตัวเปล่า ก็โดนสายตามองไม่ค่อยดีเท่าไร (ไม่ค่อยแคร์)
เพราะ มั่นใจว่ามีเงินซื้อ พอจ่ายเงินเท่านั้น สายตาเปลี่ยน เสียงอ่อนเสียงหวานกันเลยทีเดียว

ร้านถัดไป เห็นถุงใหญ่เบ้อเร่อจากร้านที่ผ่านมา พนักงานก็รีบเข้ามาเทคแคร์เอาใจ
ทั้งๆ ที่ก็ใส่ชุดอยู่บ้านนี่แหละ เสื้อยืด กางเกงช้าง รองเท้าแตะ มัดผมรุ่ยๆ ไม่ได้หวี
แต่เราก็ซื้อนะ คือมั่นใจว่าตัวเองมาซื้ออะ ถ้าไม่ซื้อไม่อยากเข้าเท่าไร เห็นไม่ค่อยชอบบริการ

เคยเดินไปดูรถสามแฉก เขามาจัดโชว์ในห้าง เซลล์ก็บริการดีนะ ก็คุยดี เพราะเราใช้รถยี่ห้อนี้อยู่
แต่เราชอบไปเดินเล่น ให้พนง.ทำสายตาไม่ดี ใส่เรานะ เวลาเราเถียงเค้า เรื่องสินค้า แล้วเขาเงิบรู้สึกสะใจดี (โรคจิต)
ตอนหลังเขาก็จะเปลี่ยนพฤติกรรมเองแหละ เวลาฟังจากเราพูดแล้ว เขาคงรู้แหละว่า ลูกค้าจริงหรือไม่จริง
comment123:.
comment124:อยากได้รับสิ่งใดจงเป็นผู้ให้ก่อน ที่บ้านเราสอนมาแบบนั้น
comment125:เห็นกระทู้นี้นึกถึงตัวเองค่ะ
เรากับพี่พาแม่ไปเที่ยวห้าง (จากบ้านนอกเข้าเมืองใหญ่หน่อย แต่ไม่ใช่ กทม. นะคะ)
ไปเดินดูรองเท้าสุขภาพ กะจะซื้อให้แม่
ช๊อปแรกไปดูของ pol.. ลด 50% เราเอามาลอง พนง. บอกว่าเหลือคู่เดียวแล้วนะ นี่ลดมากกว่าท้องตลาดอีก...เราตั้ง

ช๊อปสองไปดูของ dot... เลือกๆๆ ลองใส่เองบ้าง ให้แม่ลองบ้าง พนง. ยืนดูห่างๆ ไม่แม้แต่ขะเข้ามาต้อนรับ

ช๊อป sco... เลือกๆ ตั้งๆ ลองเองบ้าง แม่ลองบ้าง พนง. เข้ามารับดีงาม พูดแนะนำสมัครสมาชิกบัตรฟรีนู้นนี่นั่น ไม่มีไซต์บอกคุณเธอจัดแจงให้เสร็จสรรพ ลองเกือบสิบคู่มั้ง พนง. ยังยิ้มรับ สรุปเสียตังค์ไป 3 คู่ ของแม่ เรา พี่

ปล. เราแพ้แม่ค้าพูดเพราะจริงๆ 5555 เวลาเข้าร้านทุกอย่าง ไม่ว่าจะเป็นเสื้อผ้า ถ้าแม่ค้าหน้าไม่รีบแขกเราก็ออก ถ้ารับดี แม้จะไม่ได้ชอบมากที่สุด เราก็เสียตังค์ 😭
comment126:ไม่จริงเสมอไประ แล้วแต่ควมมใส่ใจในการอบรมพนักงานของแต่ละห้างร้าน เราไม่ได้ใช้ของแบรนด์เนมนะ มีเงินซื้อได้แต่อยากประหยัดเพราะไม่ได้รวยอะไรมาก แต่ก็ชอบไปดูร้านจองแบรนด์เนมเล่นๆ เอากระเป๋ามาลองสะพานดู พนักงานก็พูดดีด้วย ให้ลองสินค้าเต็มที่ ไม่ได้มีท่าทางรังเกียจอะไร ทั้งที่เราก็ใส่เสื้อผ้า ใช้กระเป๋าที่ดูก็รู้ว่าราคาแค่หลักร้อยหลักพัน แต่บางร้าน ต่อให้ซื้อของเยอะ ซื้อของแพงก็ยังมารยาททรามใส่เราอยู่ดี อันนี้แล้วแต่ร้านจริงๆ
comment127:ตามความจริง พนักงานโดยส่วนใหญ่ อาจจะมองว่า คนเเต่งตัวดี ดูลุคเเพง มีกำลังซื้อมากกว่าคนเเต่งตัวธรรมดาบ้านๆ ก็เลยต้องยริการดีหน่อยเพราะคิดว่าเขาคงต้องซื้อ 
....เเต่เราขายของอยู่ในห้าง ไม่ว่าคนเเต่งตัวลุคเเพง บ้านๆ หรือต่างชาติพม่าเขมร เราบริการเท่าเทียมกันหมด. เพราะเขามาในฐานะเดียวกันคือลูกค้า ซื้อมากซื้อน้อยไม่ว่า เเต่ในใจลึกๆชอบบริการ ต่างชาติเพิ่อนบ้านมากกว่า เพราะซื้อของง่ายไม่เรื่องเยอะ ผิดกับคนลุคแพงเรื่องเยอะนะ สินค้าราคาถูกจะเอางานคุณภาพดีเว่อวัง บางครั้งก็ขอต่อเเบบจะให้ขาดทุนเลย 555 เอามาเม้าท์เฉยๆ ลูกค้าก็คือลูกค้า ไม่ใช่พระเจ้า เเต่เต็มใจบริการทุกคนค่ะ
comment128:ดูท่าจะว่างมาก
comment129:ถ้าคนอย่างเราๆแต่งแบบนี้ก็ได้รับแบบนี้ละ เขาคงมองว่ามาเดินดูเฉยๆ คนที่เค้ามองๆดูเค้าๆว่าน่าจะมีเงินซื้อหน่อยเขาก็ต้องไปทรีทดีๆเป็นคนแรกๆก่อนลค.ที่ดูว่าไม่น่าจะมาซื้อจริง เค้าก็ต้องเรียงลำดับเป็นเหมือนกัน ลค.เก่า ลค.ประจำ ลค.ใหม่ไว้หลังสุด มันคงเทรนมาระดับนึง   ถูกป่ะ?   ให้พนง.ก็คงตามไปถามประกบลค.ทุกคนคงเป็นไปไม่ได้หรอก  ถ้าไปตามๆทุกคนแล้วลค.บางคนเขามาเดินดูเฉยๆแล้วเมินใส่ เดินออกหรือไม่ได้จะซื้อ พนง.ก็คงแบบอีกและ ต้องทำกับทุกคนเค้าคงเหนื่อยคงเบื่อบ้าง 

แต่ลองคิดกลับกันถ้ารัศมี รังสี ออร่า หน้าตา บุคลิกคุณดูดี หุ่นดีนิดนึงแบบประมาณดาวเดือนมหาลัย ดารา พวกประกวดต่างๆไรงี้  ถึงคุณจะใส่เสื้อยืดรองเท้าแตะขาสั้น แต่พวกนี้ใส่แบบนี้ยังดูดีมีรังสีดีเลย คงเป็นเสื้อยืดดีๆผ้าดีๆคนละเกรดกับตลาด ถ้าผู้ชายหุ่นดีๆเต็มๆใส่เสื้อยืดอะไรก็สวย รองเท้าคงเป็นรองเท้าแตะแต่ดูดีหน่อยงี้  เขาก็จะมองแบะวิเคราะปฏิบัติไปอีกแบบ ตามรัศมีของคุณล่ะนะ

อย่างเช่น  เคยเห็น ตามข่าวมะ ณเดชน์ ก็ใส่ชุดเสื้อกล้าม ขาสั้น รองเท้าแตะหูหนีบ  ไปเดินห้างดีๆ ตามข่าวก็น่าจะห้างใจกลางเมืองดังต่างๆแหละ  อย่างงี้เออเขาใส่ไปห้างก็ยังดูมีราศีดี ดูเออก็ไม่ได้ดูว่าคนไม่เคยเดินห้าง เพราะคนมันดูดีอย๋แล้ว ก็ไม่น่าเกลียดเพราะแค่เดินห้าง  แต่แบบพวกเราๆธรรมดาใส่แบบเขาคงดูไม่ค่อยดี ดูบ้านไทั่วไปมาเดินเล่น คงไม่มั่นใจในการเดินหรอก  แต่ดาราเขามั่นใจในตัวเองไง แต่ถ้าคุณอยากแบบนั้นบ้างก็ไม่ต้องคิดเยอะ ไม่ต้องแคร์  มีแต่คิดไปเองกัน  แล้วก็มันก็ต้องตามนั้นป่ะถ้าเรารู้ว่าจะแต่งอย่างนั้นจะโดนปฏิบัติด้วยแบบนั้น ก็รู้อยู่แล้วนิ  ก็ทำตามที่สบายใจมั่นใจละกัน อยู่ในที่ที่พอใจ สบายใจละกัน  อันนี้มันพยายาม ไม่จริงคือสร้างสถานการณ์มา อยากรู้ปกติจขกท.ทำแบบไหน  คงไม่ได้ทำแบบนี้แน่นอนใช่มะ  ก็ทำตามปกติสิถึงจะดูเป็นเรื่องจริงที่สุด  นี่คือพยายามแต่งเพื่อไปลองไปทดสอบเค้าหนิ ก็น่าจะรู้ผลอยู่แล้วในใจ  แต่คงอยากลอง
comment130:กระทู้ไร้สาระจริงๆอย่าตั้งเลย เปลืองค่าเน็ท
comment131:มันอยู่ที่หน้าตาด้วยครับ 555555 

ถ้าเป็นหน้าตาแบบ เคน ธีรเดช อาจจะไม่โดนก็ได้ คนมันหน้าตาดี 

ปล. จริงๆ แล้ว ถ้ามองในมุมของเจ้าของห้าง ผมเองก็ไม่แฮปปี้นะครับ ที่ลูกค้าผมจะแต่งตัวไม่ให้เกียรติสถานที่ ถึงแม้จะเป็นลูกค้าก็เหอะ เพราะลงทุนสร้างห้างหลายพันล้าน แต่เจอลูกค้าแต่งตัวแย่ๆ เข้ามาใช้บริการ ยังไงดีที่สุด เราทั้งเป็นลูกค้าและไม่เป็น ก็ใส่ให้มันเหมาะสมหน่อยก็ดีนะครับ ห้างหรู ก็แต่งตัวให้ไม่น่าเกลียด อย่างน้อย รองเท้าหุ้มส้น ก็ยังดี ถือว่าให้เกียรติสถานที่
comment132:ไม่ต้องคนอื่นหรอก ญาติกันแท้ๆ แค่ ทำงานเป็นลูกจ้าง หากินไปวัน เจอหน้ากัน ตอนงานรวมญาติต่างๆ  คุยกันยังนับคำได้
comment133:ถ้าคิดอย่างนี้ อีกหน่อยเราคงเจอหมอใส่กางเกงบอลสบายๆ มานั่งรักษาคนไข้ 

เราคงเจออัยการ ใส่เสื้อคอกลมสบายๆ มานั่งตัดสินความบนบัลลังค์  ... 

เราคงเจอเด็กวัยรุ่นแต่งตัวเฮฟฟี่ๆๆ ยีนส์ขาดๆ มานั่งเรียนหนังสือ..

การศึกษาทำให้คนเป็นคนค่ะ 
เป็นคนแบบเข้าอกเข้าใจคนอื่น 
เป็นคนที่ทั้งพูด และทั้งฟัง 

คนที่เค้าไม่อยากพูดกับเรา 
เพราะเราแต่งตัวแบบนี้นเข้าไปในสถาน
ที่แบบนั้นเค้าคงไม่ได้รังเกียจชุดคุณหรอก
แค่เค้าคงรังเกียจความคิดจับผิดสังคมของคุณมั๊ง
comment134:login มาตอบเลย เหมือนคนรู้จักผมคนนึงมาก มันชอบใส่ขาสั้น เจๆ กกบอล กับเสื้อยืดไปเดินห้างดัง พอผมถามว่า "ไม่กลัวพนักงานจะมองแปลกๆหรอ" มันบอก "แล้วไงอะ กุมีตังซื้อ , มีตังกิน"
comment135:การให้เกียรติสถานที่สำคัญครับ
ถ้าใส่เสื้อยืด กางเกงขาสั้น ก็แต่งให้มันดูดีหน่อย
ไม่จำเป็นต้องแพงครับ แต่ขอให้มันดูดี และรู้จักกาละเทศะอ่ะ
comment136:จริงเป็นมานานแล้ว อยู่ที่ยุคไหนคนจะยกย่องอะไรแค่นั้น  "ยุคนี้วัตถุนิยม"  การมองคนแค่ภายนอกมักผิดพลาดเสมอ แต่ทำได้ยาก!! สำหรับผมเอง...เวลาชื้อของราคาแพงจงแต่งตัวให้ถูก แล้วคุณเจอเรื่องราวดีๆเสมอ  ครั้งล่าสุดก็รถยนต์ ได้พนักงานขายที่จริงใจ และให้เกียรติเรา แต่งกายแบบไหนหรอ? มองผ่านๆประมาณว่าหาเงินกินข้าวเถอะครับ อย่ามาในนี้เลย 555.
comment137:ถ้าคนมีเงินจริงๆ เค้าไม่แคร์หรอกวันนี้ฉันจะแต่งแบบไหน นี่แคร์มากขนาดมาลงพันทิพ บอกได้เลย น้อยเนื้อต่ำใจในความไม่เท่าเทียม ถ้ามีเงินสะอย่างจะไปแคร์สายตาคนทำไม  แอบงงๆ
comment138:ถามว่าใครไม่เหมาะสม มันก็ตอบได้อยาก ต้องแยกเป็นกรณี อย่างในห้างหรือสนามกอล์ฟจริงๆมันก็ไม่ใช่ที่สาธารณะนะ มันก็เป็นสิทธิของทางห้างหรือสนามฯที่ รปภ.จะใช้อะไรเป็นเกณฑ์คัดกรองคนเบื้องต้น ส่วน พนง.ร้านก็คล้ายๆกัน ซึ่งการปฏิบัติต่อลูกค้าอย่างไร ผลก็ออกมาตามนั้น

คนรวยบางคนเขาก็คงไม่ชอบอะไรที่เห็นแล้วไม่สบายตาหรอก ห้าง/ร้านบางที่ถึงต้องสกรีนคนด้วยวิธีนี้ หรือง่ายๆลดเลเวลลงมาที่ร้านข้างทางก็ได้ ถ้าเจ้าของร้านใจดีตอนรับคนจรจัดหรือขอทานมานั่งกินกันเต็มร้าน เชื่อเถอะว่าคนส่วนใหญ่ลึกๆก็ไม่อยากเข้าไปนั่งหรอก

การคัดกรองคนเบื้องตนส่วนใหญ่ก็ต้องอาศัยภาพลักษณ์ภายนอกทั้งนั้นแหละ ไม่มีใครรู้หรอกว่าคุณเป็นใครมาจากไหน เงินเดือนเท่าไหร่ ทำงานอะไร มีรถกี่คัน คนเข้าออกวันๆนึงเป็น100 เป็น1000 เข้าจำคุณไม่ได้หรอก 

ที่สำคัญ..มันอยู่ที่เบ้าหน้าด้วย บางคนเบ้าหน้าดี ผิวพรรณมีออร่า แค่เสื้อยืดย้วยๆ คีบแตะมันก็ออร่าดูดี บางคนหน้าปลวกแล้วยังทำตัวปลวก พอคนอื่นเขามองว่าปลวก ดันไม่พอใจซะงั้น คนรวยบางคนแบรนด์ทั้งแต่หัวจรดเท้า ราคารวมเหยียบล้าน ก็ใช่ว่าจะดูดี

"ในเมื่อรุ้แล้วว่าสังคมเป็นแบบนี้ เราก็แค่ทำตัวให้เหมาะสมแค่นั้นเอง ง่ายจะตาย ไปเดินที่หรุ แต่แต่งตัวธรรมดา รู้ว่าอะไรจะเกิดขึ้น ก็อย่าสนใจ ถ้าคิดว่าจะสนใจ ก็แต่งให้มันดี แค่นั้นเอง" (มันก็จริงอย่างที่เขาว่านะ)

จน..แต่ก็ไม่จำเป็นต้องทำตัวมอซอหนิ
จน..แต่ก็ไม่จำเป็นต้องทำตัวให้เขาดูถูกหนิ
comment139:วันหลังแต่งโทรมๆ แล้วใส่แหวนเพชร นาฬิกาฝังเพชร คล้องมาลัยติดแบงค์พันสักแสนสองแสน เดี๋ยวเขาก็สนใจเองแหละ
comment140:ผมไม่เข้าซานตาเฟ่มา 10 กว่าปีแล้ว สาเหตุคล้ายๆ จกท.นี้แหละ
comment141:ไม่เข้าใจคำที่ว่าแต่งตัวให้เกียรติสถานที่ โถ่คุณแต่งตัวไปเดินห้างจ้าไม่ใช่ไปออกงานสังคมหรือแต่งตัวไปทำงาน แค่ไปเดินห้าง ไปหาคสามบันเทิงให้ชีวิตผ่อนคลายเนี่ยจะเยอะสิ่งอะไรกันนักหนาคะ
comment142:คนที่คิดว่าเค้าเหมาะกับสถานที่นั้น มีเงินพอที่จะไปใช้บริการได้ ไม่ว่าแต่งตัวยังไงเค้าก็จะไม่แคร์สายตาคนอื่นที่มองมา คนบางคนชอบแต่งตัวสบายๆ ไม่เน้นแบรนด์ แค่ให้สุภาพเรียบร้อยเท่านั้นพอ ก็เดินไปได้ในทุกๆที่ ที่อยากไปด้วยความมั่นใจ เราเคยเจอเสื้อยืดห่านคู่ กางเกงขาสั้นสีซีดๆ คีบแตะ มาซื้อรถด้วยเงินสด ก็แค่นั้นเอง
comment143:พนักงานบริการทำอะไรผิดหรือครับ
คนขายสินค้า พนักงานบริการ
ก็ต้องการให้คนใส่ใจความรู้สึก
เพราะเขาก็เป็นคนเหมือนเรา
ผู้ใช้บริการบ่นหรือตำหนิผู้ให้บริการได้
แล้วผู้ให้บริการบ่นหรือตำหนิผู้ใช้บริการได้ไหมครับ
ใจเขาใจเราครับ
อยากให้ใครให้เกียรติ เราต้องให้เกียรติเขาก่อน
อย่าคิดเพียงว่าในกระเป๋าเรามีเงิน
ที่ลานจอดรถมีรถเบ๊นซ์ของเราจอดอยู่
แล้วเราจะแต่งตัวหรือแสดงกิริยาแบบไหน
กับผู้ให้บริการก็ได้
ลองให้เกียรติ พูดจาดีๆ กับผู้ให้บริการดูสิครับ
สิ่งที่ได้แน่ๆ คือเราจะได้ความอ่อนโยนในหัวใจของเรา
ผลพลอยได้คือ ผู้ให้บริการก็จะพูดดีกับเรา
หรือเมื่อทำไปแล้ว เขาจะปฏิบัติต่อเราอย่างไรก็ช่างเขา
จะไปคาดหวังทำไม
ในฐานะของผู้ให้บริการ ก่อนเราเข้ามา
เขาอาจจะเจอลูกค้าพูดจาไม่ดีมาก่อน

รู้จักขอบคุณ เมื่อได้รับการบริการบ้างครับ
จะได้ความรู้สึกดีๆ ที่เกิดขึ้นมาในใจ
แล้วเลิกคาดหวังสิ่งดีๆ จากคนอื่น
ถ้าแม้กระทั่งเรายังทำไม่ได้เลย
comment144:เราทำอย่างไรก็ได้อย่างนั้นคับ ไปซื้อรองเท้า คนขายย่อมเหลือบมองรองเท้าเรา ซื้อเสื้อผ้า เค้าก็ต้องมองเทรนแต่งตัวเรา ซื้อนาฬิกาคนขายมองข้อมือคุณแน่ๆ ไปเดินดูเล่นๆ ไม่หวังซื้ออะไร พนักงานก็ต้องสอดส่องดูแลร้านและลูกค้าเค้านะคับ เว้นแต่ถ้าคุณมีชื่อเสียง เป็นคนที่มีคนรู้จัก จะแต่งตัวแบบไหน เค้าก็รู้จักคุณคับ มีเจ้าสัวหมื่นล้านคนนึง ชอบใส่นาฬิกาเรือนละไม่กี่ร้อย ออกทีวีบ่อยๆ ไม่มีใครกล้าดูถูกคับ
comment145:โห กระทู้นี้ 3 ปีแล้วอ่ะ
comment146:ทำยังไงก็ได้ยังงั้น
comment147:ผมใส่ขาสั้นลากแตะไปเดินตลอดไม่เห็นเจอ ถ้าไม่สบายใจคุรควรคอมเพลนพนักงานคนนั้นๆ ไป เพราะคุณไม่ได้ทำอะไรผิด
comment148:ชุดดีๆ ให้เกียรติสถานที่นี่ เราเห็นโป๊ๆ เยอะมากนะคะ 
ประเภทเสื้อสายเดี่ยวพริ้ว กางเกงขาสั้นขาดๆ 
ดูยังไงก็ชุดนอน แต่หลายคนบอกแฟชั่น 
อย่างนี้เอาชุดนอนมาเดินห้างก็ได้รึเปล่า

เมื่อก่อนเราใส่ชุดนอนไปดูหนังรอบสุดท้ายนะคะ 
เพราะดูเสร็จขับรถกลับแล้วนอนเลย จริงๆ ไม่ดีนะ เก้าอี้ไม่ได้สะอาดขนาดนั้น

ส่วนตัวยังไม่เจอพนักงานเลือกปฏิบัติค่ะ 
ส่วนใหญ่จะคิดว่าเรามีเงิน ไม่ว่าชุดที่ใส่จะใส่มาแล้วสิบปี
แต่ตังในกระเป๋าไม่มีอะ 555
comment148-1:
comment149:เรื่องธรรมดา
เรามีเงินเป็น 10 ล้านยังอาศัยรถเมล์เดินทาง สนใจไรกับพวกเซเลบ
low profile ครับ ปลอดภัยกว่าเยอะ
comment149-1:
comment150:เอ้า!!เราอยู่ในโหมดในว่ะเนี้ยะ เปิดกิจการส่วนตัวค่ะมีลูกค้ามาพบปะมากมาย ก้อใส้เสื้อยืดกางเกงขาสั้นธรรมดาๆนี้แหละค่ะ ลูกค้าไหม่ที่ไม่รู้จักเราเดินมาถามพี่ๆเจ้าของร้านอยู่ไหม เอ้าก้อพี่นี้แหละจ้า
เคทที่2พาลูกไปหาหมอโรงบาลเอกชนพยาบาลจะคอยแจ้งยอดค่าใช้จ่ายบ่อยมากคุณแม่พอไหวรึป่าวค่ะค่ารักษา เออการแต่งตัวดีคือมีตังค์สินะ 😁😁
comment151:งานบริการ เขาต้องแบ่งแยกตามชนชั้น วรรณะ หรือสิ่งที่แสดงออกทางรูปธรรมด้วยหรอครับ คุณมีสิทธิอะไรที่จะไม่บริการแก่ผู้ใช้บริการด้วยความเท่าเทียมกัน จะอ้างว่ามารยาททางสังคม นั้นก็ส่วนของคนภายนอกสิครับ ไม่ใช่ส่วนของงานบริการ แม่เราจะแต่งตัวยังไงก็ตาม แต่สิ่งหนึ่งคือจรรยาบรรณของผู้ให้บริการ มันต้องไม่ลดต่ำน้อยลงไปไม่ใช่หรอครับ คุณเอาแค่เปลือกภายนอกมาตัดสินในการบริการไม่ได้อยู่ดีแหละครับไม่ถูกต้องเลยเพราะในเมื่อคุณเปิดให้บริการแล้วคุณก็ต้องทำหน้าที่ของคุณอย่างเต็มที่ครับ ไม่ใช่เลือกปฏิบัติ
comment152:ผมก็ใส่เสื้อยืด(union mall) กางเกงขาสั้น รองเท้าแตะไปเดินห้างหรูตลอดนะก็ต้องนั่งรถไฟฟ้าไป ไม่อยากแต่งอะไรเยอะ แต่พนักงานก็ให้การต้อนรับดีนี่หน่า ไม่เคยเจอใครมองแปลกๆเลยครับ เดินเข้าร้าน Hi-End ด้วย
comment153:อีกเคสกลับกัน ถ้าแต่งตัวดีมาก แต่งดูหรูดูแพง ลงไปเดินตลาดนัดบ้านๆ พวกตลาดคลองถมไรงี้ ก็จะโดนมองแปลกๆสำรวจตรวจตราหัวจรดเท้าเหมือนกันค่าาา ข้อดีคือจะได้รับการเอาอกเอาใจขายสินค้าเต็มที่ ข้อเสียคือ มักได้เรทราคาแพงและเค้าไม่ลด (-_-) อันนี้ก็เรียกแต่งตัวผิดกาลเทศะรึป่าวนะ 😂

ปล.บุคลิกนี่บางทีก็สำคัญกว่าเสื้อผ้าค่ะ คนดูรวยมีเงินหลายๆคนนี่ใส่เสื้อตัว 99.- คีบรองเท้าแตะช้างดาว แต่ยังมีออร่าดูดีก็มีเยอะ
comment154:ควรจะรู้ว่าอะไรควรไม่ควร  แต่งกายให้ถูกกาละเทศะ รู้จักคำนี้มั้ยคะ
comment155:ยามเขาก็ทำตามหน้าที่ของเขา เท่านั้น 

ตรวจสอบสอบเพื่อควาทปลอดภัยและความเรียบร้อย 

คุณเป็นสมาชิกกอล์ฟ คงไม่อยากเห็นใครก็ได้ขับรถเข้ามาเล่นๆมากวนบ่อยๆ
comment156:ห้างที่คุณว่า ผมใส่เสื้อยืด กางเกงขาสั้นไปเดินทุกเสาร์ พาลูกไปเรียน ยังไม่เคยเจอสายตาแบบนั้นนะ ผมเดินเข้าร้านนาฬิกาหรูก็ต้อนรับดีนี่ ล่าสุดเดินเข้าร้านเครื่องดนตรีเขายังหยิบตัวแพงสุดมาให้ลองเลย
comment157:ไม่เห็นต้องพยายามเป็นใครเลย
comment158:จขกท.อยากทำการทดลอง ผลที่ได้มาคงถูกใจ(ออกแนวสะใจมากกว่าจากการเขียน) ได้เหยียดคนทั้ง2รอบ
แต่งโทรมๆก็ได้ค่อนแคะว่า ไม่รู้อะไร ข้านี้ผ้าขี้ริ้วห่อทอง
แต่งตัวภูมิฐานมาอีกรอบ ได้เหยียบขยี้คนนั้นแบบโอ่ๆว่าเป็นไง ข้าไม่ธรรมดานะใช่ไหม
 อ่านแล้วเหมือนจะได้อะไร สุดท้ายก็ไม่ ก็แค่คนมีปมที่แคร์สายตารอบข้างตลอดเวลา
comment158-1:เหนื่อยเนอะใช้ชีวิตบนสายตาคนอื่น
comment159:ลองตรวจสอบประวัติการตั้งกระทู้ แล้วแปลกๆ นะครับ
comment160:สงสัยจะว่าง
comment161:เรียกร้องความสนใจหรอครับ
comment162:เท่าที่ผ่านชีวิตมา  ชอบที่สุดคือ เสือยืดหรือเสื้อเชิต เเล้วกางกางขาสั้น  หรือสามส่วน เเละรองเท้าเเตะ 
ไปมาทุกห้างที่เขาว่าดังในกทม  ย่านขายรถยุโรป  ธนาคาร   ก็ไม่เห็นว่าใครจะมองไม่ดี หรือเหยียดหยามอะไร
ถ้าเป็นพวกผู้ชายก็รุ้สึกว่ามีเเอบมองหน่อย  ก็เข้าใจว่าตัวเองหน้าตาหุ่นดีมรรยาทดี
comment163:ทุกวันนี้ คนเราไม่ได้ "เริ่ม" ที่จะพิจารณาและตัดสินคนจากจำนวนเงินที่อยู่ในกระเป๋าสตางค์ / ยอดคงเหลือในวงเงินบัตรเครดิต / ยอดเงินในบัญชีธนาคาร / หรือแม้แต่อสังหาริมทรัพย์ การเข้าร่วมหุ้น เก็บทองคำแท่ง ฯลฯ 

เพราะนั่นไม่ใช่สิ่งที่เขาจะมองจากคุณได้ 

สิ่งแรกที่เขาเห็น คือ "ภาพลักษณ์" คือ "การแต่งตัว" คือ "ปัจจัย" ที่คุณมี ณ ขณะนั้น 

ขึ้นชื่อว่า "ห้างหรู" ใจกลางกรุง นั่นหมายความว่า ในนั้นก็จะต้องมีสินค้าราคาถูกหรือ "แพง" คละๆกันไป ตามกำลังซื้อและมุมมองในเรื่องมูลค่าของแต่ละคนตามฐานะ

และด้วยจุดประสงค์หลักของการบริการของพนักงานคือ การปิดการขายให้ได้ นั่นหมายความถึงการ "ได้ขาย" และลูกค้า "จ่ายตัง"

แล้วถ้าบุคลิกของคุณ หรือการแต่งตัวของคุณ มีความเป็นไปได้ต่อการซื้อของของเขา เขาก็จะเข้ามาบริการคุณอย่างดี เพราะนั่นทำให้เขาคิดว่า 
"คุณจะเสียเงินกับสินค้าและบริการของเขาได้" 

เว้นแต่ว่าคุณจะใส่เสื้อยืดธรรมดา กางเกงกีฬา รองเท้าแตะ แล้วถือเงินแบงค์เทา 1 ปึกเดินเข้าร้าน
รับรองว่าคุณจะได้รับการบริการอย่างดี

เพราะสุดท้ายแล้ว เขาก็จะเห็นว่า คุณมี "กำลังซื้อ" ในสินค้าของเขา
comment163-1:เราไม่อยากจะเข้าใจโลกเลยเพราะตามไม่ทัน เมื่อก่อนก็แตะเสื้อเกงขาสั้นไปเดิน ไม่เห็นเป็นไรไม่มีใครมามองดูถูกด้วย แทบไม่ได้อยุ่สายตาใครเลย
comment164:ส่วนเรื่องสนามกอล์ฟ...

เช่นเดียวกัน 

สัญลักษณ์ของคนที่มีฐานะสิ่งหนึ่งก็คือ พาหนะที่ใช้ในการเดินทาง
ขับรถเบนซ์ราคาแพง บ่งบอกถึงฐานะของคุณว่าเป็นคนมีเงิน แสดงว่าคุณจะมี "กำลังซื้อ" มากกว่าเมื่อเทียบกับคุณในอีกคน
ที่ขับรถรุ่นเก่า 

ที่ รปภ ท่านนั้นให้ความสำคัญกับคนขับรถหรูมากกว่า ก็เพราะว่า การหาเงินและการใช้เงินของคนที่มีฐานะดี กับไม่ดีนั้นมันต่างกัน

คนมีฐานะที่ดี จะมีโอกาสซื้อและใช้บริการสถานที่นี้ "มากกว่า" และ "ยาวกว่า" เมื่อเทียบกับบุคคลที่มีฐานะต่ำกว่า

อย่างที่ใครๆเขาก็ว่ากันว่า 

คนจนพกเงินวันละ 100 สามารถอยู่ได้ เพราะเงินทุกบาททุกสตางค์ของเขามีค่า

แต่กับคนรวยที่กลับพกเงินวันละเป็นหมื่น เพราะเงินหมื่นคือเงินที่เขาสามารถหาได้ง่าย

แล้วถามว่า ถ้ามีคนขับรถรุ่นเก่าๆเข้าสนามกอล์ฟด้วยเงิน 100 บาท กับอีกคนที่ขับรถเบนซ์หรูด้วยเงินหลักหมื่น

สนามกอล์ฟจะมีโอกาสได้รับเงินจากใครมากกว่ากัน

// เม้นนี้ไม่ได้มีเจตนาที่จะดูถูกหรือเหยียบย่ำบุคคลที่มีฐานะยากจนแต่อย่างใดเพราะตัวผมเองก็ไม่ได้มีฐานะอะไร เพียงแค่ต้องการสื่อให้เห็นว่า รูปลักษณ์ภายนอก เป็นปัจจัยสำคัญในการ "เลือก" ให้บริการของพนักงาน โดยเป็นไปตามบริบททางสังคม และเป็นกลุ่มเป้าหมายทางการตลาดของเขาเท่านั้นเอง
comment165:แค่นี้... คุณคิดเองไม่ได้
ถึงกับต้องลงทุนแต่งกายไปทดสอบเลยหรือครับ 
เฮ้อออออ อนาถ
comment166:ถ้าไปคนเดียวก็ไม่ได้สนใจอะไร กับการไปห้างต้องแต่ตัวหรูดูดี เพราะเป้าหมายคือไปซื้อของ แต่ถ้าไปกับเพื่อน ครอบครัว ก็จะดูดีขึ้นมานิดนึง แล้วก็ดูว่าไปห้างระดับไหน  พูดจาสุภาพ ตามปกติ ใครจะมองยังไงก็เรื่องของเขา  พนักงานขายมีหลายคนใครพูดไม่ดี ก็ไม่คุยไม่ซื้อ สุดท้ายเราก็ซื้อของด้วยเงินของเรา ตามความเหมาะสม ไม่ได้ไปขอเขา
comment167:เราก็ชอบเสื้อยืด รองเท้าแตะ ขาสั้นนะ เดินเข้าร้าน ไฮเอนด์ด้วย แต่เราสะพายกระเป๋าแพง เราแต่งสวยแค่ตอนมีนัดทานข้าวหรือต้องเจอเพื่อนเท่านั้นแหละ ถ้าไปคนเดียวอยากสบายๆมากกว่า ถ้าคนมองเราก็ยิ้มให้ ถ้าพนง.ขายมอง เราก็เดินไปถามสินค้าเลยมแต่ไปซื้อเคาท์เตอร์ติดกันแทน 
พวกแบรนด์ไฮเอนด์ก็ใส่แตะกางเกงขาสั้นเข้าไปซื้อ แต่เราใช้กระเป๋าของแบรนด์นั้นๆอยู่แล้วด้วย เขาเลยต้อนรับดีแหละมั๊ง

มีแต่ที่ไทยนี่แหละ ที่เราแต่งตัวชิวขนาดนี้ได้ ถ้าไปประเทศที่เราอยู่ ออกนอกบ้านทีต้องเนี๊ยบตลอด เพราะคนที่นั่นเค้าแต่งตัวกันดีมาก เสื้อผ้ารองเท้าเก่าก็ไม่ใส่ พอมาไทยเราเลยลากแตะขาสั้นอย่างเดียว เหนื่อยจะแต่งตัว
comment168:ที่จริงถือถุงซักใบจะช่วยได้มาก  เพราะพนักงานจะรู้ทันทีว่าเรามาเพื่อเผากระเป๋าตัวเอง 5555

แบบวันไหนมาดูเสื้อผ้านะ  จะต้องเดินต่อซักสองสามร้านพนักงานพอเห็นเราหิ้วของ  แทบจะเชิญเดินเข้าร้านเลย
comment168-1:ถุงก็อบแก๊บ
comment169:ผมเสื้อห่านคู่สีดำขาดๆ กางเกงยีนขาสั้นสีดำซีด รองเท้าเปื้อนสีทาบ้าน  เดินเข้าไปถามซื้อ iphone 7 ให้แม่ พนักงานขายหัวเราะตั้งแต่หน้าร้าน 55555555+ สุดท้ายทนไม่ไหวหนีไปซื้อที่ศูนย์ AIS [บริการดีมาก ไม่แลดูเสื้อผ้าผมเลย ดูหน้าอย่างเดียว]
comment169-1:จริงดิดีวะ
comment170:เจอมากับตัว ฝนตกใส่รองเท้าแตะ เข้าเซ็นทรัลเวิล์ ไปซื้อรองเท้าผ้าใบ
พนักงานไม่เต็มใจบริการเลย ขอลองรองเท้าก็ไม่ให้ลองใส่ คือคนไม่มีตังจะซื้อมันจะเดินไปถามๆ พนักงาน จะขอลอง รองเท้าไหม
comment171:เราว่าสิ่งที่เจ้าของกระทู้ทำไปน้าจะเสียเวลาเปล่าทั้งที่รู้คำตอบอยู่แล้วนะคะ
1.การใส่ชุดแบบนั้นเดินห้างหรู ก็ถูกแล้วที่พนักงานไม่มาต้อนรับเพราะลูกค้าที่แต่งตัวแบบนั้นไม่ได้มาเพื่อซื้อของแน่นอนและการสไตร์นั้นไม่ซื้อของที่เค้าขายแน่นอนสู้ไปลงแรงกับลูกค้าที่ได้แน่ๆดีกว่า
2.การขับรถเข้าสนามกอล์ฟ กีฬานี้ก็น่าจะรู้ราคาอุปกรณ์อยู่แล้ว คนเล่นกอล์ฟส่วนใหญ่ก็ผู้บริหาร แล้วยิ่งขับรถเก่าเข้าไป รปภ.ทำหน้าที่เค้าก็ถูกค่ะ เพราะรถบุโรทั่งคงไม่มาเล่นกอล์ฟนอกจากวัตถุประสงค์อื่น ลูกค้าที่อยู่ข้างในก็พร้อมเพย์ทั้งนั้นจะให้ปล่อยคนเข้าไปยิงกันโครมครามง่ายๆได้ไง

อันนี้แค่จิตวิทยาพื้นฐานค่ะ อย่ายึดติดกับเปลือกเลย ปล่อยพวกยึดติดเงิบๆไปบ้างก็ได้นะคะ
comment172:เด่วนี้ในห้างส่วนใหญ่ไม่ใช่คนไทย
comment173:การมองที่การแต่งกาย เป็นการมองแบบไม่หน้าเงินที่สุดแล้วค่ะ

ใครที่มาบอกว่า เราควรเคารพคนที่ใส่เสื้อผ้าเห่ยๆเหมือนเพิ่งออกจากห้องน้ำที่บ้านเพราะ

ถึงเค้าจะแต่งกายไม่ให้เกียรติสายตาเพื่อนร่วมโลกแต่จริงๆแล้วเค้า "มีเงินเต็มกระเป๋าเหมาได้ทั้งห้างเลยนะ"

แบบนี้สิคะเป็นการมองคนที่เปลือกมองกันที่เงินอย่างเดียวจริงๆ

แต่การมองคนที่แต่งกาย "สุภาพ"เรียบร้อย คนที่ "มีจิตสำนึกทางสูงมีอารยะรู้จักให้เกียรติสายตาผู้อื่น"

ต่างหากที่เป็นการมองที่ทะลุเปลือกหรือก้าวข้ามเรื่องเงินไปแล้ว

เป็นการมองไปถึงทัศนคติถึงความมีรสนิยมและความมีอารยธรรมของคนๆนั้น ไม่ได้มองว่ามีเงินไม่มีเงิน
comment174:เมื่อก่อนเดินก็ไม่เป็นไรนะไม่เห็นมีไร เเเเด่วนี้เป็นแบบนี้แล้วเหรอ เมื่อก่อนที่ว่าก่อนมีม็อบแรกๆซะอีก
comment175:มันมีเรื่องเล่าอยู่ว่า ที่โรงงานกระทิงแดง วันหนึ่งมีลุงแก่ๆ ใส่กางเกงขาก้วย เสื้อกล้าม ขี่จักรยานเก่าๆเข้ามาในโรงงานปรากฎโดนยามไล่ตะเพิดกลับไปเพราะคิดว่าเป็นพวกขอทานหลุดเข้าในโรงงาน ตอนหลังถึงรู้ว่าเป็นเฉลียว อยู่วิทยา Founderของกระทิงแดงขี่จักยานมาตรวจโรงงาน-*-

พวกนักธุรกิจFounder หลายคนชอบเป็นแบบนี้นะตัวเองจนมาก่อน การตั้งกิจการมาอย่างยากลำบาก ตัวเองเลยติดนิสัยมัธยัทกันมากกกก ไม่เหมือนพวกเจน2 เจน3ที่ชอบทำตัวสุรุ่ยสุหร่าย

ส่วนเรื่องห้างฝรั่งหรือคนจีนใส่ชุดแบบนั้นเยอะไป เจอคนจีนใส่ชุดนอนมาเดินห้างแล้วจะหนาว ห้างก็คือห้างใส่อะไรไปก็ได้จริงๆ ไม่ใช่สถานที่ราชการ หรือไปติดต่อธุรกิจหรือไป กินข้าวภัตรคารหรูหนิ
comment176:ผมมีเพื่อนอยู่คนนึง แต่งตัวแบบนี้เลย ขาสั้นตามตลาดตัวละร้อย รองเท้าแตะ เสื้อยิดแนวเซอๆ 
ผมสังเกตเวลาไปไหนกับมัน เข้าร้านไหนคนขายจะเดินเข้ามาประกบ ไม่ก็ไม่อยากตอบเวลาถาม 
แสดงกิริยาชัดเจน เพราะคงคิดว่า ไม่มีปัญญาซื้ออยู่แล้ว แต่เพื่อนก็ไม่รวยจริงๆครับ ค่อนไปทางจน
แต่พอผมไปคนเดียว ใส่ขายาวสีเรียบร้อย เสื้อเชิ้ต รองเท้าผ้าใบสวยๆ มีวันนึงต้องกลับไปที่ร้าน
เดิมที่ไปกับเพื่อนคนนี้แต่วันนี้ไปคนเดียว  คราวนี้พนักงานคุยดี อยากตอบ พร้อมริการทุกๆอย่าง
ผมว่าการแต่งตัว เป็นสิ่งสำคัญเลยแหละ
comment177:พวกพนักงานขายรถหรูๆ หรือเซลล์ขายบ้าน (พวกที่ขายเก่งๆนะครับ ไม่ใช่มือใหม่ หรือมือเก่าแต่ห่วย) มักจะไม่ค่อยมองข้ามพวกคนแก่ๆ อาแปะ อาซิ้ม ที่แต่งตัวโทรมๆ เพราะขายมานาน รู้แล้วว่า พวกนี้แหละ มีเงินจริง ซื้อจริง  แล้วพวกนี้ก็ไม่แคร์คนอื่น อั๊วแต่งแบบนี้มาตลอด (ที่จริงแก ก็ไม่ได้อยากจะลองใจ พนง.ขาย หรือ อินดี้ อะไรหรอก แต่แกแต่งแบบนี้จนชิน และไม่เห็นความจำเป็นที่จะต้องเปลี่ยนแปลง)
   แต่ อาซิ้ม อาแปะ พวกนี้ นอกจาก ซื้อบ้าน ซื้อรถ กับเข้าภัตตาคาร หรูๆ แล้ว  แกก็ไม่ใช้จ่าย ซื้อพวกแบรนด์เนม แพงๆ  พวกเซลล์ ขายแบรนด์เนม ก็เลย ไม่มีประสบการณ์ ว่า พวกนี้แหละ รวยจริง (แต่อย่างว่า ถึงรวยจริง ก็ไม่ใช่กลุ่มเป้าหมายอยู่ดี เพราะ แกไม่ซื้อของพวกนี้ไง  สู้เอาเวลาไปเทคแคร์ พวกรวยแต่เปลือก  แต่งตัวดี  แต่หนี้เพียบ ไม่ได้  เพราะ พวกหลังนี่ ยินดี จะรูดบัตรเครดิต ซื้อ เพื่อทำให้เปลือกดูดี - แล้วค่อยไปจ่ายขั้นต่ำเอา)
comment178:มีเรื่องตลกอยู่เรื่องนึง (แต่เป็นเรื่องจริง เมื่อสัก 20 ปีที่แล้ว)   มีอาซิ้ม คนหนึ่ง  เป็นเจ้าของโรงงานพลาสติกใหญ่โต  วันๆทำแต่งาน ตัวแกก็ไม่แต่ง  ขับโตโยต้าเก่าๆ  
   อยู่มาวันหนึ่ง ผมเห็นแกแต่งตัวดี ใส่แหวนเพชรเม็ดโต ขับเบ๊นซ์รุ่นล่าสุด  ทีแรกเข้าใจว่า ช่วงนี้แกเซ็งลี้ฮ้อ ค้าขายร่ำรวยมหาศาล (เดิมแกก็รวยอยู่แล้ว)  แต่แกบอกว่า  ไม่ใช่หรอก ช่วงนี้แย่ กิจการไม่ดี   ติดหนี้เยอะ  ต้องไปชวนคนมาร่วมหุ้นเพิ่ม  ยืดชีวิตโรงงานของแก  ถ้าไม่ขี่เบ๊นซ์  ใส่แหวนเพชร  คนเขาไม่เชื่อถือ ไม่มีใครยอมลงหุ้นด้วย เบ๊นซ์นี่ก็ซื้อผ่อนเอา
   น่าคิดนะครับ เรืองนี้
comment179:บอกอะไรให้ เราเคยใส่เสื้อกลับด้านในด้านนอก

เราไปซื้อของ แม่ค้ามองกันเป็นแถว
มีแม่ค้าร้านหนึ่งถามขึ้นว่า
"น้องใส่เสื้อกลับด้านป่าว?"
เราตอบว่า
"ใช่ค่ะ"
แม่ค้าถามต่ออีกว่า
"ทำไมใส่แบบนั้น?"
เราบอกไปว่า
"เราไม่ชอบลวดลายของเสื้อตัวนี้ เราใส่เพราะเราชอบแบบการตัดเย็บ"

แม่ค้าเงียบเลย

อีกครั้งคือ เราแต่งตัวเซอร์ๆสิ้นคิด ไปซื้อของมือสอง
เราชอบเลือกซื้อของมือสองคุณภาพดีๆแบรนด์ดีๆ

เราหยิบถ้วยดิปกาแฟไปจ่ายเงิน
แม่ค้าย้ำกับเรา3รอบ ถึงการใช้งานของมัน
เหมือนแกพยายามบอกเราว่า นี่มันไม่ใช่mugน่ะ
มันรั่วตรงก้นน่ะ
แม่ค้าน่ารักมาก

เป็นตัวของตัวเองไปเลย อยากทำอะไรก็ทำ
ถ้าไม่ผิดกฎหมาย ก็ทำเลย
comment180:พนักงานขายก็เหมือนมอไซด์วินอ่ะค่ะ
เค้ามีคิวของเค้าอยู่นับจากคนเข้าร้าน
เค้าต้องประเมินดูแล้วว่าคนแต่งตัวดี=มีตัง
ถ้าขายได้ก็ได้ยอด
แต่แต่งตัวดีไม่ซื้อก็มีเยอะนะคะ
comment181:เคยใส่เสื้อยืด fruit of the loom สีดำ กางเกงยีนขาสั้นแบบสก๊อย รองเท้าแตะหนีบ หน้าไม่แต่งด้วย เข้าไปซื้อ Saint Laurent แค่แสดงความสนใจและให้เขาแนะนำกระเป๋าให้ เขาก็ออกมาต้อนรับขับสู้และอธิบายดีนะ วันนั้นจัดกระเป๋าถือ + กระเป๋าตังไปเหยียบแสน 
คือสะดวกแต่งตัวแบบไหนก็ทำไปเหอะ คนขายของเขาก็ทำงาน แต่ละคนก็มีวิจารณญาณต่างๆกันไป สุดท้ายถ้าเขาจะต้องทำหน้าที่เขาก็ทำแหละ คิดอะไรมากมายซับซ้อนเกินไปจะเป็นบ้าเอา

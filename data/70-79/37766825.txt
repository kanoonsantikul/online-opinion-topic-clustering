title:การติดป้ายโฆษณาในที่สาธารณะที่ทำให้ผู้อื่นเดือดร้อน
comment:ผมมีปัญหาว่าเสาไฟฟ้าหน้าบ้าน(อาคารพาณิช มีที่จอดรถด้านหน้า)มักจะมีหมู่บ้านหรืออื่นๆมาติดป้ายโฆษณา ทำให้เวลาออกจากบ้านจะมองไม่เห็นรถที่มาจากทิศที่ป้ายติดตั้งอยู่ เคยมีอุบัติเหตุเกิดขึ้นแล้ว 1 ครั้งเพราะรถ มอเตอไซมา แล้วมองไม่เห็น ครั้งแรกๆก็โทรติดต่อไปที่เทศบาล เจ้าหน้าที่แจ้งว่าต้องไปเขียนคำร้อง เราก็ปรึกษาว่าเอาออกเองได้ไหม เจ้าหน้าที่แจ้งว่าไม่ได้จะมีความผิดฐานทำลายทรัพย์ผู้อื่น (ฟังแล้วอึ้ง ทีตอนเราเดือดร้อนไม่เห็นมีใครมารับผิดชอบ) ซึ่งทางเราไม่สะดวกจะไปที่เทศบาลจึงอาศัยโทรไปติดต่อทางโครงการหมู่บ้านนั้นๆ ก็ได้รับความร่วมมือ มาเอาออกให้ใน 1-2 วัน แต่รอบนี้ ป้ายใหญ่สุดกว่าทุกรอบ และลงต่ำมามาก จะออกจากบ้านทีนึงต้องก้มๆเอียงซ้ายขวาหาช่องว่างเพื่อมอง โทรไปแจ้ง call center ผ่านไปครบ 10 ก็ยังไม่มาเอาออกไป สงสัยมากว่าเค้าติดได้อย่างไร เสาไฟฟ้าก็ของหลวง แถมมักง่ายให้คนอื่นเดือดร้อนอีก แจ้งแล้วยังไม่ใส่ใจจแก้ไข ป้ายในรูปนี้เลยครับ อยากให้ช่วยรับผิดชอบต่อสังคมให้มากกว่านี้หน่อยครับ และช่วยมาเอาออกไปด้วยครับ
comment1:น้องฟ้ามา update นะคะ  ปัจจุบันได้นำป้ายออกจากจุดดังกล่าวเรียบร้อยแล้วค่ะ น้องฟ้าต้องขออภัยอย่างสูงสำหรับความไม่สะดวกที่เกิดขึ้นก่อนหน้านี้ด้วยนะคะ
----------------------------------------------------------
 ต้องขออภัยในความไม่สะดวกด้วยนะคะ  น้องฟ้ายินดีประสานงานไปทางส่วนงานที่เกี่ยวข้องให้เพิ่มเติมค่ะ รบกวนขอทราบข้อมูลพื้นที่ และเบอร์ติดต่อกลับ พร้อมแนบ link กระทู้นี้มาที่หลังไมค์ได้เลยนะคะ
comment1-1:ส่งไปแล้วครับ
comment1-2:ถามน้องฟ้า ว่าถ้าเป็นป้ายของ บ น้องฟ้า นี่ มีการดำเนินการขออนุญาตติดตั้งในพื้นที่ถูกต้องหรือไม่

และมีฝ่ายที่ออกมาตรวจสอบการดำเนินการของผู้รับติดตั้งให้หรือไม่

อย่สงป้ายที่เห็นนี่ คงไม่ได้ขอติดตั้งที่เสาไฟฟ้าของการไฟฟ้าต่างๆ ด้วย

(หากมีการขอ เจ้าของเสาคงไม่อนุญาต ให้มาติดตั้ง)
comment2:++ ซ้ำค่ะ ++
comment3:เดี๋ยวเทศบาลทำไมต้องให้เขียนคำร้อง มันหน้าที่ตัวเองชัดๆ 
ชาวบ้านให้ข้อมูลก็ดีแล้ว
comment3-1:ใช่ครับ งงมากจุดนี้ แต่เราเดือดร้อนเลยต้องหาทางเองครับ
comment3-2:พวกมันนั่งสวยๆเก๋ๆ แอร์เย็นๆไง ไม่มีออกมาเดินดูความเรียบร้อยในสิ่งที่ตัวเองดูแล ยุบมันไปให้หมด
comment3-3:ไม่ลง social network ก็ไม่ขยับจ้า
comment3-4:ระบบราชการต้องมีเอกสารรองรับ   สมมุติว่าไม่มีคำร้อง  ในทางทฤษฏี เจ้าหน้าที่จะผิดสองข้อได้
   เจ้าหน้าจะเอารถหลวงขับออกไปปลดป้าย(โดนว่าเอารถไปขับส่วนตัวหรือไม่)  แล้วเจ้าของป้ายเขาฟ้องว่าโดนกลั่นแกล้ง ป้ายไม่ได้เดือดร้อนใคร แต่เทศบาลปลดออกตามใจ ทำนองนี้ครับ
comment3-5:ทำงานเชิงรุก ใช้วิจารณาวิเคราะห์ดูแล้วน่าจะทำให้ไม่ปลอดภัยต่อประชาชน ถ่ายภาพเก็บไว้ก่อนดำเนินการถอดถอน แล้วให้มันมาฟ้อง มาหาว่าเอารถไปใช้ส่วนตัวงี้
comment3-6:แดนไดโนเสาร์ครับ ทำผลงานข้ามหน้าข้ามตาไม่ได้
comment3-7:มันต้องมีหลักฐานว่ามีการร้องเรียนมาจริงๆ เพราะบางทีทำไปโดยที่ไม่มีคำร้อง อาจถูกร้องเรียนแทนว่าใช้อำนาจโดยมิชอบ

เช่น มีป้ายโฆษณาร้านอาหารติดบังทัศนะวิสัยของสามแยกอยู่ เทศบาลไปเอาออกเองโดยไม่ต้องรอมีคำร้องเรียน

ปรากฎว่า ทางร้านอาหารเจ้าของป้ายโฆษณา ร้องเรียนเทศบาลว่าเจ้าหน้าที่ใช้อำนาจโดยมิชอบ เอาป้ายโฆษณาออก

ซึ่งดันบังเอิญว่า มีญาติโกโหติกาของเจ้าหน้าที่ในเทศบาลดันเปิดร้านอาหารด้วย ทีนี้ข้อร้องเรียนนี้กลายเป็น 2 เด้งเลย

ใช้อำนาจกลั่นแกล้งกันรึป่าว ถูกตั้งกรรมการสอบข้อเท็จจริง สุดท้ายอาจโดนแป๊กขั้นเงินเดือน ซึ่งเจ้าหน้าที่เขาก้อต้องเซฟตัวเองเอาไว้ก่อน

โดนร้องเรียนขึ้นมา ก้อจะได้มีหลักฐานว่า มีคนร้องเรียนเข้ามาจริงๆนะ เจ้าหน้าที่ไม่ได้ใช้อำนาจหน้าที่โดยมิชอบ ไม่ได้มีเจตนาอื่นแอบแฝง
comment3-8:ถ้าป้ายมันติดผิดกฏหมาย ไม่ต้องกลัวหรอกครับ เค้าฟ้องก็ต่อสู้กันไป เค้าเอาป้ายมาติดมั่วซั่วยังไงก็ผิดกฏหมายครับ

ส่วนเรื่องคำร้อง ร้องเรียนผ่านทางโทรศัพท์ก็ถือเป็นคำร้องครับ
comment3-9:ถ้าจำเป็นต้องมีคำร้อง หรือหลักฐานขนาดนั้น ผมว่าควรจะคิดพัฒนาเว็บไซต์ เป็นเพจร้องเรียน คือเอาแบบระดับอำเภอ ก็ได้แล้วให้กระจายสู่กิ่งก้านสาขาต่อ(อบต./เทศบาล)  ให้ง่ายต่อประชนแบบนี้น่าจะคิดได้น่ะ
comment3-10:ความเห็น 3-4
ถูกต้องแล้วครับ
ทางราชการไทย ไม่สามารถเริ่มเรื่องเองได้
ต้องมีสิ่งที่เรียกว่าต้นเรื่องเช่นคำร้องเรียน ฯลฯ
ในทางทฤษฎีจริงอยู่ว่าเป็นหน้าที่โดยตรงของหน่วยงาน
แต่
1.มันมีคนทำผิดเยอะไป ถ้าเริ่มเรื่องเองเหมือนเลือกปฏิบัติ
2.ไม่มีใครอยากหาเรื่องยุ่งให้ผู้บังคับบัญชา บ่ายสามแล้วทุกคน
ก็อยากไปรับลูก ส่งลูกเรียนพิเศษ แทนที่จะต้องมาต่อสู้กับเจ้าของป้าย
comment3-11:เทศบาลแถวบ้านผม ไล่เก็บป้ายที่ติดในที่สาธารณะทุกวันศุกร์ ไม่เห็นต้องมีใครไปทำเรื่องที่สำนักงานเลย
การร้องเรียนมันมีอยู่แล้ว แค่ต้องทำให้รัดกุ่ม เช่นถ่ายรูปก่อนเก็บเอาไว้ เพื่อเอาไว้ชี้แจงกลับ
ถ้าการที่คิดว่าทำงานไปเรื่อยๆแบบขอไปที แค่ตัวเองไม่ต้องเจอปัญหา แบบนี้อย่ามาทำงานเลยครับ
comment3-12:ความคิดเห็นที่ 3-11: ถ้าการที่คิดว่าทำงานไปเรื่อยๆแบบขอไปที แค่ตัวเองไม่ต้องเจอปัญหา แบบนี้อย่ามาทำงานเลยครับ
อันนี้เห็นด้วยมากๆครับ

เพราะการทำงานแบบ Passive คิดว่าทำงานอย่าไปเดือดร้อนใคร
ถึงมีรายการแบบช่วงนี้ชี้แนะ/ช่วยชาวบ้าน/ร้องทุกข์ ผุดขึ้นในสังคมไทยไม่ขาด

มีงานไหนบ้างครับที่ทำแล้วถูกใจทุกคน? 
การขัดผลประโยชน์จะภายใน ภายนอกองค์กร
เป็นเรื่องปกติของการทำงานอยู่แล้ว คนทำงานต้องเจอแรงต้าน

น่าสงสารนะครับ คนที่จะทำงานตรงนี้แล้วเขาสู้ 
สู้... เพื่อประชาชนจริงๆ
comment4:ปกติการติดตั้งป้ายประชาสัมพันธ์ อย่างนี้ถ้ามีการขออนุญาตถูกต้อง 

มีระเบียบปฏิบัติที่เคร่งครัด

 โดยเฉพาะเรื่องที่ไม่ก่อให้เกิดความเดือร้อนแก่ประชาชนทั่วไป

เจ้าของผลิตภัณฑ์ ไม่ค่อยรู้เรื่องว่าคนที่รับจ้างไป ไปดำเนินการอย่างไร

บางแห่ง บางรายเมื่อรับจ้างไปแล้ว ก็เอาไปติดตั้งในสถานที่สาธารณะ 

โดยไม่ได้ขออนุญาต อย่างถูกต้อง

ข้อเสนอแนะหน่วยงานที่ดูแลพื้นที่ควรมีมาตรการที่ชัดเจน

สัญลักษณ์ป้ายที่ได้รับอนุญาต ว่ามีอะไรเป็นจุดสังเกต 

หากไม่มีถือว่าไม่ถูกต้อง ประชาชนทั่วไปถ้าต้องการเอาออก

สามารถกระทำได้ทันทีโดยไม่ต้องแจ้งให้ใครรู้ใครทราบทั้งนั้น

หากเกิดความเสียหายสามารถฟ้องร้องเอากับเจ้าของผลิตภัณฑ์ได้ทันที

ที่ศาลยุติธรรมในเขตท้องที่นั้น  โดยปากเปล่า ไม่ต้องใช้ทนายความ มาดำเนินการฟ้อง

และไม่เสียค่าใช้จ่ายใดๆทั้งสิ้น
comment4-1:ถูกต้องเลย. เห็นบางคนไปรื้อออก. ก็ไม่มีใครมาว่าอะไรนะ. (ป้ายไม่มีจุดบ่งบอกว่าได้รับอนุญาติ)
comment4-2:แสดงว่าผมโดนเจ้าหน้าที่ของเทศบาลขู่สินะครับ แย่มาก
comment4-3:คนติดป้าย อาจจะรู้จักกับเจ้าหน้าที่คนนั้น
comment4-4:เทศบาลต้องรับโทษ ละเลยการทำงาน
comment4-5:เทศบาลหลับตาสองข้างคับ
comment4-6:ฟ้องเทศบาลด้วยละเลยการปฏิบัติหน้าที่
comment4-7:ต่างชาติทั้งนั้น เจ้าบริษัทรับจ้างนะซิรู้จัก
comment5:เกลียดเหมือนกัน. เอาสะดวกตัวเอง คนอื่นเดือดร้อน
comment6:ปกติ  ในกทม  โดนเทศกิจปลดป้ายออกหมดนะครับ          ไม่แน่ใจว่าเจ้าของป้ายโดนปรับด้วยไหม 
แต่รอบนอกไม่ค่อยสนใจเรื่องป้ายกัน ไม่เข้าใจเทศบาล เทศกิจนอก  กทม ไม่ทำก็ไม่ทราบ
comment6-1:ของผม นนทบุรีครับ
comment6-2:เคยไปถาม เค้าบอกไม่โดนครับ ทำได้แค่ว่า มาติดก็ ก็มาเก็บ วนไป แค่นี้ เซ็งมาก

(เข้าใจว่า เจ้าของป้ายที่จะโดนปรับ ในที่นี้น่าจะหมายถึงผู้รับเหมาที่มาติด ไม่ใช่เจ้าของบริษัทที่ได้ประโยชน์จากโฆษณา -เดาเอาเอง)

เหมือนคนรับจ้างก็ไม่สนด้วยนะครับ จ้างมาติดก็ติด จบ จะติดไป 5 วิ แล้วคนมาแกะทิ้งเค้าก็ไม่สนได้ตังค์แล้ว

เสียค่าโง่คือ เจ้าของ บริษัท
comment7:ถ้าเป็นแถวบ้านผม แล้วผมเดือดร้อน ถ้าโทรแจ้งเทศบาลแล้วเจอตอบแบบนี้  ผมแกะทิ้งเลยครับ  เอาไปทิ้งไว้หน้าสนง.เทศบาลนั่นแหละ 
ประชาชนเดือดร้อนโต้งๆ ยังจะลีลา
comment7-1:อยากทำใจจะขาด แต่ยังไงเราก็ต้องแพ้เค้าอยู่ดีครับ ผมเลยเลือกทางที่จะติดต่อเจ้าของป้าย และสุดๆแล้วมาพึ่งโซเชียลครับ
comment7-2:[Spoil] คลิกเพื่อดูข้อความที่ซ่อนไว้ก็อย่าให้ใครเห็นสิฮะ
comment7-3:เดี๋ยวนี้กล้องวงจรปิดมีทั่วเลยครับ น่ากลัว
comment7-4:จากการตอบคำถามเจ้าพนังงานปกครองท้องถิ่นก็รู้แล้วว่ายื่นอยู่ข้างไหน เจ้าของกระทู้ก็เหมือนตัวคนเดียวสู้กับบริษัทใหญ่กับรัฐ
comment8:ถ้าเราเดือดร้อนเอง คงแกะทิ้งไปเองเลยไม่สนใจแล้วค่อยฟ้องกลับทีหลัง
comment9:ได้รับข้อมูลทางหลังไมค์แล้วนะคะ  น้องฟ้าได้ประสานงานไปทางส่วนงานที่เกี่ยวข้องให้เรียบร้อยแล้วค่ะ หากทราบผลอย่างไรน้องฟ้าจะมาอัพเดทให้ทราบนะคะ ต้องขออภัยในความไม่สะดวกด้วยนะคะ
comment10:จะมีความผิดฐานทำลายทรัพย์ผู้อื่น = บอกแบบนี้รับเงินเขามาหรือเปล่า
comment10-1:มีสิทธิครับ
comment11:ที่ดินเป็นของใคร เอาให้ชัดก่อน(จากรูปไม่คิดว่าที่แปลงนั้นเป็นที่สาธารณะ) เรื่องที่เหลือค่อยตามมา เรื่องที่เทศบาลบอกมีส่วนจริง ต้องดูในรายละเอียด(สมมุติว่าที่ตรงหัวมุมนั่นเป็นที่ส่วนบุคคล แล้วตอนเขาปลูกบ้าน เขาล้อมรั้วทึบก็เป็นสิทธิ์ของเขา ดังนั้นต้องดูรายละเอียดด้วย เพราะป้ายไม่ได้ยื่นออกจากที่แปลงนั้น)

เคยมีประเด็นว่า ร้านทำฟัน มีที่จอดรถ มีเสาป้ายปักอยู่ในที่ตัวเอง ชิดทางเท้าสาธารณะ ป้ายอยู่สูงจากพื้น 2.5 เมตร ยื่นออกมาบนทางเท้า ป้ายนี้มีมานาน ไม่มีปัญหา แต่อยู่ดีๆ สองปีก่อน ก่อนปีใหม่ 15วัน เอาป้ายอีกอันมาติดใต้ป้ายเดิม ป้ายใหม่สูงจากพื้น 1.5เมตร เดินชนหน้าเลยหละ
โทรไปหาเทศกิจประจำเขต รับเรื่องไว้ รอจนหลังปีใหม่ ระยะเวลาประมาณ 45วัน ป้ายยังอยู่ที่เดิม โทรไปอีกครั้ง บอกไปว่าเคยแจ้งมาแล้ว เมื่อ 45วันก่อน(บอกวันเวลาที่โทรไปครั้งแรก) ถามว่าจะมาแก้ไขเมื่อไหร่ ของเบอร์ติดต่อเทศกิจ กทม. จะโทรแจ้งเอง(เบอร์หาได้อยู่แล้ว) ทางเทศกิจรีบบอกเลยว่าจะให้คนขี่มอเตอร์ไซค์ไปดูทันที เย็นวันรุ่งขึ้น ป้ายหายไปเรียบร้อย
comment11-1:เสาไฟฟ้าไม่สามารถอยู่ในที่ดินได้ครับ
โดยเฉพาะในรูปนี้ อยู่ริมถนน คือ อยู่ในส่วนของไหล่ทางครับ
comment11-2:ใช่ครับเสาไฟฟ้าไหล่ทางครับ
comment11-3:ไม่เสมอไปครับ
https://www.pantip.com/topic/34036955
https://www.pantip.com/topic/31410008
https://www.pantip.com/topic/30516583
http://www.kasetporpeang.com/forums/index.php?topic=67235.0

หลักคือถ้าเจ้าของที่ดิน ณ.ขณะทำการปักเสาอนุญาตก็ทำได้ครับ ผมถึงใช้คำว่า "ที่ดินเป็นของใคร เอาให้ชัดก่อน" ส่วนที่คิดว่าไม่น่าใช่ที่สาธารณะเพราะ
- ไม่มีไฟส่องสว่างบนเสา ทั้งที่เป็นทางแยกเข้าออก
- จะเห็นว่าอีกฝั่งถนน เสาไฟอยู่ชิดกำแพง ซึ่งปกติเสาไฟที่ไม่มีไฟส่องสว่างจะไม่ปีกชิดขอบถนน เพราะเสี่ยงอุบัติเหตุ
- เสาไฟฟ้าฝั่งตรงข้าม เหนือถังขยะมีมิเตอร์ไฟฟ้า และโคมไฟติดเองตามบ้านติดอยู่

เอาเป็นว่าผมยังไม่เชื่อว่าเป็นที่สาธารณะก็แค่นั้น
comment11-4:จากในรูป ข้างรถไม่ใช่ทางแยกครับ แต่เป็นพื้นที่จอดรถของชุดอาคารพาณิชที่ผมอยู่ หมุดแนวโฉนดจะอยู่ตรงแผ่นกระเบื้องดำๆแผ่นแรกครับ ฝั่งตรงข้ามเสาต้นที่มีมิเตอร์อยู่ จะติดร่นเข้าไปในพื้นที่ของทางฝั่งอาคารครับ ส่วนเสาไฟติดถนนครับ.... เรื่องไฟส่องสว่าง เนื่องจากถนนที่ผมอยู่เป็นถนนเก่าก่อนตัดถนนราชพฤกษ์ เป็นถนนเล็กๆ ไฟส่องสว่างจะมีเป็นช่วงห่างๆครับ
comment11-5:ตกลงว่าคนที่ไม่ได้อยู่ในพื้นที่....ไม่เชื่อคนที่อยู่ในพื้นที่แฮะ
comment11-6:ชื่อนี้ไว้ใจได้ครับ รู้ดีทุกเรื่องเลย
comment11-7:เหมือนจะรู้เรื่อง แต่ก็ไม่รู้เรื่อง
comment12:ผมเอา กระดาษ A4 เขียนด่า  แล้วเอามาแปะทับที่ป้ายอีกที
comment13:ห้ามติดป้ายทุกชนิดบนเสาไฟฟ้า อยู่แล้ว รวมทั้งสถานที่สาธารณะต่างๆ ถ้าไม่ได้รับอนุญาต นะครับ
โทร.แจ้งเทศบาลไม่ม่ แจ้งสายตรงผู้ว่าฯ หรือโทร.ไปศูนย์ดำรงธรรมจังหวัด ครับ
comment13-1:ลืมคิดถึงศูนย์ดำรงค์ธรรมไปเลย.... ตอนโทรไปเทศบาลแล้วได้คำตอบมานี่ คิดอย่างเดียวว่าหวังพึ่งส่วนราชการไม่ได้ เลยต้องพยายามหาทางเองครับ
comment14:แถวไหนเนี่ย เทศบาลห่วยมาก
แถวบ้านผมนี่มาติดแล้วอยู่ได้ไม่เกินวันนึง วันรุ่งขึ้นโดนเก็บเรียบหมด

ปล.เมื่อก่อน ก่อนที่เขตจะเข้มงวดเรื่องติดป้าย ถ้าเจอป้ายติดบังปากซอยนี่ผมตัดลวดปลดเอาลงมาเองเลยนะ 
ปลดลงมาแล้วก็วางพิงกำแพงไว้แถวนั้นแหละ เราไม่ได้ทำลายป้ายซะหน่อย จะมาว่าทำลายทรัพย์สินได้ไง
comment14-1:นนทบุรีครับ แถววงเวียนราชพฤกษ์ครับ
comment15:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment15-1:ถ้าทำถูกต้องนะครับ
comment15-2:ภาษีใต้โต๊ะ
comment15-3:ถูก / ผิด รัฐเก็บภาษีไว้ก่อนครับ ขอคืนไม่ได้ด้วย ผ่าม !!
comment16:แกะออกเองก็ได้เลยนะ
คิดว่าไม่มีใครสนใจมองว่าใครมาเอาออก
comment17:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment18:เราเคยขับรถแล้วเจอป้ายอันเท่าในรูปปลิวลงมาทับหน้ารถเลยค่ะ 
(ตอนนั้นฝนตกหนัก ลมแรงมาก ขณะเราขับรถเราหันไปเห็นแล้วค่ะว่าลวดที่ผูกมัดกับเสากำลังหลุด ป้ายกำลังจะลงโครมลงรถเรา
จังหวะนั้นต้องตัดสินใจ รีบขับสปีด ป้ายอาจจะลงทับกลางคันรถ หรือเบรคแล้วป้ายโครมลงหน้ารถค่ะ แต่มีรถมอเตอร์ไซด์ตามหลัง)
comment19:กฎกระทรวง (พ.ศ. ๒๕๓๕) ออกตามความในพระราชบัญญัติรักษาความสะอาด และความเป็นระเบียบเรียบร้อยของบ้านเมือง พ.ศ. ๒๕๓๕ ---------------------- อาศัยอำนาจตามความในมาตรา ๕ และมาตรา ๑๐ วรรคสอง แห่งพระราชบัญญัติรักษาความสะอาดและความเป็นระเบียบเรียบร้อยของบ้านเมือง พ.ศ. ๒๕๓๕ รัฐมนตรีว่าการกระทรวงมหาดไทยออกกฎกระทรวงไว้ ดังต่อไปนี้ ข้อ ๑ ผู้ใดประสงค์จะขออนุญาตกระทำการโฆษณาด้วยการปิด ทิ้งหรือโปรยแผ่นประกาศหรือใบปลิวในที่สาธารณะ ให้ยื่นคำร้องตามแบบ ร.ส. ๑ ท้ายกฎกระทรวงนี้ต่อเจ้าพนักงานท้องถิ่นหรือพนักงานเจ้าหน้าที่แห่งท้องที่ที่จะกระทำการโฆษณาพร้อมด้วยตัวอย่างของแผ่นประกาศหรือใบปลิวที่จะโฆษณา จำนวน ๒ ชุด ข้อ ๒ การขออนุญาตกระทำการโฆษณาด้วยการปิด ทิ้ง หรือโปรยแผ่นประกาศหรือใบปลิวตามข้อ (๑) ให้เจ้าพนักงานท้องถิ่นหรือพนักงานเจ้าหน้าที่อนุญาตได้ในกรณี ดังต่อไปนี้ (๑) ข้อความหรือภาพในแผ่นประกาศหรือใบปลิวไม่ขัดต่อกฎหมายความสงบเรียบร้อยหรือศีลธรรมอันดีของประชาชน (๒) มีคำรับรองของผู้ขออนุญาตว่าจะเก็บ ปลด รื้อ ถอน ขูด ลบ หรือล้างแผ่นประกาศหรือใบปลิวเมื่อหนังสืออนุญาตหมดอายุ (๓) ในกรณีที่มีกฎหมายกำหนดให้การโฆษณาเรื่องใดต้องได้รับอนุมัติข้อความหรือภาพที่ใช้ในการโฆษณา หรือต้องปฏิบัติตามกฎหมายใด ต้องได้รับอนุมัติหรือได้ปฏิบัติตามกฎหมายนั้นแล้ว (๔) ในกรณีที่เป็นการโฆษณาด้วยการติดตั้งป้ายโฆษณา ต้องไม่อยู่ในบริเวณห้ามติดตั้งป้ายโฆษณาตามข้อ ๓ ข้อ ๓ บริเวณที่ไม่อนุญาตให้ติดตั้งป้ายโฆษณาได้แก่ บริเวณคร่อมถนนหรือทางสาธารณะ วงเวียน อนุสาวรีย์ สะพาน สะพานลอย สะพานลอยคนเดินข้ามเกาะกลางถนน สวนหย่อม สวนสาธารณะ ถนน ต้นไม้ และเสาไฟฟ้า ซึ่งอยู่ในที่สาธารณะ ทั้งนี้ เว้นแต่เป็นการติดตั้งเพื่องานพระราชพิธี รัฐพิธี หรือการต้อนรับราชอาคันตุกะหรือแขกเมืองของรัฐบาล ข้อ ๔ เมื่อเจ้าพนักงานท้องถิ่นหรือพนักงานเจ้าหน้าที่พิจารณาแล้วเห็นว่าแผ่นประกาศหรือใบปลิวที่จะโฆษณานั้นอยู่ในหลักเกณฑ์ที่จะอนุญาตได้ตามข้อ ๒ ให้เจ้าพนักงานท้องถิ่นหรือพนักงานเจ้าหน้าที่ออกหนังสืออนุญาตให้โฆษณาได้ตามแบบ ร.ส. ๒ ท้ายกฎกระทรวงนี้ ภายในเจ็ดวันนับแต่วันยื่นคำร้อง ในกรณีที่มีข้อขัดข้องเกี่ยวกับการพิจารณาอนุญาตซึ่งจะต้องมีการแก้ไขคำร้องข้อความหรือภาพในแผ่นประกาศหรือใบปลิว หรือต้องดำเนินการตามกฎหมายอื่นก่อนให้เจ้าพนักงานท้องถิ่นหรือพนักงานเจ้าหน้าที่แจ้งข้อขัดข้องหรือเหตุผลที่ไม่สามารถออกหนังสืออนุญาตได้ให้ผู้ขออนุญาตทราบภายในสามวันนับแต่วันตรวจพบข้อขัดข้อง แต่ทั้งนี้ต้องไม่เกินเจ็ดวันนับแต่วันยื่นคำร้อง การแจ้งข้อขัดข้องตามวรรคสองให้กระทำได้เพียงครั้งเดียว เว้นแต่ในกรณีมีเหตุจำเป็นที่ไม่อาจแจ้งเพียงครั้งเดียวได้ให้ระบุเหตุจำเป็นนั้นไว้ด้วย ข้อ ๕ ในการอนุญาต เจ้าพนักงานท้องถิ่นหรือพนักงานเจ้าหน้าที่ต้องแสดงเขตท้องที่ที่อนุญาตให้โฆษณาไว้ในหนังสืออนุญาต และต้องกำหนดอายุของหนังสืออนุญาต ภายใต้หลักเกณฑ์ดังต่อไปนี้ (๑) การโฆษณาที่เป็นการค้า ครั้งละไม่เกินหกสิบวัน (๒) การโฆษณาที่ไม่เป็นการค้า ครั้งละไม่เกินสามสิบวัน ข้อ ๖ เมื่อได้รับอนุญาตตามข้อ ๔ แล้ว ให้ผู้รับอนุญาตแสดงข้อความว่าได้รับอนุญาตจากเจ้าพนักงานท้องถิ่นหรือพนักงานเจ้าหน้าที่ โดยแสดงเลขที่ และวัน เดือน ปี ที่ได้รับหนังสืออนุญาตลงในแผ่นประกาศหรือใบปลิวด้วย ข้อ ๗ ให้เจ้าพนักงานท้องถิ่นหรือพนักงานเจ้าหน้าที่เรียกเก็บค่าธรรมเนียมในการขออนุญาตตามอัตรา ดังต่อไปนี้ (๑) หนังสืออนุญาตให้ปิด ทิ้ง หรือโปรยแผ่นประกาศหรือใบปลิวเพื่อการโฆษณาที่เป็นการค้า ฉบับละ ๒๐๐ บาท (๒) หนังสืออนุญาตให้ปิด ทิ้ง หรือโปรยแผ่นประกาศหรือใบปลิวเพื่อการโฆษณาอื่นๆ ที่ไม่เป็นการค้า ฉบับละ ๑๐๐ บาท แผ่นประกาศหรือใบปลิวในการหาเสียงเลือกตั้งที่มีการโฆษณาที่เป็นการค้าหรือโฆษณาอื่นๆ รวมอยู่ด้วย ให้ขออนุญาตตามข้อ ๑ และให้เจ้าพนักงานท้องถิ่นหรือพนักงานเจ้าหน้าที่เรียกเก็บค่าธรรมเนียมตาม (๑) หรือ (๒) แล้วแต่กรณี ข้อ ๘ หนังสืออนุญาตที่เจ้าพนักงานท้องถิ่นหรือพนักงานเจ้าหน้าที่ได้ออกให้ก่อนวันที่กฎกระทรวงนี้ใช้บังคับให้ใช้ได้ต่อไปจนกว่าหนังสืออนุญาตจะหมดอายุ ให้ไว้ ณ วันที่ ๗ ตุลาคม พ.ศ. ๒๕๓๕ 

(ลงชื่อ) 
พลเอก ชวลิต ยงใจยุทธ (ชวลิต ยงใจยุทธ)
 
รัฐมนตรีว่าการกระทรวงมหาดไทย 





ยาวไปหน่อย แต่ข้อห้ามก็คือ

เสาไฟฟ้า

ครับ.
comment19-1:ชัดเจนครับ แสดงว่าที่บ้านเราที่เห็นๆนี่ผิดทั้งนั้นเลยครับ
comment19-2:เทศบาล
comment20:เป็นผมจะจัดการเองเลย ดูสิจะเกิดอะไรขึ้น  ฟ้องมาก็ฟ้องกลับ  แล้วจะฟ้องหน่วยงานรัฐฐานปล่อยปะละเลย
comment21:ถนนสายติวานนท์ตั้งแต่ห้าแยกปากเกร็ดไปจนถึงคลองรังสิต อุดมไปด้วยป้ายพวกนี้เยอะมากมาสัมปทานเสาไฟฟ้าแทบทุกต้น
คนที่เอามาติดมักจะมาติดตอนกลางคืนขนกันมาเป็นรถกระบะเลยป้ายใหญ่ๆ ที่เคยเห็นเท่ากับที่นอน 3 ฟุตเลยหนาขอบอก
comment21-1:จริงฮะ เยอะมาก
comment21-2:นนทบุรีทั้งน้านนนนน
comment21-3:นนทบุรีเยอะมากจริงๆ ช่วงก่อนหน้านี้ ตั้งแต่งามวงศ์วานยาวไปด้านรัตนาธิเบศร์ ป้ายคอนโด ติดแทบทุกเสา ป้ายใหญ่กว่านี้ แถมติดยาวมาถึงพื้นเลย

นนทบุรีทั้งนั้น...
comment22:ป้ายต่ำติดตามเสาไฟ บางทีคนเดินไม่ได้

บางที่ติดตามทางเลี้ยวรถ มองไม่เห็นมอไซ ออกมาจากทางเลี้ยวชนกันก็มี

พิกัด ถนน สามัคคี จ.นนทบุรี



โปรดนำป้ายโฆษณาออกด้วย มันเดือดร้อนผู้ใช้ทางเท้าและถนน

...
..
.
comment23:ปัญหาเดียวกับแถวบ้านเราเลย ติดเต็มไปหมด แรกๆก็ติดสูง มาหลังๆติดกันแบบขวางทางเดินกันเลย
สำนักงานเทศบาลก็อยู่ใกล้ๆ ถ้าทานจนท.มาทำงานท่านต้องผ่านต้องเห็นแน่ๆแต่ท่านคงไม่เดือดร้อน
เห็นตามถนนใหญ่มีมาเก็บเป็นพักๆ แต่ถนนรองท่านไม่ว่าอะไร
ถ้าสรรพกรจะมาประเมินภาษีคงได้หลายตังค์เพราะป้ายมันเยอะจริงๆ
comment24:ปัญหานี้หวังจะได้จิตสำนึกจากผู้ประกอบการคงยาก เพราะมันมีเยอะมากๆๆๆๆๆๆๆๆ
จริงๆ มันควรเป็นหน้าที่ของรัฐที่ต้องคอยดำเนินคดีกับพวกนี้สิ ผิดกฏหมายชัดเจน ชื่อที่อยู่เบอร์โทรมีพร้อม ทำไมปล่อยเต็มทุกถนนเลย
เจ้าของป้ายจะอ้างว่าไม่ได้เป็นคนติดไม่ได้ ในเมื่อข้อมูลในป้ายมันเป็นของคุณ คุณก็ต้องระมัดระวัง

แต่จะหวังอะไรได้กับหน่วยงานบ้านเรา ได้แต่ถอนหายใจ

บริษัททำป้ายถึงได้รวยเอารวยเอา เดี๋ยวติด เดี๋ยวแกะ
แถวออฟฟิศผมนี่บริษัทใหญ่มากๆ กะบะขนป้ายกันทีสูง 3-4 เมตร มีกะบะขนป้ายเกิน 50 คัน
comment25:นี้คือสาเหตุที่ผมไม่อยากใช้เครือข่ายนี้
comment26:เสาไฟ..
เป็นทรัพย์สินของการไฟฟ้า(นครหลวง/ภูมิภาค/ฝ่ายผลิต)
เจ้าของเสา..ไม่สนใจ หรือไม่รู้ 
เรื่องภูมิทัศน์..เรื่องเทศบาล
จึงต้องมีการเขียนคำร้อง
เทศบาล เขต ไปแจ้งการไฟฟ้าให้จัดการป้ายอีกที..ขั้นตอนปกติของราชการ
comment27:ไม่โทษค่ายมือถือ ต้องโทษที่รับจ้างทำป้ายโฆษณา และติดป้ายโฆษณา
comment27-1:จะว่าไม่เกี่ยวก็ไม่ถูกทั้งหมด เพราะต้องมีการตรวจสอบว่าที่จ้างไป ติดถูกต้องเหมาะสมหรือไม่ครับ
comment27-2:คนจ้างน่าจะต้องรู้นะว่าจ่ายค่าป้ายเป็นแบบขออนุญาติหรือไม่. ราคากับข้อตกลงน่าจะมีบอกไว้. ผมเดานะ
comment27-3:อุดมคติเกินไป    เค้าจ้างคนทำป้ายไปติด  แต่เขาแค่ระบุโซนไม่มีใครไปตามดูขนาดนั้นยกเว้นเขามีเรื่องร้องเรียนแบบนี้ก็รับไว้และไปแก้ไข 

คนที่รับผิดชอบ หน่วยงานเทศบาล เทศกิจ พื้นที่เขตนั้นละ ที่ปล่อยให้ติดป้ายกันได้ยังไงตามเสาไฟฟ้า     
ทำไม กทม กำจัดป้ายได้ แถมมีการเอาผิดเจ้าของป้ายด้วย     แต่รอบนอก กทม ไม่ทำอะไรกันเลย
comment27-4:ถ้าผู้ว่าจ้างมีธรรมมาภิบาล (ซื่งบมจ.มักจะประกาศว่ามี) ก็ต้องมีแนวปฏิบัติให้ผู้รับจ้างช่วงไม่ทำผิดกฎหมายด้วย
แต่ถ้าไม่มีก็สุดแล้วแต่จะทำ
comment28:เรื่องที่รู้ว่าผิดกฏ. แต่ทำกันได้เป็นปกติทุกวัน. ทำให้เห็นกันกลางแจ้งแบบนี้.   ถ้ามีการปรับคนจ้างคนติดป้าย. คงไม่มีให้เห็น
comment29:แถวบ้านก็มีป้ายบังเต็ม ๆ ตาเวลายูเทิร์น  มองไม่เห็นรถทางตรง ต้องยื่นหัวรถออกไปก่อน  (ถ.345  จ.นนทบุรี เช่นกัน)
comment29-1:นนทบุรีเข้าชิงอีกแล้วววว
comment30:กทมก็เจอ เทศกิจ ปลดเองเลยครับ ไม่ต้องคำร้องเลยแหละ
comment31:น้องฟ้ามา update นะคะ  ปัจจุบันได้นำป้ายออกจากจุดดังกล่าวเรียบร้อยแล้วค่ะ น้องฟ้าต้องขออภัยอย่างสูงสำหรับความไม่สะดวกที่เกิดขึ้นก่อนหน้านี้ด้วยนะคะ
comment31-1:มาบวกให้ dtac ที่มีตามเรื่อ มีรับผิดชอบ


เหมือนเหมือนไอ้พวก โครงการบ้าน คอนโด
comment32:ป้ายติดตั้งแบบนี้..ผมนี่เอาโทรศัพท์ถ่ายภาพ,แล้วเดินขึ้นไปหาปลัดเทศบาลบ้านผมเลยครับ
เอารูปให้เขาดูตอนนั้นทันที..บอกกันปากเปล่าเลย
รุ่งขึ้นจัดการเรียบร้อย
(ต.รัษฏา ภูเก็ต)
comment33:ถูกต้องครับไม่ควร
comment34:ที่หน้าบ้านผมใครมาปัก ผมแกะแล้วว่างไว้ที่เดิมครับ ซักพักเขาก็ย้ายที่เอง
comment35:ผมเจอประจำแบบนี้ โดยเฉพาะช่วงเลือกตั้ง
comment36:ว่าแล้วว่า "นนทบุรี" แน่นอน

จังหวัดนี้ เทศบาลทำงานห่วยเสมอต้นเสมอปลาย กี่สิบปีก็ไม่พัฒนา
comment37:แถวคลองหลวงก็เป็น ฟุตปาทแคบแถมมีเสาไฟฟ้าปักอยู่กลางฟุตปาท ปกติก็ต้องเดินตะแคงตัวหลบเสาไฟฟ้าอยู่แล้ว แล้วพอป้ายพวกนี้มาแปะ ต้องลงมาเดินบนถนนเลย แล้วแถวนั้นมอเตอร์ไซค์ จักรยานก็วิ่งย้อนศร แล้วรถบรรทุกใหญ่ยังวิ่งเยอะอีก คุณภาพชีวิตคนไทยนี่ต่ำจริง ๆ

ที่เทศบาลตอบเจ้าของกระทู้นี่น่าเกลียดมาก หน้าที่ของตัวเองไม่ทำ คนอื่นมาบอก ยังจะใช้ให้เค้าทำอีก
comment38:เทศบาล แถวบ้านผม ปลดออกหมดครับ ถ้าแบบนี้
comment39:จังหวัดผม ป้ายพวกนี้ต้องขอเทศบาลก่อนแล้วก็จ่ายเงินด้วย(เงินเข้าหลวง) ถึงจะเอามาติดได้ มันจะเป็นรอบ ๆ ไปครับรอบละกี่วัน ๆ แนะนำให้ร้องเทศบาล แต่ผมว่ารอบนี้เอาออกเดี๋ยวพอรอบหน้าก็เอามาติดอีก

หน้าร้านผมมีเสาไฟฟ้า เจอพวกนี้มาติด บางทีติดระดับหัวโขกพอดีเลย ผมก็เอาออกแล้ววางไว้เดี๋ยวก็มีคนมาเก็บไปเอง เอาออกมาเยอะแล้วครับพวกติดแล้วขวางทางเดินเนี่ย ไม่เคยมีปัญหานะพี่ผ่านมา

แต่ถ้าเจอตอนเค้ามาติดพอดีก็จะบอกคนติดตั้ง(พวกร้านทำป้าย) ให้เค้าติดให้สูง ๆ ไม่เกะกะ อันนี้โอเคครับ
comment40:ป้ายกองโจร

ติดกันเยอะ ใช่ช่องโหว่ทางกฏหมายค่าปรับถูกกว่าค่าภาษีป้าย เผลอๆเทศบาลรับใต้โต้ะไม่มีปรับอีก

แถมได้อัพเดตป้ายเพราะมีคนเก็บให้
comment41:มีเพื่อนเป็นเจ้าของร้านป้าย เค้าบอกว่าว่า

หากมีการติดป้าย ที่ก่อให้เกิดความลำคาญ บดบังทัศนวิสัย เป็นเหตุก่อให้เกิดความเดือดร้อน และหรือ อุบัติเหตุขึ้นได้ ตังตัวอย่างที่ จขกท. ได้ลงภาพไว้นั้น ประชาชนทั่วไป รื้อออกได้เลยครับ

เพราะ

คนว่าจ้าง ไม่ได้เป็นคนติดเอง
คนรับจ้าง ได้เงินไปแล้ว
หน่วยงานที่รับผิดชอบ ไม่ทำหน้าที่ตัวเอง 
คนเดือนร้อน ไม่จำเป็นต้องทน

ง่ายสุด ชี้เป้าให้ ซาเล้ง จัดการ
comment41-1:จริงครับ ผมรื้อมาเป็น 10 ป้ายแล้วไม่เคยมีปัญหา เจ้าของป้ายไม่รู้หรอกว่าป้ายตัวเองจะติดยังไง พวกร้านป้ายรับเงินมาบางทีก็ชุ่ยไม่สนใจว่าป้ายจะขวางทางแค่ไหน มันเน้นติดง่ายเข้าว่า สูง ๆ มันไม่ติด มันติดเตี้ย ๆ ขวางทางเลย ผมรื้อแล้ววางไว้เดี่ยวซาเล้งมาเก็บเอง
comment41-2:รอบหน้าจะทำบ้างครับ 555
comment41-3:เคยมาติดในที่ว่างเปล่าผม 
ไม่ต้อทำอะไรมาก เอาเท้ายันให้พัง เดี๋ยวพี่ซาเล้งมาจัดการเอง 
มา 10 รอบ ทำ 10 รอบ ให้มันรู้กันไปว่าจะมีเงินมาทำป้ายอีกมั้ย?
comment42:เห็นซูบารุแล้วงามจริงๆ
comment42-1:มอง Subaru เหมือนกันฮาๆๆๆ
comment42-2:รุ่นช้ำใจครับ ซื้อ xv แพงกว่า forester
comment43:ถ้าเป็นเราจะรื้อให้หมดเลย หน้าบ้านเราก็มีนะ คือรกรุงรังไปหมด เราไปพังมาเยอะ อิๆ
comment44:ช่วงนี้เขามาจริงๆ
comment45:แจ้งการไฟฟ้าเลยครับ เสาไฟเป็นทรัพย์สินของการไฟฟ้า
comment46:กระทู้นี้ดีครับ. มีคนเดือดร้อนแต่ไม่แน่ใจว่าต้องทำไง
และที่แน่ๆได้เข้าใจว่าป้ายแบบไม่ได้ขออนุญาติและติดบนเสาไฟฟ้าไม่ได้
comment47:ผมหมุนป้ายทุกครั้ง สังเกตดูว่า มีคนมาหมุนกลับ ผมก็หมุนอีก

สุดท้ายป้ายก็หายไป

ทางเท้าแคบนิดเดียว ยังมาติดป้ายขวางคนเดินอีก
comment48:ผมหมุนป้ายทุกครั้ง สังเกตดูว่า มีคนมาหมุนกลับ ผมก็หมุนอีก

สุดท้ายป้ายก็หายไป

ทางเท้าแคบนิดเดียว ยังมาติดป้ายขวางคนเดินอีก
comment49:เป็นเราเจอแบบนี้เราเอากล้องถ่ายเป็นคลิปไว้เลย จัดการปลดป้ายลง แล้วบอกในคลิปไว้เลยว่าเราไม่มีเจตนาลักทรัพย์และทำให้เสียทรัพย์ แต่ที่ปลดลงเพราะเป็นอันตรายต่อคนใช้ทางสาธารณะ ถ้าอยากได้ป้ายคืนให้ติดต่อมาที่เบอร์นี้.... แล้วเอาป้ายไปฝากไว้ที่สน.ใกล้บ้านเลยค่ะ
comment50:ตอนทำไม่ขออนุญาต
แต่ตอนรื้อต้องเขียนคำร้อง?
comment50-1:
comment50-2:งงใจเหมือนกันคับ 555
comment51:แถวบ้านผม รื้อเองเลย คนบริเวณนั้นลงความเห็นเหมือนกัน
รับผิดชอบร่วมกัน
comment52:เทศบาลผมต้องไปขออนุญาต ติดตั้งเสียป้ายละ200 บาทต่อครั้งเวลา 30วัน จะได้รับสติกเกอร์ หนึ่งแผ่นต่อป้าย มีวันขออนุญาต และลายเซนต์ ผู้รับผิดชอบ.  แล้วถึงจะไปติดตั้งได้.  ถ้าติดตั้งโดยไม่มีสติกเกอร์ จะมีเจ้าหน้าที่เทศกิจไปเก็บครับ ถ้ามาขอคืนจะเสียค่าปรับ 400 บาท ไม่มาเอาก็จะทำการแกะเอาป้ายไวนิลออก เหลือโครงไม้ไว้. เก็บไว้ใช้งานกันเอง ป้ายไวนิลชั่งกิโลขาย ได้เงินก็เอาไว้เป็นสวัสดิการของเจ้าหน้าที่เทศกิจ  เริ่มระบบใช้สติกเกอร์ ได้เงินเข้าเทศบาลอีกแยะเลยครับ. เป็นระบบที่คิดกันมาได้4 ปี สะดวกทุกฝ่าย และสามารถควบคุมจำนวนป้ายได้  ได้เงินเข้าเทศบาลเต็มเม็ดเต็มหน่วย.  ถ้ามีป้ายไม่ติดสติกเกอร์แล้ว เจ้าหน้าที่เทศกิจไม่ดำเนินการรื้อถอน.  หน เทศกิจต้องรับผิดชอบเต็มๆ
comment53:พระราชบัญญัติ รักษาความสะอาดและความเป็นระเบียบเรียบร้อยของบ้านเมือง พ.ศ. ๒๕๓๕

     มาตรา ๑๐  การโฆษณาด้วยการปิด ทิ้ง หรือโปรยแผ่นประกาศหรือใบปลิวในที่สาธารณะ จะกระทำได้ต่อเมื่อได้รับหนังสืออนุญาตจากเจ้าพนักงานท้องถิ่น หรือพนักงานเจ้าหน้าที่ และต้องปฏิบัติให้เป็นไปตามหลักเกณฑ์หรือเงื่อนไขที่กำหนดในหนังสืออนุญาตด้วย
     การขออนุญาต การอนุญาต การกำหนดอัตราค่าธรรมเนียมและการงดเว้นค่าธรรมเนียมในการขออนุญาต ให้เป็นไปตามหลักเกณฑ์ที่กำหนดในกฎกระทรวง และในกฎกระทรวงดังกล่าวต้องกำหนดให้ชัดเจนว่ากรณีใดพึงอนุญาตได้หรืออนุญาตไม่ได้ และกำหนดระยะเวลาในการพิจารณาอนุญาตไว้ด้วย
     ความในวรรคหนึ่งมิให้ใช้บังคับแก่การกระทำของราชการส่วนท้องถิ่น ราชการส่วนอื่นหรือรัฐวิสาหกิจหรือของหน่วยงานที่มีอำนาจกระทำได้ หรือเป็นการโฆษณาด้วยการปิดแผ่นประกาศ ณ สถานที่ซึ่งราชการส่วนท้องถิ่นจัดไว้เพื่อการนั้น หรือเป็นการโฆษณาในการเลือกตั้งตามกฎหมายว่าด้วยการเลือกตั้งสมาชิกสภานิติบัญญัติแห่งรัฐ สมาชิกสภาท้องถิ่นหรือผู้ว่าราชการกรุงเทพมหานคร และการโฆษณาด้วยการปิดประกาศของเจ้าของหรือผู้ครอบครองอาคารหรือต้นไม้ เพียงเพื่อให้ทราบชื่อเจ้าของหรือผู้ครอบครองอาคาร ชื่ออาคาร เลขที่อาคาร หรือข้อความอื่นเกี่ยวแก่การเข้าไปและออกจากอาคารนั้น

     มาตรา ๑๑  การโฆษณาตามมาตรา ๑๐ โดยมิได้รับอนุญาตจากเจ้าพนักงานท้องถิ่นหรือพนักงานเจ้าหน้าที่ หรือได้รับอนุญาตแต่มิได้ปฏิบัติให้เป็นไปตามหลักเกณฑ์ที่กำหนดในการอนุญาต ให้เจ้าพนักงานท้องถิ่นหรือพนักงานเจ้าหน้าที่มีอำนาจสั่งเป็นหนังสือให้ผู้โฆษณาปลด รื้อ ถอน ขูด ลบหรือล้างข้อความหรือภาพนั้นภายในเวลาที่กำหนด
     ถ้าการโฆษณาดังกล่าวตามวรรคหนึ่งมีข้อความหรือภาพที่มีผลกระทบต่อความสงบเรียบร้อยหรือศีลธรรมอันดีของประชาชนหรือลามกอนาจาร พนักงานเจ้าหน้าที่มีอำนาจปลด รื้อ ถอน ขูด ลบ หรือล้างข้อความหรือภาพนั้นได้เองโดยคิดค่าใช้จ่ายจากผู้โฆษณาตามที่ได้ใช้จ่ายไปจริง

มาตรา ๕๖  ผู้ใดฝ่าฝืนหรือไม่ปฏิบัติตามมาตรา ๑๐ วรรคหนึ่ง มาตรา ๑๒ มาตรา ๑๖ วรรคหนึ่ง มาตรา ๑๗ หรือมาตรา ๑๘  ต้องระวางโทษปรับไม่เกินห้าพันบาท


กฎกระทรวง (พ.ศ. ๒๕๓๕) ออกตามความในพระราชบัญญัติรักษาความสะอาดและความเป็นระเบียบเรียบร้อยของบ้านเมือง พ.ศ. ๒๕๓๕

      ข้อ ๓  บริเวณที่ไม่อนุญาตให้ติดตั้งป้ายโฆษณาได้แก่ บริเวณคร่อมถนนหรือทางสาธารณะวงเวียน อนุสาวรีย์ สะพาน สะพานลอย สะพานลอยคนเดินข้ามเกาะกลางถนน สวนหย่อมสวนสาธารณะ ถนน ต้นไม้ และเสาไฟฟ้า ซึ่งอยู่ในที่สาธารณะ  ทั้งนี้ เว้นแต่เป็นการติดตั้งเพื่องานพระราชพิธี รัฐพิธี หรือการต้อนรับราชอาคันตุกะหรือแขกเมืองของรัฐบาล


สรุป ตามข้อกฎหมาย 
    กรณี เอกชนติดตั้งป้ายโฆษณา ตามเสาไฟฟ้า จะทำไม่ได้   องค์กรปกครองส่วนท้องถิ่น มีอำนาจสั่งให้รื้อได้ โดยไม่ต้องมีการร้องเรียนจากประชาชนก่อน
comment54:ผมถอดเองประจำ จนผู้รับจ้างไม่กล้าติดแล้ว ภูมิทัศน์บ้านเรามันแย่เพราะเสาไฟฟ้า สายสื่อสาร และที่เลวที่สุดคือป้ายโฆษณาสินค้า
comment55:ถ้าเป็นค่ายที่ จขทก ใช้คงไม่เขียนต่อว่ามั้ง ไม่แน่อาจจะอวย
comment55-1:ผมก็ใช้ค่ายนี้แหละครับ ใช้มาเป็นสิบปีแล้วด้วย.... ไม่เกี่ยวว่าค่ายไหน ถ้าทำให้เดือดร้อนแล้วไม่รับผิดชอบคือแย่เหมือนกัน และ ถ้าอ่านครบ ป้ายหมู่บ้านมาติดผมก็โทรแจ้ง... แต่ปัญหาคือ ป้ายนี้โทรแจ้งไปเป็น 10 วันแล้วยังไม่มาเอาออก
ปล.ถ้าแยกแยะเหตุผลเป็นจะเข้าใจที่ผมสื่อครับ
comment55-2:โลกแคบ
comment55-3:ที่พิมพ์มานี่คือเค้นออกมาจากสมองแล้วใช่ไหม
comment56:ผมเจอปัญหาร้านซ่อมแอร์ เอาติกเกอร์มาติดตามตู้ไปรฯที่บ้าน
เคยโทรไปด่า เขาก็ขอโทษ แต่ทำไรไม่ได้ ไม่รู้ใครติด เพราะจ้างต่อเป็นทอดๆไป
เลวสุดบางเจ้า ยื่นมือเข้ามาติดเสาด้านในบ้านเลย
พอแกะออกสีก็ลอกตามมา
comment56-1:เคยเจอเหมือนกันครับ เกลียดมาก
comment57:ผมติดตามเทศกิจของ สนง เขตลาดกระบัง ในกรุงเทพฯ  ก็ปลดป้ายออกโดยไม่ต้องรอคำร้องนะครับ
comment58:เคยเจอป้ายงี่เง่าประมาณนี้แหละ
ผมลงจากรถไปปลดป้ายออกเลย
ถ้าไม่ทำนี่มีโอกาสที่รถจะชนกันแน่เพราะมันบังทัศนียภาพแบบเต็มๆ
comment59:ผมเจอแบบนี้เลย ซ้าย ขวา
เจอปุ๊บ จอด กระชาก ขึ้นรถ
ทำอยู่ 1 นึง จัดไป 10-20 ป้าย
หลังจากนั้น หลายเดือนถึงโผล่มาอีกที
comment60:ป้ายของผู้บริหารท้องถิ่นก็ใช่ย่อย เขียนว่าให้ใช้รถใช้ถนนด้วยความระมัดระวัง แต่ติดป้ายบังหมด จะข้ามถนนต้องลงมายืนที่ถนนเพราะป้ายบัง จะออกจากซอยก็ไม่เห็นรถเพราะป้ายบัง รอรถเมลก็มองไม่เห็นมีป้ายบังอีก...ไม่รู้ใครสั่งใครสอนให้ติดป้ายแบบนี้
comment61:เอาขวานจามเลย
comment62:เรื่องป้ายก็เคยแจ้งว่ามันบังรถ พูดเหมือนกันเลยต้องเข้ามาเขียนคำร้อง 
แล้วมันไม่ได้มาเลยนะ  รอสีเกือบซีดอะถึงมา 

  พูดถึงเทศบา(น)ไม่อยากจะด่า ถ้าไม่จำเป็นจริงๆจะไม่เหยียบเข้าไปเลย
เคยขับรถพาพี่สาวไม่จ่ายภาษี ไปถึง 10.30 น. จนท.บอกว่าทำเอกสารให้ไม่ทัน 
ต้องมายื่นช่วงบ่าย แล้วมีหน้ามาบอกอีกว่าแต่อย่าบ่ายมากนะเพราะเย็นจะไปงาน  
  ตอนบ่ายไปอีกรอบบ่ายโมง เงียบกริบ ไม่มีใครอยู่ซักคน
สุดท้าย ใช้เวลาทำเอกสารจริงๆ ประมาณ 15 นาที
comment63:คงใกล้จะได้รับกรรมแล้วมั้ง
comment64:คนดีอยู่ยาก เพราะคนขลาดแทรกแซง
comment65:สิ่งที่ทำให้เกิดสิ่งผิดปกติ สิ่งที่ผิด สิ่งที่ไม่ดี นั้นคือ ระบบราชการแบบที่ "เราๆ" เจอไงครับ
comment66:ถ้าเป็นผมจะแกะออก เอาไปเผาทิ้ง ดูท่าทางไม่มีใครมาสนใจหรอกครับ คนติดก็รับจ้างเค้ามาอีกที ถ่ายรูปส่งก็รับเงินไปแล้ว คงไม่กลับมาสนใจอะไร
comment67:คนไทยเรามีพวกอ่อนซ้อมเยอะ คือเห็นสิ่งผิด ไม่ถูกต้องชัดเจน แต่ไม่กล้าไปทำอะไร ประเทศมันกว้างใหญ่ แต่มีกลุ่มที่ดูแลประเทศเพียงหยิบมือแถมเป็นพวกค.ฟายสะส่วนใหญ่ เราทุกคนเป็นเจ้าของประเทศ ต้องร่วมสามัคคีกันดูแล สิ่งไม่ถูกไม่ควรเต็มบ้านเมือง หลายคนพบเห็นแล้วปล่อยผ่าน (ส่วนใหญ่ด้วย) เป็นผมไปดึงปลดป้ายทิ้งเองครับ แล้วโทรไปด่าด้วย (ถ่ายรุปก่อน) ไม่กลัวสักนิด ถ้าขี้เกียจก็โทรไปด่าเลย และสั่งให้ใน24ช.ม. มาปลดป้ายออกสะ ไม่ก็ถ่ายรูป แปะในหน้าเพจของบ.นั่นๆเลย
ทำมาหมดแล้ว บ.พวกใหญ่ๆที่สุดของอสังหาริมทรัพย์ไทยนี่แหละ บางครั้งเล่นติดป้ายม.×ม.ลงต่ำระดับคนเดินในซ.ลัดเลาะสุขุมวิท อันตรายและกีดขวาง 
คนไทยมันพวก ตาเฉย เสียส่วนมาก
comment68:ดีค่ะช่วยกันสอดส่อง อันไหนผิดก็ไม่ต้องไปกลัวหรอก
ถ้าไม่กล้าไม่ชัวร์ก็มาถามในนี้หาคนรู้ หาพวกดีที่สุด
เพื่อความปลอดภัย บางทีมันก็ต้องประจานกันบ้าง
ติดป้ายชุ่ยๆกันมานานแล้ว ทั้งบังคนเดิน การมองเห็น
ก่อให้เกิดอุบัติเหตุทั้งสิ้น ข้าราชการคนไหนบกพร่อง
ไม่ปฏิบัติตามหน้าที่ก็แจ้งได้ค่ะ อย่าไปกลัว
comment69:เดี๋ยวคอยดูตอนเลือกตั้งนะ 
ป้ายหาเสียงเลือกตั้งนี่แหละตัวดีเลย ขวางตามาก โดยเฉพาะแถวป้ายรถเมล์ เวลาที่ชะโงกหน้าออกไปนอกถนนเพื่อดูรถเมล์ว่ามาหรือยัง อันตรายมาก
ขนาดแค่หาเสียงยังไม่ได้รับเลือกเข้ามายังสร้างความเดือดร้อน ความไม่สะดวกให้ปชช.แล้ว รู้แหละว่าจ้างให้คนอื่นมาวางป้ายแทน ไอ้คนวางก็นะ
(ไม่มีเจตนาโยงเรื่องการเมืองใดๆทั้งสิ้น หากเข้าข่ายขออภัย)
comment70:ชอบกระทู้แบบนี้ครับ 
มีเยอะๆ สังคมเราจะดีขึ้น
comment71:ชอบกระทู้แบบนี้ครับ 
มีเยอะๆ สังคมเราจะดีขึ้น
comment72:ถ้าเป็นผมจะเดินไปปลดเองแล้วโยนทิ้ง
จะไปบอกเทศบาลทำไมเสียเวลา
comment73:ติดป้ายบนเสาไฟฟ้า ผิดกฏหมายครับ รื้อได้เลย
comment74:หน้าออฟฟิศผมเพิ่งจะมีเทศกิจมาสอยเมื่อกี้เลย
ส่วนโรงงานทำป้ายก็อยู่เลยเข้าไปสัก 500 เมตรนี่ล่ะ
ไทยทำ ไทยใช้ ไทยเจริญ 555

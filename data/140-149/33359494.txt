title:วิธีเลิกบุหรี่ ขอแนะนำจากผู้ที่เคยเลิกได้ พี่ผู้ชายพี่ผู้หญิงค่ะ !!
comment:คือตอนนี้ แฟนหนูก็อยากเลิกบุหรี่ค่ะแต่เค้าเลิกไม่ได้ เค้าดูดวันละซอง ! เค้าอายุ 19 ละค่ะ เค้าเคยบอกว่าปวดท้องมากไปหาหมอ หมอก็ตรวจเจอแผลที่กระเพาะค่ะ  หนูก็ไม่เคยทะเลาะกับเค้าเรื่องบุหรี่หนูเข้าใจเค้าว่าอยากเลิกแต่มันเลิกยาก หนูได้แค่เตือนเค้าเพราะว่าเราไม่ได้อยู่ด้วยกันค่ะ
จะมีวิธีบ้างมั้ยค่ะที่เลิกได้ค่ะ ขอคำแนะหน่อยค่ะ
comment1:อยู่ที่สิ่งศักดิ์สิทธิ์ครับ
ผมจับหลวงปู่ทวดวัดช้างให้พนมมือบอกท่านเสียงดังๆ "หากไม่เลิกดูดบุหรี่ ขอให้มีอันเป็นไป ประสบอุบัติเหตอย่างหนัก" นับแต่วันนั้นเลิกจนถึงทุกวันนี้
และโชคดีที่เลิก เมื่อหันมาดูเพื่อนรุ่นเดียวกันที่ยังดูด ตอนนี้ฟันดำเหลืองน่ากลัวสุดๆ
comment1-1:วิธีนี้ก็แจ่มดีนะ
comment2:หักดิบเท่านั้นครับ อยู่ที่กำลังใจกับความตั้งใจของเจ้าตัว พอหยุดสูบได้ 1 เดือน ก็น่าจะอดจนเลิกได้ครับ ผมก็เพิ่งเลิกบุหรี่มาได้ 2 เดือน
comment2-1:เห็นด้วยครับถ้าตั้งใจจริงหักดิบเลย ช่วงแรกๆอาจจะหงุดหงิดเพราะเสี้ยนยา แต่ถ้าผ่านไปได้แค่ได้กลิ่นก็จะอ้วกแล้วครับ
comment2-2:หักดิบอีกเสียงครับ ผมสูบบุหรี่มา 10 กว่าปี 
จนลูกสาวกับภรรยาตั้งกฏว่าเวลาจะสูบต้องออกไปสูบนอกบ้านเท่านั้น
ตอนแรกผมก็ทำตามนั้น แต่ช่วงหลังมันขี้เกียจออกนอกบ้าน
เลยตั้งใจว่าจะเลิกให้ได้ จากนั้นมาผมก็เลิกแบบหักดิบได้เลย

ขอแนะนำว่าอย่าใช้วิธีสูบลดลงทีละน้อย ยืนยันว่าไม่ได้ผลครับ
comment2-3:ผมก็หักดิบ เลิกดื้อๆ ..เริ่มสูบตอน ราคา สามิต ซองละ 4.-บาท(ปี2507)..เลิกตอนราคาซองละ 18.-บาท(สามิต14)(ปี 2542)
comment3:เราติดบุหรี่ตั้งแต่อายุ 15-16 ตอนอายุ 20 กว่าๆเราดูดวันละซองครึ่ง เพราะสมัยนั้นห่างไกลจากพ่อแม่ ไปอยู่ต่างแดน และไปงานปาร์ตี้เยอะ

ตอนอายุเกือบๆ 30 เราพยายามเลิกบุหรี่เพราะคิดว่า "มันอันตราย" พยายามเลิกเกือบ 10 ครั้งแต่ทำไม่สำเร็จ เพราะเวลามีคนมาสูบพ่นควันใส่หน้าเราเราก็อยากดูดมันอีก จนทนไม่ไหว 

แต่อยู่ดีๆเราเลิกบุหรี่ได้โดยไม่ต้องพยายามเลย ด้วยวิธีการที่เป็น paradoxes (ปฏิทรรศน์) คืออะไรที่ขัดแย้งในตัวมันเอง ซะมากๆ  นั่นก็คือ 

"ตราบเท่าที่คุณยังคิดว่าบุหรี่ทำอันตรายแก่สุขภาพคุณไม่มีทางเลิกมันได้  แต่เมื่อคุณค้นพบความลับที่จะทำให้สูบบุหรี่ได้โดยไม่เป็นอันตราย เมื่อนั้น อยู่ดีๆคุณก็ไม่อยากสูบมัน!"

^
นั่นก็คือ เราไปเรียนมวยจีนกับคนจีนคนหนึ่งตอนอยู่ใน London อาจารย์เราเป็นสิงห์อมควันเลยหละ  แค่เค้าแข็งแรงและทรงพลังสุดๆแบบเหลือเชื่อมากๆ รูปร่างหน้าตาเค้าเหมือนคนสุขภาพดีมากๆ บุหรี่ทำอะไรเค้าไม่ได้เลยเพราะเค้าออกกำลังให้หายใจลึกๆยาวๆทุกวัน  จากนั้นเราหัดกินอาหาร macrobiotic แล้วเรียนรู้จากแวดวงคนกินอาหาร macrobiotic ว่า organic miso (เต้าเจี้ยวบดแบบ organic ซึ่งปลอดสารพิษ ปลอดน้ำตาล ชูรส และสารกันเสีย (ซึ่งสมัยนั้นหาไม่มีในเมืองไทย)) จากประเทศญี่ปุ่นมีพลังเร้นลับที่ผลักดันสารพิษของบุหรี่ออกจากปอดได้

เราจึงประมวลผลออกมาว่า 

ถ้า
1 ออกกำลังให้หายใจลึกๆยาวๆแบบอาจารย์สอนมวยจีนเรา
และ
2 กิน miso เพื่อผลักดันสารพิษจากปอด 
เราก็จะดูดบุหรี่ได้อย่างเป็นสุขใจไร้กังวล
^
ในเมื่อความกลัวอันตรายของบุหรี่ออกไปจากสมองเรา มันกลายเป็นขจัดความอยากสูบบุหรี่ไปได้อย่างน่าประหลาด 

และอีกหลายปีต่อมา ทรรศนคติที่มีต่อบุหรี่ก็คือ "ดูดก็เพลินดี ไม่เป็นอันตราย ไม่ดูดก็ไม่เป็นไร ไม่ถึงกับลงแดงหรอก" 

แต่อยู่ดีๆจมูกเราไวขึ้นเรื่อยๆ พอดูดบุหรี่ (ปีหนึ่งดูด แค่ 2-3 มวน) แล้วทนดมกลิ่นบุหรี่ที่ติดเสื้อผ้าตัวเองไม่ไหว อยู่ดีๆเราก็เลยกลายเป็นรังเกียจบุหรี่ซะงั้น!  ไม่ค่อยอยากดูมันอีกแล้วเพราะขี้เกียจซักผ้ากับอาบน้ำสระผมอย่างสะอาดมากๆผิดปกติเพื่อดับกลิ่นบุหรี่

...................................................................................................................................................................................................................
มาเขียนต่อว่าทำไม organic miso ถึงช่วยขจัดสารพิษจากบุหรี่ได้

มันเป็นงี้ยังไงล่ะ ลองอ่านดู

Vitamin B's and Cigarette Toxins
An old saying, "miso soup is for heavy smokers," has been handed down from generation to generation. The origin goes back to the 17th century when people found out that pipes contaminated by nicotine are cleaned by streaming miso soup inside the pipes. Cold and hot water, on the other hand, did not have the same level of effect. Also vitamin B's in miso help discharge harmful substances from tobacco and also helps to protect the throat.

แหล่งที่มา
http://www.muso-intl.com/seasoning/miso/index6.html
^
หลายๆคนอ่านแล้วอาจคิดว่า “ไม่มีเหตุผลทางวิทยาศาสตร์” แต่จริงๆแล้ว “มันมีเหตุผลทางการแพทย์แผนจีน” นั่นก็เพราะว่า organic miso มี enzymes ที่เป็นประโยชน์ต่อลำไส้ใหญ่ และเผอิญการแพทย์แผนจีนระบุไว้ว่า “ปอดกับลำไส้ใหญ่ทำงานประสานงานกัน” 
^
นั่นก็หมายความว่าถ้า organic miso ทำให้ลำไส้ใหญ่แข็งแรง คือเพิ่มพลังของ peristalsis (กลไกของลำไส้ใหญ่ในการผลักดันของเสียออกไป) เมื่อลำไส้ใหญ่ผลักดันของเสียออกไปได้อย่างมีประสิทธิภาพ มันก็จะทำให้เราสามารถหายใจลึกๆยาวๆ จนปอดผลักดันสารพิษจากบุหรี่ออกไปได้ นั่นเอง 

คือถ้าพูดกันตามหลักการแพทย์แผนจีนนะ มันก็คือ ถ้า organic miso ทำความสะอาดลำไส้ใหญ่ได้ มันก็ทำความสะอาดปอดได้ด้วยเช่นกัน  เพราะพลังลมปราณ ของเหลวของไหล ฯลฯ วิ่งกลับไปกลับมาระหว่างลำไส้ใหญ่กับปอดได้ นั่นเอง 
^
อันนี้มันเป็นความเชื่อของชาวญี่ปุ่นที่สืบทอดกันมาหลายร้อยปีนะ

แต่ miso ที่ขจัดสารพิษจากบุหรี่ได้นั้น จะต้องเป็น organic miso ที่ผลิตจากถั่วเหลือง organic หมักกับ sea salt และ whole grain บางชนิต ใช้ yeast ธรรมชาติ ไม่ใส่น้ำตาล ไม่ใส่ชูรส ไม่ใส่สารกันเสีย 
^
ผลิตภัณฑ์ดีๆแบบนี้ญี่ปุ่นส่งออก ไปขายในร้านอาหาร macrobiotic ในอังกฤษ อเมริกา และประเทศต่างๆในยุโรป 
แต่ญี่ปุ่นจะส่ง miso ชั้นเลว ที่ใส่น้ำตาล ชูรส และสารกันเสียมาขายในประเทศไทย (คงเป็นเพราะญี่ปุ่นสืบตลาดไทยแล้วรู้ว่าเต้าเจี้ยวที่ทำในประเทศไทยส่วนใหญ่มี น้ำตาล ชูรส และสารกันเสียเกือบทุกยี่ห้อนั่นเอง) 

แต่ตอนนี้คนไทยโชคดีเพราะ organic miso ที่ผลิตจากถั่วเหลือง organic หมักกับ sea salt และ whole grain บางชนิต ใช้ yeast ธรรมชาติ ไม่ใส่น้ำตาล ไม่ใส่ชูรส ไม่ใส่สารกันเสีย หาซื้อได้ในประเทศไทยแล้ว  หาซื้อได้ที่ร้าน lemon farm นั่นเอง!  

แต่ราคาต่างกันมากๆนะ miso ที่มีสารพิษเพียบเลยคือ น้ำตาล ชูรส กับสารกันเสีย ซึ่งขายในซูปเปอร์ทั่วๆไป (ไม่หมักนาน เพราะใช้สารเร่งกระบวนการ fermentation) ห่อขนาด 500 กรัม ราคาต่ำกว่า 100 บาท 
แต่
organic miso ที่ผลิตจากถั่วเหลือง organic หมักกับ sea salt และ whole grain บางชนิต ใช้ yeast ธรรมชาติ ไม่ใส่น้ำตาล ไม่ใส่ชูรส ไม่ใส่สารกันเสีย ที่ร้าน lemon farm (หมักนานกว่า 18 เดือน โดยไม่ใช้สารเร่งกระบวนการ fermentation) ห่อขนาด 500 กรัม ราคาอยู่ที่ประมาณ 600 บาท
comment3-1:แนวคิดน่าสนใจมากเลยค่ะ จะนำไปปรับใช้ทั้งกับการเลิกบุหรี่และการลดความอ้วน
comment3-2:ผมคนหนึ่งที่เป็น นักกีฬาเสือสิงค์ลมควัน ขอบคุณมากครับ จะลองไปปรับใช้ดู
comment3-3:ชื่อล็อคอินในตำนาน
comment3-4:ที่ว่าช่วยขจัดสารพิษก็พอเป็นไปได้แต่คงขจัดได้ไม่ทั้งหมดหรอก แต่ที่ผมไม่เข้าใจคือถ้าบุหรี่ไม่อันตรายจะทำให้อยากสูบน้อยลง อันนี้โลจิกไหนเนี่ย.. ผมรับรองถ้ามีคนค้นพบบุหรี่แบบไม่อันตรายมานะ ผมดูดเละแน่
comment4:แรกๆ ให้เลิกซื้อ ขอคนอื่นดูดไปก่อน พอขอไปบ่อยๆนานๆ เขาก็ไม่ให้ ที่นี้ได้โอกาสเลิกเลยครับ

[Spoil] คลิกเพื่อดูข้อความที่ซ่อนไว้ใช้ใจอย่างเดียวเลยครับ
comment5:หักดิบครับ  ผมสูบมา 30 ปี พยายามเลิกมาหลายสิบครั้งก็ไม่สำเร็จสักที  มาเลิกได้ตอนหักดิบนี่แหละครับ
comment6:สวัสดีครับ
ขอประชาสัมพันธ์เพจ "รู้อย่างนี้ เลิกบุหรี่ได้นานแล้ว"                  
https://www.facebook.com/byebyeburi 
มีบทความโดนๆ ให้อ่านด้วยนะครับ
ขอบคุณครับ
comment7:อยู่ที่ใจล้วน ๆ ครับ  

ผมสูบตอนอายุ 13  สูบหนักมาก ๆ ช่วง 18 - 28  (วันละเกือบ 2 ซอง)  มาเลิกตอนอายุเกือบ 35 เพราะรู้สึกเบื่อ เหมือนมันสูบไม่เต็มอิ่มเหมือนแต่ก่อน ก็เลยหักดิบ  โยนทุกอย่างทิ้งหมด 

ของผมบอกทุกคนในครอบครัวไว้เลยว่า อารมณ์ช่วงนี้อาจจะรุนแรง หงุดหงิดง่าย เพราะต้องการเลิกบุหรี่ ซึ่งที่บ้านก็ช่วยเหลือเป็นอย่างดี  จะเป็นช่วง 3 อาทิตย์เท่านั้นครับ  หลังจากนั้นจะไม่รู้สึกอยากสูบบุหรี่แล้ว  ไม่ถึงกับเหม็น แต่ก็รู้สึกได้ว่าหายใจได้เต็มปอดมากขึ้น ไม่มึนหัวบ่อย ๆ ไม่มีกลิ่นตัว  แต่มีข้อเสียคือ กินหนักมาก 1 เดือนน้ำหนักขึ้นมาทีเดียว 15 กิโล  ^^
comment8:หักดิบเลย 

ซื้อซองเกือบ 100 ดูดตัวนึง 

เสน็จปุ้ปโยนซองแช่น้ำเลย 

หมดตูดก็เลิกดูดเอง
comment9:เลิกง่ายครับผมเลิกมาหลายครั้งแล้ว
สูบตอนช่วง 14 15 จนปัจจุบันปีนี้จะ20ละ
เลิกมาได้หลายเดือนแล้ว
มีอาการหงุดหงิดง่ายกระวนกระวายร่วมด้วย
และกินจุสุดๆ น้ำหนักขึ้นมาเยอะ

แต่ก็รู้สึกหายใจเต็มปอดดีครับ
comment9-1:เลิกมาหลายครั้ง...???
comment10:รอให้เป็นมะเร็งระยะที่ 3 ครับ  ถึงตอนนั้นมือก็คีบบุหรี่ไม่ไหวแล้ว ก็เลิกสูบได้เองครับ
comment10-1:กรี๊ดดดด หลอนเลยค่ะ กลัววววววววว
comment10-2:ไม่อยากให้เป็นแบบนั้นเลย ขอให้คนที่ตั้งใจเลิกจริงๆเพื่อคนที่รัก เลิกสูบบุหรี่ได้จริงๆนะคะ ^______^
comment11:ใจ
comment12:เคยโทรไป 1600 สายเลิกบุหรี่ เค้าแนะนำดีมากๆเลยค่ะ 

เค้าบอกว่า ให้แปรงฟันบ่อยๆ อยากสูบบุหรี่เมื่อไหร่ก็ให้กินของเปรี้ยว เคี้ยวมะนาวทั้งเปลือกได้ยิ่งดี (หั่นเป็นชิ้นเล็กๆเหมือนที่กินกับเมี่ยงคำ) อย่ากินของรสจัดเช่น หวานจัด เผ็ด เค็ม เพราะรสชาติพวกนี้จะยิ่งเร้าปากให้อยากสูบไปอีก นอกจากนั้นถ้าอยากสูบให้ลอง distract ตัวเองด้วยวิธีใดก็ได้ ซักประมาณ 5 นาที อาการอยากสูบจะหายไป และพยายามเว้นกิจกรรมที่ชอบทำไปด้วยสูบบุหรี่ไปด้วย เช่น ดื่มเหล้า คุยโทรศัพท์ที่ระเบียง 

แต่ทั้งนี้ทั้งนั้น ขึ้นอยู่กับใจด้วยค่ะ ถ้าเจ้าตัวมีใจอยากเลิก มันก็เลิกได้เองซะอย่างนั้น 

ลองโทรไปคุยกับ จนท.ดูค่ะ เค้าดีมาก ฟังดูเป็นห่วงเป็นใย โทรมาเช็คอาการบ่อยๆ 

ของเรายังไม่เลิกขาดนะคะ แต่น้อยลงมาก เป็นกำลังใจให้ทุกคนค่ะ
comment13:ของผมดูดมา 10 ปี วันละเกือบซอง จู่ๆวันหนึ่งในเดือน ตุลา ปี 57 ตอนนั้นคิดที่จะเลิก คือ มีอาการเบื่อ เหมือนอารมณ์เบื่อของ จึงทิ้งบุหรี่ทั้งซอง และอุปกรณ์ ตอนเลิกนิไม่มีอาการอยากบุหรี่อะไรเลย แต่น้ำหนักขึ้นเยอะ
comment14:อยู่ที่ใจล้วนๆ หากเขาอยากจะเลิก เขาก็ต้องมีความตั้งใจที่แน่วแน่ที่จะเลิก ใจโลเลหาข้อติมันก็เลิกไม่ได้ ตัวเขาเป็นของเขาเอง หาไม่รักตัวเองแล้วก็ช่างหัวมันเถอะ พอเจ็บป่วยก็อยากจะเลิกเองแหล่ะ ๕๕๕๕๕
comment15:สาบานว่าจะไม่สูบอีก ถ้าสูบอีกขอให้ มีอันเป็นไร (ตาย)ภายในวันนี้วันพรุ่ง
comment16:อย่า ไปสูบมันครับ
ถ้าไม่สูบมัน ก็เลิกได้เอง
comment17:เปิดคลิปนี้ให้ดูค่ะ 

กับอีกอัน
comment18:หักดิบครับ อายุเพิ่ง 19 เองไม่ใช่เหรอ คงหัดสูบได้ไม่นาน รุ่นพี่ที่ผมเคารพหลายคนสูบมาเป็น 20 ปี ยังหักดิบเลิกได้ ผมก็เหมือนกัน

ถ้าใจมันอยากเลิก แค่นิดเดียวก็หยุดได้
comment19:อยู่ที่ตัวเอง วิธีไม่มีหรอก ใช้มา30ปีแล้ว
comment20:พยายามเลิกทุกวิธีมา5ปี วิธีที่ดีที่สุดคือ หักดิบ ตอนนี้เลิกสูบละ
comment21:ใช้บุหรี่ไฟฟ้าครับ 

ตอนนี้เลิกบุหรี่ได้แล้ว แต่ติดบุหรี่ไฟฟ้าแทน เปลืองเงินกว่าเดิม 

แต่สุขภาพร่างกายดีขึ้นเหมือนไม่ได้สูบบุหรี่เลย

ใช้มาสามปีแล้ว ไม่เคยกลับไปแตะต้องบุหรี่อีกเลยเหม็นมาก
comment22:อ้าปากอย่าไปคาบมัน แค่นี้จิ๊บๆๆ ปล..ผมสูบมา22ปียังเลิกได้แค่ใช้ใจล้วนๆๆ
comment23:ของแบบนี้มันอยู่ที่ใจ ลองตั้งเป้าว่าจะเลิกเพื่ออะไรซักอย่าง 

ผมตั้งใจว่าอยากอยู่กับแม่นานๆ เลิกดีกว่าเพราะพ่อผมก็เสียเพราะมะเร็งปอด

วันนั้นวันเกิดผมพอดี โยนทิ้งทั้งบุหรี่ ทั้งไฟแช๊ค เดี๋ยวนี้ใครสูบบุหรี่แล้วอยู่ใกล้ๆ อยากบอกว่ามันเหม็นมากครับ
comment24:สูบไปเถอะ พอรู้ตัวว่าเป็นโรคร้ายร่างกายจะแอนตี้ เลิกได้เองทันทีไม่มีอาฟเตอร์ช๊อคเลย

แต่ภูมิต้านทานคนเราไม่เหมือนกัน บางคนสูบหลายสิบปีไม่เป็นไรเลย 
บางคนแค่อยู่ในกลุ่มคนสูบไม่นานกลับเป็นโรคร้ายระบบทางเดินหายใจ
comment25:หักดิบ
แค่นั้น
เวลา 1 อาทิตย์ไปจะดีขึ้น
เวลา 3 เดือนไปแล้วจะไม่ค่อยอยาก
เวลา 6 เดือนไปแล้วจะเฉยๆ
เวลาต่อจากนี้จะเริ่มเหม็นกลิ่นบุรี่ และสุขภาพจะเริ่มดีขึ้น และควรออกกำลังกายอย่างสม่ำเสมอ จะเห็นผลไวที่สุด
comment26:ลองหันไปติดเกมออนไลน์แทนไหม
เพราะเวลาเล่นเกมความคิดจะจดจ่ออยู่กับเกม 
ไม่สนใจสิ่งอื่น จะได้คิดเรื่องบุหรี่น้อยลง 

แต่ถ้าติดเกมก็เลิกยาก(ค่อยไปแก้ทีหลัง) 55 เพราะการเล่นเกมเป็นการหนีจากโลกความจริงทางหนึ่ง 
มันทำให้ลืมจากเรื่องที่เครียดต่างๆไปชั่วขณะ
comment27:จากประสบการณ์ในการเลิกบุหรี่นะครับ..แนะนำว่าให้หักดิบเลยครับ..อย่าใช้วิธีลดปริมาณการสูบนะ..เพราะมันไม่ได้ผล....ต้องอดทนครับเพราะมันจะหงุดหงิดมาก..ปากว่างก็หาหมากฝรั่งเคี้ยวผ่านได้สัก1-2อาทิตย์ก็สบายแล้วครับ....สำคัญที่ใจจริงๆครับ...ถ้าอยากเลิกจริงมันก็ไม่ยาก...พวกที่บอกว่าเลิกไม่ได้ก็เพราะไม่ยากเลิกมากกว่าครับ....ขอเป็นกำลังใจให้เลิกบุหรี่ให้ได้ครับ
comment28:อยู่ที่ใจ 
ใจอยากเลิก ก็ หักดิบ เลย เลิกได้ง่าย ๆ
ถ้าใจไม่อยากเลิก ทำอย่างไรก็เลิกไม่ได้

เคยสูบมา 30 ปี ล่าสุดก่อนเลิกสูบ สูบวันละ 3 ซอง
หลังจากเลิก สิ่งที่เสียไปคือ เสียง จากเคยเสียงดังมาก เสียงกลับแหบแห้งลง ไม่กังวาลสดใสเหมือนเก่า
สิ่งที่ได้ หายใจโล่ง เต็มปอด ไม่เหนื่อยง่าย สุขภาพ กายใจดีขึ้น เข้าสังคมง่ายขึ้น ไม่มีกลิ่นตัว ไม่มีกลิ่นบุหรี่ติดเสื้อผ้า...
comment29:หักดิบเท่านั่นครับ

พอหักดิบแล้วก็ออกกำลังกายเลยครับ จะรู้สึกไม่อยากสูบอีกเลยครับ
comment30:ผมใช้บุหรี่ไฟฟ้าอ่ะครับ ตอนเลิกบุหรี่จริงใหม่ๆ ก็ดูดบุหรี่ไฟฟ้าไปเรื่อยประมาณ 2-3 เดือน มันจะไม่มีความอยากบุหรี่จริงแล้วอ่ะครับ เข้าใกล้คนสูบบุหรี่จะเหม็นเลย และด้วยความที่เป็นคนขี้ลืม ชอบลืมเอาบุหรี่ไฟฟ้านี้ติดกระเป๋าไปด้วย ก็เลยห่างๆแล้วมันก็เลิกไปเอง นี่เลิกได้2ปีแล้วครับ ไม่คิดเหมือนกัน เพราะสูบมา10กว่าปีได้
comment31:เลิกง่ายมากค่ะ ทำไมทำกันไม่ได้ นี่เลิกมา15ครั้งแล้ว ไม่เห็นจะยากตรงไหน.....
comment32:หักดิบเหมือนหลายๆความเห็นครับ ผมสูบมาสิบกว่าปี ปัจจุบันเลิกสูบมาจะครบ3ปีแล้ว
comment33:เคยคบแฟนคนนึง ตอนนั้นคบกันใหม่ๆ

แฟนบอกว่า " อยากกอด แต่เข้าใกล้ไม่ได้เลยเหม็นมาก "

จากวันนั้นเลิกขาดเลยครับหักดิบ เรียกว่าคนรักเป็นแรงบัลดาลใจมากๆ

แต่ ...

หลังจากเลิกกะแฟนคนนั้น กลับไปสูบอีกครั้งครับ

ต่อมา คิดได้ว่า สูบแล้วแก่ไว โทรม และอีกอย่างฟิตเนสด้วยครับเหนื่อยง่าย

จากนั้นจนวันนี้ไม่แตะอีกเลย หักดิบเช่นกันครับ

เลยกลับมาคิดว่า ครั้งแรกที่เลิกได้เพราะแฟน แต่ครั้งนี้เลิกได้เพราะตัวเอง

เพื่อตัวเอง เพื่อสุขภาพ ตอนนี้หันมาดูแลตัวเองมากครับ 

อย่างที่หลาย คห.ด้านบนบอก หักดิบเลยครับ ทำได้สิครับคนอื่นยังทำได้ สู้ๆครับ
comment34:ลองแบบนี้ครับ ดูดแบบไม่จุด อยากดูดๆไปเลยแต่ห้ามจุดนะ ให้ถือเอาไว้เฉยๆ

[Spoil] คลิกเพื่อดูข้อความที่ซ่อนไว้
เลิกได้ก็เลิกเถอะ ผมดูดมาตั้งแต่อายุ 19 ตอนนี้ย่าง 38 แล้ว อยากจะเลิกเหมือนกัน โดยเฉพาะปีหลังๆมานี่ร่างกายแย่มากๆ
comment35:หักดิบเหมือนกันครับ เลิกคือเลิกเลย
แต่มีแรงบันดาลใจมาจากคุณแม่ครับ
ดูดตั้งแต่อายุ 15 ปี ตอนนั้นดูดก็ไม่ได้คิดอะไรมาก ไม่ได้ติดด้วย ดูดแบบเฉพาะตอนไปเที่ยว นั่งกินเบียร์กับเพื่อนก็ควักมาดูดเล่นๆ
จนมาดูดหนักๆตอน 17-19 ปี เพราะได้มีโอกาสไปต่างประเทศแล้วซื้อบุหรี่แบบ ice blast บุหรี่รสชาตดี ดูดแล้วเย็นนนนน มา 4 คอต
ตอนแรกว่าจะเอามาขายต่อเพื่อน ไปๆมาๆดูดเองหมดเลย หลังจากหมดคอตนั้นก็ซื้อต่อ ดูดหนักเลยครับ วันนึงเกือบซอง เป็นปีๆ ก็ยังเลิกไม่ได้
จนกระทั่งเมื่อปีที่ผ่านมา มาเรียนที่กรุงเทพ กลับบ้านต่างจังหวัดนานๆครั้ง
แล้วพอกลับบ้านต่างจังหวัด ก็ไม่ได้ดูดบุหรี่ให้ที่บ้านเห็น (ที่บ้านไม่ว่า แต่ผมเกรงใจครับ เลยไม่ได้ดูด) พักระยะไม่ดูดไป 1 อาทิตย์
รู้สึกกระวนกระวายใจ อยากดูดมากๆ แต่ก็พยายามอดทนไว้ จนครบ 7 วัน จะกลับกรุงเทพ 
วันหลังๆ ก็รู้สึกไม่ได้มีความอยากดูดบุหรี่อะไรมากขนาดนั้น
แถมตอนจะกลับ แม่เตรียมวิตามินซี น้ำมันตับปลา มูสลี่ โยเกิร์ต ธัญญาพืช อาหารดีๆ บอกให้เอากลับไปกินที่กรุงเทพนะลูก
พอถึงเวลานั้นคือขยำซองบุหรี่ทิ้งเลยครับ
แม่ซื้อของแพงๆให้แค่ไหนไม่เคยบ่น ขอให้ลูกสุขภาพดี กินของดีๆ แล้วทำไมจะต้องมานั่งดูดบุหรี่ เอาสารก่อมะเร็งเข้าไปทำร้ายร่างกาย
หลังจากวันนั้นมาก็เลิกดูดเลยครับ ชิวๆ ใช้ชีวิตปกติ ไม่กระวนกระวายอะไรนะ
ของอย่างนี้อยู่ที่ใจอย่างเดียวครับ คิดถึงคนที่รักไว้เยอะๆ
คิดไว้ว่าดูดบุหรี่หนึ่งมวน เวลาในชีวิตหายไป 5 นาที
ในบั้นปลายชีวิต ดูดบุหรี่แล้วเป็นโรค ต้องนอนให้น้ำเกลือสายระโยงระยาง มีคนที่รักนั่งร้องไห้ดูอยู่ข้างเตียง
ถึงเวลานั้น 5 นาทีสุดท้ายก็มีค่า แต่จะย้อนกลับมาเอาเวลาที่เคยดูดบุหรี่ไป ก็สายไปซะแล้ว

เลิกตอนนี้ยังไม่สายครับ เป็นกำลังใจให้ครับ สู้ๆ
comment36:พระพยอมบอก เอาคาบไว้ แล้วอ้าปากมันก็เลิกได้แล้ว
comment37:สูบมาตั้งแต่ ม.3 จนจบมหาลัย
ติดขนาดที่ เสี้ยนๆ ต้องไปหาบุหรี่เก่าๆที่สูบเหลือ อยู่ตรงที่เขี่ยบุหรี่ มาจุดสูบต่อ ในช่วงที่ไม่มีเงิน
ทำงานจบมาปีหนึ่ง ก็ยังสูบอยู่ เฉลี่ย 2 วัน/ซอง

ที่นี้ช่วงรับปริญญา(หลังเรียนจบ1ปี)  พ่อ และญาติ ก็มา
ทีนี้ มองเห็นพ่อ ตอนนั้น อายุ 60 กว่าปี
รู้สึกว่าพ่อ แก่มากเเล้ว 
พ่อเลี้ยงดูเรามา ให้เงินเรามา ส่งเสียจนเรียนจบ
เราเพิ่งเรียนจบมีงานทำ มีเงินส่งให้เค้า ตอบแทนบุญคุณเค้าได้แล้ว
แล้วทำไมเรา ไม่รักษาสุขภาพเรา ถ้าเราต้องเป็นโรค ที่เกิดจากบุหรี่
แล้วเกิดป่วย หรือตาย ขึ้นมา
เราจะไม่เห็นแก่ตัวไปเหรอ แทนที่จะมีเงินส่งให้พ่อ
แล้วถ้าเราป่วยหรือตายไปจากโรคที่เกิดจากบุหรี่
 พ่อจะทำยังไงล่ะ

คิดได้ดังนั้น ผมก็เลิกสูบบุหรี่ตั้งแต่ ตอนนั้นเลย
ไม่ได้ค่อยๆลดเหลือวันล่ะ 10 ตัว 5ตัว 1 ตัว แต่อย่างใด 
หรือปรึกษาใคร หรือ หาไรมากิน
หักดิบ เลิกทันที !!!
และหลังจากเลิกก็ไม่มีความอยากสูบอีกเลย

"จุดเปลี่ยนหรือแรงบันดาลใจ สำคัญมาก"

ผ่านวันนั้นมาจนวันนี้ เกือบ 10 ปีล่ะ ไม่เคยสูบบุหรี่ อีกเลย แม้แต่ตัวเดียว แม้จะเครียดขนาดไหนก็ตาม

ปล. ถึงแม้ จะมีคำพูดเข้าข้างตัวเองของคนที่สูบบุหรี่ ที่ว่า 
"คนที่ไม่สูบบุหรี่ มันอาจจะป่วย หรือ ตายจากเรื่องอื่นๆอยู่ดี"
ผมก็ตอบกลับไปว่า "อย่างน้อยกรู ก็ไม่ตายหรือเป็นโรคจากบุหรี่ล่ะกัน"

หาจุดเปลี่ยนให้ได้ครับ
comment38:ถ้าเครียด จะหันกลับไป สูบอีก
comment39:เพื่อนผมคนหนึ่งครับ ติดบุหรี่มานานล่ะ เห็นมันสูบมาตั้งแต่เรียนปวส.ล่ะ เห็นหักดิบมาก็หลายรอบแล้วล่ะครับ สุดท้ายเลิกบุหรี่ได้

[Spoil] คลิกเพื่อดูข้อความที่ซ่อนไว้
ติดยานัตถุ์ แทน มันบอกโอเคกว่าบุหรี่เยอะ ไม่เหม็นรบกวนคนรอบข้าง ไม่เป็นมะเร็ง แต่เปลี่ยนจากฉุนบุหรี่เป็นมีกลิ่นยานัตถุ์ติดตัวแทน ที่สำคัญมันบอกถูกกว่ามาก ก็ได้แต่เออๆกับมันไปครับ
comment40:สูบบุหรี่มันอยู่ที่ความเคยชินเลิกไม่ยากอยู่ที่อยาก จะเลิกหรือเปล่า หักดิบไปเลย
comment41:19 ขวบนี่เลิกยาก ไม่มีปัญญาหักดิบด้วยตนเองแน่
.
คคห.33 ของท่านคิลเลอร์ น่าสนใจที่สุด /// มันอยู่ที่เจ้าของกระทู้ต้อง เทคแอคชั่น
เล่นเลยครับ
comment42:ผมจะบอกว่า บุหรี่ มันไม่ได้ ติด ขนาดนั้นครับ

จะเรียกได้ว่า เป็นสิ่งเสพติดทางใจก็ว่าได้ ...

ที่ผมกล้าพูด ก็เพราะ ผมเคยสูบ วันละซอง ... ไม่ใช่ว่าจะมาอวดนะครับ แต่มันเป็นแบบนั้นจริงๆ

ผมเริ่มจากการสูบบุหรี่ เพราะ 'อยากลอง' ตอน มัธยม 4 ตอนนั้นก็ไม่ได้คิดอะไร เห็นเพื่อนสูบ ก็อยากลองบ้าง ตามประสาวัยคะนอง
เพื่อนห้าม บอก "เอ็งไม่สูบก็ดีแล้ว จะมาสูบทำไม ?" เพื่อนเป็นคนดี แต่เราเองที่ไม่ดี กลับบอกไปว่า "เมิงไม่ให้ gu สูบ เดี๋ยว gu จะหามาสูบเอง" เพื่อนมันเลยต้องยอม

แรกๆก็ไม่เท่าไหร่ แต่มันพัฒนามาตามอายุ ม.ปลาย เข้า มหาวิทยาลัย ช่วงนี้อย่างมากก็วันละ 6-10 มวน

ช่วงมหาวิทยาลัย ตอนนั้นถือว่าเป็นยุคทองของ ผับ บาร์ ... ไม่มีกฎห้ามขายแอลกอฮอล์ในสถานที่ใกล้สถานศึกษา (สมัยนั้นนะ) ก็เลยเป็นเหตุให้นักศึกษากินเหล้า+สูบบุหรี่กันเยอะ

ยิ่งพอผมจบมา ทำงานสายโรงงาน ค่อนข้างที่จะลุยหน้างานเยอะ (เป็นวิศวกรใช้แรงน่ะครับ ไม่ใช่ฝ่ายเอกสาร) ก็เลยไปกันใหญ่ ... ช่วงนี้วันละซอง สองซองก็เป็นเรื่องธรรมดา

จริงๆแล้ว โดยเนื้อแท้ของสิ่งเสพย์ติด มันไม่ได้ขึ้นอยู่กับปัจจัยภายนอกเสียเท่าไหร่เลยนะ ตามความคิดผม

ตัวเองล้วนๆ !

ที่ผมเล่ามาข้างต้นยืดยาว แค่เพียงอยากจะบอกว่า ผมเองก็ 'ติด' ในสิ่งที่ทุกคนบอกว่า เลิกยาก ต้องทำใจ ต้องนู่น นี่ นั่น ... มันไร้สาระมากเลยในความคิดผม

บุหรี่ เป็นสิ่งเสพติดจริง ผมไม่เถียง แต่มันเป็นสิ่งเสพติดในระดับ อ่อน มาก ... อ่อน มากๆ ... ไม่มีใครลงแดงอยากบุหรี่แล้วตายครับ (ลองไปค้นข้อมูลดู) ... แต่ถ้าพวกเฮโรอีน อันนั้นถ้าเคยเสพแล้วไม่ได้เสพ ตายเอาง่ายๆเลย

พวกที่บอกว่า ต้องค่อยๆลด ค่อยๆทำ มันเปรี้ยวปาก มันอย่างงู้น มันอย่างงี้ ... ข้ออ้างทั้งนั้น

ผมเลิกได้แบบ เฉียบพลัน ทันที่ที่ผมลาออกจากงาน มาดูแลแฟนที่ตั้งท้อง ผมสัญญากับตัวเองไว้ว่า จะไม่ให้ลูกสาวได้กลิ่นบุหรี่ที่พ่นจากปากผมเด็ดขาด ... และนั่นก็เป็นจุดเริ่มต้นที่ดี ในการเลิก 

ผมกลับจากการทำงานรอบสุดท้าย เดือนมีนาคม ปีที่แล้ว (ปกติทำงานเป็นรอบ รอบละ 42 วัน กลับมาพัก 14 วัน) 
ตอนอยู่ที่สนามบิน ผมยังสูบอยู่เลย แต่พอมาเหยียบบ้าน ผมก็ไม่ได้แตะ สิ่งที่เรียกว่า 'บุหรี่' 

จนวันนี้ ก็ปีนึงแล้ว ผมยังไม่มีอาการ 'ลงแดง' แต่อย่างใด

สิ่งที่ทำได้ยากที่สุด ตอนแรก ก็คือ ... 
ปกติตอนเช้าๆ ผมจะกินกาแฟ และ สูบบุหรี่ (ตอนทำงาน) มันก็เลยต้งงดกาแฟไปด้วย
ปกติตอนเข้าห้องน้ำ ถ่ายหนัก ... ผมมักจะสูบบุหรี่ ... อันนี้ใช้เวลาพักนึงกว่าจะหาย
ปกติตอนกินเบียร์ตอนแย็น ผมต้องสูบบุหรี่ ... อันนี้ยากสุด เพราะมันเคยชินไปแล้ว แล้วพอเวลาคนเราเมา มักจะทำตามใจเสมอ ผมก็เลยลดแอลกอฮอล์ลงระยะนึง (2-3 เดือน) ทุกวันนี้ดื่มยังไงก็ไม่มีอารมณ์อยากสูบแล้ว

ผมขอเป็นกำลังใจให้กับทุกท่านที่ต้องการเลิกจริงๆ
และขอบอกอีกครั้งว่า ... อดบุหรี่ ไม่มีคำว่าลงแดง ไม่ตาย ไม่เกิดอะไรทั้งนั้น ... เพราะผมลองมาแล้ว ทำกับตัวเองมาแล้วจึงกล้าพูดครับ

สู้ๆครับ อย่าปล่อยให้ นิสัยส่วนไม่ดี มาทำลายชีวิตเราเลย

ปล. สิ่งสำคัญอีกอย่างเลยคือ สภาพแวดล้อมครับ ถ้าผู่ที่สูบบุหรี่ ยังอยู่กับเพื่อนที่สูบบุหรี่ ผมเชื่อว่า 100 ทั้ง 100 ก็เลิกไม่ได้ ... อาจจะเลิกได้แต่ก็ต้องใจแข็งพอตัว ... ใจแข็งกว่าผมแน่นอนล่ะ
comment43:ผมลองงดทุก ๆ วันจันทร์ดูก่อนครับ ลองอยู่โดยไม่สูบบุหรี่ดู แรก ๆ ก็ทำได้แค่ครึ่งวัน พออาทิตย์ต่อไป เอาใหม่ ได้เต็มวัน แต่วันอังคารอาจจะกลับไปสูบอีก ไม่เป็นไร เอาใหม่ พอจันทร์ถัดไป คราวนี้อยู่ได้หลายวันขึ้น โดยที่ไม่แตะบุหรี่ จนกระทั่งมีเหตุให้เข้าโรงพยาบาล ผ่าตัด แล้วต้องงดน้ำงดอาหาร เลยไม่ได้สูบบุหรี่ไปด้วย

อีกเหตุผลนึงคือ กลัวว่าบุหรี่จะทำให้แผลผ่าตัดหายช้า เลยงดไป พอเริ่มชินกับการไม่สูบบุหรี่แล้ว ก็เลยหยุดยาวมาเลยครับ
comment44:i quit smoking after i saw this VDO
comment45:สูบที่ปาก แต่เลิกที่ใจครับ ถ้าใจคุณไม่ต้องการ มันก็จะออกไปจากชีวิตคุณเองครับ มันก็คือการหักดิบนี่แหละครับ เข้มแข็งเข้าไว้
comment45-1:ตามนี้เลย
comment45-2:ใช่ๆ เห็นด้วยเลย ใจแข็ง ใจอ่อน ก็เลิกได้ ขอแค่เลิกหาข้องอ้างหลอกตัวเองให้ได้
comment46:ผมเคยไปสาบานกับหลวงปู่ครูบาเจ้าศรีวิชัย อธิษฐานว่า หากผมเลิกไม่ได้ขอให้ชีวิตผมแย่ลงๆๆๆ แต่ถ้าหากผมเลิกได้ขอให้ชีวิตผมเจริญรุ่งเรือง ดีขึ้นๆๆๆๆๆ หลังจากนั้นมา สงสัยกลัวชีวิตจะแย่ เลยหักดิบตั้งแต่นั้นมา และจากนั้นชีวิตก็ดีขึ้นจริงๆนะ
comment47:ลองวิธีนี้ดูมั้ยคะ พอดีใช้กับคนใกล้ตัวแล้วได้ผล คือ ขอเค้าตรงๆ ว่าถ้ามาหาคุณ ไปไหนกับคุณ หรือมาหาครอบครัวคุณ ไม่สูบได้มั้ย พยายามเบี่ยงเบนความคิดเวลาเค้าอยากสูบบุหรี่ด้วยวิธีต่างๆ เช่น ไปดูหนัง ไปออกกำลังกาย ไปสปา ปลูกต้นไม้ ฯลฯ หากเห็นว่าเริ่มหงุดหงิดก็หาอะไรหวานๆ ให้กิน พยายามชวนคุยในเรื่องที่เค้าสนใจ ทำให้เค้าผ่อนคลาย แต่ก็มีอีกวิธีที่ได้ผลเหมือนกัน นั่นคือ ดื่มกาแฟดำ อันนี้เจ้าตัวบอกเองว่าลดความอยากบุหรี่ลงเยอะ ต้องให้เค้าค่อยๆ ลดนะคะ สร้างความเคยชินให้เค้าว่าถ้าที่ไหนมีคุณ เค้าจะไม่สูบ
comment48:หักดิบค่ะ สาบานกับตัวเอง ร่างกายไม่แข็งแรงเหมือนกัน
มันอยู่ที่ใจล้วนๆเลยค่ะ เราดูดเพราะประชดแม่ แม่เราดูดจัดมาก
ก็ไม่เข้าใจแม่เหมือนกันว่าทำไมไม่เลิก อยากรู้ 
เราก็เลิกได้ เราว่าทุกอย่างขึ้นอยู่กับใจคนมากกว่า ถ้าคนมันคิดจะเลิก!!
comment49:อยู่ที่ใจครับ 1-3วันแรกที่เลิกจะทรมานจิตฟุ้งซ่าน คิดถึงมันอยู่ตลอด อดทนผ่านมันไปให้ได้นะครับ 
เป็นกำลังใจให้ครับ แล้วที่สำคัญ หลังจากที่หยุดสูบมาไม่ว่าจะเครียด หรือกลุ้มเรื่องอะไรมา "ห้ามกลับไปสูบ
แม้แต่ครั้งเดียว" ไม่งั้นจะกลับไปติดเหมือนเดิมครับ สู้ๆนะครับ
comment50:คุณลองไปอ่านบทความเกี่ยวผลเสียของบุหรี่ดูซิครับเลิกได้แน่ๆๆๆ เป็นกำลังใจให้ครับ
comment51:ต้องใช้วิธีหักดิบเท่านั้นครับ ใจต้องแข็งจริงๆ
การเริ่มต้นเลิกบุหรี่นั้นไม่ยากครับ แต่การจะทนต่อแรงยั่วยุจากภายนอกนั้นทำได้ยากจริงๆครับ 

พยายามอย่าเข้าไปใกล้สิ่งกระตุ้น คนรอบตัวก็ไม่ต้องไปพูดถึงบุหรี่ พยายามดึงเขาออกไปทำกิจกรรมดีๆ เช่นออกกำลังกาย ท่องเที่ยวหรือกินอาหารดีๆ อย่าพยายามไปเฉียดสถานที่ที่มีแต่คนสูบบุหรี่ก็ช่วยได้เยอะครับ
comment52:เข้ามาบอกว่าต้อง "หักดิบ" อีกคนค่ะ
เราสูบบุหรี่มาตั้งแต่18 พยายามลดหลายรอบมาก  ไม่เคยสำเร็จ

มาสำเร็จเมื่อปีที่แล้วตอนอายุ30 คือหักดิบเลย อาทิตย์แรกมันทรมานมาก วันสองวันแรกที่เลิก มีแอบดูดด้วย แต่ฝืนตัวเอง ไม่อยากแพ้ต่อความอยาก

ที่หนักสำหรับเราคือ เราทำงานผับ และตัดสินใจเลิกเหล้าไปพร้อมๆกัน เพราะเวลากินเหล้าก็อยากสูบบุหรี่ แต่คนสูบบุหรี่อยู่รอบตัวเลย หนีไปไหนก็ไม่ได้ ได้แต่อธิฐานกับพระเจ้า ว่าเราอยากเลิกจริงๆ ขอความเข้มแข็งด้วย ขอให้เราเอาชนะตัวเองให้ได้

สรุป ก็ทำได้ 
มันยากนะ แต่ไม่ยากเกินหรอก
เอาชนะความอยากของตัวเองให้ได้ เพื่อตัวเราเองล้วนๆ

สู้ๆค่ะ เป็นกำลังใจให้ คุณทำได้แน่ๆ
comment53:อยากให้แฟนเลิกบุหรี่เหมือนกัน ดูดจนตัวมีกลิ่นแล้วเราก็ปวดหัว

บอกไปก็เหมือนจะหาว่าเรา เยอะ แต่มันก็เป็นอย่างนั้นจริงๆ

แม้เค้าจะไปสูบมา ข้างนอก เข้ามาหายใจยังเป็นกลิ่นบุหรี่เลยไม่ชอบเอามากๆ

พาคนข้างๆเครียดเพราะกลิ่นบุหรี่ไปด้วย พูดเท่าไหร่ก็ไม่ฟังก็ต้องหาวิธีสูบจนได้
comment54:พี่สูบได้ 19ปี เลิกมาได้ 9 ปี ครับ  พยายามเลิกมาหลายครั้ง นับไม่ถ้วน ตั้งแต่อายุ ยี่สิบ แต่เลิกไม่ได้ มาเลิกได้ ตอน 34 เพราะร่างการยมันไม่ไหว ติดมาก ต้องสูบทุกๆ 20 นาที และไอ ขนาดนั้นก็เลิกไม่ได้  ตอนหลัง มาอ่านหนังสือเขาบอกว่า เราอยากสูบเพราะว่าเราสูบมวนก่อนหน้านี้ พออ่านหลายรอบคิดได้ เลยเลิกขาดเลยครับ ไม่สูบอีกเลย
comment55:หากิจกรรมทำครับ อย่าให้จิตว่าง ไม่งั้นจะวอกแวก
comment56:ออกกำลังกายครับ
comment57:เลิกได้เพราะอยากเลิกนี่แหละครับ เคยสูบเวลากินเหล้า แล้วมีครั้งนึงที่รู้สึกว่ามันหนักมาก แฮงค์ไม่พอยังหายใจไม่ออกด้วย ตอนนั้นหลังสอบพอดีซื้อเหล้าเบียร์มากินกับกับเพื่อนตั้งแต่บ่ายยันเช้าของอีกวัน เพื่อนทุกคนหมดสภาพพอๆ กัน พออาการดีขึ้นเลยมาคุยกันว่าอัดบุหรี่แบบนี้ไม่ไหวแล้วนะ ตายได้เลยนะเนี่ย จากนั้นทั้งกลุ่มก็เลิกบุหรี่เลยครับ เหล้าเบียร์ก็กินพอประมาณ กลัวตาย ฮ่าๆๆ

ถ้าเราตระหนักถึงอันตรายมัน เราก็จะเลิกได้เองแหละครับ สู้ๆ ครับ
comment58:หาไรให้เขาอมเขาเคี้ยวปากจะได้ไม่ว่างเช่นลูกอม หมากฝรั่งพอได้ไหมงี้
comment59:ของผมดูดตั่งแต่14 มาเลิกได้ตอน 24 
แฟนเก่ากดดัน แม่มาผสมโลง ก้อยังดูดปกติมาครึ่งปี
ช่วงนั้นย้ายกลับมาอยู่บ้าน หน้าร้อน ติดคอม  ขี้เกียดเดินตากแดดออกไปซื้อ เลิกเลยก้อแล้วกัน จบคับ

ไม่ได้แนะนำกวนตีน แต่คิดจะเลิกต้องหักดิบใจล้วนๆ
comment60:ให้เค้าดูดมากๆจนไม่สบายเข้าโรงพยาบาลสักรอบแล้วถือโอกาสหักดิบไปในตัวเลยครับ
comment61:หักดิบเท่านั้นครับ!!!
ลดกิจกรรมและสังคมเกี่ยวกับบุหรี่ เช่นถ้ามีก๊วนสูบบุหรี่ที่ทำงานก็ให้ห่างออกมา ถ้ามีก๊วนกินเหล้าสูบบุหรี่ก็ให้ห่างออกมา
ถึงเวลาที่ต้องสูบให้หาอย่างอื่นทำไม่ต้องไปนึกถึง เลิกซื้อบุหรี่ติดตัวต้องพยายามเปลี่ยนตัวเอง
ผมหัดสูบตั้งแต่อายุ 14 ช่วงอายุขึ้นเลข 2 สูบหนักเพราะรอบตัวมีแต่คนสูบ อยู่ในสังคมของการสังสรรค์ มาเลิกตอน 35
ผมทำได้แล้วและเชื่อว่าแฟนคุณต้องทำได้ เป็นกำลังใจให้ครับ
comment62:ผมก็หักดิบ สูบวันล่ะกว่า 2 ซองเป็นสิบๆปี

ใช้วิธีหักดิบ ไม่เอาอย่างเดียว หาลูกอมอมแก้ปากว่าง กินข้าวเสร็จมักจะสูบก็หันไปจิบน้ำแทน ถือเป็นขวดๆเดินจิบไปทั่ว
มันเหมือนต่อสู้กับความเคยชินมากกว่า ถ้าเราเปลี่ยนพฤติกรรม และใจแข็งๆ ทำได้แน่นอน 

ผมเลิกได้มาเกือบสิบปีแล้วครับ
comment63:พ่อผมเคยสูบมาตลอดชีวิต แต่พอเข้าโรงบาล หมอสั่งให้เลิก หมอบอกว่าเลิกไม่ยาก แต่จะมีเสมหะเยอะหน่อยช่วงที่เลิก สุดท้ายพ่อผมก็เลิกได้ ภายในสองสัปดาห์ครับ เขาดูไม่ทรมานอะไรเลย ผมดีใจมากเลยครับที่พ่อเลิกได้ ผมขอเป็นกำลังใจให้คนที่อยากจะเลิก เลิกได้สำเร็จด้วยดีนะครับ
comment64:ดีดขี้บุหรี่ใส่แก้วที่มีน้ำเปล่าแล้วกินเลยครับ รับรองพูดถึงบุหรี่มีเอียนแน่นอน
comment65:สูบมายี่สิบปีเลิกได้แล้วปัจจุบัน หักดิบกับหัวใจคนสูบเท่านั้นอันไหนเข้มแข็งกว่ากัน
comment66:นึกถึงตาแก่ พุงอ้วนๆ หัวล้านๆ ตัวเหม็นๆ เจ้าของโรงผลิตยาสูบ นั่งจิบไวท์ขวดละแสน นั่งมองดูผู้คนคนสูบบุหรี่ แล้วหัวเราะ เอิ๊กๆๆๆ อิอิอิ ไอ้พวกนี้มันโง่จริง อยู่ดีๆก็เอาเงินมาให้ โฮะๆๆๆๆๆๆ  ฮ่าๆๆๆๆๆ แอะๆๆๆๆ
comment67:ผมสูบวันละซองมาตั้งแต่ม.6 จนขึ้นปี2 รวมๆแล้วก็น่าจะ 2ปี เคยลองหักดิบหลายครั้งแต่ก็ไม่ได้ซักที
เลยลองมาสูบบุหรีไฟฟ้าดู แล้วก็หัดดิบบุหรี่จริงไปเลย
ปัจจุบันอยู่ปี3เลิกบุหรี่จริงได้ขาด แต่มาติดบุหรี่ไฟฟ้าแทน
comment68:สูบมาเกือบ 20 ปี วันละซอง
พยายามเลิกมาหลายครั้งด้วยการ 
     1. ลดปริมาณการสูบต่อวัน(ไม่สำเร็จ)  
     2. จำกัดจำนวนการสูบต่อวัน (ไม่สำเร็จ)
     3. หักดิบเลยครับ (สำเร็จ)
หลังจากที่หักดิบได้ 2อาทิตย์ ก็มีแต่คนที่พยายามเลิกบอกว่า 
ให้แค่ 6 อาทิตย์บ้าง 2เดือนบ้าง เพราะเขาเลิกได้ประมาณนั้นและกลับมาสูบอีก 
เลยบอกว่าเราก็เลิกได้ไม่นานหรอก 
สุดท้ายเราต้องนึกไว้เลยครับว่า มาได้ถึงขนาดนี้แล้ว เสียดายความพยายาม
และอย่ากลับไปสูบอย่างคนที่พยายามเลิกแล้วเลิกไม่ได้เด็ดขาด
พอเลิกบุหรี่ ก็เลิกเที่ยวกลางคืนด้วยเลย ทำให้เลิกได้ทั้งบุหรี่ ทั้งเหล้า
มีแต่คนถามทำไมหน้าตาดูสดใสขึ้น ก็บอกว่าคงเพราะเลิกสูบบุหรี่มั้งครับ
สรุป เลิกบุหรี่ เลิกเหล้ามาได้ 6 เดือนแล้วครับ 
เอาใจช่วยนะครับ........
comment69:อยู่ที่ใจล้วนๆครับ ผมดูดมาเป็นสิบปี พอจะเลิกก็หยุดเลย ไม่เห็นว่าจะเป็นอะไร ไม่มีอาการอะไร

มีแค่อาการอยาก ทุกวันนี้เห็นคนดูดก็มีอาการอยาก แต่เราห้ามใจไม่ดูด ... ก็แค่นั้นเองครับ
comment70:ส่วนนะนะครับ  ช่วงเป็นไข้หรือพวกต่อมทอมสินอักเสบบบ มันเป็นโอกาสเหมาะมาก
comment71:อยู่ที่ใจล้วนๆครับ
ผมสูบตั้งกะอายุ17 ปัจจุบัน31 ยิ่งตอนอยู่มหาลัยสูบอย่างหนัก
จะเลิกๆหลายครั้งก็ไม่ได้สักทีเลิกไม่กี่เดือนก็สูบใหม่
จนเมื่อ5ปีก่อน เลิกได้แบบจริงจังก็หักดิบพูดกับตัวเองว่าจะไม่สูบ
แต่จนเดือน11ปีที่แล้วจู่ๆมีเรื่องหนักใจก็กลับมาสูบใหม่ 
จนคนรอบข้างตกใจถามว่าเลิกได้แล้วจะไปสูบอีกทำไม
ก็เลยคิดว่าเอาน่ะเดียวปีใหม่ค่อยเลิกตอนนี้ก็เอาจนกว่าจะสบายใจ
พอปีใหม่ปุ๊บก็บอกกับตัวเองเลยและกับคนรอบข้างด้วยว่าเลิกจริงๆ
ขยำซองบุหรี่ที่เหลือโยนลงถังขยะเลยปัจจุบันผ่านมาเข้าเดือนที่3แล้ว
ได้กลิ่นบุหรีทีไรเหม็นจนมึนหัวไมเกรนเลย

แนะนำให้เลิกได้ก็เลิกเถอะครับ ผมเป็นคนออกกำลังกาย
ผลต่างจากการสูบบุหรี่กับไม่สูบต่างกันมาก ตอนสูบอยู่
เวลาออกกำลังกายนี่จะเหนื่อยง่ายมากเหนื่อยแบบทรมาน
พอไม่สูบได้สักพักนึงแล้วออกกำลังกายได้ดีขึ้นนานขึ้นไม่ค่อยเหนื่อย
comment72:หักดิบ จ้ะ หยุดสูบไปสะงั้น
เลิกมา 2 ปี แล้วค่ะ
comment73:ผมดูดมาหลายปี

เลิกได้ง่ายๆคือ หักดิบ

กฏเหล็ก คือห้ามจับบุหรี่

ไม่เกี่ยวกับสังคมรอบข้าง

จริงๆแล้วเราไม่ติดบุหรี่หรอกครับ เราแค่คิดไปเองว่าต้องดูดมัน
comment74:สมมุติดูดวันละซองแรกๆเลยเอาแบบไม่ต้องหักดิบนะ ก็ลองดูด1ซองเท่าเดิม แต่ลดจำนวนครั้งในการสูดเข้าปอด 

เช่นมวนนึงปกติ15-16ครั้งมั้งกว่าจะหมดมวน ลดเหลือ 7ครั้งแล้วทิ้งเลย ทำแบบนี้สักอาทิตย์ แล้วก็ลดจำนวน จาก1ซอง เป็น 15มวน 

ค่อยเป็นค่อยไป ลองดูครับแล้วลดไปเรื่อยๆ

ตอนนี้ผมก็ยังเลิกไม่ได้หรอกสูบวันละครึ่งซอง แต่ผมจุด1มวน ผมสูดเข้าปอด5ครั้ง ทิ้งเลย
comment75:ไม่มีตังซื้อครับ
ค่าครองชีพมันสูง เลยขอเพื่อนดูด ตอนหลังเพื่อนเลยเลิกดูดบุหรี่ด้วยครับ
comment76:เลิกง่ายจะตายครับ  ผมเลิกมาได้ตั้งหลายครั้ง ไม่เห็นจะยากเลย
comment77:ผมใช้ยาตามกระทู้นี้ครับ ช่วยได้เยอะเลย http://pantip.com/topic/32525884 ตอนนี้ไม่แตะมา 20 วันแล้วครับ และจะไม่แตะอีกเลย
comment78:ผมโยนทิ้งไปหลายค้อท ปัจจุบันยังเลิกไม่ได้ 555 เกรงใจคนที่ไม่สูบเหมือนกัน
comment79:ต้องใจแข็งอย่างเดียว  นี่จะเลิกหลายร้อยรอบแระ ยังเลิกไม่ได้สักที่ แย่จัง
comment80:เราเคยคิดจะเลิกน่ะเพราะไม่ได้ติดอะไรหนักหนา วันนึงดูดแค่สองตัวก่อนนอน แต่ทำไมเลิกยากจัง คิดมาตั้งแต่อายุ 20 จนผ่านมาสิบปียังเลิกไม่ได้เลย แต่พอแม่จับได้เมื่อเร็วๆนี้ ทีนี้เลิกได้เลย ไม่คิดจะสูบอีกเลย ทั้งๆที่แม่ไม่ได้ว่าสักคำน่ะ แต่สายตาของแม่มันดูเศร้ามาก ความรู้สึกผิดนี่เป็นแรงบรรดาลใจที่ดีมากจิงๆ
comment81:แฟนผมก็ติดบุหรี่ครับ พูดคุยกันดีๆ ไม่ได้หักดิบครับ  ถ้าเค้าเกรงใจเรา เค้าจะสูบน้อยลง

พยายามหากิจกรรมมาดึงเวลาเค้าครับ เช่นพาไปออกกำลังกายหลังเลิกงาน เดินเล่นสวนสาธารณะ หรือนึกอะไรไม่ออกก็พาไปเดินห้าง ช้อปปิ้งซะเลย


จากตอนแรกที่สูบหนักๆเกือบซองต่อวัน ซักระยะเห็นแอบๆสูบบ้างตัวสองตัว ตอนนี้เลิกบุหรี่ขาดแล้ว เอาใจช่วยครับ
comment82:อยู่ทีใจคับ แข็งพอท่าจะไม่สูบไหม
อดทนมากพอไหม
comment83:หักดิบครับ
ผมสูบมายี่สิบกว่าปี จริงๆ ทั้งสูบทั้งดื่ม ที่ต้องเลิกเพราะป่วย หมอห้ามเด็ดขาด
ตอนแรกคิดว่าตายแน่กรู เหล้าไม่เท่าไหร่ เพราะเราไม่ได้กินทุกวัน
แต่บุหรี่นี่ ตื่นมาก็เอาแล้ว ยิ่งทำงานเครียดๆ หรือเวลากินเหล้านี่เพลินเลย

แต่เชื่อมั้ยครับ ที่เค้าบอกว่าอยู่ที่ใจน่ะ มันเป็นแบบนั้นจริงๆ
สองสามสัปดาห์แรกก็มีบ้าง อาการอยาก แต่ไม่หงุดหงิดนะ
อยากกินแต่ขนมหวานๆ ทั้งที่เมื่อก่อนไม่เคยแตะเลย
แล้วก็หิวตลอด กินอะไรก็อร่อยไปหมด ตุนขนมทีนึงเป็นถุงใหญ่ๆ

พอผ่านช่วงนี้ไปได้ บางทีเราก็ลืมไปนะ ว่าเราเคยสูบบุหรี่
ขนมหวานที่กินทีเยอะๆ ก็จะค่อยๆ ลดลงเหมือนปกติ
ถามว่ามีความรู้สึกอยากสูบมั้ย มันก็มีบ้าง แต่ก็ไม่กลับไปสูบอีก
และทุกวันนี้ก็ยังอยู่ท่ามกลางวงเหล้า วงบุหรี่กับเพื่อนๆ เหมือนเดิม
โดยไม่แตะต้องมันอีก ทั้งเหล้าและบุหรี่

บอกแฟนคุณว่า มันไม่ได้น่ากลัวอย่างที่คิด
เอาเงินค่าบุหรี่ไปมีความสุขกับการกินของอร่อยๆ ดีกว่า
กลัวจะเลิกไม่ได้ หรือ ไม่กลัวที่จะเลิก 
มันอยู่ที่ใจล้วนๆ...เอาใจช่วยครับ
comment84:กำลังใจที่เข้มแข็งเอาชนะได้ทุกอย่างยิ่งได้กำลังเสริมจากคนรอบตัวยิ่งง่ายขึ้น บุหรี่เข้าปากไม่ได้ถ้ามือไม่จับส่งเข้าไปหาอะไรให้มือทำอย่าว่าง
comment85:ถามเจ้าตัวหรือยังว่าอยากเลิก  ถ้าคนสูบไม่เห็นโทษของการสูบ ไม่เห็นประโยชน์ของการเลิกสูบ  ก็เปล่าประโยชน์ที่จะคุยเรื่องวิธีการ
comment86:เคยเจอคนที่เค้าติดบุหรี่แล้วเลิกได้ครับ มันก็ดูไม่ยากอะไร เห็นเค้าเลิกทุกเดือน
comment87:เคยหักดิบเลิกไม่ได้กลับมาสูบใหม่    เลยหาข้อมูล......ใช้ยาช่วยเลิกบุหรี่    เลิกมานานแล้วคับ   ชื่อยา  โคเมม ( Quomem ) คับกล่องละ  1800  ต้องสั่งร้านขายยาใหญ่ๆคับ     ถ้าผ่านสองอาทิตย์แรกได้  ก็คงเลิกได้ 70 %  หักดิบสองอาทิตย์แรกทรมานมากๆ   ใช้ยาช่วยได้เยอะไม่อยากสูบเลย  สู้ๆคับ
comment88:ผมอยากเลิกหลายครั้งก็เลิกไม่ได้ 
จนบวช อยากได้ไรจากการบวช ให้ที่บ้านรู้สึกดี

จึงตัดสินใจเลิกบุหรี่ ซื้อบุหรี่ไฟฟ้ามาดูด ซัก1-2เดือน
ก็เลิกบุหรีจริงๆได้

อยากเลิกเองยากนะ แต่ถ้าคิดว่าจะทำเพื่อใครซักคน มันทำได้ง่ายกว่า
comment89:ผมเริ่มสูบอายุ 20 จาก 3 วัน 2 ซอง กลายเป็น 3 ซอง 2 วัน ต้องมีเก็บสำรองไว้ให้พร้อม ทุกที่-ทุกเวลา 
จนกระทั่งอายุ 55 ตัดสินใจว่าจะหยุด ไม่ซื้อเพิ่ม หมดมวนสุดท้าย 2 เมษายน 52 แล้วเลิกเลย 
ตัดสินใจเลยครับ ถ้าจะเลิก อยู่ที่ใจคุณเอง
comment90:หัดสูบตอนอายุยี่สิบ คิดจะเลิกมาเป็นสิบๆรอบ

พยายามลดก็แล้ว แต่สุดท้ายเวลาไปเที่ยวก็ทำไม่ได้

แต่มาเลิกได้ตอนอายุ 25 ช่วงเบญจเพส พอดีป่วยบ่อย

และมาป่วยหนักมากจนต้องส่องกล้องเข้าไปดูปอด

ปอดติดเชื้อหลังจากไปเล่นน้ำสงกรานต์มา ต้องให้ออกซิเจนทุกวันที่นอนโรงพยาบาล

ไปทำงานไม่ได้จนสำนึกตัวเอง ว่าปอดเราคงไม่แข็งแรงอีกต่อไปแล้ว

ตั้งแต่นั้นก็คือ หักดิบการสูบบุหรี่ไปเลย

แถมไม่เคยออกไปเล่นน้ำสงกรานต์ที่ไหนอีกเลย เข็ดมาก
comment91:ขึ้นอยู่กับความตั้งใจของเจ้าตัวค่ะ ต่อให้คนรอบข้างพูดหรือบังคับยังไงถ้าเขาไม่อยากทำหรือไม่มุ่งมั่นพอก็คงไม่สามารถเลิกได้ ตอนคุณพ่อเรานี่คนในบ้านพูดแล้วพูดอีกคุณพ่อก็ทำได้แค่ลดปริมาณลง แต่พอมีคนที่คุณพ่อเคารพมากๆ ขอให้เลิก คุณพ่อก็หักดิบเลิกสูบตั้งแต่วันนั้นเลย นี่ก็จะสามสิบปีแล้วที่คุณพ่อไม่กลับไปสูบอีกเลย (แกเล่าว่าช่วงแรกๆ บางครั้งก็อยากบุหรี่มาก แต่ตัดใจไม่สูบเพราะไม่อยากให้คนที่เคารพผิดหวัง เลยกลายเป็นโจ๊กของบ้านเราว่ามีอะไรคงต้องให้คุณลุงxxxพูดให้แทนเพราะไม่ฟังลูกเมียแน่ๆ 5555)
comment92:ผมใช้บุหรี่ไฟฟ้าครับ ตอนนี้เลิกบุหรี่จริงมาได้สองปีกว่าละ ส่วนบุหรี่ไฟฟ้าก็แทบไม่ดูดแล้วใช้แค่เป็นงานอดิเรก สำคัญคือต้องหาแรงบันดาลใจในการเลิกครับ ของผมนี่คือรำคาญแฟนบ่น555
comment93:หักดิบครับ
ผมสูบมา 13 ปี เลิกได้ด้วยการหักดิบครับ
ความต้องการนิโคตินทางด้านร่างกายมีแค่ 72 ชม.
หลังจาก 72 ชม.ไปแล้วคือการต่อสู้ทางด้านจิตใจครับ
comment94:10 กว่าปี เลิกด้วยบุหรีไฟฟ้า
comment95:ผมไม่ต้องมีอะไรช่วยเลยครับ ลองดูก็ได้ ไม่หวง

คุณตาเสียชีวิตด้วยโรคมะเร็ง ต่อมาอีก 1 สัปดาห์ คุณพ่อก็ต้องมาเสียชีวิตด้วยโรคมะเร็ง

ผมนี่หักดิบเลยครับ 

1 ปีผ่านไป บอกเลยว่าเหม็นครับ ใครสูบใกล้ๆ บ่น แล้วหนีเลย
comment96:เลิกง่ายมากครับ ผมเลิกมาหลายครั้งแล้ว
มันเลิกยากตรงใหน
comment97:ผมสูบประมาณ3ปีก็หักดิบเลยครับ เพราะรู้สึกเหนื่อยเวลาเดินไกลๆหรือออกกำลังมันแน่นหน้าอก ต้องใจแข็งมากจริงๆ เลิกมาได้สองปีแล้วตอนนี้เวลาได้กลิ่นบุหรี่จะจามอย่างกับคนแพ้เลยครับ
comment98:เลิกซื้อสูบแล้วครับ หันมาขอแทน อิอิ
comment99:พี่ที่ทำงานคนนึงสนิทกันมาก เขาตรวจพบว่าตัวเองเป็นโรคหัวใจ
หมอแนะนำให้เลิกบุหรี่เด็ดขาด เขาก็เลิกเลยครับ
แต่มีวันนึงถูกให้ออกจากงาน เขาก็กลับมาสูบอีกรอบทันทีครับ
ผ่านมาอีกปี ต้องไปใส่สเต็นเส้นที่ 2 หมอกำชับเรื่องบุหรี่ พี่เขาก็เลิกอีก
แต่เลิกได้ 2 สัปดาห์ก็มาสูบอีก เพราะภรรยาบอกว่าตอนเลิกสูบ
พี่เขาจะเครียดมาลงที่ภรรยา เลยบอกว่า สูบ ๆ ไปเถอะ จะได้ใจดี
ผมก็เลย.. เออ บุหรี่มันทำลายสติ ทำลายความกลัวตายได้ด้วยนะ..
ทุกวันนี้ รอดูว่าพี่เขาจะตายไหม พี่เขาก็แข็งแรงดีครับ รอผ่าตัดเส้นต่อไป
....
comment100:ใจล้วนๆ....พ่อแม่ ให้ปอดเรามาดีๆ เราจะเผามันทำไม
เป็นกำลังใจให้ครับ
comment101:สมัครทหารเลยครับ 3-4 เดือนแรกห้ามสูบแน่ๆ
แต่หลังจากนั้นก็ขึ้นอยู่กะตัวบุคคลล่ะ
comment102:ช่วงนั้นเป็นหนี้บัตรเครดิตประมาณแสนนึง พอถึงเวลาต้องปรับการใช้ชีวิตเพื่อจะลดหนั้สิน เลยต้องลดรายจ่ายไม่จำเป็น ค่าบุหรี่สามวันสองซอง ก็ถือว่าเป็นค่าใช้จ่ายไม่จำเป็น บอกเลยว่าภาระหนี้สินเจ็บปวดมาก ส่งทุกเดือนแต่ยอดไม่ค่อยลดเลย ถึงเวลาก็หักดิบ ค่าบุหรี่ก็เอาไปเพิ่มยอดหนี้ เหลืออีกเดือนเดียวหมดแล้ว ส่วนตอนเลิกก็ไม่ยากอย่างที่คิด มันจะมีอาการอยากบ้างตอนเห็คนอื่นดูด กะตอนไปเท่วหนาวๆ แต่พยายามได้ไม่เกินความสามารถ ^^ เอาใจช่วยครับ
comment103:ทีเมกามีการวิจัยไว้ว่า การเลิกบุหรี่นั้นยากกว่าการเลิกเฮโรอินซะอีก เพราะการสูบบุหรี่มันเป็นนิสัย 

จากการวิจัยคือ คนเลิกต้องพยายามเลิกแบบจริงๆจังๆเฉลี่ยแล้ว 6-7 ครั้ง
ส่วนตัวผมสูบมาตั้งแต่อายุ 18 จนถึง 31 ตอนนี้เลิกมาได้ 2 ปีกว่าแล้ว ลองมาทั้งแผ่นนิโคตินติดแขน ลองทั้งหมากฟรั่งนิโคติน ไม่ได้ผลซักอย่าง 
ที่ได้ผลสำหรับผมคือ หากำลังใจในการเลิก เลิกเพื่ออะไร เพื่อใคร แล้วหักดิบอย่างเดียวเลยครับ ค่อยๆลดไม่ได้ผล ผมลองเลิกมาประมาณ 6 ครั้งอย่างที่วิจัยไว้เลยครับ
comment104:ประณีประนอมไม่ช่วยจริงๆครับ เพราะจะผลัดไปเรื่อย

แนะนำหักดิบเหมือนท่านอื่นครับ
comment105:มาแชร์ประสบการณ์ของตัวเองคะ เริ่มสูบบุหรี่ตอน 17 คะ มาเลิกได้ตอน 28-29 ปีสองปีที่ผ่านมานี้เอง

ก่อนหน้านี้พ่อแม่ขอให้เลิกคะ ไม่เลิก ไม่ ไม่ ไม่ อย่างเดียวเลย วันที่ตัดใจเลิก คือนั่งคุยกับแม่อยู่ 

แม่ถามอีกว่าเลิกได้มั้ย จริงๆคือเอาของมาล่อคะ ใจคืออยากเลิกอยู่แล้วด้วย(เริ่มเห็นความไร้ประโยชน์ของบุหรี่) ของก็อยากได้ด้วย

ก็เลยบอกแม่ว่า จะเลิกละ เกี่ยวก้อยสัญญาเลย จะไม่ซื้ออีก วันนั้นพูดว่า หมดซองนี้หนูจะไม่ซื้ออีก  (เหลืออยู่ 4 ม้วน)

รุ่งเช้าคือหักดิบคะ ไม่สูบอีกเลย ก็โหยๆนะ เดินไปเดินมา แม่ก็เอามะม่วงพริกเกลือมาวางไว้ให้หยิบกิน แค่ 3 วันคะ หลังจากนั้นคือหายอยากเลย

ทุกวันนี้ กลายเป็นคนเหม็นกลิ่นบุหรี่คะ ใครมาสูบใกล้นี่ด่าเลย 

จากคำว่า หมดซองนี้หนูจะไม่ซื้ออีก ทุกวันนี้ 4 ม้วนสุดท้ายยังนอนอยู่ในลิ้นชัก ไม่ได้หยิบมาอีกเลย
comment106:ใจล้วนๆ

เมื่อก่อนผมดูดวันละสามซอง แม่ผมขอว่าให้เลิกดูด ผมเอาบุหรี่ไฟแช็คไปทิ้งหมด

ทำเท่านี้ เลิกได้แล้วครับ สำคัญคือ ใจแข็งพอไหมก็แค่นั้น
comment107:เราไม่ได้ขอร้องให้แฟนเราเลิกเหมือนกันค่ะ
แต่มีอยู่มาวันนึงแฟนมาบอกว่า "เธอเราเลิกบุหรี่แล้วนะ"
เลิกโดยการหักดิบมาหลายวันแล้ว เรารู้ดีใจมากๆ
พอถามเค้าว่าทำไมเลิก เค้าก็บอกว่าอยากอยู่กับเราด้วยกันนานๆ
แล้วดูเราก็ไม่ค่อยชอบกลิ่นบุหรี่ แบบเดินหนีตลอด
เราเลยบอกว่างั้นถ้าเลิกได้จริงๆเกิน6 เดือนจะมีอะไรให้นะ
แต่ไม่ได้บอกว่าคืออะไร ตอนนี้เค้าก็ดูอยากรู้มาก
(เราคิดว่าการเลิกมันอยู่ที่ใจจริงๆค่ะ แต่ถ้ามีอะไรมากระตุ้นก็ยิ่งเพิ่มกำลังใจ)
ยังไงก็ลองคุยกันแบบจริงจังดูนะคะ ถ้ารักกันจริง เราว่าแฟนคุณทำได้ค่ะ

จริงๆแล้วการที่เปลี่ยนสถานที่ หลีกเลี่ยงการทำกิจวัตรเดิมๆช่วยได้มากนะคะ
เพราะการที่ทำอะไรเดิมๆที่ต้องสูบบุหรี่ช่วงเวลาซ้ำๆที่ซ้ำๆ
ถ้าเลี่ยงได้ก็จะทำให้ไม่คิดหมกมุ่นทำให้อยากสูบค่ะ
comment108:อยากเลิกบุหรี่?     
                                   ก็แค่ไม่จุดสูบครับ ง่ายๆ          

  ผมเลิกสูบมาเป็นสิบปี  จากที่สูบมานับสิบปีเหมือนกัน ซื้อบุหรี่วันละ 2 ซอง  สูบเองซองกว่า  ที่เหลือไว้ให้ลูกน้องเวลามาขอหรือ ประชุมงาน
  มันเป็นเรื่องของใจล้วนๆ   ถ้าใจไม่แข็งพอก็ประกาศให้รับรู้ต่อสาธารณะชนโดยทั่วกัน
  ถ้าความทระนงในตัวยังมีอยู่  เดี๋ยวมันก็จัดการให้เราเอง
  หาโอกาสบอกกับทุกคน  ที่เกี่ยวข้องกับการใช้ชีวิตประจำวันของเรา   .....ว่าเราจะเลิกสูบบุหรี่
  
      คำพูดจะเป็นนายเรา  ถ้าเราเป็นคนจริง รักษาคำพูด    
  .... ทำสำเร็จ นอกจากสุขภาพของเราจะดีขึ้นแล้ว    เครดิทของเราในสายตาของคนที่เราเคยบอก  ก็มีน้ำหนักขึ้นด้วย ครับ
comment109:ผมสูบบุหรี่วันละ 1 ซองมานานมาก 
ต่อมา ไปตรวจร่างกายที่โรงพยาบาล หมอรู้ว่าสูบบุหรี่อยู่ก็เลยถามผมว่าอยากเลิกมั้ย
มียาใหม่  จะให้ทดลองทานดู

ผลก็คือ พอทานยาได้ 8 วัน เลิกได้เด็ดขาด โดยไม่นึกอยากอีกเลยครับ
ยาก็ยังต้องทานต่อไป FULL COURSE คือ 4 เดือน แต่ผมทานรวมทั้งหมดแค่ 5 สัปดาห์ก็เลิกแล้ว
ถึงวันนี้ เลิกบุหรี่มาได้สัก 4 ปี 4 เดือนแล้วครับ

ยาที่ว่านี้ เป็นยาของบริษัท PFIZER  หาซื้อได้ตามร้านขายยาทั่วไป ไม่ต้องใช้ใบสั่งแพทย์แล้ว ราคาประมาณ 1,500 บาทต่อ 15 วัน 
ชื่อยาคือ CHAMPIX ครับ 

ลองดูนะครับ
comment110:ผมใช้บหรี่ไฟฟ้าช่วย ลองดูครับค่อยๆลดลง แต่ต้องตั้งใจจริงๆนะ ตอนนี้ 2 ปีแล้วที่เลิกได้ แบบไม่กลับไปอีกเลย
comment111:ลองหันไปหาอะไรอื่นๆ ที่ดูดแล้วรู้สึกดีกว่าครับ
comment112:ใช้ยาตัวนี้ครับ ยา โคเมม (Quomem)
มันจะทำให้ไม่เสี้ยนบุหรี่ อาจจะมีบ้างแต่น้อยมาก  ถ้าใจอยากเลิก แต่ร่างกายมันเรียกร้อง หรือ เสี้ยนยา กินอันนี้เข้าไป เลิกได้แน่นอน
เพื่อนผมกับผมรวม 3 คน ติดแบบ ต้องดูดทุกวัน ไม่ดูดอาการออก ใช้ยาตัวนี้ มันระงับความอยากได้เยอะมากๆๆ แล้วใจที่อยากเลิกด้วย ก็ทำให้เลิกได้ 
ชัวร์แน่นอน ผมติดขนาดว่า ตี 2 บุหรี่หมด ยังต้องเดินไป 7 เพื่อซื้อ ยังเลิกได้เลย
comment113:ผมหักดิบเลยครับ 

ผมเลิกมาได้ประมาณ 6 ปีแล้ว ตอนนั้นเพิ่งมีลูก คิดว่าถ้าเรายังสูบอยู่คงจะไม่สามารถสอนลูกได้เต็มปาก เต็มคำ คงจะห้ามลูกไม่ได้ เพราะว่าผม ไม่อยากให้ลูกสูบ ก้เลยคิดว่า เราต้องเป็นตัวอย่างให้ลูกเห็น เพราะการบอกสอนลุกที่ดีที่สุด ก็คือ การทำให้เห็นเป็นตัวอย่าง 

วันที่เลิก ตอนเช้าผมก้ยังสูบอยู่นะ แต่พอช่วงเที่ยงรึบ่ายนี่แหละ กำลังหยิบซองบุหรี่ออกมาเพื่อจะจุดสูบ อยู่ดีๆ ก็ยื่นให้เพื่อนรุ่นน้อง บอกว่า จะเลิกแล้ว หลังจากวันนั้น จนถึงตอนนี้ ก็ไม่แตะอีกเลย  ช่วงประมาณ 3 เดือนแรก ได้กลิ่นบุหรี่ ยังรู้สึกหอม ต้องทำใจให้เข้มแข็ง หลีกเลี่ยง ไม่นำพาตัวไปใกล้เพื่อนที่สูบ ถ้าเห็นเค้าสูบต้องรีบเดินออกไป  หลังจากที่พ้น 3 เดือน ไปแล้ว ผมก็รู้สึกว่า กลิ่นบุหรี่ เหม็น จนทุกวันนี้ ถ้าได้กลิ่นบุหรี่ จะเหม็นมาก ทนไม่ได้ ทำให้อดคิดไม่ได้ว่า ผมกำลังโดนบาปกรรมตามสนอง เมื่อก่อน ผมคงทำกับคนอื่นไว้ แล้วตอนนี้ กรรมกำลังตามสนองผมอยู่ 

ขอเป็นกำลังใจให้ครับ และอยากแนะนำว่า ให้หักดิบครับ อย่าคิดว่านิดหน่อยน่า นิดเดียวน่า มันจะเลิกไม่ได้ครับ เพราะมันจะนิดหน่อย นิดเดียว ตลอดไป และที่สำคัญ เราต้องมีเป้าหมายครับ  เพื่อเป็นกำลังใจในการเลิก ของผม มีลูกเป็นกำลังใจ เป็นเป้าหมายครับ  

ขอเป็นกำลังใจให้ครับ
comment114:พ่อเราหักดิบ เลิกก็คือเลิก แต่เวลาอยากๆ ก็ใช้วิธีอมฮอน หรือลูกอมที่มันเย็นๆ ช่วยได้
เลิกมา 21 ปีละ ปล.พ่อเราสูบวันละ1-1.5 ซอง หนักสุด2ซอง
comment115:เลิกได้แน่นอนครับ ผมเลิกมาหลายที่แล้ว
comment116:พูดเลยคับ บุหรี่นี่เลิกไม่ยาก

ผมนี่เลิกมาหลายรอบแล้ว !!!!
comment117:เริ่มสูบตั้งแต่อายุ 14-15 ก็คิดเลิกจริงจังตอนอายุ 32 พอดีช่วงนั้นไอมากยิ่งสูบก็ยิ่งทำให้ไอก็เลยงดบุหรี่ไปก่อน พอหายจากไอ ก้เลยขี้เกียจสูบบุหรี่แล้วดื้อๆๆ หยุดสูบไป 2 ปีกว่า แต่พอมีช่วงต้องมาทำงาใน กท. เจอสังคมเจอเพื่อนนัดดื่มสังสรรค์ ก็อดไม่ได้เลยกลับมาสูบอีก อยู่ปีกว่าๆๆ 

พอกลับไปอยู่บ้าน แม่ได้กลิ่นและเห็นก้นบุหรี่ก็บ่นๆ "ว่าไหนว่าเลิกแล้วแล้วมาสูบอีกทำไม ไม่อยากอยู่กับแม่นานๆรึไง" ก็ทำให้ตะหนักได้วูบหนึ่ง ว่าเราไม่อยากอยู่กับคนที่รักนานๆหรือ ปากก็บอกว่ารัก ว่าห่วง ว่าจะดูแลพวกเขาให้ดี แต่ตัวเองกับทำลายตัวเองแบบนี้ ได้ไง ก็เลยตัดสินใจ ว่าหมดซองนี้จะเลิก เพิ่งสูบไปได้ 4 มวน แต่สุดท้ายก็ไม่หยิบที่เหลือมาสูบอีก ตอนนี้ก้เริ่มนับ ปีที่1 ผ่านไปแล้ว และครั้งนี้ รู้สึกว่ากลิ่นบุหรี่เหม็นมาก ถามแฟนเลยว่าที่ผ่านมาทนกลิ่นบุหรี่จากเราได้ยังไง ไม่เหม็นร่อ แฟนก็ตอบแบบเซ็งๆว่า เหม็นแต่จะให้ทำยังไง เพราะบอกก็ไม่เลิกอยู่ดี 555 

ปล.ตัวเองเป็นภูมิแพ้ด้วยแหละ หลังจากเลิกสูบบุหรี่ รู้สึกว่าอาการดีขึ้นมากๆ 
เหมือน คห.ด้านบนๆบอก ต้องมีใจที่หนักแน่นนะการเลิกสูบบุหรี่ ถ้าใจไม่หนักแน่น ไม่แน่วแน่ จะเลิกไม่ได้เลย เพราะมันเป็นนิสัยเป็นกิจวัตรประจำวัน ที่ต้องทำ เราเคยชินกับมันซะแล้ว ต้องรู้สึกอยากเลิกเอง ไม่ต้องให้ใครบังคับ มีพันธสัญญากับตัวเองว่าเลิก ไม่เอาแล้ว ก็เลิกได้แน่!!

ปล.ตอนนี้ก็เริ่มเอาเงินค่าบุหรี่ มาหยอดกระปุกแทนอีกด้วย !!
comment118:ไม่ได้แนะนำให้ไปหลงในทางไม่ดีอีกนะครับ ผมเลิกได้เพราะบุหรี่ไฟฟ้า 
คือผมสูบไฟฟ้าเพราะตั้งใจจะเลิกบุหรี่จริงๆไม่ใช่สูบเพราะหลงรสชาติเเละกลิ่น
ปล. ผมสูบวันละ 2 ซอง   ตอนนี้เลิกทั้งจริงทั้งไฟฟ้า หลังจากเลิกบุหรี่จริงสูบไฟฟ้ามาได้5 เดือน ถึงจะเลิกได้หมดตอนนี้เลิกมา3ปีแล้วครับ
comment119:หักดิบบุหรี่ 2 เดือนแล้ว
ก็เลิกแบบเลิกดูดเลย
สู้ๆ ค่ะ
comment120:แรกๆ หยุดสูบ ..... ไว้สูบเฉพาะตอนเมาหรือกินเหล้ากับเพื่อนเท่านั้น

ระยะหลัง เวลาเห็นเพื่อนสูบ ให้ถอยออกห่างๆ เราจะเริ่มเหม็นเอง 

ระยะสุดท้าย จะยากที่สุด หักดิบจริงๆ เราต้องไม่แตะ เราจะมีชีวิตให้นานกว่านี้ ... โชคดีครับ

หยุดสูบเดือนสองเดือน ลิ้นจะรับรู้รสชาติอาหารดีขึ้นครับ กินอะไรจะอร่อยขึ้นมาก
comment121:เห็นประสบการณ์ของคนอื่นๆแล้วผมโคตรโชคดีเลยเพราะเลิกได้แบบงงๆ

คือก่อนนั้นเลิกคิดจะเลิกบุหรี่ละ แต่ไปๆมาๆ ผมก็ไม่สบายและเจ็บคอ

เจ็บจนดูดบุหรี่ไม่อร่อย (เอาจริงๆคำว่าดูดอร่อยผมก็ไม่เข้าใจหรอกว่ามันอร่อยยังไง)

เลยคิดว่าพักก่อนดีกว่า รอหายดีแล้วค่อยจัดสักคอต

ปรากฎว่าป่วยอยู่ 2 อาทิตย์กว่าจะหาย พอหายดีปุ๊บ เดินไปเซเว่นกะจัดเต็มที่

ออกเซเว่นมาได้โค๊กซีโร่ติดมือมา 2 ขวดอย่างงงๆ

เพราะตอนนั้นมันแว๊บเข้ามาในหัวว่า "ไม่ดูดตั้ง 2 อาทิตย์ ไม่ทรมาณ ไม่อยาก

ไม่หงุดหงิด ไม่มีอยากอาหาร ไม่เxี้ยอะไรเลย แล้วจะซื้อดูดทำไม เดือนนึงก็3-4 พัน

เก็บไว้ไปทำบุญ..........อย่าตอเเหฬเลย เอาไปลงอ่างได้เกือบ 3 รอบ"

นั่นแหละครับท่านผู้ชม Mild seven ไม่ได้รับประทานเงินผมอีกต่อไป

และหลังเลิกได้ผมมีอาการแปลกๆคือได้กลิ่นบุหรี่แทบอวก

เมื่อก่อนผมเคยด่าเพื่อนที่เลิกดูดว่าไอ้กระเเดะ เหม็นอะไรไม่กี่เดือนก่อนยังพ่นให้หน้ากูอยู่เลย แสดดด

พอโดนเข้ากับตัวเองนี่รู้เลย ไอ้ที่ด่าเพื่อนว่ากระเเดะนี่เข้าตัวหมด

แถมจมูกคนที่สูบบุหรี่มาก่อนจะไวกับควันของบุหรี่อย่างเหลือเชื่อ

ยืนอยู่กับเพื่อนที่ไม่เคยดูดผมได้กลิ่นก่อนโพล่งเลย "แถวนี้มีคนดูดบุหรี่"

เพื่อนมันยังมองอารมณ์ "เป็นเxี้ยอะไร ไหวป่าว"

เหลียวไปเหลียวมา ห่างไปประมาณ 10 เมตร ยืนพ่นควันอยู่เลย
comment122:ป่วยหนักๆนอนโรงบาล 1-2 เดือนครับ
เหมือนพ่อผมดูดตั้งแต่วัยรุ่น
ตอนประมาณอายุ 50 เป็นอัมพฤต ต้องนอน โรงบาล เดือนกว่า
ทำใหดูดบุหรี่ไม่ได้ หลังจากนั้นก็เลิกได้เอง
comment123:เลิกบุหรี่ก้เหมือนลดความอ้วนคะ
หักดิบไป อาจทำไห้หงุดหงิดมากๆ
1ค่อยๆลด 
2.หากิจกรรมทำ เช่นออกกำลังกายดีมากคะ
3.พยายามอย่าไห้ปากว่างคะ เคี้ยวหมากฝรั่ง ดื่มน้ำหวานๆหน่อยก้ได้
พี่เราเลิกด้วยวิธีข้างบนค่ะ เลิกขาดเลยคะ ดูดมา5ปี เลิกได้แล้วคะ
comment124:ดูดมาตั้งแต่ ม.3  จนป่าวนี้ อายุ 28 ตอนนี้เลิกได้ 2 เดือนเต็มแล้ว จริงๆ อยากเลิกหลายครั้งแต่ทำไม่ได้สักที ไม่เกิน 10 วันก็จะกลับมาดูดใหม่ เพราะเห็นคนอื่นดูดก็จะอยากดูดตาม แล้วก้เวลากินเหล้าก็จะอยากดูด สาเหตุที่เลิกได้ก็คือ วันนึงกินเหล้าเยอะมาก พอตื่นเช้ามาแฮงค์อึดอันมาก หายใจไม่ค่อยสะดวกเพราะกินเหล้าเยอะ ดูดบุหรี่เยอะ แบบว่าอึดโคตรๆๆๆ เลยไมอยากดูดเลยตั้งแต่วันนั้น จนถึงทุกวันนี้เป็นเวลา 2 เดือน อาจจะไม่นาน แต่เรารู้ตัวเองว่าไม่อยากดูดแล้วคือเวลาเห็นคนดูด ก็รู้สึกเฉยๆ ไม่อยากดูดตามเขา  เวลากินเหล้าเห็นเพื่อนดูด ก็รู้สึกเฉยๆ  ผมคิดว่ามันอยู่ที่ใจล้วนๆ เลย ไม่ต้องหาวิธีอื่นหรอก คหสต. นะ ชนะใจตัวเองให้ได้ แค่นั้น เดี๋ยวก็เลิกได้เอง อาจจะยากหน่อย แต่ถ้าอยากเลิกจริง ขอย้ำ ว่าอยากเลิกจริงๆ ทุกคนทำได้แน่นอน
comment125:พกลูกอมเยอะๆครับ ช่วยได้อยากดูด ก็อมลูกอม ผมทำบ่อยเลิกได้แล้ว
comment125-1:ของผมนี่ดูดบุหรีต้องมีฮอนขาวครับ  พอ ถ้ามีแต่บุหรีนี่ดูดไม่ได้เลยขมโคตร  ผมเลิกได้เพราะมีปัจจัยลูกอมนี่แหละ 
เลิกอมลูกอมละเลิกดูดบุหรี่ตามไปด้วยเลย  555+
comment126:เวลาเราจะเลิกบุหรี  มันจะมีช่วงๆนึงที่เรารู้สึกเบื่อ รู้สึกว่า ขีเกียจดูดแล้วอะ  นั่นแหละครับ เลิกเลย 
ผมทำแบบนั้นแหละ  

เอ๊ะหรือเพราะผมติสเกินไป  555+
comment127:ผมสูบบุหรี่ตอน มอ 1 มาเลิกสำเร็จเมื่ออายุ29ปี

เคยพยายามเลิกมาตลอดแต่ไม่เคยทำได้จนบุหรี่ขึ้นซองละ เกือบ 50 บาทจึงตัดสินใจเด็ดขาดว่าต้องเลิกให้ได้

โดยทำแบบนี้ครับ

แรกๆลดปริมาณโดย
1.สูบปกติแต่ไม่หมดมวน
2.ลดจำนวนมวนต่อวัน
3.แล้วหยุดเลย

ช่วงที่3จะแย่มากสั่นท้องเสีย
ใช้วิธีเมื่ออยากมากๆจุดบุหรี่แล้วนั้งดมกลิ่นหรือเมื่อใครสูบบุหรี่ก็ไปนั้งใก้ลๆให้ได้กลิ่น

ส่วนที่ยากที่สุดอยู่ที่ต้องหาอะไรกินหรือทำในช่วงที่สูบบุหรี่เป็นประจำเช่นตอนเข้าห้องน้ำ,กินกาแฟและหลังอาหาร

และอาหารรสเผ็ดจัดๆควรเลี่ยงครับเพราะหลังทานอาหารจะอยากมากเป็นพิเศษ

ตอนนี้ก็เลิกมาเข้าปีที่ 7 แล้วครับ
comment128:[ สั้นๆ ] หักดิบ อีก1เสียง เมื่อคุณติดบุหรี่ คุณไม่มีวันเลิกบุหรี่ได้ คุณจะต้องเป็น "คนอดบุหรี่ตลอดชีวิต" 
[ ยาวๆ ]
คุณจะไม่สามารถเกลียดบุหรี่ กลิ่นมันเย้ายวน   แต่คุณจะไม่สูบ 
คุณเห็นคนอื่นสูบ คุณจะอยากสูบ แต่คุณจะไม่สูบ 
คุณจะฝันว่าสูบบุหรี่ ตื่นขึ้นมาคุณจะคิดถึงมัน แต่คุณจะไม่สูบ
เวลาเครียดมาก สนุกมากๆ ว่างมากๆ คุณจะอยากสูบ แต่คุณจะไม่สูบ

เพราะเมื่อคุณกลับไปสูบ วันเวลาที่คุณอดทนมันจะไร้ค่า "เพราะบุหรี่กระจอกๆมวนเดียว" 
อย่าคิดจะหาอะไรมาแทนบุหรี่ หมากฝรั่ง บุหรี่ไฟฟ้า ลูกอม เพราะมันแทนกันไม่ได้ อย่าหลอกตัวเอง ไม่สูบก็คือไม่สูบ แค่นั้น
ผมอดตั้งแต่13เมษา56 ไม่แตะแม้แต่มวนเดียว ไม่เคยขอให้คนอื่นเลิกตาม ไม่เคยบอกใครว่า--เฮ้ย อย่ามาสูบต่อหน้า เดี๋ยวทนไม่ไหว ใครสูบได้สูบไป ผมไม่สูบ ผมไม่รังเกียจ ผมแค่อดบุหรี่ ผมจะไม่บอกว่าควันบุหรี่เหม็น เพราะมันไม่เหม็น ไม่ได้อยากเลิกเพราะควันมันเหม็น แต่เลิกไม่ดีต่อสุขภาพ เหมือนข้าวขาหมูอร่อยที่กินแล้ว นน.ขึ้น ถึงจะควบคุม นน.โดยเลิกกินข้าวขาหมู มันก็ไม่ได้แปลว่าข้าวขาหมูไม่อร่อย ไม่อยากหลอกตัวเอง "ก็แค่ไม่สูบ" จบ.. 

ปล. ตั้งแต่ผมเริ่มอด มีพี่ผมคนนึง เลิกบุหรี่ได้แล้ว หลังจากเขาเห็นผมอดบุหรี่ ทั้งที่เมื่อก่อนก็ยืนสูบด้วยกัน ทุกวันนี้ยืนคุยกันโดยไม่สูบบุหรี่ อย่าคิดจะเลิกบุหรี่เพราะเป้าหหมายมันใหญ่ไป สำหรับคนที่จะเริ่มอดบุหรี่ มีไฟแช็ก หรือบุหรี่ เหลืออยู่กับตัว อยู่ที่บ้าน อยู่ในรถ แจกเลยครับ แจกทันที แจกให้คนที่ยังสูบแล้วจะไม่เสียดาย แต่ถ้าคุณทิ้งคุณจะเสียดาย ลองดูครับ มาอดบุหรี่ด้วยกัน
comment129:อยู่ที่ใจอย่างเดียวเลยครับ ผมเลิกมา 10 ปี แล้ว ตอนนี้ได้กลิ่นแล้วเหม็นครับ 

ต้องหักดิบ ใจแข็งอย่างเดียวเลยครับ
comment130:หักดิบเลยคับ ของอย่างนี้มันอยู่ที่ใจ ผมเคยดูดถึงวันละ 2 ซอง แล้วคิดอยากจะเลิก เลยไปซื้อแผ่นแปะนิโคตินมาติด แปะได้วันนึง แม่มาเยี่ยมพอดี พอแม่รู้เรื่องว่าจะเลิกบุหรี่ แม่บอกผมแค่ว่า "ไอ้แผ่นแปะเนี่ยมันปิดผิดที่(แผ่นแปะจะติดบริเวณเอวให้นิโคตินค่อยๆซึมผ่านผิวหนัง) จริงๆมันต้องปิดที่ปาก" เท่านั่นแหละคับผมเลิกแปะไอ้แผ่นนั้นอีกเลย ตอนหักดิบ ถามว่ามันอยากไหม มันก็อยากคับ แต่ให้คิดว่า ทนอีกนิดหนึ่งนะๆ  จนสุดท้ายก็เลิกมาได้เกือบๆ 5 เดือนละคับ
comment131:มีอยู่วิธีหนึ่ง

เป็นวิธีที่ ไม่ดีสำหรับคนโลกสวย

เพราะต้องมโนก่อนเลยว่า

คนสูบบุหรี่ เป็นบัวใต้น้ำ ที่เห็นแก่ตัวสุดๆ มีนิสัยไม่ดี เลี่ยงได้ก็ให้เลี่ยง

พอหยุดสูบได้ 1 วันก็ให้มโนว่าเราปริ่มน้ำแล้ว

พอเลยมาสัก1เดือน ให้มโนว่าพ้นน้ำแล้ว เป็นคนที่มีดีเหนือพวกใต้น้ำ

ระหว่างนี้ ห้ามเข้าใกล้พวกบัวใต้น้ำ ทั้งตอนหลังกินข้าว และในวงเหล้า
comment132:เราเริ่มริลองตอนช่วงวัยรุ่น 17 ปี ปัจจุบัน 26 แล้ว เราพยายามเลิกด้วยวิธีต่างๆ กลับยิ่งสูบหนักขึ้น เกือบ2 ซองต่อวัน  จนตอนนี้เราเริ่มต่อต้านบุหรี่ กลายเป็นสูบ วันละ 2-3 มวนต่อวัน
comment133:อันดับแรก และอันดับเดียว ถามตัวเองก่อน อยากจะเลิกไปทำไม ถ้าหาได้ ก็เลิกได้ ถ้าหาไม่ได้ ก็เลิกไม่ได้ อยู่ที่ใจเราล้วนๆ ไม่เกี่ยวกับพ่อ แม่ พี่น้อง แฟน เมีย ลูก หลวงพ่อ หลวงปู่ ไม่มีทางจะทำให้เราเลิกได้ บุหรี่ก็เหมือนกาแฟ มีคาเฟอิน เสพติดอ่อนๆ ดื่มได้ไม่เห็นเป็นอะไร บุหรี่เหมือนกัน สูบได้ไม่เห็นเป็นอะไร แล้วจะเลิกไปทำไม ตรงนี้แหละ
และที่สำคัญ จะเลิกจริงๆ หรือเปล่า (จากตัวเองสูบมา 13 ปี จากอายุ 17 ถึง 30 เลิก 12 ครั้งกว่าจะสำเร็จ)
comment134:จะมาบอกว่า หักดิบอีกเสียง แล้วตามด้วย ออกห่างคนพรรคพวกที่สูบบุหรี่สักพักใหญ่ๆ หลังจากนั้น จะไม่อยากดูกอีกเลย

เราเริ่มสูบตอนอายุ 15-16 สูบมา 20 กว่าปี จนอายุ 36 แฟนขอให้เลิก กำหนดวันให้ว่า หลังจากวันนี้นะ (2 อาทิตย์หลังจากที่พูดกัน ) ขอให้เลิกสูบ ระหว่าง 2 อาทิตย์นั้นก่อนจะถึงวันกำหนด เราสูบปกตินะ พอถึงวันกำหนด เราทำได้เลย หยุดกึก หักดิบ นี่เลิกสูบมาได้ 1 ปีกว่าๆละ ไม่อยากกลับไปสูบอีกเลยย

 สู้ๆๆ กำหนดวันกับแฟนไปเลย อย่าไปกลัว
comment135:บุหรี่เลิกไม่ยากครับ

อ้าปากมันก็หลุดแล้วครับ
comment136:สูบตั้งแต่ 19 ตอนนี้ 23 

สูบหนักช่วงเข้าไปเป็นทหาร (มีเพื่อนดูด) 

เพิ่งเลิกได้เมื่อปลายปีที่ผ่านมา

จนถึงตอนนี้ ที่เลิกได้เพราะว่า รู้สึกเจ็บหน้าอก

วิธีคือ หยุดดูดไปดื้อๆ หักดิบ ไม่แตะต้องมันอีก จนถึงวันนี้ก็สองสามเดือนได้แล้ว

รู้สึกสุขภาพดีขึ้นเยอะ
comment137:อันนี้อยู่ที่ใจอย่างเดียวเลยค่ะ แฟนพี่เค้าใช้วิธี "หักดิบ" ไปเลย 
แต่แรก ๆ เค้าบอกจะหิวน้ำมาก ดื่มน้ำเยอะ เหมือนคอแห้งตลอด 
ตอนนี้เลิกได้มา 2 ปีกว่าละ 

กำลังใจสำคัญมากนะคะ ชมเค้าบ่อย ๆ เดี๋ยวเค้าก็ทำได้ สู้ ๆ นะคะ เป็นกำลีงใจให้อีกแรง
comment138:อยู่ที่ใจค่ะ
ตอนแรกหนักมากจนไม่มีเสียง เลยเริ่มกลัวตายขึ้นมา แต่ก็มีบ้างประปราย
อยู่มาวันนึงมันไม่อยาก ก็หยุดไปเฉยๆ เลยค่ะ

เป็นกำลังใจให้นะคะ
comment139:หักดิบอย่างเดียวครับ ถ้าไม่อย่างนั้นเลิกไม่ได้ ช่วง 1 เดือนแรกจะทรมานนิดหน่อยพยายามหาอย่างอื่นทำอย่าไปอยู่ในสังคมที่สูบบุหรี่หลุด 1 เดือนไปจะเริ่มดีขึ้นครับ
comment140:นั่นดิ ใจมันไม่แข็งอ่ะ
comment141:ยาช่วยเลิกบุหรี่ โคเมม (Quomem) ค่ะ
ใช้ได้ผลจริงกับแฟน ( เก่า ) ลุง อา และน้าค่ะ  รับรองผล 100%
ใช้ประมาณไม่เกิน 3 แผง
ราคาอยู่ที่ประมาณแผงละ 400 บ. +

**หาข้อมูลการใช้ยาได้ในกูเกิ้ล
comment142:วิธีแรกให้ลองหมั่นดื่มน้ำมะนาวหรือน้ำอะไรก็ได้ที่มีส่วนผสมของมะนาว เช่น น้ำมะนาวโซดา บ่อยๆค่ะ (แนะนำให้ทำเองจะดีกว่า) เพราะหลังจากดื่มน้ำมานาวแล้วพอไปสูบบุหรี่จะรู้สึกขมและดูดบุหรี่ไม่อร่อยเลยค่ะ หรือไม่ก็อมมะนาวโรยเกลือฝานก่อนสูบบุหรี่ไปเลย เราเคยอ่านเจอมาค่ะว่ากรดรือสารบางอย่างของมะนาวมันจะช่วยลดอาการอยากบุหรี่ได้ (เราเคยทำค่ะ ดูดบุหรี่ไม่อร่อยเลยจริงๆ )
ส่วนอีกวิธีนึงคือถ้าตอนไหนเกิดอยากสูบบุหรี่ก็จะรีบหาอะไรทำ ทำตัวให้ยุ่งๆเข้าไว้ เช่นเล่นเกม อ่านหนังสือ(เพราะมันจะติดลมและไม่สามารถปลีกตัวมาสูบบุหรีได้) จนเลยเวลาก็จะไม่ค่อยรู้สึกอยากดูดแล้วล่ะค่ะ ลองดูนะคะ
comment143:ยาที่มีประสิทธิภาพจริงๆฉันสั่งซื้อในเว็บไซต์นี้ - https://goo.gl/fRmTnj
comment144:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

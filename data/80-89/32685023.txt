title:เมื่อเจอกับตัว!!ช่วยด้วยคะ บ.อลิอันซ์อยุธยาประกันชีวิต.เงียบหายในการเคลมป.โรคร้ายแรงที่โฆษณาไว้อย่างดี.เราจะทำยังไง??
comment:บอกตามตรงเลยคะ..ตอนนี้ไม่รู้จะทำยังไง..หวังพึ่งที่แห่งนี้ช่วยเราหาทางออกด้วยนะคะ 
**เป็นห่วงสามีมาก..แค่รู้ว่าเป็นมะเร็งก็หนักสำหรับเค้าแล้ว ..นี่ก็มาเริ่มปวดหัวเรื่อง..ดื้อยาคีโมอีก..ลูกเราสองคนก็เล็กมาก
   ค่าใช้จ่ายก็สูง..รายจ่ายที่ต้องดูแลในครอบครัวอีก  เราจะทำไงดี??
   >>เราก็หวังว่าประกันที่สามีเค้าซื้อไว้จะช่วยค่าใช้จ่ายในการรักษาได้..แต่มันไม่เป็นเช่นนั้น นี่คือที่มาของกระทู้เลยคะ 

   ก็จะไม่ให้หวังได้ยังไงคะ ก็ในเมื่อสามีเราซื้อประกันไว้แล้ว แถมยังมีสุ่มตรวจสุขภาพสามีเราตอนรับด้วยนะคะ แต่พอตอนเคลมคุณ.เงียบหายเลย
   ตอนนี้เงินที่เก็บไว้ใช้ให้กับลูกต้องเอามาใช้ในครั้งนี้ ..นี่ไม่ได้ไปซื้อเองนะคะ ตัวแทนมาเสนอขายตอนเราพาลูกไปฉีดวัคซีนที่ รพ.มีตามมาคุย
   ที่บ้าน..สามีเราเคลิ้มด้วยความรักครอบครัว.. พอตัดสินใจทำ.ก็ทำให้ลูกนะคะ..ยังไม่พอคะมีแนะนำให้ทำเพื่อคุ้มครองทั้งประกันชีวิตพร้อม
   ควบโรคร้ายให้สามีเราอีก ตอนทำเราและสามีก็คิดว่าไม่น่าจะมีปัญหาอะไร  ใครอยากจะให้เป็นคะ ..แต่เมื่อสามีเราเป็นแล้ว และสัญญาก็เริ่มแล้ว 
   บ.ประกัน เราถือว่ามันเกิดโดยสมบูรณ์  เมื่อในเงื่อนไขคุณจะจ่ายเราและครอบครัวก็รอสิคะ..แล้วที่โฆษณาคุณทำได้จริงเหรอคะอยากรู้จริงๆ
  
  เพื่อเป็นข้อมูลผู้รู้ให้ช่วยเราเราขอบอกรายละเอียดคะ 
  ..สามีเราเริ่มทำประกันวันที่ 26 กพ. 2557 แบบอยุธยาชีวิตมั่นคง A85/20 และมีควบอื่นๆอีก รวมทั้งโรคร้าย เบี้ย21,754 บาท(มีแนบให้ดูคะ)
  ประมาณ 6 เดือน เริ่มมีอาการปวดท้องหน่วงที่ทวารหนักถ่ายเป็นเม็ด ก็เป็นอย่างนี้ประมาณเดือนนึง..เลยตัดสินใจไปตรวจที่ รพ. ทาง รพ. ก็ขอ
  นัดตรวจเพื่อหาสาเหตุ  เลยปรึกษาหารือกัน สรุป วันที่ 8/8/2557 แอดมิทเพื่อตรวจให้ชัด ผลวินิจฉัยหมอ บอก สามีเป็นมะเร็งลำใส้ใหญ่ระยะ
  ลุกลาม ระยะ 3-4 และลามไปตับ ซึ่งตอนนั้นก็เครียดนะคะ ค่าใช้จ่ายในการผ่าตัดสูงมากเนื่องจากเป็น รพ.เอกชน สามีเลยตัดสินใจไม่ได้ผ่า แต่
  ก็เสียค่าใช้จ่ายไป 75,500 บาท แต่วันที่ 13/8/2557 ตอนนี้อาการคือถ่ายเป็นเลือดไม่หยุด ต้องรีบเข้าไปแอดมิทเพื่อรับการรักษาที่ รพ.เดิมอีกครั้ง 
  ตั้งแต่วันที่ 13-20/8/2557 ครั้งนี้ค่าใช้จ่าย 88,500 บาท เราก็ติดต่อตัวแทน บ. ก็ได้รับคำตอบให้ทางเราออกไปก่อนแล้วเก็บใบเสร็จค่าใช้จ่ายต่างๆ
  มาเบิก  และที่ทางครอบครัวเราจ่ายไป เกือบสองแสนที่ผ่านมายังไม่มีความคืบหน้านะคะ เงียบกริบ..จะว่าเงียบก็ไม่ใช่ แต่

  >>>มีจดหมายจาก บ.อลิอันซ์ อยุธยาประกันชีวิต ลงวันที่ 28/2557(กลับมานอนบ้านเป็นอาทิตย์ พึ่งจะมา)
                            "ทางบริษัท แจ้งว่ามีความจำเป็นต้องขอข้อมูลเพิ่มเติมเพื่อเป็นประโยชน์ประกอบการพิจารณา ซึ่งคาดว่าจะต้องใช้
                              เวลาดำเนินการอีกระยะหนึ่ง จึงเป็นผลให้การพิจารณาเรียกร้องครั้งนี้ของท่านต้องล่าช้าออกไป"

         เห็นจดหมายแล้วอยากจะฟ้องร้อง หรือ ร้องเรียน สคบ. เลยทีเดียว โฆษณาขายที่ออกทาง ทีวี โครมๆ นั้น  มันจริงเหรอ  ..
แล้วไงคะ ..ครอบครัวเราต้องรอคุณอีกนานมั้ย..เราย้ำนะคะ ครอบครัว ลูกยังเล็กทั้ง 2 คน เราต้องการเงินก้อนนี้เพื่อดูแล..ทั้งคุณพ่อของเค้า 
และการดำเนินชีวิตของเรา ..เราทนเห็นสามีเราเครียดไม่ไหวคะ  ตอนนี้ก็ผอมมากๆ จากเดิม ร่าเริง สดใส กลายเป็นคน เงียบ ขอชีวิตดีๆ กลับ
มาให้เราบ้างเถอะคะ ..คุณอย่าดึงเรื่อง แลัว ขายๆๆๆ เพื่อสนใจแต่ยอดรายได้ของคุณ ตอนนี้คุณมีโอกาสได้ช่วยแล้วคะ ครอบครัวเราต้องการ
ความช่วยเหลือจริงๆ  
      ขอความเห็นใจมา ณ.ทีนี้ บ.อลิอันซ์ อยุธยาประกันชีวิต คุณพิจารณาก่อนเถอะ มะเร็งนะคะ ไม่ใช่ไข้หวัด เราต้องรักษาต่อเนื่องคะ 

 ..เราขอให้เพื่อนๆ พี่ๆ และผู้รู้ หรือ ผู้ที่ช่วยเราได้ โปรดช่วยเราหน่อยคะ บางครั้งเราก็หาทางออกไม่เจอจริงๆ  ขอบคุณทุกท่านที่สละเวลาอ่านนะคะ.
comment1:แนะนำร้องเรียน คปภ.ครับ
comment1-1:ร้องเรียนไปแล้วคะ ..ยังเงียบเลยคะ
comment2:ปกติประกันจะใช้เวลาหาข้อมูลก่อน2-3เดือนครับ เพราะว่าเพิ่งทำประกันได้ไม่นานแล้วมาเป็นเลย เขาสงสัยว่าเป็นมาก่อน
ยังไงลองติดต่อตัวแทนดูนะครับ หรือไม่ก็หลังไมค์มาทางผมก็ได้เพราะผมเป็นตัวแทนอลิอันซ์อยู่ จะลองหาทางติดตามเรื่องให้ครับ
comment2-1:ช่วยเค้าเถอะค่ะคุณ คนทุกวันนี้ ขาดความศรัทธากับ บ.ประกันชีวิตในประเทศไทยแล้ว
comment3:ok คะ เด่วหลังไมค์นะคะ ขอบคุนมากๆๆๆ คะ
comment4:เรื่องนี้เราจะไม่ยอม...ต้องติดตาม
comment5:ต้องเจอเองครับ ถึงจะรู้ว่าพวกนี้ไม่ได้จริงใจต่อผู้บริโภคเลย
ต้องการแต่เงินเท่านั้นแหละ
comment6:พยายามติดตาม ไม่รุ้จะตามยังงัยเรยคะ ตัวแทนบอกว่า รอดำเนินการ แค่นั้นคะ เหนื่อยคะ T^T 
สงสารและเปนห่วงสามีมากคะ
comment7:โหวตให้คะ
comment8:สู้ๆ นะคะ เป็นกำลังใจให้คะ
comment8-1:ขอบคุณคะ ต้องสู้คะ
comment9:ตอนนี้ทำได้แค่รอครับ  บริษัทจะดำเนินเรื่องในการตรวจสอบได้ไม่เกิน90วัน  หลังจากได้รับเอกสารเคลมครั้งแรก  ตอนนี้ก็น่าจะประมาณ2เดือนแล้ว  หากเลย90วัน  รีบไปคปภ.เลยครับ  บริษัทจะโดนปรับข้อหาประวิงเวลา  ซึ่งบริษัทไม่ยอมโดนปรับแน่ๆ  เพราะจะโดนขึ้นบัญชีประจานในเวบ คปภ.ด้วยครับ

ส่วนเรื่องการเคลม  ถ้าก่อนการทำประกัน  ไม่เคยรักษาอะไร  หรือให้สงสัยเกี่ยวกับมะเร็งมาก่อน  ยังไงๆบริษัทก็ต้องจ่ายเต็มๆ ครบๆ ครับ

ถ้าครบ90วัน แล้วบริษัทยังเงียบ  หรือมีจดหมายมาว่าไม่จ่าย  ก็นำเรื่องไปติดต่อที่คปภ.ด้วยตัวเอง(ให้สามีเซ็นต์มอบอำนาจ  และเอาหลักฐานไปให้มากที่สุด)  คปภ. จะต่อสายคุยกับบริษัทโดยตรง  และนัดวันเจรจาครับ  

ถ้าบริษัทไม่จ่ายยังไง  ก็ช่วยเอามาลงพันทิปอีกครั้งนะครับ  จะช่วยแชร์ต่อๆไปครับ  ไม่อยากให้ผู้บริโภคโดนเอาเปรียบครับ  ช่วยๆกันครับ
comment9-1:ตอนนี้ก้อหวังว่าจะได้ความคืบหน้าอะไรมาบ้างคะ  ขอบคุณมากๆ นะคะ สำหรับคำแนะนำ
comment10:ผมเป็นตัวแทน อลิอันซ์ อยุธยา ในกรณีของคุณคล้ายกับลูกค้าของผม บริษัทใช้เวลาตรวจสอบประมาณ 1 เดือนก็อนุมัติสินไหมให้ แต่ก่อนหน้าผมกับลูกค้าก็ต้องหาเอกสารส่งไปให้บริษัทพิจารณาให้ครบถ้วนและมากที่สุด เช่น ผลตรวจชิ้นเนื้อ คำวินิจฉัยแพทย์ ขอให้แพทย์เขียนคำวินิจฉัยมาเลยว่าเป็นมะเร็งขั้นลุกลาม แล้วไปส่งเองหรือให้ตัวแทนไปส่งให้ที่บริษัท เพราะถ้าให้บริษัทหาข้อมูลเองก็จะช้า ก่อนไปให้โทรไปที่เบอร์ 02-3057000 ต่อฝ่ายสินไหมโรคร้ายแรง ขอชื่อเจ้าหน้าที่คนที่รับเรื่องไว้ เพื่อให้มารับเรื่องให้เจ้าหน้าที่ตรวจดูเอกสารถ้ามีเอกสารไม่ครบก็ให้บอก ทางคุณจะได้รีบหาส่งให้ครบ สอบถามความคืบหน้าทุกระยะ ขอให้ได้รับอนุมัติสินไหมโดยเร็ว เป็นกำลังใจให้ครับ ถ้ามีข้อสงสัยโทรมาปรึกษาได้ครับ 08-5569-8498
comment11:ใจเย็นๆค่ะ  บริษัทเขามีขั้นตอน  ต้องตรวจสอบ เพราะตอนสุ่มตรวจเขาตรวจแค่ปัสสาวะจุ่ม  ไม่ได้เช็คลึก
เพราะฉะนั้นเขาต้องย้อนไปค้นประวัติตาม รพ ก่อนค่ะ  ว่าไม่เคยมีประวัติเป็นโรคนี้  แถมเพิ่งทำประกันปีนี้ แล้วเกิดโรคเลย บริษัทก็เลยต้องตรวจละเอียดค่ะ

อดทนรออีกนิดค่ะ  ถ้าประวัติการรักษาคุณไม่เคยเป็นมาก่อน  บริษัทจ่ายแน่ๆ ค่ะ  มายืนยันด้วยอีกคน  อย่าเพิ่งตั้งป้อมกับบริษัทประกันเลยค่ะ
comment11-1:คะ ขอบคุณคะ
comment12:แนะนำให้ติดต่อบัตรทองค่ะ

เพื่อนแม่รักษาเอกชนกลาง ๆ ยังเสีย 8 หลักเลย สมัย 10 ที่แล้วนะ 
แต่บ้านเขามีตึกให้เช่าในเขตที่ดินทองคำ  เลยไม่เดือดร้อน
เพราะถ้ารักษาเอกชนสมัยนี้ แค่รักษาตามอาการ ไม่ทำคีโม ไม่ผ่าตัด ยังหมดเป็นล้านเลย

บอกหมอว่าจะเอาเงินส่วนหนึ่ง ขอยานอกบางตัวได้
comment13:Vote ให้ค่ะ
comment14:เป็นกําลังใจให้ครับ
comment15:ขอบคุนทุกๆ คนมากนะคะ สำหรับคำแนะนำ ^^
comment16:กรณีนี้ถ้าไม่รังเกียจติดต่อทางเราหลังไมค์เพื่อช่วยผสานงานและดำเนินการเป็นธุรแทนให้ได้ครับ 
สำหรับกรณีเคสนี้ทางบริษัทเองก็มีสิทธิที่จะตรวจสอบข้อมูลย้อนหลังกับทางโรงพยาบาลว่าเคยมีประวัติมะเร็งมาก่อนหรือไม่

หากทางคุณมั่นใจว่าไม่ได้ปกปิดบริษัทหรือมีประวัติตรวจเจอมาก่อน คุณก็สบายใจได้นะครับ ยังไงทางบริษัทก็ต้อง"จ่าย" คุณแน่นอน
หากว่าไม่มีหลักฐานทางการแพทย์มายืนยัน 

ผมขอเป็นกำลังใจให้และเป็นกำลังใจในการต่อสู้โรคร้าย คนใกล้ตัวผมก็เจอโรคร้ายนี้ บอกได้เลยว่าโรคนี้ต้องการกำลังใจอย่างสูงมาก
หลายต่อหลายคนหายจากโรคนี้ได้นะครับ 

สำหรับการให้คีโมนั้นต้องมีค่าเม็ดเลือดขาวสูงๆ ผมแนะนำให้หาซื้อ น้ำฟักข้าว มาทานขอบอกเลยว่ามันเยี่ยมมากๆ ตามลิ้งค์ด้านล่างนี้
ทานวันละ 1 ขวด รับรองค่าเกล็ดเลือดขาวจะสูงขึ้นแน่นอน(ประสพการณ์ตรง)
http://gacfruitjuice100percent.blogspot.com/

หากคุณมีบัตรทองให้ใช้สิทธิ์นี้ในการรักษา เพราะจะช่วยให้ในเรื่องค่าใช้จ่าย และได้ยาตัวเดียวกับที่เสียเงินเอง
ที่บ้านผมใช้บัตรทองเช่นเดียวกันและได้สิทธิ์เข้าโครงการตัวยาใหม่ (ไม่มีค่าใช้จ่ายและไม่ต้องใช้บัตรทอง) เป็นสูตรที่ดีที่สุดและ
ไม่มีอาการแพ้ใดๆด้วย ที่โรงพยาบาลจุฬา คุณหมอวิโรจน์ เป็นเจ้าของเคส แต่ก็จะมีขั้นตอนและข้อจำกัดมากมายมากๆ ที่จะเข้าโครงการนี้ได้

หากมีอะไรที่ให้เราช่วยได้หรือข้อมูลในการปฏิบัติตนในการรักษาโรคร้ายนี้ สามารถหลังไมค์ได้ครับ 

สุดท้ายนี้ขอให้พระเจ้าอวยพรท่านให้หายโรคร้ายนี้ครับ
comment17:ขอบคุณ คุณ Cavalier23 มากนะคะ เด๋วจะลองไป Search ข้อมูลเรื่องน้ำฟักข้าว และดูนะคะ
comment18:เรียน จขกท.ว่าประกันฯไม่ครบสองปีมีกฎหมายประกันฯเป็นเงื่อนไขอยู่ครับ สามาถพิจรณาตรวจสอบประวัติการรักษาได้เป็นเวลา30วัน แต่สามารถขยายเวลาตรวจสอบประวัติการรักษาได้ไม่เกิน90วัน ในกรณีที่มีเหตุอันควร
การตรวจสอบประวัติการรักษาตามกฎหมายประกันฯถือว่า บริษัทยังใช้ข้ออ้างของสัญญาได้อยู่ครับ 
แต่ถ้าขั้นตอนของบริษัทประกันฯหากพิจรณาเห็นควรว่าตรวจสอบโดยประมาณอันเชื่อว่าผู้เอาประกันฯไม่ได้ปกปิดข้อมูลเพื่อบรรเทาความเดือดร้อนของผู้อาประกันฯ ก็สามารถพิจณาได้โดบเร็วเช่นกันเพราะกฎหมายประกันฯบอกไว้ว่า ใช้เวลาตรวจสอบปะวัติการรักษา30วันอย่างช้าไม่เกิน90วัน(แค่ขีดกรอบเวลาไม่เกินเท่านั้น ไม่ได้ขีดกรอบว่าการพิจรณาห้ามจ่ายเร็ว)
ท่าน จขกท. มีท่านที่ตัวแทนบริษัทประกันฯเสนออาษาความช่วยเหลือก็เป็นที่น่ายินดีครับ เพราะอาจจะเข้าวงในดูแลเรื่องได้ดีกว่าครับ
แต่ก็ควรติดตามผลเรื่องที่ร้องเรียนไปทาง คปภ. เป็นระยะๆนะครับเพพราะยังไงท่าน จขกท.ยังมีผู คปภ.เป็นผู้ติดตามเรื่องคอยที่ดูแลสิทธิประโยชน์ผู้เอาประกันฯอยู่ครับ
ขอให้ได้รับสินไหมโดยเร็ววันด้วยครับ.
comment18-1:ขอบคุนสำหรับคำแนะนำนะคะ
comment18-2:ไม่ครบสองปีดันติดเงื่อนไข แต่เบี้ยประกันมันเก็บเต็มๆๆๆนะครับไม่มีการลด แต่พอจ่ายดันบอกว่าติดเงื่อนไข เซ็งแทนเลยแบบนี้
comment19:vote ให้ค่ะ
comment20:ตอนนี้สิ่งที่สามีคุณต้องการคือกำลังใจค่ะ 
คุณและลูกช่วยเป๋นกำลังใจให้กับเขาก่ินนะค่ะ ให้เขาอย่าคิดมาก อย่าเครียด แล้วเอสผลการรักษาทั้งหมดไปหาหมอที่รพ.รัฐดีกว่าคะ เท่าที่อ่านมาสามีคุณยังไม่ได้ทำการรักษาเลย ค่าใช้จ่ายของคุณจะลดได้อีกเยอะมาก เป็นกำลังใจให้นะค่ะ สามีเราก็เป๋นมะเร็งเหมือนกัน เครียดคะ แต่เครียดไม่นาน เราต้องรีบรักษาให้ไวที่สุดค่ะ เพื่อให้สามีกลับมาเหมือนเดิม 
สู้ๆนะคะ
comment20-1:คุณ น้ำท่วมปาก พูดไม่ออก ตอนนี้ย้ายเคสมารักษาโรงบาลรัฐ แล้วคะ  หลังจากที่รักษาโรงบาลเอกชน ไป 2 ครี้ง ก้อย้ายมารักษาต่อที่โรงบาลรัฐ ซึ่งก้อรักษาโดยเคมีบำบัด ร่วมกับฉายแสง ตัวยาคีโมให้ไปแล้ว 2 ครั้ง  ครั้งที่ 3 กำลังจะไปให้คีโม ปรากฎว่า ดื้อยา คะ ตับไม่ตอบสนองกับยา  คุณหมอจึงเสนอทางเลือก เปนยามุ่งเป้าเสริมไปกับคีโมคะ  12 เข็ม รักษานาน 3 เดือน  (ต้องแอดมิทที่โรงบาล อาทิดละ 2 ครั้ง ทุกเดือน จนครบ 3 เดือน ) และ คชจ สูงมากคะ ขนาดโรงบาลรัฐ  เราเลยเปนกังวัลมากคะ
comment20-2:สามีเีาคีโม 8 ครั้งต้องนอนรพ.เหมือนจขกท.เลยค่ะ ค่ายาตกประมาณครั้งละ 70000คะ
comment20-3:สู้ๆๆ นะคะ เปนกำลังใจให้เช่นกันนะคะ พระคุ้มครองคะ ^^
comment21:เป็นกำลังใจให้ครับ
comment21-1:ขอบคุนคะ
comment22:ซื้อประกันมันเป็นแบบนี้ครับ ต้องทำความเข้าใจก่อน

ประกันชีวิต กรณี เสียชีวิต หากสัญญาผ่านการอนุมัติ ประกันชีวิตมีผล แปลว่า ตาย ประกันชีวิต จ่าย (มันเป็นเพียงประกันชีวิต)

ประกันสุขภาพ (มีระยะรอคอย 1 เดือน ถึงใช้ได้)

ประกัน โรคร้ายแรง (มีระยะรอคอย ประมาณ 6 เดือน แต่ชัวร์ๆ ต้องผ่าน 2 ปี) ถึงจะเคลมได้  ในกรณี เจ้าของกระทู้ ซื้อ ภายใน 6 เดือน แล้วป่วยเป็นมะเร็ง ระยะที่ 3 มีโอกาส โมฆะ สูงเพราะ ออดิต อาจจะ วินิจฉัยว่า ป่วยมาก่อนที่จะซื้อแล้ว  

ถามว่า บริษัท ประกัน จะสามารถ โมฆะ ประกันเราได้ยังไง  
คำตอบคือ ตอนคุณ ซื้อประกัน บริษัท จะถามว่าเคยป่วยเป็นอะไรหรือเปล่า หรือ ตอนนี้ป่วยเป็นอะไรหรือเปล่า ถ้าตอบว่า "ไม่" แปลว่า คุณแถลง ข้อความอันเป็นเท็จ ต่อบริษัท สามารถ โมฆะ สัญญาได้

แล้วจะซื้อยังไง ไม่ให้สัญญา โมฆะ
ก่อนจะซื้อ ผู้บริโภค ควรทราบ กฎหมายเบื้องต้นเกี่ยวกับประกันบ้างเพื่อความปลอดภัยครับ เพราะมันซื้อได้ 2 แบบ มีข้อดีข้อเสียต่างกัน

แบบแรก ซื้อแบบไม่ตรวจสุขภาพ ข้อดี ไม่ต้องตรวจสุขภาพ ฟังเหมือนดูดีครับ  แต่ข้อเสียมันคือ 
มันจะมีคำถามมาให้เราตอบนั่นแหล่ะ ถ้าเราป่วย หรือเป็นอะไร อยู่ ประกันจะอ้างว่าเรา ปกปิดหรือ แถลงข้อมูลอันเป็นเท็จ สัญญา ก็จะถูกโมฆะ  เคลมได้หรือเปล่า เคทเล็ก ๆ ไม่มีปัญหา ครับ แต่เคทใหญ่ ต้องผ่าน 2 ปี  ทำไมต้องรอ 2 ปี เพราะตามกฎหมาย ถ้าซื้อประกันเกิน 2 ปี บริษัท ไม่สามารถปฏิเสธการเคลม หรือยกเลิกสัญญาได้ครับ

แบบที่ 2 ซื้อแบบตรวจสุขภาพ แถลง ทุกอย่างตามความจริง 
ประกันชีวิต เมื่อผ่านอนุมัติ ถ้าตาย ต้องจ่ายเลย
ประกันสุขภาพ เมื่อผ่าน 1 เดือน เคลมได้เลย
ประกันโรคร้ายแรง ผ่านระยะรอคอย 6 เดือน เคลมได้เลย
บริษัท ไม่สามารถ ปฏิเสธ หรือยกเลิกสัญญาได้ ครับ

แต่คนส่วนใหญ่ ชอบซื้อแบบไม่ตรวจ เพราะกลัวตรวจเจอ จะซื้อไม่ได้ แต่เอาจิงๆ ซื้อไม่ได้ กับซื้อแล้วโดน ยกเลิกสัญญา มีค่าเท่ากันนะครับ ตรวจเลยดีกว่า เค้าตรวจให้ฟรีครับ

แต่สิ่งที่ผมไม่ชอบ ธุรกิจประกันชีวิตมากที่สุด คือ คำโฆษณา "ซื้อได้ ไม่ต้องตรวจสุขภาพ" ถ้าคนป่วยเค้าซื้อ เค้าก็ใช้ไม่ได้อยู่ดี ตามกฎหมาย สุดท้ายมากยกเลิกสัญญา การยกเลิกสัญญา บริษัทก็ต้องคืนเงินค่าเบี้ย สุดท้าย บริษัทก็ใช่ว่าจะได้อะไร ผู้บริโภค ก็เสียความรู้สึก มองประกัน ในแง่ลบ 
ผมอยากจะถามว่า ขายแบบนี้ จะขายเอาอะไรเหรอคับ บริษัท คุณได้อะไรเหรอ  เงินคุณก็ไม่ได้ เสียลูกค้าก็เสีย ทำให้คน เกลียดประกันชีวิต ซะเปล่า ไม่เห็นจะได้อะไรเลย 

อยากจะถามบริษัท ทำไม ไม่ขายดีๆ พูดตรงๆ อะไรที่ว่าได้ ก็คือได้ อะไรที่ไม่ได้ ก็บอกไม่ได้ไปเลย คนเค้าจะได้เข้าใจ

ยังไงก็เป็นกำลังใจให้นะครับ อันนี้เป็นข้อมูลคร่าวๆ ยังไงลองศึกษา เพิ่มเติม อย่าเพิ่งไปอคติกับมันมากนะคับ ธุรกิจประกัน มีกฎหมายคุ้มครอง ทั้งบริษัท และผู้บริโภค กฎหมายเค้าให้ความยุติธรรมทั้ง 2 ฝ่ายครับ
comment22-1:ได้ความรู้เพิ่มเติมจากคำอธิบายนี้มากเลย
comment22-2:เห็นด้วยคะ ได้ประโยชน์มากเรยคะ  ขอบคุณคะ
comment22-3:เริ่ดอ่ะ เพิ่งรู้
comment22-4:ขอบคุณครับ 

ผมก็กำลังคิดที่จะหาซื้อ แต่ยังอยากศึกษาข้อมูลให้ครบด้าน (เท่าที่จะทำได้) เพราะอยากให้ข้อมูลที่เข้าใจตรงกันทั้งสองฝ่าย ไม่ต้องหลอกล่อ 
คุยกันแบบ win-win จะได้ไม่มีปัญหาทีหลัง เพราะปัญหาส่วนใหญ่ก็คือ ผู้ซื้อประกันเสียหาย
comment22-5:ถ้าจะทำอย่าถามว่าได้ประโยชน์อะไรบ้างอย่างเดียว(มีแต่คำสวยหรู และจูงใจ)  ต้องถามว่ามีข้อยกเว้นเคลมไม่ได้อะไรบ้างจะตรงประเด็นที่สุด
comment22-6:ได้ความรู้เพิ่ม  ขอบคุณครับ
comment23:ขอให้หายป่วยครับ
comment24:ความคิดเห็นนี้ถูกลบเนื่องจาก 
กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment25:สู้สู้นะครับ
comment26:เข้ามาอาจจะไม่ช่วยตอบเรื่องประกัน (เพราะไม่มีความรู้ด้านนี้ครับ) แต่เพื่อจะให้กำลังใจ จขกท ครับ ขอให้แฟนคุณหายป่วยนะครับ โรคมะเร็งที่ลำไส้ใหญ่ สามารถรักษาหายขาดได้ ถึงจะเป็นขั้นระยะลุกลามก็ตาม เห็นหลายคนที่เป็นรักษาหายขาดครับ แต่ต้องมีวินัยในการดูแลตัวผู้ป่วยดี ๆ โดยเฉพาะเรื่องทางอาหาร แพทย์ปัจจุบันเดี๋ยวนี้เก่งมากครับ ขอเป็นกำลังใจช่วยนะครับ
comment27:คุณต้องใจเย็นนะค่ะ เพราะบริษัทเขาจะตรวจสอบ ลูกค้าที่ทำในระยะภายในปี
แต่บริษัทต้องจ่ายถึง 1ล้าน ต้องใช้เวลาประมาณหกเดือนค่ะแต่พยายามรักษากรมธรรม์
ให้เป็นปกตินะค่ะ  ขอให้สามีคุณอาการดีขึ้นเรื่อยๆนะค่ะ
comment28:สู้ๆนะคะให้กำลังใจทั้งครอบครัวเลยค่ะ เข้าใจเลยว่าถ้าต้องเจอเหตุการณ์แบบนี้จะแย่แค่ไหน

ขอให้เรื่องจบลงด้วยดีค่ะ
comment29:ลองติดต่อ รพ.รัฐดูค่ะ
ต่อให้ประกันจ่าย ก็สู้ค่ารักษา รพ.เอกชนไม่ไหวหรอกค่ะ
และไม่แนะนำให้รับประทานยาวิเศษชวนเชื่อใดๆทั้งสิ้น
เข้าใจว่าตอนนี้ เหมือนคนใกล้จมน้ำ
ใครบอกอะไรก็ฟังหูไว้หูนะคะ
comment29-1:ตอนนี้ก้อรักษา รพ.รัฐ คะ หลังจากที่ เข้ารักษากับ รพ.เอกชน ไปก้อขอย้ายไปรักษาต่อ รพ.รัฐ คะ  ซึ่งคุณหมอเจ้าของไข้รับเป็นคนไข้ให้คะ
comment30:ขอ update นะคะ วันนี้ทางประกันโทมาแจ้งสามีแล้วคะ บอกว่า กำลังตามให้อยุ่ ได้คำตอบไม่เกินศุกร์หน้าคะ  
 ขอบคุนพื้นที่ดีๆ แห่งนี้นะคะ สำหรับคำแนะนำ และกำลังใจดีๆ  ให้ต่อสู้ต่อไปคะ
comment31:ถ้าได้ก้คงลบ หึหึ 
เบื่อ อ่ะ พวกเหมือนจะมาหากระแสจากพันทิป ก้ไปตกลงกัน ได้สิ่งที่ต้องการแล้วก้ลบ ???
comment31-1:จิงๆ ไม่ได้อยากลบ หรือสร้างกระแส อะไรนะคะ แค่หวังว่าจะมีคัยช่วยหาทางออกที่ดีให้ก้อเท่านั้นคะ บางทีสิ่งที่พิมไป คห.30 อาจจะทำให้อ่านแล้วรุ้สึกว่าสร้างกระแส หรืออยากได้สิ่งที่ต้องการ คะ แค่มาแจ้งความคืบหน้าให้ทราบคะ ว่าผลเปนยังงัย ทางประกันเค้าแจ้งอะไรมาเท่านั้นคะ 

ดังนั้น ขออนุญาต แก้ไขข้อความที่เขียนลงไปใน คห ที่ 30 นะคะ  อาจจะทำให้หลายๆคนเข้าใจผิดคะ
comment31-2:ไม่ทราบว่า จขกท. บอกตอนไหนคะว่าจะลบ แล้วพันทิปสามารถเป็นเครื่องมือทีทำให้ประกันจ่ายเงินครอบครัวเราได้เหรอคะ ครอบครัวเราต้องการกำลังใจค่ะ ถ้าไม่ได้มีให้ ก็ไม่เป็นไรนะคะ ขอบคุณที่มาคอมเม้นท์อะไรแบบนี้ ณ กระทู้นี้ค่ะ
comment31-3:จขกท เค้าก็บอกว่ามีการแก้ไขข้อความนะ
เราเองก็มาทีหลัง ไม่รู้ว่าก่อนหน้านี้ จขกท พิมพ์อะไรไว้ในคห.30
แต่เดาว่าคงบอกว่าได้เงินแล้วก็คงจะลบกระทู้ทิ้ง (ดูจากเมนท์นี้และเมนท์ 33)

ดูจากเวลาแล้วคุณ 31-2 ก็มาทีหลัง จขกท แก้ไขข้อความเหมือนกันนะ
ดังนั้นคุณก็คงไม่รู้เหมือนกันว่าก่อนหน้านี้ จขกท พิมพ์อะไรไว้
แต่ออกตัวซะแรงเชียว 

เคสนี้เราไม่ว่าอะไร จขกท ถ้าจะลบนะ
เพราะจั่วหัวมาชัดเจนว่า "ช่วยด้วย! จะทำยังไงดี"

เราเกลียดพวกที่จั่วหัวว่า "เตือนภัยจร้า" ชอบแอ๊บบอกว่า นี่ไม่ได้อยากจะได้เงินคืนนะคร๊ะ
แค่มาเตือนเพิ่ลๆ ไม่ให้เป็นเหยื่อ (แกล้งวิบัติให้เหมือนคนพวกนั้น)
แต่เอาเข้าจริงพอตกลงกันได้ก็ลบกระทู้ทิ้ง แล้วมันเป็นการเตือนภัยตรงไหนไม่ทราบ 
พอได้เงินแล้วลบกระทู้ทิ้ง เวลาคนเซิร์ชหาข้อมูลก็ไม่เจอแล้ว
แล้วมันเป็นประโยชน์อะไรกับสังคมตรงไหน ก็แค่มาใช้พันทิปเป็นเครื่องมือเพื่อให้ได้เงินคืน

แต่ จขกท เค้าชัดเจนว่าเค้ามาขอความช่วยเหลือ ทุกคำพูดบอกตลอดว่ามาขอความช่วยเหลือ ขอแนวทาง
ไม่ได้แอ๊บทำเป็นพระแม่มาโปรดสัตว์เตือนภัยคนอื่น ทั้งที่ความจริงก็แค่ต้องการใช้พันทิปเป็นเครื่องมือให้ได้เงินคืน
แบบนี้เราว่าแฟร์ เราถือว่าคนมาช่วยตอบช่วยโหวตรับรู้เจตนาตั้งแต่แรกแล้ว 
ดังนั้นถึงจะไม่ได้เห็นด้วยกับการลบกระทู้ แต่ต่อให้ลบเราก็ไม่ว่าอะไร

แต่ดูเหมือน จขกท จะเปลี่ยนใจแล้วล่ะนะ
comment32:ขอให้สามีของคุณหายป่วยไวๆค่ะ
comment32-1:ขอบคุณมากคะ ^^
comment33:ถ้าได้รับคำตอบ คือลบ?? 
แบบนี้อีกแล้วหรอ
ทำไม่เปลี่ยน เป็น แก้ไข ข้อความล่ะค่ะ 
ใช้คนในนี้ ใช้พันทิป เป็นตัวต่อรองอีกแล้ว??
comment33-1:ไม่ทราบว่า จขกท. บอกตอนไหนคะว่าจะลบ แล้วพันทิปสามารถเป็นเครื่องมือทีทำให้ประกันจ่ายเงินครอบครัวเราได้เหรอคะ ครอบครัวเราต้องการกำลังใจค่ะ ถ้าไม่ได้มีให้ ก็ไม่เป็นไรนะคะ ขอบคุณที่มาคอมเม้นท์อะไรแบบนี้ ณ กระทู้นี้ค่ะ  เราจะไม่ลบ จนกว่าเราจะได้เงินรักษาตัว ใครจะว่าเห็นแก่ตัวก็แล้วแต่ค่ะ ไม่ลองเจอกับตัวเองคงไม่รู้หรอก
comment33-2:เปนไรมากเปลาครับ
comment33-3:จขกท. แจ้งไว้ว่าจะลบ เพราะทางบริษัทประกันขอมา 
 แต่มีการอีดิทข้อความค่ะ 
เราไม่ได้แคปไว้ แค่นี้พอจะทราบหรือยังค่ะ ว่าเราเป็นอะไรมากหรือเปล่า?
comment34:ขอให้สามีคุณหายไวๆนะครับ
comment34-1:ขอบคุนสำหรับกำลังใจ นะคะ
comment35:คงช่วยเรื่องประกันไม่ได้ แต่อยากให้ลองเข้าไปอ่าน เพจแม่นุ่นดูค่ะ เป็นมะเร็ง ระยะสุดท้ายเช่นกันค่ะ แม่นุ่น สามี ลูกๆ และ พ่อแม่ เชื่อว่า ทุกอย่างอยู่ที่ใจค่ะ ตอนนี้ ก็ยังสู้อยู่ค่ะ

ลองเข้าไปอ่านๆดูนะค่ะ ไล่อ่านย้อนตั้งแต่แรกๆ แล้วจะมีกำลังใจขึ้นค่ะ สู้ๆนะค่ะ

https://www.facebook.com/noonsupermom
comment35-1:ลองเข้าไปอ่านดูบ้างแล้วคะ น่าเห็นใจมากคะ แต่ แม่นุ่น กำลังใจดีมากๆ เรยคะ
comment36:ตามหลักประกัน  พื้นฐานเรื่องโรคมะเร็ง  
รับประกันคุ้มครองแบบไม่มีเงื่อนไข
ควรทำมาแล้ว 2ปี  ขึ้นไปครับ

กรณี ไม่ถึง2 ปี  มีเหตุแจ้งเป็นโฆฆะสูงมากครับ
แนะนำให้หาทางเลือก อื่นๆเพิ่มเติมในการรักษานะครับ

เคยมีญาติซื้อประกัน แบบอนุมัติเรียบร้อยมาปีกว่า
ไม่ถึง2ปี...
บริษัทปฎิเสธจ่ายเงิน ..
สัญญามีระบุไว้ว่า  ..
ครบ 2 ปี.. ชัดเจน  
เลยไปเช็ค..
สรุปเป็นพื้นฐาน ทุกบริษัทแทบจะเหมือนกันหมดเรย
ถ้ามีหนทางไหน..ที่จะให้ประกันช่วยด้านการรักษาได้
ก็ขอเอาใจช่วยนะครับ
comment37:ขอเป็นกำลังใจให้นะคะ
คืออ่านแล้วใจสั่นคะ  เราเป็นคนนึงที่กำลังประสบปัญหากับประกันอยู่  ทำประกันให้ลูกก็หวังว่าจะช่วยแบ่งเบาภาระได้ พอลูกป่วยแอดมิดจริง เจอแบบนี้แหล่ะคะ  ขอเซ็นเปิดเผยทางการแพทย์  สุดท้ายก็ตามเรื่องเองทุกอย่าง(เพื่อความรวดเร็ว)แต่ก็ยังอยู่ในขั้นตอนรอและรอ   
ตอนเราซื้อประกันรายละเอียดทุกอย่างเราอ่านหมดเพียงแต่เราตีความหมายในความเข้าใจของเราเองว่า ลูกเราไม่เข้าข่ายโรคร้ายแรงและก่อนทำเราก็ถามตัวแทนแล้ว  ว่าลูกเราป่วยด้วยโรคนี้บ่อยทำได้มั้ย   คำตอบคือได้    สุดท้ายตอนเกิดเรื่องเรามาค้นหาข้อมูลในกูเกิ้ลและโทรไปสอบถามบริษัทเคสเรามีสิทธิถูกยกเลิกกรรมธรรม์  เพราะลูกเราเคยป่วยด้วยโรคเดิมมาก่อน    เสียทั้งความรู้สึกเสียทั้งเงิน  เราเห็นด้วยกับความคิดเห็นที่22คะ  ประกันควรเปิดเผยตรงๆคะ  อะไรได้อะไรไม่ได้คนซื้อเค้าตัดสินใจได้ง่ายขึ้นคะ  ถ้าพูดตรงๆ
comment38:อยากให้คนขายประกันได้ดูเรื่อง
Saw เผื่อได้มีจิตสำนึกขึ้นบ้าง
comment39:แวะมาอ่านอีกรอบอยากรู้ว่าเรื่องจะลงเอยยังไง ขอให้พบทางออกที่ดีค่ะ 

เราไม่เข้าใจว่าทำไมบาง คห. ต้องว่า จขกท. เรื่องลบกระทู้เมื่อได้สิ่งที่ต้องการด้วยคะ จขกท.มาปรึกษาและต้องการคำแนะนำนะคะ

จขกท. ไม่ต้องลบกระทู้ค่ะ อัพเดทไปเรื่อยๆ ว่าอลิอันซ์มีวิธีช่วยเหลือเรายังไง ที่เหลือก็ให้คนอ่านพิจารณาเองจนสุดท้ายถึงปิดกระทู้ค่ะ

เราเองก็เคยตั้งกระทู้เตือนเรื่องต่ออายุประกันภัยรถยนต์กับบริษัทนึงก็ไม่ลบกระทู้ค่ะ แต่อัพเดทเรื่อยๆว่าได้รับการดูแลแก้ไขปัญหายังไงค่ะ

แฟนเราเป็นลูกค้าอลิอันซ์แต่เป็นลูกค้าประกันรถยนต์ เค้าปลาบปลื้มมากเลยค่ะ มาไวเคลมเร็วไม่มีปัญหาเลยค่ะ 

แต่ทำไมประกันชีวิตมันให้บริการต่างกันอย่างนี้นะ
comment40:เจออย่างนี้เข้าไปเป็นใครก็ต้องเซ็งอ่ะ 
ทำไงดี ว่าจะทำเหมือนกัน แต่คนที่เข้ามาเป็นของ เอไอเอ
comment41:สู้ๆ
comment42:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment43:เป็นกำลังใจให้นะคะ สู้ๆนะ สภาพจิตใจสำคัญที่สุดค่ะ
comment43-1:คะ ขอบคุนมากคะ
comment44:เรากับลูกก็ทำประกันกับอลิอันซ์อยุธยา ทำมาประมาณ 6-7 ปีแล้ว
ทุกครั้งที่เคลม เรายังไม่เคยเจอปัญหาคะ
มีอยู่ปีหนึ่ง เราเคลมถึง 3 รอบ ช่วงนั้นสุขภาพไม่ค่อยดี ก็ไม่มีปัญหา
ยังไงก็ขอเป็นกำลังใจให้ จขกท นะคะ
comment45:กรณีของการตรวจสอบภายใน 2 ปี และหลังจาก 2 ปี จ่ายสินไหมทุกกรณีโดยไม่ตรวจสอบนั้น เป็นกรณีของความคุ้มครองชีวิตสำหรับกรมธรรม์หลักครับ
ส่วนอนุสัญญาสุขภาพต่างๆนั้น บริษัทสามารถสืบประวัติและขอให้สัญญาเป็นโมฆียะได้เสมอไม่ว่ากรมธรรม์จะผ่านมาแล้วกี่ปี

สำหรับกรณีของ จขกท นี้ การสืบประวัติเป็นกรณีของการจ่ายสินไหมอนุสัญญา จึงไม่เกี่ยวข้องกับระยะเวลาการตรวจสอบตามอายุกรมธรรม์ครับ
การสืบประวัติ น่าจะมีสาเหตุมาจากการที่สมัครทำประกันได้ไม่นาน รวมถึงผ่านระยะเวลารอคอย (waiting period) มาไม่นานเช่นกัน แล้วตรวจพบมะเร็งในระยะที่ค่อนข้างซีเรียส
การสืบประวัติ จะมีจุดประสงค์เพื่อทราบข้อมูล 2 ข้อครับคือ

1. ผู้เอาประกันเป็นโรคมะเร็งมาก่อนที่จะทำประกันหรือไม่
2. หากคำตอบข้อ 1 คือ เป็นมาก่อนทำประกัน ผู้เอาประกันทราบหรือไม่ว่าตนเองเป็นโรคมะเร็งมาก่อนทำประกัน

คำตอบของทั้ง 2 ข้อนี้พิสูจน์จากประวัติใน รพ. ต่างๆที่ผู้เอาประกันมีโอกาสได้ไปใช้บริการ
ทีนี้ต้องมาดูครับว่า กรณีไหนบ้างที่จะทำให้สัญญาเป็นโมฆียะได้

สำหรับข้อ 1 ในใบสมัครทำประกันของบางบริษัทประกันจะระบุไว้เลยว่า "ไม่คุ้มครองโรคที่เป็นมาก่อนทำประกัน" ดังนั้น หากหลักฐานประวัติใน รพ. ไม่มีสิ่งใดบ่งชี้ว่าผู้เอาประกันเป็นมะเร็งมาก่อนทำประกัน บริษัทประกันต้องจ่ายสินไหมครับ
แต่สำหรับบางบริษัทประกัน ในใบสมัครไม่ระบุข้อความดังกล่าวข้างต้น การที่จะยกเว้นไม่คุ้มครองโรคใดๆนั้น จะทำได้ตามที่ระบุใน counter offer ที่ให้ลูกค้ารับทราบและตอบรับแล้วเท่านั้นครับ ว่าไม่คุ้มครองโรคใดบ้างนอกเหนือจากเงื่อนไขมาตรฐาน ข้อ 1 เพียงข้อเดียวจึงไม่มีผลใดๆ ต้องมาดูข้อ 2 ประกอบต่อไปว่าผู้เอาประกันมีการปกปิดถ้อยแถลงที่เป็นสาระสำคัญในใบสมัครหรือไม่ หากครบทั้ง 2 ข้อ บริษัทถึงมีสิทธิให้สัญญาเป็นโมฆียะครับ

มีข้อมูลอัพเดทอย่างไร รบกวน จขกท แจ้งอย่างต่อเนื่องนะครับ เพื่อให้ผู้ที่มีความรู้ในเรื่องเหล่านี้ช่วยให้คำแนะนำต่อเนื่องไปครับ
comment46:เป็นกำลังใจให้นะคะ สู้ๆ ค่ะ
comment46-1:ขอบคุนคะ ^__^
comment47:มะเร็งนี่พิจรณานานทุกบริษัทคับ แต่ของคุณนี่พึ่งซื้อปีนี้สดๆ มีแววว่าโดนยกเลิกแน่ๆ
comment48:ขอให้หายไวๆๆๆๆครับ
comment48-1:ขอบคุนค่า
comment49:จากคห. 22 (จริงๆ คห. 45 ได้ตอบไว้แล้ว แต่อยากเพิ่มเติมอีกนิดคะ)
ขอให้ข้อมูลเพิ่มเติมนะคะ ไม่อยากให้จำไปผิดๆ อ่ะค่ะ

ที่ว่าซื้อประกันเกิน 2 ปีแล้วบริษัทประกันไม่สามารถปฏิเสธการเคลมหรือยกเลิกสัญญาได้นั้น
***เป็นส่วนของประกันชีวิตนะคะ ไม่ใช่ส่วนของสัญญาเพิ่มเติม (พวกประกันโรคร้ายแรงหรือประกันสุขภาพ)

กล่าวภาษาชาวบ้านก็คือ ยกตัวอย่างเช่น
หากคุณซื้อประกันชีวิตบวกกับประกันสุขภาพในฉบับเดียวกัน หากได้มีการปกปิดข้อมูลสุขภาพไว้เกิน 2 ปี
-แล้วเกิดเสียชีวิตมาอันเป็นเหตุจากการปกปิดขัอมูลนั้นหรือไม่ก็ตาม บริษัทไม่มีสิทธิปฏิเสธการจ่ายสินไหมมรณะกรรม
ในส่วนของทุนประกันชีวิต
-หากคุณเกิดป่วย แล้วต้องใช้สิทธิเคลมจากประกันสุขภาพที่คุณทำไว้ บริษัทมีสิทธิปฏิเสธการจ่ายเคลม
ทุกกรณีหากบริษัทสืบทราบว่ามีการปกปิดข้อมูลก่อนการทำประกัน แม้ว่าการป่วยครั้งนั้นเป็นการป่วยที่ไม่ได้
เกี่ยวข้องกับข้อมูลที่ปกปิดประการใด บริษัทมีสิทธิยกเลิกสัญญาเพิ่มเติมนั้นๆ ได้ตลอดเวลา ไม่ว่าเวลา
จะผ่านไปนานเท่าใด

ลองอ่านในกรมธรรม์ได้นะคะสำหรับสัญญาแต่ละตัว เพราะสัญญาประกันชีวิตก็ฉบับนึง
สัญญาโรคร้ายแรงก็ฉบับนึง สัญญาประกันสุขภาพก็ฉบับนึง ฯลฯ
เพียงแต่ว่าเย็บรวมกันเป็นเล่มเดียว

ในส่วนของประกันชีวิตมีเขียนไว้ชัดเจนค่ะว่า 2 ปี (จริงแล้วกฎจากคปภ. 5 ปี ด้วยซ้ำ-ถ้าตัวเลข
ยังไม่เปลี่ยนนะ แต่ก็ขึ้นอยู่กับแต่ละบริษัทว่าอยากจะกำหนดให้น้อยกว่าคปภ.เท่าไหร่ อาจจะ
เพื่อไม่เข้มงวดเกินไปมั้ง คหสต.)
แต่ในส่วนของสัญญาเพิ่มเติมต่างๆ ไม่มีเขียนในส่วนของ 2 ปีที่ว่านี้นะคะ
comment50:ถ้าไม่ใช่โรคที่เป็นก่อนประกัน ยังไงก็ต้องเคลมได้ครับ เป็นกำลังใจให้ครับ
comment50-1:คะ ขอบคุนคะ
comment51:ขอให้สามีคุณหาย มีสุขภาพแข็งแรงในเร็ววันค่ะ
comment51-1:ขอบคุนมากๆ คะ
comment52:นี่แหละครับ แนวไม่ต้องตรวจสุขภาพ




เพราะเราจะมาอ้างทีหลังว่า คุณเป็นมาก่อนแล้ว
comment53:มีบริษัทประกันอะไรเชื่อถือได้จริงมั๊ยเนี่ย
comment54:สู้ๆคะ 
^___________^
comment54-1:ขอบคุนมากๆ คะ  ต้องสู้คะ
comment55:มาติดตามการอัพเดท จขกท. มีความคืบหน้าอย่างไรบ้าง หน้าที่ฝ่ายสินไหมก็ต้องทำตามระบียบงานจะดูว่าทาง allianz ayudhya สรุปว่ายังไง
ผมเข้าใจว่า กรมธรรม์ฉบับนี้มีการทำเอาประกันจนตัวเลข7หลัก และสัญญาเริ่มมีผลคุ้มครองไม่นาน  ผมลองเข้าไปดูเงือนไขประกันโรคร้าย48โรค ทางเว็บประกันของ allianz ayudhya มีระบุว่ามีผล60วันหลังกรมธรรม์เริ่มคุ้มครอง ตรงนี้คงผ่านเงื่อนไขไม่คุ้มครองแล้ว เหลือเพียงประวัติก่อนการรักษา และการแถลงแบบสอบถามตอนขอเอาประกันเท่านั้น 
ผมขอทำความเข้าเรื่องมตรา865 ตามประมวลกฎหมายแพ่งอละพาณิขย์  มีระยะเวลาไม่เกิน5ปี แต่ที่บริษัทประกันฯให้มีระยะ2ปีไม่ใช่ว่าบริษัทประกันจใจดีนะครับ  เป็นเพราะว่าบริษัทประกันฯ ก่อนออกแผนประกันฯต้องให้ทาง คปภ. ดูเงือนใขในสัญญาว่าเกินกฎหมายกำหนดหรือเปล่า ในเมื่อบริษัทประกันฯ เลือกเอาแค่2ปี คปภ. จึงยกเป็นผลประโยชน์ให้ผู้เอาประกันนะครับ ไม่เกิน5ปีอาจจะแค่วันเดียวก็ได้หรือเดือนเดียวก็ได้อาจจะแค่ปีเดียวก็ได้ บริษัทประกันฯมีการแข่งขับลองบอกว่ามีระยะ5ปีดูซิครับไม่แน่ใจว่า บริษัทที่ท่านเป็นตัวแทนจะสามารถแข่งขันสู้บริษัทประกันฯอื่นๆที่มีระยะ2ปีได้รึเปล่า
เช่นเดิมครับในฐานนะผู้เอาผระกันฯเหมือนท่าน จขท คงหวังว่า จขกท. ได้รับสินไหมจากบริษัทประกัน allianz ayudhya โดยเร็วนะครับ และขอให้ผู้ป่วยหายเร็ววันนะครับวม
comment55-1:ขอบคุณมากคะ ตอนนี้ก้อติดตามเรื่อยๆ คะ รอผลไม่เกิน อาทิตย์หน้า  และจะมาแจ้งความคืบหน้าให้ทราบกันนะคะ ^^
comment56:ของอาแฟน AIA ตรวจเจอว่าเป็นเบาหวานหลังทำประกัน 8 เดือน ก่อนหน้านั้นไม่เคยมีประวัติรักษาใดๆเลย
ส่งเอกสารทุกอย่างประกันร้องขอ 
เพิ่งได้เช็คจาก AIA ไม่กี่วันมานี้ 2700 บาท (สองพันเจ็ดร้อยบาทจริงๆครับ ไม่ได้ตกเลข0) 
สิริรวมระยะเวลาพิจารณาตั้งแต่ยื่นเคลม 1 ปี...กราบขอบพระคุณเป็นอย่างสูงครับ

ปล.ไม่ได้ไฟท์มากเพราะไม่ค่อยมีเวลาและจำนวนเงินไม่มากด้วยครับ (นี่ขนาดแค่ 2700 นะเนี่ย)
comment56-1:1 ปี นานมากกกค่ะ ของเรายื่นเคลมพอๆกับจขกท. ก็ยังเงียบเหมือนกันค่ะ
comment56-2:ตามกี่ทีก็บอกแต่ว่ายังไม่ถึงคิวพิจารณาเอกสารครับ
พอถึงคิวก็โทรมาขอเอกสารเพิ่ม ส่งไปก็เข้าคิวใหม่อีก

คือประกันสงสัยว่ารู้ว่าเป็นเบาหวานแล้วมาทำประกัน
คือที่จริงแล้วไม่ได้อยากทำเองนะครับ เพื่อนห่างๆที่เป็นตัวแทนมาขอให้ช่วย

สุดท้ายก็เพื่อนห่างๆเนี่ยแหละครับชิ่งก่อนเลย
comment57:สู้ๆ นะคะเป็นกำลังใจให้ค่ะ
comment57-1:ขอบคุนมากๆ คะ   สู้ๆ คะ
comment58:หายป่วยไวไว ครับ
comment58-1:ขอบคุนมากๆ คะ
comment59:สู้ๆนะคะ หายป่วยไวๆนะคะ

เรื่องเป็นยังไงต่อ มาอัพเดทกันด้วยนะคะ
comment60:ได้เรื่องยังงัย จะมา update ให้ทราบเรื่อยๆ นะคะ 
 เผื่อกระทู้นี้จะได้เปนประโยชน์ สำหรับใครที่กำลังจะทำประกัน นะคะ 
เพราะได้ความรู้จากคนที่มีความรู้เรื่องประกันมาตอบมากมายคะ ^__^
comment61:มาขอความรู้เพิ่มหน่อยครับ
ถ้ากรณีนี้ ไม่ได้ทำประกันกับบริษัทไว้ 
แต่มีประกันสังคม จะได้รับการคุ้มครองอย่างไรบ้างครับ
comment62:ขอให้ผ่านเรื่องร้ายไปโดยเร็วนะค่ะ
comment62-1:ขอบคุนมากคะ
comment63:สู้ ๆ ครับ
comment63-1:ขอบคุนคะ
comment64:เอาใจช่วยครับ ขอให้สามีคุณ จขกท. ดีวันดีคืน มีปาฏิหาริย์ให้หายเลยครับ
comment64-1:ขอบคุนคะ  _/\_
comment65:รบกวนถามหน่อยนะคะ  ไม่ทราบว่าความยาวของเนื้องอกกี่เซนคะ??
comment65-1:6 เซน คะ
comment66:
comment67:ติดตามค่ะ
comment68:เป็นกำลังใจให้นะคะ  สู้ๆ นะคะ
comment69:ขอบคุนมากคะ
comment70:ขอนอกเรื่องนิดนะครับคุณผู้ชายอายุเท่าไรเหรอครับ
comment70-1:32 ปี คะ
comment71:ดูสัญญาครับถ้าทุกอย่างเป็นไปตามสัญญาบริษัทจ่ายแน่นอนครับ
comment72:จ่ายแล้ว ใช่ไหมครับ
comment73:จ่ายแล้ว ใช่ไหมครับ
comment74:ตอนนี้ประกันจ่ายค่าสินไหมโรคร้ายแรงเรียบร้อยแล้วนะคะ 
ส่วนประกันสุขภาพยังต่ออายุให้อยุ่ไม่ได้ถูกยกเลิกนะคะ  
ขอบคุนทุกๆ ความเห็น กำลังใจ และคำแนะนำ ดีๆ ในพื้นที่แห่งนี้นะคะ
comment75:ยินดีด้วยครับ ผมขอแนะนำเรื่องการรักษา ของลูกค้าผมไปรักษามะเร็งที่ รพ.ศิริราชปิยะมหาราชการุณย์ ทีมแพทย์ที่นั่นเก่งมากเป็นอาจารย์แพทย์จากศิราชเดิม ลูกค้าผมได้สินไหมโรคร้ายแรงมา 1.2 ล้าน หมดค่ารักษาไปประมาณ 6 แสน แต่ก็คุ้มเพราะรักษาหาย ค่าห้องที่นั่นขั่นต่ำอยู่ที่วันละ 6,700 ต้องการคำแนะนำสอบถามมาได้ครับ ขอให้คุณสามีหายป่วยโดยเร็วนะครับ
comment76:ขอบคุณมากคะ เด๋วลองไปติดต่อดูนะคะ
comment77:มาติดตามการอัพเดทของ จขกท.ผลคำตอบทางallianz ayudhyu จ่ายค่าสืนไหมแล้วตามที่ จขกท.แจ้ง คงคลายความกังวนใจได้ในระดับหนึ่ง สิ่งสำคัญภาระที๋ต้องปฎิบัติอยู่คงมีผู่ป่วยที่ต้องดูแลและให้กำลังใจในการรักษาและหายเป็นปกติโดยเร็ววัน หวังว่าท่าน จขกท.คงกลับมาใช้ชีวิตโดยปกติสุขกับบุคคลในครอบครัวอย่างที่เคยเป็น 
จขกท.คงทำให้ประจักษ์แล้วว่า
ในการทำประกันฯ ควรตอบตามข้อเท็จจริงในการแถลงเป็นผู้เอาประกันฯ ในส่วนนี้คือสิ่งสำคัญที่สุดเมือสักวันหากเกิดการเคลมชดเชยสินไหมทดแทน จะเป็นข้อโต้แย้งในเงื่อนไขสัญญา ผมคิดว่าทางท่าน จขกท.มีความสุจริตใจยิ่งในการแถลงตามข้อเท็จจริง จังทำให้ไม่มีข้อโต้อย้งในเงื่อนไขการตรวจสอบประวัติการรักษา
หาก กระทู้นี้ไม่ได้ลบ คงจะเป็นประโยชน์อย่างยิ่งเป็นกระทู้หนึ่งเพื่อให้ท่านอื่นๆที่จะทำประกันฯ ได้รู้และดำเนินการเป็นกรณีศึกษาแง่มุมและเงื่อนไข ในกรมธรรม์ที่มีอยู่ และกำลังจะดำเนินการจะเป็นผู้ขอเอาประกันฯกับบริษัทประกันฯต่างๆ
ขอให้ จขกท.โชคดีครับ
comment78:^__^  ขอบคุนมากนะคะ 
"กระทู้นี้จะไม่ลบนะคะเก็บไว้เปนกรณีศึกษา"
 หากคัยทำประกันจะได้มาหาข้อมูลที่เปนประโยชน์ในกระทู้นี้นะคะ
 เพราะมีหลายๆคนที่มาให้ความรู้มากมายคะ 
ทั้งเรื่องกฎหมายต่างๆ ขั้นตอนรับสินไหมหรือการเลือกทำประกันสักฉบับ  ควรศึกษาอะไรบ้างก่อนการทำประกัน
**** จขกท หวังว่ากระทู้นี้จะเป็นประโยชน์ต่อไปนะคะ *** 
ขอบคุนทุกๆท่านที่ช่วยโหวต ช่วยเปนกำลังใจ และคำแนะนำดีๆที่มีให้กัน มากๆคะ
comment79:ของพ่อเราเจอมะเร้็งเหมือนกัน รอผลประมาณ 3 เดือน คะ เค้าต้องถามประวัติทุกโรงพยาบาลที่เราเคยไปรักษาหรือใช้บริการ คะ แต่สุดท้ายเค้าก็จ่ายเช็คมาครบเลยคะ
comment80:ขอบคุณครับที่ไม่ลบ กระทู้นี้มีประโยชน์มาก ผมกำลังจะทำประกันสุขภาพพอดี
comment81:ถ้า ไม่เป็นก่อนทำประกันเขาจ่ายอยู่แล้ว อลิอัน อ่ะที่อื่นไม่แน่
comment82:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

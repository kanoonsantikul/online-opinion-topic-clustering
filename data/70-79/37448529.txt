title:แฟนเป็นสาวกธรรมกาย ทำไงดีครับ
comment:แฟนผมเป็นสาวกธรรมกายครับ ชอบทำบุญกับพระกับวัด ชักชวนไปบวชที่วัด นิสัยเธอดีมากๆคนนึงเลยครับ ติดอยู่เรื่องเดียวนี่แหละ ส่วนผมน่ะเป็นคนไม่ศรัทธาเรื่องเข้าวัดทำบุญเท่าไหร่ ผมตั้งคำถามเสมอว่าวัดจะเอาเงินทำบุญไปทำไมมากมาย สร้างอะไรนักหนา ซื้อสังขทานสำเร็จรูปงี้ ทุกอย่างมีสำเร็จรูป จ่ายเงินปุบก็ได้บุญงี้เหรอ ไร้เหตุผลสิ้นดี เงินบริจาคเยอะๆ ถ้าเอาไปซื้ออุปกรณ์การแพทย์ สร้างโรงพยาบาล ส่งเสริมระบบสาธารณสุขให้มันดี มันจะเกิดบุญมากกว่าอีกด้วยซ้ำ ต่อชีวิตคนได้อีกมาก แบบโครงการพี่ตูน หรือสนับสนุนเด็กที่ขาดโอกาสก็สามารถสร้างอนาคต สร้างโอกาสให้คน นี่อะไรเงินทำบุญเข้าวัดเยอะแยะ โดยเฉพาะวัดดังๆทั้งหลาย คนเข้าต่อวันหลายร้อย หลายพันเงินสะพัดกันเท่าไหร่ พุทธพานิช พระต้องกินต้องใช้ก็จริง หน้าที่พระคืออะไร? คนที่เป็นพระนี่เป็นคนยังไง? ไม่มีงานทำจึงมาเป็นพระก็มีเยอะ แอบแฝงมาเป็นพระก็เยอะ ไหว้พ่อแม่จะดีกว่าไหม >> คำถามเหล่านี้เต็มหัวผมไปหมด บางทีผมเริ่มรำคาญไอ้ความเชื่อบ้าๆเรื่องทำบุญ เรื่องผีสาง เอะอะอะไรในชีวิต จิตตก ไปแก้บน โทษผีสาง โทษเทวดา น่ารำคาญสุดๆ หากคนเลือกที่จะมีเหตุผลมากกว่านี้ ชีวิตจะดีมาก มีเงินเก็บ ไปเที่ยวนั่นนี่ นี่ไม่ใช่อะไรเอาเงินไปทำบุญ เอาไปแก้บนอยู่งั้น มันใช่บุญรึป่าวก็ไม่รู้ (เอาเงินไปให้วัด) จริงๆแล้วคนถ้าเจตนาดี ชีวิตมันก็จะดีขึ้นเอง ไปเชื่ออะไรไม่รู้ไร้สาระ ชีวิตจิตตก โทษผีสาง เทวดา เอะอะเข้าวัดทำบุญ เอาเงินไปให้วัดทำไมเยอะแยะ บอกเลยโคตรรำคาญพวกนี้เลย บั่นทอนชีวิตจริงๆ เรื่องความเชื่อนี่ ถ้าครอบครัวไหนเคร่งเรื่องแบบนี้ลำบากใจจริงๆเห้อ
comment1:วัดพระะรรมกาย ไม่มีเรื่องแก้บน ไม่มีเรื่องบวงสรวงผีสางอย่างที่คุณเล่าแน่นอนครับ

เปิดใจหน่อยละกัน

ปล. แต่ผมก็ชอบทำบุญเล็กๆน้อยๆตามตู้รับบริจาคตามโรงพยาบาลต่างๆเช่นกันครับ
comment1-1:
comment1-2:มีแต่ให้ทำบุญเยอะๆ เงินเยอะๆ สะสมบุญใช่ไหม
แทนที่จะทำบุญคือการสละ ไม่ยึดติดกับสิ่งของ
comment2:เพราะคุณเป็นความมั่นคงทางจิตใจให้เธอไม่ได้

ถ้าคุณรู้ศึกษามากพอ สร้างความมั่นคงในใจให้เธอได้ ก็แก้ปัญหาได้

คำถามเหล่านี้เต็มหัวคุณไปหมด 

แต่นี้คุณเริ่มจากการ ไม่รู้ ไม่ศึกษา รำคาญ น่าลำบากใจจริงๆ

ที่จริงไม่จำเป็นต้องเป็นธรรมกาย แต่ที่ไหนเรื่องอื่นๆก็จะเป็นแบบเดียวกัน

อีกหน่อยถ้าเป็นครอบครัวเดียวกันยิ่งจะ น่าลำบากใจจริงๆ เพราะความ ไม่รู้ ไม่ศึกษา รำคาญ

เห็นแต่แง่ร้าย  บั่นทอนชีวิตจริงๆ นี้ละ

บางที่ดีไม่ดีคุณเองนั้นละจะเป็นคน  บั่นทอนชีวิตจริงๆคนรอบ้างคุณจากวิธีคิด ไม่รู้ ไม่ศึกษา รำคาญ

ทำให้ดีคือ เวลามีปัญหาอะไร

ลองมองในแง่จริงๆ เห็นข้อดี ข้อเสีย อดทนศึกษารายละเอียด ค่อยๆคิดแก้ปัญหาดูครับ

ทำจนในใจคุณมั่นคงพอเพราะมีหลักที่แน่นอน ที่จะ เป็นความมั่นคงทางจิตใจให้เธอได้ปัญหานี้จะน้อยลง

เช่นกรณี วัดนี้คุณไม่ชอบ

คุณไม่ชอบเพราะอะไร ผิดหลักอะไร หลักคืออะไร พระไตรปิฏกบทไหน อย่างไร

แล้ว แก้ไข อย่างไรวัดไหนมีสาระทางธรรมที่จะทำให้เธอก้าวหน้ากว่า ในสาระที่เธอต้องการ อย่าไรคุณก็ต้องแนะนำเธอได้

และไม่ใช่ทุกคนต้องการ ธรรมะนะ บางคนต้องการ..เงิน..ผู้ชายดีว่าเดิม....แก้ป่วยไข้...เยอะแยะที่คุณต้องหาให้เจออย่ารีบหงุดหงิด

เช่น ถ้าเธอต้องการ ผู้ชายดีว่าเดิม คุณก็ต้องปรับตัวอย่างไรเป็นต้นมีรายละเอียดมากมายครับ

แต่คงต้องเริ่มจาก  อดทน ไม่รำคาญ ศึกษา
comment3:ผมชื่นชม จขกท. ที่เปิดใจพูดเรื่องนี้ เป็นคนกล้าคนหนึ่ง 

ผมถามเสมอว่า

ทุกวันนี้เวลาพูดเรื่องทำบุญ คนจะคิดถึงอะไร ?

คำตอบคือ ไปวัด เอาเงินเอาปัจจัยให้พระ 

คำถามต่อมา ทำบุญไปให้ญาติที่ตายแล้ว

คำตอบ ใส่บาตร 

ตกลง พระสงฆ์มีหน้าที่ Messenger คอยแบกหามส่วนบุญไปให้คนตายหรือครับ ?

คำถามต่อมา แล้วพระสงฆ์จะเอาไปให้ถึงมือผู้ตายเมื่อไร ?   น่าคิดนะ เพราะทุกวัน ทุกเช้า พระสงฆ์รูปนั้นก็ยังเดินถือบาตรมารับส่วนบุญไม่เคยขาด

แล้วท่านจะแบกหามส่วนบุญไปให้ญาติคุณ เมื่อไร เอาเวลาไหน แว๊บไป ครับ ?
comment3-1:บุญเกิดขึ้นเมื่อทำความดีค่ะ มีจริง แต่คนที่จะเห็นคือคนที่นั่งสมาธิได้ดี 
บุญทำแล้วอุทิศไปให้ผู้ล่วงลับได้ การอุทิศไม่ใช่การขนส่งนะคะ เพราะคนที่ได้บุญเต็มๆคือเรา แต่เราอุทิศบุญไป เหมือนเราเป็นเทียนไขแล้วจุดต่อความสว่างค่ะ ไม่จำเป็นว่าต้องทำกับพระเท่านั้น แต่คนมักเข้าวัด ทำบุญกับพระเพราะบุญจะมากก็ต่อเมื่อ
1.ผู้ให้บริสุทธิ์
2.วัตถุทานบริสุทธิ์
3.ผู้รับบริสุทธิ์

เนื่องจากพระถือศีล 227 ข้อ เวลาทำบุญเพื่ออุทิศให้ผู้ล่วงลับ คนจึงชอบทำบุญกับพระค่ะ
comment4:พูดถึงวัดธรรมกาย นี่เป็นเรื่องหนึ่งที่เป็นจุดด่างพร้อย ชั่วร้ายในวงการสงฆ์

ดุสิ่งปลูกสร้าง การสร้างกองกำลัง พวกโล้นห่มเหลือง ออกมาต่อสู้กับกฏหมายบ้านเมือง

การชักชวนคนทำบุญ ซื้อค้อนเคาะประตูสวรรค์ ทำเสาค้ำสวรรค์ อะไรเทือกนี้

พุทธศาสนิกชนที่ปากว่าใจบุญ มีธรรมะในใจ ปล่อยปละละเลยได้อย่างไร ?
comment4-1:คุณเข้าใจวัดนี้ผิดค่ะ
comment4-2:เห็นกับตา ไม่ใช่เรื่องเข้าใจ

ที่ว่าเข้าใจผิด ต้องอธิบายได้

ไม่ใช่พูดพล่อยๆ ครับ
comment4-3:จงใช้คำพูดให้ถูก ...

ต้องเป็นชาวพุทธ สาวกของพระพุทธเจ้า...
เขาเป็นสาธุชนที่มาทำบุญที่วัดพระธรรมกายหรือเปล่า...
มองตนเองให้ออก ก่อน...
ชอบเขาเพราะอะไร... ตอบให้ได้..
ทำไม่เป็นคนไม่กล้าจริง ... 
แต่ปัญหาเยอะ...
สิ่งที่เขียนมาเยอะแยะมากมาย แฟนคนเดียว ชอบเขาเป็นแฟน แต่ไม่เคยตามเขาไปวัดสักครั้ง ถามคำเดียว เคยเข้าไปพิสูจน์ด้วยตนเองไหม ไปฟังแต่อะไรไม่รู้ ไม่กล้าพิสูจน์ แต่เก็บมาใส่ตัวเต็มไปหมด แล้วก็ เขียนสารพัด.....
ไปด้วยกันเลย ไปพิสูจน์ด้วยตนเอง...
 รำพันบ่นมาตั้งเยอะ ... 
ได้อะไร...
ทำใจกลางๆฟังหูไว้หู ...
ทั้งที่รู้ว่าแฟนดี.. .
ความจริงที่มีอยู่อยากฟังไหม...
มาทำบุญวัดพระธรรมกาย มีเหรียญบาทก็ทำได้ตามตู้รับบริจาค...เยอะแยะ .. ไม่ทำก็ไม่มีใครมาว่า ไม่มีใครมามองจับผิด ...
ไม่มีใครมามอง หรือมาเล็ง...
อย่ากลัวจนไม่กล้าไปวัดเลย ...
ชอบไปทำบุญวัดไหนก็ลองชวนกันไป แฟนก็เต็มใจไป เชื่อเถอะ แต่คนไม่ชอบทำบุญ ที่ไม่กล้าไปวัดไหนคิดผิดนะ ไปเถิดวัดไหนก็ได้ ทำบุญซะ... ...
เพราะทุกวันนี้มีกินมีใช้ก็กินบุญเก่าอยู่....
อย่าคิดไป ใช้บุญเก่าไป จนบุญเก่าหมด ...
เป็นอันตรายนะ จะบอกให้...
การไปรับข้อมูลผิดๆมาเป็นอันตรายมาก...
กลับตัวกลับใจเสีย...
จะบอกว่าที่ให้มุมมองที่กว้างๆอย่างนี้ได้เพราะไปวัดมามาก แทบทุกจังหวัด ชอบทุกวัดที่มีพระปฏิบัติดี..
comment4-4:คุณจะเอาอะไรกับมนุษย์โลภบุญครับ
คนจำพวกนี้ ทำบุญเพื่อสะสม ไม่ใช่เพื่อสละ ไม่ใช่เพื่อละกิเลส
แต่ทำไปเพราะกิเลสอยากได้อยากมี

ส่วนคำที่ว่า ลองมาสัมผัสก่อน ไม่ใช่มีแต่คนนั่งมโนเอาครับ หลายคนก็เคยสัมผัส
เหมือนกับพวกคลั่งอะไรสักอย่าง
comment5:ศรัทธาไม่เสมอกัน คุณไม่เชื่อศาสนา ส่วนเธอเชื่อ 

เลิกกันไปดีกว่าครับ อยู่กันไปก็อึดอัดเปล่าๆ
comment5-1:เธอจะสามารถเปลี่ยนความคิดได้ไหม ก่อนหน้านี้เธอไปศรัทธาอีกลัทธินึง แต่มีเหตุให้ต้องเลิกศรัทธา ตอนนี้มาศรัทธาธรรมกายอีกละ คล้ายๆขายตรงเลย
comment6:บางทีผมอาจจะมองไม่เห็นอะไรบางอย่าง ช่วยชี้แนะด้วยครับ ผมก็ไม่ใช่คนเลวร้ายอะไรนะครับ ผมบริจาคเลือดทุกครั้งที่มีโอกาส ผมสามารถสละความสุขส่วนตัวเพื่อให้ครอบครัวสบาย ผมสามารถเอาชีวิตผมแลกเพื่อปกป้องครอบครัวผม ผมไม่เชื่อว่าการบวชจะเป็นการตอบแทนบุญคุณพ่อแม่ ผมเชื่อว่าการทำให้ท่านภูมิใจมากกว่าคือการตอบแทนบุญคุณที่แท้จริง ถึงคนที่บวชการบวชมันก็เป็นแค่พิธี ถ้าไม่เปลี่ยนตัวเองมันจะได้อะไร ผมถึงไม่ชอบความเชื่ออะไรที่มันไร้เหตุผล บางคนเชื่อจนไปกู้เงินจัดงานบวช เพื่อให้แม่สบายใจไม่ยอมบวชสามัคคีแม่ไม่ปลื้มอยากจัดงานใหญ่บอกว่าจะได้บุญเยอะ กลับมาใช้หนี้อีกหลายแสนแบบนี้ก็มี ที่ผมไม่ค่อยชอบธรรมกาย เพราะศึกษามาบ้างในช่อง DMC ที่มีคนขานรับสาธุๆ ออกแนวเรื่องเล่านิยายมากกว่า ดูเพ้อๆครับ เลยไม่ค่อยเท่าไหร่ครับ มียักษ์ มีนั่นนี่บนสวรรค์ ผมไม่ค่อยเชื่อว่ามีคนไปสวรรค์แล้วลงมาเล่าให้ฟัง ผมไม่เคยเห็นผี ผมไม่เคยกลัวอะไร  ผมว่าผมใช่คนเลวร้าย ผมไม่เคยอยากได้บุญสักนิด มันเหมือนกิเลสนะ ทำเพื่อหวังบุญ แฟนผมเธอดีครับ แต่ติดเรื่องบ้าทำบุญนี่แหละ อยากหลังไมค์เล่าให้ใครสักคนที่เข้าใจฟัง
comment6-1:ผมเข้าใจคุณนะ สละความสุขส่วนตัว ได้ ก็ง่าย ลองสละความยึดมั่นในสิ่งที่เล่ามาในกระทู้นี้

เช่น  

บวชมันก็เป็นพิธีการเปลี่ยนแปลงตัวเองนั้นละ ไม่ต่างจากที่คุณอธิบาย
แต่ บางคนม่ศึกษาหรืออดทนพอที่จะเปลี่ยนแปลงตัวเอง แต่บวชก็เป็นการเรียนรู้ที่ดี

กู้เงินจัดงานบวช เพื่อให้แม่สบายใจไม่ยอมบวชสามัคคีแม่ไม่ปลื้ม 
มองให้เห็นถึง
ก็ชัดเจนนะว่าเขาตั้งใจจะเป็นคนใหม่แม้จะลำบากหาเงินมาจ่ายก็ยอมทำเพื่อให้ แม่มีความสุข
แน่นอนมันยุ่งยาก แต่ก็เหมือนกู้เงินมาสร้างบ้านให้แม่ ทำงานให้แม่ก็แบบเดียวกันไม่ต่างจากที่คุณคิด

คุณไม่เคยอยากได้บุญสักนิด
นั้นเพราะคุณไม่ศึกษาว่า
บุญ บุญ-[บุน บุนยะ-] เป็นคำนามแปลว่า การกระทําดีตามหลักคําสอนในศาสนา ความดี คุณงามความดี. 
ความดี ในแต่ละมุมมองในแต่ละระดับของศาสนาต่างกันที่นี้พอไม่ศีกษาเลยว่าไม่ต้องการบุญ
ถ้าศึกาาก็จะแนะนำให้ทำบุญใหญ่กว่าที่ไปทำที่วัดได้ที่บ้านเช่น
http://www.84000.org/tipitaka/dic/d_seek.php?text=%BA%D8%AD%A1%D4%C3%D4%C2%D2%C7%D1%B5%B6%D8
แต่พอไม่ศึกษาเสียเองเลยแนะนำไม่ได้

สละความยึดมั่นในสิ่งที่เล่ามาในกระทู้นี้
แล้วมองเรื่องราวทั้งหมดในมุมมองแฟนคุณเพื่อคุณจะเข้าใจว่าอะไรคือเหตุจริงๆ
ศึกษาแก้ไขได้
comment6-2:เป็นหนี้ ผมว่ามันไม่น่าจะใช่เรื่องดีเลยนะครับ หนี้ระยะยาวพากันลำบากทั้งบ้าน ได้แค่ความสบายใจของคนคนเดียว ทั้งๆที่ความสบายใจมันสามารถเปลี่ยนได้ที่วิธีคิด ซึ่งไม่ได้ใช้เงินซักบาทเดียว
comment6-3:ความสบายใจมันสามารถเปลี่ยนได้ที่วิธีคิด ซึ่งไม่ได้ใช้เงินซักบาทเดียว

ถ้ามีปัญญาก็ทำได้

แต่ไม่ รู้ ไม่ศึกษา ปัญญาจะมีได้ไงก็ไม่มี

กรณีคุณก็เหมือนกัน
comment6-4:วัดพระธรรมกายบวชฟรีค่ะ  (แต่มีเจ้าภาพออกค่าใช้จ่ายให้เพราะเขาอยากได้บุญค่า)
comment6-5:คุณแค่ไม่ศัทรา!!
comment6-6:ตอบ 6-2 มีบวชฟรีหลายวัดเลยครับ ไม่ใช่วัดพระธรรมกายก็มีครับ
comment6-7:คนในนี้หลายคนตอบเป็นแพทเทิร์นเดียวกันหมดเลย
เราเข้าใจและเห็นใจ จขกท.อยากระบาย หลังไมค์ได้ค่ะ
comment7:แฟนคุณงมงายครับ คำสอนของธรรมกาย(ปัจจุบัน) มีเหรอที่ทำบุญเยอะขึ้นสวรรค์ บ้าบอ  คิดถึงสมัยอียิปต์ที่คนต้องมาซื้อหนังสือความตายจากพระเพื่อที่จะได้ขึ้นสวรรค์เลย.... ผ่านมาหลายพันปีก็ยังมาหากินได้อีก
   แล้วทำบุญเกินตัวหรือเปล่าครับ แบบมี10ให้5 หรือทำแล้วตัวเองต้องเดือดร้อน  ถ้าขนาดนั้นพูดไม่ฟังคงไปกันไม่รอด
comment7-1:เสียใจครับ บางอย่างเธอดีครับ ถ้าไม่มีเรื่องนี้ ผมนี่เครียดเลย
comment7-2:เห็นใจครับ พยายามเปิดใจคุยกันครับ หรือเปลี่ยนทำกับพระ ไปทำกับคนยากจนลำบากจริงๆดีกว่าไหม
comment7-3:พยายามอยู่ครับ ผมชวนไปบริจาคเลือด และ. พยายามชักจูงไปทำบุญมูลนิธิที่เป็นทางการอยู่ครับ
comment8:ตอบคห.6 ... คุณตัดเรื่องธรรมกายออกไปก่อน เพราะจริงๆคุณต้องแยกให้ออกว่าคำสอนใดมาจากพระพุทธเจ้า คำสอนใดคือธรรมกายแต่งขึ้น เรื่องการทำบุญ เรื่องการเวียนว่ายตายเกิด ถือเป็นเรื่องของศาสนาพุทธโดยตรง คุณจะไปวัดไหนเค้าก็สอนแบบเดียวกัน 

เรื่องทำบุญนี่ พระพุทธเจ้าท่านบอกว่ารู้จักเลือกเนื้อนาบุญ และหลักกว้างๆก็คือ 
1.ทำบุญกับคนได้บุญมากกว่าสัตว์
2.การทำบุญกับคนดีได้บุญมากกว่าทำกับคนเลว 
3.ทำบุญสร้างวิหารทาน ถาวรวัตถุ ถือว่าได้บุญสูงสุด 

ที่เป็นลักษณะนี้ เพราะพระพุทธเจ้าท่านมองเรื่องบุญไม่ได้มองถึงความขาดแคลนของคนผู้รับทาน แต่ท่านมองถึงประโยชน์ที่ทอดยาวออกไป ... สมมุติคุณให้อาหารหมาแมว พวกมันกิน กินเสร็จก็นอน เดินเล่น กัดกันเองบ้าง แล้วก็กิน มันประโยชน์สั้น แล้วอายุก็สั้นด้วย แต่ถ้าคุณทำบุญช่วยคน คนๆนั้นอาจจะไปทำบุญต่อๆไปได้ หรืออย่างน้อยก็อายุยืนกว่าหมาแมว ดังนั้นจึงได้ประโยชน์กว่า ...  และเพราะเหตุนี้การทำบุญกับพระสงฆ์จึงมักจะได้บุญมากกว่ากับคนทั่วไป เพราะท่านน่าจะมีความเป็นไปได้สูงที่จะเป็นคนดี เมื่อท่านเป็นคนดี กินอิ่มแล้วท่านก็ไปทำดีช่วยคนต่อไป อีกอย่างนึง โดยเฉพาะถ้าโชคดีได้ทำกับพระที่บรรลุธรรมแล้ว จะได้ผลมหาศาลมากกว่าทำบุญกับคนอื่นๆหรือสัตว์เป็นหลายๆเท่าตัว ... ... อีกข้อก็คือการทำบุญกับพระสงฆ์นั้น พระสงฆ์ช่วยเผยแพร่คำสอนทางศาสนา คุณก็ต้องมาพิจารณาต่ออีกว่าคำสอนของทางศาสนามีประโยชน์อย่างไร  ศาสนาพุทธสอนให้คนถือศีล 5 รู้จักเกรงกลัวต่อบาป ถ้าทุกๆคนยึดถือตามนี้ คุณคิดว่าโลกนี้จะมีความสุขไหม กับการที่ไม่มีคำสอนเหล่านี้ ...  ก็จะเห็นได้ว่ามีประโยชน์

... คุณอาจจะมองว่าถ้าอย่างนั้น การทำบุญกับหมอหรือพยาบาลน่าจะดีกว่าหรือไม่ เพราะหมอกับพยาบาลสามารถช่วยชีวิตคนได้ ... อันนี้คุณก็ต้องเข้าใจหลักของศาสนาพุทธก่อน ... นั่นคือ ไม่ว่าชีวิตใดก็ตาม เกิดมาก็ต้องมีตาย ... พระพุทธเจ้าไม่ได้ให้ความสำคัญกับเรื่องการแพทย์เลย เพราะท่านรู้ ว่าหมอเก่งแค่ไหน ก็แค่ช่วยยืดเวลาคนไข้เท่านั้น ยังไงก็ต้องตายหมด หมอก็ต้องตาย ... ไม่มีใครจะเป็นอมตะ ไม่ว่าวิทยาการจะเจริญไปแค่ไหน มันได้แค่ยืดเวลา ... แต่สำคัญกว่านั้นคือชีวิตหลังความตาย ซึ่งพระพุทธเจ้าท่านยืนยันว่าตายแล้วมีเกิด และอาจจะเกิดได้ทั้งในอบายภูมิ รวมถึง สุคติภูมิ ... ซึ่งพอไปเกิดที่จุดๆนั้นแล้ว ระยะเวลาจะยาวนานกว่าการเกิดในภพมนุษย์มากๆ เป็นแสนๆปีบ้าง ล้านปีบ้าง ดังนั้นการมีชีวิตอยู่ในโลก ท่านจึงไม่ได้มองว่ามันสำคัญ สิ่งสำคัญคือเมื่อตายไปแล้วจะไปเกิดที่ไหน ... ดังนั้นในมุมมองนี้การมุ่งสอนให้คนทำความดี เพื่อให้ได้ไปเกิดในที่ที่ดี จึงมีความสำคัญกว่าหมอ ที่แค่ช่วยยืดชีวิต แต่ไม่ได้สอนให้คนทำความดี 

... ยิ่งการสร้างวัด สร้างศาลา ยิ่งได้บุญใหญ่กว่าเดิม ใหญ่กว่าทำบุญกับพระ ... เพราะพระสงฆ์นั้น ก็เหมือนเรา คือยังไงก็ตาย แต่ถ้าคุณเอาเงินไปลงกับวัด กับศาลาธรรม ไอ้ของพวกนี้มันจะอยู่ได้หลายร้อยปี ถ้าไม่มีใครไปทุบทิ้ง และซึ่งจะสร้างสาธารณะประโยชน์ได้ในระยะยาวจึงได้บุญสูงสุด บางทีอนาคต คนเลวได้เข้ามานั่งในศาลาที่คุณบริจาคสร้าง มีโอกาสฟังธรรม ก็อาจกลับตัวเป็นดี แล้วไปเผยแพร่ความดีต่อ ... ผลประโยชน์มันทวีคูณ ดังนั้นจึงได้บุญสูงสุดครับ
comment8-1:ขอบคุณครับ แฟนผมตอบแบบคุณเลยครับ ผมถามเลยตามหลักความเป็นจริง สร้างวัด กับสร้างโรงพยาบาลหรือซื้ออุปกรณ์การแพทย์ให้ผู้ยากไร้ อันไหนสำคัญกว่าครับ?  ขอให้มองความเป็นจริงนะครับ แล้วพระสมัยนี้ ตามความเป็นจริง ไม่ได้น่าศรัทธาเหมือนแต่ก่อน ยุคสมัยมันเปลี่ยนไปแล้วครับ คือพระสมัยนี้ไม่ได้กรองมา ใครๆก็สามารถเป็นได้ พระเดี๋ยวนี้ส่วนมากเป็นแต๋วไปเยอะ เกิน 60% วางตัวไม่น่าศรัทธา แล้วมีข่าวเสื่อมเสียในวงการ จะไหว้พระต้องดูครับ ไหว้พ่อแม่ดีกว่าครับ บางทีตัวเราเองยังน่าเคารพกว่าพระบางคนที่เราไหว้เสียอีก
comment8-2:ความเป็นจริงของคุณคืออะไรละ คุณเชื่อตายแล้วมีเกิดไหม หรือตายแล้วสูญ มันก็อยู่แค่นั้นอ่ะครับ 

ถ้าคุณเชื่อว่าตายแล้วสูญ คุณก็ต้องคิดว่าสร้างโรงพยาบาลดีกว่า แค่นั้นเองครับ ... แต่ถ้าคุณเชื่ออย่างผม หรือแฟนคุณ ว่าตายแล้วยังมีไปต่อ ความคิดคุณก็จะเปลี่ยนทันที 

เรื่องพระสมัยนี้ ขอตัดไปก่อน เพราะจริงๆคุณไม่ทราบหรอกว่าพระท่านไหนดีหรือไม่ดี ที่ไม่ดีก็มีมาก แต่ที่ดีๆก็ยังมีนะครับ เพียงแต่ข่าวมักจะนำที่เสื่อมเสียมาออกเท่านั้นเอง ไม่ควรเหมารวมครับ ... จะสมัยพุทธกาลก็ต้องมีพระเลวมาปะปนเหมือนกันนั่นแหละครับ
comment8-3:มันก็จริงครับ ผมดันไปเชื่อว่าตายแล้วสูญ ความรักผมมันมาตันเพราะเรื่องความเชื่อ เสียใจมากๆ ทำไมต้องมีเรื่องแบบนี้ด้วยนะ
comment8-4:ถ้าคุณเชื่อว่าตายแล้วสูญ

ก็แปลว่าแฟนกับคุณศีลไม่เสมอกันครับ

เข้ากันไม่ได้อย่างแรง เพราะแม้ว่าเธอจะไปเข้าโบสถฺคริสต์ คุณก็มองเป็นเรื่องไร้สาระอยู่ดีแน่นอน

หรือคุณไปหาปฟนใหม่ที่เขานับถือศาสนาต่างๆ ก็ศีลไม่เสมอกัน เพราะคุณไม่เชื่อเรื่องชีวิตหลังความตายหรือกฎแห่งกรรม
comment8-5:อย่าไปกดว่าเขาเลยครับคุณ 709094 ทุกคนมีสิทธิ์เชื่อครับ 

.................

ส่วนจขกท. ทำไมคุณถึงมั่นใจละครับว่าตายแล้วสูญ ผมแนะนำว่าเผื่อไว้ 50/50 ดีกว่าไหม คุณลอง search หาเกี่ยวกับ ดร.เอียน สตีเวนสัน ดูเขาทำการทดลองเกี่ยวกับเรื่องการระลึกชาติ และผลออกมาคือมีความเป็นได้สูงมากว่าจะมีจริง  ไม่รู้แฟนคุณเคยบอกไหม แต่คนๆนี้มีตัวตนและมีผลการทดลองจริง ตัวอย่างหลายพันเคส แม้ว่าตัวเขาเองจะตายไปแล้ว ปัจจุบันศูนย์วิจัยก็ยังสานต่อเรื่องนี้ ลองค้นได้ใน youtube และ google ครับ 

จริงๆมันก็แล้วแต่คุณนะ จะเชื่อก็ยังก็ได้ แต่อย่าไปบังคับแฟนคุณเลย มันจะมีปัญหากันเปล่าๆ และจะพาลไปถึงครอบครัวเขาด้วย คุณก็เลิกกับเธอ ไปหาคนอื่นที่คิดเหมือนคุณ หรือไม่ก็คือยอมๆเชื่อตามเธอไปบ้าง ... แต่จะดีที่สุดคือคุณลองมาศึกษาศาสนาพุทธจริงจังดูก่อน อย่าเพิ่งปิดกั้นตัวเองว่าตายแล้วต้องสูญเท่านั้น ... ถ้าคุณเชื่อแบบนี้จริงๆ แล้วบังเอิญตายแล้วมันดันไม่สูญ คุณจะไม่ซวยเหรอ ฝากไว้ให้ลองคิดดูครับ .... จริงๆทำบุญกับโรงพยาบาลหรือวัดมันก็ได้บุญหมดแหละครับ ก็ทำให้หมดไปเลยทั้งวัด ทั้งโรงพยาบาล แต่คุณก็เลือกวัดที่ดีๆหน่อย ดูแล้วเป็นวัดที่ขาดแคลนก็ได้ (วัดชนบทที่ขาดแคลนมีเยอะแยะไป) ... จะได้ไม่มีปัญหาทะเลาะกับแฟน คุณก็บอกไปว่าทำบุญกับวัดได้ แต่ขอเลือกวัดที่ดีๆหน่อย ...
comment8-6:ขอบคุณครับ ผมว่าจะตามน้ำไปก่อน ก็ไม่ได้เลวร้ายอะไรครับ ก็พยามเปิดใจอยู่ครับ
comment8-7:ถ้าไม่ตัดธรรมกายออกตามคห.8 คือไม่สายกลาง เยอะ ลุ่มหลงบุญ ผมเห็นด้วยกับจขกท.ทำบุญบริจาคไม่จำเป็นต้องวัด ไปให้กับคนที่ขาดหรือสรรพสัตว์บ้างก็ได้ แต่ธรรมกายมุ่งสร้างแต่ทำบุญเพื่อตัวเองได้ไปสวรรค์ เจ็บป่วยอย่าไปรพ.นะ ไปวัดเลยทีเดียว "เห็นแก่ตัว"
comment8-8:อ่านเพลิน ๆ 
ชอบที่ จขกท กับ คุณน้ำในบ่อคุยกันนะ 
โดยเฉพาะคุณน้ำในบ่อ ผมชอบมากเลยที่คุณพูด

แต่พอมาเจอ 8-4 
ทุกอย่างจบเลย พัง 55555
comment8-9:ที่รับทราบมาตลอด 
ทานมี 3 ระดับ

อามิสทาน    สิ่งของ
อภัยทาน  ให้อภัย
ธรรมทาน ให้ธรรมะ หลักปฏิบัติ ถือว่าสูงสุด

ถ้าสังเกตุดู จะเป็นเรื่องความคิดอ่าน จิตใจ
มากขึ้นเรื่อย  ฝึกให้ไม่ยึดติด

ส่วนความเห็นที่ว่า ศีลไม่เสมอกัน ก็คงจริง
ในด้านศาสนา มีความเห็นต่างกัน
ผมว่า ไม่มีใครผิด ที่เลือกเชื่อไม่เหมือนกัน
จขกท เเค่ต้องชั่ง น้ำหนัก ว่าจะไปได้กับคุณเเฟนป่าว
เรื่องใหญ่เหมือนกัน   
เเต่ทุกคู่ ไม่มีใครเเม็ทช กัน 100% หรอกครับ 
ได้  60-70% ก็เต็มที่เเล้ว
comment9:พระพุทธเจ้าสอนให้เดินสายกลางครับ นับถืออะไรก็อย่าสุดโต่งเกินไป
ถ้ายึดหลักการของพระพุทธเจ้า สังคมก็จะสงบสุข
comment10:ศีลไม่เสมอกัน อยู่ด้วยกันไม่ได้ครับ
เลิกๆกันซะ
comment11:วัดกันที่คุณภาพของจิตนะครับ แฟนคุณเป็นธรรมกาย คุณไม่เห็นด้วยกับแฟนแต่คุณกับเกิดความรำคาญ กระวนกระวายไม่สงบ การจะวัดว่าอะไรดีกว่าอะไรในแง่ของศาสนาก็ต้องดูผลที่เกิดจากการปฏิบัติของศาสนานั้น ๆ ธรรมกายแม้จะไม่ใช่พุทธ แต่ก็สามารถเปรียบเทียบได้ระหว่างคนที่นับถือธรรมกายกับคนที่ไม่นับถืออะไรเลย 
ความเลวร้ายของธรรมกายก็คือแอบอ้างว่าเป็นพุทธและบิดเบือนคำสอน เป็นการขวางคนที่จะไปสู่พุทธะ ซึ่งอันนี้ยอมรับว่าร้ายแรง แต่จิตที่ได้รับการฝึกแบบธรรมกายก็ไม่ได้เลวร้ายอะไรนักในความคิดเห็นผม 
การที่จะโน้มน้าวให้คนที่เป็นธรรมกายไปแล้วหันกลับมาเป็นพุทธ คนที่จะโน้มน้าวก็ต้องมีวัตรปฏิบัติที่แสดงให้เห็นว่า เมื่อคุณเป็นพุทธแล้วดีกว่าอย่างไร แต่ถ้าหักกันด้วยกำลังโทสะ ก็คงยากที่จะเห็นด้วยน่ะครับ
comment12:ศรัทธาไม่เท่ากัน ก็ไปกันไม่ได้ครับ

แค่คุณไม่ศรัทธาในการเข้าวัดทำบุญ ก็ไม่ควรจะคบกับเธอแล้วละครับ
เพราะถึงแม้เธอจะเลือกวัดอื่น ก็คงเป็นที่น่าลำบากใจสำหรับคุณแล้วละมั้งครับ
หรือยังไง...

ผมไม่แน่ใจเรื่องทรรศนคติของคุณที่มีต่อวัดครับ
comment12-1:ผมเจอเรื่องไม่น่าศรัทธา ในวงการพระน่ะครับ เลยอาจจะมองลบไปบ้าง พยามเตือนสติตัวเองอยู่ครับ ได้อ่านความเห็นหลากหลายพยามจะเปิดใจครับ
comment12-2:นักเรียนช่างตีกัน

โรงเรียนอาชีวะ เลวหมดทุกโรงเรียน....? หรือเปล่า...?

ผมเคยเจอวัดๆหนึ่ง มีทั้งพระที่ดีที่สุด และก็เลวที่สุดในวัดๆเดียวกันนั่นแหละ
comment12-3:แล้ว เขาเอาเงินไปบริจาคให้กับ รร.อาชีวะ หรือเปล่า? มันเหมือนกันตรงไหนครับ ? ยกอะไรมา ..  ไม่ได้ใกล้เคียง..
comment13:เจ้าตัวบอกว่าตายแล้วสูญ

แสดงว่าไม่เชื่อเรื่องกฎแห่งกรรมใดๆ

แล้วจะไปขัดขวางการสร้างบารมีคนอื่น ไม่คุ้มนะถ้าสิ่งที่คุณเชื่อมันผิด
comment13-1:ผมเชื่อเพราะมันมีหลักฐานทางวิทยาศาสตร์ครับ โลกเกิดขึ้นมาได้ประมาน 4.5 พันล้านปี  และมนุษย์อาศัยอยู่บนโลกแค่ 2 แสนปี กว่าจะวิวัฒนาการมาเป็นมนุษย์ปัจจุบันที่พฤติกรรมมันสมองหลักหมื่นปี และความเป็นจริงของโลก มนุษย์บนโลกก็ต้องถึงวันอวสาน วันสิ้นโลก เหมือนกับไดโนเสาร์นั่นแหละครับ วันนึงก็ถึงวันสิ้นโลก แล้วจะไปอยุ่ไหนอ่ะครับ วันนึงก็ต้องมีสิ่งมีชีวิตใหม่ๆมาทดแทน
comment13-2:แล้วแต่คุณแล้วกัน

แต่อะไรที่ปรับให้หยวนๆกันได้ พอปรับใช้ให้คุณกับแฟนสบายใจ

เช่นคุณก็บริจาคตามโรงพยาบาลลต่างๆ ตามห้องสมุดต่างๆ

ส่วนแฟนคุณ ก็บริจาคให้วัดต่างๆให้ไม่เดือดร้อนตัวเอง และไม่เดือนร้อนครอบครัวก็แล้วกัน

ปล. เรื่องพวกนี้น่าจะคุยกันให้ลงตัวได้ครับ
comment13-3:สิ่งที่มองไม่เห็นด้วยตา ไม่ใช่ว่าจะไม่มีอยู่

หรือบางทีก็ต้องยอมรับว่ามีอีกมากที่เรายังไม่รู้ 
หรือยังไม่เจอ ยังไม่ได้ศึกษา
การปักใจเชื่ออย่างใดอย่างหนึ่งเลย 
จึงเป็นการปิดกั้นตนเองอย่างมากนะคะ

ประเด็นเรื่อง เห็น - ไม่เห็น
อย่างเช่น อากาศ มองไม่เห็นใช่ไหมคะ
แต่จะปฏิเสธได้ไหมว่าไม่มีอยู่

หรืออย่างเช่น ไฟฟ้า คุณเห็นมันไหม
สิ่งที่มองไม่เห็นแต่มีอยู่ มีมากมายเลย 
จริงไหมคะ

มันเป็นเรื่องของความละเอียดของสิ่งๆ นั้น
ถ้ายิ่งละเอียดมากก็ยิ่งมองไม่เห็นด้วยตา
เพราะตาคนเรามีข้อจำกัดในการมองเห็น

ขอเล่าประสบการณ์ที่เคยเจอนิดนึงนะคะ
คนที่นั่งสมาธิดีๆ หากได้เจอจะแปลกใจ
เพราะเขารู้แม้กระทั่งความคิดเราว่าเราคิดอะไร
เขาเห็นกระทั่งความคิดได้อย่างไร
ภายหลังจึงรู้ว่าเขาไม่ได้เห็นด้วยตา 
แต่เห็นด้วยใจ

ขั้นโฆษณาแล้ว ขอกลับมาเรื่องเดิมต่อ
ถ้าคุณเชื่อวิทยาศาสตร์
คุณจะบอกว่าภพชาติไม่มีก็ไม่ได้นะ
เพราะนักวิทยาศาสตร์เขาวิจัยมาแล้วว่ามีอยู่
ลองไปหาอ่านดูได้นะคะ

คำสอนในพุทธศาสนา เป็นเหตุเป็นผล 
เชื่อมโยงกันหมด และน่าศึกษาเรียนรู้ 
คนธรรมดาอย่างเรา
อยู่ดีๆ จะให้เขียนพระไตรปิฎกออกมา
ทำได้ยากมาก ที่จริงมันเป็นไปไม่ได้เลย
เพราะธรรมะ บางคนแค่เรียนรู้ยังเรียนไม่หมด
หลายๆ อย่าง ที่พระพุทธเจ้าเคยตรัสบอกไว้
ตั้งแต่ 2 พันกว่าปีก่อน
แต่ทางวิทยาศาสตร์เพิ่งมาค้นพบมีเยอะมากนะ
นักวิทยาศาสตร์ก็ยังทึ่งเลยค่ะ
เพราะพระองค์ค้นพบโดยไม่ต้องใช้อุปกรณ์ใดๆ
ถามว่าพระพุทธเจ้ารู้ได้อย่างไร
พระองค์รู้ ด้วยการตรัสรู้ ด้วยสมาธิ ด้วยใจนี่เอง

ที่แฟนคุณชวนคุณบวช 
คิดว่าไม่เสียหายนะคะ ที่จะลองบวชดู
ลองเปิดใจศึกษาดูก่อนดีไหมคะ
การบวชพระที่วัดพระธรรมกาย
เท่าที่เคยฟังมา และเห็นจากที่วัดมา
แม้ว่าจะบวชฟรี เหมือนเข้าไปบวชง่าย
แต่คนที่จะอยู่ยาวได้ ไม่ง่ายนะคะ
เพราะเขาฝึกอะไรหลายอย่าง 
เรื่องระเบียบวินัยตามบทฝึกของพระ
แรกๆ ถ้ายังไม่ชิน อาจจะต้องฝืนด้วย

ข่าวต่างๆ ที่คุณได้ยินได้ฟังมา 
ก็ไม่ได้เป็นความจริงเสมอไปหรอกนะคะ 
โดยเฉพาะข่าวไม่ดีเกี่ยวกับวัดพระธรรมกาย 
มันเป็นกระแสจนหลายๆ คน เชื่อไปอย่างนั้น
เป็นเรื่องของทางบ้านเมืองที่เกิดการวิตกไปเอง
อาจจะเขียนมากไม่ได้ แต่ถ้าใครจะตัดสินอะไร
จากเพียงแค่ได้ยินได้ฟังมา มันก็ไม่ยุติธรรม 
จริงไหมคะ อยากให้ลองมาพิสูจน์ก่อน 
เชื่อว่าแฟนคุณก็คงอยากให้คุณเข้าใจเหมือนกัน
ว่าเธอได้พบเจออะไรจากวัดแห่งนี้มาบ้าง

ลองเปิดใจดูนะคะ
comment14:เลิก
comment15:ลองเอาข่าวเหล่านี้ให้ แฟนอ่านดู นะครับ

เผย “สมเด็จพระสังฆราชองค์ที่ 20” ทรงสมถะ นั่งตุ๊กตุ๊ก-ห้ามพระในวัดรับเงิน
https://www.khaosod.co.th/special-stories/news_211813

รับสั่งพระสังฆราช เรื่อง‘เหตุทำให้ศาสนาเสื่อม’
https://www.siamrath.co.th/n/25609

เลิกทำบุญสร้างพระเจดีย์ โบสถ์ อันมโหฬาร โอฬาริก แล้วหันมาทำบุญกับโรงพยาบาลรัฐ กันดีกว่าไหม?
https://mgronline.com/drama/detail/9600000066683


จะว่าไป การให้เงินพระนั้น อาจจะไม่ได้ผิด
ถ้าเป็นกรณี ช่วยวัดที่ยากจนให้ตั้งต้นได้ เช่น วัดที่ยังไม่มีแม้แต่พระอุโบสถ หรือกุฎิ
หรือวัดที่ถูกภัยพิบัติ มีความเดือดร้อน

ส่วนกรณีวัดธรรมกาย บอกให้แฟนรู้ เถอะครับ
ว่า อาณาจักรแห่งนี้ตามข่าว ปัจจุบันมีทรัพย์สินมากกว่า 300,000 ล้านบาท !!!!

"เศษเงิน" ที่แฟนคุณเอาไปให้
ก็เป็นแค่ "ค่าเศษดอกดาวเรือง" ที่เอาไปให้พระเหยียบแล้วก็กวาดไปทิ้งขยะ แค่นั้นเอง
ไม่ได้มีค่าอะไรเลย


และยิ่งไปดู การบิดเบือนคำสอน ของลัทธินี้
แฟนคุณแน่ใจจริงๆหรือเปล่า ว่าตกลงกำลัง "ทำบุญ" หรือช่วย "ทำลายศาสนาพุทธ" อยู่ ?

ลองให้แฟน โหลดไปอ่านดู นะครับ

"...หนังสือกรณีธรรมกาย โดย สมเด็จพระพุทธโฆษาจารย์ (ป. อ. ปยุตโต) (ฉบับเพิ่มเติม-จัดลำดับใหม่)..."
http://www.watnyanaves.net/th/book_detail/10
(คลิ้กขวาตรง icon PDF แล้วเลือก Save Link As)


หรือถ้าไม่มีเวลาอ่าน ก็ลองเอาไปฟังดูในรถครับ มีทั้งหมด 115 ตอน

"...เสียงอ่านธรรมนิพนธ์ เรื่อง กรณีธรรมกาย โดยสมเด็จพระพุทธโฆษาจารย์  (ป.อ. ปยุตฺโต)..."
https://www.youtube.com/playlist?list=PLIkoLwIdgHg8qpc-hePrjByFodYHXIv7A

อันนี้ตัวอย่าง
comment16:ผมยึดหลักพุทธสายท่านพุทธทาษ ภิกขุ, ท่านปัญญา นันทะ ,ท่าน Thich Naht Hanh และองค์อื่นฯที่ดำเนินรูปแบบการปฏิบัติตัวตนของท่านและการอบรมสั่งสอนผู้อื่นในรูปแบบของทั้งสามองค์นี้ครับ การสอนการปฏิบัติตามไม่ยุ่งยากเป็นธรรมชาติสอนให้คนไม่ยึดติดวัตถุและรู้จักปล่อยวางทำให้สบายใจดีหลักการสอนก็ทำให้คนรู้คิดรู้ที่จะเป็นไม่งมงายครับ
comment17:อย่าไปยึดติดกับคำว่าธรรมกาย ไม่ธรรมกายค่ะ คือถ้าเธอทำแล้วไม่เดือดร้อน ทำแล้วสบายใจ มีเจตนาดี ก็คงจะต้องปล่อยเธอไปค่ะ เงินเธอ แต่ถ้ามันมากเกินไปจขกท.ก็อาจจะต้องมาคุยกันในแง่ของการวางแผนการเงิน การออมเงินเพื่ออนาคต โดยไม่ต้องไปยุ่งกับประเด็นความเชื่อความศรัทธาของเธอค่ะ น้ำเชี่ยวอย่าเอาเรือเข้าไปขวางค่ะ แต่ถ้ามีสัญญาณอันตราย มีแนวโน้มถูกหลอกถูกโกง อันนั้นถือว่าเป็นสิ่งที่ต้องให้ความช่วยเหลือเร่งด่วน ก็ค่อยว่ากันอีกทีค่ะ อาจจะต้องหาคนที่เธอเชื่อถือมาช่วยอธิบาย หรือเตือนสติ

แชร์ประสบการณ์ค่ะ ช่วงหนึ่งเราก็เคยไปปฏิบัติธรรมกับวัดธรรมกายนะคะ เราก็ว่าเค้าก็มีข้อดีนะ สอนสิ่งดีๆหลายอย่าง ก็สอนให้เราเป็นคนดีนั่นแหละค่ะ ทำบุญเราก็ทำตามกำลัง ไม่เยอะ เน้นใช้แรงช่วยงานแทน ก็ไม่เห็นว่าจะมีใครมาชักจูงหรือหว่านล้อมให้เราต้องทำบุญเยอะๆนะคะ แต่สุดท้ายเราเฟดตัวออกมา เพราะเราไม่ชอบที่ที่คนเยอะวุ่นวาย ชอบแบบปลีกวิเวกสงบร่มเย็นสายวัดป่ามากกว่า แต่ตอนที่เราเคยคลุกคลี ส่วนตัวไม่ได้เจออะไรที่ผิดปกติค่ะ

วงการศาสนาตอนนี้ก็เหมือน ตำรวจ เหมือนหมอแหละค่ะ คือภาพลักษณ์ไม่ดี แต่คนที่มีปัญญาก็ควรไตร่ตรองพิจารณาตามความจริง อย่าไปมองอะไรแบบเหมารวมตามกระแส ทุกที่มีคนดีคนเลว พระแท้ก็ยังมีอยู่มากมาย อยู่ที่เราจะหาเจอมั้ยแค่นั้นแหละค่ะ ถ้าจขกท.อยากเข้าใจแฟนจริงๆ ถ้าคิดว่าแฟนกำลังหลงผิดแล้วอยากช่วย แนะนำให้ลองเปิดใจศึกษาศาสนาพุทธค่ะ ว่าจริงๆแล้วศาสนาสอนอะไร มีจุดประสงค์ยังไง จะได้สามารถดึงแฟนมาอยู่ในจุดที่ถูกที่ควรได้ค่ะ จริงๆเรื่องเรื่องนรก สวรรค์ บวชไม่บวช อะไรเนี่ย ไม่ใช่แก่นสารของศาสนาพุทธเลยค่ะ ยิ่งเรื่องผีสาง เทวดาบูชาเทพ อะไร ยิ่งไม่ใช่คำสอนของศาสนาพุทธเลยค่ะ หวังว่าคอมเมนต์จะเป็นประโยชน์นะคะ

เป็นกำลังใจให้ค่ะ
comment17-1:เธอดันไปเชื่อว่าถ้าทำบุญกับคนเยอะๆจะได้บุญเยอะครับ ผมว่าต้องเป็นกุศโลบายของธรรมกายแน่ๆ ถึงว่าทำไมธรรมกายสามารถรวมพลได้เยอะขนาดนี้ ผมนี่อ๋อเลย
comment17-2:ขอบคุณมากๆครับ
comment17-3:เห็นด้วยครับ
comment18:เธอเข้าธรรมกายก่อนหรือหลังมาพบคุณครับ ?
comment19:คบกันที่ศีล 5 ดีที่สุดแล้วครับ
เรื่องอื่นๆที่เห็นไม่ตรงกัน ก็ปล่อยวางเสีย
ทำความตกลงกับแฟน ที่จะร่วมมือกันในเรื่องศีล และจะไม่ขัดแย้งกันเรื่องทำบุญตามความเชื่อ
และ
เมื่อใด ศีลเสมอกัน เรื่องอื่นๆที่ดี ย่อมตามมาเอง

ข้อดีของแฟนของคุณคือ ถือศีล 5 ได้
จุดนี้จุดเดียว ก็ยากที่จะหาคนดีเสมอเหมือนได้แล้ว
และ
ถ้าคุณชักจูงให้แฟน เลิกบ้าบุญ ( แต่คุณต้องแข็งพอที่จะไม่ไปหลงงมงาย ใช้อามิสซื้อบุญตามแฟนนะครับ )
แล้วใช้ศีล เป็นพื้นสู่สมาธิ
สมาธิที่ดี ย่อมเป็นพื้นฐานของปัญญาที่ดีเห็นตามจริง

คู่ของคุณก็จะกลายเป็น คู่ศีลสมาธิปัญญา
เลอเลิศยิ่งกว่าคู่ไร้ศีลมากมายนัก
comment19-1:ขอบคุณมากๆครับ
comment20:ศรัทธาไม่ตรงกันเป็นทุกข์ทั้งคู่
comment21:ก็คุณคิดว่า เงินไปเที่ยวมันมีค่า
ส่วน
แฟนคุณคิดว่า เอาเงินไปทำบุญ มันมีค่า

 ถ้าแฟนคุณสนใจวัดมากกว่าคุณ
คุณต้องต้องทำอะไรให้ดีกว่าวัดสิ  สู้สิกับวัดธรรมกาย
คือ ดีกับแฟนสู้วัด 


 มันเป็นความรู้สึก ถ้าเราดีกับเขาจริงๆ 
ความรู้สึกมันจะเกี่ยวพันธ์ ทำให้แฟนคุณ คิดถึงคุณก็ได้

 แต่ถ้าเราไปต่อต้าน มันจะยิ่งแล้วใหญ่
ต้อยค่อยเป็นค่อยไป รู้ทันจิตใจ ตัวเองให้มากๆด้วย
ไม่งั้น วุ่นวาย
comment22:ศีล ศรัทธาไม่เท่าก็อยู่กันยากนะ
เราไม่รู้ว่าเธอคบคุณก่อนหรือไปวัดก่อน

แต่ถ้าเธอไปทำบุญที่วัดแล้วคุณไม่สบายใจคุณก็เลิกเถอะค่ะ
อย่าให้เธอต้องไม่สบายใจเพราะคุณไปห้ามเธอเลย

ความชอบแต่ละคนไม่เหมือนกัน อยู่กันก็มีปัญหาเปล่าๆ

เราก็ว่าเธอก็ไม่สบายใจถ้าคุณคอยห้ามเธอ
comment23:เห้อ 
คนเรามันก็คิดได้แค่นั้น ว่า  ศีล ศรัทธา  ไม่เท่ากัน

นี้มัน บ้ามาก

ราวเหมือน  เอ็งต้องเลิกขาดจากกัน
เห้อ ศาสนาพุทธมีที่ไหน มันมีที่ไหน

 เจ้าของกระทู้ มันก็วุ่ยวายพอละ
มาเจอศรัทธา ไม่เท่ากัน ยิ่งแล้วใหญ่

 ก็เหมือนกัน  
ผู้ชาย ชอบอย่างนึง
ผู้หญิงชอบอย่างนึง

 แต่ดัน เป็นวัดธรรมกาย
ยิ่งมี เงินมาเกี่ยวพันอีก
ยิ่งแล้วใหญ่

ชาวพุทธอะไร บอกว่า ศรัธาไม่เท่ากัน
มันจบแค่นี้หรอ

มันน่าจะมีกว่านี้นะ
comment24:เห็นด้วยกับความคิดคุณ ให้เวลาเธออีกระยะหนึ่ง กู่ไม่กลับก็เลิก
comment25:#12-1
....
 พยายามเตือนสติตัวเองอยู่ครับ ได้อ่านความเห็นหลากหลายพยายามจะเปิดใจครับ...

แนะนำชวนแฟนและตนเองฝึกเจริญสติ
ให้เข้าใจ เมื่อมีสติ ชีวิตคู่จะดีขึ้น
เป็นการแก้ปัญหาระยะยาว
comment26:ธรรมกายไม่เลวร้ายอะไรมาก ถ้าผู้เข้าไปไม่หน้าใหญ่ใจเบา เชื่อมั่นใจคำสอนของพระพุทธเจ้าเอามาเป็นที่ตั้ง
comment27:ไม่แน่ใจว่า แฟน หรือ ภรรยา ถ้าภรรยามีลูกด้วยกันไหม?

เราคิดว่าสิ่งที่จะเป็นปัญหาสำคัญคือ การทำบุญต้องใช้เงิน และเพราะความเชื่อของแฟนคุณในเรื่องนี้มีสูง รายจ่ายในเรื่องนี้คงมีสักวันที่สะสมถึงขั้นให้เดือดร้อนใจ

ทำข้อตกลงกันเลยว่าจะลิมิตเงินทำบุญอย่างไร
จำเป็นไหมที่ต้องกับวัดนี้เท่านั้น
พาไปที่อื่นให้เปิดหูเปิดตา
คุณควรศึกษาธรรมด้วย หากจะโต้แย้งความคิด

ระบบขายตรง ขายหลายระดับ มีอิทธิพลมาก
ในกรณีของวัด มันก็หลายความเชื่อในศาสนาทีไม่ชัดเจน เป็นผลิตภัณท์ที่ขายได้

เคยจะไปจองกฐินที่วัดหนึ่ง
เจ้าอาวาสบอกว่า วันที่นั้นจะไปร่วมทำพิธีที่วัดธมก เขาส่งเงินค่าเช่ารถตู้พร้อมกับเบี้ยเลี้ยงพระสิปรูปมาให้แล้วล่ะ แต่มันไม่พอ โยมช่วยทำบุญด้วยไหม?
comment28:เคยคบแฟนธรรมกายค่ะ นางชอบชวนให้ไปวัดกับนาง แต่ไปแล้ว รู้สึกไม่เป็นธรรมชาติ ไม่เกิดศรัทธา 
ฮีก็ดี๊ดี บอกว่าคบกันเรื่องไหนเข้ากันไม่ได้เราก็เลี่ยงเรื่องนั้นเนอะ

ตอนนี้นางหันไปคบกับหญิงอื่นที่ยอมศรัทธาไปกะนางละ อีนี่ก็หัวเน่าไปค่ะ ตอนนั้นไม่น่าเชื่อมันเลย
comment29:ผมมองว่า เธอเชื่อว่าชีวิตหลังความตายมีจริง แต่คุณเชื่อว่าตายแล้วสูญ 
อันนี้เป็นความเห็นหรือทิฎฐิที่ไม่เสมอกันจะทำให้อยู่ด้วยกันไม่ได้....

    แล้วคุณรู้ได้อย่างไรว่าตายแล้วสูญ เคยตายมาแล้วหรือ ? 
    หรือแค่ฟังเขามา แล้วคาดเดาเอาเองตามความคิดคุณเอง?
    แล้วตายแล้วไม่สูญจริงหรือ? คนพูดเคยตายไหมถึงยืนยันตามหลักศาสนา?
    แล้วถ้าตายแล้วไม่สูญล่ะ คุณทำความชั่วไว้แล้วจะไปใหน?
    แล้วถ้าตายแล้วไม่สูญล่ะ คุณทำความดีไว้ตายแล้วจะไปใหน?

 ผมว่าคุณต้องศึกษาแล้วละครับ 
วิธีพิสูจน์โลกหน้าในพระพุทธศานา มีอยู่คุณได้ทดลองทำแล้วหรือยัง ?  
ด้วยการทำสมาธิเจริญภาวนาให้ได้ฌาณอภิญญาก็สามารถไปดูไปรู้ได้ ?

   การทำบุญในพระพุทธศาสนาไม่ใช่ว่าต้องเอาเงินไปถวายวัด/พระ เท่านั้น
   การรักษาศีลก็เป็นการทำบุญอย่างหนึ่ง ไม่ต้องเสียเงินด้วย
   การทำสมาธิเจริญภาวนาก็เป็นการสร้างบุญอย่างหนึ่งไม่ต้องเสียเงินเช่นกัน

อยู่ที่คุณแล้วครับ ว่าจะพิสูจน์คำสอนพระพุทธเจ้าตามหลักวิทยาศาสตร์หรือไม่?
หรือจะแค่เชื่อความเชื่อของตัวเองที่ เหมือนจะมีหลักการ แต่ก็เหมือนการแค่คาดเดา?
comment30:ตอน ถ้าไม่มีเงิน จะสร้างบุญวิธีไหนได้บ้าง?... https://www.facebook.com/talkgetdham/videos/1955735601408678/
comment31:เปิดใจ
ลองมาบวชดูก่อน
ค่อยคิดไปเอง
comment32:เธอเข้าวัดฉันเข้าผับ เธอเลิกเข้าวัดฉันเลิกเข้าผับ จบ
comment32-1:กลัวเป็นแบบนี้มากกว่า เธอเข้าวัดฉันเข้าผับ พอฌธอเลิกเข้าวัดฉันก็ยังเข้าผับ

ถ้าศีลไม่เสมอกัน ยังไงก็ไปไม่รอด
comment33:‪คนวัดนี้มีแต่ทำบุญ เหนือ ใต้ ออก ตก ไปหมด ภาคใต้มีระเบิดรายวันเค้ายังแห่งกันไปทำบุญทุกเดือน ยังไม่พอยังเผื่อแผ่ไปต่างประเทศ ไปยังประเทศเพื่อนบ้าน เมียนม่าน ลาว เขมร เวียดนาม คนที่รุมเกลียดเค้าไม่มาดูหน่อยเหรอว่าความจริงเค้าทำไรบ้าง อย่ามัวแต่อ่านข่าวอยู่เลยคับ
comment33-1:เงินนี้ได้มาจากการขายฆ้อนใช่รึปล่าวครับ
ราคามันจำเป็นต้องสูงลิบลิ่วขนาดนั้นรึปล่าวครับ
พระจำเป็นต้องมีดอกดาวเรืองโรยระหว่างทางเดินรึปล่าวครับ
ผิดเพี้ยนจนกู่ไม่กลับเลยรึเปล่าวครับ
ปล.ไม่ได้อ่านข่าวครับ
เจอมากับตัว บ้านผมติดกับวัดนี้
comment34:สาวกธรรมกายดีที่สุดแล้ววัดนค้ถ้าเป็นสาวกจริงๆมีแต่คนบุญ คุณต้องปรับตัวให้ศีลเสมอกันจึงจะอยู่อย่างมีความสุขค่ะ
comment34-1:นี่หรือดีที่สุดครับ
ฆ้อนอย่างดีราคาแบบว่า. . . . .(ซื้อแถวคลองถมได้หลายสิบโหล)
บิณฑบาตรทีนึงเดือดร้อนกันทั้งถนน รถติดโคตร
จำเป็นมั้ยที่ต้องโรยดอกดาวเรืองให้เดิน
ศีลเสมอกัน คืออะไรครับ หลายคู่หลายครอบครัวอยู่กันได้ด้วยความเข้าใจ
ศึกษาให้ดีครับ ศีล กับความเข้าใจ การยอมรับ ต่างกันครับ
comment35:ถ้ารักเธอจริง รักอะไรในเธอ และอะไรในน้องเธอ ได้มาแต่ใด  ลองหัดสังเกตลองถามตัวเอง คิดไม่ออกก็อาจจลองถามเธอ  ผู้หญิงทุกคนจะรู้สึกดี หากได้รับการให้เกียรติ ลองให้เกียรติเธอ   เปลี่ยนแว่น แล้วเอาอคติออก ลองถามเธอเล่นๆก็ได้  ว่า ผมชอบคุณที่.... ทำไมคุณถึงเป็นแบบนี้  แบบที่ผมชอบ ผมว่าคุณเป็นคนมีเหตุผลนะ  คุณคิดว่าการทำบุญกับพระ กับ ทำบุญกับคนป่วยต่างกันไงครับ  ลองตั้งคำถาม เรื่อยๆ เพื่อรู้จักในส่วนที่คุณอาจจะยังไม่รู้จักเธอดีพอก็ได้  สุดท้ายทิ้งท้าย คำถามที่คุณสงสัยทั้งหมด ถ้าคุณสามารถจินตนาการได้แบบเหมือนจริงมากๆๆๆ นะว่าความตายรอคุณอยู่ตรงหน้า อีกไม่กี่วัน ถ้าตาย งานก็ไม่ต้องทำ สาวเจ้าเราก็ไม่เห็นไม่อยู่ด้วย คนรักครอบครัวก็ไม่เจออีก เงินที่หามาได้ก็ใช้ไม่ได้ คิดต่อ คิดให้เหมือนจริง   คำตอบดีๆๆอาจจะผุดมาก็ได้
comment36:คนเข้าวัดพระธรรมกายมีหลากหลายค่ะ ทั้งคนรวยมากๆ คนฐานะปานกลาง รวมถึงคนจนๆ ก็มีค่ะ คำสอนที่วัดนี้ก็มาจากคำสอนของพระพุทธเจ้าในพระไตรปิฎกเหมือนพุทธทั่วๆไปละค่ะ  แต่หลวงพ่อเอามาย่อยให้เข้าใจง่ายขึ้น ไม่ดูซีเรียสเป็นวิชาการ ให้เข้าใจได้ตั้งแต่เด็กๆยันคนชรา หลวงพ่อจึงเปิดโรงเรียนอนุบาลเพื่อสอนเรื่องต่างๆของพุทธผ่านเพลง ภาพ นิทาน ฯลฯ เพื่อไม่ให้ดูน่าเบื่อค่ะ วัดนี้ไม่สอนให้งมงายค่ะ  แต่คนที่มาเข้าวัดนี้มีพื้นฐานมาแตกต่างกัน รับฟังและรับทำตามคำสอนหลวงพ่อได้ไม่เท่ากันค่ะ การปฏิบัติของแต่ละคนก็ยังฝึกตัวได้ไม่เท่ากันค่ะ ดังนั้น บางคนก็ยังติดความเชื่อเดิมๆ เก่าๆ ทั้งที่หลวงพ่อก็สอนแล้วบอกแล้วว่าพระพุทธเจ้าสอนไว้อย่างไรค่ะ 
ส่วนเรื่องทำบุญ วัดไหนๆก็สอนให้ทำบุญทั้งนั้นค่ะ เพราะพระพุทธเจ้าสอนให้ทำทาน รักษาศีล เขริญภาวนา ที่วัดนี้ก็สอนเหมือนกัน  สิ่งก่อสร้างวัดนี้เย้นประโยชน์ใช้งานและคงทนถาวรไม่เย้ยความหรูหรา ลอกบุญแล้วได้เงินมาก็สร้างเสร็จอย่างรวดเร็วค่ะ คนทำก็ปลื้มกับบุญที่เขาทำกันค่ะจึงมาทำกันเรื่อยๆ ฟลายๆคนทำแล้วก็รวยขึ้นๆ ค่ะเชาก็ยิ่งมีศรัทธาในบุญจึงทำอีกเรื่อยๆค่ะ
วัดนี้เน้นสอนคนค่ะ เป็นวัดสายปฏิบัติ คนมาวัดนี้ต้องนั่งสมาธิค่ะ วัดมีโครงการสร้างคนดีออกไปสู่สังคมเยอะค่ะ คนมี่ทำบุญวัดนี้เขาจึงติดวัดไม่ไปที่ไหนแล้วเพราะอุดมการณ์ของหลวงพ่อดีและเห็นเป็นรูปธรรมจริงๆ
comment37:คุณเป็นคนดี  เพราะอยากจะเข้าใจ จึงมาตั้งกระทู้นี้ สู้ๆนะคะ การที่เรียนรู้อะไรใหม่ๆ เพื่อคนที่เรารักก็คุ้มนะ  เรียนรู้ ก็จะปกป้องเธอได้  รักเธอ  ให้เกียรติเธอค่ะ ให้ช่องว่างในอิสระระหว่างกัน ในระหว่างที่กำลังเรียนรู้ เพื่อที่ทำให้ทั้งคู่มีความสุข เอาใจช่วย!!!
comment38:ดีสิ ถ้าไม่ใช่หละแย่เลย 555
comment39:อยากให้แฟนชอบเข้าวัด หรือชอบให้ไปเที่ยวดริ้ง แบบไหนดีกว่ากันล่ะ
comment40:ถ้าศรัทธาไม่เสมอกันนะ
comment41:เมื่อก่อนผมก้อไม่เข้าใจและต่อต้านวัดมากครับ จนมีโอกาศได้บวชศึกษาลึกๆจึงเข้าใจ ถ้ามีโอกาศลองดูน่ะครับ เรื่องบางอย่างก้อไม่ตรงกับที่เราคิดครับ
comment42:จริงๆแล้วแฟนคุณกำลังดึงคุณให้สูงขึ้นนะ 

คุณก็สามารถดึงแฟนคุณที่สูงขึ้นได้ เรียกว่าส่งเสริมกันและกัน

คุณลองชวนแฟนคุณไปกราบสมเด็จพระสังฆราชสิ ในเมื่อที่วัดธรรมกายมีข้อกังขามีคนบางจำนวนสงสัยในคำสอน ทำไมไม่ไปกราบท่านที่ปราศจากข้อกังขาใดใด
สมเด็จพระสังฆราชท่านมีเมตตาสูงมากๆ อย่าคิดว่าจะเข้าถึงท่านยาก ถ้าคิดจะกราบก็จะได้กราบ แม้นจะไม่ได้พูดคุยแต่ก็จะมีสิ่งดีดีเกิดขึ้นแน่นอน

คุณเอาเงินไปสร้างโรงพยาบาล ก็เพื่อต่อชีวิตรักษาชีวิต เมื่อคนที่มีร่างกายแข็งแรง มีความทุกข์ทางใจ ก็สามารถไปวัดเพื่อรักษาทุกข์ทางใจ
comment43:ความจริงอยากให้ศึกษาธรรมะก่อน เพราะคำถามคุณเหมือนเริ่มจากศูนย์ แต่อาจจะตอบพอให้คุณเข้าใจตามความคิดของแฟนคุณบ้าง

 ขอมองในทางกลับกันนะคะ ว่าที่แฟนคุณนิสัยดี สาเหตุมาจากการที่เขาเข้าวัด เพราะวัดเป็นที่สอนศีลธรรม

วัดเป็นศาสนสถาน เป็นของชาวพุทธทุกคน ส่วนพระไม่ใช่เจ้าของวัด เป็นเพียงผู้ดูแลรักษาสมบัติพระศาสนาเท่านั้น เงินที่ทำบุญเลยได้กับส่วนรวมเต็มๆเลย

การทำบุญกับวัดหรือโรงพยาบาลก็ดีทั้ง 2 อย่าง แต่เพราะวัดเป็นที่สอนให้คนเป็นคนดี ถ้าเข้าใจกฎแห่งกรรมจะรู้ว่า

 ทำบุญกับวัดเป็นการแก้โรคที่ต้นเหตุ
 ส่วนทำบุญกับโรงพยาบาลเป็นการแก้โรคที่ปลายเหตุ

 เพราะความเจ็บป่วยสาเหตุหลักๆมาจากการที่มนุษย์ทำผิดศีลข้อ 1 ค่ะ และหมอรักษาได้แค่กาย แต่พระรักษาใจได้ด้วยค่ะ

การบวชเป็นคุณอย่างมาก ทั้งต่อพระศาสนาและคนทั้งโลก เราทุกคนเกิดมาต้องเจอคือความทุกข์ มีใครไหมที่คิดหาทางให้ตนเองและผู้อื่นพ้นทุกข์

อยากให้แก้ทัศนคติที่มีต่อพระ เพราะหากพระภิกษุสงฆ์ในไทยส่วนใหญ่ ท่านไม่ปฏิบัติดี ศาสนาพุทธในไทยคงไม่อยู่ถึงทุกวันนี้

เป็นพระไม่ได้ง่ายเลยค่ะ อันนี้เห็นจริงจากพระในวัดพระธรรมกายค่ะ เพราะเห็นท่านฝึกอบรมหนัก มีวัตรปฏิบัติที่เคร่งครัด ต้องสำรวม มีงานพระศาสนามาก ข้าวของส่วนตัวท่านน้อยมาก คือมีใช้เท่าที่จำเป็น ถ้ามีโอกาส น่าจะลองบวชดูค่ะ

สุดท้ายอยากฝากว่าสิ่งที่แฟนคุณทำแล้วมีความสุข ถ้ามันไม่เสียหายและเป็นเรื่องที่ดีด้วย ก็ให้เขาทำเถอะค่ะ  มีอะไรไม่เข้าใจกันลองเปิดใจคุยกันนะคะ
comment44:ก่อนจะเข้าใจคนอื่นต้องเข้าใจตนเองก่อนแบบเข้าใจจริงๆ เพราะจะทำให้เราได้เรียนรู้ทั้งข้อดีและข้อบกพร่องของตนเองพร้อมจะปรับปรุงแก้ไข และมีนิสัยจับดีผู้อื่นจับผิดตนเอง  ซึ่งสังคมปัจจุบันจะทำในสิ่งที่ตรงกันข้ามคือจับผิดผู้อื่นคิดแต่ว่าตนเองนั้นดี ถ้ารักที่จะอยู่ด้วยกันก็ต้องปรับให้เข้ากันให้ได้มากที่สุด  เชื่อมั่นว่าถ้าคุณเข้าใจตัวตนที่แท้จริงของคุณเองทุกอย่างมันจะไม่ใช่ปัญหา แล้วคุณจะแสวงหาในสิ่งที่คุณไม่เคยรู้จักและไม่เคยสัมผัสมาก่อนเลย  ลองดูนะคะเพราะคิดว่าแฟนของคุณเขาก็รักคุณ  ไม่งั้นคงขอเลิกไปนานแล้วเพราะความขี้รำคาญที่คุณมี แต่เพราะเขาเป็นคนดีที่พร้อมจะให้โอกาสคุณเอาใจช่วยค่ะ
comment45:สิ่งที่มองไม่เห็นด้วยตา ไม่ใช่ว่าจะไม่มีอยู่

หรือบางทีก็ต้องยอมรับว่ามีอีกมากที่เรายังไม่รู้ 
หรือยังไม่เจอ ยังไม่ได้ศึกษา
การปักใจเชื่ออย่างใดอย่างหนึ่งเลย 
จึงเป็นการปิดกั้นตนเองอย่างมากนะคะ

ประเด็นเรื่อง เห็น - ไม่เห็น
อย่างเช่น อากาศ มองไม่เห็นใช่ไหมคะ
แต่จะปฏิเสธได้ไหมว่าไม่มีอยู่

หรืออย่างเช่น ไฟฟ้า คุณเห็นมันไหม
สิ่งที่มองไม่เห็นแต่มีอยู่ มีมากมายเลย 
จริงไหมคะ

มันเป็นเรื่องของความละเอียดของสิ่งๆ นั้น
ถ้ายิ่งละเอียดมากก็ยิ่งมองไม่เห็นด้วยตา
เพราะตาคนเรามีข้อจำกัดในการมองเห็น

ขอเล่าประสบการณ์ที่เคยเจอนิดนึงนะคะ
คนที่นั่งสมาธิดีๆ หากได้เจอจะแปลกใจ
เพราะเขารู้แม้กระทั่งความคิดเราว่าเราคิดอะไร
เขาเห็นกระทั่งความคิดได้อย่างไร
ภายหลังจึงรู้ว่าเขาไม่ได้เห็นด้วยตา 
แต่เห็นด้วยใจ

ขั้นโฆษณาแล้ว ขอกลับมาเรื่องเดิมต่อ
ถ้าคุณเชื่อวิทยาศาสตร์
คุณจะบอกว่าภพชาติไม่มีก็ไม่ได้นะ
เพราะนักวิทยาศาสตร์เขาวิจัยมาแล้วว่ามีอยู่
ลองไปหาอ่านดูได้นะคะ

คำสอนในพุทธศาสนา เป็นเหตุเป็นผล 
เชื่อมโยงกันหมด และน่าศึกษาเรียนรู้ 
คนธรรมดาอย่างเรา
อยู่ดีๆ จะให้เขียนพระไตรปิฎกออกมา
ทำได้ยากมาก ที่จริงมันเป็นไปไม่ได้เลย
เพราะธรรมะในพระไตรปิฎกมีเยอะมาก
ชาวพุทธส่วนใหญ่ แค่เรียนรู้ยังเรียนไม่หมดเลย
หลายๆ อย่าง ที่พระพุทธเจ้าเคยตรัสบอกไว้
ตั้งแต่ 2 พันกว่าปีก่อน
แต่ทางวิทยาศาสตร์เพิ่งมาค้นพบมีเยอะมากนะ
นักวิทยาศาสตร์ก็ยังทึ่งเลยค่ะ
เพราะพระองค์ค้นพบโดยไม่ต้องใช้อุปกรณ์ใดๆ
ถามว่าพระพุทธเจ้ารู้ได้อย่างไร
พระองค์รู้ ด้วยการตรัสรู้ ด้วยสมาธิ ด้วยใจนี่เอง

ที่แฟนคุณชวนคุณบวช 
คิดว่าไม่เสียหายนะคะ ที่จะลองบวชดู
ลองเปิดใจศึกษาดูก่อนดีไหมคะ
การบวชพระที่วัดพระธรรมกาย
เท่าที่เคยฟังมา และเห็นจากที่วัดมา
แม้ว่าจะบวชฟรี เหมือนเข้าไปบวชง่าย
แต่คนที่จะอยู่ยาวได้ ไม่ง่ายนะคะ
เพราะเขาฝึกอะไรหลายอย่าง 
เรื่องระเบียบวินัยตามบทฝึกของพระ
แรกๆ ถ้ายังไม่ชิน อาจจะต้องฝืนด้วย

ข่าวต่างๆ ที่คุณได้ยินได้ฟังมา 
ก็ไม่ได้เป็นความจริงเสมอไปหรอกนะคะ 
โดยเฉพาะข่าวไม่ดีเกี่ยวกับวัดพระธรรมกาย 
มันเป็นกระแสจนหลายๆ คน เชื่อไปอย่างนั้น
มันเป็นเรื่องของทางบ้านเมืองที่เกิดการวิตกไปเอง
อาจจะเขียนมากไม่ได้ แต่ถ้าใครจะตัดสินอะไร
จากเพียงแค่ได้ยินได้ฟังมา มันก็ไม่ยุติธรรม 
จริงไหมคะ อยากให้ลองมาพิสูจน์ก่อน 
เชื่อว่าแฟนคุณก็คงอยากให้คุณเข้าใจเหมือนกัน
ว่าเธอได้พบเจออะไรจากวัดแห่งนี้มาบ้าง

ลองเปิดใจดูนะคะ
comment45-1:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment45-2:มโนเอาก็เยอะ ทึกทักว่าฉันเห็นนั่น เห็นนี่ ดวงแก้วกลางท้องอะไรกัน
ความเชื่อ ความจริง บางครั้งก็ห่างไกลกันนะ
comment46:ผมว่าถ้าคุณไม่เชื่อเรื่องชาตินี้ชาติหน้า

เชื่อแต่ว่าตายแล้วสูญ เอาแค่เพื่อนกันกับผม ผมคงอึดอัดที่จะชวนคุณไปทำบุญวัดใดๆ เพราะคุณคงไม่เห็นในประโยชน์ที่ตัวคุณจะได้รับจากการทำบุญนั้น เรื่องสมาธิคนเองก็มิได้สนใจจะศึกษาเพราะเชื่อแต่วิทยาศาสตร์เป็นที่ตั้งที่ยึดเหนี่ยวเรื่องความเชื่อ

แฟนคุณเป็นสายธรรมกาย ซึ่งจัดเป็นสายที่มีความโดดเด่น และสุดโต่ง ชัดเจน ทางพุทธศาสนา ในเรื่อง ทาน ศีล และ ภาวนา/สมาธิ

ทำไมผมกลับรู้สึกแฟนคุณควรจะอึดอัดในตัวคุณมากกว่าที่คุณจะต้องอึดอัดในตัวเธอ
comment47:โลกคือการแสดงอารมณ์ความรู้สึก
ที่สืบต่อความเชื่อ ความเห็น ความเพลิน เคยชิน นิสัย(ดี ไม่ดี)
สืบต่อสันดานข้ามภพใหม่สัญชาตญาณ คือกิเลสโลภ โกรธ หลง(เวทนา สัญญา)

การแสดงมี2ฝ่าย ฝ่ายอกุศล3บทบาท และฝ่ายกุศล1บทบาท
จิตเป็นผู้เขียนบท และกำกับ ร่างกายเป็นนักแสดง

ทางโลก บทบาทการแสดงอารมณ์ความรู้สึกมี3บท
1.โลภ นึกคิดรัก พอใจ ติดใจ ยอมให้ยอมเสีย ยินดี ภูมิใจ สุขสบายใจ บุญ(พูดทำเลี้ยงชีพ)
ชรา-มรณะ สืบต่อความโกรธ และหลง
2. โกรธ นึกคิดเกลียด ไม่พอใจ ขัดใจ ไม่ยอมให้ไม่ยอมเสีย คิดร้าย พยาบาท แค้นใจ ร้อนใจ บาป(พูดทำเลี้ยงชีพ)
3. หลง นึกคิดลังเลสงสัย ไม่แน่ใจ ห่วง กังวล กลัว ท้อแท้หดหู่ เหงา ซึมเศร้าเสียใจ ทุกข์(พูดทำเลี้ยงชีพ)

ทางพระธรรม บทบาทการแสดงมี1บท
1.พิจารณาทำในใจอย่างดีในพระธรรม(ชรามรณะ กฎไตรลักษณ์) ละบทบาททางโลก
ประคองจิตตั้งจิตให้สงบจากอารมณ์ความรู้สึก สงบจากความเชื่อความเห็น(พูดทำเลี้ยงชีพชอบด้วยพระธรรม)
comment48:ปากต่อปาก
อนิจจัง ทุกขัง อนัตตา
จขกท จากโจทก์ เป็น จำเลย
comment49:แบ่งเป็นเรื่องๆ นะครับ
1 ทำบุญแล้วได้อะไร 
>> ได้ลดความตระหนี่ในใจ
>> เงินที่ทำเกิดประโยชน์ (สร้างวัด = สร้างคนดี, สร้างโรงพยาบาล = ช่วยคน)

2 พระสงฆ์ ห้ามรับเงิน หน้าที่ สร้างสิ่งต่างๆ เป็นของ ศาสนิกชน
>> วัดธรรมกาย สร้างใหญ่ไปไหม เกินความจำเป็นไหม วัดป่า แค่มี ศาลาไม้ ก็สร้างคนดีได้แล้ว 
>> วัตถุ สวยงาม ต่างๆ สิ่งก่อสร้างยิ่งใหญ่ ล้วนเพิ่มกิเลส 

แนะนำ จขกท
ส่วนใหญ่ สาวกวัดธรรมกาย จะไม่ปฎิเสธ วัดอื่นๆ 
แนะนำ พาเธอไปวัดป่าที่ สมถะ เรียบง่าย
ให้เธอเปรียบเทียบกัน ครับ
comment50:คุณควรไปบวชอบรมที่วัดนี้ดูสัก ๑ พรรษา อาจทราบเหตุที่แฟนคุณเข้าวัดนี้ จะได้คุยกับแฟนเข้าใจกันมากขึ้น
comment51:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment52:จขกท . คิดแบบเรา แบบว่าเห็นมาเยอะ ก็ขอไม่พูดอะไร 

ก็จะอยุ่แบบเงียบๆของเรา บุญมีทำบ้างประปราย  รพ.ทำบ่อย กับพี่ตูนก็ทำ 

เลือดก็ไปบริจาค เป็นนิจ 

เชื่อว่าตายแล้วสูญเหมือนกันค่ะ

แล้วเชื่อเราไม่ทำความเดือดร้อนให้คนอื่นๆ หรือคนใกล้ตัว ไม่พูดให้ร้าย ให้เค้าเดือดร้อน สิ่งไม่สมควรพูดก็ไม่ต้องพูด ให้เจ็บปวดกัน 

ไม่ทำความเดือดร้อนให้คนอื่น เช่น จอดรถขวางหน้าบ้านคนอื่นๆ หรือเรื่องอื่นๆที่ทำให้คนอื่นเดือดร้อน ไม่สบายใจ เราไม่ควรทำ 

แค่นี้เราก็อยู่ของเรามีความสุขแล้ว
comment52-1:คห52คิดดีค่ะ  ที่เลือกไม่ขอพูด
เพราะถ้าพูดไปแล้วอาจได้วจีกรรมโดยที่เราไม่ตั้งใจ

บางอย่างบางเรื่องที่เราเห็นเราฟังมาอาจไม่ถูกต้อง
ไปทั้งหมดก็ได้นะคะ

ยิ่งเรื่องที่เกี่ยวกับวัดกับพระ  ยิ่งต้องระวังให้มาก
เพราะถ้าเราคิดผิดเราก็ต้องพูดผิด  ทำให้เราต้อง
รับผลของกรรมโดยไม่ตั้งใจ
comment53:อยากจะบอกว่า
ใจเขาใจเรา ปรึกษาหารือ 
ฉันลองตามเธอ แล้วเธอก็ลองตามฉัน ดูสักตั้ง  มาดูสิว่ารับกันได้ไหม

ให้ฉันจูงมือเธอ..ไปบริจาคเลือด ทำบุญสร้างโรงพยาบาล สาธารณสุข ช่วยเด็กด้อยโอกาส พาแม่ไปกินข้าว เอาข้าวไปเลี้ยงแมว 
ฯลฯ ตามที่เราชอบเลย  ให้เธอออกตังส์เอง

ทีนี้ตาเราละ  ตามเธอไป..
เอาเหรียญบาทใส่กระเป๋าสัก20อัน ไว้หยอดตู้รับรองไม่มีใครเขาว่าคุณหรอก มีแต่จะยิ้มแล้วอนุโมทนาบุญด้วย  
ถ้าอยากรู้วัดนี้ดีจริงฤา ก็ลองบวชดูสิ  เขาบวชฟรีๆ เรามาแต่ตัวก็บบวชได้ ให้แม่ได้บุญที่ลูกเป็นพระแท้ฝึกตนทนหิวบำเพ็ญตบะ
แต่บอกก่อนบวชวัดนี้ไม่สบายตามเสียงลือเสียงเล่าอ้างกันไป

คุณอยากลองไปวัดไหนก็ชวนเธอไปได้นี่ แล้วควรรักษาศีล5ให้เสมอกันด้วย ท้ายสุดแล้วหากรับกันไม่ได้จริงๆ ก็คงต้อง...แล้วแต่  แต่ยังไงก็น่ามาปรึกกันก่อน

สำหรับใคร ที่ท่านไม่ชอบวัดพระธรรมกายเพราะความเข้าใจผิดนั้น 
ก็มาจากผู้ที่ "ไม่รู้ แล้วชี้" ทั้งนั้น
พอรู้มาผิดๆ ก็พาลจะไม่ชอบใจไปหมด  ใจก็ไม่เปิดเสียด้วยไม่รับสิ่งดีๆอะไรทั้งนั้น
เป็นที่น่าเสียดายแทนจริงๆนะ 
เราอธิบายตลอดแต่ไม่เข้าไปอยู่ในใจออกข้างหมด เพราะมีอคติเสียแล้ว

วัดพระธรรมกาย
สุดโต่งหรือไม่ พุทธแท้ๆหรือไม่ 
รอให้ผู้มีดวงปัญญามาพิสูน์พิสูจน์
"ไม่รู้ไม่ควรชี้"   
ที่ว่ารู้ รู้แค่ไหน
ที่ว่าเห็นด้วยตาเห็นแค่ไหน

"จ้องเบิ่งแต่ธรรม บาปไม่สันดาบ"
comment54:คลิก ====>> Y12438139 เคยมีครอบครัวไหนต้องแตกแยก เพียงเพราะ การเห็นต่างใน “ธรรม” ไหมครับ

หรือคลิก ที่รูปภาพข้างล่างนี้ เพื่อเข้าไปอ่านรายละเอียดที่คลังกระทู้ศาสนา
comment55:ถามแฟนด้วยครับว่าเจอธัมชโยหรือเปล่า ถ้าเจอต้องแจ้งตำรวจไม่งั้นจะผิดกฎหมาย
comment56:https://pantip.com/topic/35467369


ผัวผูกคอตายกับขื่อบ้าน หลังเมียทิ้งปล่อยรับภาระแต่เพียงผู้เดียวนาน3เดือน ไม่เห็นหัว วันทั้งวันหมกตัวอยู่แต่วัดพระธรรมกาย


จม. เขียนตัดพ้อถึง อุบาสิกาแก้ว  ภรรยาคนสองร่าง  ในคห. ที่ 6



.
comment57:ถ้าคบต่อจนแต่งงาน มีบ้านขายบ้าน มีรถขายรถแน่นอนค่ะ
เพราะเค้าจะขายเอาเงินไปบริจาคหมด ที่กล้าพูดเพราะ เห็นมากับตา
comment58:นี่สิพุทธพานิชย์ ขายของให้นักท่องเทียวเเพงๆ  ไปดูได้เเถวๆภูเก็ต
  https://mgronline.com/south/detail/9600000120130

  คนจะรักกัน ความรักอย่างเดียวไม่พอ ทิฎฐิ ศีลเสมอกันไหม
comment59:คลิก ====>> 35467369 ผัวผูกคอตายกับขื่อบ้าน หลังเมียทิ้งปล่อยรับภาระแต่เพียงผู้เดียวนาน3เดือน ไม่เห็นหัววันทั้งวันหมกตัวอยู่แต่ “วัดพระธรรมกาย” 


หรือคลิก ที่รูปภาพ ข้างล่าง เข้าไปอ่านรายละเอียดของกระทู้



[Spoil] คลิกเพื่อดูข้อความที่ซ่อนไว้




[Spoil] คลิกเพื่อดูข้อความที่ซ่อนไว้




[Spoil] คลิกเพื่อดูข้อความที่ซ่อนไว้
comment60:อยู่ต่อไปก็คงอึดอัดทั้งคู่

แฟนคุณชอบทำบุญ แต่คุณไม่เชื่อ

ไม่เชื่อโลกนี้ โลกหน้า ก็คือไม่เชื่อนรกสวรรค์

อยู่กันต่อไปก็มีแต่ความอึดอัด

(ไม่ใช่แค่ธรรมกายแต่คุณไม่เชื่อเรื่องศาสนาเลยอยู่ด้วยกันต่อไปก็ลำบาก)
comment61:เท่าที่อ่านมา น่าจะเป็นความเชื่อที่สวนทาง
ระหว่างความเชื่อความศรัทธาแบบชาวพุทธ ของแฟนคุณ
และความไม่เชื่อไม่ศรัทธา ของคุณ

ถ้าต่างกันมาก ก็ย่อมมีความขัดแย้งเป็นธรรมดา
หากเห็นว่าแฟนดีอยากคบ คงต้องเลิกมองเธอแบบลบๆ และ เลิกเอาความเห็นของตนเองเป็นศูนย์กลาง ใช้ความรักความเข้าใจเป็นตัวนำ

หากทำได้ก็อาจจะคบกันต่อได้ แต่หากอยู่กันแล้วทุกข์ใจ ก็คงต้องให้โอาสตัวเองและแฟนไปพบคู่ที่เข้ากันได้มากกว่า ขอให้โชคดี
comment62:นับว่าโชคดี
comment63:ได้อ่านเรื่องของ จขกท แล้วจึงขอแสดงความคิดเห็น
ว่า..แฟนคุณชอบทำบุญกับวัด   แต่คุณชอบทำบุญกับ
โรงพยาบาลการกุศลเป็นประโยชน์กับสังคม

  ที่จริงก็เป็นคู่ที่เหมาะสมกันดีเพราะมีจิตเป็นกุศล
ด้วยกันทั้งสองคน
  ต่างตรงที่ความชอบ ไม่เหมือนกัน  ก็เป็นเรื่องปกติ  
เพียงแค่หันมาคุยกันเพราะแฟนคุณก็เป็นคนดี  ดีกว่า
แฟนคุณไปทำในเรื่องไม่ดี  คุณอาจต้องเสียทั้งเงิน
และเสียทั้งใจก็ได้นะ

และอยากจะบอก จขกท ว่าวัดพระธรรมกายไม่ได้
เป็นอย่างที่คุณคิดทั้งหมด

มีคนมากมายที่เข้าวัดนี้  มีทุกระดับทั้งอายุการศึกษา
และอาชีพฐานะ  แต่ทุกคนก็เข้ามาขัดมาเกลากิเลส
ที่ติดตัวมา  บางคนก็ขัดได้มากบางคนก็ขัดได้บ้าง

  ดังนั้นความเข้าใจความคิดการปฏิบัติจึงได้ผลไม่เท่า
กัน  และความเข้าใจแต่ละคนก็อาจแตกต่างกันไปบ้าง
แต่ส่วนใหญ่จะรักบุญกลัวบาปและมีพระรัตนตรัยเป็น
ที่พึ่งอันสูงสุด สิ่งอื่นนอกเหนือจากนี้ไม่มีอีกแล้ว

  ขอยืนยันอีกครั้งว่าวัดพระธรรมกายไม่ได้สอน
..เรี่องการแก้บน
..ไม่สอนเรื่องผีสางโทษเทวดา
..ไม่สอนทำบุญมากได้บุญมาก
(สอนทำบุญตามกำลังศรัทธา)
และเน้นสอนสมาธิภาวนารักษาศีล
ให้ได้เป็นปกติ

ถ้าจะสอนให้ได้บุญมากคือ"การนั่งสมาธิภาวนา"
จึงต้องชี้แจงให้ จขกท ได้ทราบข้อมูลไว้พิจารณา
comment64:คนที่หลงงมงายจนขาดสติ และเกี่ยวข้อง กับ สำนักแห่งนี้

ส่วนใหญ่ มักทำให้ครอบครัวมีปัญหาเดือดร้อน ถึงขนาด มีการเสียชีวิต

ล่าสุด เมื่อ ปีที่แล้ว 2560 ช่วงการล้อมจับ เจ้าสำนัก ในคดีฟอกเงิน

ต้องมีคนตาย อีก 2 คน เพราะ มาช่วย เจ้าสำนักที่หนีคดีไปแล้ว



.


เจ้าสำนัก คนนี้ ห่วงแต่ตัวเอง ไม่ได้แสดง ตนออกมา รับผิดชอบต่อเหตุการณ์ ที่เกิดขึ้นแม้แต่น้อย

ทั้งๆที่ แค่ยอมเดินเข้าตามกระบวนการ แต่แรก ก็จะไม่เกิดเรื่องราวใหญ่โต จนมีคนเสียชีวิต
comment65:แฟนหรือคนรักชอบเข้าวัด คุณไม่ชอบ
งั้งรู้ไว้ ชีวิตคู่จะไปรอดไม่รอด ขึ้นอยู่กับ
ศีล
ศรัทธา
ทิฐิ
ต้องเสมอกัน จ๊ะ
comment65-1:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment66:บอกเธอว่า ทำบุญกับพ่อแม่ดีกว่า นั่นน่ะ พระอรหันต์ของลูกเลยล่ะ
comment67:อย่าว่าแต่คนไม่เชื่อเรื่องสร้างบุญโดยบริจาคเข้าวัดเลยครับ

คนเชื่ออย่างผม แต่ถ้าแฟนผมเป็นสาวกสำนักที่คุณบอก
ผมก็มีกุมขมับเหมือนกันครับ
comment68:ปัญหาตอนนี้คือ ทุกปัญหาไปตกที่วัด พระศาสนา เพื่อสนองกิเลสตัณหา กามคุณ ของตัวเอง ?
comment69:คุยกันเรื่องศาสนา ความเชื่อ การเมือง ดูมันช่างไม่เป็นเรื่องที่น่าเอนจอยเลยนะครับ
comment70:กำลังหาข้ออ้างเลิกกับแฟนหรือปล่าวครับ
ทำใจกล้าๆหน้าด้านๆบอกกับเค้าไปเลยว่าเราไปกันไม่ได้หรอกหมดรักหมดใจแล้ว ยิ่งหาเรื่องมาพูดให้มากเรื่องมันก็ยาวแล้วก็จบไม่สวย
ปล. ข้อเสนอของผมนี่ในกรณีว่าที่เขียนจขกท.มานะเรื่องจริงไม่ใช้นิยายนะครับ
comment71:คนพุทธนี่ก็แปลก นั่งภาวนาเฉยๆ ได้บุญเยอะกว่าก็ไม่ทำ ติดว่าบริจาคเยอะแล้วจะได้บุญเยอะ เพราะมันง่าย
comment72:แฟนเป็นสาวกธรรมกาย ทำใจ ถ้าศิลไม่เสมอกันก็ต่างคนต่างอยู่
comment73:ผมข้องใจเรื่อง 2 เรื่องที่เกี่ยวกับวัดธรรมกาย  คือ แม่ชีเหาะไปปัดระเบิด กับ พุทธพาณิชย์    ลองเอา 2 เรื่องนี้ไปถามแฟนคุณดู
comment73-1:ถามเเละถาม เเต่ไม่เคยถามเรื่องเหล่านี้ เเม้กระทั้งสื่อ? Font เเบบนี้คงไม่ต้องถามมาจากไหน
comment74:สาวกลัทธิ นี้ เป็นพวกที่ไม่เคารพกฎหมาย  แตกต่างกับคนไทย อีกหลายสิบล้าน

พวกนี้ ก็ไม่ต่างจากการเป็น กบฎ
comment75:ส่วนตัวเราคิดว่าคนเข้าวัดธรรมกายที่จิตใจดี ตั้งใจจริง คือเป็นคนดีจริงๆมีไม่น้อย
ความคิดถือศีล 5 เราว่ามันก็เข้าท่า และหลายๆคอมเม้นในนี้ พูดอธิบายได้ดี
เข้าใจได้ไม่ยาก แต่ก็ไม่ถูกจริตเราอยู่ดี ดูโลภอยากได้บุญเยอะๆ
แต่ในชีวิตจริงที่ประสบเจอกับตัวเอง ชอบมาชักชวนเหมือนหาดาวน์ไลน์
พูดจาวกวน เพ้อเจ้อ ไร้ประโยชน์ กลวง อยากบอกให้ไปฝึกมาใหม่
เสียเวลา เสียสุขภาพจิต น่ารำคาญ
ขอระบายหน่อย
comment75-1:เข้าใจที่คุณระบายค่ะ
แต่ก็บอกไปตั้งแต่ต้นแล้วว่า
คนวัดพระธรรมกายทุกคน
ไม่ว่าจะเป็นพระภิกษุ สามเณร
อุบาสก อุบาสิกา ผู้นำบุญ
ทุกคนต่างกัน (ตามเหตุผลที่ชี้แจงไว้แล้วข้างบน)
(ความคิดเห็น 63)

มีหลายคนก็คงคิดเหมือนคุณเจออย่างคุณ
แต่ขอให้ดูที่เจตนาค่ะ (บุญ)
comment76:วัด ไม่ได้เป็นแหล่งบุญเสมอไป คนห่มผ้าเหลืองไม่ได้แปลว่าเป็นพระสงฆ์ที่ควรไหว้เสมอไป มันอยู่ที่ความดี ไม่ใช่สถานที่

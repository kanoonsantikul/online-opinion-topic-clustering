title:อย่าเชื่อเด็ดขาด !! ถ้ามีใครมาบอกคุณว่าเงินไม่สำคัญ
comment:เงินซื้อทุกอย่างไม่ได้ นั่นคือเรื่องจริง
แต่รับรองว่าสมองของคนที่มีเงินเหลือใช้
ย่อมมีที่ว่างกว่าสมองของคนที่ยังต้องกังวลว่า
เงินเดือนไม่พอใช้ ต้องหาเดือนชนเดือน อย่างแน่นอน
วันที่ยังต้องกังวลกับการควักจ่ายแบงค์ร้อยแต่ละใบ
กับวันที่ไม่ต้องกังวลแม้ต้องจ่ายแบงค์เทาหลายใบ
สมองทำงานหนักแตกต่างกัน และมองเห็นโอกาสไม่เท่ากัน
ทำไมผมจะไม่รู้ล่ะครับ
ก็มันประสบการณ์ตรงของผมนี่ครับ
สมัยนั้น ผมขึ้นรถเมล์ต้องรอรถเมล์ครีมแดง
สั่งอาหาร เหลือบดูราคาเป็นอย่างแรก
ปรินเตอร์สีไม่มี ซื้อได้แค่ปรินเตอร์ขาวดำ
จ่ายค่าเทอมลูกทีนึงแทบหมดตัว
ซ่อมรถทีนึงหน้ามืดไปหลายวัน
ตอนนั้นผมคิดเลยว่า 
ใครวะ บอกว่าเงินไม่สำคัญ ขอมีความสุขก็พอแล้ว
ไอ้คนพูดมันอยู่ป่า ปลูกข้าว เลี้ยงสัตว์ 
ให้ลูกเรียนโฮมสคูลรึไงนะ?
ตัดฉับมาวันนี้
ผมรอดและไม่ต้องกังวลเรื่องเงินแล้ว
และผมจะบอกให้เลยว่า
ที่เขาพูดกันว่า เงินไม่สำคัญ นั่นคือเรื่องจริงครับ
แต่เงินจะไม่สำคัญ ต่อเมื่อคุณมีมันแล้ว
ไม่ใช่ไม่มีเงิน แต่ทะลึ่งบอกว่าเงินไม่สำคัญ
วันที่ไม่ต้องกังวลเรื่องเงินแล้ว
สมองจะมองเห็นโอกาสมากมาย
คุณจะเจอคนระดับเจ๋ง ๆ ขึ้นไปเรื่อย ๆ
และแน่นอน เงินจะมากขึ้นไปอีก
ความลับที่คนส่วนใหญ่ไม่รู้ก็คือ
เงินนั้นชอบเงินด้วยกัน 
ในวันที่มีเงิน เงินจะพาเงินมาหาเราอีกเรื่อย ๆ
จนคุณเฉย ๆ กับมันแล้ว เพราะมันมาอยู่นั่นแหละ
สังเกตนะครับว่าผมไม่ได้พูดคำว่า "รวย" สักคำ
เพราะมันจะทำให้คุณเข้าใจผิดว่าคุณต้อง รวย! รวย! รวย!
ซึ่งไม่สิ้นสุดสักทีว่าเท่าไหร่ถึงเรียกว่ารวย
เพราะคุณจะรู้สึกจนขึ้นมาทันที 
ทุกครั้งที่เห็นคนอื่นรวยกว่าคุณ
สิ่งที่ผมต้องการจะสื่อสารก็คือ
ถือเป็นหน้าที่ของมนุษย์ทุกคนด้วยซ้ำ
ที่จะต้องทำตนให้ "พ้นความยากจน"
เราจะได้ดูแลตัวเองและคนที่รัก
พูดง่าย ๆ ว่าต้องทำให้ตนเองพ้นจาก 
"ความกังวลเรื่องเงิน"
คุณอาจไม่ต้องมีร้อยล้านพันล้าน
แต่มีงาน มีอาชีพที่สร้างรายได้ให้คุณมากพอจนอุ่นใจ 
รู้จักใช้ รู้จักเก็บ รู้จักลงทุน 
รู้ว่าบั้นปลายชีวิตจะไม่เป็นคนที่ลำบากตอนแก่
คุณอาจไม่ต้องมี Passive Income ใช้ได้ตลอดชาติ
แต่รู้จักสร้างสินทรัพย์ที่ช่วยคุณหาเงินได้บ้าง มากน้อยก็ยังดี
เครื่องซักผ้าหยอดเหรียญ เขียนหนังสือขาย ธุรกิจเครือข่าย
ห้องให้เช่า เงินปันผลจากกองทุน ฯลฯ
คุณอาจไม่ต้องมีคฤหาสน์หลังโต รถสปอร์ตคันโก้
แต่คุณก็ควรได้ใช้ชีวิตแบบที่ไม่กระเบียดกระเสียร
มีโอกาสได้เดินทางท่องเที่ยว กินอาหารดี ๆ
มีโอกาสได้รับการรักษาพยาบาลดี ๆ
มีโอกาสให้ลูกหลานได้รับการศึกษาดี ๆ
ดูแลพ่อแม่เมื่อแก่เฒ่า
ตั้งเป้าหมายชีวิตของคุณเลยครับว่า
ชีวิตนี้ฉันจะต้องหลุดพ้นจากความกังวลเรื่องเงิน
ฉันจะต้องเป็นเจ้านายของเงิน
อย่าไปเชื่อคนที่บอกว่าเงินไม่สำคัญ เงินไม่จำเป็น
บางทีเขาอาจจะไม่มีปัญญาซื้อองุ่น
ก็เลยเที่ยวบอกคนอื่นว่า 
"องุ่นเปรี้ยว" เท่านั้นเอง
เชื่อผมสิ วันที่คุณไม่ต้องกังวลเรื่องเงินแล้ว
สมองของคุณจะมองเห็นโอกาสมากมาย
มากมายจนคุณรับไม่ทันเลยล่ะ
ของแบบนี้ ถ้าไม่เชื่อ ต้องลองครับ






#บอย วิสูตร
comment1:เงินไม่สำคัญ  ถ้าตอนนี้ มีกองทัพซอมบี้หรือเอเลี่ยนบุกโลก
comment1-1:โดนใจ5555
comment1-2:ตอนน้ำท่วมใหญ่   ญาติโอนเงินมาให้ยังไม่รู้จะใช้ยังไงเลยครับ  ดีมีคนภายเรือมาแจกของ 

ช่วงเวลาที่ลืมเรื่องเงิน  เป็นช่วงเวลาที่เรียนรู้เรื่องอื่นดีนะ
comment1-3:ไม่มีเงินก็เข้าดูในโรงไม่ได้สิ
comment1-4:แต่หลังน้ำท่วมใหญ่   ก็ต้องใช้เงิน ซ่อมแซมบ้านไม่ใช่เหรอครับ
comment1-5:ใช่ครับ พอน้ำแห้งเข้าโหมดเดิม  ก็ต้องทิ้งของซ่อมแซมบ้าน
ยังดีที่ไม่มากเท่าไหร่ น้ำแค่ระดับต้นขา  เห็นบางที่ระดับอกแล้วสงสารเลย

แต่สิ่งที่ได้คือผมเข้าโหมดสงบหนึ่งเดือน  แบบที่ไม่เคยทำได้ในชีวิต  สิ่งนี้เปลี่ยนชีวิตผมตลอดกาล
comment1-6:จริงหรือครับ ผมเห็นจะเข้าบ้านที่นี้จ่ายหลายบาทเลย แถมข้าวของยังมีพวกโก่งราคาขายแพงแถมดักหน้าหลังไม่ยอมให้เจ้าหน้าที่รัฐ หรือเอกชนเข้าไปแจกของอีก นี้ผมเล่นจากประสบการณ์จริงและที่ลงพื้นที่นะครับ
comment1-7:^^
ประสบการณ์แต่ละคนไม่เหมือนกัน
คุณสมาชิกหมายเลข 2806147 เขาเล่าในมุมของเขา
อย่าไปยัดเยียดสิ่งที่เราเชื่อไปใส่หัวคนอื่นเลย
comment1-8:ผมปักหลักอยู่กับน้ำ  หาไม้หาลังมาต่อแพ เหมือนหนัง cast away  กินให้น้อยแค่พอมีชีวิต
comment2:คุณอาจไม่ต้องมีร้อยล้านพันล้าน
แต่มีงาน มีอาชีพที่สร้างรายได้ให้คุณมากพอจนอุ่นใจ 
รู้จักใช้ รู้จักเก็บ รู้จักลงทุน 
รู้ว่าบั้นปลายชีวิตจะไม่เป็นคนที่ลำบากตอนแก่
คุณอาจไม่ต้องมี Passive Income ใช้ได้ตลอดชาติ
แต่รู้จักสร้างสินทรัพย์ที่ช่วยคุณหาเงินได้บ้าง มากน้อยก็ยังดี

คุณอาจไม่ต้องมีคฤหาสน์หลังโต รถสปอร์ตคันโก้
แต่คุณก็ควรได้ใช้ชีวิตแบบที่ไม่กระเบียดกระเสียร
มีโอกาสได้เดินทางท่องเที่ยว กินอาหารดี ๆ
มีโอกาสได้รับการรักษาพยาบาลดี ๆ
มีโอกาสให้ลูกหลานได้รับการศึกษาดี ๆ
ดูแลพ่อแม่เมื่อแก่เฒ่า


ชอบมาก ๆ เลยค่ะ 
เราก็คิดแบบนี้ และเราก็พยายามถีบตัวเองอยู่ 555
อย่างน้อยก็อยากให้แม่กับครอบครัวได้อยู่อย่างสบาย
comment2-1:สู้ๆครับ
comment2-2:" คุณอาจไม่ต้องมีร้อยล้านพันล้าน
แต่มีงาน มีอาชีพที่สร้างรายได้ให้คุณมากพอจนอุ่นใจ 
รู้จักใช้ รู้จักเก็บ รู้จักลงทุน "
comment3:เงินซื้อไม่ได้ทุกอย่าง
แต่เงินซื้อได้เกือบทุกอย่าง
comment3-1:เงินซื้อไม่ได้ทุกอย่าง
แต่ทุกอย่างต้องใช้เงิน
comment3-2:หากคุณใช้เงินซื้อไม่ได้ทุกอย่าง แสดงว่าคุณยังใช้ไม่มากพอ
comment3-3:เงินซื้อผมไม่ได้....ถ้าไม่มากพอ
comment4:ใช่ บอย หนังยางล้างใจป่ะ
comment5:
comment5-1:
comment5-2:ผมว่าเราต้องทำให้เงินมันก้มหัวให้เราถึงจะดีกว่านะ
comment5-3:เจ้าของเม้นก็เป็นศิษย์จารย์โจ้ใช่มั้ยคะ 5555
comment6:เงินไม่ใช่เรื่องสำคัญครับ

แต่เป็นเรื่องแรก
comment7:เงินไม่ใช่ทุกสิ่งทุกอย่างแต่เงินสำคัญต่อการดำรงชีวิต
comment8:คนที่เข้าใจเรื่องเงินเท่านั้น ที่จะสามารถหาเงินได้มากๆ
comment9:เหมือนคนที่ชอบพูดเรื่อง พอเพียง ส่วนใหญ่จะมี เพียงพอ แล้ว
comment9-1:พอเพียง แต่ไม่เพียงพอ คงไปด้วยกันไม่ได้  

พอเพียงเป็นหลักการ แต่ละคนประยุกต์กับตัวเอง สำหรับคำว่าพอเพียงสิ่งสำคัญประการหนึ่งคือการไม่เบียดเบียนกัน เท่านี้สังคมก็ปกติสุขแล้ว 

เอาคำว่าไม่เบียดเบียนกันเป็นกรอบ ใครจะพอเพียง หรือเพียงพอตรงไหนก็แล้วแต่
comment9-2:ใช่ๆ หลายครั้งๆ คนที่พูดประโยคแบบนี้ได้ มักจะเป็นคนที่มีกินมีใช้มีเงินเหลือเก็บแล้ว เช่น ข้าราชการบำนาญ, คนทำธุรกิจรวยๆแล้ว 
ไม่รู้ทำไม
แต่ไม่ค่อยเห็นคนที่มีเรื่องจำเป็น มีความขัดสนพูดคำๆนี้เลย
comment9-3:บอกให้คนจนพอเพียง ก็ไม่ต่างกับให้คนกำลังหิว กินข้าวให้น้อยลงนั้นแหละ
comment9-4:เห็นด้วยครับ ไม่เคยเห็นใครที่กล่าวอ้างคำพูดนี้ พอเพียงสักคนเลย รวยๆทั้งนั้น ใช้ชีวิตก็หรูหรา ไม่เห็นจะพอเพียงตรงไหนเลย
comment9-5:พอเพียงไม่ได้แปลว่าต้องจนนิครับ
มี100ล้าน ก็อยู่แบบพอเพียงได้ ไม่ต้องเบียดเบียนคนอื่นให้มี1000ล้าน
มี1แสนก็พอเพียงได้ ไม่ต้องก่อหนี้ สร้างความเดือดร้อนให้ตนเองและเจ้าหนี้

สรุป คนที่มาพูดกันนี่ เข้าใจคำว่าพอเพียงรึเปล่าครับ หรืออคติแค่อยากด่า หรือ เห็นต่างแปลว่าฉลาดและเท่?
comment9-6:บ่งบอกให้เห็นว่า ยังมีคนที่ไม่เข้าใจแนวคิดของคำว่าพอเพียง เอากรณีของคนรวยมาเหมารวมด่า
โดยที่ไม่เข้าใจกันมาก
comment9-7:มนุษย์อุจจาระเหม็นไม่มีใครรู้จักพอเพียง หรือเพียงพอหรอก ลองถามตนเองสิ
comment9-8:พอเพียง 
คืออยู่ได้ตามฐานะของตัวเอง โดยไม่พึ่ง ไม่เดือดร้อนคนอื่นครับ

เช่น มนุษย์เงินเดือน 20,000 กินข้าวราดแกง 30 บาท ก็พอเพียง กินบุฟเฟต์หัวละ 399 ก็พอเพียง กินอาหารโรงแรมจานละ 2,000 อันนี้ไม่พอเพียง

ต๊อด ปิติ ซื้อลัมบอกินี่ 40 ล้าน ก็พอเพียง ซื้อบ้านหลังละ 100 ล้านก็พอเพียง กินอาหารมื้อละ 30,000 ก็พอเพียง

บิล เกตส์ ซื้อเครื่องบินลำละ 200 ล้านมาขับเล่น อันนี้ก็พอเพียง

ไม่ใช่ว่า 
พอเพียง = อยู่แบบจนๆ
พอเพียง = ทำการเกษตร เลี้ยงสัตว์ ปลูกผักสวนครัว รั้วกินได้
เป็นแนวคิดที่ "ผิด" ครับ
comment9-9:งั้นลองเอาเงินออกจากคนที่พอเพียง ให้เหลือแค่เดือนละหมื่นสองหมื่นดูสิ

อยากจะรู้ว่ายังพูดได้ไหม

พอเพียงสำหรับเพียงพอ ใช่ ถ้าคุณรวย

แต่จะไม่เพียงพอ ถ้าคุณจน

ทฤษฎี ให้คนจน ยอมจนอย่างมีศักดิ์ศรี 5555
comment9-10:คนยังมีไม่"พอ"
ยากที่จะ"เพียง" กัน
ให้คนรวยสอนคนจน ก็แถมสมเพชเวทนาให้ด้วย
ให้คนจนสอนคนจน เหมือนลมตดไม่มีใครอยากฟัง
ให้คนจนสอนคนรวย = สะเออะ บังอาจ ไม่เจียม
comment9-11:ทำไมพวกที่ไม่เข้าใจคำว่าพอเพียงเข้าใจแบบผิดๆแต่ดันชอบหยิบมาพูด 

และพวกที่ไม่เข้าใจคำว่าพอเพียงด้วยกันดันเฮโลตามน้ำไปด้วยซะงั้น

ไม่รู้จริงในสิ่งที่ตัวเองพูดแถมหยิบเอามาเสียดสีคนอื่นได้อีก คนจำพวกนี้เรียกว่าอะไรดีว่ะเนี่ย
comment9-12:พวกชอบประชดความพอเพียงเนี่ย จมอยู่ในอวิชชาแบบฉุดไม่ขึ้น
ไม่ใช่แค่ไม่เข้าใจ แต่ไม่ยอมเข้าใจด้วย
อคติมาเต็ม
comment9-13:พอเพียงคืออยู่ กับสิ่งที่ตัวเองมี เเบบบริหารจัดการสิ่งที่ตัวเองมีอยู่ให้มีประโยชน์มากที่สุด  สามารถพึ่งพาตัวเองได้อย่างมีระบบ ในต้นทุนที่ตัวเองมี
    ทำไม??????
ชอบพูดในเรื่องที่ตัวเองก็ไม่ได้เข้าใจกันฮึ๊ พวกสู
comment9-14:เท่าที่ผมได้รับรู้มา
เข้าใจว่าปรัชญาของเศรษฐกิจพอเพียง มีหลักการ คือ พอประมาณ (รวยก็พอประมาณแบบรวย จนก็พอประมาณแบบจน) มีเหตุผล (จะซื้ออะไร ลงทุนอะไร ก็ขอให้มีเหตุผล) และ มีภูมิคุ้มกัน (เจ๊งก็ไม่ตาย) 
ทั้งหมดนี้ ต้องทำไปโดยมีความรู้ และถูกทำนองคลองธรรม 
ผมว่า จะจน หรือจะรวย ก็รับไปปฏิบัติได้อย่างดีครับ 
ผมเองก็รับมาปฏิบัติบ้าง อาจไม่ได้ทั้งหมด แต่อย่างน้อยก็นำมาใช้ประกอบการลงทุนครับ
comment9-15:ไม่เข้าใจแนวคิดของคำว่าพอเพียงเลยซักนิดเดียว
comment9-16:ทำไมหน้าวิกรมลอยขึ้นมาทันใด
เล่มยี่สิบบาทหน้าเค้าน์เตอร์เซเว่น
comment10:
comment11:สำคัญมากเลยละ

สมัยตอนบ้านเกียนจน มีแต่คนดูถูก เหยียดหยาม..

ทุกวันนี้ มีแต่คนเยินยอ ชื่นชม = = "
comment12:เงินสำคัญถ้ามีไม่มากพอ
ถ้ามีมากพอเงินไม่สำคัญ

เงินไม่ใช่ปัญหา
ปัญหาคือเงินไม่มี
comment12-1:จริงครับ สมัยจนๆ พูดอะไรไปก็ไม่มีใครสนใจ เสียงจะเบาๆ
แต่พอมีตังขึ้นมา ตอนนี้ไม่ค่อยพูดก็มีคนมาขอให้พูด ให้แนะนำ แปลกมากครับ
ทั้งที่มันก็เป็นไอ้คนเดิมเนี่ยครับ 555
comment12-2:ไม่เข้าใจอะ มึน
comment13:เคยมีคนพูดกับเราว่า เงินไม่ใช่เรื่องสำคัญในชีวิต
เราเลยบอกกลับไปว่า แต่เรื่องสำคัญในชีวิตส่วนมากใช้เงินทั้งนั้น
comment13-1:เคยมีคนบอกเราอย่างงี้เหมือนกันคะ เราก็บอกไปว่าถ้าไม่สำคัญโอนให้เราได้นะ ไม่เห็นมีใครโอนให้สักคน
comment14:สำคัญมากเลยสำหรับเรา ซื้อไม่ได้ทุกอย่างแต่มีก็ดีกว่าไม่มี
comment15:ตอนนี้เรามีเงิน  แต่ก็กลัวมันจะจากไปเหมือนกัน   มีแล้วไม่ได้ใช้   ดีกว่าไม่มีจะใช้
comment16:เงินไม่ใช่เรื่องใหญ่ของชีวิต
แต่มันทำให้ชีวิตรู้สึกยิ่งใหญ่ค่ะ
comment17:ถูกต้องที่สุดค่ะ
comment18:เงินซื้อเวลาได้ 1 เดือน

ตัวอย่างเช่น จ้างซักรีดเดือนละ 1000 บาท สามารถซื้อเวลาให้ตัวเองครอบครัวได้ปีละ 1 เดือน
comment19:เงินมันมีอำนาจยิ่งใหญ่นัก 
โดยเฉพาะในสังคมที่คนมีเงินไม่มาก ปากกัดตีนถีบ
เงินสามารถทำครอบครัวให้แตกแยกได้ ขนาดฆ่ากันตายได้
เงินสามารถทำให้ขอทานเงินล้านมีญาติตามหาได้
comment20:เงินไม่สามารถซื้อทุกอย่างได้
แต่ทุกอย่างที่อยากได้ ต้องใช้เงิน
comment21:ขนาด จีบสาวในชีวิตจริง

ถ้าหน้าตา รูปร่างๆ พอๆกัน

ปัจจัยเรื่องเงินคือตัวแปร

แล้วชีวิตจริง ใครบอกว่าเงินไม่สำคัญ ก็แค่หลอกตัวเองไปวันๆ
comment21-1:รวยมาก่อน หน้าตาบ้านๆถ้า optionครบ
สาวๆมาตรึมครับ
comment21-2:หล่อเลือกได้ แต่รวยเลือกก่อน
comment22:.
comment23:เงินไม่สำคัญหรอก ... แต่จำเป็น
comment24:เงินไม่ใช่เรื่องสำคัญ เขาอาจจะหมายถึงบางครั้งบางคราวสำหรับ ญาติ มิตร สหาย

-เพื่อนฝูงมีงานบุญ ไม่มีเงินก็ขอให้มาได้เห็นก็มีความสุขแล้ว

-ไม่มีเงินใส่ซองช่วยงาน แต่เอาตัวมาช่วยยกของจัดของก็ถือว่ามีใจให้กันแล้ว

-ไปขอซื้อชะอมข้างรั้วของเพื่อนบ้าน แต่เขาไม่เอาเงิน แบบนี้ก็ถือได้ว่าเงินไม่สำคัญ


แต่ผมว่าเงินมันสำคัญมากๆสำหรับการดำรงค์ชีพ
comment25:เงินสำคัญมากๆ ผมโคดอยากได้เงินเลย ผมอยากได้เงินเยอะๆ อยากมีเงินไว้ส่งลูกเรียนสูงๆ อยากเอาเงินไปเที่ยวรอบโลก ไม่อยากทำงานอีกแล้วชีวิตนนี้ อยากนอนอยู่บ้านเฉยๆแล้วมีเงินใช้ มีของกินดีๆ มีรถแพงๆขับ เงินนี้เป็นสิ่งที่ต้องการมากที่สุดในเวลานี้เลย นี้ผมเขียนจากความรู้สึกจริงๆเลยนะครับเนี้ย
comment25-1:ถูกต้องครับ ผมก็ต้องการแบบนี้แต่ต้องได้มาด้วยความสุจริตนะ
comment26:จริงที่สุด
comment27:ถ้ามีเงินเยอะๆ แต่สุขภาพแย่ต้องนอนพะงาบๆ บนเตียง  หรือ ต้องไปเจอหมอ โรคนั่นนี่ตลอด เราขอมีสุขภาพดี   ถึงเวลาตายก็อยากตายง่ายๆ ตายไวๆ ไม่ต้องมีเงินเยอะก็ได้ มีน้อยใช้น้อย
comment27-1:เงินมันซื้อสุขภาพดีได้นะครับ อวัยวะอะไรเสียหายไปก็ผ่าตัดเปลี่ยนได้ถ้ามีเงิน
จะว่าไป คนมีเงินมีโอกาสที่จะต้องไปนอนพะงาบๆ น้อยกว่าคนไม่มีเงินนะครับ
เพราะเขาอยู่ในสภาพแวดล้อมดี อาหารดี มีเวลาออกกำลังกาย ใส่ใจสุขภาพ ไม่ต้องทำงานหามรุ่งหามค่ำ ไม่ต้องเอาชีวิต/สุขภาพไปเสี่ยง
comment27-2:จริง​เหรอ​ครับ​ ผม​ไม่​เชื่อ​นะ​ ว่า​เงิน​เยอะ​ จะ​ทำงาน​น้อย​ลง​ จะ​มี​เวลา​มาก​ขึ้น​ นอก​เสีย​จาก​ว่า​เงิน​นั้น​ไม่ใช่​เงิน​ที่​ตัวเอง​เป็น​คน​หา​
comment27-3:เชื่อเถอะครับ
comment27-4:ถ้าสุขภาพแย่แล้วไม่มีเงิน คุณจะสบายกว่ามีเงนครับ เพราะคุณตายแน่นอน ไม่ต้องรักษา ลงป่วยดูแล้วจะรู้ว่าเงินสำคัญแค่ไหน
comment27-5:เชื่อเถอะครับ
comment27-6:เชื่อเถอะค่ะ ลองป่วยแล้วต้องรอคิวตั้งแต่7โมงได้พบหมอบ่าย3
comment28:ประเด็นนี้จริงๆแล้วไม่ควรเป็นประเด็นเลยด้วยซ้ำ เงินนั้นมีความสำคัญอยู่แล้ว คนอยู่ในสังคมยังไงๆก็ต้องใช้เงิน จึงต้องทำมาหากิน

แต่เงินนั้นมีความสำคัญต่อมนุษย์ในฐานะ "เครื่องมือ" หรือ "อุปกรณ์" อย่างหนึ่งเท่านั้น เหมือนกับเครื่องมือและอุปกรณ์อื่นๆ เช่น มีด กระเป๋า ล้อรถ ประตู อินเตอร์เน็ต ฯลฯ แน่นอนว่าเงินเป็นเครื่องมือที่มีประโยชน์กว้างขวางมาก เพราะเป็นสื่อกลางที่ใช้แลกเปลี่ยนสินค้าและบริการที่สังคมยอมรับ แต่ "เครื่องมือก็คือเครื่องมือ" มันไม่มีชีวิตจิตใจ ยิ่งไม่ใช่พระเจ้า คนต้องใช้สอยควบคุมเงิน ไม่ใช่ปล่อยให้เงินควบคุมคน

แต่ปัญหาในยุคปัจจุบันก็คือมีคนจำนวนมากปล่อยให้เงินชี้นำชีวิตและความคิด หลายคนเตลิดไปไกลขนาดฉ้อโกง หลอกลวง ก่ออาชญากรรม คอร์รัปชั่น ฆ่าคน ฯลฯ เพื่อให้ได้เงินมา บางกรณีเลวร้ายขนาดไม่นับญาติพี่น้องจนถึงบุพการีกันเลยที่เดียว 

แต่เราจะกล่าวโทษเงินได้หรือ? อย่างที่เรารู้กันดีว่าเงินไม่มีชีวิตจิตใจ ไม่มีเจตนาดี-ชั่วใดๆ 

ประเด็นปัญหาว่า "เงินสำคัญหรือไม่" นั้นไม่จำเป็นต้องมาถกกันหรอก มันสำคัญแน่นอนในฐานะเครื่องมือชิ้นหนึ่ง ประเด็นที่ควรถกกันคือ เหตุใดคนจำนวนมากจึงให้ค่าความสำคัญของเครื่องมือที่เรียกว่า "เงิน" มากกว่าความสุขของครอบครัว ความสงบของสังคม ไปจนถึงชีวิตมนุษย์ด้วยต่างหาก
comment28-1:
comment28-2:ผมนี่ดวงตาเห็นธรรมเลยครับ
comment28-3:
comment28-4:เพราะ ตัณหา กิเลส ทั้งนั้น
comment28-5:ประเด็นปัญหาว่า "เงินสำคัญหรือไม่" นั้นไม่จำเป็นต้องมาถกกันหรอก มันสำคัญแน่นอนในฐานะเครื่องมือชิ้นหนึ่ง ประเด็นที่ควรถกกันคือ 
เหตุใดคนจำนวนมากจึงให้ค่าความสำคัญของเครื่องมือที่เรียกว่า "เงิน" มากกว่าความสุขของครอบครัว ความสงบของสังคม 
ไปจนถึงชีวิตมนุษย์ด้วยต่างหาก
comment28-6:คห.สั้นๆแต่คมคายยิ่งกว่าอ่านเนื้อหาของจขกท.
comment28-7:
comment28-8:👍👍👍👍👍👍👍👍👍👍❤❤❤❤❤❤
comment28-9:สุดยอด ขอคาราวะ
comment29:พวกที่พูดนี้คือมีอยู่แล้วไง คาบช้อนเงินช้อนทองออกมา
ที่ต้องการคือความสุข ?????? 
มีเวลาว่างไม่ต้องปวดหัว ไปเที่ยว ???????
เวลาไปเที่ยวนี้ใช่ใบไม้จ่ายค่าตั๋ว ค่าของหรออออออออ
เบื่อเวลาเห็นพวกที่ไม่เคยพยายามอะไรมาตัดสินชีวิตของคนที่พยายามแทบตายกว่าจะได้แต่ละอย่างมา
comment30:เงินไม่สำคัญ...มันเป็นคำพูดส่วนใหญ่ของ เด็ก วัยรุ่น และชาวเกาะ ที่ไม่ต้องหาเงินเองเท่านั้น ลองต้องมาหาเงินใช้เองทัศนคติจะเปลี่ยนไปเองทันที
comment31:เงิน.....สำคัญและจำเป็นสำหรับสิ่งที่ใช้เงินซื้อได้ เมื่อเรามองคุณค่าของมันให้ถูกต้องถูกวิธีกับสิ่งที่เงินเป็น
นอกเหนือจากนั้น เงินไม่มีคุณค่าสำหรับสิ่งที่เงินซื้อไม่ได้ ที่เป็นคุณค่าทางจิตใจ เช่น ความรัก มิตรภาพ สุขภาพ คุณค่าของการมีชีวิต

การประสบความสำเร็จ(ในความคิด) ไม่ได้นำความสุขมาทุกโอกาส แต่ชีวิตที่มีความสุขต่างหากคือความสำเร็จ 

ลำดับความสำคัญ และวางคุณค่าของเงินให้ถูกที่ ใช้ชีวิตให้มีความสุข สุขกับชีวิตให้เป็นค่ะ

มีเงินให้เพียงพอ และดูแลความสุขให้ตัวเองและคนในครอบครัวได้ ไม่เบียดเบียนใคร เหลือก็แบ่งปัน สำหรับเรา นิยามประมาณนี้ค่ะ^^
comment32:มีเงินพอรักษาตัวเองยามเจ็บ
มีเงินพอมีพอกิน
พอได้เที่ยวบ้างตามใจอยาก ในประเทศ
มีมอไซค์ดีๆซักคัน รถกระป๋องยี่ปุ่นเอาไว้คุ้มหัว
มีบ้านหลังไม่โต
ดูแลพ่อแม่ ลูกเมียได้

แค่นี้ก็หลายล้านแล้ว หุหุ
comment33:จิงครับพวกที่พูดแบบนี้คืออย่างน้อยต้องมีในระดับนึงแล้ว จะไปปลุกผักปลุกข้าวแบบนายบันได นี่ก้ต้องมีระดับนึง อย่างน้อยก้ต้องมีตังเช่าที่ มีเงินเก็บรักษาพยาบาลป่วยไข้ยามแก่    ถ้าเป้นมนุษย์เงินเดือนระดับกลาง ระดับล่าง เกษตรกร คนใช้แรงงานซึ่งเป็นคนไทยส่วนใหญ่ของประเทศ  มีหนี้สิ้น  มันจะไปใช้ชีวิตแบบนั้นได้ยังไง
comment34:ผมเห็นด้วยเลยนะครับ เงินมันจะดูดเงิน 

สมัยก่อนผมโลกสวยเป็นมนุษย์เงินเดือนมีเงินพอใช้ก็พอแล้ว

ความเป็นจริงโคตรไม่ใช้เลย

ฐานทุนสำคัญมากๆ
comment35:ตัวคุณและครอบครัวคุณไม่มีวันเจอความสุข ถ้าคุณไม่มีเงิน
ครอบครัวได้กินได้ใช้เหลือพอนั่นแหละความสุขที่แท้จริง
ส่วนเหตุการณ์ความทุกข์ในแต่ละช่วงนั่นแค่ ดราม่าของชีวิต
ที่เดี๋ยวก็ผ่านไปแล้วก็มีเรื่องใหม่เข้ามา
แต่ยังไงก็แล้วแต่ ถ้าคุณมีเงิน คุณก็ยังมีความสุขเรื่อยไปอยู่ดี




ปล  ส่วนถ้ามีใครมาบอกผมว่า เงินไม่สำคัญ ผมคงแค่ยิ้ม ๆ แล้วคิดว่า นั่นมันเรื่องของมะรึง 555
comment36:คนที่บอกว่าเงินไม่สำคัญ

ก็ให้เขาโอนเงินนั้นมาให้ผมเลยครับ 

เครดิต : เฟสบุ้คใครสักคน เห็นผ่านตามาเมื่อไม่นานมานี้
comment37:แต่รับรองว่าสมองของคนที่มีเงินเหลือใช้
ย่อมมีที่ว่างกว่าสมองของคนที่ยังต้องกังวลว่า
เงินเดือนไม่พอใช้ ต้องหาเดือนชนเดือน อย่างแน่นอน
วันที่ยังต้องกังวลกับการควักจ่ายแบงค์ร้อยแต่ละใบ
กับวันที่ไม่ต้องกังวลแม้ต้องจ่ายแบงค์เทาหลายใบ
สมองทำงานหนักแตกต่างกัน และมองเห็นโอกาสไม่เท่ากัน
ทำไมผมจะไม่รู้ล่ะครับ
ก็มันประสบการณ์ตรงของผมนี่ครับ
สมัยนั้น ผมขึ้นรถเมล์ต้องรอรถเมล์ครีมแดง
สั่งอาหาร เหลือบดูราคาเป็นอย่างแรก
ปรินเตอร์สีไม่มี ซื้อได้แค่ปรินเตอร์ขาวดำ
จ่ายค่าเทอมลูกทีนึงแทบหมดตัว



ชอบประโยคพวกนี้ค่ะ ทุกวันนี้ ดิฉันก็กำลังพยายามดิ้นรนให้หลุดพ้นจากความจน ค่ะ  เงินสำคัญค่ะ สำหรับคนที่ไม่มีและหาไม่ได้มากๆ เท่ากับคนที่ มีเหลือแล้วค่ะ   เคยคบ กับคนที่พูดเสมอว่าเงินไม่สำคัญ และเงินสำคัญตรงไหน ทำไมอะไร ๆ ก็เงินตลอด ทะเลาะกันทีก็ปัญหาเรื่องเงินทั้งนั้นค่ะ  แต่คน ที่คบ รวยมาก หาเงินได้เยอะมาก ใช้สมองเขาทำเงินได้ตลอด แต่ก็ไม่เคยช่วยเหลืออะไรเราค่ะ มีแต่พูดว่าเงินไม่สำคัญเลย  อะไรๆก็เงิน  ตรรกะมันต่างกันค่ะ คนรวยไม่เคยจนไม่เคยลำบากไม่มีทางเข้าใจค่ะว่าคนที่ไม่มีเงิน ใจแทบสลาย กลุ้มทุกอย่างแบบที่ จขกท บอกล่ะค่ะ       ต้องพยายามหาต่อไปค่ะ       ...
comment38:ผมเคยเห็นช่างภาพทที่บ้านมีฐานะดีคนนึงบอก ความรวยไม่ได้ช่วยทำให้ผมถ่ายภาพดี ผมพยายามต่างหาก

ผมเลยสวนตอบเค้ากลับไปว่า ใช่ แต่ความรวยช่วยทำให้คุณออกไปถ่ายภาพโดยที่คุณไม่ต้องกังวลว่าคุณจะมีกินหรือไม่ ต้องรีบตื่นไปทำงานรึเปล่า

สามารถซื้ออุปกรณ์แพงๆ ที่ทำให้ได้โอกาสได้ภาพมากขึ้น แค่นี้คุณก็ได้แต้มต่อในการทำงานอดิเรกได้เยอะกว่าคนอื่นหลายช่วงตัว

ดังนั้นอย่าสรุปว่า ทุกวันนี้ที่มีชื่อเสียงได้ อย่าคิดว่าความรวยไม่มีส่วน มันมีเยอะมาก โดยเฉพาะช่วงแรกๆที่เริ่มต้น
comment39:เงินไม่สำคัญจริงๆค่ะ เป็นความสนุกอย่างหนึ่งในชีวิต
comment40:เงินไม่ใช่เรื่องสำคัญ

แต่เป็นสิ่งจำเป็น

ยังไงก็ขอมีเงินไว้ให้อุ่นใจก่อนโนะ
comment41:เงินไม่ใช้สี่งสำคัญ ก็ต่อเมื่อคุณกำลังจะตาย

(แต่ก็ต้องมีเงินทำศพอีก)
comment42:อยากรวย ปิดกระทู้แล้วตั้งใจทำงานครับ...
comment43:สำคัญที่ ไม่มีเงิน
comment44:จริงส่วนหนึ่งอย่างที่ จขกท ว่า แต่ถ้าผมกระโดนให้รถสิบล้อชนแล้วเอาเงินประกันผมก็ไม่ได้ใช้อยู่ดี เพราะไม่ได้อยู่ใช้เงิน

หรือถ้าอยากได้เงินผมไปขายอวัยวะเพื่อให้ได้เงินมาแต่ต้องแลกกับชีวิต ลองคิดดูซิว่า ระหว่างชีวิตกับเงิน อย่างไหนสำตัญที่สุดกว่ากัน
comment44-1:เงินไม่สำคัญกับชีวิตครับแต่จำเป็นสำหรับการใช้ชีวิต
comment45:ใครที่เห็นว่าเงินไม่สำคัญ เชิญโอนมาให้ผมครับ
comment46:สำคัญหรือเปล่าไม่รู้แต่รู้ว่ามีเงินไว้ก่อนสบายใจอย่างน้อยยามเจ็บป่วยก็ไม่ต้องรอคิว มีตัวอย่างเพื่อนเป็นลิ้นหัวใจรั่วต้องรอคิว...รอจนป่านนี้...แต่ถ้ามีเงิน8แสนได้เปลี่ยนทันที...แล้วมีเงินสำคัญหรือไม่สำคัญล่ะ
comment47:เข้าไปเติมน้ำมันเต็มถัง บอกเด็กปั๊มจ่ายเป็นน้ำใจแล้วกัน

โดนไล่แทง
comment48:เงินซื้อทุกอย่างไม่ได้ แต่ทุกอย่างที่ซื้อต้องใช้เงิน
comment49:เงินชื้ออะไร
ไม่ได้ทุกอย่าง ไม่มีเงินชื้ออะไรไม่ได้สักอย่าง
comment50:ผมว่าขึ้นกับรายจ่ายแล้วล่ะ
comment51:ใครที่คิดว่าว่าเงินไม่สำคัญ 
โอนมาบัญชีเราได้นะ
comment52:เวลาเรากลับบ้านไปหาพ่อแม่ ป้าข้างบ้านช่างเผือก ชอบมาพูดว่ากลับบ้านหาพ่อแม่บ่อยๆสิ ทำแต่งาน ลืมครอบครัวแล้วมั้ง

เราเลยตอบว่า บ้านหนูจนอ่ะ เอางี้สิ ป้าจ่ายค่าเช่าบ้านให้แม่หนูทุกเดือนสิ หนูจะได้ไม่ต้องทำงานหนัก จะได้มาบ่อยๆ ป้าทำขำแล้วรีบกลับบ้าน


โด่วววววววววว จริงๆคือโทรคุยกันทุกวันอยู่แล้ว ไม่น่ามาเผือกให้เงิบเลย
comment53:เงินไม่สำคัญ ส่วนใหญ่เป็นคำพูดของคนที่ไม่ได้หาเงินเองครับ เพราะเค้าไม่รู้ถึงความลำบากของการหาเงิน จึงไม่ได้ให้คุณค่าของเงินที่ได้มาง่ายๆ และคนที่ไม่มีภาระที่ต้องแบกรับ สำหรับคนที่มีลูกมีหลาน มีพ่อมีแม่ มีครอบครัว เงินสำคัญมากครับ 

เงินไม่สามารถซื้อเวลาได้ แต่เงินทำให้คุณมีเวลามากขึ้นในหนึ่งวัน เมื่อเทียบกับคนที่ไม่มีเงิน 

เงินไม่สามารถซื้อสุขภาพได้ แต่เงินทำให้คุณมีโอกาสในการกินอยู่ที่ดี หาหมอเก่ง ซื้อวิตามิน อาหารเสริม ครีมบำรุง มีเวลาไปออกกำลังกาย เมื่อเทียบกับคนที่ไม่มีเงิน 

เงินไม่สามารถซื้อมิตรแท้ แต่เงินทำให้คุณมีโอกาสอยู่กับเพื่อนได้มากขึ้น ติดต่อเพื่อนได้ง่ายขึ้น เมื่อเทียบกับคนที่ไม่มีเงิน 

และที่สำคัญที่สุด ถึงแม้ เงินไม่สามารถซื้อความสุขได้ แต่เงินทำให้คุณมีโอกาสไปแสวงหาความสุขได้ เมื่อเทียบกับคนที่ไม่มีเงิน 

อยากให้คนที่บอก เงินไม่สำคัญ ลองเริ่มทุกอย่างจากศูนย์ดู แล้วจะรู้ว่ามันลำบากขนาดไหน เวลาไม่มีเงิน
comment53-1:พูดได้กินใจมากเลยครับ
comment53-2:เงินไม่สามารถซื้อมิตรแท้ แต่เงินทำให้คุณมีโอกาสอยู่กับเพื่อนได้มากขึ้น ติดต่อเพื่อนได้ง่ายขึ้น เมื่อเทียบกับคนที่ไม่มีเงิน 
^^^เห็นด้วยกับประโยคนี้มากๆ ครับและก็ได้พิสูจน์มาแล้วด้วยตัวเอง เมื่อครั้งที่ยังลำบากอยู่ มีทั้งคนรู้จัก รุ่นพี่ที่นับถือ รุ่นพี่ที่เรียน เพื่อน ญาติ เคยมาชวนไปกินข้าว ชวนไปเที่ยวบ้าน ชวนไปท่องเที่ยว ชวนไปพบปะ กันตามประสา แต่ไม่สามารถไปได้คับ เพราะไม่มีเงิน มีอยู่ครั้งนึง รุ่นพี่ชวนไปกินข้าวดื่มอะไรอีกนิดหน่อย ผมมีเงินติดตัว อยู่ 500 บาทซึ่งต้องใช้ให้พอ 1 อาทิตย์ บวกกับต้องเติมน้ำมันรถด้วย ก็ต้องจำใจปฏิเสธไป พอมาอ่านประโยคนี้ผมโดนมากๆครับ ปัจจุบันพอลืมตาอ้าปากได้บ้าง มีงาน มีสังสรรค์ มีนัดพบปะพูดคุยเพื่อนฝูง รุ่นพี่ที่เคารพ ผมไปได้หมด แล้วก็พบโอกาสดีๆหลายครั้ง(เมื่อก่อนคิดว่าไร้สาระเปลืองเงิน) เมื่อคุณอยู่ในโลก การทำมาค้าขาย หรือมีธุรกิจ การเปิดโอกาสและเลือกคบคนสำคัญจริงๆซึ่งทุกครั้งที่ไป ก็ต้องใช้เงินครับ นี่แหละครับที่บางครั้ง เค้าบอกว่า ธุรกิจคือ เงินต่อเงิน
comment54:เงินสำคัญอยู่แล้ว
หรือ ในแต่ละวัน มีใครไม่ใช้เงิน
ออกมานอกบ้านก้อต้องใช้เงินแล้ว
comment55:มี​เงิน​แต่​ไม่มี​ความสุข​ก็​เปล่า​ประโยชน์​ครับ​ สาม​สี่​ปี​ก่อน​เงิน​เดือน​นิดเดียว​ เช่า​ห้อง​อยู่​ แต่​ก็​มี​ความสุข​ดี​ ปัจจุบัน​เงินเดือน​สูง​ มี​ทั้ง​รถ​มี​ทั้ง​บ้าน​ แต่​ก็​ไม่มี​ความสุข​เท่า​แต่​ก่อน​

ลอง​คิด​ดู​ดี​ๆ​นะ​ครับ​ ว่า​สิ่ง​ที่​ต้องการ​จริง​ๆ​คือ​เงิน​หรือ​ความสุข​
comment55-1:งั้นก็ลาออกไปทำงานที่ได้เงินน้อยๆ  แต่ไม่เครียดสิครับ
comment55-2:55555
comment56:เงินไม่ใช่ทุกสิ่ง
เเต่ทุกสิ่งที่อยากได้ต้องใช้ "เงิน"
comment57:เงินคือระบบขับเคลื่อนชีวิตนะ สำคัญสิ 

อย่างวันนี้คิดว่าจะกินไรดี ต้องดูเงินในกระเป๋า T_T
comment58:เงินเป็นแค่กระดาษไว้แลกเปลี่ยน ไม่เคยเก็บเงินสดเลย
comment59:เงิน กับ ความสุข เป็นคนละตัวแปรกันครับ
เพราะความสุขมันเป็นความรู้สึก
ขึ้นอยู่กับมุมมองที่สอดคล้องกับความต้องการ

ซึ่งหลายๆความต้องการสามารถซื้อได้ด้วยเงิน
เช่น บ้าน รถ อาหาร เสื้อผ้า
และหลายๆความต้องการก็ไม่ได้ซื้อได้ด้วยเงิน
เช่น การสร้างและค้นพบสิ่งใหม่ การมีความสัมพันธ์ที่ดีกับคนรอบข้าง

บางครั้งคนมีเงินก็ใช่ว่าจะใช้เงินซื้อความสุขได้
อย่างดีก็คือการทำให้ปัญหาที่บั่นทอนจางหายไป
แต่คนที่จะตระหนักว่ามีความสุขหรือไม่คือตัวคุณเอง
ไม่มีใครมีความสุขแทนใครได้

ดังนั้นเงินและความสุข
สองสิ่งนี้จึงไม่อาจเทียบเคียงกันได้ในเชิงเส้นครับ
comment59-1:จริงครับ

ความสุขมันคือ state of mind จริงๆ แต่คนไม่ค่อยตระหนักกัน
คิดว่าถ้ามีเงินถึงจะสุข มีแฟนถึงจะสุข
แต่ความจริงคือ เราไปให้คุณค่าของสิ่งเหล่านั้นว่ามันคือความสุข
แล้วเราก็ด่วนสรุปว่าสิ่งนั้น=ความสุข
ทั้งที่จริงๆแล้วโดยตัวมันเอง มันมีค่าเป็นกลางแท้ๆ

มันอยู่ที่หัวใจเราไปรู้สึกสุขเพราะมันเอง
comment60:เงินซื้อไม่ได้ทุกอย่าง แต่ถ้าไม่มีเงินก็ซื้ออะไรไม่ได้ซักอย่าง 
จะหาเงินแค่พอเพียง หาแค่พอกินพอใช้ หาแค่พอเก็บพอสะสม หรือหาไว้ใส่ให้เต็มพีระมิดตอนตายก็ตามใจ แต่ขอให้หาด้วยวิธีสุจริตก็แล้วกัน
comment61:เงินไม่สำคัญต่อเมื่อคุณมีมากพอแล้ว จริง
เงินชอบเงิน ตัวมันดึงดูดกันเอง จริง
ของจริงนิ่งเป็นใบ้ ของพูดได้มักไม่จริง โคตรจริง

ยืมสักสามร้อยสิครับ ^^
comment62:เงินเป็นปัจจับที่ 6 7 8 9 
แต่มันจะไม่สำคันเมื่อคุณมีทุกอย่างที่คุณอยากได้ในชีวิตแล้ว
เพราะมันอาจทำให้ไฟในตัวของคุณหมดลง เลิกขวนขวาย
หรือเพราะชีวิตสงบ พอเพียง
แต่พอนึกถึงยามแก่ หรือตอนนี้ที่ต้องหาหมอ รพ แพงๆ เพราะต้องการยาดี หมอที่ดูแลเอาใจใส่สุดๆ
เงินสำคัญมากมายเลย
ตอนนี้ไม่ลำบาก อยากกินไรได้กิน อยากทำไรได้ทำ อยากไปไหนได้ไป
อยากซือไรได้ซื้อ แต่ต้องมีเก้บเงินเกินครึ่งมีไว้รักษาตัวเองยามเจ็บไข้ทั้งตอนนี้และตอนแก่ แค่นั้นแหระ
comment63:เห็นด้วยทุกข้อ 
แนะนำตั้งใจทำงานหาเงินและดูแลครอบครับให้ดี ชาญฉลาด ชีวิตจะประสบความสำเร็จ 
อย่าประสาทและปล่อยโอกาสดีๆไป
comment64:" วันที่คุณไม่ต้องกังวลเรื่องเงินแล้วสมองของคุณจะมองเห็นโอกาสมากมาย "

มายืนยันว่าประโยคนี้เป็นเรื่องจริง
comment64-1:ใช่ครับ ถูกต้อง เมื่อเราไม่ต้องคิดเรื่องเงิน เราก็คิดเรื่องอื่นแทน ตรรกะปกติครับ

แต่ก่อนที่คุณจะไม่ต้องคิดเรื่องเงิน นั่นคือ คุณต้องมีเงินไงครับ

อย่าเอาแต่วาทะกรรมมาอธิบายเลย

ความเป็นจริงคือความจริง

เราเพียงแค่ ทำในสิ่งที่ถูกต้องอยู่ในกรอบ แต่ทำด้วยความพยายาม และไม่ผิดศีลธรรมเท่านั้นเอง

บางคน ถือความดีในอุดมคติมาเป็นสรณะ

แต่ถ้าคุณคิดให้ถึงแก่นแท้ที่เป็นจริง คุณจะเห็นเองว่า คนพูดว่าเงินไม่สำคัญ คิดอะไรอยู่
comment65:ผมจะย้อนถามเขาว่า "แล้วนายคิดว่าเงินสำคัญไหม"
ถ้าเขาตอบว่า "ไม่สำคัญ" 
ผมจะบอกเขาว่า "งั้นกล้ายกทรัพย์สินทั้งหมดที่มีบริจาคให้มูลนิธิที่ไหนซักที่ไหม เอาแบบไม่ต้องเหลือซักบาทเลยนะ"



คนที่พูดว่าเงินไม่สำคัญ มีแต่คนที่มีเงินล้นเหลือ เพราะไม่เคยทุกข์ยามขาดแคลน 
คนที่พูดว่าเงินซื้อความสุขไม่ได้ มีแต่คนที่หว่านเงินซื้อความสุขจนอิ่ม แล้วโหยหาความสุขที่เงินซื้อไม่ได้
คนที่พูดว่าเงินซื้อเวลาไม่ได้ อืม... ลองให้มันเดินจากบ้านไปทำงานดูแล้วกัน ค่ารถที่จ่ายไปนั่นแหละคือเงินที่เราใช้ซื้อเวลามา

มันก็ถูก ที่ว่าเงินซื้อไม่ได้ทุกอย่าง แต่เราก็ปฏิเสธไม่ได้หรอกว่าเงินซื้อได้หลายอย่างนะ

เดินทางสายกลางเถอะ
comment66:เงินไม่สำคัญครับ ถ้าถูกโจรใช้ปืนจี้ เพราะไม่ว่ายังไงคุณก็ต้องควักให้มันทุกบาททุกสตางค์ หรือคุณจะเอาลูกตะกั่วมันแทน
comment67:เป็นคำพูดเท่ๆ นะ ที่พูดว่าเงินไม่สำคัญ
comment68:คนที่บอกว่าเงินไม่สำคัญ  โยนธนบัตรแท้ๆ ใบละ 1,000 มาให้ผมซักปึกนึงสิครับ
comment69:พึ่งกลับบ้าน เห็น กท.นี้ ผมสอนลูกเสมอว่า เงินเป็นภาพลวงตา
สิ่งที่ลูกควรคิด คือ จะทำยังไงให้คนจำนวนมากที่สุด มีความสุขสูงที่สุด
เพราะเมื่อคนเรามีความสุข เค้าจะตอบแทนลูกด้วยเงิน
แต่ถ้าลูกเอาเงินเป็นที่ตั้ง ทุกคนจะรู้ว่าลูกอยากได้เงินเค้า

อาจจะฟังดูโลกสวย แต่อีก 20ปี มาดูกันครับ 
ว่าคำสอนนี้จะใช้ได้หรือเปล่า
comment69-1:จริงครับ
จิตเราส่งกระแสอะไรออกไป คนสัมผัสได้
comment70:เราอายุ 27 ญาติ พี่น้องเรา บอกเก็บเงินไว้ทำไม งก จัง ไม่ใช้วันนี้แล้วจะใช้วันไหน

ถ้าถามความคิดเราบ้าง อะไรบ้าง เขาน่าจะได้คำตอบจากปากเราว่า เราเอาไปทำอะไร

คือ   เราเก็บเงินเพื่ออนาคตของเรา    ถ้าเราไปยืมเงินหลักล้านจาก ญาติ พี่น้อง เขาก็ไม่มีให้เราอยู่ดี  นี้หรอสิ่งที่เขาบอกเก็บเงินไปทำไม 
ในเมื่อเราเดือดร้อนไม่มีใครช่วยเราได้นอกจากตัวเอง จบป่ะ
comment71:มีเงินเขายกให้เป็นพ่อ

ลองไม่มีเงินก็ไม่ต่างกับสุนัขสักเท่าไหร่
comment72:คนในห้องนี้ อาจเห็นเงินสำคัญ

แต่คนในห้องการเมือง เขาทำด้วยใจรัก ไม่ต้องจ้าง
comment73:คนรวยจนเคยตัวจะกล้าพูดออกมาดังๆ ว่าเงินไม่ใช่ทุกสิ่งทุกอย่างของชีวิต
ในขณะที่คนจนส่วนมากจะคิดว่าการมีเงินทำให้ชีวิตมีทุกสิ่งทุกอย่าง

คนธรรมดาพอมีพอกินคนนี้พูดได้เลยว่า 

แม้เงินจะไม่ใช่ทุกสิ่งทุกอย่างของชีวิต แต่ทุกสิ่งทุกอย่างในชีวิตล้วนเกี่ยวข้องกับเงิน
comment74:ถูกครับ ซื้อได้ทุกอย่างจริง เอาเงินไปซื้อเงิน ยังทำได้เลย
comment75:ที่ว่าเงินไม่ใช่สิ่งสำคัญหมายถึงไม่ได้สำคัญที่สุด
เงินมีความสำคัญ แต่อย่าไปเห็นความสำคัญของเงินจนไม่คำนึงถึงศีลธรรม จริยธรรรม และศักดิ์ศรีของความเป็นมนุษย์
อย่างเวลาพ่อคุณป่วยหนักคุณกำลังจะพาไปหาหมอ
แล้วมีคนโทรสั่งให้ไปส่งของทันที คุณจะได้กำไร 20,000 บาท ไม่มีใครส่งแทนได้
พ่อคุณบอกว่าไม่ต้องห่วงพ่อ ไปส่งของก่อนเถอะ
คุณจะทิ้งพ่อไปส่งหรือจะบอกกับพ่อว่า ผมพาพ่อไปหาหมอก่อน เงินไม่สำคัญหรอกครับ
เงินน่ะสำคัญ แต่อย่าไปเห็นแก่เงินมากนักจนละเลยมิตรภาพ ความดีงาม
ดังนั้นหบายๆครั้ง เราจะได้ยินคำพูดว่าเงินไม่สำคัญหรอก
comment76:สำคัญค่ะ...สำคัญมาก
เงินซื้ออนาคตดีๆได้ 
ส่งตัวเองเรียนดีๆ ตั้งใจเรียน จบมามีงานทำดีๆ เงินเดือนดีๆ เลี้ยงดูพ่อแม่แบบที่หวังไว้ ทุกอย่างยังเริ่มที่เงินเลยค่ะ
comment77:ไม่รู้จะพูดอะไร เพราะคนอื่นพูดไปหมดแล้ว

เงินซื้อไม่ได้ทุกอย่าง แต่เอาเป็นว่า 99.99% ต้องใช้เงินละกัน
comment78:เงินไม่สำคัญครับ

แต่สิ่งที่สำคัญในชีวิตเราแทบทุกอย่างต้องใช้เงิน!!
comment79:จริงค่ะ
comment80:wx

จะขึ้นรถไฟ  แบบนอนสบายๆ

ไปเที่ยวเชียงใหม่

ไปบอกว่าผมไม่มีเงิน  

มีแต่ความดี   ไม่เคยโกงใคร 


เค้าจะให้ขึ้นมั้ยย
comment80-1:อันนี้คือการบริการที่แลกเปลี่ยนด้วยผลต่างตอบแทน

แต่ในชีวิตจริงคุณจะเจอเองว่า คุณได้รับบริการชั้นยอดเหล่านี้โดยไม่ต้องจ่ายเงินเลย
แต่มีคนมอบให้คุณเพราะความดีงามในตัวคุณ

ถ้าคุณยังไม่เคยเจอคุณจะไม่รู้หรอกครับว่าผลตอบแทนความดีมันมีจริง
comment81:เงินไม่สำคัญ แต่มันจำเป็น
comment82:เหตุการณ์น้ำท่วมปี 54 มีเงินแต่ใช้ไม่ได้ เพราะลุยน้ำออกไปซื้อข้าวของไม่ได้เลย พอออกไปได้ จะไปหาซื้อน้ำ ซื้อมาม่า ก็หมด จะหาซื้อของในตลาดไม่มีคนขายปิดหมด ตอนนั้นจึงคิดว่า เงินมีในมือทำอะไรไม่ได้เลย เอาเงินมาเปลี่ยนเป็นตุนข้าวของก็ไม่มีที่เก็บอีกถ้าน้ำท่วมบ้านหมด 

เลยคิดว่า ถ้ามีเงินเยอะ ๆ ไปหาซื้อที่สูงหน่อย แล้วซื้อข้าวของไปตุนไว้ก็ดีเหมือนกัน 

แล้วแต่สถานการณ์นะเราว่า
comment83:ผมนี่ เงินคือพระเจ้าเลย
comment84:เงินไม่ใช่ทุกอย่าง
แต่ทุกอย่างต้องใช้เงิน
   เงินไม่ใช่ทุกอย่าง
แต่ทุกอย่างต้องใช้เงิน
   เงินไม่ใช่ทุกอย่าง
แต่ทุกอย่างต้องใช้เงิน
comment85:เงินสำคัญอยู่แล้วฮะ แค่เราไม่ยอมทำสิ่งที่ไม่ดีเพื่อเงิน นั่นคือคุณค่าที่เราทุกคนควรมี
comment86:สิ่งที่สำคัญกว่าเงิน

งานวิจัย Harvard ที่นานที่สุดในโลก
comment86-1:ใครไม่ขึ้นซับไทย เข้าไปอ่านได้ที่นี่
http://pantip.com/topic/35325963
comment86-2:OH YES
comment86-3:
comment86-4:BUT SOCIALISE COSTS A LOT OF MONEY and good relationships often come with good income.
comment87:สังเกตนะครับว่าผมไม่ได้พูดคำว่า "รวย" สักคำ
เพราะมันจะทำให้คุณเข้าใจผิดว่าคุณต้อง รวย! รวย! รวย!
ซึ่งไม่สิ้นสุดสักทีว่าเท่าไหร่ถึงเรียกว่ารวย
เพราะคุณจะรู้สึกจนขึ้นมาทันที 
ทุกครั้งที่เห็นคนอื่นรวยกว่าคุณ
สิ่งที่ผมต้องการจะสื่อสารก็คือ
ถือเป็นหน้าที่ของมนุษย์ทุกคนด้วยซ้ำ
ที่จะต้องทำตนให้ "พ้นความยากจน"

ชอบที่ จขกท เขียนตรงนี้ค่ะ
มันเป็นสาระสำคัญที่อยากให้คน "อยากรวย" ทั้งหลาย ที่ยังจนอยู่ได้รับรู้ไว้
หลายๆ อย่างในสังคมปัจจุบัน พยายามทำให้คนรู้สึกอยากรวย
ทั้งสินค้าฟุ่มเฟือยทั้งหลาย ไลฟ์สไตล์ของคนโน้นคนนี้ในโซเชียลมีเดีย 
ทำให้เกิดธุรกิจบางประเภทมาหลอกล่อคนที่อยากรวยทั้งหลายที่ยังจนอยู่ให้หลงผิด
ถ้าคุณยังจนอยู่ อย่งเพิ่งคิดถึงความอยากรวย
คุณต้องทำตัวเองให้พ้นจากความยากจนก่อน
comment88:เถียงกันไปอีก 3 ชาติครึ่งก็คงหาข้อสรุปไม่ได้ครับ ดังนั้นต่างคนต่างอยู่ ตามกำลังความสามารถของตนเอง
comment89:พวกนี้ติดกับดักของเงิน
comment90:เงินคือสิ่ง"จำเป็น"สำหรับผมมาก แต่ไม่สำคัญพอที่ผมจะทำ"ทุกอย่าง"เพื่อมัน.
comment91:ไม่จริง....
"เงินไม่ใช่เรื่องสำคัญ ไม่ใช่เรื่องใหญ่ 
แต่เรื่องใหญ่ เรื่องสำคัญคือ .... ไม่มีเงิน" 

เจ้านายผมเคยบอกไว้
comment92:มีเงิน มีแต่เรื่องน่าเหนื่อยใจ

ถ้าวันไหนสามารถทิ้งเงินที่หามาทั้งชีวิตได้ ชีวิตคงเบาขึ้นเยอะ ไม่ต้องมาคิดเรื่องเงินทุกวัน
comment92-1:ทิ้งไว้หน้าบ้านเราได้นะ
comment93:คนที่บอกเงินไม่สำคัญ ... 90% หลอกตัวเองกล้าพูดเพราะเจอบ่อยบ่อยจนเบื่อ...ไม่มีเงินไม่เป็นไรเราอยู่แบบนี้ก็มีความสุข...ปลายเดือนมาเครียดเงินไม่พอใช้มันไม่จำเป็นแล้วเครียดทำไมอยู่ได้ไม่ใช่เหรอ ......บางคนบอกว่าทำงานหาเงินมากไประวังตายแล้วไม่ได้ใช่ไม่ได้เที่ยว...แล้วก็บ่นว่าทำไม่เงินเก็บไม่มีเลยอายุก็เยอะแล้วยังตั้งตัวไม่ได้ ฯลฯ ......ลองคิดดูว่าชีวิตนี้เจอคนแบบนี้มากขนาดไหน........คนที่บอกว่าเงินไม่สำคัญแล้วมันไม่สำคัญต่อเขาจริงๆมีน้อยยิ่งกว่าน้อยแล้วส่วนมากในจำนวนน้อยนั้นคือเขามีเงินมากพอจนไม่ต้องคิดถึงมัน...เคยเจอจริงๆมีฝรั่งเยอรมันเจ้าของ บ.ที่ทำของให้พวกรถหรูมาอยู่ไทยเงินก็มีแล้วเที่ยวอย่างเดียว บ.เหรอ...ขายทิ้งเลยไม่สนใจอย่างนี้ถ้าพูดว่าเงินไม่สำคัญแล้วนี่ผมเชื่อ
comment94:คุณพูดถูกเพราะ99เปอร์เซน เราซื้อมันด้วยเงิน
การศึกษาที่ดีก็ต้องใช้เงิน ชีวิตที่มีคุณภาพก็ต้องใช้เงิน
ธุรกืจก็ต้องใช้เงิน ซื้อของจำเป็นก็ต้องใช้เงิน
ความรักก็ต้องใช้เงิน เพราะถ้าไม่มีเงินคุณก็สร้างครอบครัวที่สบายไม่ได้

บางคนบอกว่าไม่จริง แต่เราขอเถีงเลย
เพราะถ้าไม่มีเงินคุณก็ต้องทำงานอย่างลำบาก ลูกที่เกิดมาก็ไม่มีโอกาสได้ใช้ชีวิตเด็ก
เพราะพ่อแม่จะใช้ให้ทำงาน พออยากเรียนหนังสือ ก็ต้องไปกู้ยืม
พอเรียนจบก็ต้องมาใช้หนี้ และก็วนรูปเดิม

เงินซื้อความสบายได้ 
เวลาไปเที่ยวถ้ามีเงินก็นั่งfirst class 
ไม่ต้องไปนอนโรงแรมแย่ๆ หรือไม่ดีมาก แบบที่ในpantipรีวิวว่าใช้แค่หมื่นเดียวไปเที่ยวต่างประเทศ

กินอาหารที่ดีโดยไม่ต้องห่วงว่าสุขภาพจะแย่ 
เงินซื้อได้เกือบทุกอย่างจริงๆ
ตั้งแต่เด็กคนถึงวันนี้ เงินได้ซื้อคุณภาพชีวิตให้เรา ซื้อสังคมให้เรา ซื้อสิ่งที่ดีให้เรา
comment95:พระอรหันท่านไม่เอาอะไร ไม่สะสมทรัพย์สิน
ที่จริงก็คือคนจนนี่เอง...

แต่ทางโลก "เงิน" คือสิ่งสำคัญจริงๆ
เพียงแต่เราไม่ตกเป็นทาสของเงิน
ยอมทำทุกอย่างที่ทุจริตเพื่อเงิน
เท่านี้สังคมก็จะสงบสุข
ตัวเราเองก็ไม่มีอะไรติดค้าง
หรือทิ้งสิ่งไม่ดีเอาไว้บนโลกใบนี้

...
comment96:เงินไม่สำคัญ แต่ถ้าจะดื่มน้ำ หรือกืนมาม่า มันก็ต้องใช้เงินป่ะ
comment96-1:ไม่เห็นต้องมีเงิน
ไม่มีเงินก็หาได้ครับ








ขโมยไง
comment97:เข้ามาอ่านเฉยๆ แต่ไม่มีความคิดเห็นค่ะ
comment98:เงิน ไม่ใช่ความสุขอย่างเเท้จริง
เเต่ถ้าไม่มีเงิน นั่นเเหล่ะความทุกข์ที่แท้จริง
comment99:เมื่อ "เงิน" ก้าวเข้ามา
"พระเจ้า" ยังต้องถอย...
comment100:ทำไมอยากมีเงินแต่มีลูก [youtube][/youtube]
comment101:ตามมาดูคนมีเงินเขียนกระทู้
comment102:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ

 ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment102-1:ฮึฮึๆๆๆรวยไปคนเดียวเหอะ
comment103:เงินคือปัจจัยหนึ่งของชีวิต
comment104:เราอ่านกระทู้นี้แล้วเรานึกถึงกระทู้นึงทันทีซึ่งเป็นกระทู้โปรดของเรา ตอนแรกคิดว่าเจ้าของกระทู้ต้องเป็นคนเดียวกันแน่ๆ แต่พอกลับไปดูแล้วก็ไม่ใช่ แต่ถึงยังไงก็เขียนเนื้อหาได้ถูกใจเรามากเลยค่ะ เก็บไว้เป็นกระทู้โปรดอีกอัน

https://www.google.co.th/url?sa=t&rct=j&q=&esrc=s&source=web&cd=1&cad=rja&uact=8&ved=0ahUKEwix6Liu6KzOAhXMvI8KHZtoBvEQFggaMAA&url=http%3A%2F%2Fpantip.com%2Ftopic%2F34047809&usg=AFQjCNF5StsBvTeztwNHuC4SW0ja64dKqg&bvm=bv.129391328,d.c2I
comment105:เงินซื้อชีวิต และเวลาไม่ได้  เชื่อสิ ที่เหลือตายไปก้อเอาไปไม่ได้ เชื่อสิ ของปลอมทั้งนั้น
comment106:จำได้ว่าตอนเด็กๆบ้านมีความสุขมากเพราะมีเงิน ไม่ต้องคิดมาก 
ทุกวันนี้พ่อแม่เครียดเรื่องเงิน ทะเลาะกัน แม่ไม่อยากทำกับข้าว พ่อไม่อยากทำงาน ลูกๆไม่อยากกลับบ้าน
เงินมันสำคัญจริงๆ มันซื้อความสุข ความอบอุ่น ความเป็นบ้านได้จริงๆ
comment107:'ข้ออ้างของคนล้มเหลวในชีวิต' คือ 'ใช้ชีวิตพอเพียง'

แต่เอาจริงๆก็เห็นอยากได้โน้นได้นี่ทุกคนเลยที่เจอ ไม่เห็นจะพอเพียงเลย แค่หาเงินไม่ได้แบบคนอื่นเท่านั้นเอง
comment108:มีเงิน.. เลือกได้
ไม่มีเงิน.. เลือกไม่ได้

เลือกที่จะเห็น เลือกที่จะได้ยิน เลือกที่จะได้กลิ่นเลือกที่จะพูด เลือกที่จะได้สัมผัส..

เงินใช่แค่เพียงปัจจัยฯนะครับ ผมว่าเป็นอวัยวะส่วนใดส่วนหนึ่งของร่างกายยังได้เลย
comment109:https://www.youtube.com/watch?v=M_iAvGwP09c          คนนี้ครับคนจริงเงินไม่จำเป็นสำหรับเขา
comment110:เคยป่ะ.....
   
http://m.pantip.com/topic/35448326?
comment111:จริงครับ เรื่องเงินคือโอกาสทุกๆอย่าง
มีไอเดีย มีพรสวรรค์ มีที่ดิน ฯลฯ แต่ขาดเงินลงทุน......ทำไงล่ะ แห้วสิ
แต่อันนี้ไม่ต้องพูดถึงกู้เงินอะไรนะ แค่กล่าวถึงถ้าขาดเงินไป โอกาสก็ลอยไปเหมือนกัน

และชีวิตในเมืองกรุง เงินถือว่าสามารถซื้อหรือต่อเวลาได้ เช่น คุณอยู่แยกบางนา จะเดินทางกลับบ้านไปที่อนุสาวรีย์ชัยฯ
มีเงินแค่ 20 40 บาท ก็ต้องจำใจรอรถเมล์
มีเงิน 100 เอาล่ะ BTS ได้ละ
เอาแค่ 2 ข้อนี้เป็นไง......ผมเรียกว่ามันซื้อเวลาได้เลยล่ะ

อยู่พัทยาอยากไปเชียงใหม่
มีเงินแค่ 1000 - 2000 นั่งรถไฟดีกว่า งบมีจำกัด เดี๋ยวไม่พอใช้
มีเงิน 10000 Up หรือ No Limit เป็นไง...ไปนั่งเครื่องบิน เช่ารถขับ เหมาจ้างคนขับ โอ้ สารพัดโอกาสมากมายก่ายกอง

และอีกอย่างที่ผมสงสัยในทุกวันนี้
คนป่วย......ทำไมต้องใช้เงินรักษา (ไม่ใช่อุบัติเหตุฉุกเฉินรถชนอะไรแบบนั้นนะครับ)
แน่นอน ผมไม่ได้บอกว่าอยากรักษาฟรีโดยที่ไม่มีอะไรแลกเปลี่ยน
แต่เห็นในข่าวบ่อยมาก ไม่มีเงินรักษา จนโรคมันขยายหรือเพิ่มระยะเป็นหนักกว่าเดิมเรื่อยๆ (จำได้มีข่าวครูท่านหนึ่งเนี่ยแหละ สอนยานยนต์)
ทำไมล่ะ......รักษาก่อนแล้วจึงค่อยเจรจาตกลงผ่อนคืนค่ารักษาไม่ได้เหรอ
มันคล้ายกับว่าเงินก็สามารถซื้อหรือรักษาชีวิตคนต่อได้เลยนะ

กลับไปยุคโบราณ ข้าวแลกปลา ปลาแลกผัก ผักแลกผลไม้
มันก็ใช้ได้ในยุคปัจจุบันนะ แต่ลิมิตในบางพื้นที่และบางสังคม (ฟังง่ายๆ 50/50)

แต่สิ่งสำคัญผมอยากบอกคนอื่นด้วยนั่นก็คือ อย่ามัวแต่ก้มหน้าหาเงินจนลืมพักผ่อนหรืออย่ามัวแต่หาเงินจนลืมดูแลสุขภาพ
เพราะมันจะไม่ต่างอะไรกับเสียเปล่า ทำงานจนลืมพัก ป่วยหนัก เงินที่เก็บมาหมดกับค่ารักษา มีให้เห็นเยอะแยะ
comment112:เจอคนพูดเงินไม่สำคัญตายไปเอาไปไม่ได้  อยากใช้อะไรอยากได้อะไรก็จะจ่าย  มีเหลือก็ทำบุญหมดตอนเงินหมดไม่มีจะกิน  สุดท้ายต้องมาอ้อนวอนขอยืมเงินทุกที  คนประเภทนี้มีเยอะเสียด้วยซิสายธรรมมะธัมโม  แย่ตรงที่เราปฏิเสธการยืมไม่ได้นี่แหละ  กรรมตกที่ตรู่ทุกทีน้ำท่วมปาก
comment113:ใครบอกเงินไม่สำคัญ ขอให้ลองทำงานฟรีแบบไม่รับเงินเดือนสักปีนึง
comment114:เงิน สำคัญไม่สำคัญ  มันอยู่ที่ตัวของบุคคล ว่าให้ความสำคัญกับมันมากในระดับไหนต่างห่าง
comment115:สำหรับผม เงินควรมีในกระเป๋าอย่างน้อย 1,000 บาท แต่ห้ามเกิน3,000บาท
ที่เหลือคือ ลงทุน หรือใช้ชีวิตที่ลุยๆ อ่านหนังสือ เวลาทำงานไม่เล่นเด็ดขาด ไม่แชท
งานคือเงิน แต่เชื้อเพลิงของงาน คือ ออกกำลังกายวิ่ง เที่ยวหาสิ่งใหม่ๆ หาตลาด หาคู่ค้า
เที่ยวรถไฟฟรี รถเมล์ฟรี เช่าหอราคานักศึกษา 100/วัน  กินข้าวโต้รุ่งข้างถนน ไม่เกิน40บาท
ดื่มแลทตาซอยเซเว่น 10 บาท เติมเงินออนไลน์ครั้งละไม่เกิน30บาท

อยากบอกว่า เงิน คือน้ำหล่อลื่น ให้เครื่องยนต์ชีวิตดำเนินได้สะดวก ไม่สะดุด ก็พอ
แต่ อย่าบ้าเงิน อย่าให้เงินถูกครอบงำ เพราะหากถึงจุดนั้น คุณดูไม่ฉลาด ในแง่ 
การมีชีวิตที่เข้าใจธรรมชาติ พระเจ้า และผจญภัย
comment116:เงินน่ะ มันไม่สำคัญหรอก แต่มันจำเป็น
comment117:เวลาสําคัญกว่าเงิน  คนแก่อายุ80ปีมีเงิน  100 ล้าน กับเด็กหนุ่มอายุ 18 ปีมีเงิน 1 ล้าน จะเลือกแบบไหนดี
comment118:เห็นด้วยเช่นกัน เพราะผมก็คิดแบบคุณ 

ที่บอกว่า "เงินไม่สำคัญ" มันเป็นคำพูดเท่ๆ เพื่อให้ตัวเองสูงขึ้น เท่านั้นแหล่ะ
comment119:เงินสำคัญและช่วยให้เรามีทางเลือกมากขึ้น
เช่น
เจ็บป่วย บางที่ไม่ว่าหนักหรือน้อย แค่เห็นคิวโรงพยายาลนัฐก็อยากหายป่วยทันที มีเงินหน่อยไปเอกชน ลงชื่อคับบัตรตรวจกลับบ้าน...
มีลูก ถ้ามีเงินก็มีทางเลือกในการศึกษาลูกที่มากกว่า
comment120:ส่วนตัวคิดว่า เงินเป็นเครื่องอำนวยความสะดวกในชีวิตนะ
ไม่มีเงิน ก็ไม่ตายหรอก แต่จะไม่สะดวกเอามากๆเลย
เช่น อยู่ ตจว ต้องไปธุระที่ กทม 
ถ้าไม่มีมีเงิน คงต้องเดิน หรือนั่งรถไฟฟรี (ไปได้ แต่ไม่สะดวก)
แต่ถ้ามีเงิน มันจะมีทางเลือกที่สะดวก เพิ่มขึ้นอีก เช่น นั่งรถทัวร์ นั่งเครื่องบิน(ประหยัดเวลา)


ต้องหาเงินมากขนาดไหน ถึงจะพอ? 
อันนี้อยู่ที่ความรู้สึกของแต่ละคนแล้ว
บางคนอยากมีบ้านหลังใหญ่ ก็หาเงินกันไปจนกว่าจะพอซื้อ
บางคน หลังเล็กก็พอแล้ว ก็หาได้เร็วกว่าคนแรก
ซึ่งเราไม่คิดว่าอันไหนผิดหรือถูก 
คนที่อยากไ อยากมี อยากเป็น มีความทะเยอทะยาน มันก็ไม่ใช่เรื่องผิดนะ
หากเจ้าตัวหาเงินมาด้วยวิธีที่ถูกต้อง เช่น ทำโอเพิ่ม หารายได้เสริม
แต่พวกอยากรวย แต่ไม่อยากรอ ใช้วิธีลัด เช่น โกง ปล้น หรือ ขายตัว 
เพื่อหาเงินจนกว่าตัวเองจะพอใจ แบบนี้ไม่ไหว
มันไม่ใช่ความทะเยอทะยานแล้ว มันคือตกเป็นทาสเงิน ทาสความสุขสบาย
comment121:ผมเห็นหนังสือเล่มหนึ่งในเซเว่น เล่มละยี่สิบบาท ชื่อหนังสือคือ กินอยู่ง่ายๆ อะไรซักอย่างนี่แหละ เขียนโดยคนโคตรรวย พลิกเข้าไปอ่านแล้ว .... ใช้ชื่อหนังสือว่า ใช้ชีวิตตามฝัน น่าจะโอเคกว่า ..... คำว่าเงินไม่สำคัญ เหมือนที่ จขกท บอกนั่นแหละ คือคนๆ นั้นไม่ต้องกังวลเรื่องค่าใช้จ่ายอะไรทั้งสิ้น ถึงพูดได้เต็มปากว่า "เรื่องเงินไม่ใช่ปัญหา" กับคนอีกกลุ่มที่เงินไม่สำคัญคือ พระวัดป่าครับ พระที่ละหมดแล้วทางโลก ไม่จับเงินเลย อันนั้นข้อยกเว้น อยู่ตัวคนเดียว รายได้พอเพียงก็พอจะกล้อมแกล้มได้ว่าเงินไม่ใช่ประเด็น อยู่ง่ายๆ ใช้ชีวิตน่าเบื่อๆ ไปวันๆ แต่ถ้าอยากให้ชีวิตมีสีสัน หรือมีครอบครัวต้องรับผิดชอบ เงินโคตรสำคัญ
comment122:
comment123:นึกว่าขายตรง อ่านไป งงไป  ถ้าไม่เชื่อต้องลอง ?
comment124:ต้องมีเงินมากพอระดับหนึ่งไม่ต้องมากมาย  แต่ให้มันทำงานให้เราได้ เช่นเดือนละแสนสองแสน นั่นก็พอที่จะสบายๆได้แล้ว 

เลือกกินได้ทุกมื้อ ทุกวัน กินอยู่ไม่ต้องคิดไรมาก มีเวลาออกกำลังกาย ท่องเที่ยว  เจ็บป่วยก็มีเงินรักษา   

อย่าคิดว่าเรื่องกินไม่สำคัญ  เลือกกินอาหารดีๆยังไงก็ดีต่อสุขภาพ กลับกัน ถ้าจน กินแต่ข้าวแกง มีไรก็กินๆไป ท้องเสียขี้แตก ป่วย มันจะดีเหรอ!

ยังไงก็สุขสบายเชื่อเถอะ มีไว้ก่อน  

ไอ้การสอนผิดๆบิดเบือน พอแค่นั้นแค่นี้ จงพอใจที่มี  จนก็มีความสุข ปลูกไรกินเองได้พอแล้ว ตายไปเอาไปไม่ได้ บล้าๆๆ...

นี่คือการสอนให้คนไม่รู้จักขยัน เก็บออม สร้างเนื้อสร้างตัว ขี้เกียจ หาได้เท่าไหร่ก็กินใช้หมด  หนี้สินรุงรัง ลำบากไปจนแก่  ครอบครัวก็ย่ำแย่ เวลาจนมันก็ทะเลาะกัน จน เครียด  มีแต่หนี้สินล้นพ้นตัว  มันสุขตรงไหน!

คนรวย คนมีเงิน คือคนขยัน เก็บออม ทำงานเก่ง มีมันสมอง ไม่ใช่รอดวง รอถูกหวย
comment125:สาวขายบริการเพื่ออะไร ยอมทิ้งคุณค่า ศักดิ์ศรีไปเพื่ออะไร [Spoil] คลิกเพื่อดูข้อความที่ซ่อนไว้คำตอบก็มีอยู่แล้ว
comment126:เงิน ยังมาก่อน ความรักเลย สำคัญมั้ยละ
comment127:สุดยอดตำรวจไทย! 30 กว่าปี อุดมการณ์ไม่เคยเปลี่ยน : ร.ต.ต.วิชัย สุริยุทธ “ผมจะปลูกต้นไม้ไปจนกว่าผมจะตาย”
ยังจำตำรวจท่านนี้กันได้หรือไม่ครับ ขอยกนิ้วให้เลยครับ

"ตั้งแต่ปี 2518 - 2538 ผมปลูกต้นไม้ได้ประมาณ 2 ล้านต้นครับ แต่หลังๆ มา ผมไม่ได้นับ ไม่ได้คำนวณเท่าไหร่ เพราะผมเดินทางไปปลูกทั่วประเทศไทย ตามหน่วยงานต่างๆ เขาก็เชิญผมไป ก็คงจะได้เยอะอยู่ครับ คงจะได้หลายล้านต้นอยู่"

http://manager.co.th/OnlineSection/ViewNews.aspx?NewsID=9590000078560

ผมคิดว่านี่คือหนึ่งตัวอย่างของคนที่ไม่ได้ให้ความสำคัญกับเรื่องเงินเป็นหลักครับ

"เงิน" ยังคงสำคัญอยู่อย่างแน่นอนที่สุดครับ แต่อย่าให้ความสำคัญของเงินมากกว่า "ความดี"
สังคมจะสงบสุขเพราะมีคนดีผู้เสียสละคอย "ค้ำจุน" สังคมเราอยู่ครับ

...
comment128:คนที่จะบอกว่าเงินไม่สำคัญคือคนที่รวยแล้ว สำหรับผมเงินไม่สำคัญฮะ
comment129:ใช่
comment130:มีคนบอกว่าเงินซื้อความสุขไม่ได้ 
ผมว่าเขาใช้เงินไม่เป็นนะ

เงินซื้อบางอย่างที่ซื้อได้ รวมทั้งความสุขด้วย
เอาเงินไปดูหนัง
เอาเงินไปรักษาโรค
เอาเงินซื้อบ้าน....


ใครบอกว่ะ เงินซื้อความสุขไม่ได้
comment130-1:นั่นซิ ซื้อความสุขให้ตัวเองและครอบครัวได้หลายอย่าง
comment131:เงินทองเป็นของมายา ข้าวปลาเป็นของจริง 
กรรมกรเวเนซูเอล่าเงินเดือนแสนกว่า แต่ ไม่พอซื้ออาหารแต่ละเดือน 

ปู่ยาตายายบ้านนอก ไม่เห็นแกจะเดือดร้อนตอนนี้อายุ 70 80 กันแล้ว เขาอยู่กันอย่างมีความสุขไปวัด ไปวา ยิ้มแย้มแจ่มใส ต่างกับไอ้คนมีเงินเยอะ ๆ ในเมืองกรุง แทบจะไม่เห็นคนอื่นเป็นมนุษย์ด้วยกันอยู่แล้ว
comment132:เงินไม่สำคัญหรอก ไม่งั้นคงไม่ต้องดิ้นรน เรียน หรือทำงานที่เบื่อเซ็งๆหรอก

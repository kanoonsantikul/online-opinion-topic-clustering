title:เจอยอดมนุษย์ป้าสายแข็ง คาดว่าเป็นอดีตนักกีฬาอเมริกันฟุตบอล
comment:เรื่องดังต่อไปนี้เกิดขึ้นกับตัวผมเองสดๆร้อนๆ

เรื่องมีอยู่ว่า เป็นเวลาหลังเลิกงาน ผมกำลังเดินทางกลับบ้าน ขึ้นรถเมล์ตามปกติ ไปศูนย์สิริกิตต์เพื่อไปต่อ MRT
ขณะที่ผมลงรถเมล์แถวคอนแวนต์ และผมเดินเลยมาพอสมควร ประมาณ 20-30 เมตร

เจอป้าท่านหนึ่งเดินสะพายกระเป๋าก้มหน้าก้มตาอยู่กำลังจะเดินสวนผม....

ทันใดนั้นเอง!! ป้ามองขึ้นมาสบตาเห็นรถเมล์ 
สิ่งนางทำคือ เอาแขนข้างหนึ่งกอดกระเป๋าไว้อย่างแน่นหนา ส่วนมืออีกข้างยืดแขนดันผมออก และระเบิดฝีเท้าในทันที
ผมเซเล็กน้อยและหันหลังกลับไปมองด้วยความเคือง....... แต่ผมก็ชะงักกับภาพที่ได้เห็น

ผ่างงงงง ผ๊างงงงง ! ! ! แปลงร่างงงงงงง...เป็นนนน........

ยอดมนุษย์ป้ารันนิ่งแบ็ค !!!
[Spoil] คลิกเพื่อดูข้อความที่ซ่อนไว้
ถ่ายรูปไม่ทันครับ แต่ท่าของป้านี่แบบนี้เลยยย




*รันนิ่งแบ็ค (Running Back) เป็นตำแหน่งหนึ่งในกีฬาอเมริกันฟุตบอลครับ

ผมทำได้แต่หันไปมองทำตาปริบๆ พร้อมกับความสับสนที่เกิดขึ้นในตอนนั้น
จากนั้นป้าก็วิ่งฝ่ากลุ่มคนที่กำลังขึ้นรถเมล์ด้วยความเร็วแสง ประหนึ่งเป็นนักกีฬาอเมริกันฟุตบอลในลีกมนุษย์ป้า

เมื่อมนุษย์ป้าได้ฝ่าผู้เล่นอื่นจนหมด และวิ่งขึ้นรถเมล์ไปในทันที.....

ผมคิดในใจ........
 TOUCHDOWN !!!!!! 

ถ้าจะถามว่ารู้สึกยังไง ขอบอกเลยว่าอารมณ์นี้เลย


ครั้งนี้ผมพ่ายแพ้ป้าไป ครั้งหน้าเจอกันผมจะบล็อกป้าให้ได้ 5555+


ขอบพระคุณทุกท่านที่รับฟัง

**ขอย้ำว่าผมโดนดันนะครับ ที่จริงคือโดนผลักน่ะแหละ แต่มันไม่แรง แค่เซหน่อยๆ
1.ผมไม่ได้อยู่ในบริเวณป้ายรถเมล์นะครับ ผมเดินออกมาพอสมควรแล้ว และไม่มีคนเลย 
แต่เจอป้าออกมาจากหลังสะพานลอย แล้วแกเห็นรถพอดีเลยวิ่งปรี้ด

2.เข้าใจนะครับว่าเห็นรถแล้วต้องวิ่ง มันเป็นเรื่องปกติ 
แต่ดันวิ่งมาแล้วเอามือดันผมนี่สิ คือ ผมขวางทางหรอ? วิ่งหลบไม่ได้หรอ? 

3.ผมโดนดันเสร็จป้าแกก็วิ่งลิ่ว โดยที่มือยังยกค้างอยู่ เข้าใจว่าใช้โบกรถเมล์ด้วย 
แต่ทำไมต้องใช้มือนั้นไปผลักคนอื่นต่อ รูปอยู่ในสปอยครับ ถ้าอยากดูมากกว่านี้ไปเซิซคำว่า Stiff arm ดู

**สำหรับคนที่ไม่เข้าใจหรือยังมโนไม่ออก กรุณาอ่านอีกรอบนะครับ

ขออนุญาตเพิ่มตัวหนากับขีดเส้นใต้ครับ อาจมีบางคนอ่านพลาดและเข้าใจผิดได้

*ขออนุญาตแท็กห้องสยาม เพราะ ชีวิตวัยรุ่นที่ต้องอดทนกับเผ่าพันธุ์มนุษย์ป้า
*ขออนุญาตแท็กห้องศาลาประชาคม เพราะ......รู้ๆกันอยู่ มารยาทที่เหลือน้อยนิด เพราะร่วงโรยไปตามวัย
*ขออนุญาตแท็กห้องการ์ตูน เพราะ ภาพแรกที่เข้ามาในหัวผม คือ เรื่อง Eyeshield21
*ขออนุญาตแท็กห้องกีฬา เพราะ....... มนุษย์ป้าไม่ได้แข็งแกร่งแค่ปากและอายุเพียงอย่างเดียว																																	   แก้ไขข้อความเมื่อ 2 มิถุนายน 2557 เวลา 10:03 น.
comment1:ผมฮาตรง TOUCHDOWN นี่แหละ 55555
comment2:ป้าอาจจะคิดว่า นั่นคือ รถเมล์ขบวนสุดท้าย
comment2-1:คติประจำใจของป้า 

ใช้ชีวิตให้เหมือนวันนี้เป็นวันสุดท้าย
comment2-2:ฮ่าาา
comment3:ผมคิดในใจ TOUCHDOWN !!!!!!
comment4:ทัชดาวเป็นหญิงสาวที่ป่วยเป็นโรคลูคีเมียใช่มั้ยครับ
comment4-1:นั่นใช่คนเดียวกันเหรอฮะเจ้า ?
comment4-2:สาวเจ้าคนที่ป่วยชื่อ "เชียงดาว" ต่างหากเธอ
comment4-3:ทัชดาว บุษบา ลา ล้า ล๋า ล้า หรอครับ
comment4-4:ใครบอก เป็นนักกีฬาวอลเลย์ทีมชาติตะหาก

ทัดดาว...
comment4-5:เขาก็บอกทัดดาวๆ  ก็เหมือนทัดดอกไม้นั่นแหละ
comment4-6:จ้าวฮะ
comment4-7:นั่นมันแสงดาว   แฮ่   [Spoil] คลิกเพื่อดูข้อความที่ซ่อนไว้แก้เองก็ได้ฟ่ะ   ไม่มีใครแก้ดีนัก
comment4-8:แสงดาว ไม่ใช่หรือคะ?
comment4-9:แล้วต้องผ่อนต่อเท่าไหร่ครับ
comment4-10:นั่น วัดดาว ฮะ
comment4-11:http://www.youtube.com/watch?v=cK2NzKVI0VU ดาวอันนี้อ่ะนะ
comment4-12:ไปกันใหญ่ละฮะ
comment4-13:ไม่ใช่ค่ะ ทัชดาว เป็นระบบของโทรศัพท์ที่นิยมกันมากในปัจจุบัน
comment4-14:คห. 4-7

แสงดาว กลมนึง น้ำแข็งยูนิต 1ถุง ครับพี่
comment4-15:โว๊ะ
comment4-16:(--").....ป่อยย (เบา ๆ )
comment4-17:นั่นมัน ทัชสกรีน ครัชชชชชช 
ต้อง no ดาวน์ ถึงจะถูก
comment5:บางที นักเขียนอาจจะมาเห็นมนุษย์ป้าในบ้านเราเลยเกิดแรงบันดาลใจ
comment6:นึกถึงสมัยยังขบเผาะยังเรียนหนังสืออยู่ วันนั้นก็กำลังจะกลับบ้านหลังจากไปเรียนพิเศษที่ The Brain

รถเมล์ที่เราจะขึ้นมาพอดี เลยเดินไปนิดหน่อยใกล้ถึงประตูรถละ จู่ๆ มีมนุษย์ป้านางหนึ่งพุ่งมาจากข้างหลัง

จับไหล่เราทั้งสองข้างแล้วเหวี่ยงไปด้านหลัง จากนั้นนางก็พุ่งขึ้นรถเมล์ไป ตอนนั้นยังเด็กอยู่ยืนอึ้ง 

กลับมาบ้านแล้วนึกเสียดาย ตอนนั้นน่าจะไปกระชากป้าแกกลับมาเหวี่ยงทิ้งเข้าป้ายรถเมล์
comment7:มนุษย์ป้าใช้ท่า "เดวิลสตันท์กัน" ได้ด้วย
comment8:ครั้งต่อไปที่เจอลองใช้ Trident Tackle ไม่ก็ Ceasar Charge ใส่ดูนะครับ
comment8-1:กาโอเลยไหมเพ่ ตบคว่ำ 555
comment9:แหม่ เกมรับของ จขกท ยังหลวมนัก ปล่อยให้มนุษย์ป้า แหวกเข้าไปทำ Touchdown ซะได้ ครั้งหน้า ต้องตั้งการ์ด รับให้เหนียวแน่นกว่านี้นะ
comment9-1:รอบหน้าผมจะชิงบลิตซ์ก่อนละกันนะครับ
comment9-2:ระวังโดนบ็อมนะครับ
comment9-3:อย่าโทษ จขกท เลยครับ จขกท ยังเป็นเพียงแค่รุกกี้ที่เพิ่งดราฟตัวเข้ามายังอ่อนประสบการณ์
comment10:55555
comment11:เปนผมจะวิ่งเสียบแล้วยอมเสียลูกโทษ (200) ให้กรรมการ (ตำรวจ) ครับ 555555

/เอ้าคนละฟุตบอลกันหรอ
comment12:นึกหน้า จขกท มองป้าตาปริบๆแล้วขำ
comment13:
comment14:ถ้ามีสติ จะเอาคืนมนุษย์ป้าได้
comment15:จากการวิจัยด้วยข้อมูลต่างๆในพันทิพพบว่า

สถิติความเร็วของมนุษย์ป้า สายความเร็ว
40 หลา เฉลี่ยอยู่ที่ 4.4 วิ 
สามารถก้าวข้ามขีดจำกัดเป็น 4.2 วิ ได้ต่อเมื่อเจอสินค้าโคตร Sale และรถด่วนขบวนสุดท้าย(ในชีวิต)
comment15-1:มนุษย์ป้าบางราย ที่ผ่านการเก็บประสบการณ์มาอย่างโชกโชน จะถูกยกย่องให้เป็น ซุปเปอร์มนุษย์ป้า
หากสังเกตุ ซุปเปอร์มนุษย์ป้า ให้ดีๆ คุณอาจจะเห็นพลังคอสโม่ ที่กำลังลุกโชนอยู่

เหตุการณ์ตัวอย่าง
อุต่ะ!! รถเมล์ที่ฉันรอคอย คนเยอะอย่างนี้สงสัยจะขึ้นไม่ทันเป็นแน่ ไม่ได้การแล้วเราต้องใช้พลังนั่นแล้วสินะ
"คอสโม่เอ๋ย จงลุกโชนยิ่งขึ้น"  ย๊าก!!!!! TOUCHDOWN
comment16:ต้องเอาให้ร่วงอย่างเดียวล่ะมั้ง เพราะป้าคงไม่ขว้างลูกให้คุณ intercept
comment17:เข้าชาร์จให้ฟัมเบิลแล้วขโมยลูกวิ่งหนีเลยครับ ได้ทัชดาว(น์)แน่นอน

3 ดาวนะ
comment18:จะตั้งรับเหรอ....ระวังเจอท่าวิ่งเดมอนเดวิลโกสต์นะ
comment19:ผมว่า หัวข้อ ในเดี่ยวของ คุณ โน้ต อุดม ครั้งต่อไป คงมีเรื่อง มนุษย์ ป้า แน่ๆ
comment20:ถึงผู้อ่านทุกท่าน
โชคดีที่ผมเจอมนุษย์ป้าสายความเร็ว ผมเลยมาเล่าให้ทุกท่านฟังได้


แต่ถ้าผมเจอมนุษย์ป้าสายพลังแบบกาโอแล้ว ผมคงไปสบายเรียบร้อยแล้วแหละ
สภาพจะเป็นดังรูป
comment20-1:โทษครับ การ์ตูนเรื่องไรครับ

ดูน่าอ่านครับ
comment20-2:Eyeshield 21 ค่ะ
comment20-3:สนุกมากนะครับ แนะนำเลยล่ะ
comment20-4:สนุกครับ ฮามาก แถมได้ความรู้อเมริกันฟุทบอลเยอะเลย
comment20-5:โถ่วววว พี่โยของน้อง
[Spoil] คลิกเพื่อดูข้อความที่ซ่อนไว้โชคดีแล้วค่ะ จขกท.
comment21:แก่ตัวไป เราจะไม่เป็นมนุษย์ป้า
comment21-1:ให้ม้ันจริงเถอะ..... โบราณว่าไว้ด้วย เกลียดอะไร ได้อย่างนั้น
comment21-2:ไม่ได้เกลียดนะ แค่จะไม่ทำตัวแบบนี้ตะหากเล่าา -3-
comment22:แล้วคุณ
ทำหน้าที่ ควอเตอร์แบค  ครบยัง
comment22-1:ผมอยู่ฝ่ายรับด้วยความจำยอมครับ
comment22-2:22-1 ฮื้มมมมมมมม จขกท คะ

ไม่คิดจะอยู่ฝ่ายรุกมั่งเหรอ? มันส์ดีนะคะ
comment23:ภาพที่อาจจะเกิดขึ้นในอนาคต
comment24:วิธีที่จะสกัดมนุษย์ป้าพวกนี้  จขกท.  ต้องสกัดแบบนี้ครับ
comment25:การขึ้นรถเมล์ รถไฟฟ้า พวกเราเข้าแถวผิดแบบแผนมาตลอดครับ

จริงๆแล้วการเข้าแถวเพื่อรอรถ ควรจะทำตามภาพนี้จึงจะถูกต้องนะครับ
comment26:แบบนี้เรียก  Stiff  Arm
comment27:แนะนำให้ฝึกท่านี้นะครับ คราวหน้าจะได้ไม่พลาด 



เล็งที่กระเป๋า อย่าละสายตา


....เอ๊ะ ยังไง
comment27-1:น่ะ นี่มัน...

ท่าไม้ตายของ มารุโกะ เรย์จิ (มัลโก้ แห่ง ฮาคุชู ไดโนซอร์)

SCREW BITE !!!
comment27-2:ใช่ครับ แล้วกระเป๋ามนุษย์ป้า จะหายไป รู้ตัวอีกที ตอนถึงบ้านแล้ว


.... เนอะ
comment28:ผู้ที่จะล้มยอดมนุษย์ป้ารันนิ่งแบ็คคนนี้ได้ คงมีแต่มนุษย์ป้าอัจฉริยะผู้มุมานะที่อยู่ในความเร็วแสงเหมือนกัน อา.. ศึกแย่งชิงขึ้นรถเมล์ระหว่าางสอดยอดมนุษย์ป้ามันช่างน่าชมยิ่งนัก
comment29:อดีตเจ้าของรางวัล ไฮส์แมน โทรฟี่ ปีไหนหว่า
comment30:ผมเคยเจอหน้าราม กำลังจะขึ้นเมล์
มีป้ามาขว้าไหล่2ข้างผม แต่แกคงไม่ทันมองว่าผมตัวใหญ่
แกเลยดึงแล้ววืดกระเด็นออกไปตรงป้ายในขณะที่ฝูงชนเบียดเข้ามาขึ้นรถ
สรุป แกไม่ได้ขึ้นโวยวายใหญ่เลย แต่จะบอกสมน้ำหน้าก็เกรงใจพิกล
comment31:เจอแบบนี้ต้องพยายามซัดที่บอลครับ เอาให้ฟัมเบิล

ต่างกันตรงที่เราไม่ต้องวิ่งไปเก็บลูก เดวป้าแกเก็บเอง
comment32:555 เพื่อนเราก็เจอพวกมนุษ์ป้าบ่อย

ที่คุณเล่ามานี่เหมือนกับที่เพื่อนเราเจอเลย เซ็งเนอะ พวกมนุษย์ชอบแซงคิว แถมพลังแฝงยังเพียบ!!!
comment33:สังคมสมัยนี้มันเป็นแบบนี้แล้วหรือที่เอาคนแก่มานินทาโดยไม่รู้ว่าเป็นเรื่องจริงหรือป่าว...
comment33-1:จริงๆ คาดว่าเจ้าของกระทู้จะถ่ายรูปป้ามาเป็นหลักฐานด้วยครับ แต่เจอกำแพง 4.2 วิเข้าไป...
comment33-2:ถ้าคุณคห.33 อาศัยอยู่เขตกทม.ชั้นใน คุณคงไม่โลกสวย และ
สร้างภาพจริต กรีดกราย ทำลุค..สงสารท่านหญิงหม่อมป้าหรอก
ต้อง.. เจอซักรอบ แล้วจะซึ้ง ในโค-ตะระ บรรพบุรุษเลยทีเดียว.
comment33-3:โอว้ คุณคนนี้เกิดมาไม่เคยเจอมนุษย์ป้า (โอกาสพอๆกับถูกรางวัลที่หนึ่งเลย)

คนที่เค้าเคยเจอมนุษย์ป้าน่ะ เค้าไม่สงสัยกระทู้นี้เลย 
เพราะพฤติกรรมมนุษย์ป้าเป็นแบบนี้จริงๆ เจอมากับตัว เห็นมากับตา
comment33-4:ถึงไม่เชื่อในเรื่องนี้ มันก็แค่เรื่องเล่าขำ ๆ
เพราะกระทู้นี้ก็ไม่ได้มีการระบุตัวตนที่รู้ได้ว่าเป็นใครแม้แต่น้อย
เหมือนคำเรียกว่า "โอตาคุ" "เกรียน" "ติ่ง" "สก้อย" "แว้น" ซึ่งมีพฤติกรรมเข้าข่ายเป็นบุคคลในประเภทนั้นจริงจึงถูกเรียกว่า "มนุษย์ป้า" ก็แค่นั้น

ยกเว้นแต่เพียงมีอคติบางอย่างฝังหัว จึงทำให้คิดว่าเป็นการว่าร้ายคนอื่น

ซึ่งหากจะไม่สมควรจริง ๆ ว่าเป็นการนินทาว่าร้ายที่ไม่รู้ว่าเป็นเรื่องจริงหรือไม่ เรื่องนั้นก็ควรต้องมีการระบุถึงตัวตนของผู้ที่ก่อเหตุจนนำพาความเสื่อมเสียไปถึงคนผู้นั้น สถาบันหรือองค์กรที่คนผู้นั้นสังกัดอยู่เท่านั้น
ทว่า มันก็ไม่เข้าข่ายแม้แต่น้อย เพราะไม่ใช่เรื่องที่เสื่อมเสียร้ายแรง หรือมีการระบุตัวตนให้สามารถล่วงรู้ได้แต่อย่างใด
comment33-5:มนุษย์ป้าที่คนหลายๆคนเจอมักมีถิ่นฐานอยู่ที่กทมศรีรามเทพนครแห่งนี้แหละครับ

Motto - ป้าแก่ ป้ารีบ มีน้ำใจไหม ป้าจองก่อน ป้าเล็งไว้แล้ว บลา บลา บลา และสารพัดเหตุผล เพื่อตอบสนองต้นทุนต่ำของบริษัทมนุษย์ป้า

ถ้าอยู่ตจว.ผมมักจะเจอคุณป้าครับ กริยา วาจาดี มารยาทงาม มีน้ำใจ สนุกสนานเฮฮา
comment34:โอ้ย นึกภาพตามแล้วขำ 55555
comment35:สมัยเป็นเด็กนักเรียน ม.ต้น เรายืนโหนรถเมล์ไปโรงเรียน ห้อยโหนอยู่นานมากค่ะ และแล้วโชคดีก็เป็นของเราที่ตรงตำแหน่งที่เรายืนมีคนลุกพอดี ใจก็คิดว่าดีจังวันนี้สบาย ได้นั่งแล้วตู แต่...ทันใดนั้น มนุษย์ป้าตนนึง นางวิ่งมาจากหลังสุดของรถเมล์ค่ะ ไวหยั่งกะหายตัวมา เรากะพริบตาอีกที นางนั่งที่เราไปแล้วเรียบร้อยโรงเรียนป้าค่ะ
comment36:เหยดดดดดด นี่มัน!! Stiff Arm ชัดๆ
comment37:สุดยอดดดดดด
comment38:เคยเจอแต่มนุษย์ลุง กำลังขึ้นบันไดเลื่อนอยู่ดีๆ พอถึงชั้นบน คนก็มายืนออตรงจุดสิ้นสุดบันไดเลื่อน (คงจะนึกภาพกันออก) แล้วสงสัยเป็นเพราะเราตัวเล็กมั้ง คงเป็นจุดอ่อนท่ามกลางมวลหมู่คนอย่างเห็นได้ชัด ลุงแกคงเห็นช่องโหว่นี้ เลยผลักซะเรากระเด็นแล้วก็เดินแกมวิ่งจากไปด้วยความไวแสง ทันเห็นหลังไวๆว่าเป็นอิลุงเสื้อขาวตัวไม่สูงเท่าไหร่ (แต่ตัวใหญ่กว่าเรา) ดีนะไม่ล้ม ไม่งั้นคงโดนเหยียบตายอยู่แถวนั้น (ความคิดแรกที่แวบเข้ามาในหัวเลยคือ โจรเปล่าวะ แอบไปล้วงกระเป๋าใครมาหรือเปล่า ทำไมต้องรีบขนาด)
comment39:ต้องสกัดให้เด็ดขวดครับ ห้ามออมมือเพราะเห็นว่าอาวุโส มนุษย์พวกนี้พลังแฝงเยอะ
comment40:แหม มนุษย์ป้า ผมเคยเจอ tackle ตอนเปิดประตู เรียก taxi มาแล้วปลิวกันเลยทีเดียว
comment41:อ่านจบแล้วคิดถึงคำพูดของฮิรุม่าเลยค่ะ
ป้าคงอาจคิดว่า "เรามาเพื่อฆ่ามันนนนนนนนน!!!!"
YA-HAAHHHHHHHHHHH
comment42:เคยเจอเบียดกันขึ้นรถเมล์ แกจูงเด็กมาด้วย
เราก็คิดว่าให้ขึ้นก่อนอยู่แล้ว ป้าหันหน้ามาอย่างช้าเป็นภาพสโลโมชั่น
แล้วพูดกับเราว่า มีเด็กขอขึ้นก่อนนะจ๊ะ
จ้าาาาาาาาาาาาาาาาาาาาาาาาาาาาาาาาาาาาาาาาาาาาาาาาาาาา
comment43:เราขึ้น BTS กับ MRT ไปทำงานทุกวัน ต้องเจอศึกแย่งชิงที่นั่งกับพวกป้าๆตลอด
คือ บางครั้งเราก็รู้สึกโอเคหยวนๆนะ ป้าเค้าอายุเยอะกว่า แก่กว่าเรา อาจจะยืนนานๆไม่ได้ เลยต้องเป็นแบบนี้ ...

แต่บางที ... บางเคสมันก็เกิ้นนนนนนน..

อย่างเวลามีที่นั่งว่างตรงเราพอดี เรากำลังขยับ หมุนตัวจะลงไปนั่ง เคยเจอป้าคนนึง พุ่งตัวมาจากไหนไม่รู้ เบียดแย่งนั่งก่อนเราอย่างรวดเร็ว .. จนเราอึ้ง ขนาดคนเยอะมากๆนะนั่น ... เคสแบบนี้เจอบ่อยมาก



อีกเคสคือ ที่นั่งว่างพอดี เราถามผู้หญิงคนที่ยืนติดกับเราว่า นั่งก่อนมั้ยคะ เพราะเห็นเค้ามีของเยอะ เขาก็บอกไม่เป็นไร จะลงพอดี ขณะที่กำลังเกรงใจกันไปกันมา ว่าใครจะนั่ง ... ป้าก็เบียดแทรกมานั่งทันที หยิบมือถือขึ้นมาเล่น คุกกี้ รันสะงั้น ..



อีกเคสที่อึ้งสุดคือ

เรากำลังเดินเข้าประตู BTS ขณะที่เรากำลังจะแตะบัตรเพื่อให้ประตูกั้นเปิด
ก็มีมือนึงยื่นมาจากด้านหลัง แตะบัตรก่อนเรา ประตูก็เปิด
เราก็ตกใจ เรายังไม่ได้แตะบัตร ไมประตูเปิด

มันเกิดขึ้นเร็วมากๆนะ
เราหันไปด้านหลังเจอป้าคนนั้น ที่ยื่นมือมาแตะบัตรแซงหน้าเรา
ป้าเค้าก็ทำเสียง "เห้อะ!!!!!!" ใส่เรา เหมือนเรามายืนขวางเค้า
ด้วยความตกใจเราเลยบอก "ขอโทษค่ะ" แล้วถอยออกมาให้ป้าไปก่อน ป้าก็รีบวิ่งเข้าประตูไปแบบกระฟัดกระเฟียด

เรายังงงอยู่ ก็แตะบัตรเสร็จ แล้วเดินเข้าประตูมา
พยายามทบทวนเหตุการณ์
กุมาก่อนไม่ใช่เหรอวะ
เค้าแซงไม่ใช่เหรอวะ
กุไปขอโทษเค้าทำไมวะนั่น

 

จำได้ว่าตอนนั้นทุกคนที่อยู่ในสถานการณ์อึ้งกันหมด คงตกใจเหมือนเรา ...


นี่แหละค่ะ สิ่งที่พวกเราต้องรับมือกับเหล่าคุณป้า ในการใช้บริการรถโดยสารสาธารณะในกรุงเทพฯ

ต้องถือคติ "ด้านได้ อายอด" จริงๆ
comment43-1:เคยเจอแบบกรณีสุดท้าย แต่เราไม่ได้โดนแซงคิวแตะบัตร
ป้าแกพยายามแซงคนข้างหน้า แต่แซงไม่สำเร็จ แล้วไปพลาดท่าแตะบัตรยังไม่รู้ ลีลาจนประตูปิด 
หวยมาออกที่เรา คิวเราต่อป้า พอเราแตะบัตรปุ๊บ มนุษย์ป้าเหวี่ยงตัวเข้าประตูปั๊บ
ประตูปิด บัตรอยู่ในมือ ยอดโดนหัก แต่ตัวเรายังไม่ได้ผ่านเข้าไปเลย
ดีว่า รปภ. เห็นเหตุการณ์ทั้งหมด เลยเปิดประตูให้เรา
comment43-2:skill ป้าสูงมาก
comment44:มนุษย์ป้ายังไม่สูญพันธ์ไปจากโลกนี้อีกเหรอ
comment45:เอ๊ะ... ทำไมไม่เคยได้ยินเรื่อง มนุษย์ลุง เลยล่ะ..... นั่นแสดงว่า ต่อไป คุณผู้หญิง เอิ่ม...
comment45-1:มนุษย์ไม่ค่อยสุงสิงกับผู้คน พบได้ตามแผงพระ และคลองถม
comment46:ต้องปลุกใจแบบทีม เดวิล

ฆ่า มัน ซะะะะะ
comment47:
comment48:เคยบล็อกสำเร็จอยู่ทีนึง ระหว่างขึ้นรถเมล์ที่อนุเสาวรีย์

แต่ก็แอบสงสารป้าอยู่นะ
comment49:ทัดดาว นึกแจ้ง รึเปล่าครับ
comment50:จขกท. อารมณ์ดีมาก เราฮาาาค่ะ ตาโหลกกกกก ถึงเหตุการณ์ที่คุณเจอจะขุ่นเคืองนักแต่คุณมาเปรียบเทียบได้เฉ๋งจิงๆ
comment51:ต้องตะโกนปลุกใจก่อนเริ่มเกมนะคะ

ฆ่า มัน ซ๊าาาาาาาาาาาาาาาาาา!!!!!

ชิงใช้ท่าไม้ตายของชินก่อนค่ะ 55555
comment52:ผมเป็นพวกไม่มีดวงนะ แรร์ก็ไม่ค่อยจะดรอปกับเขา เลยทำให้ไม่เคยเจอมนุษย์ป้า

เต็มที่เคยทานข้าวแล้วมีมนุษย์ลุงนั่งกินข้าวโต๊ะข้างๆ เคี้ยวเอื้องดัง จั๊บๆๆ ดังมาก+คุยโทรศัพท์ดัง คาดว่าคงเป็นเถ้าแก่ที่ไหนซักที่ รำคาญมากแต่ก็ไม่ว่าอะไร ยังพอทนได้แบบคาบเส้น
comment53:หึหึหึหึหึ...

ถ้าเป็นผมนะ ผมจะมุดตัวกลับ หันไป Tackle ป้าให้ร่วงลงมาจากรถเมล์ แล้วหันไปทำ Kaepernicking ใส่แบบนี้เลย



หรือไม่ก็หัวเราะแบบเฮียโย
comment54:อยากมีประสบการณ์แบบนี้บ้าง สงสัยผมยังดวงดี+เลเวลไม่ถึงจะพบปะต่อกรกับมนุษย์ป้า
แต่เจ้าของกระทู้เล่าประสบการณ์ที่พบเจอมาได้สนุกดีครับ ไม่เครียดดี ชอบๆ
comment55:ลองดูว่ามีธงในสนามรึเปล่า... ป้าอาจโดนปรับ 5 หลา
comment56:เจ๋งอ่ะ สวดยอดมากๆ
comment57:สักวันมนุษย์ป้าจะต้องระเบิดท่าไม้ตายลับออกมาแน่ๆ
comment58:กินข้าวต้มอยู่ พุ่งเต็มหน้าจอ โอ้ยเลิกๆๆกิน
comment59:ฆ่า......มานนนนนน.......ซ๊าาาาาาาาาาาาาาาาาาาาาาาาาา

YAH-HAAAAAAAAAAAA~~~~~~~~~~~~~~~~!!!!!!!!!!!!!!!!!!!!!!!!!!!!!!!!!
comment60:มนุษย์ป้ามี stun area นะ
ใครที่โดนเข้าไปจะเกิดอาการมึนงงไปชั่วขณะ ไม่สามารถตอบโต้กลับได้ทันท่วงที
กว่าจะคูลดาวน์เสร็จก็ปาไปเป็นนาที ใครคูลดาวน์ช้าเจอสาย agi เข้าไปตบไม่ทันทุกราย
comment61:มนุษย์ป้านี่ก็แปลกนะ บางครั้งก็อ่อนแอให้เราสงสาร บางครั้งก็ถึกซะยิ่งกว่าตูอีก อยากจะได้ยีนส์ป้ามาปรับปรุงพันธ์จังเลย
comment62:ระ...เร็ว!!
comment63:นึกภาพตาม น่าจะประมาณนี้สินะ
comment64:เรายังไม่เคยมีประสบการณ์เกี่ยวกับมนุษย์ป้าเลย แต่ฮาในอารมณ์ขันของจขกท มากกกกก
คราวหน้าอย่าลืมฝึกไทรเดนท์แท็คเกิ้ลของชินไว้นะ เผื่อจะสกัดป้าแกได้555+
comment64-1:คงจะต้องฝึกกันหลายปีเลยครับ หุ่นผมเท่าเซนะ 555

สายความเร็วเหมือนกัน แต่ไม่ใช่หลังเลิกงาน
comment65:ที่เอามาเล่า เพราะ อยากให้รู้สึกว่าการเจอมนุษย์ป้า ไม่ต้องเครียดหรือดราม่า ถ้าเปลี่ยนให้เรื่องสนุก ขำๆ มันก็ทำให้เราหัวเราะเหมือนกันนะ

โดยเฉพาะต่อแถวบน BTS แล้วเจอคนรอเข้ามาในรถไฟฟ้า(อันนี้หลายเผ่ามาก 55)
ผมมักจะยืนดูเขาเล่น Game of Thrones(BTS) มากกว่า เพราะถ้าคุณสังเกตุดีๆจะเห็นว่าทุกคนหน้าตามุ่งมันในการชิงบัลลังค์มาก ตอนประตูเปิด เตรียมออกสตาร์ท งัดทุกเทคนิคมาใช้โดยเฉพาะ

บางคนวิ่งพริ้วไหวแบบแพนเธอร์
บางคนสปีดแรงเลี้ยวหักมุมแบบเซนะ
บางคนตัวอ่อนไหวแบบทาคิ
บางคนสายแข็งแบบไลน์แมน ดันๆแท็คๆเข้าไป
บางคนใช้โรดิโอ ไดร์ฟ แบบริคุก็มี (พุ่งมาแล้วชะงักชั่วครู่ แล้วหักหลบ)

แต่สิ่งหนึ่งที่ผมยังไม่เคยเห็นบนรถไฟฟ้าเลย คือ
"ท่าสังหารเด็กเก"
comment65-1:ไอท่าของเซนะกับริคุ ส่วนใหญ่ผมใช้ตอนเดินฟุตบาทอะ สนุกดี 
บางทีจังหวะดี ใส่เดวิลแบทเฮอริเคนด้วย 5555+

แต่ฟุตบาทหน้าม.ราม ผมยอม 
ต้องสายพลังแบบกาโอเท่านั้นถึงจะเดินได้
comment65-2:ถ้าเจอท่าสังหารเด็กเกเมื่อไหร่นะฮาไม่ออกอะ
comment66:คราวหน้าเห็นหน้าป้า พุ่งเข้าชนเลยเพ่ ลองสักตั้ง
comment67:ผมว่าบางครั้งบางเรื่องมันก็ไม่เกี่ยวกับมนุษย์ป้าหรอกนะครับ คือรถเมล์ บางคัน บางสายนี่ถ้าพลาดคันนี้แล้วรออีกสามชั่วโมง ก็ไม่ไหวนะครับ
comment67-1:ถ้าคนอื่นมารอก่อน คนที่มาทีหลังแล้วพลาดขึ้นรถไม่ทัน แม้ต้องรออีก 10 ชม. ก็ไม่มีสิทธิ์แซงคนอื่นครับ
comment68:น่าเห็นใจผู้หญิงที่มีอายุสักหน่อย  จะทำอะไรให้ตัวเองสะดวกสบาย
ก็มีคนชอบมาค่อนแคะ

การที่ขอทางขึ้นรถเมล์ก่อน  เผื่อมีที่นั่ง จะได้นั่งเลย
เพราะสมัยนี้ ไม่มีแล้ว ที่จะให้หนุ่มๆ ลุกให้นั่ง...เพราะถือสิทธิ์ที่เท่าเทียมกัน

ทำไมชอบมีคนมาว่า มนุษย์ป้า กันมากจังนะ  ไม่แก่เข้าสักวัน ให้มันรู้ไป
comment68-1:ทำอะไรให้ตัวเองสะดวกสบาย แต่มาเบียดเบียนผู้อื่นอย่างนั้นหรือคะ
comment68-2:ถ้าคุณมีความสามารถที่จะแก่งแย่งสิ่งต่าง ๆ จากผู้อื่นได้
แปลว่าคุณแข็งแรงพอที่จะไม่ต้องพึ่งพาของเหล่านั้น

และถ้าคุณเลือกที่จะแก่งแย่งจากคนอื่น คุณก็ต้องยอมรับการถูกแก่งแย่งและติฉินนินทาจากคนอื่นด้วย
ไม่ใช่เห้นแก่ตัว เอาตนเองเป็นใหญ่ จะทำอะไรที่เบียดเบียนคนอื่นก็ได้ โดยห้ามใครมาต่อว่าตนเช่นนี้
comment68-3:เอิ่ม......
comment68-4:จริงๆ แล้วไม่เคยเจอมนุษย์ป้าที่สร้างปัญหา
ถ้าเจอ อาจเข้าใจความรู้สึกที่คนต่อว่ากันมากๆ แบบนี้ได้
แต่ถ้าเราคิดถึงการให้อภัย คนแก่อีกไม่กี่ปีก็ตายแล้ว

ถ้าอภัยได้ ก็อภัยเถอะ
comment68-5:มันไม่สำคัญว่าใครตายก่อนตายหลัง มันสำคัญที่ตอนมีชีวิตอยู่ควรมีจิตสำนึกในการทำให้สังคมน่าอยู่ กระทู้แนะนำเกี่ยวกับมนุษย์ป้าก็พยายามบอกในสิ่งเหล่านี้ละครับ ว่ามีคนมองคุณอยู่ อะไรที่แก้ได้ ก็รีบแก้ ไม่งั้นสังคมเละครับ
comment69:ของผมเจอมนุษย์ป้าสายถึกบวกเร็ว

ผมไปเที่ยววัดเจาสุกิมจังหวัดจันทบุรีครับ วัดนี้มีทางขึ้นเขาที่ชันมาก มีบันไดหนึ่งร้อยสามสิบหกขั้น
แต่ก็มีรถรางไฟฟ้าบริการหรับคนที่ขี้เกียจเดินขึ้นเดินลงเอง

วันนั้นอยู่ในช่วงเทศการสงการณ์ครับ คนเยอะมาก

ขาขึ้นผมเดินขี้นเอง แต่ขาลงผมเมื่อยมาก ก็เลยรอจะนั้งรถรางลง

แถวทีต่อมี 3 แถว แถวผมอยู่บนสุดหรือนอกสุดนั้นเอง คนเยอะก็จริงแต่ก็ต่อกันพอเป็นระเบียบ

ผมรอเกือบ 10 นาทีในที่สุดแถวก็ถึงผมแล้ว รถจะมาแล้ว แล้วจังหวะผมกำลังจะก้าวขึ้น

พลันมีร่างเล็กๆ ร่างหนึงแทรกเข้ามาตรงหน้า เรียกว่าชนผมกระเด็นออกจากแถวเลย

เป็น มนุษย์ผู้หญิงร่างเล็กอายุประมาณ 70 หลังค่อมแล้ว แล้วดูไม่มีพิษสงอะไร 

แกเข้าไปนิ่งๆ อยู่ด้านในเหมือนไม่ได้เกิดอะไรขึ้น เหมือนฉันเพิ่งมานะ ฉํนนั่งเฉยๆ ชมนกชมไม้

ผมสตั้น ไรเนี่ย ผมไม่อยากนั่งข้างแก ผมเลยเดินลงเองเลยย..
comment70:คุณทำเอาเรานึกภาพถึงอาม่าในเซี่ยงไฮ้ ที่ประหนึ่งเป็นนักวิ่งร้อยเมตร

ตอนที่รอรถไฟใต้ดินเข้าชาาลา เรายืนอีกประตูหนึ่ง อาม่ายืนอีกประตูหนึ่ง
รถไฟเริ่มมาจอด ที่นั่งใกล้ๆประตูที่เราขึ้นกำลังว่างเพราะมีคนลุก

เราก็ขณะที่เรารอคนออกจากประตู สายตาได้เหลือบไปเห็นอาม่า พร้อมอากง วิ่งมาจากอีกประตูพร้อมเข้าเส้นชัยเพื่อที่นั่ง

คนไทยอย่างเราแอบอึ้ง แต่เราเข้าใจนะ เพราะคุยกับเพื่อนเมืองใหญ่ๆของคนจีนเดี๋ยวนี้ไม่ยอมลุกให้เด็ก คนแก่นั่ง
แต่เมืองที่เราอยู่ ยังลุกให้นั่งมากมาย
comment71:
comment72:ใครว่าต่างจังหวัดไม่มีมนุษย์ป้า เคยเจอมั้ย ไปใส่บาตรยืนต่อคิวรอใส่บาตรอยู่ดี รู้สึกปวดแสบปวดร้อนกลางหลัง หันไปดูป้าเอาบาตรข้าวร้อนๆดันหลังครับ เลยมองหน้าแกทีนึง หันกลับมาซักพักเอาอีก เลยหันไปว่า ป้าจะดันมาทำไม เจอป้าทำหน้าใสซื่อไม่รู้เรื่อง เลยบอกแฟนที่อยู่ข้างหน้าว่าไม่ใส่แล้วบาตรเดี๋ยวจะไม่ได้บุญแถมได้บาปมาอีก เฮ้อ ใครไม่เจอคงไม่รู้ความรู้สึกนะครับ
comment73:โทษทีนะพ่อหนุ่ม วันนั้นป้ารีบ
comment74:ผมว่าพันทิปควรมีแท็กมนุษย์ป้าแล้วล่ะ ...
comment75:กำลังงง เคสนี้ให้ตำแหน่งมนุษย์ป้าทำไมอ่ะคะ? เป็นเรา เราก็วิ่งนะ แบบว่าเห็นมาแต่ไกล วิ่งเกียร์หมาเลย แบบนี้เราก็มนุษย์ป้าด้วยอ่ะสิ = =?
comment75-1:ท่าวิ่งป้าเหมือนเล่นอเมริกันฟุตบอลครับ

ไปเซิซคำว่า Stiff arm คุณจะเข้าใจ
comment75-2:เข้าใจเรื่องอเมริกันฟุตบอลจ้า แค่ไม่เข้าใจว่าคุณป้าเขาไปเข้านิยาม"มนุษย์ป้า"ตรงไหนมากกว่า
comment75-3:เข้านิยามตรงที่ป้าวิ่งมาดันผม จากนั้นแกก็วิ่งต่อไปดันคนอื่นเพื่อขึ้นรถครับ

ผมไม่ได้อยู่ตรงทางออกรถเมล์ ไม่ได้อยู่ตรงป้ายรถเมล์
ผมเดินออกมาไกลพอสมควรแล้ว ผมเดินในที่โล่งๆกำลังไปสะพานลอย

ผมก็ไม่เข้าใจว่า

ทำไมป้าถึงไม่วิ่งหลบ? มันจะเสียเวลาหรอ?
ถ้าผมขวาง ทำไมไม่ขอทางดีๆ?
ทำไมไปดันไปผลักคนอื่นเพื่อให้ตัวเองได้ขึ้นรถก่อน?
ทำไมถึงไม่ต่อคิว?
comment75-4:ผมไม่เคยเห็นคนไทยคนไหนขึ้นรถเมล์แล้วต่อคิวกันเลยครับ
มีแย่งแต่เบียดแต่ผลักกันทั้งนั้น อย่างว่าแต่มนุษย์ป้าของคุณเลย

เคยเห็นกับตาว่าเด็กนักเรียนตัวเล็กโดนผลักจนก้นจำเบ้ามาแล้วด้วย
ไม่ใช่รถไฟฟ้าที่คนไปยืนต่อคิวกันที่ทางออก รถรอไม่นานเดี๋ยวก็มา
comment75-5:อย่างน้อยก็มีผมคนนึงครับที่ต่อคิวขึ้นรถเมล์ ผมใช้ไปทำงานทุกวัน ถ้ามีป้ามาแทรกผมก็ยอมให้ขึ้นก่อนตลอด
ไม่จำเป็นต้องเป็นป้าหรอกครับ เป็นลุง ตา ยาย เด็ก ผมก็ยอมหยุดให้แทรกขึ้นก่อน
ผมเข้าใจว่าขาไม่ค่อยแข็งแรง เวลาขึ้นมันยาก เพราะมันสูง

ผมคิดว่าถ้าผมขึ้นคนสุดท้ายอย่างน้อยผมก็ยังกระโดดขึ้นรถทัน
comment76:เชื้อมั๊ยว่าถ้าระบบขนส่งเรามันใช้ได้ มาสม่ำเสมอมนุษย์ป้าสายรถเมล์จะลดลงอ่ะ
บางทีเห็นลุงๆป้าๆบนรถเมล์แล้วโคตรสงสารอ่ะ

แต่อย่างไรก็ดี มนุษย์ป้าเป็นปัญหาอันเป็นนิรันดร์ สาวๆข้างตัวคุณแก่ๆไปก็กลายเป็นมนุษย์ป้านี่แหละ อิอิ
comment77:ถ้ามนุษย์ป้าสูงวัยขึ้นจนเป็นผู้สูงอายุ เมื่อนั้นคุณก็จะได้รับการเอื้อเฟื้อจากผู้อื่นอยู่แล้ว

แต่ที่ตอนนี้ยังไม่ได้เพราะเป็นแค่มนุษย์ป้าอยู่ไง
comment78:ไว้ว่างๆ จะทำวิชา มนุษย์ป้าศึกษาแม่มเลย- -"

AUN101 - มนุษย์ป้า
AUN102 - การจำแนกมนุษย์ป้า
AUN103 - กายวิภาคขั้นสูงของมนุษย์ป้า = ="
comment79:
comment80:นั่นสิครับ กำลังงว่าทำใมเคสนี้ไปว่าเค้าเป็นมนุษย์ป้า

จขกท. ลงจากรถเมล์มาแล้ว ไม่ได้กำลังจะขึ้นรถเมล์
ป้าเดินสวนมากำลังจะขึ้นรถเมล์  คุณเดินขวางทางป้าที่ต้องทำเวลาเพราะรถเมล์บ้านเราจอดแป็บเดียวก็รู้ๆกัน

ป้าไม่ได้แย่ง จขกท. ขึ้นรถเมล์ ป้าอาจจะไปเบียดไปแย่งกับคนอื่นที่กำลังจะขึ้นรถเมล์แต่ก็แย่งกันทุกคน
แล้วทำใมไปว่าเค้าเป็นมนุษย์ป้า แค่เค้าจะรีบไปขึ้นรถเมล์เลยดันคุณที่ทะเล่อทะล่าขวางทางอยู่ออกไปแค่เนี้ยเหรอครับ?
comment80-1:ผมเดินลงจากรถเมล์และเดืนออกมาไกลพอสมควรแล้ว จะถึงสะพานลอย ป้าแกออกมาจากหลังสะพานลอย
พอเห็นรถก็วิ่งมาชนผม เพราะผมขวางทางแก

แล้วแกก็เอามือนั่นแหละดันคนอื่นต่อ กรุณาอ่านข้อความดีๆอีกรอบครับ
comment80-2:อ่านดีแล้วครับ
ที่เค้าผลักคุณก็เพราะคุณขวางทางเค้าอยู่ไม่ใช่เหรอ
แล้วก็ไม่ผลักแรงจนคุณหัวตำด้วย

ส่วนคนอื่นที่กะลังรอขึ้นรถเมล์ผมไม่เคยเห็นวิ่งมาถึงบันไดรถ
แล้วก็หยุดต่อแถวกันขึ้นเลยนะครับ
ทุกคนก็ผลักก็ดันคนอื่นที่จะขึ้นรถกันทั้งนั้น

เคสนี้ผมว่าเค้าไม่ใช่มนุษย์ป้าสักนิด เค้าแค่เป็นหญิงวัยกลางคนที่ทำตัวไม่ถูกจริตวัยหนุ่มสาวแบบเจ้าของกระทู้แค่นั้นเอง
comment80-3:แค่ผลักคนที่ขวางทาง มันก็ไม่สมควรทำแล้วค่ะ รึปกติคุณทำ
คนทั่วไปแม้จะรีบแค่ไหนก็ต้องขอโทษก่อนค่ะ
comment80-4:ปกติผมก็ไม่ทำครับ
แต่ก็แค่ผลัก
แล้วไม่ผลักแรงจนหัวทิ่มหัวตำ
ไม่ได้แย่งขึ้นรถเมล์ด้วย

ในกรณีนี้คนที่เดินทะเล่อทะล่าขวางทางคนอื่นกับคนที่รีบขึ้นรถจนต้องดันคนอื่นออกไปนี่น่าจะผิดพอกันนะครับ

แล้วไม่ทราบว่าเคยขึ้นรถเมล์ไทยมั้ยครับ?
เค้าไม่รอให้คุณ...
ขอโทษค่ะ ขอทางไปหน่อยนะคะ แล้วโค้งงามๆให้คนที่ขวางทางอยู่
แล้วค่อยๆเดินนวยนาดไปขึ้นรถหรอกนะครับ

แล้วคิดว่าถ้าพลาดคันนี้เค้าต้องอีกแค่ไหนกว่ารถคันใหม่จะมาครับ?
comment80-5:ผลักคนอื่นนี่ไม่ดีแน่ครับ ยังไงก็ไม่ควรทำ แล้วจะไปว่า จขกท. เดินขวางมันก็ไม่ใช่ละ เขาไม่ได้อยู่ตรงป้ายรถเมล์ซะหน่อย จะผลักแรงผลักค่อยมันไม่ใช่ประเด็นล่ะครับ ยังไงก็ถือว่าไม่มีมารยาทแล้วล่ะแบบนี้
comment80-6:20-30 เมตรนี่ผมว่ายังอยู่ในบริเวณป้ายรถเมล์นะครับ

ผมว่าที่พวกคุณด่าๆกันอยู่มันเป็นเพราะเจ้าของกระทู้จั่วหัวว่า"มนุษย์ป้า"
มากกว่า อารมณ์ร่วมเลยพลุ่งพล่านจนลืมพิจารณาถึงความเป็นจริงบางอย่างไป
พออ่านเจอว่าเป็นมนุษย์ป้าทุกคนก็คล้อยตามหมด
ว่าอีกฝ่ายต้องเลวทรามต่ำช้าแน่ๆแล้วก็พอกันด่าโดยลืมพิจารณาบริบทอื่นๆไป
comment80-7:20-30 เมตรสำหรับคุณ อาจจะถือว่ามันคือบริเวณป้ายรถเมลก็ได้ เพราะคนไทยชอบยืนกระจายรอบๆป้าย

แต่ผมคิดว่าตัวเองไม่ได้อยู่ในบริเวณป้ายรถเมล์นะ เพราะ ผมบอกแล้วว่าเดินออกมาไกลพอสมควร 
และบริเวณที่ผมเดินไม่มีคนเกะกะขวางทาง หรือคนยืนรอรถเมล์ครับ
comment80-8:ยินดีด้วยครับเจ้าของกระทู้คุณเริ่มจะเป็นมนุษย์ป้าซะเองแล้ว
"ชั้นไม่ผิด ชั้นทำอะไรก็ไม่ผิด"
"ชั้นเป็นศูนย์กลางของโลก"
"คนอื่นต่างก็ต้องการมาเอาเปรียบชั้น"
comment81:ขำรูปรันนิ่งแบ็คที่เอามาเปรียบเทียบให้ดูค่ะ 555555555555
comment82:เคยเจอเหมือนกัน วิ่งมาจะชนผม เลยเกร็งตัว ป้ากระเด้งกลับไป ผมหนักเกือบร้อยสูง 175
comment83:จากจุดถูกพลัก เลยเส้น5 หลารึยังละ 

ถ้าเกิน ก็ต้องดูว่ามีธงไหม 

ถ้ามีก็ตัวคุมปีกรบกวน 

ถ้าไม่มีก็เสียทัชดาวน์ไป
comment84:อยากจะจับมือกับจขกท.จริงๆ เหมือนที่ผมเจอเป๊ะเลย เหตุการณ์เหมือนกันเป๊ะ แต่ที่ต่างกันคือมนุษย์ป้าที่ผมเจอเดินเหยาะแหยะ แต่พอรถเมล์มาปุ๊บป้าวิ่ง4x100แซงทุกๆคนที่ยื่นต่อคิวกันอยู่ไปหน้าประตู นี่อยากจะวิ่งไปบอกว่าถ้าป้าจะรีบขนาดนี้ ทุบกระจกแล้วกระโดดขึ้นรถเมล์จะเร็วกว่า
comment85:TOUCHDOWN !!!!!! 55555
คือในชีวิต 20+ ปีที่ผ่านมา เจอมนุษย์ป้าสายแข็งมาเยอะมาก มันเจ็บใจอ่ะ ว่าทำไมถึงมีคนแบบนี้ด้วยว่ะ!

#อ่านแล้วเห็นภาพโดยไม่ต้องมีสปอยเลย 555
comment86:อ่านไป อ่านมา นึกถึง  คุณยายสปีด เดอะช๊อค
comment87:มนุษย์ป้านักกีฬา
comment88:ป้าเค้าใช้ จขกท เป็นตัวช่วยผลักให้มีแรงดัน ทำให้ป้าวิ่งเร็วขึ้น เหมือนตอนถีบตัวตรงฝั่งเวลาว่ายน้ำ
comment89:...
comment90:ทานคงต้องใช้ซีซ่าชาร์จของยามาโตะแล้วหล่ะ
comment91:ที่ออฟฟิศก็มี 1 ท่าน  แต่เราทำอะไรไม่ได้มาก เพราะนางเป็น หัวหน้าๆๆๆๆๆ   555

title:จดหมายจากเหยื่อที่ถูกข่มขืนบนรถไฟเมื่อ 13 ปีก่อน....
comment:สาวปริญญาโทเหยื่อข่มขืนบนรถไฟ 13 ปีก่อน เขียนจดหมายเปิดผนึกถึง หัวหน้า คสช. - ร.ฟ.ท. จี้เพิ่มโทษคนผิดและบังคับใช้กฎหมายจริงจัง แฉการรถไฟฯเตะถ่วงยื่นฎีกา จนถึงวันนี้ยังไม่ได้รับเงินเยียวยา เผยต้องอยู่เหมือนตายทั้งเป็น มีปัญหาทั้งกาย - จิต พร้อมฝากถาม “ประภัสร์” มั่นใจหรือว่า 117 ปี ของการรถไฟฯไม่เคยมีคดีร้ายแรง แนะพิจารณาตัวเองสมควรเป็นผู้บริหารองค์กรนี้ต่อไปหรือ
       
       วันนี้ (8 ก.ค.) ผู้เสียหายที่ถูกพนักงานการรถไฟฯข่มขืนบนรถไฟเมื่อ 13 ปีก่อน ได้เขียนจดหมายเปิดผนึกจาก กรุงเอเธนส์ ประเทศกรีซ ถึง หัวหน้า คสช. และ การรถไฟแห่งประเทศไทย ระบุว่า
       
       เรียน ท่านสื่อมวลชน ผ่านไปยัง หัวหน้า คสช. / การรถไฟแห่งประเทศไทย
       เรื่อง ความรับผิดชอบต่อผู้โดยสาร ในคดีข่มขืนบนรถไฟ
       
       วันนี้ ดิฉันได้รับข่าวสารจากทางเมืองไทย แค่ได้อ่านหัวข้อข่าวว่า มีเหตุข่มขืนแล้วฆ่าบนรถไฟสายใต้ ดิฉันก็รู้สึกเจ็บและปวดที่หัวใจผู้อย่างรุนแรง “มันเกิดขึ้นอีกแล้วหรือ ?” “ทำไมฉัน ไม่เป็นคนสุดท้าย ? ทำไมต้องเป็นน้องเขา ? ทำไม ?”
       
       เหตุการณ์นี้เกิดขึ้นกับตัวดิฉันเอง เมื่อ 13 ปีที่แล้ว หากท่านยังจำกันได้ เมื่อวันที่ 16 กรกฎาคม 2544 เกิดคดีข่มขืนหญิงสาวปริญญาโทบนตู้นอน บนขบวนรถไฟสายใต้ คดีนี้เป็นข่าวครึกโครม การรถไฟฯได้ไล่ผู้กระทำผิดออกจากงาน และศาลอาญาได้ตัดสินจำคุกจำเลยเป็นเวลา 9 ปี ส่วนในคดีแพ่ง ศาลชั้นต้น และศาลอุธรณ์ ได้ตัดสินให้การรถไฟฯและจำเลย ร่วมกันชดใช้ค่าเสียหายฐานละเมิดให้แก่โจทก์ นับจากวันนั้นถึงวันนี้ 13 ปีผ่านไปแล้ว แต่คดีก็ยังไม่ถึงที่สุด ดิฉันก็ยังไม่ได้รับการเยียวยาชดใช้ค่าเสียหาย เพราะการรถไฟฯได้ยื่นฎีกาขอทุเลาคดี และทำให้การเยียวยาของดิฉันได้รับความล่าช้าออกไปเรื่อยๆ
       
       หลายท่านคงไม่รู้ว่า หลังเหตุการณ์ครั้งนั้น มีเหตุการณ์ต่างๆ ที่เปลี่ยนชีวิต และสุขภาพดิฉันไปตลอดกาลอย่างสิ้นเชิง ท่านรู้หรือไม่? ดิฉันต้องถูกบีบบังคับให้ออกจากงานที่กำลังไปได้ดี เพราะในสายตาของผู้บริหาร ดิฉันได้นำความเสื่อมเสียมาสู่องค์กร เพราะในการเดินทางครั้งนั้น ดิฉันไปทำงานในนามของบริษัท ดิฉันต้องเข้าโรงพยาบาลทางจิตติดต่อกันมาหลายปี มีอาการประสาทหลอน ควบคุมสติไม่ได้ ต้องเข้าบำบัดรักษาอย่างต่อเนื่อง ทุกคืนวัน ดิฉันมีอาการฝันร้าย ผวาและหวาดกลัวคนรอบข้าง ไม่ไว้วางใจผู้คน วันแล้ววันเล่า เดือนแล้วเดือนเล่า นานนับหลายปี ต้องรับประทานยาอย่างต่อเนื่อง ส่งผลให้มีอาการสั่นของมือ และเมื่อมีเหตุการณ์อะไรที่กระทบกระเทือนจิตใจ แม้แต่เพียงเล็กน้อย ดิฉันจะมีภาวะตระหนก ควบคุมตนเองไม่ได้ และหลายต่อหลายครั้งถึงกับหน้ามืดเป็นลมหมดสติ ซึ่งอาการเหล่านี้แม้เวลาจะผ่านมาเนิ่นนานถึง 13 ปี ดิฉันก็ยังประสบความยากลำบากที่จะมีชีวิตเยี่ยงคนปกติ ด้วยความอ่อนแอทางสุขภาพจิตและการต้องรับประทานยาอย่างต่อเนื่องหลายปี ทำให้ส่งผลกระทบต่อสุขภาพกายอย่างหลีกเลี่ยงไม่ได้ การต้องประสบกับความอับอายในสังคม ทำให้ดิฉันต้องระเห็จมาตั้งต้นชีวิตใหม่ในต่างประเทศอย่างยากลำบาก และรอคอยกระบวนการยุติธรรมที่ถูกทำให้ล่าช้า อย่างไม่เห็นแก่มนุษยธรรมของท่าน
       
       หลังจากอ่านหัวข้อข่าว ดิฉันรู้สึกแย่มาก น้ำตาไหลโดยไม่รู้ตัว รู้สึกว่าหัวใจถูกบีบอย่างแรง มันเหมือนเหตุการณ์ที่เคยเกิดขึ้นเมื่อ 13 ปีที่แล้ว เพิ่งเกิดขึ้น และมันได้เกิดขึ้นอีกครั้ง ดิฉันไม่สามารถที่จะถ่ายทอดความรู้สึกนี้เป็นตัวอักษรได้ เพราะมันเจ็บปวดเกินกว่าที่จะพูดออกมาได้ ดิฉันทราบข่าวเวลา 3 ทุ่มของประเทศกรีซ หลังจากนั้น ดิฉันหมดสติ มาเริ่มรู้สึกตัวประมาณเที่ยงคืน แต่ดิฉันก็พยายามฝืนที่จะพิมพ์จดหมายฉบับนี้ เพราะต้องการสื่อสารถึงคนในสังคมไทย ว่าถึงเวลาหรือยัง ที่เราจะทำอะไรสักอย่างเพื่อให้สังคมนี้มีความปลอดภัยมากขึ้น ไม่ต้องคอยระแวงว่า “ใคร คือรายต่อไป”
       
       จากคดีของดิฉัน ได้เกิดการเปลี่ยนแปลงในกระบวนการทางการแพทย์ ทางกฎหมาย และกระบวนการยุติธรรม แต่นั่นก็ยังไม่ใช่การเปลี่ยนแปลงที่แท้จริง เพราะคดีข่มขืนก็ยังเกิดขึ้นอีกแทบทุกวัน
       
       ดิฉันคาดหวังให้มีบทลงโทษที่รุนแรง ในคดีข่มขืน และมีการป้องกัน บังคับใช้กฎหมายอย่างเข้มข้นจริงจัง เพราะมันอาจจะเป็นหนทางที่ทำให้เหตุนี้เกิดขึ้นน้อยลง จนไม่เกิดขึ้นเลย........จะเป็นไปได้มั้ยคะ ขอฝากไปถึงท่านผู้เกี่ยวข้องทุกท่านที่จะสามารถทำให้เกิดบทลงโทษที่รุนแรงมากกว่านี้ หรือว่าต้องรอให้เกิดขึ้นกับคนในครอบครัวของท่านก่อน
       
       ดิฉันขอแสดงความเสียใจกับบิดาและมารดาของน้องที่เสียชีวิต ดิฉันเข้าใจความรู้สึกของการสูญเสีย เพราะดิฉันก็ได้เสียมารดา เนื่องจากผลของเหตุการณ์ที่เกิดขึ้นกับดิฉันเช่นกัน ดิฉันอยากจะบอกว่าน้องเขาไปดีแล้ว น้องเขาโชคดีกว่าดิฉันเยอะ เพราะทุกวันนี้ดิฉันมีชีวิตอยู่เหมือนตายทั้งเป็น 10 กว่าปีที่ผ่านมา ดิฉันไม่เคยนอนหลับตอนกลางคืนเลย มันยากที่จะลืม
       
       สุดท้ายนี้ ดิฉันขอฝากข้อความไปถึงท่านผู้มีอำนาจในบ้านเมือง, ผู้ว่าการการรถไฟฯคนปัจจุบัน ว่า “ท่านมั่นใจเหรอคะ ว่า 117 ปี ของการรถไฟฯ ไม่เคยมีคดีร้ายแรง มีแต่อนาจาร ดิฉันไม่ทราบว่า ท่านมาบริหารองค์กรนี้ได้อย่างไร ท่านไม่เคยทราบเลยหรือคะ ว่า องค์กรของท่านเคยเกิดเหตุคดีข่มขืนบนรถไฟสายใต้ ขณะที่รถไฟยังวิ่ง โดยผู้ก่อเหตุเป็นพนักงานขององค์กรของท่านเอง ท่านไม่เคยทราบเลยหรือคะ ท่านคิดว่า ท่านสมควรที่จะเป็นผู้บริหารองค์กรนี้ต่อไปหรือคะ คดีของดิฉัน 13 ปีแล้วค่ะ ท่านมีความคิดเห็นอย่างไรคะ ชีวิตที่เปลี่ยนไปอย่างตลอดกาลของดิฉัน การรถไฟฯเห็นว่า การเยียวยาชดใช้ช่วยเหลือความเสียหายมันตีเป็นตัวเงินเมื่อเทียบกับชีวิตของดิฉันได้หรือคะ ทำไมต้องใช้เวลาเตะถ่วงถึง 13 ปี จนบัดนี้ ดิฉันมีลูกชายวัยเด็กที่ดิฉันต้องรับผิดชอบเลี้ยงดู ด้วยสุขภาพทั้งกายทั้งจิตที่บอบช้ำอย่างหนัก แต่สำหรับท่าน เงินเพียงเล็กน้อยเท่านี้เท่าที่ศาลท่านสั่งให้ชดใช้ ท่านคิดว่ามากไปหรือคะ ช่วยกรุณาตอบดิฉันด้วย และเหตุการณ์ของน้องแก้ม ที่เพิ่งเกิดขึ้น ท่านจะพูดว่าอะไรคะ ท่านจะดำเนินการอย่างไร ไล่พนักงานคนนั้นออก แล้วก็จบ เหมือนคดีของดิฉันใช่มั้ยคะ คำว่า “ขอแสดงความเสียใจกับเหตุการณ์ที่เกิดขึ้น” ที่ท่านผู้ว่าฯ คนก่อนโน้นเคยกล่าวกับดิฉัน ท่านก็กำลังจะกล่าวคำนี้เช่นกัน กับมารดาของน้องแก้มใช่มั้ยคะ .....ดิฉันอยากถามว่า ถ้าเหตุการณ์นี้เกิดขึ้นกับคนในครอบครัวของท่าน ท่านจะกล่าวคำว่าอะไร ????????????

http://www.manager.co.th/Home/ViewNews.aspx?NewsID=9570000077185

-------------------------------------------

อ่านแล้วทั้งเศร้าทั้งไม่เข้าใจค่ะ
เศร้าที่ผญ.คนนึงต้องมาเจออะไรแบบนี้ แถมการรถไฟยังมาเตะถ่วงอีก
และก็ไม่เข้าใจว่าการที่เธอถูกข่มขืนขณะไปทำงานให้บริษัทเธอทำให้บริษัทเสื่อมเสียยังไง ?
ทำไมต้องซ้ำเติมเธอด้วยการให้เธอออกจากงานด้วย
comment1:อ่านแล้วผมก็มีความรู้สึกเหมือนหลายๆๆท่านที่มาอ่าน
comment2:จำเคสนี้ได้แม่น เพราะเราเคยส่งจดหมายไปให้กำลังใจเธอ
comment2-1:เขียนไปให้ที่ไหนหรอคะ 
อยากเขียนให้บ้างจังค่ะ
comment2-2:มีที่อยู่ปัจจุบันที่สามารถเขียนจดหมายถึงพี่เค้าได้ไหมคะ หนูจะเขียนไปหา
comment2-3:อยากเขียนด้วยเช่นกันครับ
comment2-4:เขาน่าจะอ่านพันทิป เขียนผ่านกระทู้นี้ไปพลางๆก่อนก็ได้ สนับสนุนค่ะ
comment2-5:ขอให้กำลังใขคุณให้สู้ต่อไป
ชีวิตคนเราไม่ได้มีคุณค่าด้วยเรื่องเพียงเท่านี้
ขอให้ชีวิตครอบครัวของคุณจากนี้และภายหน้ามีความสงบสุข จิตใจร่มเย็นตลอดไป
comment2-6:ผมจำคดีนี้ได้แม่นเหมือนกัน หลังจากเกิดคดีเรื่องน้องแก้ม แว่บแรกทีผมคิด แล้วคุยกับที่บ้าน(อยู่ใต้) พ่อแม่ผม พูดเหมือนกันเลยว่า "อีกแล้วหรอ" 


ผมเองก็จำคดีนั้นได้ เพราะผมกำลังอยู่ม.ปลาย เพื่อนๆรุ่นเดียวกัน ก็กลัว บางคน ไม่กล้าขึ้นรถไฟเลย ยอมขึ้นรถทัวร์ แพงกว่าก็ยอม ความเสี่ยงจากอุบัติเหตุก็เยอะกว่าด้วย 


นี่ยังไม่นับรวม คดีลักขโมย ที่เกิดขึ้นบ่อยๆอีก
comment2-7:เราก็จำเคสนี้ได้ เธอเคยมาออกรายการอะไรซักอย่างด้วย  เธอเล่าว่าตอนไปตรวจร่างกายที่โรงพยาบาล  นางพยาบาลพากันมาอ่านประวัติและวิจาร
เรื่องที่เธอโดนข่มขืน ประหนึ่งคุยกันเรื่องละคร  ทั้งๆที่เธอก็อยู่ตรงนั้น
comment3:Pantip น่าจะมีปุ่มเศร้าให้กดบ้างนะคะ
comment3-1:ใช่ค่ะ เราอยากกดปุ่มเศร้า แต่มันไม่มีเราเลยกดสยองแทน
comment3-2:ส่วนใหญ่ก็กดซึ๊งกันแทนเอา แต่มันก็ความหมายต่างกันพอสมควร

ส่วนตัวอีกปุ่มที่อยากให้เพิ่มคือ "เพลีย"
comment3-3:ตอนที่อ่านจบ คิดแบบนี้แล้ว หาปุ่ม "เศร้า" ไม่เจอ
comment4:เศร้าใจนะ
comment5:อ่านแล้วรู้สึกจุกที่คอ..... ผู้หญิงคนหนึ่ง ถูกกระทำอย่างแสนสาหัส
อับอายจนต้องหนี ทั้งๆที่ไม่ได้ทำอะไรผิด 
และไม่ได้รับความยุติธรรมใดๆจากบ้านเมืองนี้ 
การรถไฟ เชื่อแล้วว่าใหญ่จริง 117 ปี ไม่เคยพัฒนา ไม่เคยเปลี่ยนแปลงในทางที่ดีขึ้น
ไม่มีใครแตะเลยจริงๆ 

ขอเป็นกำลังใจให้เธอ ให้หายป่วย ให้มีพลังในการใช้ชีวิตต่อไปนะคะ 
เราจะเป็นหนึ่งในแสนรายชื่อของคุณบุ๋ม ที่จะเพิ่มโทษพวกข่มขืนค่ะ

*คนร้ายจำคุก9ปี แปลว่าตอนนี้ออกมาแล้ว ใช่ไหมคะ  !!!!
comment5-1:จริง ๆ อาจจะออกมานานกว่านั้นแล้วก็ได้ค่ะ
comment5-2:ไม่รู้ว่าไปทำร้ายคนอื่นอีกหรือเปล่า ชีวิตเป็นอย่างไร ลัลล้าแค่ไหน เพราะเหยื่อของเขานั้นป่วยทั้งกายและใจไปตลอดชีวิต
กฎหมายให้ความยุติธรรมกับผู้บริสุทธิ์ได้เพียงเท่านี้หรือ
comment5-3:เธอต้องย้ายไปอยู่ ตปท. เลยทีเดียว  ...
เพราะเธอคงผวา กับความโหดร้ายในประสบการณ์เธอ จนใช้ชีวิตในไทยไม่ไหว
คนไทยเต็มไปด้วย คนที่น่ากลัว เสพยา หื่น พร้อมที่จะข่มขืนเต็มไปหมด
comment6:อ่านแล้วอยากจะให้มีการสั่งล้างบางพวกท่านผู้ว่าฯและผุ้บริหารของการรถไฟไทยให้หมด 
อยากให้โดนดำเนินคดีเสมือนเป็นผู้กระทำผิดด้วยเลย 
เพราะคดีต่างๆ ไม่ใช่แค่คดีข่มขื่น ทั้งลักขโมย ปล่อยปละละเลยพนักงานไม่ปฏิบัติตามหน้าที่ ฯลฯ 
เราว่าปัญหาแบบนี้มันมีมานานมากแล้ว แต่ผู้ใหญ่และผู้บริหารไม่สนใจ จะแก้ไข 
วันๆไม่รู้ทำอะไรบ้าง ร็แต่พอมีปัญหามาพูดแค่ว่า "ขอแสดงความเสียใจ" เอาหน้ามาให้เห็น "เหมือน" ว่าฉันไม่ได้นิ่งเฉยนะ ฉันออกมารับผิดชอบ แต่พอข่าวเงียบ พวกคุณก็เงียบ
ตอนนี้ ปชช.เค้าอยากเห็นการรับผิดชอบของการกระทำที่สมกับ "การถูกเรียกว่าเป็นผู้ใหญ่อย่างแท้จริง"

ไม่ใช่พอเรื่องเงียบ ก็ใช้จุดอ่อนของกฎหมายผ่อนผันไปเรื่อยๆ 
เหมือนกรณีเหยื่อคุณคนที่เขียนจดหมายมาถึงพวกท่าน

คุณเห็นไหมว่าเค้าอยู่ในสังคมไม่ได้ เค้าทุกข์ทรมานทั้งกายทั้งใจ ทั้งชีวิตของเค้า 
นั่นเพราะความละเลยในการทำงานของทั้งองค์กร 
ไม่ใช่แค่พนักงานก่อเหตุที่ถูกไล่ออก เพราะถึงวันนี้คุณไล่คนก่อเหตุออก พรุ่งนี้ก็มีคนก่อเหตุคนใหม่มาทำงานแทน 
แล้วปัญหาแบบเดิมก็ยังจะตามมา 
มันแสดงให้เห็นอย่างชัดเจนว่า "พวกผู้บริหาร, ผู้ว่าการฯ, หรือจะใครที่ทำหน้าที่บริหาร"  มันไร้ประสิทธิภาพ
comment6-1:ฟังข่าวเมื่อเช้า ญาติผู้ถูกกระทำ ไปขอให้ช่วย
ก็พยายามบ่ายเบี่ยง อ้างโน่นนี่

แถมผู้ว่าฯ ยังพูดเหมือนปกป้องตลอดเวลา
พอหลังฐานมันฟ้อง ก็แถไปเรื่อย

อย่างแรก บอกไอ้เดนนรกเกมส์ ไม่ใช่พนง.การรถไฟ
ตอนหลังหลักระบุชัดว่าใช่ ก็บ่ายเบี่ยงบอกเป็น
ของบ.อื่นที่จ้างมา เพราะคนไม่พอ ห่วย

เรื่องตำรวจรถไฟ ที่ญาติไปถามที่หัวหิน
ที่พูดกับญาติว่า น้องเค้าหนีตามผช.หรือเปล่า

ท่านผู้ว่าฯ ก็บอกว่า ตร.รถไฟ ไม่ได้พูดเช่น

จริง มันจะปกป้องอะไรนักหนาฟระ

ถึงว่าทำไมรถไฟไทย ถึงไม่เจริญ ไม่พัฒนาไปไหน
เพราะพวกเต่าในกระดองแบบนี้

ลาออกเถอะ
comment6-2:ไสหัวไปให้พ้น
comment6-3:ผมว่าท่านเข้าใจผิดแล้วครับ  ญาติที่เขาไม่พอใจ คือตำรวจ ไม่ใช่การรถไฟที่ช่วยเหลือย่างเต็มที่ 


ไม่รู้ว่า ข่าวเดียวกันไหม วงการนี้มันช่างเน่าเฟะ
comment7:13 ปีขั้นตอนยังไม่สิ้นสุด ...อ่านแล้วเจ็บปวด
คุณเข้มแข็งจริงๆ
comment7-1:คนร้ายโดนสั่งจำคุก 9 ปี ผู้ถูกกระทำรอดำเนินการ13 ปี 
เฮ้อ...ป่านนี้มันออกมาเดินชิวแล้วไอ้คนทำแต่คนถูกกระทำจำไปจนตาย
comment7-2:ส่งหนังสือไปที่ศาลยุติธรรม ให้ดำเนินการอย่างรวดเร็วดีกว่าครับ
กดดันทุกทางให้ศาลเห็นใจประชาชนผู้ถูกกระทำที่เดือดร้อน
ไม่รู้ว่าศาลท่านจะรอตัดสินฎีกาอีกกี่สิบปี
comment8:ไม่มีที่ให้คนดีอยู่เลยหรือไงนะ คนชั่วๆถึงเหยียบย่ำขนาดนี้ 
เป็นกำลังใจให้กับชีวิตใหม่นะคะ
comment9:อ่านแล้วเหมือนมีมือมาบีบตรงหัวใจ
comment10:13 ปียังไม่ได้เงินชดเชย

แต่ไอคนข่มขืนออกจากคุกมาแล้ว
comment11:มันเป็นเรื่องที่เศร้า และน่าหดหู่สำหรับชีวิตลูกผู้หญิงคนนึงจริงๆค่ะ
comment12:สงสัยเหมือนกันว่าทำไม คดีแบบนี้ ต้องใช้เวลานานมากกกก 13 ปี
เพราะอัลไล ไม่เข้าใจ รอสืบพยาน 365 ปากหรอ งงมาก
ชั้นต้น อุธรณ์ ตัดสินตรงกันแล้วให้ชำระ
แต่ทำไมฎีกา นานมาได้ขนาดนี้
ใครรู้ช่วยบอกที อยากถาม คุณสมชาย ณ ทบ. ด้วย
(แต่รู้ว่าได้ดอกเบี้ยย้อนหลังตั้งแต่วันที่ถูกตัดสินให้ชำระ)
comment12-1:เชื่อสิครับ
ถึงศาลตีดสินให้การรถไฟจ่ายเงินชดเชย
การรถไฟก็ไม่มีปัญญาหาเงินมาจ่ายให้ผู้เสียหายหรอก
ก็บริหารงานได้ห่วยแตก โกงกินกันซะขนาดนั้น
comment13:ช่วยดันให้กระทู้นี้อยู่ค่ะ
เป็นกำลังใจให้ด้วยนะคะ ขอให้สู้ต่อไป
รถไฟไทย องค์การนี้มันต้องสังคายนาทั้งระบบแล้วล่ะ 
พรุ่งนี้เราจำเป็นต้องเดินทางไปกับรถไฟด้วย เครียดจริงๆเลยค่ะ
comment13-1:รู้สึกว่าพันทิประบบใหม่นี่จะทำให้กระทู้แนะนำตกภายในหนึ่งอาทิตย์นะ เดี่ยวนี้เลยไม่มีพวกกระทู้แนะนำข้ามปีแบบเมื่อก่อนอีก
comment14:It is an unfair of civil law system (and other law systems) in THAILAND.

    We better improve it...   Make it fast, effective and fair for victims.
comment15:ไม่เข้าใจว่าทำไมถึงนานขนาดนี้ นานกว่าเวลาที่คนชั่วที่ทำลายชีวิตเธออยู่ในคุกอีกครับ
comment16:อ่านแล้วหดหู่ คุณภาพชีวิตคนไทยมันแย่จริงๆ 
ทำไมบริษัทต้องบีบให้เธอออก เธอตกเป็นเหยื่อมันนำความเสื่อมเสียมายังไง 
บริษัทนายจ้างของเธอคือบริษัทอะไร ใครรู้บ้างคะ
comment16-1:บริษัท Interink ค่ะ เห็นใน FB ของพี่เค้าค่ะ
comment16-2:16-1 บริษัท Interink นี่ปัจจุบันหรือเปล่าคะ ระวังเค้าเสียชื่อ

รู้มาว่าที่เขาเดินทางรถไฟตอนนั้นก็ไปเพราะงานของบริษัทด้วย แล้ลยังมาไล่ออกอีก เหมือนถูกข่มขืนซ้ำจากบริษัทจริงๆ
comment16-3:16-2 ดิฉันพูดถึงบริษัท Interink และผู้บริหารของบริษัทนี้เมื่อ 13 ปีที่แล้วค่ะ จะเป็นใคร ดิฉันไม่ทราบ แต่ความจริงก็คือความจริง ผู้เสียหายสูญเสียและไม่ได้รับการเหลียวแลมาเกิน 10 ปีแล้ว จะแคร์ทำไมกับข้อความเพียงบรรทัดเดียวของดิฉันว่าจะทำให้บริษัทเสียชื่อเสียง
comment16-4:16-3 โดนใจ
comment16-5:16-3 พูดถูกต้อง แล้วค่ะ...ความจริง คือ ความจริง ที่ สังคม ต้องรับรู้ ค่ะ
comment17:หนึ่งในตัวชี้วัด ระดับการพัฒนาของสังคม คือ ความรวดเร็ว และมาตรฐาน ของ การดำเนินคดี และ การตัดสินคดี และ การบังคับคดี
รวมๆ เรียกว่า กระบวนการยุติธรรม ต้อง ยุติธรรม

ความยุติธรรมที่เกิดขึ้นช้า ในทางสากล จัดว่า เป็นความอยุติธรรมประเภทหนึ่ง นอกเหนือจากความลำเอียงที่เป็นความอยุติธรรมพื้นฐาน
comment18:เราเคยดูเรื่องของพี่เค้าในรายการเจาะใจนะ
comment18-1:จำได้ว่าเคยดูเหมือนกันค่ะ
comment18-2:เคยดูเหมือนกันค่ะ มันเศร้ามากเลย

เมื่อคืนพี่เค้าโทรให้สัมภาษณ์กับช่องไทยรัฐทีวี เสียงสั่นมากเหมือนจะร้องไห้ตลอดเวลา
เราฟังยังน้ำตาไหล
comment18-3:ใช่ แต่คนสัมภาษณ์์นางดันถามว่า "ทำไมตอนถูกข่มขืนไม่ร้องให้คนช่วยคะ?"
คือแบบ... ดีออกกกกกกกกกกกกกกกกกกกกกกกกกกกกกกกกกกกกกกก
comment18-4:พวกนี้จิตต่ำค่ะ คำถามแบบนี้ทำร้ายจิตใจดี ยัดเยียดความอัปยศให้ผู้หญิงดี เจ็บปวดดี เพราะคนถามไม่ได้โดนกระทำเองเลยไม่คิดค่ะ
comment19:13ปีที่ผ่นมาเหมือนตายทั้งเป็นสงสารจับใจ
สู้ๆๆนะคะ
comment20:อ่านแล้วน้ำตาไหลเลยค่ะ
comment21:อยากรู้คำตอบเหมือนกันค่ะว่าถ้าเรื่องนี้เกิดกับลูกสาวท่าน ภรรยา หรือคนที่ท่านรัก ท่านจะพูด เหมือนกับที่พูดกับพรอแม่เหยื่อคนอื่นว่าเสียใจ คำเดียวสั้นๆง่ายๆหรือไม่
comment21-1:มันจะไม่เกิดเพราะ ลูกท่าน ภรรยาท่าน เค้านั่งเครื่องแทน
เฮ้ยยยยยยยย ชีวิต
comment21-2:คุณภาพชีวิตของพวกเค้า  ไม่เคยได้สัมผัสชีวิตที่มันยากลำบากหรอกค่ะ
comment21-3:บาปกรรมมีจริง
เรื่องนี้อาจจะเกิดกับลูกสาวเขาได้
เพียงแต่สถานที่อาจจะแตกต่างกัน
ถึงเวลานั้นจะรู้สึก
comment22:เลวจริงๆ
comment23:แค่อ่านยังรับรู้ได้ถึงทุกข์ความทรมานที่ได้รับ.  กฎหมายไทยควรจะต้องเปลี่ยนแปลงจริงๆ
comment24:อย่าปล่อยให้การรถไฟ และสหภาพรถไฟลอยนวล
เหตุการณ์ที่เกิดขึ้นในอดีต ไม่เคยนำมาแก้ไขปรับปรุง
ถ้ามีการป้องกัน โดยใช้คดีเก่า
มาก_หนดมาตรการป้องกัน จะไม่เกิดคดีน้องแก้มแบบนี้
comment25:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment26:ดิฉันต้องถูกบีบบังคับให้ออกจากงานที่กำลังไปได้ดี เพราะในสายตาของผู้บริหาร ดิฉันได้นำความเสื่อมเสียมาสู่องค์กร เพราะในการเดินทางครั้งนั้น ดิฉันไปทำงานในนามของบริษัท

จำข่าวไม่ได้ องค์กรอะไรคะเนี่ย ผู้บริหารเป็นคนหรือเปล่า??? องค์กรที่ผู้บริหารไร้หัวใจขนาดนี้ถ้าเลือกได้ดิฉันไม่อยากทำธุรกิจธุรกรรมใดๆด้วยค่ะ 

เขาไปทำงานในนามบริษัท องค์กรยิ่งต้องรับผิดชอบและชดเชย นี่ทำตรงกันข้ามเลย
comment26-1:เห็นด้วยค่ะ แทนที่องค์กรจะช่วยเหลือ เพราะไปในนามองค์กร กลับบีบให้ออก 
ทำไมไม่คิดบ้างว่า เพราะองค์กรส่งไป มันถึงเกิดเรื่อง
comment26-2:ผู้บริหารชั่วมากเลย บริษัทอะไรคะ บอกได้มั้ยคะ
comment26-3:อยากรู้เหมือนกัน จิตใจทำด้วยอะไร เหยียบย่ำกันเอง
comment27:อ่านแล้วปวดใจมาก เศร้ามากกับสังคมไทย
comment28:อ่านแล้วรู้สึกจุกๆ นาน13ปีเชียวนะ ยังไม่ได้รับการเยียวยาอีกหรือนี่

คนร้ายอาจอยู่ในคุกไม่ถึง9ปีด้วยซ้ำ

เธอเหมือนถูกกระบวนการยุติธรรม "ซ้ำเติม" เพิ่มความทุกข์ให้มากขึ้นไปอีก

เศร้าใจ
comment29:สงสารจับใจ
การรถไฟรีบทำเรื่องจ่ายเงินเธอซะนะคะ 
กราบขอร้องให้สื่อทุกแขนงทำข่าวบีบการรถไฟด้วย
เลวร้ายเกินไปจริงๆ คำตัดสินของศาลที่ให้จ่ายเงินก็ประมาณ 3 ล้าน เองไม่ใช่เหรอ
ประวิงเวลา 13 ปี มันเกินไปจริงๆ
comment29-1:ควรจ่าย 3 ล้าน และควรคิดดอกเบี้ย  + ไปอีก 13ปีด้วยค่ะ
comment29-2:การรถไฟไม่มีปัญญาจ่ายเงินชดเชยให้ผู้เสียหายได้หรอกครับ
comment30:คนที่บอกว่า คนร้ายแค่ได้รับโทษ จำคุกก็พอแล้ว

ดูสิครับ ถึงไม่ตายก็เหมือนตายทั้งเป็น เห้อๆ

อ่านแล้วรับรู้ได้
comment31:อ่านแล้วเศร้า สะเทือนใจมาก
นี่หรือคือสิ่งที่ผู้เสียหายควรจะได้รับ
comment32:เรื่องนี้เคยอ่านมาแล้ว   13 ปีแล้ว เหมือกับเพิ่งผ่านมาเอง  เศร้างจัง
comment33:ไทยแลนด์ แดนทำใจ
comment34:ทำใจจริงๆ ผมว่าจะเป็นไฟไหม้ฟางเหมือนเดิม 
เหยื่อ และครอบครัว จะมีบาดแผลไปตลอดชีวิต เศร้าจริงๆ
comment35:ฟังข่าวแล้ว เหมือนคนในรฟท. จะช่วยกันปกปิดความผิดให้คนร้าย
เพลียมาก ระบบเส้นสายหยั่งรากลึกในองค์กรนี้ลึกขนาดไหน แล้วใครจะเป็นคนถอนรากถอนโคนได้

ถ้าเกิดบนรถไฟบัตเตอร์เวิรด์ผมไปหางแดงแน่ๆ
comment36:อยากทราบชื่อองค์การที่บีบให้ผู้เสียหาย ผู้ถูกทำร้ายออกจากงาน มันเลวพอ ๆ กับคนที่ทำร้ายเธอ
จะได้แบนมันด้วยอีกราย 
ไอ้ชั่ว
comment37:เฮ้อ อ่านแล้วหดหู่มาก เธอต้องเจอกับอะไรเยอะขนาดนี้ สงสารจับใจ
ไอ้คนร้ายติดคุก 9 ปีหรอ เหอ เหอ แต่เธอเหมือนติดทั้งชีวิตเลยนะ

กับไอ้คนเลวๆแบบนี้กฎหมายลงโทษแค่ 9 ปีหรอ
เราไม่รู้เรื่องกฎหมายมากหรอกนะ แต่การที่รู้ว่าเป็นคนของ รฟท. แล้วทำจริง
ในแง่จิตสำนึกทั้งต่อสังคม ตัวเอง และตัวน้องเค้า
รฟท.ยังสู้คดีอีก 13 ปีเนี่ย มัน.........สุดๆจริงๆ ทนตัวเองได้ไงอ่ะ ไม่ขยักแขยงตัวเองหรอ
การแสดงความรับผิดชอบด้วยตัวเงินมันลำบากขนาดนั้นเลยหรอ เฮ้อ รฟท กากจริงๆ
comment38:อ่านแล้วมันจุก พูดไม่ออกเลย
ชีวิตคนๆหนึ่งกำลังไปได้ดี แต่กลับต้องเปลี่ยนแปลงไปตลอดกาลเพราะความเลวทรามต่ำช้าของคนบางคน
ขอให้สองกรณี คือกรณีนี้ กับคดีน้องคนล่าสุด ขอให้มีแค่นี้ขอให้มีเหยื่อที่เคราะห์ร้ายแค่นี้
ปรับปรุงขนส่งมวลชนให้ดีให้ปลอดภัยสักที
ปรับปรุงกฏหมายข่มขืนให้หนัก คนจะได้เกรงได้กลัวบ้าง จะได้ไม่เกิดขึ้นอีก
comment39:เข้ามาอ่านและเข้ามาให้กำลังใจค่ะ
อ่านแล้วหดหู่อย่างมาก ขอให้ เจ้าของจดหมาย
เข้มแข็งนะคะ ขอให้สิ่งร้ายๆต่างๆเหือดหายไปจาก
ชีวิต ขอให้เจอแต่สิ่งที่ดีๆค่ะ
comment40:ไม่ควรปล่อยให้มันออกมามีที่ยืนในสังคม ไม่ควรลดหย่อนโทษด้วย  ไม่ควรให้ฆาตรกรข่มขืนมีลมหายใจต่อไป ด้วย ไม่ควรให้โอกาส เพราะว่า จะมีใครรับรองว่าจะไม่มีราย 1-2-3-4-5-6-100 แล้วคนดีๆในสังคมไม่ควรมาเสี่ยงกับคนแบบนี้ เมื่อป่วยมาก เกินเยียวยาก็คงต้องอยู่ในหลืบของคุณ และไม่ควรที่จะมีชีวิตอยู่สร้างความเดือดร้อนให้ชาวบ้านชาวช่องที่บริสุทธิ์ต่อไป จริงๆ มันไม่ควรมีตั้งแต่รายที่ 1 เลยด้วยซ้ำ

(ส่วนเรื่องแพะ อันนี้มันขึ้นอยู่กับกระบวนการสอบสวน ถ้าจะสั่งประหาร ก็ควรจะเป็นหลักฐานที่แน่ชัด เช่น ตรวจ DNA น้ำอสุจิ ที่คาอยู่ในช่องคลอด คือหลักฐานปรากฎเด่นชัด ....)
comment40-1:ภาพข่าวนี้คืออะไร จากไหน รบกวนเล่ารายละเอียดได้ไหม

thx
comment41:อ่านแล้วเศร้าใจจัง รฟท ไม่ได้รับผิดชอบหรือช่วยเหลือเธอเลย
comment42:ผมบอกที่บ้านไว้เลยครับ ว่าถ้าจะไปต่างจังหวัด ห้ามนั่งรถไฟเด็ดขาด ไม่มีเงินค่าตั๋วเครื่องบินให้มาบอก เดี๋ยวออกให้ เพราะผมมองว่ารถไฟไทยเป็นการเดินทางที่ไว้ใจได้น้อยที่สุด ดีเลย์บ้าง ขโมยบ้าง รถไฟเก่า+สกปรกบ้าง ตกรางก็ออกจะบ่อย แถมมีคดีเรื่องความปลอดภัยเป็นระยะ ถ้าการรถไฟยังไม่พัฒนาอะไรอีกผมคงห้ามให้ลูกหลานนั่งรถไฟไปอีกนานครับ
comment42-1:จอดทิ้งผู้โดยสารลงหมดตู้ ก็เคยมีนะครับ
comment42-2:แล้วมันคิดไหมว่า ผดส.จะเดินทางต่ออย่างไร เฮ้อ
comment42-3:เมื่อ 10 กว่าปีที่แล้ว รถไฟเที่ยวสุดท้ายของวัน สายตะวันออก อรัญประเทศ-กรุงเทพ
คนขับรถไฟเมาค่ะ เมาจนขับไม่ได้ แถมมีการบอกว่าจะพาไปตายให้หมดทั้งขบวน 
ตั้งแต่นั้นมาเราเข็ดไม่โดยสารรถไฟอีกเลย แล้วเราเดินทางกลับมากรุงเทพคนเดียว
กว่าจะกลับถึงกรุงเทพตี 2 กว่า ไม่รู้จะพูดอย่างไรสุด ๆ
comment43:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment44:เป็นกำลังใจให้นะคะ คุณเจ้าของจดหมายเข้มแข็งมากค่ะ ขอให้คุณผ่านพ้นทุกอย่างไปได้ด้วยดี 
และเราจะขอเป็นอีกหนึ่งเสียงเพื่อการเปลี่ยนแปลงที่ดีขึ้น
comment45:หดหู่มากๆ เจอเรื่องร้าย ๆ แต่กลับไม่มีใครปกป้องเค้าเลย ....ยิ่งเพลียสุดๆ คือพวกให้ท้ายคนทำผิด แบบต้องให้โอกาสนั่นนี่ คดีข่มขืนไม่ควรให้โอกาสนะ เพราะมันไม่เหมือนคดีค้ายาหรือเสพยา 

คดีข่มขืนโดยไม่ได้รับความยินยอม ควรจะได้รับโทษหนักที่สุดถึงแม้เหยื่อไม่เสียชีวิตก็เถอะ ไม่จำเป็นต้องประหาร แต่ต้องทำให้สำนึกตราบชั่วชีวิต!!!
comment46:ความเจ็บปวดที่เธอได้รับ ยาวนานกว่าของไอ้คนชั่วอีก 
ตอนนี้ไอ้ชั่ว คงออกจากคุกหละ 
แต่เธอยังเหมือนติดคุกอยู่  ไม่รู้อีกนานเท่าไหร่กว่าเธอจะลืมความเจ็บปวดนี้ได้ 
ทำไมการรถไฟ ถึงไม่ชดเชยให้เธอ  เหตุเกิดบนรถไฟฟ้า โดยเจ้าหน้าที่รถไฟ การรถไฟ จะไม่รับผิดชอบเลยเหรอ 
แค่คำพูดว่า  “ขอแสดงความเสียใจกับเหตุการณ์ที่เกิดขึ้น”  มันไม่พอหรอกถ้าเทียบกับสิ่งที่เธอได้รับ 

สิ่งที่ต้องเปลี่ยนอีกอย่างคือทัศนคติต่อผู้ที่ถูกข่มขืน  พวกเธอคือเหยื่อไม่ใช่คนผิด ไม่ใช่คนทำความเสื่อมเสียมาสู่องค์กรหรือใคร
คนที่ต้องอาย คนที่ต้องหนี คนที่ไม่มีที่ยืนในสังคม  คือไอ้คนเลวคนนั้นต่างหาก 

--------------------
ถ้าเธอได้อ่านกระทุ้นี้ อยากให้รู้ว่าเราเป็นกำลังใจให้นะคะ ขอส่งกำลังใจให้เธอแข็มแข็ง
comment46-1:ต้องสร้างทัศนคติใหม่กับคนไทย
อย่าลงโทษ รังเกียจ เหยื่อผู้ไม่มีความผิด ให้โอกาสกลับเข้าสู่สังคมอย่างสง่าผ่าเผย
และควรลงโทษคนชั่งคนเลว อย่างรวดเร็ว เด็ดขาด รุนแรง 
เพื่อที่วันหน้าคนชั่วอื่นจะได้ไม่กล้ากระทำผิดอีก
comment47:น่าเห็นใจครับ

แต่ผมคิดว่าเธอต้องเข้มแข็ง ขึ้นได้แน่

มันอยู่กาลเวลา และสภาพจิตใจ
comment48:อ่านจับใจความได้ว่า พี่เค้าอยู่ประเทศกรีช ใครมีที่อยู่ติดต่อพี่เค้าได้ไหมคะ หนูจะเขียนจดหมายไปให้กำลังใจ
comment48-1:ขอที่อยู่ด้วยคนค่ะ
comment48-2:อยากได้เหมือนกันค่ะ จากกรณีน้องแก้มและของพี่เขาทำให้เราอยากเริ่มทำอะไรซักอย่าง
อยากเขียนไปหาพี่เขาจริงๆค่ะ
comment48-3:ขอด้วยคะ อยากให้กำลังใจน้องเขาคะ
comment48-4:เขาอาจจะไม่อยากบอกที่อยู่ให้ใครทราบ  แต่ถ้าอยากเขียนจดหมายให้เขาจริงๆ ก็เขียนในกระทู้นี้แหละค่ะ   เชื่อว่าเขาต้องเข้ามาอ่านแน่นอน    

เราก็อยากบอกเขาเหมือนกัน  ว่าเราขอโทษที่ทำให้เขาต้องต่อสู้คนเดียวอย่างเดียวดาย   ในตอนนั้นเราก็ย้ายมาอยู่เมืองนอกแล้ว
ไม่เคยได้ยินข่าวนี้เลย  สมัยก่อนการสื่อสารก็ยังไม่ดีนัก   เพิ่งมารู้เรื่องของเขาจากกรณีน้องแก้มนี่แหละ  

ช้ำใจแทนเขามาก  ที่เขาบอกว่าแม้แต่เพื่อนสนิทก็ไม่ยอมไปไหนมาไหนด้วย  
เราขอส่งกำลังใจไปให้น้องปริญญาโทที่อยู่กรีซ  เสียดาย ถ้าอยู่ประเทศเดียวกันจะวิ่งไปหาแล้ว  
เราจะไม่เงียบเฉยกับกรณีอย่างนี้อีก  ไม่อยากให้มันเกิดขึ้นกับครอบครัวไหนอีกต่อไป
comment48-5:ไม่ดีหรอกนะที่จะถามหาที่อยู่เขาน่ะ
เขียนในนี้ก็ได้ ได้รับเหมือนกัน
comment49:เป็นกำลังใจให้นะคะ อยากให้จดหมายของคุณ ส่งผลให้เกิดการเปลี่ยนแปลงในเรื่องของคดีข่มขืน
comment50:การรถไฟยังหน้าด้านยื่นฎีกาอีกเนอะ 

อิองค์กรป่วย
comment50-1:จริงค่ะ 
ยื่นศาลฎีกา เอาอะไรคิด!!!

*แก้คำ
comment50-2:นั่นสิ ใครเป็นคนคิด ใครเป็นคนสั่งการเรื่องนี้ ... ยังมีความมนุษย์อยู่ในจิตใจบ้างมั้ย?
เงินตัวเองรึก็ไม่ใช่ แถมเป็นความผิดขององค์กรตัวเองอีก - -"

เลือดเย็นมากเลย ทีมกฎหมายขององค์กรนี้
comment50-3:นิติกรของทุกหน่วยงานต้องยื่นฎีกาอยู่แล้ว ถ้าไม่ยื่นจะโดยโทษอาญา 157 ละเว้นการปฏิบัติหน้าที่โดยมิชอบครับ นิติกรอาจติดคุกได้
มันควรแก้ระเบียบการปฎิบิหน้าที่ของรัฐทั้งระบบมากกว่า
comment51:จำเคสนี่แม่นมาก มาก เพราะช่วงนั้นเรานั่งรถไฟตู้นินแบบนี้เลย เรากลัวมาก ผวา เลิกใช้รถไฟไปเลย พอเกิดเหตุ เราคิดถึงเธอคนนี้เลย
comment52:เหตุการณ์เหมือนกับพึ่งผ่านไม่ไปนานเลย เกิดซ้ำอีกแล้ว
นี่หรือเมืองพุทธ
comment53:รฟท. เค้าแก้ปัญหานะ
ข้อแรก ห้ามขายเหล้า/เบียร์ ห้ามดื่มเครื่องดื่มแอลกอฮอล์บนรถไฟ
ข้อสอง ตรวจสารเสพติดพนักงานบนรถไฟ

สาธุ รฟท.
comment53-1:ข้อแรกมันต้องเป็นอย่างนั้นอยู่แล้วค่ะ

ส่วนคนมันเลว อะไรก็แก้ไม่ได้ นอกจากให้มันตายซะ
comment54:จำได้เหมือนกัน รู้สึกเสียใจ ที่คนกระทำได้รับโทษแค่นี้ เทียบกับคนถูกกระทำที่ต้องเจ็บปวดไปตลอดชีวิต
comment55:เห็นใจเธอมากเลย อาชีพการงานต้องพัง ถึงต้องย้ายไปอยู่ต่างบ้านต่างเมือง ความทรงจำคอยตามหลอกตลอดชีวิตทั้งที่ไอ้คนทำชั่วติดคุกแค่ 9 ปี 

การรถไฟ กับ ไปรษณีย์ นี่มันเจริญฮวบๆมาพร้อมกันใช่มั้ย แหม่ องค์กรใหญ่ค้ำฟ้าไม่เคยคิดจะพัฒนาเลยรึไง
comment56:ยิ่งใครได้ดู   Law & Order: Special Victims Unit  จะสงสารคนที่ถูกข่มขืนจับใจ

จะมีกี่คนที่รับรู้จริงๆ ว่าผู้หญิงที่ถูกข่มขืน ใช้ชีวิตต่อด้วยสภาพจิตใจอย่างไร สงสารผู้หญิงทุกคนที่ต้องมีชะตากรรมร้ายๆ  เศร้าจัง..............
comment56-1:จริงค่ะ ดู SVU ไม่ก็ Criminal mind ตอนที่มีการข่มขืนผู้หญิง เด็กๆ ทั้งชายทั้งหญิงทีไร 
จิตใจหดหู่ตลอดๆ สงสารมากกกกกกกกกกก
comment57:http://www.posttoday.com/%E0%B8%AD%E0%B8%B2%E0%B8%8A%E0%B8%8D%E0%B8%B2%E0%B8%81%E0%B8%A3%E0%B8%A3%E0%B8%A1/305478/%E0%B9%80%E0%B8%9C%E0%B8%A2%E0%B9%80%E0%B8%9A%E0%B8%B7%E0%B9%89%E0%B8%AD%E0%B8%87%E0%B8%AB%E0%B8%A5%E0%B8%B1%E0%B8%87%E0%B8%88%E0%B8%B1%E0%B8%9A%E0%B8%A7%E0%B8%B1%E0%B8%99%E0%B8%8A%E0%B8%B1%E0%B8%A2%E0%B8%95%E0%B8%B2%E0%B8%A1%E0%B9%81%E0%B8%81%E0%B8%B0%E0%B8%A3%E0%B8%AD%E0%B8%A2%E0%B9%84%E0%B8%94%E0%B9%89%E0%B8%88%E0%B8%B2%E0%B8%81%E0%B8%A1%E0%B8%B7%E0%B8%AD%E0%B8%96%E0%B8%B7%E0%B8%AD
comment58:https://www.facebook.com/DramaAdd/posts/10152549544483291?fref=nf

จากเพจจ่า ลองอ่านดูเกี่ยวกับคดีนี้
comment58-1:อยากรู้เหลือเกิน ว่านรกตัวนี้ มันเปลี่ยนชื่อ เปลี่ยนแซ่ ไปกระทำย่ำยีคนอื่นอีกหรือเปล่า

บอกแล้ว กฎหมายเมืองไทย มันเป็นกฎหมายที่คุ้มครองอาชญากร
comment59:ช่วยกันดันทู้นี้นะคะ ชีวิตของผู้หญิงคนนึงต้องตายทั้งเป็น ทำไมสังคมโหดร้ายยังงี้

และทำไมผู้ที่ถูกข่มขืนต้องอับอายหนีหน้า ทั้งที่เป็นผู้ถูกกระทำ เค้าควรได้รับการเยียวยา ปลอบใจอย่างดีที่สุดไม่ใช่หรือ

ทำไมต้องถูกให้ออกจากบริษัท

การรถไฟมีความรับผิดชอบอะไรบ้างหรือไม่ คุณไม่คิดจะป้องกันดูแลให้ดีขึ้นเลยหรือ เมื่อมันเคยเกิดเหตุร้ายมาหลายครั้ง
comment60:อ่านแล้วเศร้าสะเทือนใจอย่างรุนแรง พวกเราผู้หญิงไม่สามารถทำอะไร หรือต่อสู้อะไร เพื่อการได้มาซึ่งความยุติธรรม
การได้อยู่ในโลก ในสังคม อย่างปลอดภัยเลยหรือคะ

เชื่อว่าคดีนี้จะไม่ใช่คดีสุดท้าย ยังไม่นับรวมกับคดีข่มขืนอื่นๆ ที่ไม่ได้เป็นข่าวใหญ่โต
ไม่ว่าจะเป็นข่าวข่มขืนเด็ก หรือผู้ใหญ่ เมื่อไรประเทศไทยเราจะเอาจริงกับคนที่มันทำชั่วสักที
comment61:หดหู่จังเลยค่ะ ขอให้คุณเข้มแข็งและผ่านอดีตเลวร้ายนี้ไปได้อย่างสมบูรณ์
comment62:ไอ้ เ_ี้ย  ขอสบถเบาๆ  ใครเป็นผู้ว่าการรถไฟสมัยนั้นวะ  คำว่ามนุษยธรรมสะกดเป็นไหม  จำได้ลางๆเหมือนว่าเธอโดนกระหน่ำจากหลายฝ่าย จนเราสงสารเธอมาก เธอเป็นผู้ถูกกระทำนะป่านนี้เธอยังไม่ได้รับเงินเยียวยา  เกิดอะไรขึ้นกับกระบวนความยุติธรรมในประเทศไทย

คงต้องวอนต่อท่านประยุทธ์ จันทร์โอชา ท่านจะช่วยเคสเก่านี้ได้บ้างไหม ล้างบางการรถไฟทีเถอะ แก้ไขกฎหมายเก่าๆอันมีมาแต่โบราณกาล เพิ่มโทษ  ต่างๆ และแก้ไขการลดโทษในวันสำคัญลงบ้าง  เดี๋ยวนี้คนชั่วมันไม่กลัวกม.ค่ะท่าน หวังว่าเรื่องนี้จะไปถึงท่านนะคะ
comment63:บริษัทอะไร ใครรู้ช่วยบอกที ขอรายชื่อผู้บริหารในขณะนั้นด้วยยิ่งดี
comment63-1:อยากรู้ด้วยค่ะ
comment63-2:ข้างบน คห.16-1 บอกไว้ ลองเลื่อนไปดูนะคะ ไม่กล้าพิมพ์ ^^

*เพิ่มข้อความ
comment63-3:[Spoil] คลิกเพื่อดูข้อความที่ซ่อนไว้interink ค่ะ เอามาจากด้านบน
comment64:อ่านแล้วเศร้ามาก 
เป็นกำลังใจให้เธอค่ะ เข้มแข็งไว้นะคะ
comment65:นำเสนอข่าวโดยทีมงาน Sanook.com

หนุ่มบราซิลต้องโทษข่มขืนเด็กชาย ซึ่งเป็นลูกเลี้ยงวัย 1 ขวบ เมื่อเข้าคุกก็ถูกผู้ต้องขังชายกว่า 20 คน รุมข่มขืนในเรือนจำ

 สำนักข่าวต่างประเทศรายงานว่า (1 พ.ค.) นายซาเวียร์ ครูสอนศิลปะป้องกันตัว ชาวบราซิล ถูกจับกุมในข้อหาข่มขืนและทำร้ายร่างกายลูกชายบุญธรรม อายุเพียง 16 เดือน จนเด็กชายเสียชีวิต หลังจากเข้ารับรักษาตัวในโรงพยาบาลได้แค่ 2 วัน เพราะเจ็บอย่างรุนแรงที่ศีรษะ นายซาเวียร์ยอมรับผิดและเข้ารับโทษจำคุกตามกฎหมาย

การรับโทษจำคุกของนายซาเวียร์ทำให้นักโทษคนอื่นๆ ช็อกกับพฤติกรรมของเขา นักโทษชายอีกกลุ่มหนึ่งกว่า 20 คน ที่รู้สึกโกรธแค้น ตัดสินใจลงโทษด้วยการพลัดกันรุมข่มขืนและทำร้ายขณะที่นายซาเวียร์กำลังอาบน้ำ จนได้รับบาดเจ็บไปทั้งร่างกาย โดยมีภาพคราบเลือดเปื้อนอยู่ที่ด้านหลังของกางเกงออกมาเผยแพร่
comment65-1:เห็นในข่าวมีไปสัมภาษณ์ผู้ใหญ่ที่ดูเเลเรือนจำในไทย เขาก็ว่าคนในคุกไทยก็รังเกียจนักโทษข่มขืนเด็กเหมือนกันค่ะ
comment65-2:นักโทษเกย์ ก็ต้องโดนเกย์ทำแบบนี้แหล่ะ นักโทษชายก็ต้องโดนเกย์ทำเช่นกัน
comment66:ที่นี่ประเทศไทย.....
comment67:ผู้หญิงที่ถูกข่มขืนเหมือนตายทั้งเป็นต้องทนทุกข์ทรมานไปตลอดชีวิต ไอ้คนทำติดคุกแค่ 9 ปี ออกมาแล้วไม่รู้จะไปทำกับใครอีก 
ต้องให้มันทนทรมานอยู่ในคุกตลอดชีวิต โดยไม่มีการลดหย่อนโทษใดๆ
ฆ่าคนอื่นให้ตายทั้งเป็นก็สมควรที่จะต้องอยู่เหมือนตายทั้งเป็นด้วยเช่นกัน

ปล. ไม่ได้เป็นคนดี แค่คิดในความรู้สึกของผู้หญิงคนนึงและเหยื่อที่ถูกกระทำก็เป็นผู้หญิงเหมือนกัน
comment68:13 ปี คดียังไม่สิ้นสุด  ทุเรศที่สุด ระบบห่วยบรมแบบนี้ แล้วเมื่อไหร่ชาติจะพัฒนา
ไอ้คนชั่วมันออกมาในสังคมแล้วมั๊ง แต่ผู้ถูกกระทำยังไม่ได้รับการเยียวยา  ห่วยค่ะ หมดคำบรรยาย
comment69:อ่านจดหมายแทบจะไม่จบ เราร้องไห้และหดหู่ใจไปกับเธอ เอาใจช่วยนะคะ 
กฎหมายไทยและกระบวนการยุติธรรมต้องรอให้มีเหยื่อผู้บริสุทธิ์อีกกี่ราย ถึงจะพอใจคะ
comment70:เป็นกำลังใจให้นะคะ 

เราควรจะร่วมกันกดดันทางการรถไฟให้มีความรับผิดชอบในคดีของสาวปริญญาโท

ใครเป็นผู้ว่าการรถไฟสมัยนั้น ต้องการชื่อเพื่อมาประจานจริงๆ




ส่วนคดีน้องแก้ม



ประภัสร์ จงสงวน 

ลาออกไปเหอะอย่ามาแถอีกเลยว่า จะขออยู่ต่อเพื่อรับผิดชอบ

แต่เดิมงานอยู่ในหน้าที่คุณยังรับผิดชอบไม่ได้ ( ไม่รู้ว่าเป็นพนักงานการรถไฟอ้างว่าเอ๊าท์ซ้อส )

ก็อย่ามาลอยหน้าทำงานเลย มีศักดิ์ศรีบ้าง
comment70-1:http://th.wikipedia.org/wiki/%E0%B8%81%E0%B8%B2%E0%B8%A3%E0%B8%A3%E0%B8%96%E0%B9%84%E0%B8%9F%E0%B9%81%E0%B8%AB%E0%B9%88%E0%B8%87%E0%B8%9B%E0%B8%A3%E0%B8%B0%E0%B9%80%E0%B8%97%E0%B8%A8%E0%B9%84%E0%B8%97%E0%B8%A2 เข้าไปตาม link นี้เลยคะ มีชื่อผู้ว่ารถไฟไทยแต่ละสมัยด้วยคะ เมื่อ 13 ปีที่แล้ว คือปี 2544 คะ รู้สึกว่าจะชื่อ นายสราวุธ ธรรมศิริ เป็นผู้ว่าปี 1 ต.ค. 2539 - 2545 คะ
comment71:อ่านแล้วเศร้าใจ ผ่านมา 13 ปี จนคนร้ายออกจากคุกแล้ว แต่ผู้โดนกระทำยังไม่ได้รับเงินเยียวยา แถมต้องอยู่กับฝันร้ายไปตลอดชีวิต
comment72:นรกบนดิน แท้ๆ
comment73:ผู้ว่า รฟท. กับ คำสัมภาษณ์ แบบนั้น
เหอะๆ นี่หรือคนระดับผู้บริหารที่กินเงินภาษีประชาชน
comment74:ผ่านไป 9 ปี ชีวิตผู้หญิงคนนึงก็ฟื้นมา ร่าเริงเหมือนไม่มีไรเกิดขึ้นไม่ได้หรอก
comment75:มาตราฐานความปลอดภัยการเดินทางสาธารณะห่วยแตก
รถไฟนี่ไม่ค่อยพัฒนาอะไรเลย จะให้มีรถไฟความเร็วสูงก้อค้านกัน
ไม่แต่รถไฟอ่ะ แท็กซี่ล่ะตัวดีเลย 
ยังจำได้ข่มขืนผู้โดยสารติดคุกแค่3ปี
ออกมาข่มขืนผู้โดยสารใหม่อีก 
รู้สึกกระบวนการยุติธรรมเข้าข้างโจรเกินไป
เหยื่อทรมาณไม่มีสิทธิ์เรียกร้องอะไร 
แต่ผู้ต้องหามีสิทธิ์เพียบ ลดหย่อนโทษกันจัง
comment75-1:รถทัวร์จำได้ช่วงปี 55 สายกรุงเทพ หนองคาย คนเดิมก่อคิดเดิมแล้วหนีไปทำงานประมงภาคใต้ แล้วก็กลับมาทำงานรถทัวร์หนองคายอีก แต่คนละบริษัท แล้วก็ก่อคดีอีก รถเมล์ที่จำได้ก็มีที่สงขลาครั้งนึง ที่อื่นยังไม่ทราบ รถตู้ก็มีแล้ว ไม่กี่ปี่มานี้เอง

ตอนนี้ เหลือเครื่องบินกับสองแถวแล้วครับที่ยังไม่เกิด เครื่องบินมีแต่แอร์โอสเตส เงินเดือนสูง เค้าคงไม่เอาหน้าที่การงานมาทำอะไรเถื่อนๆแบบนี้ แต่ถ้าแบบสี่แพร่งอันนี้ผมเชื่อว่ามี ส่วนรถสองแถว โลเคชั่นไม่ให้ คนขับข่มขืนก็ปีนหนีสิครัช 555
comment76:ต่อไปจะมีอะไรเกิดขึ้นอีกบ้าง ถ้ายังไม่มีมาตรการขั้นเด็ดขาด จะดำรงชีวิตอยู่ได้อย่างไรอย่างปกติสุข หรือประเทศไทยจะต้องไม่มีเพศหญิงอยู่บนแผ่นดินจึงจะไม่มีเหตุการณ์นี้เกิดขึ้น เจ็บปวดทุกครั้งที่ได้อ่านหรือเห็นข้อความแบบนี้ 
เคยผ่านช่วงเวลาเกือบจะถูกข่มขืนมาได้ เข้าใจเลยคะ แต่ที่เรายังโชคดี วิ่งหนีตายสุดชีวิตและรอดมาได้ ต่อไปนี้ไม่ว่าจะอยู่ที่ไหน บนรถตู้ รถไฟ รถเม ข้างถนน ไม่มีที่ปลอดภัยสำหรับเราอีกแล้ว หรือเราผิด ที่เกิดมาเป็นผู้หญิงคะ
comment77:จำได้ดีเลยค่ะ น่าสงสารเธอที่สุด เธอโดนกระทำทุกกระบวนการ 

โดนข่มขืนทางร่างกาย และต้องโดนข่มขืนด้านจิตใจ จากหมอตอนตรวจร่างกาย  จากตำรวจตอนให้ปากคำ แต่ละคำถามที่ถามเธอ 
เหมือนเธอโดนข่มขืนซ้ำแล้วซ้ำอีก แถม องค์กรเธอ ยังซ้ำเติมโดยการ บีบให้ออกจากงาน 

แต่สิ่งที่ตอบแทนเธอคือเธอ ไม่มีที่ยืนในสังคม ต้องหนีไปอยู่ต่างแดน แต่ใอ้เWร ที่มันข่มขืนเธอติดคุก 9 ปี ตอนนี้คงออกมาเดินอยู่ในประเทศได้แบบสบายๆๆ แถมเธอไม่ได้ค่าชดเชย 13 ปี    13 ปี ที่ทุกข์ทรมานทั้งร่างกายและจิตใจ

 ความยุติธรรมอยู่ตรงใหน หรือความยุติธรรม มาจากคำว่า ยุติ ( จบ )  ธรรม  เศร้าแท้ ยิ่งอ่านยิ่งเศร้า นี่หรือประเทศไทย
comment77-1:จำเคสนี้ได้แม่นเเหมือนกันค่ะ โกรธตำรวจมาก ตอนนนั้นเราอายุแค่13แต่อินมาก สงสารอึดอัดเครียดแทนพี่เขาเลย
ตำรวจถามว่าเหตุเกิดที่ไหน พี่เขาบอกบนรถไฟ ตำรวจก็หงุดหงิดถามซ้ำอีก  ก็ตอบบนรถไฟ ตำรวจมันก้หงุดหงิด
คือจริงๆตำรวจอยากถามว่าเหตุเกิดจังหวัดอะไร พี่เขาก็ไม่เข้าใจที่ตำรวจมันถามงัย ตำรวจก็ปัญญาอ่อน ก็เห็นเขาไม่เข้าใจแทนที่มันจะเปลี่ยนคำถาม
มาหงุดหงิด พอพี่เขาบอกไม่แน่ใจ รถไฟมันวิ่งอยุ่ น่าจะระหว่างจังหวัดอะไรกับจังหวัดอะไรสักอย่าง
ทีนี้แ ม่ ง โบ้ยพื้นที่กันไปดิ ต้องไปแจ้งท้องที่นุ้น ท้องที่นุ้นบอกแจ้งที่นี่ สงสารมากๆ 
เจอคนทำร้ายแล้วพอหวังมาพึ่งคนที่ควรจะพึ่ง กลับเจอแบบนี้แทน  เกลียดอาชีพนี้จริงๆ  เจอ10เลวสัก9 จริงๆ
comment77-2:เชื่อว่า ไอ้ เวR นั่น ติดคุกไม่ถึง 9 ปีด้วย ..เราว่า 3ปี ก็ออกมาเดินแล้ว
comment78:รู้สึกสะเทือนใจเปนอย่างมากกกกก ... ไม่รู้จะต้องสูญเสียอีกกี่ราย ... กฏหมายไทยถึงจะได้เวลาแก้ไข้บทลงโทษคดีข่มขืนเสียที !!!!!!!
เมื่อเกิดเหตุการณ์แบบนี้ หลายครั้งที่ผู้เปนฝ่ายสูญเสียมักพูดอยู่เสมอว่า "ขอให้กรณีของพวกเค้าเปนรายสุดท้าย" ... จะต้องให้ถึงรายสุดท้ายเปนจำนวนที่เท่าไหร่?????????????????????????... ส่วนฝ่ายคู่กรณีก้อมักจะพูดว่า "ขอแสดงความเสียใจกับเหตุการณ์ที่เกิดขึ้น" ... พวกคุณได้แต่ออกมาพูดแค่นี้เองหรอ??????? ... "คนตาย" กับ "คนตายทั้งเป็น" มันต่างกันนะคะ ... !!!!!! ดิฉันหวังว่ากฏหมายไทยควรจะแก้ไขบทลงโทษคดีข่มขืนได้ละ หรือต้องรอให้ญาติพี่น้องคุณโดนก่อน ถึงจะแก้ไขบทลงโทษได้

***สุดท้ายนี้ดิฉันขอให้ดวงวิญญาณของน้องแก้มไปสู่สุขคติ และเกิดใหม่ในภพชาติที่ดี ไม่ต้องเจอเรื่องเลวร้ายแบบนี้อีก ... และขอเปนกำลังใจให้กับครอบครัวของน้องแก้มเรียกร้องความเปนธรรมให้กับน้องแก้มได้สำเร็จลุล่วงไปด้วยดี

***ขอเปนกำลังใจให้กับคุณสาวปริญญาโท และขอให้คุณเข้มแข็งนะคะ

***"คดีข่มขืน ... ต้องประหารชีวิตสถานเดียวเท่านั้น"
comment79:ขอร่วมส่งกำลังใจให้ค่ะ
อยากให้ประเทศไทยแก้ไขกฎหมายลงโทษคดีข่มขืนให้รุนแรงได้แล้ว
comment80:จำเธอได้เหมือนกันค่ะ ตอนนั้นมีเรื่องราวสะเทือนใจหลายอย่าง
ทั้งโดนข่มขืน แต่หาว่าสมยอม / แจ้งความแต่เจ้าหน้าที่บอกปัด ให้ชี้จุดว่าโดนตรงไหน คนละท้องที่!?
/ เธอออกสื่อเพื่อให้เรื่องดำเนินการไวขึ้น แต่หลายคนหาว่าเธอหน้าไม่อาย????!!! 

ย้อนกลับไปหาอ่านข้อมูลของเธอมา เจอใน link นี้ค่ะ อ่านแล้วหดหู่จริงๆ ขออนุญาต copy มาวางอีกทีนะคะ
http://thaimisc.pukpik.com/freewebboard/php/vreply.php?user=havesara&topic=18

****************************

    ข่าวจากหน้าจุดประกาย กรุงเทพธุรกิจรายวัน ประจำวันที่ 5 มีนาคม 2545

    ใครจะเป็นรายต่อไป ?

    หลายเดือนก่อน เหตุการณ์ที่หญิงสาว ถูกพนักงานการรถไฟข่มขืน ในตู้นอน เป็นข่าวหรา ตามหน้าหนังสือพิมพ์ และยิ่งโจษขานกันมากขึ้น เมื่อผู้หญิงคนเดียวกันนี้ ยอมปรากฏตัว ในรายการทีวี เปิดเผยอย่างหมดเปลือก ส่งผลให้เรื่องของเธอ ดังชั่วข้ามคืน แต่รู้หรือไม่ว่า มีอะไรร้ายๆ เกิดขึ้นกับเธอบ้าง หลังจากที่ตื่นมาแล้วพบว่า ตัวเองเป็นที่รู้จัก และจำได้ของสังคม ทิพย์พิมล เกียรติวาทีรัตนะ รายงาน


    "ถ้าไม่ใช่เพราะมัน ป่านนี้คงเรียนได้ต่อดอกเตอร์ไปแล้ว" ขวัญ (นามสมมติ) พูดอย่างแค้นไม่หาย ท่ามกลางอากาศร้อนๆ กลางแผงตลาดสด

    ที่ต้องใช้นามสมมติ เพราะขวัญคนนี้ คือขวัญคนเดียวกับเมื่อหลายเดือนก่อน ที่ตกเป็นข่าวหน้า 1 คึกโครม เรื่องโดนข่มขืนบนตู้นอนรถไฟ และตอกย้ำอีกครั้ง ด้วยการเปิดตัวในรายการโทรทัศน์ อย่างหมดเปลือก

    หะแรก กำลังใจท่วมท้นเทมาจนรับไม่ทัน แต่หลังจากนั้น กลับมีเสียงผู้ไม่ประสงค์ออกนาม มาเข้าหูทำนองว่า "ทำไมเป็นผู้หญิงแล้วเดินทางคนเดียว" หรือ "ตอนที่โดนข่มขืนทำไมไม่ร้อง" กระทั่ง "มีเบื้องหลังอะไรหรือเปล่า ที่มาออกทีวี ต้องการจะแบล็คเมล์ หรือเรียกร้องอะไรหรือเปล่า"

    ขวัญบอกว่าข้อความไม่ประสงค์ดีพวกนี้ มีตั้งกระทู้คุยกันในเวบไซต์ ถึงแม้จะเป็นส่วนนิดเดียว เมื่อเทียบกับส่วนดีที่ได้รับมา แต่มันก็ทำให้ขวัญ ถามกับตัวเองนับครั้งไม่ถ้วนว่า…

    คิดถูกหรือคิดผิดที่ให้สื่อเข้ามาช่วย?

    สูงสุดสู่ก้นเหว...

    จากเหยื่อมาเป็นผู้ล่า

    เพราะ 'มัน' หรือเพราะ 'สื่อ'

    เมื่อความฝันเรียนต่อปริญญาเอกดับวูบ อีกทั้งงานระดับผู้จัดการเงินเดือนสุทธิ 45,000 บาท ก็หลุดไปจากมือ ผู้หญิงวัย 30 ปีอย่างขวัญที่มีแม่พิการ หลานอีกสอง รวมค่าใช้จ่ายภายในบ้านร่วมๆ 30,000 บาท จึงต้องดิ้นรนเลี้ยงปากท้องแทบจะทุกๆ ทาง

    "เริ่มตั้งแต่ไปขายดอกไม้ ขายน้ำงานรับปริญญาที่ ม.เอเชีย จากนั้นก็ไปขายชุดชั้นในที่ตลาดนัดสนามหลวง 2 แต่ก็ขายได้แค่ตัวเดียวจำได้เลย 59 บาท" ขวัญพยายามพูดให้ตลก

    เพิ่งมาเริ่มใหม่ครั้งที่สามที่แผงตลาดสดย่านชานเมืองในบทของแม่ค้าขายของสดพวกน้ำพริก กะทิ และถ่านเผาไฟ ได้ 1 อาทิตย์เศษๆ แล้ว

    "ขายมา 8 วันแล้ว ไม่ได้กำไรเลยขาดทุนอีกต่างหาก ลงทุนไป 2,000 ขายได้แค่ 600 กว่าบาทเอง" รายได้สุทธิของแม่ค้ามือใหม่

    นอกจากเหตุผลด้านเศรษฐกิจแล้ว ที่ขวัญต้องขวนขวายหาอะไรทำอยู่เรื่อยๆ เพราะไม่อยากอยู่ว่าง ว่างแล้วคิด คิดอยู่เรื่องเดียวกับที่เกิดเมื่อ 8 เดือนก่อน

    "หลังจากลงข่าวครั้งแรกในหนังสือพิมพ์ บริษัทก็เรียกไปคุยว่าทำไมต้องออกข่าวด้วย เราเลยตอบไปว่าที่ทำเพราะคดีมันช้า 2 เดือนกว่าแล้วไม่คืบหน้าเลยให้สื่อช่วย ทางเจ้านายก็บอกว่าเราทำให้บริษัทเสียชื่อเสียง ทั้งๆ ที่ไม่ได้เอ่ยชื่อบริษัทเลย เขาก็บอกว่า ไหนๆ สื่อก็ช่วยคุณเยอะแล้ว บริษัทก็ไม่จำเป็นต้องช่วยคุณอีก"

    ค่าทนาย ค่ารักพยาบาล ที่เคยออกปากว่าจะช่วยก็มีค่าแค่ลมปาก แต่ขวัญก็ยังเดินหน้าต่อไป โดยมี นสพ.หัวสี 2 ฉบับ เข้ามาช่วยเสนอข่าวตลอด ซึ่งก็เป็นผลดีตรงที่หลายฝ่ายที่เกี่ยวข้องออกอาการอยู่ไม่สุข ส่งผลให้คดีคืบหน้าและจับตัวผู้กระทำได้ในที่สุด แต่...

    "พวกเพื่อนๆ ลูกศิษย์ที่เคยสอนโทรศัพท์มาเยอะมาก เพราะเล่นระบุถึงเราว่า เป็นว่าที่ ร.ต.หญิง จบปริญญาโทการตลาด ม.เอกชนย่านหนองแขม แถมบอกอีกว่าเคยเป็นอาจารย์มาก่อน มีหรือคนที่รู้จักเราเขาจะไม่รู้" เนื้อข่าวของนสพ.หัวสียักษ์ใหญ่

    สองวันให้หลัง นสพ.ฉบับเดียวกันนี้ลงข่าวว่า ผู้ต้องหาให้การว่าผู้หญิงเป็นฝ่ายเข้าไปโอบกอด ชวนให้นวดหลัง และจูบก่อน

    "เขาลงไปเลยโดยไม่ถามเราก่อน คนเลยมองว่าเราเองที่ไปให้ท่าเขา ไม่เหมือนอีกฉบับที่โทรศัพท์มาถามเราก่อน เราเลยเอาเอกสารทั้งหมดไปให้เขา ทีนี้พอลงข่าวกลับกลายเป็นว่าทำไมเราถึงเอาเอกสารมาให้ทีหลัง ไม่เอามาแสดงแต่แรก คนเลยสงสัยว่าเรามีพิรุธ เราพูดไม่จริง กลายเป็นเด็กเลี้ยงแกะไปซะอีก"

    แต่กระแสจากสื่อกระดาษยังไม่แรงเท่าสื่อจอตู้ หลังจากขวัญตกปากรับคำกับรายการเจาะใจว่าจะให้สัมภาษณ์แต่ยังอำพรางด้วยการใส่วิก สวมแว่น ด้วยคิดว่าน่าจะถ่ายทอดประสบการณ์ให้คนเพศเดียวกันได้ฉุกคิดและป้องกันตัว

    "จำได้ว่าบันทึกเทปนานมาก ร่วม 2 ชั่วโมงกว่า เราต้องเล่าเหตุการณ์ใหม่ ซึ่งพอเราเล่ามันเหมือนกับเราถูกข่มขืนซ้ำแล้วซ้ำอีก ถ้าใครดูคืนนั้นจะเห็นว่าเราเบลอมากเพราะตอนนั้นในหัวจะคิดถึงแต่ภาพนั้นตลอด เราต้องใช้เล็บกดจิกนิ้วตลอดเวลาเพื่อให้นิ่งฟังพิธีกรถามให้ได้ แต่พออัดรายการเสร็จ น็อคไปเลย"

    หลังจากออกอากาศ ผลก็เป็นไปตามคาด และเกินคาด...

    "มีคนโทรศัพท์ แฟกซ์มาให้กำลังใจเยอะมาก ที่มากกว่านั้น คือมีผู้หญิงที่เคยถูกข่มขืนหลายคนมาร้องไห้กับเรา ทำให้เรารู้สึกว่าถ้าเราไม่กล้าพูดคงไม่รู้หรอกว่ายังมีคนที่เหมือนกับเราอีกหลายคน แต่ก็นึกไม่ถึงว่าจะมีคนจำเราได้ เยอะด้วย"

    วันรุ่งขึ้นหลังจากออกอากาศ ขวัญเรียกแท็กซี่เพื่อจะกลับบ้าน พอขึ้นก็เข้าไปนั่งทางเบาะหลังด้านซ้าย และบทสนทนาก็เริ่มขึ้น

    โชเฟอร์ : น้องเป็นผู้หญิงนั่งตรงนั้นถูกแล้วละ มันปลอดภัย

    ขวัญ : ทำไมเหรอคะ

    โชเฟอร์ : ก็ขนาดรถไฟมันยังไม่ปลอดภัยเลย เนี่ยน้องอ่านข่าวหรือเปล่า ผมอ่านนะ เจาะใจก็ดู ญาติผมที่ทำงานอยู่การรถไฟเขาบอกว่าผู้หญิงต้องการแบล็คเมล์

    ขวัญ : แต่ที่หนูอ่านใน นสพ.มันไม่ใช่อย่างนั้นนี่ค่ะ เจาะใจหนูก็ดู

    โชเฟอร์ : ไม่จริงหรอกญาติผมยืนยัน 100% ว่าผู้หญิงให้ท่าก่อน คิดดูสิน้องเดี๋ยวนี้คนเรามันหากินกันอย่างนี้แล้ว

    ขวัญ : พี่ จอดตรงนี้เลย

    โชเฟอร์ : ทำไมล่ะ ยังไม่ถึงเลย มีธุระอะไรหรือเปล่า จอดรอก็ได้

    ขวัญ : ไม่ต้องเลย พี่รู้ไหม ผู้หญิงที่พี่กำลังพูดถึงอยู่ หนูเอง !

    แล้วขวัญก็เอาเงินปาใส่หน้าโชเฟอร์ เดินกลับบ้านร้องไห้...

    ความดังของขวัญไม่ได้หยุดอยู่แค่นี้ ครั้งหนึ่งที่ขวัญไปขายของที่สนามหลวง 2 แม่ค้าแผงข้างๆ ที่คุยกันถูกคอ จู่ๆ ก็ถามเรื่องที่เธอไม่อยากตอบ

    "เขาถามว่าทำไมเราหน้าคุ้นๆ จัง เหมือนเคยเจอกันที่ไหนมาก่อนแต่เขานึกไม่ออก แต่พอรุ่งขึ้นเขามาบอกว่าจำได้แล้ว น้องที่ออกรายการเจาะใจใช่ไหม พี่จำได้ ทำไมน้องกล้าจังที่ออกทีวี รู้ไหมว่าสังคมเขามองว่าไม่ดี"

    ถึงจะขายของได้แค่วันสองวัน ขวัญตัดสินใจไม่ไปอีก และเริ่มระแวงว่าจะมีใครจำได้ จนเมื่อมาถึงครั้งที่เลวร้ายที่สุด... แถวบ้านเธอเอง

    "ตอนนั้นเราแย่มาก อยากมีเพื่อน อยากคุยกับใครสักคน เลยโทรศัพท์ไปหาเพื่อนสนิทคนหนึ่ง ชวนเขาออกมากินเข้า แต่เขาไม่มา เขาบอกว่าอาย อายที่จะเดินกับเรา"

    ไม่นับรวมกรณีเพื่อนบ้านที่รู้เรื่องของขวัญตั้งแต่แรกๆ ก็ออกอาการรังเกียจอย่างเห็นได้ชัด ด้วยการแสดงออกเมื่อเจอหน้ากันที่ตลาด เพื่อนบ้านคนหนึ่งซึ่งไม่รู้เรื่องอะไรกำลังจะเดินเข้าไปทักขวัญ แต่...

    "เพื่อนบ้านอีกคนไม่รู้มาจากไหน ปราดเข้ามากระชาก แขนเขาไม่ให้มาทักเรา แล้วบอกว่าอย่าไปยุ่งกับมัน มันถูกข่มขืน"

    การแสดงออกและคำพูดเพียงไม่กี่คำ ทำให้ชีวิตทุกวันนี้ของขวัญไม่เหมือนคนปกติทั่วไป

    เริ่มจากการปลอมตัว เพราะระแวงว่าจะมีคนจำได้อีก ขวัญบอกว่าเธอต้องเปลี่ยนทรงผมทุกเดือน จากผมตรงก็ไปดัด เดือนถัดมาก็ไปยืดให้ตรงอีก นอกจากนั้นก็มีตัดซอยสั้น ไม่ก็ตัดทรงบ๊อบ เพื่อไม่ให้ซ้ำหน้า

    "การแต่งตัวก็เปลี่ยน เดิมใส่แค่สีพื้นๆ ก็ต้องเปลี่ยนมาเป็นสีสดๆ อย่างแดง เหลือง ทำทุกอย่างไม่ให้คนเขาจำได้ คิดอีกทีก็เหมือนกับการหลอกตัวเองไปวันๆ ว่ามีความสุขที่แต่งตัวสดใสอย่างนี้"

    นอกจากชีวิตประจำวันที่ต้องตื่นขึ้นมาทุกๆ ตี 1 แล้วนอนไม่หลับจนสว่าง กินข้าวไม่เคยเป็นมื้อเพราะความเครียดลงกระเพาะ ระบบขับถ่ายไม่ทำงานเหมือนเดิม หูแว่วได้ยินเสียงหวูดรถไฟบ่อยๆ มีภาวะซึมเศร้า บ่อน้ำตาตื้น ถึงขนาดอ่านข่าวข่มขืนทีไรเป็นได้ร้องไห้ทุกที ขวัญยังมีอาการใหม่ผุดขึ้นมาอีก 2-3 อย่าง

    "หมอบอกว่าเป็นภาวะก้าวร้าว เกิดจากที่นอนไม่หลับแล้วเครียดมาก ปวดหัวมาก หันไปเห็นคัทเตอร์ก็เอามากรีดนิ้ว นั่งดูเลือดตัวเองหยด เข้าใจเอาเองว่า ความเจ็บของเราจะทำให้ความเครียดลดลงได้"

    ล่าสุด ขวัญบอกว่า ขณะนี้เธอมีความต้องการทางเพศเพิ่มขึ้น ซึ่งเธออธิบายเหตุผลไว้ว่า

    "รู้สึกว่าอยากจะล่าผู้ชาย อยากเป็นฝ่ายล่าบ้าง เห็นหน้าผู้ชายทีไรจะรู้สึกอย่างนี้ เราอยากปลดปล่อย อยากทำกับเขาเหมือนที่เราโดนจะได้รู้ว่าเราเจ็บปวดแค่ไหน"

    เมื่อประมวลเหตุการณ์ที่เกิดขึ้นทั้งหมด ขวัญไม่แน่ใจว่าสาเหตุที่ทำให้ตัวเองยังไม่หลุดพ้นนั่นเป็นเพราะประสบการณ์ที่ถูกข่มขืนเพียงอย่างเดียวหรือจะรวมเอาที่เธอยอมเปิดเผยตัวกับสื่อด้วยไว้ด้วยหรือไม่

    "คิดผิดไหมที่ออกสื่อ มันก็มีทั้งถูกและผิดที่ถูกคือเราได้รับกำลังใจและได้เตือนให้ผู้หญิงคนอื่นระวังตัว แต่ถ้าจะคิดผิดก็ตรงที่ ฟีดแบคด้านลบและผลกระทบต่อจิตใจเราคือระแวงไปหมด กลัวว่าใครจะจำเราได้"

    ขวัญยอมรับว่า ผลด้านบวกมีถึง 95% เมื่อเทียบจากทั้งหมด แต่กระนั้น ผลลบแค่ 5 ใน 100 ก็ทำลายกำลังใจได้ในพริบตา ถึงขนาดที่ว่า 95% ก็ยังไม่พอ ผลลัพธ์ที่ได้กลับมา ก็คือ ขาดความมั่นใจในตัวเองและความอ่อนแอ

    "เราว่าเราเข้มแข็งแล้ว แต่พอถึงเวลาจริงๆ มันไม่ใช่ มันแย่มาก อ่อนแอไปเลย ถ้าใครเจออย่างเรา แล้วอยากจะออกสื่อต้องถามตัวเองก่อนว่ามีจุดประสงค์อะไร รับได้หรือไม่กับผลกระทบที่จะตามมา"

    นาทีนี้ขวัญก็ยังหาคำตอบให้ตัวเองไม่ได้ว่าตัวเองคิดถูกหรือคิดผิด รู้แต่เพียงว่ามันปนเปกันไปหมด

    "ถ้าเราไม่ออกสื่อก็อาจจะหลุดพ้นเร็วกว่าที่คิด ไม่ต้องมาเป็นอย่างนี้ คนรู้เรื่องเราก็จะน้อย ไม่มีใครพูดถึงจะมีแค่เราที่ระแวงตัวเอง แต่นี่กลายเป็นว่าเราไปใส่ใจกับคนอื่นมากขึ้น ระแวงว่าใครจะมาทำอะไร เคยถึงขนาดมีคนมาถามทาง เรายังวิ่งหนีเลย"

    เปิดปากสื่อ

    ตัวกลางหรือตัวการ?

    ในฐานะสื่อที่มีอิทธิพลมากที่สุด วีรณา โอฬารรักษ์ธรรม โปรดิวเซอร์รายการเจาะใจ ออกมาพูดในกรณีนี้ว่า

    "กรณีคุณขวัญเราพยายามไม่เผยตัวโดยการใส่วิก ใส่แว่น แต่รายการเราดูดเสียงไม่ได้ ก็คงจะมีคนจำได้ ซึ่งส่วนใหญ่เป็นคนที่รู้จักกันมาก่อน จะคุ้นเสียง คุ้นสไตล์การพูด แต่กับคนที่ไม่เคยเห็นหน้า ไม่ใช่เพื่อนจะไม่มีปัญหา ซึ่งตรงนี้เราคุยกับคุณขวัญไว้ล่วงหน้าแล้ว พอเขาบอกว่าไม่เป็นไรก็โอเค."

    ภายหลังออกอากาศก็มีหนังสือชี้แจงจาก ร.พ.ตำรวจมาถึงรายการ ซึ่งวีรณายอมรับว่าก็เป็นผลตอบรับที่ดีอีกอย่างหนึ่ง แต่ก็ทำใจยอมรับกับผลไม่ดีที่จะตามมา

    "ทุกครั้งเราตกลงกับแขกรับเชิญก่อน เราไม่สามารถคาดเดาถึงผลกระทบทั้งดีและไม่ดี เราคนทำก็หวังให้ออกมาดีทุกตอน ผลดีที่ได้รับเราก็ไม่คิดว่าจากมากขนาดนั้น ส่วนที่ไม่ดีก็ไม่เอามาคิด" เจตนาของวีรณา

    วีรณา บอกว่า คนส่วนใหญ่มักจะคิดถึงแต่ผลดีภายหลังจากที่ได้ออกอากาศไปแล้ว แต่เรื่องไม่ดีและปัญหาต่างๆ ที่ตามมานั้นก็มีเยอะ ซึ่งแทบจะไม่มีใครคิดในส่วนนี้เลย

    "ทั้งเขาและเราก็ไม่ทราบว่าจะเกิดอะไรขึ้น เพราะคนในสังคมก็มีหลากหลาย เราเองก็ระมัดระวังเต็มที่แล้ว ก็ทำเท่าที่ทำได้ อย่าลืมว่าทีวีไม่เหมือนกับสื่ออื่น สื่อทีวีต้องปะทะกับคนทุกรูปแบบ ต้องมีคนไม่เข้าใจ มีทั้งคนรู้น้อย รู้มาก จะไปทำอะไรเขาไม่ได้ เรารู้แค่ว่าเราและแขกรับเชิญมีเจตนาอย่างไร มีจุดยืนอย่างไรก็พอแล้ว" โปรดิวเซอร์คนเดิมชี้แจง

[[[[[ อ่านต่อในความเห็นย่อยนะคะ ใส่ทั้งหมดไม่ได้อะค่ะ]]]]]
comment80-1:"ทั้งเขาและเราก็ไม่ทราบว่าจะเกิดอะไรขึ้น เพราะคนในสังคมก็มีหลากหลาย เราเองก็ระมัดระวังเต็มที่แล้ว ก็ทำเท่าที่ทำได้ อย่าลืมว่าทีวีไม่เหมือนกับสื่ออื่น สื่อทีวีต้องปะทะกับคนทุกรูปแบบ ต้องมีคนไม่เข้าใจ มีทั้งคนรู้น้อย รู้มาก จะไปทำอะไรเขาไม่ได้ เรารู้แค่ว่าเราและแขกรับเชิญมีเจตนาอย่างไร มีจุดยืนอย่างไรก็พอแล้ว" โปรดิวเซอร์คนเดิมชี้แจง

ฟีดแบคด้านไม่ดี โปรดิวเซอร์เจาะใจบอกว่า ไม่สนใจความเห็นตรงนี้ โดยเฉพาะจากการตั้งกระทู้ในอินเทอร์เน็ต

"คุณจะไปสนใจทำไมกับความเห็นที่ไม่แฟร์ ที่ทุเรศ คนเหล่านี้เราไม่เห็นหน้าค่าตา ไม่ลงชื่อ เราถือแค่ว่าเป็นความเห็นของคนๆ หนึ่ง ฟังไว้ไม่เสียหลาย แต่อย่าไปมีอารมณ์ ถือเป็นสิทธิของเขาที่จะเชื่อหรือไม่เชื่อ" ความเห็นจากวีรณา

ข้อจำกัดของรายการทีวีคือต้องเล่าให้รู้เรื่องและให้จบภายในเวลาที่กำหนด กรณีของขวัญ จึงหลีกเลี่ยงไม่ได้ที่ต้องเล่าซ้ำอีกรอบ ซึ่งนั่นก็ไม่ได้แตกต่างจากการถูกข่มขืนซ้ำสอง

"กรณีนี้ต้องยกย่องคุณขวัญ ที่ยอมเล่าเรื่องไม่ดีของตัวเอง เขาต้องอาศัยความกล้าอย่างมากที่จะมาเล่าเรื่องที่เกิดขึ้นอีกครั้งหนึ่ง เราถือว่าคุณขวัญเสียสละ ทางรายการต้องขอบคุณที่เขายอมเป็นบทเรียนให้คนอีกเยอะแยะ" วีรณาบอก

เพราะบางครั้งสิ่งดีๆ ที่จะบอกคน ไม่จำเป็นต้องบอกด้วยสิ่งดีเสมอไป เรื่องไม่ดีต้องการการเสียสละ ไม่อย่างนั้นคนอื่นก็จะไม่รู้

สอดคล้องกับจดหมายฉบับหนึ่งที่ถือเป็นฉบับโปรดของขวัญในฐานะกำลังใจชิ้นเอง ซึ่งมีใจความว่า

"พี่รู้ไหมว่าพี่เหมือนเทียน เพราะเทียนมันยอมหลอมละลายตัวเองเพื่อให้แสงสว่างกับคนอื่น" ขวัญทวนให้ฟัง

เพราะถ้าเปรียบขวัญเหมือนกับเทียนแล้ว แสงสว่างที่ให้ไปก็คือบทเรียนแก่ลูกผู้หญิงทุกคน ขณะเดียวกันก็ต้องยอมหลอมละลาย "ยางอายและศักดิ์ศรี" ของตัวเองทิ้งไป

"ถามว่าอายไหม อายสิ ผู้หญิงทุกคนมียางอายทั้งนั้น แต่ถามว่าถ้ามัวอายแล้วจะได้อะไรขึ้นมาไหม" คำถามจากขวัญ

ดังนั้น ถ้ามีรายต่อไปเกิดขึ้น 'สื่อ' ยังจะเป็นตัวช่วยได้อีกหรือไม่?

"เท่าที่ผ่านมา การที่ผู้หญิงเดินขึ้นเวทีสื่อก็เพื่อถูกประณามเท่านั้นเอง จึงยังไม่เห็นว่าผู้หญิงที่เป็นฝ่ายถูกกระทำสมควรเปิดตัวเอง แต่เลือกเวทีที่จะพูดได้ เช่น กลุ่มผู้หญิง กลุ่มสื่อมวลชนผู้หญิงด้วยกันที่เข้าใจเรื่องนี้ดีอยู่แล้ว เพื่อให้เขาไปทำความเข้าใจกับสังคมอีกต่อหนึ่ง" คำแนะนำจาก ดร.วิลาสินี พิพิธกุล คณะนิเทศศาสตร์ จุฬาลงกรณ์มหาวิทยาลัย

ถ้าลงลึกไปในรายละเอียด อาจารย์จากจุฬาฯ แจกแจงว่าผู้หญิงควรต่อสู้โดยการไม่ให้เห็นตัวหรือเห็นชื่อ เพราะกรณีอย่างขวัญนั้น การที่ออกมาเปิดตัวนั้นขัดแย้งกับโครงสร้างสังคมไทย และเป็นการรื้อรูปแบบการเสนอข่าวข่มขืนอย่างสิ้นเชิง

"จึงไม่แปลกที่สังคมออกมาตั้งคำถามมากมายทำนองว่าทำไมผู้หญิงคนนี้กล้าหรือก้าวร้าว หลายคนรับไม่ได้ เพราะคิดอยู่เสมอว่าภาพผู้หญิงที่ถูกข่มขืนต้องน่าสงสาร ต้องร้องไห้ นั่นก็เป็นผลจากการนำเสนอของสื่อที่เป็นแพทเทิร์น อย่างนี้ตลอดมา" อาจารย์จากจุฬาฯ วิพากษ์

นั่งย้อนขบวนไปวันเกิดเหตุ

15 กรกฎาคม 2544 ขวัญต้องไปติดต่องานสำคัญกับเพื่อนร่วมงาน และมีเหตุบางประการที่ทำให้ต้องเดินทางกลับคนเดียวด้วยพาหนะเดิมคือ รถไฟ ตู้นอนชั้น 2 ตู้ที่1/1 เลขที่นั่ง 30

ที่นั่งตรงข้ามปรากฏเป็นที่ว่าง ขวัญจึงนั่งคนเดียว แต่ก็ไม่เหงาเพราะมีลูกจ้างที่ตู้เสบียงมานั่ยคุยด้วยตามประสาคนเคยเจอกันบนรถไฟ จากนั้นผู้ต้องหา นายฤทธิเดช จักรไชย ลูกจ้างเฉพาะงานปฏิบัติหน้าที่พนักงานรถนอน อายุ 21 ปี ก็เข้ามาคุยด้วย พลางขอนามบัตรของขวัญเอาไว้ติดต่อให้ช่วยเรื่องงาน

เหตุเกิดตอนเที่ยงคืนเศษ ขณะนอนหลับบนเตียงล่าง ผู้ต้องหาเปิดม่านแล้วเข้ามาบีบคอ กดหลอดลม และกระทำการข่มขืน จากนั้นขวัญก็หนีรอดตกเตียงมาได้ แต่ไม่มีผู้โดยสารสักคนจะเปิดม่านมาดู จึงรีบวิ่งเข้าไปหลบที่ห้องน้ำ รอจนเกือบสว่างจนออกมา แต่ผู้ต้องหาตามประกบติดที่นั่ง พร้อมบอกว่าจะรับผิดชอบและไม่ให้เรียกร้องอะไร เพราะเคยทำอย่างที่ทำมา 3 ครั้งแล้ว ทุกครั้งก็ไม่มีใครติดใจเอาความ

คดีดำเนินไปตามกฎหมายเมื่อขวัญเข้าแจ้งที่กองปราบหลังจากได้รับการปฏิเสธจาก สน.นพวงษ์ จนในที่สุดก็ตามจับตัวผู้ต้องหาได้ภายในระยะเวลา 2 เดือนเศษ (17 ก.ค.-10 ต.ค.)

และ 20 มีนาคม ที่จะถึงนี้ ขวัญจะขึ้นศาลให้การในฐานะโจทก์เพื่อฟ้องจำเลยนายฤทธิเดช เป็นครั้งแรก

โดย หนูออด [5 มี.ค. 2545 , 16:37:41 น.] ( IP = 203.146.2.126 : : )
comment80-2:
comment80-3:เพื่อนสนิท เพื่อนบ้าน แย่มาก ทำไมต้องรังเกียจเขาด้วย แทนที่จะสงสารให้กำลังใจ มิน่าเขาต้องระเห็จไปต่างประเทศ
comment80-4:สิ่งที่เพื่อนบ้านเลวๆ และคนในสังคมไร้หัวใจของคุณขวัญทำ มันก็ไม่ต่างจากการข่มขืนทางใจหรอกนะ!!! คนที่เขาโดนมามาก ตามหลักมนุษยธรรมเราควรต้องปลอบโยนและเคียงข้างเขา ไม่ใช่รุมกระทืบทำร้ายคนที่เขามีบาดแผลมามากขนาดนี้!!!!!!! 

#เกลียดสังคมเน่าๆนี้ไปทุกวันๆ
comment81:อยากรู้มากเลย ว่าตอนนั้นเธอทำงานที่บริษัทอะไร  ทำไมจึงบีบให้เธอออก 
แค่อ่านข่าวเรายังช้ำใจมากๆๆๆๆ  แล้วเธอล่ะ.. ต้องทนทุกข์มากว่า 13 ปีแล้ว  

ขอโทษที่ตอนนั้นต้องให้เธอสู้อยู่เพียงเดียวดาย   แต่ตอนนี้เรามีช่องทางการสื่อสารที่ดีขึ้น
มาช่วยกันสู้เพื่อเธอ เพื่อน้องแก้ม กันเถอะ  จะได้ไม่มีใครครอบครัวไหนต้องเจ็บปวดแบบนี้อีก
comment81-1:interinkค่ะ จากคห บน
comment82:ขอแสดงความเสียใจด้วยอย่างสุดซึ้งค่ะ  ขอส่งกำลังให้คุณต่อสู้ฝันร้ายนะคะ สะเทือนใจมาก อ่านไปน้ำตาไหลค่ะ มันบีบหัวใจมากๆๆ
comment83:เราก็เดินทางด้วยรถไฟบ่อยนะแต่ที่บ้านให้เดินทางแต่ตอนกลางวันไม่ให้เดินทางตอน
กลางคืน แล้วเราก็เลือกแต่ที่เป็นขบวนด่วนพิเศษตู้น้อยเจ้าหน้าที่เดินตรวจตลอดเวลา
comment84:อ่านข้อความแล้วสะท้อนถึง ความเจ็บปวดภายใต้จิตสำนึก ของผู้เขียนได้อย่างดี

ผู้ว่าการ /บอร์ด / สหภาพ/ :......  พวกคุณรู้สึกอะไรบ้างมั๊ย?
comment85:ในฐานะคนที่เคยเกือบโดนข่มขืน รู้สึกเข้าหัวอกลูกผู้หญิงด้วยกัน
ของเราโชคดีที่หนีรอดมาได้ แต่เชื่อไม๊ว่าเราหลอนเป็นเดือนๆ ขนาดเดินขึ้นสะพานลอย ยังหลอนมองใครเป็นหน้าไอ้คนที่มันจะข่มขืนเรา

พอได้รับรู้ข่าวข่มขืนทีไร รู้สึกเคียดแค้นขึ้นมาทันที ทำไมต้องให้อภัยในเมื่อไอ้คนทำมันวางแผนคิดมาอย่างดี แล้วคนอย่างงี้จะให้อภัยมันอีกเหรอ
สัตว์มันจะทำ ถ้าตัวเมียไม่ยอมมันจะเฝ้าจนกว่าจะยอม แล้วคนต่างจากสัตว์ตรงไหน ประหารทั้งโครตไปเลย
comment86:เศร้าใจเหลือเกิน..คุณภาพชีวิตคนไทย มันได้เท่านี้จริงๆ อีกสักพักเรื่องก็เงียบหาย แล้วเหตุการณ์แบบนี้มันก็จะเกิดขึ้นอีก
comment87:อ่านจบแล้วมันตื้อๆ ในหัวใจจริงๆ ความปลอดภัยในชีวิตและความยุติธรรมสำหรับคนเดินดินกินข้าวแกงในประเทศนี้มันอยู่ที่ไหน?

จริงๆ รถไฟควรจะต้องรักษาความปลอดภัยให้ได้เหมือนกับสนามบินด้วยซ้ำ 
เพราะเป็นการเดินทางในที่ยาวนาน คนร้อยพ่อพันแม่ต้องมาอยู่ในที่ที่เดียวกัน 
เช่น ต้องมีการตรวจสัมภาระ มีข้อห้ามต่างๆ ที่เหมาะสม ฯลฯ
พนักงานและเหล่าบุคคลากรที่เกี่ยวข้อง โดยเฉพาะตำแหน่งที่จะต้องมีการ "เข้าถึง" หรือมีปฏิสัมพันธ์กับผู้โดยสารโดยตรง
ต้องคัดมาอย่างมีคุณภาพ มีมาตรฐาน เพราะมันคือ "ความปลอดภัย" ของผู้ใช้บริการ

เราว่าถึงเวลาที่รถไฟไทยต้องเปลี่ยนแปลงแล้วล่ะ
มันต้องมีการพัฒนาได้แล้ว อย่ามัวแต่มองว่าการพัฒนาหรือปฏิรูปองค์กรจะเป็นการขายชาติ 
คือโลกมันหมุนไปไกลแค่ไหนแล้ว เราไม่ได้ก้าวไปข้างหน้ามานานแล้ว
เพราะตอนนี้คนมององค์กรนี้ติดลบเยอะ (มาก)
และพูดตรงๆ ว่าถ้าคนเค้าเลือกได้ก็คงไม่มีใครอยากใช้บริการขนส่งมวลชนที่มีปัญหาเยอะขนาดนี้หรอก
ซึ่งเราว่ามันแย่แล้วนะ ที่แม้คนในชาติก็ยังไม่อยากจะใช้บริการ 

ปล. เอาจริงๆ นะ ถ้าเป็นเมืองนอก ตัวผู้เกี่ยวข้องพิจารณาตัวเองออกไปนานแล้วนะ
comment88:ประภัสสร์ จงสงวน ต้องลาออก
comment89:อ่านแล้วรับรู้ถึงความเจ็บปวดด้วยเลยค่ะ  เป็นกำลังใจให้นะค้ะ
comment90:ใครมีข้อมูลของผู้กระทำผิด ออกมาแฉกันหน่อย ในเมื่อเหยื่ออยู่ในสังคมไม่ได้ ก็ต้องทำให้ผู้กระทำผิดอยู่ลำบากเช่นกัน
comment91:มันดูโง่เง่ามาก ๆ เลย ที่รอบตัวของเหยื่อ มีแต่คนรังเกียจ  ไม่เว้นแม้บริษัทที่เหยื่อทำงาน

คดี ผ่านมา 13 ปี        ไม่รู้จะเตะถ่วงกันไปนานขนาดไหนหนอ

น่าสงสารมากก ๆ เลยค่ะ
comment92:ตอนนี้ยังออกไม่ได้ครับ เพราะถ้าออกไปหลายๆสิ่งจะผุดออกมาเหมือนบางท่านที่ยังไงก็ไม่ยอมออก(ไม่ขอเอ่ยนาม) พอหลุดออกไป ความจริงที่ปกปิดไว้ก็มาเฉลยความจริง  น่าตกใจตรงที่ ท่านผู้ที่มีหน้าที่เข้ามาบริหารจัดการทรัพย์สินของประเทศ ดูแลความเป็นอยู่ของประชาชน มิได้มีความละอายต่อความผิดหรือความบกพร่องแม้แต่น้อย
comment93:ไม่ต้องถึงกับประหาร แต่ต้องตัดทิ้ง หรือไม่ก็ฉีดยาให้ใช้การไม่ได้ค่ะ
comment93-1:เห็นด้วยค่ะ แต่ขอเพิ่มโทษ สากกระเบือทุบพริกสด สวนตูด วันละ 10 ครั้ง ทุกเช้า ตลอดชีวิต ห้ามลดหย่อนโทษใด ๆ ทั้งสิ้น ฮึ ๆ
comment94:ว่ารฟท.สมัยนั้นแย่แล้วนะ บริษัทนายจ้างคุณขวัญนี่ยิ่งชั่วเลย
comment95:อยากเห็นการเปลี่ยนแปลง ครับ
comment96:เลวมากเลย ติดคุก9 ปี คิดได้ไง
มันต้อง 117 ปี
comment97:ไม่เข้าใจว่าทำไมทั้งเพื่อนสนิท เพื่อนบ้านต้องรังเกียจด้วย  มีคนแบบนี้อยู่ในโลกนี้ได้ยังไง
comment98:ฝากถามท่าน ผู้บริหารการรถไฟ ว่า"ท่านเคยให้ลูกเมียตัวเองใช้บริการรถไฟท่านบ้างหรือไม่"
comment99:การรถไฟ ณ เมืองสารขัณฑ์
(อย่าใช้คำว่า"แห่งประเทศไทย"เลย)


อ่านแล้วก็หดหู่ 

ชีวิตของคนคนหนึ่งต้องมาถูกเพื่อนมนุษย์ด้วยกันรังแก
ต้องมาถูกเพื่อนมนุษย์ด้วยกันรังเกียจถึง
ขนาดให้ออกจากงานT__________T


ทั้งๆที่เรื่องทั้งหมดเธอไม่ได้เป็นคนก่อ...
comment100:รู้สึก พูดไม่ออกค่ะ นี่หรือค่ะ  ระบบของหัวหน้า เจ้าหน้าที่ ผู้ใหญ่ ในประเทศนี้
จริงๆ ในใจลึกๆก็ทราบค่ะ ว่าเป็นมานานแล้ว กับประเทศนี้

ถึงเวลาเราคงต้องยอมรับจริงๆแล้วละคะ ว่า มันไม่ได้สวยหรูจริงๆ
comment101:อ่านแล้วรู้สึกเศร้ามาก ความยุติธรรมยังมีอยู่มั้ยในสังคมนี้
comment102:นี่คงไม่ใช่จดหมายฉบับแรกที่ต้องมีคนเขียน และคงไม่ใช่ฉบับสุดท้าย
โดนข่มขืนก็เหมือนตายทั้งเป็น ถ้าติดโรคร้ายแรงอีกก็คงตายเหมือนกัน
สิบสามปีผ่านไป ในขณะที่นรกตัวนั้น คงเปลี่ยนชื่อ เปลี่ยนแซ่ ไปทำเลว หรือกระดิกตีนสบายใจอยู่ตอนนี้
เหยื่อคนนึง ยังไม่สามรถหลุดพ้นจากคืนนรกนั้นมาได้ 
แม้ว่าตอนนี้เธออาจจะอาศัยอยู่ในดินแดนห่างไกล  แต่จิตใจของเธอยังถูกขังอยู่ในนรกคืนนั้นไม่จบสิ้น
ถูกย่ำยีทั้ง ร่างกาย จิตใจ และศักดิ์ศรีไม่พอจากตัวนั้นไม่พอ
ยังถูกกระทำจากคนรอบข้างผู้ที่ได้ชื่อว่า เป็นเพื่อน เป็นญาติ เป็นเจ้านาย
เมืองไทยเมืองพุทธ ซึ่งมีแต่คนขออโหสิกรรมให้พวกหนักแผ่นดินเหล่านี้ ขอความเมตตา ขอโอกาสกลับตัว ขอโอกาสนั่น ขอโอกาสนี่ ฯลฯ
แต่เมืองไทยเมืองพุทธ ไม่เคยให้โอกาสเหยื่อ ไม่เคยให้อโหสิกรรม ไม่เคยให้โอกาสเหยื่อได้กลับมาใช้ชีวิต ทั้งๆที่ไม่ใช่ความผิดอะไรเลยของเขา
ไม่เคยให้โอกาสจนเขาต้องหนีไปในที่ไกลแสนไกล 

http://www.oknation.net/blog/print.php?id=307551
comment102-1:ในFacebook มีคนที่จิตใจต่ำช้าคิดว่าเหยื่อรู้เห็นเป็นใจ แม้กระทั่งน้องแก้มเด็กวัยใสยังมีคนคิดว่าทำไมไม่ร้องขอความช่วยเหลือ ยังมีคนใช้สมองส่วนสัญชาติญานดิบแบบสัตว์ป่ามาตัดสินคนอื่น จริงแล้วควรเอาผิดฐานหมิ่นประมาทด้วยกับคนที่คิดเลวๆแบบนั้นนะคะ
comment103:เศร้าใจ
สงสรางผู้หญิง ทุกคนที่ต้องมาเจอเรื่องราวแบบนี้
comment104:รถไฟไทย องค์กรใหญ่คับประเทศจริงๆ  ไม่มีใครกล้าแตะต้อง  จะปรับปรุง เปลี่ยนแปลง แก้ไข  ไม่ได้เลย
comment105:ใครก็ได้ ทำหนังสือไปหาลุงประยุทธ์ให้รื้อระบบ การรถไฟแห่งประเทศไทยหน่อยครับ
comment106:อ่านแล้วเศร้า เป็นตราบาปติดตัวในจนวันตายเลยนะแบบนี้
comment107:อ่านแล้วเศร้ามาก พูดอะไรไม่ออก
ขอเป็นกำลังใจ สู้สู้ค่ะ
comment108:แล้วตอนนี้เห็นข่าว ไอคนที่ข่มขืนน้องแก้ม ยอมรับว่าเคยข่มขืนมาแล้วสองครั้งแต่ผู้เสียหายอายเลยไม่แจ้งความ 

เลวจนไม่รู้จะพูดยังไง
comment108-1:จริงหรอเนี้ยย!! เฮ้ออ หวังว่าจะได้รับโทษให้สาสมกับที่ทำกับคนอื่น 
ให้เข้าคุกไปโดน คนในคุกกระทำบ้าง น่าจะดี
comment109:อ่านแล้วรู้สึกหดหู่มาก
อยากให้พี่รู้ว่า ทุกคนเป็นกำลังใจให้นะคะ
จากวันนี้ไป พวกเราจะช่วยกันผลักดันให้แก้กฏหมายเกี่ยวกับการข่มขืน

สู้ๆ ไปด้วยกันนะคะ
comment110:สุดยอดเลยครับระบบการรถไฟไทย อยากให้หัวหน้าการ รฟท. เข้ามาอ่านบ้างนะครับ 

สงสารคุณจากใจจริงเลยครับ ผมเป็นผู้ชายถึงขนาดอยากร้องไห้ตามคุณเลย ขอให้คุณสู้ต่อไปนะครับ ขอให้คิดแต่สิ่งดีๆ เรื่องไม่ดีอย่าเอามาคิดครับ ถึงมันจะทำไม่ได้ แต่ก็ต้องพยายามนะครับ 

บ้านเมืองเรานี่ มันเป็นแบบนี้ไปเมื่อไหร่กันน้อ - -"
comment111:ทำไมบ้านเราปล่อยให้คนชั่วลอยนวลเป็นเรื่องปรกติไปได้ขนาดนี้นี่
comment112:จำเคสนี้ได้แม่น ตำรวจหน้า...ยังมีหน้ามาเค้นว่า...โโนที่ไหนแน่?...ต้องบอกให้ชัดแจ้งว่าจุดไหน?...แล้วไปแจ้งความที่โรงพักท้องที่นั้น...แม่ม...รถไฟวิ่งอยู่นะเมิง
comment112-1:จำได้เหมือนกันค่ะ ฟังแล้วแบบจุกอ่ะ เหมือนโดนทำร้ายซ้ำสอง
comment113:ก็ขายเบียร์เหล้าบนรถไฟ
comment114:ขนาดอ่านยังหดหู่ น้ำตาไหลขนาดนี้ แล้วผู้เคราะห์ร้ายหล่ะ จะขนาดไหน
comment115:อ่านแล้วอยากตาย

เป็นผู้หญิงไทยนี่ดูชีวิตมันไร้ค่าจังเลยเนอะ
พร้อมจะถูกทำร้ายจากทุกอย่าง ถูกทำร้ายจากคนสารเลว ถูกทำร้ายจากองค์กรใหญ่ ถูกทำร้ายจากกฎหมาย

ผู้หญิงคนนึงต้องทรมานไปทั้งชีวิต หรือไม่บางคนก็ถูกฆ่าตายไปเลย
ส่วนไอ้สารเลวบางคนก็ลอยนวล ที่โดนจับตอนทำแผนตำรวจก็คุ้มกันอย่างกับเป็นประธานาธิบดี ติดคุกไม่กี่ปีก็ออกมาสบายใจเฉิบ
องค์กรห่วยแตกก็ไม่แม้แต่จะเยียวยาอะไร องค์กรที่ทำงานอยู่ด้วยก็ผลักไส

พอจะแก้กฎหมายให้แรงขึ้นเพื่อให้คนทำผิดน้อยลง
ก็มีพวกเห็นแก่ตัวกลัวตัวเองไปนอนกับผู้หญิงแล้วโดนแบล็คเมลล์ออกมาเย้ว ๆ ไม่ยอม 
พวกสิทธิมนุษยชนอะไรไม่รู้ออกมาเย้ว ๆ ปกป้องแต่สิทธิมนุษยชนของพวกคนชั่ว (ไม่อยากเรียกว่าคนด้วยซ้ำ)
แต่ไม่เคยมีใครเลยปกป้องคนธรรมดาที่ไม่ได้ไปชั่วไปเลวกับใครก่อน ที่กับพวกชั่วล่ะปกป้องกันจัง

สรุปผ่านมากี่สิบปีทุกอย่างก็ยังเหมือนเดิม ไม่มีอะไรดีขึ้น
คนผิดยังได้รับโทษเบ๊าเบาเหมือนเดิม ที่ออกจากคุกมาทำผิดให้เห็นซ้ำซากก็มีตั้งไม่รู้กี่คดี ก็ยังลดโทษกันอยู่ได้
คดีร้ายแรงกับผู้หญิงก็ยังเกิดขึ้นไม่เว้นแต่ละวันเหมือนเดิม

สิ้นหวังชะมัด...
คงทำเวรกรรมมาเยอะจริงที่เกิดมาเป็นหญิงไทย
เมื่อก่อนยังคิดว่าไทยก็ยังดีกว่าอินเดียล่ะนะ แต่ตอนนี้คิดว่าก็พอ ๆ กันแล้วล่ะ
หรือดีไม่ดีอาจจะแย่กว่าด้วยซ้ำ


ป.ล. ความจริงก็อยากให้ประหาร อยากให้มันตาย 
แต่ถ้าในแง่ของเหตุผลมันทำไม่ได้หรือไม่ควรทำอย่างน้อยก็ติดคุกตลอดชีวิตเถอะ
ไม่ใช่ให้ไอ้พวกสัตว์เดรัจฉานพวกนี้ออกมาปะปนในสังคมให้เป็นอันตรายกับคนอื่นอีก
เห็นมากี่คดีไอ้พวกชั่วพวกนี้สารภาพไปสารภาพมาก็เคยทำมาแล้วหลายครั้งทั้งนั้น
แล้วเอามันกลับเข้ามาในสังคมให้อันตรายคนบริสุทธิ์ทำไม ทำไมถึงได้ใจร้ายกับคนบริสุทธิ์นัก
comment116:จำเคสนี้ได้เหมือนกันคะ รู้สึกเห็นใจมากๆ 
แล้วหลังจากที่เกิดเหตุการณ์นั้น ได้ดูข่าวหลังจากนั้นก็ไม่กล้าขึ้นรถไฟอีกเลยนับแต่นั้น
comment117:จริงๆ จะว่าไปผู้ว่าการรถไฟคนปัจจุบันเองแกก็เพิ่งเข้ามารับงานได้ไม่นาน(น่าจะไม่ถึง 1 ปี) เพราะก่อนหน้านี้ผู้ว่า รฟท. จะเป็นสายพรรคการเมืองอีกด้านหมด และก็จะมาจากการพลักดันของ สหภาพการรถไฟเป็นมาแบบนี้มาทุกสมัย...ใครจะมาเปลี่ยนแปลงอะไรในการรถไฟ สหภาพจะลุกหือผลักดันทุกครั้งจนอยู่กันไม่ได้.. มาครั้งนี้ คสช. มีอำนาจล้นฟ้า ได้โปรดทำอะไรสักอย่างเถอะครับ..เพื่อเห็นแก่เหยื่อในอนาคตจะได้ไม่ต้องมาเจออะไรแบบนี้อีก...


ถ้าจำไม่ผิด ตอนที่ท่านชัชชาติ ขึ้นรถไฟครั้งนึงท่านเองก็เจอกับตัวเรื่องที่มีผู้โดยสารดื่มเหล้าบนรถไฟแล้วชกต่อยกัน...และท่านเองก็อยู่ในเหตุการณ์ ผมคิดว่าที่ท่านชัชชาติโพสบอกว่าท่านเองก็มีส่วนในเหตุครั้งนี้ก็คือ ถ้าตอนนั้นดำเนินการยกเลิกการขายเครื่องดื่มแอลกลฮอล์และห้ามการดื่มแอลกอฮอล์ไปเลยตั้งแต่วันนั้น วันนี้เหตุการณ์นี้อาจไม่เกิดขึ้น.....
comment117-1:งั้นตอนนี้ท่านจะได้ฤกษ์ทำหรือยังคะ ท่านได้กล่าวไว้ไหม? หรืดพูดเป็นคำอุทานเฉยๆ
comment117-2:ท่านชัชชาติ ถูกถอนไปจากรมต.ละ ยังโดนรวบไปนอน 7 วันตั้งแต่วันปฏิวัติเลย จะมีอำนาจทำไงอ่ะค่ะตอนนี้
อันนี้ถามจริงหรือ ประชดคะ สงสัยเฉยๆ ไม่ได้ว่านะคะ
comment117-3:เราถามจริงๆ คือเราไม่ตามข่าวสารบ้านเมือง
โดยเฉพาะด้านการเมือง การปกครองค่ะ 

ขอบคุณที่บอกค่ะ พูดจริงๆไม่ได้ประชดนะคะ
comment118:นี่แหละความจริงอันโหดร้าย ไร้ซึ่งความยุติธรรม ผู้บริสุทธิ์กี่คนแล้วที่ต้องมาเจอเรื่องเลวร้ายแบบนึ้ กฏหมายพึ่งไม่ได้ ต้องระมัดระวังตัวเอง เฮ้อ! คนจ้องกับคนระวังมันต่างกันนะ สงสารผู้เผชิญชะตากรรมจับใจจริงๆ
comment119:เราจำเคสนี้ได้

และเราอยากจะบอกว่า... การรถไฟ เป็นองค์กรที่เรารู้สึกว่าไม่พัฒนามากที่สุดในประเทศไทย
ไม่ใช่เพราะเหตุการณ์เรื่องน้องแก้ม แต่เราเคยต้องติดต่องานกับองค์กรนี้ และรู้สึกผิดหวังกับการทำงานขององค์กรนี้มาก ขนาดเป็นแค่ช่วงสั้น ๆ นะ...
comment120:เห็นใจคุณเจ้าของกระทู้มากๆและยังจำเรื่องราวของคุณได้ เมื่อรับทราบความเลวร้ายของสังคมที่ทำร้ายซ้ำเติมคุณอีกรู้สึกเสียใจแทนมากๆค่ะ เมืองไทยเมืองพุทธแต่วิธีคิดของคนยังไม่เจริญอย่างที่ควรเป็นเลยค่ะ เมื่อไรศีลธรรมจะกลับคืนมาอย่างน้อยสักครึ่งหนึ่งก็ยังดีนะคะ

เสียใจแทนคุณและเหยื่อทุกท่านรวมทั้งครอบครัวด้วยค่ะ น้องแก้มเช่นกันขอให้หนูเกิดใหม่ในภพภูมิที่ดี อย่าได้พบพานคนเลวร้ายอีกเลยนะคะ
comment120-1:เราไม่ใช่พี่ผู้หญิงคนนั้นค่ะ เราแค่เอาจดหมายเปิดผนึกที่พี่ผู้หญิงคนนั้นเขียนถึงสื่อมาลงพันทิปต่ออีกที
comment121:ดันกระทู้ ข่มขืน = ประหารครับ
comment122:อ่านแล้วนึกถึง ร.5  ที่ต้องมี ลูกหลาน jan-rai  มาดูแลกิจการ ที่ท่านเป็นผู้ใหกำเนิด รฟท. จริงๆ
comment123:ประเทศอื่นเค้าตัดสินกัน 3 ศาล แล้วใช้เวลานานเหมือนประเทศสารขัณฑ์มั้ยคะ
comment124:อ่านแล้วสะเทือนใจมากครับ ผมจุกเลย
ชีวิตของผู้หญิงคนนึงที่ต้องพังทลายเพราะไอ้เดนนรกคนนั้น
comment125:ยังจำคดีนี้ได้ดี และคิดว่าคุณคือผู้โชคร้ายมาก สังคมนี้มันมีความเลว เป็นพื้นฐานของการใช้ชีวิตหรือค่ะ ไม่อยากเชื่อ
comment126:ไม่รู้ว่าคุณได้อ่านอยู่รึเปล่า ขอเป็นกำลังใจให้คุณสู้ๆนะครับ 13 ปี คุณผ่านชีวิตที่โหดร้ายมาได้ คุณเก่งมากๆ
comment127:ไม่สามารถบรรยายออกมาเป็นคำพูดได้จริงๆ สะเทือนใจมากกก
comment128:ปัญหามาจากวิธีคิดด้วยมังครับ
comment129:เป็นกำลังใจให้ให้พี่ค่ะ 13ปี พี่ต้องอยู่กับความทุกข์ แต่ไอ้ชั่วแค่ไม่กี่ปีก็ออกจากคุก 
การรถไฟก็หน้าด้านหน้าทนปัดความรับผิดชอบ
ตกเป็นเหยื่อ แต่ทำไมต้องถูกสังคมรังเกียจ
แล้วอย่างนี้จะเรียกร้องครวามยุติธรรมได้ที่ไหน
จะต้องให้มีเหตุการณ์แบบนี้เกิดขึ้นอีกกี่ครั้งถึงจะแก้ไขกัน
comment130:บริษัทที่น้องปริญญาโททำตอนเกิดเหตุ  เห็นบอกว่าชื่อ Interlink   

ใช่บริษัทนี้หรือเปล่าคะ......  ไม่ใช่ก็ของลบออกนะคะ  ขอบคุณ คุณ Guga สำหรับข้อมูลค่ะ
comment130-1:ไม่ใช่ค่ะ
เม้นท์บนๆ (จำเลขไม่ได้) บอกว่าชื่อ interink ทำธุรกิจเกี่ยวกับหมึกพิมพ์ ไม่ใช่ interlink ค่ะ

http://inter-ink.com/index.php/company_profile
comment131:ฉันคือเด็กสาวคนหนึ่งในประเทศนี้...

ฉันอาศัยอยู่ในประเทศ  ที่แท็กซี่ สามารถข่มขืนผู้โดยสารได้ตลอดเวลา
ฉันอาศัยอยู่ในประเทศ ที่สามารถพบเจอคนโรคจิต ลวนลามบนรถโดยสารเป็นอาจิณ และผู้คนเฉยเมยมัน
ฉันอาศัยอยู่ในประเทศ  ที่ต้องสูญเสียเด็กสาว หญิงสาว ซ้ำแล้วซ้ำเล่าจากเหตุการณ์กรณีเดียวกัน
ฉันอาศัยอยู่ในประเทศ ที่แม้แต่เดินข้างถนน ยังไม่ปลอดภัย ฉันสามารถโดนทำร้าย โดนข่มเหงได้ทุกเมื่อ
ฉันอาศัยอยู่ในประเทศ ที่แม้แต่สถานที่ที่เรียกว่า "บ้าน" ยังมีลุงพี่น้าอา คนข้างบ้านใกล้ชิด คนใกล้ตัว คนไว้ใจ...ที่ยังไว้ใจไม่ได้
ฉันอาศัยอยู่ในประเทศ  ที่ทุกสถานที่ ทุกหนทางที่ไป ฉันต้องมาคอยวิตกหวาดผวา
ฉันอาศัยอยู่ในประเทศ ที่สเปรย์พริกไทยที่จะช่วยชีวิตฉันได้ อาจพาฉันเข้าคุกได้แทน...
ฉันอาศัยอยู่ในประเทศ ที่ตำรวจไม่เคยฟังเสียงร่ำไห้ของประชาชน!
ฉันอาศัยอยู่ในประเทศ ที่กฎหมายปกป้องผู้ร้ายที่ย่ำยี แทนที่จะเป็นเหยื่อ
ฉันอาศัยอยู่ในประเทศ ที่ต้องกลายเป็นแพะ โดนใส่ความ เพื่อปกป้ององค์กรใหญ่
ฉันอาศัยอยู่ในประเทศ ที่ต่อให้ภาครัฐรู้อย่างนั้น แต่ก็ช่วยอะไรฉันไม่ได้..ไม่สิ เฉยเมย และคงจะลืมฉันในเร็ววัน..  อาจเพราะฉัน...ไม่ได้เป็นผู้หญิงที่คุณๆคิดว่ามีค่าพอ เมื่อเทียบกับลูกสาวคนใหญ่คนโตเหล่านั้น...ไม่ได้เป็นบุตรสาวท่านๆ 
ฉันอาศัยอยู่ในประเทศ ที่ฉันต้องโดนไล่ออก โดนนินทา โดนเพื่อนรังเกียจ โดนสังคมต่อว่า เพราะ "ฉันคือเหยื่อโดนข่มขืน!!!"
ฉันอาศัยอยู่ในประเทศ ที่เกียรติศักดิ์ศรีฉันไม่ได้มีค่ามากไปกว่าการกลัวโดนทำลายภาพลักษณ์ ขององค์กรเน่าๆ!
ฉันอาศัยอยู่ในประเทศ ที่ปกป้องอะไรผู้หญิงไม่ได้เลย...
ฉันอาศัยอยู่ในประเทศ  ที่สามารถเปลี่ยนความสดใสสวยงามของผู้หญิง ให้มีแต่ความทุกข์ทรมาน และต้องตกอยู่กับฝันร้ายได้ไปตลอดชีวิต!
ฉันอาศัยอยู่ในประเทศ ที่เพศแม่ ถูกทำร้ายทั้งร่างกายและหัวใจได้ง่ายเสียยิ่งกว่าสัตว์!
ฉันอาศัยอยู่ในประเทศ ที่ฉันไม่รู้ว่าจะโดนข่มขืนเมื่อไร! 

อาจจะพรุ่งนี้!! 
หรือวันนี้ !!

ฉันอาศัยอยู่ในประเทศ ที่ฉันรัก... 

แต่ประเทศนี้..




ไม่ได้รักพวกฉันเลย...

#ได้โปรดช่วยผู้หญิงของประเทศนี้ด้วย..


-จากเด็กสาวคนหนึ่งที่ยังคงต้องการความยุติธรรมให้ผู้หญิงทุกคน-
comment131-1:เวอร์จัง
comment131-2:ไม่เห็นจะเวอร์ตรงไหน ขอให้เจอกับตัวเองนะ แล้วอย่ามาหาว่าเวอร์หล่ะ
comment131-3:มาไล่ทีละข้อละกันครับ แต่ผมว่ามันเหมารวมเกินไป

ฉันอาศัยอยู่ในประเทศ  ที่แท็กซี่ สามารถข่มขืนผู้โดยสารได้ตลอดเวลา
- เอิ่ม พี่แท็กซี่ไม่ได้เป็นโจรข่มขืนแล้วฆ่าทุกคนนะครับ

ฉันอาศัยอยู่ในประเทศ ที่สามารถพบเจอคนโรคจิต ลวนลามบนรถโดยสารเป็นอาจิณ และผู้คนเฉยเมยมัน
- ผมว่ามีหลายกระทู้ในพันทิปนะ ที่มีคนเห็นแล้วลงมือช่วย

ฉันอาศัยอยู่ในประเทศ  ที่ต้องสูญเสียเด็กสาว หญิงสาว ซ้ำแล้วซ้ำเล่าจากเหตุการณ์กรณีเดียวกัน
- เหตุการณ์ไหนครับ ?

ฉันอาศัยอยู่ในประเทศ ที่แม้แต่เดินข้างถนน ยังไม่ปลอดภัย ฉันสามารถโดนทำร้าย โดนข่มเหงได้ทุกเมื่อ
- เดินข้างพารากอนคงไม่มีใครกล้าทำอะไรหรอกครับ

ฉันอาศัยอยู่ในประเทศ ที่แม้แต่สถานที่ที่เรียกว่า "บ้าน" ยังมีลุงพี่น้าอา คนข้างบ้านใกล้ชิด คนใกล้ตัว คนไว้ใจ...ที่ยังไว้ใจไม่ได้
- คดีแบบนี้ส่วนใหญ่เป็นคนใกล้ชิดครับน่าจะเป็นธรรมชาติหลักของคดีข่มขืน
เคยมีคนสอนผมว่า คดีแบบนี้ผู้ก่อเหตุจะอยู่ห่างจากจุดที่เหยืออาศัยอยู่ไม่ไกล

ฉันอาศัยอยู่ในประเทศ  ที่ทุกสถานที่ ทุกหนทางที่ไป ฉันต้องมาคอยวิตกหวาดผวา
- ไม่มั้งครับ ผมว่าประเทศเราปลอดภัยในระดับหนึ่งนะ

ฉันอาศัยอยู่ในประเทศ ที่สเปรย์พริกไทยที่จะช่วยชีวิตฉันได้ อาจพาฉันเข้าคุกได้แทน...
- โทรหาอาหารและยาเลยครับ ให้เค้าเปลี่ยน กม. ทุกวันนี้ที่เสปรย์พริกไทยมีโทษเพราะ
ยังไม่มีการควบคุมที่ดีพอ

ฉันอาศัยอยู่ในประเทศ ที่ตำรวจไม่เคยฟังเสียงร่ำไห้ของประชาชน!
- เอิ่ม เดี๋ยวขออธิบายตอนท้ายแล้วกันครับ

ฉันอาศัยอยู่ในประเทศ ที่กฎหมายปกป้องผู้ร้ายที่ย่ำยี แทนที่จะเป็นเหยื่อ
- เหอ ยังไงครับ

ฉันอาศัยอยู่ในประเทศ ที่ต้องกลายเป็นแพะ โดนใส่ความ เพื่อปกป้ององค์กรใหญ่
- อ่า ข้อนี้ผมว่าฟ้องทางแพ่งได้นะ เรื่องการเลิกจ้างแบบนี้

ฉันอาศัยอยู่ในประเทศ ที่ต่อให้ภาครัฐรู้อย่างนั้น แต่ก็ช่วยอะไรฉันไม่ได้..ไม่สิ เฉยเมย และคงจะลืมฉันในเร็ววัน..  อาจเพราะฉัน...ไม่ได้เป็นผู้หญิงที่คุณๆคิดว่ามีค่าพอ เมื่อเทียบกับลูกสาวคนใหญ่คนโตเหล่านั้น...ไม่ได้เป็นบุตรสาวท่านๆ
- เอิ่ม รู้อย่างไหนครับแล้วต้องช่วยอะไร คือ ความเสี่ยงที่จะเกิดเหตุมันมีกับ
ทุกคนโดยไม่ได้แบ่งว่าใครเป็นใครนะครับ แต่มันขึ้นอยู่กับเราอยู่ในสภาพนั้นนานแค่ไหนมากกว่าครับ
เดี๋ยวอ่านด้านล่างละกันครับ

ฉันอาศัยอยู่ในประเทศ ที่ฉันต้องโดนไล่ออก โดนนินทา โดนเพื่อนรังเกียจ โดนสังคมต่อว่า เพราะ "ฉันคือเหยื่อโดนข่มขืน!!!"
- ปัญหาน่าจะมาจากเพื่อนคุณมากกว่านะ

ฉันอาศัยอยู่ในประเทศ ที่เกียรติศักดิ์ศรีฉันไม่ได้มีค่ามากไปกว่าการกลัวโดนทำลายภาพลักษณ์ ขององค์กรเน่าๆ!
- นี่พูดเรื่อง รฟท. ป่าวครับ รู้สึกตอนแรกเข้าใจว่าเป็น Outsource นี่ครับ ผู้ว่าฯเลยออกมา
ให้สัมภาษณ์แนวนั้น แต่เป็นผมๆไม่ให้สัมภาษณ์แบบนั้นชัวร์ ๆ ไม่แน่ใจเหมือนกันว่าทำไมแกทำ

ฉันอาศัยอยู่ในประเทศ ที่ปกป้องอะไรผู้หญิงไม่ได้เลย...
- ไม่ถึงขนาดนั้นหรอกครับ

ฉันอาศัยอยู่ในประเทศ  ที่สามารถเปลี่ยนความสดใสสวยงามของผู้หญิง ให้มีแต่ความทุกข์ทรมาน และต้องตกอยู่กับฝันร้ายได้ไปตลอดชีวิต!
- เอิ่ม ผู้หญิงไทยไม่ได้โดนข่มขืนทุกคนนะครับ

ฉันอาศัยอยู่ในประเทศ ที่เพศแม่ ถูกทำร้ายทั้งร่างกายและหัวใจได้ง่ายเสียยิ่งกว่าสัตว์!
- เหอ ชีวิตพี่ไม่เคยเจอคนดี ๆ เลยเหรอครับ

ฉันอาศัยอยู่ในประเทศ ที่ฉันไม่รู้ว่าจะโดนข่มขืนเมื่อไร! 
- โห ไม่มีใครรู้หรอกครับ หรือถ้ามีคนรู้ก่อนบอกผมด้วยละกันครับน่าศึกษามาก

คือ ผมขออธิบายเรื่องอาชญากรรมละกันครับ โดยทั่วไปอาชญากรรมมีองค์ประกอบที่ทำให้เกิดอยู่
3 องค์ประกอบคือ
- ผู้ก่อเหตุมีความสามารถ เช่น โจรขึ้นบ้าน ก็ต้องมีสกิลโจร รู้ว่าจะเข้าบ้านอย่างไร ไม่ให้คนเห็น ฯลฯ

- มีแรงจูงใจ เช่น อยากได้เงินเลยต้องขโมยของ

- มีโอกาส เช่น ข่มขืน เหยื่ออยู่คนเดียว ไม่มีคนพลุกพล่าน

ดังนั้นเราจะเห็นว่าไอ้ที่เกิดเหตุนี่องค์ประกอบมันครบครับเลยเกิดได้ ยกตัวอย่างกรณีน้องเค้าเลยนะครับ
นาย x รู้ว่าจะกลบเสียงน้องเค้าอย่างไร รู้ว่าจะดับไฟอย่างไร รู้ว่าน้องเค้านอนชั้นล่าง นี่เรียกว่ามีความสามารถทำได้
น้องเค้าหน้าตาดี มีอารมณ์เรียกว่ามีแรงจูงใจ บนรถไฟอาจจะไม่มีการตรวจตราเท่าที่ควรและพอไฟดับกลับไม่เอะใจ
ทำให้เกิดโอกาสการกระทำผิดได้ คือ ข้างที่ตัดพ้อมาไม่จริงหรอกครับ แท็กซี่ถ้าอยู่กลางถนนรถติดจะกล้าทำเหรอครับ
ไม่หรอกครับ เรื่องแบบนี้มันเกิดเฉพาะสถานที่ สิ่งที่ควรทำคือตัดองค์ประกอบออกครับ เช่น กรณีรถไฟ 
ต้องไม่ใช่ทุกคนที่สามาถเข้าไปตัดไฟได้ ต้องเป็นบางคนที่มีหน้าที่เท่านั้น จะใช้ keycard หรืออะไรก็ได้
ต้องมีการตรวจตราบนรถไฟอย่างสม่ำเสมอ อาจจะโดย ตร. รถไฟก็ได้ครับ ขบวนนึงอาจจะขึ้นสองนาย
เข้ากะกะละ 4 ชม. เดินดูความเรียบร้อยตลอด ชี้แจงให้ ทราบ จะได้เกิดความกลัว 
มีกล้องวงจรปิดทุกตู้ จับภาพคนเข้าออกระหว่างตู้ กรณีมีเหตุที่เกิดขึ้นแบบผิดปกติต้องมีการตรวจสอบสาเหตุ
โดยดูจากภาพที่บันทึกไว้ จะเป็นลูกสาวใครอยู่ในที่ ๆ องค์ประกอบครบมันก็เสี่ยงทั้งนั้นแหละครับ

ปัญหาที่มันเกิดเพราะ รฟท. อาจจะไม่ได้มีหน่วยที่ดูเรื่องความปลอดภัยโดยตรงไงครับ  เหตุเลยเกิดขึ้นได้
พวกนี้จริง ๆ ต้องมีแล้วมีหน้าที่คิดออกนโยบายเพื่อให้การเดินทางปลอดภัย  คือ ต้องเข้าใจว่าหน่วยงานราชการ
เทอะทะ ไม่มี jd องค์กรรูปร่างหน้าตาแบบไหนไม่ค่อยกล้าเปลี่ยนกันจริง ๆ นี่เป็นปัญหาหลักของประเทศเลยนะครับ

อ่อ ผมไม่เห็ด้วยเรื่องการเปลี่ยน กม. ให้แรงขึ้นนะครับ เพราะมันไม่ได้ตัดองค์ประกอบออกไปเหตุยังเกิดขึ้นได้
comment131-4:บอกแล้วว่าเรื่องแบบนี้มีแต่ผู้หญิงด้วยกันที่เข้าใจ 
ที่ยกมาชี้แจงเป็นข้อๆน่ะ ไม่ได้อ่านเนื้อหาในกระทู้เลยหรอ หรือยาวไปเลยไม่อ่าน ?
อย่าโลกสวยค่ะ ขอเหอะ ชีวิตจริงมันไม่ได้สวยงามเป็นแดนสวรรค์เหมือนที่คุณคิด ตื่นได้แล้ว!
comment132:เสียงสัมภาษณ์สด อดีตเหยื่อถูกข่มขืนบนรถไฟในปี 2544 เจ้าของข้อความ
comment133:สู้ๆ ค่ะ
comment134:อ่านแล้วรับรู้ได้ถึงความเจ็บปวด ทุกข์ทรมาน 
คุณเข้มแข็งมาก ✌️✌️ สู้ๆนะคะ 
มันควรถึงเวลาที่บ้านเราจะต้องเอาจริงเอาจังกับเรื่องนี้ซะที
comment135:ไปเจอมาบางคอมเม้นในพันทิพ กับเฟสบุ๊ค บอกว่าไม่เห็นด้วยกับโทษประหารชีวิตในคดีข่มขืน "ชีวิตไม่สมควรชดใช้ด้วยชีวิต" เพราะชีวิตใคร ใครเค้าก็รัก เอ่ออ!!!??? คือนึกว่าอ่านผิดเลยกลับไปอ่านใหม่อีกรอบๆ นี้ชัดเลย คือเมิงสับสนอะไรรึเปล่า ปรึกษาตัวเองก่อนมั้ย ก่อนจะพิมพ์คอมเม้น แล้ว"เหยื่อ" หรือ "ผู้ถูกกระทำ"เค้าไม่รักชีวิตเค้ารึไงค่ะ ถามหน่อยเหอะ คือเมิงเอาสมองส่วนไหนคิด หรือเอาหัวแม่ตรีนคิด หรือต้องรอให้เกิดกับคนที่ตัวเองรัก ญาติ พี่ น้องตัวเองก่อนถึงจะรู้สึกรึไงห๊ะ ถ้าผิด ชอบ ชั่ว ดี ยังไม่รู้ ไม่น่าจะเกิดมาเป็นคนนะ เกิดเป็นไส้เดือนยังสร้างประโยชน์ให้กับดิน แต่นี่เกิดเป็นคนแท้ๆ สมองก็มี คิดได้แค่นี้หรอค่ะ คนประเภทนี้จะด่าว่า here ยังสงสาร here เล้ย (ขออภัยในที่ไม่สุภาพนะค่ะ)
comment135-1:คห.ที่135โดนใจเรามากอ่ะ พวกมันคงใช้หัวแm'ตีนคิดจริงๆแหละ หรือไม่ก็ต้องให้โดนกับตัว!!!!!!!!!!!!!!
comment135-2:ไอพวกโลกสวยเว่อร์ล่ะมั้งคะ 
ไม่ลืมตาดูก่อนเลยว่ากรณีนี้มันใช้คำพูดนี้ได้ที่ไหน
กะพูดเอาสวย เอาเท่ห์ นึกแล้วได้แต่รังเกียจและสมเพชกับความคิด
comment136:ระบบราชการไทยแก้หลายปัญหาได้ทำเพียงข้อเดียว
คือห้ามรับพวกเด็กเส้นเด็กฝากเด็กนาย 
สอบแบบไม่มีคะแนน พ่อแม่
comment137:อ่านแล้วเจ็บปวดแทนมาก ๆ จะขอเล่าประสบการณ์อันเลวร้าย ให้ฟังบ้าง (แต่เราแค่เกือบนะ)

เราเคยเกือบโดนถูกข่มขืนตอนสมัยเรียนม.ต้น
ไอ้คนที่อยู่ข้างบ้าน เป็นลูกของคนที่เราเคารพนับถือเรียกเขาว่าแม่

เรานอนอยู่ห้องเราที่หน้าต่างตรงข้ามกับบ้านมัน 
คืนนั้นมันร้อนมาก เราเปิดหน้าต่าง ด้วยความคิดเด็ก ๆ โลกสวย ๆ ไม่เคยคิดว่าจะมีอะไรแบบนี้เกิดขึ้น 
ห้องเราอยู่ชั้นบน บ้านใต้ถุนสูง ใครจะปีนได้นี่ก็ยากนะ คิดว่าไม่น่าจะทำได้

ให้ตายสิ ในช่วงที่หลับลึกมาก รู้สึกเหมือนผีอำ เพราะมีอะไรไม่รู้มาทับ ๆ ตัว
ปกติผีอำ ตัวจะขยับไม่ได้ แต่นี้ขยับตัวได้ ได้กลิ่นเหล้า รู้สึกแปลก ๆ 

ตกใจตื่นมาร้องดังลั่นบ้านเลย น้องสาววิ่งเข้ามาที่ห้อง 
หลับ ๆ ตื่น ๆ เราก็นึกว่าฝัน แต่ได้ยินเสียงมันกระโดดลงหน้าต่าง และ ทิ้งรองเท้าไว้ 1 ข้าง 

เราบอกแม่เรา แม่เราไปว่าแม่มัน แม่มันขอร้องว่าอย่าเอาเรื่องมันเลย 
เรายังเด็กจึงไม่ได้แสดงความคิดเห็นใด ๆ ให้ผู้ใหญ่จัดการ แม่ไม่ได้บอกพ่อ 
แม่บอกว่าถ้าพ่อรู้เอามันตายแน่ 

เราเจ็บใจมาก มันบอกคนอื่นว่าเราไปยั่วมัน (ไปยั่วยังไง ตอนไหนฟะ ตอนนั้นยังเด็กมาก)
มันบอกว่าเรายอมมัน น้องสาวเรามาขัดขวางมันกับเรา (ไอ้เลว) เราอายุยังไม่ถึง 15 เลย 

หลังจากนั้นเราก็กลัวมันมาก มันชอบเมาเหล้า แล้วมาร้องเพลง ตะโกนอะไรข้างบ้านตลอดตอนที่เราอยู่
เราไม่เปิดหน้าต่างอีกเลย เอามีดอีโต้ไว้ข้าง ๆ เตียง (มาอีกสิ หัวแบะแน่)

จนเราย้ายมาเรียน มหาวิทยาลัย ต้องออกจากบ้านไป รู้สึกโล่งใจมาก ๆ แต่มันดันไปเป็นเด็กรถระหว่างทางกลับบ้านอีก
เรากลัวมันจะตามเราตอนเราลงรถมาก ๆ อยู่อย่างหวาดระแวง 

เวลาเราไปเรียนกลับบ้าน หรือ ไปทำงานกลับมาบ้าน มักจะได้ข่าวว่าติดยา เข้าคุกมั่ง เมาเหล้าแล้วไปทำร้ายคนนั้นคนนี้มั่ง
เคยไปท้าตีกับเด็กวัยรุ่น โดนรุมซะน่วมเลย เรางี้สะใจมาก ถ้ามันไปที่อื่นเราจะดีใจมาก แต่ถ้ารู้ว่าอยู่ที่บ้านเราจะระวังตัวมาก
ทำให้รู้สึกว่าบ้านเรานี้ไม่ปลอดภัยเอาซะเลย

ตอนนี้แม่มันขายบ้านแล้วย้ายไปอยู่ที่อื่น เรารู้สึกดีใจมาก 

ผ่านมา 20 กว่าปี ทุกวันนี้เราก็ยังกลัวมันนะ ความรู้สึก ภาพเดิม ๆ นั้นไม่เคยลืมเลย ยังจำติดตา 
(เรื่องนี้เราจำแม่นมาก แม้อยากจะลืมก็ตาม)
comment138:เหตุการณ์แบบนี้ บนรถไฟ และตู้นอน เกิดขึ้นมานานมากแล้ว

สมัยเราเรียน มหาลัยปีแรก   เพื่อนเรา นั่งรถไฟตู้นอนกลับบ้าน

กับเพื่อนเค้า ซึ่งก็มาเล่าให้เราฟังว่า เค้าโดนพนักงานรถไฟ 

เข้ามาลวนลามทั้ง ทางการกระทำ และ คำพูด และเพื่อนเราทั้ง

สองคนนั้นเป็นกะเทย  ย้ำนะคะ กะเทยค่ะ  ทีแรกยังไม่เชื่อ เพราะ 

คิดว่า คนบนรถไฟเยอะแยะ ทำได้ไง คนอื่นๆไม่ได้ยินเลยหรอ 

และเรื่องทุกอย่างก็เงียบไป จนมาถึง วันนี้ เราจึงเชื่อว่า วันนั้น 

เพื่อนเรามาเล่าให้ฟัง นั้นน่าจะจริงแน่นอน

และเรื่องคดีล่วงละเมิศทางเพศ อยากให้คุ้มครองทั้งหมด ทั้งชาย หญิง กะเทย ทอม ทุกๆเพศ ได้คุ้มครองหมด
comment139:อ่านแล้วเศร้ามากครับ ตอนนั้นยังไม่รู้เรื่องข่าวที่เกิดเมื่อ 13 ปีก่อน
ถ้าได้มาอ่าน ผมทำอะไรให้ไม่ได้นอกจากเป็นกำลังใจให้ทั้งคุณและการเปลี่ยนแปลงครั้งใหญ่ของรถไฟไทยซักที
comment140:อ่านแล้วเศร้าจริงๆ..
เป็นกำลังใจให้นะคะ
comment141:ขอเป็นกำลังใจให้ค่ะ ดิฉันเชื่อว่าเวรกรรมจะตามติดตัวพวกมันไป
เฮ้อ คิดแล้วสะท้อนใจอยากให้มี Dexter จริงๆ
comment142:เป็นกำลังใจให้ สู้สู้นะค่ะ อยากให้รู้ว่ายังมีคนที่แม้จะไม่รู้จักกันแต่เป็นห่วงและเป็นกำลังใจให้ค่ะ
comment143:ดู ช่อง Nation ช่วงคุณจอมขวัญ 
โฟนอิน สัมภาษณ์ อาจารย์ นิติศาสตร์ บอกว่า กม. บ้านเรา ถ้า ข่มขืน + ฆ่า โทษมีแค่ 2 กรณี คือ 
"จำคุกตลอดชีวิต หรือ ประหารชีวิตเท่านั้น"
แต่ถ้า ข่มขืน แต่ไม่ฆ่า โทษจำคุก.... 4 - 20 ปี 
------------------------------------------------------------------------------------------------------------------
จากข้างบน ถ้าเป็นกรณีล่าสุด ที่เกิดกับน้อง ก็คงเข้าข่าย จำคุกตลอดชีวิต หรือ ประหารชีวิต
แต่สำหรับเหยื่อ เมื่อ 13 ปี ก่อน จำคุก 9 ปี ก็เป็นไปตามข้อกฎหมาย ซึ่งมองว่าข้อลงโทษมีช่วงกว้างมาก 4 ปี เทียบกับ 20 ปี ต่างกันเยอะมากครับ
อีกประเด็นหนึ่งคือ... กรณีติดคุกแล้วได้รับการลดหย่อนโทษ จนพ้นโทษออกมาก่อนกำหนดหลายปี และมาก่อเหตุซ้ำอีก ควรจะต้องกำหนดชัดเจนในกฎหมายว่า คดีแบบไหนควรได้พิจารณาลดหย่อน กรณีไหนไม่มีสิทธิ์ได้รับการลดหย่อน .......... โดยส่วนตัวมองว่า คดี อุกฉกรรจ์ ไม่ควรได้รับการลดหย่อน (เช่น ฆ่าโดยเจตนา, ข่มขืน+ฆ่า, ข่มขืน+ทำร้ายจนบาดเจ็บสาหัส, เจตนาทำร้ายจนบาดเจ็บสาหัส พิการ ได้รับการกระทบกระเทือนทางสมอง, รุมโทรมเหยื่อ เป็นต้น) ใครโดนตัดสินจำคุกตลอดชีวิต ก็ควรจะจำคุกตลอดชีวิต จริงๆ ไม่ควรได้รับการพิจารณาลดหย่อนโทษใดๆ ทั้งนั้น
comment144:กด Vote ครับ .
comment145:สะเทือนใจอย่างสุดซึ้งคะ
comment146:สำหรับผม เรื่องนี้คงไม่ใช่แค่องค์กรนี้เพียงแห่งเดียวหรอกครับ มันมีไปหมดทุกที่ทุกแห่ง
สำหรับที่พึ่งของคนที่ประสพเหตุแบบนี้ยังมีอีกเป็นจำนวนมากที่ไม่สามารถเป็นข่าวได้
ลำพังการอาศัยผู้มีอำนาจทางกฎหมายในมือและกระบวนการยุติธรรมนั้นดูแล้วคงเป็นไปไม่ได้อีกต่อไปแล้ว
หากสังคมบ้านเรายังคงเลวร้ายไปกว่านี้ สักวันหนึ่ง อาจจะมีสักกลุ่มที่คอยตัดสินโทษเหล่านี้เองโดยไม่ต้องรอให้กฎหมายตัดสินก็ได้

ป.ล. ผมว่าตำรวจส่วนใหญ่ทำงานคล้ายๆกับตัวนี้เลย
comment147:อ่านแล้วได้แต่ปลง

ประเทศนี้ ถ้าคุณไม่ได้เป็นคนใหญ่คนโต ไม่ได้รวย ไม่ได้มีชื่อเสียง ไม่ได้มีอิทธิพล 
อย่าคาดหวังความยุติธรรมอะไรจากสังคม เพราะมันไม่มีให้คุณหรอก
comment148:ไล่เค้าออกทำไมครับ เค้าทำไรผิด ???

รฟท มันควรมีต่อไปมั้ยเนี่ย ถ้ายังไม่ปรับปรุงอะไรสักอย่าง
comment149:คณะ คสช. ช่วยดูแลการรถไฟด้วยเถอะครับ
comment150:ขอให้เกิดการเปลี่ยนแปลงในการบริหารและมาตรฐานความปลอดภัยของรถไฟไทย และขอให้กฏหมายไทยมีการเพิ่มโทษผู้กระทำผิดให้ได้รับโทษมากกว่านี้ 
        สำหรับเราผู้เสียหายเหมือนตายทั้งเป็น ความรู้สึกและความหวาดกลัวไม่ว่าเวลาจะผ่านไปนานแค่ไหนมันก็ยังคงอยู่ในใจและหลอนขึ้นมาได้ตลอดเวลา.....
           เอาใจช่วยคุณคุญขวัญให้ผ่านแต่ละคืนวันไปได้อย่าางเข้มแข็งนะคะ
comment151:บางทีคำขอโทษก็ไม่ช่วยอะไรเลย ในเมื่อผู้กระทำไม่เคยสำนึก
comment152:ไม่เป็นไรค่ะตอนนี้สั่งปลดผู้ว่าไปแล้ว 
แต่... คนที่ฆาตรกรใช้เส้นเพื่อเข้าทำงานยังเงียบกริบไร้การกล่าวถึง

... อย่างงี้แหล่ะ ... มันคงเป็นแบบนี้ล่ะประเทศเรา 

สงสารแต่ผู้ถูกกระทำ ...
comment153:อ่านแล้วเศร้าใจมากๆ
comment154:เจ็บปวดแทนผู้หญิงคนนี้ เข้าใจเลยว่าการมีชีวิตอยู่ต่อในแต่ละวันมันยากจริงๆ
ปล.บริษัทไม่น่าบีบบังคับไล่เธออกเลยค่ะ คือมันไม่ใช่ความผิดของผู้หญิงนะคะ มันคือความผิดของคนที่ข่มขืนเธอค่ะ อันนี้ไม่เห็นด้วยกับการที่บริษัทบีบบังคับไล่เธอออกค่ะ
comment155:เข้ามาให้กำลังใจ อ่านแล้วเศร้า คุณเก่งมากค่ะ
comment156:ระบบยุติธรรมเฮงซวยแบบนี้ไม่เคยพัฒนาสักที ไม่รู้กี่คดี เตะถ่วง ดอง พิจารณา ช้า ประเทศไหนคิดเอาเอง
comment157:แสดงความเสียใจด้วยจริงๆครับ
comment158:น้ำตาไหล
comment159:วนลูปมั๊ยล่ะครับ
comment160:ความเจ็บปวดของผู้หญิงที่โดนข่มขืนเราไม่รู้ส่ามันจะทุกข์ทรมานใจมากเพียงใด 
แต่อ่านข้อความของเธอแล้วน้ำตาแทบไหลเลยคะ
คนที่พยายามเข้มแข็งรวบรวมกำลังใจเรียกร้องความยุติธรรมให้ตนเองแต่สิ่งที่ได้รับมันหนักหนาแสนสาหัสจริงๆ

****** คดีของเธอที่การรถไฟยื้อไว้ เหตุผลที่ผู้ว่าการยื้อคดีคือ อ้างว่าเป็นเรื่องของจำเลยกับโจทย์ไม่เกี่ยวกับการรถไฟ
และโจทย์ (คุณขวัญ) ก็สร้างความเสื่อมเสียให้การไฟ ถ้ายอมรับคดีจะทำให้ภาพลักษณ์การรถไฟเสียหายคะ (ที่มาจาก posttoday)
comment160-1:การรถไฟจะอ้างว่าไม่เกี่ยวได้อย่างไรคะ ในเมื่อระบบบริหารจัดการแย่ มีลูกน้องเลวๆ ไม่ควบคุมดูแล ระบบความปลอดภัยสำหรับคนโดยสารก็ต่ำเตี้ยอย่างไม่น่าเชื่อ สิบปีที่ผ่านไปไม่มีการปรับปรุงแถมยังเลวร้ายกว่าเดิม การเอาผู้ว่าออกถ้าโดยเหตุผลว่าไม่รับผิดชอบเวลาเกิดปัญหาเลวร้ายในองค์กรณ์ก็พอมีเหตุผล แต่ผู้บริหารอื่นได้ออกมาแสดงความรับผิดชอบอะไรอีกบ้าง ใครที่ใช้เส้นเอาคนที่ไม่มีความเหมาะสมมาทำงานเล่าคะ เรื่องทั้งหมดแสดงว่าการรถไฟเป็นองค์กรณ์ที่ไรัประสิทธิภาพมากๆไม่ใช่แค่ขาดทุนซ้ำซากเท่านั้นนะคะ

โดยส่วนตัวการไม่ให้ขายเหล้าในสถานีรถไฟและขบวนรถก็ดูแก้ที่ปลายเหตุยังไงไม่ทราบ พ่อค้าแม่ค้าได้รับผลกระทบไปมากกว่านะคะนี่ ถ้าพนักงานและระบบมีคุณภาพปัญหาเหล่านี้จะไม่เกิดง่ายๆหรอกค่ะ ดูที่เกาหลีเขาสอบสวนเรื่องเรือล่มสิคะ เขาขุดป้ญหามาชำแหละทุกชั้นเพื่อการแก้ไขและปรับปรุง ไทยก็ควรทำแบบนั้นไม่ใช่กลบเกลื่อนรอให้คนลืมเหมือนที่คุณขวัญได้ประสบนะคะ อย่าให้เรื่องชั่วร้ายแบบนี้เกิดขึ้นอีกเลยค่ะ หดหู่ใจกันมากพอแล้ว
comment161:ขอปุ่มกด "เศร้า" ด้วยอีกเสียงค่ะ
comment162:ตามนั้น
comment163:บอกเลย อ่านข่าวนี้แล้วของขึ้นมาก
อยากไปร่วมประชาทัณฑ์ฆาตารกร
comment164:vote
comment165:13 ปีที่แล้วใครเป็นผู้ว่าการรถไฟ มีใครกล่าวถึงบ้างยัง
comment166:พูดไม่ออกเลยจริงๆ
comment167:เห็นใจคุณจริงๆคะ  ขอให้คนที่ต้องรับผิดชอบออกมาแสดงความรับผิดชอบเสียที อย่านิ่งเฉยรอเรื่องผ่านไปแบบนี้เลยคะ
comment168:เราเป็นคนนึงนะคะ ที่ไม่เห็นด้วยกับการประหารชีวิตในคดีข่มขืน 
(อย่าเพิ่งด่านะคะ อ่านความเห็นเราให้จบก่อน)
คือแรกๆเราก็ตามกระแส แล้วก็เห็นด้วย
แต่ยิ่งมาอ่านกระทู้นี้ เรายิ่งรู้สึกว่า 
การประหารชีวิต มันเหมือนผู้กระทำผิดไม่ได้ชดใช้อะไรเลยอ่ะค่ะ ไม่ได้ทรมาน 
แค่แปปเดียวก็ตาย คือไปแบบสบายเกินไปอ่ะ 

แต่คนที่ถูกข่มขืน เค้าต้องทนขมขื่นอีกเป็น 10 ปี ทนกับฝันร้าย 
ทนกับความหวาดกลัวหวาดระแวง สูญเสียโอกาสดีดีในชีวิตไป(อย่างเช่นเคสนี้)
คือถึงเค้าจะชดใช้ด้วยชีวิตแต่มันก็เทียบอะไรไม่ได้เลยกับสิ่งที่เหยื่อได้รับทั้งทางกายและทางใจ

น่าจะมีหนทางอื่นที่จะลงโทษพวกที่ก่อคดีข่มขืนให้สาสมกว่านี้อ่ะค่ะ

title:ประสบการณ์ตลาดนัดแถวบ้าน
comment:สามปีที่แล้วได้ย้ายมาอยู่สถานที่แห่งหนึ่งในเขตกทม. สถานที่แห่งนี้แวดล้อมไปด้วยตลาดนัดเช้าเย็นและตลาดสด ตอนย้ายมาอยู่แรกๆรู้สึกดีใจมากเพราะแวดล้อมไปด้วยของกิน แต่พออยู่มาอยู่ไปเจอเห็นอะไรบ้าง จะเล่าให้ฟังตามที่ได้เห็นมากับตาและประสบการณ์ตรงของตนเองเท่านั้นครับ

- ข้าวเหนียว2-3ร้าน ข้าวเหนียวห่อใหญ่มาก แต่เอาข้าวเหนียวใส่ถุงก็อบแก็บหูหิ้วธรรมดาที่ถุงพวกนี้ไม่ใช่ถุงร้อน ร้านพวกนี้เกือบทุกร้านขายอาหารอีสานที่เป็นแกงใส่อยู่ในหม้อ

- ร้านขายข้าวผัด นำข้าวร้อนๆเก็บใส่กระติกเย็น

- ร้านหมูทอด พอขายเสร็จ นำน้ำมันร้อนเทใส่ถังพลาสติกสีขาว ที่ก่อนหน้าถังพวกนี้เคยเป็นถังใส่สีทาบ้าน

- ร้านก๊วยจั๊บก็เหมือนกัน ตอนเก็บร้านก็นำน้ำซุปที่เหลือเทใส่ถังเหมือนข้อด้านบน

- แม่ค้าสับปะรด ใส่ถุงมือยางสีส้ม! ปอกสับปะรด

- ร้านขายข้าวโพดต้มข้าวโพดในกะลังมังเก่าที่มีรอยอ็อกอุดรอยรั่ว สารตะกั่วเต็มๆ

- ร้านขายข้าวแกง ผัดแกงในกระทะใหญ่ๆ เอาถุงที่ใส่น้ำมันวางลงบนกระทะร้อนๆจนถุงละลายแล้วน้ำมันก็ไหลเทออกมาจากก้นถุงที่ละลาย

- แกงที่ตักใส่ถาดวางขาย จะมีเศษเหรียญอยู่ในถาดใต้แกง จะร่วงตอนที่หยิบยื่นเงิน ถ้าหาเหรียญไม่เจอก็จะปล่อยไว้อย่างนั้น

- ร้านลวกหอยแครง นำตะกร้าพลาสติกใส่หอยแครง แล้วนำตะกร้าพลาสติกจุ่มลวกลงในน้ำร้อน

สิ่งที่เล่ามาทั้งหมดนี้คือส่วนหนึ่งเท่านั้น แต่ร้านพวกนี้เขาขายกันมานานแล้วปัจจุบันก็ยังขายอยู่ และก็ยังมีคนซื้อกินอยู่ สำหรับส่วนตัวแล้วส่วนมากจะซื้อแค่ผักและผลไม้ซะเป็นส่วนใหญ่
comment1:ค่ะ ก็ส่วนหนึ่งก็ทำกันงี้ล่ะ

ข้าวโพดใส่ซึงนึ่งทั้งถุงพลาสติก

ของปิ้งย่างใส่ถุงร้อน แต่มันร้อนจัดจนถุงละลาย

น้ำมันพืชในถุงพลาสติก ไม่ใช้วิธีตัดซอง แต่ใช้วิธีเอาถุงไปนาบกับกะทะร้อนให้น้ำมันไหลลงไป

ข้าวนึ่งร้อนใส่ถังน้ำแข็ง 

ทุกอย่างในตลาดสดก็ทำเป็นเรื่องปกติ 

คนขายคุณภาพชีวิตอย่างไรเขาก็นำมาใช้ในวิธีการขายแบบนั้นล่ะ เราต้องเลือกบริโภค
comment1-1:"คนขายคุณภาพชีวิตอย่างไรเขาก็นำมาใช้ในวิธีการขายแบบนั้นล่ะ"
ตรงใจมากครับ  แล้วเราจะเริ่มต้นในการให้เขาเหล่านี้ตระหนักถึงสิ่งนี้ได้อย่างไร
comment1-2:คนพวกนี้ไม่ตระหนักหรอกครับ
ชีวิตเรา เราดูแลเอง
comment1-3:ยืนยันตาม คห.1 
เห็นด้วยตาม คห.1-1
comment2:ร้านขายกับข้าวแถวบ้านเห็นมากับตาเลย ผัดปลาดุก กบ หมูป่า ไก่ พวกนี้เขาจะสับใส่ถุงมา น้ำผสมเลือดมีอยู่ค่อนถุงเป็นเมือกเหนียวๆ แทนที่จะเทออก กับเทลงกะทะไปเลย ผัดมันทั้งอย่างนั้นเห็นแล้วไม่กล้าซื้อกินเลย
comment3:พยายามหาว่ามันมีผลอะไร เพราะจขกท.เล่นบอกมาแต่ข้อสังเกตุแต่ไม่มี fact ที่ว่ามันมีผลกระทบอะไรต้องการอะไร

ที่เสียตามอักษรแน่ๆ
-ต้มข้าวโพดในกะละมังมีรอยตะกั่ว
-ละลายถุงพลาสติกเพื่อแกะน้ำมัน

ที่ยังคิดว่ามันไม่มีอะไร
-เศษน้ำมันหมูทอดเทถังสี และ น้ำซุปเก่าเทถังสี ถ้าสังเกตุมาแค่นี้ยังไปต่อว่าอะไรไม่ได้ เพราะหากเขาแค่เอาไปทิ้งจะถังไรก็ได้ทั้งนั้น ดีกว่าเจอแม่ค้าเททิ้งท่อระบายน้ำเยอะ
-ถาดวางถุงแกงมีเศษเหรียญ มันอยู่นอกภาชนะบรรจุไม่ได้สัมผัสแกง ร้านอาหารห้องแถวใส่ถุงมือแต่เอาถุงมือจับเหรียญเงินทอนสิอันนั้นเต็มๆ

ที่ยังกลางๆ
-ข้าวร้อนใส่กระติกเย็น จริงๆกระติกมันมีพลาสติกฉนวนกันได้ทั้งร้อนทั้งเย็นนั่นแหล่ะถ้าไม่ได้โดนไฟตรงๆมันก็ไม่ละลาย แต่มักจะถลอกจากกระบวนการขัดถูทำความสะอาดแล้วมีคราบสกปรก อันนั้นไปว่ากันที่ความสะอาด
-ถุงมือสีส้ม ว่าไปควรดูที่วัสดุยางแต่ทั่วไปยางธรรมชาติที่มันไม่ควรมาใช้ทำอาหารมันเป็นเรื่องที่ตัวมันเองไม่ทนความร้อนจึงไม่ถูกใช้ในห้องอาหาร แต่ทนการกัด เอามาใช้งานเย็นไม่ได้มีความร้อนมาเกี่ยวข้องก็น่าจะได้ แต่ดูที่ความสะอาดดีกว่า เขาใส่เฉพาะตอนผ่าชิ้นงาน หรือเล่นเอามาใส่ตลอดเวลา ร้านห้องแอร์ใส่ถุงมือตำส้มตำแต่ดันไม่ถอดเวลาไม่ใช้งาน แล้วเลี้ยงหมาด้วยอันนั้นผมบายจริง

อันอื่นขอดูก่อนขี้เกียจหา
comment3-1:เศษเหรียญอยู่ภายในถาดที่ใส่แกง หมายถึง อยู่ก้นถาดแกง เกิดจากการหยิบยื่นทอนเงินเหรียญเหนือถาดที่ใส่แกง แล้วเกิดหยิบยื่นจับเหรียญพลาดเหรีญตกลงไปในถาดที่ใส่แกงสดๆที่ยังไม่ได้ตักใส่ถุง
comment3-2:โลกสวยจัง
comment3-3:หน้าบ้านมีคนมาเช่าขายแกงสองเจ้าเป็นแบบที่กขกท ว่าไว้จริงๆ ยังไม่รวมพวกผักต่างๆที่ไม่เคยล้าง หั่นแล้วโยนใส่กะทะผัดเลย
เรียกว่า. โคตรมักง่ายเลย
comment3-4:กระติกน้ำแข็ง​ไม่ควรเอามาใส่ร้อนครับ ลองหาความรู้​ดูนะครับ
comment3-5:เขาก็ไม่ได้บอกว่ามันผิดหรือถูกยังไง แต่เขาบอกว่า "กินไม่ลง" 
เราเองอ่านแล้วกินไม่ลงเหมือนกัน แต่ใครอยากเอาตัวเองไปเสี่ยงกับการทำอาหารที่ไม่ถูกสุขลักษณะแบบนี้ เชิญตามสบาย
comment3-6:เขียนมาขนาดนี้ ยังรู้สึกเฉยๆ ได้
comment4:เคยเจอร้านก๋วยเตี๋ยวไก่ เช้ามืดเขาจะตั้งหม้อก๋วยเตี๋ยวใส่ไก่ลงหม้อทั้งถุง พร้อมเปิดขายตอนสายๆ เพิ่งนึกออก คงเป็นกรรมวิธีซูวี(ยี่สิบกว่าปีก่อน)
comment4-1:ต้นกำเนิดมาจากไทยนี่เอง
comment5:บางข้อก็ทำให้เราคิด ที่จะระวังการเลือกบริโภคมากขึ้นนะครับ ขอบคุณครับ
comment6:ตลาดเรายังเห็น ลองแวบไปดูในครัวหลังร้านที่มีขายอาหารสิคะ แล้วจะซึ้งจับจิต หน้าร้านหรูไม่หรูลองเทียบความสะอาดกรรมวิธีในครัวกันเลย เหอๆ

เรากินเองผ่านไปเห็นก็เลือกซักหน่อย มันก็เป็นแบบนี้มานานแล้วอ่านะยังคงไม่มีใครที่เป็นระดับผู้บริหารงานตรงที่สั่งการได้สนใจไปจัดการให้ความเข้าใจว่าเยี่ยงไหนดีเยี่ยงไหนไม่ดี คนไม่เข้าใจกฏหลักของการปรุงและเก็บอาหารให้ดีต่อสุขภาพชาวบ้านๆไม่ค่อยรู้หลอก เอ้อที่รู้แล้วไม่สนก็มีนี่นะ

เรานิใช้วิธีถ้าอยากกินอย่างไหนแวบไปซื้อของเดินเล่นแถวๆนั้นจนจำหน้ากันได้ วันไหนริอยากกินก็โฉบเข้าไปซื้อที่มันดูเข้าท่าหน่อยร้านนั้นนั่นแหละหรือร้านใกล้ๆที่เขาเป็นมิตรกัน ทำตัวเป็นลูกค้าที่ดีแล้วตีสนิทแง้มบอกพ่อค้าแม่ค้าตรงๆเรียบๆง่ายๆว่าอันนี้ไม่ค่อยดีนะแก้ไขหน่อยจะดีกว่านี้อีกนาคะลองทำดูไหมไม่เสียหายตอนนี้ว่างๆอยู่มิใช่เวลาคนเยอะๆ ทางนั้นเอาไปคิดก็มีที่เปลี่ยนวิธีทำที่ถูกใจเรานะและมันเป็นการพัฒนาที่ดีกว่าประหยัดสะดวกง่ายกว่าเขาไม่เอาก็แปลกคนละ แต่คือดูนิสัยท่าทางของเจ้าของร้านด้วย มีร้ายที่เปลี่ยนสูตรอาหารมาเลยยังเคยเจอเราก็ถือว่าเป็นการแลกเปลี่ยนวิธีทำเมนูต่างๆ และหลายรายแลกคืนด้วยสูตรอร่อยของเมนูทางนั้นให้เราด้วยเจ้าของร้านยังให้วิธีทำกับข้าวผัดหมี่หมักหมูทำขนมอย่างอื่นที่เราชอบให้อีกต่างหาก  (งัดสกิลทำหน้าตาพูดจาน่าเอ็นดูต่อทุกเพศวัยขึ้นมา)

เออแต่ที่กล่าวมาข้างบน ก็มีคนเตือนๆบอกเราไปวุ่นวายอะไรเขา อย่าไปยุ่งเลย- '' - ไม่ต้องไปบอกใครเขาร๊อก ไม่อร่อยก็ไม่อร่อย ไม่ดียังไงก็ปล่อยไว้งั้นเดี๋ยวก็เจ๊งไปเอง เรามักอยู่กับคำบอกเล่าคำสอนของเหล่าผู้มีประสบการณ์แปดสิบเก้าสิบปีที่เจอเรื่องมาเยอะ ปัญหาสุขภาพคนไทยฮาช๊ะมาแต่ดั้งแต่เดิมมิค่อยเปลี่ยนแปลง ส่วนมากและทั้งหมดก็จะบอกแบบที่ว่า อย่าไปทำยุ่งมากเรื่อง เดี๋ยวเมิงก็โดนตอกกลับว่า เสือ ก อย่ายุ่งขายไม่ได้จะมาขายรึ อะไรงั้น 

สูตรล้งสูตรลับทำอาหารวิธีการขายของอย่าไปบอกต่อใคร เขาไม่เอาเราจะหน้าม้านน ข้าไปที่ไหนก็มีคนมาขอให้สอนแต่ไม่ให้หลอกขี้เกียจยุ่งวุ่นวาย 
แต่ขอโทษอาม่าอากงอาโกวคร่ะบางทีหนูก็ทำกินเองลำบากไปกว่าจะเตรียมของทำเสร็จ กินแค่10นาที - __ - และไม่อยากให้มันหายสาบสูญไปพร้อมกับลำดับรุ่นและจำกัดเฉพาะบ้านกับเพื่อนๆที่แวะเวียนบินบึ่งมากิน คนที่แลกสูตรกลับมาและคนที่บอกเตือนเมื่อเราทำผิดคงคิดเหมือนกัน

ถ้าไม่เริ่มจากตัวเราเอง จะรอใครเล่า ไม่ลองทำอะไรเลยมันก็จะเป็นของมันต่อไปอยู่อย่างงี้แหละ ...คติเราเอง555
comment7:พลเมืองเป็นอย่างไร เราก็ได้สังคมอย่างนั้นแหละ
เราจึงตัดสินใจไม่อุดหนุนผู้ค้าที่ใช้มือเดียวกันจับอาหารและรับ-ทอนเงิน กับผู้ค้าที่เบียดเบียนทางเท้า
ผลคือไม่มีอะไรให้เราซื้อกินได้เลย 
ทุกวันนี้ซื้ออาหารกินแค่สามแบบ
1 ซื้อสำเร็จจากข้างนอก  ต้องเอามาอุ่น 
2 ซื้อสดมาทำเอง
3 ซื้อเซเว่น หรือซุปเปอร์มาเก็ต
4 ถ้าต้องไปกินกับคนอื่น ก็ลืมไปให้หมดทุกข้อ
comment8:ชอบไปกินข้าวแกงร้านนึง มีวันหนึ่งกำลังนั่งกินอยู่ แม่ค้าสั่งน้ำมูกเสียงดังเลยหันไปมอง คือใช้มือปิดรูจมูกข้างแล้วสั่งฟิดๆ แล้วย้ายมาปิดอีกข้างแล้วก็สั่งฟิดๆ แล้วเอามือเปล่าๆเช็ดจมูกไปมา แล้วก็เช็ดที่ผ้ากันเปื้อน คือเสียงน้ำมูกมันเยอะอ่ะเราได้ยินเต็มๆ และที่สำคัญนางสั่งใกล้ถาดอาหารด้วย อาหารเป็นสิบถาด นางแค่หันหน้าออกมาด้านข้างแล้วก็สั่งเลย เรานี่แทบไม่อยากกินต่อ ดีนะที่ซื้อก่อน หลังจากนั้นก็ไม่ไปกินอีกเลย แค่นึกถึงตอนนี้ยังจะอ้วก
comment8-1:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment8-2:โอ้ย เอาอะไรมาเล่าเนี่ย อ้วกเลยลล
comment8-3:แค่อ่านยังขนลุกเลยค่ะ
comment9:นี่ยังไม่รวมพวกงั่งที่ชอบอุ้มหมาเขาไปเดินเบียดในตลาดนัดใช่ไหมครับ
comment10:รอบตัวผมหลายๆ คนหันมาอุดหนุนอาหาร 711 บ่อยขึ้นก็เพราะเหตุผลพวกนี้ 

และหลังๆ สังเกตว่า 711 เองก็พัฒนาอาหาร Frozen ได้ดีขึ้นมาก

คือจากเดิมที่แห้งๆ แข็งๆ

เดี๋ยวนี้มีรสมีชาติ

นี่ผมเพิ่งกลับจากญี่ปุ่น

เดินเข้า 711 ไทย, เจอ Menu เดียวกันเป๊ะเลย 

: D
comment10-1:อันนี้อร่อย
comment10-2:ใช่เลย ชอบอันนี้ที่เจแปนนะคะ ที่ไทยยังไม่อร่อยเท่า
comment10-3:ที่ญี่ปุ่นยังไม่เคยทานเลยครับ 

[ของให้กินมันเยอะเกิน ><]
comment10-4:ทำไมน่ากิน 😅
comment10-5:ทำไมของไทยไม่ใส่ผักแบบนี้
comment11:อ่านแล้วชวนสะกิดใจขึ้นมาทันที
สิ่งเหล่านี้ เจอได้แทบทุกตลาดในประเทศไทย

ไม่ใช่แค่เรื่องสุขอนามัยนะ แต่มันบ่งถึงสารเคมีที่อาจปนเปื้อนในอาหาร ..นึกไปถึงสารก่อมะเร็งเลยค่ะ
comment12:ร้านขาหมู เอาผักที่มัดด้วยหนังยางสีแดง ลงไปในซุปที่เดือดๆ จะได้ตักขึ้นมาง่าย
comment12-1:ผักคะน้ากำนั้นก็ไม่ได้ผ่านการล้างด้วยค่ะ
คนขาดการศึกษาหลายคน เข้าใจว่าความร้อนฆ่าได้ทุกอย่าง
comment12-2:อันนี้รับไม่ได้จริงๆ  เคยเอามือที่แกะหนังยาง  แล้วเผลอเข้าปากดูด ยังจะอ้วกเลย  เพราะหนังยางพวกนี้กลิ่นยางมันแรงมากๆ  นี่พี่เล่นเอาไปต้มเลย  ไม่ไหวจริงๆ
comment12-3:อันนี้เคยเจอ เกลียดมาก อะไรจะมักง่ายขนาดนั้น
comment13:มีทุกที่ครับ ตลาดนัดแถวบ้านผมก็มี สมัยกอนผมชอบซื้ออาหารตลาดนัดกินมาก แต่ตอนนี้กินอยู่ไม่กี่อย่าง และเท่าที่ดูส่วนมากเป็นจังค์ฟู้ด คือคนที่กำลังคุมน้ำหนักไม่ควรซื้อกินอย่างยิ่ง ที่พอจะพึ่งได้ ก็มีแต่สลัดโรล กับแกงจืดลูกรอก ปลาเผา อะไรประมาณนั้น
comment14:อย่ารังแกคนจนสิ!!
comment14-1:พูดเสร็จเดินสะบัดตูดหนี เก็บของขึ้นฟอร์จูนเนอร์ป้ายแดง แสงไฟแรงแยงทะลุคันอื่น ขับไปเกร๋ๆต่อ
comment15:ไปตลาดนัด ส่วนใหญ่ซื้อได้แต่ผัก ผลไม้
แต่ก็ต้องเอามาล้างผ่านน้ำหลายๆรอบ แช่น้ำไว้นานๆ ล้างสารพิษออกให้หมด
comment16:พ่อค้าแม่ค้าไทย
เอาง่าย เอาสะดวก เอาประหยัด เอาเห็นแก่ตัวเข้าว่าครับ

ป.ล. ถุงพลาสติก, ช้อนพลาสติก(จากเรซินรีไซเคิล), กล่องโฟมก็เหมือนกันมันแหลกม่ายล่ายยยยยนะ คุณพ่อค้าแม่ค้า เล่นเอาไปใส่แบบร้อน ๆ เลย
comment17:เรื่องน้ำมันทอดซ้ำอีก เห็นใสๆไม่ใช่ว่าน้ำมันใหม่นะ เค้ากว้านซื้อน้ำมันที่ดำๆของร้านต่างๆ ไปผ่านกระบวนการทำให้สีมันใส
ดูรายการนี้แล้วไม่อยากกินอะไรนอกบ้านเลย มะเร็งทั้งนั้น
comment17-1:จริงๆพวกของทอดนี่ ถ้าอยากได้ของทอดสีสวยต้องผสมน้ำมันเก่าลงไปผสมส่วนหนึ่งด้วยนะครับ
อันนี้ไม่ได้มีแต่ไทย ที่จีน หรือญี่ปุ่น ก็มีสูตรน้ำมันของทอดคล้ายๆกัน

น้ำมันเก่าส่วนใหญ่พอหมดวันจะผ่านการกรองแล้วเก็บเป็นน้ำมันเก่าไว้ใช้ เพื่อผสมกับน้ำมันใหม่เพื่อทอดในวันต่อไป
comment18:มันเป็นเรื่องจริงที่น่าเศร้า สำหรับคุณภาพชีวิตคนไทย เราบอกคนอื่นทุกคนก็เฉย เหมือนเป็นเรื่องปกติ ร้านส้มตำที่ใส่ถุงมือหยิบทุกอย่าง จะใส่เพื่อหยิบผัก หยิบเงิน หยิบที่คีบไก่ แม้แต่หยิบถ่านมันก็ใส่ถุงมืออันเดียว ร้านข้าวแกงตามตลาดนัด เวลาตักแกงในหม้อใหญ่ ๆ ตามถาด มันเอาถุงแกงจิ้มลงไปในแกงที่อยู่ในหม้อ จิ้มไปในถาดที่มีกับข้าว ไม่รู้เพื่ออะไร ขี้เกียจยกมือหรืออะไร แปลกดีที่คนเห็นแต่ยังซื้อกิน ร้านไหนเราสั่งของแล้วไม่ใส่ถุงพลาสติกให้ก่อน ที่จะใส่ถุงก๊อปแก๊ป เราบอกเลยไม่เอาแล้ว พี่กินเองเถอะ ถุงมันใช่ที่ใส่ของกินเหรอ ไม่รู้สิ ใครไม่ถือเราถือ
comment19:เคยเห็นคนกวนกาละแมขายในกะทะใบใหญ่ๆ กะทะปกติ แต่ใช้ท่อพีวีซีกวนแทนไม้พาย เราเลิกกินกาละแมเลย   ของชอบด้วย
comment20:ไม่ต้องสงสัยว่าทำไมเซเว่นลงมาตีตลาดอาหาร ราคาใกล้เคียงกับของพวกนี้

ตลาดนัดของกินไม่ได้ถูกเลย แถมส่วนใหญ่ไม่ถูกสุขลักษณะอีกต่างหาก สงสัยว่าเมืองไทยไม่มีinspectorมาตรวจบ้างเลยหรอ 

อย่างน้อยเลือกเซเว่นเพราะกรรมวิธีที่ถูกลักษณะ บวกกับมีระบบQCที่คอยตรวจ ถึงแม้ว่ารสชาติจะพอกินได้ในระดับกลางๆก็ตาม

ไปตลาด ส่วนใหญ่ไปซื้อผัก ส่วนอาหารสดขอเลือกตามห้างดีกว่า อย่างน้อยห้างก็มีระบบควบคุมอาหาร มีวันผลิตหมดอายุที่ขัดเจน ส่วนตลาด..ก็นะถ้าใครอยากรู้ก็ไปเดินตอนตลาดปิดละกัน
comment21:ตั้งแต่ผมคุมอาหารและหันมาเลือกกิน สิ่งที่ทำๆกันอยู่เราเลี่ยงได้เลี่ยงเหอะ
พ่อค้าแม่ค้าเขาทำมาจนชินไปแล้ว แก้ไขไม่ได้หรอก
comment22:ตรงทุกข้อ เห็นประจำ
comment23:ร้านปลาเผา กุ้งเผา เผาเสร็จ เอาใส่กล่องโฟม บางทีโฟมละลายก็มีค่ะ

คือเรื่องแบบนี้ คนซื้อบางคนเค้าไม่สน ไม่ใส่ใจ ไม่โวยวาย ไม่แอนตี้ พ่อค้าแม่ค้าก็เลยทำวิธีเดิมๆ ตามสะดวก ไม่ต้องไปดิ้นรนอะไรให้ต้นทุนเพิ่ม  ที่จขกท.ว่ามา มันแค่ process การทำอาหาร ... วัตถุดิบที่ใช้ทั้งหลายทั้งปวง ความสะอาด ไม่ค่อยน่าไว้วางใจเท่าไหร่หรอกค่ะ

ส่วนตัวเน้นทำกินเอง พยามปลูกผักกินเอง ... เราไปบังคับพ่อค้าแม่ค้าไม่ได้ แต่เราบังคับตัวเองไม่ให้ไปซื้อเค้าได้ ทำเองปลอดภัยสุด
comment24:ไม่มีพัฒนาหรอ่กเเละไม่มีหน่วยงานของรัฐมาดูเเลใดๆ คุณภาพชีวิตสมกับโลกที่3 กล้าท้าเลยอีก10ปีก็เหมือนเดิม
comment25:ความมักง่ายมันอยู่ในกมลสันดานของคนไทยหลายๆคนครับ ผมจำความได้ตอนเรียน รด. ซึ่งก็ประมาณ 8 ปีที่แล้ว ร้านก๋วยเตี๋ยวเอาหมูแดงที่เหลือเมื่อวานไปอุ่นในหม้อน้ำซุป ทั้งถุงพลาสติกและหนังยางที่มัดอยู่...
comment26:ทุกสิ่งต้องเริ่มที่ครอบครัวครับ แต่ผมว่า ชาติหน้าก็คงไม่ทันแล้ว ไทยแลนด์
comment27:สัก10กว่าปีก่อน เพื่อนเคยเล่าให้ฟังว่าเห็นกับตาแถวท่าพระจันทร์  ร้านขายเอ็นไก่ทอดอร๊อยยยอร่อยไม่ตัดถุงน้ำมันใช้วิธีวางนาบให้ถุงละลายไปเลย ตอนนั้นฟังยังไงก็ไม่เชื่อ ใครมันจะมักง่ายขี้เกียจอะไรขนาดนั้น  จนได้ยินได้ฟังเรื่องเดิมพล็อตเดิมจากหลายๆคนที่เคยเห็นคนทำวิธีการแบบนี้  ตอนนี้เลยไม่สงสัยแล้ว   ไม่รู้บริโภคไปกี่ถุงแล้ว ชอบกินเอ็นไก่ร้านนั้นซะด้วยสิ
comment28:เป็นเหตุผลที่ชอบทำอาหารทานเองค่ะ เพราะสยองจากสิ่งที่เคยเห็น

- ถุงมือเดียวหยิบทุกอย่าง มีให้เห็นทุกที่
- ไม่ล้างผัก หยิบจากถุงแบบขายส่งมาแล้วหั่นลงหม้อเลย
- ผักรองจาน(ตกแต่ง)แบบ รียูส
- ไม่ล้างเนื้อสัตว์
- น้ำมันรีไซเคิล
- ไม่ใส่ถุงมือแล้วยังขี้คัน เกาทุกสิ่ง เกาหัว เกาตัวแล้วจับอาหารขาย  สยองมั่ก
- แม่ค้าร้านก๋วยเตี๋ยว เหงื่อหยดลงน้ำซุปคาตา  อริ้วววว!!!
comment29:สมัย20ปีก่อน ตอนที่ฝรั่งแช่บ๋วยเพิ่งเริ่มเข้ามาและได้รับความนิยม ตอนนั้นเรียนอยู่ใกล้โรงเรียนที่ใกล้แม่น้ำเจ้าพระยาในกรุงเทพ มีอยู่วันหนึ่งเห็นพ่อค้าขายฝรั่งแช่บ๋วยที่เราเคยซื้อกิน เขาเอาตะกร้าฝรั่งลงไปที่ท่าน้ำและส่ายตะกร้าลงในแม่น้ำเจ้าพระยา ถึงว่าทำไมฝรั่งมันเค็มมันจังฟร่ะ(แต่ก็อร่อย) จากนั้นก็เลิกกินฝรั่งแช่บ๋วยพ่อค้ารถเข็นจ้าวนั้นอีกเลย
comment30:นี่คือเหตุผลที่ทำอาหารกินเอง
comment31:ร้านขายขนมครกแห่งหนึ่งในตลาดใหญ่ ใช้ ฟองน้ำชุบน้ำมัน เช็ดเตาขนมครก เพื่อไม่ให้ขนมครกติดเตา

เคยเข้าไปคุย เจ้าของร้านบอกว่าร้านเขาเปลี่ยนฟองน้ำทุกวัน ไม่ต้องกลัว

แต่ที่เห็นคือฟองน้ำไหม้ๆ ในทุกๆวัน
comment32:ที่เจ้าของกระทู้โพสต์มานั้น

ทุกข้อที่พูด ก็พบเจออยู่ที่ตลาดแถวบ้านเช่นกัน

ล่าสุดไปซื้อหอยแครง เห็นเขาให้ตะกร้าพาสติกเล็กๆ ใส่หอยแครงแล้วแช่ลงในหม้อน้ำเดือดเลย

ก็เลยบอกแม่ค้าว่า ไม่ต้องลวก จะไปลวกเองที่บ้าน
comment33:เราอุดหนุนลุงที่ขายข้าวโพดต้มประจำเพราะสงสาร
แต่พอนึกถึงกรรมวิธีการทำแล้ว เราเลิกซื้อเลย
สงสารสุขภาพของลูก ของสามีแทน
comment34:ไม่แปลกใจที่คนไทยเป็นมะเร็งกันเยอะมากๆ
comment34-1:จริงมากแบบจริงมากๆ ค่ะ ที่น่าสลดคือคนส่วนใหญ่ไม่ค่อยจะใส่ใจเรื่องพวกนี้ทั้งๆ ที่มันก็เห็นอยู่คาตา แต่ก็ยังซื้อยังกินกัน เฮ้อ
comment35:ทำประกันมะเร็งไว้ตั้งแต่วันนี้ จะได้ไม่เป็นภาระลูกหลานนะออเจ้าทั้งหลาย
comment36:ร้านขายชากาแฟรถเข็นเหมือนกัน เห็นถังรองน้ำที่ละลายน้ำแข็งมีเชื้อราที่ก้นถังแล้วก็เอาน้ำตรงนั้นมาเทใส่อีกถึงเวลาล้างแก้วจะชงใหม่ เลิกกินเลยราคาถูกไงก็ไม่เอา

เห็นอีกร้านเอามือเช็ดน้ำมูกแล้วมาชงต่อ
comment37:เคยออกมาจากโรงหนังรอบดึกที่โรงหนังแห่งหนึ่ง พนักงานกำลังทำความสะอาดตู้กระจกใส่ป๊อบคอร์น ตอนทำความสะอาดกระจกด้านใน หลังจากที่ใช้น้ำยาล้างจานเช็ดทำความสะอาดแล้ว เขาใช้น้ำยาเช็ดกระจกแบบที่เป็นสารเคมี(ไม่ใช่ฟู้ดเกรด)เช็ดให้กระจกด้านในและด้านนอกใส ในใจคิดว่าวันรุ่งขึ้นพนง.คงใส่ป๊อบคอร์นลงในตู้นั้นเลย หลังจากนั้นเลิกกินป็อบคอร์นที่โรงหนังนั้นเลย โรงหนังอื่นเป็นหรือป่าวไม่รู้ แต่ก็เลิกซื้อป็อบคอร์นหน้าโรงหนังอีกเลย(อีกสาเหตุที่เลิกซื้อเพราะว่าแพงด้วย)
comment37-1:ขอหลังไมค์ชื่อโรงกับสาขาได้มั้ยคะ ขอบคุณมากเลยค่ะ
comment38:ที่เคยเจออีกแบบคือ แกง สมัยนี้ด้วยความสะดวก บางตลาดมีบริการสับไก่ให้ด้วยแม่ค้าไปเอาปก็ได้ไก่แบบสับเรียบร้อย กลับบ้านไปก็โกยลงหม้อได้เลย ไม่ได้ล้างยังไม่ค่อยว่าอะไรมาก แดต่ปรากฏว่าเอาไปลงต้ม กลิ่นชขี้ไก่มากับน้ำที่ต้มเลย (พอดีเราสนิทกับแม่ค้าก็เลยลุกไปบอก) แต่ร้านอื่นละ พวกร้านที่เป็นแพงเเขียวหวานละไม่อยากจะคิด มุนไม่มีกลิ่นมาฟ้องด้วยสิ
comment39:อึ้งงงง คนทำทำไปได้ยังไง โอ๊ยยย
comment39-1:ร้าน กล้วยแขก มันทอด บางร้าน ก็ 
นิยมวิธีนี้มากเช่นกันครับ จุ่มลงที่ กะทะ เดือดๆค่อนถุงเลย 
จุ่มเสร็จ เงยหน้ามาดูคนต่อแถวรอซื้อ

ก็ทำต่อหน้าขนาดนี้ ยังขายดี
จะโทษคนขาย หมดเลย ก็นะ
comment39-2:เคยเจอกับตา เลิกกินไป หลายเดือน ร้านอร่อยด้วย
comment39-3:ร้านปลาหมึกทอดแถวบ้าน อร่อยมากก็ทำแบบนี้ ตอนนี้เลิกกินเกิน 5 ปีแล้ว
comment40:อีกอันๆ 

แช่เนื้อสัตว์ดิบในถังน้ำแข็ง แล้วตักน้ำแข็งใส่แก้วไปให้ลูกค้าดื่ม
comment41:ทุกวันนี้ไม่กล้าซื้อของกินตามตลาดนัดโดยเฉพาะของทอด ไปตลาดสดจะซื้ออะไรทีก็ต้องดูสภาพแผง ดูลักษณะแม่ค้า ดูภาชนะ ดูแทบทุกอย่าง ถ้าไม่น่าไว้ใจจะไม่ซื้อเด็ดขาด ถ้าต้องซื้อกับข้าวสำเร็จจะซื้อจากเจ้าประจำ(แต่ก็ไม่การันตีความสะอาด 100%) หรือหาอะไรในเซเว่นกินแทน มีเวลาหน่อยก็จะทำของง่ายๆ กินเอง 

อย่าว่าแต่พ่อค้าแม่ค้าเลย บางทีเห็นเพื่อนร่วมงานทำกับข้าวกินกันในที่ทำงานยังรู้สึกว่าไม่สะอาดเลย
comment42:-ผ้าเช็ดสารพัดประโยชน์ คือมีผ้าหนึ่งผืน เข็ดเขียง โต๊ะที่แม่ค้าทำอาหาร ละเอามาเช็ดจานก่อนตักให้ลูกค้า

-ร้านส้มตำ คนขาย เด็กเสิร์ฟ ใช้มือเปล่าๆหยิบเส้นขนมจีน ละแถวที่อยู่มีร้านส้มตำมากว่าห้าเจ้า ทำแบบนี้หมด
comment43:ไปเดินตลาดสดทำกินเอง ผมว่าตลาดนัดทั่วประเทศเป็นแบบนี้หมด แต่คุณพึ่งมาสังเกตุในกรุงเทพเนี่ยนะ 

ไปเจอที่อื่นหลายจังหวัดก็งงๆเหมือนกัน ไม่ดีก็มี แต่ดีงามก็เยอะ ตัดสินใจเอาเอง
comment44:งงมากกับการนาบถุงน้ำมันในกระทะให้ถุงแตกเอง คือร้านอาหารมันต้องมีมีดอยู่แล้วนี่ แค่กรีดแล้วเทลงกระทะมันจะลำบากอะไรขนาดนั้น
comment44-1:ความมักง่ายไม่เข้าใครออกใคร
comment45:ร้านยำข้างๆกทม.แถวเสาชิงช้าง ไปศื้อตอนเตรียมของพอดี เห็นหั่นกะหลำปลีใส่ตะกร้า พอสั่งยำ เธอก็เอากะหล่ำปลีใส่หมอ ยังไม่ได้ล้างเลย เลยขอบายไม่กินละ กินไม่ลง
comment46:เจอจังหวัดที่อากาศหนาว น้ำมันในขวดแข็ง คาดว่าน้ำมันหมู วิธีทำให้ละลายคือเอาขวดแช่ในหม้อเลย ดีที่ยังไม่สั่ง

หลายๆอย่างไม่กล้ากินบางทีในบ้านด้วยซ้ำแม่สามีชอบเอาข้าวเหลือใส่ถุงพลาสติกแล้วเอาใสหม้อหุงข้าว บางครั้งถุงเหี่ยวเลย พอบอกมักจะมีคำพูดประมาณกินข้างนอกก็อย่างนี้แก่ละจะเป็นไร  เลยบอกหนูกะลูกแม่ยังไม่อยากตาย

บางครั้งจะเป็นคนแก่หรือตามบ้านทำตามๆกันและไม่เห็นผลชัดเจนต่อสุขถาพ
comment47:หลายวันก่อนไปตลาดนัดเห็นขนมเบื้องน่ากิน พ่อค้าขายกับลูกสาวน่าจะเป็นเด็กวัยมัธยมต้น เราก็สั่ง 1 ชุด พ่อค้าเรียกลูกสาวมาหยิบให้ ทันทีที่สิ้นเสียงพ่อค้า ลูกสาวก็ไอแห้งๆ โดยเอามือปิดปากแล้วเดินมาหยิบขนมเบื้องใส่ถุงให้เรา เราจ่ายเงินและรับมาอย่างงงๆ กินไม่ลงเลยเดินไปทิ้งที่ถังขยะ เสียดายเงินมาก
comment48:มันน่าจะออกสื่อนะ เอาให้ดัง ให้คนซื้อรู้ถึงโทษของมัน คนขายจะได้ร้อนรนทำให้ดี  แต่มันก็แบบนี้แหละ มันจะไปกระทบคนดีเข้า เพราะคนเลว ชอบทำอะไรมักง่าย  ชอบทำลายโอกาสของคนดีๆ   จริงๆ ควรมีมาตราการควบคุมพ่อค้าแม่ค้านะ บางคนเห็นแต่เบื้องหน้า ไม่เคยรู้ขั้นตอน
comment49:ตราบใดที่ไม่ได้ปรุงอาหารเองก็คงต้องหลับตาข้างนึงแล้วกินประทังชีวิตกันต่อไป อย่าว่าแต่ร้านในตลาดนัดเลยค่ะ ร้านดังๆ บนห้างรึภัตตคารเองก็เช่นกัน 😅😅😅😅
comment50:เราเคยเจอร้านขายเป็ดย่างริมถนน คนรอคิวซื้อเยอะมาก
แล้วทันใดนั้น มีเศษก้นบุหรี่ปลิวมาตกใส่น้ำเป็ดในหม้อใหญ่

เค้าแค่ คนๆ แล้วตักออก แล้วก็ขายต่อ....

ทำจายยยยไม่ได้อย่างแรง

ทำกินเอง สบายจายยย
comment51:เอางี้ครับ วันก่อนเข้าห้างทำธุระในห้องน้ำเรียบร้อยล้างไม้ล้างมืออยู่หน้าอ่าง ก็เห็นพนักงานร้านขนมร้านนึงเดินออกมาจากห้องน้ำด้านใน แล้วก็เดินผ่านหลังผมออกประตูห้องน้ำใหญ่ไปเลย ไม่มีการล้างมือทำความสะอาดใดๆทั้งสิ้น ช๊อกแป้บนึงเพราะคนนั้นเค้าต้องกลับไปทำขนม ปั้นๆคลึงๆแป้ง ตกแต่งหน้าขนม อยู่หลังร้านล่ะครับ .....
comment52:แวะมาเล่าประสบการณ์ร้านก๋วยเตี๋ยวในอำเภอแถวบ้านเรา ร้านแรกป้าคนขายใช้วิธี "เป่า" ถุงด้วยปากให้ถุงเปิดเพื่อใส่ก๋วยเตี๋ยว เป็นร้านดังที่มีเพจในเฟสบุคมารีวิวด้วย อันนี้เราสยองมาก คือสงสัยมากว่าทำไมป้าถึงเปิดถุงแบบธรรมดาๆแบบที่ร้านอื่นๆเขาขายกันไม่ได้เหรอ
ร้านที่ 2 เคยเห็นแมลงสาปตัวใหญ่ดุ๊กดิ๊กอยู่ที่ก้นถุงเส้นบะหมี่ทอดกรอบ 
ร้านที่ 3 ร้านก็รีบขาย น้ำซุปยังไม่ทันร้อนจัดก็เอาหมูบะช่อลงลวกแล้วเอานิ้วจิ้มๆดูว่าหมูสุกแล้วรึยัง

ที่เห็นๆน่ะว่าสยองแล้ว แล้วที่ไม่เห็นอีกตั้งเท่าไรน่ะจะสยดสยองแค่ไหน ฮือ
comment53:เคยเจออาบังขายโรตีเข้าไปฉี่ที่พงหญ้า
ฉี่เสร็จแล้ว  ก็กลับมานวดแป้งโรตีต่อ

มิน่า    ทำไมอร่อย....  ฮึๆ
😅😅😅😅
comment54:- คนขายยำ เอามือป้ายจมูก เสยผม มาหยิบอาหารสดปรุง มือเดียวกันนั้นก็หยิบเงินทอนด้วย เราซื้อมาแล้วต้องทิ้ง ไม่กล้ากินจริงๆ

- ร้านปาท่องโก๋ วางถุงน้ำมันให้ละลายบนกระทะ เห็นกับตา เลิกซื้ออีกเช่นกัน

- ร้านชามีชื่อเสียงด้วย (แก้วนึงไม่ใช่ 20-30 บาท)ใช้แก้วพลาสติกกดน้ำร้อนมาชงเครื่องดื่ม

- พ่อค้าลูกชิ้นปิ้ง ใช้มือแหวกถุงพลาสติกเพื่อรอเอาลูกชิ้นใส่ ระหว่างรอก็เอามือใส่คาไว้อย่างงั้นแล้วเอาถุงไปพัดๆ ตัว

- ร้านก๋วยเตี๋ยว น้ำฝนที่ตกจากหลังคารถเข็นไหลลงไปในถังแช่ถั่วงอก แล้วก็ไม่ได้สนใจ คว้าถั่วงอกขึ้นมาใส่อาหารให้เรา 

แหล่งขายอาหารแถวบ้านที่เดินผ่าน เรา blacklist ไปหลายร้าน จนตอนนี้ต้องทำกินเองและพึ่ง 7-11 จริงๆ 
(รู้ตัวว่าเป็นคนเยอะะะะะ แต่บางอย่างมันก็เกินไปจริงๆ)
comment54-1:ทุกข้อที่ยกมา ผมก็ไม่ไหวจริง ต้องพึ่ง 7-11 เช่นกันครับ
comment55:เราขายแกงเหมือนก้น กลับคิดต่างนะ สงสารคนกิน อย่างผักหั่นสำเร็จที่ซื้อมาจากตลาดก็ต้องล้างหลายน้ำเพราะรู้ว่าเค้าต้องแช่สารเคมีมาแน่ๆ อย่างมะเขือ หัวปลี ขนุนอ่อน ขาวมากๆ 
ปลา หมู ไก่ ก้ต้องล้างจนหมดคาว มันก้ไม่ทุกร้านที่จะมักง่าย
comment55-1:
comment55-2:ถ้าแม่ค้าพ่อค้าทุกคนคิดได้แบบนี้คงดีครับ ทุกวันนี้ขยาดมาก เห็นตักผงชูรสกันทีเป็นช้อน ก๊วยเตี๋ยวถ้วยเดียว ใส่ช้อนชานึง เยอะเกิ๊น
comment56:เสริมให้อีก บรรดาเขียงหมู เขียงเนื้อ ยามเช้าๆเวลาลงหมู ก็กองๆกันบนพื้นตลาด  มีบรรดามิกกี้เมาส์มาคิวซีให้ก่อน  ด้วยการคาบชิ้นเนื้อไปตรวจพิสูจน์ที่รัง

แผงผักก็ไม่ต่าง กองๆกันที่พื้นนั่นแหละ  ร่างกายคนไทยแข็งแกร่งกันอยู่แล้ว ยาฆ่าแมลงยังทนกันได้สบาย

โรงนํ้าแข็ง  จัดการนํ้าแข็งกันบนพื้นไม้ที่ใส่รองเท้าบูทยํ่าๆๆๆกัน รอยเข็นนํ้าแข็งกับรอยเท้าก็รอยเดียวกัน เอาไปใส่กระสอบดําๆ หรือถ้าเป็นก้อนใหญ่ๆก็ห่อกระสอบขึ้นซาเล้งขี่ปุเลงๆไปส่งร้าน  กินกันเข้าไปเถอะ ยังไม่นับถึงถังนํ้าแข็งตามร้านต่างๆ ร้านไหนเคยล้างบ้าง

นํ้าตาลปี๊บ  เอานํ้าตาลดําๆที่เรียกว่ากากนํ้าตาลเอามากวนๆๆ ใส่ถังปี๊บขึ้นสนิม  ถังปี๊บที่ว่า ก่อนจะเอามาใส่นํ้าตาลก็กองอยู่หน้าโรงงานโล่งๆแบบนั้น  นก หมา แมว จะมาขี้เยี่ยวก็ตามแต่ใจมัน  เสร็จแล้วมันก็รวมๆอยู่ในถังนั่นแหละ

บรรดาอาหารต่างๆที่เห็นกรรมวิธีการทําทั้ง ผักกาดดอง กุ้งแห้ง เส้นก๋วยเตี๋ยว  ปลาร้า ของแห้ง ผลไม้ดอง ถ้าเจอผู้ผลิตแบบบ้านๆ ค่อนข้างมั่นใจว่า  เห็นแล้วชวนอ้วกแน่นอน  แต่ถ้าเป็นคนคิดมาก  สะอาดมาก  อยู่เมืองไทยกินอะไรไม่ได้แน่นอน  ไม่ใช่สิ ไม่มีของอร่อยให้กินแน่นอน

เตี๋ยวต้มยําแซบๆแถวซอยอะไรพร้าวๆ ซอย1-3 รถเข็นก็จอดสะเทิ้นนํ้าสะเทิ้นลมอยู่ในทุ่งกลางซอย  นกหนูจะไปขี้ไปเยี้ยวก็ไม่แปลก  คิดว่าเค้าใช้เดทตอลล้าง อบฆ่าเชื้อทั้งรถทั้งตู้ก่อนออกมาทําขายมั๊ยล่ะ
comment57:ร้านส้มตำเยอะมาก มือนึงจับสากตำอีกมือจับช้อนคลุก
แล้วก็ใช้ช้อนอันนั้นแหละตักชิม แล้วก็ตักใส่จานให้ลูกค้า
comment57-1:พอๆกับสับมะละกอด้วยมือเปล่าที่จับอะไรมาบ้างก็ไม่รู้
ผมคนนึงที่ไม่ค่อยกินส้มตำ
comment57-2:จริงค่ะ เราว่าเป็นแทบทุกร้าน
comment57-3:ร้านเราใช้วิธีเอาช้อนคลุกตักน้ำชิมมาหยดใส่ช้อนชิมของตัวเอง เวลาไม่ได้ขายแล้วไปซื้อส้มตำร้านอืนกิน เห็นเขาทำแบบนี้แล้วสยองเหมือนกัน
comment57-4:เธอตักชิมเสร็จ ก็เอาช้อนอันเดิมแหละตักยื่นให้เราชิม..........อย่างนี้ก็ได้เหรอ
comment58:เคยสั่งไส้กรอกทอด ที่ทอดไว้แล้ว คนขายเอามือเปล่าๆจับใส้กรอกมาหั่นใส่ถุงให้ เอิ่มม ตอนแรกคิดว่าคนขายจะทอดซ้ำอีกครั้ง แต่เปล่า หั่นเสร็จ ใส่ถุง ราดน้ำจิ้ม ทิ้งสิ

เวลาสั่งน้ำชา กาแฟ เย็น คนขายชอบจับปลายหลอด ซึ่งมือจับอะไรมาบ้างไม่รู้ 

ซื้อยำ คนขายเอาช้อนตักชิม แล้วเอาช้อนนั้นไปใส่ในถ้วยเหมือนเดิม เอิ่มมม

ซื้อข้าวมันไก่ ข้าวหมูกรอบ หั่นไก่ หั่นหมูด้วยมือเปล่า ร้านไหนไม่ใส่ถุงมือ ผมไม่กิน

ส้มตำด้วย ตอนสับมะละกอ สับด้วยมือเปล่า เคยเจอร้านนึง สั่งตำมะละกอแต่ เส้นหมด ลูกคนขายเดินเข้าร้านมา แม่บอกให้สับมะละกอ ลูกคนขายก็จับมะละกอสับเลย มือก็ไม่ล้าง หลังจากนั้นขยาดส้มตำเลย
comment59:ร้านข้างทาง สกปรก เกือบทั่งนั้นครับ เราต้องเลือกบริโภค
comment60:ก็พออายุเยอะขึ้น เราก็เลือกกิน ส่วนมากทำเอง 
ทำไม่เป็นก็ดูยูทูป เลือกเมนูทำง่ายๆเอา
comment61:ร้านขายหมูในตลาด จะทำกากหมูขาย หลังจากทอดเสร็จ ก็วางกองบนหนังสือพิมพ์ให้ซับมัน แล้วแพ็คขาย

ถึงว่าบ้านเราเป็นมะเร็งกันเยอะมาก หน่วยงานที่ดูแลก็ไม่เคยมา ที่เห็นมาก็ 5-6 ปีแล้วแต่ก็ยังทำกันอยู่เป็นเรื่องปกติไปแล้ว
comment62:หลังๆมานี้ ผมกินเซเว่นหรือแฟมิลี่มาร์ทตลอดคับ ซี่งเด่วนี้อาหารเค้าทำมาหลากหลายมาก และรสชาติก็ใช้ได้
นานๆที ถ้าเบื่อๆจึงจะไปซื้อของตลาดหรือข้างทางกิน

พอมาดูราคา จริงๆแล้วแทบไม่ต่างกันเลย
อย่างกระเพราหมูสับเนี่ย ก็ขาย35-40 บาท พอของในเซเว่นก็ราคาาประมานนี้เหมือนกัน

คนซื้อเค้าก็อยากได้ของดีราคาถูก ถ้าราคาเท่ากัน แต่คุณภาพดีกว่า เขาก็ต้องซื้ออันนั้น ไม่ได้คิดอะไรซับซ้อนเลย

พวกพ่อค้าแม่ค้าข้างทาง ก็ชอบดึงดราม่า ว่าพวกร้านสะดวกซื้อผูกขาด เอาเปรียบอย่างนู้นอย่างนี้
ทั้งๆที่จริงแล้ว ก็เป็นแค่ตรรกะง่ายๆ ก็คือแพ้เขาเพราะคุณภาพสู้เค้าไม่ได้แค่นั้นเอง ไม่ใช่เพราะเค้ามาเอารัดเอาเปรียบอะไรซะหน่อย

ล่าสุดมีข่าวว่า รัฐบาลจะกำหนดคุณภาพปลาร้า ก็มีพวกรายย่อยมาโวยวายว่า ออกกฏหมายเอื้อต่อรายใหญ่ ทำให้คนขายรายย่อยเดือดร้อน คนจะไม่ซื้อ
เอ๊าา ไหปลา-ตัวเอง ไข่แมงวันเกาะเต็มอยู่ ใครเค้าจะอยากซื้อล่ะ คนเค้าก็ต้องซื้อของดีมีคุณภาพสิ คนซื้อก็ไม่จำเปนต้องไปเห็นใจคนทำของไม่ดีมาขาย
comment62-1:กินอาหารแช่งแข็งสำเร็จรูปบ่อยๆก็อันตรายครับ โซเดียมเยอะ ชูรสเยอะ สารกันบูดอีก 

นานๆทานทีโอเคครับ
comment63:จริง ทำไมถึงมักง่ายกันขนาดนี้ก็ไม่รู้ หลายครั้งเจอต่อหน้าไอ้ที่ซื้อมาก็กินไม่ลง เลิกซื้อไปก็หลายร้าน 
วันก่อนว่าจะไปลองร้านตามสั่งร้านนึงเจอพนักงานนั่งแคะขี้ฟันอยู่หน้าร้าน จบค่ะ
comment64:มีตลาด เปิดท้ายอะไร ที่ไหน จะมีรถติดทุกที่

ความไร้ระเบียบในการจอดรถ ข้ามถนน จะมาเต็มๆ
comment65:คุณภาพตามราคา ตลาดระดับล่าง ก็ได้ของระดับล่าง
comment66:อ่านๆแล้วนึกขึ้นมาได้เรื่องนึง
ตอนนั้นซักสิบกว่าปีที่แล้ว เคยอุดหนุนร้านบะหมี่ปูชื่อดังร้านนึง
เจ้าของร้านจะเอาเนื้อปูใส่ซึ้งเล็กๆนึ่งไว้กันบูดนะ เข้าใจว่าอย่างนั้น
วันนั้นยังไม่มีลูกค้าแกก็เอาผ้าขี้ริ้วเช็คร้านอยู่
พอสั่งทำก็ทำเลย ไม่ต้องล้างมือกันล่ะ พีคสุดก็คือตอนหยิบปูโรยหน้าบะหมี่
แกใช้นิ้วมือทั้งห้าขยุ้มเนื้อปูมาโรยในบะหมี่ ที่เห็นคือมือยังไมได้ล้างเลยนะ
ผ้าขี้ริ้วก็ดำปี๋. ตั้งแต่นั้นไม่เคยอุดหนุนอีกเลย 
ร้านนี้ได้โลโก้คนดังชิมด้วยนะ
สยองสุดๆ
comment67:หุงข้าวแล้วเทใส่กระติกน้ำแข็งก็ปกตินะ เอ๊ะ หรือไม่ปกติ กระติกกลมๆอ่ะ เขาก็ใส่ข้าวหุงอย่างเดียว ไม่ได้ไปใส่น้ำต่อหรอก
comment67-1:กระติกกลมๆตามที่เห็นในตลาดนัดทั่วไปส่วนใหญ่วัสดุที่ใช้จะใช้เก็บของที่รักษาความเย็นเท่านั้น แต่ถ้านำไปใส่ของร้อนจะมีสารบางอย่างออกมาปนเปื้อนเข้าไปในอาหารเป็นอันตรายต่อร่างกายในระยะยาว
comment68:ที่เคยเจอมา ไม่ใช่ตลาดสดซะทีเดียว
- ใส่ผงนัวเยอะเกิ๊นนนน เคยเห็นร้านขายเกี๋ยวเตี๋ยว เปลี่ยนน้ำซุปหนึ่งหม้อใส่ผงนัว 1 กิโล ส้มตำก็ใส่เป็นทัพพี บางทีผงนัวไม่ละลาย
- ทอดปาท่องโก๋เสร็จแล้วยกกระทะเอามาเทน้ำมันออกใส่ถังไว้ ขูดๆ คราบสีดำ คราบแป้งที่นอนก้นกระทะออก แล้วเอาน้ำมันเดิมไปทอดใหม่
- คนส่งเลือดต้มเอาถุงวางไว้ที่บนฟุตบาทไกล้ๆ กับรถเข็น นึกว่าถุงขยะ 
- หั่นผักบนพื้นคอนกรีต
- เอามีดไปลับกับปากครกหรือขอบฟุตบาท
- นั่งกินๆ ไป เจอแมลงสาบหรือหนู (ตัวใหญ่มากกกก) วิ่งออกมาจากท่อระบายน้ำ
comment69:เชื่อครับ ผมเชื่อที่เจ้าของกระทู้เล่ามาทั้งหมด และเชื่อผมเถอะว่า  ยังมีความน่าสยองอีกเยอะที่เจ้าของกระทู้ไม่ได้พบเจอมาจากร้านอาหารนอกบ้าน 

แก้วน้ำ , หลอดดูด  -  วิธีล้างคือ เอามาจุ่มๆวนๆในถังที่ใส่น้ำไว้ครึ่งนึง  แล้วเอาขึ้นคว่ำเป็นอันเสร็จกระบวนการล้าง 

ผักบุ้ง ผักสารพัดชนิด - แกะออกจากห่อหนังสือพิมพ์ห่อใหญ่ๆ  วางกับพื้นถนน เอามีดตัดราก  แล้วก็หั่นๆๆ เอาไปใส่ในถังที่มีน้ำอยู่  เป็นอันพร้อมที่จะผ่านสู่กระบวนการทำอาหารขั้นต่อไป 

พวกพ่อค้าแม่ค้าที่ใส่ถุงมือ  - เวลารับเงินจากเรา ก็รับทั้งถุงมือนั่นล่ะ
comment70:ชามสังกะสีเคลือบสี อันนี้ก็เสี่ยงมาก พ่อค้าแม่ค้าบางร้านนำมาต้มอาหารต่างๆ ซึ่งข้อเสียของภาชนะพวกนี้คือไม่มีตราหรือสัญลักษณ์ของหน่วยงานราชการรับความปลอดภัย สีที่เคลือบภาชนะก็ไม่รู้ว่าใช้สีอะไรนำมาเคลือบภาชนะและสีเคลือบดังกล่าวไม่รู้ว่าเป็นสีที่มีสารที่เป็นอันตรายปนเปื้อนในอาหารหรือไม่? และสีเคลือบนั้นทนความร้อนไม่ปล่อยสารอันตรายออกมาเมื่อนำไปวางบนใช้ต้มอาหารหรือไม่? ก็ต้องเสี่ยงวัดดวงกันไป
comment71:ไปซื้อส้มตำแม่ค้าชิมส้มตำแล้วเทที่เหลือจากการชิมลงไปในครก ตักใส่ถุงเรารับมาจ่ายตังค์เจอถังขยะข้างทางทิ้งเลย 50บาทลงขยะ
comment72:ผมทำสะอาดน่ะครับ ไม่มีกรณีแบบที่กล่าวมาแม้แต่กรณีเดียว ยืนยันได้เลย
comment73:บอกตามตรงผมซื้อข้าวใน 7-11 ยังรู้สึกว่ามันสะอาดกว่าของในตลาด ห่วงแต่เรื่องกันบูดแต่มันก็ใส่ตามกำหนด แต่พวกข้าวแกงเห็นตลอดเอากันบูดผสมน้ำพรมใส่ ยิ่งพวกหน่อไม้ดองตามตลาด ตักสารกันบูดใส่เป็นช้อน ๆ อาหารตามตลาดนี่สารเคมีจะเยอะกว่าใน 7-11 อีกมั้ง
comment74:ขอบคุณข้อคิดดีดี
comment75:เคสที่รับทราบมาอีกอย่างจากคนที่รู้จักกัน ถ้าจะหาซื้ออาหารใดมาทาน แกจะสอบถามแม่ค้าเลยว่า เป็นคนรักสัตว์หรือเปล่า  ชอบ เลี้ยงหมาเลี้ยงแมวมั้ย ถ้าใช่แกก็จะหลีกเลี่ยงเพราะเห็นมาเยอะ เห็นหมาเห็นแมวรักเหมือนลูกเรียกลูกทุกคำ ลูกอย่างนุ้นลูกอย่างนี้ กับข้าวอย่าต้มกระทิสายบัว ยำปลาทูคงอร่อย
บางคนหลอกคนซื้อว่าล้างผักสะอาดแช่น้ำทั้งวันล้าง3-4น้ำ แต่เวลาทำน้ำพริกผักที่แถมดูก็พออกนะว่าล้างยังไง ใบบัวบกถึงได้จัดเรียงสวยเรียบร้อยก้าน/ใบเรียงตรงแนวรัดหนังยางด้วยเหมือนพึ่งมาจากกองผักที่ตลาด เอ๊ะยังไง งงค่ะ ยังไงก็ต้องดูด้วยว่าช่วยทำกันหลายคนเลยมีเวลาเยอะ ทำกับข้าวคนเดียวได้หลายอย่างเลยนั่งเรียงใบบัวบกให้เหมือนตอนมาจากตลาดนะคะ 
ผักกาดดองบางทีก็บอกว่าผักดองดองเองสีเลยดำคล้ำไม่ได้ใส่สีใส่สารใดๆ ผัดใส่ไข่มาขายเลยไม่สวยนะ ก็จริงนะแต่ไม่ทั้งหมด ผักกาดดองที่เราดองเองสีก็ไม่ได้ดำคล้ำขนาดนี้ สงสารคนซื้อ เสียตังค์ซื้อกับข้าวได้ผักกาดดองหมดอายุ คนขายก็เชียร์จัง นี่ดีนะที่โทรมาจองก่อนไม่งั้นไม่ทันลูกค้าท่านอื่นซื้อหมดไปแล้วค่ะ  
เอิ่มมม
จะซื้ออาหารกลับมาทานก็ต้องคิดดีๆก่อนซื้อทุกครั้งเลยค่ะ
comment76:เพิ่มอีกเคสที่ดูๆมา อาหารชุดใส่บาตรนี่ก็ไม่ธรรมดา คนที่ซื้อก็ไม่ได้ทานเอง คนที่ทานไม่ได้ซื้อ กับข้าวที่ขายบางทีทานไม่ได้  เอาข้าวใส่ให้2-3 คำ ต่อถุง ถ้าซื้อข้าวต่างหาก5บาทนี่เยอะเชียว เราว่าอาหารกับขนมน่าจะลองซื้อไปทานเองดูบ้างว่าทานได้มั้ย  หรือต้องทิ้งลงขยะอย่างเดียว เสียดายสตางค์แทนเลยค่ะ ราคาไม่ได้ถูกนะเราว่า
บางเจ้าตักขายอยู่ข้างเขียงหมูเลย เวลาเขียงหมูสับกระดูกหมูทีน้ำเลือดกระเด็นไปถึงถาดอาหารที่ขายเพื่อให้คนซื้อใส่บาตร ไม่ไหวจริงๆค่ะ
comment77:หลายปีแล้ว ผมไปตลาดนัดดัง มีแผงไก่ย่างลูกค้ารอคิว เมียผมก็ชอบซื้อ

วันหนึ่ง ผมยืนรอตามเมียสั่ง เห็นพ่อค้าเอาถ่านถุงโยนลงเตาย่างไก่โดยไม่แกะถุง พลาสติคใหม้เป็นควันขึ้นไปรมไก่

ผมก็ออกจากคิว ไปฟ้องเมีย จากนั้นก็ไม่ซื้ออีกเลย

ภาษิตจีน แปลไทยว่า ไม่เห็นกินอร่อย
comment78:ไม่เฉพาะที่ตลาดนัด ขอบอกว่าตามร้านค้าที่เป็นตึกแถวก็ทำกันแบบนี้ 
เมื่อ 10 กว่าปีที่แล้วเดินผ่านร้านก๋วยเตี๋ยวเจ้าอร่อยลูกค้าตรึมแถวหลานหลวงในเวลาพลบค่ำ เห็นกับตาว่า  เขาเทน้ำซุปที่เหลือใส่ถังสีทาบ้าน
เดาว่าเพื่อใช้ในวันถัดไปเพราะเห็นท่าทางประคองถังอย่างดี
comment79:ร้านก๋วยเตี๋ยว ตื่นมาตอนเช้า เดินผ่าน ถึงเห็นว่าน้ำซุปในหม้อที่เตรียม เปิดเทจากสายยางก๊อกต่อท่อประปา.......
ร้านอาหารตามสั่ง ส่วนใหญ่ ไม่ล้างผัก (เพราะล้างแล้วผักเสีย ไม่สด ไม่สวย)

บางทีตัวเลือกในชีวิตก็น้อยเกินไป พยายามลืมตาข้างหลับตาข้าง อะไรเลี่ยงได้ก็เลี่ยง เฮ้อออ
comment80:คุณภาพชีวิต 
รากเหง้า
สันด-น
คนไทย
comment81:เห็นมาหลายสิบปัแล้ว ไม่ว่าในตลาดนัดหรือร้าน หรู
comment82:ทำไมต้องทำอาหารกินเองสบายใจ
comment83:แม่ผมถึงชอบบอก ทำกินเองสบายใจสุด
comment84:อย่าว่าแต่ตลาดนัด เราเคยสั่งปูนึ่งร้านดังในIG ที่สัมภาษณ์ออกรายการโทรทัศน์บ่อยๆว่าธุรกิจประสบความสำเร็จนักหนา
ราคาก็ไม่ใช่เบาๆ แพงเลยล่ะ
แต่ปูนึ่งมาในสภาพที่ปูยังถูกมันแขนขาด้วยหนังยาง คือคงนึ่งปูพร้อมหนังยางที่มัดไว้
เพราะหนังยางมันเหมือนจะบางๆ กร่อนๆไปด้วยความร้อน

รับไม่ได้!!!! เนี่ยเหรอทำรายได้ร้อยล้าน !!!!
comment85:หน่วยงานที่เกี่ยวข้องน่าจะมีการตรวจสอบหน่อยเน้อ โฆษณารณรงค์บ้างไรบ้าง
จำได้ตอนเด็กๆ

หน่วยงาน/บริษัทบอก น้ำส้มสายชู ต้องใส่ภาชนะที่เป็นแก้ว ปัจจุบันบรรจุภัณฑ์เป็นขวดเพ็ด

เตาไมโครเวฟ สมัยก่อน คำแนะนำผู้ใช้ ห้ามนำพลาสติกเข้า ปัจจุบันร้านสะดวกซื้อก็อุ่นได้ทุกภาชนะ

สแตนเลส เกรดที่ไม่ใช่ 304 หรือ food grade ก็นำมาทำเครื่องครัวเครื่องใช้ขายเกลื่อนเมือง

ปล. ผมอาจไม่ได้ติดตามเทคโนโลยีด้านวัสดุ ว่ามีปัจจัยอะไร ทำให้เปลี่ยนไป รึคลื่นไมโครเวฟมีการพัฒนา พลาสติกสามารถทนการกัดกร่อนจากกรดได้
รอผู้รู้วานบอก
comment86:อ่านมาทั้งหมด
หนีไม่พ้น นอกจากทำเอง

อยากกินฝอยทอง ต้องทำเอง
อยากกินขนมปัง ต้องทำเอง
อยากกินก๋วยเตี๋ยว ต้องต้มน้ำซุปเอง
เส้นก็ต้องทำเองเะราะโรงงานคงสกปรก

เฮ้อ ชีวิต
comment86-1:เคยได้ยินเจ้าของโรงงานทำเส้นก๋วยเตี๋ยวพูดว่า เส้นก๋วยเตี๋ยวถ้าทำแบบไม่ใส่สารกันบูดเลย เส้นก๋วยเตี๋ยวที่ผลิตออกมาเสร็จจะบูดเสียอยู่ได้จริงไม่ถึงสัปดาห์ ดังนั้นเส้นก๋วยเตี๋ยวที่ขายในท้องตลาดส่วนใหญ่(รวมถึงเส้นขนมจีน)จะมีการใส่สารกันบูด(เกือบ)ทั้งหมด
comment87:ทุกวันนี้แม้ว่าจะเป็นอาหารในห้าง ก็ยังนิยมจะซื้อแค่ผักผลไม้มาทำกินเองค่ะ แต่ก่อนก็ไม่ได้รู้สึกอะไร ซื้อกินเป็นประจำ พอโตขึ้นเรื่อยๆ ก็รู้สึกว่า ท้องเสียบ่อย จะต้องมี issue ทุกวีคว่าท้องเสียเพราะไปกินนั่นนี่มา หลังๆ พอมีลูกก็ไม่อยากให้ลูกท้องเสีย เพราะมันทรมานสงสารเค้าก็ทำกินเองตลอด

ส่วนตลาดนัดชอบเดินมากค่ะ บางทีก็ซื้อลูกช้งลูกชิ้นอะไรมากินบ้าง กาแฟบ้าง เสี่ยงดวงกันไป ด้วยความอยากกิน เพราะบางอย่างก็ไม่ได้ทำกินเองได้ตลอด

ที่คุณไปเจอมา อ่านแล้วทำให้ต้องคิดอีกทีเลยว่าทำกับข้าวกินเองดีสุดแล้ว มันน่าสยองจริงๆ อย่างเหรียญบาทตกลงในแกงนี่..
comment88:เพราะความรู้ความเข้าใจของคนแตกต่างกันครับ รวมถึงความใฝ่รู้และโอกาสเข้าถึงข้อมูลต่างๆของคนแต่ละคนก็มีไม่เท่ากันด้วย

เรื่องความรู้สำคัญเกี่ยวกับสารพิษในวัสดุต่างๆมีไม่เพียงพอ ทำให้ไม่เข้าใจความอันตรายจากพฤติกรรมการละลายบรรจุภัณฑ์ประเภทพลาสติกให้ปนเปื้อนไปกับอาหาร รวมถึงการนำของร้อนไปใส่หรือบรรจุลงในภาชนะที่ไม่เหมาะสมซึ่งอาจก่อให้เกิดการปนเปื้อนสารพิษได้

การใช้งานอุปกรณ์แบบผิดประเภทกับใช้ผิดวิธี อันนี้ต้องระวังเรื่องการเข้าใจผิดด้วย เช่นภาชนะที่หลายคนอาจจะคุ้นเคยกับการใช้ใส่ของเย็นถ้าไปดูคำแนะนำในการใช้ดีๆก็จะเห็นว่าเขาระบุว่าใส่ของร้อนได้ด้วย เช่นกระติกน้ำแข็งบางแบบก็สามารถเก็บได้ทั้งของเย็นและของร้อน(แต่จะใส่ของร้อนได้ที่อุณหภูมิเท่าไหร่นั่นก็อีกเรื่อง) แต่ที่ไม่เหมาะสมจริงๆเช่นการนำภาชนะที่ไม่ได้ผลิตมาสำหรับการทำอาหารไปทำอาหารและการเอาของที่ไม่มีมาตรฐานการทนความร้อนไปใช้กับของร้อน เช่นกรณีที่เอาตระกร้าพลาสติกใส่ของไปใช้ในการลวกอาหารแบบนี้ก็ผิดไม่ควรทำ

ส่วนข้อเรื่องความสะอาดที่สามารถมองเห็นได้ด้วยตาอันนี้ขอไม่พูดถึงนะครับเพราะระดับการยอมรับได้ของแต่ละคนไม่เท่ากัน 

ปัญหาที่เจอๆกันอยู่เพราะทั้งร้านอาหารและอาหารสตรีทฟู๊ดไม่ได้ถูกควบคุม ไม่มีหน่วยงานรัฐที่ทำหน้าที่กำกับดูแล ไม่มีการบังคับการขึ้นทะเบียน ไม่มีการตรวจสอบคุณภาพใดๆ (ซึ่งถ้ารัฐบังคับให้ทำตามระเบียบก็จะมีพวกที่ไม่ยอมรับระเบียบออกมาโวยวายรัฐกันอีก) ทีนี้ก็ขึ้นอยู่กับสามัญสำนึกของผู้ประกอบการ รวมถึงประชาชนที่ไม่ได้สนเรื่องคุณภาพชีวิตของตัวเองที่ต้องพึ่งพาร้านค้าที่อาจจะกระทำการโดยไม่รู้...หรือรู้แต่ไม่สนใจ ก็ต้องทนกินกันไปแบบนั้นแหละ

ถ้าจะแก้ไขจริงๆต้องให้ผู้ประกอบการทั้งเล็กและใหญ่หรือสตรีทฟู๊ดอยู่ภายใต้เงื่อนไขเดียวกัน มีการขึ้นทะเบียนร้านอาหาร และต้องผ่านมาตรฐานคุณภาพจากหน่วยงานที่ดูแลโดยเฉพาะ มีการฝึกอบรมความรู้ที่จำเป็นให้กับผู้ประกอบการ และมีการติดตามตรวจสอบเป็นระยะ ซึ่งมันเหมือนจะเพ้อฝันเลยจริงๆ
comment89:ร้านรถเข็นผลไม้บางร้าน ใส่ถุงมือปอกผลไม้ให้เรา แล้วก็ใช้ถุงมือนั่นแหละรับเงินและทอนเงินให้เรา
comment90:เคยไปกินร้านอาหารตามสั่ง เป็นร้านกลางคืน ข้างทาง ตจว. ไปกินบ่อยเพราะอร่อยมาก เจ้าของก็อารมณ์ดี มีอยู่วันนึงมีสุนัขเดินมาใกล้เตา เขากำลังผัดอะไรสักอย่าง พอเห็นหมาก็เลยจะไล่ แต่ด้วยความไม่ทันคิดหรืออะไรไม่ทราบได้ ยกตะหลิวเคาะหัวหมาแล้วไล่หมา แล้วก็เอาตะหลิวไปผัดต่อ อะจ๊ากๆๆๆๆๆๆ เลิกไปกินพักนึง แต่ทนไม่ไหว เขาทำกับข้าวอร่อย เลยพอไปนั่ง ต้องนั่งที่ให้เห็นเตาและกระทะ เผื่อเขาเคาะหัวหมาอีกจะได้ไม่กินอันนั้น 555555
comment91:- เอาข้าวเหนียวใส่ถุงก็อบแก็บหูหิ้วธรรมดาที่ถุงพวกนี้ไม่ใช่ถุงร้อน (จริงทำได้ไม่มีปัญหา เรื่อง Food grade นะครับ และอีกอย่าง ถุงก๊อบแก๊บ ทนอุณหภูมได้ถึง 90 C ซึ่งถ้าถุงไม่เปื่อยจนทำให้ถุงขาดก็ไม่น่ามีปัญหา ครับ)
comment91-1:- ร้านลวกหอยแครง นำตะกร้าพลาสติกใส่หอยแครง แล้วนำตะกร้าพลาสติกจุ่มลวกลงในน้ำร้อน
 (ก็ไม่มีปัญหาเรื่อง Food grade เช่นกันครับ)
comment92:สำหรับท่านที่ไม่เคยเห็น พ่อค้าแม่ค้า ยกถุงน้ำมันพืช แช่ลงไปในกระทะร้อนๆ  เคยเห็นทั้งแบบเป็นถุงมัดปาก และถุงแบบน้ำมันพืชมียี่ห้อค่ะ
แนะนำให้ไปดูช่วงกำลังเปิดตลาด เห็นแล้วเราก็จำไว้ว่าจะไม่ซื้อเจ้านั้นทานอีก แต่ถ้าเจ้าไหน เราเห็นในถังขยะเขามีถุงน้ำมันเหลืออยู่ ก็แสดงว่าเขาไม่ได้ละลายลงไปทั้งถุงค่ะ
สำหรับเรื่องผงชูรส ก็เคยเห็นค่ะ เป็นร้านขายข้าวต้มปลา ไปยืนรอเขากำลังต้มน้ำซุป โดยเทน้ำจากแกลลอนพลาสติก ใส่กระดูกหมูใหญ่ลงไป ซักพักเขาหยิบถุงผงชูรสยี่ห้อนึงขึ้นมา (เป็นถุงที่ขนาดใหญ่ที่สุดที่เคยเห็น คงไม่ต่ำกว่า 1-2 กิโล) เขาเทลงไปค่อนถุง เลยตัดสินใจไม่ซื้อ ซึ่งถ้าซื้อปกติจะเห็นเขาตักผงชูรส ใส่ลงไปแต่ละถุง/ชาม อีกอย่างละเกือบครึ่งช้อนชา ค่ะ
comment93:แถมให้ อีกข้อ  อาซิ้ม อาซ้อ อาม่า  มนุษย์ป้า ทั้งหลาย เวลาเลือก ปลาทอด ไก่ทอด ที่เป็นชิ้นๆใหญ่ๆ    หยิบ พลิก ซะทุกอัน  ที่คีบ ก็มี ไม่ใช้  ...เรางี้ จะซื้อต่อ   เลิกเลยค่ะ  ไม่อยากกินขี้มือใครก็ไม่รู้   แม่ค้า ก็กระไร  เห็น ก็ไม่ห้าม
comment94:เลี่ยงได้เลี่ยง

เลี่ยงไม่ได้ก็คิดว่า เสริมภูมิ ถถถถถถถถถถถถถถถถถถถถถถถถถถถถถถถถถถถถถถถถถถถ
comment95:ร้านโซห่วย ซื้น้ำแข็งเอาถุงเหม็นใส่มาให้
comment96:หลังจากผมดู รายการนี้ เริ่มขยาด ของทอด มากเลยล่ะครับ แล้วน้ำมันใส่ถุงที่ขายตามตลาด ก็ เสี่ยง เป็น น้ำมันใช้แล้ว มารีไซเคิล สูงมาก ลองดู คลิปรายการสิครับ
comment97:ร้านผัดไทเจ้าอร่อยในซอยแถวบ้าน ผัดเสร็จก็วางบนโฟมร้อนๆ
พอถึงตาเรา เราบอกว่าขอใส่ถุงนะ ไม่เอาแบบนี้กลัวมะเร็งอ่ะ 
คนขายสวนกลับมาว่า คนมันจะตาย ไม่ตีองเป็นมะเร็งมันก็ตาย เอากะเค้าสิ 
แต่เราไม่ยอม ให้ใส่โฟมเด็ดขาด นางก็ยอมใส่ถุงให้ แล้วก็บ่นๆว่า เห็นมั้ยใส่ถุงมันใส่ยากกกก (แต่ก็ทำให้)
comment98:มันก็แบบนี้ ครับพี่น้อง
เจ้าของพื้นที่ ใครจ่ายค่าเช่า จะขายอะไรก็ไม่ว่ากันได้หมด สำนึกน้อย 
คนควบคุมมี แต่เหมือนไม่มี มันก็เละ 
เจ้าหน้าที่ควบคุม ก็มีทุกพื้นที่ ทุกระดับ ตั้งแต่เทศบาล อบต กทม แต่ไม่ยุ่งดีกว่า เผลอๆญาติ มาขายด้วย 55

ระดับ ใหญ่ก็ไม่มองลงมา ไป ทำมาหากิน พวก สินค้าอาหารเสริม ปล่อยมาขายยัดเยียด 
ประชาชนจะได้ หน้าตาขาวๆกินแพงๆ

แล้วพอเปนโรคภัยไข้เจ็บ รักษายาก ยาแพง ถ้ามีใจแมนๆกล้าเก็บสถิตินะ มะเร็งนี้เป็นกันจน ทะลุ พึ่งพา บ้านเมือง ไม่ได้อีกแล้ว ถึงต้องมีทางเลือกงอกมา มากมาย
comment99:ที่สะพรึงคือ  คนส่วนใหญ่ไม่รู้ว่า พวกภาชนะกาละมังสีแสบๆกลิ่นเหม็นแสบจมูก ถังรีไซเคิลสีดำ บลาๆ ใส่อาหารไม่ได้!!
comment100:เยอะแยะ เอาเท่าที่พอนึกออก
1. ร้านบะหมี่บางร้านในหม้อน้ำซุปที่มีน้ำประมาณครึ่งหม้อ ตักผงชูรสใส่ลงไป 2 กระบวยน้ำแกงพูนๆ แถมไม่พอในแต่ละชาม/ถ้วยยังดีดผงชูรสลงไปอีกเกือบ1 ช้อนชา
2. อันนี้หลายๆร้านรวมกันเลบยละกัน ร้านกับข้าว/ร้านอาหารแกงถุงบางร้าน ซื้อของสดจากตลาดมายังไง มาถึงตลาด ก็แกงให้เรากินแบบนั้นเลยไม่มีการล้างให้สะอาดซะก่อนไม่ว่าจะเนื้อสัตว์หรือผักสด พอถามว่าทำไมไม่ล้าง เขาตอบคือล้างทำไมเดี๋ยวน้ำหวานออกหมด/น้ำน้อยขี้เกียจหิ้วมาล้างบ้างละ เอิมไม่ไหวนะ 
3. ถุงมือยางจับมันซะทุกสิ่งไม่ว่าอาหารที่ขาย หรือเงินทองหรือของที่ตกกับพื้นหยิบมันหมดทุกสิ่งไม่มีการถอด ประมาณว่ากลัวมือเลอะ แต่สุขภาพคนกินไม่รู้ละ
4. ต้มมผัก ต้มเนื้อสัตว์ หรือแม้แต่การทอดต่างๆ โดยที่ใช้หนังยางหรือเชือกฟางรัดเอาไว้แล้วจุ้มมันทั้งแบบนั้นทั้งร้อนๆ ไม่กลัวยางละลายเลย
5. ข้อไก่ทอด หมูทอด เติมน้ำมันลงในกระทะโดยที่ใช้วิธีหย่อนน้ำมันลงไปทั้งถุงในน้ำมันร้อนๆนั่นละ แล้วเหลือเศษถุงพลาสติกเท่าไหร่ค่อยตักออก บางทีก็ไม่ได้ตักออกเลย 
น้ำมันทอดซ้ำเป็นเรื่องปกติที่เจอได้บ่อยๆ แถมไม่พอบางร้านเทน้ำมัน น้ำซุปร้อนทิ้งในท่อระบายน้ำหน้าร้านนั่นละไม่มีการตักไขมันออก มักง่ายสุดๆ

ฯลฯ
comment101:
comment102:ถามผู้รู้หน่อยครับ 
น้ำมันปาล์มที่ร้านตามสั่งผัดอาหารให้เรากินนี่อันตรายมั้ย ควรจะใช้น้ำมันถั่วเหลืองหรือเปล่า
comment103:อย่าว่าแต่ตลาดนัด เราเคยสั่งปูนึ่งร้านดังในIG ที่สัมภาษณ์ออกรายการโทรทัศน์บ่อยๆว่าธุรกิจประสบความสำเร็จนักหนา
ราคาก็ไม่ใช่เบาๆ แพงเลยล่ะ
แต่ปูนึ่งมาในสภาพที่ปูยังถูกมันแขนขาด้วยหนังยาง คือคงนึ่งปูพร้อมหนังยางที่มัดไว้
เพราะหนังยางมันเหมือนจะบางๆ กร่อนๆไปด้วยความร้อน

รับไม่ได้!!!! เนี่ยเหรอทำรายได้ร้อยล้าน !!!!
comment103-1:ร้านนี้เราเคยสั่งขนมจีนน้ำยาปูมาสั่งมาทานกัน 4 คน ท้องเสียทั้ง 4 คนพร้อมเพียงกัน มั่นใจว่าเป็นขนมจีนน้ำยาปูมากเพราะเป็นอาหารมื้อเดียวที่ทานพร้อมกันและเหมือนกัน สั่งมาส่ง 6 โมงเย็นของมาถึงยังร้อนๆอยู่เลย มาถึงก็แกะทานเลย
comment104:ร้านชา-กาแฟโบราณตรงออฟฟิสผมครับ ชาเย็น ชามะนาว ราคาถูกรสชาติดี และขายดีมากๆๆๆ

เห็นเขาชงชาไว้ในเหยือกพาสติก ก็ไม่คิดอะไรคิดว่าชงเตรียมไว้ก็เร็วดี 

วันนึงเห็นตอนเขาชง คือ ชงในเหยือกเลย ใส่น้ำตาล นมข้น และเทชาร้อนจัดๆลงไปคนๆๆในเหยือกพาสติกเลย !!!

เหยือกพาสติกสภาพกากๆอ่ะครับ ลักษณะเหมือนเหยือกตามตลาดนัดในละ 20 ไรงี๊

เลิกกินร้านนั้นทันที
comment105:เคยชอบกินผัดปลาดุกกรอบมาก 

ปกติซื้อเปนข้าวกล่องกลับมากินบ้าน กินอยุ่หลายปี
มาวันนึง นึกยังงัยไม่รุ้ไปกินที่ร้านกับเพื่อน มันจะมีถาดที่ผัดไว้แล้วคอยเติมหน้าร้าน แต่พักเอาไว้ตรงนี้ แมงสาบค่ะมันไต่อยุ่บนปลาดุก - -" พอยอกคนขายเค้าก็ยกไปเกบหลังร้าน

เคยคุยกับลูกจ้างเขาเจอกันข้างนอกเบยบอกเขาไป เขาบอก บอกเจ้แล้วแต่เขาไม่ให้ปิดฝากลัวเหมือนปิดแล้วอาหารเสีย  งง แต่ยอมให้แมงสาบไต่อ่ะนะ เลยต้องเลิกกินกันไป - -"
comment106:คนไทยเป็นคนง่ายๆ
ชอบอะไรง่ายๆ ม่ยุ่งยาก
ฉลาดเรื่องทางลัด อะไรที่สบาย
สำนึกส่วนรวมน้อย
ของสาธารณะ จะใช้หาประโยชน์ให้ตัวเอง แต่ไม่ดูแล

ชอบ= มัก
comment107:มักง่ายปะ 555
comment108:เออ อันนี้คือไม่เข้าใจอ่ะ ที่แม่ค้าชอบเอาถุงน้ำมันแช่ในน้ำมันร้อนๆให้ละลาย แบบ เป็นบ้ากันหรอ แค่เสียเวลาตัดถุงมันไม่ได้ลำบากอะไรเลยยยยยย ทำไมไม่ทำกัน ทำไมต้องแช่ให้ถุงละลาย นี่เคยเห็นกับตา ร้านปาท่องโก๋ งงมาก เอามีดรึกรรไกรตัดปลายถุงแล้วเท มันลำบากขนาดนั้นเลยหรอ
comment109:เคยไปรอซื้อยำแถววังหลัง แม่ค้าเอาช้อนตักน้ำยำให้ลูกค้าชิม แล้ววางไว้
พอลูกค้าอีกคนไป ทำให้อีกคน แม่ค้าแกว่ง ๆ ช้อนในน้ำ แล้วชิมน้ำยำด้วยช้อนเดียวกัน
บอกว่ารอไม่ไหวเดินออกมาเลย
comment110:เกาเหลาร้านอร่อยถนนรังสิต นครนายก
ที่จอดรถหน้าร้านเต็ม เลยเข้าไปจอดหลังร้านแล้วเดินผ่านครัวเพื่อมาหน้าร้าน

เด็กกำลังหั่นเนื้อบนเขียงแบน ๆ กับพื้นครัวที่ชุ่มโชกและคนงานใส่รองเท้าฟองน้ำเดินผ่านไปมา
เราหันหลังกลับไปขึ้นรถ และไม่กินร้านนี้อีกเลย

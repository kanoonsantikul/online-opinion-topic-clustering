title:จากเรื่องนางงามสู้ชีวิต ทำให้รู้ว่าคนไทยจำนวนมากยังใช้ตรรกะผิดที่ผิดทาง
comment:ผมต้องขอออกตัวก่อนนะครับ ว่าผมไม่ได้ยากจนอะไร จะเรียกได้ว่าเป็นชนชั้นกลางในสังคมเมืองก็ว่าได้ แต่ก็เข้าใจความรู้สึกของคนที่เขาลำบาก ผมเรียนที่ราม ซึ่งเป็นมหาลัยที่มีนศ.หลากหลายแบบ และทั้งคนรู้จัก เพื่อน เพื่อนสนิทหลายคนก็จนและต้องทำงานสู้ชีวิต เอาเงินมาลงทะเบียนเรียนเหมือนกัน
แต่จากข่าวซึ่งท่านก็คงทราบกันดี ซึ่งบางคนก็โบ้ยไปที่กองประกวด ซึ่งผมเห็นว่ามันไร้สาระ เพราะ  ถึงแม้ว่าเป็นความบกพร่องของกองประกวด แต่เธอก็มีเจตนาที่จะโกหกอยู่ดี  ก็เปรียบเสมือนว่า มีคนเมาแล้วขับรถผ่านบริเวณที่มีการตั้งด่าน แล้วขับไปชนคนตาย อย่างนี้ คนขับไม่ต้องผิดเลยหรือ แต่ตำรวจต้องผิดแต่เพียงผู้เดียวเพราะปล่อยให้เล็ดลอดไปได้ แล้วไหนจะเรื่องลำบาก การเอาความลำบากมาอ้างมันไร้เหตุผลสิ้นดี ก็ในเมื่อหลายคนบอกว่า การประกวดหรือการแข่งขันต้องยุติธรรม แล้วคนอื่นที่เขาทำถูกกฎละครับ เขาก็ต้องทนรับการถูกเอาเปรียบแบบนี้ เพียงเพราะเขาไม่ได้ลำบาก เขาไม่ได้เก็บขยะแบบนางงามคนนั้นหรอครับ ทำไมเราไม่แยกละครับ การประกวดก็คือการประกวด คุณเล่นนอกเกมส์ คุณก็ต้องจำออกจากเกมส์ ถ้าจะถามว่าทำไมเราต้องมามัวยึดกฎ ระเบียบอะไรนักหนา น้องเขาเป็นคนกตัญญูนะ ช่วยกันหน่อยไม่ได้ไง เหตุที่ต้องยึดตามระเบียบก็เพราะเพื่อที่จะสร้างบรรทัดฐานไงครับ เห็นไหมว่าทุกวันนี้ สังคมไทยเกิดปัญหาเพราะ ความสงสาร เห็นใจ หยวนๆกันไปเถอะหน่า จนละเลยกฎ ระเบียบ จึงทำให้เกิดความไร้บรรทัดฐาน เช่น ทางเท้ามีแม่ค้าแผงลอยมาตั้ง พวกร้านที่อยู่ในอาคารพาณิชย์ก็เลยตั้งโต๊ะยื่นออกมากินทางเท้า พอเทศกิจจะมาจัดการ ก็อ้างว่าทีแม่ค้าแผงลอย มันกินทางเท้าเยอะกว่า ยังให้มันขายได้เลยแล้วทำไมฉันยื่นมานิดหน่อยจะไม่ได้?? มันก็อ้างกันไม่จบไม่สิ้น อนาคตถ้ามีคนลำบากแล้วอยากมาประกวด ก็กรอกวุฒิปลอมลงไป พอเป็นข่าวก็มีชาวเน็ตออกมาป้อง อย่างนี้เวทีนางงามมิกลายเป็นเวทีเด็กเลี้ยงแกะหรือครับ เราคงต้องมานั่งคิดกันใหม่แล้วล่ะครับ ว่าอะไรคือหลัก อะไรคือรอง กฎคือกฎ ระเบียบคือระเบียบ สงสารคือสงสาร ทำผิดก็คือทำผิด เว้นไว้ไม่ได้ สุดท้ายความลำบากของนางงามคนนี้และความสงสารของชาวเน็ต คงสร้างความ ไร้บรรทัดฐานขึ้นในสังคมซักวันหนึ่ง																																	   แก้ไขข้อความเมื่อ 27 ตุลาคม 2558 เวลา 23:53 น.
comment1:ในฐานะที่เคยเป็นคนยากจนคนหนึ่ง   เห็นด้วย  กับ จขกท. ค่ะ
comment1-1:ขอเกาะหน่อย

บ้านเขาไม่ได้เก็บขยะขายนะครับ ทำกระสอบมือสองขาย
comment2:เห็นด้วยค่ะ อย่าเอาความน่าสงสารเป็นข้ออ้างในการทำผิด
comment3:เห็นด้วยค่ะ
comment4:เห็นด้วยค่ะ  แต่อยากให้โอกาสทางการศึกษากับตัวน้อง และบรรดาน้องๆของเขา เรียนจบก่อนแล้วมาประกวดใหม่ยังไม่สาย เส้นสายในวงการยังเปิดรับอยู่เสมอสำหรับคนดี แต่ตอนนี้น้องทำผิดกฎก็ว่ากัน
comment5:เห็นด้วยค่ะ ถ้ายากจนต้องการความช่วยเหลือ มีกรมแรงงาน มูลนิธิต่างๆคอยให้ความร่วมมือค่ะ

กฎต้องเป็นกฎ ชอบๆ
comment6:เห็นด้วยค่ะ ไม่ควรเอาความจนความลำบากมาปรับความผิดให้เป็นถูก ผิดก็คือผิด
comment7:โกงเรื่องการศึกษาได้ ต่อไปก็โกงเรื่องอื่นได้
comment7-1:จบที่ความเห็นนี้เลยครับ
comment7-2:ใช่ๆ ประเทศเราถึงมีแต่การโกง นักการเมืองก็โกง ตำรวจก็โกง ข้าราชการก็โกง ประชาชนก็โกง ทหารที่ใครคิดว่าไม่โกงก็ยังโกง ประชาธิปไตยยังโดนโกงไป กฎหมายหรอใครจะเคารพ ปิดถนน ปิด กทม ยังได้ ละเมิดสิทธิ์คนอื่นหรอเห็นคนที่อ้างว่าตัวเองดีละเมิดของคนอื่นไปทั่ว เค้าจะเลือกตั้งก็ไม่ให้เค้าเลือก 

บางทีแม็คก็คิดนะว่า เรื่องๆเดียวกันบางคนตัดสินด้วยมาตรฐานเดียวกันรึป่าว หรือดัดจริตตัดสินแบบสองมาตรฐาน ถ้ามาตรฐานเดียวกันก็นับถือ แต่ถ้าไม่ ก็อย่าเรียกร้องหรือแสดงความคิดเห็นเรื่องอื่นเลยเพราะมันไม่มีมาตรฐาน มันไร้ค่า บอกไปเลยว่าตัดสินตามอคติ ตามใจตัวเอง ตัวเองคิดว่าสิ่งไหนดี ถูกต้อง อันนั้นคือดืคือถูกต้อง อันไหนไม่ถูกใจตัวเองก็คือไม่ใช่
comment7-3:
comment8:คือสงสารก็ส่วนส่งสารไง
แต่อะไรที่เริ่มด้วยความไม่จริงมันจะจบสวยได้ยังไงไม่เข้าใจ
comment9:คนไทยบางคนมักใช้ความยากจน  เรียกร้องความน่าสงสาร  เห็นด้วยกับคุณมากกับประโยคที่ว่า คุณเล่นนอกเกมส์ คุณก็ต้องจำออกจากเกมส์  เราว่าต้องมีคนอื่นมีส่วนรู้เห็นเรื่องวุฒิการศึกษา  ไล่มาตั้งแต่พี่เลี้ยงนางงามเลยแหละ  ไม่งั้นผู้หญิงตัวคนเดียวจะกล้าโกงขนาดนี้เหรอ
comment10:งั้นลองตรรกกะนี้ดูบ้าง 
บริษัทแห่ง รับสมัครพนักงาน วุฒิการศึกษา ป.ตรี
แต่ผมจบแค่ ม.6 แต่ด้วยประสบการณ์ และความสามารถ 
ผมสามารถเข้าไปทำงานในตำแหน่ง ป.ตรี ได้ โดยพวกที่มาสมัคร
ก้อวุฒิป.ตรี ทั้งนั้น แต่บริษัทเลือกผมครับ เพราะผมมีความสามารถดีกว่า
ที่คนจบ ป.ตรีไม่มี เท่าผม ผมเด่นกว่าบริษัทเลือกผม ผมผิดเหรอครับ 
ผิดที่ผมจนไม่มีเงินเรียนให้จบได้ แต่ผมสามารถหาความรู้ทาง
อื่นได้ และพัฒนาตนเองอยู่เสมอ ถ้าจะผิดผิดที่คนจบสูงแหละครับ โง่เอง
comment10-1:คุณเป็นคนมีความสามารถค่ะขอชื่นชม แต่แยกแยะนะคะ คุณจบม.6บริษัททราบไหมคะ? ถ้าทราบคือบริษัทยอมรับในความสามารถของคุณจึงยอมรับคุณทำงานโดยปฏิเสธคนวุฒิฯสูงกว่าคุณ คุณไม่ได้"โกง"นี่คะ แต่ในกรณีนี้น้อง"ตั้งใจโกงวุฒิการศึกษา"ค่ะ มีเจตนาแน่วแน่เลยว่าจะโกงจึงทำการปลอมแปลงเอกสาร(โดยญาติหรือตัวน้องเค้าเองก็ไม่ทราบ)โดยที่กรรมการก็ไม่ทราบว่าน้องเค้าไม่ได้มีวุฒิม.6จริง ถ้ากรรมการทราบอยู่แล้วก็ถือว่าไม่โกงค่ะ เคยได้ยินคำว่า"โตไปไม่โกง"ไหมคะ อายุแค่นี้ยังโกงแล้วถ้าโตไปกว่านี้ล่ะคะ จริงอยู่น้องเค้าใช้ความสามารถตัวเองคว้ามงมาได้ แต่คนเราสวยอย่างเดียวไม่พอต้องมีสมองด้วย และที่สำคัญต้องมี"ความซื่อสัตย์สุจริต"<<< คุณครูเคยสอนไว้เมื่อยังเป็นเด็กน้อยค่ะ
comment10-2:เปรียบเทียบตรรกะนี้ ไม่ผ่านค่ะ!
กรณีของคุณไปสมัครงาน เอกสารเป็นความจริงทุกอย่าง คุณไม่ได้โกหก
อีกทั้งเป็นตัวบริษัทเองที่อาจจะมีว่ากฎการคัดเลือกบุคคลเข้าทำงานเปลี่ยนแปลงได้ตามความเหมาะสม

แต่กรณีน้องเค้าคือ โกหก ปลอมวุฒิการศึกษา ขาดคุณสมบัติ นั้นหมายการผิดกฎหมายปลอมแปลงเอกสารราชการด้วยหรือไม่(รอผู้รู้มาตอบ)

ประเด็นความยากจน ความสงสาร มันกลบความผิดจนมิดได้ด้วยหรือคะ?

หากบอกว่าทางกองประกวดไม่ตรวจสอบตั้งแต่แรก อันนี้ทางกองก็ผิด แต่! คนสมัครกี่คนให้ทางกองไปไล่ตรวจ 
(ไม่แน่ใจว่าเวทีใหญ่ของประเทศไล่ตรวจตอนสมัครด้วยหรือไม่)
แน่นอนเมื่อน้องได้ตำแหน่งต้องมีการออกสื่อ ขุดคุ้ย ตามตรวจสอบเอกสารต่างๆ เรื่องจึงแดงขึ้นมา

กฎต้องเป็นกฎ มาประกวดต้องเคารพกฎกองประกวด
ไม่อยากตำหนิเรื่องกฎ เพราะเค้าจัดการประกวด เค้าก็มีสิทธิ์ตั้งกฎ มันเป็นงานของเค้า
คนประกวดต่างหากที่ต้องทำตามกฎ ไม่ใช่โกหก

สำหรับคุณ คุณสมบัติที่เค้าระบุรับสมัคร คือ ป.ตรี
คุณสมบัติคุณไม่ผ่านแต่แรก แต่ก็ไปสมัคร อันนี้เป็นการอนุโลม เป็นการเปลี่ยนแปลงการคัดเลือกตามความเหมาะสม ถือว่าคุณมีคุณภาพ มีความรู้ตามที่เค้าต้องการ ถือว่าโชคดีค่ะ ที่ได้เข้าไปถึงขั้นสัมภาษณ์และได้งาน เพราะอย่างน้อยก็ใช้วุฒิจริง ใช้เอกสารจริง

ปล.ความจน ความน่าสงสาร ไม่ได้ทำให้ความผิดลดลง
comment10-3:มาอีกแระ   เอาความจน  มาอ้างว่าเป็นอุปสรรคในการศึกษา   ผมจน  เลยไม่ได้เรียนสูง


ผมถือว่าเป็นข้ออ้างนะ    ส่วนมากจะเจอกับเด็ก เกเร   ตอนได้เรียน  ไม่ยอมเรียน     พอต้องมาหางาน  เริ่มดราม่า


คนกลุ่มนี้  มีปม   จะไม่ยอมรับ คนจบปริญญาครับ   จะได้ยินบ่อยๆ  "ตูเก่งกว่า วิศวกรที่แผนกอีก"



- คนจน คนเก็บขยะ  เด็กวัด  เกิดมาไม่เจอหน้าพ่อ แม่............จบปริญญา เยอะแยะ

- คนพิการ   นักโทษ................จบปริญญา เยอะแยะ

อย่ามาอ้างเลยเรื่องจน
comment10-4:คุณจะเอามาเปรียบได้อย่างใร ในเมื่อตัวอย่างที่คุณยกมานั้นเจ้าของบริษัทรู้ว่าคุณมีวุฒิอะไร ประสบการณ์แค่ไหน ถ้าเขาเลือกคุณ มันก็จบเพราะเป็นสิทธิ์ของนายจ้าง เป้นความสมัครใจของเขา และอีกอย่างคือ คุณก็ไม่ได้โกหก หลอกลวงแต่อย่างใด
แต่กรณีของนางงามคนนี้ เธอโกหกทุกคนอย่างหน้าตายครับ เธอทำให้ทุกคนเข้าใจว่าเธอจบม.6 จนเธอสามารถเข้าประกวดได้ และได้รับรางวัล เธอโกหกครับ มันแสดงให้เห็นถึงความไม่ซื่อสัตย์ ทำทุกอย่างเพื่อให้ตนได้ประโยชน์ แล้วมันจะเป็นธรรมกับผู้เข้าประกวดคนอื่นได้อย่างไร
comment10-5:ตรรกะแบบนี้ไม่น่าจบถึงม 6 นะ มันสูงไป
comment10-6:คคห 10 เกือบหล่อละ
ถ้าไม่เงิบซะก่อน 555
comment10-7:ความจน ความน่าสงสาร ไม่ได้ทำให้ความผิดลดลง


ชอบประโยคนี้ชัดเจน
comment10-8:เคสคุณ มีประเด็นเดียวเลยคือ คุณยื่นเอกสารการสมัครอะไรให้กับ บริษัท 

ถ้าบริษัทรู้แต่แรก แต่ยังเรียกสัมภาษณ์ ก็แสดงว่าเค้าโอเค เห็นถึงความสามารถคุณ
comment10-9:ถ้าแบบนั้นบริษัทจะกำหนดที่ ป.ตรี ทำไมล่ะครับ
comment10-10:ตรรกะผิดละ ผมก็ ปวส. ทำงานตำแนห่ง ป.ตรี แต่ผมก็เอาวุฒิ ปวส สมัคร ผมไม่ได้บอกเข้าว่าผม จบ ป.ตรี แล้วไปสมัคร
คุณเอา วุฒิ ป.ตรีไปสมัครเหรอ ถ้าใช่ก็แสดงว่าคุณโกหก ถ้าเอาวุฒิม.6 สมัคร คุณก็มีความสามารถ 
ประเด็นอยู่ที่โกหกหรือป่าว คนละเรื่องกับความสามารถ
comment10-11:เห็นตรงกับ 10-3 
ผมเจอบ่อยมากแนวนี้ ว่าถึงไม่เรียน ก็เก่งกว่าพวก จบปริญญา อะไรแบบนี้ โดยเฉพาะในคอมเม้นเฟสบุค
ประมาณว่า จบดร. ใช่ว่าจะทำงานเป็น หรือใช่ว่าจะเป็นคนดี กตัญญู ถึงจะเรียนน้อย แต่จิตใจสูงกว่า อะไรก็ว่าไป
พูดซะพวกเรียน โท เรียนเอก อยู่ ร้อนตัวกันเป็นแถบ แต่ก็นะ ขี้เกียจเถียง รู้สึกเถียงไปเขาก็ไม่เข้าใจ

ผมเคยทำกราฟฟิค แล้วสนิทกับช่างคนนึง มันบอกว่าเนี่ยทำโครงไม้ เชื่อมเหล็ก เก่งกว่าคนจบปริญญาอีก ก็ได้แต่คิดในใจ 
คนละสายงานป่าววะ ตรูอยากให้เมิงมาทำกราฟฟิคแทนจริงจริ๊งงงง จะไปได้สักกี่น้ำ ยังให้ตรูโหลดเพลงลงมือถือให้อยู่เลย
comment10-12:หลงประเด็น ไร้สาระ เรื่องโกหกเรื่องวุฒิ กับ requirement เรื่องวุฒิมันคนละเรื่อง
comment10-13:ตรรกะ อย่างกาก
คิดว่าจะออกมาพูดหล่อๆว่า เขาไม่ต้องดูวุฒิก็ได้ เขาดูกันที่ความสามารถสินะ
คือ เขาเปิดรับ ป.ตรี เอ็งเอา วุฒิ ม.6 ไปสมัคร เขาคัดออกตั้งแต่เห็นใบสมัครแล้วล่ะ ถถถถถถ

นอกเสียจากเอ็งจะทำงานที่นั่นมาตั้งแต่เปิดโรงงานมาเป็น 10-20ปี แล้วเขาให้เอ็งเป็นหัวหน่วยงานสักหน่วยงาน แบบนี้สินะที่อยากจะพูด(เท่ห์ๆ)แบบที่คิดไว้

กลับไปเรียบเรียงวิธีคิดใหม่ละกันนะ
comment10-14:คิดได้แค่นี้ ผมเชื่อแล้วครับว่าคุณสูงสุดถึงแค่วุฒิจบม.6
comment10-15:ต่อให้วุฒิอะไร ถ้ามีความสามารถ ซื่อตรง มีความน่าเชื่อถือใครๆเขาก็อยากจ้างครับ คนที่ผมรู้จักจบแค่ ปวส. แต่ได้เงินเป็นแสนต่อเดือน ทำงานเกี่ยวกับระบบเซิฟเวอร์ต่างๆของแต่ละบริษัท ไม่ได้เป็นพนักงานประจำ บริษัทไหนเรียกตัวก็ไปดูแลให้
คนมีความสามารถอยู่ที่ไหนใครก็ต้องการ แต่คนโกงอยู่ที่ไหนก็มีแต่คนรังเกียจ
comment10-16:ถ้าตอนสมัคร คุณใช้เอกสารจริง แล้วบริษัทยอมรับได้เพราะความสามารถ คุณไม่ได้โกงค่ะ ไม่ผิด
มันคนละประเด็นกับการโกงวุฒิการศึกษาค่ะ ลองใช้ตรรกะแยกประเด็นให้แตกก่อนนะคะ
comment10-17:วุฒิการศึกษาถูกบรรจุลงในJD และใช้กำหนดคุณสมบัติผู้สมัคร มันไม่ใช่กฎหรอกค่ะ สามารถยืดหยุ่นได้ ตามความสามารถของแต่ละคน
comment10-18:คุณยังไม่เข้าใจประเด็น  ประเด็นคือ มันคือการโกง  การโกหก หลอกลวง   แล้วคนแบบนี้อยู่ไปในสังคมแบบไร้ความผิดกันมากๆ  ประเทศนี้ก็โสมมแล้ว นี่แค่ยังเป็นเด็กประกวด  ถ้าโตไปแล้วมีการโกหก โกงกันมากกว่านี้ ความสูญเสียมันเยอะ

เข้าใจป้ะ ไม่ใช่ จน ไม่มีโอกาส
comment10-19:เกิดมาจนไม่ผิด
แต่การโกหกเป็นเรื่องผิด
จากสิ่งที่คุณยกมาถ้าบริษัททราบว่าคุณ จบ ม.6 และรับคุณ ให้เงินเดือนคุณเท่า ป.ตรี เพราะทึ่งในความสามารถอันล้นเหลือของคุณ
อันนั้นถึงจะไม่ผิดค่ะ
comment10-20:พวกที่บอกว่า อยากผมเก่งกว่าพวกจบปริญญา ... อันนี้ผมเห็นเยอะมาก ต่อให้บางคนไม่เป็น แต่ลึกๆก็คิด โดยเฉพาะกับเด็กที่ยังใหม่ๆ แบบผม ลูกเจ้าของกิจการ เวลาสั่งงานอะไร คือลูกน้องแบบว่าชอบลองของ ยิ่งคนไหนคนเก่าแก่ยิ่งหนัก แต่ผมเตรียมรับมือไว้นานเลยปัญหาไม่เยอะ แต่น้องสาวผมง่ายๆ แค่จะบอกคนขับรถมารับช้าหน่อยลูกน้องยังบ่นใส่ก็มีครับ ทั้งๆที่เป็นคำสั่งที่บ้าน (น้องผมพึ่ง1x) ถึงจะไม่กล้าบ่นต่อหน้าผมหรือที่บ้าน แต่กล้าบ่นต่อหน้าน้องครับ  ยิ่งบางคนผมเห็นนะ คือว่าคนจบสูงไม่ใช่เก่งทุกเรื่อง เวลาทำพลาดก็จะด่า(ลับหลัง)และบอกว่าอย่างเราก็ทำได้ เรียนสูงแต่โง่  แต่ถามจริงเหอะว่ารู้ไหม ที่เค้าพูดกันว่า "สามคนเดินมา ต้องมีคนหนึ่งที่เป็นครูเราได้"โดยขงจื้อ คือไม่มีใครเก่งทุกเรื่องปะครับ
comment10-21:จะบอกว่าตัวเองเก่งกว่าคนที่จบ ป ตรี ทั้งที่ตัวเองจบแค่ ม.ปลาย 
จะบอกว่าน้องคนนี้เก่งและเหมาะสมกว่าคนที่จบ ม. 6 ทั้งที่น้องจบแค่ ม.3 หรอคะ 
เออ อยากจะบอกว่า เก่งแต่ไร้สามัญสำนึกผิดถูกก็ไม่เอานะคะ 
คนไม่เก่งฝึกให้เก่งได้ 
คนไม่ดีสอนให้เป็นคนดียากนะคะ 
น้องเขาเก่งจนได้ตำแหน่งแต่ไม่ซื่อตรง 
อาจจะมีอีกเป็นร้อยคนที่ทั้งสวยและเก่งกว่าน้องแต่เขาไม่ประกวดเพราะเขาเคารพกติกาไม่ขี้โกง 
เข้าใจยังคะ
comment11:เห็นด้วยค่ะ กฎก็ต้องเป็นไปตามกฎไม่ควรเอาปมชีวิตลำบากมาเรียกร้องความเห็นใจกับสังคม โกงก็ต้องโดนปรับแพ้มันเป็นเรื่องธรรมดาอยู่แล้ว แบบนี้มันไม่แฟร์กับคนที่เค้าทำตามกฎ แบบนี้คนโกงก็เชิดหน้าสวมมงสวยๆต่อไป สงสารน้องก็สงสารแต่การหาทางออกด้วยวิธีนี้มันไม่ถูกต้อง มันมีอีกตั้งหลายวิธีที่จะทำให้น้องมีเงินโดยไม่ต้องโกงการประกวดแต่น้องก็เจตนาโกงเอง ผู้จัดหรือสินค้าตัวไหนก็ได้เรียกน้องไปแคสงานทีค่ะน้องจะได้ทำมาหากินสุจริต
comment12:ซ้ำค่ะ
comment13:กฏย่อมเป็นกฏครับ ต้องคืนมงกุฏและรางวัลที่ได้รับให้คนที่เค้าทำตามกฏอย่างถูกต้อง

แต่น้องลองคิดดูนะครับแต่ละปีมีนางงามถูกลืมมากมาย ยิ่งเวทีเล็กคนยิ่งไม่รู้จัก แต่สำหรับน้องตอนนี้เป็นที่รู้จักในวงกว้างแล้ว (ถ้าไม่มีเรื่องคงไม่มีใครสนใจเท่าไหร่)

เห็นควรให้น้องใช้โอกาสนี้ประชาสัมพันธ์ตัวเองและแทรกตัวเองเข้าไปในวงการให้ได้ ถ้าน้องทำได้ดีน้องจะยืนระยะได้ และมีรายได้มากกว่า "รางวัลประกวดแค่ครั้งเดียว" แน่นอนครับ
comment13-1:เราเห็นด้วยกับคุณมากเลย ถ้าน้องเขายอมคืนมงกุฎและเงินรางวัล พร้อมทั้งยืดอกยอมรับ สังคมย่อมให้อภัยเสมอ และถ้าน้องหาทางทำงานที่ต้องใช้หน้าตา แล้วเรียนต่อไปด้วย ก็แล้วทำไมอนาคตจะไม่ดี
comment14:เห็นด้วย กฎคือกฎ ระเบียบคือระเบียบ
จะมาอ้างโน่นนี่ โดยเฉพาะความยากจน ความด้อยโอกาส เพื่อมาแหกกฎคงไม่ได้
ถ้าคนในสังคมส่วนใหญ่มองว่าคนยากจนด้อยโอกาสเป็นคนที่น่าเห็นใจ
คนด้อยโอกาสพวกนี้ก็จะไม่มีวันพัฒนาตัวเอง   และยังคงเป็นภาระของสังคม ที่จะคอยคนเห็นใจและคอยคนอื่นให้โอกาสอยู่ร่ำไป

คนที่คอยเรียกหาความเท่าเทียมในสังคม  เสียใจด้วยนะที่ในโลกนี้ไม่มีความเท่าเทียม
คนเราไม่เท่าเทียมตั้งแต่เกิดมาแล้ว  เกิดมาสูงต่ำดำขาวต่างกัน  โง่ฉลาดต่างกัน  ฐานะบิดามารดาต่างกัน  
แล้วจะมาเรียกร้องหาความเท่าเทียมอะไรกัน
[แม้แต่ระบบคอมมิวนิสต์ มาร์กซิส ฯลฯ  มองลงไปจริงๆ คนก็ไม่เท่าเทียมกัน(มากๆด้วย)]
ความเท่าเทียม อยู่ที่ตัวเราเอง  โอกาส อยู่กับคนที่แสวงหาโอกาสเสมอ  อยู่กับคนที่ขยันและพรัอมที่จะพัฒนาตัวเอง
comment15:เห็นด้วยว่ากฎต้องเป็นกฎ 
แต่ในทีนี้ไม่ได้ทำผิดกฎหมาย แต่ทำผิดกฎการประกวด พอยืดหยุ่นได้ ขึ้นอยู่กับผู้จัดงาน 
ถ้าเค้าอนุโลมก็ไม่มีปัญหาอะไร แต่ถ้าเค้าไม่อนุโลมก็ควรที่จะคืนรางวัล
comment16:ทำไมเดี๋ยวนี้ คนเราชอบจัดฉากถ่ายรูปลง social network  เพื่อ??????
comment17:ทำไมเรามองว่าเรื่องนี้เป็นเรื่องการตลาดของเวทีประกวดMiss Uncensored News Thailand 

ตอนแรกออกข่าวเรื่อง ขวัญ อุษามณีมีปัญหากับกองประกวดในการรับเงินค่าจ้าง

ข่าวที่ 2 เริ่มปูทางดราม่าว่าผู้ชนะอันดับ 1 น้องมิ้นต์เป็นลูกคนเก็บขยะ

ข่าวที่ 3 จะยึดมงกุฏคืน อะไรมันดราม่าหนักขนาดนี้ มันประจวบเหมาะเกิ๊น

เหมือนกับต้องการใช้กระแสโซเชียลโปรโมทเวทีนางงามของตัวเอง
เพราะเวทีเพิ่งจะมีเป็นปีแรก 

ส่วนเรื่องกฎ น้องก็ต้องทำตามกฎระเบียบ รู้แต่แรกแล้วว่ามันผิด ก็ต้องรับผิดชอบในหน้าที่
คืนมงกุฏไป เงินรางวัล 30,000 บาท ถ้ามีใครเปิดบัญชีช่วยเหลือน้องในทุนการศึกษา 
ก็จะยินดีช่วยน้องให้มีทุนเรียนจบ เงินเราอาจช่วยได้ไม่มาก แต่ก็อยากสนับสนุนให้ได้เรียน
comment17-1:คิดเหมือนกันเลย
ดูพอเหมาะพอเจาะเกินไป 
เหมือนต้องการดราม่าโปรโมทเรียกกระแสรึเปล่า?

ตอนนี้สังคมเรามันก็แปลกๆ
อะไรที่มันเป็นเรื่องธรรมดา
แต่มีลักษณะผิดที่ผิดทางไปบ้าง ก็กลายเป็นให้ความสนใจกันเกินเหตุ
คนสวยขายหมูย่าง คนหล่อขับวินมอไซค์อะไรอย่างนี้
มันก็ปกติหรือเปล่า เด็กยากจนเป็นคนดีแต่หน้าตาธรรมดาๆ มีเยอะแยะ
แต่สังคมเราเลือกที่จะสนใจแต่เปลือกนอกกัน
comment17-2:คุณคิดเหมือนผม
comment17-3:คนตกเป็นเหยื่อการตลาดกันหลายคนเลย
comment17-4:เห็นด้วยค่ะ
comment17-5:มีคนมาโหนกระแสด้วยนะคะ
... ที่เป็นรุ่นพี่ น่ะ 

เอิ่มมมม
comment17-6:จริงคิดเหมือนกัน หลายๆอย่างมันเปีะเกินอะไรจะมีปัญหาขนาดนั้น
ปัญหานี่ไม่ใช่แบบอยู่ภายในการประกวดอะไร
แต่ปัญหานี่ดราม่า ออกสื่อตลอด
comment17-7:เราก็คิดเหมือนกันค่ะ
comment18:ส่วนตัวผมเห็นด้วยทุกอย่างเลยครับ 
กฏก็คือกฏ การปลอมแปลงหรือการโกหก ก็คือ การโกง 
สมควรจะถูกยกเลิกตำแหน่ง และ รางวัลที่เป็นทางการ (ส่วนจะไปช่วยเรื่องความจนอะไรก็ว่าไป) 

แต่ผมว่าเรื่องนี้ มันบ่งบอกได้อย่างนึง 
ว่า การรับสมัครในเรื่องต่างๆ ไม่ว่า จะเรื่องประกวด หรือ เรื่องอื่นๆ บางที คุณสมบัติเรื่องวุฒิการศึกษา อาจไม่จำเป็นขนาดนั้น 
อย่างเรื่องนี้ก็บอกได้ว่า ตัวผู้หญิงคนนี้ ไม่ได้จบ ม.6 แต่ก็สามารถคว้ารางวัลชนะเลิศมาได้ แสดงว่า วุฒิ ม.6 ไม่ได้เป็นตัวบ่งบอกคุณสมบัติที่จำเป็นขนาดนั้น ตัดไปก็ได้ หรือ ลดเหลือแค่ ม.3 พอมั๊ย (เป็นต้น)

ถ้าจะบอกว่า เพื่อเป็นการ สกรีน คนก่อน มันก็ใช่ แต่ในอีกมุมนึงมันก็อาจจะเป็นการตัดโอกาสคนที่เค้า "มีความสามารถ" หรือ "มีคุณสมบัติอื่น" ครบถ้วน แต่แค่ ไม่มีโอกาสได้เรียนจนจบตามวุฒิที่ตั้งไว้กำหนดไว้(อาจเพราะความยากจนหรืออะไรก็แล้วแต่) และนั่น ทำให้เค้าเสียโอกาสไปเลย 

เป็นอีกมุมมองนึง ที่แว่บเข้ามาในความคิดนะครับ เห็นด้วย หรือ ไม่เห็นด้วยยังไง โปรดชี้แนะครับ
comment18-1:ผมเข้าใจที่คุณต้องการสื่อสารนะครับ เพราะความจริงคนเราไม่ควรมองกันแค่วุฒิการศึกษา แล้วยิ่งการประกวดนางงาม ควรให้ความสำคัญกับความสวยงามและกึ๋นของนางามคนนั้นมากกว่า แต่ในกรณีนี้เธอโกหกครับ เธอเจตนาโกหกเพื่อให้ได้มาซึ่งโอกาสครับ มันเป็นการเอาเปรียบที่เขาทำตามกฎกติกา ส่วนในเรื่องของกฎนั้น ต้องอยู่ที่กองประกวดว่าครั้งต่อไปจะปรับเปลี่ยนหรือไม่ แต่ในครั้งนี้นั้น เราก็ต้องยึดตามกฎที่กองประกวดตั้งไว้ เพื่อไม่ให้เกิดข้องกังขาว่า สองมาตราฐาน ครับ
comment18-2:ตามนั้นเลยครับ ที่ผมจะสื่อ 
ผมก็บอกไปประโยคแรกแล้วว่า 
"ส่วนตัวผมเห็นด้วยทุกอย่างเลยครับ 
 กฏก็คือกฏ การปลอมแปลงหรือการโกหก ก็คือ การโกง 
 สมควรจะถูกยกเลิกตำแหน่ง และ รางวัลที่เป็นทางการ" 

ว่าแต่.. คุณ 2637502 จะมากดสยองผมทำไมเนี่ย ผมพูดอะไรผิดไปหรือยังไงครับ กรุณาชี้แนะ
comment18-3:จริงค่ะ วุฒิการศึกษาใช้ตัดสินคนไม่ได้ อันนี้ทำให้เห็นเลย 
แต่เธอก็ทำผิดจริงๆคราวนี้ควรยึดรางวัลคืน 
เพราะเธอเจตนาโกงถึงแม้สวยและฉลาดแต่โกงมันไม่โอเคเลย 


 หวังว่าคราวหน้ากองประกวดจะยกเลิกกฏจบ ม.6 นะคะ อายุ 17 ถ้าไม่เข้าเรียนเร็วกว่าเกณฑ์ 
หรือ ฉลาดเกินวัย หรอเรียนหลักสูตรแบบย่อ 
จงจะยังไม่จบ ม.6หรอก
comment19:มันเหมือนกับจัดฉาก เรียกเรทติ้ง 
ใส่ชุดมีมงกุฏมากราบแม่ทั้งชุด โดยมีฉากหลังเซ็ทเป็นถังขยะเยอะๆ 
กลายเป็นว่าโกงยังงัยก้อช่าง ดราม่าจน คนเห็นใจ ไม่ผิด 
ต่อไปคงมีเคสอื่นๆคล้ายๆกันตามๆกันมา ..จน=>ถ่ายรูปกราบแม่ =>เป็นคนดี=>โกง=>จับได้ ร้องไห้=>คนเชียร์
comment20:โกหกไม่ดี โกหกอาจเป็นพื้นฐานของการทำความชั่วอื่นที่รุนแรงขึ้นไปได้
อยากให้ยึดตำแหน่งและมงกุฎคืน เพื่อรักษามาตรฐานเวทีไว้ แต่ไม่ต้องยึดเงินคืนก็ได้ เอาคืนน่ะมันยาก
แต่การยึดตำแหน่งยึดมงกุฎนั้นถูกต้องและดีงามแน่ๆ

ปล. 

ชื่อเวทีนี้ เค้ามีที่มายังไงอะ ชื่อแปลกๆดี
Miss Uncensored News Thailand = นางสาว ข่าวไม่ถูกปิดกั้น ประเทศไทย 

555 (นี่ขำตัวเองแปลนะ)
comment20-1:เราก็คิดค่ะ นางสาวข่าวไม่กรองไทยแลนด์
comment21:ผมขอถามนิดนึงนะครับ พอดีผมพยายามหากฎที่ว่า วุฒิ ม6 ขึ้นไป ผมหาไม่เจอน่ะครับ เจอเงื่อนไขมีแค่นี้

-เพศหญิงแท้หรือหญิงเทียมเท่านั้น
 - อายุ 17-25 ปี
  - สัญชาติไทย

ไม่แน่ใจว่ามีการประกาศทีหลังหรือไม่ แต่น้องเค้าก็ผิดที่ไปเขียนหลอกกองประกวด น่าจะเขียนไปตามจริง
comment22:กด Vote แบบรัวๆๆๆๆๆๆๆ
comment23:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment24:ถึงแม้ว่ากองประกวดจะไม่ยึดตำแหน่งคืน แต่ถ้าเป็นคนที่มีความละอายต่อบาปและการขี้โกงก็ต้องสละตำแหน่งคืนเขาไป แต่ถ้ามีสื่อสนุนและเรียกร้องความสงสารจากสังคมและเด็กคนนี้ลอยหน้าลอยตาอยู่โดยใส่สายสะพายและมงกุฏเดินสาย เราจะเป็นเสียงหนึ่งที่แบนสินค้าที่สนับสนุนกองประกวดนี้ทุกประเภท ไม่สนับสนุนคนโกงค่ะ อย่ามาเรียกคะแนนความจนโดยการเอาเปรียบผู้อื่น
comment24-1:เห็นด้วย
comment25:เสียดายครับ

โกงทำไม
comment26:ผลกรรมของการโกหกคือ พูดอะไรใครก็จะไม่เชื่อถือ เชื่อว่าน้องเขาต้องได้รับผลกรรมในข้อนี้แน่นอนค่ะ คอยดูกันต่อไป

เราไม่สนับสนุนให้มีการโกงทุกอย่างค่ะ แม้แต่เรื่องเล็กๆน้อยๆ 

เราพูดได้เต็มปากว่า เราไม่เคยโกงค่ะ แต่ตอนเด็กๆโกหกย่า โกหกแม่ พอโดนจับได้ ถูกทำโทษโดนตีจนเข็ด หลังจากนั้น เราพูดอะไรก็ไม่มีใครเชื่อเราเลย กรรมทันตาเห็น
comment27:สงสัยว่าทำไมต้องกำหนดว่าจบ ม 6. ด้วย
comment27-1:ลองอ่านความเห็นผมดูนะครับ ความเห็นที่ 28
comment28:ถ้าไม่พร้อม ก็ไม่ควรจะมานะครับ
เรื่อง รวย-จน ไม่ได้มีผลในการตัดสินใจของคณะกรรมการฯ
แต่เรื่องวุฒิการศึกษานั้น มีผลในการรับเข้าสมัครนะครับ

โกหกว่าตนเองจบ ม.6 เพื่อให้ได้รับสมัคร นั้นเป็นการเอาเปรียบผู้สมัครคนอื่น

มีบางคนบอกว่า เขาไปได้โกหกเอาไปเพื่อสอบดุษฎีบัณฑิต ก็ใช่ครับ เขาได้โกหกเพื่อไปสอบ แต่เขาโกหกเพื่อเข้ารับสมัครฯ

หรือบางคนสงสัยว่า ทำไมต้องกำหนดวุฒิการศึกษาด้วย
*ผมขอถามกลับนะว่า "จุดประสงค์ของการประกวดนั้น เขาต้องการคนแค่เพียงรูปลักษณ์ภายนอกหรือไม่? ต้องสวย หน้ตาดี กิริยา มรรยาทดีแค่นั้นหรือไม่?" ลองคิดหาคำตอบดู
comment28-1:เห็นด้วยเลยครับ คนเรียนน้อยๆ ไม่ค่อยมีสมองกันหรอก   จะบอกว่าโง่ก็ได้   ไม่สมควรมาเป็นนางงาม
comment28-2:เห็นด้วยนะที่ว่า กฎต้องเป็นกฎ ทำผิด ต้อง รับผิด
แต่ความเห็นนี้ที่ว่าคนเรียนน้อยๆไม่ค่อยมีสมองนี่คืออะไร??
บ้ารึเปล่า อยู่ในสังคมที่มีแต่คนเรียนสูงแล้วดูถูกคนอื่นรึไง
comment28-3:บางความเห็นบอกคนเรียนน้อยไม่มีสมองนี่แย่จังค่ะโลกแคบมาก 
ฉันรู้จักเจ้าของธุรกิจเงินหมุนเวียนเป็นร้อยล้าน จบแค่ ป4 เองมีลูกน้องจบทั้ง ตรี ทั้งโท 
ทีเขาไม่สมควรเป็นนางงามไม่ใช่เพราะเขาโง่ค่ะ 
แต่เพราะ เขาโกหก เอาเปรียบคนที่เขาเคารพกฏ 
ฉกฉวยผลประโยชน์ที่ไม่ควรได้เพื่อตนเอง 
มันไม่เกี่ยวว่าคนเรียนน้อยจะโง่ค่ะ
comment29:ผมไปตอบในเพจหนึ่ง เเสดงความคิดเห็นประมาณว่า
"ตอนสมัคร กองประกวดเขาไม่ได้ขอเอกสารต่างๆไว้เลยหรอ โดยเฉพาะวุฒิการศึกษาที่เป็นประเด็นขณะนี้" 
ทางกรรมการเขาต้องรอบคอบ ก่อนใครสมัครก็ต้องเอาเอกสารสำคัญๆไว้ 

เเต่ก็มีมนุษย์บางจำพวก ตอบกลับมาเเบบไร้เหตุผล เอาความ"จน" มาอ้าง บอกว่า "คนจนไม่มีสิทธิหรอ" 

ผมก็ย้อนกลับไปว่า เรื่องนี้ไม่เกี่ยวกับจนไม่จน มันเกียวกับเรื่องเอกสารต่างๆที่ควรจะต้องมี เเละยิ่งรู้ว่าตัวเองไม่จบการศึกษาขั้นต่ำตามที่เขากำหนด ก็ไม่ควรฝ่าฝืนกฏเข้ามาสมัครเเบบนี้ 

เเต่ก็มีคนหลากหลายเห็นด้วยกับคำตอบนี้นะ ผมนี่งงกับตรรกะของคนบางจำพวกในโชเชียลจริงๆ อ้างความ"จน" เเต่ไม่เห็น"ความถูกต้อง"
comment30:เห็นด้วยกับ จขกท. อย่างแรงครับ

และกองประกวด ก็ไปแก้กฎซะใหม่ในรอบหน้า

เพราะ  การศึกษาที่ท่านกำหนด

มันพิสูจน์แล้วนี่สำหรับรอบนี้ว่า  ไม่ต้องจบตามนั้น ก็เป็นนางงามได้
comment30-1:เวทีนี้ ไม่รอดหรอกค่ะ
comment31:แนะนำให้น้องคืนมงกุฏกับเงิน 30,000.- บาทนะคะ 
ถ้าน้องได้เข้ามาอ่าน -*-
comment32:ชนะนอกกติกา เยาวชนเค้าจะมองยังไง 

อนาคตเด็กรุ่นใหม่ๆ ใครจะกล้ามาแข่งขัน กล้าาประกวด เพราะ "กติกาไม่ศักดิ์สิทธิ์แล้ว"
comment33:เห็นด้วยอย่างยิ่งเลยค่ะ อารมณ์ประมาณ เรายากจน เราไม่มีจะกิน งั้นเราขโมยของเถอะ พอถูกจับก็มาอ้างว่าจนไม่มีเงิน ขอขโมยนิดๆหน่อยๆ อย่าจับเลย เราไม่ได้ทำผิดอะไรมากมาย สงสารเถอะ

เราว่าในกรณีนี้คนอื่นๆที่สมัครเข้ามาทำตามกฎระเบียบทุกอย่างอย่างถูกต้องคือคนที่น่าสงสารที่สุด

จุดเริ่มต้นของสิ่งเล็กๆจะกลายเป็นสิ่งใหญ่เสมอ การโกงก็เช่นกัน
comment34:ตบมือให้ จขกท แรงๆ  จริงค่ะ  งงกับข่าวนี้เหมือนกัน   ความจนชนะทุกอย่าง คุณจะได้ทุกอย่า แค่คุณบอกว่าคุณจน บ้านคนลำบาก    เอาจริงๆ  บ้านเราก็ลำบากมากนะ 555 เป็นคนชั้นกลาง เลี้ยงพ่อเลี้ยงแม่ เลี้ยงน้องด้วย หาเงินคนเดียวแบบนี้ถ้าเราประกวดอะไรซะอย่างจะชนะไหมนะ 
     จริงๆถ้าสังคมจะอ่อนโยน แบบนี้กฎหมาย อะไรต่างๆไม่ต้องมีก็ได้นะค่ะ  ใครทำอะไรผิดก็ร้องไห้ โชว์กราบเท้าพ่อ เท้าแม่ เท้าแมวที่บ้าน แล้วก็จนเข้าไว้  ทุกอย่างก็ผ่านไปได้โดยดีมีคนสงสารเอง
comment35:เห็นด้วยค่ะ
comment36:สังคมคนไทย ถ้าเป็นเรื่องคนท้อง คนจน คนพิการ ต่อมดัดจริตจะแตกทันทีดราม่าเข้าข้างไม่ลืมหูลืมตาไม่รู้ผิดถูก
comment37:เห็นด้วยกับจขกท.ทุกอย่างค่ะ

ความจนไม่ใช่ข้ออ้างในการทำผิดค่ะ
comment38:เห็นด้วยค่ะ  เรื่องความยากจนเรื่องนึง เรื่องการโกหกเรื่องนึงคะ
comment39:กฏ ก็คือ กฏ อย่าทำให้กฏเป็นตัวอักษรที่เขียนบนกระดาษเหมือนกลุ่มบางกลุ่ม
ผมมองว่า ยังไงซะ ถ้าเขียนกฏระเบียบขึ้นมาแล้ว ก็ควรบังคับใช้ตามนั้น
ส่วนจะหาทางเยี่ยวยาช่วยเหลือ  อันนั้นก็อีกส่วน

แต่ก็สงสัยน่ะ  ว่าเพราะอะไรถึงมีข้อจำกัดเรื่องวุฒิ ในเมื่อเป็นเวทีเปิดโอกาส(หรือผมเข้าใจอะไรผิด)
comment40:เวทีนี้ปะ ที่มีปัญหากับขวัญ พอข่าวขวัญเงียบแล้วต่อเลยนะ แหมๆๆๆ
comment41:เมื่อวานเราก็ไปเห็นแย้งในข่าวเว็บหนึ่ง โดนรุมด่าไม่เหลือชิ้นดีเลยค่ะ
ถ้าคนยังยึดความสงสารเป็นที่ตั้ง จนละเลยกฎระเบียบ กติกา
ต่อไปคงมีคนทำแบบเคสนี้อีกเยอะค่ะ
เอาความจนมาอ้าง แล้วประเทศเรามีคนจนกี่ล้านคน
หากคนจนทุกคน ต้องโกหก เพื่อเอาตัวรอด
แล้วสังคมทั่วไป ต่อไปเค้าจะไว้ใจคนจนเหรอคะ
เค้าจะยึดติดภาพที่ว่าคนจนทำทุกอย่างเพื่ออยู่รอด แม้กระทั่งการทุจริตหรือเปล่า
comment41-1:เว็บเดียวกันมั้ยคะ  นี่โดนน่วมเลย 555555
comment41-2:ลิ้งค์ของ Sanook ค่ะ โดนถล่มเละ 5555
comment42:เห็นด้วยค่ะ เจตนาโกหก สมควรให้อันดับรองได้ตำแหน่งแทน
comment43:โป๊ะเชะ!!
คิดแบบนี้เหมือนกันค่ะ ขึ้นชื่อว่า โกง เลยนะ
แต่กลับเอาเรื่องอื่นมาปกป้องซะงั้น - -
กฎ ไม่ต้องเป็น กฎ หรอกเหรอ

ก้อแล้วแต่....
comment44:เห็นข่าวแล้วหมั่นไส้พวกคนไทยที่ชอบด่านักการเมืองโกงเหลือเกิน มันแก้คอรัปชั่นไม่ได้หรอกไม่ใช่เพราะนักการเมืองนะ แต่เพราะคนไทยส่วนใหญ่ขี้โกงนี่แหละ เอาความรู้สึกเป็นใหญ่ แต่คนไทยบางคนนี่แปลกนะ ขี้สงสารแต่เห็นแก่ตัว ฮะๆ แล้วเรื่องจนเนี่ยเห็นมาหลายรายแล้วเอามาเป็นข้ออ้างทำผิดกฏ จนเราเริ่มจะเกลียดและระแวงคนจนแล้วเหมือนว่าความจนมันเป็นอาวุธมากกว่าความน่าสงสารในสายตาเราแล้วอ่ะนึกออกป่ะ เพราะมันมีแบบนี้นี่แหละ เดี๋ยวนี้เวลาใครมาดราม่าน่าสงสารนี่เบะปากเลย พร้อมระแวงไปด้วย เราอาจจะใจร้าย แต่พวกเอาความน่าสงสารมาใช้ประโยชน์มันเยอะจริงๆ เช่นกรณีคนท้องนั่นงัย
comment45:เห็นด้วยกับจขกท.ค่ะ...คุณเยี่ยมมาก
comment46:นับถือจขกท. ค่ะ ฝ่ากระแสสังคมมาโพส 
ยังมีคนที่เค้าเคารพกฎกติกาของสังคมส่วนรวม กลายเป็นพวกเค้า เสียสิทธิ์ !! 
มันไม่ได้เกี่ยวกับความจน คนจนมีหนี้สินเย่อะกว่านี้ก็มีการศึกษาได้ค่ะ ถึงวุฒิม.6 รัฐเค้าช่วยอยุ่แล้ว
comment47:ไม่ชอบดราม่าหลงประเด็น คนจนแต่กตัญญู อะไร กฎก็ควรเป็นกฎและน้องรู้อยู่แล้วว่าวุฒิไม่ต่ำกว่า ม.6 ถ้าสมัครเข้ามาแสดงว่าตั้งใจ ถ้าทุกคนอ้างแบบนี้หมดก็ไม่ต้องมีกฎ ถ้ากฎจะเปลี่ยนแปลงที่หลังเป็นอีกประเด็น เชื่อว่ามีคนอื่นที่อาจจะจนและอยู่ในสถานะแบบน้องหรือแย่กว่า แต่เลือกที่จะซื่อสัตย์กับตัวเองโดยไม่ต้องมีข้ออ้าง ค่าของคนวัดแค่ มีความซื่อสัตย์อย่างน้อยกับตัวเองก็พอแล้ว
comment48:Credit  ภาพจาก page : Drama Lawyer 

เอาจริงๆนะ ถ้าคืนตำแหน่งกับเงิน
และยอมรับในสิ่งที่ทำ คนจะยิ่งสนับสนุนมากกว่า 

แต่นี่ ไปอ่านหลายเพจละ มีแต่อวยกันซะจน
เรื่องผิดหลายเป็นถูกได้ 

นี่ก็ไม่รู้ว่าเขาใช้ตรรกะอะไรคิดกัน
แล้วก็โยงเข้าการเมืองนั่นนี่อีก
comment49:โตไปไม่โกง
ถ้าจะให้ดี ต้องทุกวัยไม่โกงจ้า
comment50:เห็นด้วย ค่ะ มิ้นต์ไม่ผิดที่กตัญญู ไม่ผิดที่เกิดมาฐานะลำบาก แต่ผิดที่คิด " โกง" ประวัติการศึกษาเข้ามาประกวด คณะกรรมการทำถูกเเล้วที่ยึดมงกฎเพราะกฎก็ต้องว่าไปตามกฎ สังคมบนโลกอยู่บนบรรทัดฐานที่ต้องเคารพ กฎกติกาไม่ใช้เหรอ
ส่วนเรื่องฐานะความลำบากนั้นคนเราเลือกที่จะเกิดไม่ได้ "เเต่คนเราเลือกที่จะทำได้ รู้ผิด รู้ชอบ รู้ชั่ว รู้ดี "
comment51:ได้ข่าวว่าตอนนี้ ได้งานละครหรือหนังนี่แหละ 2 เรื่อง 
แต่บอกเลยว่าเราคนนึงแหละที่จะไม่ดู ไม่สนับสนุน
ขอแบะมากรัวๆ
comment52:ซ้ำ
comment53:ดูรายการต่างคนต่างคิด แล้วดูภาพประกอบแล้วสงสัยน่ะครับ
ข้อ 1. ภาพก้มกราบแม่ ถ่ายหลังจากได้รับตำแหน่ง (ภาพล่าสุด)
ข้อ 2. ภาพช่วยแม่เก็บขยะ (ถ้าฟังไม่ผิด น้องว่าถ่ายมาเป็นปี.....หรือถ้าใครฟังทันช่วยตอบหน่อยนะครับ)
แต่สงสัยเสื้อที่คุณแม่ใส่น่ะครับ รู้สึกว่าเป็นชุดเดียวกัน เลยสงสัยว่าคุณแม่ใส่ชุดนี้เก็บขยะตลอดรึเปล่า
..........ขออนุญาตลบภาพนะครับหาดูเปรียบเทียบได้ในอากู๋.............
ไม่อะไรกับน้องนะครับ ให้กำลังใจน้องอยู่ 
แต่ฟังแล้วก็แปลกๆหลายอย่าง 
ลูกอีกสามคนที่เป็นผู้ชายได้เรียน มีน้องคนเดียวไม่ได้เรียนออกตอน ม.2 ต่อ กศน. อยู่กำลังจบ  
สงสัยอีกว่า ลูกชายสามคนนั้นจบอะไรบ้าง ทำไมให้ลูกทุกคนเรียนแต่น้องออกเพราะจน
ไม่เคลียร์หลายอย่างกับการตอบคำถามทั้งของน้อง ของผู้จัดการ ทั้งของคุณแม่ บังเอิญเปิดพอดีไม่ทันช่วงแรกๆ
สนใจชีวิตน้องเขาน่ะครับ เพราะน่าจะเป็นตัวอย่างให้กับเยาวชนคนอื่นๆได้หลายอย่าง
comment53-1:ปักตรงนี้ เผื่อจะมีนักสืบพันทิปโผล่มา....
comment53-2:สร้างกระแสไงคะ กองนี้มีหล่ยกระแสแล้วนะ ตัวผจก กองเองก็สร้างข่าวซะดาราเกลียดกันหมดแล้ว
comment54:นี่ไปแสดงความเห็นแบบนี้ในข่าวสด จนติดท๊อปเม้น
 คนกดไลค์เจ็ดร้อยกว่า คนด่าอีกเยอะมากกกก   ด่าว่าเราจิตใจคับแคบ ด่าถึงการศึกษาเรา ซึ่งเราก็งง? 
ตกลงตรรกกะกรูผิดหรืออะไร  ?
(หลังจากนั้น...  มีคนทักแชทมาด่าด้วย แต่เราแฟร์ๆค่ะ #ด่ามาด่ากลับไม่โกง  
นางทักมาแบบงงๆค่ะ แต่เราก็ด่ากลับไปแบบ งงๆเหมือนกัน 55555)
ตั้งสติได้คืนนึง ก็เลยพบสัจธรรมว่า บัวมีหลายเหล่า...
comment54-1:ให้กำลังใจค่ะ  เราเห็นด้วยเลย  
โกงวุฒิการศึกษา ถือว่าเรื่องใหญ่มาก
ทำผิดกฎก็ต้องยอมรับค่ะ ไม่ว่าจะจน จะรวย
อย่าเอาความจนมาเป็นข้ออ้างในการทำผิด
comment55:อะไรที่เริ่มจากการโกหกมันก็ไม่ดีทั้งนั้นแหละอย่างนี้ทำให้นึกถึงเด็กน้อยจะเหนว่าอ่าวโกหกก็ได้นินา
ไม่ได้ว่าเรื่องจนเลยนะแต่ตำหนิที่โกหกไม่ว่าจะมีเหตุผลอะไรก็ตาม
ตอนมีข่าวแรกๆเอะใจทำไมคนด่ากองประกวดว่าผิดที่ไม่ตรวจสอบแต่ลืมไปว่าน้องโกหก
comment56:ผมเห็นด้วย และผมก็มองว่าแก้ปัญหาผิดจุด คือกฏยังต้องเป็นกฏเหมือนเดิม เพื่อรักษามาตราฐานของกองประกวดไว้ 

ผมเห็นว่าต้องยึดเงินรางวัลและมงกุฏคืน ให้รองได้มงกุฏไป

แล้วกองประกวด+ผู้จัด อยากช่วยน้องมิ้นก็เอาเงินไปช่วยน้องมิ้นนอกรอบในจำนวน 3 หมื่นบาท(เท่าที่ยึดคืนมา) หรือจะเพิ่มให้ก็ว่ากันไป ...แบบนี้โอเคสุด สรุปน้องจะได้เงินเท่าเดิม 

ฉะนั้นยึดคืนให้หมด แล้วเอาเงินกลับไปช่วยน้องอีกที กฏก็จะเป็นกฏเช่นเดิม น้องมิ้นก็ยังได้เงินเช่นเดิม---แบบนี้จบสวยกว่า
ไม่งั้นมันจะมีคนอ้างต่อไปว่าทีปีก่อนโกงวุฒิยังได้ตำแหน่งได้เลย แถมกองประกวดไม่ยึดอะไรเลย
comment57:เราก็ไปอ่านประกาศตอนประกวดนะก็ไม่เห็นเรื่องการศึกษาเลย บางที่คนประกวดเยอะกว่านี้วุฒิยังไม่ถามด้วยซ้ำ เราว่าผิดทั้งคู่ น้องโกงวุฒิ กองประกวดไม่รอบคอบ แต่เราว่าน่าจะโปรโมทมากกว่า
comment58:ยกมือเห็นด้วยมากๆ ค่ะ ต้องแยกแยะค่ะ จะเอาความลำบากมาเป็นข้ออ้าง ขอความเห็นใจในการทำผิดกฎไม่ได้ค่ะ คนละส่วนกัน
comment59:ตอนแรกเราก็รู้สึกสงสารเค้านะ ตอนนี้สงสารกว่าเดิมอีกเพราะคนสนับสนุนให้ทำเรื่องผิดๆ
คือแบบทำผิดกฏแต่ไม่ต้องสละมง แล้วอะไรคือ กฏ กติกา มาตรฐานของเวทีนี้ล่ะ ทำผิดกฏก็ยังไม่ผิด แล้วถ้ามีกรณีอื่นจะอนุโลมอีกไหม
ปีหน้าคนไม่มาประกวดเพียบเลยหรอ แล้วอ้างว่าจนกันหมด ดูเป็นเวทีที่ไม่มีมาตรฐานเลยอะ
comment60:Login เข้ามาตอบเลยค่ะ เห็นด้วยมากๆ ตรรกะคนส่วนใหญ่มันเพี้ยนไปแล้ว อะไรก็หยวนๆ ทั้งน้องทั้งกองประกวด พอๆกันเลย..

มาตราฐานคือพื้นฐานของการพัฒนาคุณภาพ เห็นได้ชัดเลยว่าสังคมเราคงจะพัฒนาให้มีคุณภาพคงต้องใช้เวลาอีกนาน  ไม่แปลกใจเลยที่เรายังคงเห็นปัญหาความไร้ระเบียบทั่วไปหมด
comment61:ผิดกฏก็จริงค่ะ น้องตั้งใจโกหกแต่ๆๆๆ จะยกตัวอย่างอะไรอ่ะ ความร้ายแรงมันเท่ากันไหม? ฝ่าด่านขับชนคนไทยกับเวทีนางงาม เอามาเปรียบเทียบกันไม่ได้นะคะ น้องได้ชนะเลิศมา นางงามคนอื่นก็ไม่มีใครขาดใจตายเพราะความพ่ายแพ้ น้องผิดจริงและเรียกร้องความเห็นใจ ถ้าเค้าไม่ยอมคืนจริงๆๆก็ถือว่าต่อชีวิตทำบุญให้เด็กคนหนึ่งไป มันคงไม่มีใครตายหรอกค่ะ
comment61-1:สมมติคุณไปสอบแข่งขันชิงทุนอะไรสักอย่าง เป็นทุนที่คุณอยากได้
มีคนคนหนึ่งได้ที่1 ส่วนคุณได้ที่2
ภายหลังกรรมการตรวจสอบพบว่า คนได้ที่1ใช้วุฒิปลอมในการสมัคร ในขณะที่คุณทำถูกต้องทุกอย่าง
แต่ด้วยความกตัญญูและความยากจน กรรมการตัดสินใจว่า จะไม่ยึดทุนคืนจากคนที่ได้ที่1

คุณยอมมั้ยคะ?
comment61-2:หากมีคนร้ายปล้นธนาคาร พอโดนตำรวจจับแล้วก็สารภาพมาว่าแม่ป่วย ไม่สบายต้องผ่าตัดเลยมาหาเงินด้วยวิธีนี้ ตำรวจเห็นใจ โจรเป็นลูกกตัญญูรู้คุณพ่อแม่ เลยปล่อยโจรไป ชาวบ้านต่างดีใจที่ตำรวจมีคุณธรรม  แล้วคิดถึงอนาคตกันบ้างไหมคะ ว่ามันจะมีอะไรตามมาอีก 

เราบอกเลยนะคะว่าคนเก็บขยะไม่ได้จน ยิ่งถ้าที่บ้านมีแค่พ่อแม่พี่น้อง ไม่ได้พ่วงปู่ย่าตายายลุงป้าน้าอาทั้งโคตรเนี่ย  รายได้วันๆนึงเขาได้เยอะกว่าพนักงานบริษัทอีก คนเก็บขยะแถวบ้านเราขยันค่ะ มาทุกวันพร้อมกับไม้กวาดด้วย พอรื้อของเสร็จเศษๆขยะที่ไม่เอาก็โกยทิ้งให้เหมินเดิม แม่เราบอกว่าเขาเก็บขยะมาปีกว่าๆส่งลูกสี่คนเรียนจบปริญญาตรี แล้วกำลังจะต่อโท ถอยรถกระบะมือหนึ่งภายในเวลาไม่ถึงสองปี ตอนนี้ก็สี่ปีแล้ว เขาซื้อบ้านได้หลังนึงแล้วถอยรถมาอีกคันให้เมียเขาขับ นี่คือครอบครัวคนเก็บขยะที่ใช้เงินเป็น

เรามัวแต่คิดว่าคนเก็บขยะจนมากเพราะมองจากรูปลักษณ์ภายนอกอย่างเดียว
comment61-3:คห 61-1 ผมยอมครับ
comment62:เห็นด้วยมากกกกกกกกกกกกกกกกกกกกกกกกกกกกกกกกกกกกกกก( ก.ไก่ล้านตัว  ) 

เห้อ เค้าผิดตั้งแต่โกหกยกแรกแล้วนะ ที่อ้างวุฒิการศึกษาแบบนั้น
ซึ่งมันไม่ถูกต้องเลย  

จะบอกว่าจำเป็นต้องทำเพื่อให้มายืน ณ จุดๆนี้  เพื่อปากท้องครอบครัว
แต่มันก็ยังไม่พ้น อยู่กับสิ่งๆหนึ่ง .... คือ การโกหก!!! 

คุณยอมรับกันได้หรอคะ
เราไม่ได้ว่าการที่เขาทำไม่ใช่สิ่งที่ไม่ดีนะคะ  ความกตัญญู  น่ายกย่อง น่าสรรเสริญ

แล้วคุณจะลืมนึกถึงเรื่องที่  เค้าคนนั้น โกหกไปหรอคะ

โกหก ก็ = ไม่สุจริตแล้วล่ะค่ะ 


# ถูกว่าไปตามถูก ผิดว่าไปตามผิดนะ  
ไม่งั้นบ้านเมืองจะมีกฏหมายไว้เป็น บรรทัดฐานเพื่อ?

ปล.แก้คำผิด
comment63:คือถ้าเรื่องนี้เขาโกหก แล้วสังคมรู้  จะรู้เพราะจำนนด้วยหลักฐานหรือพูดออกมาเองก็ตาม ต่อไปเราจะสามารถเชื่อทุกอย่างที่เขาพูดได้หรือไม่ แค่นี้แหล่ะที่อยากรู้

สำหรับเรา มันไม่สง่างามแล้วล่ะ
comment64:เห็นด้วยทุกประการค่ะ โดยเฉพาะตอนท้ายที่ จขกท. บอกว่าเราต้องมาจัดลำดับความสำคัญกันใหม่ได้แล้วว่าอะไรต้องมาก่อน อะไรต้องมาหลัง
กฎระเบียบหรือความยากจน

จะมีกฎระเบียบไปทำไม ในเมื่อความจนชนะทุกอย่าง ไหนชอบบ่นว่าสองมาตรฐาน คนรวยมีอภิสิทธิ์โน่นนี่นั่น แต่พอคนจนได้ประโยชน์ 
ความสองมาตรฐานหายไปทันที
comment65:เห็นด้วยมากกกกกๆๆๆคะ  คือเราสงสารผู้เข้าประกวดคนอื่นๆมากกว่า... 
คนที่เข้าประกวดทุกคนคาดหวังกับตำแหน่งนะคะ...คนเราทำอะไรที่ไม่คาดหวังผลตอบแทนบ้าง ??? 
ขนาดทำบุญ...ยังคาดหวังที่จะได้บุญเล๊ย... 
ความจนกับการประกวดนางงามคนละเรื่องกันเลยคะ แยกแยะโน๊ะคนไทย 
นี่เรามาถึงสมัยที่ต้องสงสาร คนโกง แล้วหรอ คืองงมาก ??
comment66:ผมว่า กฎที่แบ่งแยกและกีดกันคน
โดยวุฒิการศึกษามากกว่าที่เป็นปัญหา

เรื่องกฎระเบียบจริงอยู่ควรว่ากันตามกฎ
แต่ถ้ากฎมันเป็นการกีดกันแบ่งแยกผู้คน มันก็ไม่ใช่
comment67:เห็นด้วยอย่างแรงเลยค่ะ
และอีกตรรกะหนึ่งที่เจอบ่อยมาก 
"รุ้เท่าไม่ถึงการ"
comment68:กตัญญูกับสุจริต ต้องไปด้วยกัน  แยกจากกันไม่ได้

ความกตัญญูคือคุณธรรมที่สำคัญที่สุดสำหรับครอบครัว

แต่ความสุจริตจะทำให้สังคมอยู่รอดปลอดภัย

จะเอาแต่ระดับครอบครัว แต่สังคมเละเทะ

มันก็หาความสุขไม่ได้หรอกครับ

ยึดรางวัลกับมงกุฏซะเพื่อวางบรรทัดฐานให้แก่สังคมว่า

การโกงจะต้องไม่ได้รับการยอมรับ

และไม่อาจอ้างความชอบธรรมใด ๆ ให้กับการโกงได้

แล้วค่อยหาวิธีสงเคราะห์น้องเขาด้วยวิธีอื่น

จะด้วยทุนการศึกษาก็ดี การสงเคราะห์ด้วยการหาอาชีพให้ก็ดี

มันก็ยังดีกว่าจะดึงดันยัดเยียดรางวัลให้

แบบนี้สังคมถึงจะไปรอด
comment69:ใช่ค่ะ เราเห็นด้วยกับจขกท.มากๆ ไม่เข้าใจว่าเอาเรื่องเก็บขยะช่วยแม่กับเรื่องทำผิดมารวมกันทำไม เด็กหลายๆคนไม่ใช่แค่น้องคนนี้ที่ต้องทำงานอาบเหงื่อต่างน้ำช่วยพ่อแม่ทำมาหากิน หัวข้อของเรื่องนี้ก็บอกอยู่แล้วว่าปลอมข้อมูล หากมีความเห็นแบบว่า ผลการตัดสินทุกอย่างต้องเป็นโมฆะ หรือจะยึดแต่ตำแหน่งคืนของรางวัลไม่ยึดอะไรก็ว่ากันไปคอมเมนท์เกือบ 90% มาแต่แบบ "คนจน คนเรียนไม่จบเป็นนางงามไม่ได้หรือไง ตรรกะประเทศไทยใช้อะไรคิด" อ่านเจอเรายังงงเลยว่าพวกคุณนั่นแหละค่ะใช้อะไรคิด ตรรกะป่วยมากจริงๆ
comment70:ความรวยความจน ไม่ใช่ข้ออ้างที่จะทำความผิดแล้วไม่ถูกสังคมประณาม  แบบนี้ไม่ไหวเลย  เหมือนให้รางวัลคนทำผิด  

ขอบอยคอตทุกอย่างที่เกี่ยวกับนางงามคนนี้และกองประกวดแห่งนี้
comment71:ผิดกฏก็คือผิดกฎค่ะ มันคือความจริงที่ปรากฏอยู่แล้ว

ความซื่อสัตย์เป็นพื้นฐานมากสำหรับคุณธรรมจริยธรรม

คุณนางงามตกข้อนี้ก็ไม่ไหวแล้วค่ะ

อย่าเอาความกตัญญูมาอ้าง สร้างภาพกลบเกลื่อนให้ดูดีหน่อยเลย

ถ้าดีจริง คงไม่โกหกหรอกมั้ง
comment72:เดี๋ยวนี้เจอกรณีจัดฉาก บีบนำ้ตาร้องไห้ออกสื่อเยอะและบ่อยขึ้น เพราะสังคมเราเป็นแบบนี้. เราต้องช่วยๆกันเตือน ให้มองเห็นความจริง ถ้าถูกชักจูงได้ง่ายๆต่อไปคนพูดความจริงคงไม่มี
comment73:ถ้าเรื่องปลอมวุฒิไม่โผล่มา

ถามว่า  จะมีเรื่องครอบครัวเก็บขยะ ออกมาหรือไม่

อันนี้ไม่ทราบ Time line  ว่าอันไหนมาก่อน มาหลัง
comment74:จริง ถ้าไม่รักษากฎ จะมีกฎไว้ทำไม ฤา
comment75:ดราม่าเรื่องนี้ ถ้าตัดเรื่องวุฒิออกไป มันดูคล้ายๆพล็อตละครเรื่องนึงที่ สัญญา-แหม่ม คัทลียา แสดงเลยแฮะ ที่นางเอกเป็นสาวแท้แต่ยากจน แล้วป้าแจ๋วดันให้ไปประกวดเวทีสาวประเภทสอง โดยโกหกว่านางเฉาะมาแล้ว นางเอกไม่อยากทำแต่จนใจต้องรีบหาเงินมาใช้หนี้เลยจำต้องโกหกเพศสภาพตัวเอง คิดว่าถ้าได้รางวัลได้เงินมาแล้วก็จะจบเส้นทางนี้ แต่มันดันเลยเถิดไปกันใหญ่ เพราะชนะแล้วเข้าวงการดังมาก มาพบรักกับพระเอก สองคนนี้ก็อึดอัด พระเอกก็รักแต่ติดใจเพศสภาพ(ปลอม)ของนางเอกเพราะพ่อแม่ตัวเองไม่ยอมรับ ส่วนนางเอกก็อยากเปิดเผยเพศจริงๆของตัวเองให้พระเอกรู้ แต่นั้นต้องแลกกับการว่าหลอกลวงประชาชน เหมือนตอนท้ายเรื่องนางเอกได้รางวัลนักแสดงชายยอดเยี่ยม ต้องขึ้นไปรับรางวัล นางเอกเลยตัดสินใจเผยความจริงว่ารับรางวัลนี้ไม่ได้ เพราะเป็นผู้หญิงมาตั้งแต่แรกแล้ว พระเอกก็ดีใจที่นางเอกเป็นผู้หญิงจริงๆ ก็จบแบบแฮปปี้อยู่ด้วยกัน ประชาชนเห็นใจในเหตุผลที่นางเอกจำเป็นต้องโกหกไรเงี่ย

กลับมาเรื่องข่าว ขออิฉันมองโลกในแง่การตลาดไหมครัช ว่าทำไมกองประกวดไม่ยึดมงคืน...ก็เพราะหวังผลในการตลาดไงครัช ลองดูข่าวตอนนี้ซิ นางจะได้เล่นหนัง ชีวิตรันทดเอามาเป็นจุดขายได้ กองประกวดก็ได้ชื่อว่ามีเมตตา...win-win ทั้งสองฝ่าย จะยึดมงคืนทำไม เดี๋ยวประกวดปีหน้าคนก็ลืมดราม่านี้กันแระ
comment75-1:ลึกซึ้ง .....
มองขาด ....
comment76:เหมือนดูเรื่อง สงครามนางงาม เลยนะเนี้ย

แต่ ปลอมวุฒิการศึกษา ผิดนะค่ะ ไม่เห็นมีใครมาตรวจสอบเลยหรือว่าข่าวดัง ช่างมัน 

สุดท้าย ความจน ความไม่มีโอกาศไม่ใช่ปมด้อย เพื่อมาเรียกร้องความสงสาร เพราะคนที่ด้อยโอกาศบนโลกนี้มีมากมาย คนที่พิการและฐานะยากจนเค้าก็ยังสามารถส่งตัวเองเรียนจนจบ ดูแลตัวเองได้ เพราะตรรกะแบบนี้ด้วยไง ขอทานเลยกลายเป็นอาชีพ และ เด็กกลายเป็นเครื่องมือทำมาหากินของพวกค้ามนุษย์
comment77:น้องผิดที่โกหก กองประกวดผิดที่กำหนดวุฒิแต่ไม่เอาใบวุฒิด้วย งง กำหนดวุฒิแต่ไม่เอาใบวุฒิ จะกำหนดทำไม แต่น้องผิดเต็มๆ ที่โกหก น้องน่าจะมั่นๆ ไปเลย จบแค่ ม.3 ค่ะ แต่มั่นใจว่าดีพอที่จะสู้กับคนอื่นอะไรก็ว่าไป เผื่อทางกองจะรับเพราะน้องสวย
comment78:เพราะสันดานคนไทย มีคำว่า น่าสงสาร เอาหน่า หยวนๆ ช่วยๆกันไป

มันฝังลึกอยู่ทุกกิจกรรมตั้งแต่เล็กน้อยใหญ่ จนมันกลืนจุดพอดีไปแล้ว บางอย่างหยวนได้ ไม่ได้ทำใครเดือนร้อน หรือเสียผลประโยชน์ ก็ทำได้

แต่นี่ คือ จงใจปิดบัง เพื่อให้เข้าประกวดได้ แม้งตั้งใจโกงหวังผลเลยหนิหว่า จะบอกว่าจนเหรอ 

คนจนเป็นแสนๆ ที่ไม่เคยคิดโกง
comment79:เป็นไปได้ไหม การกราบเท้าแม่ที่แชร์ผ่านสื่อต่างๆ จริงๆแล้วเป็นเพียงแค่การสร้างภาพ เลียนแบบภาพของบัญฑิตคนหนึ่ง เพื่อให้นางดูดี เลอค่า

คหสต.นางมีเจตนาขนาดนี้ (ปลอมเอกสาร แจ้งข้อมูลเท็จ) นางก็คงคิดแผนอะไรไว้ได้เช่นกัน
comment79-1:คิดเหมือนคุณค่ะ
comment80:ต่อไป คนที่คิดว่าตัวเองสวย ก็ไม่สนใจเรียนแล้ว ไปประกวดนางงาม ดีกว่า
comment81:สังคมไทยอยู่ยากครับทุกวันนี้ ต้องทำใจ
comment82:ทำไมเราอ่านที่กองประกวดออกมาพูดครั้งล่าสุด ว่า...

กองประกวด ไม่ได้กำหนดวุฒิการศึกษาตั้งแต่แรกอยู่แล้ว แต่ที่ผิด เพราะ ตัวแทนที่พาน้องคนนี้เข้ามาประกวด แจ้งว่า น้องจบม.6 

คืออันนี้เราไม่รู้ว่า คนสมัครโกหกเอง หรือ ตัวแทน (agency) โกหกกันแน่อ่ะ
comment83:เราเคยเเสดงความคิดเห็นกับเรื่องนี้นะ เเต่กลับถูกมองว่าไม่สงสารน้องเค้า โอ้ยยคนเรา

ทำผิดกฏได้ตำเเหน่ง  เเล้วคนอื่นล่ะ ที่ทำถูกกฏ
ตอนนี้น้องเค้าก็มีงานเข้ามารุมเยอะ เป็นเรื่องดีนะ  เเต่ถ้าจะยึดมงกุฏคืนจะไม่ได้งาน งั้นเหรอ มันก็ไม่ใช่

โถ่ ความถูกต้องมันอยู่ที่ไหน เเค่การเมือง ก็เบื่อจะเเย่เเล้ว
comment84:อืมนึกว่าตัวเองคิดต่างอยู่คนเดียว
comment85:มีบทสัมภาษณ์ออกมานะว่า กองประกวดไม่ได้กำหนดวุฒิการศึกษา
อาจจะเทียบกับการสมัครงานไม่ได้เป๊ะๆ
ส่วนเรื่องโกหกนั่น น้องก็โกหกจริงและเจ้าตัวยอมรับนะครับ

http://www.thairath.co.th/content/535379

ฝากไว้. คนที่เป็นเจ้าสัวที่มาจากเสื่อผืนหมอนใบ ก็อาจจะไม่ได้มือสะอาดไปทุกเรื่อง
การทำธุรกิจเนี่ยอาจจะมีเรื่องนอกกติกาที่จับไม่ได้ไล่ไม่ทัน
แต่หักลบแล้ว คนก็ยกย่องใช่ไหมครับ ?
comment86:ดีใจที่มีคนคิดแบบ จขกทเยอะไม่น้อย ทำให้ผมรู้ว่า สังคมสมัยนี้ยังไม่กากจนเกินไป
comment87:เห็นด้วยกับจขกท. 100 % เต็ม

จะไม่ขอพูดถึงกองประกวดและนางงามละ
แต่จะขอแสดงความคิดเห็นในสิ่งที่เป็นหลักสำคัญที่เราได้เห็นจากเรื่องนี้

มนุษย์เรานั้นก็เป็นสัตว์สังคมชนิดหนึ่ง
ไม่มีใครในโลกนี้ที่จะอยู่ได้เพียงลำพัง
เราทุกคนล้วนมีสังคมที่อาศัยอยู่
การอยู่อาศัยในคนหมู่มากจำเป็นที่จะต้องมีกฏระเบียบทางสังคมเอาไว้เป็นบรรทัดฐานให้คนในสังคมยึดถือเอาไว้
ไม่เช่นนั้น ปัญหาทางสังคมจะเกิดขึ้นมากมายหลายอย่างแน่นอน
ดังที่สังคมไทยกำลังเผชิญอยู่ในตอนนี้

ปล. เผอิญตอนนี้ดิฉันอาศัยอยู่ในสังคมที่คนในสังคม(ต้องเรียกว่า 98 % เลยทีเดียว)ยึดถือกฏระเบียบของสังคมอย่างเคร่งครัด
ดังนั้นจึงสามารถมองเห็นข้อแตกต่างระหว่าง"เขาและเรา"ได้อย่างชัดเจน
ทำให้บังเกิดความปรารถนาอยากเห็นคนในสังคมไทยของเราให้เป็นแบบเขาอย่างยิ่ง
เพื่อว่า ทุกคนในสังคมจะได้อยู่ได้ด้วยความปกติสุข ซึ่งเป็นสิ่งที่เราทุกคนปรารถนามิใช่หรือ?
comment88:คิดเหมือนกันเลยผิดก็ต้องผิดเจตนาโกหกคือผิดกฎ  ไม่เกี่ยวกับว่าเป็นใคร
comment89:การประกวด เวทีเล็ก ไม่จำกัด เพศ จำกัดวุฒิ ใช่ไหมครับ

สังคมย้อนแย้ง บางพวกให้ยึดเงินยึดมงกุฏ
บางพวกไม่ให้ยึด เพราะสงสาร

รูปที่ถ่าย อาจจะจัดฉาก หรือของจริง
ผมบอกไม่ได้ แต่มันก็ทำให้กระตุ้นจิตสำนึก 
รักครอบครัว รักพ่อแม่ 
เลิกเรียนตอน มอสอง ออกมาเรียนกศน 
ถ้ามองว่าดี ก็ดี -- ไม่มีโอกาส เรียนในระบบยังรักการเรียนมาเรียนนอกระบบ
ถ้ามองว่าไม่ดีก็ไม่ดี --  (บลาบลาบลา ไม่แสดงความคิดเห็น)



โกหก+โกง มีพื้นที่ในสังคมไหม
ไม่ได้โลกสวย แต่สังคมไทย ไม่เป็นระเบียบ
คนที่ไม่ได้ข้ามสะพานลอย ถือว่าโกงไหม 
ทั้งที่มีสะพานลอย หน้ามหาลัยแหล่งปัญญาชน 
เอาสะพานลอยไว้บังแดด

สุดท้ายนี้
เวทีประกวด วิน ออกข่าว ฟรี ปีหน้ามีคนรู้จักแน่
น้องเค้าก็ วิน เป็นที่รู้จัก คงมีคนมาจ้าง งาน เยอะแน่ๆ
จะยึดหรือไม่ยึดคืน ผม คิดว่ามันไม่ทำให้สังคมไทย
ดีขึ้นหรือแย่ลง ถ้าจะทำให้ดีขึ้นหรือแย่ลง
ควรเริ่มที่ตัวเราเองก่อน.....
comment90:ต่อไปเวลาเวทีอื่นๆประกวดอีก ผู้สมัครก็จะอ้างโน้นนี้เฟคสตอรี่มาให้สงสารกันอีก แล้วก็จะพูดได้ว่าทีน้องมิ้นยังไม่โดนยึดมงเลย ทำไมหนูโดนทั้งๆที่บ้านหนูก็ลำบากเหมือนกัน
comment91:ต่อให้กองประกวดไม่กำหนดวุฒิการศึกษาก็จริง
แต่น้องก็ผิดอยู่ดีที่โกงวุฒิ

แล้วคิดอีกแง่นึง กองประกวดไม่จำกัดวุฒิ
แล้วทำไมน้องไม่ใช้วุฒิ ม.3 สมัคร ???
comment91-1:คิดว่า เพราะวุฒิม3 มันดูน้อยไป. ไม่เหมาะกับอายุ17
จุดประสงค์เพื่อเอารางวัลนี่ครับ
comment92:เห็นด้วยค่ะ จริงๆ เรื่องโกงกับเรื่องความกตัญญูมันคนละเรื่องกัน
คนไทยน่ะใจดี ขี้สงสารเกินไป จนบางทีสังคมเราเละเทะส่วนหนึ่งก็มาจากสิ่งนี้แหละ
comment93:เก็บขยะช่วยแม่ ... เรียนไม่จบ ม.3  ...แต่แจ้งว่าจบ ม.6 ...   โกหก   แท้ๆ 


.....สมัยนี้นะครับ  เด็กอายุ 15-20 ส่วนใหญ่ จบ ม.3 กันแทบทั้งนั้น  ที่ไม่จบ ม.3 ส่วนมากเพราะ ... รู้ๆกันอยู่ 


....อายุ 17.  ถ้าคิดจะเรียนจริงๆ  เรียน กศน.  จบ ม.3 ไปตั้งแต่อายุ 13-14 แล้วละครับ  


...หรือจะมีคนบอกว่า ช่วยแม่เก็บขยะ เลยไม่มีเวลาเรียน  ...เวอร์ไปละครับ  นี่มันสมัยไหน แล้วครับ   

... อายุ17 ...จบ ป.6 .........โกหกคนว่า จบ ม.6.....แสดงถึง อะไรบางอย่าง คนที่เป้นคนดี แบบคนดีจริงๆ จะโกหก มั้ย ???

  ...คนจำนวนมาก..ทำงานไปด้วยเรียนไปด้วย   จน จบปริญญา มีเยอะแยะ  

กตัญญู จริงไม่จริง ไม่อาจจะทราบได้ แต่คนไทย เกินครึ่งประเทศ จำนวนหลายสิบล้านคน แต่ละคน ก็ดูแล พ่อแม่ตัวเองกันทั้งนั้น
comment94:นี่คือน้องวาย สงครามนางงาม ตัวจริงหรือเปล่า แม้ไม่ได้มีเรื่องแปลงเพศแต่ชีวิตรันทดต้องปกปิดเพื่อหาเงินมาช่วยครอบครัว เรื่องฐานะทางบ้านน่าเห็นใจน้องเขาแต่เรื่องของกฎระเบียบความถูกต้องก็สำคัญนะ ถ้ายกเว้นให้กรณีนี้แล้วอนาคตถ้ามีกรณีอื่นๆเวทีอื่นๆก็ต้องยกเว้นให้อีกเพราะเดี๋ยวจะโดนว่าเรื่อง double standard จริงๆน้องเขาควรจะโชว์สปรีริตคืนตำแหน่งให้กองซะและมุ่งมั่นหาเงินเรียนให้จบค่อยมาประกวดใหม่ก็ไม่สาย สมัยนี้มีเวทีเยอะแยะอายุก็น้อยมากยังประกวดและหาช่องทางเข้าวงการได้อีกมากมาย ที่กองประกวดต่างๆเขากำหนดวุฒิก็ใช่ว่าจะไม่มีเหตุผลนะเข้าใจเลยว่าทำไมต้องกำหนดเพราะนางงามสมัยนี้สวยอย่างเดียวไม่พอค่ะ ต้องมีมันสมองต้องเป็นตัวแทนเยาวชนตัวแทนประเทศ เชื่อว่าถึงสละมงตอนนี้ก็มีคนยื่นมือเข้ามาช่วยน้องเพียบเผลอๆได้เข้าวงการเร็วขึ้นด้วยซ้ำ
comment95:เอาวุฒิปลอมไปยื่นหรอคะ? งั้นโดนปลอมแปลงเอกสารอีกกระทง คุกๆๆๆ
comment96:ประเทศไทยแปลก 
คราวก่อน น้องอะไรที่เป็นดาราที่อวบกว่าคนที่ได้รอง 
โดนกระแสสังคมกดดันจนต้องลาออก ทั้งๆที่น้องไม่ผิด

แต่กับน้องป.3ทำผิด แต่ กองไม่เอาเรื่องให้อยู่ในตำแหน่งต่อ
comment97:ตั้งใจทำผิด ก็คือผิดตั้งแต่คิดจะทำ
ไม่เกี่ยวกับว่าจนหรือรวย
ถ้าเอามาตรฐานกองประกวดมาใช้ แล้วต่อไปจะสอนลูกสอนหลานยังไง
comment98:อยากให้ โคนันพันทิป ตามติดนะคะ ไม่อยากให้ปล่อยผ่าน(ไม่ได้จิกนางงาม แต่ ไม่อยากให้เป็นบรรทัดฐาน ข้ออ้างในการทำผิด)

- กองประกวดกำหนดคุณสมบัติอะไรบ้าง
- ใบสมัครที่นางงามกรอก
- การใช้ชีวิตที่ผ่านมาขอนางงาม

รบกวนด้วยนะคะ ดิฉันไม่อยากตกเป็นเครื่องมือการตลาดของใคร ๆ และไม่ชอบตรรกะแย่ ๆ แบบนี้
comment99:งง มากๆๆ เลยค่ะ กับ สังคมไทย รู้ได้ไงคะ ว่าน้องเค้าเป็นเด็กกตัญญู

แค่ถ่ายรูปตอนกราบแม่ แล้วลงสื่อ นั่งเมาท์กับเพื่อนๆ เฮ้ย น้องสร้างภาพหรือเปล่า
comment99-1:ไปดูบ้านน้องเค้าและก็คุยกับแม่เค้าสิครับ
comment100:สังคมไทยไม่ได้วัดกันที่ความถูกต้อง แต่วัดกันที่การที่ใครเป็นคนดี  บ้านเมืองถึงได้วิปริตกันอยู่อย่างนี้ไง เพราะ คนดีข้างในมันเลว แต่คนไม่รู้
comment101:เขียนข้อความ.  เห็นด้วยกับเจ้าของจขกท. กฎเป็นกฎ สังคมต้องอยกแยะสิว่า. กตัญญู  อีกเเรื่องโกหกก็คนละเรื่องเดี๋ยวนี้โกหกแล้วได้ดีหรือถ้างั้นเวลามีคนฆ่าคนตายตำรวจต้องปล่อยตัวหรือเรื่องนี้มำให้เยาวชนรุ่นหลังเห็นผิดเป็นชอบจะมีคนไม่รักษากฎระเบียบในสังคม
comment102:ชาวไทยนิยมคำว่าน้ำใจแบบขัดๆ ความรู้สึกของผมเล็กน้อยครับ ส่วนมากมักเรียกร้องน้ำใจจากคนอื่น หาใช่การมีน้ำใจให้คนอื่นไม่
comment103:เราเห็นด้วยที่ว่า กฏต้องเป็นกฏ ไม่ว่ากฏอะไรก็ตามเพราะมันคือกติกาที่มีไว้เพื่อรักษาความสงบและความเป็นระเบียบของทุกชีวิตในสังคม
 เรื่องนี้มีหลากหลายประเด็นที่น่าคิด และไม่ควรสรุปเพื่อให้จบในกรณีนี้
เช่น 
- กฎการรับสมัครนางงาม กองประกวดควรรักษากติกาเพื่อความถูกต้อง แต่ก็ไม่ได้หมายความว่ามันจะมีกรณีแบบนี้เกิดขึ้นไม่ได้
- กระแสสังคมโซเชียลมีผลจริง แต่ไม่ได้เพื่อเรียกร้องเพียงอย่างเดียว ยังมีหลากหลายความเห็นที่มีลายละเอียดที่ไม่ได้กล่าวถึง
- กระแสเรียกร้องให้คืนตำแแหน่งนางงาม จนไม่ได้ดูกฎกติกาไม่ได้แสดงว่าคนไทยใช้ตรรกะผิดขนาดนั้น เพียงแต่คนไทยมีพื้นฐานความเห็นอกเห็นใจ ความชื่นชมคนที่มีความกตัญูเป็นทุนเดิมอยู่ก่อนแล้ว จึงเกิดกระแสความสงสารขึ้นได้ง่าย
          ถ้าจะมองว่าอะไรคือสิ่งที่น่าห่วงของคนไทยส่วนมากในยุคนี้ ก็คือ "การสรุปเรื่องราวต่างๆจนไม่ได้ดูที่จุดประสงค์หรือหัวใจสำคัญของเรื่องนั้นๆ" คนไทยมักตัดสินอะไรที่ปลายเหตุ ไม่สนใจเจตนาหรือต้นเหตุของคน/สิ่งต่างๆ
             กฎทุกกฎสำคัญก็จริงแม้แต่กฏหมายที่ใช้ตัดสินชีวิตคนให้เป็นหรือตายได้นั้น ก่อนจะตัดสินใครหรืออะไรนั้น กฏหมายจะดูที่เจตนา/หัวใจสำคัญของเรื่อง/การกระทำนั้นก่อน เช่นเราจะเห็นได้ว่ากรณีการฆ่าคนตาย คนที่ฆ่าแบบเจตนากับคนที่ฆ่าแบบไม่เจตนา โทษต่างกันอยู่
ในกรณีน้องนางงามนี้ ผิดที่ไม่ปฏิบัติตามกฎ แต่เมื่อเราดูในเรื่องของเจตนาในการประกวดก็เพื่อครอบครัวที่ลำบาก เลยไม่แปลกที่คนไทยจะเห็นใจนางงามคนนี้ ถ้าเอาตามกฎนางงามคนนี้ผิดจริง แต่ถ้ามองในแง่ของจุดมุ่งหมายหรือเจตนาของกองประกวดล่ะ แท้ที่จริงแล้วเขาต้องการนางงามแบบไหน เขาต้องการคนที่มีวุฒิการศึกษามากกว่าคุณค่าของความเป็นคนหรือเปล่า ก็ว่ากันไป การที่น้องนางงามคนนี้ผ่านการประกวดจนคว้าตำแหน่งมาได้นั้น แสดงให้รู้อย่างหนึ่งว่าน้องเขามีความสามารถที่จะทำหน้าที่ในตำแหน่งนางงามตำแหน่งนี้ได้ ทั้งๆที่วุฒิการศึกษาจริงนั้นไม่ตรงตามที่สมัคร ก็แสดงว่า วุฒิการศึกษาไม่ได้วัดค่าความสามารถของคนเสมอไป ***น่าห่วงคนไทยมากที่เอาแต่มองในเรื่องวุฒิการศึกษา จนลืมค่าของความเป็นคน

         ถ้าเราไม่แน่ใจว่าอะไรผิดอะไรถูกใครผิดใครถูกให้ดูที่เจตนาของคนๆนั้นก่อน อย่างน้อย เราจะได้เห็นอะไรหลายๆอย่างก่อนที่จะตัดสินใคร เช่นพ่อแม่ดุด่าว่าตีเราถ้าเรามองแต่แง่การทารุณเราก็จะสรุปว่าพ่อแม่เราทำผิดคิดร้ายเรา แต่ถ้าเรามองเห็นได้ถึงเจตนาของพ่อแม่ก่อนว่าเค้าอาจดุด่าว่าตีเพราะความห่วงความรักที่เค้ามีให้เรา เราอาจจะรู้สึกดีขึ้นมาก็ได้ ดังนั้นคนไทยเราไม่ควรสรุปอะไรที่ปลายเหตุต้องดูเจตนา/จุดประสงค์ของ คน/เรื่องราวต่างๆก่อนด้วย "กฎทุกกฎสำคัญก็จริง แต่ทุกกฎก็มีข้อยกเว้นมาหักล้างกฏได้ หากมีเหตุอันสมควร โลกนี้ไม่มีอะไรสมบูรณ์แบบ 100 เปอร์เซ็น"
comment104:เห็นด้วยครับ
comment105:ตอนดูข่าว งงมาก
เข้าพันทิปไม่ผิดหวัง มีคนคิดเหมือนเราจริงๆ
comment106:สมัยนี้ไม่มีถูกผิดแล้ว มีแต่"ได้"กับ"ไม่ได้"
comment107:อย่างนัอยถ้าชนะได้แต่เป็นแบบนี้ก็อยากให้คืนอย่างใดอย่างหนึ่ง  ตำแหน่งหรือเงินรางวัล
comment108:เห็นด้วยกับเจ้าของกระทู้
comment109:งานนี้ขอตำหนิคณะกรรมการทั้งคณะที่ไม่ยึดกติกาของกองประกวด คนเข้าประกวดเมื่อถูกจับได้ว่าไม่เข้าเกณฑ์ ทำไมคุณไม่ยึดตำแหน่งคืน
พวกกรรมการเองที่ทำให้กติกาที่กองประกวดตั้งขึ้นมาไม่มีความหมาย เพราะพวกคุณไม่เคารพกติกากันเอง อย่างนี้เ็ป็นการสอนให้เด็กไม่เคารพ
กติกาไปด้วย อย่ามาอ้างความเห็นใจ ความสงสารมันคนละเหตุผล

ถ้าอยากช่วยเพราะสงสารมีวิธีอื่นตั้งมากมาย กองประกวดออกโรงช่วยโดยการระดมทุนหรือวิธีอื่นๆอีกมากมาย แต่ไม่ใช่ทำแบบที่ทำอยู่มันขาด
หลักการเกินไป

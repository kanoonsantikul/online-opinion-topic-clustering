title:เปิดคดีโหด คู่รักลักพาตัวเด็กสาว จับขังในโลงไม้-ทารุณ-ข่มขืนนานกว่า 7 ปี
comment:เปิดคดีโหด คู่สามีอเมริกันลักพาตัวสาววัย 20 จับขังในโลงไม้นาน 7 ปี จะถูกปล่อยออกมาก็ต่อเมื่อต้องการข่มขืนและทารุณ 

           นับเป็นหนึ่งในเหตุการณ์ความโหดร้ายอย่างถึงที่สุด ซึ่งกลายมาเป็นคดีที่โด่งดังในสหรัฐฯ  สำหรับกรณีของ คอลลีน สแตน หญิงสาววัย 20 ปีที่ถูกคู่สามี-ภรรยาชาวอเมริกัน ลักพาตัวไปกักขังในโลงไม้ และทารุณกรรมเป็นเวลานานถึง 7 ปีเต็ม ๆ 

           โดยเมื่อวันที่ 8 กันยายน 2559 เว็บไซต์มิเรอร์ ได้หยิบยกประสบการณ์ราวตกนรกทั้งเป็นของ คอลลีน สแตน ขึ้นมานำเสนออีกครั้ง ระบุว่า เรื่องทั้งหมดเริ่มต้นขึ้นในวันหนึ่งของปี 2520 ขณะนั้นคอลลีนในวัย 20 ปี ได้โบกรถของคู่สามีภรรยา คาเมรอน และ จานีซ ฮุคเกอร์ เพื่อขอติดรถไปด้วย โดยไม่คาดว่านั่นจะเป็นการตัดสินใจที่พลาดที่สุดในชีวิต 

           คอลลีน เผยว่า ในคราวแรกเธอคิดว่าทั้งคู่น่าจะไว้ใจได้ เพราะพวกเขาเดินทางมากับทารกด้วย แต่แล้วหลังจากผ่านไปเพียงแค่ชั่วโมงเดียว คาเมรอนซึ่งเป็นคนขับรถก็พาเธอไปยังที่เปลี่ยว ใช้มีดจี้ ปิดปาก มัดมือมัดเท้าของเธอ ก่อนจะนำกล่องไม้มาครอบหัวเธอไว้ และพาเธอตรงไปยังบ้านของทั้งคู่ ที่ตั้งอยู่ในเรดบลัฟ รัฐแคลิฟอร์เนีย สหรัฐฯ


           ในขณะที่คอลลีนคิดว่าเธอคงจะไม่มีชีวิตรอดอีกแล้ว แต่ความจริงดูเหมือนจะโหดร้ายยิ่งกว่านั้น เมื่อคู่สามีภรรยาใจโหดขังเหยื่อสาวไว้ภายในโลงไม้ที่ซ่อนอยู่ใต้เตียงของทั้งคู่ และจะอนุญาตให้เธอออกมาได้เพื่อข่มขืนและทารุณด้วยวิธีต่าง ๆ เท่านั้น ตลอดระยะเวลาแห่งความทุกข์ทนนาน 7 ปี เพียงสิ่งเดียวที่ทำให้เธอมีความสุขได้นั้นก็คือการหนีความจริง ปล่อยตัวเองให้ลอยออกไปจากความจริงอันโหดร้าย จิตนาการเอาเองว่าได้อยู่ในสถานที่ที่มีความสุขและรายล้อมด้วยคนที่เธอรัก 

           กระทั่งในที่สุด คอลลีนก็หนีออกมาจากขุมนรกได้ในเดือนสิงหาคม 2527 นำไปสู่การดำเนินคดีต่อคู่รักใจเหี้ยม อย่างไรก็ตาม จานีซได้รับการคุ้มครองจากศาลหลังให้ความร่วมมือ เป็นพยานในการกระทำผิดของคาเมรอน ผู้เป็นสามี ซึ่งในท้ายที่สุดคาเมรอนก็ถูกตัดสินโทษจำคุกนาน 104 ปี  

จนบัดนี้เวลาผ่านมานานหลายสิบปีแล้ว ในที่สุดคอลลีนก็สามารถกลับมามีชีวิตอย่างมีความสุขได้อีกครั้งหลังก้าวผ่านประสบการณ์เลวร้ายในวันวานมาได้ ขณะที่เรื่องราวของคอลลีน ผู้ซึ่งถูกเรียกว่า "เด็กสาวในกล่อง" ยังได้ถูกนำมาสร้างเป็นภาพยนตร์ Girl in the Box ซึ่งมีกำหนดฉายในสหรัฐฯ อีกไม่นานนี้ 

ภาพจาก chaabani mohamed fakhreddine
ที่มา http://hilight.kapook.com/view/141937
ปล. 
Tag ปัญหาสังคม เนื่องจากเป็นปัญหา อาจญากรรมในสังคม
Tag หน้าต่างโลก เนื่องจากเป็นเหตุการณ์สะเทือนขวัญที่ดังทั่งโลก
Tag ข่าวต่างประเทศ เนื่องจากเป็นจาก USA เว็บไซต์มิเรอร์
Tag สุขภาพจิต  เนื่องจากเป็นปัญหาทางจิตของอาจญากร
Tag ภาพยนตร์ต่างประเทศ เนื่องจากเหตุการณ์ถูกสร้างเป็นภาพยนตร์ Girl in the Box																																	   แก้ไขข้อความเมื่อ 9 กันยายน 2559 เวลา 15:59 น.
comment1:Tag ปัญหาสังคม เนื่องจากเป็นปัญหา อาจญากรรมในสังคม
Tag หน้าต่างโลก เนื่องจากเป็นเหตุการณ์สะเทือนขวัญที่ดังทั่งโลก
Tag ข่าวต่างประเทศ เนื่องจากเป็นจาก USA เว็บไซต์มิเรอร์
Tag สุขภาพจิต  เนื่องจากเป็นปัญหาทางจิตของอาจญากร
Tag ภาพยนตร์ต่างประเทศ เนื่องจากเหตุการณ์ถูกสร้างเป็นภาพยนตร์ Girl in the Box
comment2:อ่านแล้วหดหู่ อึ้ง .... 
ยิ่งกว่าเรื่อง room อีก
comment3:นี้มันคือสิ่งสะท้อนว่ามนุษย์น่ากลัวที่สุด แม้กระทั่งประเทศเสรีนิยม กฏหมายเปรียบดั่งเทพเจ้าอย่างสหรัฐยังมีคดีแปลกๆเช่นนี้อยู่
ปล.คนแสดงGirl in the Boxในอนาคตถ้าแสดงถึงออสการ์นอนมาชัดๆ ฮ่าๆ
comment3-1:เป็นภาพยนตร์ฉายทางทีวีครับ ช่องไลฟ์ไทม์
comment3-2:ในไทยก็เคยมีข่าวเมื่อก่อนแก๊งค้ายาแถวภาคใต้จับนักศึกษาสาวขังไว้7วันก่อนตำรวจไปช่วย
comment4:น่าสงสารจัง
comment5:นึกถึงหนังเรื่อง Room
comment6:มีบอกไหมคะ ว่าหนีออกมาได้อย่างไร
comment6-1:จากประวัติ สแตนไปไหนมาไหนได้อยู่แล้ว ได้รับอนุญาตให้ทำงานนอกบ้านได้ แต่เธอไม่ยอมหนีเอง
เหมือนเป็นสต๊อกโฮล์มซินโดรม
ภรรยาเหมือนๆจะหึง ไม่อยากให้สามี(ตัวผู้ลักพา) ลักหญิงคนใหม่มาเพิ่มอีก
เลยบอกความจริงกับสแตน(เหยื่อ) ว่าไอ้ เดอะคอมปะนี ที่เธอถูกฝังหัวว่าเป้นองคืกรลับคอยติดตามเธอและพ่อแม่ที่บ้านน่ะ ไม่มีจริงหรอก เธอโดนหลอก
แล้วก็ปล่อยสแตนไป  ประมาณนั้นครับ
comment7:อยากรู้ว่าหนีออกมายังไงด้วยคน
comment8:http://www.soccersuck.com/boards/topic/1315699

ไปหามาเพิ่มค่ะ สะพรึงดี
comment9:ขอบคุณข้อมูลจาก ความคิดเห็นที่ 8 คุณไฟฝันไม่มีวันจาง
7 ปี..ในกล่อง "นรกบนดิน" !!
* ขอบอกว่าเนื้อหาในกระทู้วันนี้ค่อนข้างจะทารุณ หดหู่ หน่อยนะครับ !!

Colleen Stan หรือรู้จักกันในชื่อ "Carol Smith" 
(ในกระทู้นี้นี้จะขอใช้ชื่อ"แครอล สมิทซ์"คับ)

วันที่ 19 พฤษภาคม 1977 แครอล สมิทซ์วัย 20 ปีตั้งใจจะเดินทางจากรัฐโอเรกอนไปงานเลี้ยงวันเกิดของเพื่อนเธอที่แคลิฟอร์เนียเหนือซึ่งรวมระยะทางกว่า 400 ไมล์ทีเดียวแครอลไม่มีเงิน ไม่มีรถ หากเธอก็ไปมาหลายครั้งแล้วด้วยการโบกรถ และเธอก็ตัดสินใจจะทำเช่นนั้นในคราวนี้อีก
การโบกรถในช่วงแรกไม่มีปัญหาอะไรเกิดขึ้นเป็นพิเศษ เธอมาได้ 350 ไมล์แล้วเมื่อเธอขึ้นรถของครอบครัวฮุคเกอร์ที่เร้ดบัฟฟ์ ซึ่งรถคันนี้เองที่ทำให้เธอต้องใช้เวลาอีก 7 ปีเพื่อที่จะกลับถึงบ้าน

* เพียง 6 ปีก่อนหน้านี้ เอ็ดมุนด์ เคมเปอร์เพิ่งจะก่อคดีฆาตกรรมต่อเนื่องซึ่งผู้เคราะห์ร้ายต่างเป็นนักโบกรถ ดูเหมือนว่าไม่ว่าจะเคยมีคดีอะไรเกิดขึ้น การโบกรถก็ได้ฝังแน่นอยู่ในชีวิตชาวอเมริกาเสียแล้ว เอ็ดมุนด์ เคมเปอร์ เพื่อนๆจำไอหมอนี่ได้มั้ยครับ เมื่อกระทู้ก่อนหน้านี้

มาเข้าเรื่องกันต่อเลยครับ ...
เมื่อขับรถไปได้ระยะหนึ่ง คาเมรอนก็จอดรถในที่เปลี่ยว จานิซที่ดูเหมือนจะเข้าใจว่าสามีต้องการอะไรก็อุ้มลูกลงจากรถทันที แล้วคาเมรอนก็ใช้มีดขู่แครอลให้ทำตามคำพูดของเขา คาเมรอนมัดเธอไว้และครอบศีรษะเธอด้วยกล่องเหล็ก 
และเมื่อจานิซกลับมาขึ้นรถอีกครั้ง พวกเขาก็ขับรถพาเธอกลับไปยังบ้านฮุคเกอร์

มองจากสายตาเพื่อนบ้านรอบๆ คาเมรอนกับจานีซเป็นคู่แต่งงานใหม่ที่เงียบขรึมไม่ค่อยสุงสิงกับผู้อื่นซึ่งก็ไม่ใช่เรื่องแปลกสำหรับครอบครัวที่เพิ่งเริ่มสร้างเนื้อสร้างตัว แต่ในความจริงแล้ว คาเมรอนเป็นแฟนตัวยงของนิตยสารประเภท violent pornography เขาเคยบังคับให้จานิซถอดเสื้อ มัดข้อมือของเธอแล้วแขวนกับต้นไม้ และจานิซก็หัวอ่อนพอที่จะยินยอมตามสามีทุกประการ ซึ่งหลังจากแต่งงานได้เพียง 2 ปี คาเมรอนก็แสดงความต้องการว่าเขาต้องการทาสหญิงมาเพื่อรองรับอารมณ์และเรียกร้องให้จานิซให้ความร่วมมือในการนี้ด้วย ซึ่งนี่เองที่นำไปสู่การลักพาตัวแครอล

ในตอนแรก แครอลถูกคาเมรอนจับมัดแขวนไว้กับเพดานห้องใต้ดิน ทำร้ายร่างกายด้วยการเฆี่ยนและทุบตี เขาปล่อยให้เธออดอาหารอยู่เป็นเวลานานโดยอ้างว่าเพื่อเป็นสั่งสอนให้ทาสรู้ว่าต้องปฏิบัติตัวอยู่ในโอวาทของผู้เป็นนาย

4 วันหลังจากที่แครอลหายตัวไป เพื่อนของเธอที่แคลิฟอร์เนียโทรติดต่อมายังพ่อแม่ผู้ซึ่งไม่ทราบเช่นกันว่าลูกสาวของเขาหายไปไหน ซึ่งเป็นเรื่องผิดปกติมากเนื่องจากแครอลจะคอยติดต่อกับพ่อแม่ตลอดเวลาไม่ว่าเธอจะอยู่ที่ไหน
23 พฤษภาคม พวกเขาตัดสินใจแจ้งความคนหาย หากก็ไม่มีเบาะแสใดที่ถูกพบจนทุกคนต่างก็คิดว่าแครอลอาจจะถูกฆ่าตายไปแล้ว

ทางด้านบ้านฮุคเกอร์ คาเมรอนพยายามคิดหาวิธีการที่จะเก็บเชลยของเขาไว้ไม่ให้เพื่อนบ้านสังเกตุเห็น เขาใช้เวลากว่า 10 วันสร้างกล่องไม้ที่มีลักษณะคล้ายกับโลงศพขึ้นมา เมื่อกล่องไม้ดังกล่าวเสร็จสิ้นลง คาเมรอนก็ใส่ถุงนอนลงไปในกล่อง มัดแครอลและอุดหูของเธอไว้ ก่อนจะขังเธอไว้ในกล่องไม้นั่นเอง

แครอลถูกขังไว้ในกล่องไม้นี้ น้ำหนักเธอลดไปกว่า 10 ปอนด์และหยุดการมีประจำเดือน โลกของเธอกลายมาเป็นกล่อง และเธอก็เรียนรู้ที่จะปรับตัวให้เข้ากับมัน คาเมรอนดัดแปลงกล่องไม้ด้วยการใส่พัดลมระบายอากาศ หากพัดลมนี้ไม่ได้ช่วยระบายอุณหภูมิด้วย แครอลจึงจดจำที่จะประมาณเวลาโดยคร่าวๆจากอุณหภูมิในกล่องนี่เอง

ดูเหมือนคาเมรอนจะสนุกสนานกับการมีทาสเป็นของตัวเอง เขาเริ่มทรมานแครอลด้วยการใช้ฮีทเตอร์ลวกผิวของเธอ บางทีก็ช็อตไฟฟ้าใส่ บางครั้งก็รัดคอเธอด้วยเชือก และไม่ลืมที่จะเฆี่ยนเธออย่างสม่ำเสมอ อย่างไรก็ดี คาเมรอนกระทำการล่วงเกินทางเพศกับแครอลก็จริง แต่เขายังไม่ได้มีเซ็กส์กับเธอโดยตรง
ในไม่ช้า คาเมรอนก็ตัดสินจะให้แครอลทำงาน เขาขังเธอไว้ในห้องใต้บันไดแคบๆ แล้วสั่งให้เธอทำเครื่องประดับเล็กๆน้อยๆหรือถักลูกไม้ ซึ่ง"เวลางาน"นี่เองที่เป็นเวลาเดียวที่แครอลจะเป็นอิสระจากการถูกมัดและสามารถเคลื่อนไหวได้

แปดเดือนหลังจากการลักพาตัว คาเมรอนอ่านพบข้อความน่าสนใจในหนังสือพิมพ์ฉบับวันปีใหม่ของปี 1978

"They Sell Themselves Body and Soul When They Sign THE SLAVERY CONTRACT."

เขาได้ไอเดียจากพาดหัวนี้และทำ"สัญญาทาส"ขึ้นมา คาเมรอนใช้ชื่อปลอมในสัญญาว่า"ไมเคิ่ล พาวเวอร์ส" และตั้งชื่อทาสให้แครอลว่า"เคย์ พาวเวอร์ส" เขาบังคับให้เธออ่านและเซ็นสัญญาดังกล่าวโดยขู่ว่าหากเธอไม่เซ็น เขาจะปลอมลายเซ็นของเธอแล้วจะเขียนเงื่อนไขให้เธอเสียเปรียบมากกว่านี้
สัญญาดังกล่าวเขียนถึงกฏมาหลายข้อที่แครอลต้องปฏิบัติตามซึ่งรวมไปถึงกฏว่าเธอจะต้องเรียกเขาว่า"เจ้านาย"และยินยอมทำตามทุกอย่างที่เขาต้องการ คาเมรอนโกหกว่าเขาจ่ายค่าสมัครให้กับ The Slave Company เป็นเงิน 1,500 ดอลล่าร์ซึ่งคนของบริษัทจะเป็นคอยสอดส่องดูแลพวกเขาและทำร้ายครอบครัวของแครอลในกรณีที่เธอขัดขืน

สัญญาทาส


แครอลเรียนรู้อีกที่จะลืมความรู้สึกทั้งหมดของตัวเอง เธอเคยพยายามร้องขอความเมตตา หากก็เข้าใจในไม่ช้าว่าการวิงวอนนั้นมีแต่จะเป็นการยุยงเขา แครอลจึงเลิกที่จะวิงวอนร้องขออะไรอีก ซึ่งเธอได้ให้สัมภาษณ์ในภายหลังไว้ดังนี้

"The more I played his game the better it was for me. If I fought, it went on forever."

หลังจากการเซ็นสัญญา แครอลได้รับอิสระในระดับหนึ่ง เธอทำความสะอาดบ้าน ทำอาหารและใช้เวลาทำงานในห้องใต้บันไดนานขึ้น 
(บางครั้ง เธอก็ได้รับอนุญาตให้นอนในนั้นได้) และเมื่อคาเมรอนตะโกน"Attention!" เธอก็ต้องถอดเสื้อทั้งหมดแล้วไปยืนเขย่งอยู่ที่ประตูเชื่อมห้องนั่งเล่นกับห้องทานข้าวในทันที ซึ่งจากช่วงนี้เองที่คาเมรอนเริ่มข่มขืนแครอลโดยที่จานิซรับรู้ด้วย

หากอิสระในระดับหนึ่งของแครอลนี้ก็ไม่ต่อเนื่องอยู่นานนัก ครอบครัวฮุคเกอร์ย้ายบ้านไปอยู่ในรถเทรลเลอร์ซึ่งมีเนื้อที่จำกัดกว่า คาเมรอนทำกล่องพร้อมช่องระบายอากาศซ่อนไว้ใต้เตียง และมันก็กลายมาเป็นบ้านสำหรับแครอล คาเมรอนให้โถปัสสาวะกับเธอสำหรับเวลาที่เธอต้องการทำธุระ
แครอลมีเวลา 1 ชั่วโมงของทุกวันที่จะออกมาจากกล่องใต้เตียงเพื่อแปรงฟัน ทานอาหาร ล้างโถปัสสาวะและสระผมบ้างในบางโอกาส และในวันที่คาเมรอนหยุดงาน เธอก็จะได้รับอนุญาติให้ออกมาเดินเล่นในสวนโดยมีคาเมรอนคอยตามคุมมาด้วย แครอลปฏิบัติตามทุกคำสั่งโดยไม่มีปากเสียง ซึ่งเมื่อเธอทำพลาด เธอก็จะถูกลงโทษด้วยการช็อตไฟฟ้าจากสายไฟเปลือยซึ่งเหลือแผลเป็นเล็กไว้บนผิวของเธอ
ปี 1980 จานิซตกงาน คาเมรอนจึงตัดสินใจจะหารายได้เสริมด้วยการพาเชลยของเขาไปที่รีโน่และบังคับให้เธอขอทานข้างถนน แครอลปฏิบัติตามอย่างไม่มีทางเลือก หากขณะเดียวกัน เธอก็ไม่พยายามที่จะหนีหรือขอความช่วยเหลือ ในช่วงนี้ แครอลมีอิสระอยู่ภ่ายในบ้าน บางครั้งเธอถูกล่ามโซ่ไว้ในห้องน้ำและต้องนอนบนพื้นห้องนอน หากนั่นก็ยังดีกว่าอยู่ในกล่องเป็นไหนๆ

เมื่อจานิซหางานได้ หลายครั้งที่เธอเอางานกลับบ้านและให้แครอลช่วยทำงานด้วย ทั้งสองทะเลาะกันบ่อยครั้ง 
(คาเมรอนบอกแครอลว่าจานิซก็เป็นทาสของเขาเช่นกัน) 
เนื่องจากจานิซหึงหวงคาเมรอนที่ให้ความสนใจกับแครอลยังสาวกว่า 
หากไม่นานนัก คาเมรอนก็บอกให้จานิซออกจากงานเพื่อมาเลี้ยงลูก 
(พวกเขามีลูกสาวคนที่สองหลังจากที่ลักพาตัวแครอลมาแล้ว) 
และแครอลก็ต้องกลับไปอยู่ในกล่องอีกครั้ง

เพื่อกันไม่ให้แครอลหนี คาเมรอนสร้างเรื่องโกหกอีกหลายอย่างเกี่ยวกับ"บริษัททาส" ว่าเขาได้จ่ายเงินอีกจำนวนมากเพื่อประกันว่าเธอจะไม่หนี หรือบอกว่าคนบริษัทได้ใส่บั๊กไว้ในทุกสายโทรศัพท์ซึ่งจะทำให้เธอไม่มีวันจะโทรติดถึงครอบครัวหรือคนรู้จักอย่างเด็ดขาด !!! 

แครอลคิดถึงครอบครัวของเธอมาก ซึ่งคาเมรอนก็ให้รางวัลเธอด้วยการยินยอมให้เธอเขียนจดหมาย 3 ฉบับถึงครอบครัวเพื่อแจ้งให้รู้ว่าเธอยังมีชีวิตอยู่ เขาเช็คทุกตัวอักษรในจดหมาย และยอมให้เธอโทรกลับบ้านหนึ่งครั้งเพื่อนัดพบกับครอบครัว แน่นอนว่าเขาไม่ลืมขู่ว่าบริษัททาสคอยจับตาดูเธออยู่

20 มีนาคม 1981 สามปีครึ่งนับจากการลักพาตัว คาเมรอนพาแครอลไปพบกับครอบครัวของเธอด้วยตัวเองโดยให้แครอลบอกว่าเขาเป็นนักเขียนโปรแกรมคอมฯที่จ้างงานเธออยู่
พ่อของแครอลกล่าวในภายหลังว่า เขาประหลาดใจมากที่ได้เจอ"คนรัก"ของลูกสาว และพบว่าแครอลผอมซูบซีด ทั้งสองอยู่ไม่นานนักก็รีบกลับไปโดยไม่ยอมตอบคำถามหลายอย่างซึ่งรวมไปถึงคำถามที่ว่าทำไมแครอลจึงไม่มีการติดต่อกลับมาเลยเป็นเวลานานหรือว่าเธอไปอยู่ที่ไหนมา

เวลาส่วนใหญ่ของ 3 ปีถัดมาแครอลใช้มันเกือบทั้งหมดอยู่ในกล่อง หลายครั้งที่เธอหวาดกลัวว่าสักวันกล่องของเธอจะถูกล็อคตายและเธอจะไม่มีวันออกไปไหนได้อีก น้ำหนักเธอลดลงไปอีกและผมของเธอก็เริ่มร่วง
เมื่อแครอลอายุ 27 ปี การเป็นทาสกลายมาเป็นชีวิตของเธอและเธอก็คิดว่ามันคงไม่มีวันจบ แครอลได้รับอิสระอย่างจำกัดอีกครั้ง เธอถูกส่งไปทำงานเล็กๆน้อยๆที่ 
King's Lodge Motel ซึ่งคาเมรอนบอกว่ารายได้นี้จะถูกเก็บไว้ซื้อบ้านหลังเล็กๆใกล้บ้านฮุคเกอร์สำหรับเธอในอนาคต


จานิซเริ่มกังวลกับความสัมพันธ์เหล่านี้ เธอเคยไปสารภาพบาปกับโบสถ์หากแต่งเรื่องว่าเป็นสามีของเธอมีชู้ และแล้วในที่สุด 
จานิซก็ตัดสินใจบอกความจริงกับแครอล ว่าไม่มีบริษัททาสจริงอย่างที่คาเมรอนพูด และสัญญาทาสอะไรนั่นก็เป็นเรื่องเหลวไหลทั้งเพ ทั้งสองวางแผนให้แครอลหนี 
และเมื่อคาเมรอนไปทำงานในวันถัดมา 
แครอลก็ออกจากบ้านฮุคเกอร์ โทรศัพท์ไปขอเงินจากพ่อเพื่อซื้อตั๋วกลับบ้าน
แครอลโทรหาคาเมรอนจากสถานีรถบัส บอกกับเขาว่าเธอรู้เรื่องทั้งหมดแล้วและเธอกำลังจะกลับบ้าน

แครอลกลับมาอยู่บ้านพ่อแม่อีกครั้งในที่สุด 
เธอยังคงติดต่อกับจานิซทางโทรศัพท์ซึ่งจานิซขอให้แครอลเก็บเรื่องทั้งหมดไว้เป็นความลับ 
จานิซช่วยคาเมรอนในการทำลายหลักฐานว่าแครอลเคยอยู่กับพวกเขามาก่อน 
หากทุกครั้งที่แครอลโทรมา คาเมรอนก็จะขอให้แครอลกลับมาอยู่กับเขาอีก 
แครอลปฏิเสธ หากก็รับปากว่าจะไม่ไปแจ้งความกับตำรวจ

พ่อแม่ของแครอลสังเกตุเห็นความเปลี่ยนแปลงในตัวลูกสาวและคาดคั้นเธอจนทราบความจริง พวกเขาต้องการให้แครอลฟ้องฮุคเกอร์ หากแครอลก็บอกคาเมรอนว่าเธอยกโทษให้เขา ขอเพียงแต่เขาอย่าได้มายุ่งกับชีวิตของเธออีก
หลังจากนั้น จานิซแยกทางจากคาเมรอน เธอรู้สึกผิดเกี่ยวกับการลักพาตัวแครอลมาก 
และเมื่อเธอปรึกษาเรื่องนี้กับจิตแพทย์ เขาก็ขอคำอนุญาตจากเธอแล้วโทรไปแจ้งตำรวจในที่สุด

คาเมรอนถูกจับ ในศาล เขาพยายามดึงเรื่องว่าที่แครอลอยู่กับเขานั้นเป็นเพราะความรัก หากจากคำให้การของจานิซรวมทั้งหลักฐานอีกหลายชิ้นจากรถเทรลเล่อร์ของฮุคเกอร์ก็ทำให้คาเมรอนถูกตัดสินว่ามีความผิดจริง
เขาถูกลงโทษจำคุก 60 ปีจากคดีข่มขืน และอีก 25 ปีจากคดีลักพาตัว ซึ่งจะบวกเข้าไปทีละ 1 ปีตามจำนวนครั้งที่เขาใช้มีดกรีดตามตัวเธอ. 
...
comment10:ต้องชมว่าเธอมีประสาทเข้มแข็งมากถึงทนอยู่ในกล่องแคบๆได้ เราวันเดียวก็สติแตกแล้ว
comment11:ใครได้เล่นบทนี้มีสิทธิถึงออสก้า
comment11-1:ให้ บลี มาเล่นอีก รอบนี้โจทย์ยากกว่าเดิม 555
comment12:อ่านแล้วจะบ้า วิปริตผิดมนุษย์จริงๆ
comment13:สงสัยว่าตอนที่คนร้ายพาตัวแครอลไปเยี่ยมครอบครัวของเธอ
ทำไมแครอลไม่บอกความจริงกับพ่อแม่
เพราะยังไงพ่อแม่ก็ต้องช่วยเหลือลูกอยู่แล้ว
comment13-1:เพราะถูกหลอกอยู่ค่ะว่า มีพวกบริษัททาส (คิดว่าคล้ายๆจ้างรับทวงหนี้) คอยดูแลอยู่
และจะทำร้ายเธอหรือครอบครัวของเธอ หากว่าเธอหนีหรือพยายามติดต่อขอความช่วยเหลือ

ตอนที่ได้รู้ความลับว่า ไม่มีบริษัทดังกล่าวอยู่จริง เธอก็เลยหนีออกมาค่ะ
comment13-2:เธอไม่ได้หนีเองครับ  แจนิซเป็นคนบอกให้หนี
จอนเธอหนีออกมาได้เธอยังไม่แจ้งตำรวจเลยครับ
แจนิซเป็นคนแจ้ง

แล้วตอนไปเยี่ยมพ่อแม่เธอพาผู้ลักพาไปด้วย ถ่ายรูปกอดเชนยิ้มแย้มกัน แนะนำว่านี่คือแฟน
comment14:มีโอกาสหนีแต่ไม่หนี
comment14-1:stockholm's syndrome
comment15:คาเมรอนทรมานแครอล 8 เดือน แล้วจึงสร้างเรื่องโกหกเกี่ยวกับสัญญาทาส แครอลน่าจะโดนทรมานจนสติเสียไปชั่วขณะ หวาดกลัวจนหลอน. กลัวไปหมดและสะกดจิตตัวเองให้เชื่อคาเมรอนเป็นตุเป็นตะ

เมื่อจานีซพูดความจริงเลยเหมือนการดีดนิ้ว ดึงสติแครอลกลับมาว่าความกลัวที่เธอสร้าง 

มันไม่มีจริง เลยค่อยคิดลำดับเหตุการณ์ได้ คาเมรอนเป็นตัวล็อค จานีซเป็นกุญแจ คิดว่าน่าจะราวๆนี้
comment16:-ตอนไปขอทาน มีโอกาสหนีแต่ก็ไม่หนี
-ตอนผู้ร้ายพาไปเยี่ยมครอบครัว ก็ไม่บอกพ่ออีก
-หนีขึ้นรถบัส มาแล้ว ยังโทรไปหา คนร้ายอีก
-พอกลับมาอยู่บ้าน ยังมีการติดต่อกับคนร้ายอีก 
- บอกคนร้าย ว่าจะไม่แจ้งตำรวจ

สรุปที่คนร้ายโดนตำรวจจับ เพราะ เมียตัวเอง ที่สำนึกได้
- อันดับแรก ไปสารภาพบาปก่อน
- อันดับสอง ไปปรึกษาจิตแพทย์ จิตแพทย์เลยขออนุญาต ไปแจ้งตำรวจ
comment16-1:เขามีการทำวิจัยแล้วค่ะ ว่าคนที่ถูกลักพาตัวและจับตัวไปนานๆ จะพัฒนาสภาวะทางจิตอย่างหนึ่งเรียกว่า Stockholm syndrome เป็นสภาวะทางจิตที่บิดเบือน ไม่อยู่บนพื้นฐานของตรรกะ เมื่อมีสภาวะทางจิตนี้ ผู้ถูกลักพาตัวจะเริ่มสร้างความรู้สึกผูกพัน เห็นอกเห็นใจ และมองว่าการกระทำของผู้ลักพาตัวเป็นความเมตตาอย่างหนึ่ง  อาการทางจิตนี้เกิดจากความกลัวมากๆ ความเจ็บปวด ทรมาน (นี่คือสาเหตุหนึ่งที่ผู้ลักพาตัวหรือผู้ดูแลทาสจะต้องทารุณผู้ถูกลักพาตัวหรือทาสอย่างรุนแรงก่อน) พอผู้ถูกลักพาตัวมีสภาวะจิตนี้ แม้ว่าจะถูกปล่อยให้ไปอยู่ในที่สาธารณะก็ไม่กล้าหนีไปไหน เพราะเขารู้สึกว่าอยู่กับผู้ลักพาตัวเป็นที่ๆ ปลอดภัยที่สุด
comment16-2:เวลาโดนทารุณเป็นเวลานาน เหยื่อมักจะเกิดความเห็นใจคนร้ายค่ะ
comment16-3:ปักตรงนี้ 
เราคิดว่าสาเหตุหนึ่งที่ผู้ถูกลักพาพัฒนาสภาวะจิตใจให้เกิด  Stockholm syndrome 
และมองว่าการกระทำบางอย่างของอาชญากรแสดงถึงความเมตตา เพราะหากจิตใจไม่ปรับสภาพให้ยอมรับอาชญากร
คนที่ถูกกระทำต้องเป็นบ้า หรือฆ่าตัวตายเพื่อให้หลุดพ้นจากการทรมาณ
นับว่าเป็นกลไกการเอาตัวรอดอย่างหนึ่งของมนุษย์นะนี่ ธรรมชาติช่างโหดร้าย 

ถ้าแครอลไม่เกิดความรู้สึกยอมรับต่ออาชญากรคนนี้ เราว่าเธอไม่มีทางใช้ชีวิตมาได้ถึงทุกวันนี้แน่นอน 
ต้องกลายเป็นโรคจิตวิปริต เป็นบ้า สุดท้ายก็ตายอย่างทรมาณแน่ๆ
comment16-4:เพราะถูกข่มขู่อยู่ค่ะว่า  มีการว่าจ้างพวกมือมืดให้จับตาดูเธอ 
หากเธอหนีหรือขอความช่วยเหลือ จะทำร้ายเธอและครอบครัว
comment16-5:คห. 16-3 มีมุมมองที่น่าสนใจมากค่ะ คิดแล้วมีความเป็นไปได้อย่างมากค่ะ
comment16-6:แต่เรามองว่าเป็นเรื่องเชือกล่ามช้าง

ที่ใช้เชือกล่ามตั้งแต่ช้างเล็กๆ มันดึงเท่าไหร่ก็ไม่ขาด จนในที่สุดก็หยุดดิ้นรนเพราะรู้ว่าไม่รอด หลังจากนั้นต่อให้ตัวโตมหาศาล ล่ามด้วยเชือกเล็กๆก็จะไม่ไปไหน เพราะช้างเชื่อแล้วว่า เชือกนั้นไม่มีวันขาด ดิ้นไปก็เปล่าประโยชน์ เป็นเหตุผลด้านจิตวิทยามากกว่าค่ะ
comment16-7:ละครไทยหลายเรื่องเลยครับที่เป็นแบบนี้
อย่างเรื่อง จำเลยรัก เป็นต้น
comment16-8:นึกถึงเรื่อง Game of trones เลย ที่โดนจับไว้ โดนทรมานมากมาย ตอนแรกอยากจะหนีใจจะขาดแต่ตอนหลังขนาดคนมาช่วยถึงที่ยังไม่อยากไป ไม่กล้าไป
comment16-9:16-8    Theon  Greyjoy  &  Ramsay Bolton
comment16-10:
comment16-11:อ่านปุ๊บ นึกถึง game of throne ทันทีเหมือนกัน
comment17:อ่านแล้วมันก็แปลกๆหลายจุดอยู่นะ
ทำไมเค้าไม่หนี ไม่บอกคนอื่น
comment18:อ่านเสร็จ สงสัยเลย ใครมารับบท ดารานำในเรื่องนี้
comment19:เคสโดนลักพาตัว มักเกิดภาวะกลัวการหนี ประมาณว่า พอหนีแล้วจะเกิดอาการอ่อนเปลี้ย ก็เลยเป็นการยอมจำนน ประมาณว่าก่อนหน้านี้พอหนีแล้วโดนจับได้แล้วโดนลงโทษทำให้หวาดกลัวต่อการหนี พอมีโอกาสหนีก็จะไม่หนีอ่ะ เคยอ่านเจอ แต่รายละเอียดเยอะๆลองหาอ่านดูค่ะ บางรายก็เกิดเห็นอกเห็นใจคนร้ายขึ้นมาด้วย
comment20:นึกถึงคดีเด็กที่ถูกขังในห้องเก็บของใต้ดินเมื่อไม่กี่ปีมานี่เองที่ออสเตรียหรือไงไม่แน่ใจ แล้วไอ้ชั่วนั่นก็ยังมาพักร้อนเมืองไทย ขังเด็กไว้ในห้องพร้อมอาหารด้วยมั้ง แต่ถูกขังมากี่ปีจำไม่ได้ เกินสิบห้าปีหรือยี่สิบปีนี่ล่ะ
comment20-1:เคสนั้นเป็นลูกตัวเองด้วย
พ่อข่มขืนลูกนาน 24 ปี ยอมรับแล้วว่าฆาตกรรมลูกในไส้

โจเซฟ ฟริตเซิล ทำให้โลกตกตะลึงกับข่าวขังและข่มขืนลุกตัวเองมานาน 24 ปี
        เอเอฟพี - โจเซฟ ฟริตเซิล วิศวกรชาวออสเตรีย ยอมรับข้อหาฆาตกรรมและปฏิบัติต่อผู้อื่นเยี่ยงทาสแล้วในการพิจารณาคดีวันนี้ (18) ซึ่งเป็นวันที่ 3 แล้ว หลังจากยอมรับว่าได้ข่มขืนลูกในไส้มานานถึง 24 ปี จนมีลูกด้วยกัน 7 คน โดยข้อหาทำให้ลูกคนหนึ่งเสียชีวิตจะทำให้เขาติดคุกตลอดชีวิต
       
       ฟริตเซิล วัย 73 ปี เปลี่ยนคำให้การ หลังจากได้ดูวิดีโอเทปคำให้การของ อลิซาเบธ ลูกสาวแท้ๆ ที่เขาข่มขืนมานานเกือบ 1 ใน 4 ของศตวรรษ
       
       หลังจาก ฟริตเซิล วาดภาพตัวเอง ว่า เป็นเหยื่อของการถูกละเลยในวัยเด็ก คณะลูกขุนต้องดูวิดีโอเทปคำให้การของอลิซาเบธหลายชั่วโมง ซึ่งบรรยายถึงประสบการณ์อันแสนปวดร้าวของเธอนาน 24 ปี
       
       “ผมขอสารภาพผิดกับอาชกรรมที่ผมถูกกล่าวหา” เขากล่าว และเมื่อถูกถามว่าทำไมถึงเปลี่ยนคำให้การ เขาตอบว่า “วิดีโอเทปคำให้การของอลิซาเบธ”
       ทั้งนี้ ฟริตเซิล และ โรสแมรี ภรรยาวัย 69 ปี รายงานว่า อลิซาเบธวัย 18 ปี ได้หายตัวไปในปี 1984 โดยระบุว่าเธอได้เข้าร่วมกับลัทธิหนึ่ง
       
       ระหว่าง 24 ปีหลังจากนั้น เธอถูกข่มขืนเรื่อยมา และให้กำเนิดลูก 7 คนในห้องใต้ดินแคบๆ ซึ่งพ่อของเธอได้ขยายพื้นที่ออกไปเป็น 40 ตารางเมตร ประกอบด้วย 3 ห้องนอน ห้องครัวเล็กๆ และพื้นที่สำหรับอาบน้ำ โดยห้องใต้ดินลับนี้ ถูกกั้นด้วยประตูอิเล็กทรอนิกส์ 3 ชั้น ไม่มีน้ำร้อน ฮีตเตอร์ แสงสว่าง และอากาศบริสุทธิ์ อย่างไรก็ตาม รูดอล์ฟ เมเยอร์ ทนายความของฟริตเซิล กล่าวว่า ฟริตเซิล ก็พยายามสร้างครอบครัวใหม่ขึ้นในห้องใต้ดินนี้ รับประทานอาหารที่นั่น ร้องเพลงอวยพรวันเกิดแก่เด็กๆ และสอนให้พวกเขาอ่านและเขียน
       
       “เขารักพวกเขาในทางแปลกๆ ของเขา” เมเยอร์ระบุ
       
       ลูก 3 ใน 7 คนของอลิซาเบธถูกเลี้ยงมาโดย “ปู่และย่า” ขณะที่เหลืออีก 3 คนใช้ชีวิตทั้งหมดในห้องลับใต้ดิน โดยไม่เคยเห็นเดือนเห็นตะวันจนกระทั่งได้รับอิสระภาพเมื่อเดือนเมษายน ปีที่ผ่านมา
       
       ด้าน โรสแมรี เผยว่า ไม่เคยรู้เลยว่าลูกสาวของตัวเองกำลังใช้ชีวิตอยู่ข้างล่าง และเธอก็ไม่ได้ตกเป็นผู้ต้องสงสัยด้วย
       
       “ผมขอโทษกับสิ่งที่ผมได้ทำลงไป” เขากล่าว
       
       ก่อนหน้านี้ ฟริตเซิล ได้ปฏิเสธข้อหาที่รุนแรงที่สุด คือ ข้อหาฆาตกรรมทารกคนหนึ่ง ซึ่งก่อนหน้านี้ เขายืนกรานว่า เด็กตายตั้งแต่คลอดออกมาแล้ว เขาจึงเอาศพไปเผา 

นักเคลื่อนไหวมาประท้วงหน้าศาล

        เป็นที่คาดว่าการพิจารณาไต่สวนคดีจะเสร็จสิ้นในพรุ่งนี้ (19) โดยจะมีคำพิพากษาในวันเดียวกันด้วย
       
       ทั้งนี้ การพิจารณาคดีเมื่อวานนี้ เป็นการเปิดวิดีโอคำให้การของอลิซาเบธ ซึ่งปัจจุบันอายุ 42 ปี โดยดำเนินการภายในห้องปิดลับซึ่งมีเฉพาะเจ้าหน้าที่ของศาลและทนายความที่เกี่ยวข้องกับคดีเท่านั้น เพื่อปกป้องความเป็นส่วนตัวของผู้เสียหาย แต่ปรากฏว่าบรรยากาศการพิจารณาคดีก็เคร่งเครียดจนกระทั่งต้องมีการเสนอให้จัดการดูแลสุขภาพจิตให้กับคณะลูกขุนด้วย
       
           แอริค ฮูเบอร์-กุนสโทเฟอร์ รองผู้อำนวยการเรือนจำเมืองซานคต์ โพเอลเทน ซึ่งเป็นสถานที่คุมขังฟริตเซิล บอกว่าฟริตเซิลเองก็มีจิตแพทย์คนหนึ่งคอยดูแลอย่างใกล้ชิดในระหว่างพักการพิจรณาเช่นกัน
       
           “นี่เป็นเรื่องสำคัญในการดูแลผู้ต้องขัง และเป็นส่วนหนึ่งของมาตรการป้องกันการฆ่าตัวตายด้วย” เขาเสริม
       
           ส่วนอลิซาเบธและลูกๆ ไม่ได้ปรากฏตัวต่อสาธารณชนหลังจากที่ได้รับการช่วยเหลือออกมาจากห้องใต้ดินที่กักขังเธอเป็นเวลานานถึงเกือบหนึ่งในสี่ของศตวรรษ แต่หนังสือพิมพ์คูเรียร์ของออสเตรียรายงานว่าอลิซาเบธมาฟังการพิจารณาคดีในวันอังคารด้วย
       
           อย่างไรก็ตาม เมื่อฟรานซ์ คัตกา โฆษกของศาลถูกถามว่าจำเลยมีปฏิกิริยาอย่างไรเมื่อได้ดูวิดีโอเทปคำให้การ เขาตอบว่าฟริตเซิลดูวิดีโอเหล่านั้น “อย่างตั้งใจ” และบอกว่า “มีการซักถามจำเลยในประเด็นต่างๆ และเขาก็ให้คำตอบ”
       
           คัตกาปฏิเสธที่จะตอบว่าคณะลูกขุนทั้ง 8 คนมีปฏิกิริยาอย่างไรบ้าง แต่เขาบอกว่าได้มีการเสนอว่าจะให้คณะลูกขุนได้รับการดูแลจากจิตแพทย์ด้วยเนื่องจากรูปคดีและหลักฐานที่มีอยู่ล้วนแต่เป็นเรื่องสะเทือนความรู้สึกอย่างรุนแรง
       
           ด้านอัยการเองก็ได้ร้องขอให้ฟริตเซิลเข้าไปอยู่ในสถานบำบัดทางจิตภายหลังการพิจารณาไต่สวนคดีเช่นกัน “หากเขาถูกตัดสินว่ามีความผิดจริงและหากเขาต้องไปอยู่ในสถานควบคุมผู้มีความผิดปกติทางจิต รัฐมนตรียุติธรรมจะเป็นผู้พิจารณาเรื่องสถานที่ต่อไป” คัตกาบอก
       
           ทั้งนี้ ในระหว่างการแถลงเปิดคดีเมื่อวันจันทร์ คริสเตียน บูร์ไคเซอร์ อัยการของคดีได้ส่งกล่องบรรจุวัตถุหลักฐานต่างๆ ที่เก็บมาได้จากภายในห้องใต้ดิน ให้กับคณะลูกขุนได้ดู โดยวัตถุเหล่านั้นล้วนแต่ส่งกลิ่นอับชื้นเหม็นคลุ้ง จนพวกลูกขุนก็ถึงกับผงะ
       
           นอกจากนั้นเมื่อวานนี้ ยังมีการรับฟังคำให้การของผู้เชี่ยวชาญด้านภาวะแรกเกิดเพื่อพิสูจน์ข้อกล่าวหาฆาตกรรม ส่วนในวันนี้เป็นคำให้การของผู้เชี่ยวชาญด้านจิตเวช และหลังากนั้นจะเป็นรายงานของผู้เชี่ยวชาญด้านเทคนิคสองฉบับว่าด้วยสภาพภายในห้องใต้ดินที่เหยื่อถูกกักขัง 
ที่มา http://www.manager.co.th/Around/ViewNews.aspx?NewsID=9520000031095
comment21:ไอ้นี่มันต้องให้โดนรุมกระทืบ วิปริตเหลือเกิน
comment22:ที่ไม่หนีเพราะเขาหลุดจากความเป็นจริงไปแล้ว
การจะคงสติอยู่ได้ ทั้งที่ถูกขังในกล่องทั้งมืดและแคบไม่ง่ายนะครับที่จะไม่ทำให้เป็นบ้าไป

ขนาดคุกที่เรียกว่าขังเดี่ยวยังไม่โหดเท่ากล่องเลย
comment23:เขามีการทำวิจัยแล้วค่ะ ว่าคนที่ถูกลักพาตัวและจับตัวไปนานๆ จะพัฒนาสภาวะทางจิตอย่างหนึ่งเรียกว่า Stockholm syndrome เป็นสภาวะทางจิตที่บิดเบือน ไม่อยู่บนพื้นฐานของตรรกะ เมื่อมีสภาวะทางจิตนี้ ผู้ถูกลักพาตัวจะเริ่มสร้างความรู้สึกผูกพัน เห็นอกเห็นใจ และมองว่าการกระทำของผู้ลักพาตัวเป็นความเมตตาอย่างหนึ่ง  อาการทางจิตนี้เกิดจากความกลัวมากๆ ความเจ็บปวด ทรมาน (นี่คือสาเหตุหนึ่งที่ผู้ลักพาตัวหรือผู้ดูแลทาสจะต้องทารุณผู้ถูกลักพาตัวหรือทาสอย่างรุนแรงก่อน) พอผู้ถูกลักพาตัวมีสภาวะจิตนี้ แม้ว่าจะถูกปล่อยให้ไปอยู่ในที่สาธารณะก็ไม่กล้าหนีไปไหน เพราะเขารู้สึกว่าอยู่กับผู้ลักพาตัวเป็นที่ๆ ปลอดภัยที่สุด
comment24:เคยอ่านเรื่องนี้เมื่อนานมาแล้ว ที่เขาจะหนีก็ไม่หนี แถมปิดปากเงียบ เพราะเค้าเป็นโรคไปแล้วค่ะ เป็นโรคทางจิตที่เรียกว่า stockholm syndrome คือมีความผูกพันธ์กับผู้กระทำผิดจนเกิดเป็นความเห็นอกเห็นใจขึ้น ประมาณนี่ถ้าจำไม่ผิด 
อ้าว คห.บน อธิบายแล้วนี่หว่า ป่อย
comment24-1:อธิบายกันเยอะ ๆ ชอบอ่านค่ะ ขอบคุณค่ะ ^^
comment25:สต็อกโฮมซิลโดม คือคำอธิบายของเรื่องนี้
comment26:เราว่าแครอลอยู่กับคนร้ายนานจนเกิดภาวะเห็นใจคนร้ายแทนที่จะโกรธเกลียด เพราะมีหลายครั้งมากที่มีโอกาสหนี แต่ก็ไม่ยอมหนี
comment27:แครอลน่าจะเป็นStockholm Syndrome นะคะ เลยไม่หนีทั้งที่มีโอกาส น่าสงสารมากๆ
comment28:อ่านแล้วนึกถึง Natascha Kampusch ในหนังเรื่อง 3096 Days (3096 Tage) ที่สร้างจากเรื่องจริง
comment28-1:เราก็นึกถึงเรื่องนี้ แต่ตำรวจและหลายคนเชื่อว่านาตาชาเล่าไม่หมด เธอปิดปังอะไรบางอย่าง
และเชื่อว่ามีคนกระทำมากกว่าหนึ่งคน ไม่ใช่มีแค่คนที่ตายไปเท่านั้น เราดูสารคดิเกี่ยวกับเธอหลายอย่าง
น่าสงสารมาก
comment28-2:เรื่องนี้ผมทึ่งที่ว่าตำรวจถามเธอประโยคเด็ดประโยคนึง หลังจากที่คนลักพาตัวเธอตัดสินใจฆ่าตัวตายเพราะเธอหนีออกไปได้
"คุณยังคิดถึงคนลักพักตัวคุณไปหรือเปล่า?"
เธอนิ่งเงียบไปพักนึง แล้วพูดว่า " ชั้นไม่มีเหตุผลที่ต้องพูดเรื่องส่วนตัวให้ใครรับรู้"
แปลว่าเธอถูกจับไปขังไว้นานมาก ทั้งโดนทารุณสารพัด แต่กลับกลายเป็นผูกพันธ์กับคนที่กักขังเธอ เพราะตลอดที่เธอถูกขังในห้องแคบๆนั้น เธอไม่มีใครเลยในชีวิตที่เป็นเพื่อน นอกจากสัตว์นรกตัวนี้ตัวเดียว อาการของ Stockholm syndrome นั่นเอง
comment28-3:เรื่องราวยังไงหรือคะ ใครเล่าให้ฟังหน่อยได้ไหมคะ
comment28-4:โห มีคดีแบบนี้เยอะจัง
comment28-5:นึกถึงเรื่องนี้เหมือนกันค่ะ แนะนำให้ลองไปหาดูนะ แล้วจะเข้าใจว่าทำไมเหยื่อถึงไม่กล้าหนี
comment28-6:มันมีข้อสังเกตหลายอย่างที่มีความเป็นไปได้ ที่ตำรวจหัวหน้าทีมสอบสวนคาดเดาไว้
(ตำรวจทั้งทีมไม่เชื่อคำพูดของเธอเท่าไหร่)

คือเธออาจไม่ได้โดนลักพาตัว แต่โดนล่อลวง แบบเต็มใจหรือไม่เต็มใจก็แล้วแต่
เนื่องจากเหตุการณ์ตอนลักพาตัวกลางถนนกลางวันแสก ๆ หน้าบ้านคนเยอะแยะไม่ค่อยน่าเชื่อเท่าไหร่

นอกจากนั้น ตำรวจยังเชื่อว่ามีผู้ร่วมกระทำการสองคน เพราะมีพยานเห็นผู้ชายสองคนในรถที่ใช้ลักพาตัว 
จากการเล่าของเธอว่าผู้ชายคนเดียวจับเธอใส่รถและขับออกไป มันไม่น่าเป็นไปได้ที่ผู้ชายคนเดียวลักพาเด็ก 11 ขวบ
โดยควบคุมตัวเด็กด้วยขับรถไปด้วยพร้อมกันได้

อย่างไรก็แล้วแต่ เราเชื่อจริงว้าโดนขังและทารุณจริง เพราะจากที่เห็นห้องที่ขังก็น่าเชื่ออยู่ว่าคงไม่ทำเล่น ๆ 
แต่มีการเตรียมการอย่างดี เพียงแต่มันทำให้จินตนาการได้ว่า การที่คนลักพาเธอไปฆ่าตัวตาย หรือมีคนทำให้ดูเหมือนนั้น
อาจจะมีใครอยากให้เรื่องนี้จบ และคนนั้นอาจจะเป็นผู้ก่อการคนที่สอง และการจะจบต้องมีคนที่ตาย ตายแปลว่าพูดไม่ได้
และข้อแลกเปลี่ยนกับอิสรภาพของเธอคือ ไม่เอ่ยถึงบุคคลที่สามเลย 
เพราะเรายังนึกไม่ออก ว่าเธอปกปิดเรื่องของผู้ชายคนที่สองเพื่ออะไร แต่ก็คือจินตนาการนะ 
เพราะถ้าไม่มีคนที่สองก็แปลว่าเธอเดินขึ้นรถเอง ไม่มีใครบังคับ เพราะการลักพาเด็กทำคนเดียวไม่ได้แน่ ๆ 

ซึ่งตัวเธอนั้นมีปัญหาครอบครัว ทั้งพ่อและแม่แยกทางกัน และเธอก็เข้ากับทั้งคู่ไม่ได้
แม้แต่ตอนที่พ้นจากโดนลักพาตัวออกมาตอนโต เธอก็ไม่ได้มีความสัมพันธ์ที่ดีกับทั้งพ่อและแม่
แต่ไม่พูดกันด้วยซ้ำ ที่ร้ายกว่านั้นพ่อแท้ ๆ ของเธอออกมาให้สัมภาษณ์กับสื่อว่า เธอโกหกปั้นเรื่องขึ้นมา

สรุปแล้ว คนที่รู้เรื่องนี้จริง ๆ คือตัวเธอคนเดียว และจริง ๆ แล้วตำรวจพบวิดิโอบันทึกภาพเธอหลายอัน
แต่ไม่มีใครได้เห็นว่าเป็นภาพตอนไหนเกี่ยวกับอะไร นอกจากทีมสอบสวน ที่ตอนนี้หัวหน้าทีมเกษียณอายุไปแล้ว
และไม่เคยเปิดปากเรื่องนี้อีกเลย
comment28-7:เคส Natascha Kampusch

"มันไม่น่าเป็นไปได้ที่ผู้ชายคนเดียวลักพาเด็ก 11 ขวบ"

กรณีใช้กำลังเราว่ายังไงก็ทำได้ค่ะ
แต่จะทำกระโตกกระตากไปเพื่ออะไร

ในเมื่อพวกเขาไม่จำเป็นต้องใช้กำลังบังคับ 
ก็สามารถล่อลวงเด็กได้ง่ายๆ จนพ่อแม่เด็กยังตกใจ
เรานึกถึงคลิปนี้เลยค่ะ

CHILD ABDUCTION (Social Experiment)



ส่วนเรื่องที่ว่าจะมีใครร่วมก่อการด้วยหรือไม่
ถ้ามีแต่เหยื่อไม่พูด จะรอดมือตำรวจออสเหรอคะ
ปีที่เธอหนีออกมาได้คือ 2006 มี csi ตรวจ dna รัวๆ เลยค่ะ
อยู่กันมา 8 ปีกว่า ยังไงก็ต้องทิ้งหลักฐานไว้บ้างนะคะ

เราดูหนังแล้วหละ คนร้ายแค่คนเดียวก็แย่สุดๆ แล้วค่ะ ฮรือ
comment29:ถึงเมียจะมาสารภาพตอนหลังก็เถอะ แต่ไม่ได้รับโทษอะไรเลยหรอ
comment29-1:เธอได้ immunity แลกกับการช่วยตำรวจครับ
comment30:IMDb ลงข้อมูลแล้ว http://www.imdb.com/title/tt5957584/
Girl in the Box (2016)
Director: Stephen Kemp
Writer: Stephen Kemp

Addison Timlin รับบท Colleen Stan

Zelda Williams รับบท Janice Hooker

Zane Holtz    รับบท Cameron Hooker
comment30-1:อื้อหืมม ทำไมแคสติงมาซะดูดีทั้งเหยื่อทั้งผู้ร้าย
comment30-2:ต้องไปดูภาพในหนังครับ  ดูไม่ได้หมดทั้ง 3 คนเลย

ไม่น่าเชื่อ คนสวยคนหล่อจัดๆพอแต่งตัวแต่งผมเข้าไป....แถมส่งแววตาแบบคนสติสตังไม่ปกติ...จำไม่ได้เลย
comment30-3:แคสติ้งดูดีไปไหม
comment30-4:ไม่หรอก ดูอย่าง Charlize Theron สิ
comment30-5:เคยดูสารคดีช่อง CI เคเบิลนำมาฉาย เค้าแคสตัวเหมือนมาก เราดูไปตัดภาพไปที่คนจริงเล่าไป (ซึ่งตอนเล่าประกอบสารคดีมีอายุเยอะแล้ว) เราดูแล้วบีบใจมาก คือคนร้ายมันหลอกลวงทุกทาง ขนาดตอนให้ไปวิ่งจอคกิ้งรอบๆบ้าน มันขู่ว่าอย่าคิดบอกใครเพราะคนละแวกนี้ก็เป็นสมาชิกที่เรียกว่า The Company ทำให้เธอกลัวมาก วิ่งไปมีคนมองแต่ก็ไม่กล้าขอความช่วยเหลือ คิดว่าเป็นพวกเดียวกับคาเมรอน พาไปหาพ่อแม่ ให้บอกพ่อแม่ว่าเป็นคู่หมั้น มันก็ขุ่ว่ามีรถจอดข้างบ้านเห็นมั้ย ในนั้นจะมีคนดักฟังเวลาคุยกับคนในบ้านฉะนั้นอย่าคิดบอกใคร แต่มีรูปถ่ายคู่กันจากกล้องพ่อของแครอลบอกว่าถ้าเป็นคู่หมั้นก็ยินดีด้วยมาถ่ายรูปด้วยยกัน ในรูปคือดูแครอลรักคาเมรอนแบบจริงๆอยู่นะ
comment31:น่าจะผูกพันธ์กะคนร้าย
comment32:หดหู่จริงๆ จานิซก็สำนึกได้ช้าเหลือเกิน
comment33:คนที่สงสัยว่า ทำไมเธอไม่หนีนะคะ  มีตอนหนึ่งของบทความให้ข้อมูลอยู่ว่า

คาเมรอน (คนร้าย) โกหกว่าเขาจ่ายค่าสมัครให้กับ The Slave Company เป็นเงิน 1,500 ดอลล่าร์
ซึ่งคนของบริษัทจะเป็นคอยสอดส่องดูแลพวกเขาและทำร้ายครอบครัวของแครอลในกรณีที่เธอขัดขืน

เพื่อกันไม่ให้แครอลหนี คาเมรอนสร้างเรื่องโกหกอีกหลายอย่างเกี่ยวกับ"บริษัททาส" 
ว่าเขาได้จ่ายเงินอีกจำนวนมากเพื่อประกันว่าเธอจะไม่หนี หรือบอกว่าคนบริษัทได้ใส่บั๊กไว้ในทุกสายโทรศัพท์
ซึ่งจะทำให้เธอไม่มีวันจะโทรติดถึงครอบครัวหรือคนรู้จักอย่างเด็ดขาด !!! 

****************************************************************************************************

และเหตุผลที่เธอหนีนะคะ  ก็คือ เมื่อจานีส (เมียคนร้าย) บอกกับเธอว่า ไม่มีบริษัทนั้นอยู่จริง คาเมรอนแค่โกหกเธอ
ประมาณว่า คาเมรอนไม่ได้ไปจ้างพวกมือมืดจริงๆหรอก เขาแค่ขู่เธอว่า เขาจ่ายค่าธรรมเนียมและใช้บริการพวกนั้นให้จับตาดูเธอ
เธอไม่ได้เห็นใจอะไรคาเมรอน หรือ อยากจะเป็นทาสนะคะ เพราะพอรู้ความจริง เธอก็หนีทันทีเลย

แต่เธอไม่ได้แจ้งความ อาจจะด้วยหลายๆอย่าง 
โดนกักขังตั้ง 7 ปี เอาแค่กลับคืนสู่โลกความจริงยังยากเลยค่ะ
บางคนแค่ให้นึกถึงเหตุการณ์ก็ลำบากมากแล้ว จะไปแจ้งความได้นี่ 
ต้องจิตใจพร้อมจะไฟท์ระดับหนึ่งเลย พร้อมจะเผชิญหน้าตอบโต้
จนกระทั่งต่อมามีแรงหนุนมากขึ้น มีผู้ช่วยเหลือเพิ่มขึ้น และเธอเริ่มได้รับการเยียวยาบ้างแล้ว 
จะกลับมาสู้ก็ไม่แปลกค่ะ เหมือนขอไปตั้งหลักก่อน พร้อมแล้วก็มาลุยกัน
comment34:จานิซ สมควรติดคุกด้วย
comment35:คนเจอเหตุการณ์แบบนี้ โดนทรมานลักษณะนี้ ในระยะเวลานานขนาดนี้ไม่มีทางมีวิจารณญาณเยี่ยงคนปกติหรอกค่ะ จะเอาความรู้สึกปกติแบบเราว่าทำไมไม่หนีล่ะ ทำไมไม่อย่างนั้นอย่างนี้ไม่ได้  เพราะถ้ามีความรู้สึกแบบคนปกติป่านนี้เป็นบ้าตายไปแล้ว อยู่ไม่ได้นานขนาดนี้แน่ๆ   คนร้ายมันครอบงำจิตใจของเหยื่อโดยทำให้เหยื่อรู้สึกว่ามันเหนือกว่าโดยสิ้นเชิง (โดยการทรมาน) และเหยื่อก็คงหวาดกลัวถึงขีดสุด จนไม่สามารถแม้แต่จะคิดหนีได้เลย
comment36:นึกถึงอีกคดีนึง เรื่องราวตามกระทู้นี้เลยครับ http://pantip.com/topic/30387413

คำเตือน หดหู่กว่าเคสนี้อีกครับ ใครจิตตกง่ายระวังด้วยนะครับ
comment36-1:เปิดไปเจอชื่อก็รีบปิดแล้วค่ะ... เคยอ่านเมื่อหลายปีก่อน จำได้ว่าจิตตกจนไปสอบเลขวันรุ่งขึ้นไม่ผ่านเลยทีเดียว YY
comment36-2:อันนี้สยองจริงๆค่ะ
comment36-3:รบกวนสปอยหรือสรุปให้นิดนึงค่ะ
comment36-4:เคยอ่านนานแล้วค่ะ หดหู่มาก อ่านแล้วสงสารจุนโกะมาก เห็นภาพแล้วเป็นเด็กน่ารักคนนึงไม่น่ามาเจออะไรแบบนี้เลย
comment36-5:36-4
เป็นคดีในญี่ปุ่นที่โหดร้ายมากๆค่ะ จุนโกะ(ผู้เสียชีวิต) โดนกลุ่มวัยรุ่นทรมาน ทำร้าย (โหดร้ายมากค่ะ จิตตกแน่ๆ ถ้าอ่าน) โดยทำร้ายที่บ้านของหนึ่งในคนที่ทำร้าย โดยที่พ่อแม่ของวัยรุ่นกลุ่มนั้นก็ไม่กล้าแจ้งความเพราะลูกชายมีความเกี่ยวข้องกับกลุ่มยากูซ่า มีบทความหลายๆที่บอกว่า เสียชีวิตหลังจากวันที่ 44 พอดี แต่บางที่ก็บอกว่า อาจจะก่อนหรือหลังก็ได้ เพียงแค่เลข 4 มันออกเสียงหมายถึงความตาย สรุป จุนโกะเสียชีวิต กลุ่มวัยรุ่นพ้นโทษออกมา เปลี่ยนชื่อแซ่ แล้วใช้ชีวิตปกติค่ะ
comment36-6:เคสจุนโกะนี่สุดๆๆๆๆๆที่สุดแห่งความทรมานและหดหู่ครับ ถึงจุนโกะจะพยายามปรับตัวจิดใจให้เข้าสู่โรค Stockholm Syndrome ก็ไม่รอด

เพราะไอ่ฆาตกรเด็กพวกนั้น มันโหดทารุณกว่าาเยอะมากกก
comment36-7:เราเปิดเข้าไปแค่เห็นชื่อจุน...ก็รีบปิดเลยค่ะ ไม่เอาแล้ว ไม่อ่านรื้อฟื้นอีกเป็นอันขาด
จำได้ว่าเคยอ่านแบบละเอียดยิบ!! จิตตกไปเป็นเดือน บางคืนถึงขั้นนอนฝันร้าย
ยิ่งบางเวปมีรูปประกอบของจริงด้วย น่าสงสารเป็นที่สุด สงสารพ่อแม่ของจุนโกะด้วย แม่เป็นบ้าไปเลย
จุนโกะถูกทารุณกรรมทางเทพศแบบโหดร้ายรุนแรงป่าเถื่อน แบบที่ไม่คิดว่าจะมีใครทำกับผู้ญ.ได้ถึงขนาดนี้
ไม่ใช่แค่เรื่องทางเพศ เธอโดนทำร้ายร่างกายในทุกๆรูปแบบ จนในที่สุดเธอตะโกนให้ฆ่าเธอเสีย!!

ใครก็ตามที่ยังไม่เคยอ่าน ถ้าคุณจิตไม่แข็งพอ เราเตือนเลยนะ 
เราให้คดีจุนโกะเป็นคดีสะเทือนขวัญที่สุดในโลกสำหรับเราเลย T^T
comment36-8:จากคนชอบดูหนังสยองขวัญ หนังผี ระทึกๆ
เจอคดีนี้เข้าไป ในระหว่างหาหนังเรื่องใหม่ดู เล่นเอาสลดไปเป็นเดือนเลยค่ะ
ตอนนี้เราไม่สามารถดูหนังแนวนี้ได้อีกแล้ว
comment36-9:36-5 จิตตกไปหลายวันเลยค่ะหลังจากที่ได้อ่าน จุนโกะทนทรมานนานได้ 44วัน เธอมีความอดทนมาก เคยอ่านเจอว่าที่ญี่ปุ่นรู้สึกว่าปัจจุบันยังมีกลุ่มคนที่คอยตามไซโคก่อกวนสัตว์ทั้ง4ตัวนะคะ เล่นงานกันจนมันอยู่กินไม่เป็นสุขตลอดชีวิตเลยล่ะ
โดยกลุ่มคนที่ว่านี้จะสะกดรอยตามสืบว่าเดน4ตัวพักอยู่ที่ไหน เปลี่ยนชื่อเป็นอะไรแล้วบ้าง 
หรือแม้แต่จะแอบย้ายบ้าน ไปที่ไหนก็จะมีกลุ่มคนที่ว่าตามไปเปิดเผยข้อมูลจนชาวบ้านละแวกนั้นหยามเหยียด/สาปแช่งทั้งตระกูล
คนในครอบครัวบางคนที่รับแรงกดดันไม่ได้จนฆ่าตัวตายก็มี  

เนื้อเรื่องของเธอมีเวอร์ชันหนังสือการ์ตูนเรทHสายกุโระแปลอิงฉบับเต็มและเวอชันคินดะอิจิ 
ในหนังสือไม่ได้ใช้ชื่อจุนโกะตรงๆ เนื้อเรื่องซอฟท์กว่าเรื่องจริง แต่อ่านแล้วก็ยังหดหู่อยู่ดีค่ะ ส่วนเราแค่เห็นสภาพจุนโกะที่ต้องทนทุกข์ทรมานก็ไม่กล้าที่จะอ่านล่ะ 

เห็นว่า1ในแกงค์สี่วัยรุ่นเดนนรกเคยมาเปิดร้านอาหารที่ไทยด้วย ไม่รู้อยู่แถวไหน
comment36-10:นี่เพิ่งได้อ่าน ยังนั่งตัวสั่นอยู่เลย 😨😨
comment36-11:เราว่าอ่านก็ดี จะได้รู้ว่าโลกนี้มันมีอะไรที่น่ากลัวมากๆ
 จะได้ระวังตัว เราเคยอ่านและไม่ขออ่านอีกเพราะตอนอ่านกินข้าวไม่ลงจะอ๊วกตลอด เครียดมาก แต่ก็ทำให้ระวังตัวมากขึ้น นึกถึงแล้วก็ยังสงสารมากๆ
comment36-12:
comment37:นึกถึงหนังเรื่อง 3096 days เลย
เด็กผู้หญิงถูกจับไปเหมือนกัน กว่าจะหนีมาได้ก็โตแล้ว
ตอนดูหดหู่มากๆ TT
comment38:คดีใน คห.36 โหดและวิปริตกว่ามาก อ่านแล้วจิตตกไปหลายวันและทำเอานอนไม่หลับเลย ส่วนคดีของคอลลีนเราว่ายังไม่โหดเท่าไร
comment39:อ่านเจอคดีทำนองนี้ทีไร จุนโกะลอยมาทุกที
comment39-1:จริงค่ะ แต่ของจุนโกะน่าสงสารและหดหู่มาก เราอ่านแล้วจิตตกไปเปนวัน
comment40:คดีนี้คล้าย ๆ 3096 Days ที่เป็นเรื่องจริงเหมือนกัน 
เรื่องจริงจากคดีลักพาตัวของเด็กหญิงชาวออสเตรีย นาตาชา แคมพุช วัยสิบขวบ 
ที่ถูกชายลึกลับลักพาตัวขณะเดินไปโรงเรียน เธอถูกขังไว้ในห้องใต้ดินนานถึง 3096 วัน 
อันนี้เหยื่อก็มีโอกาสหนีออกมาได้ แต่ก็ไม่ทำเช่นกันเพราะถูกคนร้ายพูดกรอกหูว่าไม่มีใครตามหา
ครอบครัวไม่รักเธอแล้ว เพราะถูกขังตั้งแต่เด็ก และถูกทำโทษ มีการพูดแบบย้ำคิดย้ำทำไปมาตลอดเวลา
ทำให้กลัวที่จะหนีไปจากผู้ร้าย ห้องลับที่ใช้ขังนาตาชาก็ลึกลับมาก เห็นแล้วหดหู่สุด ๆ
comment40-1:http://pantip.com/topic/30448761
comment40-2:เจ็บสุดๆตอนที่มันเจือกฆ่าตัวตายหนีความผิดนี่สิ

โอ้โห  คนเป็นเหยื่อนี่จุกเลย
comment41:โหดสึส แค่อ่านยังสลด  ถ้าเหยื่อไม่มีกลไกป้องกันทางจิตอย่างนั้นคงเป็นบ้าหรือสติแตกไปแต่วันแรกๆแล้ว
comment42:ขอถามหน่อยค่ะ 
เรื่องนี้เคยถูกสร้างเป็นภาพยนต์แล้วหรอคะ 
ไปเจอคอมเม้นหนึ่งมาบอกว่าเคยดู 
แต่บรรทัดสุดท้ายของโพสบอกว่าหนังกำลังจะเข้านี่ งง


https://www.facebook.com/groups/1504231086517429/permalink/1745857385688130/
comment42-1:ผมเดาว่าอาจจะจำสลับกันกับเรื่องอื่น 

หรือไม่ก็อาจจะเคยมีแล้วแต่เป็นแบบสารคดีหรือหนังทีวี??
comment42-2:อาจจะจำสลับกับเรื่องนี้ Room (2015) - IMDb www.imdb.com/title/tt3170832/
comment43:ไม่เป็นบ้า หรือฆ่าตัวตายนี่

คือ มีความอดทนสูงมากค่ะ ///ยอมใจ
comment44:อ่านแล้วนึกถึงซีรีย์อเมริกาเรื่อง criminal minds เลยค่ะมีตอนหนึ่งน้องสาวของตัวหลักในเรื่องก็โดนลักษณะนี้คือโดนจับไปเป็นเวลานาน มีสัญญาทาสให้เซ็นแล้วก็(น่าจะ)โกหกเรื่องว่ามีบริษัทเหมือนกัน แล้วก็เหมินจะเป็นStockholm Syndromeด้วยแต่คือรายละเอียดค่อนข้างเลือนลางเพราะดูนานแล้วแต่หลักๆแล้วเหมือนกันมากค่ะ ใครที่อ่านแล้วสงสัยว่าทำไมมีโอกาสแต่ไม่หนีดูอันนี้น่าจะเข้าใจได้มากขึ้นค่ะ
comment44-1:ตอนนี้น่าสงสารตรงที่มีลูกด้วยแล้วถูกแยกลูกไปเลี้ยงไว้อีกที ไอ้คนร้ายก็เป็นซาดิสม์
comment45:น่ากลัวจัง สงสารผญ.มาก
comment46:นึกถึงซีรี่ส์ criminal minds เลย
มีคดีนึง เด็กผู้หญิงถูกลักพาตัวไปตั้งแต่ 7-8 ขวบ จนโตเป็นวัยรุ่น และคิดว่าคนที่ลักพาตัวเองเป็นคนที่ปลอดภัยที่สุด จำพ่อแม่แท้ ๆ ของตัวเองไม่ได้ จำชื่อจริงของตัวเองไม่ได้ จนเจ้าหน้าที่ตำรวจต้องหาทางปลดล็อคความทรงจำ ดึงสติกลับมาเหมือนเดิม

อีกคดีนึง ผัวเมียลักพาตัวผู้หญิง ผัวฆ่า เมียยืนดู แล้วก็ร่วมรักกันต่อหน้าศพ
comment47:คดีแนวนี้ในต่างประเทศมีเยอะมากนะครับ บ้านเราก็เคยมีอยู่สองสามเคส แบบว่ารักลูกสาวมาก แล้วขังลูกเอาไว้ในบ้านไม่ให้ออกไปไหนเลยสิบปีหรือไรนี่แหละจนลูกอายุ 15 ไม่กล้าออกจากบ้าน เพราะไม่เคยออกมาเลย คล้ายๆพ่อติดสารเสพติด เมียก็ทิ้งไปแล้วเป็นโรคจิตอะไรทำนองนี้ อีกเคสก็สามปี ขังลูกสาวสองคนไว้ในห้องแคบ โดยไม่เคยให้อาบน้ำเลยซักครั้ง หดหู่มากเหมือนกัน พวกชอบกักขังเหยื่อนี่มันเป็นโรคจิตไซโคมาก
comment48:น่าสงสาร
comment49:เหมือน Criminal Minds ซีซัน 7 ตอน 20 "The Company" เลยค่ะ
ที่ซินดี้ ลูกพี่ลูกน้องของมอร์แกน ที่ถูกลักพาตัวไป แล้วก็อยู่ด้วยกันกับคนร้ายจนมีลูก
โดยคนร้ายสร้างเรื่องว่ามีบริษัทค้าทาสอยู่ ในเรื่องก็มีกลุ่มที่มีทาสแบบนี้หลายครอบครัว
แต่ละครอบครัวจะเอาลูกที่เกิดจากทาสไปไว้บ้านหลังเดียวกัน
ทาสก็จะไม่กล้าต่อรอง ไม่กล้าหนี อะไรมาก เพราะกลัวจะไม่ได้เห็นหน้าลูกอีก
ลองดูค่ะ เราว่าเหตุการณ์คล้ายๆกันเลย ถูกหลอกจนกลัว The Company ไม่กล้าทำอะไรเลย
comment49-1:จำตอนนี้ได้แล้วครับ  ใช่ๆๆ พี่สาวของมอร์แกน(ทีม BAU) หายไปเป็นสิบปี
ผมไม่รู้จริงๆว่าเอามาจากเรื่องจริงนะเนี่ย
comment49-2:เรื่องย่อ :

(ตอนที่เกี่ยวข้อง 6x23)

Desiree (น้องสาว Morgan) กำลังขับรถกลับจากไปซื้อของให้ Yvonne (ป้าของ Desiree และ Morgan)
แต่ระหว่างติดไฟแดง เธอหันไปมองรถข้างๆ แล้วก็เห็นผู้หญิงคนนึงที่เธอคิดว่าเป็น Cindi (ลูกของ Yvonne ที่หายตัวไปเมื่อหลายปีก่อน)
ก็ร้องเรียก Cindi (ซึ่งมากับผู้ชายอีกคน) แต่พอเรียกปุ๊บ คันนั้นก็ขับหนีไปทันที
Desiree พยายามจะขับตามไป แต่ก็ถูกรถชนซะก่อน (Desiree ฝ่าไฟแดง)
Sarah (น้องสาว Morgan) โทรบอก Morgan เรื่อง Desiree เขาก็ไป Chicago ไปเยี่ยม Desiree ทันที
Desiree เลยเล่าเรื่องที่เจอ Cindi ให้ฟัง
ตอนแรก Morgan ก็ไม่เชื่อ แต่ Desiree ยืนยันว่า เธอเห็น Cindi พูดแบบไม่ออกเสียงว่า "ฉันขอโทษ" ด้วย
Morgan เลยโทรหา Hotch บอกเรื่อง Cindi แล้วก็สารภาพว่าโกหกเรื่องที่บอกว่า Cindi ตายไปแล้วตั้งแต่ทำคดีที่ทะเลนั่นด้วย
Hotch เลยบอกว่า เดี๋ยวจะให้ทีมบินตามไปช่วย
Sarah ที่ยืนฟังอยู่ข้างนอก ก็ไม่พอใจที่ Morgan โกหกเหมือนกัน
ต่อมา Yvonne มาเยี่ยม Desiree ที่โรงพยาบาล Morgan ก็ต้องบอกเรื่อง Cindi เหมือนกัน ก็เลยโดนตบหน้าไป 1 ฉาดใหญ่

จากข้อมูลเก่า Cindi หายไปเมื่อ 8 ปีก่อน หลังจากที่พยายามหนี John Hitchens เพื่อนร่วมงานที่สะกดรอยตาม
พอ Cindi ย้ายเมืองแล้วขาดการติดต่อไป หลังจากนั้น Hitchens ก็ฆ่าตัวตาย 2 อาทิตย์ต่อมา
ตำรวจเลยสรุปว่า Hitchens คงจะฆ่า Cindi ไปแล้ว แต่ก็ไม่เคยพบศพเธอ
BAU เลยจะรื้อทั้งคดีหายตัวของ Cindi กับคดีฆ่าตัวตายของ Hitchens ขึ้นมาใหม่

Morgan นั่งซึม เลยโทรมาหา Garcia เพื่อขอกำลังใจ ก็หวานซึ้งกันไป

BAU มาสืบประวัติปืนของ Hitchens ที่ใช้ฆ่าตัวตาย
แต่ปรากฏว่า ชื่อของคนที่ซื้อปืนกระบอกนั้นไป กลับเป็นชื่อ Malcolm Ford
ก็เป็นไปได้ว่า Ford อาจจะขายต่อให้ Hitchens ไม่ก็ใช้ปืนนั้นฆ่า Hitchens แล้วก็จัดฉากให้ดูเหมือนฆ่าตัวตาย

Ford กับ Cindi กำลังรีบขนข้าวของเพื่อย้ายไปที่อื่นชั่วคราว โดยบอกว่าจะไปที่กระท่อมกัน
Ford พยายามเผาเอกสารที่บอกตัวตนพวกเขาทั้งหมดทิ้ง เพราะรู้อยู่แล้วว่าญาติของ Cindi เป็น FBI และคือ Morgan
ส่วน Cindi แอบเก็บปืนของ Ford ไว้กับตัวโดยไม่บอก Ford
Ford กับ Cindi ไปหาเพื่อนของ Ford ซึ่งก็ปรากฏชัดเจนว่า Ford ควบคุม Cindi ได้ทุกอย่าง
เพื่อนของ Ford คนนี้ก็จะช่วยให้พวกเขาข้ามชายแดนไปแคนาดา

BAU สืบประวัติ Ford พบว่ามีคดีทำร้ายร่างกายและข่มขู่มากมาย ตรงกับโปรไฟล์มากกว่า
เลยฟันธงว่า Ford ฆ่า Hitchens แน่นอน เพราะมองว่า Hitchens เป็นคู่แข่งที่จะแย่ง Cindi ไป
ก็บุกไปที่บ้าน Ford แต่ก็ไม่มีใครอยู่แล้ว จะเหลือก็แค่เศษเอกสารที่ไหม้ไม่หมดเท่านั้นเอง
รวมทั้งอุปกรณ์ทรมานทางเพศที่ Ford เก็บเอาไว้ด้วย

เพื่อนของ Ford ชมว่า Cindi เป็นทาสที่เชื่อฟังที่สุดเท่าที่เคยเจอมาเลยทีเดียว
แล้วก็เรื่องที่จะไปแคนาดา ก็เสร็จเรียบร้อยแล้ว คนของบริษัท (The Company) เป็นคนจัดการให้

Yvonne บอกว่าจำ Ford ได้ เพราะเห็นที่โบสถ์บ่อยๆ
ก็คงจะแอบตาม Cindi มานานแล้ว พอเห็นว่า Cindi จะย้ายเมือง ก็เลยฉวยโอกาสนั้นลงมือ
Ford คงจะทำลายความมั่นใจของ Cindi จนเธอไม่สามารถหนีได้ Cindi อาจจะเป็น Stockholm syndrome
แล้วก็บอกเรื่องบริษัทกับ Cindi ซึ่งเป็นกลุ่มคนที่ซื้อขายทาสกัน ถ้าทำให้ไม่พอใจ บริษัทจะส่งคนไปฆ่าล้างตระกูล
ซึ่ง BAU เชื่อว่า Ford คงล้างสมอง Cindi ไปหมดแล้ว เพราะพบเอกสารสัญญายอมเป็นทาสที่ Cindi ยอมเซ็นด้วย

Ford ควบคุม Cindi ไว้ได้อย่างสิ้นเชิง และลงโทษเวลา Cindi ทำไม่ถูกใจด้วยการรัดคอ แต่ไม่เอาให้ถึงตาย
แล้วก็ให้ Cindi ลงไปซื้ออะไรให้กินหน่อย
แต่ลงไปได้ไม่นาน Ford ก็เดินตามมา เพราะจับได้ว่า Cindi เก็บปืนไว้ ก็จะให้กลับไปที่รถ
แต่ Cindi แอบเอาอาหารเด็กใส่กระเป๋ามากระป๋องนึง จนถูกทางร้านจับได้ จน Ford ต้องตามมาเคลียร์ให้

Garcia บอกทีมว่าร้านขายของแห่งนึงโทรแจ้ง 911 ว่ามีคนลักษณะตรงกับ Ford และ Cindi ขโมยของ
Morgan กับ Rossi ตามไปดู ก็เจอแต่ Ford อยู่แค่คนเดียว
พอ Rossi เรียกชื่อ Morgan ปุ๊บ Ford ก็เล่นเกมปั่นหัว Morgan ทันที จน Morgan ถึงกับเก็บอารมณ์เกือบไม่อยู่
Rossi เลยสั่งห้าม ไม่ให้กลับไปสอบปากคำด้วย ให้อยู่หาหลักฐานทางร้านค้าไป
Morgan ก็ยังควบคุมอารมณ์ไม่ได้ จนเหวี่ยงใส่ Garcia
จน Garcia ต้องเป็นฝ่ายเหวี่ยงกลับและเตือนสติ Morgan ซะเองว่า ให้ควบคุมตัวเองหน่อย Cindi ยังหวังพึ่งเขาอยู่
เพราะตอนนี้ เขาไม่ใช่ฮีโร่ที่เขาเคยเป็นมาเสมอ แต่กำลังเป็นแค่คนอีโก้สูงที่โดนลูบคมจนคุมตัวเองไม่อยู่เท่านั้น
Morgan เลยตั้งสติ แล้วก็นึกแปลกใจที่ Cindi ขโมยอาหารแบบที่เด็กจะกินมาทำไม

BAU พยายามงัดกลยุทธให้ผู้หญิงมาคุย เพื่อสอบปากคำ Ford
แต่ Ford ที่หลงตัวเองสุดขีด เพศชายเป็นใหญ่เสมอ ก็ไม่หลงกลอะไร
Morgan ขอเข้าไปสอบปากคำเอง คนอื่นก็กลัวว่า Morgan จะถูกปั่นหัวเอาอีก แต่ Morgan บอกว่าไม่เป็นไร เขารับมือได้

Morgan ก็เข้าไปสอบปากคำ Ford ก็ถามตลอดว่า 4 ทุ่มรึยัง
Morgan บอกว่า สิ่งที่ Cindi ขโมย คืออาหารที่เขากับพี่ๆน้องๆ เคยกินกันสมัยเด็ก ยี่ห้อเดียวกันประเภทเดียวกันเปี๊ยบ
นั่นแปลว่า Cindi ต้องการส่งสารมาถึงเขาว่าเธอรอความช่วยเหลืออยู่ Ford ไม่ได้ล้างสมองเธอไปหมดทุกอย่างหรอก
Ford ก็ยังถามหาเวลาเหมือนเดิม จนกระทั่ง Hotch มาบอกว่าให้เลิกสอบปากคำได้แล้ว เพราะ Cindi พาทนายมาให้ Ford แล้ว
ทนายบอกว่า ถ้า Ford ถูกจับข้อหาลักพาตัว FBI ก็ต้องปล่อย Ford ออกมา
เพราะ Cindi เป็นคนบอกเองกับปากต่อหน้า Morgan ว่าเธอรัก Ford
ทนายยังบอกอีกว่า ปืนที่ Hitchens ใช้ฆ่าตัวตาย ถูกขโมยไป ดังนั้น FBI จึงไม่สามารถกักตัว Ford ไว้ได้อีก
Morgan ใช้ไม้ตายสุดท้าย ให้ Yvonne มาคุยกับลูกสาว แต่ Cindi ก็ยังยืนยันว่า เธอกับ Ford รักกัน
Yvonne เลยยอมแพ้ และบอกว่าผู้หญิงคนนี้ไม่ใช่ลูกสาวของเธอ

BAU เลยต้องมาวิเคราะห์กันใหม่ เพราะนี่ไม่ใช่ Stockholm syndrome อย่างที่คิดเอาไว้
Morgan เลยบอกทุกคนเรื่องของที่ Cindi ขโมยมาจากร้านอีกครั้ง ซึ่งมันเป็นอาหารที่ทำให้เด็กกิน
Morgan เลยคิดว่า Cindi ไม่ได้จะเอาไปให้ Ford กิน แต่คงจะเอาไปให้ลูกกินมากกว่า (ตามทฤษฎีว่าเคยกินมายังไงก็ให้ลูกกินแบบนั้น)
และคิดว่า Cindi น่าจะมีลูกกับ Ford แล้วเด็กก็คงถูกส่งตัวไปที่อื่น Cindi ถึงได้ขัดขืนไม่ได้เพราะกลัวลูกจะได้รับอันตราย

BAU เลยคุยกับทนายอีกครั้ง และรู้ว่าเขาเป็นส่วนหนึ่งของบริษัท Ford คงวางแผนไว้ก่อนที่จะถูกจับตัวแล้ว
แล้วก็เจอหลักฐานว่าทนายสั่งเจ้าสาวมาจากรัสเซียซึ่งมันผิดกฎหมายด้วย
ทนายเลยยอมจำนน แล้วก็บอกที่ซ่อนของเด็ก
BAU ตามไปถึงบ้านที่รวมเด็กๆที่เกี่ยวข้องกับบริษัทไว้
ก็จับ Ford ได้ แล้วก็ช่วย Cindi ไว้ได้
และ Cindi ก็แนะนำให้ Morgan รู้จัก Anthony ลูกชายของเธอ

Cindi ได้กลับไปอยู่กับครอบครัว
และ Garcia ที่มารอ Morgan ที่สถานีอยู่แล้ว ก็บอกว่า "ต้องแบบนี้สิ ฮีโร่ของฉัน"
... จบ ...
comment50:อ่านเรื่องแล้วจะเป็นลม
comment51:พวกที่บอกไม่หนี
คุณต้องเข้าใจนะครับ คนที่เข้าไปอยู่ในกล่องเป็นปีๆ ถูกล้างสมอง ประสาท จิตมันคงลอยไปหมดแล้ว
ต้องจินตนาการว่าตัวเองมีความสุข ได้อยู่กับครอบครับ เวลาที่อยู่ในกล่อง จนไม่รู้อะไรจริง อะไรไม่จริงแล้วหละ
น่าสงสารเขานะครับ เราแค่อ่านยังมึนเลย
comment52:documentary

https://youtu.be/Fa8CHZJ_ekU
comment53:ถ้าเหตุการณ์เช่นนี้เกิดในไทย คนไทยจะมีความคิดอย่างเดียวว่า กฎหมายอ่อนๆๆๆๆ ตามชุดความคิดโง่ๆ ที่ถูกทำให้จำซ้ำๆกันต่อไป

แต่พอเป็นเหตุการณ์ในต่างประเทศ เขามีการวิจัยทางการแพทย์ ออกมาให้ความรู้มากมาย ทำให้เราเข้าใจถึงเหตุการณ์ที่เกิดขึ้นได้ดี 

แต่ก็ต้องยอมรับ ต่อให้มีข้อมูลวิชาการดั่งว่ามาคนไทยคงไปอ่านข่าวดารามากกว่า ที่จะมาเข้าใจอะไรพวกนี้ 

ของไทยเรื่องคดีความศาลชั้นต้นตัดสินไปแล้ว ส่วนคนไทยยังตั้งคำถาม ตำรวจทำอะไรอยู่ๆๆๆไม่เห็นตำรวจทำอะไรเลยๆๆๆ บลาๆๆๆ
comment53-1:จริง ยิ่งพันทิป ลงตำรวจทุกเรื่อง คือ ไม่ได้เข้าข้างนะ แต่แบบบางเรื่องนี่แบบ อคติกันทั้งนั้น
comment54:ถ้าเป็นที่ไทยติดคุกอย่างมากก็ 5ปีสารภาพลดโทษกันอย่างง่ายดาย ขนาดฆ่าคนตายยังโดนไม่กี่ปี
comment55:อ่านแล้วนึกถึง ธีออน เกรย์จอย
comment55-1:นึกถึงเหมือนกันเลย โดนทรมานจนสติไม่ปกติ กลัวจนไม่กล้าแม้แต่จะหนีแม้จะมีโอกาส
comment56:แล้วแบบนี้ เมื่อไหร่ ถึงจะเจริญตามคนอื่นเค้าทัน
comment57:อีนนี้ไม่ใช่ stockholm syndrome เธอไม่ได้หลงรักคนข่มขืนแต่เธอโดนหลอกให้กลัว
การที่ถูกจับถูกทรมาน อยู่ในภาวะที่ช่วยเหลือตัวเองไม่ได้เป็นเวลานานๆทำให้หลอกง่ายขึ้น
เธอคิดว่าถึงหนีก็หนีไม่รอด มีเทคโนโลยีจ้องทุการกระทำของเธอ
ถ้าเธอเป็นเด็กดี อย่างน้อยก็รักษาชีวิตไว้ได้ แต่ถ้าหนีแล้วไม่สำเร็จ ต้องโดนฆ่าตายแน่นอน
แล้วถึงหนีได้ ก็จะมีองค์กรลับที่ระบุในสัญญาทาสตามไปฆ่าครอบครัวของเธอ
comment57-1:ลองดูรูปที่เธอถ่ายคู่กับแคเมรอนก่อนครับ
ดูภาษากาย ดูแววตา....
comment58:เลวชั่วเดรัจ...เกินมนุษย์ปกติ
ทั้งผัวทั้งเมีย
comment59:เคยดูสารคดีช่อง CI เคเบิลนำมาฉาย เค้าแคสตัวเหมือนมาก เราดูไปตัดภาพไปที่คนจริงเล่าไป (ซึ่งตอนเล่าประกอบสารคดีมีอายุเยอะแล้ว) เราดูแล้วบีบใจมาก คือคนร้ายมันหลอกลวงทุกทาง ขนาดตอนให้ไปวิ่งจอคกิ้งรอบๆบ้าน มันขู่ว่าอย่าคิดบอกใครเพราะคนละแวกนี้ก็เป็นสมาชิกที่เรียกว่า The Company ทำให้เธอกลัวมาก วิ่งไปมีคนมองแต่ก็ไม่กล้าขอความช่วยเหลือ คิดว่าเป็นพวกเดียวกับคาเมรอน พาไปหาพ่อแม่ ให้บอกพ่อแม่ว่าเป็นคู่หมั้น มันก็ขุ่ว่ามีรถจอดข้างบ้านเห็นมั้ย ในนั้นจะมีคนดักฟังเวลาคุยกับคนในบ้านฉะนั้นอย่าคิดบอกใคร แต่มีรูปถ่ายคู่กันจากกล้องพ่อของแครอลบอกว่าถ้าเป็นคู่หมั้นก็ยินดีด้วยมาถ่ายรูปด้วยยกัน ในรูปคือดูแครอลรักคาเมรอนแบบจริงๆอยู่นะ
comment59-1:ในรูปคือดูแครอลรักคาเมรอนแบบจริงๆอยู่นะ 
^
^
ผมเห็นรูปนี้ตอนแรกผมก็อึ้งกิมกี่เหมือนกันครับ

นี่แหละ สต๊อกโฮล์ม ซินโดรมจริงๆ
comment59-2:ใช่ค่ะ งงเลย จะมีช่วงแรกที่แครอลเล่าว่าเวลาคาเมรอนหลับนอนกับเธอเสร็จ จะมีช่วงเวลาอบอุ่นที่คาเมรอนจะกอดเธอและลูบหัวเธอเป็นเวลานาน ตรงนี้เลยน่าจะทำให้มีส่วนเกิดการ Stockholm Syndrome ด้วยก็เป็นได้
comment59-3:เคยดูจากช่อง CI เหมือนกันค่ะ
ตอนที่แครอลโทรไปบอกคาเมรอนว่าจะไปแล้วคือลุ้นมาก  กลัวคาเมรอนตามมาจับไป55
comment60:ต้องอ่านเรื่องนี้ค่ะ เกิดในประเทศอังกฤษ ซะส่วนใหญ่ เรื่องราวคล้ายๆกัน สนุกมากและเป็นเรื่องจริง
comment61:เรื่องไม่ยอมไปแจ้งความนี่พอเข้าใจได้นะคะ

มีหนังหลายเรื่องเลยที่เป็นตัวอย่าง  ถูกจับขังทรมาน จิตใจจะเต็มไปด้วยความกลัว แถมคงรู้ว่ากระบวนการที่จะเอาคนร้ายมาลงโทษมันอีกยาวนานมาก แถมยังต้องไปเผชิญหน้ากันในศาลอีก  ที่สำคัญความไม่มันใจว่ากระบวนการทางกฎหมายจะปกป้องเธอได้หรือเปล่า  

เหมือนกับคดีข่มขืนหลายๆคดีที่เหยื่อไม่ยอมไปแจ้งความ
comment62:สามีบางคนก็อาจเป็นโรค stockholm syndrome นะครับ 555
comment62-1:โอ๊ะ อันนี้โหดจริง สยองจริงค่ะ
comment63:
comment64:ได้ความรู้เพิ่มเลย
comment65:โอ..อ่านแล้วมวนท้อง เครียดขตึง ทีแรกนึกว่าอยู่แต่ในกล่อง 7 ปี อ่านจนหมด ก็ไม่ได้ช่วยให้รู้สึกดีขึ้น
น่ากลัวจัง
7 ปี....ไม่รู้ทำให้สภาพจิตใจกลับมาเป็นปกติได้มั้ยนะคะ  แงๆๆ
comment66:อ่านแล้วงุนงงว่าเธอเชื่อไอ้เรื่ององค์กรนั่นได้ยังไงทั้งที่ก็อายุ 20 แล้ว จะว่าสตอร์กโฮล์มซินโดร์มก็ไม่น่าใช่นะ  และสามปีผ่านไปลูกสาวกลับมาในสภานที่คงแย่พอดู พ่อแม่ไม่อะไรเลยหรอ ปล่อยกลับไปทั้งอย่างนั้น?  

มีแต่ความสงสัยๆๆ เต็มไปหมดเรื่องนี้
comment67:ลองอ่านคดีของ ความคิดเห็นที่36ดูค่ะ อันนั้นโหดสุดๆสยองมาก
comment68:คิดเหมือนคห. 15 กับ คห.57 ค่ะ เหมือนโดนกล่อมและทำร้ายจนความกลัวฝังหัว มากกว่าที่จะเป็น stockholm syndrome
ซึ่งเธอก็บอกเองว่าเธออยู่มาได้ด้วยการหนีความจริง สติสตังอาจไม่ค่อยอยู่ครบ ไม่เป็นตัวของตัวเองเท่าไหร่
เค้าให้ทำอะไรก็ทำ พูดอะไรก็เชื่อโดยไม่ผ่านกระบวนการคิด เพราะถ้าคิดแล้วจะเจ็บปวด ถ้าขัดขืนจะโดนทำโทษหนักๆ

เคสนี้มีแจนิสเป็นกุญแจปลดล็อค เพราะถ้าสแตนหลงรักคนร้ายขนาดนั้น ต่อให้รู้ความจริงเธอคงไม่หนี แล้วคงตบตีกะเมียเค้าอีกตะหาก
แต่เธอเลือกที่จะหนีเมื่อรู้ว่าองค์กรไม่มีจริง ไม่ว่าจะเป็นเพราะหนีเอง หรือมีคนชี้นำพาหนี แสดงว่าใจเธอคิดอยากจะไปจากที่นั่นอยู่แล้ว

ส่วนที่ไม่แจ้งความ ไม่มีใครรู้ความจริงว่าเกิดจากอะไร แต่เราคิดเอาเองว่าเธอน่าจะเห็นแก่แจนิสที่เป็นคนพาหนี
และแจนิสเองก็รู้สึกผิดมาหลายปี คงจะเห็นใจเหยื่อคอยดูแลตามสมควร แถมโดนจับไปตั้งหลายปี ชีวิตไม่มีใครเลย
แจนิสจึงเหมือนญาติผู้ใหญ่ที่คอยดูแลอาทร เมื่อหนีมาได้ถึงยังโทรหาติดต่อและให้อภัยได้
comment69:แปะ
comment70:น่ากลัวจริงๆ
comment71:โรคทางจิต มีโอกาสหนี แต่ไม่หนี โดนทารุณ

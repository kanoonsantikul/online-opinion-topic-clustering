title:✿ ... " อาชญากรรม " บนแผ่นฟิล์ม ... ✿
comment:จากเหตุสลดที่เกิดขึ้นกับเด็กหญิงคนหนึ่งบนรถไฟขบวนที่  174   เส้นทางนครศรีธรรมราช-กรุงเทพมหานคร
นำมาซึ้งความเสียใจ ระคน คลั่งแค้น ของผู้คนทั่วทั้งประเทศ  ถึงพฤติกรรมโหดเหี้ยมเกินมนุษย์ของผู้ก่อเหตุ
เป็นประเด็นที่ จขกท. มองย้อนไปถึงเหตุร้ายในหลาย ๆ รูปแบบที่เกิดขึ้น

หลายต่อหลายเหตุการณ์ ถูกนำมาสร้างในแบบรูปแบบภาพยนตร์  จำลองจากเหตุการณ์จริง พร้อม ๆ กับแต่ง
เติมสีสันบ้าง  เพื่อให้มีอรรถรสของการเป็นหนัง

และต่อไปนี้ เป็นบางส่วนของภาพยนตร์ที่สร้างจากเรื่องจริงที่เกิดขึ้น   จากเหตุอาชญากรรมหลาย ๆ คดี  ทั้ง
จากอดีตที่ย้อนไปไกลหลายสิบปี  จนมาถึงเหตุการณ์ที่เพิ่งเกิดขึ้นไม่นานนัก  

ได้แต่หวังว่าเหตุการณ์แต่ละเรื่องที่ถ่ายทอดลงในแผ่นฟิล์มเหล่านี้  จะทำให้เกิดการตระหนักถึงภัยจากหลาย ๆ 
รูปแบบ   

เพื่อระแวดระวังถึงเหตุร้ายที่บางครั้ง ... อยู่ใกล้ตัวจนคาดไม่ถึง

( ขอบคุณภาพจาก  www.newsrama2.com )																																	   แก้ไขข้อความเมื่อ 15 กรกฎาคม 2557 เวลา 13:58 น.
comment1:คดีศพทารก 2002 ศพที่วัดไผ่เงิน 

          
           

รายละเอียด

วันที่ 16 พฤศจิกายน 2553  มีชาวบ้านพบถุงพลาสติกทิ้งไว้หน้าโกดังเก็บศพของวัด เมื่อปิดถุงดูก็พบว่าด้านในมีการซุกศพทารกแรกเกิดอยู่ นับเป็นจุดเริ่มต้นของคดี   ตำรวจสถานีตำรวจนครบาลวัดพระยาไกรเข้าตรวจสอบที่เกิดเหตุ และพบศพในโกดังเก็บศพช่องที่ 17 ที่มีกลิ่นเหม็นเน่าโชยออกมา ด้านในมีถุงพลาสติกกว่า 250 ถุง บรรจุซากทารกที่สมบูรณ์ทั้งหมด กว่า 348 ศพ    สุเทพ ชะบางบอน สัปเปร่อ และสุชาติ ภูมี ผู้ช่วยสัปเปร่อ สารภาพว่านำศพทารกดังกล่าวเก็บไว้แล้วหลายปี และทยอยเผาไปบางส่วน แต่ช่วงหลังมาเมรุของวัดเสียหายจึงไม่ได้เผา โดยศพดังกล่าวรับมาจากคลินิกทำแท้งย่านบางคอแหลมหลายแห่ง

หลังจากนั้นประมาณครึ่งเดือน สุเทพได้เปิดเผยว่ายังมีศพทารกอีกนับพันซุกซ่อนอยู่ในช่องเก็บหมายเลข 9 และ 10 ของโกดังเดียวกัน โดยซุกซ่อนศพมาเป็นเวลากว่า 6 ปี และไม่มีใครระแคะระคาย เจ้าหน้าที่ไปตรวจสอบนับศพได้ 1,656 ศพ รวมแล้วพบศพเด็ก 2,002 ศพ  เมื่อมีรายงานข่าวแล้ว มีผู้คนนำของบูชามากราบไหว้ให้กับวิญญาณ บางคนมาขอหวย บางคนมาดูเพราะความสงสาร

เหตุการณ์ดังกล่าวทำให้ตำรวจและกระทรวงสาธารณสุขหันมาให้ความสนใจกับปัญหาการทำแท้งมากขึ้น

ส่งศพเด็ก ไปสุสานไร้ญาติ

[Spoil] คลิกเพื่อดูข้อความที่ซ่อนไว้              



ภาพยนตร์ ศพเด็ก 2002 
กำกับโดย พจน์ อานนท์ นำแสดงโดย สมชาย เข็มกลัด และพิชญ์นาฏ สาขากร 

เรื่องย่อ
[Spoil] คลิกเพื่อดูข้อความที่ซ่อนไว้
เรื่องราวของวัยรุ่นสาวคนหนึ่งที่เลือกใช้ชีวิตผิด วันหนึ่งเธอเกิดตั้งท้องขึ้นในสถานการณ์ที่ไม่พร้อมอำนวย ด้วยปัจจัยรอบๆ ตัวทำให้เธอต้องก้าวเข้าไปในสถานที่ที่ผู้หญิงทุกคนไม่ควรย่างกายเข้าไป นั่นคือโรงพยาบาลทำแท้งเถื่อน

การตัดสินใจครั้งใหญ่ครั้งนี้ของเธอทำให้ทุกๆ อย่างเปลี่ยนไป ชีวิตเธอกำลังเริ่มเปลี่ยนแปลง เรื่องราวความหลอนที่เธอไม่คาดคิดและคิดไม่ถึงกำลังจะเริ่มต้นขึ้น ถ้าคุณยังสงสัยว่าเด็กผีดุแค่ไหน ถ้าคุณยังไม่รู้ว่าแรงแค้นจากการตายตั้งแต่ยังไม่ได้เกิดน่ากลัวเพียงใด และถ้าหากคุณไม่พร้อมจะพบเจอความหลอนที่ชวนสยดสยองชนิดที่คุณเดารูปแบบไม่ได้ อย่าได้คิดใช้ชีวิตเข้าใกล้โรงพยาบาลทำแท้งเถื่อน


ตัวอย่าง
comment1-1:ปีนั้นผมบวชจำพรรษาอยู่ที่นั่นครับ ศึกตอนออกพรรษามาได้ไม่กี่เดือนก็ออกข่าว

ผมเดินไปแถวนั้นประจำตอนยังเป็นพระ ไม่เห็นมีอะไรผิดปกติ
comment2:คดี นวลฉวี

        



รายละเอียด

08:00 น. 12 กันยายน พ.ศ.2502 มีผู้พบศพหญิงสาวนิรนามลอยน้ำทางฝั่งตะวันตกของแม่น้ำเจ้าพระยาในเขตจังหวัดนนทบุรี สภาพศพขึ้นอืด มือพาดอก สวมเสื้อสีฟ้าอ่อนแขนกุด และสวมกระโปรงสีดำ พบหลักฐานเป็นนาฬิกาเรือนทองยี่ห้อโอเมก้าและแหวนลงยาสลักสกุลรามเดชะ การชันสูตรพลิกศพพบว่าผู้ตายถูกแทงที่ชายโครงซ้าย 1 แผล ชายโครงขวา 2 แผล โลหิตตกใน คาดว่าเสียชีวิตมาแล้วประมาณ 24 ชั่วโมง ต่อมาเจ้าหน้าที่สืบทราบว่าหญิงสาวผู้ตายคือนางนวลฉวี สุญาณเศรษฐกร พยาบาลสาวสถานพยาบาลโรงงานยาสูบ และเป็นภรรยาของนายแพทย์อธิป สุญาณเศรษฐกร แพทย์โรงพยาบาลรถไฟ
[Spoil] คลิกเพื่อดูข้อความที่ซ่อนไว้
โดยนางนวลฉวีได้หายตัวไปตั้งแต่วันที่ 10 กันยายน จากการสอบปากคำ เจ้าหน้าที่พบพิรุธบางอย่างในคำให้การของนาบแพทย์อธิป สามีของนวลฉวี นอกจากนั้นยังตรวจพบบาดแผลเป็นรอยข่วนหลายแห่งบนร่างกายของนายแพทย์อธิป ซึ่งให้การอ้างว่าเป็นบาดแผลที่เกิดจากการทำคลอดคนไข้ จากรอยบาดแผลที่เป็นพิรุธและพฤติกรรมที่น่าสงสัย ทำให้นายแพทย์อธิปตกเป็นผู้ต้องหาในคดีฆาตกรรมนวลฉวี ภรรยาของตนเอง

ลำดับเหตุการณ์ที่นำมาสู่คดีฆาตกรรมสะเทือนขวัญ จุดเริ่มต้นมาจากในช่วงปี 2501 นายแพทย์อธิปได้พบรักกับนวลฉวีที่จังหวัดลำปาง จนกระทั่งตัดสินใจจดทะเบียนสมรสกันเมื่อวันที่ 11 มีนาคม 2502 แต่หลังจากนั้นเพียง 6 วัน นายแพทย์อธิปได้จดทะเบียนสมรสซ้อนกับนางสาวสมบูรณ์ สืบสมานอีกคน ปมปัญหาจึงเริ่มก่อตัวขึ้น 13 กรกฏาคม 2502 นวลฉวีได้เข้าแจ้งความต่อพนักงานสอบสวน สถานีตำรวจนครบาลพญาไท ให้ดำเนินคดีกับหมออธิปในข้อหาทำร้ายร่างกาย โดยขณะเข้าแจ้งความนวลฉวีมีบาดแผลที่ตาซ้ายและจมูกมีรอยช้ำบวม จนกระทั่งช่วงเย็นของวันที่ 10 กันยายน มีพยานพบเห็นนายแพทย์อธิป ขับรถพานวลฉวีเดินทางออกไปจากโรงพยาบาลยาสูบ ซึ่งเป็นครั้งสุดท้ายที่มีผู้พบเห็นนวลฉวีในขณะที่ยังมีชีวิตอยู่ ก่อนที่เธอจะถูกสังหารอย่างโหดเหี้ยม

12 ธันวาคม 2503 ศาลอาญามีคำพิพากษาความผิดของนายแพทย์อธิป ฐานฆ่าผู้อื่นโดยไตร่ตรองไว้ก่อน และฐานก่อให้ผู้อื่นร่วมกระทำความผิด ให้ระวางโทษประหารชีวิต ในขณะเดียวกันศาลก็มีคำพิพาษาให้จำคุกตลอดชีวิตนายมงคล เรื่อเรืองรัตน์ ฐานร่วมกระทำความผิดฆ่าผู้อื่นโดยเจตนา แต่ภายหลังนายมงคลที่ถูกระบุว่าเป็นมือมีดสังหารนางนวลฉวีได้รับพระราชทานอภัยโทษ หลังจากถูกกักขังในเรือนจำเป็นเวลา 8 ปี ในขณะที่นายแพทย์อธิปก็ได้พระราชทานอภัยโทษ หลังจากถูกจำคุกเป็นเวลา 12 ปี


ย้อนรอย คดีนวลฉวี

[Spoil] คลิกเพื่อดูข้อความที่ซ่อนไว้         

ภาพยนตร์ นวลฉวี



ภาพจากภาพยนตร์
comment2-1:มีเวอร์ชั่นละครด้วยค่ะ  
ปมรักนวลฉวี  พ.ศ.2546  เคยฉายที่ช่อง  ITV  เก่า
หนุ่ย  อำพล  ลำพูน-หมออุทิศ  (ชื่อจริงๆ  อธิป)
ใหม่  เจริญปุระ-นวลฉวี
comment2-2:ฆ่าผู้อื่นโดยเจตนา ติดคุก 12 ปี...
comment2-3:คุณนวลฉวี ท่านเป็นคนอำเภอบ้านหมี่ จังหวัดลพบุรี เตี่ยผมเล่าให้ฟังว่า หลังเกิดเหตุ ญาติของผู้ตาย ได้นำเสื้อผ้าของใช้มาฝากไว้ที่บ้านอาม่าผม(เข้าใจว่านั่งรถไฟกันมาถึงตลาดบ้านหมี่ช่วงค่ำ)และข้าวของคงเยอะ เลยฝากไว้  เตี่ยเล่าว่า กลางดึกได้ยินเสียงคนเดิน กุกกักๆอยู่ชั้นล่างของบ้าน และเข้าใจว่าคุณนวลฉวีท่านคงมาเฝ้าสิ่งของเครื่องใช้ของตัวเอง   สำหรับผม เมื่อโตได้ทราบว่า ป้าเฉลียว ซึ่งมีบ้านถัดไปจากบ้านผมไม่มากนัก คือพี่สาวแท้ๆของคุณนวลฉวี ซึ่งทราบประวัติมาว่า บ้านของป้าเฉียวและคุณนวลฉวีมีฐานะดีส่งลูกๆ เรียนสูงหมดทุกคน ทุกครั้งที่ผ่านสะพานนวลฉวี(สะพานปทุมธานี) จะนึกถึงเรื่องของคุณนวลฉวีเสมอครับ
comment2-4:เวทนากับกฎหมายไทยจริงๆ อารมณ์ เงิบ เหมือนชื่อ login เลยค่ะ
comment2-5:ความคิดเห็นนี้ถูกลบเนื่องจาก  เจ้าของข้อความแจ้งลบค่ะ
comment2-6:พระราชทานอภัยโทษนี่เกี่ยวกับกฎหมายไทยด้วยเหรอคะ อันนี้งงจริงนะ
comment2-7:อันนี้คือพิพากษาให้ประหารชีวิตแล้วด้วยนะครับ แต่สุดท้ายติดแค่ไม่กี่ปี เหมือนอย่างคดีผู้พันตึ๋ง

คนที่รวยหรือมีอำนาจ ถึงจะโดนโทษประหารก็ไม่เคยโดนประหารจริงๆหรอก วิ่งเต้นสักหน่อยติดสิบกว่าปีก็ออกมาแล้ว คนที่โดนประหารจริงๆมีแต่คนจนทั้งนั้น
comment2-8:แต่ก็หนีไม่พ้นกรรมนะคะ เคยอ่านเจอว่าออกจากคุกมาไม่นาน ก็ถูกรถชนตาย
comment2-9:หมออธิปได้รับอนิสงค์ได้รับการอภัยโทษ ประกอบกับพ่อแม่วิ่งเต้นทำให้หมออธิปถูกจำคุกเพียง 1 ปีเศษเท่านั้น

http://www.dek-d.com/board/view/1115165/
comment3:คดี ศยามล



      

รายละเอียด

33 ปี จากคดีนวลฉวี ไม่มีใครคาดคิดว่าคดีพิศวาสฆาตกรรมได้ปรากฏขึ้นมาอีกครั้ง 29 กันยายน 2536 พบรถเก๋งนิสสันสีขาว หมายเลขทะเบียน 
ก-2344 ประจวบคีรีขันธ์ จอดอยู่ข้างถนนในเขตอำเภอบ้านลาด จังหวัดเพชรบุรี ภายในมีเสียงร้องเด็กดังออกมา เมื่อเดินไปที่รถ พบผู้เสียชีวิตเป็นหญิงสาวคนหนึ่ง บนตัวของเธอมีเด็กผู้หญิงคนหนึ่งกอดศพร้องไห้อย่างน่าเวทนา

[Spoil] คลิกเพื่อดูข้อความที่ซ่อนไว้
การสืบสวนทราบว่าผู้ตายคือนางศยามล ลาภก่อเกียรติ เจ้าของร้านเสื้อบารมีในศูนย์การค้าหัวหินคอมเพล็กซ์ โดยนางศยามลได้หายตัวไปตั้งแต่คืนก่อนเกิดเหตุ เจ้าหน้าที่ได้ตั้งประเด็นฆาตกรรมไปที่อดีตสามี นายแพทย์บัณฑิต โฆษิตชัยวัฒน์ มีความขัดแย้งกันรุนแรงในประเด็นเรื่องชู้สาว 

แม้ว่าฆาตกรจะพยายามอำพรางให้เป็นคดีฆ่าข่มขืนและชิงทรัพย์ ในเวลาต่อมาเจ้าหน้าที่ตำรวจสืบทราบว่านายบรรจบ นิลห้อยคือผู้ประสานงานในการว่าจ้างกลุ่มฆาตกรในการสังหารนางศยามล การสอบปากคำนายบรรจบนำมาสู่การจับกุมนายแพทย์บัณฑิต ในข้อหาจ้างวานสังหาร และสามารถจับกลุ่มผู้ร่วมลงมือฆ่าศยามลสามคน

22 ธันวาคม 2537 ศาลชั้นต้นมีคำสั่งตัดสินให้ประหารชีวิตนายแพทย์บัณฑิต 2 ตุลาคม 2538 ศาลอุทธรณ์ยืนยันคำพิพากษาตัดสินของศาลชั้นต้น และ 23 กันยายน 2539 ศาลฎีกายืนยันคำพิพากษาตัดสินของศาลชั้นต้นและศาลอุทธรณ์ให้ประหารชีวิตนายแพทย์บัณฑิต โฆษิตชัยวัฒน์
( ขอบคุณ : Megatopic.blogspot.com )


ภาพยนตร์เรื่อง ศยามล
comment3-1:ไม่ทราบว่าเด็กตอนนี้เป็นยังไงมั่งคะ นึกถึงว่าเด็กกอดศพแม่ร้องไห้มาหลายชั่วโมงแล้วมันนพูดอะไรไม่ออกจริงๆ
comment3-2:แล้วตอนนี้ประหารไปแล้วรึยังครับ
comment3-3:นายแพทย์ บัณฑิต โฆษิตชัยวัฒน์
23 ธันวาคม 2539 ศาลฎีกาพิพากษายืนตามศาลชั้นต้นและศาลอุทธรณ์ 

แต่ปัจจุบันหมอบัณฑิตได้รับการอภัยโทษจากการประหารชีวิต 
และได้รับการลดโทษลง 1 ใน 4 ด้วย 
โดยโทษประหารชีวิตจะลดลงเหลือจำคุก 40 ปีตามลำดับ
comment3-4:เคยอ่านคดีนี้เขาบอกว่าตอนมีคนไปเจอคือเด็กนั่งร้องไห้เรียกแม่มือก็เอาทิชชู่ไปซับเลือดแม่ไว้ตามประสาเด็ก

น่าสงสาร
comment3-5:ดห็นรูปเด็กนั่งกอดศพแม่ มันจุกอก น้ำตาไหล ...........
comment3-6:จำคดีนี้ได้ค่ะ น่าสงสารมาก ลูกนั่งกอดแม่ไม่รู้ว่าแม่เสียชีวิตแล้ว น่าสงสารค่ะ
comment4:คดี เชอรี่ แอน ดันแคน

    

รายละเอียด

เป็นเรื่องของ รัก 4 เส้า ชาย 1 หญิง 3 ที่มีความซับซ้อนซ่อนเงื่อน ยิ่งกว่านวนิยายจน ความรัก ความหึงหวง ความอิจฉาริษยา ความโลภ นำไปสู่โศกนาฏกรรมการตาย ของ เชอรี่แอน 

โดยพบศพเธอที่ป่าแสมริมถนนสุขุมวิทเก่า ใกล้บางปู และมีการจับกุมนาย วิชัย ชนะพานิชย์ นักธุรกิจ พร้อมบริวาร ในฐานะผู้ต้องหาจ้างฆ่า แต่นายวิชัยรอดพ้นข้อหาได้อย่างหวุดหวิด แต่บริวาร 4 คนของเขา ก็ถูกสร้างพยานเท็จหลักฐานปลอม จนถูกศาลขั้นต้นสั่งประหารชีวิต 

แพะทั้งหมดต้องถูกจองจำ เผชิญชะตากรรมอันเลวร้ายในคุกไม่น้อยกว่า 6 ปี กว่ากระบวนการศาลอุทธรณ์และศาลฏีกา ภายใต้การรื้อฟื้นคดีของกองปราบ จะพิสูจน์ได้ว่าทั้ง 4 คน เป็นคนผู้บริสุทธิ์ แต่เขาทั้ง 4 ล้วนพบกับสภาพครอบครัวแตกสลาย หนึ่งคนตายในคุก สองคนออกมาเสียชีวิตหลังพ้นจากเรือนจำไม่นาน เหลืออีกหนึ่งเดียว ต้องอยู่อย่างพิการไปชั่วชีวิต (และเสียชีวิตด้วยอาการหัวใจล้มเหลว เมื่อ 12 ตุลาคม 2555) เป็นผลจากระบบการสืบสวนผู้ต้องหา ของตำรวจเลวเพื่อเค้นให้รับสภาพ และในที่สุดก็นำไปสู่การ สืบหา ติดตาม ไล่ล่า และ จับฆาตกรตัวจริง นายสมัคร ธูปบูชาการและนายสมพงษ์ บุญญฤิทธิ์ และผู้จ้างวาน นส.สุวิมล พงษ์พัฒน์ มาลงโทษจนสำเร็จ
( ขอบคุณ : คุณ  BesTBBoY )

ย้อนรอยคดี เชอรี่ แอน

[Spoil] คลิกเพื่อดูข้อความที่ซ่อนไว้        



จากคดีฆาตกรรม เด็กสาวลูกครึ่ง อายุ 16 ปี เชอรี่แอน เมื่อปี 2529 และกลายเป็นคดี แพะประวัติศาสตร์ ของวงการยุติธรรมไทย นำสูการเปลี่ยนแปลงในการรับฟังพยานบุคคลในศาล ในปัจจุบัน และ การที่กระบวนการยุติธรรมต้องชดเชยในกรณีตัดสินผิดพลาดแก่เหยื่อ ถูกสร้างเป็นหนังเมื่อปี 2544 กำกับโดย จรูญ วรรธนะสิน แสดงโดย รุ่งนภา บรู๊ค รับบท เชอรี่แอน และ ชฎาพร รัตนากร รับบท ทนายสาว, ปราบ ยุทธพิชัย 
วันเข้าฉาย 9 พฤศจิกายน 2544

ตัวอย่าง
comment4-1:29 พฤษภาคม พ.ศ. 2542 ศาลฎีกา พลิกคำตัดสินจากสองศาลแรก โดยให้ปล่อยตัว น.ส.สุวิบูลย์(กุ้ง)ไป 
เพราะหลักฐานไม่เพียงพอ แม้ว่าจะทำให้เชื่อว่า น.ส.สุวิบูลย์ เป็นคนจ้างวานฆ่าเชอรี่แอนตัวจริงก็ตาม 
ส่วนสองมือฆ่า ศาลตัดสินให้จำคุกตลอดชีวิต

##############

แต่แพะ 4 คนที่โดนจับ ชีวิตและครอบครัวล่มสลายเหตุเพราะ พยานเท็จคนเดียวชี้ตัว
กลุ่มตำรวจที่ยัดคดีแพะ  ก็พ้นผิด มีตำแหน่งหน้าที่ใหญ่โตในปัจจุบัน และคนจ้างวานตัวจริงก็ลอยนวล

R.I.P
comment4-2:รู้ๆอยู่ว่าใครเป็นคนสั่งฆ่าแต่ทำอะไรไม่ได้ เพราะเป็นลูกคนใหญ่คนโต
comment4-3:ถึงกระบวนการยุติธรรมจะเอาผิดพวกเขาไม่ได้ แต่กระบวนการในระบบเวรกรรมสามารถเอาผิดเขาได้
ลองติดตามดูชีวิตของคนพวกนี้ในปัจจุบันสิ ทั้งชีวิตพวกมันและลูกหลานพวกมัน เป็นยังไงกันบ้าง เห็นมาเยอะแล้ว
หนีอะไรก็หนีได้ แต่หนีกรรมไม่มีใครหนีพ้นหรอก
comment4-4:5-4 ใครบ้างครับ
comment4-5:อยากรู้จังใบ้ๆหรือหลังไมค์มาได้ไหมครับ พอดีเกิดไม่ทันครับ
comment5:โศกนาฎกรรมรัก ณ สะพานสารสิน



รายละเอียด

สะพานรักสารสิน เป็นเรื่องราวของชายหนุ่มหญิงสาวที่แตกต่างกัน ด้วยชาติตระกูลและฐานะทางสังคม ฝ่ายหญิงชื่อ "อิ๋ว" เป็นนักศึกษาวิทยาลัยครู ส่วนฝ่ายชายชื่อ "โกไข่" เป็นเพียงคนขับรถสองแถวและรับจ้างกรีดยาง พ่อเลี้ยงอิ๋วแบบเผด็จการไม่ให้อิสระ และต้องการให้แต่งงานกับคนมีฐานะ จึงถูกขัดขวางความรักอย่างหนัก ทั้งสองคนพยายามต่อสู้ฝ่าฟันกับอุปสรรคต่าง ๆ เพื่อให้รักของเธอและเขาสมหวัง
[Spoil] คลิกเพื่อดูข้อความที่ซ่อนไว้
ความรักที่เหมือนนิยายน้ำเน่าของหนุ่มขับรถสองแถวและรับจ้างกรีดยาง ที่มีฐานะยากจนมาก แต่กลับไปหลงรักกับหญิงสาวที่มีฐานะสูงส่งและมีพื้นฐานครอบครัวที่เผด็จการ ไม่ให้อิสระทางความคิดกับลูกสาว แม้ว่าลูกสาวโตจนมีอาชีพเป็นครูแล้วก็ยังถูกกีดขวางจากผู้เป็นพ่อ ที่พยายามจะคลุมถุงชนลูกสาวให้แต่งงานกับชายหนุ่มที่มีฐานะดี และพยายามขัดขวางทุกวิถีทางเพื่อไม่ให้ลูกสาวได้คบกับโกไข่ หนุ่มขับรถสองแถว 

หลังจากที่พยายามทุกวิถีทางเพื่อที่จะพิสูจน์ให้ผู้เป็นพ่อได้เห็นถึงความตั้งใจ และความรักที่ทั้ง 2 มีให้แก่กัน แต่ไม่ว่าจะทำอย่างไรก็ไม่เป็นผล เมื่อผู้เป็นพ่อของฝ่ายหญิงไม่ยอมเปิดใจรับ หลายครั้งที่อิ๋วฝ่ายหญิง ถูกผู้เป็นพ่อทุบตีเยี่ยงสัตว์เพราะแอบมาพบเจอกับโกไข่ หนุ่มขับรถสองแถว และผู้เป็นพ่อก็พยายามทุกวิถีทางที่จะยัดเยียดลูกสาวให้กับเศรษฐีมีเงิน

ชาวบ้านท่าฉัตรไชย จังหวัดภูเก็ต ต่างก็ทราบดีถึงความรักที่มีอุปสรรคของหนุ่มสาวทั้งสอง หลายคนพยายามแนะนำให้โกไข่เลิกกับครูอิ๋ว เพื่อความปลอดภัยในชีวิตของทั้งคู่ และผู้ใหญ่หลายคนพยายามพูดคุยกับพ่อของครูอิ๋ว เพื่อที่จะให้ยอมรับโกไข่ เป็นลูกเขย แต่ไม่ได้รับการยินยอม ไม่ว่าจะทำด้วยวิถีทางใด

ในที่สุดเมื่อความรักถึงทางตัน 22 กุมภาพันธ์ 2516 โกไข่ นายหัวรถสองแถวและครูอิ๋ว สาวผู้สูงศักดิ์ ก็ได้ตัดสินใจเอาผ้าขาวม้าผูกมัดตัวทั้งสองติดกัน แล้วกระโดดจากกลางสะพานลงสู่พื้นน้ำ ทิ้งเรื่องราวความรักที่เป็นอมตะ ให้ผู้คนได้กล่าวขานถึงปัจจุบันนี้ 




ภาพยนตร์ สะพานรักสารสิน  พ.ศ. 2530 
ผลงานกำกับของ เปี๊ยก โปสเตอร์ นำแสดงโดย รอน บรรจงสร้าง และจินตรา สุขพัฒน์ 

   

เพลง สะพานรักสารสิน
comment5-1:โรมิโอกับจูเลียตเมืองไทย
comment5-2:มีเวอร์ชั่นละครด้วยค่ะ ตอนเด็กชอบเรื่องนี้มาก เพลงประกอบก็เพราะค่ะ

http://www.youtube.com/watch?v=LdC4jDRi0Ms
comment5-3:เคยดูเว่อร์ชั่นละครค่ะ เป็นละครตอนเย็น จำได้แม่นเลยฉากที่สองคนโดดสะพานตายพร้อมกัน ขนาดว่าตอนนั้นยังเด็กๆอยู่ ยังรู้สึกว่ามันสะเทือนใจเลยค่ะ
comment6:เหตุเกิดที่ พรหมพิราม



รายละเอียด

คืนบาปพรหมพิรามสร้างจากคดีสะเทือนขวัญ ปี 2520 ที่ อ. พรหมพิราม จ. พิษณุโลก    โดยเรื่องของเรื่องก็มีว่า ผู้หญิงคนหนึ่ง ชื่อนางสำเนียง 
เป็นคนอำเภอบ้านดารา ซึ่งอยู่ทางเหนือขึ้นไปจากอำเภอพรหมพิราม    เธอได้หายจากบ้านไปตั้งแต่ปี 19  แต่อยู่ๆ ในปีถัดมา ก็มาอยู่ที่สถานีรถไฟพรหมพิรามในตอนกลางคืน    ผู้ที่พบเห็นให้การว่า เธอเป็นคนเอ๋อ จะว่าเต็มก็ไม่ใช่ จะว่าปัญญาอ่อนก็ไม่เชิง     ตอนนั้นไม่มีใครรู้หัวนอนปลายตีน ว่าเป็นใครมาจากไหนถึงได้มาโดนรถไฟทับตัวขาดกระเด็นสามท่อน ทุกคนคิดว่าเป็นอุบัติเหตุ กระทั่ง คดีถูกปิดแฟ้มไปเรียบร้อย 

[Spoil] คลิกเพื่อดูข้อความที่ซ่อนไว้

แต่มีนักข่าวท้องถิ่นคนหนึ่งไม่เชื่อว่าเป็นอุบัติเหตุและเริ่มเขียนขุดคุ้ย ในหนังสือพิมพ์ท้องถิ่น เรื่องดังขึ้นมา  เมื่อหนังสือพิมพ์ไทยรัฐตีข่าวไปทั่วประเทศ กรมตำรวจจึงรื้อคดีขึ้นมาใหม่    สืบสวนใหม่ก็พบว่า มันไม่ใช่อุบัติเหตุ แต่เป็นเรื่องฆาตกรรมอำพราง ตำรวจทำงานอย่างหนักพบว่านางสำเนียงคนนี้ถูกข่มขืนกระทำชำเรา   โดยพวกผู้ชายในอำเภอนี้มากกว่ายี่สิบคนจนถึงแก่ความตาย   แล้วเกิดกลัวความผิดจึงเอาศพไปวางให้รถไฟทับเป็นการอำพราง

และ คดีถึงที่สุดพวกกระทำผิดทั้งหมดถูกจับกุม เขาว่าเกือบทั้งอำเภอ แน่นโรงพักไปหมด และหลายคนติดคุกชดใช้กรรมชั่วกันไป บางคนเพิ่งจะพ้นโทษเมื่อไม่กี่ปีนี้เอง บางคนตายไปแล้วก็มี




คืนบาป พรหมพิราม เป็นภาพยนตร์อาชญากรรม ที่สร้างจากนวนิยายเชิงอาชญวิทยา ของนที สีทันดร (สันติ เศวตวิมล)  ภาพยนตร์เขียนบทและกำกับโดยมานพ อุดมเดช อำนวยการสร้างโดยหม่อมเจ้าชาตรีเฉลิม ยุคล ภาพยนตร์ถ่ายทำที่จังหวัดอุทัยธานี เพื่อหลีกเลี่ยงความขัดแย้งที่อาจเกิดขึ้นหากถ่ายทำในสถานที่จริง เดิมภาพยนตร์จะใช้ชื่อว่า คนบาป พรหมพิราม  แต่ถูกประท้วงอย่างหนักจากชาวอำเภอพรหมพิราม จังหวัดพิษณุโลก ที่ถูกพาดพิงและไม่ยอมให้ภาพยนตร์เข้าฉาย ต่อมาจึงได้เปลี่ยนชื่อเป็น คืนบาป พรหมพิราม

เนื้อเรื่อง 

ผู้หมวดหนุ่มหน้าใหม่ (กมล ศิริธรานนท์) ถูกบรรจุเป็นตำรวจครั้งแรกที่ อ.พรหมพิราม จ.พิษณุโลก เมื่อเดินทางมาถึง เขาก็ได้พบกับคดีแรกในชีวิต คือ การฆาตกรรมหญิงสาวเสียสติคนหนึ่งที่ไม่มีใครรู้ที่มาที่ไป (พิมพ์พรรณ ชลายคุป) ที่ข้างทางรถไฟ สถานีรถไฟพรหมพิราม ซึ่งมีผู้พบเห็นอ้างว่า เธอบอกว่าจะไปหาสามีที่ต่างอำเภอ โดยมี สารวัตรใหญ่ (สมภพ เบญจาธิกุล) นายตำรวจตงฉิน ผู้ทำงานตรงไปตรงมา ต้องรับแรงกดดันทั้งหมดจากคดีนี้

ตัวอย่างภาพยนตร์ คืนบาปพรหมพิราม

      

เบื้องหลังภาพยนตร์ คืนบาปพรหมพิราม
comment6-1:เรื่องนี้สะเทือนใจมาก นึกไม่ถึงว่ามนุษย์ด้วยกันจะทำกันได้ถึงขนาดนี้
comment6-2:เป็นเรื่องที่เลวร้ายมากๆ
comment6-3:คดีนี้ตำรวจกับนักข่าวเก่งมากที่ทำคดีจนสามารถจับกุมคนร้ายได้
อ.พรหมพิรามเลยดังในเรื่องคดีฆ่าข่มขืนเลย

ปล.คนที่เล่นเป็นผู้ตายใช่คุณอ้อ หัวใจเถื่อนรึเปล่า
comment6-4:น่าจะจับประหารให้หมด
comment7:บุญเพ็งหีบเหล็ก



ภาพการประหารด้วยการตัดคอ นช.บุญเพ็ง 



รายละเอียด 

บุญเพ็ง เป็นฆาตกรฆ่าหั่นศพแบบต่อเนื่องรายแรกของประเทศไทย และเป็นนักโทษคนสุดท้ายที่ถูกตัดสินประหารชีวิตโดยการถูกบั่นศรีษะ ใน รศ. 242 ก่อนการเปลี่ยนแปลงการปกครอง 2475    ฉายา บุญเพ็งหีบเหล็ก เนื่องจาก เขาฆาตกรรมผู้หญิงและหั่นศพใส่หีบเหล็กโยนทิ้งน้ำ เหยื่อของเขาล้วนแต่ ตกหลุมสวาทของเขา   เนื่องจากเขาเป็นคนรูปร่างดี ดูสุภาพอ่อนโยน และพูดจาดี อีกทั้งเรียนทางไสยเวทย์มา ตั้งสำนักหมอผี ให้บริการดู
ดวง สะเดาะเคราะห์ และทำเสน่ห์ยาแฝด อยู่บริเวณคลองบางลำพู เหยื่อของเขามีถึง 7 คน ก่อนที่จะถูกจับได้

นับว่าเป็นคดีที่โหดร้ายมาก และมีเรื่องเล่าเกี่ยวกับการประหารบุญเพ็ง ว่าไม่สามารถบั่นหัวได้ในครั้งแรก และศพของเขาก็ไม่เผาใหม้บริเวณรอยสัก ญาติเก็บกระดูกใส่เจดีย์ไว้ข้างอุโบสถ์วัด จนช่วงหลังเจดีย์ถูกรื้อออก ปัจจุบันทางวัดภาษีฯ จึงได้ให้ช่างปั้นรูปปั้นจำลองไว้เพื่อเป็นอนุสรณ์ เมื่อ พ.ศ.2537 ตั้งไว้ในศาลเล็ก ๆ ติดกับวิหาร 

ซึ่งเป็นอนุสรณ์ว่า เขาเป็นนักโทษประหารคนสุดท้ายเมื่อปี พ.ศ. 2474




ภาพยนตร์ บุญเพ็งหีบเหล็ก   (  2523  )
นำแสดงโดย: สมบัติ เมทะนี, ปริศนา ชบาไพร, ไพโรจน์ ใจสิงห์, สลิตตา กระแสนิธิ, ลักษณ์ อภิชาติ, สุพรรณี จิตต์เที่ยง
ผู้กำกับ: พยุง พยกุล
comment7-1:ขออภัย    ไปค้นมามีรูปจริงๆด้วย จากหนังสือคุณเอนก นาวิกมูล  ลงรูปข้อมูลเพิ่มเพื่อไถ่โทษแล้วกัน





ดาบแรกไม่เข้า เพราะเหนียวมาก ในตอนนั้นบุญเพ็งอมพระอยู่ในปาก
คนที่เข้ามาคุย ทราบชื่อว่านายหนุน  เป็นเพชรฆาตดาบ 2
ที่ทราบเพราะนายหนุนเป็นลุงของพระภิกษุสำเภา ภู่อ้อย พระที่วัดไทรม้าเหนือ  นนทบุรี (ศพหนึ่งในหีบลอยมาติดท่าน้ำวัด)
ซึ่งตอนนั้นพระสำเภายังเป็นเด็กอยู่



ส่วนรูปนี้เป็นนักโทษอีกคนชื่อเลียบ  สังเกตตรงรอยล้อรถกับรูปร่างหน้าตานักโทษที่ต่างกัน



จากบันทึกหม่อมเจ้าหญิงเริงจิตรแจรง อาภากร พระธิดาของเสด็จในกรมหลวงชุมพรฯ 


เครดิตจากกระทู้เก่าปี 52  ของคุณ phannaphat_express  ใครอยากอ่านแบบละเอียด  เชิญ

http://topicstock.pantip.com/library/topicstock/2009/07/K8143396/K8143396.html
comment7-2:ข้อมูลจากเหตุการณ์จากเวปอื่นๆ เกิดขึ้นในปี 2461 ตรงกับรัชสมัยรัชกาลที่ 6 อาจเป็นไปได้ว่าพื้นที่วัดภาษีในยุคสมัย 90 กว่าปีก่อนนั้น
อาจจะยังเป็นพื้นที่รกร้างอยู่ก็เป็นได้นะคะ

[Spoil] คลิกเพื่อดูข้อความที่ซ่อนไว้http://hilight.kapook.com/view/100990
http://th.wikipedia.org/wiki/%E0%B8%9A%E0%B8%B8%E0%B8%8D%E0%B9%80%E0%B8%9E%E0%B9%87%E0%B8%87%E0%B8%AB%E0%B8%B5%E0%B8%9A%E0%B9%80%E0%B8%AB%E0%B8%A5%E0%B9%87%E0%B8%81
http://topicstock.pantip.com/library/topicstock/2009/07/K8143396/K8143396.html
comment7-3:อ้างอิง กรุงเทพสมัยนี้กับสมัยก่อนไม่ได้หรอก มันไม่เจริญเหมือนสมัยนี้
บางอย่างก็เพิ่งสร้างไม่นาน 

ปล. คหสต
comment7-4:ทำไมหีบเหล็กถึงลอยขึ้นมาได้หว่า...งง
comment7-5:ความคิดเห็นที่ 7-4 มันไม่เกี่ยวกับหนักแล้วจมครับ มันขึ้นอยู่กับปริมาตรข้างในวัตถุนั้น
อาจจะมีแก๊สที่เกิดขึ้นในการย่อยสลายของศพ ทำให้มีแรงลอยตัวเพิ่มขึ้น แล้วลอยขึ้นมาก็ได้
comment7-6:กำลังการพองอืดของศพเยอะกว่าหีบเหล็ก   หีบเหล็กนี้ไม่ใช่เหล็กตัน  เป็นหีบใส่เสื้อผ้าสมบัติธรรมดายกไปมาได้
ไม่ได้หนักขนาดจมน้ำไม่โผล่   อีกอย่างคือหากปิดฝาสนิทน้ำไม่เข้าก็อาจลอยได้
comment8:16 ปีแห่งความหลัง คดียิง สุรพล สมบัติเจริญ

   

รายละเอียด

สุรพล สมบัติเจริญ (เดิมชื่อลำดวน) เกิดเมื่อวันที่ 25 กันยายน พ.ศ. 2473 เป็นคนสุพรรณบุรีโดยกำเนิด   เขาได้สมัครเข้าไปเป็นทหารอยู่ที่โรงเรียนนักเรียนจ่าทหารเรือ แต่สิ่งที่ไม่คาดคิดก็เกิดขึ้น เมื่อชะตาเขาพลิกผกผัน หลังจากเขาได้หนีราชการทหารเรือ จนได้รับโทษถูกคุมขัง เขาได้กลายเป็นขวัญใจของนักโทษ ด้วยการร้องเพลงกล่อมก่อนนอน
[Spoil] คลิกเพื่อดูข้อความที่ซ่อนไว้
สุรพลมีโอกาสได้ร้องเพลงในงานสังสรรค์กองทัพอากาศ น้ำเสียงของเขาได้โดนใจหัวหน้าคณะนักมวยเลือดชาวฟ้า อย่างเรืออากาศศรีปราโมทย์ วรรณพงษ์ จึงเรียกตัวเขาไปพบในวันรุ่งขึ้น และยื่นโอกาสให้สุรพลย้ายไปเป็นนักร้องประจำกองดุริยางค์ทหารอากาศ

ในปี พ.ศ. 2496 เพลง 'น้ำตาลาวเวียง' เป็นเพลงแรกที่ได้บันทึกเสียง แต่เพลงที่ทำให้เป็นที่รู้จักทั่วไปคือเพลง 'ชูชกสองกุมาร' หลังจากนั้นชื่อเสียงของสุรพล ก็เป็นที่นิยมมากขึ้น และมีผลงานชุดใหม่ออกมาเรื่อยๆ เช่น 'สาวสวนแตง' 'เป็นโสดทำไม' 'ของปลอม' 'หนาวจะตายอยู่แล้ว' 'หัวใจผมว่าง' 'สาวจริงน้อง' 'ขันหมากมาแล้ว' 'น้ำตาจ่าโท' 'มอง' และ อีกหลายเพลง

ตลอดชีวิตของการเป็นนักร้อง สาเหตุที่ทำให้ "สุรพล" ได้รับการยอมรับว่าเป็นราชาเพลงลูกทุ่ง 

"สุรพล สมบัติเจริญ" ถูกลอบยิงเสียชีวิต หลังจากการแสดงบนเวทีที่วิกแสงจันทร์ บริเวณริมถนนมาลัยแมน ตรงข้ามวัดหนองปลาไหล อ.กำแพงแสน จ.นครปฐม    เมื่อกลางดึกของคืนวันที่ 16 สิงหาคม พ.ศ. 2511   (เวลา 01.00 น. ของวันที่ 17 สิงหาคม พ.ศ. 2511) เมื่ออายุเพียง 37 ปี 10 เดือน 23 วัน 

รำลึก 44 ปี สุรพล สมบัติเจริญ 

[Spoil] คลิกเพื่อดูข้อความที่ซ่อนไว้            



ภาพในภาพยนตร์ ฉากที่สุรพล ( มิตร ชัยบัญชา ) ถูกยิง

   

สิบหกปีแห่งความหลัง - สุรพล สมบัติเจริญ
comment8-1:ทำไมถึงถูกยิงหรอคะ?
comment8-2:แล้วใครยิงคะ ???
comment8-3:สื่อบางสื่อ เหมือนจะให้แนวโน้มไปทางเจ้าชู้ และแอบไปมีกิ๊ก เป็นภรรยาของคนใหญ่คนโตเข้าครับ..

ตำรวจสืบไปเจอตอ... เลยเลิกสืบดีกว่า (สมัยนั้นผู้มีอิทธิพลค่อนข้างมีอำนาจ)...

เลยกลายเป็นคดี ที่ไม่มีจำเลยจนทุกวันนี้...
comment9:คดี ตี๋ใหญ่

       

รายละเอียด 

ตี๋ใหญ่ มีชื่อจริงว่า กรประเสริฐ ช่างเขียน เป็นชาวไทยเชื้อสายจีน เกิดเมื่อปลายปี พ.ศ. 2495 ที่อำเภอดำเนินสะดวก จังหวัดราชบุรี เดิมมีชื่อว่า "ไพโรจน์" ต่อมาได้เปลี่ยนชื่อเป็น กรประเสริฐ เป็นลูกชายคนโตในจำนวนลูก ๆ ทั้ง 7 คนของครอบครัว เมื่อยังเด็ก ตี๋ใหญ่เป็นคนนิสัยสุภาพเรียบร้อย ไม่มีวี่แววว่าจะเป็นอาชญากรได้เลย จนกระทั่งเรียนจบ ป.4 แม่ได้ส่งเข้ามาทำงานที่กรุงเทพที่ตลาดมหานาค ณ ที่นั่นตี๋ใหญ่ถูกนักเลงเจ้าถิ่นรังแก เลยทำให้เป็นคนสู้คนขึ้นมา จนกระทั่งก่ออาชญากรรมได้ในที่สุด ซึ่งเมื่อพ่อของตี๋ใหญ่ทราบว่าลูกชายเป็นโจร ก็ประกาศตัดขาดความเป็นพ่อ-ลูกกันและไม่ยอมให้ตี๋ใหญ่กลับเข้าบ้านอีกเป็นอันขาด
[Spoil] คลิกเพื่อดูข้อความที่ซ่อนไว้
ตี๋ใหญ่มักจะอยู่ไม่เป็นที่ ต้องคอยหลบหนีตลอด โดยเวลานอนจะจุดธูปหนีบไว้ที่นิ้วเท้าเมื่อธูปหมดดอก ก็จะย้ายไปที่อื่น ตี๋ใหญ่มีเอกลักษณ์ประจำตัวคือ มักจะแต่งกายด้วยเสื้อเชิร์ตลายสก๊อต กางเกงยีนส์สีดำ สวมแว่นตาดำ และรองเท้าผ้าใบ เวลาตี๋ใหญ่ออกปล้นมักจะฆ่าเจ้าทรัพย์ด้วยความโหดเหี้ยม โดยจะส่งเสียงขู่ด้วยน้ำเสียงที่น่าหวาดกลัว แต่ก็เสียงเล่าลือกันอีกว่า ในบางครั้งตี๋ใหญ่ก็ปล้นแต่เฉพาะคนรวย และใครเคยช่วยเหลือก็ไม่เคยลืมบุญคุณและจะนำทรัพย์สินที่ปล้นได้มาแบ่งให้ โดยวางทิ้งไว้ที่หน้าบ้าน อีกเรื่องหนึ่งที่เป็นที่เล่าลือของตี๋ใหญ่คือ เมื่อหลบหนีตำรวจ จะใช้วิธีดำน้ำโดยการใช้ปากดูดอากาศจากก้านบัวเหมือนหลอด ซึ่งตี๋ใหญ่เคยทำแบบนี้มาตั้งแต่สมัยยังเด็ก ๆ เพราะสภาพแวดล้อมแถวบ้านเป็นเรือกสวนไร่นาและลำคลอง

ตี๋ใหญ่ได้เสียชีวิตในวันที่ 26 กุมภาพันธ์ พ.ศ. 2524 โดยตำรวจโดยการนำของ พล.ต.ท.สมเกียรติ พ่วงทรัพย์ (ยศในปัจจุบัน-อดีตผู้บัญชาการตำรวจสันติบาล) เล่ากันว่าที่ตี๋ใหญ่เสียชีวิตนั้น เพราะกำลังหลบหนี ก่อนหน้านั้นหนึ่งวันได้ให้ลูกน้องขับรถกระบะไปรับเพื่อไปหาพระเกจิอาจารย์รูปหนึ่ง คือ พระครูสมุทรธรรมสุนทร (สุด สิริธโร) หรือหลวงพ่อสุด วัดกาหลง ที่จังหวัดสมุทรสาคร เพื่อไปขอพระจากท่านเพราะของเดิมถูกเพื่อนขโมยไปทั้งตะกรุดและพระ แต่ไม่พบ ขณะที่เดินทางกลับ ได้ถูกเพื่อนร่วมเดินทางซึ่งเป็นลูกน้องหักหลังยิงตี๋ใหญ่จนตาย แล้วรีบออกจากรถ หลังจากตำรวจมาถึงรถที่ตี๋ใหญ่ตายอยู่ในรถก็ได้ระดมยิงถล่มรถอีกครั้งโดยไม่รู้ว่าตี๋ใหญ่ได้ตายอยู่ในรถก่อนหน้านี้แล้ว




ไม่อยากจะเป็นอย่างนี้  -  ศรราม ( เพลงประกอบละครตี๋ใหญ่ )
comment9-1:สมัยนั้นศรรามคล้ายทาเคชิ คาเนชิโร่มาก
comment9-2:ตี๋ใหญ่ ต้องเวอร์ชั่น นก ฉัตรชัย เปล่งพานิช ครับ
comment9-3:ไอัตี่ เอ็งอย่าเป็นโจรนะ ชาวบ้านจะเดือดร้อนนนน
comment9-4:ใช่ครับต้องเวอร์ชั่น นกฉัตรชัย มันดีครับ
comment9-5:ผมชอบเวอร์ชั่นศรรามมากกว่า
comment9-6:ชอบเวอรชันศรรามเหมือนกันค่ะ
comment9-7:เวอร์ชั่นฉัตรชัย คือต้นฉบับที่ทำให้ ตำนานตี๋ใหญ่โด่งดัง เพราะสร้างครั้งแรก

แฟชั่น เสื้อลายสก็อต กางเกงยีน แว่นเรย์แบนด์ ฮิตกันทั้งบ้านทั้งเมือง จิ๊กโก๋ยุค 80 คงทันกัน
comment10:ผีชายเสื้อแดงแห่งคุกกองปราบ

          

รายละเอียด

แล้วก็เกิดเรื่องชวนขนหัวลุกขึ้นในห้องขังกองปราบปรามอีกจนได้ ห้องขังที่ร่ำลือกันว่ามีความเร้นลับ ผู้ต้องหาหลายคนที่เคยเข้ามานอนในห้องขังแห่งนี้มักจะพบเจอกับเหตุการณ์ประหลาด บางคนทึกทัก ไปว่าเห็นภูตผีปีศาจตามมาชวนไปอยู่ด้วย บางคนอ้างว่าถูกผีหลอก เป็นผีผู้ชายใส่เสื้อกล้ามสีแดง มาดึงแข้งดึงขาจนไม่ได้หลับไม่ได้นอน
[Spoil] คลิกเพื่อดูข้อความที่ซ่อนไว้
เป็นเรื่องเล่าที่ฟังแล้วชวนสยอง!!ว่ากันว่าห้องขังแห่งนี้หลังจากที่เกิดกรณีมีผู้ต้องหารายหนึ่งผูกคอตายภายในห้อง ก็มักจะมีแต่เรื่องไม่คาดฝันเกิดขึ้นกับบรรดาผู้ต้องขังรายใหม่ๆ ที่มาอยู่เป็นประจำ รายล่าสุดเกิดเรื่องขึ้นกับนายสมบูรณ์ ทองคำ ผู้ต้องหาคดีกรรโชกทรัพย์ที่ถูกจับเข้าห้องขัง เจ้าตัวอ้างว่าถูกผีหลอกจนต้องร้องเรียกตำรวจดังลั่น

เป็นอีกรายที่อ้างว่าถูกผีหลอกในห้องขัง แต่ถึงอย่างไรก็ตาม ในมุมของตำรวจกลับมองว่าเหตุการณ์ที่เกิดขึ้นเป็นเพียงแค่การคิดไปเองของผู้ต้องขัง เนื่องจากเกิดความเครียด เลยทำให้เกิดภาพหลอนเห็นผีสาง หรือไม่ก็เป็นข้ออ้างเพื่อให้พนักงานสอบสวนรีบนำตัวส่งฟ้อง จะได้ไม่ต้องนอนคุกให้ทนทุกข์ทรมาน
( ขอบคุณ : http://click2member.com/viewthread.php )




ภาพยนตร์ ตายโหง ตอน นักโทษแขวนคอตาย 
ผลงานกำกับของ  มานุสส วรสิงห์  นำแสดงโดย “หนุ่ม อรรถพร, เต๊ะ ศตวรรษ

เป็นเรื่อง ชายหนุ่มรักสนุก ที่ความผิดพลาดเพียงชั่ววูบ ได้พาเขาไปเผชิญกับฝันร้ายที่จะไม่มีวันได้ตื่นขึ้นมา กับชีวิตในคุก และประสบการณ์ไม่น่าจดจำในห้องขังแห่งนี้
comment11:คดีสยองฆ่าหมกศพในแท๊งค์น้ำ

        

รายละเอียด

จากคดีสยองขวัญชวนอาเจียน กรณีพบศพสาววัยรุ่นสวมเสื้อสายเดี่ยว กางเกงลายพรางทหารขาสั้น ถูกฆาตกรรมอำพรางใช้ของแข็งทุบหัวและรัดคอ นำศพห่อหุ้มด้วยถุงดำหมกในถังน้ำขนาด 2,000 ลิตร บนดาดฟ้าของหอพักแห่งหนึ่งย่านคลองหลวง
[Spoil] คลิกเพื่อดูข้อความที่ซ่อนไว้
จากศพที่เน่าเหม็นทำให้คนในหอพักพากันใช้น้ำที่มีกลิ่นเน่าเหม็นผิดปกติ กระทั่งขึ้นไปตรวจสอบในถังน้ำถึงกับผงะเจอศพอืดกลิ่นโชยตลบ เบื้องต้นสันนิษฐานถูกลวงมาฆ่าทิ้งนั้น ต่อมาตั้งแต่เช้าวันที่ 19 ก.ค. ชาวบ้านที่อาศัยอยู่ ในหอพักพัชรินทร์และชาวบ้านที่อยู่ใกล้เคียง ต่างจับกลุ่มวิพากษ์วิจารณ์ถึงเรื่องราวที่เกิดขึ้น พร้อมสาปแช่งฆาตกรที่ลงมือฆ่าอย่างอำมหิต รวมทั้งเรื่องน้ำเน่าจากศพที่ขึ้นอืดในถังน้ำที่ชาวหอต่างนำมาใช้อาบ ล้างหน้า แปรงฟันบางคนนำมาหุงข้าวกินโดยไม่ทราบมาก่อนว่ากลิ่นเหม็น ของน้ำเป็นน้ำแช่ศพเน่า พอมารู้ภายหลังหลายคนถึงกับอาเจียนไปตามๆกัน ขณะเดียวกันคนที่พักในหอพากันอพยพย้ายไปอยู่ที่ใหม่หลายสิบห้อง เนื่องจากเข็ดขยาดกับน้ำในหอและหวาดผวาวิญญาณผีเฮี้ยนของสาวเหยื่อฆาตกรรม

จากแนวทางการสอบสวน สันนิษฐานว่าคนร้ายที่ก่อเหตุต้องรู้จักกับผู้ตายเป็นอย่างดีและน่าเชื่อว่า ต้องเป็นคนในหอ อาจจะลวงมาเจรจาปัญหาบางอย่างแต่ตกลงกันไม่ได้เลยลงมือฆ่าแล้วนำศพมายัดถัง
( ขอบคุณ : http://atcloud.com/stories/ )




ภาพยนตร์ ตายโหง ตอน ผีแท๊งค์น้ำ  
ผลงานการกำกับของ  กอล์ฟ ธัญญ์วาริน สุขะพิสิษฐ์ นำแสดงโดย กระแต ศุภักษร, ดิว อริสรา

เป็นเรื่องราวของหญิงสาวที่ถูกฆ่าตายแล้วนำศพไปหมกแทงค์น้ำ ทำให้คนในหอพัก เกิดความหวาดกลัวกับวิญาณผีสาวที่เฮี้ยนสุดๆ และน้ำที่ใช้บริโภคอยู่ทุกวันกลับเป็นน้ำแช่ศพ สุดสะอิดสะเอียนกันทั้งหอ
comment11-1:ภาพพระมาปัดรังควาน  ............ นี่ ... จะไม่ทิ้งแทงค์นั้นเลยเหรอ จะเอามาใช้อีกเหรอ ถังแพงมากเหรอ
comment11-2:น่าจะคนละใบกันน่ะ ถังที่พระพรมน้ำมนต์เหมือนของใหม่
comment12:ซานติก้า สยองรับปีใหม่

        

รายละเอียด

1 ม.ค.- ไฟไหม้ซานติก้า ผับ เกิดขึ้นเมื่อเวลาประมาณ 00.20 น. นับเป็นเหตุสลดประเดิมศักราช ปี 2552 และคงเป็นอุทาหรณ์ให้ใครหลาย ๆ คน ที่คิดจะเปิดสถานบันเทิง เพื่อสร้างความสุขให้อย่างแท้จริง สลด! รับปีวัว ผ่านปีใหม่ไม่ถึงครึ่งชั่วโมง ไฟไหม้โหมกระหน่ำ ซานติก้า ผับย่านเอกมัย ซอย 9 ผับหรูชื่อดัง กลางกรุง นักเที่ยวไทย เทศ หนีตายอลหม่านรถดับเพลิงกว่า 10 คัน ระดมเร่งสกัดไฟ แต่อุปสรรคสำคัญกลับเป็นทางเข้า-ออกผับ ที่ค่อนข้างคับแคบ เจ้าหน้าที่ช่วยผู้ประสบเหตุอย่างยากลำบาก 

[Spoil] คลิกเพื่อดูข้อความที่ซ่อนไว้        
ขณะที่ภายในมีนักเที่ยวราตรีฉลองรับปีใหม่อย่างแออัดยัดเหยียดเฉียดๆ พันคนผ่านไปกว่า 1 ชั่วโมง แม้สามารถคุมเพลิงได้ แต่ภาพที่เห็น ยิ่งสลดใจ สภาพศพนอนเกลื่อนกว่าครึ่งร้อย ส่วนใหญ่สำลักควันและถูกเหยียบ ขณะที่ผู้บาดเจ็บอีกกว่า 200 คน ถูกลำเลียงส่งโรงพยาบาลต่าง ๆ

เบื้องต้น คาดสาเหตุ เกิดจากนักท่องเที่ยวแอบจุดพลุฉลองรับปีใหม่ เปลวไฟพุ่งขึ้นติดโฟมด้านบน และลุกไหม้อย่างรวดเร็วซานติก้า ผับเปิดตัวในปี 2547 ด้วยความมุ่งหวังที่จะสร้างสีสัน ความสุข และความบันเทิงที่แปลกใหม่ให้กับคนกรุงเทพฯ ซานติก้า เป็นภาษาสเปน แปลว่า ธรรมชาติที่สวยงาม ดำเนินการโดยบริษัท White & Brothers (2003) จำกัด ตลอด 4 ปีที่ผ่านมา ซานติก้า มีชื่อเสียงและมีกระแสตอบรับที่ดี มีลูกค้าเฉลี่ยถึง 700 คนต่อวัน และเมื่อคืนที่ผ่านมา เป็นคืนสุดท้ายที่ผับแห่งนี้ เปิดให้บริการ ก่อนจะปิดตัวเพราะหมดสัญญาเช่าที่ แต่ก็กลับเป็นคืนสร้างเหตุสยองประเดิมศักราช 2552
( ขอบคุณ : /http://blog.eduzones.com/entertain )


ซานติก้า

     

ย้อนหลัง ภาพเหตุการณ์จริง ซานติก้าผับ

     



ภาพยนตร์ ตายโหง ตอน ไฟไหม้ผับ
กำกับโดย ชาติชาย เกษนัส  นำแสดงโดย กอล์ฟ อัครา, กบ พิมลรัตน์
แสดงเป็นคู่รักที่ไปฉลองปีใหม่กันที่ผับแห่งหนึ่ง และเกิดเหตุการณ์ที่ไม่คาดฝัน เมื่อปีใหม่ที่กำลังจะมาถึง่กลับฆ่าชีวิตของเขาทั้งสองให้พรากจากกัน
comment13:ลวง-ฆ่าเปลือย ม่ายหมกม่านรูดย่านบางแสน



รายละเอียด

รับแจ้งจากพนักงานมีผู้เสียชีวิตในโรงแรมม่านรูดแห่งหนึ่งย่านบางแสน  เมื่อเวลา 11.50 น. วันที่ 10 ต.ค. มีผู้เสียชีวิตภายในห้องพักหมายเลข 49 จึงไปตรวจสอบที่เกิดเหตุเป็นห้องพักอยู่ด้านในสุดของโรงแรม ภายในห้องพบศพ น.ส.เรียม อายุ 34 ปี นอนหงายเปลือยกายล่อนจ้อนอยู่บนเตียง โดยมีหมอนวางปิดใบหน้าและผ้าห่มคลุมร่าง บริเวณหน้าอกมีรอยฟกช้ำคล้ายถูกทำร้ายและมีร่องรอยถูกร่วมเพศ พบคราบอสุจิในช่องคลอดและเปรอะเปื้อนบนที่นอน

[Spoil] คลิกเพื่อดูข้อความที่ซ่อนไว้
จากการตรวจสอบทรัพย์สินของผู้ตายพบว่า โทรศัพท์มือถือหายไป และเงินสดในกระเป๋าของผู้ตายก็ถูกคนร้ายหยิบไปด้วย เบื้องต้นคาดว่าผู้ตายน่าจะนัดพบกับคนร้ายที่อาจจะเป็นชายหนุ่มคู่ขา พากันนั่งรถ จยย.รับจ้างมาเปิดห้องพักโรงแรมม่านรูดเพื่อเสพสุข หลังเสร็จกิจเกิดมีปากเสียงทะเลาะวิวาทกัน ฝ่ายชายจึงใช้หมอนกดทับใบหน้าจนหายใจไม่ออกเสียชีวิต แล้วหยิบโทรศัพท์มือถือและเงินสดในประเป๋าผู้ตายหลบหนีไป





ภาพยนตร์ ตายโหง ตอน ขึ้นครู 
ผลงานการกำกับของ พจน์ อานนท์  นำแสดงโดย ใหม่ เจริญปุระ , มดดำ คชาภา , กาย รัชชานนท์ 

เป็นเรื่องราวของเด็กหนุ่มที่อยากจะลองของขึ้นครูเป็นครั้งแรก และได้ซื้อบริการจากสาวขายบริการ แต่การขึ้นครูของหนุ่มคนนี้กลับไม่สนุกอย่างที่คิด เพราะผู้หญิงที่เขาซื้อบริการกลับเป็นผีที่โดนฆ่าตายในโรงแรมแห่งนี้

( ขอบคุณ : คุณ wasana www.m.thai.com )
comment13-1:ผช ทั้ง 2 คน เป็นผีไม่ใช้หรือ เรื่องนี้ กับ เด็กเปิดม่าน
comment14:แถมท้าย ด้วยตัวอย่างของภาพยนตร์เรื่อง ตายโหง
ซึ่งนำคดีดัง ๆ 4 คดีข้างต้น มาสร้างเป็นภาพยนตร์



ตัวอย่าง 



เบื้องหลังภาพยนตร์เรื่อง "ตายโหง"
comment15:หลอนนนนน

ขอบคุณคร๊าบบบบ
comment16:กระทู้ดีมาก  แต่ลืมเรื่อง ซีอุย  สร้างเป็นหนัง 2 ครั้ง
comment16-1:ขอบคุณครับ ตกสำรวจไปจริง ๆ ด้วย  

ขอรวบรวมแล้วมาเพิ่มตอนหลังนะครับ
comment16-2:ผีช่องแอร์ด้วยครับ เรื่องจริงที่เกิดขึ้นในหาดใหญ่
comment17:ช่วงต้นๆ เคยได้ดูมาหลายเรื่องเหมือนกัน ยกเว้นหนังของ พจน์ อานนท์
แต่บุญเพ็งหีบเหล็กนี่ เพิ่งอ่านรายละเอียดจากในนี้ เพิ่งรู้ว่าเป็นฆาตกรต่อเนื่อง
คุ้นๆ ว่าจะมี ซีรี่ย์ออกมาช่อง8
comment18:เป็นกระทู้ดีมีค่ากระทู้หนึ่งทีเดียวค่ะ ที่นอกจากจะรวบรวมภาพยนต์ไทยในอดีตที่สร้างจากคดีจริงมาใว้หลายๆเรื่องแล้ว
ยังรีวิวให้รายละเอียดของแต่ล่ะคดีไว้ย่อๆประกอบภาพข่าวจริง ช่วยให้เข้าใจที่มาที่ไปของเรื่องได้
ไม่เคยดูสักเรื่องเดียวค่ะเพราะไม่ชอบหนังแนวนี้..แต่ชื่นชม จขกท.ค่ะ
comment19:คดีพวกนี้สมัยก่อนดังจริงๆ เป็นคดีที่สะเทือนขวัญมาก

โดยเฉพาะศพในแทงค์น้ำ เราจำได้แม่นเลย 

อ่านแล้วขนลุก บรื๋อ!!!
comment19-1:
comment20:ตามมาโหวต ^^
comment21:ขาดเรื่องผีช่องแอร์ไปนะคะ รู้สึกจะเป็นเรื่องจริงเหมือนกัน
(พิมพ์ไปก็ขนลุกไป)
comment22:เป็นคดีที่ช๊อคสยามประเทศจริงๆ เพราะมันคิดแล้วสยองเกินกว่าจะรับได้ เพราะส่วนใหญ่เป็นคดีตายไม่ปกติ
comment23:ชอบมากๆค่ะ  เป็นกระทู้ชวนสยอง แต่น่าติดตาม  สุดยอด!
comment24:- คดีนักศึกษาสาว ถูกรุมข่มขืนแล้วฆ่า และได้ถูกสร้างเป็นหนังอีกเรื่องคือ เตือนใจ  ออกฉายเมื่อปี พ.ศ. 2522 
    นำแสดงโดยสุพรรษา เนื่องภิรมย์

 - คดีฆาตกรรมต่อเนื่อง เหยื่อเป็นเด็ก คือเรื่อง ซีอุย ถูกสร้างเป็นละครทีวี ฉายทางช่อง 5
comment25:สปอยภาพบ้างอะไรบ้าง เค้ากลัวววว TT
comment26:กลัววววววอ่ะะะ 
แต่ก็อ่านจนจบ -.-
comment27:บรือ...ว่าจะออกไปดื่มน้ำ ตอนนี้จะพลิกตัวยังไม่กล้ว หลอนจริง
comment28:หนังเรื่องมหาลัยสยองขวัญ ตอน ป๊อก ป๊อก ครืด กับ ลิฟท์แดง ไม่มีหรอคะ
comment28-1:มันเป็นตำนานครับไม่ใช่เรื่องจริง ลิฟท์แดงนี่แดงจริงแต่ไม่รู้ว่ามีผีจริงรึเปล่า ส่วนป๊อกๆครืดนี่เรื่องเล่าจะชาวหอ มช. ครับ
comment29:อู่ยยย..แต่ละเรื่อง ><
comment30:สยองมาก
comment31:น่ากลัว~
และน่าสงสารกับเหยื่อที่เสียชีวิต ~
comment32:อูย  แต่ละเรื่อง....
comment33:แค่ภาพก็หลอนละค่ะ
comment34:ไม่มีผีช่องแอร์เหรอ
comment34-1:ผีช่องแอร์
คนเอามาเล่า เล่าสองที่ไม่เหมือนกันเลยครับ ออกเดอะช๊อค กับออกตีสิบ  พูดคนละอย่างเลย
comment35:ผมว่าเรื่องนี้ก็บีบหัวใจดีเหลือเกินครับ 
หนังไทยนี่ไม่ใช่ว่าไม่ดีนะ แต่ทำออกมาแต่ละเรื่องนี้ ...อย่าให้บรรยายเลยครับท่านแมงมุมแก้ว 
เรื่องจริงอ่ะน่ากลัวมาก แต่พอทำเป็นหนังออกมา ไหงเป็นงี้หว่า  หรือเป็นเพราะว่าทำเป็นหนังให้คนส่วนมากดูเลยต้องใส่ความบันเทิงลงไป
comment35-1:ผมเคยดูเหมือนกัน ลุ้นตามตลอด อยากจะทรมานทั้งสองยายหลายเอาให้หนัก
comment35-2:ตัวยายนี่ต้องจัดให้หนัก
comment35-3:อ้าว เรื่องนี้สร้างจากเรื่องจริงเหรอครับเนี่ย
comment36:รบกวนท่านแมงมุมแก้ว เอาเรื่องซีอุย มาลงไว้อีกซักเรื่องครับ สมัยเด็ก กลัวมาก กลัวกว่าตี๋ใหญ่อีก แต่ตอนนี้ดันชอบหาพวกกินเนื้อมนุษย์มาอ่าน
comment37:สยอง ซานติก้า
comment38:เป็นความรู้มากค่ะ เคยอยากได้กระทู้เกี่ยวกับเรื่องพวกนี้มานานแล้ว
ขอบพระคุณนะคะ
comment39:ผีช่องแอร์ผมไม่เล็กล่ะครับ
comment40:คดีเชอรี่แอนน่าสนใจค่ะ

ส่วนคดีซานติก้าน่ากลัวมากค่ะะะ T=T
จากวีดีโอคดีซานติก้า สอนให้รู้ว่าต่อให้เล็กใหญ่ไฮโซไฮซ้อมาจากไหน 
สุดท้ายถ้าไม่รู้จักเอาตัวรอด ก็เกรียมไม่ต่างกันค่ะ เหอเหอเหอ
comment41:กัวอะ คืนนี้นอนไม่หลับแน่เลย
comment42:เด๋วเข้ามาเก็บข้อมูลต่อค่ะ แปะไว้ก่อนเด๋วหาไม่เจอ
comment43:เข้ามาดูแบบแวบๆ ไม่กล้าดูชัดๆ น่ากลัวอ่ะ

อ่านแต่ ค.ห ล่างๆ ก็รู้เลยว่า คงน่ากลัวมากกกกก             

 ก็ไม่กล้าดูบนๆแล้วละค่ะ
comment44:
comment45:
comment46:กะว่าเข้ามาดูแปปเดียว ไม่น่าอ่านจนจบเลยตู 
จะนอนยังไงละทีนี้
comment47:ขอบคุณมากนะที่เอามาให้ติดตาม 
ชอบกระทู้แบบนี้ ได้เห็นด้านต่างๆของมนุษย์
comment48:เพิ่งเรียกร้องให้ข่มขื่น ต้องประหาร 
แต่พอมาอ่านคดีเชอรี่แอน และชีวิตแพะ แล้วอนาทใจ 
กฏหมายก็สำคัญ แต่เราว่า ผู้บังคับใช้กฏหมายสำคัญกว่ามากกกกกก
comment49:มาเป็นคณะ
บอกได้เลยเท่าที่อ่านมาทุกเรื่อง ทั้ง สยิว - สยอง
comment50:รูปที่ 4 ล่างขวามือของคหที่1 ใครเห็นเหมือนเราบ้าง แอบหลอนนิดๆนะ
comment50-1:...เลื่อนขึ้นไปดู


แล้วก็...


กรี๊ดดดดดดดดดดดดดดดดดดดดดดดด น่ากลัวอ้ะ!!
comment50-2:รูปไหนเรื่องอะไรเหรอคะ
comment50-3:เลื่อนไปดู เต็มตาเลย
ไม่น่าเลยตู
comment50-4:รูปไหนอ่าาา บอกหน่อยยย
comment50-5:คห. 1 รูปที่ 4 อ่ะ
comment51:เดชะบุญ อ่านตอนกลางวัน T T
comment52:
comment53:เป็นกระทู้ที่น่ากลัวมาก
comment54:อ่านแล้วสนุกดี
comment55:
comment56:แท๊งค์น้ำเป็นอะไรที่ตกใจมาก ไม่อยากคิดถ้าเราคือคนในหอนั้น
comment57:จำได้ว่าตอนซานติก้าไหม้ เราไปดูคอนเสิร์ตบี้กับซาซ่าที่ประตูท่าแพฉลองปีใหม่กับเพื่อน
เคาท์ดาวน์เสร็จ เดินผ่านร้านอาหาร ข่าวออกทีวีไฟไหม้ซานติก้า..........

นอนไม่หลับเลยคืนนั้น
comment58:
comment59:ซานติกา เราเกือบแล้ว เกือบเข้าไปแล้วเชียว

ดีที่คนเยอะมาก เลยเปลี่ยนใจไปเค้าดาวน์ที่เซนทรัลเวิลแทน

ขากลับ หารถไม่ได้เลย หลังจากลง BTS แล้วก็เลยเดินเอา เดินไปเรื่อยๆ

ตอนนั้นมีแต่เสียงหวอ รถกู้ภัยวิ่งเร็วมาก เกือบจะโดนเฉี่ยวอยู่แล้ว 

เดินไปพักๆก็เห็นคนได้รับบาดเจ็บเดินผ่านเราไป 

พอไปใกล้ๆแถวนั้นเท่านั้นแหละ รู้เลย ไฟไหม้

โชคดีมากที่ไม่ได้ไปเค้าดาวน์ในนั้น
comment60:2508 ปิดกรมจับตาย   เห็นว่าเรื่องจริงเหมือนกัน


จากเวปเย็นตาโฟ http://webboard.yenta4.com/topic/506803
comment61:ในอนาคต คดีน้องแก้มก็คงถูกนำมาสร้างภาพยนตร์
comment62:พลาดแล้ว มาอ่านตอนจะเที่ยงคืน ฮือๆ
comment63:อ่านแล้วรู้สึกว่า หลายๆคดีนี่กระบวนการยุติธรรมบ้านเรานี่ง่อยมากเลยอ่ะ 

ทั้งๆที่เป็นคดีดังขนาดนี้ บางคดีก็แพะ บางคดีก็เจอตอ ไม่ตามจับคนร้ายต่อ บางคดีถึงที่สุดแล้วให้ประหารชีวิต แต่ก็ได้อภัยโทษติดคุกไม่กี่ปีออกมาแล้ว
comment64:คดีฆ่าตกรรมยิ่งใหญ่บางเรื่อง
ห้ามตรวจสอบ
ห้ามหาความจริง
ห้ามพูดถึง

บรึ๋ยยย!! ขนลุก
comment65:เรื่องศพในแท็งค์ ตอนนั้นเราอยู่หอนะ พอไปดูเอ่อ อยู่หอแถมห้องข้างๆผู้ชายเป็นใบ้เหมือนในหนังอีก(ถ้าจำเรื่องไม่ผิดนะ) ตอนดูถึงกับสะดุ้งไมเรามีอะไรคล้ายในหนังจัง กลับหอมาแอบหลอนน้ำเลยอ่ะ
comment66:อันธพาลครองเมือง อัตชีวประวัติของพวกแดง ไบเล่ย์ ก็น่าจะเข้าเค้านะครับ ^^"



แดง ไบเล่



ปุ๊ ระเบิดขวด



จ๊อด เฮาดี้



ดำ เอสโซ่
comment67:สองเรื่องนี้ดัวยครับ สร้างจากเรื่องจิงของสองนักเลงดัง พี่นก เหมาเรียบ
comment68:สะเทือนขวัญเเทบทุกเรื่อง
comment69:
comment70:
comment71:ตามมาจาก http://pantip.com/topic/34381394
comment72:ขอบคุณค่ะ  ชอบๆๆๆๆ

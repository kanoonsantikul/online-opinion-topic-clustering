title:ด.ช. ถีบเพื่อนผู้หญิงจมน้ำดับ อ้าง เเค่ทำเล่นๆ
comment:เกิดอะไรขึ้นกับสังคมไทย อยู่ ป.5 ก็เป็นฆาตกรเเล้ว
เดี๋ยวกฎหมายก็ทำอะไรมันไม่ได้อีก เป็นเเค่เยาวชน เฮ้อ
อ่านเเล้วหดหู่ จิตใจมันทำด้วยอะไร นี่มันเหี้ยมเกินเด็กเเล้ว
มันพีคตรงไปเหยียบมือเขาไม่ให้ปีนขึ้นมาเนี่ยเเหละ 
...............
(แก้ไข)



.
สองเด็กหญิงชั้นป.5 ถูกเพื่อนชายวัยไล่เลี่ยกันหยอกล้อ แกล้งถีบตกคลองประเวศบุรีรมย์ ก่อนเสียชีวิตทั้งคู่ ขณะพ่อหนึ่งในสองผู้เสียชีวิตเผย สอบถามเด็กชายที่ก่อเหตุได้รับคำตอบว่า "ทำเล่นๆ" วอนสื่อประชาสัมพันธ์ข่าวให้แม่ของลูกตนเองทราบ เนื่องจากขาดการติดต่อมานานกว่าเดือน...

เมื่อเวลา 14.30 น. วันที่ 24 มี.ค. 59 พ.ต.ต.สำเนียง โสธร สว.(สอบสวน) สน.พระโขนง รับแจ้งเหตุมีผู้สูญหายภายในคลองประเวศบุรีรมย์ จำนวน 2 ราย บริเวณหน้ามัสยิดอัลเอี๊ยะติซอม ซอยอ่อนนุช 43 ถนนอ่อนนุช แขวงและเขตสวนหลวง กทม. จึงรายงานให้ พ.ต.อ.นิพนธ์ เจริญศิลป์ ผกก.สน.พระโขนง ทราบ ก่อนรุดไปตรวจสอบที่เกิดเหตุพร้อมเจ้าหน้าที่ฝ่ายสืบสวน สน.พระโขนง แพทย์นิติเวช รพ.จุฬาฯ อาสาสมัครร่วมกตัญญู

ที่เกิดเหตุ บริเวณท่าน้ำหน้ามัสยิดอัลเอี๊ยะติซอม พบประชาชนในละแวกใกล้เคียงต่างจับกลุ่มยืนมุงดูเหตุการณ์อยู่เป็นจำนวนมาก ก่อนที่ชาวบ้านบางส่วนจะรีบกระโดดลงไปทำการงมหาเด็กทั้งสองรายที่จมอยู่ โดยคลองดังกล่าวลึกประมาณ 10 เมตร เวลาผ่านไปประมาณ 10 นาที จึงพบร่างอันไร้วิญญาณของเด็กสาวทั้งสองราย ก่อนจะนำขึ้นมาบนพื้นดิน ทราบชื่อผู้เสียชีวิตทั้งสองราย คือ ด.ญ.ปิยาพัชร เปิดโปง หรือน้องเมย์ อายุ 11 ปี สภาพศพมือเท้าซีดขาว มีน้ำผสมเลือดออกจากปาก และ ด.ญ.สุภาวดี วาระทุม หรือ แหวน อายุ 12 ปี สัญชาติกัมพูชา สภาพมือเท้าซีดขาว 

จากนั้น ทางเจ้าหน้าที่ได้ติดต่อไปยังพ่อแม่ของเด็กที่เสียชีวิตทั้งสองราย ก่อนที่ นายปิยปวัต เปิดโปง อายุ 45 ปี รปภ.ห้างย่านศรีนครินทร์ และผู้เป็นพ่อของ ด.ญ.ปิยาพัชร รีบเดินทางมาดูร่างของลูกสาว พร้อมกับปล่อยน้ำตาร้องไห้โฮจนชาวบ้านในละแวกใกล้เคียงช่วยกันปลอบอยู่ข้างๆ ขณะเดียวกันทาง นางรัตนา แดงสุวรรณ อายุ 29 ปี ผู้เป็นแม่ของ ด.ญ.สุภาวดี เดินทางมาถึงจุดเกิดเหตุ และพบร่างของลูกสาวถึงกับร่ำไห้จนเป็นลม ท่ามกลางชาวบ้านนับร้อยคน เจ้าหน้าที่จึงรีบอุ้มไปลานกว้างหน้ามัสยิดเพื่อทำการปฐมพยาบาลเบื้องต้น ซึ่งต่อมาทาง นางรัตนา เกิดช็อกและหมดสติ เจ้าหน้าที่จึงรีบทำการช่วยเหลือ ก่อนนำตัวส่งยังโรงพยาบาล

ทางนายปิยปวัต เปิดเผยว่า จากการสอบถามลูกชายคนเล็กซึ่งเป็นผู้ที่อยู่ในเหตุการณ์ ทราบว่า ขณะเกิดเหตุ ลูกสาวคนโตของตนเองและเพื่อนๆ รวมถึง ลูกชายคนเล็กได้เดินทางจากบ้านพักมาในบริเวณดังกล่าว เพื่อร่วมกิจกรรมของทางโรงเรียนที่ตั้งอยู่ด้านหลังของมัสยิด โดยได้ออกมานั่งเล่นบริเวณท่าน้ำจุดเกิดเหตุ ก่อนจะมีเด็กผู้ชายซึ่งอายุไล่เลี่ยกันที่เป็นเพื่อนร่วมชั้นเรียนได้เดินตามมาด้านหลัง ก่อนจะลงมือถีบบุตรสาวของตนก่อน และเมื่อลูกสาวของตนเองตกน้ำ เพื่อนของลูกสาวที่เป็นอีกหนึ่งผู้เสียชีวิตได้พยายามช่วยเหลือ แต่ก็ถูกเด็กชายคนเดิมถีบซ้ำ ทำให้ตกน้ำตามกันไป และขณะที่ลูกสาวตนเองพยายามจะเกาะขอบปูนเพื่อเอาชีวิตรอด เด็กชายคนดังกล่าวก็เหยียบมือจนในที่สุดบุตรสาวและเพื่อนสนิทก็จมน้ำสูญหายไป ก่อนที่ลูกชายคนเล็กจะร้องไห้ขอความช่วยเหลือจากชาวบ้านที่อยู่ในจุดเกิดเหตุ และเมื่อตนเองเดินทางมาถึงจุดเกิดเหตุก็ยังพบเด็กชายที่ถีบลูกสาวตน จึงได้สอบถามเด็กชายคนก่อเหตุ และได้รับคำตอบว่า "ทำเล่นๆ"

นายปิยปวัต เล่าให้ฟังทั้งน้ำตาว่า เด็กหญิงปิยาพัช หรือ น้องเมย์ เป็นลูกคนโต และมีฝาแฝดที่เป็นเพศชายอีกคน ชื่อ แมน และมีน้องชายคนเล็กอายุ 9 ปี ซึ่งเป็นผู้ที่อยู่ในเหตุการณ์ โดยลักษณะส่วนตัวน้องเมย์เป็นคนดีตั้งใจเรียน ช่วยเหลืองานที่บ้านเสมอ เนื่องจากตนเองกับภรรยาที่เป็นแม่ของเด็ก แยกกันอยู่มานานกว่า 2 ปี ทำให้ น้องเมย์ ถือเป็นกำลังหลักที่คอยดูแลน้องๆ และในช่วงหนึ่งเดือนที่ผ่านมานี้ ไม่สามารถติดต่อแม่ของเด็กได้ จึงอยากขอให้สื่อมวลชนช่วยนำเสนอข่าวนี้เพื่อที่แม่ของเด็กจะได้ทราบว่า ขณะนี้ลูกสาวเสียชีวิตแล้ว

ด้าน พ.ต.อ.นิพนธ์ เจริญศิลป์ ผกก.สน.พระโขนง เผยว่า หลังจากนี้เจ้าหน้าที่จะเชิญตัวเด็กชายที่ก่อเหตุพร้อมผู้ปกครอง มาทำการพูดคุยหาสาเหตุที่แท้จริง และหากว่าทางผู้ปกครองของสองเด็กหญิงผู้เสียชีวิตยืนยันจะดำเนินคดี ก็ต้องทำการสอบปากคำแบบสหวิชาชีพ คือต้องมีหน่วยงานอื่นที่เกี่ยวข้องกับเด็กเข้าร่วมสอบปากคำด้วย เนื่องจากเป็นเยาวชน ส่วนร่างของสองเด็กสาวให้นำส่งตรวจพิสูจน์หาสาเหตุการเสียชีวิต ที่ภาควิชานิติเวชโรงพยาบาลจุฬา ต่อไป.


ข่าว
http://www.thairath.co.th/content/595766
รูป
http://www.dailynews.co.th/crime/387703    แก้ไขข้อความเมื่อ 25 มีนาคม 2559 เวลา 01:26 น.
comment1:สลดมาก เสียใจกับพ่อแม่เด็กที่เสียชีวิตด้วย
จิตใจมันทำด้วยอะไร พ่อแม่เคยอบรมสั่งสอนหรือไม่
อยากเห็นโฉมหน้ามันจริงๆ จะได้บอกลูกหลานว่าอย่าไปเข้าใกล้
comment2:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment3:เลววววว
comment4:ทำไมใจคอโหดเหี้ยมแบบนี้ รู้สึกสำนึกกับสิ่งที่ทำลงไป กับความสูญเสียที่เกิดขึ้นไหมน่ะ ชีวิตมันเอากลับคืนมาไม่ได้แล้วนะ
ครั้งแรกพอเข้าใจว่า เด็กอาจจะคึกคะนองไม่ทันคิดผลได้ผลเสีย แต่ถีบคนที่เข้ามาช่วยและเหยียบมือซ้ำ 
มันทำให้นึกถึงเคสฆาตกรเด็กของต่างประเทศเลย คนบางคนก็เกิดมาพร้อมพันธุกรรมฆาตกร โดยเฉพาะพวก XYY syndrome
comment4-1:แต่ผมกลับนึกถึงละครบ้านเรา หลายๆเรื่อง เหมือนฉากแบบนี้มันผ่านตาหลายครั้งเลย
comment4-2:เราก็คิดถึงฉากในละครไทยเหมือนกัน
comment5:โห  อายุเท่านี้ยังฆ่าคนได้ถึงสองคน แถมอ้างทำเล่นๆ ไม่ธรรมดาจริง เลวไหมครับแบบนี้สงสารพ่อแม่ผู้สูญเสียจริงๆ
comment6:สงสาร 2 คนนั้นที่เสียชีวิตจังเลย  ตอนไปถีบเขาตกน้ำนั่นไม่เท่าไหร่ มาหดหู่ตรงที่เข้าพยายามจะขึ้นฝั่งให้ได้มากกว่า ซ้ำร้ายคนที่ไปช่วยก็ยังโดนด้วย
comment7:เป็นข่าวที่หดหู่มาก พ่อแม่เขาเลี้ยงจนโตมาขนาดนี้ มาโรงเรียนไม่น่าจะมีปัจจัยเสี่ยงอะไรเลยยังเกิดเหตุได้
เด็กฆาตรกรนี่มันถูกเลี้ยงมายังไงถึงไม่มีความรู้สึกผิดชอบชั่วดี มันเห็นความทรมานของคนอื่นเป็นความสนุก ถ้ามันไม่จิตใจผิดปกติมันก็ถูกเลี้ยงมาในสภาวะที่หล่อหลอมให้มันเป็นคนเลวของแท้ 
ปล.เคยอ่านเจอว่าเด็กไทยตายจากการจมน้ำมากเป็นอันดับ1
comment8:มันยังไม่รู้สึกรู้สายังมีหน้ามาบอกว่าทำเล่นๆอีก

เด็กอีกคนที่ตายเพราะโดนมันถีบยังรู้สึกได้เลยถึงได้จะไปช่วยเพื่อน    ฉะนั้นจะมาอ้างว่ายังเด็กไม่รู้อะไรไม่ได้หรอก  มันเลวโดยสันดานแล้วแหละ
comment8-1:จริงมากเด็กที่เป็นเพื่อนยังรู้เลยว่าควรไปช่วยเพื่อน TT^TT ตอนนี้สงสารน้องผู้ชายที่สุด คงฝันร้ายไปตลอดชีวิตเลยนะนั่น เราว่าเด็กชายก็คงอยากช่วยแต่กลัวโดนถีบตกน้ำเหมือนกันแน่ๆ
comment9:ผมดูข่าวตอนเช้า  ฟังแล้วหดหู่มาก  

มันบ่งบอกว่าพ่อแม่ผู้กระทำผิดคงไม่อบรบสั่งลูก

ออกลูกมาได้  แต่ไม่สอนว่าสิ่งใดควร  ส่ิ่งใดไม่ควร

เพราะถ้าสอนเด็กก็ไม่ทำ  เพราะเด็กกว่านี้พ่อแม่ที่สนใจ

เขายังอบรมสั่งสอนให้เป็นคดีได้เลย


พ่อแม่  ครูอาจาร์ย  โรงเรียน  อาจจะต้องรับผิดในทางแพ่งด้วยนะครับ
comment9-1:อยากให้ดำเนินคดี พาอ แม่ แทน ในฐานะที่ลูกเป็นเยาวชน ...
comment10:ควรได้รับโทษให้รุนแรง เพราะทำโดยเจตนา แต่ก็อย่างว่าเด็กทำอะไรก็ไม่ผิด
comment11:คือถึงเป็นเยาวชน ก็ควรต้องได้รับโทษตามกฎหมายเยาวชนขั้นสูงสุด (ไม่รู้ว่าโทษสูงสุดของกฎหมายเยาวชนคืออะไรนะ?) 
แต่ยังไงก็ต้องให้มันรับโทษ จะมากจะน้อยก็ต้องรับ ต้องโดนลงโทษ อย่างน้อยก็ต้องทำให้เด็กสำนึกในสิ่งที่ตัวเองทำ!!
comment11-1:เห็นด้วยค่ะ  นี่เสียไป 2 ชีวิตเลยนะคะ
สงสารพ่อแม่น้อง
comment11-2:ที่ต่างประเทศไม่แน่ใจว่าอเมริกาหรือป่าว เคยมีผู้เยาว์ทำผิด แต่ความผิดหนักมาก จึงได้รับการลงโทษแบบผู้ใหญ่เลยค่ะ

กรณีนี้เราว่าควรได้รับการลงโทษเท่าผู้ใหญ่ค่ะ
comment12:เราว่า บางทีเด็กอาจจำมาจากละครป่ะคะ ดูเเล้วหยั่งกะฉากพระเอกนางเอกตีกะผู้ร้ายนางอิจฉาในละครเลย 
หดหู่มากบอกตรงๆ
comment13:นึกถึง confession
ไม่ไหวอ่ะ
ทำเล่นๆ เห็นเขาจะปีนขึ้น ทำไมถึงไปเหยียบมืออีก ไม่เข้าใจ
comment14:จะนิสัยเเย่ยังไงก็ไม่ควรจะทรามถึงขั้นนี้ได้  เเล้วยิ่งหดหู่กับคำตอบของเด็กนี่. พูดได้ทำร้ายจิตใจพ่อเเม่มาก
comment15:มีข้อสงสัยครับ 
"พ.ต.อ.นิพนธ์ เจริญศิลป์ ผกก.สน.พระโขนง เผยว่า หลังจากนี้เจ้าหน้าที่จะเชิญตัวเด็กชายที่ก่อเหตุพร้อมผู้ปกครอง มาทำการพูดคุยหาสาเหตุที่แท้จริง และหากว่าทางผู้ปกครองของสองเด็กหญิงผู้เสียชีวิตยืนยันจะดำเนินคดี ก็ต้องทำการสอบปากคำแบบสหวิชาชีพ"
คดีนี้น่าจะเป็นคดีอาญา ทำไมตำรวจต้องรอให้ผู้ปกครองสองเด็กหญิงยืนยันจะดำเนินคดี จึงค่อยสอบปากคำเด็กชายด้วยครับ หรือ คดีอาญาถ้าเจ้าทุกข์ไม่เอาเรื่องก็ไม่ต้องทำคดีได้ ใครมีความรู้กฎหมายบ้าง หรือตำรวจไทยขี้เกียจเจ้าทุกข์ไม่เอาเรื่องจะไม่ทำคดี
comment15-1:ฟังข่าว...... ก็สงสัยเหมือนคุณเลย
comment15-2:รอคำตอบจากผู้รู้ค่ะ สงสัยมาก
comment15-3:ในคดีประมาทเป็นเหตุให้ผู้อื่นได้รับบาดเจ็บไม่อันตรายร้ายแรง ไม่สาหัส หรือเสียชีวิต
ถือเป็นความผิดอันยอมความได้ ซึ่งตำรวจไม่มีอำนาจสอบสวนถ้าไม่มีการแจ้งความร้องทุกข์

แต่ในเคสนี้ ยังไม่ชัดเจนนะว่าประมาท หรือจงใจทำร้าย มันยังก้ำกึ่งอยู่ แต่การกระทำนี้ เป็นเหตุให้ผู้อื่นถึงแก่ความตาย
เมื่อถึงแก่ความตายแล้ว ยังไงก็เป็นอาญาแผ่นดิน ที่ตำรวจสามารถสอบสวนได้เลย ไม่ต้องให้มีใครมาร้องทุกข์ก่อน

ส่วนที่ว่ามันก้ำกึ่ง คือ
ประมาท โดยมองว่าเด็กเล่นกัน คึกคะนองหยอกล้อกันตามประสา  ชั้นผลักเธอ เธอผลักชั้น แกล้งกันไปกันมา แต่คะนองเกินยั้งน้ำหนักมือไม่ได้ เพราะเด็กผู้ชายกับเด็กผู้หญิงแรงต่างกันเยอะ
ถ้าเป็นประมาทก็ กระทำการโดยประมาทเป็นเหตุให้ผู้อื่นถึงแก่ความตาย โทษจำคุกสูงสุดไม่เกิน 10 ปี
หรือ จงใจ ทำร้าย  โกรธเคืองกันมาก่อน ทะเลาะกันแล้วลงไม้งลงมือ หรือเป็นอันธพาลมาเกะกะระรานเพื่อน
ถ้าข้อเท็จจริงรับฟังกันได้อย่างนี้ ก็เป็นความผิด
ทำร้ายผู้อื่นเป็นเหตุให้ถึงแก่ความตาย โทษจำคุกตั้งแต่ 3ปี ถึง 15 ปี (หนักกว่าประมาทมาหน่อย)
หรือมองว่า มีเจตนาฆ่า โดยเล็งเห็นผล
คือเจตนาทำร้ายนั่นแหละ แต่มันรุนแรงเกินเด็ก(เช่นเอาไม้ฟาดที่หัว หรือกระโดดถีบแบบมวยปล้ำ) ไม่ใช่แค่ผลักกันไปกันมา
แล้วตั้งใจพาไปยังข้างคลองข้างสระน้ำ ตั้งใจเอาให้ลงสระให้ได้ โดยรุ้ว่าคนนี้ว่ายน้ำไม่เป็น
ก็อาจจะมองว่า มีเจตนาฆ่าโดยเล็งเห็นผล อันนี้โทษหนักสุดถึงประหาร

แต่ผมมองว่า เป็นเด็ก ก็คงจะคึกคะนองตามประสา ไม่น่าจะมีเจตนาฆ่า ให้เพื่อถึงตาย(หรอกมั้ง โลกสวยนิดนึง) 
ไม่รวมเคสแว้นที่รุมข่มขืนผู้หญิงแล้วฆ่าฝังผู้ชายนะ 
ไม่ประมทก็เจตนาทำร้าย ไม่น่าจะเกินนี้

แต่ที่แน่ๆ สองชีวิตต้องตาย อีกหนึ่ง จิตใจหดหู่ หมดอนาคต ไม่รู้ว่าจบอย่างไร แต่อนาคตดับมืดไปแล้ว
มันไม่คุ้มกันเลยนะ กับคำว่าคึกคะนอง
นึกถึงเด็กแว้นที่ออกมาซิ่งบนถนน ก็แบบนี้แหละ
comment15-4:สรุปแล้ว กรณีนี้มีคนตาย ไม่ว่าประมาท ไม่เจตนา หรือตั้งใจ ยังไงๆตำรวจก็ต้องทำคดี ต้องสอบปากคำเด็กชายใช่ไหมครับ แล้วทำไมเขาให้สัมภาษณ์แบบนั้นล่ะ แทนที่จะเรียกตัวมาสอบ ต้องเชิญมาด้วยเหรอครับ สงสัยจริงๆ
comment15-5:ลืมเรื่องประเด็นตำรวจ

น่าจะเป็นความอ่อนด้อยในตัวข้อกม.ของตำรวจครัช
บางนายไม่ได้จบนิติ และก็ไม่ได้ใช้กม.มานาน อาจจะลืม หรือไม่ได้อัพเดทข้อกม.
ในทำนองคนทำคดีไม่ได้พูด คนพูดไม่ได้ทำคดี แต่ต้องออกหน้าไปก่อน
comment15-6:*คดีความผิดต่อชีวิตและร่างกาย ไม่มีการยอมความค่ะ 
**15-3 ผิดนะคะ ตามประมวล กม.อาญา มาตรา 300 ประมาททำให้เป็นอันตรายสาหัส และมาตรา 390 ประมาท>ทำให้เป็นอันตรายแก่กายและจิตใจ(ไม่สาหัส) ต่างก็ยอมความไม่ได้

***คดีนี้เรามองว่าไม่ใช่การกระทำโดยประมาท  ตามพฤติการณ์ในข่าวถ้าจริง ถึงยังไม่ชัดเจนว่ามีเจตนาฆ่าหรือไม่ แต่ชัดเจนว่ามีเจตนาทำร้ายร่างกาย
comment15-7:ถ้าผมความจำไม่เลอะเลือนนะ  ปวิอ. กรณีที่ตายผิดธรรมชาติ  ให้ชันสูตรพลิกศพ

นั้นก็คือการสืบสวนแล้วครับ  คดีนี้มีคนตาย  ไม่ว่าจะเป็นประมาท หรือเจตนา

ก็ไม่สามารถยอมความได้ครับ  จะรอดำเนินคดีเพื่อ....???  

// อีกอย่างผมว่าการถีบมันเจตนานะครับ  ไม่ใช่ประมาท  แต่จะมีเจตนาฆ่าหรือไม่ก็ว่ากันไป  

และการถีบผู้อื่นลงไปในน้ำ  ผมก็มองว่าเป็นเจตนาฆ่าโดยเล็งเห็นผล
comment15-8:15-6 ที่ผมจะสื่อหมายถึงในแง่ทีตำรวจเค้าพูดไงครับ
คงจะเข้าใจผิด(ไปเอง) ว่าต้องให้มีการแจ้งความเอาเรื่องเสียก่อนถึงจะดำเนินการทางคดี

แต่ถ้าในข้อกม.แล้ว เคสนี้ มันมีคนตายแล้ว ตำรวจก็ต้องรับเรื่องดำเนินการได้ โดยไม่ต้องมีใครแจ้งความอยู่แล้วครับ
พยามแถช่วยตำรวจเฉยๆ (ทำคุณบูชาโทษแท้ๆ 555)

ส่วนเรื่องที่ว่าจะประมาท จะเจตนาฆ่า เจตนาทำร้าย 
รอดูคลิป หรือได้ข้อเท็จจริงจากเด็กดีกว่าครับ ไม่ขอฟันธง
comment15-9:มันเป็นคดีอยู่แล้วครับ ผู้กำกับ น่าจะบอกผิด ไม่ก็ลงข่าวมั่ว มีอยู่สองอย่าง
comment16:เด็กชายคนนี้ไม่ควรเติบโตมาในสังคมเลย
คิดไม่ออกเลยว่าต่อไปจะเป็นยังไง
comment17:บางพฤติกรรมของเด็กก็ลอกเลียนมาจากผู้ใหญ่ค่ะ อาจเห็นพ่อแม่นั่งดูละครที่เนื้อหารุนแรง แต่ไม่ได้ให้คำแนะนำกับเด็ก ด้วยวุฒิภาวะไม่มี  เลยทำให้เข้าใจว่า สิ่งที่เห็นนั้นไม่ผิด  ก็จำไปทำ ส่วนตัวเลิกดูละครมานานมาก วันนั้นบังเอิญเปิดไปเจอยังตกใจเลยค่ะ
comment17-1:สลด!! เด็กติดละครฆ่าคนเลียนแบบละคร
//แบนละครเลยๆ
comment17-2:อย่าสรุปแบบนั้นเลยค่ะ เราแค่บอกว่า บางทีเด็กที่ขาดวิจารณญาณ เห็นพฤติกรรมที่ไม่เหมาะสมจากผู้ใหญ่ ก็นำไปทำตาม ปัญหาบางอย่างที่เกิด คนก็เพ่งเล็งประนามไปที่ตัวเด็ก ด่าผู้ปกครองที่ไม่ดูแล แต่ลืมที่จะมองว่า แค่2สิ่งนี้ไม่ใช่ปัจจัยหล่อหลอมพฤติกรรมของบุคคลใดบุคคลนึง แต่สังคมก็มีส่วนสำคัญ เราในฐานะผู้ใหญ่  ควรมีส่วนรับผิดชอบปลูกฝังเยาวชน มีจิตสำนึกรับผิดชอบต่อสังคมร่วมกัน ข้อนี้ขอกล่าวรวมๆแบบไม่จำเพาะเจาะจงนะคะ จิตสำนึกที่ดีถูกสอนได้ แล้วเป็นส่วนให้สังคมเข้มแข็งค่ะ
comment17-3:เราว่าเด็กเลียนแบบ lionking ค่ะ
ผลักซิมบ้าตกเหว แล้วเอามือตะปบไม่ให้ขึ้นมาได้
เราควรแบนไม่ให้เรื่องนี้ฉายในไทยนะคะ
#ตลกชิบ
comment17-4:ผมประชดครับ เพราะถ้ามีอะไรโยงไปถึงเกมได้ สื่อไม่รีรอเลยที่จะรีบโทษเกม
comment17-5:เราว่า Lion King เป็นแอนนิเมชั่นที่น่ารักค่ะ ซีนที่คุณว่ามาเราไม่เคยเห็นเลยค่ะ ไม่แน่ใจว่าคุณดูเรื่องเดียวกันมั้ย บางอย่างข้อความเดียวกัน เนื้อเรื่องเหมือนกัน แต่วุฒิภาวะของผู้รับสารต่างกัน ก็กลายเป็นคนละเรื่องได้ค่ะ (ยิ้มอ่อน)
comment17-6:ลืมฉาก Long Live the King ในตำนานไปได้อย่างไร
comment17-7:มีคนเอาคลิปมาโพสแล้ว ขอลบล่ะกัน
comment17-8:#17-6 ฉากนี้พีคมาก ตอนดูเมื่อครั้งเป็นเด็กน้อยจำได้เลยว่าร้องไห้
comment17-9:ได้ข่าวว่าก่อนละครจะฉาย เค้าก็บอกเรทอายุอยู่นะ
comment17-10:บอกเรทอายุ แล้วมันช่วยอะไรได้ไหม มันต้องเขียนคำเตือนบรรยายใต้ภาพ
comment17-11:17-5 ถอนคำพูดมั้ยคะ เราอายแทนอะค่ะ หุหุ
comment17-12:เรื่องเหยียบมือนี่ สมัยผมเด็กๆ ผมจำจากหนังจีนกำลังภายในกับหนังฝรั่งนะ  แทบทุกเรื่องถ้าเห็นตัวเอกพลัดตกหน้าผาแล้วเกาะขอบหน้าผาไว้ เดาต่อเลยเดี๋ยวคนร้ายที่ตามมาจะต้องมาเหยียบมือ

คือเอาจริงๆ มันโทษหนัง ละคร การ์ตูนได้ทุกเรื่องเลยครับที่เด็กคนนี้เคยดูมาในชีวิตเค้า  ฉากรุนแรงมันสั่งสมมาเรื่อยๆ ไม่ใช่เห็นแค่เรื่องเดียวแล้วมาเลียนแบบ

เด็กขี้แกล้ง ชอบแกล้งเพื่อน วิธีการแกล้งอาจไม่ได้วางแผนไว้ล่วงหน้า แต่เป็นแค่แวบนึงที่คิดขึ้นได้เพราะสั่งสมมาในสมองก็ได้   เด็กป.5 ไม่น่ามีจิตใจโหดเหี้ยมอยากฆ่าใครให้ตายจริงๆหรอก

ที่ควรด่าคือ ผปค. ที่เลี้ยงลูกมายังไงไม่ให้เด็กรู้จัก ผิด ชอบ ชั่ว ดี มีเมตตาต่อผู้อื่น
comment17-13:ถอนคำพูดนะคะ    ขอบคุณมากค่ะ
comment18:เด็กมันจิตใจหยาบกระด้างได้ขนาดนี้ อย่าไปโทษละครหรือสื่อเลย ต้องโทษพ่อแม่ ครอบครัว สั่งสอนเลี้ยงดูกันมาแบบไหน จิตใจถึงได้โหดเหี้ยมขนาดนี้ ทำไมถึงเห็นชีวิตคนอื่นไม่มีค่า
comment18-1:สื่อละครก็มีส่วนแหละค่ะ  เราจำได้ว่า ตอนเราดูละครตอนเด็กๆ เรายังอยากทำเลย เป็นตัวร้ายดูสะใจกว่าเป็นตัวดีนะ
comment18-2:ตอนเด็กเราก็ดูละคร ทำไมไม่เคยฆ่าใครตาย
....นั่นก็เพราะว่าเวลาดูอะไร พ่อแม่เราก็จะบอกว่า....อย่าไปทำนะ นี่มันไม่ดี
comment18-3:บางคนมันก็เกิดมาเพื่อเป็นฆาตกรนะครับ ต้องดูก่อน
comment18-4:ต้องสั่งสอน ประหารชั่วโคตร
comment18-5:คือ ที่เราไม่ไปฆ่าใคร เพราะพ่อแม่เรามีเวลาสอน อบรมไง    แต่พ่อแม่บางคนเค้าก็ไม่มีเวลาอบรมลูกจริงๆ   

ถ้ามองโลกความเป็นจริงนะ   พ่อแม่บางคน หาบเร่ ทำงานก่อสร้าง  เช้าเย็น ก็เหนื่อยแล้ว   คือเค้าก็อยากส่งสอนลูกแหละ แต่แค่จะหาข้าวกรอกหม้อแต่ละวันยังเหนือ่ยเลย  พอเห็นลูกดูทีวี ก็เลยปล่อย เพราะตัวเองต้องการพักผ่อน
comment19:นี่กลัวมีลูกเลย กลัวเจอเพื่อนหรือเด็กคนอื่นที่นิสัยแบบนี้ 
เด็กก็คือเด็กอะนะ ทำอะไรพูดอะไรมันบ่งบอกถึงการเลี้ยงดู
เด็กคนนี้สงสัยไม่ได้รับการอบรมแบบที่ควร
ไม่ก็ถูกปล่อยเลี้ยงจนโตมากับทีวีกับละครหลังข่าว
หรือกับความรุนแรงในครอบครัวเลยเก็บกดมาลงกับผู้อื่น

น่ากลัวอ่ะ ควรเอาเด็กไปบำบัดแล้วไม่ต้องออกมานะ
พ่อแม่ของเด็กที่ผิดก็ควรไปเข้าคุกซะ 

บางทีคยเราน่าจะมีใบอนุญาติให้มีลูกได้นะ จะได้ไม่เกิดเรื่องแบบนี้อีก
comment20:คดีแบบนี้หดหู่ก็จริง  แต่ควรนำมาศึกษาอย่างยิ่งนะครับ  ต้องหาสาเหตุที่แท้จริงว่าพฤติกรรมของเด็กมาจากอะไร  ตอนที่เด็กทำรู้สึกอย่างไรหรือกำลังคิดหรือนึกถึงอะไรอยู่  ถ้าเรารู้สาเหตุเราก็จะสามารถหาทางป้องกันไม่ให้เกิดข่าวแบบนี้อีกได้ เช่น เลียนแบบหนังก็ต้องสั่งระงับฉากหรือหนังไปเลย  มาจากการเห็นพ่อแม่ทะเลาะกันก็ต้องส่งเสริมสถาบันครอบครัว หรือสาเหตุอื่นๆ  ถ้าเราลงโทษโดยไม่หาสาเหตุหรือคิดว่าเด็กชั่วโดยกำเนิดอยู่แล้ว  เราก็กำลังคิดว่ามนุษย์เกิดมาเพื่ออยากทำชั่วโดยกรรมพันธุ์ไม่ใช่สิ่งแวดล้อม  อันที่จริงผมไม่เชื่อว่ามนุษย์ใฝ่หาความดีแต่ผมเชื่อว่ามนุษย์กระทำเพื่อตอบสนองความพอใจของตนเองมากกว่า  ดังนั้นควรให้หน่วยงานที่เกี่ยวข้องมาสืบหาฆาตรกรที่แท้จริงดีกว่าครับ
comment20-1:เห็นด้วยที่สุด
comment21:เด็กไม่ได้ตั้งใจหรอกครับ เอาจริงๆตอนนั้นก็ไม่ค่อยได้คิดอะไรแน่นอน อายุ 11 ขวบ ยังไม่ค่อยมีใครรู้จักความตายเลยครับ แล้วก็เรื่องแรง อายุประมาณนี้ แรงไม่ได้ต่างจากผู้หญิงหรอกครับ ดีไม่ดีผู้หญองจะแรงเยอะกว่าด้วยในช่วงนี้ ต้องประมาณอายุ 13 ปีขึ้นไป พอ 15 ปีแล้วถึงจะเห็นผล
comment21-1:แต่พ่อแม่ไงครับ ที่เป็นคนสอน เด็กจะมีพฤติกรรมยังไงก็อยู่ที่การเลี้ยงดูอบรมของผู้ปกครอง
โตขึ้นมาแบบเป็นเด็กเห็นอกเห็นใจผู้อื่น
หรือโตขึ้นมาเป็นเด็กที่คิดว่าความรุนแรงเป็นเรื่องปกติ
comment21-2:ไม่ได้ตั้งใจ 
แล้วยังไงอ่ะ 
คนทำผิด บอกไม่ได้ตั้งใจทั้งนั้นป่ะวะ
comment21-3:คุณลองนึกถึงตัวเองสิตอน ป5 ป6 .. ส่วนตัวผมนี่ ว่ายน้ำ จีบสาว ขับมอร์ไซต์ เล่นกีฬา มีพรรคมีพวกแล้วนะ แกล้งกันมันมีอยู่แล้ว แต่พอรู้จักขอบเขตแล้ว  ตอนนี้ (จะ 35 แล้ว) ยังจำได้หลายๆเหตุการสมัยนั้นได้เลย ทำไมจะไม่รู้จักความเป็นความตาย.. 
อย่างกรณีนี้ น้องคนที่ลงไปช่วย เพราะอะไร แสดงว่าน้องเขารู้แล้วว่าเพื่อนอาจไม่รอด เลยลงไปช่วย และคนอื่นก็ยังไปร้องขอให้คนช่วยอีก
คิดว่าคงเป็นที่นิสัยของคนมากกว่า พวกที่เกเร มันก็เกเรไม่เอาอะไร ไม่ฟังใครเลยก็มี เด็กวัยนี้
comment21-4:ป.5นี่รู้เรื่องหมดแล้วนะ
comment21-5:11ขวบรู้เรื่องแล้วค่ะ
comment21-6:ลูกผม 3 ขวบก็สอนเรื่องความตายให้ลูกฟังตลอดเวลาอยู่แล้วครับ

สอนตั้งแต่ระวังไม่ให้เดินข้ามถนน สอนเรื่องรถชนตาย สอนเรื่องโดนคนจับตัวไป

สอนให้รู้จักระหว่างเวลาเจอรถกำลังถอยต้องทำอย่างไร กระทั่งไปลูกไปงานศพญาติเพื่อที่จะสอนให้รู้ว่าตายแล้วคืออะไร

นี่ 11 ขวบแล้วอย่าอ้างเลยครับว่ารู้จักความตาย  อ้างว่าทำไปเพราะความคึกคะนองยังพอฟังขึ้น
comment21-7:อายุ 11 ขวบคือโตแล้วค่ะ 'ยังไม่ค่อยรู้จักความตาย' นี่ขอไม่เห็นด้วย
ยิ่งสังคมและสื่อสมัยนี้ ล้วนหล่อหลอมให้เด็กมีความคิดความอ่านที่โตเกินอายุด้วยซ้ำ
หลานเราอายุ 5-6 ขวบ เห็นแม่โดนมีดบาด ร้องไห้ใหญ่เลย น้องบอกกลัวแม่ตาย
เพราะผู้ใหญ่เราบอกสอนเค้าได้ ว่าความตายคืออะไร เด็กอาจจะไม่รู้ลึกซึ้งมากนัก แต่เค้าจะรู้ว่ามันคือความสูญเสีย คือเรื่องน่าเศร้า

เคสนี้น่าหดหู่ที่สุดคือตอนเด็กชายถีบเพื่อนคนแรกตกนำ้แล้ว เค้า(ดูเหมือน)จะไม่ตกใจ ไม่สำนึกว่าที่ทำมันรุนแรง คือถีบครั้งแรกอาจคึกคะนอง แต่ถีบเพื่อนครั้งที่สองนี่ไม่ใช่แล้ว ซ้ำร้ายไปกว่านั้นคือเหยียบมือเพื่อนไม่ให้ขึ้นมานี่แหละ จิตใจเด็กนี่ทำด้วยอะไร
comment21-8:นึกย้อนกลับไปตอนตัวเอง 11 ขวบ 
รู้เรื่องความตายแล้วค่ะ. รู้ว่าอะไรอันตรายและอะไรต้องระวังแล้ว 


คือส่วนตัวมองว่าน้องที่ทำในเคสนี้ คงจะไม่ใช่ไม่รู้หรอกนะคะ. เพียงแต่ในตอนนั้นน้องเขาคิดอะไรอยู่กันแน่
comment21-9:หลานเราสี่ห้าขวบก็รู้เรื่องความตายแล้วค่ะ  รู้เรื่องป้องกันอันตรายแล้วด้วย
เคยไปเที่ยวริมทะเลสาบกัน  ตอนกลับรีบเก็บของลืมหันไปดูหลานชายสามขวบ เค้าไปยืนข้างสะพานใกล้น้ำ ได้ยินหลานสาวห้าขวบพูดว่า
อาวีมานี่  เดี๋ยวตกน้ำไป    เราตกใจเลยค่ะ  

แล้วหลานสาวคนนี้ตอนเราไปตลาดนัดกัน  เดินผ่านสายไฟ เราคิดว่าพอเดินไปใกล้ๆ เราจะเตือนเค้าว่าอย่าเหยียบสายไฟให้ข้าม
แต่เค้ากลับเตือนเราเองก่อนว่าอันตราย อย่าเหยียบ  (เเม่เค้าคงสอนมา)


แล้วก็หลายๆกรณีเค้าปกป้องน้องดูเเลน้อง  รู้เรื่องอะไรอันตราย  นี่เเค่ห้าขวบนะ

===

เด็กคนนี้ 11-12  รู้เรื่องเเล้วค่ะ
comment21-10:อายุ 11 นี่รู้เรื่องแล้วค่ะ ยิ่งเรื่องผลักตกน้ำยิ่งไม่ทำนะคะ เพราะพ่อแม่หรือผู้ใหญ่จะสอนตลอดให้ระวัง กลัวลูกหลานจมน้ำตาย
comment21-11:ป.5 นี่ถือว่าโตมากแล้วนะคะ
comment21-12:โตครับ โตมากด้วย เด็กที่ก่อเหตุบอกเลยไม่ธรรมดาครับ

ลองดูเด็กแถวบ้านคุณที่11ขวบนะครับ กล้าเอา ขันน้ำไปราดเพื่อนๆให้เปียกไหม เด็กทั่วไปเขาไม่ทำกันนะครับ
comment22:
comment23:อึ้ง....
เด็ก ป.5 ป.6 นี่รู้เรื่องแล้วนะ แยกแยะได้แล้วอะไรควรทำไม่ควรทำ เด็กที่มาช่วยเพื่อนยังรู้เลยว่าควรช่วยเพื่อน แต่เด็กที่ผลักตกน้ำซ้ำเหยียบมือเพื่อนนี่มันอะไร คิดอะไรอยู่ สะใจ สนุก....โตมาในครอบครัวแบบไหนกันนี่ ? โตขึ้นจะกลายเป็นฆาตรกรที่ฆ่าคนได้อย่างไม่สะทกสะท้านเลยมั๊ยนี่...
comment24:ทำไมพ่อแม่เด็กผู้ชายถึงได้ปล่อยปละละเลยให้ลูกเติบโตมาเป็นฆาตกรเลือดเย็นแบบนี้
comment25:หากว่าทางผู้ปกครองของสองเด็กหญิงผู้เสียชีวิตยืนยันจะดำเนินคดี

ไอ้ตำรวย อาญาแผ่นดิน ยังไงต้องดำเนิดคดีอยู่แล้ว สราด
comment26:เมล็ดพันธุ์ที่เน่า ๆ คัดทิ้งเถอะ
comment27:เด็กบางคนพ่อแม่ไม่เคยอบรม อาจมีปัญหาที่บ้ายหรือบางคนก็เหมือนเป็นสันดานของเค้าเองนะ ลูกเราอายุ 5 ขวบมาเล่าให้ฟังบ่อยๆว่าเพื่อนชื่อ... แกล้ง ตอนแรกเราก็ไม่คิดอะไรนะ เพราะเด็กๆเล่นกันก็แกล้งกันธรรมดา แต่มีครั้งนึงงานโรงเรียนลูก เราเห็นเด็กคนนี้แกล้งลูกเราอีกแล้ว เราเลยเข้าไปว่า เด็กกลับโกหกเราหน้าตาเฉยว่าลูกเราไปเตะเค้าก่อน (ทั้งๆที่เราจับตาดูอยู่ตอนมันมาแกล้งลูกเรา ลูกเราไม่ได้ทำอะไร ที่สำคัญเราสอนลูกเสมอไม่ให้รังแกเพื่อน) เราตกใจมากค่ะ เด็กแค่ 5-6 ขวบโกหกเป็นแล้ว คือลูกเราเค้าโกหกไม่เป็นอะ เราก็เลยคิดว่าเด็กประเภทนี้ถ้าไม่มีปัญหาที่บ้านก็ต้องเป็นที่สันดานแล้ว
comment27-1:ถ้าเป็นสันดานที่หมายถึงสิ่งที่ติดตัวมาตั้งแต่เกิด ไม่มีหรอกค่ะ (เพราะนั่นหมายถึง ถ้ามีตัวอ่อนอยู่ในท้องแม่ แล้วมีอะไรบางอย่างที่เรียกว่าสันดานชี้ไว้แล้วว่าคนๆ นี้จะเป็นคนชั่ว นั่นหมายความว่าถูกกำหนดมาแต่แรก ตายตัว เปลี่ยนแปลงไม่ได้ ซึ่งมันไม่ค่อยมีเหตุผล) แต่ถ้าหมายถึงสันดานที่มาจากการเลี้ยงดู (ทั้งที่สั่งสอนและไม่สั่งสอน) อันนี้ถึงฟังขึ้น ต่อให้เป็นบ้านที่ไม่มีปัญหา สั่งสอนดีงาม แต่ลูกหลานชั่ว นั่นก็แสดงว่า คนเลี้ยงบกพร่องอยู่ดี (สอนน่ะสอน แต่ดันสอนไม่เป็น) คือมันต้องมีเหตุปัจจัย

เด็กจะชั่วจะดีมันมาจากการเลี้ยงดูและสิ่งแวดล้อมอยู่แล้วแน่นอน ไม่มีทางเป็นเองแบบที่ติดตัวมาตั้งแต่ในท้อง ซึ่งอันนี้น่าศึกษามาก ว่าพวกอาชญากรโตมาในสภาพแวดล้อมยังไงค่ะ
comment27-2:เกิดจากทั้งสองเเบบค่ะ  เคยได้ยินเรื่องยีนส์นักรบมั้ยคะ มีมาเเต่กำเนิด   เคยดูสารคดี
คนพวกนี้จะมีเเนวโน้มเป็นอันธพาล อาชญากรโรคจิต  เเต่ทั้งนี้การเลี้ยงดูที่ดีสามารถทำให้ตรงนี้ผ่อนหนักเป็นเบาได้หรือปกติได้

แต่ถ้ามียีนส์นี้เเล้วได้รับการเลี้ยงดูที่ไม่ดี  อาชญากรโรคจิตเลย
เค้าเคยทำการสำรวจอาชญกรโรคจิต  แล้วพบความสัมพันธ์นี้  

---

ทั้ง dna   และการเลี้ยงดู มีผลทั้งสองอย่างค่ะ
comment27-3:อันนั้นทราบค่ะ แต่มันวกกลับไปที่การเลี้ยงดูอยู่ดี

ไม่ว่ายีนส์จะกำหนดออกมายังไง การเลี้ยงดูก็เป็นตัวแปรที่เป็นปัจจุบันอยู่ดี

คงคล้ายๆ กับเรื่องดวงมั้งคะ ที่กรรมกำหนดมาแล้วว่าคนๆ นี้จะต้องมีดวงเป็นอย่างนี้ แต่ก็สู้แรงของการกระทำ ณ ปัจจุบัน ไม่ได้แน่นอน เช่น เนื้อคู่กันแต่ไม่เอายังไงก็ไม่ได้ แต่คนที่ไม่ใช่คู่กัน พอวิ่งทำเหตุให้มันใช่ มันก็ลงตัวกันได้ยืดยาวทั้งที่ไม่ใช่คู่กัน (ตรงนี้ความเชื่อส่วนบุคคลนะคะ) เรามองว่ามันไม่มีอะไรกำหนดตายตัวไว้ มันเปลี่ยนได้ตลอด ถึงว่าสิ่งที่เป็นสันดานมาในรูปยีนส์ จะไปสู้สิ่งที่กระทำเห็นๆ ทางกายภาพได้ยังไง ถ้าคนเลี้ยงเลี้ยงเป็น เล็งเห็นตั้งแต่เนิ่น
comment28:เดก เปรต
comment29:พยายามฆ่าชัดๆเลยครับ  เสียใจแทนพ่อแม่ของเด็กผู้หญิงๆ
comment30:เอาผิดพ่อแม่เลยเลี้ยงลูกยังไง ห่วยแตก
comment31:เด็กควรติดคุก จะได้รู้ว่านี่ไม่ใช่เรื่องเล่นๆ เกเรนิสัยไม่ดีให้มันมีลิมิต ไม่ใช่คนอื่นเค้าจะอภัยได้เหมือนพ่อแม่ตัวเอง
comment32:เฮ้อ เลิกโทษละคร หนัง บลาๆๆๆ เถอะ คือคนอะ ต่อให้ดูหนังโหดแค่ไหน มันก็จะมีจิตสำนึกของความเป็นคนอยู่ ถึงแม้พ่อแม่จะไม่ได้สอนอะไรเลยก็ตาม แต่เคสนี้นอกจากไม่สอน เด็กอาจจะมีความผิดปกติทางด้านจิต การฆ่าคนมันไม่ได้ง่ายขนาดนั้น เด็กคนนี้ไม่ได้ทำเล่นๆหรอก มันต้องมีซักนิดที่ในความคิดจะมีความสงสารเมตตาอยู่บ้าง แต่นี่ไม่มีความลังเลเลย เรื่องละครน่ะ เด็กอายุ 11 เอาจริงๆ มันมีไม่เท่าไหร่หรอกที่มานั่งดูละคร ถ้าเป็นการ์ตูนก็ว่าไปอย่าง อย่าโทษนั่นโทษนี่ ต้องโทษสถาบันครอบครัวนั่นแหละ
comment33:11-12 นี่โตระดับนึงแล้วนะ ประถมปลายแล้ว
สมัยเราบางคนยังมีแฟนแล้ว บางคนทะเลาะกันก็เริ่มมีคนห้ามมีคนปรามแล้ว 
คือมันถึงวัยรู้จักผิดชอบชั่วดี ไม่ใช่ทำเล่นๆแล้วแบ๊วไม่รู้เรื่อง นั่นมันเด็กเล็ก 5-6 ขวบ

น่ากลัวมากที่มีเด็กแบบนี้ในสังคม
comment34:เป็นฆาตกรตั้งแต่เด็ก ๆ เลย
comment35:สงสารน้องเด็กผู้หญิงทั้ง 2 คน 

11-12 ปีนี่รู้เรื่องกันแล้วนะ ว่าอะไรเป็นอะไร
comment36:อ่านแล้วหดหู่ค่ะ ทำอย่างนี้มันไม่น่าจะเรียกว่าทำเล่นๆแล้ว ทั้งถีบทั้งเหยียบมือเพื่อนผู้หญิงนี่ไม่น่าจะเรียกว่าเล่นๆเลย 
เด็กสมัยนี้น่ากลัวขึ้นทุกวัน น่าสงสารครอบครัวและน้องผู้หญิงมากๆเลยค่ะ สงสารน้องคนเล็กด้วย
อยากรู้ว่าเด็กผู้ชายคนนี้จะคิดยังไงที่ทำเพื่อนรุ่นเดียวกันตายไปตั้ง 2 คน
comment37:ของแบบนี้เด็กมันก็เอามาจากสิ่งรอบข้างแหละ ควรจะแก้ที่ผู้ปกครองหรือไม่ก็สื่อหรือสิ่งที่เด็กมันได้รับไปแหละ//R.I.P. น้องทั้งสองคนครับ
comment38:แล้วจะลงโทษยังไงกับดีเด็ก 11 ขวบ เอาผิดอะไรได้ไม่มาก กฎหมายเยาวชนคุ้มหัว
ผู้เสียหายน่าจะเรียกเงินจากพ่อแม่เด็กชายสัก 10 ล้านต่อคน สองคน 20 ล้าน
comment38-1:จับฉีดยาเลยเหมือนในประเทศอิสราเอล  เด็ก12ขวบเขาก็ไม่ละเว้น  ผิดร้ายแรงคือจับไปประหาร
comment39:สมมุตถ้าประเทศไทยสอนเด็กว่ายน้ำ หรือวิธีการเอาตัวรอดตั้งแต่เด็กๆ คงดีไม่น้อย อย่างน้อยก็ช่วยป้องกันตัวเด็กให้มีโอกาสรอดมากขึ้น จาก 0% แบบนี้เคสนี้ 

เราไปบังคับให้พ่อแม่ทุกคนเลี้ยงลูกมาเป็นคนดีไม่ได้

แต่เราสอนลูกของเรา หรือ รัฐ ช่วยเสริมสร้างก็น่าจะดี วิธีการเอาตัวรอดอะครับ
comment39-1:เรื่องนี้ไม่ใช่อุบัติเหตุนะครับ
ไม่เกี่ยวกับว่ายนํ้าเป็นไหม

วิธีเอาตัวรอดจากคนจะมาทําร้ายเรา
ต่อให้เป็นผู้ใหญ่ก็ไม่รอด ถ้าโดนโจมตีโดยไม่ทันตั้งตัว แถมนักฆ่ายังเฝ้าให้ตายอีก
comment39-2:อ่านถึงตรงนี้ไหมคะ

เมื่อลูกสาวของตนเองตกน้ำ เพื่อนของลูกสาวที่เป็นอีกหนึ่งผู้เสียชีวิตได้พยายามช่วยเหลือ แต่ก็ถูกเด็กชายคนเดิมถีบซ้ำ ทำให้ตกน้ำตามกันไป และขณะที่ลูกสาวตนเองพยายามจะเกาะขอบปูนเพื่อเอาชีวิตรอด เด็กชายคนดังกล่าวก็เหยียบมือจนในที่สุดบุตรสาวและเพื่อนสนิทก็จมน้ำสูญหายไป
comment40:นี่จัดเป็นนักฆ่าที่อายุน้อยสุดของไทยเราเปล่านี่
โหดมากอะ
comment41:โหดเหี้ยมเกินเด็กไปแล้ว หลังๆมีคดีที่เยาวชนเป็นคนก่อเยอะมากนะ แต่เหมือนหลายส่วนก็เห็นแก่สิทธิความเป็น "เยาวชน" มากเกินไปทั้งๆที่ความผิดที่ทำ มันร้ายแรงเกินคำว่าเยาวชนมาก กรณีนี้ก็เหมือนกัน เด็กอายุ 7-13 ปี นี่ค่อนข้างมีเหตุผล มีความคิดแยกแยะได้มากพอสมควรแล้วนะ ส่วนตัวเรากลับมองว่าเด็กคนนี้มีเจตนาชัดเจนตั้งแต่เดินไปถีบเด็กหญิงตกน้ำแล้ว ไม่ใช่เป็นการทำเล่นๆ เหมือนเด็กเล่นพิเรนท์แล้ว เจตนาฆ่าชัดๆ 
แถมที่น่ากลัวคือคำพูดรับสารภาพของเด็กเปร-ตนี่ เฉยกับสิ่งที่ทำมาก .. พูดเหมือนแค่โยนตุ๊กตาหมาแมวลงคลองทิ้ง

เราว่าน่าจะศึกษาหาต้นเหตุพฤติกรรมความรุนแรงในเด็กอย่างจริงจังได้แล้วนะ ทุกวันนี้เด็กมีแนวโน้มจะโตมาเป็นอาชญากรมากขึ้น
เราไม่อยากจะโทษพ่อแม่ว่าไม่สั่งสอนนะ เพราะเราว่าคำสั่งสอนโดย พฐ. ครอบครัวทุกครอบครัวต้องทำอยู่แล้ว แต่สาเหตุอื่นๆที่เกิดในครอบครัวล่ะ ต้องดูแล้วว่า พฐ.ครอบครัวของเด็กเป็นยังไง พฤติกรรมต่างๆของพ่อแม่ ความรุนแรงในครอบครัวมีมั้ย ปัจจัยเหล่านี้มันสำคัญมากนะที่จะทำให้เห็นชัดว่าเด็กจะโตไปเป็นคนดีหรืออาชญากร .. ถ้าเด็กมีปัจจัยพวกนี้ไม่ดีมากๆ แต่คำสั่งสอนของพ่อแม่เพียงอย่างเดียวก็ไม่ช่วยอะไรหรอกค่ะ .
comment41-1:
comment42:จะรอดู ว่ากฏหมายไทยจะลงโทษอย่างไร
comment43:ผมโลกไม่สวย ถ้าผมเป็นพ่อของเด็กที่ตาย งานนี้มีเพิ่มศพ
comment43-1:ใช่ๆเห็นด้วยเลย
comment43-2:ผมก็ไม่โลกสวย และรู้สึกว่า "ชีวิตแลกชีวิตไหมล่ะ" ขึ้นมาในหัว เพราะกฎหมายทำอะไรไม่ได้ เรื่องจะมารับผิดชอบ คาดว่าคงไม่มีปัญญามารับผิดชอบหรอก โดนสังคมลงโทษไหม ก็ไม่นะเพราะ ไม่มีใครรู้ชื่อ รู้หน้าอยู่ดีเพราะเป็นเยาวชน ถึงคนแถวนั้นจะรู้ว่าใครเป็นคน แต่ต่อไปเด็กก็ไม่ได้มีแค่สังคมนั้นแน่ๆ ย้ายบ้านก็จบกัน

แต่ไอค่าเลี้ยงดู เด็กสองคนที่ตายไปจนอายุ 11 ปีนี้ก็หมื่นกี่แสนกี่ล้าน ยังไม่พอ ไหนจะความรู้สึกที่ชาตินี้ก็ไม่มีทางกลับมาอีกล่ะ จะหาว่าผมโหด เยอะเกินไปผมก็ไม่สนใจนะ เพราะถ้ามีทางออกที่ทำให้ครอบครัวผู้เสียชีวิต ได้ในสิ่งที่เสียไปคืนมาได้ก็ไม่ว่ากัน แต่นี่มีไหมล่ะ เรื่องเงินทองชดเชยก็คงไม่มีปัญญาหามาให้เขาหรอกจากสภาพ แล้วความรู้สึกล่ะครับ จะไปหามาคืนเขาได้จากที่ไหน 

บางคนคงคิดว่า ถ้าไปฆ่าไอเด็กฆาตกรให้ตายแล้วจะได้ไรขึ้นมา ใช่ครับมันไม่ได้อะไรหรอก แต่ คนผิด ก็ควรได้รับการลงโทษสิครับ หรือคิดว่าไอกฏหมายเยาวชนนี้มันเปลี่ยนให้เด็กฆาตกรนี้มันเป็นคนดีช่วยเหลือสังคมได้จริงๆเหรอครับ?
comment43-3:นึกถึงการ์ตูนเรื่อง psychrometry eiji เลยตอนที่ปู่ไปไล่ฆ่าฆาตกรที่ข่มขืนหลาน กฎหมายทำอะไรไม่ได้ก็เลยต้องใช้ศาลเตี้ยแทน
comment44:ตอนหนูอ่านก็รู้ว่าแบบคนอะไรวะเนี่ยโครต...เลย 
อ่านแล้วรู้สึกโมโหมากๆ คนทั้งคนทำไปได้ไง แย่มาก
comment45:ที่แน่ๆผมว่าเราไม่ควรปล่อยให้เด็กประเภทนี้โตขึ้นโดยคิดว่าจะเปลี่ยนแปลงตัวเองนะครับ เพราะมันแทบเป็นไปไม่ได้ที่เด็กที่กล้าทำแบบนี้จะเปลี่ยนแปลงตัวเองในทางที่ดีขึ้น เป็นไปได้ให้เด็กไม่ประหารก็จำคุกตลอกชีวิต(ตลอดจริงๆ) และควรให้ผู้ปกครองของเด็กจ่ายเงินชดใช้ให้ผู้ปกครองของเด็กหญิงทั้งสองคน ครอบครัวละ ห้าล้านขึ้นไปเป็นอย่างต่ำ
comment46:'เยาวชน' พวกนี้มันต้องโดนคนแบบ โมริกุจิ จากเรื่อง kokuhaku จัดการ
เพราะกฎหมายทำอะไรมันไม่ได้ค่ะ
comment47:จริงๆแล้ว เด็กควรจะได้รับโทษสูงสุดตามกฎหมายนะครับ จะเข้าสถานพินิจ หรืออะไรก็แล้วแต่
ทำไมกลับปล่อยตัวไปเฉยๆแบบนี้ ไม่เข้าใจกฎหมายเลย

กว่าพ่อแม่จะเลี้ยงลูกจนโตมาได้ 11 ปีลำบากขนาดไหน อย่างน้อยๆถ้าเด็กคนนี้พ้นจากการลงโทษทางกฎหมาย
ควรจะชดเชยให้พ่อแม่เด็กที่เสียชีวิตไป ด้วยการเลี้ยงดูพวกเค้าคืนเป็นระยะเวลาคนละ 11 ปีด้วยซ้ำ
comment48:แค้นแทนเลยครับ

ถ้าผมเป็นพ่อของเด็กหญิง
ไอ้เด็กชายนั่นไม่อยู่สบายแน่นอน
comment49:คดีนี้เด็กจะมีความผิดครับ แต่ไม่ต้องรับโทษ แม้กระทำโดยเจตนาใดๆก็ตาม เจตนาฆ่าเล็งเห็นผล หรือประมาทจนผู้อื่นถึงแก่ความตายก็ตาม ...

คิดว่าทางตำรวจ ตอนนี้เด็กคงให้กลับบ้านไปก่อนแล้วผู้ใหญ่มาคุยอีกทีว่าจะเอายังไง ... อย่าไปดราม่าตามข่าวมาก ดราม่าขายข่าวตามมากเดี๋ยวโง่

ซึ่งต้องมีการคุยกันอยู่แล้ว เพราะรู้อยู่แล้วว่าเกิดอะไรขึ้น รู้แล้วใครทำ อะไรยังไงต่อไป ...    

มาตรา 74 เด็กอายุกว่าสิบปีแต่ยังไม่เกินสิบห้าปี กระทำการอันกฎหมายบัญญัติเป็นความผิด เด็กนั้นไม่ต้องรับโทษ แต่ให้ศาลมีอำนาจที่จะดำเนินการดังต่อไปนี้
(1) ว่ากล่าวตักเตือนเด็กนั้นแล้วปล่อยตัวไป และถ้าศาลเห็นสมควรจะเรียกบิดา มารดา ผู้ปกครอง หรือบุคคลที่เด็กนั้นอาศัยอยู่มาตักเตือนด้วยก็ได้
(2) ถ้าศาลเห็นว่า บิดา มารดา หรือผู้ปกครองสามารถดูแลเด็กนั้นได้ ศาลจะมีคำสั่งให้มอบตัวเด็กนั้นให้แก่บิดา มารดา หรือผู้ปกครองไป โดยวางข้อกำหนดให้บิดา มารดา หรือผู้ปกครองระวังเด็กนั้นไม่ให้ก่อเหตุร้ายตลอดเวลาที่ศาลกำหนดซึ่งต้องไม่เกินสามปี และกำหนดจำนวนเงินตามที่เห็นสมควรซึ่งบิดา มารดา หรือผู้ปกครองจะต้องชำระต่อศาลไม่เกินครั้งละหนึ่งหมื่นบาท ในเมื่อเด็กนั้นก่อเหตุร้ายขึ้น
ถ้าเด็กนั้นอาศัยอยู่กับบุคคลอื่นนอกจากบิดา มารดา หรือผู้ปกครอง และศาลเห็นว่าไม่สมควรจะเรียกบิดา มารดา หรือผู้ปกครองมาวางข้อกำหนดดังกล่าวข้างต้น ศาลจะเรียกตัวบุคคลที่เด็กนั้นอาศัยอยู่มาสอบถามว่า จะยอมรับข้อกำหนดทำนองที่บัญญัติไว้สำหรับบิดา มารดา หรือผู้ปกครองดังกล่าวมาข้างต้นหรือไม่ก็ได้ ถ้าบุคคลที่เด็กนั้นอาศัยอยู่ยอมรับข้อกำหนดเช่นว่านั้น ก็ให้ศาลมีคำสั่งมอบตัวเด็กให้แก่บุคคลนั้น ไปโดยวางข้อกำหนดดังกล่าว
(3) ในกรณีที่ศาลมอบตัวเด็กให้แก่บิดา มารดา ผู้ปกครอง หรือบุคคลที่เด็กนั้นอาศัยอยู่ตาม (2) ศาลจะกำหนดเงื่อนไขเพื่อคุมความประพฤติเด็กนั้นเช่นเดียวกับที่บัญญัติไว้ใน มาตรา 56 ด้วยก็ได้ ในกรณีเช่นว่านี้ ให้ศาลแต่งตั้งพนักงานคุมประพฤติหรือพนักงานอื่นใดเพื่อคุมความประพฤติเด็กนั้น
(4) ถ้าเด็กนั้นไม่มีบิดา มารดา หรือผู้ปกครอง หรือมีแต่ศาลเห็นว่าไม่สามารถดูแลเด็กนั้นได้ หรือถ้าเด็กอาศัยอยู่กับบุคคลอื่นนอกจากบิดา มารดา หรือผู้ปกครอง และบุคคลนั้นไม่ยอมรับข้อกำหนดดังกล่าวใน (2) ศาลจะมีคำสั่งให้มอบตัวเด็กนั้นให้อยู่กับบุคคลหรือองค์การที่ศาลเห็นสมควรเพื่อดูแลอบรม และสั่งสอนตามระยะเวลาที่ศาลกำหนดก็ได้ในเมื่อบุคคลหรือองค์การนั้นยินยอม ในกรณีเช่นว่านี้ให้บุคคลหรือองค์การนั้นมีอำนาจเช่นผู้ปกครองเฉพาะเพื่อดูแล อบรม และสั่งสอน รวมตลอดถึงการกำหนดที่อยู่และการจัดให้เด็กมีงานทำตามสมควร หรือให้ดำเนินการคุ้มครองสวัสดิภาพเด็กตามกฎหมายว่าด้วยการนั้นก็ได้ หรือ
(5) ส่งตัวเด็กนั้นไปยังโรงเรียน หรือสถานฝึกและอบรม หรือสถานที่ซึ่งจัดตั้งขึ้นเพื่อฝึกและอบรมเด็ก ตลอดระยะเวลาที่ศาลกำหนด แต่อย่าให้เกินกว่าที่เด็กนั้นจะมีอายุครบสิบแปดปี" 
คำสั่งของศาลดังกล่าวใน (2) (3) (4) และ (5) นั้น ถ้าใน ขณะใดภายในระยะเวลาที่ศาลกำหนดไว้ ความปรากฏแก่ศาลโดย ศาลรู้เอง หรือตามคำเสนอของผู้มีส่วนได้เสีย พนักงานอัยการ หรือ บุคคลหรือองค์การที่ศาลมอบตัวเด็กเพื่อดูแล อบรมและสั่งสอนหรือ เจ้าพนักงานว่า พฤติการณ์เกี่ยวกับคำสั่งนั้นได้เปลี่ยนแปลงไปก็ให้ ศาลมีอำนาจเปลี่ยนแปลงแก้ไขคำสั่งนั้น หรือมีคำสั่งใหม่ตามอำนาจ ใน มาตรานี้ 
หมายเหตุอ่านมาตรา 74 วรรคหนึ่ง แก้ไขเพิ่มเติมโดยพรบ.แก้ไขเพิ่มเติมปอ. (ฉบับที่ 21) พ.ศ.2551
comment50:ไม่รุ้ว่าจะโทษฝ่ายไหนดี เป็นเพราะผู้ใหญ่ไม่มีเวลาให้เด็กหรอ? เด็กเห็นความตายเป็นเรื่องล้อเล่นหรอ?  เด็กโตขนาดนั้นแล้วน่าจะแยกแยะออกแล้วนะว่าอะไรที่มันอันตรายถึงชีวิต  ทำไมเด็กผชถึงไม่รุ้จักคำว่าเราเป็นผชไม่ควรรังแกผญ? ทุกวันนี้เจอแต่ข่าวที่ฟังแล้วหดหู่ใจเหลือเกิน  

หรือผปค.มัวแต่หาคนจนไม่มีเวลาสอนลูก? อะไรคือปัญหาจริงๆที่ทำให้เด็กผชคิดแบบนั้นกันแน่? 
มีแต่คำถามเต็มไปหมด เฮ้อออ
comment51:สรุป มันรอด เพราะเป็นเด็ก และไอ้นรกตัวนี้จะเติบโตมาพร้อมๆกับลุกหลานคุณๆทุกคน วันนึงไม่แน่ๆ มันคงลากลูกสาวคุณมากระทืบแล้วถีบตกน้ำสักวันนึง
comment52:อย่าคิดเลยว่าจะสำนึกได้
ถ้าจะขนาดนี้ ผมว่ามาตรวัดความชั่วมันพังแล้วแหละ 
คงแก้ไม่ได้แล้วจริงๆ
comment53:อ่านข่าวแล้วสะเทือนใจ เด็กมากแล้วยังบอกว่า ทำเล่น ๆ คือยังไง...
พฤติกรรมอย่างนี้ตั้งแต่เด็กแล้วโตไปจะเป็นยังไง
แต่ก็ต้องย้อนไปที่ผู้ปกครองว่าเลี้ยงดูบุตรยังไง ถึงได้มีจิตใจ พฤติกรรมอย่างนี้
โลกเสื่อมลงเรื่อย ๆ จนใจตามไม่ทัน
comment54:กฎหมายทำอะไรไม่ได้เพราะมันเป็นเยาวชนอีกสิ ในไทยแค่เป็นเยาวชนจะฆ่าใครก็ได้
comment55:11 ขวบนี่โตละนะ บอกว่าทำเล่นๆแต่เพื่อนนี่ตายไป2คน
comment56:เด็ก 11-12 ขวบสมัยนี้รู้เรื่องหมดแล้วค่ะ 
ไม่ใช่ยุคดีดลูกแก้ว กระโดดหนังยางแล้ว
comment57:ควรจะปรับบทลงโทษให้เหมาะสม เราเห็นต่างประเทศบางประเทศก็มีบทลงโทษที่สมเหมาะกับเยาวชนที่เหี้ยมโหดแบบนี้นะ สงสารมากเมื่อเช้าอ่านข่าวก็ตกใจทำไมสังคมเรามาถึงจุดนี้แล้วหรอ

ปล.เลิกอ้างคำว่าเยาวชนสะทีบางครั้งเป็นที่ตัวบุคคลมากกว่า อาจจะมีปัญหาทางจิตก็ได้ปล่อยก็ภัยสังคม ทำเล่นๆคืออยากเล่นอะไรก็ทำได้หรอ?
comment58:เลวเกินเด็กอย่างนี้ อยากเห็นหน้าพ่อแม่มันจัง อยากรู้ว่าถ้าพ่อแม่มันถูกฆ่าบ้าง มันจะรู้สึกยังไงกับการเสียแก้วตาดวงใจไป สาปส่งให้เด็กคนนี้ต้องเจออย่างงี้บ้าง
แต่เชื่อว่าถ้ามันเข้าสถานพินิจเด็ก รับรองว่าเจอรับน้องดีแน่ เพราะความโหดเหี้ยมที่ดังขนาดนี้ มักจะมีคนต้อนรับแน่ ๆ
comment59:จะบำบัดจิตเด็กได้อย่างไรให้ออกมาจากการคุมประพฤติแล้ว ในวัยผู้ใหญ่จะไม่ทำร้ายใครอีก ...น่าห่วงมากนะ 
อยากให้คิดไกลๆกับเคสนี้ หวังว่าตำรวจจะให้ความเป็นธรรมกับพ่อแม่เด็กที่เสียชีวิตอย่างเต็มที่ และปรับปรุงบทลงโทษที่เหมาะสมและเป็นประโยชน์
เพื่อการใช้ชีวิตของเด็กที่ได้ชื่อว่าทำลายชีวิตคนอื่น ระบบโครงสร้างจิตสำนึกของเด็กคนนี้อันตราย อยากทราบว่าจิตแพทย์รักษาได้ไหม 
เราไม่รู้เรื่องกฎหมายมากมาย ไม่รู้เรื่องจิตวิทยาด้วย ...รู้แค่เขาเป็นเด็ก และเขาก็เป็นลูกของพ่อแม่ที่ไม่ได้อยากให้เรื่องนี้เกิดขึ้น
comment60:ต่อไปจะเห็นเด็กเป็นฆาตกรมากขึ้นเรื่อยๆ เพราะทำไรไม่ผิด
เอาเรื่องพ่อแม่ของเด็กเปรตนี่ไม่ได้หรอ
comment61:ครอบครัวสำคัญไฉน ฉันใดก็ฉันนั้น
comment62:เห็นข่าวนี่แล้วหดหู่มาก

คหสต. คิดว่าสาเหตุอันดับ 1 ต้องมาจากครอบครัว ครอบครัวสั่งสอนเลี้ยงดูยังไง ในบ้านมีความรุนแรงมั้ย เพราะถ้ามี เด็กจะคิดว่าเป็นเรื่องปกติในการกระทำแบบนี้ 

อันดับ 2 เราก็คิดว่าคือละคร มันเป็นสื่อที่เข้าถึงง่าย เกือบทุกบ้านจะต้องมีทีวี กิจกรรมที่ทุกคนมักจะทำหลังจากกลับเข้าบ้านก็ไม่พ้นดูละคร(แต่ไม่เหมารวมทุกบ้าน โอเคนะ) ยิ่งเป็นชาวบ้านร้านตลาดนะดูละครเป็นกิจวัตรเลย แล้วจะไม่โลกสวยว่าการจัดเรตละครมีประโยชน์มั้ย ในเมื่อทุกคนเข้าถึงมันได้อยู่ดี หลายบ้านผู้ใหญ่ดูอะไรเด็กก็ต้องดูอันนั้นด้วย แล้วละครไทยมันมีปัญหาในเรื่องไม่สอนคนให้รู้จักการอารมณ์ในทางที่ดี ยิ่งในการแสดงความโกรธหรือเกลียดในละครก็คือ ด่ามันสิ ตบมันสิ ทำร้ายมันสิ จนไปถึงฆ่ามันสิ มีแต่ความรุนแรงเพื่อความซะใจ (นึกถึงเหตุผลที่เด็กตอบ "ทำเล่นๆ") ไม่แปลกที่เด็กจะซึมซับเรื่องพวกนี้เข้าไป แล้วก็ต้องวนย้อนกลับไปอันดับ1 เป็นหน้าที่ครอบครัวต้องมาสอนสิ่งที่ดูในทีวีว่าดีรึว่าไม่ดี แต่ถ้าเด็กมาจากครอบครัวที่ไม่ใส่ใจ เด็กก็ซึมซับละครไปเต็มๆ
comment63:คดีนี้ เด็ก ก็ไม่ต้องอแกข่าวใช่มั้ยครับ ห้ามเปิดเผยชื่อ หน้าตาเลยใช่มั้ยครับ
comment64:เด็กคนนี้ขาดความรู้สึกเห็นใจ  ขาดความรู้สึกผิด  
น่าจะลองตรวจสอบดูว่า เป็นพวก Psychopath  รึเปล่า   พวกอาชญากรเด็ก มักเป็นเเบบนี้ค่ะ

http://th.wikihow.com/%E0%B8%AA%E0%B8%B1%E0%B8%87%E0%B9%80%E0%B8%81%E0%B8%95%E0%B8%A5%E0%B8%B1%E0%B8%81%E0%B8%A9%E0%B8%93%E0%B8%B0%E0%B8%82%E0%B8%AD%E0%B8%87%E0%B8%9C%E0%B8%B9%E0%B9%89%E0%B8%97%E0%B8%B5%E0%B9%88%E0%B8%A1%E0%B8%B5%E0%B8%AD%E0%B8%B2%E0%B8%81%E0%B8%B2%E0%B8%A3%E0%B8%97%E0%B8%B2%E0%B8%87%E0%B8%88%E0%B8%B4%E0%B8%95




http://www.correct.go.th/jit/norjournal_01.html
comment65:อาชญากรร้ายแรง หรือ อาชญากรโรคจิตหลายๆคน  
เติบโตมาในครอบครัวที่มีการทำร้าย ทารุณ ร่างกายเเละจิตใจ

และเด็กๆหลายๆคนนั้นเริ่มต้นด้วยการ ทำร้าย ทารุณเเละฆ่าสัตว์

เด็กคนนี้ฆ่าคนเลย   โตขึ้นจะน่ากลัวแค่ไหน
ต้องไปดูว่าเด็กคนนี้เติบโตมาในครอบครัวเเบบไหน มีการทำทารุณกรรมรึเปล่า

เด็กคนนี้ควรพบจิตเเพทย์  

=======

ถ้าบอกว่าถีบเล่นๆ  อันนี้พอฟังได้  เเต่ตอนที่น้องผู้หญิงกระกระสนขึ้นจากน้ำ
เอามือเกาะ เเล้วยังกระทืบมือให้ตกลงไป  เเล้วยืนมองดูโดยไม่ช่วยเหลือ

อันนี้ฟังไม่ขึ้นว่าไม่โหดร้าย เเละไม่เล็งเห็นผลอันตราย   สิบเอ็ดสิบสองแล้วนะคะ


อาจารย์เภสัชเคยเล่าให้ฟังว่า เด็ก ปอห้า ก็สิบเอ็ดขวบ มาซื้อยาคุมฉุกเฉินที่ร้านยาอาจารย์แล้ว
คืออายุเท่านี้รู้ความแล้วค่ะ
comment66:ถึงเวลาปรับแก้กฏหมายเยาวชนแล้วล่ะครับ หลายกรณีแล้วที่เด็กที่ต่ำกว่า18ก่อปัญหา ผมเห็นควรว่าเกิน10ปีถือว่าไม่ใช่เยาวชนครับ
comment67:เห็นข่าวนี้แล้วกลัว แล้วเด็กผู้ชายเมล็ดพันธ์ชั่วๆแบบนี้ จะโตมาปะปนในสังคม แล้วก่อเหตุอีกมั๊ย ถ้าวันนี้มันฆ่าคนตายแล้วกลับมาให้ชีวิตปกติ

เหมือนมันไม่ได้ทำอะไร แล้วอะไรจะเกิดขึ้นในวันข้างหน้า มันจะกลับมาฆ่าคนอีกมั๊ย แล้วคนที่ใช้ชีวิตร่วมกับมัน จะต้องเสี่ยงชีวิตมั๊ย มันชื่ออะไร 

มันคือใคร เราควรเสี่ยงชีวิตไปกับมันมั๊ยอ่า กลัว
comment68:พ่อแม่สั่งสอนยังไงให้ลูกตัวเองเป็นแบบนี้ได้เนี่ย...
comment69:ดำเนินคดีกับพ่อแม่เด็กผู้ชายให้ถึงที่สุดด้วยค่ะ
comment70:เลว โตมามันก็คงไม่ต่างจากตอนนี้
comment71:กฎหมายที่ว่า จำคุกตลอดชีวิต,ประหารชีวิตไม่บังคับใช้กับเด็กต่ำกว่า 18 คือแบบ............... ขยะแขยงอ่ะ ทำไมต้องมาอยู่ร่วมกับไอ้นี่ ทำไมคนแบบนี้ถึงโตมาได้ โตมายังไงกัน ทำเล่นๆบ้าน-ึง นี่กระทืบมือเขาด้วยเหรอ ทำอะไรไม่ได้อีกนะ ยังเด็ก
comment72:เหตุการณ์ สองเด็กหญิงชั้น ป.5 ถูกเพื่อนชายวัยไล่เลี่ยกันหยอกล้อ ถีบตกคลองประเวศบุรีรมย์ ก่อนเสียชีวิตทั้งคู่ ขณะพ่อหนึ่งในสองผู้เสียชีวิตเผย สอบถามเด็กชายที่ก่อเหตุได้รับคำตอบว่า "ทำเล่นๆ" (ด.ช. ถีบเพื่อนผู้หญิงลงคลอง อีกคนมาช่วยโดนด้วย จมดับคู่!)

เมื่อวันที่ 25 มี.ค. 59 ทางทีมข่าวไทยรัฐออนไลน์ ได้สัมภาษณ์ จิตแพทย์ ผู้เชี่ยวชาญด้านจิตเวชเด็กและวัยรุ่น กล่าวถึง พฤติกรรมที่ก่อให้เกิดความเสียหายร้ายแรง ว่า เกิดขึ้นได้ 3 ลักษณะ คือ ความรู้เท่าไม่ถึงการณ์ ความคึกคะนอง และเจตนาของผู้กระทำ ซึ่งหากจะปรับเปลี่ยนพฤติกรรมดังกล่าวในเด็กวัยประมาณ 9-12 ปี ควรเริ่มที่ผู้ปกครอง ต้องสอนให้เด็กเห็นผลของการกระทำ ปลูกฝังให้มีการจัดระบบความคิด โดยมองไปข้างหน้า ให้คิดว่าหากกระทำพฤติกรรมแบบนี้ ผลข้างหน้าจะเป็นอย่างไร ซึ่งจะส่งผลให้เกิดความยั้งคิด รวมถึงควรสอนให้เด็กรู้จักบริหารความเสี่ยง หรือการชั่งความคุ้มค่าของความเสี่ยง ซึ่งหากสามารถปลูกฝังข้อนี้ได้ ก็จะเป็นเครื่องมือป้องกันความเสี่ยง อีกทั้งผู้ปกครองควรสอนให้เด็กรู้จักให้อภัย ซึ่งเด็กจะทำได้หรือเปล่านั้น ส่วนหนึ่งขึ้นอยู่กับตัวของเขา แต่ผู้ปกครองต้องหยิบยื่นเครื่องมือกับพวกเขาก่อน

ด้าน พล.ต.อ.นิพนธ์ เจริญศิลป์ ผกก.สน.พระโขนง เผยว่า ขณะนี้ยังไม่มีการสอบสวนใดๆ ทั้งสิ้น เบื้องต้นเป็นเพียงการพูดคุยกัน ทั้งนี้ ได้ส่งหนังสือไปยังหน่วยงานที่เกี่ยวข้อง เพื่อสอบปากคำแบบสหวิชาชีพ คือต้องมีหน่วยงานอื่นที่เกี่ยวข้องกับเด็กเข้าร่วมสอบปากคำด้วย เนื่องจากเด็กชายยังเป็นเยาวชน
...........

เดี๋ยวพวกองค์กรสิทธิเด็กต่างๆ ต้องมาเปิดการ์ดป้องกันให้อิเด็กเปร-ตนี่เเน่นอน
#เพลีย

http://www.thairath.co.th/content/596161
comment73:น่ากลัวจริงๆ เด็กสมัยนี้
comment74:ปี 1993 มีคดีสะเทือนขวัญที่ประเทศอังกฤษ (และจริงๆก็คือดังไปทั่วโลก)
เด็กชาย James Patrick Bulger ถูกฆาตกรรมเมื่ออายุสองขวบ
และฆาตกร คือ เด็กชาย 2 คนที่อายุเพียง 10 ปี 
Thompson และ Venables ซึ่งถูกจับได้จากหลักฐานกล้องวงจรปิด
.
ฆาตกรทั้งคู่ได้สังเกตการณ์อยู่นานที่ย่านสรรพสินค้าและเลือกเหยื่อ หลังจากนั้นก็หลอกเด็ก 2 ขวบ โดยจูงมือไปบริเวณอื่นอีกหลายแห่งเป็นระยะทางถึง 4 กิโลเมตร มีคนพบเห็นเด็กทั้งสามคน และมีการทำร้ายเด็กเกิดขึ้น เด็กชายร้องไห้ แต่ไม่มีใครช่วยเหลือเพราะคิดว่าเป็นพี่น้องกัน ส่วนแม่ของเด็กหลังจากพบว่าลูกชายหายไปก็พยายามตามหา
.
สภาพศพของเด็กถูกทำร้ายร่างกายหลายแห่ง มีการนำของยัดในทวารหนัก ทุบตีด้วยของแข็งหลายจุด กระโหลกศีรษะร้าว หลังจากนั้นฆาตกรก็พยายามอำพรางศพโดยทิ้งศพบนรางรถไฟ และร่างของเด็กชายก็ถูกรถไฟทับค่ะ
ระหว่างการสอบสวน ฆาตกรปฏิเสธข้อกล่าวหาหลายอย่าง และไม่เต็มใจให้ข้อมูล(แต่มีหลักฐานจากการชันสูตรศพว่าเด็ก 2 ขวบถูกทารุณกรรม)
.
ที่น่าสนใจคือ หลังเกิดเหตุ ฆาตกรถูกจับกุม ได้รับการลงโทษและตัดสินให้ถูกดูแลควบคุมตัวภายใต้จิตแพทย์จนกว่าจะเป็นผู้ใหญ่ 
แต่ 1 ในฆาตกร Venables ก็ได้ถูกจับเข้าคุกอีกครั้งในปี 2010 ด้วยข้อหาบางอย่างที่ไม่อาจเปิดเผย และได้รับการปล่อยตัวในปี 2013
.
ในลิงค์มีภาพฆาตกรทั้ง 2 คน(ปัจจุบันโตเป็นผู้ใหญ่แล้ว)
และสามารถไปตามอ่านเรื่องราวของ Venables ได้ที่ลิงค์ค่ะ ซึ่งดูเหมือนจะยังคงมีปัญหาเรื้อรังมาเรื่อยๆ และก็มีเจ้าหน้าที่คอยติดตามพฤติกรรมต่อไป เนื่องจากปัญหาเรื่องการล่วงละเมิดทางเพศเด็ก

https://en.wikipedia.org/wiki/Murder_of_James_Bulger

จากเพจเชื่อแมวเหอะ
comment74-1:นึกถึงคดีนี้ทุกทีเลยครับ
comment75:คุณพ่อเด็กที่ตายใจเย็นมากครับ
ถ้าเป็นผมคงตบไอ้เด็กบ้านี่คว่ำไปแล้ว
comment76:อยากถีบครอบครัวนี้ลงไปใครปืนขึ้นจะเอาสปาต้าฟันนิ้วขาดให้หมดให้มันตายตกตามกัน ครอบครัวแบบนี้อย่าไปอยู่ต่อเลย
comment77:น่าจะต้องส่งตัวไปสถานบำบัดทางจิตครับ

เกินกว่าคำว่าคะนอง รู้เท่าไม่ถึงการณ์ เป็นโหดเหี้ยมจนผิดวิสัยเด็กไปแล้ว
ถึงจะไม่รุนแรงเท่าคดีโยนเหวที่พัทลุง แต่ไม่ได้เกรงกลัวหรือสำนึกในการกระทำของตนเหมือนกันเลย
comment78:ขนาดเด็กยังเลวได้ขนาดนี้โตมาจะขนาดไหน 

กล้าฆ่าคนได้ตั้งแต่เด็ก โตมาไม่ต้องพูด สิบกว่าขวบนี่รู้ความแล้วนะว่าตายคืออะไร ไม่ใช่ 4-5 ขวบ
comment79:โตมาก็เหมือนเดิม  คนที่ตายไปแล้วยังไงก็ไม่มีทางฟื้น ก็เหมือนกัน คนที่จิตใจตายไปแล้วยังไงมันก็ไม่มีทางเยียวยารักษาได้หรอก   สุดท้ายก็โตไปเป็นนักเลง หรือชกต่อยกับคนอื่น ทำร้ายหรือฆ่าคน ทำร้ายชีวิตอื่นๆ

จะลงโทษพ่อแม่ผู้ปกครองยังไงสุดท้ายเด็กก็ไม่สำนึก ควรเอาเข้าสถานอบรมจนกว่าสำนึก ไม่งั้นก็เท่ากับฆ่าจิตใจเด็กบ้านี่โดยสมบูรณ์ ตอนนี้จิตใจเด็กบ้านี่อาจเยียวยาทันก่อนจะตาย รอสำนึกแล้วให้ละอายในบาปไปจนวันตายไปเลย
comment80:ทำไมบ้านเราไม่ใช้กฏแบบ ตาต่อตา ฟันต่อฟัน ชีวิตต้องแลกด้วยชีวิตบ้างนะ
comment81:เดี๋ยวนี้เด็กมันเลวขึ้นเยอะ แต่กม.เด็กและเยาวชนก็ไม่แก้ไขสักที -- ดูไม่ค่อยมีบทบาทในสังคมสินะ  ต้องประโคมๆอย่างผุ้ใหญ่ พ่อแม่ได้สั่งสอนดีๆ
comment82:ดูเหมือนกรณีนี้เกินคำว่าหยอกล้อกันเล่นปกติ
 ดูเป็นเจตนาฆ่าซะมากกว่าจากพฤติกรรม
 เริ่มจากกลั่นเเกล้งดญ.จนต้องบอกผู้ปกครอง
 อันนี้คุณพ่อเล่า เเละ ไม่ใช่เพื่อนสนิทกันด้วย จนมาถีบลงน้ำ ดญ.พยายามเกาะขอบปูน
 ก็ถีบมือให้ปล่อยจนดญ.ทนไม่ไหว จมน้ำตายทั้งสองคน
 เเละจุดสำคัญคือ ไปเอามือปิดปากน้องชายดญ.ที่จมน้ำ
 ไม่ให้ขอความช่วยเหลือจากใคร เหมือนเจตนาฆ่าชัดเจน
 จนดญ.จมน้ำหายไป น่ากลัวจัง
 ผมว่าดช.คนนี้พฤติกรรมเป็นภัยต่อสังคมอย่างมาก
 คือเราจะปกป้องลูกหลานจากดช.คนนี้ได้ยังไง
 โตขึ้นเค้าจะมีพฤติกรรมเเบบเดิมรึเปล่า
 สังคมสมัยนี้อันตรายขึ้นทุกวันจริงๆ

 ไว้อาลัยให้น้องทั้งสองด้วย
 เเสดงความเสียใจคุณพ่อน้องนะครับ
 ผู้ปกครองดช.คุณจะเเสดงความรับผิดชอบยังไง
 คำถามสำคัญเค้าเลี้ยงลูกแบบไหนกันบ้านนี้ 






5  

 9  

  
อ้วนเตี้ยดำกรรมกรโลว์โพรไฟล์ 

=====

จากกระทู้นี้


http://pantip.com/topic/34959269
comment83:จากข้างบน ที่มีการปิดปากน้องชายไม่ใช้ร้องขอความช่วยเหลือได้
เด็กสิบเอ็ดสิบสองคนนี้ เล็งเห็นอันตรายของเด็กผู้หญิงแน่ๆ

มั่นใจแล้วว่าเด็กคนนี้อาชญกรแน่นอน

===

อ่านจากกระทู้นี้เพิ่ม  ชัดเจนแล้ว  น้องคนนี้มีบุคลิค อาชญากรแน่นอน
 อยากให้มีการติดตาม เเละรับการบำบัดแก้ไขกับจิตเเพทย์ตลอดไปจนโต
 เพราะขนาดเป็นเด็กยังทำได้แบบนี้ โตไปไม่อยากจะคิด

===




บุคลิกของอาชญากร

 น.พ.ปริทัศน์ วาทิกทินกร
 กลุ่มนิติจิตเวช สถาบันนิติวิทยาศาสตร์



 บุคคลทั่วไปจะมีทัศนคติต่อคนที่มีบุคลิกภาพเป็นผู้ร้ายโดยสันดาน (Psychopathy) ว่าเป็นผู้ที่มีพฤติกรรมรุนแรงและบ่อนทำลายความสงบสุข เป็นบุคคลอันตราย เช่น เป็นฆาตกรหรือประกอบอาชาญกรรมทางเพศ บุคคลเหล่านี้ไม่เพียงแต่จะประกอบอาชญากรรมต่าง ๆ แต่ยังเป็นผู้ที่มีความโกหกหลอกลวง สร้างความปั่นป่วนและก่อความเสียหายแก่สังคมในวงกว้างและกระทบต่อศีลธรรมอันดีงาม พฤติกรรมก้าวร้าวรุนแรงที่ก่อให้เกิดความเสียหายต่อบุคคลอื่นเหล่านี้จำเป็นต้องได้รับการป้องกันและปราบปราม เพื่อไม่ให้สังคมเกิดปฏิกิริยาหรือความรู้สึกต่อสิ่งที่เกิดขึ้นเหล่านี้ว่าเป็นเรื่องธรรมดาที่เกิดขึ้นได้ในสภาวะการณ์ปัจจุบัน

 ที่มีของคำว่า Psychopathy เริ่มใช้กันในปลายคริสต์ศตวรรษที่ 19 ซึ่งได้มีการกล่าวถึงบุคลิกภาพที่มีความเป็นผู้ร้ายโดยสันดาน ทำให้เกิดความทุกข์ทรมานแก่ตนเองและผู้อื่น คำว่า Psychopathy ถูกใช้บรรยายลักษณะบุคลิกภาพผิดปกติที่สัมพันธ์กับพฤติกรรมที่เป็นอันตรายและมีความรุนแรง ดังนั้นคำว่า Psychopathy จึงมีความหมายแตกต่างจากคำว่าบุคลิกภาพผิดปกติ (Personality Disorder) ที่ใช้กันทั่วไป ธรรมชาติของลักษณะพฤติกรรมการประกอบอาชญากรรมของบุคคลประเภทนี้อาจไม่ได้เป็นโรคจิตและไม่จำเป็นจะต้องประกอบอาชญากรรมรุนแรง หรือต้องคดีความเสมอไป บุคคลเหล่านี้อาจแฝงกายอยู่ในแวดวงสังคมเป็นบุคคลที่ประสบความสำเร็จในวงการต่าง ๆ และอาจเป็นบุคคลที่มีชื่อเสียง ถึงกระนั้นก็ตามในบางขณะเราก็อาจพบพฤติกรรมที่สร้างความเสียหายโดยไม่คาดคิด สิ่งเหล่านี้แสดงถึงการมีพยาธิสภาพทางจิตใจซึ่งสมควรได้รับการขัดเกลา

 บุคคลที่ได้รับการวินิจฉัยว่ามีความผิดปกติทางบุคลิกภาพที่มีความเป็นผู้ร้ายโดยสันดาน (Psychopathy) ตามคำจำกัดความของ ดร.โรเบิร์ต ดี.แฮร์ ศาสตราจารย์ทางด้านจิตวิทยาของมหาวิทยา บริติช โคลัมเบีย ได้กล่าวไว้นั้น ได้แก่บุคคลซึ่งมีอาการแสดงเข้ากับเกณฑ์การวินิจฉัยของ The Hare's Psychopathic checklist - Revised (PCL-R) , 1991 มาตรวัดนี้ถูกสร้างขึ้นเพื่อหาแนวโน้มของอุปนิสัยบุคคลที่มีความผิดปกติทางบุคลิกภาพที่มีความเป็นผู้ร้ายโดยสันดานในกลุ่มประชากรผู้ป่วยทางนิติจิตเวชหรือผู้ต้องคดี ซึ่งประกอบด้วย 20 หัวข้อหลัก แต่ละหัวข้อสะท้อนถึงลักษณะเฉพาะของอาการที่มีความแตกต่างกัน ดังต่อไปนี้คือ

1. ความคล่องตัว / ความมีเสน่ห์ภายนอก (Glibness / Superficial)
 2. ความหลงใหลในคุณค่าของตนเอง (Grandiose sense of worth)
 3. ความต้องการการกระตุ้น เนื่องจากมีความโน้มเอียงไปในทางเบื่อหน่าย (Needs of stimulation / Proneness to boredom)
 4. การโกหกในระดับที่ถือว่ามีพยาธิสภาพทางจิต (Pathological lying)
 5. การหลอกใช้ผู้อื่นเพื่อประโยชน์ของตัวเอง (Conning / Manipulative)
 6. การขาดความสำนึกผิดหรือรู้สึกผิด (Lack of remorse or guilty)
 7. ความประทับใจอย่างผิวเผิน (Shallow affect)
 8. ความเมินเฉย / การขาดความรู้สึกร่วม (Callous / lack of empathy)
 9. วิถีชีวิตแบบพึ่งพาผู้อื่น (Parasitic lifestyle)
 10. การควบคุมความประพฤติไม่ได้ (Poor behavior controls)
 11. พฤติกรรมยิ้มทางเพศ (Promiscuous sexaul behavior)
 12. มีปัญหาพฤติกรรมเริ่มแรกตั้งแต่วัยเด็ก (Early behavior problem)
 13. ไม่มีเป้าหมายที่เป็นไปได้หรือเป้าหมายระยะยาว (Lack of realistic / Long - teem goals)
 14. ความหุนหันพลันแล่น (Impulsivity)
 15. การขาดความรับผิดชอบ (Irresponsibility)
 16. ความไม่สามารถยอมรับหรือแสดงความรับผิดชอบในการกระทำของตนเอง (Failure to accept responsibility for own actions)
 17. ความสัมพันธ์หลากหลาย (Many shot-term marital relationship)
 18. มีประวัติการกระทำความผิดในขณะที่เป็นเด็กและเยาวชน (Juvenile selinquency)
 19. ประวัติการถูกเพิกถอนการปล่อยตัวอย่างมีเงื่อนไข (Revocation of conditional release)
 20. มีความพลิกแพลงในการก่ออาชญากรรม (Criminal versatility)


มาตรวัดนี้ถูกพัฒนาขึ้นเพื่อใช้ในการศึกษาวิจัยเกี่ยวกับพยาธิสภาพทางจิตโดยมีรากฐานมาจากการศึกษาวิจัยอย่างต่อเนื่องจึงได้รับความเชื่อถืออย่างมากจากนักวิจัยทางด้านนิติจิตเวช เนื่องจากความแม่นยำในการทำนายพฤติกรรมที่มีความเกี่ยวข้องกับอาชญากรรม รวมถึงพฤติกรรมที่รุนแรงอื่น ๆ 
 การใช้ PCL-R ประกอบด้วยขั้นตอนการสัมภาษณ์อย่างละเอียด ซึ่งรวมถึงประวัติต่าง ๆ ที่เกี่ยวกับการประกอบอาชญากรรม จึงต้องใช้ระยะเวลา และความชำนาญในระดับหนึ่ง ดังนั้นจึงเป็นเรื่องยากสำหรับบุคลากรที่ไม่มีความชำนาญทางด้านนิติจิตเวช หรือผู้ซึ่งไม่สามารถเข้าถึงประวัติอาชญากรรมหรือกลุ่มเป้าหมาย คืออาชญากร ซึ่งมีความแตกต่างจากผู้ป่วยจิตเวชทั่วไป



  

วารสารยุติธรรม ปีที่ 5 ฉบับที่ 3 เดือนกุมภาพันธ์ - มีนาคม 2548
comment84:อยากทราบครับ
1. เด็กที่เป็นฆาตกร ชื่ออะไร
2. ทำไมสื่อไม่เปิดเผยชื่อและหน้าของฆาตกร แต่กลับมีแต่ชื่อผู้เสียชีวิตครับ
มีใครทราบบ้างครับ
comment84-1:ติด พรบ. คุ้มครองเด็ก ครับ 
มาตรา ๒๗

ส่วนเด็กที่ตายแล้ว ก็ไม่ใช่เด็กครับ
comment85:อยากให้ชีวิตแลกด้วยชีวิตครับ ในเมื่อเด็กมันฆ่าคนต้องประหารสถานเดียว ถือว่าจิตใจอำมหิตเกินให้อภัย

ส่วนพ่อแม่เด็กต้องรับโทษชดใช้ เยียวยาครอบครัวผู้เสียหายทั้งชีวิตในโทษฐานที่อบรมณ์เลี้ยงดูลูกตัวเองได้ไม่ดี

อยากให้กฏหมายเป็นแบบนี้ครับ แล้วประเทศเราจะเจริญ
comment86:ขอเสริมนิด คือจะเอาภาษีพวกเรา เอางบประเทศไปให้สภานพินิจน์เลี้ยงเด็กแบบพวกนี้ไว้ทำไม

แทนที่จะปช่วยเหลือคนยากไร้ แต่ไปเจียดเงินช่วยเหลือเด็กพวกนี้ พวกฆาตรกรเด็กเนี่ยนะ

กฏหมายไทยควรแรงๆได้แล้ว กฏหมายประเทศชาติทุกวันนี้อ่อนแอจริงๆ
comment87:มีเหตุการณ์จาก series Law&Order  ภาค Special Victim unit ตอน Born Psychopath  
มีครอบครัวนึงมีลูกชายกับลูกสาว ลูกชายชอบแกล้งน้องสาว วันนึงผลักน้องตกบันได แล้วทางครอบครัวก็ไม่เชื่อว่าเด็กชายมีปัญหา
จนวันนึงแม่โดนทำร้ายจากเด็กชายตัวเอง ทาง SVU ก็สรุปว่าเด็กน่าจะมีปัญหาทางจิต แต่ครอบครัวก็ไม่ยอมรับ
จนสุดท้ายคือเด็กชายจับเพื่อนข้างบ้านเป็นตัวประกันแล้วเอาปืนจ่อเพื่อจะยิง และจุดไฟเผาห้อง

อาการของเด็กคือชอบโกหก ชอบแกล้งให้คนอื่นได้รับบาดเจ็บเป็นประจำ และไม่มีความเกรงกลัว หรือความรู้สึกร่วมกับผู้อื่น 
เช่น ง่ายๆๆที่ทาง series ได้โชว์ออกมาคือ เด็กไม่มีความรู้สึกใดๆทั้งสิ้น แม้แต่ความรัก หรือความกลัว 

สุดท้ายเรื่องนี้เด็กต้องเข้ารับโทษจากศาลเด็กและเยาวชน และถูกจับจนกว่าจะอายุ 18 ปี (คิดว่าน่าจะเข้าสถานพินิจ และควบคุมโดยจิตแพทย์)
ในเนื้อเรื่องยังกล่าวถึงความเป็นไปได้ ที่เด็กคนนี้จะมีแนวโน้มการเป็นฆาตรกรต่อเนื่องตอนโตอีกด้วย
comment88:นี่สินะที่เค้าเรียกกันว่าเด็กเปรตตต
comment89:อย่าให้เจอนะ หืมมมมมม
comment90:"ทำเล่นๆ" แต่ตายจริงๆ อันธพาลชัดๆ 
นึกถึงตอนป.6 ที่โดนผู้ชายห้องเดียวกันหันมาเตะซี่โครง แมร่....อ้างเหมือนกันเด๊ะ!

[Spoil] คลิกเพื่อดูข้อความที่ซ่อนไว้ปัจจุบันมันโดนยิงตายไปแล้ว
comment91:ตำรวจเหมือนจะอ่อนเกินไปนะคดีนี้
comment92:ถ้าเกิดขึ้นกับผม ผมคงจ้างคนไปยิงทิ้งทั้งพ่อลูกครับ เหลือแม่ไว้ให้เสียใจ ให้ตามร้องทุกข์เอาเอง ส่งมันเข้าสถานพินิจไม่ใช่จะปรับปรุงได้หรอกครับ สถานพินิจนะครับตัวบ่มเพาะอาชญากรดีๆนี่เอง เด็กไหนเข้าไปแล้วออกมาจะโด่งดังในหมู่เพื่อนครับ มีแต่เพื่อนๆเกรงกลัว สมัยผมอยู่ม.1 มีรุ่นพี่ม.2บ้านใกล้ๆกันไปยิงเพื่อนตาย เข้าสถานพินิจ ออกมาเรียนปวช. แล้วตั้งแก๊งเลยครับ ยิ่งส่งมันเข้าไปมันยิ่งยกตนข่มคนอื่น ขนาดเจ้าหน้าที่บ้านเมืองยังคุมมันไม่อยู่ แล้วเจ้าหน้าที่ภายในคิดว่าเค้าจะตั้งใจอบรมมันขนาดไหนครับ ไม่ใช่ลูก จะมีซักกี่คนเชียวที่ตั้งใจสอนตั้งใจอบรมเด็ก ๆจนเป็นคนดี 

กฎหมายมักไม่เป็นธรรมเวลาคนดีป้องกันตัว
แต่กฎหมายและคนจำพวกมักจะอ่อนโยนให้กับอาชญากรเสมอ
comment93:ผมคิดว่าเราไม่ควรปล่อยให้มันรอด เพราะถ้ามันรอด มันก็จะไปทำกับคนอื่น 1.ถีบ 2.เหยียบมือ 3.มีคนเห็น 4.2 ศพ 5.อ้างว่าทำเล่นๆ นี่ถือว่าเป็นฆาตกรแล้ว ไม่ต้องเอาคำว่า "เยาวชน" มาอ้างนะครับ คำนี้ไว้ใช้เฉพาะคนดีเท่านั้น
ทำไมเราไม่ใช้ change.org ล่ะครับ

title:จากข่าวแทงจนตายเพื้อขโมยไอโฟน เป็นคุณจะยื้อหรือยอม
comment:หลังจากเห็นคลิปเหตุการณ์ทุกคนคงลงความเห็นว่า 
ปล่อยให้มันเอาไปเถอะ ของนอกกาย หาใหม่ได้

แต่เราเป็นคนนึงที่พึ่งซื้อไอโฟน 7 และเคยถามตัวเองเหมือนกันว่า
ถ้าถูกกระชากมือถือ หรือถูกจี้ จะสู้มั้ย คำตอบตอนนั้นคือ สู้ 
ไอโฟนเครื่องนึงสำหรับหลายๆคนมันคือเงินทั้งเดือน
เราเข้าใจผู้เสียชีวิตนะคะ ที่เค้าโดนแทงหลายแผล แต่ยังไม่ยอมปล่อย
จนสุดท้ายโดนแทงคอจนล้ม

ส่วนตัวคิดว่าเวลาเราโดนทำร้าย หรือข่มขู่ มันจะมีความรู้สึกทั้งกลัวและโกรธ
ถ้ากลัว ก็คงปล่อยไป แต่ถ้าโกรธก็คงสู้ยิบตา

สุดท้ายขอแสดงความเสียใจกับผู้เสียชีวิตด้วย
 เราดูคลิปตอนที่เค้าขัดขืนโจรจนโดนแทงยับแล้วน้ำตาไหลเลย
 น่าจะมีกฎหมายจับคนผิดมาโดนแทงเหมือนตอนที่มันทำ 
ฆ่าคนบริสุทธิ์ได้เพียงเพราะวัตถุ
comment1:เห็นแล้วหดหู่ ขอแสดงความเสียใจแด่ครอบครัวของผู้สูญเสีย และขอไว้อาลัยแด่ผู้จากไปครับ
comment2:ถ้าคุณคิดว่า  ไอโฟนสำคัญกับชีวิตคุณ  คนอื่นคงแนะนำอะไรไม่ได้ครับ

ขอให้โชคดีครับ  สม้ยนี้โจรเพียบ  ยังไงก็ระวังตัวไว้ด้วยน่ะครับ เวลาอยู่ข้างนอกอย่าเอาไอโฟนออกมาเดินริมถนน แชตไปด้วย  ระวังไว้น่ะครับ

เตือนด้วยความหวังดี

ผมก็เข้าใจน่ะว่าม้นราคาแพง

ใครจำเคสนึงได้  ปีที่แล้ว  ที่มีน้องคนนึง นั่งเล่นไอแพด ริมถนนระหว่างรอรถเมล์

แล้วโจรขี่มอไซค์มากัน สี่ห้าคน  มาฉกไอแพตไป น้องคนนั้นไม่ยอมให้ ดึงไอแพตสู้กับโจร ก็โดนแทงตายไป เหมือนเคสนี้

  เรื่องโดนโจรปล้นไม่ว่าสร้อยทองหรืออะไรแล้ว สู้  ส่วนใหญ่  โดนแทงตาย เป็นเปอร์เซ็นสูงน่ะ
comment3:อีกอย่าง ต่อให้ร้องให้คนช่วยก็คงไม่มีใคร เข้ามาช่วยหรอก จะไปว่าเขาใจดำก็ไม่ได้

เงิน ไอแพด ไอโฟน  หรือสร้อยทอง แค่ไม่กี่หมื่น

ถ้าคนที่มาช่วย โดนแทงตาย เขาก็ซวยฟรี 

ยังไงเขาก็ต้องเลือกดูแล พ่อ แม่ พี่ น้อง ครอบครัว เขาก่อน 

 ต้องพึ่งตัวเอง
comment4:น่ากลัวมากค่ะ บอกตรงๆสังคมไทยโหดขึ้นทุกวัน
comment5:ไอโฟนสำคัญมากกว่าความปลอดภับของตัวเองหรือครับ

ผมลองถามแบบนี้แล้วกัน  ถ้าเกิดคุณดูคลิปนี้พร้อมกับลูก(ถ้ายังไม่มีก็เป็นพี่หรือน้องก็ได้) คุณจะบอกลูกคุณว่าอย่างไรครับ  ให้สู้หรือปล่อยไป  นั่นแหละครับสิ่งที่ควรจะทำ ณ ขณะนั้น
comment6:ปล่อยค่ะ
อยากได้อะไรเอาไปเลย
ของนอกกาย หาใหม่ได้ 
ถึงหาใหม่ไม่ได้ ก็ไม่เป็นไร
comment7:มาเพิ่มเติม พ่อแม่ น้องคนนั้น เขาน้ำตาซึมเลยที่เสียลูกชายไป

ผมเตือนด้วยความหวังดี ถ้าผมเจอ ผมบอกเลย จะเอาอะไรเอาไปเลย  มีพ่อ กับ แม่ แก่ๆ รอผมกลับบ้านไปดูแลอยู่ อย่าทำอะไรผมเลย

ผมไม่สู้หรอก ผมห่วง พ่อ กับ แม่ ผม กลัวไม่มีคนดูแล ท่านน่ะ

ไอโฟนมันก็แค่ มือถือธรรมดา  หาถูกๆใส่ซิมก็โทรได้แล้ว  

ตอนนี้ทรูแจกฟรีอีก  เล่น 4 G ได้ด้วย
comment7-1:ไม่จำเป็นต้องมาบลัฟกับเรื่องมือถือแพงรึถูกเลย

คนละประเด็น
comment7-2:เรื่องของเขานิคับ เขาก็แค่พูดว่ามือถือถูก
comment8:ที่บ้านย้ำหนักย้ำหนามาตั้งแต่เล็ก

ว่า

1 ถ้าโดนจี้โดนปล้น โจรอยากได้อะไร ให้มันไปเลย

2 พยายามอย่าพกของมีค่าติดตัว ในชีวิตประจำวัน 
ของที่ราคาที่เกินหมื่น ก็มีแค่มือถือกับนาฬิกาข้อมือ
เครื่องประดับอะไรไม่ชอบใส่

ตอบคำถาม ไม่สู้ อยากได้เอาไปเลย เอาชีวิตให้รอดก่อน
comment8-1:ผมก็สอนลูกสาวสองคนแบบนี้เหมือนกัน ใครจะจี้จะปล้นอะไร ให้เขาไป ...พาตัวเองกลับมาให้ถึงบ้านอย่างปลอดภัยดีที่สุด 
สำหรับพ่อ..ยังไงชีวิตลูกก็สำคัญกว่าทุกสิ่งในโลกนี้ อันไหนที่ถูกจี้ถูกปล้นไป..พ่อจะพยายามหาหรือซื้อใหม่ให้แทน
comment9:ถ้าเจอแบบนี้ ก็เอาไปเถอะ มือถือ
comment10:บางทีเราก็คิดนะ ว่าถ้าไม่สู้ ทำท่าเหมือนจะให้ แต่ขว้างใส่พื้นจนมันพัง จะเกิดอะไรขึ้น
โดนแทงตายแน่ ๆ แต่ถ้าให้ก็เสียดาย เฮ้อออออ

แต่ถ้าเกิดจริง ก็คงยอมให้ แล้วจำหน้ามันไว้ ไปแจ้งความ ไม่ก็จ้างคนไปกระทืบถ้าสามารถตามตัวได้
comment11:บางทีเขาไม่ได้คิดที่จะยื้อหรือสู้หรอกครับ

มันเป็นสัญชาติญาณโดยอัตโนมัติมนุษย์ ที่อยู่ๆมีคนมากระชากหรือดึงของไปจากมือเรา

สมองจะสั่งการทันทีให้เรายื้อของ..นั่นไว้

ไม่ว่าจะเป็นไอโฟน หรือ มะม่วงชิ้นเดียว สมองจะสั่งการแบบนี้หมดในแวปแรก

ไปลองกับคนใกล้ตัวดูก็ได้...
comment11-1:คิดเหมือนกันเลย
comment11-2:แต่ถ้าดูคลิปเค้ายื้ออยู่นานมากเลยนะคะ ไม่ใช่แวปแรกอะ เค้ายื้อจนตัวตายอะ เป็นเราคงปล่อยไปนานแล้ว
comment11-3:ผมก็ว่านะ ในคลิปไม่น่าใช่แวบแรกแล้ว ยื้อสุดชีวิตเลย ดูคลิปตอนแรกลุ้นให้ปล่อยให้มัน เอาชีวิตก่อน จริงๆหากสติกลับมาตอนนั้น เค้าน่าจะปล่อยเพราะมือปล่าวคิดให้ดียังไงก็เสียมากกว่าได้
comment11-4:ถ้าผมโดนแทงไป 1 ทีผมก็คงปล่อยและออกห่างจากคนแทงแล้วละครับ
แต่ในคลิป น้องเขายื้อสุดชีวิต ใช้มัดต่อย แต่คนร้านใช้มีดแทง มันเทียบกันไม่ได้เลยนะนั่น
comment11-5:อย่าลืมช่วงที่ตกใจจนสมองสั่งการอะไรไม่ถูกด้วยนะ
ช่วงที่คิดอะไรไม่ออก ทำอะไรอยู่ก็ทำอย่างนั้นค้างต่อไว้นั่นแหละ
comment11-6:ตามข่าวมันปล้น 4 ครั้งในคืนเดียว แต่สู้และโดนแทงตาย 1 คน อีก 3 คนรอด และได้ของคืน

คำตอบชัดเจนอยู่แล้วว่าควรสู้หรือไม่สู้
comment11-7:กับคนใกล้ตัวไม่ต้องลองเลยครับ แค่ยื่นมือมาแล้วบอกว่าเอาโทรศัพท์ดูหน่อย ผมยื่นให้เลยครับ
comment11-8:คนปกติก็คงไม่คิดหรอกครับ ว่าอีกฝ่ายจะเป็นฆาตกรด้วย ไม่ใช่แค่โจรที่คิดจะขโมยของอย่างเดียว
ของเป็นหมื่น จะมีกี่คนที่ยอมปล่อยง่ายๆ เพียงเพราะโจรมาเอา
comment11-9:เคสนี้ เหมือนโจรได้ไปแล้ว แล้วคนตายไปล็อคคอจะเอาคืน
comment11-10:หลังจากแวปแรกไปแล้ว อะดรีนาลีนหลั่งสุดขีดแบบนั้น 

อะไรก็เกิดขึ้นได้แล้วครับ เพราะแต่ละคนตอบสนองต่อเหตุการณ์ไม่เหมือนกัน

มันไม่ง่ายนะครับ ที่จะเรียกสติกลับมาในช่วงเวลาเสี้ยววินาทีแบบนั้น
comment11-11:มันต้องแล้วแต่คนด้วยนะ ถ้าเป็นคนไม่ยอมใครก็มักจะสู้สุดตัวแบบนี้แหละ
comment11-12:ตอนแฟนดึงเอาเงินเดือนไปจากมือไป ผมก็เผลอยื้อไว้ด้วยสัญชาตญาน  ผลคือผมเจ็บหนักครับ
comment11-13:ที่คนที่เหลือได้ของคืนเพราะจับโจรได้ 
ที่จับโจรได้เพราะมีคนถูกทำร้ายจนตาย+ มีกล้องวงจรปิดรึเปล่า

อันนี้ก้สงสัยว่า ถ้าไม่มีคนตายจะล่าโจรขนาดนี้มั้ย
comment11-14:11-6 แต่ถ้าน้องผู้ชายในคลิปไม่สู้จนเสียชีวิต น้องอีกสองคนจะไม่ได้ของคืนแน่นอนค่ะ เพราะเรื่องจะเงียบกริบมากๆ
comment12:จากที่ดูคลิป น้องโดนแทงที่สีข้างหลายที เลือดไหลท่วมเสื้อแดงฉานเลย

ก่อนที่มันจะ  แทงเข้าที่คอหลายที จนน้องขาดใจตาย

 แค่โดนแทงสีข้างหลายครั้งผมว่า ปล่อยไปเถอะ  

ถ้าจะสืบจริง หมวกกันน๊อค มีลายนิ้วมือแน่นอน

ส่วนอีกคนสังเกตุจากคลิป  มีตอนที่ยื้อกันไปมา เขามาคล้ายจะดึงคนที่ จะแทงว่าให้ปล่อยไปเถอะ แต่คนที่มีมีดหน้ามืดแล้ว

  ถ้าจะสืบ สืบจากคนขึ่มอไซค์น่าจะได้
comment13:อย่าว่าแต่มือถือเลย รถก็ไม่ยื้อ
แต่เห็นด้วยกับ คห.11 คงตกใจด้วยล่ะ
เลยไม่ปล่อย ขอแสดงความเสียใจด้วย
comment14:ยอมปล่อยให้มันเอาไปค่ะ แต่ตอนนี้ก็ยังไม่กล้าดูคลิป
comment15:รีบถวาย...ให้มันไปเลย พวกนี้มันเดนมนุษย์ ขอให้โดนจับได้ ยิงเป้ามันซะ
comment16:รีบให้มันเลยค่ะ ไม่ตายก็คงหาเงินมาซื้อใหม่ได้ อย่าไปยึดติดกับสิ่งของ 
คนเหี้ยมพวกนี้ ไม่มีเงินซื้อ แต่อยากได้ของคนอื่น ถือว่าทำบุญทำทานกับพวกเปรตมาขอส่วนบุญไป
comment17:ชีวิตผมมีค่ามากกว่ามือถือเครื่องเดียว
comment18:คิดได้แค่นี้เหรอคะ ในสังคมที่ทุกวันนี้คนเห็นคุณค่าของสิ่งนอกกาย ฉาบฉวยมากกว่าคุณค่าของชีวิต งั้นคราวหน้าภ้าเจอจริงๆก็ลองสู้กับมันยิบตาดูนะ 
ไอโฟนที่แสนมีค่าจะได้อยู่กับคุณไปตลอด
comment19:ปกติเราจะไม่เอาตัวเองไปอยู่ในสถานการณ์สุ่มเสี่ยงแบบนั้นเด็ดขาด 
แต่ถ้าวันนึงเรื่องแบบนี้เกิดขึ้น เรายอมปล่อยค่ะ อยากได้อะไรนอกกายเราเชิญเอาไปเลย 
อย่าเอาชีวิตเราไปก็พอ เรายังมีพ่อมีแม่ที่ท่านฝากความหวังกับเรา และเราต้องดูแลท่าน 
ขอแสดงความเสียใจกับผู้เสียชีวิตและครอบครัวด้วยค่ะ สังคมและภาวะเศรษฐกิจเดี๋ยวนี้มันแย่จนอยู่ยากขึ้นทุกวัน
comment20:ของนอกกายค่ะ เอาชิวิตเราไว้ก่อนดีกว่า
comment21:คุณสาจะบอกตลอดเวลาออกนอกบ้าน อย่าเดินถือโทรศัพท์ถ้าไม่จำเป็นจริงๆ
เพราะเราไม่รู้มีใครจ้องอยู่ ทุกวันนี้อันตรายต้องระวังตัวเอง
comment22:ถึงเวลาจริงๆจะเอาอะไรไปสู้ครับ

มันมา 2 คนยังไม่พอ แถมมีมีดอีก ผู้ชายตัวใหญ่ยังลำบาก 

ถ้าสู้คือเสียทั้งไอโฟน ทั้งตายด้วย ถ้าโชคร้ายกว่านี้ก็พิการแบบช่วยเหลือตัวเองไม่ได้ ลองคิดดูละกันว่าคุ้มมั้ย

เวลาโจรปล้นมันไม่มามือเปล่าแน่นอน มันมีอาวุธติดมือเป็นผู้ล่า ส่วนเราเป็นเหยื่อ ความพร้อมต่อสู้ต่างกัน ดังนั้นถ้ามันจะเอาทรัพย์สินอะไร ก็ให้ไปเถอะ สู้ไปไม่คุ้ม

จะสมควรเสี่ยงก็ต่อเมื่อมันตั้งใจจะเอาชีวิตเราแน่แล้ว หรือคนที่เรารักจะเป็นอันตรายเท่านั้นครับ
comment23:เวลาโดนจี้ อย่าไปสู้โจร ต้องจำไว้เลย เอาจริงๆ พวกคนร้ายชิงทรัพย์มันไม่ได้หวังเอาชีวิตเจ้าทรัพย์หรอก ส่วนใหญ่ที่มันเลยเถิด เพราะเจ้าทรัพย์ต่อสู้ มันถึงต้องงัดอาวุธออกมา คนร้ายชิงทรัพย์ส่วนใหญ่ก็คือโจรกระจอก หวังแค่ทรัพย์สินเงินทองไปใช้ ถ้าฆ่าคนตายมันเป็นเรื่องใหญ่ ยิ่งถ้าเป็นข่าวดังละก็รอดยาก ต้องหนีหัวซุกหัวซุน

พยายามคิดเหมือนกันว่าอะไรที่ทำให้น้องเขาสู้ขนาดนั้น หรือมันไม่ได้จะเอาแค่มือถือก็ไม่รู้ น่าสงสารมาก
comment23-1:เราว่าไม่กระจอกแล้วนะ เห็นบอกติดคุกมา 8 ครั้งแล้ว เราคิดว่าชำนาญพอควรเลยอะ 
อีกอย่างตอนให้การณ์นี่มียิ้ม หัวเราะ แบบไม่สำนึกผิดอะไรด้วย
comment23-2:เดาว่าเห็นโจรตัวเล็กกว่า กับตอนแรกไม่เห็นอาวุธ เห็นไปล็อคคอกดตัวคนร้าย 
คนร้ายชักมีดมาจวงก่อน ก็ดันไม่ปล่อย ไม่รู้น้องคนนี้คิดอะไรอยู่ตอนนั้น
comment23-3:23-1
กระจอกหมายถึงโจรพวกนี้ มันไม่ได้กะเอาคนถึงตายไง มันแค่จะเอาเงินไปใช้ พวกนี้ไม่ใช่นักฆ่าเหมือนพวกมือปืนอะไรพวกนั้น
comment24:ผมถือคติว่า ตราบใดที่ยังมีชีวิตอยู่ เราสามารถซื้อของมาใหม่ได้เสมอ ถ้าเจอโจรผมบอกเลย พีเ่อาไปเลยครับ อยากได้ไรเอาไปเลย อย่าทำไรผมก็พอ

เคยมีประสบการณ์เรื่องนี้ครั้งนึง
ตอน ม.5 ผมไปเรียนพิเศษที่วิสุทธานีตอน 1 ทุ่มกว่า พอลงจากรถผมก็ยืนสูบบุหรี่กับเพื่อน 4 คน อยู่ดีๆมีคนเดินมาโอบไหล่เพื่อนผมคนนึง แล้วพาเดินออกจากกลุ่มผมไป ผมก็นึกว่าเป็นคนรู้จักกันไรงี้ เสร็จแล้ว 5 - 10 นาทีเพิ่อนเดินกลับมาหน้าเสียเล็กน้อย ผมถามว่า "เพื่อนเมิงหรอ ?" มันตอบว่า "เพื่อนha ไร มันเอามีดจี้กุ เอาเป๋าตัง โทรศัพท์ไปหมดเลย"  วันนั้นไม่ได้เรียนเลยครับ ป้อมตำรวจอยู่ห่างไปแค่ 100 เมตรเอง ก็ไปแจ้งความที่นั่น

แถวลาดพร้าว แฮปปี้แลนด์ บางกะปิ โจรชุมมาก ไม่ว่าจะผ่านไปกี่ปีก็ไม่ลดลง
หน้ารามต่อก่อนก็โจรเยอะ แต่ส่วนใหญ่อยู่ในซอยเล็กๆ
comment25:โห่...... เงาวับขนาดนั้น โทนี่ จา เอาเข้าจริงๆยังลำบากเลย ปล่อยเถอะครับ
comment26:ยอมค่ะ เงินทองของนอกกายไม่ตายก็หาใหม่ได้
comment27:โจรแบบตระเวนเห็นสบโอกาสลงมือ พวกนี้มักพกอาวุธ ไปตามที่เปลี่ยว 
เคยโดนจี้กับตัว คล้ายในข่าวเลย แต่มันมาคนเดียวทำทีถามทางแล้วชักมีดออกมา ไม่มีทางหนี ก็ยื่นให้ไปมีแค่เงินสดกับโทรศัพท์
ผมเตือนตัวเองไว้เสมอ อย่าเอาของมีค่าออกมาให้ใครเห็น และหากมีทางหนีได้ ให้ขว้างของมีค่าไปทาง เราวิ่งไปอีกทาง อย่าสู้เด็ดขาด
ทุกคนมีภาระนะครับ ไหนจะพ่อแม่ ครอบครัว อย่าเสียดายของนอกกายเลย 
สังคมสมัยนี้ต้องดูแลตัวเองมากๆ อย่าประมาทเด็ดขาด
ขนาดนอนในห้อง ในคอนโด ยังโดนคนร้ายบุกเข้ามาข่มขืนได้ ข้างทางเปลี่ยวๆคงไม่ต้องคิดแล้ว
comment28:ถ้าเราให้มันแต่โดยดี
โจรมันจะปล่อยไหม
หรือมันยังจะฆ่า  เพราะเหนหน้ามัน

สงสารน้องผู้ชาย
อยากให้มันถูกประหารชีวิต
comment29:พูดยากมากในสถานการณ์แบบนั้น
ถ้ามองดูและหยั่งสถานการณ์แล้วว่าคงสู้ยาก
ต้องทำใจยอมให้มันเอาทรัพย์ไป
ถ้ามันจะทำร้ายเราถึงขนาดประมวลแล้วว่า เราอาจไม่รอด
คงต้องร้องขอชีวิตกับมัน มันอยากได้อะไร ให้มันไป


การทำแบบนี้ ไม่เสียศักดิ์ศรีแม้แต่นิดเดียว
เพราะสถานการณ์แบบนั้น ต้องเอาชีวิตรอดไว้ก่อน
จากนั้นค่อยไปแจ้งความดำเนินคดีอีกที
ไม่รู้นะ ผมคิดแบบนี้เสมอ และบอกกับคนใกล้ตัวทั้งนั้น
comment30:แม่สอนว่าคนร้ายมีอาวุธอย่าสู้
ให้ขว้างของไปไกลๆ  
แล้วให้เราวิ่งหนีสุดแรงไปอีกทางตรงกันข้าม



คนร้ายมันจะห่วงแต่วิ่งไปเก็บของ
comment30-1:ไม่ได้กวนตีงนะครับ แต่ถ้าผมเป็นโจร แต่ไม่ได้เมายามา. ถ้าคนที่ผมไปปล้นมันขว้างโทรศัพท์ที่ผมประสงค์จะปล้นไปไกลๆ(ตกพื้นแน่นอน โอกาสพังสูง) ผมจะไม่ตามไปเก็บครับ และจะโกรธเหยื่อมากๆด้วย. 

ผมว่าอย่าเสี่ยงแบบนั้นเลย ส่งให้มันดีๆเถอะ
comment30-2:ผู้ชายกับผู้หญิงไม่เหมือนกันค่ะ


สำหรับผู้หญิงแล้ว  โจรมักเข้ามาจี้เพื่อจะเอากระเป๋าสะพาย    ให้ขว้างกระเป๋าไปไกลๆแล้ววิ่งไปอีกทางหนึ่ง
comment31:น้องเค้ายื้อตามสัญชาตญาณเพราะตอนแรกไม่เห็นมีดรึเปล่าคะ พอรู้ตัวอีกทีก็โดนแทงรัวแล้ว น้องพยายามสู้กลับนะช่วงชุลมุนก่อนโดนแทงคอ ดูคลิปแล้วสลดใจมากๆ สงสารผู้เสียชีวิตที่สุด ขอให้น้องไปสู่สุขคตินะคะ ส่วนคนร้ายทำการอุกอาจ โหดเหี้ยมแบบนี้ วอนศาลอย่าลดหย่อนผ่อนโทษให้มันมีโอกาสออกมาทำชั่วอีกเลย
comment31-1:โหดมาก แต่ผมดูคลิปแล้วเหมือนน้องเค้าไม่เจ็บเลยนะ โดนแทงรัวขนาดนั้นยังต่อกรกับคนร้ายได้ขนาดนั้น 
แต่เป็นผมถ้ามันชักมีดมานี่ผมก็ไม่สู้ละ ถ้าเป็นมวยค่อยว่ากัน แต่สมัยนี้มันมีอาวุธทั้งนั้นแหละ สรุปให้ๆมันไปเถอะ
comment32:เจอแบบนี้ เป็นเราคงทำอะไรไม่ถูกแน่ๆ
comment33:ขอตอบในฐานะผู้เคยโดนกระชากกระเป๋า
ณ วินาทีนั้น มันไม่ได้ทันคิดอะไรหรอกค่ะ ว่าจะให้หรือจะปล่อย
พอถูกกระชากปุ๊บ สัญชาติญาณคนเรามันก็ดึงกลับอัตโนมัติค่ะ 
ของเรานี่ฉุดกระชากกัน จนกระเป๋าขาด เราล้ม หูกระเป๋าอยู่กับเราแต่กระเป๋าอยู่กับมัน แล้วมันก็หนีไป 
พอผ่านมาได้ ถึงคิดได้ว่า นี่ถ้ามันมีมีด กระซวกเรา เราคงตายไปแล้ว 
ร้องให้ช่วยเรอะ ไม่มีใครสักคนโผ่ลมา แจ้งความเรอะ ตำรวจบอกว่า โดนกันเยอะ สรุปก็จับไม่ได้ค่ะ พูดเป็นเรื่องปกติมาก 
ตำรวจในคดีบอกว่าไงนะ ให้ปล่อยไป แล้วตำรวจจะตามให้ เหอๆๆ อยากจะหัวเราะมากค่ะ แน่ใจเหรอว่าตามได้ ถามลูกน้องท่านหรือยัง 
อันนี้เจอที่ไหนสักแห่ง "เสียงของเหยื่อไม่เคยดังถึงใคร แต่คำสารภาพของคนจัnไรกลับต่อชีวิตมัน"
comment33-1:"ตำรวจในคดีบอกว่าไงนะ ให้ปล่อยไป แล้วตำรวจจะตามให้ เหอๆๆ อยากจะหัวเราะมากค่ะ แน่ใจเหรอว่าตามได้ ถามลูกน้องท่านหรือยัง "

อันนี้เรื่องจริง
เห็นในพันทิปเนี่ยแหละ คนที่อ้างตัวว่าเป็นตำรวจบอกเองเลย ว่าให้ระวังตัวเอง อย่าเอางานยุ่งยากมาให้เขา
ซึ่งเพราะคิดแบบนี้ไง โจรมันเลยชุม
comment33-2:เคยโดนขโมยเข้าบ้าน เราเจอต่อหน้าแต่เค้าวิ่งหนีออกประตูหลังไป เราเอารูปพรรณสัณฐานพร้อมรองเท้าที่ขโมยถอดเพื่อปีนเข้าหน้าต่างไปแจ้งความ ตำรวจบอกว่า ถ้าเจอตัวเมื่อไหร่ให้มาแจ้งจะไปจับให้ นั่นล่ะค่ะ คุณต้องไปตามหาตัวขโมยเอง ตำรวจไม่ได้มีหน้าที่ตรงนี้
comment33-3:เหมือนเราเลย ถูกกระชากกระเป๋ากลางวันแสกๆ บ่าย 2 อันร้อนระอุและในซอยไม่มีคนเลย เรากำลังเดินเพลินๆไม่ได้ระวัง มีมอเตอร์ไซค์มาจอดใกล้ๆเมื่อไหร่ไม่รู้ มารู้ตอนที่กระเป๋าถูกกระชาก เรานี่ดึงกลับสุดฤทธิ์จนกระเป๋าขาดแต่ก็ยังกระชากกลับมาถือเอง วินาทีนั้นรู้สึกโมโห/โกรธมาก อารมณ์แบบว่า เฮ้ย มายุ่งอะไรกะของเราเนี่ย รู้เลยว่าหน้าหงิกและทำตามเขียวใส่โจร 2 คนที่นั่งมอเตอร์ไซค์ด้วยกัน (คนหนึงขับ อีกคนซ้อนเป็นคนกระชาก) เรายืนจ้องหน้าแบบไม่ยอมแพ้เลยทั้งที่ทั้งคู่อยู่ห่างกับเราแค่เอื้อมมือก็ถึงตัวเราแล้ว 

แต่ตอนนั้นความโกรธทำให้เราลืมตัวไง ว่าอีกฝ่ายน่ะมันโจรนะเฟ้ย พอเรานึกได้ ความกลัวมันขึ้นมาสุดกู่จริงๆ แต่คิดว่าเราเพิ่งทำหน้าอวดเก่งใส่ ถ้าเปลี่ยนมาเป็นหงอนี่มันดูขัดๆ เราเลยจ้องต่อไปแล้วก็กอดกระเป๋าหันหน้าเดินไปแบบนิ่งๆ โจรทั้งสองเราก็จ้องมองเราแบบงงๆ แล้วก็ขับรถผ่านหน้าเราไปซัก 10-20 เมตรได้ จากนั้นก็หันรถกลับเหมือนจะมาเอาใหม่ แต่ตอนนั้นเราเดินแบบนิ่งมาก จ้องหน้าไปแล้วก็เอามือล้วงไว้ในกระเป๋าถือด้วย ทั้งสองมองเราซักพักจึงเลี้ยวรถกลับไปเลย คงคิดว่ายัยนี่ต้องมีอะไรอยู่ในกระเป๋าแน่ ถึงนิ่งขนาดนั้น แต่ความจริงก็คือ ถ้าเลี้ยวรถมาใหม่นี่เรายกให้ทั้งกระเป๋าเลย มองแล้วสู้ไม่ไหวแน่ แรงผู้ชาย 2 คนนี่
comment34:ยอมค่ะ ถ้ามีสติพอตอนนั้นอาจจะขว้างมือถือไปไกลๆแล้ววิ่งหนี (อาจจะกลับมาเก็บมือถือคืนได้)
ไม่ก็ขว้างแรงๆใส่หน้าโจรเลยค่ะ ถ้ามั่นใจว่าวิ่งหนีได้เร็วพอและโจรไม่มีปืน ไม่งั้นมันอาจจะโมโหจนฆ่าเราได้
comment35:เคยถามตัวเองเหมือนกันว่าถ้าเกิดเหตุแบบนี้กับตัวเองจะทำอย่างไร
คิดได้ว่าดูสถานการณ์ ว่าคนร้ายมีอาวุธไหม เราวิ่งหนีได้ไหม ถ้าประเมินสถานการณ์แล้วสู้ไหว หมัดต่อหมัดผมสู้
ถ้าคนร้ายมีอาวุธ สู้ไม่ไหวไม่สู้ครับ ถ้าวิ่งหนีได้ให้วิ่งครับ เคยได้ยินผู้ใหญ่ว่ามาเอาชีวิตรอดไว้ก่อน แต่ถ้าดูสถานการณ์หนีรอดได้พร้อมของครบ ดีกว่าครับ
comment36:ไอโฟนสำหรับบางคนมันคือเงินทั้งเดือน แต่ชีวิตสำหรับทุกคนมันคือเวลาทั้งชีวิตครับ
comment37:ตามนี้ครับ
http://giphhy.com/wow-13/
comment37-1:555555
สติอยู่ครบทั้งโจรและเหยื่อ. ขอชมทั้งคู่ครับ
comment38:จังหวะนั้นคงคิดอะไรไม่ออก ร่างกายมันไปเองมั้ยล่ะ
บางทีถ้าคนนั้นไม่สู้ก็อาจจะตายเหมือนเดิมนี้ก็ได้ ใครจะรู้ว่าสู้หรือไม่สู้แล้วจะรอด
คนมันจิตใจโหดเหี้ยมขนาดนี้อ่ะ
comment39:ถ้าหมัดต่อหมัด ผมสู้แน่นอนครับ แต่เจอมีดเจอปืนเนี่ย เอาไปเหอะเดี๋ยวค่อยเอาคืน
comment39-1:ฝันเถอะครับ ไม่มีแน่นอน โจรที่ไหนจะเสี่ยงมามือเปล่า ยกเว้นมากันเป็นโขยง เน้นหมาหมู่
comment40:เราว่าสัญชาตญาณความเป็นเจ้าของ อันดับแรกก็ต้องยื้อไว้ก่อนอ่าค่ะ 
ไม่ใช่ว่าเห็นไอโฟน มีความสำคัญกว่าชีวิตหรอก 
แต่ถ้า ยื้อแล้ว ถูกทำร้ายหนึ่งครั้ง เราก็คงไม่รอให้โดนครั้งที่สองอะ ปล่อยเลย อยากได้อะไรก็ให้เขาไป
comment41:โจรมีเตรียมการมาพร้อมสำหรับจี้ปล้น…
อาวุธพร้อม มีด ปืน
พร้อมที่จะทำร้ายคุณจนถึงแก่ชีวิตแบบนี้…
ถ้าคิดว่าไอโฟนมันมีค่ามาก จนต้องเอาชีวิตเข้าแลก…
ก้อจนใจจะแนะนำครับ…
คิดเอาเองว่า ไอโฟน กับ ชีวิตคุณ
สิ่งไหนมีค่าสำหรับพ่อแม่พี่น้อง สำหรับคนที่รักคุณมากกว่ากัน…
comment42:ใช้ไอ.. โมบาย
comment43:เข้าคุก 8 ครั้งนั้นคือทำคดีมาแล้ว 8 ครั้ง นี้คือครั้งที่ 9 น้องคนนี้โดนไป แล้วครั้งที่ 10 ใครจะโดน สังคมน่ากลัว หลังสี่ทุ่มไม่กล้าไปไหนละ
comment44:ผมว่าอารามณ์นั้น ดูจากคลิปมันเป็นสัญชาตญาณการป้องกันตัว เจอพวกสัตว์เดรัจฉานกระหายเลือด
โจรหิวเงิน อะไรก็เกิดขึ้นได้ สิ่งที่เกิดขึ้นน้องเค้าทำดีที่สุดแล้วครับ บางเคสการยอมโจรก็ใช่ว่าจะรอด
ประเด็นคือ ทำไมถึงเกิดเหตุการณ์แบบนี้รายวัน ทำไมผู้ทำผิดส่วนมากมีคดีอุกฉกรรณ์ มาอย่างโชกโชน 
แล้วมาเดินปะปนกับเราได้นี่ซิ  มันน่าคิดกว่านะ ว่าระบบยุติธรรมเรามันเป็นอะไรไปแล้ว

ก่อนหน้านี้ผมเคยสูญเสียเพื่อน ซึ่งเค้าเป็นคนดี มีครอบครัว และอนาคตที่ดี กับเหตุการณ์แค่โจร
ต้องการชิงจักรยานยนต์ของเค้า เท่านั้นเอง 

ขอแสดงความเสียใจ ไว้อาลัยผู้เสียชีวิตด้วยครับ 
ไม่รู้ว่าอีกกี่ชีวิตที่ต้องสังเวยไป ที่ทำได้ก็แค่ระวังตัว
เท่านั้นเอง

ขอให้ทุกคนปลอดภัย และพึงระวังตัวครับ
comment45:อาจเป็นเพราะเป็นผู้ชายด้วยกันด้วยเลยไม่ยอม สังเกตว่าผู้หญิงที่มันไปชิงทรัพย์รอดตายหมดเลย เพราะสู้มันไม่ได้ อย่างไรก้อตาม ขอให้มันได้รับโทษหนักๆ สมกับที่มันทำ
comment46:ปล่อยค่ะ รักษาชีวิตเอาไว้ดีกว่า
comment47:สำหรับตัวเองคิดว่าอยู่ที่ตอนนั้นมีสติฉุกคิดได้มากน้อยแค่ไหนค่ะ
อย่างที่ คห. 11 กับ 33 พูดคือ ใช่มาก  
บางทีอาจจะเป็นปฏิกริยาโดยอัตโนมัติ
ว่ามีคนมาแย่งของจากมือ แต่เราไม่ยอม 
จนลืมคิดไปว่าไอ้คนที่แย่งจะทำอันตรายเราได้

ดังนั้นส่วนตัวคิดว่า ถ้าเกิดเหตุอะไรขึ้น
สติคือสำคัญมาก ต้องคุมให้ดี
ไม่งั้นอาจจะเกิดเรื่องที่เราไม่อยากให้เกิดขึ้นได้
comment48:ยอมครับ เพราะประเทศนี้คนธรรมดาต้องกราบโจร 

โจรทำอะไรมีคนออกหน้าปกป้องให้ตลอด

โชคดีนักที่โทรศัพท์ที่ผมใช้มันไม่มีค่าอะไรมากมาย(ขายร้านเขาคงให้แค่พันสองพัน) 
โจรปล้นขว้างล่อโจรแล้ววิ่งยังได้ไม่มีข้อมูลอะไรให้เสียดาย
comment48-1:ทั้งกระเป๋าเราก็โยนได้ค่ะ ถ้ามันทำให้เรารอด
ไม่คิดเสียดายเลย555
comment49:เป็นเราปล่อยมันให้ตั้งแต่เห็นมันวิ่งมาแล้วค่ะ เพื่อความปลอดภัยมันจะได้ไม่มาใกล้ตัวเราด้วย
ถ้าวิ่งหนี เอาจริงๆคงไม่รอดถ้าคนมันจะเอาแล้วแถวนั้นมีคนน้อยอยู่ด้วย คงไม่มีใครกล้าช่วย
หรอกถือมีดมาเล่มเบอเลิ่มขนาดนั้น ไม่เสียดายของด้วยหาใหม่ได้ แต่ชีวิตหรืออวัยวะ หาใหม่ไม่ได้นะคะ
comment50:เป็นเราคงโยนไอโฟนแล้ววิ่งหนี 
อย่าว่าแต่ไอโฟนเลย ทั้งกระเป๋าก็โยนได้ ถ้ามันทำให้เรารอด
comment51:ถ้าวันไหนอยากได้ของมีค่าก็ไปปล้นเลยดีมะ
โชคร้ายหน่อยก็โดนจับ ติดคุกแปปเดียว เดี๋ยวก็ออก
โชคดีๆก็ได้ของใช้ฟรี 
มีอาวุธซะอย่าง ใครจะกล้าหือ

บางทีเราก็ยอมจนโจรได้ใจ 

กฎหมายอ่อนแอเกินไปแล้ว
comment52:เพื่อนเราก็เคยโดนปล้นค่ะ เค้าเลือกที่จะยื่นโทรศัพท์ให้ แถมยังหยิบกระเป๋าเงินให้อีก โดนที่ไม่สู้เลยซักนิด สุดท้ายก็โดนฟันค่ะ หลายแผลมาก โชคดีที่เพื่อนกัดฟันหอบสังขารไปหาเพื่อนที่อยู่ใกล้ๆ พากันไปรพ.ได้ทันเลยรอดชีวิตมาได้ ขนาดไม่สู้ก็ยังโดน เห้อ
comment53:ยอมค่ะ
เราก็เพิ่งซื้อไอเจ็ด แต่ถามว่าโทรศัพท์สามหมื่น กับเงินที่พ่อแม่เลี้ยงดูชีวิตเรามาจนโตหาเงินเองได้ อะไรมีค่ามากกว่ากัน
ชีวิตคนมันประเมินเป็นเม็ดเงินไม่ได้หรอกค่ะ เงินทองไม่ตายก็หาใหม่ได้ แต่ชีวิตจะไปหาใหม่ที่ไหนคะ
ของ ๆ เรา เราหวงคนเดียว แต่ชีวิตเรามีกี่คนที่หวงคะ 

ยังไงเราก็รักตัวกลัวตายมากกว่าของ พ่อเราก็สอนมาตั้งแต่เด็กว่าถ้าเจอแบบนี้ให้มันไปเลย เพราะพ่อหวงเรามากกว่าของไงคะ
comment54:หดหู่อ่ะ
กฎหมายบ้านเมืองนี้ทำให้คนในประเทศ ในความคิดว่าต้องยอมโจร
ไม่ยอมเท่ากับตาย 

ปล.ถ้าวันนั้นน้องเค้ายอม จำหน้าคนร้ายแล้วไปแจ้งความ คิดหรอว่าตำรวจจะทำอะไรมากไปกว่า ลงบันทึกประจำวัน....
comment55:เราเป็นคนรักตัว กลัวตาย โดนกระชากก็คงยื้อแป้บหนึ่ง
ถ้ามันมีอาวุธหรือมาสองคน ก็คงให้มันไป
comment56:อันตรายค่ะ อย่ายื้อ เป็นเราเราก็ไม่ยื้อค่ะ
และยิ่งเป็นผู้หญิงด้วยแล้วอาจไม่จบแค่โดนทำร้าย
อาจจะโดนลากไปช่มขืนต่อก็ได้
อย่าคิดว่าตัวเองเก่งสู้ได้เลยนะ
คิดถึงหน้าพ่อแม่ตัวเองไว้เถอะ
เราเป็นอะไรไปขึ้นมามันย้อนกลับไปไม่ได้แล้วนะ
comment57:ณ ช่วงเวลานั้นเราไม่ทันคิดหรอกว่าควรห่วงชีวิตตัวเอง

มีแต่เราไม่อยากเสียของๆเราไป คิดแต่ว่าจะทำยังไงไม่ให้ถูกเอาไป จะเอากลับคืนมายังไง

เราจะมีสติคิด ได้ว่าควร ห่วงชีวิตตัวเองก็ตอนที่เจ็บตัว เสียของมีค่าไปแล้ว
comment58:เจอแบบนี้....ไม่ว่ากระเป๋าหรือมือถือหรือของมีค่าอะไร โยนไปเลยค่ะ โยนไปให้ห่างตัวแล้ววิ่งหนีซะ!!!!!!
โจรมันจิตใจต่ำอยู่แล้ว ร้อยสองร้อยมันก็ฆ่าได้ถ้ามันจะเอา 
ถ้าคุณคิดว่าจะต้องสู้...ก็จนใจจะแนะนำ ขอให้สู้จนรอด
comment59:ตามสัญชาตญาณคนเรา ส่วนมากถ้ามีใครมาแย่งของ ต้องยื้อกลับมาก่อนอยู่แล้วค่ะ
เราเองเคยเจอแบบนี้ก็เป็น กอดกระเป๋า กำมือถือไว้แน่นเลย
โจรเองมันก็เอามืออุดปาก รัดเราไว้แน่นเหมือนกัน จนคิดได้เราค่อยๆ คลายมือออก
โชคดีที่พอเค้าได้ของ เค้าก็ไป
comment60:สัญชาตญาณแรกคือยื้อไว้ก่อน ถ้ามันเอาอาวุธออกมาก็ยอมเลยครับ ปล่อยให้เอาไปได้เลย ผมสู้ไม่ได้แน่นอน
comment61:คุก  ประเทศไทย

คือ  รร  โจร  

มันยากมากที่  เข้าไปแล้ว  จะออกมาใช้ชีวิต  ปกติ ได้

( มีแต่ น้อยมากๆ )  ที่จะเป็นคนปกติได้  หลังจากเคยติดคุก

.....  ปชป  ต้อง หาวิธี ป้องกันภ้ย  กันเอง

เอาแบบ us ปกปืนได้ในที่ สาธารนะ ได้
comment62:ถ้าสมมุติ เราเจรจากับโจรดีดี แล้วบอกว่าจะควักของมีค่าในกระเป๋าให้ แล้วควักปืนออกมา ยิงมันตาย เราจะโดนจับไหมอ่ะ อันนี้จริงจังเลยนะคะ  คิดจะซื้อมาพกจริงจังมาก สังคมเดี๋ยวนี้น่ากลัวอะคะ  ทั้งปล้นจี้ ทั้งข่มขืน
comment62-1:มีความผิดตามกฏหมายครับ......จะหนักหรือเบาก็อีกเรื่อง
comment63:ใจจริงก็อยากจะยื้อไว้ไม่ให้ของอยุ่แล้ว ถ้าโชคดีก็คือไม่ตาย ได้ของคนร้ายวิ่งหนี แต่ถ้าตาย ทำไง????? ก็รักชีวิตตัวเองนะ แรงก็ไม่มีจะสู้เขา ถ้ายอมแล้วเรามีชีวิตรอดก็ต้องทำ ถึงโอกาสยอมให้แล้วโดนฆ่ามันก็มี แต่ก็ต้องเสี่ยงดู
comment64:เราเคยโดนกระชากกระเป๋าค่ะ มันมามอไซค์ 2 คน คนซ้อนเป็นคนกระชาก 
พอมันกระชากเราปั๊บเราก็ดึงกลับทันทีเลย ทั้งๆ ที่ในกระเป๋ามีตังค์ไม่ถึงพัน 
แล้วเราก็ล้ม แต่มือยังจับกระเป๋าไว้แน่น มันก็ขับต่อไป เราก็ไม่ปล่อยไม่รู้ทำไม 
ทั้งๆ ที่ตัวเราก็ถูไปกับถนนเนื้อถลอกหมด ซี่โครงหักทิ่มปอด
คงเป็นเพราะสัญชาตญาณมั้งคะ ไม่เสียดายไม่อะไร แต่ทำไมไม่ปล่อยไม่เข้าใจตัวเอง
comment65:เคยอ่านบทความนึง จำไม่ได้ บอกว่าถ้าโจรจี้เอาของมีค่าจากเรา ให้โยนของนั้นไปไกลๆ แล้วให้เราวิ่งหนีไปอีกทางโดยเร็วที่สุด เพราะเราไม่รู้หรอกว่า โจรคนนั้นมันจะหวังแค่ทรัพย์สินอย่างเดียวรึเปล่า นั่นคือ เค้าจะบอกว่า จงรักษาชีวิตไว้เถอะ ของนอกกาย ไม่ตายก็หาใหม่ได้
comment66:เข้าใจนะครับว่าแบบ ชีวิตมันต้องสำคัญกว่าสิ่งของอยู่แล้ว ตราบใดที่ยังมีชีวิต จะหาเงินซื้ออีกกี่เครื่องก็ได้

แต่รู้สึกมันไม่ค่อยแฟร์เลยครับ ของที่เราทำงานเหนื่อยหามาได้อยู่ๆใครจะมาปล้นไปแบบหน้าตาเฉย เห้ออออ 

แบบนี้โจรผู้ร้ายมาอ่านกระทู้นี้จะยิ่งรู้สึกฮึกเหิมว่ามันมาถูกทางแล้วรึป่าว ความปลอดภัยในชีวิตทรัพย์สินเราอยู่ที่ไหนกัน

แต่ก็บ่นไปงั้นแหละครับ สุดท้ายผมก็คงเลือกปล่อยเหมือนกัน...
comment67:เหมือนเคยอ่านสัมภาษณ์เฉินหลงเมื่อนานมาแล้า เค้าถามประมาณว่าฝีมือระดับเฉินหลง ถ้ามีโจรมาปล้นจะจัดการยังไง?  เฉินหลงบอกว่าเค้าจะยอมแต่โดยดี ชิวิตสำคัญกว่าเงินทอง.
comment68:ผมจะแย่งมีดโจรมา แล้วฆ่ามันทิ้งซะ
comment69:ตามข่าวมันปล้น 4 ครั้งในคืนเดียว แต่สู้และโดนแทงตาย 1 คน อีก 3 คนรอด และได้ของคืน

คำตอบชัดเจนอยู่แล้วว่าควรสู้หรือไม่สู้
comment70:โดยสัญชาตญาณตอนแรกเราว่าก็ต้องดึงไว้ก่อนอะหละ แต่ไม่คิดไงว่าคนร้ายจะควักมีดออกมีแทง เพราะถ้ารู้ว่าจะโดนแทง ก็คงให้มันไปอยู่แล้ว
comment71:ขอแสดงความเสียใจกับครอบครัวผู้เสียชีวิตด้วยนะคะ  

สำหรับเราเห็นว่า มันไม่ใช่เรื่องที่ต้องมาตั้งคำถามว่าจะยื้อ หรือ ปล่อย ใครคิดถูกคิดผิด สิ่งของมีค่ากว่าชีวิตหรือไม่???

ตอนนี้มันแสดงให้เห็นแล้วว่า จิตสำนึกคนในสังคมเราตอนนี้ย่ำแย่มากแค่ไหน มันไม่เกี่ยวเลยว่าเราไม่ควรบริโภคสินค้าราคาแพง

หรือถือของมีค่าเดินไปมา ขนาดผู้หญิงสะพายกระเป๋าดีๆยังไปกระชากเขา ผู้หญิงอีกคนไปชิงทรัพย์เขาแต่ไม่ได้อะไรติดมือไป

เห็นกันชัดๆว่าต้องการจะเอาของคนอื่นโดยไม่เลือกหน้า อย่าทำชั่วแล้วอ้างค่ะ มันฟังไม่ขึ้น

ไม่ใช่หน้าที่ที่สังคมต้องตัดสินว่าผู้ชายคนนั้นทำถูกต้องหรือไม่แต่เราควรช่วยกันเพิ่มความปลอดภัยในชุนชน

โทรศัพท์หรือทรัพย์สินนั้นเป็นของเขาโดยชอบธรรมอยู่แล้ว ไม่แปลกที่เขาจะพยายามรักษาไว้

ในสถานการณ์จริงอะไรจะเกิดขึ้นเราก็ไม่สามารถรู้ได้ ขอให้คนผิดได้รับโทษอย่างสาสม และขอให้ทุกคนระมัดระวังตัวด้วยค่ะ
comment72:ถ้าผมเห็นมีดหรือปืน ผมจะขว้างมือถือทิ้งไปไกลๆ ให้โจรวิ่งไปเก็บ แล้วผมก็วิ่งหนี 
พอดีผมใช้ เครื่องละ 3-4 พันครับ เลยไม่เสียดาย 
I-phone7 ผมคงไม่ซื้อแน่ๆ เสียดายเงินครับ
comment73:คงยอม ค่าของชีวิตมากกว่าราคาไอโฟนหลายเท่า
comment74:สถานการณ์ ณ ตอนนั้นและจิต ณ ขณะนั้นของแต่ละคนไม่เหมือนกันหรอกค่ะ
น้องผู้ตายอาจจะคิดแค่ไม่อยากให้ เพราะมันคือของของเขา เลยสู้เต็มที่
มันคือสัญชาตญาณค่ะ อย่าได้ตัดสินเลยว่าหวงของนอกกายมากกว่าชีวิตตัวเอง

เราเคยโดนโจรเข้าบ้าน หยิบมือถือเราไป
ตอนนั้นใช้ Nokia กากๆด้วยซ้ำ
แต่สัญชาตญาณและจิตขณะนั้นมันบอกว่าของๆตรู เอาของตรูคืนมา
เลยวิ่งตามมันออกมา แถมยังคว้ามีดพร้าหน้าบ้านไปด้วย
แต่ไม่ทันเพราะมันขึ้นมอ'ไซด์หนีไปก่อน
สุดท้ายก็มาคิดค่ะว่าถ้ามันมีอาวุธคงไม่ได้โตมาขนาดนี้แน่นอน
comment75:ยอมครับ แต่ต้องตั้งรหัส และ gps ไว้ด้วย

เรื่องแบบนี้ เคยเกิดมาหลายหนครับ แต่เคสนี้ตาย
จำได้ว่าเมือ่ 15 ปีก่อน หน้า ม.เกษตรฝั่งถนนงามวงศ์วาน ประมาณ 4 ทุ่มได้มั่ง โจรขี่มอไซต์มาปล้นมือถือนิสิต ใช้ดาบไล่ฟัน แต่โชคดีให้โจรไป เลยไม่ตาย
comment76:เมื่อเดือนเมษาปีที่ผ่านมา โดนแบบนี้ล่ะแต่เป็นไอแพค ก็ให้มันไป 
แล้วปิง ปิง ปิงตามถึงรังพร้อมตำรวจ  พอดีเจ้านั้นติดคุกบ่อย โลเทคโนโลยี  ปิดเครื่องไม่เป็น
comment77:ชีวิตเรามีค่ากว่าเงินทอง ทรัพย์สิน ถ้าเจอกับตัวก็คงเหมือน คห บนว่าดีกว่าโดนฆ่า ทำร้ายร่างกาย
อันนี้พูดไม่ได้เจาะจง ทุกวันนี้มีแต่คนเดินถือมือถือ แชท คุยธุระก็แล้ว เงยหน้ามองสิ่งรอบตัวบ้าง
คนเรารู้หน้าไม่รู้ใจทุกวันนี้ 
เราก็คนนึงไม่ชอบพกเงินเยอะ ทำหล่นยังเสียดาย
แล้วมือถือเครื่องเป็นหมื่นละ
เสียใจกะครอบครัวน้องผู้เสียชีวิตคนนี้ด้วยคะ
ยุคสังคมที่ต้องดูแลตัวเองจริง ๆ
comment78:ตอนเด็กๆ เคยโดนจี้ ก็ให้เงินเค้าไป แบบว่าล้วงเงินในกระเป๋าได้เท่าไหร่ก็รีบให้ไป แล้วก็เดินไปเลย มันก็ไม่ตามนะ แบบชิลๆ ทั้งสองฝ่าย ไม่รู้ทำไมไม่ตกใจนะ คงเพราะเค้าไม่ได้เข้ามากระชากอะไรมั้ง แล้วเราก็เดินแบบระวังตัวอยู่แล้วด้วย เพราะซอยเปลี่ยว มืดแล้วด้วย

เคยไปเรียน อาคิโด แบบสู้กับผู้ร้ายทั้งมีดทั้งปืน แต่ครูก็สอนว่าอย่าไปสู้เลย ถ้าเจอมีด วิ่งหนีได้วิ่ง ปืนก็ใจเย็นๆ เค้าอยากได้อะไรก็ให้ไป

เราอาจะสู้ชนะก็ได้ แต่ถ้ากลับกัน พลาดพลั้งขึ้นมา ผลลัพธ์มันไม่คุ้มกันเลย
comment79:เคยโดนกระชากกระเป๋าตอนขี่จักรยานหน้ามหาลัยค่ะ ณ ตอนนั้นโกรธมาก
ตะโกนด่าโจรตามหลังว่าไอ้บ้า แล้วก็ร้องบอกให้คนช่วยเสียงดังมาก คือ 
เวลาโดนเข้าจริงๆ อารมณ์มันมาก่อนเหตุผลค่ะ เวลาอดรีนาลินหลั่ง 
คนเราอาจจะทำอะไรได้มากกว่าที่คิด และมันก็ไม่ใช่แค่ฝ่ายผู้เสียหาย 
เกิดถ้าเจอโจรไม่ดี ขนาดไม่สู้บางคนยังโดนทำร้ายเลยค่ะ
ก็ขอให้เป็นกรณีศึกษา ถ้าเจออย่าพยายามสู้ ลดโอกาสถูกทำร้ายลง
เราเห็นคลิปแล้วเศร้ามาก ขอแสดงความเสียใจกับครอบครัวของน้องเค้าด้วยค่ะ
comment80:ถ้าเป็นเรานะ เราไม่ให้มันหรอก เราจะไม่ดึงไว้แต่เราจะปาไอโฟนให้พังแล้ววิ่งหนี จะไม่เจ็บใจที่มันได้ไปฟรีๆด้วย55555555555555 ไม่ตายหาใหม่ได้ค่ะของแบบนี้  //ถ้าไม่อยากเจ็บใจแนะนำปาให้พังค่ะ
comment81:เรารู้ตัวเองว่าเป็นคนไม่ยอมใคร ไม่ค่อยกลัวอะไร ถ้าอยู่ในสภานการณ์นั้นก็อาจยื้อแบบน้องเค้าแหละ
comment82:ต่างประเทศก้ใช่ย่อย ที่อังกฤษ เมืองตอนเหนือที่มีทีมฟุตบอลที่ดังที่สุด มีเพื่อนเดินอยู่ดีๆ เจอแก๊งคนดำวิ่งเข้ามารุมกระทืบแบบไม่มีปี่มีขลุ่ย มันคงเห็นเป็นคนผิวเหลืองตัวเล็กๆ ไม่มีทางสู้ จนเพื่อนต้องพูดเองว่า อยากได้อะไรเอาไปเลย มันก้รูดหมดตัว ไปแจ้งความก้หาไม่เจอ รูปพันสันฐานจำไม่ได้

อีกเคส เป็นเมืองใกล้ลอนดอน ที่เขาว่าเถื่อน นั่นก้ยื้อจนได้ของคืน แต่ก้เจ็บหนัก

ที่น่าโมโหคือ ไอ้โจรมันก้เหมือนรณรงค์เพื่อช่วยพวกเดียวกันทำมาหากินง่ายขึ้นว่า "ถ้าไม่ขัดขืน คงไม่ตาย"

สรุปคือ ดีที่สุดอย่าพาตัวเองไปในที่เสี่ยง ภัยมีรอบตัว
comment83:สำหรับผมไม่หวงโทรศัพนะ ที่หวงคือข้อมูลข้างในมากกว่า บางอย่างต่อให้ต่อicloud แล้วมันก็เอากลับมาไม่ได้
comment83-1:เห็นด้วยครับ
เราไม่ได้เสียแค่สมาร์ตโฟนครับ
เสียซิมการ์ดให้โจรด้วย ซึ่งเอาไปก่อเหตุร้ายอื่นได้

เครื่องผมผมไม่เคยตั้งรหัสด้วยเพราะยุ่งยากเวลาจะใช้งาน โจรอาจเอาเครื่องผมโซเชียลผมไปก่อเหตุ โพสด่าใครดูหมิ่นใครอีกก็อาจเป็นไปได้
comment84:ของบางอย่างสำหรับบางคนมันมีค่ามากกว่าเงินทอง มากกว่าความรู้สึกของคนอื่นจะรู้ได้ และบางทีอาจมากกว่าที่ความรู้สึกตัวเองจะรู้ด้วยซ้ำ 
ของบางอย่างมีที่มาที่ไปและบางทีถ้าเสียมันไปอาจทุกข์ทมานเหมือนตายทั้งเป็น มนุษย์เป็นสัตว์ที่มีเหตุผลครับ ทุกอย่างที่ทำ ทุกคนที่ทำเพียงเพราะเค้ามีเหตุผลของเค้าเองที่พวกเราไม่อาจรู้ได้ครับ 
ผมได้ดูคลิป ผมขอชื่นชมในความเป็นลูกผู้ชายของน้องเค้าครับ และขอประณามคนร้ายครับว่าควรใส่กระโปรงมากกว่ากางเกงครับ และขอแสดงความเสียใจกับครอบครัวน้องเค้าด้วยครับ 
และขอให้เรื่องของน้องเป็นอุทาหรณ์สอนเด็กน้อยรุ่นหลังให้ระวังและรอบคอบกับความปลอดภัยของชีวิตตัวเองให้มากขึ้นครับ
(ศักดิ์ศรีสำหรับบางคนมันกินไม่ได้ครับ แต่สำหรับบางคนยอมอดกินดีกว่าเสียศักดิ์ศรีไปครับ)
comment84-1:ศักดิ์ศรีคงสำคัญจริงสำหรับบางคน  ก็เป็นเรื่องของบุคคล+เหตุผลส่วนตัวอย่างที่เราๆคงไม่รู้จริง ไม่ได้ไปตัดสินใคร ไม่ได้ไปตัดสินผู้ตาย หรือไม่ได้ไปตัดสินความเห็นนี้

แต่ถ้าใครสักคนที่ต่อไปจะอยู่ในสถานการณ์แบบนี้แล้วมีเหตุผลดังกล่าวนี้ (ว่าเสียมันไปอาจทำให้ตายทั้งเป็น)  อยากให้เขาคิดอีกที  ว่าเขาตายจริงๆไป พ่อแม่ที่อยู่เบื้องหลังมาจัดงานศพให้ลูกเพราะเสียชีวิตจากการสู้กับโจรลักทรัพย์ มันทุกข์นัก คง "ตายทั้งเป็น" เช่นกัน

ผมจะยอมเสียศักดิ์ศรี ให้แม่ngไปทุกอย่าง  กราบตีนmanงก็ยอม คลานสี่เท้าเป็นหมาก็ทำ  ขอให้รอดไปเจอพ่อ+แม่ แล้วค่อยไปแจ้งความทีหลัง
comment85:ฝึกวิชาป้องกันตัวครับ 
เคล็ดลับสุดยอดวิชาป้องกันตัวก็คือ ปกป้องตัวเอง

ให้มันไปแล้วหนีให้ห่าง ของหาใหม่ได้ ชีวิตมีแค่หนึ่งเดียว
comment86:ผมยอมหมดล่ะครับ ยิ่งถ้ามากันสองคน หรือพกอาวุธมา ผมยกกระเป๋าให้เลย ยกมือไหว้ด้วย อย่าทำผมเลยพี่เอาไปเลยๆ ชีวิตสำคัญสุดครับ ศักดิ์ศรีโง่ๆน่ะช่างมันเถอะ ไม่งั้นก็ตายแบบโง่ๆครับ ขออภัยถ้าแรงเกินไป
comment87:ดูคลิปแล้วไม่แปลกที่คนจะสู้

เพราะโจรมันมาในแบบตัวเปล่า จะกระชากมือถือไป
ขัดขืนได้ก็แย่งกลับมาก่อน ขนาดตัวสูสีกัน สู้ก็ยังไหว
จังหวะชุลมุน โจรมันเลยชักมีดออกมาแทง เหยื่อไม่รู้แต่แรกแน่ว่าโจรมีอาวุธ

ถ้าโจรมันมาพร้อมมีดแต่แรก เหยื่อคงไม่สู้แน่นอน
comment88:ดูข่าวแล้วช็อคมากค่ะ อุกอาจและโหดร้ายมาก
ขอแสดงความเสียใจกับครอบครัวคุณมะปินด้วย T__T


เราเห็นข่าวแบบนี้ทีไรก็สลดใจทุกที แล้วยิ่งบอกว่านักโทษคนนั้นเคยติดคุกมา 8 ครั้ง! 
โห แล้วครั้งนี้ล่ะ เดี๋ยวก็อีหรอบเดิม 
จับกุม>สารภาพ>ลดโทษ>ออกจากคุก>....stepต่อไปจะกลับมาทำอะไรเลวๆอีกมั้ย? 
เป็นวงจรอุบาทว์อย่างไม่มีสิ้นสุด มันน่าเศร้านะคะ : ( 


ทุกวันนี้พยายามบอกตัวเองว่าอย่าประมาท และมีสติอยู่เสมอ 
เพราะไม่มีใครช่วยเราได้นอกจากตัวเราเองค่ะ
- พยายามอย่าเดินไปในที่ อโคจร ที่มืดๆ ซอยเปลี่ยว ไร้ผู้คน
- อย่าเล่นโทรศัพท์ไปเดินไป หรือเล่นโทรศัพท์ไปคอยรถเมล์/รถแท็กซี่ไป ---->> มันอันตรายมากกกกก มันล่อแหลมและล่อตาล่อใจมากค่ะ
- ตอนเดินอย่าเหม่อ อย่าก้มหน้า อย่าถือกระเป๋าด้วยมือข้างที่ติดถนน ก็คือถือหรือสะพานเข้าด้านในฟุตบาทอ่ะ อธิบายไม่ถูก (อาจจะช่วยได้ไม่เยอะแต่น่าจะป้องกันได้บ้าง เพิ่มความยากให้โจร)
- ถ้าโดน ก็อย่าสู้ แต่อันนี้เคยโดนกะตัวค่ะ...มันห้ามไม่ได้ ร่างกายจะขยับให้คว้ากลับ มันอัตโนมัติจริงๆค่ะ ตรงนี้เราต้องเรียกสติกลับมาให้ไวที่สุด!! 


ต้องมีสติ!!
comment89:เราถูกสอนมาแต่เด็กว่าถ้าเจอคนจี้ปล้น ให้ยกมือขึ้นแล้วเอากระเป๋าให้มันไปเลย ดีกว่าเจ็บตัว และโดยส่วนตัวเป็นคนระวังตัวค่ะ ไม่ใส่ของมีค่าเลย นอกจากนาฬิกา ซึ่งถ้าไม่ดูยี่ห้อคนก็ไม่รู้ว่ากี่บาท เพราะดูเรียบๆธรรมดาๆ ส่วนมือถือก็ไม่เคยใช้ iPhone  เพราะความเห็นส่วนตัวเราคือ ราคามันสูงเกินความจำเป็นของเรา และอันตรายด้วย
comment90:ให้มันไปเถอะของนอกกาย คุณสู้แล้วบาดเจ็บมาใครจะดูแล คิดให้มากก่อนจะใช้ เลือกเอาตายหรือพิการอย่าเพิ่งเสียดายของ สติมาปัญญาเกิดเดี๋ยวเปิดระบบติดตามเอา มันจะหนีไปไหนอย่าไปคนเดียวเอาตำรวจหรือทหารไปด้วย ใจเย็นๆมันอยากได้ให้มันไป
เดี๋ยวค่อยตามเอาคืน
comment91:ผมเรียนมวย เรียนศิลปะการต่อสู้ป้องกันตัวมาหลายแขนงอย่างละนิดละหน่อย และจากประสบการณ์ที่ลองใช้เทคนิคที่ฝึกฝนมากับคนที่เก่งกว่าจริงๆโดยที่ฝ่ายตรงข้ามถืออาวุธปลอมและผมใช้มือเปล่าเข้าต่อสู้ ต่อให้เทคนิดดียังไง โอกาสที่จะพลาดก็ย่อมมี และเมื่อพลาดโดนอาวุธแล้ว โอกาสเพลี่ยงพล้ำถึงแก่ชีวิตย่อมมีอยู่สูง 

ผมได้ข้อสรุปอย่างหนึ่งที่ผมจำขึ้นใจเลยว่า ผมไม่มีทางสู้กับอาวุธด้วยมือเปล่า ถ้าฝ่ายหนึ่งมีอาวุธผมมือเปล่าแล้วไม่มีอาวุธใกล้มือที่หยิบจับได้ผมยอม แต่ถ้าอีกฝ่ายหนึ่งมีอาวุธ ผมมีอาวุธ งานนั้นต้องมีใครซักคนตายไม่มันก็เรา แต่ที่ผมฝังใจคือ ผมจะไม่ใช้อาวุธเสมอกันเข้าสู้ ผมจะสู้เมื่ออาวุธผมเหนือกว่า ถ้าอีกฝ่ายมีมีด ผมต้องมีดาบ
comment92:เรื่องแบบนี้มันบอกยากครับ เพราะสมัยนี้ชิงทรัพย์แล้วฆ่าเพื่อปิดปากก็มีนะครับ ถ้าเป็นผมนะ ถ้าเขาปล้นแต่ไม่ฆ่าก็ให้ๆเขาไปเหอะ แต่ถ้าปล้นแถมจะฆ่าก็ยอมๆให้เขาฆ่าไป(เผื่อผมตามไปหลอกไปหลอนเขาได้ทัน) แต่ถ้าเขาอยากฆ่าผมก็อย่างเดียวก็ต้องเผ่นครับ เผ่นไม่ทันก็คงเป็นผ
comment93:เอาจริงๆเราไม่สู้หรือยื้อ แต่เหตุการณ์จริงเคยโดนกระชากระหว่างขี่มอเตอร์ไซค์คือมันกระตุกเอง
แล้วเรารถล้มหน้าพุ่งลงพื้นเลย ดีที่โจรไม่กลับมาซ้ำ แถมหนักกว่านั้นคือเรามึนงงขี่รถกลับบ้าน ไม่ได้แจ้งความอีก

แล้วที่บอกไปไหนอย่าพกของมีค่าให้เก็บที่บ้านนี้เห็นด้วย แต่เพื่อนเราโจรงัดบ้านโดนทั้งทั้งทองอย่างนี้คืออะไร

แต่ถึงยังไงสิ่งที่ไม่ควรทำจริงๆเวลาออกจากบ้านหรือไปที่มืดๆ คือการถือหรือเล่นมือถือ เอาสติมาระวังตัวดีกว่า


ปล.สงสารพ่อแม่น้องเค้าจัง มาเสียลูกไปเพราะคนชั่วๆไม่พอ ยังต้องมาเห็นคนวิจารณ์น้องเค้าอีก
comment94:ถ้าเป็นโจรปล้นเอาของมีค่าแบบเคสนี้ปล่อยไปเถอะคะแต่ถ้าพวกขมขื่นก็สู้ยิบตาค่ะเพราะยังไงก็ตายอยู่ดี
comment95:อย่างเดียวที่อะไรก็ซื้อหรือแลกกลับมาไม่ได้ก็คือชีวิตนะครับ
comment96:เราเข้าใจความรู้สึกของคนโดนจี้นะคะ เพราะเราเคยโดนจี้ชิงทรัพย์บนสะพานลอยครั้งนึง ความรู้สึกตอนนั้นคือ ไม่ยอมอะ แกจะมาทำกับฉันแบบนี้ไม่ได้ จะมาเอาของเราไปดื้อๆได้ไง  มันเลยทำให้เราสู้โจรกลับไป แต่คือเราโชคดีนะที่ไม่โดนมันเอามีดแทง เพราะมีดคือจ่อที่เอวเราแล้ว แล้วคนร้ายเป็นผู้ชายตัวใหญ่อ้วน เราผู้หญิงตัวนิดเดียว พอเรามาคิดที่หลัง เราบอกกับตัวเองเลย ถ้าโดนจี้อีกจะให้มันไปเลย ไม่ขัดขืนดีกว่า ของนอกกายไม่ตายหาเอาใหม่ได้ ถ้าสู้โจรแล้วตายไปพ่อแม่คงเสียใจ เพราะตอนเรากลับบ้านไปเล่าให้พ่อแม่ฟัง คือเขาว่าเราเลยว่าทำไมไม่ให้มันไป ถ้ามันทำอะไรขึ้นมาล่ะ อารมณ์พ่อแม่คง้ป็นห่วงอะค่ะ เดชะบุญนะเรา ถ้าใครถูกจี้ คุณตั้งสติดีดี พูดกับโจรให้มันใจเย็น อยากได้ของอะไรเอาไป เรารักษาชีวิตไว้ก่อนดีกว่าค่ะ
comment97:คงยอมนะ แต่เอาความเป็นจริงจากที่อ่านในข่าวเห็นว่าน้องเดินแชทมาอารมณ์อาจจะเหวออๆ ไม่ทันตั้งตัวค่ะ
รวมถึงสัญชาตญาณที่ คห. บนๆว่าด้วย
comment98:แล้วแต่สันดานคนครับ ดีชั่วอยู่ที่ตัวเรา ยังพอมีสำนึกก็ยอม ไร้ศีลธรรมก้ต่อ ก้มีแค่นี้แหละครับ
comment99:มันมีทั้งคนสู้และปล่อยค่ะ เพราะตามสัญชาตญาณถ้าเรารู้สึกว่าเราแข็งแรง เราจะยื้อ แต่ถ้าเรารู้สึกว่าสู้ไม่ได้ เราจะปล่อยนะ 
แต่ก็อย่างว่ามันไม่เหมือนในหนังน่ะสิ โจรมันไม่พูดพล่าม มำกระซวกๆๆ ใส่เลย ไม่ทันได้คิด คนส่วนมากเลยยื้อแล้วก็โดนแทง
comment100:ประสบการณ์เคยโดนจี้หน้า สน.บางซื่อ เมื่อประมาณเกือบ 10 ปี สมัยมาทำงานใน กทม. แรกๆ
ทำงานตึกพหลโยธินเพลส เลิกงาน 20.00 น. เดินกลับห้องแถวสะพานควาย โจรน่าจะดักดูตั้งแต่หน้าตึกเพราะหยิบมือถือออกมาอ่าน sms แล้วเก็บเข้ากระเป๋ากางเกงไม่ได้หยิบมาเดินคุย เพราะรู้ว่าต้องเดินเท้า ขณะนั้นมีมอเตอร์ไซด์ขี่มาบนฟุตบาทแล้วลงมาพร้อมมีดดามยาวประมาณ 1 เมตร มีดจ่อคอล้วงเอามือถือจากกระเป๋ากางเกงไปเลย ใจนึกสู้แต่กลัวพิการ เลยให้ไปแต่โดยดี 
ขึ้นโรงพักแจ้งความ ได้ยินประโยคสุดฮิต เงินทองของนอกกายไม่ตายหาใหม่ได้ 
ก็คงจริงนะ "โจรประสงค์ต่อทรัพย์ ไม่ได้ต้องการชีวิตเรา" จะเอาอะไรให้ไป รักษาชีวิตไว้ดีกว่า
comment101:บางครั้งเราต้องมองปัญหาแบบคนไกล และแก้มันแบบคนใกล้ 

คือ มองแบบไกลๆ การจี้ปล้นชิงวิ่งราวนั้น เกิดจากสภาพเศรษฐกิจ ไม่ดี แต่ยังไม่ถึงกับเลวร้ายซักทีเดียว คนเลวที่ยอมแพ้กิเลสและหลงไหลไปความชั่วจึงมักหาทางออกไปทางต่ำ 

สิ่งที่ทำได้ก็คือปลง ระวังตน และก็ได้เพียงหวังว่าผู้ใหญ่ในบ้านเรา จะแก้ปัญหาแบบพอเพียงและยั่งยืน ด้วยการทำกฎหมายให้ศักดิ์สิทธิ์

ส่วนการแก้มันแบบคนใกล้ คือ ลดความเสี่ยง ด้วยการทำอะไรก็ได้ที่ทำได้ด้วยตนเอง คือ 

อัตตาหิอัตโนนาโถ 

พึ่งตนเอง มีตนเป็นที่สรณะ อย่าพาตนเองไปในสถานที่เสี่ยง ในเวลาที่เสี่ยง เมื่อมีเหตุจำเป็นหลีกเลี่ยงไม่ได้ 

จงมีสติเต็ม100% 
และจงรักษาชีวิตตน 

สิ่งของปัจจัยนอกกาย 
ไม่ตายก็หาใหม่ได้

และอย่าให้ปัจจัยภายนอกมาลดสติของตน จะด้วย สภาพแวดล้อม ด้วยมือถือ ด้วยสุราเหล้าเบียร์ ฯลฯ 

เพราะเมื่อเกิดเหตุไม่คาดคิดขึ้น ทำให้คนอันเป็นที่รักจากไปก่อนเวลาอันควร 

คนที่อยู่ข้างหลังจะสูญเสียสิ่งที่สำคัญที่สุดของการมีชีวิต คือ

ความสุข

ขอแสดงความเสียใจกับผู้ที่เกี่ยวข้องกับความสูญเสียในทุกๆกรณี ขอโปรดจงมีสติ และระลึกไว้ว่า 

เมื่อมีเกิดแล้วไซร้ 
ความแก่ ความเจ็บ ความตาย 
นั้นเป็นของธรรมดา 
เราจะหนีพ้นความแก่ ความเจ็บ ความตายไปไม่ได้

ผู้ใดที่จะกำหนดได้ว่า จะไม่แก่ จะไม่เจ็บ จะไม่ตาย นั้นไม่มี
comment102:คนตกใจมันก็ยื้อนั่นแหล่ะ
comment103:ขอแสดงความเสียใจกับครอบครัวผู้เสียชีวิตด้วยค่ะ
comment104:เคยโดนกระชากกระเป๋าใกล้ๆแยกสถาณทูตอังกฤษตอนเที่ยงคืนนิดๆ  
...ด้วยความตกใจ เลยยื้อสายกระเป๋าไว้และร้องโวยวาย พี่ยามคอนโดแถวนั้นเลยออกมาช่วย 
บอกตรงๆกรุไม่ทันได้คิดหวงของอะไรเลยค่ะ!!  มันเป็นปฏิกิริยาล้วนๆ!!! 

#จะโทษก็ต้องโทษโจรคร่ะ #blameคนตายไม่แฟร์นะคะ
comment105:เอาจริงๆนะเมื่อก่อนก็เคยคิดนะว่าจะยื้อทำไม. ปล่อยของไปเถอะ แต่ประสบการณ์ชีวิตที่โตขึ้น

มันบอกกับเราว่าเจ้าทุกข์ทั้งหลายแหล่เค้าไม่ได้อยากยื้อของหรือทรัพย์สินอะไรหรอก แต่มันเป็นสัญชาตญาณอัตโนมัติของคนเรา


ยกต.ยง่ายๆอย่างขับรถ คนขับจะหักหลบไม่ซ้ายก็ขวาาเพื่อให้ตัวเองรอด ต่อให้คนนั่งข้างคนขับ


จะเป็นพ่อแม่ลูกเมียตนเอง

แต่สัญชาตญาณจะหักหลบเอาตัวเองรอดก่อนทันที

นึกภาพของคำว่า "สัญชาตญาณ" ออกหรือยังคะ..
comment105-1:เสี้ยววินาทีได้ แต่นี่เห็นอาวุธ เห็นมีด สู้กันนานสองนาน
ผมว่าเขาเลือกสู้มากกว่า สมองต้องคิด และสั่งการแล้ว
ไม่ใช่ทำไปด้วยสัญชาติญาน ไม่นานขนาดนั้น
ถ้ากรณีนี้ก็คือมีสัญชาติญาณที่ผิด คนก่อนหน้านี้ 3 คนรอดเพราะไม่สู้ ตอนแรกคงตกใจ แต่สมองสั่งการแล้วกลัว เลยยอม

กรณีขับรถเสี้ยววินาที คนส่วนใหญ่สัญชาติญาณควรเบี่ยงหลบแต่บางคนขับเข้าหา คนส่วนใหญ่จะเหยียบเบรคบางคนดันเหยียบคันเร่ง จนเกิดเหตุตายไปมากมาย นี่คือสัญชาติญาณที่ผิดและบกพร่อง
comment106:การพูดอะไรจากมุมคนนอกมันดูง่ายไปหมดแหละค่ะ ตอนนี้คนนั่งหน้าคอมจะพูดอะไรก็พูดได้

แต่อย่าลืมว่าคนเราพอถึงตอนนั้นอย่าลืมว่าคนเรามีสัญชาตญาณดิบ

เราคิดว่าผู้เสียหายตอนแรกไม่ได้ยื้อเพราะหวงของ แต่เค้าทำไปตามสัญชาตญาณของคนที่โดนแย่งของ
ส่วนที่ว่าทำไมโดนแทงแล้วยังสู้ อย่าลืมนะคะว่าคนเรามีสัญชาตญาณเอาตัวรอดอีก 
ณ วินาทีนั้นเค้าอาจจะคิดก็ได้ว่าถ้าไม่สู้ก็ตาย แต่สู้แล้วอาจจะรอด

สุดท้ายนี้ขอแสดงความเสียใจกับครอบครัวผู้ตายด้วยค่ะ
comment107:เอาตัวรอดไว้ก่อนครับ
comment108:#Don't blame the victims
comment109:วันนี้คุยกะแฟนเรื่องนี้ แฟนเราบอกว่าถ้าเจอเหตุการณ์แบบนี้ให้รีบให้ไปเลย ตัวเรามีค่า ชีวิตเรามีค่า เรายังมีครอบครัว เงินเดี๋ยวหาใหม่ได้ แต่ชีวิตทดแทนกันไม่ได้ (แฟนบอกอย่าไปแลกกับอะไรแบบนี้ ถ้าตัวเขามีค่า เขาไม่มาฉกชิงวิ่งราวหรอก) ตบท้ายด้วยเราโดนว่า ว่าชอบหยิบมือถือมาเล่นฆ่าเวลารอรถเมล์ รอแฟนมารับ รอนู้นนี่ กลายเป็นเป้าหมายคนร้ายซะอย่างนั้น แต่จริงๆที่งงอย่างนึงก็คือ มือถือที่ขโมยๆไปนี่มันขายกันได้ราคาขนาดนั้นเลยเหรอ มันไม่ใช่ของมือหนึ่งนี่นา
comment109-1:ราคาขายได้เท่าไหร่ก็เอาหมดแหละค่ะเราว่า
ขอให้ได้เงิน มากน้อยค่อยว่ากัน 
ถ้าได้เงินมาไม่พอก็ไปปล้นรายอื่นต่อ เฮ่อออ
comment110:"ศิลปะการต่อสู้" เนี่ย เ

ห็นว่ายังควรเรียนไว้เพื่อป้องกันตัวนะ 

แต่ใช้ในกรณี

1 ผู้หญิง กรณีผู้ร้ายหมายจะข่มขืน
2 ได้ของแล้ว ยังจะฆ่าปิดปาก

แต่ถ้ากรณี "จี้ชิงทรัพย์" เนี่ย
หใ้ไปเถอะ ของนอกกาย ไม่ตายก็หาใหม่ได้

และของที่เอามา "พก" กับตัวได้เนี่ย
คงไม่ได้มีมูลค่า ขนาดหายไปแล้ว ถึงกับจะขายตัวหรอก
comment111:เพื่อนเราโดนกระชากโทรศัพท์ไปกับมือ จำอะไรได้หมด รถเริด โดนตรงไหน
ไปแจ้งตำหนวด ตำหนวดบอกคงจับมิดั่ยหรอก แล้วลงบันทึกประจำวันเฉยๆ
สุดท้ายก็ไม่ได้ของคืน ดีว่าเป็นมือถือที่ไม่ใช่รุ่นฮิตไรมากมาย ราคาก็กลางๆ

แต่เป็นเราเอาเข้าจริงๆ ก็คงโยนแรงๆ ให้แตกไปเลย มันจะได้เอาไปไม่ได้
ถ้าจะโดนคนชั่วขโมยเอาไปขายหาเงิน สู้ปาให้รถเหยียบ ปาแม่มให้พังเลย
ยังจะสบายใจกว่า ปาเสร็จวิ่งเลย สบายใจสุด กูไม่ได้ เมิงก็ต้องไม่ได้ ฮ่าาา

ปล. เอาจริงเราคิดว่าเป็นเพราะตำรวจไม่ยอมทำอะไรกับคนพวกนี้ ปล่อยไปๆ
สุดท้ายเลยเหิมเกริม ทำกันเยอะขึ้น เพราะรู้ว่าทำไปตำรวจก็ไม่จับ แบบก็แค่
โทรศัพท์มือถือ ปลงๆ ไปเถอะ ก็ใช่สิ ตัวเองไม่โดนบ้าง เป็นตำหนวดมีปืนนี่
ใครจะกล้าทำอะไรอะ เรามันประชาชนตาดำๆ ที่ต้องอยู่กับคนชั่วๆ ที่มากขึ้นๆ
เกิดจากการปล่อยปละละเลยของเจ้าหน้าที่ ความมั่นคงในชีวิตไม่มีเลยสักแอะ
comment112:นี่เรามาถึงในยุคที่ต้องยอมพวกโจรพวกนี้ถึงขนาดนี้แล้วหรอเนี่ย (ถ้าผมเป็นโจรนั่งอ่านกระทู้นี้คงชอบใจ หรือบางทีผมผันตัวไปเป็นโจรบ้างดีกว่าไหม)

คือเข้าใจนะครับว่าต้องคิดถึงความเป็นจริงในสังคม(ไทย)ที่หาความปลอดภัยในชีวิตและทรัพย์สินแทบไม่ได้(ถ้าไม่มีเงิน อำนาจบารมี หรืออื่นๆ)

อีกทั้งชีวิตสำคัญกว่ามาก ยังไงรักษาตัวเราไว้ก่อนก็น่าจะดีที่สุด ทรัพย์สินหาใหม่ได้ ซึ่งผมก็เห็นด้วยมากๆ

แต่อ่านแล้วหดหู่ใจ ทรัพย์สินคนเขากว่าจะหามาได้ด้วยความสุจริต แต่ต้องมาโดนพวกเลวๆ พวกนี้ชิงไป แล้วเราก็ต้องยอมง่ายๆ ด้วยนะ

ผมอ่านกระทู้นี้แล้วเศร้ามาก ทำไมชีวิตความเป็นจริงในสังคม(ไทย)มันถึงได้โหดร้ายขนาดนี้
comment112-1:มันก็ไม่ร้ายซะทีเดียวหรอกครับ คิดง่ายๆนะ
สมมุติโจรมันได้ใจมันไปฉกโทรศัพท์ซักสิบราย มันก็ต้องมีซัก 1-2 รายแหละ ที่หน้ามันโผล่เข้ากล้องวงจรปิด สุดท้ายก็โดนตำรวจจับอยู่ดี
ยิ่งแถว กทม สมัยนี้กล้องเต็มบ้านเต็มเมืองไปหมด ยิ่งแหล่งชุมชนคนเยอะๆ แหล่งเศรษฐกิจไม่ต้องพูดถึง อย่างเคสนี้ เห้นหน้าเต็มๆ ไม่ถึง 24 ชม ก็จับคนร้ายได้แล้ว มันเป็นเวรกรรมไงครับ มันทำกรรมไว้ สุดท้ายก็โดนจับอยูดี แล้วพอมันโดนจับ เราก็ไปแจ้งความเอาเรื่องกะมันให้ถึงที่สุดอีกครั้ง เผลอๆก็ได้โทรศัพท์คืนอยู่ดี แถมได้ค่าทำขวัญอีก เหมือนคนรู้จัก มันไปมีเรื่องกะเด็กวัยรุ่นแถวบ้าน แล้ววัยรุ่นขู่ว่าจะเอาคนที่บ้านมากระทืบ มันเลยให้พ่อดักกล้องไว้หน้าบ้าน สรุปมาจริง กล้องถ่ายภาพชัดมาก มาพังรั้วบ้าน มาข่มขู่ สุดท้ายมันเอากล้องไปแจ้งความ ฝ่ายนั้นโดนข้อหา บุกรุกยามวิกาล กระทำให้เสียขวัญ สรุปมันต้องเสียเงินซ่อมบ้านให้เขา และเสียค่าทำขวัญอีก 1 แสนบาท ไม่งั้นไม่ยอมความ พอคดีจบ พ่อมันก็พกปืนออกไปข้างนอกตลอดเวลา เพราะกลัวหมาแว้งกัด พวกมันก็ไม่กล้าทำอะไรอีกเลย เห็นไหมครับ เค้าเรียกกฏแห่งกรรม  เพราะฉะนั้น ไม่ต้องกลัวว่า ยอมๆมัน แล้วโจรมันจะรวยหรอก เพราะมันไม่ทันรวยมันก็โดนรวบก่อนหมดล่ะครับ ถ้าจะรวยก็พวกโจรในเนตหลอกโอนเงิน พวกนี้สิรวยจริง เพราะตำหนวดมันไม่เคยคิดจะตามเลย นานๆจะจับตัวเด็ดๆได้ซักคน บางคนโกงจนซื้อบ้านได้ทั้งหลังแล้วก็มี
comment113:ต้องยอมให้มัน แล้วแจ้งตำรวจ พวกโจรมันคิดน้อย ทำแล้วต้องหนี หาความสุขไม่ได้ เงินหมดทำอีกต้องโดนจับสักวัน ตำรวจสมัยนี้เก่งถ้ามีข้อมูลในวงจรปิด บ้านเราคนไม่มีคุณภาพเยอะ ไม่อยากให้อภัยโทษเลย
comment114:สลัด!!! ติดคุกมาแล้ว8ครั้ง(8ครั้ง!!!!) ยังมาเดินลอยหน้าลอยตาฆ่าคนตายได้อีก. กฏหมายเฮงซวย
comment115:เวลามนุษย์ตกใจAdrenalineหลั่ง มันจะมีกลไก2ทางเลือกคือFight or Flight คือ สู้หรือหนี ขึ้นอยู่กับวินาทีนั้น โกรธ หรือ กลัว ถ้าโกรธก็สู้ไม่กลัวตายไม่ห่วงชีวิต ถ้ากลัวก็จะหนีจะยอม มันเสี้ยววินาทีจริงๆ ขอน้องไปสู่ภพภูมิที่ดีครับ
comment116:เช็คก่อนว่าโจรมีอาวุธมั้ย ถ้าไม่ก็บวกเลย ถ้ามีก็เอาไปเลย
comment116-1:ไม่มีโจรโง่ทีไ่หนฉกของโดยไม่พกอาวุธหรอกครับ โดยเฉพาะฉกจากมือผู้ชาย สังเกตุดูดีๆว่าทำไมส่วนใหญ่พวกที่โดนฉกกระเป๋าฉกสร้อยมักจะเป็นผู้หญิง เพราะอัตราเสี่ยงในการปะทะมันน้อยกว่าไงครับ ผู้ชายแรงมันเยอะตัวใหญ่กว่า ผู้หญิงจะสู้อะไรไหว อย่างดีก็ปล่อยให้กระชากไป กระชากกลับเจอต่อยทีเดียวก็ร่วงแล้วผู้หญิงส่วนใหญ่น่ะ (ยกเว้นไปเจอ MMA หญิงอันนี้ก็อีกเรื่องนะ 555555)
comment116-2:https://www.youtube.com/watch?v=b_fKKHCqrHs คลิปไม่เกี่ยวแต่ ฮา
comment116-3:ฉกของนะไม่ใช่ปล้นร้าน รูปแบบต่างกันนะ แค่บอกเฉยๆครับ
comment117:ผมว่า น้องเขาคงยื้อตอนแรกจริงๆ 
เพราะโดนล็อคคอจากข้างหลัง มองไม่เห็นอาวุธ
แต่หลังจากนั้น คงเป็นเรื่องการป้องกันตัวเองแล้วครับ เพราะน้องถูกจ้วงแทงไม่หยุดเลบ
คิดแล้ว สงสารน้องมากๆ
comment118:เราคิดไว้เสมอตั้งใจว่าถ้าเกิดเหตุการณ์แบบนี้จะให้โจรไปแต่โดยดี เผื่อโจรมีอาวุธ แต่ในสถานการณ์จริงเรากลับทำไม่ได้ เราวิ่งไล่จับโจรฝรั่งตัวใหญ่ตะโกนร้องขอความช่วยเหลือดังลั่น ไม่มีใครออกมาช่วยสักคน แม้แต่คนไทยด้วยกัน พอได้สติเราคิดว่าเราโชคดีมากที่โจรไม่มีอาวุธ ไม่ทำร้ายร่างกาย เงินเสียไปมันเล็กน้อยถ้าเทียบกับชีวิตอันมีค่าของเรา คนที่เค้าไม่ออกมาช่วยเพราะเค้าคำนึงถึงความปลอดภัยของตัวเองเป็นหลัก ซึ่งเขาทำถูกแล้ว
comment119:ที่บ้านก็สอนเหมือนกันจ้าว่าโยนให้มันเลยแต่เคยโดนแถวหน้าจุฬาฯ ก็พยายามยื้อคืนสุดชีวิตอยู่ ที่พูดนี่จะบอว่าวินาที่นั้นคิดไรไม่ออกหรอกดึงไว้ก่อน ขนาดสุดท้ายปล่อยให้มันไปมันยังทำท่าจะเดินตามมา เห็นหลายความเห็นแล้วขัดใจอ่ะ คือโจรมันทำถูกงี้หรอ
comment120:มือถือ สำหรับเจ้าของมันมีค่ามากกว่าแค่ราคาเครื่อง ชนิดที่ซื้อให้โจรใหม่เครื่องหนึ่งยังดีกว่ายกเครื่องที่ใช้งานอยู่ให้โจร ถ้าเป็นเราคงยอมให้แล้วตะโกนบอกให้เอามาขายเราเถอะ เราจะจ่ายค่าไถ่ ตู้ให้เท่าไหร่เอาไป 3 เท่า แต่โจรคงไม่ยอม จับโจรไม่ได้ต้องไปบี้เอากับพวกโรงรับจำนำกะร้านตู้ที่รับของโจรแทนละกัน เอาไปแล้วก็ขายไม่ได้ โจรจะลดลงไหมหว่า
comment121:"ไอโฟนเครื่องนึงสำหรับหลายๆคนมันคือเงินทั้งเดือน"

คิดเยอะๆครับ ถ้าสู้แล้วตายมันจะเป็นเครื่องสุดท้ายของชีวิต 
ต่อให้เป็นเงินทั้ง 10 เดือน ถ้าไม่ตายอีก 10 เดือนก็ซื้อเครื่องใหม่ได้ครับ
comment122:ผมยอมครับ
แต่จริงๆเรื่องนี้เป็นความโง่ของโจร
ถ้าโจรชักมีดออกมาขู่ ร้อยทั้งร้อยต้องให้ดีๆครับ
แต่นี่ดึงไปเฉยๆ เจ้าของก็สู้สิครับ
โจรคงไม่คิดฆ่าแต่แรก แต่พอสู้กันละมันอารมณ์ขึ้น+มันส์
ความโง่ข้อ 2 ไปปล้นผู้หญิงสิวะ ง่ายกว่าเยอะ
comment123:โจรสันดารแย่ไม่ควรจะไปปล้นเค้าตั้งแต่แรก จบ
comment124:เคยโดน  เดินออกจากหน้าหมู่บ้านมาหาแท็กซี่ตอน5ทุ่ม พ้นรั้วมานิดเดียวมีมอไซด์ขับผ่านไปหันมองเราแล้วมันหยุดรถขับวนกลับมาพุ่งมาทางเราพร้อมชักมีด พอเราเห็นมีดแอบตกใจปนโมโหโดนแล้วเรา ยื่นกระเป๋าให้มันไปเลยอย่างเร็ว ดูแล้วมันก็แอบงงที่เราให้ง่ายๆมันรีบขับรถไปเลย เรารีบวิ่งกลับไปที่บ้าน นอนไม่หลับ มันหลอน เพราะเจอครั้งแรกและเราอาจตายได้เลย ถ้ามันหวังอย่างอื่นด้วย ระแวกนั้นหมู่บ้านน้อยมีแต่ป่าสวนสองข้างทางแถวดอนเมืองติดเมืองเอกนี้เอง ดูแล้วคงพวกติดยาแน่นอน ตั้งแต่นั้นระวังตัวมากๆ คอยเตือนคนรอบข้างตลอดเพราะโจรมันชุมจริงๆ
comment124-1:พูดซะน่ากลัวเลย ต้องไปแถวนั้นบ่อยมาก เกือบทุกวัน ช่วง 2-3 วันนี้เดินระวังหน้าระวังหลังตลอด เหมือนคนเป็นโรคหวาดระแวง
comment125:อ่านทู้นี้แล้วรู้สึกเหมือนพี่มะปินเค้าผิดเองที่ยื้อของไว้ บางคนมาพูดเรื่องใช้ของแพงเป็นตัวเองคงไม่ซื้ออีก  ถ้าคนที่รักพี่เค้ามาอ่านกระทู้นี้คงรู้สึกแย่
comment126:เคยได้ยินคำแนะนำว่า ถ้าเจออย่างนี้ให้ปล่อยของ แล้วเอาตัวเองรอดก่อน
แต่บางทีก็เป็นสัญชาตญานการป้องกันตัว มีคนมาเอาของเราไป เราก็ต้องตกใจ ยื้อกลับอยู่แล้ว
อีกอย่างน้องที่เสียเขาเป็นผู้ชาย เขาอาจจะคิดว่าตัวเองสู้ได้ และไม่ทันเห็นมีด
ถ้ายื้อกลับมาได้ก็คุ้ม ไม่ต้องเสียของไปฟรี ๆ 

อ่านข่าวแล้วสลดหดหู่มาก กี่ครั้งแล้วที่ชีวิตผู้บริสุทธิ์ต้องมาเสียไปเพราะคนชั่ว ๆ แบบนี้
comment127:ไปไหนมาไหน ควรตั้งสติ 
คิดไว้ก่อน ว่าอาจ.. โดนขโมยของ โดนข่มขืนกระทำชำเรา โดนเฉี่ยวชน 
เราต้องพร้อม กรณีนี้คือเค้าอาจจะยังไม่พร้อม โอกาสที่จะเอาชีวิตรอดเลยลดน้อยลง

น่าสงสารมาก แต่ทุกอย่างเป็นไปตามเหตุและผล

คหสต. อีกอย่างนึง 
ถ้าฟ้ามืดแล้ว กลางค่ำกลางคืน เราไม่ควรออกจากบ้าน 
ควรอยู่ในสถานที่ปลอดภัย ไม่ควรอยู่แถวข้างถนน ตรอก ซอก ซอย ล้วนอันตราย 
ไม่อยากให้ใครเจออะไรแบบนี้เลย พวกผู้ร้ายนี่มันน่ากลัวมากๆ
comment128:โจรเยอะจริงๆ มีเยอะเพราะจับไม่ได้หรือไม่ได้จับ
อย่าใช้ของมีค่า อย่าเดินในที่เปลี่ยว
อย่าต่อสู้
comment129:ขอแสดงความเสียใจกับครอบครัวผู้เสียชีวิต และขออนุญาตนำเหตุการณ์มาเป็นกรณีศึกษานะครับ

ขอพูดถึงคดีอุกฉกรรจ์ที่กำลังเป็นข่าวดังในขณะนี้ คือการปล้นชิงทรัพย์ในที่เปลี่ยว และจบลงด้วยการที่เจ้าทรัพย์ซึ่งพยายามต่อสู้ขัดขืน จึงโดนทำร้ายจนเสียชิวิต

ถ้าดูจากคลิป จะเห็นได้ชัดว่ามอไซค์ของคนร้าย ได้พยายามสังเกตเหยื่อ และสบโอกาสที่เหยื่อที่ไม่ทันระวัง เดินเปลี่ยนทางมาเข้าระยะ เข้าทำการแย่งชิงทรัพย์สินทันที  แต่เจ้าทรัพย์หลังตั้งตัวได้ก็พยายามเข้าแย่งชิง ขัดขืนคนร้าย ทำให้อีกฝ่ายแทงที่ลำตัวต่อเนื่อง จนไปจบที่การแทงคอ"ทั้งที่มือของเจ้าทรัพย์ยังจับคุมแขน กระชากเสื้อคนร้ายอยู่"

จากเหตุการณ์นี้ แสดงให้เห็นว่าการพยายามต่อสู้ขัดขืนคนร้าย โดยที่อีกฝ่ายพร้อมลงมือ และเราพลาด หรือไม่มีความรู้ด้านเทคนิคการต่อสู้ที่ดีพอ ก็อาจพลาดจนบาดเจ็บเสียชีวิตได้

แต่เทคนิคการต่อสู้ป้องกันตัวต่างๆ รวมถึงการพกพาอาวุธ ที่มีคนพยายามพูดถึงกันหลังจากเหตุการณ์นี้  ก็ยังถือว่าเป็นความจำเป็นท้ายสุด และยังมีความเสี่ยงเสมอ

ตามปกติแล้ว #การระวังภัย จะเริ่มตั้งแต่การเลี่ยงสถานที่ เวลาเสี่ยง รับรู้ถึงภัยหากจำเป็นต้องเข้าที่เสี่ยง เพื่อเตรียมตัว
>>> หลบ ลี้ หนี  หรือ"ยอม" แต่พร้อมสู้ <<<
เป็นสิ่งที่ครูโจ้ Joe Jdt Combative. คอยย้ำเตือนอยู่เสมอ  การสู้จะเป็นสิ่งสุดท้ายที่เราจะหยิบมาใช้  ต่อเมื่อ เราหลบแล้ว ลี้แล้ว หนีและยอมแล้ว แต่ภัยยังคงคุกคามเราอยู่  #การสู้จึงเป็นทางเลือกสุดท้ายเพราะนั่นหมายถึงชีวิตของเรา 

ซึ่งการยอม เป็นอะไรที่ง่าย และยากที่สุดเช่นกัน

เพราะบางคนอาจยอมคนร้ายได้ง่ายๆ แต่ในขณะเดียวกัน ก็ยังมีคนที่เสียดายทรัพย์สิน และพยายามขัดขืนหรือประเมินความเสี่ยงผิด เข้าต่อสู้ทั้งที่ไม่ควรเช่นกัน

ซึ่งทางสถาบันเรา ให้ความสำคัญต่อการยอม รวมถึงทำการฝึกการแสดงออกอย่างเข้มข้นจริงจังเสมอ เป็นอันดับแรก เพื่อให้ติดในสำนึกและในการตอบสนองทุกครั้ง ว่าหากพลาดถูกประชิดตัวแล้ว ควรแสดงท่าทียอมก่อนเสมอ

เพื่อลดความตื่นเต้นของคนร้าย ลดโอกาสการถูกทำร้าย และเหตุผลเพื่อเตรียมการในการต่อสู้หากจำเป็นภายหลัง

และแม้จะมีสกิลติดตัว มีอาวุธติดตัว หากมีความไม่มั่นใจว่าสามารถต่อสู้ได้ ให้ยอมปลดทรัพย์สินและเตรียมพร้อมป้องกันตัวหากจำเป็นขีดสุดเท่านั้น

>>> แน่นอนว่าเรายอม แต่ก็ต้องพร้อมสู้ <<<
นั่นหมายความว่า ถ้าเราประเมินว่า อีกฝ่ายได้ทรัพย์สินแล้วยังไม่จบ เราจึงควรเสี่ยงทำการต่อสู้...... และสำหรับคนที่มั่นใจในสกิลของตัวเอง ให้ฝึกและทดสอบอย่างเข้มข้นจนแน่นอนเสมอ อย่าคิดไปเองว่าแค่นี้แค่นั้นพอนะครับ 

และที่สำคัญอีกอย่าง หลังจากการยอม คือประเมินสถานการณ์เสมอว่าควร หรือจำเป็นต้องเสี่ยงแล้วหรือยัง

สุดท้ายหากต้องสู้ จึงเป็นเรื่องของเทคนิคที่ถูกต้องต่อไป  อาทิตามคลิป จะเห็นตามที่เรากล่าวเสมอว่า การคว้าจับ การปัดทั่วไป ไม่อาจหยุดการแทงของคนร้ายได้ จะต้องมีเทคนิคอื่นมารองรับ เป็นต้น

*** #ขออย่าโลกสวย ทุกคน ไม่จำเป็นต้องเรียนการป้องกันตัว เพียงแต่ต้องรู้ ว่าทุกวันนี้มีภัยแบบนี้มากขึ้นในสังคม จะปฏิบัติตัวอย่างไรให้ห่างจากภัยพวกนี้ที่สุด และ ถ้าเลี่ยงไม่พ้น ควรจะปฏิบัติตัวอย่างไรเพื่อความปลอดภัย ***

เช่นการยอม แต่เตรียมพร้อมรักษาระยะและป้องกันตัวเองตามควร ตามที่กล่าวข้างต้น เพื่อลดโอกาสในการถูกทำร้าย

#จำไว้เสมอว่าไม่มีทรัพย์สินติดตัวใดๆมีค่ามากกว่าชีวิตเรา.... คิดง่ายๆ แค่โดนแทงหนึ่งแผล ค่ารักษาก็ร่วมๆแสนบาทแล้ว

แต่ถ้าคิดว่าควรมีสกิล มีความสามารถ ควรมีอาวุธติดตัว เผื่อว่าทำทุกอย่างแล้ว มันไม่หยุดแค่ทรัพย์สิน  ยังจะทำร้ายเราต่อ  หรือจำเป็นต้องสู้ มีความเสี่ยง จะหาหบีกประกันความเสี่ยงเพิ่มเติม นั่นถึงจะจำเป็นที่จะหาเรียนการป้องกันตัวต่างๆครับ

ขอให้ทุกท่านตื่นตัวกันมากขึ้น ระวังตัว ห่างไกลภัยกันมากขึ้น และขอให้จับคนร้ายมาลงโทษได้โดยเร็วครับ

บทความโดย ทีมงาน JDT. สถาบันสอนการต่อสู้ป้องกัน ประสบการณ์สอนกว่า 20ปี

ขณะนี้ (19.58 5/1/2560) ทางจนท. กำลังล่าตัวคนร้าย หากใครทราบเบาะแส สามารถแจ้งจนท. ได้เลยครับ

https://m.facebook.com/story.php?story_fbid=1196792700398219&id=303915109685987
comment130:นึกถึงตัวเองตอนออกไปซื้อของกินใน711 ตอนตี1
ระหว่างเดินกลับหอนั้น ก็วังเวงพอควรเพราะรถผ่านน้อยมาก แต่จังหวะนั้นมีมอไซค์วิ่งมาข้างหน้าแบบแฉลบออกข้างฟุตบาทตรงดิ่งมาหาเรา เรารีบวิ่งหนีจากตรงนั้นเลย 
แต่ที่ไหนได้มันหลบลูกระนาดกัน (ตกใจหมดนึกว่าจะมาฉกชิงอะไร) 
ยังไม่เคยโดนและก็ไม่อยากโดนด้วย แต่ถ้าโดนก็คงยื้อมั้งตอนนั้นคงไม่ทันคิดอะไรมาก
comment131:เราว่ามันเป็นสัญชาตญาณนะที่สั่งให้เราดึงกลับเมื่ออยู่ดีๆมีคนมากระชากของในมือโดยที่เราไม่ทันตั้งตัว ต่อมาเมื่อน้องเค้าเห็นคนร้ายมีอาวุธอันนี้น่าจะเป็นการต่อสู้เพื่อเอาตัวรอดแล้วล่ะเพราะมันเล่นจ้วงไม่ยั้งนาทีนั้นความเป็นความตายเท่ากัน แต่อยากรู้มากเลยไอ้สารเลวนี่มันโตมาจากครอบครัวแบบไหน ไม่เห็นมีใครพูดถึงพ่อแม่มันเลยทำไมจิตใจถึงหาความสำนึกผิดชอบชั่วดีไม่ได้เลย พูดจาแต่ล่ะประโยคอยากจะตบให้หน้าคว่ำจริงๆ
comment132:ถ้าผมมีอาวุธเหมือนกันหรือเหนือกว่า  ก็อาจสู้
แต่ถ้ามือเปล่า  ก็คงต้องปล่อยให้มันเอาไป
แต่ปกติ  เวลาไปไหนมาไหน  ผมจะพกเงินติดตัวไม่เกิน 200 บาท 
นอกนั้นเก็บไว้บนรถ หรือไม่ก็ที่บ้าน
comment133:ถึง จขกท ขนาดผมเป็นผู้ชายและไม่เคยรู้จักอะไรกับน้องวศินผู้ตาย วินาทีท้ายๆ ในคลิปนี่ผมยังจะเบือนสายตาไม่อยากดูเลยครับ ไม่ใช่เพราะรู้สึกสะเทือนขวัญ แต่มันสะเทือนใจ สลดหดหู่สงสารมากเกินบรรยาย ปวดร้าวจริงๆ ดูจบแล้วผมนิ่งเหม่อไปนาน 

สำหรับคำถามที่ถามมา ในฐานะผู้ชาย ที่ก็รูปร่าง, สมรรถภาพร่างกายใกล้เคียง และทักษะการป้องกันตัวคงไม่ต่างจากผู้ตายเท่าไร ผมคิดว่านาทีแบบนี้ พูดยาดครับ  เพราะมันไวมาก ผมค่อนข้างเข้าใจผู้ชายด้วยกันตรงจุดนี้ ต่อให้คนที่หนักแน่นหรือในยามปกติเคยครองสติได้ขนาดไหน ผมลองนึกดูถ้าผมโดนจู่โจมแบบนี้ผมก็อาจสู้กลับด้วยสัญชาตญาณผู้ชาย ยิ่งถ้าเห็นว่าคู่ชกดูบอบบางกว่า มันเหมือนสัญชาตญาณให้ตอบโต้ครับ ไม่ใช่เรื่องศักดิ์ศรีหรือคิดจะโชว์พาวโชว์เก๋าอวดใครหรือว่าอยากได้ขอวคืนเป็นเหตุผลหลักนะ ยิ่งถ้าคู่ต่อสู้ไม่ได้ชูอาวุธให้เห็นแต่แรก หรือเห็นอยู่แต่แรกว่าเกมส์นี้ไม่ใช่แบบซัดกันตัวต่อตัว แต่ฝ่ายตรงข้ามมีมากกว่าสอง ถ้าเห็นมันมีอาวุธนี่ผมคงถอยครับ ไม่คุ้มเสี่ยง นอกจากจำต้องซัดกันจริงๆ เช่นมีชีวิตลูกเมียผม หรือพ่อแม่ผมเป็นเดิมพัน อันนั้นผมไม่ถอย  ตายก็ต้องตายครับยอม 

ถ้าเราเป็นคนดู ไม่ใช่ผู้ประสบเหตุ เราจะคิดจะพูดไงก็ได้ว่าถ้าเป็นเราถ้าเราเป็นเขาเราจะทำ / ไม่ทำแบบไหนซึ่งถ้าเราไปตกในสถานการณ์เดียวการจริง ยิ่งถ้าไม่เคยมีคดีอุทาหรณืใดเตือนใจล่วงหน้ามาก่อนด้วยแล้ว เราก็อาจทำแบบเดียวกัน อาจจะไม่ทำอย่างที่พูดหรือคิดไว้ หรือเอาเข้าจริงก็เกินกำลังกาย เกินระดับการคุมสติของเราที่จะทำได้ครับ
comment134:มาตรฐานชีวิตและพื้นฐานที่แตกต่าง  นำไปสู่ปัญหาสังคม  เราจะปล่อยให้เป็นเช่นนี้ต่อไปหรือ???


ความตายของลูกเตือนใจเราว่า
เราจะทำความดีแต่เพียงคนเดียวกลุ่มเดียวไม่ได้ถ้าสังคมยังด้อยคุณธรรมอยู่อย่างนี้
เราต้องช่วยกันสร้างเครือข่ายคนดีให้เกิดขึ้นทั่วโลก
เราจะได้มีชีวิตที่สงบสุขไม่ต้องหวาดระแวงว่าจะมีใครมาทำร้าย

https://www.facebook.com/notes/nawuttalks/social-problem/762157263931524
comment135:ให้ไปแต่เจรจาขอถอดการ์ดออกก่อนได้มั้ยอ่ะ

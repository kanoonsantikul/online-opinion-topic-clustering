title:ใครที่คิดจะจอดรถซ้อนคัน กรุณาอย่าทำพฤติกรรมแบบนี้นะครับ
comment:ขออนุญาตแก้ไขบังเลขทะเบียนบางส่วนไว้ ตามคำแนะนำของผู้ใหญ่ที่เคารพครับ 
------------------------------------------------------------------------
เมื่อวานไปจอดรถที่สถานีรถไฟฟ้าลาดกระบัง ไปทำธุระเสร็จรีบกลับมาที่รถบ่าย 3 เพราะมีธุระงานสำคัญมากๆช่วงเย็น และนี่คือสิ่งที่เจอครับ..


โดนจอดรถซ้อนขวาง...เอาล่ะโอเค  เดี๋ยวเข็นหลบเอา เรื่องปกติ



แต่....ทำไมเข็นไม่ไป

พวกดึงเบรคมือ พร้อมเอาหินหนุนล้อพร้อมสรรพ..!!




แล้วแบบนี้ผมจะไปธุระได้ไง  ของในรถต้องขนไปด้วย เซ็งซิครับ
ดูทะเบียนรถคนจอดขวางละกันครับ


โทรไปขอคำปรึกษากับตำรวจ มีทั้ง จนท.กู้ภัยและผู้หมวดมาช่วยหาทางเอารถออกให้ แต่ก้ลำบากครับ รถจอดขวางติดกันแน่นมากจนไม่สามารถหาทางเบี่ยงได้เลย
ปล.ต้องขอขอบคุณ จนท.กู้ภัยทั้งสองท่านและ ร.ต.ต.ประหยัด  ต่างพันธ์ุ ที่ท่านอุตส่าหืมายืนรอเป็นเพื่อนร่วมๆชั่วโมงครับ


สุดท้าย มีผุ้หมวดอีกท่าน ยศ ร.ต.ท.จำชื่อท่านไม่ได้ ต้องขออภัยด้วยครับ มาช่วงดู แล้วช่วยเรียกรถยกมาจัดการให้ โชคดีมีรถจอดซ้อนคันคันอื่นที่จอดติดกันมาขับรถออกไป เลยสามารถเอารถยกมาลากรถปิคอัพที่จอดขวางดังกล่าวออกไปได้ครับ


ถ้าเอาออกไม่ได้ อย่างน้อยรถ 3 คันที่จอดในช่อง (รวมทั้งรถของ จขกท.ด้วย) หมดสิทธิ์ออกเลยครับ


สุดท้าย ระยะเวลาตั้งแต่มาที่รถจนถึงรถยกมายกลากรถที่ขวางออกไป รวมทั้งสิ้น 3 ชม ครับ  เรื่องานไม่ต้องพูดถึง เสียหายไปเรียบร้อย 
ก็ไม่รู้ว่าจะเรียกค่าเสียหายได้ยังไงกับเหตุการณ์ครั้งนี้  พื้นที่ที่จอดรถไม่ใช่ของทางหลวงหรือถนนทั่วไป ทาง จนท.ไม่สามารถลากไปเก็บที่โรงพักได้ ทำได้แค่เพียงลากหลบออกมาแล้วไปจอดไว้ไม่ให้ขวางคันอื่นแค่นั้นครับ  

ฝากเป็นอุทาหรณ์ถึงท่านที่จะจอดรถซ้อนคัน กรุณามีสติครับ อย่าอ้างว่าลืมเลย คุณตั้งใจจอดซ้อนคัน สิ่งแรกที่คุณต้องคิดเลยคือ ห้ามดึงเบรคมือ ใส่เกียร์ว่าง สำคัญที่สุดครับ เพราะถ้ามีเคสแบบนี้เกิดขึ้น คนที่เดือดร้อนคือคนโดนจอดรถขวางแล้วออกไม่ได้ครับ เพราะเขาต้องรอจนกว่าคุณจะกลับมาที่รถเท่านั้น แล้วถ้ามีเรื่องสำคัญนี่ เขาเสียหาย คุณมีปัญญารับผิดชอบไหมครับนอกจากได้แค่ขอโทษ สติอยู่กับตัวหน่อยครับ ความขี้ลืมหรืออะไรก็แล้วแต่ของคุณ มันสร้างความเดือดร้อนให้กับคนอื่นครับ																																	   แก้ไขข้อความเมื่อ 1 กรกฎาคม 2559 เวลา 02:26 น.
comment1:1. เสียดายไม่เจอตัว 
2. ดีแล้วที่คุณทำตามขั้นตอน ไม่ทำลายทรัพย์สินเขา
3. ชื่นชม คุณตำรวจ ที่ให้ความช่วยเหลือเต็มที่
comment2:กรูรีบ  กรูลืม กรูสบาย  ความคิดคนสมัยนี้
comment2-1:ไม่น่าลืมนะ เอาหินบล๊อคล้อไว้ขนาดนี้
comment2-2:ต้องเป็น กรูรีบ กรูสบาย กรูเห็นแก่ตัว ตะหากนะ
comment3:คงไม่ลืมแล้วแหละ จงใจเลย
มีสติ มีเวลา เอาหินมาหนุนล้อด้วย
comment3-1:จอดรถกีดขวางในที่สาธารณะโดยไตร่ตรองไว้ก่อน
comment4:แนะนำทุกท่านกันเหนียว พิมพ์เบอร์โทรท่านใส่ a4 โดยระบุชื่อนามสมมติเอาไว้ วางไว้ที่คอนโซลด้วยครับ
ทำทิ้งไว้ อาจจะช่วยได้มาก
comment4-1:ใช่ครับ ผมก็ทำ เขียนใส่กระดาษแล้วเก็บไว้ในเกะหน้าเลยครับ ถ้าจอดในที่ๆเราไม่รู้ว่าสถานที่ของใครเช่นหน้าบ้านคนอื่นเราไปทำธุระแป็บเดียวก็ว่างไว้หน้ารถด้านในให้เขามองเห็น คิดดูเกิดมีเรื่องฉุกเฉินมีคนเจ็บป่วย เขาจะเอารถออกไปหาหมอจะทำอย่างไร
comment4-2:เราก็ทำนะ เขียนชื่อ/เบอร์.
comment4-3:ผมคนนึงก็ทำครับ เอาไปปริ้นมาแล้วเคลือบเรียบร้อยเลยเพราะเคยมีแบบจอดทิ้งไว้ละฝนตกกระดาษยุ่ยหมดเลย
comment4-4:แฟนเราก็ทำประจำค่ะ มีกระดาษ A4 เขียนชื่อ-เบอร์โทรติดรถไว้ตลอด จอดเสร็จก็วางไว้หน้าคอนโซล เผื่อมีอะไรผิดปกติกะรถหรือเราไปกีดขวางเส้นทางใครจะได้ติดต่อได้ แต่ทั้งนี้จอดขวางก็ไม่เคยใส่เบรคมือนะคะ
comment4-5:ทำไมไม่ไว้ข้างในล่ะครับ ไว้ข้างนอก ถ้าลมพัดปลิวหาย ฝนตกใส่ ฯ =ไม่มีประโยชน์ครับ
comment5:ถ้าไม่อยากทำให้รถเค้าเสียหาย เอาน้ำปลาราด
comment5-1:บีบร่องกระจกแน่นอนกว่าครับ   จอดตากแดด หอมนานเท่านาน
comment6:เห็นทะเบียนแบบนี้ผิดรึเปล่า เค้าจะฟ้องเราได้ป่าว? ถึงจะเป็นเรื่องที่เกิดขึ้นจริงก็เถอะ

แต่รู้สึกโชคดีจังที่แถวทับช้างไม่ค่อยโหดขนาดนี้ ไปช้าก็แค่ไม่มีที่จอด ต้องออกมาข้างถนน แต่ไม่ค่อยมีกรณีจอดซ้อนคันเพราะถนนแคบ
comment6-1:จะฟ้องข้อหาอะไรครับ ?? ในเมื่อสิ่งที่โพสเป้นเรื่องจริง มีพยานเป็น จนท.ด้วย 
แล้วสิ่งที่เกิดขึ้น ทำให้ผมเสียงาน เกิดความเสียหาย  คนที่ควรถูกฟ้องควรเป็นคนจอดรถขวางครับ 

แต่ถ้าจะเอาจริง ผมยินดีครับ อยากให้แสดงตัวด้วยซ้ำ จะได้รู้ตัวว่าเป็นใคร จะได้ฟ้องกลับเรียกค้าเสียหายจากงานที่เสียไปเลย
comment6-2:อันนี้อยากทราบเหมือนกัน
ถ้าทางเจ้าของรถที่จอดขวางจะฟ้องเจ้าของกระทู้ 
ฟ้องผิดพรบ.คอมพิวเตอร์อะไรก็แล้วแต่
แล้วเจ้าของกรทู้ฟ้องกลับ ข้อหาสร้างความเสียหายในการทำงานทำธุระไม่ได้
จะได้มั้ยครับ
comment6-3:ก็เพราะไม่รู้ว่าทำแบบนี้มันผิดรึเปล่าไงเลยถามว่าทำแบบนี้ผิดรึเปล่า? เค้าฟ้องเราได้มั้ย?

อยากได้คนฟันธงเหมือนกัน การเอารูปเอาหลักฐานมาประจาน แต่เป็นเรื่องที่เราเจอมาจริงๆ เดือดร้อนจริงๆ ผิดกฏหมายมั้ย? ขนาดแคบเฟซแคปไลน์คนโกงเค้ายังเบลอชื่อเบลอหน้าตา แต่พวกป้ายทะเบียนมีมาตรการเหมือนกันมั้ย หรือโชว์ได้ สงสัยไม่ได้เหรอ?

ส่วนที่คุณ จขท. จะฟ้อง รบกวนทำแล้วช่วยมาตั้งกระทู้ให้ดูเป็นตัวอย่างด้วยนะ คืออยากเห็นกรณีศึกษาเหมือนกัน ถ้ามันเรียกร้องค่าเสียหายได้จริงๆ จะได้เป็นเรื่องที่ดี พวกไร้สติ ไร้สามัญสำนึกจะได้หายหัวร้อน รีบร้อนโดยไม่คิดถึงจิตใจคนใช้รถคนอื่นบ้าง
comment6-4:ฟ้องด้วยว่า ทำให้ ป้ายทะเบียนรถเสียชื่อเสียงหรือไงครับ
เขาไม่ได้ลงรูปเจ้าของ 
ไม่ได้ใส่ชื่อเจ้าของ
ไม่ได้เอาเรื่องที่เป็นเท็จมาลง
comment6-5:6-4 ตกลงคุณฟันธงว่าไม่ผิดใช่มั้ย
ถ้าเป็นข้อกฏหมายแล้วลงป้ายทะเบียนอะไรแบบนี้ไม่ผิด สามารถทำได้ใช่มั้ย? 

สมมุติไม่ใช่ในกรณีนี้เป็นคดีอื่น สมมุติเช่นไม่ยอมถอยให้คนอื่นขับรถสวนทาง เค้าโมโหขับพุ่งเข้ามาชน เลยเอารูปรถเค้ามาประจานแบบไม่ได้ถ่ายติดตัว มาเล่าเหตุการณ์เฉยๆไม่บอกชื่อเสียงคู่กรณี การเอารูปรถมีป้ายทะเบียนมาประจาน ไม่ผิดกฏหมาย ไม่ผิด พรบ. แน่ใช่มั้ย? เค้าฟ้องไม่ได้แน่นะ?
หรืออย่างเรื่องรถชนกันละไม่ยอมกันมีปากเสียง เอามาเล่าในพันทิปงี้ คู่กรณีตามมาเจอจะฟ้องกลับได้มั้ย?
หรืออย่างเมียหลวงประจานเมียน้อยก็ได้อะ ถ่ายรูปบ้านรูปรถ รูปหน้าเมียน้อยแต่มีแถบเบลอแต่ลืมเบลอป้ายทะเบียนรถ มีหลักฐานว่าเมียน้อยแอบเป็นชู้จริงเช่นกันแต่ขอประจานเอาสะใจด้วย แบบนี้ก็ได้เหรอ?

ถ้าใช่จะได้รู้ไว้ว่ามีช่องทางประจานแบบถูกต้อง ใครโดนประจานก็ต้องยอมเพราะเรียกร้องไม่ได้ไม่ต้องขู่หรือโง่ฟ้องให้เปลืองค่าทนาย คนประจานก็สนุกได้อย่างสบายใจว่าไม่มีภัยถึงตัวแน่นอน เพราะหลายกรณีที่มีเรื่องราว จขท. ชอบอุบข้อมูล บอกว่าไม่สามารถบอกได้เพราะมีผลต่อรูปคดี ถ้าประจานแล้วจะเพลี้ยงพล้ำโดนฟ้องกลับเลยไม่สามารถบอกอะไรได้ 
หน้าตากับชื่อประจานไม่ได้ แต่ป้ายทะเบียนรถประจานได้งี้เหรอ? ทั้งที่ป้ายมันก็สืบไปหาเจ้าของรถได้ แต่เป็นคนขับรึเปล่าอีกเรื่อง
สงสัยจริงๆ อยากได้ทนายฟันธง ที่ถามเพราะอยากรู้จริงๆ บางเรื่องแค่แชร์เขามาก็ผิดแล้ว อยู่ในสังคมโซเชียลมันเสี่ยง ไม่อยากเผลอทำผิดกฎหมายไม่รู้ตัว
comment6-6:เอาเรื่องจริงมาลงกลัวอะไร เราไม่ได้ทำผิด อีกอย่างคู่กรณีที่เสียหายโพสเอง ให้เจ้าคนที่ขับมาจอดแล้วดึงเบรกเค้าจะได้สำนีก คงไม่กล้ามาประจานตัวเองหรอก
comment6-7:6-5 เจ้าของรถตัวจริงมารึปล่าว ตีเนียนน หึๆๆๆๆ
comment6-8:6-7 ก็พยายามตอบกระทู้ดีๆ แล้วนะ ไม่ได้อะไรซักหน่อย เอ้ามีคนคิดไปงั้นอีก 
คิดว่าเราขับรถกระบะไปจอดลาดกระบังได้ไง? ก็บอกอยู่เราขึ้นรถที่ทับช้าง 
เคยมาทับช้างมั้ย? ที่จอดมันซ้อนคันไม่ได้ ถ้าเราจะขับรถไปเราออกเช้าได้เข้าซองตลอด แต่ปกตินั่งวิน ละที่นี่เค้าไม่มีแบบซ้อนคัน เค้าจอดอีกด้านไม่จอดปิดซอง คนที่มาไม่ทันเค้าจะเอาไปจอดที่ถนนเรียงแถวยาวตรงเลียบมอเตอร์เวย์ ซึ่งก็ซ้อนคันไม่ได้ 
ละเห็นอมยิ้มมั้ย? ไม่ใช่บัตรผ่าน ถ้าเราเป็นคนทำจริงๆ จะเอาอมยิ้มมาตอบทำไมถามหน่อย เราไม่มาถามซ้ำถามซากหรอก คงเนียนมาด่าอะไรสักอย่างละเผ่นไปนานแล้ว

ที่ถามเพราะอยากรู้จริงๆ เผื่อคราวหน้าคราวหลังมีอะไรเราจะได้โพสกระทู้หรือประจานได้อย่างสบายใจ คือที่ถามเพราะสงสัยแค่นี้ ติดใจประเด็นนี้  คือสงสัยว่าทำได้ไม่ผิดใช่มั้ย 
ไปดูประวัติกระทู้เราได้ ขับมาร์ชค่ะ ไม่ได้ขับกระบะ กระทู้อวดรถอวดเครื่องเสียงมีอยู่ค่ะ เป็นหลักฐานยืนยันได้ เรื่องเล่าเกี่ยวกับตัวเองว่าบ้านมีรถหนึ่งคันก็มีพูดเยอะอยู่ค่ะ ดังนั้นตัดประเด็นเราเป็นเจ้าของกระบะไปได้เลยนะคะ
มีผู้หญิงแมนๆ มาอธิบายขนาดนี้แล้ว ผู้ชายคนไหนยังคาใจไม่เลิกอีกมีมั้ย? เคลียร์นะ? 

แถมรูปรถให้ด้วยก็ได้ จะได้สบายใจว่าคนละคันจริงๆ เจอที่ไหนทักได้นะ มั่นใจว่ามีคันเดียวในโลก เพราะเราตัดสติกเกอร์เองกับมือ มีกระทู้ลงรีวิวในคลับรถด้วย ยังใช้คันเดิมสติกเกอร์ลายเดิม คือเราเปิดเผยตัวตนมากเลยนะ นี่จริงใจสุดๆเลยขอบอก อย่าให้เราบีบน้ำตาเลยว่าคนละคนจริงๆ เชื่อเราเถอะค่ะ 
[Spoil] คลิกเพื่อดูข้อความที่ซ่อนไว้

ตอนนี้เข้าใจแล้วว่าไม่ผิด คราวหน้ามีอะไรจะได้ประจานกันได้เสรี ได้คำถามของคำตอบแล้วล่ะ ขอบคุณมาก
comment6-9:คนธรรมดาทั่วไป มีใครสามารถค้นหาได้ว่าใครเป็นเจ้าของอีกอย่าง
ในเคสนี้ มันแค่ก่อความรำคาญ
ไม่ได้ถึงแก่ชีวิตและทรัพย์สิน
จะมีใครไปสืบค้นให้ได้ว่าเจ้าของชื่ออะไรก็บ้าแล้ว
และในบางที ชื่อเจ้าของรถเป็นนิติบุคคล เช่นรถบริษัท หรือรถราชการก็มี
comment6-10:ถ้าเป็นเรื่องจริง ที่พึ่งเกิด ลงเพื่อแจ้งให้ทราบ หนือเป็นประโยชน์ต่อสังคมก็ลงได้

แต่ถ้านานแล้ว ถึงเป็นเรื่องจริงแต่เอามาลงเพื่อประจานเขาก็ทำไม่ได้
comment6-11:ณ ช่วงเวลาปัจจุบัน
ฟ้องได้ แต่ศาลจะให้ชนะหรือเปล่า ?
ผมคิดว่า การฟ้องศาล คือ การขอให้ศาลช่วยมาตัดสินถึงผลของความเสียหายที่เกิดขึ้นจริง เพื่อเรียกร้องค่าเสียหายตามจริง
รถคันที่ขวางอีกคัน เสียหายอะไร หรือ รถคันไหนที่เสียหายกันแน่ 

ถ้าอีก 1 ปีให้หลังมีการโพสอีกครั้ง อันนี้ผมว่าไม่แน่
comment6-12:6-3  กรณีศึกษา ........  ต้องเริ่มที่ตัวคุณนั่นแหละ   ไปหาที่จอดขวางรถคนอื่นเค้าดูซิ    จะนึกคำถามไม่ทันคำตอบที่ได้รับเลย
comment6-13:ก็ฟ้องกันซะคดีไหม จะได้เป็นกรณีศึกษา ไม่ต้องมานั่งเถียงกัน
ว่าผิดไม่ผิด
เราก็อยากรู้ จะได้ทำมั่ง

ไอ้พวก จอดรถขวางเขาไม่ปลดเบรคเนี่ย ต้องประจานให้เข็ด

5555555555
comment6-14:ที่ต้องเบลอเพราะไม่ยากเสียเวลาในชั้นศาลครับ เป็นการเปิดช่องให้คู่กรณีจะฟ้องกลับเราได้แม้ว่าศาลจะตัดให้เราชนะเรื่องที่คู่กรณีฟ้องมา  แต่ก็เสียเวลาและอาจเสียชั้นเชิงได้บางกรณี
comment6-15:ที่จริงคห.นี้เขาจะตั้งคำถามก็ไม่เห็นจะผิดเลยครับ
มีสติกันหน่อย อย่าใช้แต่อารมณ์
สมัยนี้มันน่ากลัว บางทีกฎหมายก็ไม่ได้ทำหน้าที่อย่างยุติธรรม 100%
คนทุกคนมีสิทธิ์ครับ เขาอาจผิดจริง แต่ถ้าลงข้อมูลให้เสื่อมเสียชื่อเสียง เขามีสิทธิ์ที่จะฟ้อง(มีหลายเคสครับลองหาเอาเอง)
ซึ่งเราเป็นฝ่ายถูกแน่นอน และผมเข้าข้างจขกท.แน่ๆ แต่มันผิดในทางกฎหมายครับ

ส่วนถามว่าชนะเราคดีได้ไหม ผมว่ายังไงก็ชนะครับ เพราะเขาผิดจริง มีหลักฐาน
แค่บางคนเขาไม่อยากเสียเงินเวีบเวลาขึ้นศาล เราเรียกร้องค่าเสียหายได้จริง แต่บางทีมันเสียเวลา เสียงานเสียการ ไม่มีใครอยากขึ้นศาลหรอกครับ
ใช้สติกันหน่อย ไม่มีใครเข้าข้างคนทำผิดเลย เขาแค่ถามเท่านั้น

ปล.ไม่ต้องมายัดเยียดให้ผมเป็นเจ้าของรถหรือไม่เห็นด้วยกับจขกท.เลย ผมทีมจขกท. แต่แค่ตั้งคำถามแค่นั้น(เบื่อมากพวกยัดเยียด สมงสมองคิดอะไรอยู่)
ปล.2 ที่ผมพิมพ์มาทั้งหมดไม่ได้เกี่ยวกับเคสกระทู้นี้ ผมไม่รู้ว่าประจานทะเบียนรถแล้วผิดรึเปล่า(ผมก็สงสัยเหมือนกัน) ผมหมายถึงพวกชอบคิดเอาอารมณ์ตัวเองเป็นที่ตั้ง เดี๋ยวจะเสียเงินเสียเวลาให้พวกทำผิด
ปล.3 บอกอีกครั้งจุดยืนของผมอยู่ฝั่งจขกท. ผมเกลียดพวกจอดซ้อนคันแล้วดึงเบรคมือเหมือนกัน จะกดสยองให้ก็ตามใจ
comment6-16:ผมอ่านแต่ทีแรก ก็ไม่เห็นจขคห.นี้เขาจะใช้อารมณ์ หรือออกตัวแทนคนทำผิดเลย
เขาแค่ถามแค่นั้น
ไม่รู้จะเดือดอะไรกันนักกันหนา ตั้งคำถามนิดหน่อยไม่ได้(การพิมพ์ของเขาก็ปกติ ไม่ได้เหน็บจขกท.เลยสักนิด)

ย้ำอีกครั้ง ผมฝั่งจขกท. ไม่ต้องมายัดเยียดให้ผมไปฝั่งคนทำผิด
comment6-17:เดี่ยวคนถูกกระทำต้องกลัวคนกระทำเเล้วหรอ...
comment6-18:อารมณ์ไวกันดีจริง ๆ...
จขกท.ถามว่า เอารูปทะเบียนมาโพสต์แบบนี้ถูกฟ้องได้มั้ย ? 
ซึ่งมันคำถามนะ อ่านกี่รอบหรือจะพยายามยังไงก็ไม่รู้สึกว่าเป็นการเข้าข้างใด ๆ 

คล้ายกับว่าแตกประเด็นออกมาจากประเด็นหลัก...ก็เท่านั้น
ท่านไหนทราบก็บอกกันไปว่า ฟ้องได้หรือไม่ได้...หรือแล้วแต่ศาลจะพิจารณา ฯลฯ

หลายครั้งที่อ่านบางความเห็น คือ มาจากอารมณ์ล้วน ๆ 
ไม่ตริ ตรองให้ดีกับคำถามหรือโพสต์นั้น ๆ ว่าสื่อถึงอะไร
คิดแต่จะ "ติ เตียน" กันเพียงอย่างเดียว

ปล.ที่บ้านไม่มีรถกระบะและไม่ได้อยู่แถวลาดกระบังด้วย...อยู่หัวหินจ้า
comment6-19:ถ้าผิดจริง ฟ้องไปก็แพ้ครับ
รายการทนาย ทางทีวีก็มีบอก
comment6-20:ขนาดนี้ยั้งมีคนกดสยอง ผมนี่เชื่อเขาเลย
ไล่กดทุกคห.ที่ไม่เห็นด้วย แต่ไม่มาชี้แจงอะไรเลย เจริญเถอะครับ
ถ้าจะเถียงกันก็เถียงด้วยเหตุผลครับ อย่าเป็นพวกไม่เห็นด้วยแต่เถียงไม่ออกแล้วทำไม่พอใจ

ผมว่าความเห็นผมเป็นกลางที่สุดแล้ว ผมไม่ได้ฝักใฝ่ฝ่ายใดเลย
ผมแค่บอกว่า ถ้าขึ้นศาล คิดว่ายังไงเราก็ชนะ เพราะเราเป็นฝ่ายถูก(ใช้สามัญสำนึกใครๆก็ตัดสินได้)
ประเด็นคือมันไม่ใครอยากขึ้นศาลครับ มันเสียเวลา

ปล.เอาจริงๆเลยประเด็นของคห.นี้มันแทบไม่เกี่ยวกับเคสนี้ด้วยซ้ำ เขาถามถึงเรื่องกฎหมาย ผมตำหนิพวกใช้อารมณ์ ก็แค่นั้น
comment6-21:ไล่กดสยองให้เขาเต็ม แถมบางคนไปหาว่าเขาเป็นเจ้าของรถอีก
ประสาทกันแล้วชาวพันทิป จะอะไรกันนักกันหนา แค่ตั้งคำถามแตกประเด็นมาแค่นี้ เอาไปโยงกับความถูกต้องจนได้

ไม่มีใครในนี้เข้าข้างคนทำผิดสักนิด
จะเดือดกันไปไหน(ผมก็เดือด แต่ไม่ได้เดือดเรื่องจขกท.หรอก เดือดพวกใช้อารมณ์)
คห.นี้เขาไม่ได้ผิดอะไรขนาดนั้น แต่โดนพวกมาลากไปจวกจนต้องขอโทษ น่าเห็นใจครับ

โยงไปเรื่อย...
comment6-22:ฟ้องพรบ.คอม หรือฟ้องหมิ่นประมาทก็ได้ครับ ถ้าเจ้าของรถคันนั้นรู้สึกว่าตนเสื่อมเสีย

แต่ผิดถูกก็ไปว่ากันในชั้นศาลนะว่าข้อความและรูปที่โพสท์จริงเท็จอย่างไร
เรื่องการฟ้อง กับความจริงและคำตัดสินของศาลมันเป็นคนละเรื่องกัน
comment6-23:ฟ้องนะได้ ข้อหาหมิ่นประมาท แต่จะชนะไหมอีกเรื่อง 

แต่ จขกท ก็ฟ้องแพ่งฐานทำให้เจ้าของกระทุ้เสียหายได้ครับ
comment7:สันขวานห่วยๆ

น่าจะมีกฎให้ปรับแรงๆ จะได้มีสำนึกมั่ง 
ซื้อรถง่ายๆ แถมนิสัยมักง่าย ก้เจอแต่ปัญหาแบบนี้แหละ
comment8:เป็นหลักปฏิบัติที่จำเป็นต้องทำเลยครับคือ เมื่อจอดซ้อนคันต้องเข้าเกียร์ว่างและไม่ดึงเบรคมือ ผมเข้าใจว่าเจ้าของรถปิ๊กอัพท่านนั้นคงดึงเบรคมือไว้ก่อนเพื่อหาของมาหนุนล้อ เพราะที่จอดคงมีเรียบรถก็เลยไหลได้ แต่เผอิญพอหาของหนุนล้อแล้วคงลืมปลดเบรคมือ ปิดล็อคประตูแล้วไปทำธุระเลยมากกว่า
comment8-1:ใช่ค่ะ กำลังจะเม้นประมาณนี้เลย ถ้าเจ้าของรถปิ๊กอัพจงใจจอดแบบดึงเบรคมือขึ้น เค้าจะเอาหินมาหนุนล้อทำไม ในเมื่อดึงเบรคมือขึ้นแล้วรถก็ไม่ไหล
เราว่าเค้าลืมมากกว่า เลยกลัวรถไหลเลยเอาหินมาหนุน
(ทั้งนี้ไม่ได้เข้าข้างคนขับรถปิ๊กอัพ ควรจะรอบคอบกว่านี้)
comment9:โหวตค่ะเห็นใจจขกท มากๆตั้ง3ชม.เสียทั้งงานและเวลา
comment9-1:รูปแมว น่าร้ากกกกกก
comment10:ลองหาวิธี โทรหา บริษัท ประกัน จากหน้ารถ ให้ช่วยหาทางติดต่อ เจ้าของให้
comment10-1:ไม่มีอะไรติดหน้ารถเลยครับนอกจากป้ายภาษีและป้ายผ่านเข้าออกหมู่บ้านที่ไม่มีเบอร์ติดต่ออะไรไว้เลยสักอย่าง
comment11:เหมือนจะมีโลชั่นทาผิวอยู่ตรงเบาะเน้อ
ถ้าเป็น ผญ ขับก็มิควรเอามาทำพันธุ์
comment11-1:ผู้ชายขับก็ไม่ควรไหมคะ เรื่องนี้คงไม่เกี่ยวกับเพศหรอกสันDานล้วนๆ
comment11-2:แหม่...ผมแซวเล่นๆ เอง
อุตสาห์ลง .GIF ชินจังเพื่อให้ดูตลกขึ้นละนะเนี่ย (เกรงว่ามีแต่ตัวหนังสือ จะจริงจังกัน)
comment12:ลากคันที่จอดขวางไปทิ้งไหนล่ะครับ
comment12-1:ไม่ได้ถามหรือตามดูต่อครับ เพราะพอเอารถออกมาได้ ก้รีบขอบคุณตำรวจและ จนท.แล้วรีบขับไปจัดการเรื่องงานที่ล่าช้า แต่ก็ไม่ทันการครับ เสียหายไปเรียบร้อยแล้ว
comment13:นับถือในความใจดี ใจเย็น ของจขกท จริงๆ 

เป็นอีกหลายๆคนผมว่า ภายในคันนี้เปียกฝนแน่ๆ
comment14:เพื่อนผมเคยเจอแบบนี้ รอเจ้าของตั้งนานก็ไม่เห็นมาธุระมันก็จะไป ข้าวก็หิวแถมขี้ก็ปวด มันโมโหโทรหาเพื่อนอีกคนให้เอารถกระบะมาดึงเลยลากออกไปเลย 
ผมถาม:เห้ย...ไม่กลัวรถมันพังหรอ
เพื่อน:พังก็ชั่งแม้งมันสิ
comment14-1:อืม....เป็นความคิดที่ดี เราอยากจะต่อยอดเป็นลากไปไว้ไกลๆ
ให้มันกลับมาแล้วหารถตัวเองไม่เจอ เดินหาให้ขี้เยี่ยวเหนียวไปเลย
ชอบทำคนอื่นเสียเวลานัก แต่เอาเข้าจริงก็คงไม่ทำ เซ็งต่อไป
comment14-2:นั่งขี้บนรถเขาเลยครับ ลองนึกภาพเจ้าของรถกลับมาเจอขี้บนรถ
comment15:ที่หลังตัดสายเบรกมือตรงใต้ท้องรถครับ

สายเบรกมือนะครับไม่ใช้สายน้ำมันเบรก
comment15-1:อยู่ตรงไหนครับ ขอตำแหน่ง
comment15-2:แบบนี้หรือเปล่า
comment16:สติกเกอร์หน้ากระจกรถคืออะไรครับ

มีคนในนี้เคยบอกว่า ถ้ามีป้ายหน้ารถติดชื่อบริษัทประกัน
ให้โทรแจ้งได้เลย
ถ้าไม่มาภายในไม่นาน รถอาจเสียหายได้

บริษัทประกันจะรีบติดต่อเจ้าของรถให้

จริงๆตำรวจเองก็น่าจะสามารถหาเจ้าของรถในฐานข้อมูลได้นะครับ
comment16-1:เป็นป้ายภาษีกับป้ายผ่านเข้าออกหมู่บ้านครับ มีแต่ทะเบียนรถ ไม่มีเบอร์อะไรทั้งนั้นครับ

ส่วนที่ให้ตำรวจหาหลักฐาน ต้องไปแจ้งความที่โรงพักเพื่อมีหลักฐานในการดำเนินการครับ

ซึ่งชัวโมงนั้นผมคิดแต่หาทางเอารถออกมากกว่าครับ อยากไปทำธุระสำคัญให้เร็วที่สุด

อีกอย่าง ไม่อยากทิ้งรถไว้ เผื่อเจ้าของรถคันดังกล่าวจะกลับมาด้วยครับ
comment17:ทุบกระจกบข้างสิครับ แล้วปลดเบรคมือ
กระจกข้าง ถ้าจำไม่ผิด บานละ 700 ครับ เชียงกงมีขาย

ถ้าธุระสำคัญกว่า ทุบไปเลยครับ แต่ถ้ารอได้ ก็รอดีกว่าครับ บางทีเจ้าของรถอาจลืมปลดเบรคมือจริงๆ
comment17-1:ไอ้เอาหินมาวางกั้นล้อแบบนี้คงไม่ใช่เผลอแล้วละผมว่า ตั้งใจใส่ชัดๆ
comment17-2:ผมเคยครับ
จอดรถที่ห้างตอนนั้นรีบไปสนามบิน
ประชาสัมพันธ์ไป 5 รอบ(ชั่วโมงกว่าๆมั้ง) ยังไม่มีใครมา
ผมบอกประชาวัมพันธ์ว่า "ช่วยถ่ายสำเนาบัตรปชช.ผม"
ขีดคร่อมว่าจอดขวางผมแล้วใส่เบรคมือสร้างความเสียหาย ผมไม่สามารถไปทำธุระสำคัญได้ ผมยินดีติดกระจกใหม่"แนบเบอร์โทร
มีของหลังรถหนักมาก(ของโอเวอร์โหลด)+กระเป๋าเดินทาง
แล้วเชิญ รปภ.มาเป็นพยานร่วมกับพนง.ห้าง

ผมใช้เหล็กที่เอาไว้ล๊อกพวงมาลัยไปทุบกระจกรถเก๋งที่ขวาง
แล้วปลดเบรคมือไว้
พร้อมถ่ายรูปรอบคันรถ

จากนั้นก็รีบไปทำธุระครับ ทางด่วนเลย
สรุปไปไม่ทัน

คืนวันนั้นเจ้าของรถที่ผมทุบโทรหา มาขอโทษผมที่ทำให้ผมเดือดร้อน และไม่ขอค่าติดกระจก
ผมงงเลย
comment18:เรียกแท็กซี่ ไปทำธุระก่อน เสร็จงานค่อยกลับมาเอารถ
comment18-1:เคยทำแบบนี้ค่ะ รักษางานเอาไว้ก่อน
ไอ้ที่จอดขวาง เดี๋ยวจะกลับมาจัดการมัน
พอเสร็จงานได้เงิน สบายใจ อารมณ์ดีๆ กลับมาเอารถ
ไอ้ที่จะกลับมาคิดบัญชีกะมันก็ลืมไปละค่ะ
comment18-2:แล้วแบบนี้ผมจะไปธุระได้ไง  ของในรถต้องขนไปด้วย เซ็งซิครับ


อ่านไปได้กี่บรรทัดเนี่ย  จขกท. เค้าก็บอกอยู่นะ
comment18-3:ที่เขาบอกว่าคนไทยบางคนอ่านหนังสือไม่เกิน สงสัยจะเป็นเรื่องจริง
comment18-4:เขาหมายถึงแถวนั้นมันแท็กซี่เยอะ ใต้สถานีจอดกันเพียบ มีให้บริการตลอด
ถ้าขนของไหว ก็เอาขึ้นแท็กซี่ไปก่อน อะไรแบบนี้
comment18-5:ใช่ตาม คห.18-4
ถ้าไม่อยากเสียงาน และแก้ปัญหาได้เร็วสุดต้องใช้วิธีโบกแท็กซี่ ขนของขึ้นแท็กซี่ให้หมด
ถ้าของเยอะ ก็รบกวนให้ตำรวจที่มา ช่วยขนก็ได้ครับ..อันนี้คือวิธีแก้ที่ดีสุด ณ เวลานั้น หากรีบก็จะได้ไม่รอนาน
( บอกกันไว้ เผื่อคนอื่นเจอสถานกาณ์แบบนี้ ก็เอาไปใช้ได้ แก้ขัดกันไป )
ส่วนเรื่องรถที่จอดล็อคเบรค ขวางอยู่ อันนั้นเค้าเห็นแก่ตัวจริงๆ จขกท.โชคไม่ดีเลยที่มาเจอแบบนี้ น่าเห็นใจครับ
comment18-6:ตอบคห.2และคห.3
ดิฉันได้อ่านและพิจารณา  ก่อนแสดงความคิดเห็นแล้วค่ะ ขอได้โปรดเมตตา

สำหรับดิฉันแล้ว หากการรอคอยเจ้าของรถกลับมา หรือการตามหาคนมาช่วยลากรถ แล้วทำให้เกิดความเสียหายทางธุรกิจ เสียคำพูดกับลูกค้า 

ดิฉันยอมขนสัมภาระขึ้นรถแท้กซี่  หรือรถรับจ้างอื่นๆที่จะหาได้ในเวลานั้น ไปเอาเงิน ไปรักษาธุรกิจ ไปรักษาคำพูดก่อนค่ะ

หมายเหตุ : แนะนำเจ้าของกระทู้จากประสบการณ์ตรง
comment18-7:คิดเหมือนกันค่ะ เป็นเราถ้าธุระสำคัญคงต้องเรียกแท็กซี่แล้วมาขนของเพื่อไปทำธุระให้เสร็จแล้วค่อยกลับมาจัดการ ดีกว่ายืนรอให้หงุดหงิดเฉยๆแถมงานก็เสียอีกด้วย
comment18-8:ถ้าเป็นธุระ ตจว ก็คงไม่มีแทคซี่ที่ไหนไปให้เหมือนกัน ถ้าเห็นสภาพของที่ผมจะขนบางทีอาจจะไม่คิดเช่นนี้
comment19:แต่ผมคิดว่าเจ้าของรถกระบะคันนั้นอาจจะลืมปลดเบรคมือเพราะอุตส่าห์เอาหินมาหนุนล้อกันไหลไว้ด้วย คิดว่าตอนแรกก็ไส่เบรคมือไว้พอหาอะไรหนุนค่อยปบดเบรคมือแต่พอหาหินมาได้กลับลืมเบรคมือสนิท
comment19-1:ผมก็คิดเหมือนกันครับ เพราะถ้าตั้งใจยกเบรคมือแล้ว คงไม่จำเป็นต้องหนุนล้อแล้วครับ
comment19-2:อืม มีเหตุผล
comment19-3:คิดแบบนี้เหมือนกันครับ 

แต่.... เมื่อทำให้ผู้อื่นเดือนร้อน ควรได้รับผลจากการกระทำนั้น  เช่น  ควรลากรถไปไว้ที่โรงพักเลยครับ  แล้วปรับกันไปเลย 

ปล. ผมไม่สนับสนุนให้เรากระทำการใดๆที่ผิดกฎหมายเองนะครับ เช่น บางคนบอกราดน้ำปลา (แหม่ ..ไม่ใช่ปลากะพงนะ)   บางคนให้ทำนั่น นี่ นู่น
comment19-4:คิดเหมีอนกันเลยค่ะ
comment19-5:เป็นไปได้ครับ
comment19-6:ผมก็คิดแบบนี้น่ะ
แต่มันก็คือความผิดพลาดที่ทำให้คนอื่น ... ซวย ไปแล้วนี่สิ
comment20:น่าจะเป็นมือใหม่ ไม่ค่อยรู้กฏกติกา อย่างนี้น่ากลัวครับ อาจไปขวางที่อื่นอีก ต้องเขียนข้อความเตือนไว้
comment21:ถ้าเราเอาหินนั่นทุบกระจกเพื่อปลดเบรคมือ แล้วทิ้งเบอร์ไว้ว่าเราทุบเอง 
จะติดคุกมั้ยครับ ถ้าแค่โดนปรับกับจ่ายค่าเสียหายมันก็น่านะ  ถ้าธุระนั่นสำคัญจริงๆ
comment22:ผมว่าเค้าคงไม่ตั้งใจหรอกครับ แต่ที่ใส่เบรกมือเพราะจะไปหาหิน พอหาเสร็จก็ลืมปลดเบรกมือออก ไม่อย่างงั้นคงไม่ไปเดินหาหินมาทับ
comment22-1:มีเหตุผล ดึงเบรกมือแล้วเอาหินมาวางทำไม
comment22-2:เห็นด้วย
comment22-3:เป็นไปได้ครับ แต่การลืมก็ไม่ใช่ข้ออ้าง สมควรโดนอยู่ดี
comment22-4:มีเหตุผลและรับฟังได้ครับ  แต่ก็สมควรจ่ายค่าเสียหายให้จขกท.ด้วยเพราะงานของจขกท.ได้เกิดความสูญเสียขึ้นแล้ว
comment22-5:เห็นด้วยครับ มีความเป็นไปได้
comment22-6:เห็นด้วยอย่างยิ่ง
comment23:ผมว่าตอนนี้คุณเจ้าของกระบะน่าจะไปแจ้งรถหายแล้วหล่ะ หารถไม่เจอ
comment24:ไม่แน่ว่าอาจจะกลับมาแล้วล่ะ แต่เห็นคนมุงเยอะและมีตำรวจอาจทำเนียนอยู่แถวๆนั้น รอคนซาค่อยเปิดรถ
comment25:รู้สึกว่าเขาต้องการปลดเกียร์ว่างแหละ  แต่เขาไปหาหินมาหนุนล้อก่อน  เพราะคงป้องกันรถไหลตอนปลดเบรคมือ

แต่พอไปหาหินเสร็จ   เอาหินหนุนเสร็จ  คุณพี่ท่านดันลืมไปปลดเบรคมือซะงั้น  

เพราะถ้าตั้งใจจะเขาตั้งใจจะดึงเบรคมือจริง  เขาคงไม่หาหินมาหนุนให้เสียเวลาแน่   


ชื่นชม จขกท. นะคะ  คุณเป็นคนใจเย็นมาก ๆ เลยค่ะ   ชื่นชม คุณตำรวจและผู้ช่วยเหลือท่านอื่น ๆ ด้วยค่ะ
comment25-1:ผมก็คิดแบบคุณน่ะ ว่าความตั้งใจเขาคงจะเข้าเกียร์ว่างแหละ ถึงได้หาหินมาหนุนล้อ

แต่ก็อีกอ่ะ ความรีบกับความเผลอไม่เข้าใครออกใคร วางหินเสร็จ ปัดไม้ปัดมือ กดรีโมท ตู๊ด ตู๊ด ไปล่ะ 

แต่ถ้าผมจอดขวาง ผมจะมีกระดาษจดเบอร์โทรวางไว้ กันลืม เผื่อว่าเจอกรณีแบบนี้ หรือกับรถคันหน้าหรือหลัง

เรา เค้าอาจโทรขอความช่วยเหลือให้เราเลื่อนรถออกหน่อย และรถในซองก็เบี่ยงออกมาได้บ้าง
comment26:เคยดันรถใส่เบรคมือ เพราะไม่รู้ในห้าง ดันขี้แตกก็ไม่ขยับ เข็ดเลย55555
comment27:ไม่เคยคิดจะจอดขวางใครเลยค่ะ วนหาจนกว่าจะได้ ไกลหน่อยก็เดินออกกำลังเอา
เราว่ามันเซฟสุดแล้วนะสำหรับเรา ไม่เดือดร้อนชาวบ้าน แล้วก็ไม่เดือดร้อนตัวเองด้วย
comment28:โห ตำรวจทั้งสองท่านแจ่มมาก
comment29:เป็นผมถ้ารีบมากๆจะหยิบหินที่หนุนล้อรถมาปาใส่กระจกแล้วปลดเบรกมือนะ พังก็พังอ่ะ ทำคนอื่นเสียเวลาทำไม
comment29-1:เอาจิงดิ
..........
เหลียวซ้ายแลขวาก่อนนะครับ
555
comment29-2:ระวังกล้องด้วย เดี๋ยวนี้ ระดับ 4K นะ
comment30:https://youtu.be/Nrs7x8fRY4A
comment30-1:- -
comment30-2:ดูรถก็รู้ละ แกคงไม่แคร์ มีตังฟาดสบายๆ
comment30-3:ขยายความหมายของคำว่า "โหดสัจรัสเซีย"
comment31:พี่เสื้อดำนั่งทับรถใครป่าว
comment32:จริงๆเจ้าของรถอาจจะมาแล้วแต่เห็นคนมุงเยอะเลยเนียนไม่โผล่ไป
comment33:ป่านนี้เจ้าของรถคันที่จอดขวางจะหารถตัวเองเจอรึยังเนี่ย
comment34:เป็นผมก็คงทุบกระจกข้างไปปลดล็อกเบรกมือนะ แต่คงเขียนข้อความและเบอร์ติดต่อไว้ว่าให้ติดต่อมาเพื่อเคลียร์ค่าซ่อม
comment35:จอดได้น่ารักมาก
comment36:มรรยาทไม่มีเลย เจอแบบนี้เซรงค่ะ 
แต่ก็ขอบคุณผู้ที่มาช่วยทุกท่านนะคะ
comment37:ถึงขั้นต้อง log in มาตอบเลยทีเดียว
คนที่ขึ้นรถแถวรถไฟฟ้าลาดกระบังมีทั้งคนทำงานในเมืองและพ่อค้าแม่ขายแถวๆนั้นหรือในระแวงนั้น ถ้าจอดซ้อนคันขนาดนี้แล้วไม่น่าจะใช่พนักงานบริษัทที่มาจอดเช้าเย็นกลับแน่นอน คาดว่าน่าจะเป็นพ่อค้าหรือบุคคลแถวๆ นั้น ลาดกระบังส่วนใหญ่จะเจอแต่พ่อค้าแม่ค้าทั้งนั้นเห็นแก่ตัวเยอะมากๆ ยิ่งในเคหะร่มเกล้าไม่ต้องพูดถึง ไม่ได้ว่าเจาะจงนะ พูดรวมๆ คือเขตชุมชนคนเห็นแก่ตัว 70-80% เชียว แต่คนดีมากๆ ก็มีเช่นกันค่ะ ทุกที่มีคนที่คิดว่าโลกหมุนรอบตัวเราทั้งนั้นอยู่ที่ว่าพื้นที่ไหนจะเยอะหรือน้อย
comment38:เคยเจอเหมือนกันครับ ที่จอดตรงจตุจักรที่ติดกับรถไฟฟ้า

สถานการณ์แบบนี้เรย แต่โชคดีที่ คันที่จอดข้างๆออก เรยออกได้
comment39:ผมเองก็เจอพวกขาจรมาจอดแบบนี้แถวบ้านบ่อยๆ รถหยุดปุ๊บเสียงเบรกมือมาปั๊บ
ต้องรีบเดินไปเคาะกระจกบอกเลยอย่าเข้าเกียร์ ทำล้อเอียง ใส่เบรกมือ

คนบางคนใช้เบรกมือจนติดนิสัย ไม่ว่าจะจอดรถ จอดส่งคนลงข้างทาง ติดไฟแดง รถหยุดกึ๊กเมื่อไรดึงเบรกมือขึ้นทันที
ทำไปแบบสมองไม่ต้องคิดร่างกายทำไปเอง พฤติกรรมนี้สุดท้ายคนซวยคือคนที่โดนจอดขวาง -*-
comment40:ทุบกระจก แล้วปลดเบรคมือ....





อย่าทำนะครับ มันไม่ดี....
comment41:ทุบกระจก แล้วเข็นออก
เรื่องอื่น ว่ากันทีหลัง
comment41-1:เห็นด้วย ไม่ต้องไปสนหรอก ทำนิสัยแบบนี้
จะเขียนป้ายด่าไว้ด้วย จอดซ้อนคันอย่าใส่เบรคมือ ทำไม่ได้ไปจอดที่ไหนก็โดนแบบนี้แหละ
เอาให้มันคิดได้มั่ง
comment42:เป็นผมก็ทุบครับ ธุระสำคัญว่าเเล้วค่อยมาเคลียร์ที่หลัง คนประเภทนี้เขาไม่มาร่วมรับผิดชอบกับปัญหาหรืองานของเราหรอกครับ จากประสบการณ์ส่วนตัว
comment43:กรณีอย่างนี้ เรื่องกิจธุระที่เสียหาย ถ้าสามารถแสดงได้ว่าเสียหายอย่างไร ก็ฟ้องเรียกค่าเสียหายจากเจ้าของรถที่จอดขวางได้

และค่าจ้างรถยกนั้น ตำรวจก็สามารถที่จะเรียกจากเจ้าของรถที่จอดขวางได้เช่นกัน โดยเรียกในฐานจัดการงานนอกสั่ง

ส่วนเรื่อง พรบ.คอม ไม่ต้องไปเอ่ยถึงครับ ไม่มีประเด็นใดที่เฉี่ยวไป พรบ.คอมเลย

กรณีนี้ เราต้องพูดถึง กันแค่ การหมิ่นประมาทโดยการโฆษณาเท่านั้น ซึ่งมันมีบทยกเว้นความผิดอยู่ คือ ติชมด้วยความสุจริต หรือเป็นผู้มีส่วนได้เสีย 

พรบ.คอมนะ อย่าเอามาใช้มั่วครับ มันจะเข้าทางคนชั่วที่จะมาใช้ประโยชน์อยู่
comment44:จขกท ยังโชคดี ที่ตำรวจและจนท.กู้ภัย   มาช่วย
แล้วค่าใช้จ่ายรถยก  ใครรับภาระไปคะ  เรียกรถจากไหนมาคะ  

กรณีแบบนี้ที่สถานีหัวหมากเป็นประจำ   แต่ตำรวจไม่รับเรื่อง อ้างว่าไม่ใช่ถนนสาธารณะ  เป็นที่ของรถไฟ  
บางคันจอดกลางถนนได้เลย  รถทุกคันที่ผ่านก็หลบกันเอง
comment44-1:ค่าใช้จ่ายไม่มีครับ พอดีได้รับความกรุณาจากคุณตำรวจที่กล่าวมาครับ ซึ่งต้องขอขอบคุณอีกครั้งไว้ ณ โอกาสนี้ครับ

ส่วนที่ตำรวจไม่รับเรื่อง อ้างว่าไม่ใช่ที่สาธารณะ เป้นของรถไฟ จริงครับในเรื่องของที่จอด

แต่...ในเรื่องของความช่วยเหลือนั้น ด้วยสามัญสำนึกหรืออะไรก็แล้วแต่ ทางตำรวจก็ควรจะหาทางช่วยเหลือหรืออย่างน้อย
ที่สุด แนะนำให้คำปรึกษาในการแก้ปัญหาบ้างครับ

อย่างเคสของผมนี้ อาจถือว่าโชคดีมากๆที่คุณตำรวจและ จนท.กู้ภัยได้กรุณาให้ความช่วยเหลือ รวมทั้งยืนเป้นเพื่อนกับ จขกท.จนกระทั่ง
สามารถเคลื่อนย้ายรถออกไปได้ครับ
comment45:ต้องมีกฎหมาย ที่ว่า สามารถทุบกระจกเพื่อปลดเบรคมือได้ ถ้าเจอพวกจอดรถแบบนี้

**เลวจริงๆ
comment46:ก่อนจากน้ำปลาซักขวด หยอดใส่ขอบประตู
comment47:ถ้าธุระสำคัญจริงๆ ค่ากระจก 700 บาท  ผมไม่แนะนำให้ทำครับ เพราะแพงเกินไป 
แนะนำให้โบกแท๊กซี่ครับ 
(นอกจากกรณีอื่นๆ ที่จำเป็นต้องเอารถไปด้วยจริงๆ)

เก็บหลักฐานไว้ให้ครบแล้วค่อยแจ้งความ ตามตัวมาคุยกัน
comment48:มายืนยันว่า กระจกข้างราคาไม่เกินพันครับ
comment48-1:อย่าลืมฟิล์มด้วยนะครับ บางคันติดวีคูล
comment49:รถผมอยู่ในบ้าน และเปิดประตู ไว้กำลังจะออก 
ประตูติดไว้ มีรถเข้าออก

ยังจอดไม่สนใจผมเลยครับ แถมจอดตอนผมเผลอด้วย
เดินไปหลังบ้านแป๊บเดียว พวกจอดเฉย

สรุปผมต้องรอจนกลับมา ผมเลยบอก ทีหลังอย่าใส่เบรคมือสิครับ ยังมาบอกผมอีกนะ อะไรแค่นิดหน่อย

คนมันจะจอด มันไม่สนใจคนอื่นๆ เพราะตัวเองไม่เดือดร้อน
comment49-1:เจอเหมือนกัน เป็นพวกตำหนวดซะด้วย จอดหน้าบ้านเราไม่ว่านะ แต่พวกดันจอดขวางประตูเข้า-ออกเลยทั้งที่ตรงอื่นก็ว่าง
comment50:ผมเจอแบบนี้ไม่ทุบกระจกหรอกครับ .. "น้ำปลา" เท่านั้นคือคำตอบ 555+
comment51:อยากทราบว่าถ้ากรณีนี้เราทุบกระจกแล้วเอาเบรกมือออกเพื่อเข็นรถ เราจะโดนข้อหาอะไรบ้างนอกจากค่ากระจกครับ
comment52:น่าจะมีกฎหมาย จับ / ปรับคนที่จอดรถประเภทนี้  

ประเภทส่งใบส่งไปที่บ้านเลย  เอาเหมือนพวกขับรถผิดกฎจราจร ที่มีกล้องถ่ายไว้  แล้วส่งไปที่บ้านเลย
comment53:สนับสนุนเรื่องทุบกระจกครับ เพียงแต่กระจกข้างมันเรื่องเยอะเพราะมันต้องไปต่อกับที่เลื่อนกระจกขึ้นลง ทุกกระจกหลังดีกว่า 
รถกระบะกระจกแผ่นหลังถอดง่ายทุบก็ไม่แพง แต่ถ้าลำบากก็ทุบกกระจกหน้าราคาก็หลักพันครับ 
แต่ต้องคำนวนว่าคุ้มกับมูลค่างานที่เราต้องเสียไปหรือเปล่าเท่านั้นเอง 
และให้ดีก็ควรมีเจ้าหน้าที่อยู่ด้วย(ไม่รู้ถ้าเค้าไม่ห้ามเค้าจะมีความผิดหรือเปล่า) ถ่ายคลิปไว้ก่อนทุบก็จะดีเข้าไปอีก แต่ก็ระวังพวกหัวหมอบอกว่ามี ของมีค่าในรถเค้าหาย อันนี้ต้องสู้กันในศาลยาวเลยละครับ ... โชคดี
comment54:เขาเอาหินมาหนุนล้อเพื่อให้เอามาทุบกระจกแล้วเปิดประตูไปดึงเบรคมือลงครับ
กลัวคนจอดรถในช่องลำบาก เลยเตรียมหินมาให้ไว้เลย
comment55:ผมเข้าใจว่าอาจจะลืมกันได้
วันนึงคนรอบข้างเรา คนในครอบครัวเราก็อาจจะ
ลืมได้เหมือนกัน แต่ส่วนตัวไม่จำเป็นจริงๆผมไม่ซ้อนแหงๆอยู่แล้ว เพราะไม่อยากโดนเข็น แต่ต้องมีสติถ้าจำเป็นต้องซ้อน คันนี้ควรโดนตำหนิอยู่แล้ว 
ควรโดนทางสถานที่ปรับด้วยซ้ำ

ต้นเหตุมันคงห้ามไม่ให้เกิดยาก แต่เกิดแล้วอยากให้ทางสถานที่ หน่วยงานใดๆที่ปล่อยให้มี
การซ้อนคันกันได้ ให้มีป้ายเตือนชัดเจน และมีอุปกรณ์ในการเลื่อนรถให้ประจำไว้เลย กรณีที่มีรปภนะ  แล้วก็ไม่ต้องรับผิดชอบความเสียหายที่อาจเกิดขึ้นประมาณนี้  ล็อกปุ๊บก็ลากกันเลยไม่ต้องรออะไร
comment56:อ่านไปเห็นรูป ผมคิดว่า จขกท. ซัดด้วยท่อนนี้ไปซะละ ^^
comment56-1:มิได้ครับ ท่อนไม้นั่นคือที่หนุนล้อหน้าครับ พอดีตอนเข็นรถช่วงแรกเข้นไม่ไป เห้นท่อนไม้พอดี นึกว่าติดท่อนไม้ท่อนนี้ ผมเลยดึงออก
แล้วลองเข็น แต่ไม่ไป พอไปมองในรถนี่ เบรคมือดึงขึ้นชัดเจนครับ เลยรู้เลย งานงอกครับ
comment57:เคยเจอกับตัว ต้องรอร่วม2ชั่วโมง. พอมาถึงไม่มีขอโทษ พูดแต่ว่าลืม แล้วก็ขับรถออกไป โกรธจนพูดไม่ออก นึกในใจขอให้มันเจอบ้างให้นานกว่าเรา คนเดี๋ยวนี้ขาดความรับผิดชอบ ไม่คำนึงถึงความเดือดร้อนของคนอื่น
comment58:ผมจอดที่นี่ทุกวันเจอบ่อยมาก แล้วจอดรถกันแบบ...คิดได้ไง. ไม่เห็นใจคันอื่นบ้าง
comment59:น่าจะสั่งสอนอะไรซักหน่อย เหรียญสิบขูดไปเลย
comment59-1:เล่น ox กันครับ บนฝากระโปร่ง 555+
comment60:ต้องพกแม่แรงแบบตะเข้ครับ  รถที่ขับล้อหลังนี่ง่ายมาก  ยกตรงเฟืองท้ายตรงกลาง แล้วลากที่ด้ามแม่แรง

หรือดันรถออกข้างๆ  ไปไกลจนพ้น  พอออกได้แล้วก็ทิ้งขวางไว้แบบนั้น  หรือจะใจดี  ดันกลับมาที่เดิมก็ได้
comment61:ผมเจอที่ห้างครับ ออกไม่ได้ โกรธ เสียอารมณ์ กับคนประเภทนี้จริงๆ ครับ
comment62:ผมเคยไปว้ดกับปู่กับพ่อตอนเด็ก จอดในที่ลานจอดของวัด อยู่ๆมีรถสปอร์ตมาจอดขวางแล้วขึ้นเบรคมือ
ปู่ผมนั่งรอร้อนๆจนจะเป็นลม ความดันขึ้น ผมกับพ่อเดินทั่ววัดไล่ถามหาเจ้าของรถ รอได้ หนึ่ง ชม. ครึ่ง
คุณปู่บอกไม่ไหวหน้ามืด ร้อนมากๆ คุณพ่อเลยตัดสินใจเอาหินทุบกระจกข้าง แล้วดึงเบรคมือ เรียก รปภ
มาช่วยเข็นรถ สรุปต้องพาปู่ไป รพ. หน้ามืดความดันสูง ถ้ากรณีแบบนี้ผมว่าทุบก็ดีครับ ดัดสันดานคนแบบนี้
comment63:อย่างนี้น่าจะโดนใบสั่งด้วยนะครับ
comment64:ไม่มีสามัญสำนึก ในการใช้ที่จอดรถร่วมกัน
หากยอมรับกฎิกาสังคมไม่ได้
อย่ามาขับรถยนต์ดีกว่า มันทำให้ผู้อื่นเดือดร้อน
ทำอะไร หัดใช้สมองคิด อย่าเอาแต่คิดให้ตนเองได้ประโยชน์ฝ่ายเดียว
comment65:เคยเจอ แต่บังรถสองคัน เรา กับป้าอีกคน
ส่งคนไปประกาศหาเจ้าของรถสามรอบ
กว่าจะมา พอมา ป้าแกก็บ่นนิดหน่อย 
แม่เจ้า นึกว่าจะหันมาขอโทษ แต่ทำหน้าเหมือนจะกินป้าแก 
เราจะพูดบ้าง ก็กลัวเป็นศพ (เลยได้แต่คิดว่า จะไม่สำนึกสักนิดเลยเหรอ ทำผิด ก็ควรรับฟังเค้าต่อว่าสักนิด เพราะรอนานมาก มันก็หงุดหงิดไปไหนไม่ได้ แล้วแบบนี้มันก็มักง่ายเกินไป ขวางแล้วยังดึงเบรคมือ คือบางทีออกมา พูดขอโทษสักนิด เราก็ไม่คิดอะไรแล้ว)
comment66:ขอเบอร์กู้ภัยหน่อยครับ มันคือหน่วยงานไหนอะ?
comment67:เคยเจอที่จอดรถบิ้กซี นครปฐมครับ
ประกาศก็แล้ว รอเป็นชม. ออกไม่ได้ ต้องรองั้นละ
comment68:เคยเจอรถกระบะ ดึงเบรคมือขวางแบบนี้ละครับ ที่สวนลุม
แต่ รปภ บอกว่าพอดันเข็นได้ พอดีมีคนแถวนั้นมาช่วยเข็นให้ด้วย ต้องดันโยกเป็นจังหวะๆ ครับ ไปทีละนิด 
ดันโยกอยุ่หลายที่ จนผมออกได้
comment69:เจอที่โรงพยาบาลพระมงกุฏครับ จอดแล้วไปไหนไม่รู้น้องๆทหารรวมตัวกันเป็น 10 ยกรถที่ขวางออกเลยครับ
comment70:ผมเบื่อจริงๆ แค่มีคนตั้งคำถามว่าเอาทะเบียนลงแบบนี้ ผิดตามกฎหมายรึเปล่า
กลับมีคนมากดสยอง มาจวกเขาจนต้องขอโทษ
เป็นอะไรกันหมดเนี่ยครับชาวพันทิป จำเป็นต้องพวกมาลากไปกันขนาดนั้นเลยหรอ?
เขาถามดีๆ ไม่ได้เหน็บ ไม่ได้เข้าข้างใครเลย 
ประเด็นมันแทบไม่ได้เกี่ยวกับกระทู้นี้เลยครับ เขาแค่ตั้งคำถาม แตกประเด็นย่อยลงมา
ก็ยังจะมีพวกโยงเข้าเรื่องคนทำผิดจนได้นะ
ผมสงสารมากเวลาเจอความเห็นโดนรุมยำทั้งๆที่ไม่ได้ผิดอะไรเลย

ถ้าไม่พอใจหรือต้องการเถียง ก็พิมพ์มาในคห.ย่อยครับ อย่าเอาแต่ไล่กดสยอง เราโตๆกันแล้วเถียงกันด้วยเหตุผล ผมไม่แค้นอะไรใครอยู่แล้ว เพราะนี่คือความคิดเห็น คือบอร์ดสาธารณะ จะให้คนเห็นด้วยกับเราทุกคนมันเป็นไปไม่ได้ แค่ต้องการอธิบายสิ่งที่ผมจะสื่อ
จะได้ไม่มีพวกหลงประเด็นแบบคห.ที่ผมกล่าวถึง
comment71:คุณ จขกท จิตใจดีงามจริงๆ 
เป็นเราคงโมโหสุดๆไป เพราะเสียหาย (ไปทำงานไม่ทัน) 
เป็นเรา คงอยากทำแบบนี้ --- >>>
comment72:ของเรา เราก็พยายามเลี่ยงจอดซ้อนคัน เพราะกลัวจะหลงลืมใส่เบรคมือ หรือไม่ปลดเกียร์ว่าง
แต่ถ้าจำเป็นต้องจอด เรามีป้ายกระดาษในรถ เขียนไว้แต่แรกเลยว่า 
ขอจอดซ้อนคันด้วยความจำเป็น หากออกไม่ได้หรืออะไรก็ตามที่ต้องการเรามาเลื่อนรถ รบกวนโทรมา 081-xxx-xxxx

แบบนี้ ส่วนตัวคิดว่า โอเคนิดนึงนะ ดีกว่าจอดไว้แล้วปล่อยคนรอหาย
comment73:ทุบกระจกแล้วดึงเบรคมือลง เป็นวิธีที่ควรทำที่สุด
จำไว้ใช้กันนะครับ รับรองปัญหาแบบนี้จะลดลง
comment74:ส่วนตัวไม่กล้าจอดซ้อนครับเพราะกลัวรถไหล  ไปไหนมาไหนใกล้ไกลจากที่จอดรถ จอดรถในที่ที่ไม่เคยมาจอดจะติดเบอร์โทรไว้ที่มุมซ้ายล่างกระจกหลังเสมอ ลองทำดูนะครับ เผื่อว่ามีเหตุฉุกเฉินที่ต้องเลื่อนรถ
comment75:ปี 2016 เขาให้เหี้xทำใบขับขี่แล้วเหรอคะ
comment76:เข้าใจความรู้สึกเลยครับ เคยโดนเหมือนกันครับ


ถ้าผมจอดรถขวาง. จอดเสร็จผมจะลองเข็นรถตัวเองทุกครั้งเพื่อความมั่นใจว่ารถเราเข็นได้ครับ
comment77:เขาอาจจะลืมปลดเบรคมือจริงๆก็ได้นะครับ เพราะถ้าจงใส่ใส่เบรคมือ เขาจะเอาหินหนุนล้อกันรถไหลทำไม?
แต่ก็นะ การสะเพร่าทำให้คนอื่นเดือดร้อนมันก็ไม่สมควรเลยยย
comment78:คราวหน้าพกคีมตัดไปด้วยครับ มุดไปตัดสายเบรกมือแม่มเลย 
ถ้าหาไม่เจอ เจอสายอะไรก็ตัดให้หมด ตามหลักการถ้าไม่คาเกียร์ก็ต้องเข็นได้ครับ
----
ปล.จริงๆ เป็นที่เอกชน ทางเอกชนน่าจะมีแม่แรงไอ้เข้ไว้ซักตัว-สองตัว ยกแล้วก็เข็น 
จะได้ไม่เดือดร้อนผู้หมวดเค้า เสียเวลาจับโจรหมด
comment79:คาดการณ์นะคะ คิดว่าตอนจอด รถมันไหล เขาเลยดึงเบรกมือไว้ก่อน (ต้องดูว่า เกียร์เขาอยู่ตำแหน่งเกียร์ว่างหรือเปล่า) 
แล้วเลยลงมาหาหินหนุนล้อ 
พอหนุนเสร็จ ลืมไปว่าดึงเบรกมือทิ้งไว้ เดินไปเลย.. 
ถามว่า เคยโดนคนจอดรถขวางไหม --> เคยค่ะ 
ถามว่าโกรธไหม -->โกรธค่ะ 
ทั้งร้อนทั้งเหนื่อย ประกาศตามหาเจ้าของไม่มาสักที
ต้องเรียกจนท. มายกออก แต่ไม่เคยเอามาโพสประจานนะคะ และไม่เคยทำลายทรัพย์สินใคร
เพราะพึงระลึกเสมอว่าเทพแค่ไหน ก็มีผิดพลาดกันได้ทั้งนั้น 
แต่ดิฉันจะเขียนกระดาษแปะหน้ารถเพื่อบอกให้เขารู้ตัวและรอบคอบมากกว่านี้ 

ถ้าคิดว่าจะโพสเพื่อให้เตือนสติ ไม่จำเป็นต้องลงป้ายทะเบียนก็ได้ค่ะ การลงป้ายทะเบียนเป็นการ"จงใจ" ประจานมากกว่าจะเรียกว่าเตือนนะคะ ^_^ 

ปล. ไม่ต้องมามาม่า กับดิฉันนะคะ 
เอามาโพสที่นี่ ก็จะมีพวกให้ทำลายทรัพย์เขาบ้าง หรือให้เอาน้ำปลาราดบ้าง คือมีแต่พวกเอาสะใจ อ่ะค่ะ 
พอเด็กวัยกำลังคะนองมาอ่านก็แบบ เออ.. เอาน้ำปลาราดมันบ้างดีกว่า 
เป็นตัวอย่างที่ไม่ดีในสังคม ไม่ใช่แค่คนจอดขวางนะคะ 
คนที่เอาสะใจด้วย คือ น่าจะชั่วกว่าคนจอดขวางนะคะ 
วัดจากสภาพจิตใจ ^_^
คือMungก็ไม่ได้ดีไปกว่าเขาอ่ะค่ะ ..
comment79-1:ขอบคุรสำหรับนำแนะนำครับ

ที่ต้องการคือทั้งเตือนสติคนอื่นๆและเตือนไปถึงเจ้าของรถคันนี้โดยตรงครับ ถึงได้ลงทะเบียนไว้ให้พอเจ้าตัวรู้แค่สังเขป

การลงป้ายทะเบียน ก็มิได้ลงครบถ้วน ปิดบังบางส่วนไว้แล้ว 

ใจความที่กล่าว ก็มิได้ใช้คำพูดที่หยาบคาย รุนแรง หรือสร้างความเสื่อมเสียจากคำพูดหรือคำบอกเล่าจาก จขกท แต่อย่างใด

ถ้าจะประจานกันจริงๆ สู้เอากระดาษแปะรอบคันรถด้วยข้อความเสียๆหายๆตรงนั้นไปเลยพร้อมถ่ายรูปเต็มๆมาลงโพสไม่สะใจกว่าเหรอครับ

ประสบการณ์เคยเจอคนจอดขวางรถคันอื่นที่เขามีความจำเป็นต้องใช้รถเร่งด่วนส่งคนไป รพ. 

ทุกนาทีตอนนั้นมีค่ามากครับ แล้วต้องมาเจอกับความประมาท เผลอเรอ เลินเล่อ หรือขี้ลืมอะไรก้แล้วแต่แบบนี้

จะเกิดอะไรขึ้นต่อไป....คงไม่ต้องคาดเดานะครับ  

ขอบคุณอีกครั้งสำหรับคำแนะนำครับ..
comment79-2:แล้วทำไมปิดแค่ตัวเดียว ไม่ปิดทั้งหมดล่ะคะ ถ้าจะเตือนเจ้าของรถ 
เจ้าของรถมาเห็นเขาก็ต้องจำรถเขาได้อยู่แล้ว สถานที่จอดอีกชัดขนาดนี้นะคะ 
นี่คุณปิดแค่ตัวท้าย 
ลองคิดดูนะ ถ้าคนในนี้ ไปเจอรถคันนี้ลักษณะแบบนี้ ทะเบียนรถส่วนหน้าตรงกันขนาดนี้ คุณว่าเขาจะรู้ได้ไหมคะว่าเป็นรถคันที่คุณเอามาโพสในนี้
อุตส่าห์ไปปิดตัวท้ายแล้ว ไม่ปิดส่วนหน้าให้หมดเลยล่ะคะ ?? ^_^ 
ดูตามพฤติการณ์แล้ว วิญญูชนพึงเห็นเป็นเช่นนั้น 

การประจานไม่จำเป็นต้องใช้คำหยาบคาย ด่าทอนะคะ 
เช่น เอารูปคนที่เกลียดมาโพส แล้วเขียนแคปชั่นให้ตัวเองเป็นพระเอก โดยเจตนาให้คนอื่นมาด่าก็ใช่นะคะ  

ขอบคุณจขกทนะคะที่เข้าใจ ^_^ 
ถ้าคันนี้ไปขับรถชนคนตายมา ดิฉันเห็นควรว่าควรเปิดเผยตัวเลข เพราะจะได้ตามถูก 


ประสบการณคุณเคยเจอคนจอดกีดขวางอะไร ไปรพ ไม่ทัน
แล้วมันเกี่ยวไรกับโชว์ป้ายกรณีนี้คะ ไม่เข้าใจ 
การมาเตือนก็ดีค่ะ แต่อย่างที่บอกว่า ถ้าแค่เตือนอ่ะ ไม่จำเป็นต้องโชว์ป้าย 
ถ้ามีเจตนาแต่เตือนไงคะ .. 
ไม่ได้บอกเลยว่าไม่ควรเตือนนะคะ 

แล้วก็เตือนสติพวกคอมเม้นท์ ที่แนะนำสิ่งไม่ดี เพราะมีคนแบบนี้อยู่ อาชญากรรมในประเทศมันจะลดลงได้ยังไงคะ ในเมื่อยังมีคนจิตเสื่อมอยู่  เห็นด้วยไหมคะ?? ^_^
comment79-3:จขกท. ประจานตรงไหน?
ทะเบียนก็บังให้ รถใครก็ไม่รู้ มีรู้อยู่คนเดียวคือเจ้าของรถอ่ะค่ะ
อีกอย่างประเด็นที่คุณออมเล็ตบอกว่า ถ้ามีคนในกระทู้ไปเจอแล้วเขาจะรู้ได้มั้ยว่าเป็นรถคันนี้
ขอตอบว่า "ไม่" ค่ะ คุณอย่าลืมค่ะว่า ดีแม็กซ์ในประเทศเรามีกี่หมื่นกี่แสนคัน
วันๆ จะให้มาจำ ดีแม็กซ์สีนั้นคันนั้นทะเบียนนั้น คันนี้ทะเบียนนี้ มันไร้สาระเกินไปค่ะคุณ ใครจะไปจำ
แค่ทะเบียนรถคนข้างบ้านยังไม่จำเลยค่ะคุณ - -" ประสาอะไรกับรถคนอื่น
อีกอย่าง ถึงมันจะเป็นเรื่องเป็นราวก็จริง แต่เราก็ยังนับว่ามันไม่ใช่ประเด็นใหญ่ขนาดเป็นภัยร้ายแรงถึงกับต้องจำอ่ะค่ะ
บอกตรงๆ เท่าที่ดูมา คนที่จะจำดีแม็กซ์คันนี้ได้คงมีแต่เจ้าของรถคนเดียวล่ะค่ะ
comment79-4:จุ๊ๆๆๆ อุตส่าห์บังให้ ตั้งตัวนึงแน่ะ.. 
ดูเจตนาไม่ออกเล้ยยย .. 

แต่คุณเองก็เห็นด้วยใช่ไหมคะ ว่า เจ้าของรถเองต้องจำรถตัวเองได้อยู่แล้ว เจ้าของรถเขาต้องรู้อยู่คนเดียวว่ารถใคร ถูกไหมคะ
แหมมม แต่จขกทใจดี๊ดี บังให้ช่วงบนๆเลขสุดท้าย เหมือนจะให้ไปเดาต่อ ;)  

อ้อ .. สำหรับดิฉันถ้าไปเจอรถแบบนี้ใส่หลังคาแบบนี้ ตัวอักษร มีเลขตรงกันแบบนี้ ปิดส่วนหัวตัวท้ายหน่อย ดิฉันรู้นะคะ ^_^ ว่าเป็นคันเดียวกัน 

สิ่งที่โพสมันก็จะอยู่ในนี้ตลอดไปนะคะ 
คนเรานะคะ มันจะมีเหตุผลมาซัพพอร์ตการกระทำตัวเองตลอดแหล่ะค่ะ ว่าที่ทำน่ะ ฉันมีเหตุมีผล ฉันทำถูกฉันไม่เคยผิด 

ถ้าจขกท ไม่ตั้งใจประจาน ดิฉันคงไม่รู้สึกเช่นนั้นมั้งคะ เพราะภาพมันบอกด้วยตัวมันเองอยู่แล้ว

ประเด็นของดิฉันคือ จะเตือนไม่จำเป็นต้องโชว์เลขป้ายก็ได้ ถ้าแค่จะเตือน คือมันไม่จำเป็นเลยอิป้ายทะเบียนนี่ ถูกไหมคะ 
มันไม่ใช่สาระสำคัญเลย สาระสำคัญคือ 
ต้องการเตือนไม่ให้คนอื่นทำเช่นนี้ ให้ระมัดระวัง รอบคอบกว่านี้ นี่คือสาระสำคัญ 

แล้วอีกอย่างนะคะ เวลาคุยกับใครที่นี่ มักจะมีพวกชอบส่ง the gang มาคุยต่อ บ้างมีมาม่า ตามมาอีก คือ เลยไม่ค่อยอยากเข้ามาช่วยตอบเรื่องข้อกฎหมายที่นี่เท่าไหร่ มันดูไม่ real อ่ะค่ะ ดิฉันไม่เห็นต้องไปดึงใคร หรือเปลี่ยน user มากดสยองเลย ^ ^
comment79-5:^
^
เยอะ
ชีวิตประจำวันสำคัญกว่ามานั่งจำทะเบียนรถชาวบ้านค่ะ จบนะ
comment79-6:ต้องเยอะสิคะ ดิฉันนักกฎหมายนะคะ
จะมองอะไรผิวเผิน ได้ยังไง 
ต้องมองในมุมนักกฎหมายนะคะ .. 
คุณมองในมุมคนทั่วไป ดิฉันมองในมุมนักกฎหมาย เรามองคนละมุม เข้าใจนะคะ ;)
comment79-7:อ๋อ ไม่ได้หมายถึงเรื่องกฎหมายค่ะ
หมายถึงเดอะแก๊งค์อ่ะค่ะ กับที่ว่าดึงมากดสยองอ่ะค่ะ เลอะเทอะ
comment79-8:#ไม่ได้หมายถึงเรื่องกฎหมายค่ะ... -->คือไรค้าาา ดิฉันหมายถึง ดิฉัน "มองในมุม" นักกฎหมาย ค่าาาาา เข้าใจคำว่ามุมมองไหมคะ 

 มองในมุมนักกฎหมายก็มองทุกจุดที่มีช่องให้มองให้วิเคราะห์ได้แหล่ะคะ  การจะแจ้งฟ้องข้อหาใครสักคนหนึ่งเนี่ยะ ต้องดูองค์ประกอบความผิด ดูเจตนาภายใน ดู พฤติการณ์สิ่งแวดล้อม ดูที่บุคคล ดูผู้ร่วมกระทำผิด ตัวการ ผู้ใช้ ผู้สนับสนุน และอื่นๆ  
การจะเยอะมันเป็นเรื่องปกติ นะคะ 

เห็นไหมคะคนเรามักจะมีเหตุผลมาซัพพอร์ตความคิดตัวเองเสมอ พอเขาบอกมาเรื่องนี้ ก็อ้างว่าหมายถึงเรื่องนู้น... 
เจตนาภายใน ไม่มีใครรู้ดีเท่าตัวเรา ;)
comment79-9:อิชั้นพูดง่ายๆ ยังไม่เข้าใจเลยคุณน่ะ

เรื่องกฎหมายหรือมุมมองนักกฎหมายอะไรของคุณนั่น มันเรื่องของคุณค่ะ
แต่ที่อิชั้นว่าคุณเยอะคือคุณคิดแง่ลบมาก ที่กดสยองที่ชวนมาม่า
อิชั้นไม่ได้กดสยองคุณอิชั้นยังรู้สึกเลยค่ะ
ไม่ได้สยองเรื่องคุณนักกฎหมาย แต่สยองเรื่องความเยอะของคุณเนี่ย
comment79-10:คุณต่างหากเข้าใจยาก 
เรื่องกดสยอง ชวนมาม่าเนี่ย ถ้าไม่ใช่ เขาไม่ร้อนตัวนะคะ ถ้าร้อนตัวก็เข้าทางสิคะ ... 
คุณคิดว่าตัวคุณเยอะ ไหมคะ?
ขนาดไม่ได้เป็นนักกม. อ่านแล้วยังเยอะเลยค่ะ เยอะแบบมั่นในความคิดด้วยนะคะ
แถมยังเป็นคนคิดลบอีกต่างหาก ยึดตัวเองเป็นที่ตั้ง

คิดว่าตัวเองเป็นคนคิดบวกเหรอคะ?? 
จริงเหรอคะ???  
ขนาดบางความคิดก็เห็นตรงกันนะ 
เรื่อง เจ้าของรถคนเดียวก็ย่อมรู้อยู่แล้วว่าเป็นรถเขาเอง  ดิฉันก็บอกก่อนหน้าถึงความคิดนี้อยู่โทนโท่ 
ก็ยังมาเสนอแนะในสิ่งที่บอกไปก่อนแล้ว หรืออ่านนส.ไม่ละเอียด หรือตีความไม่เข้าใจคะ 
และดิฉันก็ถามกลับว่า ก็เห็นตรงกันใช่ไหมคะ? ว่า เจ้าของรถย่อมรู้อยู่แล้วว่านั่นเป็นรถเขา
เแต่คุณก็ไม่พูดต่อถึงประเด็นที่เห็นตรงกัน กลับตัดบทมาเรื่องอื่น 

การที่คุณบอก "เยอะ ชีวิตประจำวันสำคัญกว่ามานั่งจำทะเบียนชาวบ้านค่ะ" 
เขียนแบบนี้ มองออกไหมคะ ว่าเป็นคนไม่มีสปิริต ฉันมีความคิดเป็นของฉัน ฉันคิดอย่างนี้ คนในโลกก็ต้องคิดเช่นนี้  ขอโพสเนกทีพไว้ก่อน ฉันเสียหน้าไม่ได้ หาคำพูด ตัดบทให้มันต่อไม่ได้ "เยอะ"  

โลกนี้มันร้อน คิดบวกเอาไว้เยอะๆนะคะ 
อ้อ .. อาจเป็นเพราะคุณอาจมีรสนิยม มีปัญหาก็ชอบการโพสตักเตือน เหมือนกันก็ได้นะคะ 
อีกอย่าง .. งานของฉันต้องอยู่กับสิ่งเทาๆมืดๆ ไม่ใช่งานโลกสวยอยู่ในทุ่งลาเวนเดอร์นะคะ ทั้งโจทก์ จำเลย และคดีความ จะให้มาพยายามมองโลกสวยงามคงไม่ใช่นะ
comment80:นานมาแล้ว เคยเจอรถที่จอดขวาง+ดึงเบรคมือ แบบนี้แหละ
พอเจ้าของรถกลับมาอีกที ปรากฏว่าตัวอักษรเต็มรถเลย
เพราะชาวบ้านช่วยกันขูดตัวถังรถเป็นคำด่าซะรอบคัน
มันฮาตรงที่ไอ้รถคันนั้นติดสติกเกอร์ตรงกระจกหลังว่า "รถข้าใครอย่าแตะ"
แล้วมีคนเอาของมีคมไปขูดด่าไว้ว่า "กูจะแตะ"
comment81:ที่โรงเรียนผม มีปัญหาเรื่องที่จอดรถ เลยมีกติกาว่า  ให้รถทุกคัน เขียนเบอร์ แล้วเสียบไว้ที่หน้ากระจก ถ้ามีใครออก ก็ให้โทรหาเจ้าของรถเลย อาจารย์ก็ไม่ว่าด้วย หากต้องออกไปเคลื่อนรถ ไม่ว่าจะเวลาเรียนหรือเวลาสอบ
comment82:ปริ้นท์รูปนี้ไปให้เจ้าของสถานที่ ซื้อติดไว้

เพราะจะต้องเจอปัญหานี้อีกบ่อยๆแน่ๆ


วิธีใช้งาน
comment83:บอกได้คำเดียวว่า...เหี้ยม...จริงๆ
comment84:จอดขวางแบบนี้ถ้าไม่ใช่ที่เค้าจัดให้จอดขวางได้ เวลาเข็น เอาเท้ายัน ถีบออกทุกรณี พอดีข้อมือเจ็บไม่มีแรงเข็น รปภ.ไม่อยู่ แถมถือของอยู่
comment85:ผมนี้เคย จอดๆอยู่รถไหลๆ ดึงเบรกมือก่อน หาอะไรมาหนุนล้อแปป 
แต่ปิดประตู หนุนเสร็จก็กดรีโมต เดินไปเลย แต่นึกขึ้นได้ลืมปลดเบรกมือ
ทุกวันนี้หลังจากจอดรถถ้าต้องจอดซ้อนคัน หลังจากล็อครถแล้ว ผมจะลองดันรถเล็กน้อยทุกๆครั้งว่ารถขยับมั้ย เพื่อความสบายใจของตัวเองครับ
comment86:สันขวาน
comment87:กรณีที่ให้รถมาลากอย่างนี้ จริง ๆ เอกชนควรได้รับอนุญาตให้เรียกเก็บเงินจากรถคันนั้นด้วยนะ ถ้าไม่จ่ายก็ให้มีผลทางกฎหมายไปด้วยเลย
มันเป็นกันเสียอย่างนี้เพราะไม่มีบทลงโทษนี่แหละ
comment88:ร้อยละ90 ถ้าจอดขวางคันใส่เบรคมือ กลับมาไม่มีคำขอโทษ เคยเจอที่วัดธรรมมงคลเป็นผู้หญิง ประกาศหลายครั้งจนรวมพลได้ว่าจะช่วยกันยกรถเพราะเก๋งเล็กไม่หนักแกมาพอดี ไม่ขอโทษแล้วยังทำหน้าเหมือนพวกเราผิดที่ไปประกาศตามแก
comment88-1:จริงครับ
คนประเภทนี้แย่มากผมเจอบ่อย
คือถ้าจะมาลืมกันแบบนี้ ผมว่าอย่าขับรถเลย 
หากแก่นิสัยไม่ได้ก็ให้ติดเบอร์โทรไว้หน้ารถก็ยังดีๆ
ปล.คนที่ไม่เคยโดนตอนมีธุระด่วนและสำคัญจริงๆคงไม่รู้สึกหรอครับ
comment89:วันหลังมาจอดซอยบ้านเรานะ มีก๊วนเด็กป่วนข้างบ้านตัวสูงเท่าหัวเข่าเรียนอนุบาลน้อย มีหินและเหรียญพร้อมขีดข่วนลงลายให้รถค่ะ อิอิ หมั่นไส้คนล็อคเบรคมือจริง ตอนเรียนเคยเขียนป้ายแปะใส่กระจกไว้ด้วยให้เขารู้นิดๆว่าคนอื่นเดือดร้อนนะ
comment90:เห็นด้วยกับความเห็น 79 นะ
อย่าเอาแต่อารมณ์มาตัดสิน คนเราผิดพลาดกันได้ เค้าเองก็คงไม่อยากลืมหรอกครับ
อภัยให้กันได้ก็อภัยกันไป วันนึงเราอาจลืมบ้างก็ได้
ถ้างานสำคัญจริงๆ เป็นผมจะเขียนข้อความแจ้ง แล้วนั่งแท็กซี่ไปแทน

ชอบแนวคิดของความเห็น 81 ด้วยครับ
ต่อไปนี้ผมจะเขียนเบอร์โทรวางไว้ที่คอนโซลหน้ารถ เผื่อหากเราทำอะไรผิดพลาด เค้าจะได้โทรตามเราได้
comment91:
comment91-1:รู้ได้ไงเพศไหนขับมา 5555..
comment91-2:เราก็นึกว่าเจ้าของรถติดป้าน เผื่อให้คนโทรตาม
comment92:ดูจากเอาหินไปขวางแล้ว.  คงลืมกลับไปปลดเบรคมือลง.  สมาธิแต่ละคนไม่เหมือนกัน.  
ทุกครั้งที่ผมจอดขวาง. และปลดเกียร์ว่างแล้ว.  จะให้หลังดันว่ารถเคลื่อนได้หรือเปล่า.   กันพลาด

จขกท. เป็นคนอารมณืดีนะครับ
comment93:จขกท.ถือว่าใจเย็นมากแล้ว เป็นคนอื่นอีกหลายคนคงไม่ยอมแน่

จากหลายๆ คห.ข้างบน หลายคนเข้ามาพันทิปเพื่ออวยหรือด่า เอาสะใจ มันง่ายดี ตามกระแส เห็นใครอวยก็อวยตาม เห็นใครด่าก็ด่าตาม ทั้งที่ยังไม่ทันอ่านให้ละเอียดดีเลยว่าประเด็นคืออะไร
น่าเสียดายเพราะบางครั้งมีเรื่องดีๆให้แลกเปลี่ยนความคิดเห็นกัน กลับโดนคนเหล่านี้มาป่วนซะกลายเป็นการทะเลาะกันไปซะงั้น
สังคมโซเชียล นับวันจะทำให้คนเข้าใจผิดว่าความเห็นตัวเองเป็นใหญ่ มีเรื่องอะไรทีนึงบางทีช่วยกันฟันธงไปว่าถูก หรือ ผิด ทั้งที่มีข้อมูล
แค่กระผีกเดียว อย่าลืมว่าถ้าเราทุกคนทำตัวอย่างนั้น เรากำลังกลายเป็นศาลเตี้ยที่สามารถตราบาปให้ใครต่อใครได้ ทั้งๆ ที่เขาอาจไม่ได้ทำอะไรผิด
comment94:เป็นผมจะทุบกระจก ปลดเบรคมือครับ แค่นี้
comment95:เห็นกระทู้แบบนี้ทีไร ผมคิดตลอดว่า

ทำไมบริษัทผลิตรถไม่ออกแบบให้มี ชุดปลดเบรกมือ อยู่ภายนอกตัวรถ

อ้อ ที่เก็บกุญแจสำรองด้วยอีกอย่าง ปลดด้วยล็อครหัสตัวเลขที่หมุนๆเอา เผื่อเวลาลืมเด็กเล็กไว้ในรถ

กุญแจก็ออกแบบให้เปิดประตูได้อย่างเดียว สตาร์ทรถไม่ได้ รถจะได้ไม่หายเร็วถ้าโจรมันเปิดเอากุญแจได้
comment96:จขกท. ทำถูกแล้วครับ เย็นมากๆเลย
แต่ถ้ามองอีกมุมหนึ่ง คนที่จอดรถขวางน่าจะติดนิสัยการดึงเบรคมือเมื่อทำการจอดรถ(แบบทำไปโดยความเคยชิน Autoเลย) ดูจากการเอาหินมารองล้อรถซ้ำอีกครั้ง ผมคิดว่าเขาคงจะกลัวรถไหลไปโดนคันอื่น เนื่องจากคิดว่าตัวเองใส่เกียร์ว่างแล้ว เพราะถ้าเป็นผมหากผมดึงเบรคมือแล้วผมจะไม่เอาหินมารองล้ออีกแน่ๆ หรืออาจดูที่เจตนาเราก็สามารถดูได้ที่การใส่เกียร์รถขณะจอดครับ หากตั้งใจจอดถาวรเลยสำหรับรถ Auto จะใส่เกียร์ P สำหรับรถกระปุกก็จะใส่เกียร์อะไรก็ได้ที่ไม่ใช่เกียร์ว่าง เพียงเท่านี้รถก็ไม่เคลื่อนแล้วครับ
อันนี้เป็นเพียงการมองอีกมุมเท่านั้น แต่จะด้วยสาเหตุอะไรเขาไม่ควรทำให้คนอื่นลำบาก ควรเช็คให้ดีก่อน ลงจากรถ
เอาวิธีผมไปใช้ก็ได้ครับ หากผมจอดขวาง พอจอดเสร็จแล้วผมจะลงมาเข็นรถตัวเองดูว่าขยับหรือป่าว ถ้าขยับแล้วก็โอเคร แต่ถ้ามีอาการรถไหลผมจะหาหินหรือไม้มารองล้อรถครับ
comment97:เจ้าของรถกระบะน่าจะลืมปลดเบรกมือแบบไม่ตั้งใจ เพราะถ้าใส่เบรคมือแล้วน่าจะไม่เอาหินมารอง แต่แทนที่จะไปเลยน่าจะเช็คดูใหม่ว่าปลดเบรคมือหรือยังกรณีซ้อนคัน ถ้าคิดจะจอดซ้อนคันต้องเช็คให้เรียบร้อย แต่ตรงที่จอดรถฟรี Airport Link ลาดกระบังนี่ ผมไม่กล้าจอดเลยครับ ยอมหนีไปจอดเสียตังค์ 40 บาท ซอยข้างหลังเลย เพราะกลัวโดนขวางแบบนี้ และถ้าจอดซ้อนก็กลัวโดนเข็นไปชนคันอื่น ถึงคนจอดซ้อนจะเขียนเบอร์โทรยังไงก็ช่วยอะไรไม่ได้มากแน่นอนครับ เพราะส่วนมาก เค้านั่ง Airport Link มาทำงานในเมืองทั้งนั้น แต่ถ้าติดเบอร์ไว้ มันก็ยังดีนิดนึงตรงที่เราสามารถโทรไปบอกให้เค้ารับรู้ได้ คุณทำผิดนะ
comment98:ลองไปหาอ่านในเพจลาดกระบัง
รถคันนี้ป้ายนี้สีนี้ โดนคนมาด่าและแชร์บ่อยครั้ง
เรื่องจอดแล้วใส่เบรคมือ
ไม่ใช่ครั้งแรกเลย
comment99:งานที่เสียไปของ จขกท. ตีมูลค่าเรียกค่าเสียหายได้ไหม ถ้าได้ก็รองทำทีจะฟ้องดูครับ ทำเพื่อให้คนในสังคมรู้ถึงความเดือดร้อนของคนที่โดนขวาง ถ้าไม่ทำอะไรเลยยิ่งไปกันใหญ่สังคมมันก็จะประมาณว่า ทำไปเถอะไม่เป็นไรหรอก แล้วสังคมมันจะน่าอยู่ขึ้นไหม ถ้าไม่มีความเกรงใจกัน
comment100:คนจอดขวาง "เฮีย" ครับ
comment101:เมื่อเช้าก็เจอจอดปิดแต่ดีหน่อยที่ว่า...ทิ้งเบอร์ไว้....อย่างงี้พอให้อภัย....
comment102:ผมใช้แบบนี้ติดตรงกระจกหน้าครับ
comment103:ผมว่าเค้าตั้งใจจะปลดเบรคมือ เลยเอาหินกั้นไว้ แต่ด้วยความเคยชินหรือรีบ เผลอดึงเบรคมือ และไม่รอบครอบ
comment104:ลากเอาไปแอบไกลๆๆๆ   

ปล.ได่ไปจอดแถวนั้นนานละ ไม่นึกว่ารถจะเยอะขึ้นขนาดนี้
comment105:บางคันที่เคยเจอนิปลดเบรคมือไว้ แต่เข้าเกียร์ - -"

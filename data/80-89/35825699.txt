title:อัยการแก้เผ็ด! ถูกหลอกขายประกันผ่านบัตรเครดิต ฟ้องล้างโคตรโบรกเกอร์
comment:เห็นว่ามีหลายทู้ เจอปัญหากับประกันทางโทรศัพท์ เราเองก็โดนประจำ
จนเพลียละเหี่ยใจ ไอเดียแบบนี้ก็ดีเหมือนกัน..ขออนุญาตเจ้าของบทความมาแบ่งปันนะเจ้าคะ..
http://www.manager.co.th/HotShare/ViewNews.aspx?NewsID=9590000115777&Html=1&#Opinion

อัยการหญิงรายหนึ่ง ถูกเทเลเซลล์โบรกเกอร์ประกันภัยหลอกขายประกัน วางอุบายอ้างเอาเอกสารไปดู 
ไม่ชอบไม่ต้องจ่ายเงิน แต่พบตัดเงินในบัตรไปแล้วหลายพัน แถมไม่คืน ฟ้องแหลกคดีอาญา รายงานไปที่บริษัท 
ฟ้องกรมถอนใบอนุญาต ถอดใบอนุญาตคนขาย และฟ้องแพ่งเรียกค่าเสียหายถึงที่สุด
       
       เฟซบุ๊ก "หมวย สังหาร" ซึ่งรับราชกการเป็นอัยการจังหวัดแห่งหนึ่ง โพสต์เฟซบุ๊กระบุว่า
       
       "เมื่อสองวันก่อน มีประกันบริษัทหนึ่งโทรมาเสนอขายประกันกับเรา เราบอกว่า ไม่เอาประกันอุบัติเหตุ 
มีแล้ว พนักงานบังคับ เน้นว่าทุกคนมี่มีบัตรเครดิตของกรุงศรี กสิกร กรุงไทยต้องมี เราบอกว่าไม่เอา 
ค่าธรรมเนียมเท่าไหร่ มันบอก 2,950 เราบอกไม่สนใจ มันพูดรายละเอียดหน้าบัตรเครดิตเราถูกต้องหมด 
แล้วมันให้เราพูดตกลงว่าจะรับเอกสารไปดู และย้ำว่า ถ้าพี่ไม่ชอบไม่ต้องจ่ายเงิน เราเลยถามกลับว่าจ่ายเงินไงเหรอ 
มันบอกจ่ายหน้าเคาว์เตอร์ เราถามว่า ไม่ใช่มาตัดบัตรพี่นะ มันบอก ไม่ตัด สบายใจได้ 
และจะมีเจ้าหน้าที่โทรติดตามผลตลอด ไม่ต้องห่วง
       
       สักพัก มันโทรมาบอกว่าตัดบัตรเราไปแล้ว 2,950 บาท เราก็เม้งว่า 
เห้ย คุณไม่มีสิทธิ....มันวางหูใส่ แล้วไม่สามารถติดต่อได้อีกเลย
       
       ข้าพเจ้าจึงโทรหาบัตรเครดิต ซึ่งมีการตัดบัตรไปจริง เราจึงบอกเล่าเรื่องทั้งหมด 
ทางบัตรเครดิตจึงติดต่อทางบริษัทประกันให้
       
       เราคุยกับบริษัทประกัน มันปัดความรับผิดชอบ บอกว่าเป็นของโบรกเกอร์ที่นึง
       
       เราโทรไปหาโบรกเกอร์ พอบอกว่าขอร้องเรียน มันวางหูใส่เลย
       
       เราเลยโทรไปอีกรอบ มันบอกคืนเงินแล้ว
       
       แต่ทางบัตรเครดิตบอกว่าไม่มีการวางเงินคืนแต่อย่างใด
       
       เล่นผิดคนละนะน้อง และนี่คือวิธีฆ่ามันแบบเลือดเย็น 
ใครเจอแบบนี้ แนะนำให้ทำ ฆ่ามันให้หมดจากสังคม
       
       สเตปแรก เราเข้าไปหาข้อมูลบริษัทโบรกเกอร์แล้ว เก็บไว้หมด ตั้งแต่กรรมการผู้จัดการ 
ที่ตั้ง จำนวนเงินที่จดทะเบียน วัตถุประสงค์การจดทะเบียน
       
       สเตปสอง เราโทรไปธนาคารแห่งประเทศไทย 
ถามวิธีการจัดการธนาคารที่เอาข้อมูลบัตรเราไปเปิดเผย และตัดเงินเราโดยไม่ได้รับอนุญาติ
       
       สเตปสาม โบรกเกอร์โทรมาขอโทษ เราก็พูดไปว่า ไม่ต้องขอโทษ เสียหายไปแล้ว 
พี่จดเบอร์และเวลาโทรไว้หมด เอาชื่อพนักงานที่ใช้เบอร์ต่อไปนี้ โทรมาตามเวลาต่อไปนี้มาให้หมด 
และกรรมการบริษัทคุณชื่ออะไร บริษัทอยู่ไหน มันไม่กล้าตอบ บอกว่าขอโทษ แค่อยากได้เงิน 
เลยทำ เราเลยบอกว่า เอาชื่อ นามสกุล และเลขใบอนุญาติให้เป็นนายหน้าประกันภัยของทุกคนที่โทรหาพี่มา 
ไม่งั้นพี่จะบอกกรรมการบริษัทน้อง กรรมการบริษัทน้องมี 6 คน ชื่อ สกุลนี้ และที่ตั้งบริษัทอยู่นี่ใช่ไหม 
มันชอค แล้วบอกว่า ใช่ จนเราได้ชื่อคนที่มันหลอกตัดเงินเรามาครบทุกคน พร้อมเลขใบประกอบการทั้งหมด
       
       จากนั้น เราก็บอกว่า น้องรู้ไหมว่าการกระทำของพวกน้องเป็นการกระทำความผิดอาญาแผ่นดิน 
และร้ายแรงมาก จะชดใช้ค่าสินไหมพี่เท่าไหร่ มันบอกมันไม่มีเงินหรอก เราบอก นั่นมันเรื่องของคุณ 
คุณพูดเองว่าอยากได้เงินเลยทำแบบนี้ ถ้าพี่บอกว่าพี่ก็ไม่มีเงิยเหมือนกันล่ะ คุณเลวมาก เห็นแก่ตัว ไม่ต้องกลัวนะ พี่จะเอาเรื่องทุกทาง
       
       ทางแรกพี่เอาคดีอาญาแน่ มานอนเล่นคุกไหมที่แม่ฮ่องสอน บรรยากาศดีนะ
       
       ทางที่สอง ที่จะส่งจดหมายรายงานพฤติกรรมพวกน้องไปที่บริษัทน้อง มันบอกว่าสงสารเถอะค่ะ 
พวกหนูจะโดนพักงานอยู่แล้ว เราบอกว่า เรื่องของคุณ ยังไม่สาสม
       
       ทางที่สามโบรกเกอร์คุณโคกับบริษัทประกันใช่ไหม 
พี่จะร้องกรมการประกันภัยให้ถอนใบอนุญาตประกอบกิจการของบริษัทคุณ
       
       ทางที่สี่ พี่จะร้องให้ถอดใบอนุญาตประกอบอาชีพประกันภัยน้อง
       
       ทางที่ห้า พี่จะฟ้องแพ่งเอาค่าเสียหายให้ถึงที่สุด
       
       แล้วเราก็ไปแจ้งความ บอกตำรวจว่า ถ้ามันไม่ที่สุดห้ามหยุดเด็ดขาด
       
       และเราก็ส่งทั้งเมลล์และจดหมายลงทะเบียนไปลุยทั้งโบรกเกอร์และบัตรเครดิต
       
       วันนี้โบรกเกอร์โทรมา ทำเป็นเรียกกูว่าท่าน(ถ้าไม่รู้ฐานะ จะยอมคืนไหม?!?!) 
มันบอกได้หมายตำรวจ จะขอใช้สินไหมทดแทน และขอโทษ เราบอกว่า ไม่ต้องขอโทษ 
มันผิดไปแล้ว มันพยายามจะให้ค่าสินไหม เราบอกว่าค่ะ ที่เรียกไปนั่นน้อยไปนะพี่ว่า แต่เอาเหอะ 
อย่างไรก็ตาม พี่จะเอาคดีอาญากับผู้เกี่ยวข้องให้ถึงที่สุด
       
       มันบอก ให้โอกาสน้องเค้าไม่ได้เหรอครับ หมดหนทางเลยนะ
       
       "เรื่องของคุณ" คนทำผิดต้องได้รับการลงโทษตามกฎหมายอย่างสาสม
       
       มันบอก สงสารเด็กนะครับ
       
       เราบอก ไม่เด็กนะคะ บรรลุนิติภาวะแล้ว ไม่ปราณีค่ะ ถ้าพี่ไม่ใช่อัยการ พี่เป็นตาสีตาสา ละโดนทำแบบนี้ 
พี่จะเป็นอย่างไง คิดบ้างสิว่าคนอื่นเค้าเดือดร้อน แบบนี้ต้องเชือดเป็นตัวอย่าง ใครหน้าไหนจะได้ไม่ทำอีก 
สงสารชาวบ้านนะคุณ สวัสดีค่ะ"
comment1:เอาให้หนักเลยครับ..........................
comment2:เอาให้เป็นตัวอย่างเลยค่ะ
comment3:อ่านแล้วถึงกับต้อง login เข้ามาเลยค่ะ
เราอยากให้คดีนี้ถึงที่สุดแบบสุดๆ จริงๆ เลย ให้คน/องกรณ์ที่เกี่ยวข้องมันโดนกันถ้วนหน้า อยากให้เป็นคดีตัวอย่างจังเลยค่ะพวกตาสีตาสาคนไม่รู้กฏหมายโดนกันไปไม่รู้เท่าไหร่แล้ว
ตอนหลอกเอาเงินเค้านี่ชิลๆ กินอิ่มนอนหลับสบาย โดนเข้าไปทำมาร้อง เหอะๆ
หวังว่าคงไม่จบแบบปรับเงินไม่บาท ยกมือไหว้ หงายการ์ดนู้นนี่นั่นแล้วจบกันไปนะ สาธุ!
comment3-1:อยากให้ลงหน้าหนังสือพิมหน้าหนึ่งไปเลย
comment3-2:น่าจะจบ ตามบรรทัดสุดท้าย   100 นึง เอาขี้หมากองเดียว
comment4:ขอแสดงความนับถือและชื่นชม..อย่างแร๊งงงงง
comment5:สะใจ
comment6:ขโมยเจอตอ อนาคตกับ 2,590 บาท

"กราบเงินกู"
comment6-1:
comment6-2:แซะมาตรงเวลาเป๊ะ 555
comment7:อุ๊ย คุณอัยการ เลิศศศศศศศ เลอเพอร์เฟ็ค สุด ๆ ปักไว้ว่าอ่านแล้วและขอนำแนวทางไปใช้ต่อนะครับ ชอบๆๆๆ
comment8:มีหน้ามาบอก สงสารเด็ก #เบ้ปาก
แล้วไม่สงสารคนที่คุณหลอกเงินเค้าหรอ
comment8-1:จริงมากๆครับ

ทุกคนที่โดนแบบนี้น่าจะย้อนเลยนะ  
ก่อนจะมาหลอกลวงลูกค้า คุณไม่สงสารลูกค้าหรือ เงินที่คุณหลอกตัดไป เขาอาจต้องเอาไปจ่ายค่ายาลูก!
comment9:เวลาทำผิดไม่คิด เวลาเขาเอาจริง จะมาสงสารเด็ก เด็กยังคิดได้เลยอะไรดีหรือไม่ดี ไม่น่าเอาคำนี้มาใช้เลยค่ะ
comment10:เอาให้สาสม เวลาทำไม่เห็นสงสารคนอื่น ทีตอนนี้จะให้สงสาร

เคยโดนเหมือนกันค่ะแค้นมากก
comment11:ควรเอาผิด บ.บัตรเครดิตด้วยครับ

มีสิทธิ์อะไร "ขาย" ข้อมูลเราให้คนอื่นๆ ซ้ำร้ายยังขายเลขบัตรเครดิตเรา พ่วงไปด้วย

บ.บัตรเครดิตแบบนี้ เราควรจะช่วยๆกันแบนด้วย เพราะถือว่าเป็น "ผู้สมรู้ร่วมคิด"

อย่ามาตอบนะว่าตอนสมัครคุณติ๊กช่อง บลาๆๆๆ ไปนะ
เมืองนอกมีให้ติ๊ก
แต่เมืองไทยมันบังคับติ๊ก ว่าข้าพเจ้ายินยอม... ลงชื่อ...
comment11-1:ผมคิดว่าที่บริษัทบัตรเครดิต ขายข้อมูลเราไป เพราะเราไปเซ็นต์ยินยอมเปิดขายข้อมูลให้บริษัทในเครือหรือเปล่าครับ
comment11-2:ก็ว่าอยู่  โทรมาขายประกันทุกเดือน  มันไปเอาข้อมูลเรามาจากไหน
รู้หมดทุกเรื่อง  พูดโน่นพูดนี่วกไปวนมา  พอเข้าเค้าขายประกันเราบอกไม่ทำค่ะ
มีการต่อว่าเราอีกแถมยังวางหูใส่  นี่มันอะไรกั๊น.....
comment11-3:ของกรุงศรีวันก่อนไปเปิดบัญชี มันจะมีใบยินยอมเปิดเผยข้อมูลให้กรอก พนักงานยัดใส่มือบอกเซ็นเลยค่ะ เซ็นเลยค่ะ

เรานั่งอ่านดู นี่มันใบยินยอมเปิดเผยข้อมูลให้พวกบริษัทในเครือหรือพวกขายประกันนี่หว่า เลยถามว่า นี่บังคับเซ็นเหรอ

พนักงานตกใจเลยเก็บใบออกแล้วบอกไม่บังคับค่ะ

ถ้าไม่อ่าน เชื่อใจพนักงาน เซ็นไป ข้อมูลก็ไปอยู่ในมือคนอื่น ฟ้องทีหลังไมไ่ด้ เพราะเซ็นไปแล้ว
comment11-4:อ้าว ไม่ได้บังคับให้เซนต์หรอกหรือ ทุกบัตรก็ให้ติ๊กหมด 
กว่าจะรู้ก็ช้าไปหลายปีแล้ว เฮ่ออออ
comment12:เข้ามาโหวตให้ครับ
comment13:คราวนี้ละ มีสิทธิ์โดนเก็บ เลยนะ คุณอัยการ

แต่ก็ชื่นชมในความเอาจริงนะ แต่ก็อยากให้ระวังตัวกันไว้ด้วย

ส่วน บ บัตรเครดิต บ ประกัน นี่ ขอให้เค้าจัดการสำเร็จเลยนะ
comment14:อยากขอบคุณแทนคนที่โดนหรือกำลังจะโดนเหลือเกินค่ะ 👏🏻👏🏻👏🏻
comment15:ขอบคุณครับ สุดยอดมาก ๆ
comment16:เจอตอเต็มๆ
comment17:โหวตค่ะ พึ่งโดนหลอกขาย แต่เอะใจ โทรตามไปยกเลิกได้ทัน ไม่แฟร์จริงๆ แต่ก็ไม่รู้จะเอาเรื่องยังไง ขอบคุนจขกท.ที่ร้องเรียกสิทธิ์ผู้บริโภคเเทนค่ะ
comment18:เมื่อไรกระบวนการยุติธรรมของเมืงไทย จะลงโทษคนผิดได้อย่างเสมอภาคซะที 

ถ้าคนโดนเป็นมนุษย์เงินเดือนธรรมดาๆ จะมีทางทำแบบนี้ได้ไม๊ แค่ขอเงินคืนอย่างเดียวก็คงลำบากแย่แล้ว จนต้องเลิกตามไปเอง
comment19:สุดยอดค่ะ
comment20:ลุยให้ถึงที่สุดครับ  เพื่อชาวบ้านจะไม่โดนพวกนี้หลอกกินอีกต่อไปครับ
comment21:ชอบมาก
comment22:คือไม่มีพี่คนเดียวหรอกครับ ต้องเอาให้หนักเลย
ถ้าเงินมันไม่ดี มันไม่ทำกันเป็นทีมแบบนี้หรอก
10 คน ก็หลายหมื่นละ แล้วไม่ใช่แค่ 10 หรือ 100 แหงๆ
comment23:ช่วยกันแชร์ครับ
อยากให้หลายๆท่านที่โดนหลอก ช่วยๆกันทำแบบนี้อ่าครับ
เพราะรู้สึกว่าปัจจุบันนี้ อาชีพเทเลเซลล์คล้ายๆกับอาชีพหลอกลวงยังไงไม่รู้
comment24:ไม่สะใจ เอาอีก

ยังไม่สาสมแก่ความรู้สึก  ต้องเอาอีก

จัดไปให้คุณอัยการครับ  เชียร์ลั่น


อย่าให้ไอ้พวกนี้มันได้ผุดได้เกิด  
นานมากแล้วที่ไม่เคยรู้สึกสาแก่ใจอะไรขนาดนี้เลย
ปรบมือรัวๆ
comment25:เยี่ยมไปเลยค่ะ ไม่ชอบใจเลยที่ธนาคารเปิดเผยข้อมูลเครดิตให้บริษัทประกัน หรือธนาคารโทรมาขายประกันเสียเอง และเวลาที่ลูกค้าเขาปฏิเสธก็หยุดตื้อเถอะ


 นี่ก็เพิ่งเจอตอนเดือนวันเกิด โทรมาบอกว่าเป็นสิทธิพิเศษในเดือนเกิด ฟรีรักษาพยาบาลบลาๆ เราบอกมีประกันสุขภาพแล้ว ไม่อยากทำเพิ่มอีก เขาก็ตัดบทให้สะกดชื่อนามสกุล ชื่อผู้รับสิทธิ์เลย เราบอกเรายังไม่ได้บอกตกลงจะทำเลยนะ เขาก็ย้อนกลับไปบรรยายความดีเลิศของประกันเขาอีกครั้ง เราก็บอกไงไม่ทำไม่สนใจ ก็ตื้อซ้ำซากอยู่นั่น เราเลยตัดสายทิ้ง เขาโทรมาอีกแต่เราไม่รับสายแล้ว
comment25-1:เป็นสิทธิพิเศษในเดือนเกิด


โอ ช่างสรรหาสารพัดมุกมาหลอกจริงๆ
comment26:คงต้องให้เป็นคดีตัวอย่าง.  เพราะมีคนเดือดร้อนเรื่องถูกหลอกขายประกันทางโทรศัพท์มาตลอด

แต่เพราะไม่รู้จะทำอย่างไร. รวมถึงต้องจ้างทนาย  เสียเวลา เสียเงินอีก. 

สงสารพนักงานค่ะ.  แต่ไม่ควรทำเรื่องแบบนี้ตั้งแต่เเรกแล้ว
comment26-1:สงสารพนักงาน สงสารทำไมคะ คนทำผิด ไม่เห็นน่าสงสารเลยคะ ทำคนอืนเขาเดือดร้อน

ที่น่าสงสารคือคนที่โดนหลอกสิคะ เสียท้ั้งเงิน เสียทั้งเวลา
comment26-2:ทุกคนที่โดนแบบนี้น่าจะย้อนเลยนะ  
ก่อนจะมาหลอกลวงลูกค้า คุณไม่สงสารลูกค้าหรือ เงินที่คุณหลอกตัดไป เขาอาจต้องเอาไปจ่ายค่ายาลูก!
comment27:ถึงกับล็อกอินเข้ามาตอบ  อยากทราบว่าในกรณีแบบนี้ ใช้กับพวกธนาคารได้ด้วยรึเปล่าคะ ชอบโดนธนาคารยัดเยียดให้ซื้อประกัน  คือต้องจ่ายค่าบัตรไรไม่รู้ แถมประกันด้วย แต่ว่าเวลาทำงาน เค้าก็มีประกันให้อยู่แล้ว เลยไม่อยากได้ แต่พนักงานก็จะชอบยัดเยียด 555+ 

ป.ล. ขอบคุณอัยการคนนี้นะคะ การเอาเรื่องให้ถึงที่สุด บางทีคนเราไม่ได้ทำด้วยความสะใจหรืออะไร แต่เพราะอยากให้รู้ว่าบ้านเมืองเรายังมีกฎหมายอยู่ ตัวอย่างที่ดีก็ควรดำเนินการตามกฎหมายค่ะ ถ้าเรามัวแต่เห็นใจ เพราะคิดว่าเป็นเรื่องเล็กน้อย กรณีแบบนี้จะเกิดขึ้นเรื่อยๆ เพราะเค้าคิดว่าก็ไม่ใช่เรื่องใหญ่อะไร แต่ว่าผู้บริโภคต้องอยู่อย่างระแวงนะคะ หาได้มีความปลอดภัยในชีวิตและทรัพย์สินแล้วเดี๋ยวนี้.
comment28:อย่าว่าแต่เจออัยการเลย เจอทนาย ศาล หรือ พนักงานสอบสวน คนพวกนี้ก็หงอยแล้ว...
ซึ่งคนอาชีพเหล่านี้ เค้าไม่มีต้นทุนในการดำเนินคดีกับคนกลุ่มนี้ จึงดำเนินการได้ง่ายกว่าชาวบ้านทั่วไป
comment29:เป็นผมจะเอาให้สุดกับบริษัทประกัน แต่คงปล่อยเด็ก ให้นอนคุกแต่ไม่ต้องถอนใบอนุญาต
พนักงานพวกนี้ทำตามคำสั่งบริษัทเป็นส่วนใหญ่
comment30:เคยเจอเหมือนกัน พวกที่หลอกให้ทำบัตรเครดิต บัตรสินเชื่อพร้อมใช้ เพื่อจะเอาไปทำยอด บอกว่าทำฟรีไม่ต้องเสียอะไร ตอนแรกเราไม่ทำเเต่ก็อ้อนวอนขอให้ทำ ต่อมามีเงินเข้าในบัญชี 25000 เราก็สงสัยว่าเงินอะไร คิดว่าเงินสินเชื่อพร้อมใช้ เราเลยโอนคืนวันนั้นเลย สรุปต้องเสียรวมค่าธรรมเนียม 25065 แล้วถ้าเอาไว้อย่างนั้นไม่จ่ายคืนต้องเสียดอกเบี้ยร้อยละ 13 เปอร์เซ็นต์ เราตกใจมาก เพราะตอนพนักงานบอกทำฟรีไม่เสียอะไร ช่วยหน่อยเถอะค่ะ เราเลยจำฝังใจเลย ถ้าจะบอกว่าผิดก็ผิดที่ไม่ได้อ่านรายละเอียดให้ดี เเต่คุณมีหน้าที่ต้องให้ข้อมูลที่ถูกต้องไหมครับ เหมือนโดนโกงอะ ไม่ใช่หวังแต่จะได้โดยไม่สนใจความเดือดร้อนของผู้อื่น
comment30-1:เคยเหมือนกันเลยค่ะ บอกดิบดีจะโอนค่าดอกเบี้ยมาให้ด้วยนะ สุดท้ายก็ไม่มีโอนมา ทักไลน์ไปก็เงียบ เลยถือว่าค่าดอกเบี้ยทำบุญไปละกัน เราอาจเคยยืมเงินเค้าแล้วไม่คืน หึหึ
comment31:
comment32:คือ........ชอบชื่อเฟซอ่ะ 

อัยการสาว...สมญานาม.......หมวยสังหารพิฆาตโบรกเกอร์ไร้จรรยาบรรณ
comment33:สุดยอดครับ 
เมื่อสมัยยังไม่มี app whoscall
ผมเคยเจอ บัตรเครดิต(ธนาคารสีเหลือง) Telesale โทรมา พูดแบบไวมาก จนไม่ตั้งใจฟังคือ ไม่รู้รู้เรื่อง
ผมจับใจความได้คือ ทำประกัน แต่หักจากบัตรเครดิต ทุกเดือนๆ(แต่คือพูดยาว พูดไว อ้อมโลก เพื่อตีให้เรางง ให้เราเออออตาม)
สุดท้าย จะขอทราบเลขหน้าบัตร/เลขบัตร ปชช วันเดือนปีเกิด พร้อมบอกจะส่งกรมธรรม์ มาให้

ผมเลย เดี๊ยวๆน้อง นี่คือ พี่สมัครไปแล้วเหรอ พี่ยืนยันไปแล้วเหรอ ไม่มีเซ็นต์ยินยอมอะไรเลยเหรอ
นางบอกใช่คะ เราขอข้อมูลแค่นั้นก็สมัครได้แล้วคะ
(แต่เห่ย แค่ขอทราบข้อมูล  ทำไมกลายเป็นสมัคร)

ผมจึงบอก ยกเลิกเดี๊ยวนี้ พี่ไม่สนใจ 
ยังไม่หยุดนะครับ ทำมัยหละคะ คุ่มนะ ติดปัญหาการเงินรึป่าว จะเอาชีวิตไปเสี่ยงทำไม บราๆๆ

เอาเลยครับคุณอัยการ +1
comment33-1:ติดปัญหาการเงินรึป่าว 

เป็นคำหลอกลวงที่เขาจะใส่ในสมุดคู่มือเลยครับ
-จี้ปมคนมีปมด้อยเรื่องการเงิน  จะให้เน้นว่าเราไม่มีเงิน เราจน
-จี้ปมคนมีปมด้อยเรื่องครอบครัว จะให้เน้นว่าเราไม่ใส่ใจไม่ห่วงครอบครัวหรือ 
-จี้ปมคนมีปมเรื่องไร้อนาคต   จะให้เน้นว่าเราไม่ห่วงอนาคตตัวเราเองหรือ
-จี้ปมคนมีปมด้อยเรื่องความฉลาด จะให้เน้นว่าเราไม่ฉลาดในการวางแผนชีวิต

เลวจริงๆครับ
comment33-2:เคยบอกว่าไม่มีตังค์ค่ะ เขาก็จะบอกว่าจ่ายแค่วันละ xx บาทเองนะคะ คุ้มมากบลาๆ
comment33-3:33-1 สเต็ปเป๊ะมากค่ะ โดนจี้ปมตามนั้นเลย แต่เราไม่หลงกลง่ายๆ
comment34:สนับสนุนค่ะ ถ้าเกิดคนที่โดนไม่รู้เรื่องกฎหมาย โบรกเกอร์ก็คงจะลอยนวลไปแล้ว
comment35:ขอขอบคุณแทนผู้บริโภคทั้งประเทศครับ
comment36:ไม่ทราบว่าขั้นตอนการตกลงมีรายละเอียดชัดแค่ไหน. ตอนที่ตอบตกลงว่าจะทำประกัน. ถ้าไม่พูดประมาณว่ายินดีทำประกัน. ทางนั้นไม่สามารถหักได้เลย.  ไม่อยากให้คิดว่าประกันเป็นฝ่ายผิดตลอด. ถ้าคุณไม่ต้องการทำแต่แรกควรจะมาบอกปัดไปซะ. นี่ต้องถึงขั้นตอบตกลง. ประกันถึงกล้าหักบัตรเครดิต
comment36-1:ที่เราเคยโดนมานะคะ เขาจะโทรมาแล้วพูดว่า
สวัสดีค่ะ เบี้ยประกันคุณ 111 จำนวน 2500 บาท/เดือน
เราหักจากบัตรเครดิต 2222 แล้วจะส่งเอกสารชำระเงินไปตามที่อยู่นะคะ
: ค่ะ ประกัน (เราพูดว่าค่ะ เพราะเรางงเงิบ กรูไปทำประกันตอนไหน)
: ประกันที่คุณ 111 ทำไว้กับริษัท ****ไงคะ พร้อมรับสิทธิพิเศษ ****
: อ๋อค่ะ ประกันอะไรเหรอคะ
: ประกัน*** ที่คุณ 1111 ทำไว้พ่วงกับบัตรเครดิต **** ไงคะ
: อ๋อค่ะ ประกัน ประกัน อะไรคะ (เรายิ่งงงเงิบหนัก ว่ากรูไปทำประกันตอนไหน
และเริ่มสับสนว่า หรือกรูละเมอไปทำไว้วะ)
: ก็ประกัน*** ที่คุณ 1111 ทำไว้พ่วงกับบัตรเครดิต **** ไงคะ
สาบานว่า เขาพูดวนอยู่แค่ประโยคนี้จริงๆ ค่ะ นั่นคือครั้งแรกที่เราโดน

เขาเอาคำว่า  ค่ะ ค่ะ ใช่ค่ะ ที่เราพูดแบบงงๆ ไปตัดบัตรเครดิตเรา
กว่าจะยกเลิกนะ ยากกว่าหางานทำอีกค่ะ แถมเขายังด่าเราเหมือนวัวเหมือนควาย
ว่าเราโง่ อุตส่าห์ให้ทำเบี้ยถูกๆ แล้ว ยังจะยกเลิกอีก 
กว่าจะยกเลิกได้ โดนด่า เสียเวลา เสียเงิน เสียใจ โดนลากยาวไปอีก
คือเราเข็ดมาก..กับประกันทางโทรศัพท์

ครั้งต่อมา...เราเจอแบบนี้อีก แต่เป็นอีกบริษัท เราเลยรู้ทัน
พอเขาพูด
สวัสดีค่ะ เบี้ยประกันคุณ 111 จำนวน 2500 บาท/เดือน
เราหักจากบัตรเครดิต 2222 แล้วจะส่งเอกสารชำระเงินไปตามที่อยู่นะคะ
เราสวนกลับทันที
: ไม่มีค่ะ ไม่เคยมี ไม่สน ไม่เอา ไม่ได้ทำอะไรไว้เลย
ตอนนี้ยังไม่คิดจะมี ใช้สวัสดิการสังคมอยู่ค่ะ ไม่จำเป็นเลยค่ะ
ยังไม่สนค่ะ

คือเราจะไม่หลุดคำว่า ทำ ค่ะ สนใจค่ะ ประกันใช่ไหมคะ  ได้ค่ะ
หรือคำพูดอะไรก็ตาม ที่ส่อไปเชิง+ผลิตภัณฑ์เขาได้ เราไม่หลุดเลย
เขาก็ตัดบัตรเราพละการไม่ได้
comment36-2:เราเจอบ่อย เคยเผลอทำไปครั้งนึง

ครั้งหลังๆ มา ไม่ว่าเค้าจะพูดยาวนานแค่ไหน เราจะตบท้ายด้วย "ไม่สนใจค่ะ" เสมอ
จะพูดด้วยประโยคอะไรก็แล้วแต่ จะมีคำว่า "ไม่สนใจค่ะ" เสมอ ก่อนที่เค้าจะทำให้เรางงมากขึ้นๆ
หรือถ้างงๆ เบลอๆ จนเค้าจะจบการสนทนาละ เราก็จะรีบบอกว่า "ไม่สนใจค่ะ"

แต่ตานี้ อันที่เราพลาดทำไปแล้วนี่ ควรจะยกเลิกยังไงหรือคะ
พอจะแนะนำวิธีได้มั้ยคะ รู้ว่าคงจะยากมากๆ
comment36-3:"ควรจะยกเลิกยังไงหรือคะ
พอจะแนะนำวิธีได้มั้ยคะ รู้ว่าคงจะยากมากๆ" 
คำตอบคือ ต้องพยายามหน่อยนะคะ มันจะยากและเสียเวลา
1. ดูที่เอกสารที่เขาส่งมาก่อนนะคะ
ว่าเป็นประกันของบริษัทไหน แล้วโทรไปที่บริษัทนั้น
(เราเคยโทรไปบัตรเครดิต ให้ยกเลิกการตัดเงินจ่ายประกัน
แต่บัตรเครดิตปฏิเสธค่ะ ว่าเขาไม่มีสิทธิ์ระงับ เราต้องติดต่อบริษัทประกันเท่านั้น)

2. โทรติดแล้ว ให้กดเลือกหัวข้อ สนใจผลิตภัณฑ์ อยากทำประกันเพิ่ม มันจะโทร
ติดต่อเจ้าหน้าที่ง่ายค่ะ กดปั๊บรับปุ๊บ
(อันนี้เป็นวิชามารค่ะ เพราะเรากดติดต่อเรื่อง เคลมประกัน ยกเลิกประกัน มันไม่ติด ไม่มีคนรับ
ฟังเพลงหูชา เปลืองค่าโทรศัพท์ โทรกี่ทีๆ ก็ไม่ได้เรื่องเลยค่ะ) 

3. บอกเจ้าหน้าที่ว่าต้องการยกเลิกประกันชีวิต เขาจะอารมณ์เสียนิดๆ 
ว่าคุณโง่ กดผิด (แต่จริงๆ เราตั้งใจไง) แล้วเขาจะโอนสายข้ามแผนกไปฝ่ายยกเลิกให้ค่ะ
จากนั้นเจ้าหน้าที่จะแนะนำ ให้คุณส่งเอกสารสารพัดต่างๆ นาๆ แล้วคุณต้องตามเรื่องว่า
มันยกเลิกหรือยัง สำเร็จไหม สุดท้ายบิลสิ้นเดือนออกมา มันก็ยังตัดบัตรไปอีก
เราก็จะโทรไปด่า โทรไปวีน เขาก็นั่นนี่โน่น บลาๆๆๆ

4. อย่ายอมแพ้ ถ้ายกเลิกไม่ได้ มันยังตัดยอด คุณต้องตามตื้อ
โทรตามเรื่องเรื่อยๆ จนกว่าเขาจะยอมแพ้

5. ถ้าทำทุกอย่างแล้ว มันยังไม่ยอมยกเลิก แล้วคุณเบื่อ ขี้เกียจเต็มทน
ก็ยกเลิกบัตรเครดิตค่ะ (เราเลือกวิธีนี้ บัตรเราเป็นบัตรคุณออน เราเบื่อๆ พอดี
เลยยกเลิกไปพร้อมประกันเลยค่ะ) วิธีนี้เวิร์คมาก หมดกังวลทันที

6. ถ้าไม่อยากยกเลิกบัตรเครดิต ก็จงสู้ต่อไป จนอีกฝ่ายยอมแพ้
สุดท้ายคุณจะชนะค่ะ (ยกเลิกประกันสำเร็จ)
แต่เรื่องได้เงินคืนนี่เราช่วยไม่ได้ เพราะเราก็ไม่ได้คืนเหมือนกัน
comment37:เอาให้หนังเลยฝากจัดการด้วย 
ขนาดจะเข้าห้องผ่าตัดอีกไม่กี่ชม. ยังด้านมาขายประกัน (อันนี้โดนเองนะ)
ต้องฝากจัดเลยครับงานนี้เอาให้หนัก
comment38:มันควรที่จะต้องแก้กฎหมายในเรื่องนี้ด้วยซ้ำ ไม่ใช่เปิดช่องให้สามารถทำเรื่องทุเรศแบบนี้ได้ ถ้ากฎหมายยังมีช่องโหว่อีก ก้อออกกฎหมายกำกับเรื่องการลงโทษให้สาสมไปเลย .. แค่คุยกันในโทรศัพท์แค่นี้ ถึงขนาดกลายเป็นตกลงทำสัญญากันเลยเนี่ยนะ .. งี๊ถ้าผมโทรหาใครแล้วก้ออ้างได้เลยสิ ว่า ปลายสายยืมเงินผมไปแล้ว ต้องทวงล่ะสิ..
comment39:ชอบ คำว่า "หมวย สังหาร" เจ๋งดี
comment40:เอาให้เข็ดค่ะ พวกหลอกขายประกันเนี่ย
comment41:ขอบคุณ คุณ จขกท.ค่ะ
พวกนี้สมควรโดน
เบื่อหน่าย รำคาญ  และเสียจิตกับพวกนี้มาก
comment42:เราเคยถูกโทรชักชวนเรื่องประกันแทบทุกวัน เบื่อมาก
จะรักษามารยามก็โดนตื๊อ ปฏิเสธไปก็บอกไม่ใช่ประกันแต่เป็นโครงการออมทรัพย์ 
พอถามว่าได้เบอร์จากที่ไหน ก็บอกว่าจากธนาคารที่เราเคยไปทำธุรกรรม หรืออินเตอร์เน็ตที่เคยสมัคร 
ถ้าสามารถออกกฏหมายให้เอาผิดบริษัทหรือธนาคารเหล่านี้ที่
ส่งต่อหรือขายข้อมูลของเราได้ จะดีมาก
ในเคสนี้มีการหักเงินโดยพลการทำให้เจ้าของบัตรเครดิตต้องยุ่งยากเสียเวลาและเสียอารมณ์ 
แต่ถ้าชาวบ้านหรือผู้สูงอายุโดนแบบนี้ เขาจะทำอย่างไร
ต้องยอมเสียเงินต้นที่จ่ายไปหรือต้องทนส่งเบี้ยประกันโดยไม่รู้ตัวไปอีกกี่งวด 
ทำธุรกิจแบบนี้น่าจะเข้าข่ายหลอกลวงให้เสียทรัพย์
และรุกล้ำสิทธิส่วนบุคคล ถ้าสามารถรวบรวมผู้เสียหายและฟ้องร้อง เพื่อเป็นเคสตัวอย่างเพื่อไม่ให้กลุ่มทุนทำแบบนี้อีก
comment43:จัดหนักๆๆ เผื่อผมด้วยครับ ผมโดนมาสามใบ บังคับให้ทำหมด จัดเลยครับ😈😈😈
comment44:จัดให้หนักครับ คนพวกนี้เอาเปรียบคนอื่น ถ้าไม่มีตำแหน่งหน้าที่แบบคุณ มันไม่โทรมาขอโทษ หรือคืนเงินให้แบบนี้หรอกครับ
ให้มันทำงานคดโกงแบบนี้อีกไม่ได้ไปอีกเลยตลอดชีวิต
comment45:เยี่ยมไปเลยค่ะ
comment46:ทุกความผิดมันมีเหตุและผล กรณีนี้มั้นเป็นการจะตัดสินใจทำผิดเอง แล้วมาทำเป็นขอโอกาสขอความเห็นใจ 
ความสาแก่ใจของเราก็มีเหตุและผลเช่นกัน สมแล้วเอาให้หนักครับ
comment47:ขุดราก ถอนโคน ให้สิ้น!ครับ
comment48:
comment49:สะวะสังคมพวกนี้ ไม่ต่างกับโจรใส่สูท
comment50:มันไม่ได้ทำเพราะเด็กอยากได้เงินหรอก มันสอนวิธีกันมาจากหัวยันหาง ส้วนข้อมูลบัตรนี่น่าเบื่อมาก ขายกินทุกบัตร ธปท ก็ไม่เห็นจะควบคุมอะไร เขาก็อ้างกันว่าเป็นข้อตกลง พันธมิตรกัน บลา บลา กับ บ ประกันตลอด ชาวบ้านตาดำๆนี่ทำรัยไม่ได้ ผมได้แต่กวนทีนไปเวลาสายเข้ามา
comment51:เสียดายไม่มีปุ่มสะใจ
comment52:รอติดตามตอนจบ
เชื่อว่าต้องผ่านอะไรอีกเยอะ
ขอให้ยืนหยัดได้เหมือนเจตนาที่ประกาศไว้
comment53:ขอนับถือ จขกท จากใจจริงครับ
comment54:ตอนทำบัตร ที่สาขาที่ดีๆ เขาจะบอกให้ว่า ช่องไหนไม่ต้องกรอกถ้าไม่อยากโดนโทรเสนอขายมาก 


แต่เอาจริงๆ ก็มีมาอยู่ดีนะ ไม่เกินอาทิตย์เลย 555
comment55:ไอ้การหาลูกค้าแบบนี้มันเพราะนโยบายกดดันมาตั้งแต่หัวยันหาง   เพราะฉะนั้นต้องเล่นมันกลับไปเลยที่หางไล่ไปให้ถึงหัวด้วยไม่งั้นก็เหมือนเดิม  หัวรอดตลอด
comment56:เคยโดนเหมือนกันคะ เมื่อ 5 ปี เหตุการณ์เหมือนกันทุกอย่าง เป็นบัตรของธนาคารสีเหลือง เราก็บอกว่าเราไม่ได้ตกลง แต่มันก็จะส่งเอกสารมาให้อ่านก่อนเราก็ไม่ว่าอะไร เพราะอ่านไปไม่ทำก็ไม่เดือดร้อน สรุป มันหักเงินในบัตรเรา 790 บาท ต่อ เดือน โทรไปยกเลิกก็กว่าจะยกเลิกให้ก็เข้าเดือนที่ 2 แม้งมันก็หักบัตรเราอีก ตอนนั้นเรียกเงินคืนทั้งหมดที่มันหักไป เพราะเราไม่อยากทำแต่แรกอยู่แล้ว มันก็บอกจะคืนให้ผ่านไป 5 ปี เงินก็ไม่เคยได้คืน (พึ่งนึกได้ตอนอ่านเหตุการณ์ของเจ้าของกระทู้นี้แหละว่ายังมิได้เงินคืน 55555)
เอาให้สุดนะคะ ฝากด้วย
comment56-1:ผมตอกกลับเลย...คุยอีกนานมั้ย รำคาญว่ะ  ผู้หญิงก็ช่าง  ผมไม่เกรงใจ  คุยต่อจะด่ากลับ
comment57:แล้วพวกเสริมความงามที่โดนพนักงานหลอกขาย ทำไงดี
comment58:สวยค่ะ
comment59:ดีจังเลย
comment60:ต้องเจอแบบนี้ จะได้เข็ด
comment61:ตอนนี้เรื่องถึงไหนละๆ อยากรู้จริง
comment62:ไม่เคยฟังเลยครับพวกแบบนี้ โทรมาบอกว่าขาย/แนะนำอะไรผมกดวางทันที
ถ้ามีธุระสำคัญเดี๋ยวโทรมาอีกเอง ผมก็จะบอกไปว่าเมื่อกี้มือเผลอไปโดนปุ่มวาง (แก้ตัวเนียนๆ)
แต่ที่ผ่านมาถ้าเจอแบบนี้ไปไม่เคยมีรายไหนโทรมาซ้ำครับ ถือว่าวิธีนี้ยังได้ผล 100% อยู่
comment63:แม่ฮ่องสอนมั้ยละ งงงงงงงงงงงงงงงงงงงง
comment64:อ่านเสร็จรีบ login เข้ามาเลย
พึ่งโดนเคสนี้มาเหมือนกันพึ่งยกเลิกกรมธรรม์เสร็จ
วุ่นวายมาก ถ้าคนตาสีตาสาคงตกเป็นเหยื่อมัน
ขอให้คุณเอาโทษถึงที่สุดครับ เพื่อจะได้เป็นตัวอย่างไม่ให้กระทำเช่นนี้อีก ปัจจุบันมีคนโดนเคสนี้หลายท่านมากแต่ไม่มีใครเอาความเลยได้ใจทำกันเป็นเรื่องปกติ

สู้ๆครับเอาผิดที่สุดที่ทำได้เลยครับ
comment65:ผมบอกปฎิเสธประกันไปเจอหักยอดบัตรเครดิตรสะงั้น
และหักทีล่วงหน้า 2 งวดเลย 8,020 บาท มัดมือชกชัดๆทั้งที่เราปฎิเสธ
comment66:ผมคงโชคดีที่ไม่ได้ใช้บัตรเครดิต เลยรอด 55
comment67:แบงค์ชาติ


ฟ้องไปแล้วยังไง


ชื่อก็บอกแล้วว่าแบงค์ชาติ   เค้าจะช่วยเราหรือ
comment68:เด็ดดวง
comment69:ไอดอลของช้านนน จัดหนัก จัดเต็ม 
ให้เป็นคดีตัวอย่างเลย ตาสีตาสาโดนมาเยอะแล้ว พวกมันรวยบนน้ำตาชาวบ้านมาเยอะแล้ว สะใจจริงๆ !!!!
comment70:ไอดอลเลย
....ไม่ใช่กราบกูละ งานนี้มัน

อย่ากลืน น้ำลายที่พูดไว้กับกู นะครับ
comment71:เคยเจอประกันโทรมาขาย  เราบอกทำกับที่อื่นแล้ว 
นางงัดไม้ตาย ทำหน้าสงสารบอกช่วยหนูเถอะ
เดือนนี้ปิดลุกค้าได้ไม่กี่รายเอง บลาๆๆ

เราเลยงัดไม้ตายบ้าง  งั้นหนูพอจะมีเวลาไหม
ลาออกมาขายตรงแบบพี่ไหมคะ   บลาๆๆๆ
สุดท้ายนางขอวางหูเองเลย55555
ปล.  เราก็พูดมั่วๆไปอ่ะ ความจริงเราไม่ได้ขายตรงไรหรอก
comment72:เยี่ยมครับ เป็นตัวอย่างที่ดี
ผมไม่รับสายเบอร์ไม่รู้จัก โดยเฉพาะเบอร์ 02 
ถ้าสำคัญจริงๆคงโทรมาอีกรอบเอง
comment73:พวกเบอร์ 02 โทรมาบ่อยมาก พอรู้ว่าขายประกันไม่เคยรับอีกเลย
comment74:เห็นเขาว่ามีภาค2ต่อด้วย
ผมนี่รอเลยครับ
comment75:ดูช่องเนชั่น วันนี้รายการ คม ชัด ลึก 
มันมี3ที่ คับ  ที่เอาข้อมูลการเงินเราไปขาย ให้กับพวกโบรกเกอร์ คือ 1.ธนาคารที่เราเปิดบัญชี 2 ที่ที่เราส่งเงินสบทบ 3ที่ที่เราเสียภาษี พอพวกโบรกเกอร์ ได้เบอร์ ข้อมูลการเงิน ของเรา มันก็จัดการ โทรแหลก... 
http://news.sanook.com/2105606/
comment76:เอาให้หนักๆ
comment77:กฏหมายไทย เป็นกฏหมายที่เอาใว้ สร้างคนผิด ครับ


ไม่ได้สร้างเพื่อลงโทษคนผิด...
comment78:เมื่อก่อนเจอวันนึงหลายสาย


จนมาเจอไม้เด็ด

ผมใช้คำนี้ครับ

เสนออะไรมาก็ได้ ยินดีรับฟัง
แต่ห้ามถือเป็นการทำธุรกรรมใด ๆ ทั้งสิ้น
ให้ส่งรายละเอียดมาทาง E-Mail เท่านั้น
ถ้าอ่านแล้ว น่าสนใจจะติดต่อกลับเอง

เชื่อไหม ว่าไม่เคยได้บอกอีเมล์เลยครับ
ตัดบทอย่างรวบรัด
และแก๊งนั้น ไม่โทรมาอีกเลย
คาดว่าคง Blacklist ผมจากรายชื่อไปแล้ว
comment78-1:โดนเหมือนกัน โทรมาแบบนี้ ทุกครั้งเราจะตัดบทด้วยการบอกว่า
"สนใจนะ แต่พูดๆ แบบนี้ เด๋วพี่ก็ลืม ส่งเมล์มาดีกว่า จะได้มีหลักฐานเป็นลายลักษณ์อักษร"
 ถึงว่า ไม่เคยมีเจ้าไหนส่งมาเลย
comment79:ติดตามค่ะ กราบกระทู้เป็นประโยชน์
comment80:ปรบมือให้เลย
อยากรู้ตอนจบว่าจะเป็นยังไง
comment81:ขออนุญาต ปักหมุด
comment82:เคยโดนโบรค หลอกขาย ประกันรถยนต์ ชื่อบริษัท T _ _
comment83:
comment84:สอบถามเป็นความรู้ เผื่อท่านใดทราบบ้าง 

ถ้าเราไม่ได้ยินยอมให้หักเงินจาก บัญชีธนาคาร (โดนหลอกขายประกัน) แล้วมีการหักเงินจากบัญชีธนาคาร โดยเจ้าของบัญชีไม่ทราบ และไม่ได้ยินยอม สามารถเอาผิดได้มั้ยครับ
comment85:ที่บ้านเพิ่งโดนเคสแบบนี้เลยค่ะ เราเพิ่งรู้เรื่องมื่อคืน 
มีคนโทรมาชวนทำประกัน ส่งเล่มไปที่ทำงานคุณพ่อ ซึ่งท่าเกษียณไม่ได้ไปทำงานแล้ว บ.ก็ถือว่าพ่อยอมรับว่าทำประกันซะงั้น โดยที่ท่านไม่รู้เรื่อง มารู้เรื่องตอนเห็นยอดบัตรเครดิตโทรไปเช็คถึงรู้เรื่อง

คุณพ่อแค่โทรไปยกเลิกประกันนั้น ไม่เรียกเงินคืน ไม่ฟ้อง ไม่แจ้งความใดๆ บอกวุ่นวาย ปวดหัว แถมไม่ยอมบอกเราด้วยว่าบ.ประกันที่ทำเนี่ยบ.อะไร

แต่เราไม่ยอมหรอก ฮึ่ยยย รวบรวมข้อมูลก่อน

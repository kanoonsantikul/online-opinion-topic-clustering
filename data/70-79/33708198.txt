title:เลิกขับรถมาแซงคิวคนอื่นซักทีเถอะครับ
comment:สวัสดีครับ คือวันนี้ผมได้ขี่มอร์เตอร์ไซค์ออกจากหมู่บ้านไปซื้อส้มตำรถเข็นครับ ไปถึงก็มีคนงานร้านขายของเก่ามายืนรอคิวซื้อประมาณ 5 คน มีคนนึงจูงเด็กมาด้วยครับ แดดก็ร้อนพอสมควรครับ ทุกคนก็พอรู้ว่าใครมาก่อนก็ให้คนที่มาก่อนมีสิทธิสั่งก่อนครับ บางคนก็ช่วยแม่ค้าย่างไก่ย่าง แต่ไม่ได้ลัดคิวกัน บางคนก็ยืนรอส้มตำ ทุกอย่างดูเป็นไปตามวิถีที่มันควรจะเป็น

  แต่จู่ๆก็มีรถยนต์คนเล็กๆมาจอดเทียบรถส้มตำครับ อธิบายคือถนนมี 2 เลน มีไหล่ทาง ข้างทางคือทุ่งนา มีต้นไม้ใหญ่ครับ รถส้มตำเลยไปจอดใต้ร่มไม้ ถนนเส้นนี้ไม่ค่อยมีรถวิ่งหรอกครับ เพราะเวลานี้คนไปทำงานกันหมดแล้ว รถยนต์คันนั้นจอดขวางไป 1 เลนครับ. แล้วเปิดกระจกลงมา บทสนทนาเลยเกิดขึ้น

คนขับรถ : เอาข้าวเหนียว6 ไก่4 ตำปลาร้า 2 เผ็ดๆหน่อย
คนขาย : แปปนึงนะพี่
คนขับรถ : เร็วๆเดี๋ยวรถติด ทำให้พี่ก่อน

ทุกคนที่ต่อคิว มองเข้าไปในรถ

คนขาย : แปปนึงๆ
คนขับรถมองผมแล้วพูดว่า :น้องหยิบข้าวเหนียวให้พี่ก่อน
ผม : ไม่ครับ พี่มาต่อคิวครับ

คนขับรถทำหน้าฉุนเฉียว แล้วขับรถไปจอดข้างหน้ารถส้มตำ ก่อนจะลงมา

คนขับรถ: เร็วๆหน่อย คนงานมันหิว มันจะได้ทำงานต่อ
คนขาย : ค่ะ แปปนึงนะพี่ เดี๋ยวหนูปิ้งไก่ให้เค้าแปป

คนขับรถก็ทำหน้าไม่ค่อยพอใจ ที่ต้องรอ
ส่วนผมพอได้ของเสร็จก็ขี่รถกลับบ้าน กินข้าวเสร็จแล้วก็มานั่งตั้งกระทู้นี่แหละครับ

คืออยากจะบอกว่า ไม่ว่าคุณจะมาเครื่องบินหรือยานอวกาศ คุณก็ควรลงมาจากรถ เพื่อรอคิวซื้อของครับ ไม่ใช่ใช้อภิสิทธิเหนือใคร ผมไม่ได้ว่าคนขับรถทุกคนนะครับ เรื่องแบบนี้มันอยู่ที่กมลสันดารของแต่ละบุคคลครับ แต่ผมก็เคยเจอเหตุการณ์ลักษณะแบบนี้เยอะครับ เช่น จอดรถซื้อผลไม้ข้างรถเข็น ซื้อลูกชิ้น หรืออะไรก็ตามแต่ เพื่อที่จะไม่ต้องร้อน ไม่ต้องลงจากรถ แต่สิ่งที่คุณทำมันทำให้คนอื่นที่มาก่อน ต้องมารอ มาร้อน เขาเหล่านั้นหิวไม่เป็น ร้อนไม่เป็นหรือไงครับ และแม่ค้าหลายท่านก็จำเป็นต้องลัดคิวให้ก่อน เพื่อไม่ให้การจาราจรติดขัด
ปล.ปรกติผมก็ขับรถยนต์ไปซื้อนะครับ แต่ก็ลงไปเลือกไก่ ไปยืนสั่งและรอส้มตำทุกครับ พ่อแม่สอนตลอดครับ ใจเขาใจเรา ขอบคุณครับ

***** ขอชี้แจงนะครับ ไม่ได้ว่าคนขับรถยนต์ทุกคนนะครับ เพราะผมเองก็ขับรถยนต์ แต่เหตุการ์ณที่เกิดขึ้น เพราะคนทำมีสันดารไม่ดีเหล่านี้ ไม่อยากร้อน ไม่อยากรอคิว ไม่อยากดับเครื่อง หรือจอดรถแล้วต้องเดินมา เอาตัวเองสบายครับ โดยไม่แคร์คนอื่น ถ้าหากท่านใดเข้าใจผิดหรือไม่พอใจ ผมขออภัยด้วยครับ *****

***** ขอแก้ไขชื่อกระทู้เพื่อไม่ให้เป็นการชี้เฉพาะเจาะจงนะครับ เพื่อไม่ให้เกิดการแบ่งแยกหรือพาดพิง ชื่อกระทู้เดิมคือ" เลิกแซงคิวคนอื่นโดยรถยนต์ซักทีเถอะครับ" ขอไม่ลบข้อความใดๆทิ้งนะครับ แต่ขอชี้แจงแทนครับ *****																																	   แก้ไขข้อความเมื่อ 27 พฤษภาคม 2558 เวลา 12:25 น.
comment1:อันนี้เป็นที่สันดานครับ ไม่เกี่ยวกับรถยนต์ครับ
comment1-1:แต่ส่วนใหญ่จะเป็นคน ที่อยู่ในรถยนต์ครับ

ยังอุส่าห์โยงหากันอยู่เน๊าะคนเรา
comment2:หน้าด้าน
comment3:ถูกต้องครับ  ต้องตามคิว  ถ้าแม่ค้าลัดคิวให้  เป็นผมๆก็ไม่ยอม   เคยครับ  ต่อคิวเติมน้ำมันรถ  คันหน้าเติมเสร็จ มีกระบือมาจากไหนไม่รู้ จอดรถลงมาหิ้วแกลลอนมาตัดหน้าผม เด็กปํมก็เติมให้ ผมปาดออกไปเลย เปิดกระจกถามทั้งคู่เลยว่า กรูมารอคิวก่อน  ลัดคิวทำไมว่ะไม่มีมารยาท  และก็ให้กระบวยมันไปครั้งนึง   ถ้าผมด่า ผมด่าตรงๆต่อหน้า  เห็นเงียบไปเลย
comment3-1:เขาเอาแกลลอนมา จขคห. ก็ให้กระบวยเค้าไป
อ่านรอบแรกแอบงง 55
comment4:เท่าที่สังเกตุ

คนที่รถ จะทำแบบนี้ จริงๆ

แถวบ้านผม แถวที่ทำงานผม

จอดรถซื้อ ขวางทาง กดดันแม่ค้า ต้องรีบทำให้ก่อน ลัดคิวให้ก่อน

ผมโคตรเกลียดเลย
comment5:สันดานแบบนี้ ไม่ควรอยู่ในสังคมที่เจริญแล้วครับ
comment6:แบบนี้ต้องโหวต
comment7:ถ้าอะไรนิดๆ หน่อยๆ ไม่ได้ทำเราเสียเวลาอะไรนัก ผมถือว่าถ้อยทีถ้อยอาศัยกัน

แต่ที่ จขกท ยกมา มันแค่สันดานเห็นแก่ตัว ไม่เกี่ยวกับรถยนต์
comment8:แย่มากค่ะ แซงคิวไม่พอยังมาเร่งเค้ายิกๆ ไม่ได้มีความกระดากอายเลย
เราก็เป็นอีกคนที่ใช้รถยนต์ไปซื้อของตลอด และกลัวร้อนมากด้วย แต่ไม่เคยมีความคิดแบบนี้เลยนะ จะจอดแอบข้างทางนั่งรอบนรถสวยๆ และให้สามีลงไปต่อคิวซื้อให้แทน อิอิ
comment9:จอดรถซื้อของ ทำให้รถด้านหลังติด  คนเดินไม่ได้ ก็น่าเบื่อมาก
comment10:ผมขอค้าน ถ้ามาด้วย ยานอวกาศจริงๆให้เค้าก่อนก็ได้เค้าน่าจะรีบจริง ขอโทษที่คิดต่างเพื่อความปลอดภัยของชาวโลก
comment10-1:แล้วต้องถ่ายรูปคู่เก็บใว้ด้วยนะครับ  เพราะนั่นแสดงว่าของที่ร้านคุณทำอร่อยจนเลื่องลือไปทั้งจักรวาลไงครับ
comment10-2:ป้าย

'ส้มตำที่อร่อยที่สุดในกาแลคซี่'

ปิดหน้าร้าน
พร้อมรูปเขาทราย+เขาค้อ
comment11:ไม่เกี่ยวกับขับรถอะไร เกี่ยวกับนิสัยส่วนตัวของแต่ละคน
comment12:ผมเจอในซอยหมู่บ้าน ช่วงเวลาหลังเลิกงาน ถนนเป็น 2 เลนสวน 

BMW ซี่รี่ย์ 5 ป้ายแดง รุ่นใหม่ล่าสุด จอดกลางถนนกะพริบไฟฉุกเฉินตรงหน้าร้านข้าวขาหมู ให้เมียลงไปซื้อ

รถที่ตามหลังมาก็เบี่ยงเลนกันเอาเองสิครับ พี่ท่านเล่นทำแบบนี้ รถติดระนาว
comment12-1:ผมเจอบ่อยครับเคสนี้
บีบแตรไล่แม่มอย่างเดียว
แต่ไม่รู้ว่ามันจะอายไหมนะ
comment12-2:แสดงว่าถ้ารถแพง ก็มีอภิสิทธิ์ในการใช้ถนนเพิ่มขึ้นโดยอัตโนมัติหรือเปล่าครับ
comment12-3:ไม่จริงหรอกค่ะ
คนขับรถแพงๆก็มีมารยาทเหมือนกัน
อย่าเหมารวม
comment12-4:ทาวน์อินทาวน์มีเยอะมาก มาก มาก
comment13:ก็เคยเจอแบบนี้เหมือนกัน มันเป็นเรื่องตัวบุคคลและอย่ามาอ้างโน่นนี่นั่น เห็นแก่ตัวทั้งนั้น
นอกเสียจากว่าฉุกเฉินจริงๆ ซึ่งก็ควรมีสัมมาคารวะ มิใช่เบ่ง อย่างน้อยการพูดจาดีๆและขออนุญาตสักนิดก่อน
ก็จะทำให้ผ่านเหตุการณ์ไปได้ดี ผมเคยเจอแบบที่พูดจาดีมาก "ขอลัดคิวนะคะ ลูกป่วยร้องไห้งอแง... ก็ว่ากันไป" 
ทุกคนก็พร้อมหลีกทางให้อยู่แล้ว

กรณีที่มีคนฝากมาซื้อสินค้า พอมาถึงร้านก็ยื่นโทรศัพท์ให้คุยเลยโดยไม่สนใจลูกค้าคนอื่นๆที่รอคิวอยู่
ซึ่งก็เสมือนเป็นการแซงคิวเช่นกัน แต่เสียใจด้วย ผมจะปฏิเสธทุกๆครั้งไป เพราะต้องไปตามคิว จะมามัดมือชก
คงไม่ได้ครับ
comment13-1:เห็นด้วยมากๆครับ บางทีมีเหตุจำเป็น. คนไทยไม่ไร้น้ำใจแน่นอน แต่คนบางคนทำจนเป็นนิสัย พอไม่ได้ดั่งใจก็ฟาดงวง ฟาดงา อันที่จริงอย่างในกรณีผม ถ้าจะชวนทะเลาะเพราะมาใช้คนอื่นก็ทำได้ แต่สงสารแม่ค้าครับ กลัวเขาจะเสียลูกค้า บางคนอย่างที่พี่กล่าวมา ทำมายื่นโทรศัพท์เพื่อแซงคิวนี่ไม่ไหวจริงๆครับ
comment14:ผมเคยจงใจขับชนเลยครับตรงตีนสะพานซังฮี้  แต่ชนกันจริงๆก็ไม่แรงหรอกเพราะรถมันติด รถผมเก่า เวลาผมมีเยอะ กลัวที่ไหน อิๆๆ
comment15:เห็นด้วยค่ะ ลงมาซื้อดีๆ ก็ได้ และถูกใจที่ จขกท พูดนะคะ และแม่ค้าก็ไม่ควรลัดคิวให้ 

เคยเจอเหมือนกันแต่ขับรถตรงข้าม เราขับรถยนต์ไปจอด ลงมาสั่ง อยู่ดีๆ มีมอเตอร์ไซค์ขี่มาจอดแล้วตะโกนสั่งแม่ค้าพร้อมบอกเอามาก่อนเลยรีบ. เราก็ตอบเหมือนกันว่าเราก็รีบพร้อมมองหน้า แล้วมอเตอร์ไซค์จึงบอกว่า งั้นให้เค้าก่อน. 
เออ..ฉันมาก่อนป่ะ!!..ทำเป็นให้ฉัน

ดังนั้นไม่ได้อยู่ที่รถค่ะ
comment16:ผมก็เจออย่างนี้ ซื้อปาท่องโก๋ ไอ้เราอุตส่าห์มาต่อคิวคนอื่น นี่ขับรถมาแซงคิว ไอ้คนขายก็ลัดคิวให้ด้วยนะ ผมก็เลยเดินออกไม่อุตหนุนกันอีกต่อไปเลย
comment17:ร้านไหนให้แซงคิว  ผมก็เลิกซื้อ   ร้านค้าไม่ได้มีแค่ร้านเดียว
comment18:เมื่อเช้า เจอเหมือนกัน

รถรอไฟแดง  รายหนึ่งออกมารอ เขาเข้าแถวกัน  ตัวเองออกมาจากส่งลูกที่ โรงเรียน จะเบียดเข้ามาให้ได้

เลยเบียดเอาและบีบแตร  ตะโกนไปว่า  "มาทีหลังเขาแล้ว  รอได้บ้างหรือเปล่า?"

ทำไม  คนสมัยนี้หน้าก้านกันมาก เข้าแถวรอบ้างไม่ได้หรือ ทั้งๆ ที่มาทีหลังเขา
comment18-1:เดี๋ยวๆ แค้าหมายถึงจอดรถซื้อของแซงคนที่ยืนรอ ไม่ใช่มาผิดเลนแล้วเบียดเอาข้างหน้า
comment19:ทุกวันนี้คนไทยจะเป็นง่อยกันหมดแล้วครับ จอดรถไกลเดินหน่อยก็ไม่ได้ ดูจากการจอดรถในห้างยอมวนรถหรือรอให้คันอื่นออกโดยไม่สนใจคนข้างหลัง เพราะที่จอดนั้นใกล้ทางเข้ามากที่สุด เวลาส่งลูกไป รร กลัวลูกจะเดินไกล ทุกคันแม้จะรถติดๆ ก็ต้องรอส่งลูกที่หน้า รร เด็กไทยโตขึ้นมาถึงได้อ่อนแอ
comment19-1:เราเป็นผู้หญิงเดินห้างคนเดียว บางครั้งก็ต้องกลับดึก เราก็พยายามหาที่จอดที่ใกล้ประตู หรือเป็นเส้นตรงจากประตู (คือมองเห็นประตูห้างที่มีแสงสว่างตลอด) หรืออย่างน้อย คือชั้นเดียวกับทางเข้าห้าง ที่ไม่ต้องขึ้น/ลงบันไดค่ะ (อย่างน้อยประตูห้างมักมียามคอยเปิดปิด มีอะไรฉูกเฉินเรียกได้ พวกชั้นครึ่งๆ บางทีก็ไม่มียาม แอบเปลี่ยวเหมือนกัน) 

แต่ถ้าไม่มีที่จอดเข้าซอง เราก็ไม่ฝืนจอด หรือไม่จอดซ้อนคันใครค่ะ (เพราะรู้ว่าตัวเองจะกลับช้า คนจอดในซองจะได้ไม่ต้องเข็น) บางทีก็ย้ายไปจอดที่อื่นแทน (ปกติจอดแถวสยาม มีที่จอดให้เลือกประมาณหนึ่ง) 

เรายอมวนรถเพื่อความปลอดภัยของตัวเองค่ะ ไม่ใช่ว่าขี้เกียจเดินเสมอไป
comment20:ร้านค้าเอง ก็ควรมีจรรยาบรรณของตัวเองด้วย  เคารพลูกค้าคนอื่นที่เค้ามาก่อนหรือสั่งไว้แล้วด้วย
ไม่ใช่ใครที่มาหลังแล้วดูดี มีตังค์ เสียงดัง สั่งไว แล้วต้องรีบๆให้เค้าไปก่อน 

"เข้าใจดี   ว่าไม่เกี่ยวกับรถยนต์"

แต่คนที่ขับรถยนต์ไปจอดซื้อเนี่ย  บางครั้งคุณไม่รู้หรอกว่า  อยู่ๆคุณก็โผล่ไปเจอร้าน แล้วก็สั่งดื้อๆ 
โดยไม่รู้อย่างแน่นอนว่า  ร้านเค้ามีคนสั่งไว้ก่อนหรือป่าว

และถ้าคุณโดน ใครซักคนตอกกลับมา  "เฮ้ย อย่าแซงคิวคนอื่นซิ   มาต่อคิวด้วย"
เชื่อเหอะ "ว่าส่วนมากเลย"    "แม้คุณจะไม่ได้ตั้งใจ ไม่ได้เป็นคนเลว ไม่ได้สันดานเสีย"    ก็ต้องโกรธหรือเคืองบ้างล่ะ  ไม่มากก็น้อย
comment21:เวลาผมขับรถ ผมจะไม่จอดซื้อของร้านที่ไม่มีที่จอดหรือไปจอดขวางทางคนอื่นเด็ดขาด 

ไม่เข้าใจคนไทย ร็ว่ามันไม่มีที่จอด ก็ยังจอดซื้อขวางทางคนอื่นเขา โคตรเห็นแก่ตัวเลย

ตอนนี้ผมว่าเราก็ไม่มีวินัย ไม่มีจิตสำนึกพอๆกับจีนที่พวกเรายี้แหละครับ
comment22:ถ้าป้าผมเป็นแม่ค้า เจ๊ขับรถคนนั้นคงได้สากติดรถไปด้วย 55555
comment23:55 ต้องเจอป้าส้มตำแถวบ้านผม

แดดร้อนๆคนรอสามสี่คนนี่แหละ ผมก็ยืนรออยู่ด้วย มีเก๋งมาจอดหน้าร้านเปิดกระจก

หญิงA: ป้า เอาตำปูปลาร้าเผ็ดๆ ข้าวเหนียว2ห่อ ไวๆหน่อยนะป้า หนูรีบ
ป้า:รอก่อนๆ

ไม่ถึงสองนาที รถก็เริ่มเยอะ เริ่มบีบแตรไล่
หญิงA: ป้าช้าจังเนี่ย หนูจอดรอนานแล้วนะ(เหรอ) เอาให้หนูก่อนเลยนะป้า (ช้านักเดี๋ยวก็ไม่ซื้อแม่มเลย อันนี้พูดเบาๆ แต่มันเงียบคิดว่าป้าคงได้ยิน)

ป้า: วางสากแล้วชี้หน้าหญิงA ไม่แxกก็เรื่องของมีx อีช้างเx็ด heeติดเบาะหรือไงถึงลงมาซื้อแxกไม่ได้ เดี๋ยวแม่ก็เขวี้ยงหน้าด้วยสากเลย อีสลัด

ขับรถออกไปโดยทันควัน ด้วยความถูกใจผมเลยซื้อไก่ป้าแกเพิ่มอีก2ทันที
comment23-1:สะใจเบาๆ 555
comment23-2:ร้านแถวไหนคะ เดี๋ยวไปอุดหนุน 555555555555
comment23-3:ป้า: วางสากแล้วชี้หน้าหญิงA ไม่แxกก็เรื่องของมีx อีช้างเx็ด heeติดเบาะหรือไงถึงลงมาซื้อแxกไม่ได้ เดี๋ยวแม่ก็เขวี้ยงหน้าด้วยสากเลย อีสลัด



อ่านกลับไปกลับมาหลายรอบมาก ทำไมผมโคตรสะใจเลยครับ

อยากให้หลายๆร้านคิดได้แบบนี้ครับ
comment23-4:โอ๊ยยย! เริ่ด เริ่ด เริ่ด

คนสันดานแบบนี้ พูดดีๆคงไม่ได้ บางคนต้องเจอไม้แข็งนะ เพราะหนังหนาเกินจะใช้ไม้อ่อน
comment23-5:ชี้จุดให้ทีครับ รักคุณป้า
comment23-6:รักป้ามากครับ
comment23-7:รักป้าเลยอ่ะ
comment23-8:ขำอี๋ติดเบาะ 555
comment24:รถติดมันยังเปิดเลนเองแล้วมาแซงคิวคันอื่นด้านหน้าเอาเลย
comment25:พวกนี้อยู่ใน. DNA.  แล้ว

รับมาเต็มๆ แล้วก็จะถ่ายทอดต่อๆไป
comment26:ผมทำเป็นไม่ได้ยินครับ
comment27:ถึงผู้ที่มีนิสัยแบบนี้..กดไฟฉุกเฉินแล้วจอดได้ทุกที่ในทันที ซื้อนู่นนี่นั่น เมิงช่วยไปหาที่จอดดีๆแล้วเดินมาต่อคิวซื้อเถอะครัช
comment27-1:ถ้าเจอพวกนี้ช่วยบีบแตรดังๆ
ไล่ให้มันอายเลยครับ
comment28:ควาย
  เวลาเดินกลับคอกมันยังเดินเรียงเป็นคิวเลยนะ สอนครั้งสองครั้งมันก็จำได้แล้ว เช้าเปิดคอกมันก็เดินเรียงแถวออกไปทุ่ง เย็นมันก็เดินเรียงแถวกลับเข้าคอกเองไม่มีตัวใหนแซงคิว
comment29:เยอะแยะคับ ตลาดในซอยแถวบ้าน 

พวก hee hum ติดเบาะ ชาวบ้านยืนต่อคิว พวกมักง่าย จอดรถหน้าร้าน ตะโกนสั่ง 

รถติด กรูไม่สนใจ พวกนี้ นิสัยเสีย จะลัดคิดตลอด แทรก คอสะพาน แยกไปแดง 

เพราะคิดว่า คนอื่นโง่ คนฉลาด เก่ง ต้องแซงคิว
comment30:เจอบ่อยพวกสันดารเสีย  เอาเปรียบชาวบ้าน
จอดรถขวางเลนส์ ลงไปซื้อของ
ทำหน้ามึนด้วยนะ มันน่าเอาซ่นทรีนเขียนคิ้วให้เจงๆ ผับผ่า
comment31:อ้างนู่นนี่ ที่แท้แค่อยากจะแซงคิว

ถ้าไม่ใช่เรื่องคอขาดบาดตาย อย่าทำเลยนะ  มันแย่มาก
comment32:คนไทยหลายคนเห็นแก่ตัว ชอดรถเทียบข้างทาง เพื่อซื้อของ โดยไม่สนใจว่ารถจะติด
comment33:เจอบ่อยครับ คนจำพวกนี้ตอนเช้าๆ 
ขับรถมาจอด ซื้อน้ำ ซื้อกาแฟ ซื้อหมูปิ้งโดยไม่สนใจว่า ข้างหลังรถจะติด+ชะลอหลบ
comment34:แม่ค้าไหนขายให้. อย่าหวังว่าจะได้ตังจากตรูอีก


ฮ่วยยยย
comment35:คนพวกนี้เริ่มเยอะขึ้นทุกวันในสังคม ...
comment36:ถ.บรมไตรฯ ในเมืองพิษณุโลก ค่ำ ๆ เย็น ๆ พวกจอดขวางเลนเปิดไฟกะพริบ ลงไปซื้อก๋วยเตี๋ยว อาหารข้างทาง เข้าเซเว่น หน้าตาเฉยทั้งนั้นจ้ะ

ไม่สิ ต้องบอกหน้าด้านทั้งนั้นจ้ะ เป็นความคิดของคนขับรถโง่ ๆ ที่คิดแบบโง่ ๆ ว่าเปิดไฟฉุกเฉินคือแก้ปัญหาได้แล้ว
comment37:อารมณ์ใกล้เคียงกับพวกหลงทาง
แทนที่จะลงจากรถแล้วไปถามทาง
"บางคน"มักง่าย ลดกระจก กวักมือเรียก ถามทาง

หนองน้ำไม่ไปหาควายหรอกครับ
comment38:คนแบบนี้

ถ้ามีรถคันหลังด่าว่าทำรถติด

มันก็จะบอกว่าเป็นเพราะแม่ค้าไม่ทำให้มันก่อน
comment39:ครั้งนึงยืนรอซื้อแกงถุง แม่ค้าก็ดูคิวใครก่อนใครหลัง
แต่พอถึงคิวผม แม่ค้ากลับถามคนที่ยืนอยู่หลังผมเสียนี่
ผมก็เอ๊ะ!! แม่ค้าผมมาก่อนนะ
แม่ค้าตอบว่าให้เค้าก่อน เค้าอุ้มเด็กอยู่
ผมหันไปเห็นหญิงอุ้มเด็กจริงๆ
โอเค แบบนี้พอรับได้ครับ
comment40:แย่มาก ไม่รู้จักต่อคิว จิตสำนึกไม่มี
comment41:เจอบ่อยมาก เพราะเป็นเด็กเสิร์ฟร้านบะหมี่
แต่ส่วนมากไม่ค่อยมีคนเร่งให้ทำ บางคนตะโกนสั่งจากรถ แล้วก็ขับไปจอด แต่บางคนก็นิสัยแย่ จอดรอจอดกินเลน ร้านก็อยู่ตรงสี่แยกอีก
comment42:ผมโดนเมื่อวานนี้เอง ผมต่อคิวเติมลมยางอยุ่ มีมอไซเติมลมอยุ่ ผมก็ต่อรอ แต่พอคันหน้าไป มอไซมาจากไหนไม่รุ้จ้า เข้าเสียบเลย จะดูวิดิโอไหมละครับ ผมมีกล้องหน้า ว่าไม่เกี่ยวกับรถยนต์ แต่แก้หัวทู้ก็ตามนั้น ไม่ว่าจะรถอะไร มีมรรยาทบ้าง เมื่อวานปรี้ดเลย
comment43:ถ้าแม่ค้าไม่ยอม การแซงคิวจะไม่เกิด(มั้ง)ครับ
comment44:ในซอยเราก็เป็นค่ะ เหมือนกดดันให้แม่ค้าขายของให้ตัวเองเร็วๆ เพราะถ้าช้าเดี๋ยวรถคันหลังก็จะบีบแตรใส่ไรเงี้ย
ส่วนคนยืนต่อคิวก็ยืนขาแข็งต่อไป
comment45:แถวบ้านผมเคยมีร้านอาหารร้านนึงเจ้าของเป็นคนจีนตอนนี้แกตายไปและ
ร้านแกขายดีเพราะรสชาติดีใครไปเร่งแกหรือขอแซงคิว
แกจะบอกว่า "รอได้ก็ได้แดรก รอไม่ได้ก็ไม่ต้องแดรก"
แกพูดแบบนี้หมดไม่ว่าจะเป็นตำรวจหรือข้าราชการ
comment46:มีคนสัน ด้าน แบบนีในเมืองไทยจริงๆ
และ ไอ้คนพวกนี้แหระ เป็นเหมือนตัวถ่วงชาติมากๆ
ระเบียบวินัยเหมือนไม่ได้รับการอบรมมา
เห้นแก่ตัวเอาตัวเองเป็นหลัก ก ร ู ต้องได้ ก ร ู ต้องได้
และ ก้อ กดดันคนอื่นเขา
comment47:อิชั้นเจอมากกว่านี้ค่ะ เวลาจะซื้ออะไร อิชั้นจะไปจอดรถให้เรียบร้อย และเดินลงมาซื้อทุกครั้ง 
มีอยู่วันหนึ่ง กำลังเลือกซื้อของอยู่ มีฟอร์จูนเนอ์มาจอดอยู่ข้างหลัง แล้วตะโกนเรียกป้า ว่าเอาแกง 2 ถุง 
ป้าก็เฉยนะ เหมือนไม่อยากขาย แล้วแกก็กำลังคิดเงินให้อิชั้นด้วย ปรากฎว่า หร่อนส่งตังค์ให้อิชั้นจ่ายตังค์ให้หร่อนด้วยค่ะ
ป้าขายแกงถึงกับร้องว่า เฮ้ย แกเป็นใครไปใช้เขา 

หลังจากนั้นไม่รู้แล้วค่ะ เพราะเดินออกมาแล้ว ไม่รู้ว่าป้าแกจัดการอย่างไร
comment48:ร้านไหนให้ลูกค้าแซงคิว จะโดนใบเตือนครับ 
ครบ 3ครั้งติด blacklist โดยอัตโนมัติ
และจะเอาไปโพทนาต่อให้คนรอบข้างอีกด้วย
comment48-1:แค่ครั้งแรก  ผมก็แบนตลอดชาติแล้วครับ

และบอกญาติพี่น้อง คนรู้จัก ไม่ต้องไปอุดหนุนด้วย
comment49:ไม่ชอบมากๆกับพฤติกรรมแบบนี้
ทั้งที่เป็นมารยาทขั้นพื้นฐานในสังคมแท้ๆ.
comment50:แนะนำให้มาดูที่นี่ครับ "ตลาดใหม่"  ที่อำเภอหาดใหญ่ จังหวัดสงขลา

ถนนน่าจะเป็น 2 เลน แต่เลนนึงก็โดนเหมาไปเป็นที่จอดรถไปละ จึงเหลืออีก 1 เลนไว้ขับ แต่คุณจะได้พบกับ บุคคลผู้ทรงเกียรติ มีสตังค์ซื้อรถแต่ไม่มีปัญญาหาที่จอด จอดมันกลางถนนเลยครับ (ย้ำว่า กลางถนน ไม่มีการเบี่ยงเลน จอดตรงกลางราวกับรถที่วิ่งอยู่) แล้วลงไปกินข้าว (**กินข้าวนะครับ ไม่ใช่ซื้อของ นั่งกินข้าว**) จอดแบบไม่ให้สัญญาณ ดับเครื่องยนต์สนิทราวกับตรงนั้นเป็นที่จอด หากใครจะผ่านก็ต้องรอให้รถที่สวนทางมา ไปให้หมดก่อนจึงจะไปได้ แล้วค่อยแซง

สิ่งมหัศจรรย์ของหาดใหญ่น่ะครับ
comment51:อ่านแล้วสลด พร้อมกับตั้งคำถามในใจ ว่าเมื่อไหร่ประเทศเราจะเจริญ
comment52:คน

มันมีหลายประเภท
ร้อยพ่อ พันแม่
ถ้าเป็นบัวก็มี 4 เหล่า อย่างที่พระพุทธเจ้าตรัสไว้ขอรับ
comment53:ไม่ได้ว่าข้างบน รถถูกนะครับเพราะอ่านแล้วก็ไม่ชอบเหมือนกัน  ผมขับรถครับและ ถูกมอร์ไซด์ แซงคิวเติมน้ำมัน ปาดหน้าเข้าซอย แซงคิวเติมลม เพราะความคล่องตัวของรถที่น้อยกว่า จึงถูกคนมาจากข้างหลังแทรกเข้าไปแซงคิว อยากจะบ่นเหมือนกันครับ
comment54:ลูกค้าที่แซงคิวแบบนี้น่าด่าค่ะ ส่วนแม่ค้าที่ยอมให้ลูกค้าคนอื่นแซงคิวให้คนที่รออยู่ก่อน แบบนี้น่าเลิกอุดหนุนค่ะ เค้าอาจจะคิดว่าไม่เป็นไรหรอก ลัดคิวแค่คนที่กำลังจะถึงคนเดียว แต่ที่ไหนได้ แค่พวกมันแซงคนๆเดียว เท่ากับแซงคนที่อยู่ในแถวทั้งหมดค่ะ

ส่วนตัว เรากับแฟนใช้รถมอไซด์ เวลาจะถามทางหรือซื้อของ เราก็ลงจากรถกันทุกครั้งค่ะ เติมน้ำมันยังลงจากรถเลย ทั้งที่ถังน้ำมันอยู่ด้านหน้าค่ะ ถือเป็นการให้เกียรติผู้ให้บริการด้วย
comment55:เจอบ่อยครับ...พวกคนเห็นแก่ตัว ขับรถมาจอดริมถนนเปิดไฟฉุกเฉินลงไปซื้อของเฉยเลย โดยไม่สนใจว่าตรงนี้จอดได้ไหม
ทำรถติดยาวเพราะมันคนเดียว...
อีกพวกรถส่งของมินิมาร์ทริมถนน พวกนี้ก็สร้างปัญหาเหมือนกัน เคยมีคนตั้งกระทู้แล้วก็ยังไม่มีไรดีขึ้น...พวกนี้เห็นแก่ประโยชน์ส่วนตนทั้งนั้น
comment56:เจอที่ริมบึงในเมืองทอง แม่มันขับสวนเลนมาเสียบรอเลย กินไอติมริมบึง
ผมก็นึกว่าร้านขายอาหารเม็ด....
comment57:อยู่ที่การอบรมสั่งสอนของบุพการีเป็นหลักน่ะครับ
comment58:ถ้าอากาศมันร้อน มีที่จอดให้สั่งได้ เราก็ทำแบบนั้นนะ

เปิดกระจกไปสั่งๆๆๆ เอาอะไรมั้ง ถามว่านานไหม แล้วก็กะเวลาเอา ขับรถไปหาที่จอดใกล้ๆ แล้วรอในรถ ก็อากาศมันร้อนอ่ะ

กะเวลาได้ ก็เดินมาดู

แต่ไม่เคยกดดันแม่ค้านะ แล้วถ้าถนนแคบ จอดไม่ได้ เราก็ไม่ทำนะค่ะ
comment59:ไม่มีมารยาท  จขกท ทำถูกแล้วค่ะ
comment60:คนแบบนี้มีมากแต่ไม่ใช่ทุกคนครับ สันดาน สันดร เค้าคงสอนมานะครับ จากที่บ้านนั่นแหละ อย่ามองอื่นไกลเลยครับ เพราะผมเคยเจอมาเยอะครับ ที่พวกสันดานแบบนี้
comment61:ปรบมือให้ครับ

เคยเจอเหมือนกัน ผมให้พนักงานขายเขาช่วยยืนยันว่าใครมาก่อน
พี่แกทำเป็นไม่รู้เรื่องผมก็ว่ากันตรงนั้นต่อหน้า  อยากแซงก็แซงไป แต่ขอให้หน้าชาหน่อยละกัน
แบบนี้เอาเปรียบกันชัดๆ

ถ้าไม่มีช่วยๆกันต่อว่า คนแบบนี้ก็ลอยนวล
comment62:นั่นสิคะ เราก็เคยเจอ
เรามาก่อนแท้ๆ แต่รถยนต์เขามาทีหลัง แล้วบอกว่ารีบ คนขายเลยขายให้ก่อน
แล้วคือ เราก็ไม่รีบเหรอ
comment63:เกลียดมาก
1.ไม่ยอมลงจากรถ จอดขวางทาง ตะโกนสั่ง บ้านเราไม่เคยทำเลย ยอมลงเดินตลอด ขอแค่จอดไม่ขวางทางจราจร
2.ลงมายืนสั่ง แต่โผล่มาทางด้านหลังแม่ค้า ยืนหายใจรดต้นคอกดดันให้แม่ค้าทำให้ก่อน
comment64:แหม่ . . . อยากให้มาดูจังหวัดที่ผมอยู่จัง เยอะมากจนเกือบจะชิน
นอกจากจะจอดตรงร้านที่จะซื้อแล้ว บางทีจอดข้ามฝั่งก็มี ฮ่าๆ
comment65:เรานึกว่า เป็นพวกรถยนต์ ที่ชอบมาแทรกคิวเข้าเลนเลี้ยวอ่ะค่ะ โกรธมากพวกนี้ ไม่ยอมต่อแถว มาแทรกตลอด
comment65-1:เห็นพาดหัวแล้วนึกเช่นนั้นเหมือนกันครับ 55555
พวกนี้เวลาผมขี่มอไซผ่านมักจะตะโกนใส่ว่า "ไปกลับรถไป๊!!!ฟวยยยย!!!" 
เพราะเป็นเหตุให้รถเลนตรงติดตลอดครับ .... เซ็ง
comment66:เซงเลย มาอ่านเอาตอนตี 1.22 น. จะไปหาส้มตำปลาร้าที่ไหนละนิ - -
comment67:ร้านโจ๊กแถวบ้านผม มีคนมาสั่งไว้ แบบไม่ได้ต่อแถวบอกเดียวมาเอา แม่ค้า บอกไปต่อคิวไม่ รับสั่งแบบนี้ เดียวจะลืม
comment68:คนขายใจดีจัง
comment69:ดิฉันเปิดร้านถ่ายเอกสารค่ะ ลูกค้าที่แบบมาถึงจอดรถแล้วสตาร์ทรถรอมาถึงจะบอกให้ทำก่อนเสมอ ดิฉันจะบอกลูกค้าเสมอว่าพี่ลองถามลูกค้าที่นั่งรอว่าเขายอมให้แซงคิวมั้ย มีการย้อนถามอีกว่า คนอื่นรีบเหรอ เลยตอบไปว่า ก็รีบกันทุกคนแหละค่ะ คุณพี่ งอนเดินออกนอกร้านเลย ต้องดัดนิสัยให้เข็ดพวกนี้
comment70:ถึงขั้นต้องล็อกอินมากดโหวตเลยทีเดียว ถูกใจมากครับ
comment71:จขกท.พูดถูกแล้วค่ะ โหวตเลย

บ้านเราเองเป็นร้านชำ
เคยมีคนขับรถมาซื้อของ จอดกลางถนนนี่แหละ แต่ไม่ลงมา
เราไม่สนค่ะ ใครมาก่อนขายให้คนนั้นก่อน ไม่ว่าจะเดินหรือนั่งเสลียงมา 
ไม่พร้อมเข้าคิว ก็เชิญขับไปร้านข้างหน้าเลยค่ะ
comment72:โอ้ย เจอบ่อยมาก 
หลังๆมาบีบแตรใส่เลย ไม่เบี่ยงด้วย 
ถ้าไม่ไปก็บีบยาวๆ จนกว่าจะเขยิบ

เราขับรถไปซื้อของทุกครั้ง โดยเฉพาะที่รถติดๆ เคยไป ตลาดห้วยขวาง เห็นบางคนเปิดไฟกระพิบ
แล้วสั่งในรถนั่นแหละ

แต่เรานี่วนหาที่จอดกว่าจะได้ จะจอดแต่ละทีก็กลัวโดนล็อคล้อ ไม่รู้ว่าปกติเขาจอดที่ไหน - -
comment73:สนับสนุนให้ทุกคนที่อยู่ในคิวหันไปกดดันและต่ิว่าให้มาต่อคิวครับ พวกนี้กร่างเพราไม่มีใครแย้งครับ คิดว่าขับรถแล้วมีอภิสิทธิ์มาเบียดเบียนคนอื่น ถ้าเรานิ่งเฉยกันก็จะยิ่งได้ใจครับ ต้องสอนให้รู้ว่าสังคมเราเลิกเห็นแก่ตัวและเอาเปรียบกันครับ
comment74:ผมว่านะ ไม่ว่าจะทำอะไร มันอยู่ที่จิตสำนึก ละไม่เกี่ยวกับ อย่างอื่นเลยนะ
comment75:เรื่องเข้าคิวนี่คนไทยสะกดไม่เป็นจริงๆฮะ

เจอตามห้างประจำตอนเช้าเสาร์อาทิตย์ เวลาเอาลูกมาเรียนพิเศษกัน
ในห้าง ทีนี้ลิฟมันจะเปิดเฉพาะจุดเพราะห้างยังไม่เปิด. คนรอลิฟเยอะ
เจอประจำพวกมาทีหลังแล้วทำเนียนไม่ต่อแถวแถมยังจูงลูกหลานมา แค่เริ่มต้นก็ไม่รู้จะสอนปลูกฝัง
ลูกหลานยังไงแระ มัวแต่นึกถึงแค่ตัวเองกันทั้งนั้นเห็นแล้วปวดใจทุกครั้ง
comment76:ตะกวน ไม่สนโลก เลยหรอ จับแต่มอไซต์
comment77:Thailand Only ยังคงใช้ได้เสมอค่ะ
คงอีกนานกว่าจะตามทันญี่ปุ่น 
ระเบียบวินัย อยู่ในสามัญสำนึกของคน ไม่ต้องมานั่งสอนแล้ว
comment78:ร่วมกันรณรงค์อย่าไปอำนวยความสะดวกให้พวกทำผิดครับ
comment79:ต้องมาแบบนี้ครับ

title:ผู้หญิงกับจิตสำนึกส่วนรวมต่อห้องน้ำ(กึ่ง)สาธารณะ
comment:สวัสดีค่ะ

เรื่องนี้เป็นเรื่องที่เราอึดอัดใจมาซักพักใหญ่แล้ว แต่สุดท้ายก็ทนไม่ไหว ขอตั้งกระทู้ระบายสักหน่อยเถอะค่ะ

เรื่องของเรื่องคือ จขกท เป็นวัยรุ่นตอนปลาย อายุ 25 เพิ่งย้ายมาทำงานที่ออฟฟิสแห่งนี้ได้ประมาณครึ่งปี
เป็นตึกออฟฟิสสูง 20 กว่าชั้น ที่ชั้นล่างๆเป็นห้างชานเมืองเส้นถนนรถติดค่ะ

เดิมทีเราทำงานอยู่ที่ชั้น 2x ซึ่งทั้งชั้นเป็นบริษัทเดียว จำนวนพนักงานประมาณ 100-200 คน 
ซึ่งการใช้ห้องน้ำก็ไม่ได้มีปัญหาอะไร มีห้องน้ำเพียงพอ (เนื่องจากเป็นตึกห้าง ห้องน้ำหญิงมีประมาณ 10 ห้อง)
อาจจะมีปัญหาบ้างเกี่ยวกับระบบของตึก เช่นห้องน้ำบางห้องกดไม่ลง ก็ปิดการใช้งานห้องนั้นๆไป
มีแม่บ้านของห้างทำความสะอาดให้อยู่เป็นประจำ มีสายฉีดน้ำ และมีทิชชู่บริการตลอด (เป็นทิชชู่ม้วนใหญ่ๆที่ใช้ในห้างค่ะ)

ต่อมา แผนกเราย้ายไปอยู่ชั้น 1x 
ซึ่งชั้นนี้มีบริษัททั้งหมด 5 บริษัท (รวมบริษัทของเราแล้ว) ซึ่งก็มีทั้งบริษัทใหญ่ และบริษัทเล็ก แต่ก็ดูไม่ใช่บริษัทบ้านๆ 
เรามั่นใจว่าจะต้องรับเฉพาะวุฒิ ป.ตรี ขึ้นไปเข้าทำงาน
และแน่นอนค่ะว่าห้องน้ำ ก็จะมีเฉพาะพนักงานบริษัททั้ง 5 ใช้งานเท่านั้น 

แต่ตั้งแต่ย้ายลงมาชั้นนี้ได้ประมาณ 3 เดือนเราพบความอึดอัดใจในการใช้ห้องน้ำค่อนข้างมาก

จะเล่าให้ฟังนะคะ ว่าเราพบเจออะไรบ้าง

1.มีคนใช้ทิชชู่ในปริมาณมาก(ขอย้ำว่าขยุ้มๆเป็นก้อนเยอะมากจริงๆ ประมาณเกินครึ่งหนึ่งของพื้นที่ผิวน้ำในโถ) แล้วไม่ทิ้งลงถังขยะ แต่ทิ้งลงในโถส้วม แล้วก็กดไม่ลง!!! แล้วมันก็ลอยหราอยู่อย่างงั้น 
อันนี้เห็นบ่อยมากค่ะ ไม่ใช่แค่ครั้งสองครั้ง
คืออาจจะเพราะระบบท่อที่ใช้เชื่อมต่อกันหลายชั้น น้ำอาจจะไม่แรงมากนัก 
แต่โดยปกติถ้าเรากดชักโครกค้างไว้สัก 10-20 วินาที ทุกอย่างก็จะลงท่อ ไม่มีปัญหาค่ะ แต่ทำไม่กดกัน??
แล้วไม่รู้ว่าคนเหล่านี้ ไม่ทราบหรืออย่างไรว่า ควรเอาทิชชู่ทิ้งในถังขยะ ไม่ใช่ทิ้งลงไปในโถส้วมแบบนี้ (ถ้าปริมาณน้อยๆยังไม่เท่าไหร่ แต่ใช้ทิชชู่กันทีละเยอะมาก ถือว่าเป็นของฟรีหรือยังไง?????)
เพราะดูเหมือนว่าระบบชักโครกบ้านเราไม่ได้ออกแบบมาให้เอาทิชชู่ทิ้งลงในชักโครกเหมือนในต่างประเทศ (เช่น ญี่ปุ่น)
อาจจะพลั้งเผลอทิ้งทิชชู่ลงในโถ ตามความเคยชินหรืออะไรก็แล้วแต่ ก็ควรจะรับผิดชอบโดยการกดน้ำ (ถ้ากดไม่ลงจริงๆก็ควรปิดฝาโถส้วม)
ไม่ใช่ปล่อยทิ้งไว้แล้วเดินออกมา 

2.หลังทำธุระเบา ไม่กดชักโครกให้ลง  
อย่างที่บอกไปในข้อแรกนะคะ ชักโครกแบบนี้ แค่กดจึ๊กเดียว ทุกอย่างไม่ลงไปเหมือนชักโครกที่บ้านหรอกค่ะ
มันต้องกดค้างไว้สักนิด ก็ไม่เข้าใจว่าทำไมก่อนจะออกจากห้องน้ำไม่หันมาดูซักหน่อย หรือจะรีบเอาแต่สบาย มักง่ายไปไหมคะ?
คนเข้าต่อทีหลังก็ลำบากใจ -"-  เวลาเราเข้า เราก็จะกดและรอจนทุกอย่างดูดลงไปในท่อเรียบร้อยแล้วค่อยออกมากค่ะ

3.ผ้าอนามัยใช้แล้ว อยู่ตรงคอห่าน!!! 
อุ๊ แม่เจ้า ตกใจมาก!! 
ปกติเวลาเข้าห้องน้ำในห้าง จะมีสติ๊กเกอร์ติดว่า "กรุณาอย่าทิ้งผ้าอนามัยลงโถส้วม" ไม่คิดว่าจะจะมีคนทิ้งจริงๆ
เอิ่ม.. คนทิ้งนี่เค้าคิดอะไรอยู่หรอคะ? หรือปกติที่บ้านก็ทิ้งผ้าอนามัยลงโถส้วมกันหรอคะ??

4.ผ้าอนามัยใช้แล้ว แผ่หราอยู่คาฝาถังขยะ
เอ่อ.. เวลาทิ้งนี่ไม่ห่อบ้างหรือคะ? ที่โรงเรียนเราเคยจับเด็กผู้หญิงวัยมัธยมต้นไปอบรมเรื่องการใช้ผ้าอนามัย
และวิทยากรก็สอนการห่อผ้าอนามัยทิ้งด้วยซองผ้าอนามัยอันใหม่ที่เราฉีกใช้
หรือถ้าไม่มีอะไรห่อจริงๆ ห่อด้วยทิชชู่ให้ไม่เห็นด้านที่เลอะก็ยังดีค่ะ
อีกอย่าง ถังขยะเป็นถังขยะแบบมีฝาปิด ถ้าจะไม่ห่ออะไรเลย ก็ช่วยทิ้งให้ลงไปในถังไม่ได้หรือคะ?? ทำไมต้องให้มันงับคาฝาถังด้วยล่ะ??


5.ถ่ายหนักแล้วไม่กด  และที่สำคัญคือไม่ปิดฝาโถส้วมด้วยค่ะ ปล่อยให้มันหราอยู่อย่างงั้น 
อันนี้รับไม่ได้อย่างแรงค่ะ อย่าอ้างว่ากดไม่ลงค่ะ เพราะเราเคยเข้าห้องน้ำวนๆเกือบครบทุกห้องแล้ว กดลงหมดค่ะ
แปลว่าคงไม่ได้กดแช่สินะคะ ..แต่ช่วยปิดฝาโถส้วมซักหน่อยก็ยังดี

6.ใช้สายชำระ แล้วมีน้ำเลอะตรงที่นั่งก็ไม่เช็ด
ปล่อยให้เป็นภาระขอผู้ที่เข้าใช้งานต่อเช็ดกันเอง.... 

7.เวลาไปเข้าห้องน้ำช่วงบ่ายทีไร... เจอกลิ่นตลบอบอวล ชวนเป็นลมมากค่ะ 
เข้าใจค่ะว่าหลังรับประทานอาหารเที่ยง ก็อาจจะต้องมีปลดปล่อย ปลดทุกข์บ้างเป็นธรรมดา
แต่กลิ่นนี่ทำให้คนที่อยู่ในห้องน้ำห้องอื่นๆแทบจะเป็นลมค่ะ..
คือ รู้ค่ะว่าเป็นเรื่องธรรมชาติ ทุกคนมีกลิ่นกันทั้งนั้นแหละค่ะ
แต่ถ้าจะช่วยกดน้ำไปด้วย..ระหว่างทำธุระมันจะช่วยได้มากกกกกกก มากกว่าการปล่อยให้เสร็จแล้วกดทีเดียวเยอะเลยนะคะ
หรือ มีห้องน้ำสำหรับผู้พิการแยกออกมาอยู่ด้านนอก ใช้ห้องนั้นเป็นห้องทำธุระส่วนตัวก็ได้ค่ะ 



เหตุการณ์เหล่านี้(โดยเฉพาะข้อ 1-6)ถ้าพบเจอในห้องน้ำสาธารณะคงทำใจได้ (จริงๆต้องเรียกว่าทำใจไว้แล้วดีกว่า) ค่ะ
แต่นี่เป็นห้องน้ำในตึกออฟฟิส!! ซึ่งจำกัดเฉพาะพนักงานในชั้นนั้นๆใช้
ซึ่งทุกคนล้วนมีการศึกษานะคะ สาวๆแต่ละคนหน้าตาดี แต่งตัวดีกันทั้งนั้น
แล้วที่เห็นอยู่นี่สะท้อนให้เห็นอะไรคะ? ความเห็นแก่ตัว? จิตสำนึกต่อสาธารณะไม่เหลือน้อยเหลือเกินนะคะ
การศึกษาดูเหมือนจะไม่ได้ช่วยอะไรเท่าไหร่รึเปล่าคะ?

ช่วยๆกันรักษาความสะอาดหน่อยเถิดค่ะ อย่ามักง่าย
ลองนึกดูว่าหากคุณเป็นคนที่มาใช้ห้องน้ำต่อแล้วเจอสภาพแบบนี้จะรู้สึกเช่นไร
สงสารพี่แม่บ้านที่ทำความสะอาดด้วยค่ะ

ขอบคุณที่รับฟังและอ่านจนจบนะคะ

แท็กห้องแป้งเพราะสาวๆเยอะ แท็กห้องสีลมเพราะเป็นเรื่องที่ออฟฟิส แท็กห้องสยามเพราะอยากให้วัยรุ่นได้รับรู้บ้าง แท็กห้องชานเรือนเผื่อให้คุณแม่ๆเตือนลูกสาวนะคะ และแท็กห้องศาลาประชาคมเพราะรู้สึกว่ามันเป็นปัญหาต่อส่วนรวมค่ะ
comment1:อือหือ .. นึกถึงภาพผ้าอนามัยตรงคอห่าน
แล้วขออณุญาติกดสยองนะคะ
comment1-1:สยองด้วยคน ต้องบอกว่าการศึกษาไม่ช่วยอะไร เป็นเรื่องของจิตสำนึกล้วนๆค่ะ >\\<
comment2:น่าจะแจ้งทางอาคารให้ทำป้ายประกาศจะดีกว่านะครับ
comment3:ปริ๊นซ์กระดาษไปแปะเลยค่ะ ....
ให้ทิ้งผ้าอนามัยลงถัง.....
ให้ตรวจดูสภาพหลังกดชักโครกก่อนออก....
ให้ใช้กระดาษแต่พอดี....

น่าจะครอบคุม ข้อ 1-6 
แต่ข้อเจ็ด บางคนจะบอกว่าเปลืองน้ำค่ะ
ถ่ายให้เสร็จแล้วกดทีเดียว ....

เห็นใจค่ะ คงจะมักง่ายกัน....
comment3-1:จริงๆเรื่องทิ้งผ้าอนามัยลงโถส้วม+ช่วยกันรักษาความสะอาด กับช่วยกันประหยัดทรัพยากร 
มีแปะไว้ที่ประตูห้องน้ำ และกล่องทิชชู่ทุกห้องอยู่แล้วค่ะ
..แต่ก็ไม่ได้นำพา.. 

ข้อ 7 นี่ เฉพาะตอนใช้ห้องน้ำร่วมกับคนอื่น เปลืองน้ำเล็กๆน้อยๆ บ้างก็ได้นะคะ แหะๆ ^^"
ถ้าอยู่คนเดียวก็จัดเต็มก่อนค่อยกดทีเดียว
comment3-2:ที่บริษัทเราก็มีกระดาษแปะบอกไว้ค่ะ

ไม่ได้ผลค่ะ

คนที่ไม่คิดถึงคนอื่น ก็คือไม่คิดค่ะ คนพวกนี้สนใจแต่ความสะดวกของตัวเอง
comment3-3:ปริ้นไปแปะก็เท่านั้นคะ
ขนาดที่ทำงานเรา ติดป้ายไว้ห้ามสูบบุหรี่
(เขาจัดที่ไว้ให้แล้ว)
มีหรือคนจะทำตาม เห็นออกไปยืนสูบตรงป้าย บ่อยๆ
อยากจะเอา บุหรี่ที่มันดูด
วางไว้บนหัวมันจริงๆ
เผื่อจะได้ เผานิสัย สันดาน เลวๆ ไปให้หมด
comment4:เข้ามาเห็นด้วยค่ะ จิตสำนึกต่อส่วนรวมหายไปไหนหมด ทั้งที่เป็นเรื่องอนามัยส่วนบุคคลแท้ๆ 
ผ้าอนามัยห่ออย่างดี  กดชํกโครก แล้วหันไปมองซ้ำ  ส่วนตัวนึกถึงใจเขาใจเรา 
เราอยากเข้าห้องน้ำสะอาด คนอื่นก็อยากเข้าสะอาด ฉะนั้นถ้าทุกคนเริ่มจากตัวเรา เสียเวลา ไม่ถึง 30 วินาที
แต่ที่ออฟฟิศเราโชคดีค่ะ ห้องน้ำที่นี่สะอาด แม่บ้านทำแทบตลอดเวลา
และทั้งตึกเป็นของเราบริษัทเดียว แถมมีผู้บริหารชั้นเรา ห้องน้ำเลยดูดี ใหม่สะอาด 
ปล. สะอาดจนเคยแอบไปนั่งหลับบ่อยๆค่ะ
comment5:อย่างที่เจ้าของกระทู้ว่าค่ะ เจอประจำ กับสาวแต่งตัวสวยๆนี่แต่สุดแสนมักง่าย กระดาษฟรีไม่ต้องคิด ตรงนี้เป็นสันดานที่เห็นแก่ตัว ***ถ้าตัวเองชื้อมาใช้เองจะใช้อย่างประหยัด  ผ้าอนามัยแค่จับพับเข้าหากันแล้วทิ้งลงขยะแค่นี้ก็ไม่ทำมันจะน่ารังเกียจอะไรนักหนา เห็นเวลาอยู่ข้างนอก ทำกรีดกราย กรีดนิ้ว ว่าเป็นคนมีระเบียบสะอาด **คนพวกนี้ไม่ได้รับการอบรมมาจากครอบ ถ้าได้รับการอบรมมาจะไม่ทำอะไรที่อุจาดแบบนั้น**และยังมีอีกบางคนขึ้นไปเหยียบ บนโถส้วม *บางคนถ่ายหนักไว้เรี่ยราด ตามชอกโถส้อมแล้วไม่ทำให้เรียบร้อยก่อน คงคิดว่าไม่มีใครเห็น และอีกหลาก หลายที่หล่อนทั้งทำๆๆๆๆๆๆๆๆๆๆๆๆ
comment5-1:เห็นด้วยสุดๆค่ะ  การอบรมจากครอบครัวสำคัญค่ะ คุณแม่ๆได้ทำตัวอย่างที่ดีให้ลูกเห็นบ้างรึเปล่า
comment5-2:เขาเกิดมารู้จักแต่ส้วมซึมแบบนั่งยองๆค่ะ ความคุ้นเคยแต่เด็กกับการอบรมของที่บ้านหลอมเป็นนิสัยที่แก้ลำบากค่ะ
comment6:มีอีกข้อ ขึ้นไปนั่งยองๆ บรชักโครก เพื่อ??
ถ้าถอดรองเท้าและยกฝารองนั่งขึ้นไปยองๆ ยังพอรับได้
แต่นี่ใส่รองเท้าขึ้นไปเหยียบบนฝารองนั่ง เป็นรอยคราบรองเท้า
ถามว่า คนที่เข้าคนต่อไปจะนั่งยังไงค่ะ ต้องมานั่งเช็ดก่อน
เข้าใจว่ารังเกียจห้องน้ำสาธารณะ ไม่อยากเอาตรูดลงไปแนบ
แต่สิ่งที่คนพวกนี้ทำน่ารังเกียจกว่ามาก

ที่ทำงานเราเจอมาทั้งข้อ 1-7 เลยก็ว่าได้
ปริ๊นท์กระดาษแปะแล้วก็ยังทำ ถอนหายใจยาวๆๆๆ เฮ้ออออออออ
comment6-1:สดๆร้อนๆ เข้าห้องน้ำบนเครื่องบิน ครั้งแรกเราเข้าไปโอเค ไม่มีอะไร พอเข้าห้องเดิมครั้งที่ 2 มีรอยรองเท้า เหยีบที่นั่ง สุดๆเลยค่ะ
comment6-2:อาจเพราะว่าเป็นห้องน้ำออฟฟิสที่คนใช้อยู่ในกลุ่มจำกัดมั้งคะ เลยไม่มีปัญหาเรื่องปีนโถส้วม
แต่ส่วนใหญ่ที่ขึ้นไปนั่งยองๆบนโถส้วมนี่จะเจอในห้างเยอะมากๆค่ะ
ไม่เข้าใจเหมือนกันทำไมต้องปีนขึ้นไป (แถมลงมาแล้วยังไม่เช็ดให้เรียบร้อย)
บางทียังทำที่รองนั่งเลอะปัสสาวะอีก -"-

ถ้ารังเกียจจะเอาก้นลงนั่งโถส้วมสาธารณะขนาดนั้น
ก็พกทิชชู่เปียกหรือพวกเจลแอลกอฮอล์เช็ดก่อนก็ได้เนอะ 
เฮ้ออออออ ด้วยคนค่ะ
comment6-3:ออฟฟิศเรามีจ้า ขึ้นเหยียบบนที่นั่งรองชักโครก นั่นยังไม่พอ มีเศษซากอารายธรรมให้เห็นต่างหน้าด้วย หยดสีแดงย้าง เหลืองบ้าง หรือไม่ก็ เหลิองตรงฝาปิด
comment6-4:ที่เหยียบบนฝารองนั่งที่พูดถึงคือ ห้องน้ำออฟฟิสเนี่ยแหล่ะค่ะ
ที่สำคัญ ชั้นเรามีแค่แผนกเราด้วย มีคน 30 กว่าคน เฮ้อออออ
comment7:ขอระบายเพิ่มเติมกรณีเข้าห้องน้ำตามปั๊มพ์น้ำมัน

- ใช้แบบขันราดในโถส้วม ช่วยเปิดน้ำก๊อกให้มันไหลมีปริมาณน้ำเพียงพอสำหรับคนถัดไปด้วยน่ะค่ะ ไม่ใช่ตัวเองเสร็จแล้วก็เลิกกัน กลัวน้ำล้นก็เปิดเหยาะๆ ไว้ก็ยังดี ใจร้ายกันมาก ...
comment8:เจอปัญหาอย่างเดียวกันที่ที่ทำงานค่ะ

ต้องเรียกสาว ๆ พนักงานมาอบรมเรื่องนี้โดยด่วน

ในการประชุมครั้งที่แล้ว สาว ๆ บ่นกันว่า ห้องน้ำไม่พอ ที่มีอยู่ก็ตัน กดไม่ค่อยลง


โอเค รับทราบเรื่อง 
เข้าใจว่า เกิดจาก องศาท่อวางลาดเอียงน้อยเกินไป เลยกดไม่ค่อยลง  
เดี๋ยวจะขุดวางถังแซคใหม่ แล้วทำท่อให้ลาดเอียงลงมาก ๆ ให้ จะได้กดลง

ผลจากการจ้างช่างมาขุดวางถังแซค และ หาสาเหตุของท่อตัน
พบ ผ้าอนามัยใช้แล้ว จำนวนมากมาย อุดอยู่ตามท่อ 

ฟังแล้วจะอาเจียน
แต่เอาเถอะ จะพยายามหาความผิดของตัวเองก่อนมองคนอื่น
เรียกน้อง ๆ มาถามว่า ได้จัดหาถังขยะวางไว้ในห้องน้ำให้ทิ้งได้ไหม

น้องบอกว่า "พี่คะ มีทั้งถัง และกระดาษห่อให้เรียบร้อยเลยค่ะ"

ข้อสรุปคือ มักง่าย และขาดการอบรมค่ะ
เลยต้องเรียกมาอบรมกันอีกครั้งหนึ่ง

เรื่องการใช้ห้องน้ำนี่ต้องสอนกันให้ละเอียดเลยจริง ๆ ค่ะ ขอยืนยัน
comment8-1:โอ.. เรื่องทิ้งผ้าอนามัยจนท่ออุดตันนี่..เกิดจากความมักง่ายทำให้กลายเป็นเรื่องใหญ่เลยนะคะ 

ไม่น่าเชื่อว่าโตๆกันแล้วยังต้องมีการอบรมกันเหมือนเด็กๆ 

แต่ของคุณยังโชคดีที่เป็นปัญหาห้องน้ำในบริษัทเอง ยังเรียกพนักงานมาอบรม มาแก้ไขได้
แต่ในกรณีเรา ต่อให้แจ้งฝ่ายบุคคลก็ทำอะไรไม่ได้ค่ะ 
เนื่องจากเป็นห้องน้ำที่ต้องใช้ร่วมกันหลายบริษัท
comment8-2:เจ๋งอ่ะ พนักงานร้องห้องน้ำตัน 
สั่งขุดวางถังใหม่ แก้ไขเลย

..
comment9:อยากรู้ว่าห้องน้ำที่บ้านของคนที่ทำอะไรพวกนี้น่ะ มันมีสภาพเป็นยังไงนะ

วันก่อนเข้าห้องน้ำที่เดอะมอลล์บางแค เราเข้าต่อป้าคนนึง คือ กดชักโครกไม่ลง ทิชชู่ลอยละล่องในโถชักโครก

เราไม่ปิดประตูนะ เราเปิดประตูอ้าเลย แล้วก็กดยืนกดชักโครก จนกว่ามันจะลงนั่นล่ะ

ละเราก็บอกคนที่ต่อคิวว่า อาจจะนานหน่อยนะ เพราะคนก่อนหน้าเค้าทิ้งทิชชู่ลงชักโครกแล้วไม่ยอมกดให้มันลง

ป้าคนนั้นหันมามองหน้าเราแล้วเดินออกห้องน้ำไปเลย เรายืนกดจนมันลงหมดเราถึงปิดประตูห้องน้ำทำธุระของเราไป



คนสมัยนี้ไม่ค่อยมีจิตสำนึกกันสักเท่าไหร่ เราเลยตัดปัญหาด้วยการพกทิชชู่ทั้งเปียกและแห้ง

เข้าห้องน้ำไปก็เอาทิชชู่เปียกเช็ดฝาชักโครกก่อนลงนั่ง พอทำธุระเสร็จจะกดชักโครกก็ใช้ทิชชู่จับคันโยกเพื่อกดชักโครก

เราไม่เคยนะขึ้นไปเหยียบกับเอาเท้ากดชักโครกเนี่ย เมื่อก่อนไม่รู้ด้วยซ้ำว่ามีคนทำ แต่เราก็ป้องกันตัวเองแบบนี้มานานแล้วล่ะ

เพราะฝาชักโครกบางทีขาวสะอาดมากเลย แต่วันนั้นเห็นกับตาว่าพนักงานทำความสะอาดเอาไม้ถูพื้นนี่แหละมาถูฝาชักโครกซะขาวเลย

เลยคิดว่าแม้จะเห็นจะมองว่ามันไม่เลอะสกปรกแต่จริงๆแล้วมันก็ไม่ได้สะอาดจริงๆอย่างที่เราคิด คนที่ชอบเหยียบชักโครกกับเอาเท้ากดชักโครกเนี่ย

เค้าคิดว่ามันสกปรกเลยไม่นั่ง เลยไม่ใช้มือจับ แต่ไม่เคยคิดเลยว่า สิ่งที่ตัวเองทำอยู่นั่นแหละ มันคือต้นเหตุความสกปรกเลย
comment9-1:ไม้ถูพื้นถูฝาชักโครก โอวแม่เจ้า
comment9-2:เราเคยเห็นคนที่ออฟฟิศเรา นางเปิดประตูแล้วนึกขึ้นได้ว่าลืมกดชักโครก แล้วนางก็บอกเราว่าแป๊บนึงนะพี่ลืมกดชักโครก จากนั้นนางก็หันกลับไป...ยกเท้าแล้วเอาปลายเท้ากดชักโครก...เราต่อคิวด้วยความตกใจ อุ๊แม่จ้าวววว นี่มันกายกรรมเปียงยางชัดๆ เราถึงกับพูดไม่ออกเลยทีเดียว -*-
ปล.นางไม่ถอดรองเท้าด้วยนะ หึหึหึ
comment10:เพื่อนเราเคยเข้าห้องน้ำต่อ จากดาราสาวคนหนึ่ง  นางถ่ายเบา แล้วไม่ยอม กดชักโครก เพื่อนเราไม่สนใจอะไรทั้งนั้น  เดินไปเรียก ให้กลับมากดน้ำด้วย  ดาราสาวคนนั้นก้อกลับมากด แล้วก้อทำหน้าอายๆ บอก ขอโทษค่ะ  เรายังยืนขำในความมั่นของเพื่อนมาก  ทุกวันนี้พอเห็นดาราคนนี้ในทีวี  เพื่อนเราจะชอบเรียก ว่า นังเยี่ยวเหลือง
comment10-1:อื้อหือออ อยากรู้ว่าใคร

ปอลอ. อร๊ายยย ต่อมอยากทราบกระตุกอีกแระ
comment10-2:แอบอยากรู้ว่าใครเหมือนกันค่ะ
comment10-3:อาจจะลืม เพราะมัวแต่ท่องบท คิดว่านะคะ คงจะคิดฟุ้งซ่านไปเรื่องโน้นเรื่องนี้แน่ๆเลย
comment11:ตอนเราเริ่มมีประจำเดือน แม่เราสอนว่า

"เนี่ย ถ้าทิ้งผ้าอนามัยแล้วไม่ห่อนะ ถ้ามีใครมาน้ำลายใส่ เจ้าของผ้าอนามัยเป็นบ้าเลยนะ"

เชื่อปะคะ เราเชื่อสนิท!! ทำให้เราติดนิสัยห่อผ้าอนามัยจนมิดชิด แถมห่อเสร็จแล้ว ยังไม่กล้าทิ้งในที่ๆ ไม่สมควรด้วยค่ะ

อย่างถ้าเราไปบ้านเพื่อน ไปบ้านคนอื่น เราห่อจนไม่เห็นว่าเป็นอะไรแล้ว เรายังไม่กล้าทิ้งถังขยะในบ้านเค้าเลยค่ะ

เก็บใส่กระเป๋ากางเกง เอามาทิ้งที่บ้านเราแทน T.T


คนรู้จักเราบางคน ก็บอกว่า เวอร์ไปนะ ห่อเสร็จแล้ว ก็ทิ้งได้แล้ว

เราก็คิดว่า ทิ้งไป คนก็รู้อยู่ดี ว่าห่ออะไร เราว่า ยังไง มันก็น่าเกลียดอยู่ดีอะค่ะ สรุป คือ เอากลับไปทิ้งบ้าน 555
(เราคิดว่า ถ้าบ้านเค้ามีผู้ชาย แล้วถ้าผู้ชายในบ้านเค้าเห็น เราว่า ไม่ดีหรอกอะ)


ส่วนเรื่องกดชักโครก ไม่ต้องถามเลยค่ะ

ถ้าเราออกจากห้องน้ำ แล้วมีคนรอต่อ แต่คนรอ ไม่เข้าต่อจากเรา เราวิ่งไปถามเลยนะคะ ว่า...

"อุ๊ย กดไม่หมดเหรอคะ" แต่คำตอบ มันไม่ใช่อะดิ เค้าบอกว่า เปล่า เค้ามารอเอาทิชชู่... แป่ว!!

คือ ถ้าคนเข้าต่อจากเราไม่เข้า เรารีบวิ่งกลับไปทุกครั้งเลยนะคะ กลัวว่ามีอะไรตกค้างหรือเปล่า
(แต่ปกติ ก่อนออก คือ สำรวจก่อนทุกครั้งอยู่แล้วค่ะ กลัวมีคนรอเข้าต่อ แล้วถ้าไม่เรียบร้อย กลัวเค้าด่าถึง "แม่" ค่ะ)


เรื่องทิชชู่เช็ดประจำเดือน แล้วทิ้งคาถังนี่ เห็นด้วยเลยค่ะ อุจาดสุดๆ เวลาเราเปิดฝาถังขยะ แล้วเห็นทิชชู่ เปื้อนอึ เปื้อนเมนส์

อารมณ์เสียทุกรอบ คิดในใจว่า คนพวกนี้ มันมาจาก สังคมชั้นไหน (วะ)

ที่บ้าน ไม่สั่ง ไม่สอน กันบ้างหรือไงว่า ของพวกนี้ ต้องจัดการยังไง 

เฮ้อ พูดไปก็แค่นั้น คนพวกนี้ สามัญสำนึกต่ำสุดๆ ค่ะ ใครได้ไปเป็น ภรรยา ก็ขอบอกว่า โค ตะ ระ ซวยจริงๆ



ลูกน้องเรา มานอนที่บ้านเรา มีอยู่หนนึง เราเข้าห้องน้ำต่อจากน้องผู้หญิงคนนี้

เราก็เห็นแคร์ฟรี นอนแผ่หราอยู่ในคอห่าน เราก็ถามว่า เฮ้ย นี่อะไรอะ

เด็กมันตอบว่า อ้าวหนูกดไม่หมดเหรอพี่

เราเลยถามว่า เฮ้ย ทิ้งแคร์ฟรีลงชักโครกเนี่ยนะ

เด็กก็ตอบว่า ใช่ มันก็เหมือนทิชชู่นี่นา

เรานึกสวนในใจว่า แล้วถ้างั้น ทำไม เมิง ไม่ใช้ทิชชู่ แทนแคร์ฟรีล่ะฟระ

สามีเค้าได้ยิน สามีเค้าเลยรีบพูดต่อว่า ดีแล้วพี่ ด่ามันเยอะๆ บอกมันกี่ครั้งแล้ว มันก็ไม่ฟัง

เราได้แต่สอนไปว่า ทำแบบนี้ ท่อน้ำมันตันได้นะ 

ที่สำคัญ แคร์ฟรี ชิ้นนิดเดียว เอาทิชชู่ห่อ ก็เสร็จแล้ว แค่นี้ ทำไม่ได้??



เฮ้อ... บ่นไปก็แค่นั้นอะ กระทู้นี้ ถูกใจจริงๆ ค่ะ
comment11-1:หงุดหงิดเวลาเห็นทิชชู่เลอะๆแผ่หราอยู่ในถังขยะเหมือนกันค่ะ 

เรายังไม่เจอเคสที่ใช้ห้องน้ำต่อแล้ว รู้ว่าคนก่อนหน้าทำเลอะค่ะ
เจอแต่ว่า มันถูกทิ้งไว้เป็นห้องที่ไม่มีใครเข้า
ไม่งั้นก็คงจะเข้าไปสะกิดเหมือนกันค่ะว่า ให้ช่วยกดชักโครกหน่อย
สมัยนี้ คนมักง่ายเยอะจริงๆค่ะ
comment11-2:ยังมีหน้ามาถามว่ากดไม่ลงเหรอ บอกอะไรได้หลายอย่างในตัวคนนี้จริงๆ หึหึ
comment12:ออฟฟิตเราก็มีค่ะ เอาขวดน้ำเข้าไปด้วย ชำระล้างแล้วเช็ดให้เรียบร้อยก็ไม่มีใครว่าค่ะ แต่ขอบอก
นาง ๆ ทั้งหลายที่เอาเข้าไป นอกจากหยดน้ำจะหยดหกบนโถชักโครกแล้ว พื้นยังเจิงนองไปด้วยน้ำของนาง ๆ ทั้งหลายที่
หกออกมานองพื้น เห็นแล้วอนาจมาก คิดแต่จะสะอาดแต่ของตัวเองแต่ไม่สนใจความสะอาดของคนอื่น
comment13:555 เดาว่าเป็น ออฟฟิศเซ็นทรัลแจ้งวัฒนะ เพราะเราทำงานชั้น 1x แต่ไม่น่าชั้นเดียวกับ จขกท เพราะมีมากกว่า 5 บ

แต่เป็นแบบที่ จขกท เล่ามาทุกอย่าง ที่เลวร้ายสุดๆ คือถ่ายหนักแล้วไม่กด เพื่อ???

เดินเข้าห้องน้ำแต่ละวัน ลุ้นมาก กลัวจะเจอภาพติดตา เห้อ!!
comment13-1:ใช่เลยค่ะ ^^"
ทุกวันนี้ เวลาจะเข้าห้องน้ำ ถ้าไม่ใช่ช่วงเช้าๆนี่ต้องค่อยๆ แง้ม โผล่ไปเหลือบๆไปหยั่งเชิงก่อน
ไม่งั้นอาจเจอ...ภาพอุจาดตา
comment13-2:อยู่ชั้น20ค่ะ มีปัญหานี้เหมือนกัน สาวๆชั้นนี้สวยนะคะ
แต่แบบ เฮ้ยยยย ทำธุระเสร็จแล้วเคยหันมามองกันบ้างปะ
ทิชชู่คาชักโคก รอยน้ำหยด รอยรองเท้า หยดประจำเดือน
บ้างวันนี่คลื่นไส้นะคะ

แต่รู้สึกชั้นเราบริษัทย้ายออกไปเยอะ เหลือไม่กี่บริษัท
สภาพห้องน้ำเลยดีขึ้น แต่ก็ยังพอมีบ้าง
comment14:เหตุการพวกเนี้ยเจอบ่อย ขนาด บริษัท ขนาดเล็กยังมีเลย
แต่ขอติง จขกท. สักนิดนะคะ ที่บอกว่า "มั่นใจว่าจะต้องรับเฉพาะวุฒิ ป.ตรี ขึ้นไปเข้าทำงาน"  
คือ เราว่า วุฒิการศึกษา มันไม่เกี่ยวกับสันดานคน
comment14-1:มันเกี่ยวตรงที่ว่า มีปัญญาเรียนจบปริญญาตรีมาเข้าทำงาน แต่เรื่องแบบนี้ดันสันดานเสีย ไม่มีสามัญสำนึก
ไม่มีปัญญาคิดว่าจะต้องจัดการยังไง ทั้งที่เป็นเรื่องง่ายๆนี่แหละค่ะ
ตามที่เราเข้าใจนะ
comment15:เห็นด้วยค่ะ วุฒิ ไม่เกี่ยวจิตสำนึกล้วน ๆ 

วันนี้เลย  พี่แม่บ้าน บ่นว่า

"ใครปล่อยปลาในโถส้วม"   เห็นบอกว่าเหมือนปลานิลนึ่ง เหลือเกือบเต็มตัว        

โถชักโครกนี่แหละค่ะ ตรงคอห่าน มันกดไม่ลง พี่แม่บ้านต้องล้วงเอาออกมา  
เฮ้ออออออออออ  องค์กรเราก็ใหญ่ นะคะ ถึงบอกว่า ไม่เกี่ยวกับวุฒิการศึกษาสักนิด
comment15-1:น่าเห็นใจพี่แม่บ้านมากเลยค่ะ > <
comment16:บริษัทที่เคยอยู่ก้เป็นเหมือนกันค่ะ ไม่เข้าใจ ผญ แบบนี้เลย เราก่อนจะออก สำรวจทั่วๆก่อนทุกทีว่าเรียบร้อยไหม เคยไปยืนต่อคิวรอเข้าห้องน้ำ ผญ คนนึงออกมา เราเข้าต่อผงะเลย เละเทะมาก แต่ชีก็ทำเฉยๆ ชิลๆ
comment17:เรื่องทิ้งผ้าอนามัยลงโถส้วมเนี่ย ผู้หญิงพวกนั้นคิดไม่ได้เหรอว่ามันจะไปอุดท่ออ่ะ 
คืออย่างทิชชู่มันเปียกแล้วขาดง่ายใช่ป่ะ แต่ผ้าอนามัยมันหนานะ -*-
เราไม่เคยมีความคิดสักแว่บเลยที่จะทิ้งลงโถส้วมอ่ะ ขนาดในห้องน้ำไม่มีถังขยะ เรายังห่อใส่กระเป๋าไปทิ้งที่อื่นเลย
comment18:หักหลังผู้หญิง
comment19:วันนี้เจอสดๆเลย คือเข้าห้องน้ำต่อจากผู้หญิงคนนึง
 แต่งหน้าแต่งตัวก็ดีอะค่ะ แต่เข้าต่อถึงกับผงะ
มีน้ำปัสสาวะเปียกรอบฝาชักโครก (คือทำอีท่าไหน-*-)
คือเราก็ต้องเช็ด....คือแอบคิดทำไมอะ 
ของๆตัวเองยังรังเกียจเลย แล้วให้ใครเช็ดอะคะ 
แล้วคนอื่นจะไม่รังเกียจของคุณมากกว่าเรอะ
อย่างน้อยควรรับผิดชอบในส่วนของตัวเองให้ดี
อย่าให้เดือดร้อนคนอื่น-*-

บางทีก็ยัดทิชชู่ลงส้วม กระดาษเช็ดมือก็วางแปะไว้ตรงอ่าง
คือเดินมาไม่ถึงก้าวก็ถังขยะแล้วแต่ไม่ทิ้งลงถัง
ลำบากอะไรนักหนา

เราทำงานที่ตึกใกล้บีทีเอสสาธร ชั้น17
คือบางทีอยากติดประกาศมาก
ว่าช่วยรักษาความสะอาดหน่อยเถอะ 
คือยิ่งกว่าเด็กประถมใช้ห้องน้ำอะค่ะ เพลีย
comment20:ที่บริษัทเราก็เป็นค่ะ เราสงสัยเหมือนกัน มีแต่คนทำงาน 
สาวออฟฟิสทั้งนั้น ไม่มีเด็กๆมาใช้แน่นอน
แต่เจอพฤติกรรมประมาณนี้เลย สกปรกมาก 
คือแต่งตัวดีมากเดินออกมา 
พอเข้าไปต่อถึงกับเพลียยยอะค่ะ 
แบบว่าไม่กด ถ้ากดไม่ลงก็ปิดฝาไว้ก็ได้อะ 
ไม่อายมั่งเหรอไง มักง่ายมากๆอะ 
แล้วก็เจอพวกที่ไม่ทิ้งขยะลงถัง ทั้งๆที่ขยะอยุ่ใกล้มากอะ

เพลียมาก คิดเลยว่านี่คือคนโตแล้วเหรอเนี่ย
สาวออฟฟิสบางคนแต่งตัวดีๆเหมือนจะสะอาดอะ
แต่ทำตัวแบบนี้ โห เพลียค่ะ
สกปรกมาก มักง่ายมาก -*-
comment21:โดยเฉพาะพวกที่เหยียบฝาค่ะ  แม่คู้ณณณ  กลัวสกปรก แต่มันสกปรกเพราะพวกเธอๆ เหยียบนะสิ

กลัวสกปรกก็น่าจะเกร็งกล้ามเนื้อขาสิค่ะ  คนมาใช้ต่อจะได้ไม่ลำบาก
comment22:ไม่น่าเข้ามาอ่านเล้ยตรู  เห็นภาพในหัวเลย
comment23:ที่บริษัทเราเราออกแบบทำป้ายเองค่ะ ใส่การ์ตูนและทำแผ่นใหญ่แบบว่านั่งบนชักโครกแล้วมันปะทะสายตาแปะไว้กลางประตูเลย ผลคือ ห้องนเำสะอาดขึ้นกว่าเดิม เห็นผลจริงๆนะ คือบางทีเป็นแผ่นสติ๊กเกอร์เล็ก กรุณาอย่า... ไรงี้ น้อยคนอ่าน เราครีเอทคำเอาเองเลยแบบว่าอ่านแล้วขำ มันกระตุ้นความสนใจคนที่อยู่ในห้องน้ำนะ ลองดูค่ะใช้เวลาว่างนั่งทำไปแปะ ขอฝ่ายอาคารสถานที่ก่อน ถ้าทำได้ทำเลย อย่าคิดว่าแล้วทำไมชั้นต้องมาทำด้วยเนี่ย ถือซะว่าทำแล้วจะได้สบายใจเวลาเข้าห้องน้ำ
comment24:7.เวลาไปเข้าห้องน้ำช่วงบ่ายทีไร... เจอกลิ่นตลบอบอวล ชวนเป็นลมมากค่ะ เม่าเป็นลม
เข้าใจค่ะว่าหลังรับประทานอาหารเที่ยง ก็อาจจะต้องมีปลดปล่อย ปลดทุกข์บ้างเป็นธรรมดา
แต่กลิ่นนี่ทำให้คนที่อยู่ในห้องน้ำห้องอื่นๆแทบจะเป็นลมค่ะ..
คือ รู้ค่ะว่าเป็นเรื่องธรรมชาติ ทุกคนมีกลิ่นกันทั้งนั้นแหละค่ะ
แต่ถ้าจะช่วยกดน้ำไปด้วย..ระหว่างทำธุระมันจะช่วยได้มากกกกกกก มากกว่าการปล่อยให้เสร็จแล้วกดทีเดียวเยอะเลยนะคะ
หรือ มีห้องน้ำสำหรับผู้พิการแยกออกมาอยู่ด้านนอก ใช้ห้องนั้นเป็นห้องทำธุระส่วนตัวก็ได้ค่ะ 

ผิดครับ อันนี้แนะนำไม่ดีครับ
comment24-1:ขออภัยค่ะ แหะๆ
พอดีเห็นว่า ยังไม่มีพนักงานที่พิการอยู่ชั้นนี้น่ะค่ะ ห้องน้ำสำหรับผู้พิการในชั้นนี้ส่วนมากก็ว่างตลอด
ถ้าจะมีคนเข้าไปทำธุระก็คนปกตินี่แหละค่ะ  ส่วนมากจะเป็นผู้หญิงด้วยค่ะ ไม่ค่อยเห็นคุณผู้ชายใช้
อีกอย่างคือห้องมันค่อนไปทางหน้าห้องน้ำหญิงมาก คิดว่าคุณผู้ชายอาจจะเขินไม่กล้ามาใช้กันค่ะ
comment24-2:กำลังจะมาบอกตามคุณ Smoke gets in your eyes  เหมือนกัน
comment24-3:สารภาพผิดว่าเคยใช้ห้องน้ำคนพิการตอนคนเข้าคิวห้องน้ำเยอะแยะ
ครั้งแรกเพิ่งทานบุฟเฟ่ ท้องเสีย
มันจะทะลักออกมาเดี๋ยวนั้นแล้ว วิ่งขมิบตูดเข้าห้องน้ำ พอเห็นคนเข้าคิว.....อุ....
ตายๆ ตายหยังเขียด ไม่ทัน มันจะออกแล้ว ทุกย่างก้าวมันสะเทือนขรี้แทบเล็ด....วิ่งเข้าห้องคนพิการปุ๊บ ทุ่งดอกทานตะวันยังอาย
ครั้งที่2 วันแดงเดือดก่อนกำหนดขณะนั่งรถตู้ นั่งเครียดบนรถติด2ชั่วโมง
ถึงที่หมาย วิ่งซื้อกางเกง ผ้าอนามัย ทิชชู่ความเร็วแสง คนต่อคิวห้องน้ำยาวเหยียด 
วันนั้นนุงกระโปรงค่อนข้างสั้น เลือดซึมออกมาแล้ว เลยวิ่งเข้าห้องน้ำคนพิการรอบ2
พอเสร็จกิจ สภาพห้องน้ำอย่างกะคดีฆาตกรรม รู้สึกผิดมากเลยล้างห้องน้ำให้เขาพร้อมฉีดแอลกอฮอลฆ่าเชื้อปิดท้าย 
(เราพกไว้ใช้ตอนเข้าห้องน้ำสาธารณะ)
ครั้งที่3 กะเพาะปัสสาวะอักเสบ ใครเคยเป็นหนักๆจะรู้เลยถ้ามันปวดปุ๊บอยู่ๆจะสะดุ้งเฮือก ปวดหน่วงทรมาณสุดๆและแทบจะราดเดี๋ยวนั้นเลย ใครเป็นตอนอยู่บ้านก็โชคดีไป ใครเป็นตอนต้องออกมาทำธุระบอกเลย...ซวย อั้นมากไปนี่ฉี่เป็นเลือด ปวดจนน้ำตาซึม  
เป็นเรื่องที่น่าอายมากและไม่ค่อยกล้าเล่า

ทุกครั้งเราจำได้เลยว่ามองเข้าไปในห้องน้ำปรกติ 
เห็นสายตามองเราที่ไม่ยอมไปเข้าคิว+วิ่งเข้าห้องน้ำคนพิการแล้วแบบ...ขอโทษษษษษ
comment24-4:เราเคยเข้าค่ะ ที่เซนทรัลเวิล เพราะคนเยอะคิวเยอะมากห้องน้ำมีแค่3 หรือ 4ห้องนี้แหละ
แม่บ้านเลยให้เราเข้าห้องน้ำคนพิการ พอออกมาเจอคนพาแม่นั่งรถเข็นมารอเข้า
เราไม่รู้หรอกว่าเขาคิดอะไร เพราะเราไม่ได้ดูสีหน้าเขาแล้วแม่บ้านก็หายไปแล้ว
คือถ้าแม่บ้านไม่บอกให้เข้า เราก็ไม่คิดจะเข้านะ ตอนแรกยืนรอต่ออยู่ แม่บ้านเรียกให้เข้าได้เลยค่ะ

คนที่มาทีหลัง หรือไม่ได้อยู่ในเหตุการณ์ตอนนั้น อาจจะมีด่า ไม่พอใจ
แต่คืออยากให้คิดในมุมของคนที่มาก่อนว่ามันเกิดอะไรทำไมเขาถึงทำแบบนี้

คนมาเข้าห้องน้ำมาปลดทุกข์ เขาก็อยากปล่อยใหมันเสร็จไวๆ คงไม่ได้มีเจตนาจะมาแย่งห้องน้ำคนพิการใช้หรอกค่ะ
ในความคิดเรานะว่าห้องน้ำคนพิการคือ ทำไว้เพื่ออำนวยความสะดวกสำหรับคนพิการ
ถ้าในเหตุที่ห้องน้ำต่อคิวคนเยอะ ห้องปกติไม่ว่าง แล้วห้องน้ำคนพิการว่างก็น่าจะนำมาใช้งานได้ตามปกติ 
เพื่อไม่ให้ห้องนั้นว่างโดยเปล่าประโยชน์ พอคนพิการมาก็ให้เขาเข้าก่อน แต่ถ้าห้องปกติว่างก็ไม่ควรเข้าใช้ค่ะ

ปล.เดี่ยวจะมีคนคิดเปรียบเทียบกับที่จอดรถ มันต่างกันค่ะ 
ห้องน้ำกับที่จอดรถ เพราะห้องน้ำใช้งานไม่กี่นาทีก็ออกมาแล้ว
แต่รถยนต์จอดแล้วจอดนานหลายชั่วโมง ก็ควรจะสำรองที่ไว้สำหรับคนพิการจริงๆค่ะ
ถ้าคุณไม่มากับผู้ที่ใช้รถเข็นก็ไม่ควรเข้าไปจอดค่ะ
comment25:เคยเห็นคนที่ใช้กระดาษม้วนๆอ่ะคะ แต่ใช้เพื่อเช็ดมือตรงหน้าโถล้างหน้า คือเห็นว่าฟรี ดึงมาเยอะมากกกกกก คือเยอะจริงๆ เอามือม้วนๆๆๆๆ หลายรอบมาก แทบจะเป็นมัมมี่ พอนางม้วนเสร็จ เช็ดมือ 2 ที ทิ้งขยะ คือมันเยอะจนเราต้องพูดเลยว่า กระดาษฟรีนี่ม้วนจะไปพันตัวเหรอ!!! นางก็มองหน้าแบบไม่แคร์ คือไม่แปลกใจคะที่บางที่ไม่มีกระดาษให้ เพราะคนไทยคือ อะไรฟรี ชั้นขอเยอะก่อน ใช้ไม่ใช้ ไม่แคร์ ขอเอาเยอะๆไว้ก่อน
comment26:บางคนมักง่ายจริง บางคนความละเอียดรอบคอบต่ำ 
แต่ของอย่างนี้สามัญสำนึกมากๆ เราเองยังอยากใช้อะไรสะอาดๆ คนอื่นก็เหมือนกัน

ยืนยันว่าออฟฟิสใหญ่โตหรูหราไม่ได้ช่วยการันตีคุณภาพคน
ดิฉันอยากจะเอารูปไปแปะในห้องน้ำออฟฟิสค่ะ

เป็นรูปหมาแมวที่มันทำธุระเสร็จแล้วกลบ...
comment27:เขาเรียกว่า สอนไม่จำค่ะ คนแบบนี้ 
ต้องพูดจาหยาบคายถึงจะจำหรือเปล่าเนี่ย 

เราล่ะ ไม่เข้าใจ ทำไมต้องปีนขึ้นไปเหยียบ สงสัยติดใจใช้โถแบบนั่ง เราเคยเห็นคนที่นั่งจนโถหัก เป็นอุบัติเหตุ เราสยองไปเลย น่ากลัวจะตาย เขาจัดมาให้แบบไหน ก็ใช้แบบนั้น แต่ก็ให้สะอาดดีกว่า 

แถมบางทีก็ไม่เข้าใจนะ ถ้ามีที่ให้ทิ้งผ้าอนามัยก็ห่อดีๆทิ้งดีๆก็ได้นี่นา ไม่ต้องมาโชว์ว่าวันนี้รอบเดือนคุณมาเยอะแค่ไหน 
ให้คนต่อไปรู้หรอกค่ะ ไม่มีใครจะมาสามารถ identify หรืออยากเอาไปตรวจ dna ต่อหรอกนะค้า 

ทิชชู่ก็ควรใช้ให้พอดี ไม่จำเป็นต้องเอามาจนใช้ได้ข้ามปี หรือเอากลับบ้านไปใช้ต่อได้อีกเพราะรู้ว่าเขาให้ใช้ฟรี 
ของสงวนก็ไม่ได้มีขนาดเท่าสนามฟุตบอลนี่คะ เท่าป่าผืนน้อยเอง
จะเช็ดให้ทะละปรุโปร่งขนาดไหนกันแน่ เด่วน้องสาวก็ระบมหมดพอดีค่ะ 

แต่บางทีรับไม่ได้สุดๆกะที่คนกดน้ำไม่สุด กดแล้วไม่ดู ทิ้งให้เราดูต่อทำไม หรือว่าอยากให้เรารู้คะ ว่าวันนี้คุณทานอะไรมา อิอิ 

เห้อ เราถึงบางทีชอบอั้นมาทำธุระที่บ้าน ถ่ายสบายใจ ทำอะไรสบายใจ แถมสะอาดที่สุดเลยค่ะ
comment28:ชักโครกบ้านเราไม่ได้ออกแบบมาให้เอาทิชชู่ทิ้งลงในชักโครกเหมือนในต่างประเทศ <<< ในฐานะที่เป็นผู้จัดการบริษัทสุขภัณฑ์เบอร์ 1 ของโลก ขอยืนยันว่าชักโครกบ้านเราถูกออกแบบมาให้เอาทิชชู่ทิ้งได้ตามมาตรฐานสากลโลกทุกประการครับ
comment28-1:เราว่ามันอยู่ที่กระดาษทิชชูมั้งคะ 
เคยไปญี่ปุ่น กระดาษทิชชูที่ใช้ในห้องน้ำมันบางมากๆ
ถ้ามือเปียกๆไปจับนี่หลุดติดมือมาเลย

//แอบเม้าป้าๆคนจีน
ตอนนั้นเราไปเที่ยวกับทัวร์ ส่วนใหญ่จะไปจุดที่มีแต่นักท่องเที่ยวหรือกรุ๊ปทัวร์ลง
ถ้าไปเข้าห้องน้ำแล้วเห็นทิชชูกองเต็มในถังขยะ รู้เลยว่า กรุ๊ปจีนเพิ่งลงชัวร์ -*-
ที่ห้องน้ำก็มีป้ายติดทุกห้องเลยนะ ว่าให้ทิ้งทิชชูลงชักโครกไปเลย ทั้งภาษาอังกฤษ ทั้งภาษาจีน ....
comment29:หลายครั้งที่ไปห้างไฮโซ คนที่เพิ่งเดินออกมาจากห้องน้ำก็ดูดีมากๆ 
แต่พอเข้าไปในห้องที่นางเพิ่งออกมาแล้วต้องตกใจ ปัสสาวะเลอะขอบโถมั่ง ไม่กดน้ำมั่ง 
ยังคิดในใจ ไม่น่าเชื่อ หน้าตาก็ดี๊ดี
comment30:ทาง บริษัทผู้ดูแลอาคาร ลงมติให้ติดตั้งกล้องไว้ทุกห้อง
เพื่อป้องกันผู้ที่ใช้ส้วมไม่ถูกวิธีครับ

เราจะสอดส่อง 24 ชม.
หากเจอใครใช้ส้วมไม่ถูกวิธี จะมีเสียงเตือนตามสายไปยังห้องน้ำทันที
"ห้องริมน่ะ อย่านั่งยองบนชักโครกสิครับ"
"ห้องที่สองจากซ้าย ผ้าอนามัยน่ะ มัดให้ดีๆหน่อยครับ"
"ห้องในสุด ดิลโด้เอาไว้ใช้ที่บ้านนะครับ"

เพื่อความสะอาดของห้องน้ำ ดังนั้นให้ความร่วมมือด้วยครับ
comment30-1:บางทีแผนกนี้ก็ แอบ น่ากลัวนะครับ
comment30-2:ห้องในสุดไม่ต้องเตือนก็ได้ครับ
comment30-3:มันต้องมีแน่ๆ...
"ห้องในสุด เลิกเซลฟีได้แล้วครับ"
comment31:เห๋็นด้วยเรื่องทั้งทิชชูลงในโถส้วม แต่ไม่เห็นด้วยเรื่องให้ไปใช้ห้องคนพิการค่ะ
comment32:เราเป็นคนนึงละ ที่ก่อนออกจากห้องน้ำจะเช็คความเรียบร้อยของตัวเองและทุกอย่างภายในห้องน้ำด้วย
ไม่อยากให้ใครก็ตามที่เข้าคิวต่อหลังจากเรา มาด่าเราได้ทีหลังว่าเรามักง่ายหรือสกปรกโสโครกหรืออะไรก็ตามแต่ 
ถึงเขาจะว่าแต่เราไม่ได้ยินก็เถอะ สุขอนามัยความสะอาดของตัวเราเองทั้งนั้น
comment33:ของเราเจอแบบ จขกท. ทุกข้อเลยค่ะ มีเพิ่มข้อนึงคือชอบมาล้างเท้าในห้องน้ำ T_T
บางทีเข้าไปนี้ โอ้โห อย่างกับน้ำท่วมห้องน้ำ น้ำนี่เจิ่งนอง รอยเท้าเต็มเลย ทำใจเข้าไม่ลงจริงๆค่ะ
สงสารป้าแม่บ้านมาก แล้วก็งงด้วยว่าทำไมต้องมาล้างเท้า ก็ใส่รองเท้าอยู่ เท้าก็ไม่น่าดำหนิ
comment33-1:เราว่าไม่ได้ล้างเท้าหรอกค่ะ ฉีดน้ำล่างฝานั่งต่างหาก
comment34:นึกถึงไอ้คลิปเหมือนดาราแอบถ่ายในห้องน้ำ เราเห็นมีคนลงภาพเค้าใช้เท้ากดน้ำซะงั้น เง้ออ
comment35:นายที่ทำงานเก่าเรามีแขกมาพบบ่อยทั้งไทยและเทศ  เราจะบอกแม่บ้านทำความสะอาดไว้ก่อนเลยในตอนเช้าของวันที่นายมีนัด  ว่าให้ดูความสะอาดของห้องน้ำด้วย  ซึ่งอันที่จริงแล้วมันก็สะอาดเป็นปกติอยู่แล้วนั่นละ  เพราะเป็นชั้นทำงานของผู้บริหาร  แต่ก็กันพลาดเพราะแม้ว่าบรรดานาย ๆ ทั้งหลายต่างมีห้องน้ำส่วนตัวในห้องทำงาน  แต่ก็จะมีพนักงานส่วนหนึ่งอยู่ในชั้นทำงานเดียวกันนี้ด้วย

เรามองว่าห้องน้ำนี่เป็นสิ่งที่สะท้อนสิ่งอื่น ๆ ของผู้คนออกมาได้หลายอย่างเลยนะคะ  ทั้งอนามัยส่วนบุคคลและความใส่ใจกับคนรอบข้าง  บางครั้งกระดาษทิชชูหมดพร้อม ๆ กันทุกห้อง (ส่วนมากจะเป็นช่วงเย็นใกล้เลิกงาน) เหลืออยู่ห้องเดียวที่มี  เราจะถอดมันออกจาก tissue holder เอามาวางหน้าเคาน์เตอร์ตรงอ่างล้างมือ  เพื่อที่คนอื่น ๆ ที่ตามเข้ามาทีหลังจะได้หยิบใช้ได้  บางคนไม่อย่างนั้น  ห้องไหนมีทิชชูก็เข้าห้องนั้น  คนอื่นที่เข้ามาทีหลังเลยต้องรอต่อคิว  แทนที่จะสามารถใช้ห้องน้ำไปได้พร้อม ๆ กัน
comment36:เมืองนอกก็เป็นจ้า ยังไม่เคยเจอแต่เคสที่ทิ้งผ้าอนามัยลงชักโครกนี่แหละ นอกนั้นมีหมด เรางี้อยากจะเมล์ให้ทั้งบริษัทเห็นประจานมันเลยว่ามันอุจาดตาเว้ย
comment36-1:เคยคิดอยากถ่ายรูปมาประจานเหมือนกันค่ะ ..แต่ว่ามันอุจาดมาก ขนาดมองยังต้องรีบหันหลบ ถ้าต้องเก็บภาพไว้ด้วยคงหลอนมากกก
comment37:สยองมาก ดีนะที่ออฟฟิตเราคนน้อย มีห้องน้ำส่วนตัว ใช้กันแค่ 3 คน เลยสะอาด สบาย
เพราะถ้าคนไหนเข้าต่อแล้วไม่สะอาดจะรู้ทันทีว่าก่อนหน้านั้นใครเข้า ใครทำสกปรก ฮ่าๆ
comment38:ที่ออฟฟิศเราไม่มีอย่างที่เจอมาเลยค่ะ ทุกคนมีจิตสำนึกต่อแม่บ้านทีทำความสะอาด
ผ้าอนามัยก้ห่อทิ้งกันทุกคน เจอแบบจขกท.เราคงหน้ามืดล่ะค่ะ
comment39:้เซ็นแจ้งป่ะคะ ต้องกดน้ำนานๆนี่น่าจะใช่แน่ๆเลย

แต่ก่อนชั้นเราก้เจอค่ะ ทุกข้อเลย ไปเหยียบไปอะไร ครบอ่ะ
จนบริษัทนึงที่ชั้นเราย้ายออก หายเลยค่ะ
เลยเดาว่าเปนมนุดป้า เพราะบริษัทนั้นป้าๆเยอะ แหะๆ
comment39-1:ใช่ค่ะ ตึกนั้นเลย
หรือว่าบริษัทมนุดป้านั่นเค้าย้ายมาชั้นเรา
comment40:ที่ออฟฟิซชั้นเรามีคนเข้าไม่ถึง 20 คน ระบุได้ด้วยว่าใครเป็นคนทำสกปรก 
แต่ทำอะไรไม่ได้เพราะนางเป็นเมียหัวหน้าแผนก บอกไปเรื่องก็เงียบ
นางชอบขึ้นไปยืนฉี่บนชักโครก แล้วก็ไม่กดด้วยนะคะ
รอบที่รองนั่งก็จะมีแต่รอยฉี่นาง อยากถามเหมือนกันว่าเรียนมาซะสูง(ป.โท)
ที่บ้านไม่สอนหรือคิดเองไม่ได้ ทำป้ายไปติดด่าแบบผู้ดี
เรานี่โดนว่าเองว่าทำไมเอาไปติดแบบนั้น (คือชั้นผิดว่างั้น???)
comment40-1:อือหือ ..ทำนิสัยน่าเกลียดมาก แต่สามีใหญ่เลยทำอะไรไม่ได้สินะคะ > <
คนแบบนี้ความรู้สวนทางกับจิตสำนึกจริงๆค่ะ
comment41:ที่เจอบ่อยคือ น้ำหยดอยู่รอบๆฝาโถ (แล้วถ้าห้องน้ำนั้นไม่มีสายฉีด คิดเอาแล้วกันว่าน้ำจากไหน)
บางครั้งก็ใสๆ บางครั้งเหลือง บางครั้งแดง บรึ๊ยยยยยยยยยยยย
ถ้าห้องน้ำนั้นไม่มีทิชชู่ให้ยังจะพอเข้าใจนะ
แต่ในห้องน้ำก้มีทิชชู่ให้ จะจัดการกับสิ่งที่ตัวเองทำเลอะไว้ไม่ได้เลยรึไง -*-

แล้วไอ้เรื่องกดน้ำไม่ลง มีอุนจิลอยอยู่ในโถเนี่ย คือมันเป็นเรื่องที่เกิดขึ้นได้ 
แต่กรุณาปิดฝาโถด้วยได้มะ 
คนที่จะเข้าต่อไปจะได้รู้ว่าห้องน้ำใช้ต่อไม่ได้ แล้วจะได้ไม่ต้องมามองอะไรน่าเกลียด >.<

กระทู้แบบนี้ เราเคยเห็นมาแล้วนะคะ จขกท.ไม่ได้มาตั้งเป็นกระทู้แรก
แต่เกรงว่า คนที่ทำพฤติกรรมแบบนั้น อาจจะไม่ได้อ่านพันทิปน่ะสิ
comment42:
comment43:พวกที่ชอบขึ้นเหยียบบนฝาที่นั่งอีกค่ะ สังเวชจริงๆ คือเค้าไม่รับรู้อะไรเลยใช่ไหมว่าสิ่งที่ทำมันแสนน่ารังเกียจ เราต้องเอาแอลกอฮอร์ฆ่าเชื้อใส่ขวดสเปรย์เล็กๆติดตัวไว้ตลอดเวลาค่ะ ฉีดพ่นตั้งแต่สายฉีดก้นยันที่นั่ง-ถังขยะตลอด รังเกียจมาก หญิงไทยงามแต่หน้าไม่ไหวนะคะ
comment44:น่าจะมีคนชุ่ยๆ แบบนี้ในทุกบริษัทนะ เราก็เจอ ทิชชู่ในโถ น้ำเลอะเทอะ ฉี่เปรอะที่รองนั่ง แล้วไม่เช็ด บริษัทไม่ใช่ไก่กา จิตสาธารณะมันสอนกันไม่ได้จริงๆ ขึ้นอยู่กับสันดานที่ติดตัวมา
comment45:สู้ต่อไปนะคะ จขกท. คนมักง่ายยยยยมีเยอะค่ะ เพลียเเทน
comment46:น้องอยู่เซ็นทรัลแจ้งป่ะคะ เพราะเจอเหตุการณ์เดียวกันเลย

คือพี่เจอมาเหมือนกัน จะๆคาตา เลี้ยวออกมาจากห้องน้ำ ละห้องอื่นเต็มหมด พี่เลยเข้าตาม

ปรากฏ ปลาวาฬยังลองฟ่องค่ะ พี่ หันหลังกลับไปด่าเลยค่ะ ว่าคุณคะ ช่วยเดินกลับมากด น้ำด้วย

ปรากฎนางเดินสะบัดตรูด ออกจากห้องน้ำไปเลย พี่เลยส่งเสียด่าตามทางไป จนนางเดินเข้าออฟฟิศ

ละพี่ก็เลยวิ่งไปอ้วกแตก ที่ห้องอื่น ที่มีคนใช้เสร็จพอดี เว่อร์มั้ยคะ

แต่ขอเถอะ ขี้ตัวเองเรายังไม่ค่อยชอบมอง เจอขี้คนอื่น คือพี่อ้วกค่ะ

หลังจากโทรด่า สำนักงาน เรื่องส่งแม่บ้านมาทำความสะอาดไม่บ่อย กระดาษหมดเร็ว น้ำขังเลอะ

จนพี่เลิกบ่น เลิกด่า สุดท้าย สรุป พี่กดลิฟต์ไปเข้าชั้นอื่น ที่พี่มั่นใจว่าสะอาดชัวร์ป๊าบค่ะ

แนะนำ ถ้าน้องอยู่ เซ้นทรัลแจ้ง ให้ไปชั้น 20 ไม่ก็ชั้น 17 สะอาดค่ะ

ไปใช้ชั้นอื่น พี่ยิ่งกดน้ำ จนน้ำวน เป็าพายุ ให้มันลงหมดจดเลย ค่ะ สบายใจ ^___^
comment46-1:โอ้ววววว ผู้หญิงคนนั้นหน้าด้านมากค่ะ ขนาดจับได้คาหนังคาเขายังกล้าสะบัดตรูดหนี
ถ้าเจอแบบนี้นะคะ จะรีบวิ่งไปจับตัวนางยัดกลับไปในห้องน้ำเลยค่ะ ให้เผชิญหน้ากับผลงานตัวเอง ฮึ่ม!!!!!! 

ส่วนห้องน้ำชั้นที่แนะนำ ขอบคุณมากนะคะ ยังไม่เคยไปใช้เลยค่ะ ต้องไปลองซะแล้ววว
comment47:เข้ามาสยองกับทุกข้อ...ยกเว้นข้อ 7 ซึ่งเป็นความรู้ใหม่
...รู้สึกแอบเปลืองน้ำกับคำแนะนำข้างตนค่ะ  [:@!H2B(:]  [:@!H2B(:]
comment48:ดิชั้นเพิ่งเจอมาวันนี้สดๆร้อนๆค่ะ เปิดประตูมา ขรี้ กระจุยกระจายเต็มโถเรยคร้า แถมกระเด็นเป็นจุดๆออกมานอกโถด้วยค่ะ ดิชั้นกรี๊ดลั่นเต็มห้องน้ำเลย สบถออกมาแบบหยาบมาก คือไม่รู้จริงๆว่าจะมีคนแบบนี้อยุ่บนโลก พูดแล้วสยองภาพมันติดตา
comment49:ยอมรับว่านานมาแล้วเคยปีนไปนั่งยองนะคะ แต่ถอดรองเท้าก่อน ด้วยความที่กลัวลื่น 555

แต่พอเจอ forword mail อยู่อันนึง เป็นภาพผู้หญิงปีนเหยียบบนที่รองนั่ง แล้วพลาด
โถแตก แล้วกระเบื้องชักโครงบาดที่สะโพก เป็นแผลเหวอะหว่ะเลยคะ ในภาพมีคนมาช่วยนะคะ

ตั้งแต่นั้นมาต้องพกทิชชู่กับสเปย์แอลกอฮอร์ เลยคะ

นึกทีไรสยอง
comment49-1:เคยมีคนรู้จัก ปีนขึ้นไปนั่งยองๆ แล้วอีท่าไหนไม่ทราบโถส้วมมันแตก
ถูกบาดก้นเำหมือนกันค่ะ น่ากลัวมาก
comment50:ปีนี้เราอายุ 42 แล้วค่ะ เรียน ม.ต้นถึง ม.ปลาย โรงเรียนแห่งหนึ่งแถวร่มเกล้า ผอ.สาวโสด ทุกเช้าท่านจะขึ้นเวทีหน้าเสาธงอบรมทุกเช้า เราจำได้ขึ้นใจจนทุกวันนี้ ท่านจะเน้นย้ำว่า "ทำธุระในห้องน้ำเสร็จแล้ว ให้หันกลับไปดูทุกครั้งว่าเรียบร้อยหรือเปล่า รอยรองเท้าที่เหยียบบนส้วมก็ต้องใช้น้ำราดให้สะอาด" เราก็ทำทุกครั้งและติดเป็นนิสัยว่า จะต้องหันหลังกลับไปดูความเรียบร้อยก่อนออกจากห้องน้ำ เรานึกขอบคุณท่านทุกครั้งที่สอนให้เราเป็นระเบียบ
comment50-1:ต้องปลูกฝังกันมาตั้งแต่เด็กๆจริงๆค่ะ สมัยนี้ไม่รู้ว่าคุณครูยังคอยอบรมเรื่องคว่มประพฤติกันอยู่ไหม เพราะเดี๋ยวนี้เห็นให้ส่งการบ้าน ตามงานกันบนเฟสบุ๊คแล้วค่ะ
comment51:เราเวลาเข้าห้องน้ำสาธารณะ คือยอมรับถ้ามีทิชชู่ให้ใช้จะทิ้งลงในโถเลย แต่ไม่ได้เยอะมาก คือใช้แต่พอดี เวลาถ่ายหนัก คือเราจะกดน้ำบ่อยๆ จะไม่กดน้ำทีเดียวตอนเสร็จ (ที่บ้านเราก็ทำ) และเสร็จธุระแล้ว คือเราจะกดตรงที่กดน้ำให้สุดๆเลย คือบางที กดแตะนิดเดียวมันไม่ค่อยไปค่ะ ต้องกดแรงๆ ถ้าไม่หมดก็กดซ้ำจนกว่าจะไม่มีอะไรเหลือเลย  เราเกรงใจคนที่มาใช้ที่หลังมากๆนะ ในเมื่อเราเองก็ไม่ชอบที่จะเจอความสกปรกในห้องน้ำ   คนอื่นๆก็เหมือนกัน ใจเขาใจเราค่ะ ของแบบนี้ไม่ต้องมีใครสั่งใครสอน หรือต้องมาตั้งกระทู้ มาคอยบอก มันน่าจะมีจิตสำนึกบ้าง เจอบ่อยนะ โดยเฉพาะเวลาฉี่เนี่ย มันหยดลงตรงที่รองนั่ง ตรูเนี่ยเซ็งสุดๆ --' 

เรื่องเหยียบบนที่รองนั่งเหมือนกัน ล่าสุดที่มีคลิปหลุดดารา เราเองก็ไม่ได้ดูหรอก มีคนเข้าแคปภาพ 2 ภาพ แล้วนำมาคุยกันในเฟช (คือคุยกันแบบผู้หญิงๆอ่ะค่ะ) ไอ้เรื่องที่โดนแอบถ่ายเนี่ยเราเห็นใจนะ แต่พฤติกรรมการใช้ห้องน้ำแบบว่า เราสตั๋นไป 3 วิ เลย คือนั่งเหยียบบนโถส้วมไม่พอ ตอนกดน้ำ ก็กางขาเหมือนเวลาหมาตัวผู้มันฉี่อ่ะ ใช้เท้ากดน้ำ คือเห็นภาพแล้วช็อกจริงๆ ความสวยหมดเลย ณ. วินาทีนั้น ผู้หญิงอะไร รักความสะอาดเฉพาะแต่กับตัว ไม่ได้สนใจคนอื่นที่จะมาใช้ห้องน้ำต่อเลย
comment52:ไม่เข้าใจพวกชอบทิ้งทิชชู่ลงชักโครกเหมือนกันค่ะ
comment53:ด้วยควมมักง่าย จิตใต้สำนักแย่จริงๆ
comment54:ถ่ายรูป และแปะในห้องน้ำดีมั้ยคะ พร้อมกับบอกสิ่งที่ต้องทำเป็นข้อๆ
comment55:.

           อ่านแล้ว รู้สึกโชคดี ที่ไม่ต้องใช้ห้องน้ำของสตรี
           ห้องน้ำชาย ไม่ค่อยมีปัญหาเช่นนี้  
           อาจจะเป็นเพราะผู้ชายไม่ด้องมีกิจกรรมมากเหมือนสตรี เวลาใช้ห้องน้ำ
           ที่เจอบ่อยหน่อย ก็คือ รอยเท้าบนฝารองนั่ง สำหรับโถชนิดนั่งถ่าย
           และคราบปัสสาวะบนฝารองนั่ง

          ผมคิดว่าเรื่องเช่นนี้ เป็นที่การอบรมสั่งสอนมา  และสามัญสำนึกในการใช้ชีวิตร่วมในสังคม
          บางคนก็มีชาติกำเนิดตระกูลดี การศึกษาดี แต่งตัวดี แต่ขาดการใส่ใจในเรื่องเช่นนี้ ก็มีมาก
          ไม่รู้ที่จะแก้อย่างไร เช่นกัน ครับ

.
comment56:ข้อ3-4 ยังไม่เคยเจอนะ ถือว่าโชคดีมาก
comment57:เอ่อ เราขอพูดเรื่องเหยียบชักโครกด้วยได้มั้ยอะ คือเป็นอะไรที่เราเกลียดที่สุดแล้วอะ

ไปติดเกาะมาจากไหนหรอคะ ทุกวันนี้ถึงยังอยากจะยืนฉี่ ทั้งๆที่เค้าสร้างส้วมที่นั่งฉี่ได้มาให้แล้วเนี่ย

เกลียดมากเวลาเข้าห้องน้ำแล้วเจอรอยเท้าดำๆบนฝาชักโครกเนี่ย
comment58:ที่ทำงานเรา มีคนดูดบุหรี่ ไปด้วย นั่งห้องน้ำไปด้วย - -*(ผู้หญฺิงนะ)
แถมห้องน้ำเป็นห้องน้ำรวม มี 2 ห้องเล็กในห้องใหญ่
ออกมาก็ไม่กด  ฝาก็ไม่ปิด แถมทิ้งบุหรี่ ไว้ในชักโครกปนอึตัวเองด้วย

อย่าถามว่ารู้ได้ยังไง
ตอนเค้าดูดเรานั่งห้องข้างๆ
เรารีบออกมา เรียกแม่บ้านไปดู
ชีสวนกระเราหน้าประตูห้องน้ำใหญ่
แล้วเราก็เข้าไปดูห้องที่ชีนั่ง เห็นจะๆ คาตา พร้อมกับแม่บ้าน
แม่บ้านเลยไปแจ้งหัวหน้า จึงได้มีการปริ้นกระดาษมาแปะว่า
ห้ามดูดบุหรี่ในอาคาร

แค่นึกก็อยากจะอ้วกแล้ว
comment59:อารมณ์เสียมากเวลาเจอซากอารยะ เคยเจอสาหร่ายบนฝารองนั่ง การศึกษาไม่ได้ส่งผลต่อการมีจิตสำนึกสาธารณะ
comment60:อ่านแล้วมันโดนใจมากค่ะ
ออฟฟิตเรามีสองห้องน้ำ มีคนใช้แค่3คน ทุกวันไม่เคยมีปัญหา
เวลาที่พนักงานสาวๆสวยๆ ออฟฟิตอื่นมาที่ ออฟฟิตเรา ห้องน้ำจะเน่ามาก 
ไม่อยากจะเชื่อสายตา แม่สาวสวยๆแต่งหน้าเด้งๆ ผิวขาว ขนตางอน เหล่านั้น การงานพวกหล่อนเริศมาก พูดจาฉะฉาน ดูดีมีสกุล
แต่เข้าห้องน้ำต่อจากพวกนางนี่ นรกชัดๆ ไม่กดน้ำ น้ำในโถส้วมเหลืองๆปนส้ม (สงสัยกินน้ำน้อย)
ทิชชู่ก็ทิ้งในโถส้วม น้ำก็เปื้อนพื้นเลอะไปหมด บางคนอึแล้วยังมีลอยอึติดอยู่ที่ขอบๆ (ทำไมไม่จัดการให้เรียบร้อย ฮือๆ)
มันทำให้เราคิดว่า ที่บ้านพวกนาง ห้องน้ำคงแบบสกปรกมาก อาจมีหนอนขึ้นก็เป็นได้ (มโน) พูดแล้วก็โมโห
comment61:ถ่ายรูปอันน่าทุเรดเอาไว้ ปริ้นแปะให้เต็มห้องน้ำ เผื่อเจ้าตัวจะจำได้บ้างว่าอันไหนฝีมือตัวเอง

โชคดีหน่อยอยู่ ตจว เลยไม่ค่อยเจออะไรแบบนี้สักเท่าไหร่

ที่ทำงานเรา ก้มีห้องน้ำที่ใช้เฉพาะฝ่าย ที่มีแค่7-8คน
comment61-1:เคยคิดจะถ่ายรูปค่ะ แต่ใจไม่กล้า เพราะภาพมันสยองเกินไป 
เวลาทำภาพ หรือปริ้นภาพ จะเป็นลมซะก่อน 
(อีกอย่าง บางทีตอนที่เจอนี่วางมือถือไว้ที่โต๊ะ ไม่ได้พกออกไปด้วยอะค่ะ)
comment62:หน้าตาสวยแต่ [Spoil] คลิกเพื่อดูข้อความที่ซ่อนไว้ เหม็น
comment63:เคยเจอแบบพวกที่ว่าใช้โทรศัพท์ขณะอยู่ในห้องน้ำ (เอ๊ะ รู้ได้ไง555) ยืนรอคิวห้องน้ำในห้าง เห็นกดโทรศัพท์เดินออกมาจากห้องน้ำ
แทนที่จะรีบเข้ารีบออก บางทีห้องน้ำมีหลายห้องมาก ทุกห้องมีคนเข้าอยู่ แต่เสียงเงียบมาก ยืนรออยู่นานมาก ก็ไม่มีเสียงการเคลื่อนไหว พอมีห้องนึงเปิดประตูออกมาพร้อมกดโทรศัพท์ เลยคาดเดาได้ว่า อาจเสร็จธุระนานแล้ว แต่มัวกดโทรศัพท์อยู่ เลยรู้สึกแย่มาก ทำไมไม่คิดถึงคนที่รอเข้าบ้าง
comment64:เราจะพกสเปรย์ฉีดฆ่าเชื้อโรคที่ผสมกลิ่นหอมไว้ตลอด(Clean+Freshener ที่บนสายการบินเข้าใช้กัน)
เวลาเข้าห้องน้ำก็เอามาฉีดๆก่อน ฆ่าเชื้อโรค จะหนักจะเบา กลิ่นก็ไม่รบกวนคนอื่นด้วย
comment65:ตั้งกระทู้โดนใจสุดๆเลยค่ะ จขกท เหมือนนั่งอยู่ในหัวใจเราเลย งงกับ ผญ สมัยนี้ เวลาทำธุระเสร็จเค้าไม่หันไปสำรวจความเรียบร้อยกันเหรอคะ ว่าทำน้ำหยดที่รองนั่งมั้ย กดแล้วชักโครกลงหมดรึเปล่า เจอบ่อยมากๆเลยที่ทิ้งคราบน้ำกระเด็นเต็มที่รองนั่ง เคยเจอตอปิโดลอยเท้งเต้ง ฝาก็ไม่ปิด ทำใจลำบากมากค่ะ
comment66:จากข่าวดังเมื่อไม่นาน ทำให้ผมรู้ว่า ผญ ใช้ห้องน้ำได้กว่าผู้ชายเยอะเลย   ประเภท เหยียบชักโครก ใช้กระดาษเยอะๆ เอาตีรีน กดน้ำ  น้อยมากจะได้เห็นในห้องน้ำชาย
comment67:ออฟฟิศเราเจอประจำ เห็นหน้าตาสวยๆแต่งตัวดี พฤติกรรมการใช้ห้องน้ำนี่แย่มากตรงข้ามกะหน้าตาเลยล่ะ
comment68:คงต้องแจ้งหัวหน้าแม่บ้าน แล้วให้ทำสติกเกอร์ห้ามๆ ทั้งหลาย ปิดห้องน้ำทุกห้อง เคยเจอพวกมักง่ายแบบนี้บ่อยมากกกกกกกกกก ฉี่แล้วไม่กด  ไม่รู้ว่าที่บ้านคงจะฉี่เรียราดกันจนชิน
comment69:เปนทุกที่จริงๆ
comment70:ของเราทำงานอยู่ในห้างค่ะ
มีวันนึงเข้าห้องน้ำ ได้ยินห้องข้างๆ
สาว (ย้ำว่าสาววววว) กระดาษทิชชู่
แบบ ครึ่กๆๆๆๆๆ นานมากกว่าจะหยุด
จนเราแบบ อุทานออกมาเลย โห๊ะ!!! ตกใจจริงไรจริงตอนนั้น
คือเช็ดอะไรเยอะแยะ คือพื้นที่เยอะ ใหญ่มากหรืออะไร  (อันนี้คิดในใจ)
comment70-1:เสียดายกระดาษ T^T
comment71:ขึ้นเหยียบบนที่รองนั่งอีกอย่างนึง มันสุดจะทนจริง ๆ 
ของมันใช้สำหรับนั่ง แต่ตัวเองขึ้นเหยียบแทนที่จะเช็ดให้สะอาดแล้วนั่ง
แล้วทิ้งรอยรองเท้าเอาไว้ ใครจะนั่งได้อีก 

ไม่อยากใช้ห้องน้ำสาธารณะ ก็อั้นไปเข้าที่บ้านเถอะค่ะ 
คนอีกเป็นร้อยเป็นพันเขายังจำเป็นและอยากใช้ชักโครกที่มีฝารองสะอาด ๆ ใช้อยู่

เห็นแล้วโมโหอารมณ์เสียที่สุด ขยะแขยงทั้งรอยรองเท้าและรู้สึกรังเกียจคนที่ทำมาก ๆ 
ขอให้สักวันชักโครกแตกบาดก้นเถอะค่ะ
comment72:เพื่อนเราเคยเจอ ถ่ายหนักไว้ที่พื้น T_T
comment72-1:อันนี้ช็อคอย่างแรงค่ะ
comment73:แรงมาก ของทุเรศของตัวเองกล้าให้คนอื่นเห็นได้ไง สุดยอด ผู้หญิงหรืออะไรผ้าอนามัย ...........ห่อหน่อยเหอะ
comment74:ตอนแรกเราคิดว่า มีเราคนเดียวซะอีกที่เช็ดฝารองนั่งหลังจากทำธุระเสร็จ
เพราะเข้าห้องน้ำที่ออฟฟิศครั้งใด ก็เจอหยดน้ำ ตลอดเลย
comment75:นึกว่าเราคิดมากจู้จี้ไปคนเดียวซะอีก

เคยเจอบ่อยๆ และน่ารังเกียจมากคือ เลือด ปจด. หยดอยู่บนฝารองนั่ง
บางครั้งมีทั้งที่ฝารองนั่ง ทั้งบนพื้น!!
คือจะเป็นวันมามาก สุขภาพดีก็เข้าใจค่ะ ก่อนออกจากห้องก็น่าจะหันมาสำรวจความเรียบร้อยซักหน่อย สีก็แดงเด่นชัด เฮ้ออออ!
comment76:ที่ทำงานเรา พี่ที่ทำงานเราก็เพิ่งเจอค่ะ
เราทำงานกันในออฟฟิศค่ะ ไม่ได้ทำงานในฝ่ายผลิตค่ะ
ห้องน้ำก็เป็นส่วนออฟฟิศค่ะ พี่ที่เราสนิท แกเข้าห้องน้ำ แล้วเดินกลับมาบอกว่า
ห้องน้ำห้องแรกมีลิ่มเลือดติดขอบค่ะ 
เราฟังแล้วนึกภาพออกเลย พี่พาเรากับ HR ตามเข้าไปดู เราไม่ค่อยกล้าดูเท่าไหร่
น้อง HR เอาน้ำฉีดล้างทิ้งไปเรียบร้อย
คือ พวกเราก็บ่นกันว่า อยู่ออฟฟิศกัน ทำไมทำแบบนี้
คือไม่ใช่แบบพวกในไลน์การผลิตค่ะ สำนึกมันก็ต้องมีนิดนึงค่ะ

พออีกวันพี่คนเดิมไปเจออีก เห็นว่าเป็นห้องน้ำน้ำปัสสาวะปนเลือด แล้วไม่กด
โห.... ห้องเดิมด้วย คือแบบ จะว่าคนเดิมก็เป็นไปได้นะ 
แต่ละเคสรับไม่ได้อ่ะค่ะ

เราเข้าห้องน้ำนี่ถ้าไม่ลืม เราจะเอากระดาษ A4 ถือเข้าห้องน้ำไปห่อผ้าด้วยเลยค่ะ
เราจะห่อผ้า เอาเลือดอยู่ด้านใน ส่วนด้านนอกจะเอากาวยึดกันเป็นก้อน
จากนั้นก็เอากระดาษ A4 พับจับมุมให้มิดชิดม้วนกระชับจนแน่ใจว่าไม่ปริออกมา
แล้วเราก็ทิ้งลงไปเรียบร้อย 
ใจเค้าใจเราค่ะ เราไม่อยากเห็นอะไร ก็ไม่อยากให้ใครมาเห็นของเราแล้วด่าลับหลังค่ะ
มันละอายใจค่ะ
comment77:เราอยู่สงขลา หนักข้อกว่ามากๆเลยค่ะ ผู้หญิงบางคนใช้โถชักโครกไม่เป็น ขึ้นไปนั่งคร่อมบนฝาโถทั้งรองเท้า ทิ้งทั้งรอยรองเท้าดำๆ ทั้งน้ำปัสสาวะไว้บนฝารองนั่ง เรื่องเข้าห้องน้ำไม่ชักโครกนี่ธรรมดามาก ทั้งหนักทั้งเบาไม่เคยชัก ออกมาจากส้วมก็ไม่ล้างมือ หรือไม่ก็เอามือแตะๆน้ำนิดหน่อย ไม่ยอมล้างด้วยสบู่ (สะอาดตายแหละ) 

แถมถ้าห้องไหนมีสายฉีดชำระ สาวๆที่เป็นมุสลิมคุณเธอก็จะใช้ฉีดล้างมือล้างตัวกันในห้องส้วมเลย (ก่อนละหมาด) เล่นเอาคนที่เข้าใช้ห้องสุขาต่อจากพวกคุณเธอต้องเจอกับสภาพห้องที่เจิ่งนองไปด้วยน้ำดำๆ (ไม่ได้รังเกียจศาสนานี้นะคะ แต่พฤติกรรมแบบนี้ขอเหอะ)
comment78:
comment79:เพิ่งเจอมาเมื่อวาน กะจะตั้งกระทู้พอดี
เป็นห้องน้ำในโรงพยาบาล ในห้องน้ำจะไม่มีทิชชู ต้องดึงด้านนอก ก่อนเข้าไป
แล้วเจอมนุษย์ป้าท่านหนึ่ง กำลังดึงทิชชูมาเมามัน ดึงออกมาเยอะมาก ก้อนเท่าลูกบอล
สงสัยจริงๆ ว่ามันต้องใช้ในปริมาณเยอะขนาดนี้เลยหรอ มันจะยิ่งใหญ่อะไรปานนั้น
เราเห็นแล้วแอบคิดในใจว่า อิทิชชูขนาดเท่าลูกบอล นี่เราคงใช้ได้เป็นอาทิตย์ๆ
 
ภาพจาก google
ก้อนขนาดนี้คุณป้าใช้คนเดียวเกือบครึ่งก้อน เงิบ
comment80:เข้าห้องน้ำ ทำธุระเสร็จแล้ว
กรุณา หันกลับมาดู ด้วยนะคะ
ว่า มี "หะ-มอย" ตกค้างอยู่ อยู่หรือเปล่า
ถ้ามีกรุณาเก็บเส้นของคุณ กลับไปด้วยนะ

เจอประจำ เซ็งค่ะ
comment80-1:เจอเช่นกันค่ะ
พยายามคิดในแง่ดี หรือเป็นเส้นผม??
แต่ดูยังไงมันก็ไม่ใช่น่ะสิคะ
comment81:อีกเรื่องนึงที่ดิฉันเคยเจอ

ห้างเล็ก ๆ บางห้าง พนักงานใช้ห้องน้ำร่วมกับลูกค้า

ปริมาณห้องน้ำก็น้อยอยู่แล้ว มีไม่กี่ห้อง

แต่คุณเธอเข้าไปอู้งาน นานมาก ไม่ออกมากันซักที

บางห้องดิฉันได้ยินเสียงกดโทรสับเล่น

บางห้องได้ยินเสียงกุกกัก หยิบของแต่งหน้า

เจอแล้วเพลียคะ

ดิฉันก็ทำเป็นบ่นเสียงดัง ๆ ว่าประหลาดเนอะ เข้าไปแล้วไม่ออกกันซักที แม่ดิฉันก็เนียน ทำเป็นเคาะ ๆ ประตู กึกกัก ๆ ๆ เอาเท้าแหย่เข้าไป ทำเป็นสงสัยว่าไม่มีคน 555

สุดท้าย ชีทนไม่ได้ก็ออกมา เป็น พนง ของห้างนั้นเอง -*-
comment82:มันเป็นจิตสำนึกของแต่ละคน ว่าทำธุระส่วนตัวเสร็จก็ควรตรวจสอบความเรียบร้อยของตัวเองด้วย

แต่ส่วนใหญ่จะเจอแบบไม่นึกถึงใจเขาใจเรา
comment83:การศึกษาไม่ได้ สอนจิตสำนึกค่ะ
comment84:เห็นด้วยทุกข้อค่ะ
แต่ก็ไม่ควรให้เค้าไปทำธุระหนักห้องคนพิการนะคะ มันคนละเรื่องกันนะ
comment84-1:เรื่องห้องคนพิการนี่ขออภัยจริงๆค่ะ
ถ้าเป็นห้าง หรือที่สาธารณะอื่นๆก็ไม่แนะนำค่ะ
แต่พอดีเห็นว่าตรงนี้มันจำกัดเฉพาะคนกลุ่มเดียว ซึ่งเท่าที่เห็นยังไม่มีผู้สูงอายุ หรือผู้พิการ (เฉพาะชั้นนี้นะคะ)
แล้วห้องก็ว่างตลอดค่ะ 
ถ้าจะไม่ว่างก็คนธรรมาดาใช้นี่แหละค่ะ
เคยได้ยินสาวๆเค้าคุยกันว่า ไปปล่อยหนักในห้องนั้นด้วย อะไรทำนองนี้น่ะค่ะ ^^"
comment85:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
comment86:เห็นด้วยมากๆเลยค่ะ มันเป็นจิตสำนึกส่วนบุคคลจริงๆ
comment87:ถือว่าเราโชคดีนะคะเนี่ย เพราะที่บริษัทเราอยู่มาซักพักยังไม่เคยเจอเรื่องแบบนี้เลยคะ
ที่ บ.เรามีทั้งวุฒิ ม.6 และ ป.ตรีคะ ^^
comment88:เคยเจอตอนไปปฏิบัติธรรม  หวื๋ยยย   วางผ้าอนามัยแบบใช้แล้วบนขอบถังน้ำ
แล้วห้องน้ำที่วัดท่อตันบ่อยมาก รื้อมาก็มีแต่ผ้าอนามัย
โตๆกันแล้ว มีการงานทำ มีการศึกษา
แต่ทำไมมักง่ายและขาดจิตสำนึกได้ขนาดนี้  

อยากรู้ว่าคนที่ทำรู้สึกอะไรไหมเวลาพระท่านประกาศออกไมค์ 
"ขอเถอะโยมผู้หญิงอย่าทิ้งลงขักโครกเลย อาตนมาเดือดร้อน"
comment89:"ทำไมต้องทิ้งผ้าอนามัยลงชักโครก" 

ใครก็ได้ช่วยอธิบายเป็นวิทยาทานทีค่ะ

*กราบ*
comment90:โดนค่ะ เหมือนมาเขียนเองเลย
เจอประจำ เจอทุกวัน
ที่ออฟฟิศที่ทำงานอยู่ก็เป็นเหมือนกันค่ะ ออฟฟิศใจกลางเมือง
ชั้นที่เราอยู่มี3บริษัท

มีครบทุกข้อที่จขกท.กล่าวมาเหมือนกัน
ทำใจอย่างเดียว..

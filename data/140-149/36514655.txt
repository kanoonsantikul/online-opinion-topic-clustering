title:ใครเคยขโมยขึ้นบ้านแล้วตำรวจตามจับได้บ้างครับ
comment:พอดีไปอ่านเจอมาในกระทู้เว๊ปอื่น ไม่มีใครมาบอกว่าจับได้ซักคน มีแต่ตำรวจมาถ่ายรูปละกลับ แล้วเรื่องก็เงียบ

ผมเองก็เคยเจอขโมยไฟตัดหมอกหน้ารถ ก็ได้แต่แจ้งความแล้วเครมประกัน เคยเจอขโมยเตรียมจะงัดรถที่ลานจอดเดียวกัน แจ้งตำรวจไป ก็มาถามว่ามีไรหายมั้ย พอบอกไม่มีก็เหรอๆ แล้วก็กลับ ไม่เห็นมีไรเปลี่ยนแปลง

เลยอยากมาถามในเว๊ปที่คนมากมายอย่างพันทิป ว่าเคยได้รับการสืบสวนเต็มรูปแบบบ้างไหม อย่างไรครับ
comment1:ใช่ครับ ไม่เคยจับได้ เจอกับตัวย่างปีที่ 12 แล้วครับ
comment1-1:เกือบสิบปีแล้วตอนไปแจ้งความ ตำรวจบอกว่า กำลังไม่พอจับขโมย

ขับรถออกมา ตำรวจตั้งด่านเพียบเลย
comment2:มาลงชื่อ ว่ามาดูๆแล้วก็เงียบเหมือนกันครับ

เป็นบ้านญาติผมเอง ผมอยู่ด้วย โจรย่องเข้าทางหน้าต่างห้องน้ำ เดิมจะอยู่สูงจนปีนเข้าไม่ได้ 
ญาติผมเอาโต๊ะไปวางตรงนั้นพอดี คิดว่าคงเป็นขาประจำ เพราะหลังอื่นๆก็โดนลักษณะเดียวกัน

โต๊ะที่โจรมันปีนเข้ามา ฝุ่นหนาเตอะ  แล้วห้องน้ำใช้สีขาวทั้งหมด 
รอยนิ้วมือ นี่เห็นๆชัดครบทั้ง 10 นิ้วมือ แถมนิ้วเท้า ฝ่าเท้า  ตำรวจยังไม่สนใจเลยครับ (ตอนตำรวจมา ผมไม่อยู่แล้ว) 

เรื่องเกิดตอนเช้ามืด ไปแจ้งความสายๆ ตำรวจยังมีหน้ามาว่าอีกนะ ว่าทำไม ไม่แจ้งแต่เช้า เขามีสายตรวจวิ่งอยู่พอดี
comment2-1:อนาถใจมาก ขนาดมีรอยนิ้วมือก็ไม่ช่วยอะไร
comment2-2:เราเคยได้รับแจ้งว่ารอยนิ้วมือมันเทียบไม่ได้ง่ายๆขนาดนั้น เหมือนเป็นเรื่องของฐานข้อมูลลายนิ้วมือเมืองไทยเอง   อันนี้ใครพอมีข้อมูลช่วยอธิบายหน่อยนะคะ อยากรู้เหมือนกัน
comment2-3:หรอคะ อันนี้ไม่รู้เหมือนกัน แค่สงสัยว่าตอนทำบัตรประชาชนมันต้องมีแสกนนิ้วอยู่แล้วป่าว น่าจะมีฐานข้อมูล หรือว่ายังไง เอ๊ะ งง
comment3:ถึงจับได้ แต่ของที่ขโมยก์ไม่อยู่แล้ว
comment4:เราเคยโดน ไปแจ้งความ หัวหมู่บอก โอ้ย! แฟลตตำรวจยังโดนเลยน้องเอ้ย...
เรากับน้องมองหน้ากันทำตาปริบๆ แกคงปลอบใจเราว่าตำรวจก็โดน อย่าได้ตกใจ 55555
comment4-1:จอดจักรยานไว้แถวหน้าโรงพัก กลับมาจักรยานหาย ทำอะไรไม่ได้ เพราะ เราไม่เคยมีหลักฐานลงทะเบียนอะไรไว้ หลายวันต่อมาเห็นผู้ชายคนนึงขี่อยู่ตรงแฟลตตำรวจ เดินๆ ตามไปดู เห็นจอดแล้วขึ้นไปที่แฟลต เลยรู้ว่าตำรวจเป็นโจรเสียเอง แต่ทำอะไรไม่ได้ เพราะ เราไม่มีหลักฐานหรือรูปถ่ายอะไรไว้ 

เพิ่งซื้อคันใหม่มา ไปถามตำรวจว่ามีวิธีการป้องกันไม่ให้ถูกขโมยครั้งที่ 2 ไหม ตำรวจว่าคุณก็จดบันทึกรูปลักษณ์ เลขหมายรถ (จักรยานมีเลขประจำรถด้วยหรือ ?) เอาไว้ หากถูกขโมยไปอีกจะได้มีหลักฐานว่าคันนี้ของคุณ  จะรอดูว่าคันนี้จะถูกตำรวจแถวนั้นขโมยอีกไหม ใช้โซ่และกุญแจอย่างใหญ่เลย
comment4-2:มีหมายเลขที่ปั้มไว้บนเฟรมจักรยานบริเวณใต้กระโหลกครับ
หงายท้องจักรยานขึ้นมา ทำความสะอาดผิวเฟรมใต้กระโหลก จะเห็นเอง
จักรยานแม่บ้านถูกๆก็มีเลขเช่นนี้
comment5:อยู่ต่างจังหวัด เคยโดนหลังนึง จับไม่ได้ มีรอยนิ้วมือ รอยรองเท้า

อีกหลัง ผมจับได้เอง แจ้งตำรวจ มาอย่างไว เอาไปทำข่าวเป็น ตำรวจจับได้เอง555
comment5-1:อ่านจบไม่เท่าไหร่ พออ่านชื่อล็อคอินต่อละฮาก๊ากเลย ช่างเข้ากันจริงๆ 55555
comment5-2:กำลังจะบอก ตอนหาย โดนขโมยโดนว่ากลับ ไม่รักษาของ และว่าแบบเสียๆหายๆ ทั้งที่เป็นเจ้าทุกข์

ส่วนบางเรื่องเขาสอดส่องกันเองจับได้เอง แต่ไม่รู้มาจากไหนกัน มีลงชื่อในผู้ร่วมจับกุม คือไม่ได้ออกแรงแต่มีลงชื่อ
comment5-3:คล้ายๆคนรู้จักดิฉันเลยค่ะ โจรขโมยทีวี แท็ปแล็ตไป (มือถือด้วยหรือเปล่าไม่แน่ใจ) เลยตรวจตามหาด้วย gps พอดีโจรคงจะลองเปิดเครื่อง จากนั้นเมื่อทราบตำแหน่งก็ไปดูลาดเลา เห็นว่าโจรอยู่ตรงนั้นก็โทรให้ตำรวจมาจับ พร้อมรวบของกลาง และแถลงข่าวคล้ายว่าจับได้เองเช่นกัน
comment6:คุณลองเป็นดาราสิ....ตำรวจจะจับได้....
comment6-1:ไม่จำเป็น ขึ้นกับฐานะก็ได้แล้ว
comment6-2:บ้านคนรวยมากๆ ขโมยจะไม่ค่อยขึ้น แต่ อาจขึ้นบ้านดาราซึ่งแปลกตรงที่ตำรวจจับได้ทุกที
comment6-3:ที่จับได้ ก็อาจจะเป็นแพะก็ได้นะคะ มานั่งก้มหน้าถ่ายรูปลงนสพ. จบไปหนึ่งฉาก
comment7:ฐานข้อมูลบุคคลประเทศไทยมันแปลกครับ แทนที่จะเก็บลายนิ้วมือไว้ตอนทำบัตรประชาชน ต่อให้บ้านไหนมีรอยนิ้วมือ แต่ถ้ามันไม่เคยถูกจับก็ไม่มีข้อมูลขึ้นว่าเป็นใคร ข้อมูลลายนิ้วมือมีเฉพาะพวกที่โดนจับได้
comment7-1:ตอนไปทำบัตรเมื่อกุมภา ที่ผ่านมา โดนพิมพ์ลายนิ้วมือครบทั้ง 5 นิ้วเลยนะ
comment7-2:ยืนยันว่าพิมพ์ตอนทำบัตรประชาชนเช่นกัน
comment7-3:ฐานข้อมูลไม่ลิ้งกันมั้ง
comment7-4:ประวัติอาชญากร น่าจะพิมพ์ 10 เลบครับ
comment7-5:เท่าที่เคยทราบ
ฐานข้อมูลบัตรประชาชนก็ส่วนนึง
ฐานข้อมูลอาชญากรรมก็อีกส่วนหนึ่งค่ะ
ไม่ลิงค์กันค่ะ

จะเจอประวัติก็ต่อเมื่อคนคนนั้นเคยมีประวัติก่อนค่ะ
เพราะงั้น ถ้าเป็นคนที่ไม่เคยถูกจับ ต่อให้เรามีลายนิ้วมือครบ 10นิ้ว แถมอีก 10นิ้วเท้า
ตำรวจก็ไม่ทราบค่ะ ว่าเจ้าของรอยคือใคร

ผิดถูกประการใดขออภัยนะคะ พอดีว่าเคยได้ยินมาแบบนี้ค่ะ -..-
comment7-6:ผมปั๊ม 10 นิ้วตอนได้งานนี่แหละ ถถถถถถ ที่ทำงานเอาซะครบเลย ดีไม่เอานิ้วเท้าด้วย
comment7-7:ไทยแลนด์ 4.0 อะเฮื้อออ...
comment7-8:เค้าเก็บทุกครั้งที่ทำบัตรใหม่รึป่าวครับ รึว่าเก็บแค่ครั้งแรก ล่าสุดประมาณปี57ผมทำบัตรใหม่เพราะบัตรเก่าชำรุด ไม่มีการเก็บลายนิ้วมืออะไรเลย
comment8:ของผม รู้ตัวด้วยซ้ำว่า คนเข้ามาขโมยเป็นใคร

เป็นผู้หญิงที่มาติดพันเพื่อน ที่อยู่บ้านข้างๆ

ผ่านมา 20 ปีละ ยังไม่เห็นตำรวจจะจับได้เลย
comment9:มีเส้นมั๊ย?

มีเงินมั๊ย?

มีชื่อเสียงมั๊ย?

มีตำแหน่งมั๊ย?

มีข่าวดังมั๊ย?

ถ้าไม่...ก็ "ไม่มีสัญญาณตอบรับ" หน่ะถูกแล้ว...
comment9-1:ถูกกกกกกก

บ้านผมครับ   พ่อเป็นข้าราชการ    3 วันเจอ  แต่ของกลางไม่ครบน่ะครับ   เกือบ 30 กว่าปีแล้ว  




ปล แต่คุณตาเป็นรองนายก น่ะครับ
comment9-2:ตอนโดนโจรขึ้นบ้าน ก็คิดปลอบใจตัวเองแบบนี้เหมือนกัน ไม่อยากผิดหวังกับตำมะหรวด โถ...ให้เกลียด(เกียรติ)มาดูที่เกิดเหตุก็ดีถมไปแล้ว...
comment10:อย่าว่าแต่หาตัวคนร้ายให้เลยครับ พาตำรวจไปถึงบ้านขโมย คนร้ายนั่งนับเงินอยู่ ของกลางเต็มบ้าน คนร้ายมุดออกหลังบ้าน ป่านนี้ 2 ปีกว่าแล้วยังจับตัวมาดำเนินคดีไม่ได้เลยครับ
comment10-1:กดขำกลิ้งให้ทั้งที่ในใจร้องไห้
comment11:อ่านๆแล้ว สิ้นหวัง (hopeless) จริงๆ
ไม่เหมือนตำรวจอังกฤษที่ผมดูข่าวบ่อยๆ
comment12:เมื่อหลายปีก่อน ที่บ้านผม เคยถูกขโมยขึ้นบ้านในวันจักรีครับ   กลับมาถึงบ้านตอนเย็นๆ  เห็นบ้านโดนงัด รีบโทรแจ้งความ  ตำรวจบอกว่า วันนี้วันหยุดราชการ  มีตำรวจทำงานน้อย ให้ไปนอนที่อื่นก่อน อย่าเพิ่งเข้าบ้าน เดี๋ยวรอยนิ้วมือจะปนกับคนร้าย
   ก็ ต่างจัวหวัดด้วย ไม่รู้ทำไง เลยขออาศัยนอน กับชาวบ้าน บ้านข้างๆ

    ตำรวจ มาตรวจลายนิ้วมือเสร็จ  ก้แจ้งว่า ที่นี่เป็นหมู่บ้านเล็กๆ ถ้าสงสัยใคร ก็ให้พาไปตรวจลายนิ้วมือที่โรงพักได้เลย ( เอร้ย ให้ตรูเดินไปบอกว่า ขอโทษครับ ผมสงสัยว่าคุณงัดบ้านผม ผมก็รบกวนคุณนั่งรถไปโรงพักเพื่อตรวจลายนิ้วมือกับผมหน่อย  แบบนี้เหรอ) แล้วจู่ๆ จะให้ชวนผู้ต้องสงสัยไปโรงพัก เค้าไม่เพ่นกระบาลหัวผมเหรอ ที่ไปสงสัยเค้า

   สุดท้ายก็ไม่มีอะไรคืบหน้าครับ  ประมาณ 5-6 ปีแล้วมั้ง
comment12-1:อันนี้ขอขำได้มั้ยอ่ะ555
comment13:555 คดีลักทรัพย์ที่เจอมา ผกกสารวัตร.บอกว่าถ้ารู้ว่าเป็นใครหรือรู้เบาะแส มาบอกผมนะ ... ป๊าดดดด

* แก้ไขตำแหน่งข้างบนอ่ะ
comment14:บ้านเพื่อนเคยโดนปล้นทอง
รางวัลนำจับ เป็นทอง 20 บาท
14 วันจับได้ค่ะ ได้ของกลางคืนประมาณ 120 กว่าบาท ให้รางวัลคนชี้เบาะแสนำไปสู่การจับกุม 
แล้วก็ให้ตำรวจ
สมัยนั้นทองบาทละ 4,500 ได้ค่ะ
comment14-1:ให้รางวัลนี่ บอกตำรวจตอนที่แจ้งความหรือบอกหลังจากจับได้ครับ
comment14-2:ประกาศตั้งแต่แรกเลยค่ะ
comment15:เคยเจอกับตัว ไม่เคยคิดว่าจะได้ของคืนหรือจับตัวได้เลยค่ะ (ทั้งที่รู้ว่าเป็นคนข้างบ้าน)
ได้แต่สงสัยว่านี่มันเป็นหน้าที่ของเขาไม่ใช่หรือ .... (หรือเราเข้าใจผิดคิดไปเอง)
comment16:เคยโดนขโมยเข้าบ้านค่ะ แต่จับไม่ได้ ไปแจ้งความ ตำรวจมาเดินดูรอบบ้าน... แล้วก็จบแค่นั่น คนที่บ้านเราสงสัยก็คนในพื้นที่นั่นแหละ ขนาดเป็นคนงานก่อสร้าง ตำรวจยังไม่มีปัญญาไปจับเลย หรือไม่สนใจมากกว่าก็ไม่รู้น่ะ
comment17:โดนขโมยขึ้นครับ ไปแจ้งความลงบันทึก ร้อยเวรมาที่บ้าน ถ่ายรูป พูดคุยแนะนำ แกบอกว่าหาปืนมาไว้ที่บ้าน
เราถึงจุดที่ต้องป้องกันตัวเองแล้วครับ ตำรวจเค้าเอาเวลาไปตั้งด่าน หาเงินง่าย ๆ ดีกว่าครับ
สรุป...หาอาวุธป้องกันตัว มาเก้บไว้บ้านครับ มาอีกที ยิงให้จบครับ เกิดมันไปติดคุก ออกมาได้มาแก้แค้นเราอีก...ผมคิดแบบนี้นะ
comment18:เข้ามาดู...  

วันก่อนอ่านว่าที่ญี่ปุ่นอาชญากรรมน้อยมาก ตำรวจไม่มีอะไรทำ เพราะฉะนั้น โจรขโมยอะไรเล็กน้อย สืบจนจับได้หมด
comment18-1:ลองตามเพจคนไทยที่แปลข่าวของคนญี่ปุ่นทุกวันก็ดีครับ

จะได้รู้ว่าที่นั่นอาชญากรรมมียอะกว่าที่คุณคิดไว้แน่นอน

อย่ามองมุมที่เขานำเสนอมุมเดียว
comment19:อย่าว่าแต่เรื่องโจรโขมยเลย ฆ่าคนตายถ้าไม่เป็นข่าวดังจะจับได้สักกี่ราย ถ้าไม่รู้แน่ชัด
ว่าใครทำ จะไปตามสืบตามจับแบบในหนังไม่มีทางสำหรับ เมืองไทย และอีกหลายๆเรื่อง
ที่จะจับได้ผลงานเยอะที่สุด น่าจะเป็นจราจรนี่ล่ะ ตั้งด่านเมื่อไรลูกค้าเพียบ
comment20:ตาสีตาสาอย่าหวังอะไรเลย
comment21:
comment22:อย่า รวย โจร จะไม่ขึ้นบ้าน
comment23:โดนยกเค้าเมื่อปี 2555 กลางวันแสกๆ  แจ้งตำรวจมาตรวจตามธรรมเนียม เลยถามคุณตำรวจว่าในอำเภอนี้เคยมีโจรขึ้นบ้านแล้วจับได้ไหม คุณตำรวจตอบทันทีไม่ต้องคิดนานว่า  "ไม่เคย"  ได้แต่ช้ำใจ
comment23-1:ถามเหมือนผมเลย  แต่ตำรวจไม่ตอบ ได้แต่ยิ้มแหย ๆ
comment24:มาลงชื่อค่ะ รอยปีนเข้ามาจากกำแพงบ้านที่หลังบ้านชนกัน ตำรวจบอกไม่ใช่ความผิดซึ่งหน้า เอวัง
comment25:ของผมเป็นบ้านพี่ชายครับ 

พอดีวันนั้นไปธุระแล้วกลับมากลางดึกกันพอดี   มีรถมอเตอร์ไซต์จอดอยู่หน้าบ้าน พวกเราเลยสงสัย  จอดรถยนต์แล้วเข้าไปในบ้านเปิดไฟดูทั้งบ้าน
ดันหาไม่เจอ   เลยเดินออกมาดูรถรถมอเตอร์ไซต์หน้าบ้าน  ซักพักมีผู้ชาย 2 คน กระโดดกำแพงข้างบ้านแล้ววิ่งหนีอย่างรวดเร็ว
พี่ชายเลยยิงปืนขึ้นฟ้า 1 นัด  ที่ไหนได้มันซ่อนอยู่ข้างกำแพงบ้านมุมมืดๆนั่นแหละ พี่ชายเลยบอกว่าไม่ต้องตามเรียกตำรวจดีกว่า
สักพักตำรวจมาก็มาค้นรถมอเตอร์ไซต์ที่มันทิ้งไว้  ปรากฎว่าใต้เบาะเจอโทรศัพท์ 1 เครื่อง(ในโทรศัพท์มีรูปมันด้วยครับ555+) เงิน ยาบ้า 1 เม็ด 

หลังจากนั้น 2 วันตำรวจก็จับได้ทั้ง 2 คนครับ
comment26:จับได้ค่ะ...จับตำรวจมาทำแฟน !
ของเราโดนโจรยกเค้าที่บ้าน แจ้งตำรวจแล้ว 
ก็จับไม่ได้ หรือ ไม่จับ หรือ อะไรไม่รู้
ผ่านไป 2เดือน เรามานั่งพิจารณานึกถึงของที่หายไป
ประติดประต่อเรื่องราวได้ทั้งหมดแล้ว ถึงกับปล่อยโฮ...
เพราะคิดออกว่า คนที่ยกเค้าบ้านเรา คือ ลูกพี่ลูกน้องที่เราเลี้ยงมากับมือ นั่นเอง
comment26-1:555 ตกลงได้เป็นแฟนกับตำรวจเหรอครับ
comment27:จ้างซ่อมบ้านงัดตู้เอา ผู้ต้องสงสัยประมาณ 7 คนคนงาน ไปถึงโรงพัก ท่านงานยุ่งมากบอกเด๋ว
นัดมาสืบสวนวันหลัง นี่ก็เกือบสิบปีแล้ว
ตู้เก็บจนรอยนิ้วมือหายหมดแล้ว
ไม่รู้ว่าท่านว่างยัง
comment28:ถ้ามีสินบนรางวัลนำจับอาจจะจับได้นะครับ เหมือนจับยาเสพติด จับคนทำผิดกฎจราจร
comment29:โหวตกันเยอะๆเหอะ ... 

คดีพวกนี้เป็นคดี "ง่ายๆ" ไม่ใช่ตำรวจไม่เก่ง
แต่ไม่ใส่ใจ ไม่สนใจ เพราะมองว่าแค่ของหายโดนงัด ... ซึ่งบ่งชี้อะไรหลายๆอย่างให้กับสังคมไทยได้ดี ว่าสังคมเรามันจะไม่มีวันก้าวหน้าไปยังไง
... ตำรวจไม่เก่งแต่ตั้งใจจับคนร้าย ยังดีกว่าเยอะ -*-

สนง.ตำรวจแห่งชาติ ถ้าผ่านมาเห็น
เสนอแนะว่าน่าจะมีตัวชี้วัดแข่งกันทำคดีเล็กๆบ้าง เพราะคดีเหล่านี้น่าจะเกิดเยอะ
ถ้าที่ไหนไม่มีผลงานจับคนร้ายคดีเล็กๆเหล่านี้ได้เลย มีแต่จำนวนลงบันทึกประวัน หรือมีจับได้แต่น้อยมาก ถือว่าผิดวิสัย แสดงว่าหย่อนยานกันน่าดูล่ะครับ
...
ผมคิดเองนะ ว่าตำรวจคงจะอ้างแบบว่า คดีฆ่าคนยังสะสางไม่เสร็จ ไม่ว่าง
แต่ไม่ว่างจริงหรือเปล่า น่าจะตรวจสอบได้ไม่ยาก ... อีกอย่าง เก็บลายนิ้วมือไป ได้หลักฐานโจรงัดบ้านไปเพียบ มันก็น่าจะง่ายๆแล้วป่าวครับ?
ใครเป็นตำรวจ ถอดล็อคอินมาตอบก็ได้นะครับ ข้องใจ -*-
comment29-1:ผมว่าพี่ๆเค้าคงไม่เก่งเรื่องการใช้งาน Internet เท่าไร
comment30:รถโดนขโมยเมื่อปี 58  ยังจับไม่ได้เลย  ตำรวจไทยอย่าหวังพึ่งเลย  ถ้ามีเงินมันถึงจะช่วย
comment31:จับได้สิครับ ตำรวจเราทำดีแค่เสมอตัว ไม่เห็นมีใครมาเล่าประสบการณ์ดีๆบ้างนะ 

ครั้งหนึ่ง ผู้เสียหายดูกล้องวงจรปิด เห็นมีคนปีนเข้าไปขโมยของในโกดังของเขา ก็เลยโทรแจ้งตำรวจ ตอนนั้นเป็นเวลาตีสาม 

ผมใช้เวลาประมาณ 3 นาที สปีดเต็มกำลัง ถึงที่เกิดเหตุ เข้าไปในโกดังพร้อมกับผู้เสียหาย รวบคนร้ายพร้อมของกลางไว้ได้ ตอนนี้คนร้ายยังอยู่ใน

คุก....และตำรวจได้รับคำขอบคุณสั้นๆจากเจ้าของโกดัง ไม่เป็นไร หน้าที่เรา....

อีกครั้ง คนร้ายเข้าไปลักรถจักรยานยนต์ที่จอดไว้ในลานจอดรถในอพาร์ตเม้นแห่งหนึ่ง รถหายไปประมาณ 6 ชม.ผมเป็นคนเข้าไปดูที่เกิดเหตุคนแรก 

ตรวจสอบกล้องวงจรปิดด้วยตนเอง พบว่า คนร้ายมีลักษณะเดินเขย่งตัว สามวันให้หลัง ผมออกตรวจเจอบุคคลต้องสงสัยตามลักษณะที่ผมจำได้จาก

กล้องวงจรปิด ตอนแรกมันปฏิเสธ สุดท้าย มันยอมจำนน เพราะ แม้ว่ามันจะเอาเสื้อผ้าในวันที่ก่อเหตุไปทิ้งทันทีที่ขโมยรถเสร็จ แต่มันดันใส่รองเท้า

แตะคู่เดียวกันกับวันที่เข้าไปขโมยรถ ตอนนี้ก็ยังติดคุกอยู่เหมือนกัน


สิ่งที่ท่านไม่เคยเห็น ไม่ใช่ว่ามันไม่มี เชื่อเถอะ ตำรวจเรายังคงทำงานอยู่ครับ.......
comment31-1:กี่ % ล่ะครับ ที่ท่านยกมา ถึง 5% มั้ยของคดีทั้งหมด
comment31-2:ทุกวันนี้ตำรวจดีๆที่ตั้งใจทำงานคงหมดกำลังใจ เพราะมีแต่คนคอยที่จะจ้องด่า และตำหนิ ใช้ความอคติและมองโลกในแง่ลบจนเกินไป ต่อไปใครเค้าอยากจะเป็นตำรวจ คนดีๆก็จะน้อยลงไปอีก
comment31-3:ครับ
comment31-4:ประเทศเรายังคงอยู่ได้เพราะตำรวจแบบ ท่านนี่แหละครับ 
ขอขอบคุณครับ
comment31-5:คนที่ด่าตำรวจไทย ชืนชมตำรวจต่างชาติ

คงลืมไปว่า ตำรวจไทยได้รับงบประมาณสนับสนุนการสืบสวนคดีเท่าไหร่ ตำรวจต่างชาติได้รับเงินเท่าไหร่ ค่าน้ำมัน ค่ากิน ค่าสินน้ำใจให้สายลับ

ตำรวจต่างชาติได้รับงบประมาณไม่อั้น ขณะที่ ตำรวจไทยออกตังค์เอง หรือถ้าจำเป็นจริงๆก็ใช้เงินจากนักธุรกิจที่ทำธุรกิจเทาๆ 

ตำรวจต่างชาติมีอุปกรณ์ต่างๆที่ช่วยสนับสนุนการสืบสวน ทำให้การสืบสวนเพื่อติดตามจับกุมคนร้ายมันง่ายขึ้น ของไทยก็ตามมีตามเกิด

บางครั้ง พอเกิดเหตุ กล้องวงจรปิดของสาธารณะไม่มี ต้องไปขอดูกล้องของชาวบ้านแถวนั้น บางคนยังไม่ให้ความร่วมมือเลย

ท่านถามหาประสิทธิภาพจากตำรวจไทย ในวันที่ตำรวจเองยังต้องซื้อเครื่องแบบใส่เอง ซื้อปืนเอง ซื้อวิทยุเอง อุปกรณ์ที่ทันสมัยกว่านั้นไม่

ต้องพูดถึง มันก็เหมือน การซื้อของ ท่านมีตังค์จ่ายแค่ 10 บาท จะเอาสินค้าคุณภาพเท่ากับ 10,000 บาท มันเป็นไปได้ไหม

อันนี้ไม่โทษชาวบ้าน เพราะทุกคนต้องคาดหวังว่าตำรวจจะต้องเป็นฮีโร่ เป็นซุปเปอร์แมน ทำได้ทุกอย่าง เมื่อไม่ได้ตามที่เขาคาดหวัง

ก็ด่าเป็นธรรมดา แต่ผมขอเลือกตำหนิ ระบบราชการดีกว่า จากเบิกจ่ายงบประมาณที่มันไม่สอดคล้องกับสภาพความเป็นจริงๆ

งานตำรวจมีภารกิจที่ต้องทำทุกวัน วันละ 24 ชม. แต่ได้รับงบประะมาณเท่ากับหรือน้อยกว่าหน่วยงานอื่น แค่จ่ายเงินเดือนก็หมดแล้ว

โลกแห่งความจริง ไม่ได้สวยงามนะท่าน
comment31-6:ให้กำลังใจตำรวจที่ดีครับ 

ในสังคมคุณตะพาบ มีนักเลงคีบอร์ดเยอะครับ อย่าไปใส่ใจ อ่านพอขำๆไปได้
comment31-7:ขอเป็นกำลังใจครับ ขอให้เจริญก้าวหน้าในหน้าที่การงาน ทำดีต่อไปนะครับ  ทำใจแล้วก็สู้ต่อไปครับเพื่อเกียรติภูมิของคุณพ่อคุณแม่และตัวเอง
comment31-8:เข้าใจความน้อยใจของคุณตำรวจนะคะ เหมือนทำความดีแล้วไม่มีใครสนใจ
แต่ถ้าลองดูคอมเมนท์ในกระทู้นี้ จะเห็นว่าแต่ละคนเจอมาแนวเดียวกันหมดเลย
มันต้องมีความผิดพลาดอะไรบางอย่างในวงการตำรวจไทยจริงๆนั่นแหละค่ะ

เค้าว่ากันว่าตำรวจดีเหมือนผี รู้ว่ามีจริงแต่ไม่เคยเจอ
แต่เราก็ยังเชื่อว่าผีมีจริงอยู่นะคะ
comment31-9:ให้กำลังใจตำรวจดีดีครับ
ขอให้ท่านเจริญในหน้าที่การงาน

ผมชอบนะคนดีดี
ท่านเป็นคนดีจริงๆครับ
ขอให้รักษาความดีไว้

อย่างน้อยก็ดีใจที่มีตำรวจแข็งขันแบบท่าน

แต่ก็เข้าใจตำรวจไทย ที่ต้องซื้ออุปกรณ์เอง
มันหน้าเศร้าใจนัก

ขอบคุณครับ ที่พึ่งประชาชน
comment31-10:ตอบ คห.31 ครับ

ผมไม่ได้จะตำหนิหรืออะไรนะครับ แต่ผมสงสัยในคดีที่คุณ Garuda expansion บอกไว้อันแรก ที่จับขโมยได้ที่โกดัง
แล้วเจ้าของโกดังตอบขอบคุณสั้นๆ แล้วคุณ Garuda expansion แสดงอาการเหมือนน้อยใจ

ผมก็เข้าใจว่าคุณ Garuda expansion ก็น่าจะมองว่าเป็นหน้าที่ปกติของตำรวจอยู่แล้ว ผมแค่รู้สึกแปลกใจจากประโยคลงท้ายอันนี้ครับ
"และตำรวจได้รับคำขอบคุณสั้นๆจากเจ้าของโกดัง ไม่เป็นไร หน้าที่เรา...."
ความรู้สึกเหมือน คุณ Garuda expansion ต้องการอะไรมากกว่าคำขอบคุณหรือครับ เพราะจริงๆมันเป็นหน้าที่ตามอาชีพอยู่แล้ว

อย่างที่บอกแต่ตอนต้นครับ ผมไม่ได้กะจะตำหนิอะไร แต่เพียงอยากทราบว่ามันมีความรู้สึกอะไรแบบไหนสำหรับข้อความนี้ครับ
comment31-11:ตอบคุณ ++The Immortal LastMan ++ ครับ

เอาจริงๆรายละเอียดในเหตุการณ์ครั้งนั้น มันมีมากกว่านั้น ซึ่งผมไม่ได้บรรยายไว้โดยละเอียด ที่จริงผมไม่ได้คิดอะไรนะ

ผมไม่ได้โกรธเคืองหรือน้อยใจหรือต้องการอะไรจากเจ้าของโกดังทั้งนั้น คำว่า"ไม่เป็นไร หน้าที่เรา" มันเพียงแค่ คำปลอบใจให้กับชีวิต

ตำรวจของเราเท่านั้น 

มองผ่านตัวอักษร โดยเฉพาะการอ่านเรื่องเล่าสั้นๆข้างต้นของผม ที่ไม่ได้ลงรายละเอียด บางคนเลยอาจจะคิดว่า จับผู้ร้ายสักคน 

ง่ายจะตาย คนไม่เคยเป็นตำรวจ คงไม่เคยสัมผัสความรู้สึกที่ไม่สามารถบรรยายเป็นตัวอักษรได้ ความรู้สึกที่คุณที่ต้องทำงานบางอย่าง

ให้ลุล่วง แบบที่ พลาดขึ้นมา คุณอาจบาดเจ็บหรือตายได้ทุกวินาที คุณกลัวแค่ไหน คุณต้องข่มใจ สลัดมันทิ้งไปให้ได้ กลัวแค่ไหนก็ต้องก้าว

เข้าหามัน คุณหนีไม่ได้เพราะคุณเป็นตำรวจ สถานการณ์ขณะนั้น ถ้าไม่ใช่คุณ แล้วใครจะทำ ความรู้สึกโล่งใจอย่างที่สุดที่ได้ทำมันสำเร็จลง

ได้ ผมไม่สามารถบรรยายเป็นตัวอักษรได้ และคิดว่า คงไม่จำเป็นต้องอธิบายอะไร เพราะสุดท้ายแล้ว เจ้าของโกดัง ก็ได้กล่าวขอบคุณ

ตามมารยาท ด้วยอาการไม่ยี่หระหรือแสดงความเป็นห่วงว่าผมปลอดภัยรึเปล่า ผมเดาว่า เจ้าของโกดังก็คงคิดคล้ายๆกับคุณ ++The 

Immortal LastMan ++ นั้นแหละครับ



เพราะคำว่า......ก็มันหน้าที่ของMerngไง.......
comment31-12:คนที่ด่าตำรวจไทย ชืนชมตำรวจต่างชาติ
- ส่วนตัวไม่เคยนะ

คงลืมไปว่า ตำรวจไทยได้รับงบประมาณสนับสนุนการสืบสวนคดีเท่าไหร่ ตำรวจต่างชาติได้รับเงินเท่าไหร่ ค่าน้ำมัน ค่ากิน ค่าสินน้ำใจให้สายลับ
- เท่าไหร่? 
- ไม่ทราบจริงๆ 
- ตอบด้วยนะ แฝอยากรู้จริงๆ 
- นะ

ตำรวจต่างชาติได้รับงบประมาณไม่อั้น ขณะที่ ตำรวจไทยออกตังค์เอง หรือใช้เงินจากนักธุรกิจที่ทำธุรกิจเทาๆ 
- ได้เท่าไหร่? 

ตำรวจต่างชาติมีอุปกรณ์ต่างๆที่ช่วยสนับสนุนการสืบสวน ทำให้การสืบสวนเพื่อติดตามจับกุมคนร้ายมันง่ายขึ้น ของไทยก็ตามมีตามเกิด
- หัวหน้างานทราบมั้ย?
- แล้วหัวหน้าของหัวหน้าทราบมั้ย? 

บางครั้ง พอเกิดเหตุ กล้องวงจรปิดของสาธารณะไม่มี ต้องไปขอดูกล้องของชาวบ้านแถวนั้น บางคนยังไม่ให้ความร่วมมือเลย
- ด่า กทม. 

ท่านถามหาประสิทธิภาพจากตำรวจไทย ในวันที่ตำรวจเองยังต้องซื้อเครื่องแบบใส่เอง ซื้อปืนเอง ซื้อวิทยุเอง อุปกรณ์ที่ทันสมัยกว่านั้นไม่
- หัวหน้างานทราบมั้ย?
- แล้วหัวหน้าของหัวหน้าทราบมั้ย? 

ต้องพูดถึง มันก็เหมือน การซื้อของ ท่านมีตังค์จ่ายแค่ 10 บาท จะเอาสินค้าคุณภาพเท่ากับ 10,000 บาท มันเป็นไปได้ไหม
- ขนาดนั้น? 

อันนี้ไม่โทษชาวบ้าน เพราะทุกคนต้องคาดหวังว่าตำรวจจะต้องเป็นฮีโร่ เป็นซุปเปอร์แมน ทำได้ทุกอย่าง เมื่อไม่ได้ตามที่เขาคาดหวัง
- ด้วยความสัตย์จริง 
- เปล่าเลย ไม่ได้คาดหวังอน่างนั้น
- คาดหวังแค่ให้ตำรวจเป็นคนดี ขยัน ซื่อสัตย์ เคารพอาชีพตัวเอง
- แค่นั้นจริงๆ 

ก็ด่าเป็นธรรมดา แต่ผมขอเลือกตำหนิ ระบบราชการดีกว่า จากเบิกจ่ายงบประมาณที่มันไม่สอดคล้องกับสภาพความเป็นจริงๆ
- เอาตรงๆ นะ
- ตั้งใจนะ
- คุณควรตำหนิหัวหน้างานคุณ 
- ตำหนิ อธิบดีกรมตำรวจทุกยุคสมัย ผู้บัญชาการตำรวจแห่งชาติทุกคน คือถามจริงๆ พวกมานไม่รู้หรอว่าคุณและตำรวจคนอื่น ยากแค้นขนาดนี้ 
- หรอ ถามจริงๆ 
- อย่าโทษใครเลย โทษคนที่คุมองค์กรคุณเถอะ 
- นะ

งานตำรวจมีภารกิจที่ต้องทำทุกวัน วันละ 24 ชม. แต่ได้รับงบประะมาณเท่ากับหรือน้อยกว่าหน่วยงานอื่น แค่จ่ายเงินเดือนก็หมดแล้ว
- ไม่น่าจะจริง
- ไม่งั้นคงตายกันทั้งสำนักงานตำรวจแห่งชาติ 
- ไม่ได้หลับไม่ได้นอนไม่ได้พักผ่อน 

โลกแห่งความจริง ไม่ได้สวยงามนะท่าน
- น่าจะทราบกันทุกคน 
- เนอะ
comment31-13:งบประมาณไม่เพียงพอ ท่านไม่ต้องมาถามประชาชน
ท่านถามผู้บังคับบัญชาของท่านดีกว่า กว่าจัดสรรงบยังไงทำไมตำรวจถึงต้องลำบาก
comment31-14:31-12 ผมคงไม่ต้องตอบอะไรแล้วกระมัง เพราะดูจากลักษณะคำถามแล้ว คุณคงมีธงคำตอบในใจของตัวเองอยู่แล้วนี่ครับ
comment31-15:31-13 มีประโยคไหนที่ผมตั้งคำถามกับประชาชน ที่ท่านบอกให้ไปถามผู้บังคับบัญชา ท่านพูดเอาเท่น่ะ คงได้ แต่ในความเป็นจริง ผมก็เป็นตำรวจชั้นผู้น้อย ยกตัวอย่างง่ายๆ ถ้าท่านเป็นพนักงานขับรถส่งของของบริษัทหนึ่ง ท่านกล้าไปถามเจ้าของบริษัทไหมล่ะ ว่าเงินงบประมาณไปไหนหมด เอาไปใช้ทำอะไร ผมยังไม่อยากให้ลูกเมียผมเดือดร้อน เวลาผมโดนย้าย กองเชียร์ในนี้ คงไม่ได้ไปช่วยผมเก็บขนของแน่ๆ

ถึงได้บอกไปแล้ว ว่าโลกความจริง มันต่างจากที่นั่งมโนคิดคำเท่ๆ อยู่หลังคีย์บอร์ดนะท่าน
comment31-16:ผมล่ะชอบ จขคห ที่ 31  นี่เลย  เมื่ออ่าน 31-12 & 31-13

คุณพูดได้ใกล้เคียงกับความจริงดีครับ.  
พอดีคนอื่นเขารับไม่ได้ แค่นั้นเอง

ผมอยุ่ข้างคุณนะครับ. คห31
comment31-17:"ต้องพูดถึง มันก็เหมือน การซื้อของ ท่านมีตังค์จ่ายแค่ 10 บาท จะเอาสินค้าคุณภาพเท่ากับ 10,000 บาท มันเป็นไปได้ไหม"

ท่านมาถามอะไรประชาชน ????
ประเด็นคือองค์กรท่านได้เงินงบประมาณเท่าไหร่ 
ตำรวจชั้นสัญญาบัตรมีปริมาณสัมพันธ์กับผลงานหรือไม่ ใช้งบประมาณมีประสิทธิภาพหรือไม่
อันนี้ท่านต้องไม่ถามผู้ใหญ่เอง ท่านไม่ถาม ไม่กล้าเปลี่ยนเเปลงองค์กรของท่านเอง
ท่านก็เป็น 1 ในระบบนั้นนั่นแหล่ะ

ไม่เท่ห์หรอกครับ คนเรามีหน้าที่ต่างกัน อย่าคิดว่าตัวเองเหนื่อยคนเดียว ทำงานเป็นคนเดียว
ชาวบ้านหาเช้ากินค่ำก็เหนื่อย เจ้าของบริษัทก็เหนื่อย 

ผมจ่ายภาษีปีล่ะหลายแสน แต่รัฐไม่เคยช่วยอะไรธุรกิจเลย ไม่ได้ทำสังคมให้ดีขึ้นเลย
ท่านคิดว่าเจ้าของธุรกิจไม่เหนื่อยหรือ ??

ไม่เท่ห์หรอกครับนั่งพิมพ์ ท่านพิมพ์เรื่องจริง ผมก็พิมพ์เรื่องจริง
ผมเปลี่ยนแปลงสังคมด้วยวิธีที่ถูกต้องได้ มันมีวิธีของพวกผม แล้วท่านล่ะ
อย่ามาพูดว่าจ่ายเท่านี้ จะเอาเท่านี้ !!!
ในเมื่อความจริง มันเป็นที่องค์กรของท่านเอง
comment31-18:ผม คห 31-16 ครับ
พอดีตะกี้พิมผิดครับ
ขอแก้ไขเป็น

ผมล่ะชอบ จขคห ที่ 31  นี่เลย  เมื่ออ่าน 31-14 & 31-15

คุณพูดได้ใกล้เคียงกับความจริงดีครับ.  
พอดีคนอื่นเขารับไม่ได้ แค่นั้นเอง

ผมอยุ่ข้างคุณนะครับ. คห31. Garuda expansion

: )
comment31-19:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment31-20:อยุ่ สน.ไหนครับ   ท้องที่ สน.ท่าน มีบ่อน มีคาราโอเกะเปิดเกินเวลา มีแรงงานต่างด้าวลักลอบทำงานป่าวครับ


ถ้าไม่มีช่วยบอก สน.ด้วยครับจะไป เยี่ยมชม
comment31-21:เป็นใครกัน มีความสำคัญอะไร ถึงมาบอกให้ผมลาออก ขนาดแม่ผมที่ต้องทนฟังผมบ่นมาเป็นสิบปี ยังไม่เคยบอกให้ผมลาออกเลย 

อาชีพใคร ใครก็รัก อาชีพไหนก็มีเกียรติทั้งนั้น มันอยู่ที่ตัวเราทำตัว ตัวเราจะสูงค่าด้วยเกียรติแห่งตัวของเราเอง ไม่ใช่เพราะอาชีพ

แม้ผมจะเบื่อหน่ายในระบบการทำงานแค่ไหน แต่ผมไม่เคยเสียใจที่มาเป็นตำรวจ

ที่ผมมาตอบคำถามในกระทู้นี้ ก็เพื่อให้ประชาชนได้รับรู้และเข้าใจถึงข้อจำกัดของฝ่ายเจ้าหน้าที่ ที่อาจทำให้การสืบสวนไม่เป็นอย่างที่ท่าน

ต้องการ ได้มาแลกเปลี่ยนความคิดเห็น ปัญหา อุปสรรคกัน 

แต่ในเมื่อเริ่มมีความเห็นแบบอคติ ตามที่ผมพบเจอได้ประจำตามสื่อโซเชี่ยลต่างๆ 

นี่ก็ล้ำเส้นขนาดให้ผมลาออกแล้วนี่ งั้นผมขออนุญาตจบการตอบของผมไว้ ที่ คห.นี้ นะครับ เป็นตำรวจมาโต้เถียงกับประชาชน มีแต่เสียกับ

เสีย ไม่มีใครมองว่างาม อีกอย่าง การโต้เถึยงกันไปมาระหว่างผมกับท่านๆทั้งหลาย เถียงกันไปก็ไม่ได้มีประโยชน์อะไรเกิดขึ้น เพราะสุดท้าย

แล้ว ไม่ว่าผมหรือท่านก็คงไม่สามารถแก้ไขปัญหา ที่คาราคาซังนี้ได้ เถียงกันไปก็เหมือนพายเรือวนอยู่ในอ่าง คนที่เค้ามีอำนาจมากกว่าพวก

เราเขายังแก้ไม่ได้หรือไม่คิดจะแก้เลย

ในเมื่อท่านเชื่อโดยสนิทใจโดยมีความอคติแล้ว ว่าตำรวจมีแต่คนไม่ดี ผมคงห้ามความคิดของท่านไม่ได้

เหมือนคำที่พระท่านว่า เหตุผลต่อให้ดีเพียงใดก็ใช้กับคนมีอคติไม่ได้ อย่างไรก็ตาม ผมก็ยอมรับว่า 

มันมีตำรวจที่ไม่เอาไหน ไม่ใส่ใจความเดือดร้อนของประชาชนจริงๆ และผมเชื่อว่า ต่อไปตำรวจพวกนั้นก็คงต้องปรับตัว

เพราะกระแสจากประชาชนรุนแรงขึ้นทุกวัน จะเช้าชามเย็นชามไม่ได้ ส่วนผมก็คงทำหน้าที่ของผมต่อไป

ไม่ว่าระบบมันจะห่วยแค่ไหนก็ตาม อย่างน้อยก็ยังมีประชาชนบางส่วนเขายังรักและให้กำลังใจพวกเราอยู่


ขอให้ทุกท่านโชคดี ไม่เจอเหตุร้ายมาแผ้วพาน ถึงเจอก็ขอให้เจอตำรวจที่ดีมาช่วยเหลือ

ปิดความเห็นครับ......
comment31-22:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment31-23:ผมเข้าใจคนที่ด่านะครับ และผมเข้าใจคุณ Garuda expansion ครับ
ผมเชื่อว่าคุณเป็นหนึ่งในตำรวจที่เป็นคนดี ตั้งใจทำงาน
คุณเพียงแค่มาบอกปัญหาเท่านั้น ซึ่งไม่ได้กล่าวว่าร้ายใคร เพียงแค่เอาปัญหาอีกมุมนึงมานำเสนอ เผื่อคนนอกจะได้เข้าใจบ้าง
ซึ่งไม่ได้โทษประชาชนเลยสักนิด
ผมเข้าใจที่คุณน้อยใจครับ ผมเข้าใจคุณนะ เข้าใจจริงๆ
เราอยู่กันในเว็บบอร์ดสาธารณะ โลกออนไลน์ ใครจะพูดอะไรก็ได้ครับ เพราะเราแค่พิมพ์ พิมพ์ด่าคนมันพิมพ์ง่ายครับ
ไม่มีใครรู้จักเรา เราจะโจมตีใครก็ได้ (ผมเชื่อว่าคำพูดคืออาวุธที่ร้ายแรงที่สุดของมนุษย์)
ต้องเข้าใจครับว่าโลกออนไลน์ที่มันเสรีแบบนี้ คนออกตัวแรงเยอะ ทั้งคนเห็นด้วยและไม่เห็นด้วยกับเรา แต่ผมไม่ได้ตัดสินว่าใครผิด

ผมเข้าใจคุณครับ คุณเพียงแค่ออกมาพูดอีกมุมนึง 
ซึ่งคงโทษใครไม่ได้นอกจากพวกตัวเป้งๆ

ผมขอให้คุณทำหน้าที่ต่อไปอย่างสุจริตนะครับ จงภูมิใจเถิดคุณเป็นตำรวจที่มีคุณธรรม 
ผมไม่ได้รู้จักคุณเป็นการส่วนตัว แต่มองคุณผ่านตัวอักษรที่คุณพิมพ์มา ทำให้พอเข้าใจครับว่าคุณไม่ใช่ตำรวจเลว
ในเมื่อปัจจุบันองค์กรตำรวจมันแย่ขนาดนั้น ทั้งภาพลักษณ์แย่ ไม่แปลกที่คนจะด่าเยอะครับ ปลาเน่าตัวเดียวตายทั้งบ่อ
ผมเชื่อว่าอันนี้คุณคงเข้าใจดี เพราะคุณไม่ได้แก้ต่างแทนตำรวจหรืออะไร คุณแค่ลองพูดในอีกมุมมองเท่านั้น

อย่าไปสนใจความเห็นในสังคมออนไลน์มากนักครับ อะไรที่มีประโยชน์ก็เก็บเอาไปใช้ อะไรที่เป็นเพียงแค่ความเห็นอคติ ก็ไม่ต้องเก็บไปคิดให้รถสมอง เราอยู่ในโลกที่ไม่เห็นหน้ากัน ไม่รู้จักกันแต่สามารถวิจารณ์กันได้ เราจึงคิดไปตามที่เราพูด โดยไม่ได้ไตร่ตรองถึงสิ่งที่เขาเคยทำ เคยมีคนในพันทิปกล่าวไว้ว่า "สังคมออนไลน์มันดีตรงที่เราสามารถออกความเห็นได้เสรีโดยที่ไม่ต้องมีคนมา judge จากอดีตที่เราเคยทำมา" แต่ทุกอย่างมันคือดาบสองคมครับ เลือกเก็บเฉพาะสิ่งที่ดี หากคิดว่าเราทำดีแล้วก็อย่าไปสนใจคำอคติ มุ่งมั่นทำความดีต่อไป นี่ครับที่เขาเรียกว่าทำคุณประโยชน์ให้ประเทศชาติ

อีกอย่างเลิกคิดว่าเราเสียภาษีให้ตำรวจแล้วต้องเป็นเจ้าชีวิตเขาได้แล้วครับ ตำรวจก็เสียภาษีเหมือนกัน
ผมเห็นด้วยว่าทุกคนมีสิทธิ์ออกความเห็นและวิจารณ์คนอื่น แต่การที่ใช้คำพูดว่าเสียภาษี มีสิทธิ์วิจารณ์ มันไม่เกี่ยวกับภาษีครับ คนไทยทุกคนต้องเสียภาษี เลิกเอาคำว่าภาษีมาเป็นอาวุธได้แล้วครับ

ปล. ในยุคที่ตำรวจภาพลักษณ์แย่ขนาดนี้(ที่จริงก็แย่มาแต่ไหนแต่ไรแล้ว) ผมดีใจนะที่มีตำรวจแบบคห.31 ผมเชื่อว่าคุณเป็นคนดีครับ
comment31-24:เสริมหน่อยว่าผมไม่ได้บอกว่าตำรวจทุกคนดี หรือให้ท้ายตำรวจทุกคน
ตำรวจแย่ๆมีเยอะครับ แต่ดีๆก็มี
ผมก็เป็นประชาชนคนหนึ่งที่ใช้มอเตอร์ไซค์บ่อยในช่วงเรียน ผมไม่เคยทำผิดกฎ ผมใส่หมวก ขับชิดซ้าย แต่เจอด่านผิดกฎหมายหรือข้อหาแปลกๆมาก็เยอะ
เพราะฉะนั้นผมรู้ดีครับว่าตำรวจแย่ๆเป็นยังไง

ผมเพียงแค่แสดงความเห็นไปตามเหตุผล และสิ่งที่เคยเจอมา ตำรวจดีๆยังมีอีกเยอะครับ แค่ไม่ค่อยเป็นข่าวกัน
อย่าหาว่าผมให้ท้ายตำรวจแล้วกัน ผมพยายามแสดงความเห็นอย่างเป็นกลางที่สุดแล้ว เพราะตัวผมเองก็เกลียดตำรวจ(เลวๆ)ไม่แพ้ประชาชนคนอื่นครับ
comment31-25:
comment32:สาบานว่าไม่ได้มีญาติหรือมีแฟนหรือมีคนรู้จักเป็นตำรวจ แต่คนในนี้อคติและมองในแง่ลบจนเกินไป ทุกวงการมีทั้งคนที่ดีมาก กลางๆ และไม่ดีหมดแหละ บ้านผมเคยโดนปล้น ที่บ้านก็รู้ว่านะจะเป็นใครแต่จับไม่ได้ ถ้ามองในแง่ดีคดีเค้าอาจจะล้นมือก็ได้ ก็ต้องจัดการคดีร้ายแรงก่อน คือทุกคนพูดอย่างกับตำรวจเลว100% ไม่ขนาดนั้นมั่ง
comment32-1:ตำรวจดีก็มีตั้ง 99% ไง สงสัยที่ทุกคนมาแชร์กันคงเลวแค่ 1% หุๆๆ
ส่วนตัวเราเจอมากับตัว โดนบอกว่า คดีไม่สำคัญ ตำรวจเขาไปรับคดีที่น่าสนใจมากกว่า (สาบาน ว่าพูดแบบนี้กับเราจจริงๆ) ลาก่อนคุณตำรวจ ศรัทธาไม่เหลือแล้วค่ะ 5+ 


(ปี 60 มือถือโดนล้วง  ปี 58 โดนโจรยกเค้าที่ หอพัก) ทั้งสองคดี หายเงียบไปกับสายลม
comment33:เมื่อ 20 ปีที่แล้วผมเคยโดนยกเค้าเบส, แอมป์, เครื่องเสียง ที่ห้องเช่าแถวสะพานควาย
ตอนเช้าไปแจ้งความที่ สน.แถวนั้น หลังลงบันทึกประจำวัน ท่านหันไปบอกรุ่นน้อง
"ไปดูที่เกิดเหตุให้น้องเค้าหน่อย"

รุ่นน้องตำรวจเกี่ยงตอนนี้ผมไม่ว่างตอนบ่ายผมแวะเข้าไปดูให้ก็แล้วกัน

หลังจากวันนั้นจนถึงวันที่ย้ายออกจากห้องเช่าห้องนั้น
ก็ยังไม่มีตำรวจคนไหนเข้ามาดูที่เกิดเหตุเลย

ไม่น่าไปแจ้งความเล้ยย...ไร้ประโยชน์สิ้นดี
comment34:อีกพวกคือโกงเงิน ไปตามเอง ฟ้องศาลเอง
จริงนะครับ ที่ให้เก็บลายนิ้วมือไว้เลยตอนทำบัตร
comment35:มีเรื่องขโมยขึ้นบ้านและแจ้งความ จะเล่าให้ฟัง

เราอยู่คนเดียว ทุกศุกร์มักกลับบ้านค่ำหรือดึกเนื่องจากสรุปงานประจำสัปดาห์ หัวขโมยมันคงรู้จึงเข้ามาหลบในบ้านใกล้ ๆ บ้านเราที่ไม่มีคนอยู่ งัดบ้านเขาเข้าไปนอนรอหนึ่งคืน

เรากลับมาประมาณ 2 ทุ่ม บ้านถูกค้นกระจุยกระจาย ขโมยงัดหน้าต่างครัวหลังบ้านเข้ามา เอาเครื่องใช้ไฟฟ้า วิทยุ เงินสด เหรียญ นาฬิกา ทอง ฯลฯ
เรียกว่ากวาดหมดทั้งบ้าน เพราะมีเวลาทั้งวัน ยกเว้นทีวี เพราะเป็นรุ่นเก่า ใหญ่และหนักมาก

เพื่อนบ้านที่เห็นบอกเราทีหลังว่า มันมากันสามคน จอดรถตู้ข้างบ้านทำทีเป็นช่างตรวจประปา ไฟฟ้า ใช้เวลาประมาณ 2 ชั่วโมงกว่า 
เราใช้เวลาสำรวจทรัพย์สินที่หายไปหลายชั่วโมง กว่าจะสรุปรายการก็ดึกแล้ว

ทีนี้ถึงแจ้งความ 

บ้านเราอยู่เขตลาดพร้าว ก็ไปแจ้งความกลางดึกที่ สน ลาาดพร้าว ท่านร้อยเวรทำหน้าฉงน ตอบว่า ผิด สน ครับ ต้อง สน โชคชัย ถนนลาดพร้าว กทม
เราขับรถไป สนโชคชัย ท่านร้อยเวรแจ้งความกลับเรามั่งว่า จะออกเวรแล้ว ให้มาพรุ่งนี้ ตอนบ่าย ๆ
เราต้องลางานวันรุ่งขึ้นครึ่งวันบ่าย เข้าแจ้งความอีก ท่านร้อยเวรรับแจ้งความแถมบ่นให้ฟังว่า นี่เกือบออกเวรแล้วนะ ไม่งั้นต้องมาอีกทีพรุ่งนี้

แค่แจ้งความ ก็ยากขนาดนี้แล้ว

สรุปว่าท่านรับแจ้งความเป็นบุญคุณเราโขอยู่ ได้สำเนาแจ้งความมาหนึ่งใบ จ่ายค่าถ่ายเอกสาร รับรองสำเนาถูกต้องไปอีก จำไม่ได้ว่ากี่บาท

ถึงคำถาม เราถามว่า "แล้วทางตำรวจจะดำเนินการอย่างไรต่อไป เพราะร่องรอยการโจรกรรม เช่น รอยมือรอยเท้าขโมย เรายังไม่ได้ให้มาลบทำความสะอาด จะนัดกันอย่างไร เมื่อไหร่"

คุณร้อยเวรให้คำตอบที่ฟังแล้วดวงตาเห็นธรรมว่า "คุณมีเงินก็อย่าซื้อของมาก ๆ ซี่ บ้านผู้กำกับ สน นี้ยังโดน"

เราฟังท่านแล้วเดินออกจาก สน โทรเรียกบริษัทประกันมาตีราคาบ้านและประเมินทรัพย์สิน  ประกันครอบคลุมทุกชนิดตั้งแต่โจรกรรม อัคคีภัย น้ำท่วม หลังคาบ้านปลิวก็จ่าย (ประกันแจ้งขำๆว่า ภัยแล้ง ประปาไม่ไหล ไม่อยู่ในเงื่อนไขนะคะ) 

จากนั้น ไม่เคยใช้บริการตำรวจอีกเลย มีแต่เมื่อเดือนที่แล้วให้บริการตำรวจด้วยการให้ลูกน้องไปจ่ายค่าปรับ 500 บาท เพราะขับรถทับเส้นทึบใกล้สะพานข้ามแยกแถวสวนลุม เสียค่าธรรมเนียมอีก 20 บาท มีหมายพร้อมภาพจากกล้องวงจรปิดมาถึงบ้าน 

ต่อมาไม่นานหลังจากบ้านเราถูกโจรกรรม  มีข่าวจับขโมยได้แก๊งหนึ่งพร้อมของกลางจำนวนมาก  ตำรวจออกทีวีให้ผู้ที่ถูกโจรกรรมไปดูทรัพย์สินที่ยึดได้ พร้อมกับนำหลักฐานการเป็นเจ้าของ เช่น ในเสร็จรับเงินค่าวิทยุ นาฬิกา ไปแสดงด้วย เราไม่ได้ไปเพราะไม่อยากฟังคำพูดงี่เง่าแสลงหูจากตำรวจ สน นี้อีก คิดว่าหากไม่มีใครแสดงตัวเป็นเจ้าของ ก็ยกให้ สน ไว้ใช้ เพราะเราซื้อใหม่แทนของที่ถูกโจรกรรมเรียบร้อยแล้ว 

ปล ที่รู้ว่าขโมยมันมานอนรออยู่ข้างบ้านตั้งแต่คืนก่อน เพราะเพื่อนบ้านใกล้ ๆ ที่ไม่มีคนอยู่เขากลับมา คุยกับเราว่า บ้านเขาก็ถูกงัดเข้าไป มีขวดน้ำดื่มและร่องรอยการใช้ห้องน้ำเป็นหลักฐาน และยังล้อคประตูจากภายใน ไม่รู้ว่าโจรเข้าไปทำไมในเมื่อบ้านไม่มีทรัพย์สินอะไรเลย เราเลยรู้ว่า โจรมันเอาบ้านเขาเป็นที่พักเตรียมพร้อมอยู่หนึ่งคืน

ถาม จขกท ว่า ถ้าบ้านเราถูกโจรกรรมอีก เราควรแจ้งประกันหรือแจ้งตำรวจดี ?
comment36:ที่ตั้งกระทู้นี้ไม่ได้มีเจตนาต่อว่า ให้ร้ายตำรวจนะครับ ผมแค่อยากฟังว่ามีการสืบสวนเต็มรูปแบบบ้างไหม อย่างตอนนี้ก็มี 2-3 เคสที่จับคนร้ายได้ ก็ถือว่าเบาใจได้ส่วนหนึ่งที่ยังมีคนร้ายโดนจับได้จริงๆครับ
comment37:เคยครับ 
บ้านผม 20 ปีก่อน ได้พวกเครื่องเพชรไป
พ่อแม่ผมเป็นข้าราชการค่อนข้างอาสุโส (ครู กับกรมขนส่ง)
ตามจับได้ ก็แจกแป๊ะเจี๊ยะไปพอสมควร ของได้คืนมาก็ไม่ครบ แต่แม่ก็ดีใจมากแล้ว  มูลค่าเกือบสองสามแสน
comment37-1:คนขโมยเป็นเด็กไม่เกิน 18 มาเป็นกลุ่มครับ
comment38:บ้านเราเคยโดนขโมยขึ้น 2 ครั้ง จับได้ 2 รอบเลย แต่ไม่ได้ของคืน
ตอนนู้นเทคโนโลยียังไม่ได้ไปไกลแบบ ตามจากมือถือได้ แต่โจรโง่อะ
เอาสมุดบัญชีไปใส่ไว้ทีชักโครก ห้องเช่ารายวัน เขาเลยดูกล้องวงจรปิด

รอบ 2 ก็จับได้เลย เพราะ บ้านเราติดกล้องแล้ว หน้าชัดขนาดนั้น
อีกครั้งนึง บ้านตรงข้าม โดนโจรขึ้นบ้าน แต่ดันมาติดกล้องบ้านเราซะงั้น ก็จับได้

ปล. จับได้ทั้งหมดนี้ มีค่าขนม ค่าน้ำค่ะ
comment38-1:พวกค่าขนมค่าน้ำนี่ต้องให้ประมาณเท่าไหร่คะ?  สงสัยมาตลอดว่าต้องเท่าไหร่งานถึงจะเดิน
comment39:เราเคยนะ เป็นญาติที่มาอาศัยอยู่ด้วย คืนนั้นอยู่บ้านคนเดียว เขาพาเพื่อนมาขนของกลางดึก โชคดีที่ล๊อคห้องนอน ไม่งั้นคงเข้าห้องเราด้วย ก็ไปแจ้งความที่โรงพัก น่าจะภายใน1อาทิตย์ก็ตามหาของได้(คิดว่าได้ครบนะ)
comment40:ของปม3อาทิตย์ที่แล้วไฝโดนงัดบ้าน ได้ทอง รวมทั้งพระเครื่อง กว่าแสนบาท ได้รอยนิ้วมือ แถมคนร้ายยังลืมโทรศัพท์ไว้ ผ่านมาจะเดือนแล้ว ...เงียบ ...
comment41:ของเราเป็นพวกติดยางัดเข้ามา เพราะไม่ค่อยได้อยู่
ตร.ก็อย่างที่ทราบ
พอดีช่วงนั้นที่มีปราบยาหนักๆ โดนวิสามัญอีตรงบ้านเรานี่แล หายวับเลย แล้วผู้คนก็เข้ามาอยู่เยอะขึ้นเลยหายเปลี่ยว
comment42:ข้างบ้านเคยโดนโจรขึ้นบ้าน โจรได้ไปทั้งเงินสด และพระเครื่อง ไปแจ้งความเหมือนไปเล่าให้ ตร.ฟังเล่นๆ บอกตัวผู้ต้องสงสัยไปแล้วก็ยังไม่เห็นทำอะไร จนต้องมาขอให้ญาติเราที่เป็น ผกก. ประสานงาน แป๊บเดียว จับได้เลย ได้คืนมาแต่พระเครื่องบางส่วนเท่านั้น 
สรุปคือ ถ้าจะสืบสวน เขาทำได้ แต่บางทีก็ไม่ทำ ไม่รู้รออะไร คดีในพื้นที่เขาคงเยอะ งานล้นมือละมั้ง
ตร.ดีๆ กระตืรือร้น ก็มี แต่ส่วนน้อย แม้ ผกก.ญาติเราเอง เราก็พูดได้ไม่เต็มปากว่าเป็น ตร.ที่ดี
comment43:มอไซต์หายไปสองคันครับ
คันแรกหากตรงห้องที่เช่าอยู่เลิกงานมาฝนตก
อีก 2 ชม ลงมารถหายไปแล้วโทรแจ้งตำรวจ

มาเร็วมากครับแปปเดียว แต่ไม่สามารถดักจับคนร้ายได้ ให้ไปแจ้งความที่โรงพัก
มาถ่ายรูปเก็บหลักฐาน ที่สำคัญผมเสียเวลา 1 วันเต็มๆลางานมาเปิดกล้องวงจรปิดดูเอง จนท ไม่ได้มาช่วยดู
พอเจอภาพกล้องวงจรปิดก็ส่งไปให้ จนท แล้วก็เงียบมาถึงทุกวันนี้ ปีกว่าๆแล้ว

ซื้อมือสองมาอีกคันไปหายที่ bts แบริ่งอันนี้ความผิดตัวเองคงจอดไว้นานเกินไป
แต่ไม่แจ้งความแล้วปล่อยให้หายไปเถอะยังไงก็ไม่ได้คืน เสียเวลาครับคิดแค่นั้น
comment44:ไม่เคยค่ะ ไม่มาดูด้วยซ้ำ แค่ให้ใบบันทึกประจำวันมาค่ะ
comment45:ได้แต่เก็บลายนึ้วมือไว้  จับมันได้เมื่อไหร่ค่อยเอาลายนึ้วมือเทียบ พี่แกบอกมันอย่างนี้......ไม่ต้องขโมยขึ้นบ้านหรอก....เอาแค่คดีปล้นธนาคาร ธนชาตบางใหญ่  ผ่านมาเดือนกว่า ยังจับไม่ได้เลยครับ  ยังหวังอะไรกันอีก
comment45-1:งงใจ ทำไมไม่เอาลายนิ้วมือที่เก็บได้ในที่เกิดเหตุ ไปเทียบกับทะเบียนราษฏร์ เพราะตอนที่ทำบัตรประชาชนก็มีการเก็บลายนิ้วมือ เพลีย
comment45-2:หว้ากอเคยมีคนตอบแล้วครับ ว่าระบบไม่เชื่อมกันใช้คนละฐานข้อมูล
ต้องใช้เทียบเฉพาะลายมือกับคน้รายที่เคยก็เหตุเท่านั้น
comment46:โดนไป 2 ครั้ง ลายนิ้วมือก็มี แจ้ง 2 ครั้ง หายเงียบ....5 ปี ผ่านไปแล้ว
comment47:ทุกวันนี้คนเลยเรียกชื่อเล่นเป็น ตะกวดไทย
comment47-1:ไม่อยากให้มี Comment ลักษณะนี้เลยครับ บางทีก็มีคนดีๆอยู่ด้วย จะเสียกำลังใจเอาเปล่าๆ
comment48:มาถ่ายรูป เก็บลายนิ้วมือ แล้วก็กลับ มาวันเดียว จากนั้นก็เงียบหายไปเลย เคยไปตามที่โรงพัก 1 รอบ ก็เหมือนจะไม่ค่อยได้เรื่อง เลยทำใจและเลิกตาม กลับบ้านมาติดกล้องวงจรปิด ทำรั้วให้สูงขึ้น คือดูแลตัวเองดีกว่าเอาเวลาไปเสียกับการตามเรื่องค่ะ ทุกวันนี้ผ่านมา 2 ปีกว่าไม่เคยได้รับการติดต่อจากเจ้าหน้าที่แม้แต่รอบเดียว
comment49:เคยโดน ไปแจ้งแล้วตำรวจยังไม่มาดูบ้านเลย ได้บันทึกมาใบนึง
สงสัยไม่เป็นข่าว

พอดูข่าว ข้าวเหนียวไก่หาย ขยันกันจริง!
comment50:12 ปีแล้ว ยังจับไม่ได้เลยครับ ขนาดรู้ชื่อนามสกุลหมด 
ไม่รู้คดีไปถึงไหนแล้ว 55555
comment51:เคยรถจักรยานหายที่แอร์พอร์ตลิ้งหัวหมาก

มีกล้องวงจรปิด เห็นชัดๆ ว่าขี่จักรยานลากรถจักรยานเราผ่านต่อหน้าต่อตายามออกไป

ยามก็ไม่เอะใจใดๆเนาะ   

นี่ผ่านมาครึ่งปีละ แจ้งความแล้ว ไม่เห็นแม้แต่เงา

แถมคนในนั้นมาถามว่าจักรยานราคาเท่าไหร่ สามีบอก 8 พัน  เค้าก็นะ อ้อ แค่แปดพัน
comment52:มายกมือรัวๆเลยค่ะ โจรเคยเข้าบ้านมาขโมยถึงห้องนอนเลย
เอาแต่เงินไปแล้วทิ้งกระเป๋าพร้อมรอยนิ้วมือไว้หน้าบ้านให้เจ็บใจเล่นๆ พอไปแจ้งความ คุณตำรวจสองคนกำลังกินส้มตำกัน
น่าจะเพลินทีเดียวเชียว หันมาพูดแค่ "เอ้อ แถวนั้นโดนกันหลายหลังแล้ว น่าจะเป็นพวกเดียวกัน" แล้วก็ไม่มีอะไรคืบหน้า....


ขอระบายอีกเรื่องค่ะ อันนี้ไม่ใช่ขโมยขึ้นบ้าน
แต่เป็นมือถือหายแล้วตามตัวเจอคนร้ายด้วยตัวเองค่ะ
พอไปแจ้งความ ตำรวจเอาเบอร์ไปโทรคุยกับคนร้าย
แล้วเรื่องก็จบด้วย "เค้าบอกไม่ได้เอาไป ช่วยอะไรไม่ได้นะ ผมก็เคยโดนทุบรถ ยังจับคนร้ายไม่ได้เลย" 

ร้องเ..ไห้หนักม้ากกกกกกก😂😂😂😂
comment53:ผมครับๆ แจ้งความแเล้ว สายตรวจอยู่แถวบ้านพอดี มาอย่างไว ตำรวจขอเดินตรวจเผื่อขโมยยังอยู่ ปรากฏยังอยู่จริงๆ ขึ้นไปซ่อนบนดาดฟ้า จับได้คาหนังคาเขาเลยครับ
comment54:เราจับได้เพราะโจรเอาของที่ขโมยไปขายอะ
อีกครั้งนึงคือแม่เรากลับบ้านมาแล้วโจรกำลังอยู่ในบ้านขโมยแล้วแม่มาเลยรีบหนีออกทางหลังบ้านแต่มันจอดนถทิ้งซุดไว้ใต้ต้นไม้ตามสืบได้
แต่บางครั้งก็จับไม่ได้นะ ขึ้นบ่อยมาก
comment55:คนที่ด่าตำรวจไทย ชืนชมตำรวจต่างชาติ

คงลืมไปว่า ตำรวจไทยได้รับงบประมาณสนับสนุนการสืบสวนคดีเท่าไหร่ ตำรวจต่างชาติได้รับเงินเท่าไหร่ ค่าน้ำมัน ค่ากิน ค่าสินน้ำใจให้สายลับ

ตำรวจต่างชาติได้รับงบประมาณไม่อั้น ขณะที่ ตำรวจไทยออกตังค์เอง หรือจำเป็นจริงๆก็ต้องขอใช้เงินจากนักธุรกิจที่ทำธุรกิจเทาๆ 

ตำรวจต่างชาติมีอุปกรณ์ต่างๆที่ช่วยสนับสนุนการสืบสวน ทำให้การสืบสวนเพื่อติดตามจับกุมคนร้ายมันง่ายขึ้น ของไทยก็ตามมีตามเกิด

บางครั้ง พอเกิดเหตุ กล้องวงจรปิดของสาธารณะไม่มี ต้องไปขอดูกล้องของชาวบ้านแถวนั้น บางคนยังไม่ให้ความร่วมมือเลย

ท่านถามหาประสิทธิภาพจากตำรวจไทย ในวันที่ตำรวจเองยังต้องซื้อเครื่องแบบใส่เอง ซื้อปืนเอง ซื้อวิทยุเอง อุปกรณ์ที่ทันสมัยกว่านั้นไม่

ต้องพูดถึง มันก็เหมือน การซื้อของ ท่านมีตังค์จ่ายแค่ 10 บาท จะเอาสินค้าคุณภาพเท่ากับ 10,000 บาท มันเป็นไปได้ไหม

อันนี้ไม่โทษชาวบ้าน เพราะทุกคนต้องคาดหวังว่าตำรวจจะต้องเป็นฮีโร่ เป็นซุปเปอร์แมน ทำได้ทุกอย่าง เมื่อไม่ได้ตามที่เขาคาดหวัง

ก็ด่าเป็นธรรมดา แต่ผมขอเลือกตำหนิ ระบบราชการดีกว่า จากเบิกจ่ายงบประมาณที่มันไม่สอดคล้องกับสภาพความเป็นจริงๆ

งานตำรวจมีภารกิจที่ต้องทำทุกวัน วันละ 24 ชม. แต่ได้รับงบประะมาณเท่ากับหรือน้อยกว่าหน่วยงานอื่น แค่จ่ายเงินเดือนก็หมดแล้ว

โลกแห่งความจริง ไม่ได้สวยงามนะท่าน
comment55-1:เรื่องระบบราชการ จริงอย่างที่ท่านว่าครับ แต่ถ้ามองในมุมกลับกัน บาง คห. ดูเจ้าหน้าที่ขาดความกระตือรือล้นจะทำงาน หรือเค้าคิดว่า ทำไปก็ไม่ได้อะไรเพราะระบบหรืออุปกรณ์ต่างๆไม่เอื้อ กรณีที่ทำเต็มที่แล้ว จับไม่ได้จริงๆ อันนี้ผมว่า ไม่มีใครกล้าต่อว่าแน่นอน
comment55-2:เงินไม่มี ไม่มีงบ ก็ต้องบอก พูดออกมาดังๆ ประชาชนจะได้กดดันให้รัฐบาลแก้ไข
comment55-3:คนที่ด่าตำรวจไทย ชืนชมตำรวจต่างชาติ
- ส่วนตัวไม่เคยนะ

คงลืมไปว่า ตำรวจไทยได้รับงบประมาณสนับสนุนการสืบสวนคดีเท่าไหร่ ตำรวจต่างชาติได้รับเงินเท่าไหร่ ค่าน้ำมัน ค่ากิน ค่าสินน้ำใจให้สายลับ
- เท่าไหร่? 
- ไม่ทราบจริงๆ 
- ตอบด้วยนะ แฝอยากรู้จริงๆ 
- นะ

ตำรวจต่างชาติได้รับงบประมาณไม่อั้น ขณะที่ ตำรวจไทยออกตังค์เอง หรือใช้เงินจากนักธุรกิจที่ทำธุรกิจเทาๆ 
- ได้เท่าไหร่? 

ตำรวจต่างชาติมีอุปกรณ์ต่างๆที่ช่วยสนับสนุนการสืบสวน ทำให้การสืบสวนเพื่อติดตามจับกุมคนร้ายมันง่ายขึ้น ของไทยก็ตามมีตามเกิด
- หัวหน้างานทราบมั้ย?
- แล้วหัวหน้าของหัวหน้าทราบมั้ย? 

บางครั้ง พอเกิดเหตุ กล้องวงจรปิดของสาธารณะไม่มี ต้องไปขอดูกล้องของชาวบ้านแถวนั้น บางคนยังไม่ให้ความร่วมมือเลย
- ด่า กทม. 

ท่านถามหาประสิทธิภาพจากตำรวจไทย ในวันที่ตำรวจเองยังต้องซื้อเครื่องแบบใส่เอง ซื้อปืนเอง ซื้อวิทยุเอง อุปกรณ์ที่ทันสมัยกว่านั้นไม่
- หัวหน้างานทราบมั้ย?
- แล้วหัวหน้าของหัวหน้าทราบมั้ย? 

ต้องพูดถึง มันก็เหมือน การซื้อของ ท่านมีตังค์จ่ายแค่ 10 บาท จะเอาสินค้าคุณภาพเท่ากับ 10,000 บาท มันเป็นไปได้ไหม
- ขนาดนั้น? 

อันนี้ไม่โทษชาวบ้าน เพราะทุกคนต้องคาดหวังว่าตำรวจจะต้องเป็นฮีโร่ เป็นซุปเปอร์แมน ทำได้ทุกอย่าง เมื่อไม่ได้ตามที่เขาคาดหวัง
- ด้วยความสัตย์จริง 
- เปล่าเลย ไม่ได้คาดหวังอน่างนั้น
- คาดหวังแค่ให้ตำรวจเป็นคนดี ขยัน ซื่อสัตย์ เคารพอาชีพตัวเอง
- แค่นั้นจริงๆ 

ก็ด่าเป็นธรรมดา แต่ผมขอเลือกตำหนิ ระบบราชการดีกว่า จากเบิกจ่ายงบประมาณที่มันไม่สอดคล้องกับสภาพความเป็นจริงๆ
- เอาตรงๆ นะ
- ตั้งใจนะ
- คุณควรตำหนิหัวหน้างานคุณ 
- ตำหนิ อธิบดีกรมตำรวจทุกยุคสมัย ผู้บัญชาการตำรวจแห่งชาติทุกคน คือถามจริงๆ พวกมานไม่รู้หรอว่าคุณและตำรวจคนอื่น ยากแค้นขนาดนี้ 
- หรอ ถามจริงๆ 
- อย่าโทษใครเลย โทษคนที่คุมองค์กรคุณเถอะ 
- นะ

งานตำรวจมีภารกิจที่ต้องทำทุกวัน วันละ 24 ชม. แต่ได้รับงบประะมาณเท่ากับหรือน้อยกว่าหน่วยงานอื่น แค่จ่ายเงินเดือนก็หมดแล้ว
- ไม่น่าจะจริง
- ไม่งั้นคงตายกันทั้งสำนักงานตำรวจแห่งชาติ 
- ไม่ได้หลับไม่ได้นอนไม่ได้พักผ่อน 

โลกแห่งความจริง ไม่ได้สวยงามนะท่าน
- น่าจะทราบกันทุกคน 
- เนอะ
comment55-4:อาชีพอื่นในไทยด้วยตำแหน่ง ความสามารถ และวุฒิเท่า ๆ กันมีใครได้เงินเดือนเยอะกว่าในอังกฤษไหมคะเราอยากรู้?
comment56:จับได้คะ 

ตอนนี้อยู่ในคุก 
แต่ไม่ได้ของคืนนะคะ
comment57:...โดนเข็นมอไซไปจากหน้าบ้าน หลายปีแล้วไม่เคยมีติดต่อมาซักแอะ 
ไอ้ที่ไปแจ้งความก็เพราะว่าจะได้ไม่ต้องผ่อนต่อ แค่นั้นเอง ไม่ได้คาดหวังว่าตำรวจจะตามจับได้ 

คือถ้าตำรวจมาเห็นกระทู้นี้ก็อยากฝากบอกอ่ะครับว่า ไม่เคยคาดหวังอะไรจากพวกเมิงเลยอ่ะครับ 

วันๆนึงขอแค่ไม่เจอตำรวจตั้งด่านจับมอไซก็พอแล้วอ่ะครับ
comment58:บ้านยายเรา โดนขโมยขนตู้เซฟเหล็กลงบันได คือหนักมากนะ ที่บ้านมีตำรวจอยู่ 2 คน ยังจับไม่ได้เลย
comment58-1:
comment59:โจรขึ้นบ้านค่ะ กล้องวงจรตปิดถ่ายเห็นชัดมากก็ไปเเจ้งความอะไร ไม่คิดว่าตำรวจจะตามหาอะไรให้อยู่เเล้วค่ะ 
เอาภาพคนร้ายไปลงเเจ้งเตือนในเพจจังหวัด เพื่อนโจรนางคงซื่อ เเชร์เเล้วพูดว่าเป็นเพื่อนตัวเอง เเถมฉลาดขายที่อยู่เพื่อน
ในราคามิตรภาพ  สรุปคือเรารู้ทั้งที่อยู่ทั้งชื่อโจร รวมไปถึงพ่อเเม่โจรเลยจ้า เเล้วค่ำวันนั้นเอาเรื่องนี้ไปบอกตำรวจ สน.ใกล้บ้านโจร
คำตอบที่ได้รับมานี่สลักใจ "ไปแจ้งสน.ที่เเจ้งไว้ตอนเเรกสิ ผมออกเวรเเล้ว"  แล้วโจรก็ไม่โดนจับจ้า
พ่อเเม่โจรบอก ของขายไปเเล้ว เงินใช้หมดเเล้ว ไม่มี ไม่หนี ไม่จ่ายคืน ให้ไปเรียกตำรวจมาจับเข้าคุกเอาเอง
comment60:เราหมดหวัง
นี่ก็เพิ่งตั้งกระทู้อาทิตย์ที่แล้ว https://pantip.com/topic/36498327
ตำรวจยอมรับว่าโจรกลุ่มเดิมด้วย
และสายสืบบอกครั้งนี้ผมจะเอาจริง

... เราควรเชื่อไหมจขกท.
comment60-1:ต้องเป็นข่าวก่อน
comment61:คือไม่รู้เขามี KPI เหมือนทำงานเอกชนหรือเปล่า 

หรืออายุงานถึงก็ขึ้นเลย การประเมินประจำปีทำยังไงบ้าง

คือถ้าเขาถนัดจราจร ก็ให้ไปทำจราจร อย่ารับงานมั่วแบบปัจจุบัน
comment61-1:ปกติเขาแยกสายงานกันอยู่แล้วครับ
comment62:ให้กำลังใจตำรวจนํ้าดีทำงานครับ 

นักเลงคีบอร์ดเยอะ จุงเบยย
comment63:ที่บ้านโดนไป 2 แสนพร้อมบัตร ATM แล้วคนร้ายเอาบัตรไปกดเงินได้...
คุณตำรวจมีหน้าที่ออกเอกสารเพื่อให้เราไปขอดูกล้องวงจรปิดสถานที่ที่คนร้ายไปกดเงิน และเราดำเนินการเองทั้งหมด
แล้วคุณตำรวจถามว่าเป็นยังไงบ้าง แล้วจะเอายังไงต่อ...
เราสตั้นและเกิดคำถามมากมาย คุณตำรวจต้องแนะนำนู๋ป่าวคะ บลา บลา...เพลียค่ะ

ชู 2 มือ ปฎิรูปเถอะค่ะ
comment64:คิดว่าต้องมีเงินจ้างตำรวจอีกที แต่ระวังโดนตำรวจรีดไถอีกทีครับ 
มีคนรู้จักเป็นชาวต่างชาติ เป็นกรณีตามหาคนหาย 
ต้องพาจนท.ไปเลี้ยง ไปอ่าง ออกเงินให้สาระพัด
แต่คดีที่มี ไม่มีทีท่าจะคลี่คลายเท่าไหร่ครับ ต้องจ่ายเรื่อยๆเพื่อจะดำเนินการต่อไป
เงินอย่างเดียวก็ไม่พอ ต้องรู้จักคนด้วย
comment65:ที่ร้านก็จับไม่ได้ค่ะ ไม่แม้กระทั้งจะเก็บลายนิ้วมือ มีการบอกทำไมไม่นอนเฝ้า (อึ้งมากกก คือไม่คิดว่าถ้ามันเจอคนแล้วมันจะฆ่าปาดคอทิ้งบ้างเลยเหรอ ตูผู้หญิงนะเฟ้ย) มาถ่ายรูปเดินๆดูแล้วก็กลับ เฮ้อออออออออออ 
ปล.สงสัยมากว่าเวลาทำบัตรปชช. เค้าเก็บลายนิ้วมือไปไว้ทำอะไรกัน ใช้ประโยชน์อะไรได้บ้าง อย่างขโมยขึ้นบ้านเก็บลายนิ้วมือไปเทียบกับที่อำเภอไม่ได้เหรอ
comment66:บ้านเราเองค่ะ จับได้เพราะมีคนเห็นตอนมันย่องขึ้นบ้านพอดี คนเห็นโจรคือช่างค่ะ (ช่างเป็นเพื่อนของน้าเราเลยสนิทกับบ้านเรา) ก็ไล่จับโจรจนไล่ไม่ไหวเลยโทรหาแม่เราแล้วแม่เราก็โทรหาลุงที่อยู่บ้านใกล้กัน เป็นตชด.ค่ะ แล้วก็จับได้ค่ะ (แม่บอก ไม่นึกว่าจะจับได้) โจรเป็นผู้หญิงด้วย พอไปส่งโรงพัก โจรหนีจากโรงพักได้อีก ตำรวจตามหากันวุ่นเลย สุดท้ายก็จับได้แล้วค่ะ นอนคุกไปปปปป

ตอนเล่าเรื่องนี้แม่สนุกมาก ถ้าจับไม่ได้คงเศร้ามาก เราเนี่ยเศร้ามาก โน้ตบุ๊กอยู่กลางบ้านเล้ยยย5555555
comment67:ของบ้านเพื่อนผมโชคดีหน่อย จับได้แฮะ
ตำรวจตามรอยเลือดไปเจอ

(เพื่อนซัดด้วยลูกปราย ดวงดีเข้าขาแค่สองเม็ด)
comment68:ไม่เคยจับได้ค่ะ
ขนาดขึ้นบ้านพัก สตง 2-3 ครั้ง คนร้ายก็กลุ่มเดิมๆ
สุดท้ายต้องทำเรื่องย้ายบ้านเลย
ตำรวจแค่มาดูๆ เก็บลายนิ้วมือ แล้วก็เงียบ
ไม่รู้จะพึ่งอะไรได้ ตอนไปแจ้งความก็บอกอ๋อ ที่นี่อีกแล้ว คือไรร

*แก้คำผิด
comment69:ของผมสั่งซื้อของทางอินเตอร์เน็ท ยอด 80,000  
สรุปมันไม่มีของเลยโอนเงินกลับมาให้ 20,000 
ยังเหลือที่มันอยู่ 60,000 เลยโทรตาม พี่แกปิดเครื่องหนีเลย 
เลยไปแจ้งความ โดยใช้หลักฐานการโอนเงิน และหน้า Bookbank 
ตำรวจเลยพิมพ์ประวัติมาให้ 1 ใบ และออกหมายเรียก 
แต่เรียกไปก็เปล่าประโยชน์ เพราะที่อยู่ตามบัตรประชาชน ปัจจุบันเป็นบ้านร้าง ไม่มีคนอยู่ ผมรู้เพราะเอาที่อยู่ไปค้นหาใน google จนได้เบอร์โทรผู้ใหญ่บ้าน และแจ้งเรื่องกับทางผู้ใหญ่บ้าน และให้ผู้ใหญ่บ้านไปตรวจสอบ บอกญาติพี่น้องของมันให้หน่อย จนรู้ว่าเป็นบ้านร้าง

เลยแจ้งไปกับทางตำรวจ ว่าหมายเรียกที่ส่งไปไม่มีคนรับหรอก เพราะเป็นบ้านร้าง 
เจ้าตัวอยู่แถวท่าน้ำนนทฺ์ กทม.แต่ที่อยู่ในบัตร อยู่ จ.ชัยภูมิ

ผมเลยถามตำรวจว่าแล้วเมื่อไรจะจับได้ครับ
พี่แกตอบว่า อายุความตั้งเป็น 10 ปี เดี๋ยววันใด วันหนึ่งในสิบปี ก็จับได้เอง

แต่สรุปว่าจับได้ครับ หลังจากผ่านไปหลายปี เพราะมันโดนจับใบขับขี่ ค้นดูประวัติ พบว่ามีคดีติดตัว จังหวัดที่ผมอยู่ 
ตำรวจที่ กทม.เลยพาตัวลงมา สรุปก็ไกล่เกลียกันครับ ชดใช้ให้คืนในจำนวน 60,000 บาท

พี่ตำรวจยังบอกเลยเอาเงินดีกว่า ทันมีให้เท่าไรก็เอาเท่านั้นแหละ อย่าปล่อยให้มันติดคุก ติดคุกก็ติดไม่กี่เดือน แถมเราเองก็ไม่ได้อะไรด้วย

ส่วนเคสลักขโมยของอื่นๆ ไม่เคยจับได้ครับ
comment69-1:ระบบนี้ก็ดีนะครับ จับใส่ประวัติเลย ถ้าทำผิดเล็กน้อยอะไรอีก อาจโยงมาความผิดเก่าที่ยังไม่สะสางได้
comment70:เคยเจอแต่ บอกว่าขอสามหมื่น แล้วจะจับได้ T_T
comment71:ทุกคนจะได้รับคำปลอบเหมือน ๆ กันประมาณว่า

ตรงนั้นน่ะโดนกันบ่อย
คนอื่นโดนเยอะกว่าคุณอีก
ตำรวจงานเยอะแล้ว ไม่มีเวลาสืบให้
น้องล็อกไม่ดีเองนะ
555555555555555555555555555555
ฮือฮือฮือฮือฮือฮือฮือฮือฮือฮือฮือฮือฮือฮือ
comment72:จับได้ค่ะ

เคยโดยโจรปล้นบ้านเมื่อ 30 กว่าปีที่แล้ว
ใช้ปืนจี้คนในบ้านเข้ามาปล้น กลางวันแสกๆ

จับได้เพราะ โจรมาเดินห้างหน้าปากซอยบ้าน
แล้วคนในบ้านไปเจอ เลยไปบอกตำรวจให้มาจับ

ปล. แม่เล่าให้ฟังค่ะ ตอนนั้นยังเพิ่งหัดเดินอยู่เลย
comment73:มีตู้แดงอยู่หน้าบ้าน  แจ้งตำรวจว่ามีขโมยขึ้นบ้าน  ยังทำอะไรไม่ได้เลย  แค่มาเดินดู แล้วก็บอกว่าต้องติดเหล็กข้างบ้านเพิ่ม
comment74:ถ้าอยากให้ตำรวจจับคนร้ายได้คุณต้อง.. 

 หาภาพจากกล้องวงจรปิดให้ได้ สืบให้เจอว่าคนร้ายเป็นใครอยู่ที่ใหน...
เอาหลักฐานทั้งหมดที่หาได้ไปให้ตำรวจ แบบนี้ตำรวจถึงจะจับได้ครับ
comment75:เคย แต่ตำรวจไม่ได้ตามคดีขึ้นบ้านหรอกครับ ไปจับในคดียาเสพติดแล้วเผอิญเจอของกลางการขึ้นบ้านต่างๆ ด้วย
comment76:ผมเคยโดนงัดรถ...
..ทรัพย์สินที่โดนขโมยก็ไม่มาก
แต่ที่หนักใจคือมันเอาที่เก็บCDผมไปทั้งกล่อง
..ในนั้นมีคลิปที่แอบถ่ายเจ้านายกับกิ๊กไว้อำแกด้วย..
..ผ่านมา10กว่าปีแล้วยังรออยู่ว่ามันจะโผล่มาในระบบตอนไหน
..
..ส่วนขโมยจับไม่ได้ครับ
comment77:มีกล้อง+จ่ายตำรวจ จับได้ครับพร้อมของกลางเลย
แถมกระสอบคลุมให้ด้วย
comment78:โดนมา 3 ครั้ง มีภาพจากกล้องวงจรปิดยังจับไม่ได้เลย
แจ้งความไปก็เท่านั้น
comment79:ที่บ้านเคยจับได้ค่ะ พอดีเป็นร้านค้าโจรมันปีนขึ้นผนังด้านข้างตึกแถวไปขโมย คนงานในร้านเห็นมันก็หนี ตอนแรกคิดว่าหนีไปแล้ว แต่เรียก ตร มา ปรากฏว่าคนงานเรากับตำรวจกำลังสำรวจอยู่ไปเจอตัวมันซ่อนอยู่ตรงระเบียงหลังป้ายร้าน ก็ไล่กวดกันจันมันตกลงมาจากชั้นสองเพราะไปเหยียบกันสาด ก็โดนจับตัวไปค่ะ ไม่รู้ว่าตอนนี้เป็นยังไงบ้างแล้วเราไม่ได้ตามต่อเป็นป๊าเราจัดการ


ปล สภต สำโรงเหนือค่ะ
comment80:โดนเมื่อราว 5-6 ปีก่อนค่ะ

กลับบ้านมาโดนกวาดทองหมั้นไปเรียบ ราวๆ 5 แสนได้ น้ำตาร่วงเลย เพราะมีบางเส้นแฟนทำให้เป็นของขวัญ แหวนเพชรก็ไปด้วย ตำรวจมาจ้า มาถ่ายรูปบลาๆๆๆๆ แจ้งความตอน 5 โมงเย็น (กลับมาเจอตอน 4 โมงเย็นนิดๆ) กว่าพิสูจน์หลักฐานจะมา โน่น 4 ทุ่ม มาเก็บลายนิ้วมือจ้า จนท.บอก ลายนิ้วมือชัดมาก จับได้แน่ 

จ้า ผ่านมา 6 ปี ไม่มีแมวอะไรเลยจ้ะ แล้วก็นะ...ของก็หาย จิตใจย่ำแย่พออยู่แล้ว ต้องมาเก็บกวาดอิผงเก็บลายนิ้วมือที่เกลื่อนเต็มบ้านอีก กว่าจะได้นอนตี 2 ตี 3
comment81:จาก กระทู้เดิม https://pantip.com/topic/36111548 
ทุกวันนี้ไม่มีอะไรคืบหน้าครับ ทำใจอย่างเดียว
comment82:ของผมโดนขโมยขึ้นตอนยังวัยรุ่นอยู่
ได้ ทีวี กะ ปืนสั้นไป
ตำรวจมาถึงก็หาหลักฐาน
ไปเจอปืนลูกซองยาวของพ่อ พันผ้าไว้
คลำไปๆมา
ถามหาทะเบียนปืน................
ต้องหาให้อีกเฮ้อ...............ผู้ร้ายก็จับไม่ได้
ดีนะหาทะเบียนปืนเจอ....ไม่งั้นซวยอีก
comment83:เคยโดนขึ้นบ้าน ไปแจ้งตำรวจ ไม่ได้ตัวคนร้าย ไม่ได้อะไรเลย แต่คนที่ได้คือตำรวจได้รู้จักเจ้าของบ้าน ได้รู้เบอร์ติดต่อ
และหลังจากการไปขึ้นโรงพักครั้งนั้น ก็มีการมากดออดทักทายจากตำรวจนายนั้น ทุกวันปีใหม่ ตรุษจีน สงกรานต์ ขอเงินจ้าาา
comment84:สิบปีก่อน เคยขโมยขึ้นบ้าน ไปหาตำรวจถึงโรงพัก ไม่ทำอะไรแม้แต่ลงบันทึกประจำวัน ชีวิตดี้ดี
comment85:เคยอยู่แฟลตตำรวจ โดนไปวันเดียว 7-8 ห้อง มาตรวจนิ้วลายนิ้วมือแล้วก็กลับครับ ตำรวจชั้นผู้น้อยก็เหมือนประชาชนทั่วไปครับ
comment85-1:ตำรวจโดนโจรขึ้นห้องหรอครับ
comment86:จับไม่ได้เหมือนกันค่ะ โดนงัด เมื่อ 5ปีที่แล้ว มาเก็บหลักฐาน มาถ่ายรูป แล้วก็จากไป ไม่มีข่าวอะไรเลยค่ะ
comment87:น้องสาวแฟนไปทำธุระที่ รพ. จอดรถมอไซค์ไว้กลับมาโจรเอาไปขี่พ้น ไปแจ้งความที่ สน. (ในใจทำใจไว้แล้วเคสแบบนี้) 3 วันต่อมามีเบอร์แปลกๆโทรมา(เป็น ตร.)บอกความคืบหน้าเรื่องรถว่า ได้ข่าวของรถแล้ว พอจะรู้ตัวคนร้าย เฝ้าจับตาอยู่และกำลังดำเนินการด้านเอกสารอยู่ 

อีก 2 วันมีคนโทรมาอีก( ตร.นั้นแหละ) บอกให้มาที่ สน.พร้อมเอกสารรถ ไปถึงเห็นรถจอดอยู่แต่คนร้ายไม่เห็น ตร.บอกเพียงแค่ว่าเป็นพวกขี้เห่อวิชาเท่านั้น

ผมว่าบางคนอาจจะรู้สึกแย่ๆและมีอคติกับ ตร. เพราะมีประสบการณ์ แต่ส่วนตัวผมแล้วผมยังเชื่อมั่นในตำรวจครับ เราไม่เห็นเขาทำงาน มันไม่ได้หมายความว่าเขาจะไปทำงานนะครับ

บางคนถามเรื่องว่าเป็นกี่ % ล่ะแบบนี้ จะ 99% หรือ 0.0000000000000000000001% เขาก็เป็นบุคคลแรกๆที่คุณจะนึกถึงเวลาเกิดเหตุร้ายๆหรือยามคับขันไม่ใช่หรอ?

ครับ
comment88:ที่บ้านเราค้าขายค่ะ (ขายของธรรมดานี่แหละ ไม่ใช่แผงลอยผิดกฎหมาย มีหน้าร้าน )

ที่บ้านสอนกันมาเลยว่า "คนดีๆเขาไม่เป็นตำรวจกันหรอก" คงไม่ต้องสาธยายนะคะว่าเจออะไรมาบ้างจากเหลือบไรสังคมพวกนี้

ตัวเรารุ่นลูก พยายามจะไม่อคตินะคะ แต่มองตำรวจดีๆก็เหมือนมองหารักแท้ เชื่อว่ามีอยู่แน่ๆแค่ไม่มีในชีวิตเรา เหอะๆ
comment89:ไล่อ่านตั้งแต่หัวกระทู้จนถึงแต่ละความเห็น รู้สึกถึงความสิ้นหวังของคนไทยชนิดที่ว่าไม่มีทางเห็นแสงสว่างที่ปลายอุโมงค์ได้เลย
comment90:แล้วประเทศไทยมี อาชีพตำรวจไว้เพื่ออะไรกันครับ
comment91:เคยโดนงัดห้อง ตอนแรกเรียกตำรวจก็ไม่อยากมา เด็กในหอแหละเอาไป ตอนหลังเจ้าของหอตามตำรวจมาจับและเอาของกลางมาคืนได้ทุกอย่างเพราะอะไรไม่รู้ รู้แต่ตำรวจต้องไหว้
comment92:ขนาดรู้ตัวใครเอาไป ยังไม่เขียนสำนวนให้เลย
ไล่ไปท้องที่นั่นท้องที่นี้
กว่าจะได้มา จะปีอยู่ละ เราตามอยู่คนเดียว
มันหนีหมายตั้งหลายรอบ  มันมามอบตัว ยังให้ประกันไปอีก
comment93:ผ่านมาสิบกว่าปีแล้วล่ะ มาคิดตอนนั้นจะแจ้งความไปทำไม ลำบากไปแจ้งความดึกดืน วันต่อมารอจนต้องโทรไปตามมาตรวจลายนิ้วมืออีก
และก็ไม่เห็นมีอะไรเกิดขึ้นเลย เงียบสนิท จบ หมดศรัทธากับตำรวจไทยจนปัจจุบัน
comment94:จับได้ค่ะ   แต่ว่าเกือบปีให้หลัง

วันดีคืนดีก็มีตำรวจโทรมาบอกว่า จับผู้ร้ายได้ แต่เป็นตำรวจจาก สน อื่น ซึ่งไม่ใช้ สน ที่เราไปแจ้งความไว้  
เค้าบอกว่าจับผู้ร้ายได้ เค้าสืบและขยายผล น่าจะใช่คนที่ขึ้นบ้านเรา ให้มาดูของกลางหน่อย  
ใจเราก็ว่ามั่วละ ไม่น่าจะใช่ละ แต่ ๆๆๆๆ
พอไปดู เฮ้ย มันมีของ ๆ เราจริง ๆ ด้วย สงสัยมันขายไม่ออก เป็นนาฬิกา G-shock เหลืออยู่ชิ้นเดียว
พอเรายืนยันว่าใช่ ตำรวจก็ลงบันทึกเพื่อเพิ่มโทษให้พวกมันอยู่ในคุกนาน ๆ เจ้าทุกข์เยอะ ก็ติดทวีคูณเข้าไป 
สมมุติคดีละ 2 ปี เจ้าทุกข์ 10 คน ก็จะโดน 20 ปี ประมาณนี้

จนวันนี้เราก็ยังไม่อยากเชื่อว่าตำรวจทำได้ แต่ก็ช่างเถอะ เราชื่นชมในความสามารถของพี่ ๆ ตำรวจจากใจ
comment95:พึ่งโดนปลายเดือนที่แล้ว มีกล้อง cctv ... 

ตำรวจมาแค่ถ่ายรูปว่ามาแล้ว มาสอนใช้ app police i lert you...

จบข่าว
comment96:แค่รอแจ้งความก็เป็นชั่วโมงแล้ว ร้อยเวรมีคนเดียว งบไม่พอจ้าง 

รถจอดหน้าบ้าน โดนเขวี้ยงหินใส่กระจกหน้าแตก ไปแจ้งความ

ท่านบอกรถไม่มีประกัน จะแจ้งไปทำไม นั่งอึ้ง...งงไปเลย

เฮ้ย แบบนี้ใครจะทำอะไรก็ได้เหรอ อ่อนใจ

โหลดวีดีโอจากกล้องไปให้ดู ภาพนิ่งอีกชุด เห็นชัดขนาดนี้ 

มามุงดูกันต็มเลย ดูเสร็จแยกย้าย ท่านก็ไปนั่งเล่นโทรศัพท์ต่อ แล้วก็บ่นกันว่าวันนี้จะกินอะไรดี สั่งหรือยัง

ไอ้เราก็ก้มหน้าเดินออกมา เปลี่ยนกระจกไป3500 ฟิล์ม1500 สบายใจที่ท่านชัดเจนดี

ไม่ต้องมานั่งกังวลว่าจะจับให้ไหม จับได้หรือยัง
comment97:เท่าที่รู้ทุกคดีที่พวกคุณบอก  สิ้นปีจับได้หมด
comment98:โดนตัดกุญแจแฟลต  ตำรวจมาดู  สอบถามแล้วลงบันทึกประจำวัน  จบ
comment99:จับได้ครับ โจรงัดบ้านเมื่อปี40 ปีรุ่งขึ้นจับได้ขณะต่อเหตุที่อื่น แล้วเจ้าทรัพย์เจอพอดี
เทียบรอยนิ้วมือเลยรู้ว่าเคยขึ้นบ้านผมด้วย เลยตามไปสำรวจทรัพย์สินซึ่งโจรมันขายไปหมดแล้ว
comment100:ของผมเปิดร้าน Play Station 2 ที่พิษณุโลกครับ ตอนนั้นปี 2002
โจรงัดหลังคาเข้ามาทางห้องน้ำหลังร้าน แล้วขนเครื่องเล่นเกมไปหมดทุกเครื่องเกือบ 20 เครื่อง

แจ้งความแล้วแต่แทบไม่มีหวังครับ ตำรวจมาดูๆแล้วก็ไป ผมเลยต้องสืบพวกนี้ด้วยตัวเองแล้วได้เบาะแสจากเด็กขาประจำในร้าน
ว่าเห็นเด็กที่เล่นเกมที่เล่นที่นี่บ่อยๆ คนนึง มาจอดมอเตอร์ไซค์กับเพื่อนอีก 2 คนหลังร้านตอนดึก

สรุปได้เบาะแสแจ้งตำรวจ ตำรวจรู้จักเด็กพวกนี้ตามไปถึงบ้าน เจอเครื่องเล่นที่ถูกซีลพลาสติกครบหมดทุกเครื่องเลยครับ

ประเด็นสำคัญมันอยู่การตามสืบน่ะครับ ยากมากที่จะพึ่งตำรวจเรื่องนี้ มองกลางๆ ตำรวจอาจจะงานเยอะมาก
เบื้องต้นเกิดเหตุการณ์แบบนี้กับเรา เราต้องพึ่งตัวเองด้วยส่วนหนึ่งโดยพยายามหาเบาะแสให้มากที่สุด หวังพึ่งตำรวจอย่างเดียวคงตามจับได้ยากจิรงๆ ครับ
comment101:กรณีขโมยนี้ มันยากตั้งแต่หาว่าใครเป็นขโมยแล้วแหละ ผมว่า

ถึงมีภาพจากวงจรปิด ลายนิ้วมือก็ตรวจได้ แต่หากไม่มีข้อมูลในฐานข้อมูลของตำรวจ ก็ไม่รู้หรอกว่าเป็นใคร บ้านอยู่ไหน แล้วจะไปตามจับจากไหน

ตำรวจคงจะมีคดีต้องะสางมากมาย เค้าจะมาทุ่มเทกับคดีเล็ก ๆ รายวันอย่างนี้ได้สักเท่าไร ดังนั้น โอกาสจะตามจับได้จึงริบหรี่เต็มที

บ้านผม ซึ่งอยู่อาศัยที่นี่มากว่า 40 ปีก็เคยโดนมา 2 ครั้ง และแน่นอนว่า แจ้งความไป ตำรวจมาแล้วก็ไม่มีอะไรในกอไผ่ โดนครั้งแรกจึงทำกำแพงคอนกรีตบลอคสูง 2.5 เมตร ฉาบภายนอกเป็นปูนสลัดหยาบให้มันดูปีนยาก ตอนแรกก็ทำแก้วแตกบนคานบนรั้ว แต่ก็ได้ทราบว่าขโมยสามารถใช้กระสอบคลุมได้ เลยเปลี่ยนเป็นเหล็กแหลมในเวลาต่อมา

รอบ ๆ ตัวบ้าน ก็เปิดไฟทั้งคืนทุกด้าน ทุกหลัง (ในบริเวณเดียวกันมีบ้าน 3 หลัง) ในโรงรถก็เปิดไฟ เรียกว่าสว่างไสวกันไป

ก็ใช่ว่าจะหยุดยั้งได้ ต่อมาก็มีอีก คือมีมุมกำแพงรั้วมุมนึง ติดกับโกดังที่กลางคืนคงไม่มีใครอยู่ ด้านนั้นในรั้วบ้านผมมีต้นไม้ใหญ่ ขโมยคงหาทางปีนจากโกดังข้ามเหล็กแหลมแล้วปีนลงมาจากต้นไม้  พอดีมีคนตื่นขึ้นมาพอดี ก็ไม่ทันได้เข้ามาในตัวบ้าน จึงไม่ได้อะไรไป สรุป อะไร ๆ ก็มายับยั้งความมุ่งหมาย และตั้งใจ.....อย่างแรงกล้า......ของขโมยไทยได้หรอก

ในเมื่อป้องกันคนเข้ามาในบ้านไม่ได้ละ หน้าต่างก็ติดเหล็กดัดหมดละ ก็เหลือทางที่นึกออกง่าย ๆ คือ ตีบังใบปิดแนวขอบประตูรอบตัวบ้าน ทั้งด้านข้างและด้านบน แล้วในประตูก็เสริมติดกุญแจ dead lock นอกเหนือจากกุญแจลูกบิด แล้วก็ใส่กลอน เข้าไปอีก 3 ตัว 

็ก็ใช่ว่า จะมั่นใจได้ แต่มันไม่มีอะไรที่ป้องกันได้ 100 % หรอก คงได้แค่ทำให้เกิดอุปสรรคขโมยจึงต้องใช้เวลา และความพยายามให้มากขึ้น จนคิดว่า เสียเวลาเปล่า ไปบ้านอื่นก็ได้ ไม่เห็นง้อเลย คิดได้อย่างนี้แล้ว ก็ทำให้ผมผ่อนคลาย นอนหลับสบายขึ้นแหละ
comment102:ส่วนใหญ่จับไม่ได้ครับ เพราะไม่จับ และงานอื่นๆมันเยอะกว่า 

ถ้าลักทรัพย์ไม่ถึงระดับรถจักรยานยนต์ ก็ไม่ค่อยรับเลขคดีหรอกครับ
และอีกอย่างวันหนึ่งหายเป็นเบือทั้งๆที่บ้านออกจะรั้วรอบขอบชิด 
อันนี้ก็ไม่รู้จะโทษใครดี สายตรวจไม่ทำหน้าที่มั้ง5555 แต่เจ้าหน้าที่ท้องถิ่นมีไว้ทำไม?
คือตำรวจไทยมันขัดใจตรงที่มันไม่ใช่เจ้าหน้าที่ท้องถิ่นไง มันเป็นเจ้าหน้าที่ส่วนกลาง
อังกฤษ ญี่ปุ่น ที่คุณท่านอ้างมาทั้งหลายอ้ะ ระบบตำรวจเป็นของท้องถิ่นทั้งนั้น คนในท้องถิ่นมาเป็นตำรวจ
แต่ตำรวจไทย บ้านอยู่ขอนแก่น ไปแต่งตั้งอยู่เชียงใหม่ อย่าเพิ่งคิดในใจว่าไม่เกี่ยวกัน ลบอคติออกซักนิด
ตำรวจญี่ปุ่นระบบตู้ตำรวจโคบังอ้ะ หลับตาเดินไปบ้านคนอื่นก็รู้ รูปพรรณสัณฐานก็รู้ ไปสถานที่เกิดเหตุก็ไว เพราะความเป็นคนท้องที่นั้นๆนี่แหละ


คือ การเกิดอาชญากรรมอ้ะ มันมีองค์ประกอบสำคัญๆ 3 อย่าง คือ

1.Offender - คนร้าย
2.Location - โอกาส (เวลา+สถานที่)
3.Target/Victim - เหยื่อ
เห็นหลายๆจากสื่อออนไลน์นะ เวลามีคนร้ายเช่นคดีที่เกิดบ่อย "ข่มขื่น" คำถามมักจะมีว่า "ต่อให้คุณแต่งตัวล่อแหลมแค่ไหนก็ไม่มีสิทธิข่มขื่นคนอื่น" "ต่อให้กลับบ้านดึกยังไง ทางจะเปลี่ยวไหมก็ไม่ควรโดนข่มขื่น" "ความปลอดภัยของพวกฉันอยู่ตรงไหน" ตรงนี้สิ่งที่พูดๆกันมันก็เป็นความจริงนะครับ แต่ทางทฤษฎีอาชญากรรมข้างบน ใครเรียนอาชญวิทยามาก็คงรู้ดี ...มันส่งเสริมกันไปหมด... ในความคิดของคุณหากเปิดโอกาสเปิดช่องว่างให้การกระทำอันละเมิดกฎหมายมีสิทธิเกิดขึ้น มันก็ไม่ควรจะเกิดขึ้น และมันต้องไม่เกิดขึ้น แต่ในความคิดของผู้ร้าย...อย่าปล่อยให้เค้ามีโอกาส... วงจรเหล่านี้จะไม่เกิดขึ้นครับ

อีกเรื่องคือทฤษฎีหน้าต่างแตก เรื่องที่ทำให้อาชญากรรมเกิดขึ้นมากมายในสังคมไทย มันไม่ใช่แค่ตำรวจละเลยต่อหน้าที่ที่คนไทยหลายๆคนถามหาเรียกร้องการปฏิรูปหรอกครับ แต่คุณเคยมองสภาพรอบๆบ้านตัวเอง หรือในท้องถิ่นตัวเองหรือไม่ว่า...มันมีแหล่งเสื่อมมุมโทรมหรือเปล่า? ขออภัยท่านที่รอบบ้านสะอาดเรียบร้อยแต่โดนยกเค้านะครับ...โจรมันอาจจะเห็นช่องโหว่ คืองี้ครับ อย่างที่บอกตำรวจไทยเป็นเจ้าหน้าที่ส่วนกลาง ไม่เหมือนทั้งในอังกฤษ สหรัฐ ญี่ปุ่น Urban Management ก็ห่วยแตกสิ้นดี เจ้าหน้าที่ท้องถิ่นระดับอบต. ระดับเทศบาล แน่ใจเหรอว่าทำงานเหนื่อยได้เสี้ยวของตำรวจ ทั้งๆที่งบประมาณลงท้องถิ่นในไทยมันสูงขนาดไหน พี่ๆน้องๆพันทิปน่าจะรู้ดี มาต่อกันตรงทีไอ่กระจกแตกครับ เคยขับรถผ่านบ้านที่เห็นกระจกแตกไหมครับ แว่บแรกที่คิดขึ้นในหัวเลยคือ...เชี่ยยย เสื่อมโทรม แหล่งซ่องสุมโจรแน่ๆ แต่ก็ได้แค่ขับผ่านไป เพราะอย่างที่บอกคนที่มีหน้าที่ดูแลพื้นที่ตรงนั้นก็ไม่เคยเข้าไปดูแล พอมันรกร้าง 1 ส่วน ก็ขยายเป็น 10 ส่วน มากขึ้นเรื่อยๆ สถานที่เหล่านี้มันก็กลายเป็นแหล่งเพาะโจรขึ้นมา...สุดท้ายเกิดอะไรขึ้นพอมันเกิดแล้วก็แจ้งตำรวจ ซึ่งเป็นต้นธารแห่งความเป็นธรรม เป็นถังขยะถังแรกที่ชาวบ้านนึกถึง

สุดท้ายงานของตำรวจเอง...
พอมีเหตุลักทรัพย์ หรือเหตุอย่างอื่นมาแจ้ง ไปตรวจที่เกิดเหตุ หาเบาะแสคนร้าย โอเคครับ ผมจะรับเลขคดีไว้ให้!!!
สุดท้ายการทำสำนวนสอบสวน ประกอบด้วยคำให้การผู้กล่าวหา คำให้การผู้ต้องหา คำให้การพยาน เอกสารของแต่ละฝ่าย
คุณครับ ผมนัดสอบเพิ่มเติมหน่อยได้ไหมครับ "ไม่ว่างค่ะ" "อ๋อนึกว่าแจ้งความแล้วก็จบๆ" "ไม่เอาเรื่องแล้วค่ะ ขี้เกียจไปโรงพัก" "บลาๆ"
ไม่ได้โทษใครนะ แต่ทุกอย่างมันส่งเสริมกันไปหมด อยากจะบอกว่าเลือกได้ก็ไม่อยากเป็นตำรวจที่ประเทศไทยหรอกครับ
ไหนจะนโยบายอื่นๆอีก โอ้โหไม่อยากจะพูดมากเดี๋ยวโดนตั้งกรรมการสอบสวนอีก ผมบอกให้นะ 
ตำรวนมันมีทั้งเลวทั้งดีนั่นแหละ ไม่ใช่แค่ 99 % หรือ 1 % อะไรนั่นหรอก แต่ตำรวจมันแย่ตรงที่เราทำให้ทั้ง 2 ฝ่ายพอใจไม่ได้ และไม่มีทางที่ทุกคนจะชื่นชอบตำรวจ เพราะคุณอาจจะเป็นฝ่ายที่ถูกเราทำให้รู้สึกไม่พอใจ คนที่ชมคนที่ชื่นชอบก็คือคนที่อาจได้รับความพอใจ ในขณะที่คนที่ด่าก็คือคนที่ไม่ได้รับความพอใจ หรือคุณอาจจะคิดว่าบางทีเราทำเกินอำนาจ ไม่มีอะลุ่มอะหล่วย แต่บางทีพอเราอะลุ่มอะหล่วยคุณก็ว่า คุณก็ด่า ดังนั้นแล้วมันก็จะเป็นแบบนี้แหละครับ ไม่ต้องเข้าใจหรอก เพราะตำรวจด้วยกันบางทียังไม่เข้าใจกันเลย 55555 อดทนๆ ฮึบๆ เด็กๆที่อยากมาเป็นตำรวจอย่ามาเป็นเลย นี่มีลูกมีหลานก็จะไม่ให้เป็น ตั้งตัวได้เมื่อไหร่ก็ไปเหมือนกันแหละ 5555

ที่ว่างๆนั่งพิมพ์เนี่ยสำนวนก็ค้างอยู่ข้างๆนี่แหละครับ 5555 ดีที่ไม่เคยคิดฆ่าตัวตายเพราะเล็บขบยังเจ็บชิบเป๋ง

อย่าด่าผมนะ ผมเปลี่ยนแปลงอะไรไม่ได้ ก็แค่คนท้ายแถว
comment103:เมื่อก่อนมี สโลแกน  " ไม่มีอะไรใต้ดวงอาทิตย์ ที่ตำรวจไทยทำไม่ได้ "

ทำไมเรียก สถานีตำรวจ มีชื่อเล่นว่า โรงพัก..
งานขโมย โจรกะจ๊อก  อย่างนี้เราต้องป้องกันเองครับ
ผู้พิทักษ์สันติราชบ้านเมืองนี้ ต้องปล่อยเค้าไปปกป้องโลก
นี้คือ  จับแพะชนแกะ  เด็กแว๊นซ์เถื่อน ซึ่งอธรรมมากกว่า
  
หรือไม่ก๊อทแทมเราต้องมี แบทแมน  ดาร์กไนท์ มาจัดการแทน
comment104:ต้องเป็นบ้านดาราและคนมีชื่อเสียงค่ะ ที่เห็นจับได้ ตาสีตาสาก็ยืนยิ้มสู้ไปนะคะ ตร ไทย ชอบทำงานกับนักข่าว
comment105:มายืนยันว่สไม่ได้ครับ ของผมโดนยกไปหมดเลย มาเจอตอนเอาเตียงวางไว้ในโรงรถเตรียมขน ตอนเที่ยงๆเเวะเข้าไปพอดี เเจ้งความผลคือ จนท.บอกว่าทำอะไรไม่ได้ไม่มีหลักฐาน มาดูที่เกิดเหตุก็ไม่มา ตอนนี้ติดกล้องไว้รอบบ้านเลย 8ตัว
comment106:ที่บ้านเป็นร้านขายของครับ โดนตัดเซิฟฯกล้องวงจรทิ้งด้วยจับได้ทั้งแก๊ง เพราะพ่อนำสืบเองครับ
comment107:บ้านของข้างบ้านเพื่อน จับโจรได้ เรียกตำรวจมายังไม่รับแจ้งจับเลย บอกให้มาแจ้งตอนเช้า คือ ????? เมืองไทยควรมีตำรวจเอกชนนะ -*-
comment108:ของผมมือถือหาย ตำรวจมาถ่ายภาพ 2 - 3 จุดนี่ก็ปีกว่าละไม่เห็นจะติดต่อกลับมา (แต่ที่แย่กว่านั้นคือไอเจ้าของตลาดวัดนาคในร่ม ดันบอกผมว่าเครื่องละไม่กี่พันซื้อใหม่ได้)
comment109:ที่บ้านเคยโดนก็จับไม่ได้ครับ
comment110:โดนทุบตู้หยอดน้ำขโมยเงินหน้าบ้านตอนกลางคืนค่ะ งัดไม่ได้เลยทุบข้างตู้แล้วขโมยไปทั้งกล่อง 
บ้านเราติดกล้องวงจรปิดรอบบ้านค่ะ แจ้งความ เห็นหน้าคนร้ายชัดมาก ประกาศจับ แต่นี้ผ่านมาจะ 2 ปี แล้ว ก็ไม่เห็นหัวใครสักคน
comment111:เคยโดนสองครั้ง 

ตำรวจเงียบสนิท

ร้อยเวรบอกว่าลงประจำวันก็พอนะ ไม่ต้องแจ้งความ เพราะถ้าแจ้งความแล้วจับไม่ได้ ตำรวจตก KPI....
comment111-1:ร้องเ..ยดังมาก คห.นี้
comment112:ทำไม ผมไล่อ่านมา เเล้วโคตรสิ้นหวัง
comment113:ที่บ้าน โจรมัด 2 ครั้งค่ะ

ครั้งแรก จับโจรไม่ได้ 

ครั้งที่ 2 แจ้งตำรวจท้องที่ไม่ทำอะไรให้  เลยแจ้งกรมตำรวจประจำอำเภอ  กองพิสูจน์หลักฐานขนกันมาทั้ง สน.  ตรวจลายนิ้วมือทั่วบ้าน  3  วันถัดมาจับโจรได้ค่ะ (ตอนนั้นอาเป็นผู้กับกำที่ สน. ด้วยค่ะ ไม่รู้เกี่ยวหรือเปล่า)
comment114:เคยโดนปีนเข้าจากกระจกห้องน้ำหลังบ้าน ซึ่งติดกับแค้มคนงานก่อสร้าง และก็มีเข้ามาเก็บลายนิ้วมือทุกจุดที่โดนงัด
ขวดน้ำที่พี่ขโมยเปิดจากตู้เย็นในบ้านเอามากิน เก็บทุกอย่าง แล้วบอกว่าน่าจะเป็นคนงานหลังบ้าน
เพราะมีความชำนาญการแกะกระจก และกรอนประตูห้องต่างๆ แต่สุดท้ายก็เงียบมาเกือบ 20 ปี จนขายบ้านนั้นทิ้งไปแล้ว
ไม่กล้าอยู่ต่อ แต่ก็ไม่รู้ว่าท่านผู้ทรงเกรียรติท้ังหลายได้ขอตรวจสอบลายนิ้วมือผู้ต้องสงสัยจากแค้มดังกล่าวหรือไม่
นี้ไม่รู้เข้าข่ายละเลยการปฏิบัติหน้าที่หรือเปล่า???
comment115:ที่โดนเอง จับไม่ได้ค่ะ ตร. โทรแจ้ง ตรงก็มาที่เกิดเหตุ สอบปากคำ ถามอะไรหายบ้าง ลงชื่อ แล้วบอกว่ามีอะไรคืบหน้าจะติดต่อกลับมา แต่ก็เงียบค่ะ นี่ก็เข้าใจว่าทรัพย์สินที่หายมันหลักหมื่น ตำรวจคงมองว่ามันเล้กน้อย เพราะถามขำๆ ว่าแค่เนี๊ยะ!  เราแค่คนธรรมดา ตร.มีคดีอื่นสำคัญกว่าอีกเยอะ ทำใจ ฟาดเคราะห์ไป

ส่วนป้า โดนแบบเข้ามาลักทองที่สะสมไว้ไปหมดเลย ก็เกือบ 40 บาท ลุงกับป้าจะแนวสะสมทอง มีเงินก้อนก็ทำทอง แล้วแกก็จะใส่ตลับ ใส่ถุงของร้านทอง เก็บใส่กระป๋องคุกกี้แดงๆ ของแก ใส่ตู้เสื้อผ้า ล้อคกุญแจ ตำรวจมาก็ถ่ายรูป ถามว่าสงสัยใครมั้ย มีใครรู้บ้างว่าเก็บทองตรงนี้ๆ แล้วก็กลับ ก็ไม่ได้คืน ขนาดไปสืบกันเองตามโรงจำนำ ตามร้านทองในเมือง ก็ไม่มีวี่แวว เดาว่ามันคงเก็บเงียบก่อน แล้วเอาไปขายที่จังหวัดอื่น
comment116:อ่านจบของคนส่วนใหญ่ เอามือทาบอก ยืนไว้อาลัย เป็นเวลา 1 นาที
comment117:ผมโดนขโมยเข้าห้อง คอมพิวเตอร์ทำงานหายไป สำคัญมาก งานทุกย่างอยู่ในนั้น อยากได้คืน ไปเลยไปแจ้งความ ไปถึง สน.ตีห้านิดๆ นั่งรอกว่าจะตำรวจจะมาลงบันทึกและรับแจ้งความ เจ็ดโมงกว่าๆ ทั้งๆที่บอกผู้ต้องสงสัยเรียบร้อยและย้ำว่าตอนนี้ ผู้ต้องสงสัยยังอยู่ ก้อเฉย ไม่เคยมาแม่แต่จะดูร่องรอย จนตอนนี้จะเจ็ดปีละ ไม่เคยทำอะไรเลย ต้องตามจำและหาวิธีการด้วยตัวเองจนได้คืนมา แต่ข้อมูลโดนลบหมดละ...เลยเกลียดตำรวจมาจนตอนนี้ ถ้าภาษีประจำปีระบุได้ว่าไม่เสียให้หน่อยงานไหน ตำรวจจะเป็นหน่วยงานแรกที่อดได้จากผม
comment118:ผมก็เคย รถโดนทุบกระจก
คอม โน๊ตบุ๊ค external drive
รวมๆ 6 หมื่นหายหมดเลย

ตำรวจบอก ทำใจนะ  ตามไม่เจอหรอก
comment119:เจอแต่ลูกไม่กี่เดือน จนจะ 11 ขวบ
จนท ไม่เคยสนใจจะหาครับ
ไม่ใช่ดารา หรือไม่ร้องเรียนออกทีวี เค้าเช้าชามเย็นชามครับ
comment120:สายใต้เดิม แยกไฟฉาย ผ่านมา 6 ปี แล้ว ไม่เคยได้เจอ คำว่าความคืบหน้าเลย
comment121:มีหอพักให้เช่า มีโรคจิตขโมยกางเกงในเยอะมาก ติดกล้องแล้วเอาไปให้ตำรวจดูเห็นหน่าตาชัดยังจับไม่ได้เลย หอโดนขโมยกางเกงในบ่อยมาก อีกครั้ง ให้เช่าที่อาคารในเมืองคนเช่ากลายร่างเป็นโจรถอดแอร์กับขนเฟอร์นิเจอร์ไป ไปแจ้งร้อยเวรพร้อมหลักฐาน ทุกวันนี้ก็เงียบ คนั้งสุดท้ายมีรถ benz ชนรถแถมเกือบชนแฟน ไปแจ้งความร้อยเวรคนเดิมบอกว่าจะอายัดทะเบียนให้ สุดท้ายก็เงียบ คือเข้าใจเลยว่าตำรวจขี้เกียจทำคดีถ้าไม่เป็นเรื่องโด่งดังจะไม่ค่อยขยับเลย แต่ไปวันนั้นก็เห็นใจนะเพราะคนแจ้งความเยอะมากร้อยเวรแก่ก็กินมาม่าคัพเป็นข้าวเที่ยงคือไม่ได้พักเลย
comment122:สิ่งสำคัญคือ ถอนหายใจยาวๆ 

แล้วบอกว่า กรรมมมมมมมมมมม 


ห้าๆ
comment123:ที่บ้านเคยนะคะ จับได้วันนั้นเลย เหมือนโจรมันไปขึ้นบ้านอื่นต่อ แล้วเค้าเรียกตำรวจมาช่วยจับไว้ทัน

แล้วเราเคยโทรไปร้องเรียนว่าคนแถวบ้านกินเลี้ยงเสียงดังคอนนั้นดึกมากแล้ว โทรไปสักพักตำรวจก็มาห้ามปรามนะคะ

ก็ยังตกใจเหมือนกันวันนั้นที่ตำรวจมาห้ามในคืนนั้น เพราะตอนโทรไปแจ้งเจ้าหน้าที่ ที่รับสายแกคุยกับเราน้อยมากๆ แต่ไปๆมาๆยกสายตรวจมาตรึมเลย
comment124:ประเทศไทย 
"ตนเป็นที่พึ่งแห่งตน"
ครับ

เราต้องพึ่งตัวเองเท่านั้น
comment125:เคยค่ะ ขโมยขึ้นบ้าน 2 ครั้ง
จับได้ทั้ง 2 ครั้ง และได้ของกลางคืนทั้ง 2 ครั้งเลยค่ะ

ครั้งแรก ตอนเราเด็กๆ ขโมยเป็นขี้ยา+ติดเชื้อ HIV (สุดท้ายโจรแขวนคอตายในคุก)
ตำรวจมาเก็บหลักฐานทุกอย่างเรียบร้อย ประมาณ 1-2 อาทิตย์ก็จับได้เลย
ของกลางได้คืนเกือบครบ ขาดแค่ ชุดสร้อยทับทิมของแม่ 
(รู้ว่าโจรเอาไปปล่อยที่ร้านทองไหน แต่ซื้อคืนไม่ได้ ของน่าจะโดนแยกส่วนไปแล้วตั้งแต่รับซื้อเสร็จ)

ครั้งที่ 2 เมื่อสามสี่ปีก่อนนี่เองค่ะ มาเป็นแก๊งค์ (สืบจากแก๊งค์เสพและขายยา)
แก๊งค์นี้เก่งมากค่ะ งัดบ้านอย่างมืออาชีพ ไม่มีหลักฐานอะไรให้เก็บเลย บ้านถูกรื้อค้นทุกซอกทุกมุม
แต่โจรแทบไม่ได้อะไรไปเนื่องจากคนที่บ้านเข็ด ไม่เก็บสิ่งของมีค่าไว้ที่บ้าน
แต่ได้ ปืน นาฬิกา ของมีค่าเล็กๆน้อยๆ  ตำรวจตามสืบประมาณไม่ถึง 1 สัปดาห์ จับได้ยกแก๊งค์
ของกลางทุกอย่างได้คืนครบถ้วนค่ะ (นาฬิกานี่ได้จากในคุก คนร้ายเอาติดตัวไปซ่อนในคุก)

ที่บ้านเป็นข้าราชครูธรรมดาค่ะ ไม่มีเส้นสาย มีชื่อเสียงนิดหน่อยเพราะเป็นครูบาอาจารย์ที่คนนับถือเท่านั้นค่ะ
หนึ่งในตำรวจสืบสวนเป็นคนเดียวกันทั้งสองครั้ง  สืบจากปืนที่โจรเอาไปค่ะ (เอาปืนไปทั้ง2ครั้ง) ตำรวจไทยเก่งๆ ดีๆ ยังมีนะคะ
comment126:เคยโดนขโมยขึ้นบ้านมาหลายครั้ง ได้ไปครั้งละนอดครั้งละหน่อยเพราะไม่ค่อยมีสมบัติอะไร เห็นตำรวจมาแล้วก็กลับไป

ครั้งที่จำได้แม่นถึงฝีมือตำรวจไทยคือ โดนขโมยมอเตอร์ไซค์ยกขึ้นรถกระบะไปพอดีมีคนจำทะเบียนได้ ไปแจ้งตำรวจพร้อมหลักฐาน ผ่านไปสองเดือนไม่มีอะไรเกิดขึ้นเลย ที่บ้านเลยใช้เส้นใหญ่ๆโทรไปถามความคืบหน้าคดีกับผู้กำกับสน. ไม่น่าเชื่อว่าภายในสามวันได้รถกลับคืนมาจอดรอไปรับกลับ แถมตำรวจยังตัดพ้อด้วยว่าเรื่องแค่นี้ต้องให้ถึงผู้ใหญ่ด้วย แต่ก็ขอค่าดำเนินการด้วยนะ ตั้งแต่วันนั้นผมเชื่อเลยว่าตำรวจไทยเก่งทำได้จริงแต่จะทำหรือเปล่าเท่านั้นเอง
comment127:ตำรวจรู้ว่าเป็นคนตรงข้ามบ้าน แต่ไม่จับ 
5555555555555555555

ขนาดเพื่อนมีกล้องเห็นหน้าโจรชัดเจน บอกภาพไม่ช้ด
ยุคนี้อย่าหวังพึ่งตำรวจเลย พึ่งตัวเองดีที่สุด

น่าจะเอาป้ายนี้ออกดีกว่ามั๊ง
comment128:จับได้ครับ คดีหญิงไก่ไง
แจ้งว่าโดนขโมย แต่คนแจ้งโดนจับเอง
comment129:อ่านจนถึงตรงนี้แล้วอยากเป็นขโมยเลย

ถ้ามันจะขี้เกียจไปทั้งองค์กรขนาดนี้ 55555
comment130:ไม่เคยแบบโดนขโมยนะ แต่ประสบการณ์คือยืนอยู่ในบ้านวัยรุ่นในซอยพาพวกมาถือมีดจะเข้ามาฟันแต่ก็ไม่ทันได้ทำเพราะพ่อเดินลงมาไล่ แม่พาไปแจ้งความตอนนั้นบอกแล้วว่าไม่ไปเพราะไปก็ไม่ได้อะไร สรุปแม่บังคับพาไปแจ้ง ตำรวจบอกว่าต้องโดนฟันก่อนถึงจะแจ้งได้ อืม..........นะ
comment131:โจรขึ้นบ้าน จับไม่ได้ มือถือหาย จับไม่ได้ รถหาย จับไม่ได้
บ่อนก็รับใต้โต๊ะ ซ่องก็ยอมให้เปิด เห็นมีข่าวบ่อยๆหน่อย ก็จับฆาตกร
คือต้องตายก่อนใช่มั้ย ถึงจะได้ใช้บริการ
comment132:5555 ตามนั้นครับ 
ขึ้นบ้าน 1 ครั้งครับ  เรื่องเงียบจบข่าว

ขโมยจักรยานพับ มีกล้องวีดีโอจับภาพไว้ได้ด้วย วัยรุ่นผู้หญิงผมยาว เงียบเฉย จบข่าว
comment133:จับไม่ได้หลอกครับยกเว้นขโมยวิ่งมาชนตอเอง หรือเป็นข่าวดัง มีเส้นใหญ่ ผมโดนขึ้นบ้านมา2ครั้ง 2หลังจับไม่เคยได้ เรื่องวงการสีกากีผมเจอมาเยอะไม่อยากเล่า ทั้งเรื่องเช็ค เรื่องอุบัติเหตุ และอีกหลายเรื่อง ลองถามชูวิทดูจะรู้ซึ้งถึงตำรวจไทย
comment134:บ้านผมเคยถูกขโมยขึ้น พี่ตำรวจคนหนึ่งมาถ่ายรูป 
อีกคนเอาอุปกรณ์ตรวจสอบลายมือ 
(ผงดำ ๆ ปัดๆๆ แปะสต๊กเกอร์ใส ลอกออกมาซะหน่อย)
คนหนึ่งสอบถามเจ้าทุกข์ (ญาติผม)

อีกคนไม่รู้จะทำอะไร เห็นห้องน้ำที่บ้านสะอาด
ขอใช้ซะงั้น (ผมเพิ่งขัด ยังไม่ได้เจิมเป็นคนแรกเลย)

สรุป ไม่ได้อะไร แถมยังบอกว่า ไม่ได้คืนหรอกน้องของ ๆ แกน่ะ
นี่คำปลอบใจใช่ป่ะ
comment135:อยู่ในยุคที่ใครๆก็ขโมยได้ไม่โดนจับหากคุณไม่ถูกเจ้าของบ้านจับได้เสียเอง
อิพวกนี้โตมายังไงนะ มีพ่อแม่สอนเหรอ ทำแบบนี้นะลูก ค่อยๆไต่ไปตามหลังคา 
เห้ออ บางครั้งแมกก็คิดนะเราจะสุจริตไปเพื่ออะไร ในเมื่อคนที่โกงสบายกว่าเรา
comment136:โจรงัดเข้าบ้านสองหน แวะมาเยี่ยมปีละครั้ง แจ้งความแล้ว ตำรวจมาบ้านตรวจสอบ หลังจากนั้นเงียบสนิทผ่านมาสามปีละ คิดว่าตำรวจแค่ทำหน้าที่บันทึกข้อมูลที่เกิดขึ้น เรื่องจับโจรคงต้องทำกันเอง
comment137:แถวบ้านเราไม่เคยจับได้

อยากเล่า
คนแถวบ้านเรา เป็นคนห้องแถว มอไซค์หาย
ไปแจ้งความที่ป้อม ตำรวจจดๆๆ แล้วก็บอกให้ไปดูกล้องบ้านผู้ใหญ่ แต่ๆๆๆๆ ตำรวจไม่มา นั่งในห้องแอร์ที่ป้อมสบายๆ

เจ้าของมอไซค์ไปขอดูกล้องบ้านผู้ใหญ่ แล้วผู้ใหญ่บ้านเลยพาไปแจ้งความตำรวจเมือง แล้วเล่าให้ตำรวจเมืองฟัง เรื่องตำรวจป้อม 55555

หลังจากไปแจ้งในเมือง วันรุ่งขึ้นตำรวจเมืองมาดูกล้องที่บ้านผู้ใหญ่ ตำรวจป้อมคนนั้นรีบมารอก่อนเลย สงสัยรู้ว่าจะมา
comment138:โดนมา 3 ครั้ง
ตำรวจจับไม่ได้ 2 ครั้ง


จับได้เอง 1 ครั้ง โดนอัดน่วมก่อนส่งตำรวจ
แล้วตำรวจก็มาขอให้ไม่แจ้งความ ตอนนั้นไม่เข้าใจเหมือนกันว่าทำไมไม่แจ้ง
มาคิดอีกที ตร.คงไปรีดเงินจากผู้ปกครองของขโมย (ขโมยวัยรุ่น)
หรือไม่ก็เป็นญาติตร.

ลืมบอก ครั้งที่ 3 
โทรแจ้ง ตร.มาบ้าน เดินขึ้นบ้านแบบไม่ถอดรองเท้า
เช้าวันรุ่งขึ้น ต้องถูบ้านอีก เจ็บใจมากขึ้นไปอีก 55
comment139:ห่วยที่สุดเลยค่ะขอบอกขโมยขึ้นบ้านพี่โทรหา 191 จนนิ้วชี้เป็นนิวโป้งก็ไม่มีคนรับ ต่อนานมาก เลยโทรเข้าสอนอแทนพอติดต่อได้ตำรวจบอกว่าขอรายละเอียดเบื้องต้นจะมาที่บ้านทีหลังจากปีนั้นถึงปีนี้สี่ปีแล้วยังไม่มีหมาตัวไหนมาที่บ้านเลยค่ะคิดดูสิว่าห่วยแค่ไหน
comment140:ขอเล่าบ้าง
ในฐานะที่มี ปสก. ในปี 2558
บ้านโดนงัด วันเสาร์ ตอนบ่าย ไม่มีคนอยู่บ้าน ทำงานยังไม่กลับกัน
ทุ่มกว่า กลับมาเห็นประตูเปิดอ้า ไฟมืดตื๋อ วิ่งไปดูห้องนอน ลิ้นชักโดนงัด ทองคำ สร้อยแหวนที่เก็บไว้ หายหมด ราวๆ สามแสนบาท
แจ้งตำรวจ ท่านก็มาดูที่เกิดเหตุ ได้ภาพจากกล้องวงจรปิดหน้าบ้าน เห็นโจร เห็นรถโจร แต่ไม่เห็นทะเบียน
ไปให้ปากคำ ด้วยความหวังว่าจะเป็นประโยชน์กับการจับโจร กลับรู้สึกเสียเวลา เพราะตำรวจมุ่งแต่จะจับผิดเรา เราก็อดทน
ให้ความร่วมมือถึงที่สุด เสียเวลาอยู่นานกับการเข้าออกโรงพัก เสียเงิน เสียเวลา เสียความรู้สึก
ติดตามคดี เดือนละครั้ง (เกรงใจ) ไม่มีความคืบหน้า เหนื่อย ดิ้นรนหาหลักฐานให้ เสียเวลาเปล่าๆ ไม่ได้อะไร  
สุดท้ายนายตำรวจที่รับผิดชอบคดี ย้ายไปโรงพักอื่นแล้ว
จบ
comment141:คุณเคยถูกหวยสามตัวป่าวครับ
comment142:มาลงชื่อว่าจับไม่ได้ครับ สงสารพ่อแม่ทุกครั้ง
comment143:เดี๋ยวนะ ผมอ่านมา 142 คห. เจอจับได้ไม่เกิน 6

ขอตัวไปงัดบ้านคนอื่นแป๊บครับ โอกาสรอดสูง
comment144:ขโมยขึ้นช่วงตอนตีสองถึงตีสี่ แจ้งไปแปดโมงเช้า ตอนแจ้งก็เล่าๆ แล้วก็ถามว่ามีโอกาสจับได้มั้ย เค้าบอกเราทันทีว่า "จับไม่ได้ร๊อกกกก"    เราก็ถาม ต่อให้มีภาพจากกล้องวงจรปิด หรือมีลายนิ้วมือก็ไม่ช่วยหรือคะ?  เค้าก็บอก มันไม่ได้เทียบกันได้ง่ายๆขนาดนั้นนะลายนิ้วมือ   ( เราคงดูหนังฝรั่งมากไปเอง - -" )   แต่เค้าก็มาทำตามขั้นตอนพวกถ่ายรูป หารอยนิ้วมือ โดนเรียกไปคุยสองสามทีก็ไม่ได้มีอะไรคืบหน้าเรา หลังๆเราขี้เกียจไปให้พ่อให้พี่ชายเราไปคุย เค้าก็เล่าให้เราฟัง ก็มีโดนถามๆให้เล่าเรื่องเดิมๆ ไม่มีอะไรคืบหน้า แล้วก็จบ 


แต่ตอนเราโทรแจ้งเรื่องแถวบ้านจัดคอนเสิร์ตแบบตั้งเวทีตรงลาน แล้วเรียกสาวโคโยตี้มาเต้นๆ เต้นทุกวัน ตั้งแต่เย็นไปตีสองตีสาม  บางวันก็จัดถึงเช้า  เราเรียกสายตรวจเค้าก็มาเช็คให้นะคะ  แต่คงทำไรลำบาก เรามารู้ทีหลังว่าคนจัดงานคือคนใหญ่คนโตแถวนั้น ก็ต้องทนกันไป
comment145:แถวบ้าน ไม่เคยจับได้เลย
comment146:เคยมีโจรปีนขึ้นบ้าน กำลังขนถังแก๊สกับของเล็กน้อยที่โรงรถออกไป
โทรแจ้งตำรวจตอนตี 4 ตำรวจมา 8 โมง พ่อเราขับรถแอบตามโจรไปห่างๆ
จนไปถึงที่ห้องเช่ามัน พอตำรวจมาก็พาตำรวจไปจับค่ะ ถ้าโจรมีปืนหรือมีดมาจี้
ป่านนี้คงตายกันหมดแล้ว
comment147:ถ้ามารู้ทีหลัง จับไม่ได้ค่ะ แม้จะมีรูปจากกล้องวงจรปิดชัดมากก็ตาม
แต่โจรมักจะก่อเหตุซ้ำค่ะ
ให้ไปดักบ้านละแวกข้างๆแทน

บ้านไหนก็ลองคิดดูค่ะ targetมักจะเดิมๆ
comment148:จับได้เพราะมีญาติเป็นตำรวจง่ะ ไวมากๆด้วย
comment149:โน๊ตบุค 2 เครื่อง
กล้องถ่ายรูป 1 อัน
ในความรู้สึกเราคือ เงินค่อนแสน 

ไปแจ้งความตำรวจมาถ่ายรูปเสร็จ
เราถามแล้วไงต่อ แค่นี้เหรอ ตำรวจให้ไปหาเบาะแสมา

 เรา : ไม่ต้องหารายนิ้วมือเหรอ 
ตำรวจ : บอกรายนิ้วมือเยอะแยะ 
เรา : บ้านหนูอยู่กันแค่ 3 คนนะคะ ไม่มีคนนอกเข้าออก หนูนึกว่าจะเก็บรายนิ้วมือแบบในหนัง CSI 
ตำรวจ : เก็บไปก็หาไม่เจอหรอก
เรา : แล้วเราพิมพ์ลายนิ้วมือลงระบบคอมพิวเตอร์ทำไม ถ้ามันใช้เป็นฐานข้อมูลด้านอื่นๆไม่ได้เลย
ตำรวจ : เงียบ

บางทีก็สงสัยว่าตำรวจบ้านเราเค้ามีเครื่องมือทันสมัยแบบในหนังมั๊ย หรือไม่มีงบประมาณด้านนี้รึเปล่า

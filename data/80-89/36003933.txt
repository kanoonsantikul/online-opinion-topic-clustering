title:แฉ!...ความมักง่ายของผู้ขายอาหารและผู้มารับประทาน ย่านสะพานพระราม5
comment:สื่อเนื่องจากเมื่อคืนช่วงสามทุ่มกว่าๆปั่นจักรยานเพื่อจะออกไปซุปเปอร์มาร์เก็ตบริเวณใกล้เคียง พอปั่นออกมาถึงถนนใหญ่โดยถนนจะเป็นเส้นขนานกับถนนเส้นหลัก 
โดยปากซอย(ทางเข้าโรงแรมเดอะริช)จะมีร้านอาหารอยู่จำนวนหนึ่งแต่บริเวณนั่นจะไม่มีที่จอดรถเลยเนื่องจากเป็นร้านอาหารที่ติดริมถนน
ผู้คนที่มารับประทานอาหารส่วนมากก็เอารถส่วนตัวทั้งมอไซต์รถเก๋งรถกระบะมาจอดข้างทางโดยมีคนโบกคนให้จอด ผลจากการจอดรถกินพื้นที่ไปสองเลนทำให้รถที่วิ่งมาสามารถวิ่งได้แค่เลนเดียว โดยระยะการจอดรถแบบนี้จะยาวประมาณ300เมตร (วัดจากGoogle Map)

ยิ่งช่วง6โมงเย็นเป็นต้นไปจะเป็นช่วงที่รถติดมากเพราะคนที่มาจอดรับประทานอาหารกันรถที่วิ่งลงมาจากสะพานพระราม5ออกทางขนาดก็ติดกันตั้งแต่ตีนสะพานเพราะมีร้านอาหารเรียงรายกันไป พื้นที่ตรงนี้เคยมีผู้ใหญ่มาดูแลจัดการไปแล้วแต่ก็กลับมาสภาพเดิมอีก 

และเมื่อคืนก็เป็นเหมือนทุกวันที่จอดกันสองผมปั่นจักรยานออกมาก็อยู่เลนนอกเลยเกือบโดนรถที่วิ่งมาเบียดจนเกือบล้ม ไม่ขออะไรมากแค่อยากให้ผู้ที่เกี่ยวข้องลงมาดูลงมาจัดระเบียบบ้างเพราะผู้คนที่ใช่ถนนใครๆก็เบื่อรถติด แล้วมันน่าหงุดหงิดยิ่งกว่าที่รถมันติดก็เพราะคนนั่งกินข้าวกัน - -

ปล.รูปที่ถ่ายมาทั้งหมดผมจูงจักรยานย้อนกลับมาถ่ายรูป


ช่องตรงกลางนี้คร่อมจักรยานแล้วไถๆผ่านไปได้อย่างสบาย ช่องกว้างมากกก



    แก้ไขข้อความเมื่อ 12 มกราคม 2560 เวลา 19:17 น.
comment1:เปิดร้านริมถนน
แต่ไม่มีพื้นที่ให้ลูกค้าจอดรถ 
ต้องมาจอดหน้าร้านทางถนนวิ่ง
comment1-1:ติดยาวเป็นกิโลเพราะคนจอดกินข้าว
comment2:ไม่รู้ว่าทำไมแบบนี้ตำรวจไม่จับ จอด2เลน
comment2-1:เคยมีมาจัดระเบียบดีได้เดินเดียว แล้วก็เป็นแบบนี้อีก
comment2-2:ต้องถามว่า"ค่าดูแลเดือนละเท่าไร?"
comment3:โห ช่างกล้าจอดลงไปได้
ทุเรศจริงๆ
ทั้งมักง่ายและไม่เป็นห่วงรถเลย

สันดานไม่ดีจริงๆครับ
comment3-1:จะเอาความหิวมาอ้างก็ไม่ใช่เรื่องเลย - -
comment4:จอด2เลน คนจอดจิตใจทำด้วยอะไร ....
comment4-1:แล้วจอดกันแบบไร้มารยาท บางคันจอดเอียงๆเบียดอีกเลนไปอีก
comment5:ตาสี ตาสา ไม่ได้เล่นโซเชี่ยลยังไม่กล้าทำ นี่มีความรู้ถูก-ผิดกันทั้งนั้น
comment5-1:ทำกันจนชินครับ ไม่แคร์คนที่เดือดร้อน
comment6:เจอทุกวัน...ตั่งแต่ดก่อนย้ายมาตรงนี้
มีคนโบกให้จอดด้วยนะ
comment6-1:ตอนนี้ก๋ยังมีคนโบกให้จอดนะ
comment7:อืม..นี่แหละถึงควรน่าจะมีกฎหมายประหารชีวิต ออกมา  รถที่ติดมากๆทุกวันนี้ เพราะพวกมักง่าย จอดตามริมถนนน่ะ
comment7-1:ยึดใบขับขี่ก็พอครับ แล้วก็ตัดแต้ม 555
comment7-2:เอาเป็นว่า ถ้าผิดครั้งที่ 3 ก็ ประหารละกัน   หุหุหุ
comment8:มักง่ายมากค่ะ เราโคตรเกลียดคนจอดรถแบบนี้เลย ไร้มารยาท 
ต่อมสามัญสำนึกว่าอะไรควรอะไรไม่ควรทำหายไปไหนหมด
comment8-1:มักง่ายจริงครับ แล้วเส้นนั่นมีรถสองแถวรถเมล์วิ่งด้วย ช่วงเย็นๆคนอยากกลับบ้านก็ต้องมาเจอรถติดตรงนี้อีก หงุดหงิดครับ
comment9:คงจะเหมือนที่คนชอบพูดกัน..Thailand Only..  คนขาดระเบียบ และวินัย
comment10:เด็กของร้านโบกให้จอดเลย นอกจากเส้นพระราม 5 แล้วตรงเลี่ยงเมืองไปออกรัตนาธิเบศน์ ร้านข้าวต้มร้านอาหารแถวนั้นก็จอด 2 เลนค่ะ
ขอบ่นหน่อยรูปที่จขกท ถ่ายมา เลนข้างในกล้องจับความเร็วเยอะมาก ขับ 105 ก็โดน จับได้จับดี
...พื้นที่นี้น่าจะรวยมาก
comment10-1:ตรงเลี่ยงเมือง ผมร้องเรียน ผู้ว่า จนแทบไม่เจอซ้อนคันหล่ะ
comment11:สามานย์สำนึก

สามัญสำนึก ไม่เหลือแล้ว
comment12:โหจอดกันซ้อนคันอย่างงี้เลยหรอ น่าเกลียดจริงๆ
comment12-1:บางันจอดเอียงๆหน้ารถเบียดไปเลนที่สามยังมีเลยครับ
comment13:จริงๆ อีกฝั่งสะพานด้านมาจากแยกติวานนท์ ก็พอกัน หรืออาจจะมากกว่าด้วย
comment14:ประจำค่ะจอดบนถนนสองเลนเหลือไว้เลนเดียว
ไม่เคยเหนตำรวจมาแก้ไขไปทีไรเจอทุกที
แย่มากค่ะ
ร้านอาหารสบายไปเลยให้ลูกค้าจอดมันบนถนนหน้าร้านนั่นแหละ
comment14-1:ความลำบากก็เลยมาอยู่ที่คนใช้ถนน คนจอดก็นั่งกินแบบไม่เดือดร้อน
comment15:ประเทศเราเจริญช้าเพราะคนแบบนี้แหละครับ
comment16:เคยขับรถมอเตอร์ไซด์ผ่านนะคะ  แล้วก็พูดลอยๆเสียงดังไปว่า ทำไมจอดรถซ้อนคันแบบนี้ คนโบกรถให้จอดก็ทำหน้าตาเฉยๆ เหมือนไม่ได้ยิน มันเป็นความเห็นแก่ตัวของทั้งคนขาย และคนซื้อนะคะ
comment16-1:ผมด่าให้เด็กจอดรถได้ยินเลย ไม่รู้ว่าเขารู้เรื่องมั๊ยเหมือนเป็นลูกจ้างที่มาจากประเทศเพื่อนบ้าน
comment17:แล้วรถก็ติ๊ดดติด ติดรถจอดข้างทางเนี่ย เส้นนั้นทั้งเส้นเลย เห็นแก่ตัวกันทั้งนั้น
comment18:ถนนประเทศไทยกลายเป็นพื้นที่ขายของ อู่ซ่อมรถไปซะแล้ว
comment19:ผู้ซื้อ  ... ก็ไปจอดริมถนนเพราะจะไปรับบริการ
ผู้ขาย ... ก็ขายริมทาง 


ปัญหาเป็นวงจรคล้ายกับ ไม่มีคนซื้อก็ไม่มีคนขาย งูกินหางกันไป
เราจะเริ่มแก้ที่เรา แก้ที่เค้า หรือแก้ร่วมกันดีเนอะครับ ???
comment19-1:อยู่ที่ความจริงจังในการจัดการของผู้ดูแลพื้นที่ด้วย
comment20:จอดเลนเดียวยังพอทน แต่นี่เล่นจอดซ้อนคัน...เอาเปรียบแบบนี้ต้องแชร์ให้เยอะๆ
comment21:จ่ายไปเยอะ
comment22:ผมผ่านหลายทีละ แถวนั้นจอดรถโหดจริง ซ้อนสองเลนส์ริมถนน ยิ่งข้ามสะพานพระราม5 ไปอีกฝั่งนะ แถวร้านข้าวต้ม กับไก่ย่างชื่อดังนะ จอดโหดกว่านี้อีก
ตรงนั้นเขตจังหวัดนนทบุรี ไม่แน่ใจ สภ. อะไร
comment23:มีคนเคยบอกผมว่า อยากรู้ว่าคน ๆ นั้นมีนิสัยอย่างไร ให้ดูเวลาขับรถและจอดรถ ว่าพฤติกรรมเป็นอย่างไร  
สิ่งที่ทำมันจะแสดงถึงกมลสันดานของคน ๆ นั้นเลย 

ผมเชื่อเขาแล้ว หึหึ
comment24:บาง สน ก็ทำงานดี้ดี ไล่ล๊อกล้อ  กลางคืนตั้งด่านแอลกอฮอ  อันนี้ชื่นชม
แต่บางสนนี้มันห่วยแตกสิ้นดี   -กันอย่างเดียวอยากเห็นหน้า ผกก
comment24-1:ผมนี้ทำใจเลยครับ เคยมีมาจัดระเบียบดีได้เดือนสองเดือนแล้วก็กลับสู่สภาพเดิม
comment25:ก็มันไม่มีที่ให้จอด แล้วถ้าต้องไปจอดไกลๆใครมาจะมากิน แล้วเมื่อไม่มีใครมากินร้านมันจะอยู่ได้เหรอ

แล้วพอคนมากินมันก็เลยต้องจอด พอจอดแล้วตำรวจจับ จะไม่มีคนมากินอีก ดังนั้นเรื่องง่ายๆแค่นี้ก็แค่ไม่ให้ตำรวจมาจับ

คนมากินก็จอดกันได้ ร้านค้าก็ขายได้ แค่นี้เอง.....





***** tex *****
comment25-1:ถ้าเขาคิดจะจับคงมาจับนานแล้วละ ไม่ต้องรอให้คนอื่นเดือดร้อน
comment26:พวกที่กล้าจอดได้แบบนี้ โดยไม่รู้สึกอะไรนี่ ร้อยทั้งร้อย
มี Sundan พร้อมจะทำพฤติกรรม "มักง่าย เห็นแก่ตัว ไม่สนใจคนอื่น" ได้ทุกที่ทุกเวลา
comment26-1:ตอนไปเจอกระบะจอดได้เลวกว่านี้อีกครับ ขากลับมาไม่เจอแล้ว ถ้าเห็นจะบอกว่าโคตรเหี้ยม
comment27:มีแก๊งค์ถือไฟฉายมาส่องไฟเรียกรถให้จอดด้วย
comment27-1:ผมด่าให้ได้ยินเลยก็ยังนิ่งไม่รู้สึก
comment28:เมื่อก่อนจอดกันเลนเดียว ตั้งแต่ก๋วยเตี๋ยวต้มยำมาเปิดใหม่จอดซ้อนสองกันเลยที่เดียว
comment28-1:ร้านเตี๋ยวต้มยำโดนไล่ที่มาเปิดตรงนี้เพราะแต่ก่อนขายบนทางเท้าตรงนั่นก็จอดสองเลนเหมือนกัน
comment29:แต่ก่อนเจอหนักกว่านี้ ตรงแถวเซนต์จอห์น 
จอด 3 แถวเลย  .. ไม่รู้ทุกวันนี้เป็นยังไง
comment30:ยิ่งใหญมาก  เห็นคนดูแลเป็นหมาน้อยรึไง
comment30-1:คนดูแลก็ดูแลไงครับ ดูแลคนที่จ่าย
comment31:มึคนพูดว่า  ประเทศนี้อยู่ยาก

                    ไม่น่าจะใช่นะ

                                     ประเทศนี้น่าอยู่มาก  " ถ้า " คุณมีเงิน
comment32:ต่อไปคงให้จอดได้สามแถว บังคับให้รถเข้าช่องในอย่างเดียว
comment33:ผมเคยอ่านอยู่กระทู้นึง  เรื่องเกี่ยวกับการจอดรถริมฟุตบาทกินข้าวต้มกัน

ถ้าเป็น เจ๊ใหญ่ แถวประชาชื่น ซอยสามหมื่นเจ็ด นะ กระทู้หาย  บอกบัตรยังไม่ยืนยันตนห้ามร้องเรียนบุคคลอื่น

ทั้งที่เป็นเหตุการณ์ร้องเรียนเพื่อสังคมเหมือนกัน  ก็คงต้องทำใจละครับงานนี้


...
..
.
comment33-1:ประชาชื่นมีอยู่ร้านเดียวเลย ติดสุดๆ
comment34:จอดกันได้อุบาทว์มากๆ
comment34-1:บางคันจอดแย่กว่านี้อีกครับ จอดรถไม่ตรงหน้าเอียงเข้าหาอีกเลน แบบว่าโคตรมักง่ายเลย
comment35:บ้านเมืองเราซื้อรถเป็นเรื่องง่าย ง่ายจนคนไม่ต้องมีจิตสำนึกสาธารณะอะไรเลยก็ออกรถมาขับได้
บางที่ในโลกนี้ต้องมีใบอนุญาติขับรถ ใบอนุญาติซื้อรถ มีหลักฐานยืนยันว่ามีที่จอดรถ กว่าจะซื้อรถได้คันนึง
บางที่ในโลกจะเปิดร้านอาหาร ถ้าไม่มีที่จอดรถก็ห้ามมีโต๊ะนั่ง ให้ซื้อกลับบ้านเท่านั้น
เอาเป็นว่าที่ภาคส่วนในบ้านเมืองเรามันเอื้ออำนวยให้เกิดเหตุการณแบบนี้ละกัน
comment35-1:บ้านเราน่าจะมีระบบนี้บ้างนะ
comment36:คนไทยนี่ละที่มันมักง่าย ไอพวกลูกค้าที่ไปกินๆกันดันส่งเสริมให้ร้านละเมิดกฎหมาย
comment37:ลองเอาสิบล้อรูดซักทีจะเป็นไงน้าาา.......จอดกีดขวางเส้นทางจราจร
comment37-1:เคยมีความคิดจะเหมารถดูดส้วมไปพ่นใส่ด้วยครับ เพราะติดจนหงุดหงิด
comment38:ผมผ่านบ่อย เห็นจนชิน คือเห็นบ่อย ส่วนตัวเมื่อก่อนใช้บริการร้านที่มีที่จอดด้านใน เต็มที่ก็จอดริมฟุตปาท สมัยนั้นไม่มีจอดซ้อนคัน ปัจจุบันไม่ได้ใช้บริการแถวนั้นหลายปีแล้ว ได้แต่ขับผ่าน ไม่ได้เข้าถนนคู่ขนานเลยไม่ค่อยรับรู้ปัญหาเท่าไหร่ น่าเห็นใจคนที่จำเป็นต้องวิ่งคู่ขนานเลยครับ เจอแบบนี้
comment38-1:ผมกลับจากทำงานต้องนั่งรถสองแถวเข้าเส้นขนาดเพื่อจะเข้าไปทางบางกรวย ผ่านตรงนี้ทีไรรถติดตลอด ติดจนหงุดหงิดตลอดเลยครับ ทุ่มกว่าเริ่มหิวข้าวแต่ต้องมาเจอรถติดเพราะคนจอดรถกินข้าวกัน
comment39:สะพานพระรามสี่ก็เกะกะ
comment40:ต้องโทษร้านก๋วยเตี๋ยวเลยค่ะ เพราะเด็กโบกรถเป็นของร้านก๋วยเตี๋ยว 
บางทีติดยาวเพราะโบกรถออก โบกรถเข้า ขยับรถ เป็นว่าเล่น
comment40-1:ไม่ใช่แค่ร้านนี้ที่ทำแบบนี้นะครับ แทบจะทุกร้านที่คนเยอะๆจะเป็นแบบนี้หมดเลยสำหรับถนนสายนี้
comment40-2:แต่ก่อนร้านก๋วยเตี๋ยวไม่ค่อยมีรถมาจอดนะไม่คนโบกรถ แต่พอร้านก๋วยเตี๋ยวต้มยำโดนไล่ที่เพราะขายบนทางเท้าก็มาเปิดเอาตรงนี้ก็มีทั้งรถทั้งคนโบกเลย
comment41:ติดหนักๆก็หน้าร้านลาบกับร้านก๋วยเตี๋ยวต้มยำ
เจ้าของร้านก๋วยเตี๋ยวขับCLA แวะไปทักทายได้
comment41-1:ร้านลาบนี้โคตรสกปรกเลยครับ เน่ามากกกกทั้งขยะทั้งน้ำเหม็นเลอะทางเท้าถนนไม่กล้าจะเดินเลย
comment41-2:ร้านลาบเปิดสาขา 2 แล้วที่สะพานมหาเจษฎา และยังคงไว้ซึ่งความเบียดบังผู้ใช้รถใช้ถนนรายอื่น
comment41-3:หมูร้องไห้ร้านลาบอร่อยมาก แนะนำให้ลองครับ (ไม่เกี่ยวกับกระทู้เลย 555)
comment42:ไม่ด้าน ไม่ชั่วจริงทำไม่ลงนะครับ
comment42-1:ต้องบอกว่าทำกันจนชินครับ
comment43:มันทำอะไรไม่ได้น่ะสิครับ ลองถามร้านเจ๊แมว(ลูกชิ้นปลานายใบ้) ดูสิครับ แฟนเค้าก็ขอบปั่นจักรยาน
comment43-1:เมื่อช่วงปลายปีที่แล้วเคยมีคนใหญ่คนโตมาจัดระเบียบดีได้แปปเดียว แล้วก็กลับสู่สภาพเดิม
comment44:จอดรถดูไทยๆดี มักง่าย
จะปิดทะเบียนทำไมผิดจริงชัดๆ กล้ามาลงว่ามีคนทำผิดแต่ไม่กล้าบอกว่าใครผิด
comment44-1:ผมก็ต้องป้องกันตัวเองไว้ก่อนสิครับ จะเอาข้อมูลใครขึ้นสู่โลกอินเตอร์เน็ตมันมีความผิดทั้งนั่น
comment45:ถนนเส้นนี้ ตรวจจับความเร็วอย่างเดียวแหละ จอดเฉยๆคงไม่ว่ามั้ง....
comment45-1:จ่ายหนักก็จอดได้
comment46:เบื่อมากค่ะ จากใจคนบ้านอยู่แถวนี้ ร้องเรียนไปก็เท่านั้น
comment46-1:เบื่อหน่ายสุดๆครับ รถติดแค่ตรงนี้ทุกเย็นเลย
comment47:เสียค่าจอดอีกต่างหาก
comment47-1:ผมนึกว่าจอดฟรีมาตลอด
comment48:ถ้าดูตั้งแต่เส้นพิบูลสงคราม ฝั่งที่วิ่งไปพระจอมเกล้าพระนครเหนือ มีรถจอดหน้าโรงงาน วินรถตู้จอด ถ้าดูฝั่งที่จะวิ่งไปสะพานพระราม 5 ทำเป็นอู่จอดรถเมย์เลย พอข้ามไปพระราม 5 เป็นแบบที่ จขกท บอกจริงๆ
comment49:จอดได้โหดมากๆ
comment50:มีอะไรที่ไร้จิตสำนึกแบบนี้สักอย่างไหมในประเทศไทย ที่ไม่เกี่ยวข้องกับเจ้าหน้าที่บ้านเมืองหรือข้าราชการ 
ผมยังนึกไม่ออกอ่ะ
comment51:อ๋อ เคยเจอ อึ้งเหมือนกัน ไม่คิดว่าจะมีเหตุการณ์แบบนี้เกิดขึ้นในยุคที่ทหารเข้าอาสามาดูแลประชาชน
comment52:มันจะเหลือช่องนี้ไว้ทำซากอะไรจ๊ะ ?
comment52-1:คันที่จอด มันคงเพิ่งออกไปมั้งครับ
comment52-2:ล็อคนี้ของร้านติดกัน มั๊ง
comment53:แค่สองชั้นมาดูเลี่ยงเมืองนนท์ซะก่อนหมูยังอาย
comment54:ไม่เห็นจะเป็นเรื่องผิดอะไรเลย ทำมาเป็นบ่น ถ้ามันผิดตำรวจก็จับไปแล้วสิ อยากถูกต้องก็ต้องจ่ายแค่นั้นเอง
comment55:มันคือความไม่มีจิตสำนึกทั้งของร้าน ทั้งของคนจอด เพราะของแบบนี้ตบมือข้างเดียวไม่ดังหรอก ทั้งร้านเห็นแก่ได้จ้างเด็กให้เรียกรถมาจอดขนาดให้จอดซ้อนคันแบบไม่สนใจคนขับขึ่เลยว่านี่คือถนนคือที่สาธารณะมันก็ทำให้เห็นว่าด้านพอดู 

ส่วนคนที่จอดซ้อนคันจริงๆคุณก็รู้อยู่ว่านี่คือถนนสาธารณะที่มีคนขับขี่ไปมา พวกซ้อนคันแบบไม่สนโลกก็คือขาดจิตสำนึกต่อส่วนรวมจริงๆ สุดท้ายก็คงจะอ้างด้านๆเหมือนกันว่าเด็กเรียกให้จอดก็นึกว่าจอดได้ ทั้งๆที่ก็รู้อยู่แก่ใจว่ามันผิดจอดซ้อนคันแบบนี้บนถนนสาธารณะมีที่ไหนทำบ้าง ถ้ามันถูกจริงลองจอดในช่วงกลางวันหรือจอดในถนนอื่นๆแบบนี้บ้าง อยากรู้เหมือนกันว่าจะไม่โดนด่าหรือโดนจับ ก็เห็นอยู่ว่าทำให้การสัญจรเหลือเพียงเลนเดียว รถต้องติดก็เพราะความมักง่ายของพวกคุณ
comment56:โคตรเกลียดอ่ะ แถวสาย2ก็มีประเภทแบบนี้เยอะมาก.. นี้ผ่านทีไรยังคิดอยู่ไม่ละอายใจกันบ้างเหรอคนจอดอ่ะ
comment57:รณรงค์ โลหะแหลมคม 
คนละอัน เข้าไปโฉบเฉี่ยวรถพวกนี้
วิธีนี้ฟังดูเลวใช่ไหม
ก็ไม่ได้อยากเลวนะ
แต่ไอ้พวกนี้เลวก่อน
เลยต้องเลวคืน

ปล. วิ่ง city run เจอรถมอไซต์บนทางเท้า ต้องวิ่งหลบ เหมือนเราเป็นฝ่ายผิด
เจอรถยนต์จอดบนทางเท้า ต้องวิ่งบนถนน
เสี่ยงโดนชนอีก
comment58:แค่นี้จิ๊บๆ จะจอดเพิ่มอีกเลนในเส้นหลักก็ยังได้ ถ้าเงินถึง
comment59:ฝั่งติวานนท์หนักกว่านี้อีก เคยขับหลงเข้าไปในทางคู่ขนานมีรถจอดซ้อน2คันไม่พอ มีรถจะออกตีวงเลี้ยวซ้ายไม่ได้ เด็กโบกรถเลยให้เลี้ยวขวาวิ่งย้อนศรมาเลย จากถนน3เลนกลายเป็น4เลน ช่วงดึกช่องทางด่วนมีจอดเพิ่มอีกเลน สรุปถนนทั้งหมด6เลน จอดรถไป3เลน ใช้วิ่งเข้าออก1เลน ที่วิ่งได้จริงๆ 2เลน
comment60:น่าให้สิบล้อวิ่งผ่านจัง แถว 2 มันจะได้ไม่กล้าจอดอีก ผมเคยเจอที่หลังราม พวกจอดริมถนน ราม 24 เจอมันเมา, ฝึกขับหรืออะไรไม่ทราบได้ ขับ camry มาถูๆไถๆรถที่จอดริมทาง เป็นรอยสวยงาม ไปกว่า 7 คัน แล้วก็ซิ่งหนีหายไปเลย...
comment60-1:เส้นขนาดนี้มีรถเมล์สีส้มวิ่งผ่านมันยังไม่กลัวกันเลยครับยอมใจ
comment61:แชร์ให้ผบ.ตร.อ่านหน่อยสิ
comment61-1:ช่วยๆกันแชร์ครับ
comment62:เคยไปทีนึง จัดการที่จอดแย่มาก
comment62-1:เรียกว่าไม่มีการจัดการจะดีกว่าครับ T T
comment63:อันนี้ขอบอกว่า อย่างที่ จขกท ว่าเลย เป็นแบบนี้ทุกวัน โคตรเบื่อ แก็งค์คนเวียดนามโบกให้จอดสองเลนเลย คือคนที่จะแวะกินนี่บางทีมันก็น่า...นะ คือเลยไปอีกนิดมีที่ว่างให้จอดไม่จอด เอาสบายเข้าว่า ไม่จอดซ้อนคันมันก็ไม่มีใครตามไปกรีดรถมั้ย ก็ไม่แคร์ว่าใครจะเดือดร้อน เคยเห็นคาตาอยู่หนนึง รถเก๋งขับๆ มากดไฟฉุกเฉินแล้วจอดซ้อนเลน ไม่แคร์สิ่งใด เพราะหน้าร้านเป้ะ ตรูจะไม่เดินไกล มอเตอร์ไซค์ ขับตามหลังมาหักหลบไม่ทัน ชนท้ายแล้วล้ม รถบรรทุกตามหลังมาพอดี ดังโพล๊ะเลยจ้า ภาพคาตายันทุกวันนี้ อีกที่ก็ตรงสะพานมหาเจษฎา อันนี้น่ากลัวกว่ามาก ถนนไม่ได้มีทางขนานด้านในเหมือนตรงสะพานพระราม 5 รถมากันเร็วมาก ขับๆ มาเจอพวกจอดกินข้าวข้างทางนี่มีเสียว มีลุ้นตลอด ยิ่งชาวสองล้อด้วยแล้วนะบอกเลยว่าลุ้นสุดๆ ใครมาจัดระเบียบก็คงแบบ จขกท ว่าแหละ ดีอยู่แป่บนึงแล้วก็เหมือนเดิม ของงี้อยู่ที่จิตสำนึกล้วน ๆ
comment63-1:ผมด่าให้ได้ยินแล้วมองหน้ามันยังนิ่งเลยครับแล้วโบกรถต่อเหมือนไม่มีอะไรเกิดขึ้น มันก็คงรู้ว่าใครจะทำอะไรพวกมันได้ แล้วไงใครแคร์
comment64:นี่คือสันดานคนไทยที่แก้ไม่หาย

เอาตัวเองเป็นที่ตั้ง ไม่แคร์ผู้อื่น

คือบางทีมองแล้วมันไม่ใช่เรื่องยากนะ

ไม่มีที่จอดก็ไม่ต้องจอดสิ ไปหาร้านอื่น


สังเกตเหมือนที่จอดรถในห้าง ตรงประตูเต็มหมดแถมซ้อนคัน

ทั้งๆ ที่เลยไปอีกแถวนึงที่จอดเพียบ
comment65:ไม่ใช่ทางร่วม ทางแยก แถบสี ป้ายห้ามจอดต่างๆ จอดได้ครับ
แต่ไอ้ที่จอดซ้อนกันสองคันมันบัดซบจริง คนอยู่แถวนั้นยอมกันได้ยังไง

แบบนี้ชุมชนเข้มแข็งลุยแล้วครับ
comment65-1:แต่ก่อนเลนเดียวยังพอทนครับแต่ระยะหลังมีร้านขายที่โดนไล่ที่เพราะขายบนทางเท้ามาเปิดตรงนี้รถเลยตามมาติดเอาตรงนี้ด้วยเช่นกัน ไม่อยากจะยอมเลยครับ แต่ถ้าไปโวยวายหน้าร้านอาจจะเจ็บตัว ร่วมด้วยช่วยหันแชร์นะครับเผื่อจะเข้าตาคนที่มีอำนาจจัดการบ้าง
comment66:จากที่ผ่านไปแถวนั้นบ่อย ไล่ตั้งแต่แยกกรุงเทพ-นนท์เลย
ร้านข้าวต้ม ร้านขาหมูเยอรมัน ข้ามสะพานมาร้านหลายวันหลายคืน กาแฟหมี ส้มตำจังหวัดชื่อดัง ก๋วยเตี๋ยวรสแซ่บ

บอกเลยว่าเบื่อมาก รถติดเป็นแพ
comment67:เป็นอีกคนนึงที่ได้รับผลกระทบเรื่องการจอดรถบริเวณนี้มานาน ตั้งแต่ก่อนเจ้าหน้าที่จะจัดระเบียบฟุตบาทแล้วครับ

การที่รถกล้าจอดซ้อนแถว 2 เพราะมีชาวต่างชาติที่หวังทิป มาโบกให้จอด
ช่วงเย็นๆ จะมีกระบะขับเอาชาวต่างชาติมาลงตามจุดต่างๆ คนขับก็หน้าคุ้นๆ เหมือนเคยเห็นหน้าตามสถานที่ราชการแถวนั้นแหละครับ
comment67-1:แบบนี้ก็แสดงว่ากินส่วยเต็มๆ แหม่คงจะอิ่มน่าดู 555
comment68:หลายที่ ก็อย่างนี้ครับ

เดี๋ยวช่วงเปลี่ยน ผู้กำกับ เปลี่ยนนาย ก็ออกมาจับ มาจัดระเบียบ ซะเดือน 2 เดือน

แล้วก็ปล่อยให้จอดเหมือนเดิม
comment68-1:เดจาวูสุดๆครับ จัดระเบียบแล้วก็กลับมาสภาพเดิม
comment69:มันเป็น "ราคาที่ต้องจ่าย" แลกกับอัตราการว่างงานที่ต่ำมาก และสภาพเศรษฐกิจที่อยู่กันได้แม้ประเทศไทยจะไม่ใช่ประเทศที่รายได้ต่อหัวสูงเลยก็ตาม แต่เรามีอาหารกินแบบตลอดปี กินได้ 24 ชม. ออกจากบ้านได้กินเลย จนโลกยกย่องให้ไทยเป็น country of food 

ในทางเศรษฐศาสตร์มีคำว่า "เศรษฐกิจนอกระบบ" ที่ไม่ใช่แค่เรื่องแรงๆ อย่างค้ายาเสพติด ค้ามนุษย์ ฯลฯ แต่หมายถึงกิจกรรมใดก็ตามที่จริงๆ ควรมีต้นทุน แต่ในรายละเอียดกลับไม่ปรากฎมันในต้นทุนด้วย

ยกตัวอย่างร้านอาหาร ในประเทศเจริญแล้ว ต้นทุนจะมีทั้งวัตถุดิบ แรงงานคน รวมถึงอาคารสถานที่ที่ต้องพร้อม ต้องมีที่จอดรถด้วยอย่างเพียงพอ แต่ในประเทศไทย ต้นทุนเรื่องที่จอดรถถูกละเลย เพราะทางการอลุ้มอล่วยให้จอดเลนซ้ายริมถนนได้ ตราบเท่าที่ไม่ใช่เวลาเร่งด่วน เช่นเดียวกัน หลายพื้นที่ก็เป็นทางการที่เปิดจุดผ่อนผันบนทางเท้า ให้แผงลอยขายของได้

หรือการมีรถยนต์ส่วนตัว ในประเทศเจริญแล้วต้องมีที่จอด ถ้าไม่ใช่ในบ้านตัวเองก็ต้องไปเช่าที่เป็นกิจจะลักษณะ แต่ประเทศไทย ไม่มีต้นทุนนี้เพราะทางการอลุ้มอล่วยให้จอดริมถนนได้ ตราบเท่าที่ไม่ใช่เวลาเร่งด่วน

ทำไมเป็นเช่นนี้? เพราะมันเป็นการลงทุนของรัฐที่ "ถูกกว่า" เมื่อเทียบกับการบังคับใช้กฎหมายที่เข้มงวด ซึ่งจะต้องแลกมาด้วยการต้องจัดหาบริการและสวัสดิการที่สมน้ำสมเนื้อ ทดแทนการห้ามไปพร้อมกัน 

เช่น การคุมกำเนิดรถส่วนตัว รัฐต้องลงทุนขนส่งมวลชนที่ทั่วถึง แน่นอนใช้งบเยอะโดยเฉพาะต้องเวนคืนที่ดิน หรือการจัดผังเมืองให้ง่ายต่อการบริหารจัดการ ไม่ใช่ใครใคร่จะอยู่ตรงไหนก็ได้แบบกระจัดกระจาย ก็ต้องลงทุนเยอะกว่าการปล่อยให้มีวินมอไซค์ สองแถว รถกระป๋อง รถตู้ วิ่งกันเสรีแล้วค่อยนำเข้าระบบมาจัดระเบียบในภายหลัง

นี่คือราคาความสบาย ที่เราๆ ท่านๆ ต้องร่วมกันจ่ายครับ
comment69-1:อ่านจบแล้วคงต้องจ่ายราคาความสบายไปอีกนานแสนนานนนนน
comment70:อยากให้สิบล้อแวะเข้ามาเบียดจริงๆ โดนเข้าสักทีคงเข็ดไปนาน ดูสิจะมีรถสำรองใช้มั๊ย! คงได้นั่งรถเมล์มากินข้าวละทีนี้!!!
comment70-1:เส้นขนาดนี้รถเมล์คันสีส้มวิ่งออกจากอู่พวกที่นั่งกินยังไม่กลัวโดนเฉี่ยวเลยครับ ยอมเลยจริงๆ - -
comment71:แย่มากๆ
comment72:แถวเลี่ยงเมืองตรงสนามบินน้ำก็ใช่ย่อย ถนนใช้ได้แค่เลนเดียวอีกเลนหนึ่งจอดรถทั้งนั้น
comment73:ถึงกะล๊อคอินมาตอบ
จอดอย่างเห้ 
สามัญสำนึกนี่ไม่มีอยู่ในกมลสัญดาร
แค่นี้คิดไม่ออกหลอว่าคนอื่นเดือดร้อน
หมดคำจะด่า
โคตรเห้เลย
comment74:พื้นที่นี้อยู่ในจังหวัดนนทบุรี ไปดูได้ครับมันเป็นแบบนี้เหมือนกันหมดของถนนทุกเส้นใน จังหวัดนนทบุรี
comment75:จะว่าไปก็คิดถึงหน้าโรงเรียนย่ายเทวเวศร์ - ซังฮี้
comment76:ผมผ่านทุกวันครับ ทำอะไรไม่ได้ ทำใจได้อย่างเดียว เอาตามตรงผมก็เคยแวะทาน แต่ไม่เคยจอดซ้อนสองเพราะใจไม่ถึงจริงๆครับ
comment76-1:จอดริมถนนพอเข้าใจครับเพราะไม่ใช่ขาวแดง แต่จอดกินมาสองเลนเกินรับได้จริงๆ
comment77:แจ้งตำรวจครับ ถ้าไม่มาจัดการก็ไปแจ้งที่สำนักงานตำรวจแห่งชาติว่าท้องที่ละเว้นปฏิบัติหน้าที่ครับ
comment78:จอด 2 เลน ห่างๆ กินเลนรถวิ่งเลย เพิ่งเห็นนะเนี่ย
comment79:ไม่น่าเชื่อว่าความเสี้ยนอยากกินของอร่อยของมนุดจะทำให้ขาดสติสตังไม่มีความเกรงกลัวใดๆทั้งสิ้น ไม่เกรงกฏหมายก็น่าจะกลัวรถโดนเฉี่ยวชนมั่ง อนาถใจจริงๆ
comment79-1:ก็ไม่ได้อร่อยเท่าไรเลยนะครับ 555
comment80:เราเคยไปครั้งหนึ่งตอนกลางวัน ไปกินก๋วยเตี๋ยวแถวๆนั้นล่ะ ไปเร็วก็เลยมีที่จอดติดฟุตบาท แต่พอออกมาจากร้านบอกเลยว่าตกใจมาก คือมีรถมาจอดซ้อนอีกเลน เราโดนปิดหมด กว่าจะออกได้ ทั้งเข็น ทั้งหักพวงมาลัยแทบตาย  และก็บอกเลยว่าเข็ด ไม่ไปอีกแล้ว
comment81:จอดเลยไป อีกไม่กี่สิบ เมตร แล้วเดินกลับมากินไม่เป็น  ขับรถแล้วง่อยเดินเกินสิบก้าวไม่ได้
comment82:จอดเต็มถนนจริงๆด้วย 
ว่าแต่จูงจักรยาน แล้วย้อนศรก็ได้หรอ
comment82-1:ผมจูงขึ้นบนทางเท้าขึ้นมาเพื่อจะถ่ายรูปนี้แหละครับ ไม่อยากจะย้อนศรขึ้นมาเหมือนกัน
comment83:คุณก้อรู้ที่นี่ประเทศไทย มองซ้ายมองขวาไม่มีใครว่า จอดเลย ไม่สนหลอกว่าจะเป็นที่จอดคนพิการหรือบนถนน
comment84:เส้นนี้เห็นมีแต่กล้องจับความเร็ว
ถนนโล่งๆ ไม่มีไฟแดง วิ่งสัก 110 ใบสั่งมาถึงบ้าน

ตัวเป็นๆมาดูริมถนนแบบนี้ ไม่เคยเจอหรอก
comment85:ขยะสังคม ทั้งร้านค้า และ คนที่จอดกิน
comment86:มองแวบแรกตกใจหลอน นึกว่าหัวพี่เค้าหายไปไหน
comment87:อ่อ เริ่มตั้งแต่ร้านเย็นตาโฟ เรื่อยมา ร้านเครป เรื่อยมา ร้านอาหารรายทาง สภอ. อะไรเส้นนั้น ไปไหนกันหมดอ่า
comment87-1:เส้นนั่นมีร้านก๋วยจั๊บเจ้าเดียวที่ลงทุนทำที่จอดรถไว้หลังร้าน
comment88:ตรงเลี่ยงเมืองตั้งด่านจับมอไซด์ทุกวัน
กลางคืนหายไปไหน

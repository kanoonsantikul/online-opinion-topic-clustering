title:ตอนนี้เริ่มไม่อยากซื้อขายจากชาวนาโดยตรงล่ะ
comment:ตอนแรกผมก็ซื้อข้าวจากชาวนา นี้แหละครับ ก็ถือว่าเป็นการช่วยกัน

ไปอยู่กลุ่มขายข้าว  

มันก็สามารถเลือกได้ว่าเราจะซื้อจากใคร ราคาเท่าไร

แต่หลัง ๆ มา มีคนตั้งกฏว่า ราคาข้าวที่ขายต้องราคานี้ เท่านั้นนะ ห้ามต่ำกว่านี้  คืออะไรไม่เข้าใจ จะเข้าไปซื้อข้าวราคาถูก

แต่พอคิดคำนวนล่ะ  แพงกว่าบนห้างอีก ทั้ง ๆ ที่คุณภาพก็ไม่ได้ดีกว่าบนห้างเลย เพราะเจอรอบหนึ่ง ไม่คัดข้าวให้เลย มีทั้งหัก มีทั้งเมล็ดดำ ๆ ปนมาพอสมควร

ไหนจะค่าส่งอีกล่ะ ส่งฟรีเฉพาะในพื้นที่ แต่คนนอกพื้นที่เสียเงิน ผมก็อยู่กรุงเทพซะด้วย ค่าส่งก็แพงหน่อย

พอเราไปบอกว่า อย่าตั้งราคาขั้นต่ำเลย ก็บอกว่า ต้องราคานี้แหละ ช่วยชาวนาไม่ได้หรอ 

คิดไปคิดมา คุณไม่เห็นแก่ตัวไปหน่อยหรอ ราคาบนห้างถูกกว่าอีก เดินไปก็หยิบซื้อได้เลย ของคุณผมรอถึง 2 วันกว่าจะได้  

บางที่ก็คิดนะ ถ้าช่วยแล้วเรื่องมากแบบนี้ ไปซื้อบนห้างดีกว่า สบายใจกว่าด้วย เห็นของด้วย นี้ต้องรอลุ้นว่าของดีเปล่า

บางคนก็บอกว่าข้าวเราปลอดสารนะ แต่ผมจะรู้ได้งัยว่าปลอดสารจริง ไม่ผ่านกระบวนการตรวจสอบอะไรเลย ขายตรงเลย

ผมอาจเป็นคนเรื่องมากไปหน่อย แต่ถ้าชาวนามาอ่านตรงนี้ รู้ไว้อย่างนะครับ คนเราสามารถเลือกได้ว่าอยากได้อะไร ที่ไหน 

ถ้าคุณไม่ปรับตัว เอาแต่ประโยชน์ส่วนตัวของตัวเอง มันก็ไปไม่รอดหรอกครับ
comment1:เห็นด้วยครับ
comment1-1:นี่ละ นิสัยเหลาเกี๊ยะ
comment1-2:1-1 ควรจะค้องลบคอมเม้นต์หรือแก้ไข้ข้อความนะครับ 

เพราะคำนี้มีความหมายเชิงดูถูกเหยียดหยามชาติพันธุ์
comment1-3:แปลว่าอะไรคะ
comment1-4:เมืองพี่น้อง แนวๆนั้น
comment1-5:ออกแนวเชิงเหยียดประมาณว่า "บ้านนอก" อะครับ
comment1-6:ใช้คำด่าคนไทยแท้ๆแบบจีนโบราณใช้เลยนะครับ สงสัยอาม่าสอน
comment1-7:เหล่าเกี้ย คนลาว 
หวงนั้ง คนไทย 
ตึ่งนั้ง คนจีนครับ 
คนจีนจะเรียกคนลาวหรืออีสานว่าเหล่าเกี้ยครับ ซึ่งก็มาจากคำว่าลาวหรืออีสานนั่นแหละ 
ไม่ได้เป็นคำดูถูกชาติหรือเผ่าพันธ์ุครับ 
ปล.จากผมครอบครัวคนจีนครับ
comment1-8:ฮวนนั้ง หรือ คน ฮวน  แปลว่า คนชาติอื่นๆ ที่ไม่ใช่ ฮั่น

เพราะสมัยก่อน จีนส่วนกลาง มีอารยธรรมที่เป็นปึกแผ่นและยาวนานกว่า 

จนถึงขั้นที่ ยึดถือตัวเองว่า เอาง่ายๆ ดีกว่าเขาไปหมด 

เพราะงั้นอะไรที่ไม่ใช่ชาติตัวเอง เรียก ฮวน หมด
comment1-9:1-7 "นิสัยเหลาเกี๊ยะ" ตาม1-1 เม้น

แปลตรงๆคือ นี่หละนิสัยคนอีสาน เชิงดูถูกและเหยียดๆครับ
คนสมัยก่อนมักใช้พูดกัน

ปล.จากผมครอบครัวคนจีนเช่นกันครับ
comment1-10:พอๆกับที่เจ้าคุณปู่เรียกคนจีนว่า เจ๊ก งัย .. ไทยด่าจีนได้ ไม่ผิด แต่จีนด่าไทยไม่ได้ .. ทั้งๆที่คนจีน เป็นคนกอบกู้บ้านเมืองให้แท้ๆ
comment2:ผมผูกปินโตข้าว กับชาวนาโดยตรงครับ(แถวแปดริ้ว)  ถึงเวลาเขาก็จะส่งข้าวมาให้ที่โรงเรียนลูกสาวผม

แต่ละปี เขามีโครงการให้นักเรียน ไปเรียนรู้เกี่ยวกับข้าว ที่นาเขาด้วยครับ...(ได้ใบรับรองปลอดสารพิษจากทางการ)

ปล.คนที่ตั้งใจทำจริง เราก็ควรสนับสนุน ส่วนคนที่ฉวยโอกาส อยู่ได้ไม่นานครับ.
comment2-1:ผูกปิ่นโตไว้ใช้กับ สาวๆอาบอบนวด

แบบนี้เรียกว่า ผูกขาดครับ
comment2-2:http://xn--12cn0cga1azjg1mtc2h.com/28-586-ความหมาย-ผูกปิ่นโต.html

ไม่เคยทราบว่าใช้กับเรื่องแบบนี้ด้วย คงเพราะบางคนเอามาใช้กับเรื่องแบบนี้บ่อยๆ เลยเพี้ยนไปละมั้ง เหมือนชั.ว่าว ช่วยตัวเอง
comment2-3:จริงค่ะ คนฉวยโอกาส สุดท้ายแล้วก็จะล้มหายตายจากไปค่ะ เพราะไม่มีใครอุดหนุน
(พวกร้านข้าวราคาสูงปรี๊ด แต่ให้แค่เศษๆเนื้อก็เช่นกัน)
comment2-4:ผูกปิ่นโตมาจากที่เมื่อก่อนมีบริการทำกับไปส่งบ้านลูกค้านะคะ ใส่ปิ่นโตไป เค้าเลยเรียกผูกปิ่นโต เมื่อยี่สิบกว่าปีก่อน แถวบ้านเราจะมีบ้านที่ทำกับข้าว แล้วไปส่งให้บ้านลูกค้าในหมู่บ้านเดียวกัน

ที่บอกว่าใช้กับสาวอย่างว่า มันก็แค่การยืมมาใช้เป็นแสลงเท่านั้นค่ะ
comment2-5:เห็น 2-1 แล้วเราหยุดขำไม่ได้ 555555 ต้องยังเด็กอยู่แน่นอน เหมือนคนละวัยคุยกัน 555555

ได้ยิน ผูกปิ่นโต ครั้งแรกตอนย้ายไปเข้า ป. 2 อีกโรงเรียนนึง ครูถาม หนูจะห่อข้าวมากินหรือจะผูกปิ่นโตกับโรงเรียนก็ได้ เดือนละ ... บาท ก็งงมาก ไม่เคยได้ยินมาก่อน ยังจำได้ว่าวันนั้นกลับไปถามแม่ว่าที่ครูถามอย่างนี้คืออะไร แล้วต้องกลับไปตอบว่ายังไง แม่บอกว่าก็ต้องผูกสิ ตอนนั้นเราก็ไม่เข้าใจว่าถ้าผูกแล้วยังไง เขาจะใส่ปิ่นโตมาให้ทุกวันไหมเราต้องเอาปิ่นโตเราให้เขาหรือเขาใส่ของเขามา จะใส่มากี่ชั้น กับข้าวกี่อย่าง แล้วถ้าหนูกินไม่หมดจะทำยังไง คือเด็กเครียดเลย กังวลว่าจะกินไม่คุ้ม จะเสียดายตังค์ (จริงๆคือกินข้าวกลางวันของโรงเรียนต่อแถวให้เขาตักใส่ถาดหลุม 555555)

ตั้งแต่นั้นมา ใครใช้สำนวนนี้อีก เข้าใจทันที เช่น ผู้ชายคนนั้นมีครอบครัวแล้ว แต่ผูกปิ่นโตกับแม่ม่ายคนนั้น หรือ เพื่อนร่วมงาน 2 คนนั้นเขาผูกปิ่นโตกัน ไปรับไปส่งกันตอนมืดๆทุกวัน, จริงๆแล้วสำนวนนี้ใช้ได้กับทุกสิ่งอย่าง เอฟรี่ติงจิงกาเบล แต่เห็นนิยมใช้กับเรื่องกามๆเป็นส่วนใหญ่ โดยเฉพาะกับโสเภณี
comment2-6:เขาก็บอกอยู่ว่าผูกปิ่นโตข้าว
แล้วผูกปิ่นโตนี่ เขาใช้มาตั้งแต่สมัยรุ่นพ่อรุ่นลุงแล้วคุณ
ว่าเราสั่งข้าวประจำร้านนี้ เขาจะผูกปิ่นโตมาส่งทุกวันประจำ

ส่วนผูกปิ่นโตอาบอบนวด มันแสลงมาใช้อีกที ไม่รู้มันมาจากใครนะ
แต่คอดมั่ว
comment2-7:เพิ่งรู้ว่า ผูกปิ่นโต เอาไปใช้เป็นแสลงอย่างอื่นด้วย นอกจากเรื่องกับข้าว
comment2-8:หืมมมม ผูกปิ่นโต ได้ยินตอนป. 4 ไม่ได้ยินมานานมาก ตอนได้ยินเพิ่งย้านโรงเรียนมา งงมาก บอกพ่อบอกแม่ว่าหนูไม่ชอบกินข้าวในปิ่นโต หนูอยากกินก๋วยเตี๋ยว ฮ่าๆ
comment2-9:ผมก็เพิ่งรู้ว่า ผูกปิ่นโต เป็นสำนวนใช้กับเรื่องเซ็ก แก่แล้วเรา
comment2-10:เอาจริงนี่ก็เพิ่งรู้ ผูกปิ่นโตมันเป็นเรื่องอาหารมาแต่แรกนะ
comment3:เอาจริง ๆ นะครับ ข้าวจากชาวนา บางรายอาจจะดีจริง แต่มีไม่น้อยมอดเต็มเลย จะหุงทีต้องเสียเวลามาเลือกออก แถมข้าวเก่าอีก

ในระยะยาว คุณภาพสำคัญกว่าราคา ผู้บริโภคหรือร้านอาหารที่มีแบรนด์ข้าวที่ซื้อประจำถ้าได้ลองข้าวชาวนาแล้วเปรียบเทียบกับแบรนด์ที่เขาเคยซื้อ น่าจะตัดสินใจได้ไม่ยากว่าจะเลือกซื้อข้าวของใคร
comment3-1:ข้าวสารโดยส่วนใหญ่จะมีมอดเป็นปกติ ข้าวที่ผ่านโรงสีใหญ่ๆ ส่วนใหญ่ก็จะผ่านการรมสารกันมอด ทีชื่อเมทริลโบรไมด์ ข้าวถุงตามห้างจึงเก็บได้นาน และหุงขึ้นหม้อเพราะเป็นข้าวเก่า ข้าวที่ไม่รมสารสีแล้วต้องรีบกินให้หมดภายในสามเดือนไม่งั้นเจอมอดแย่งกินหมด และจะหุงไม่ขึ้นหม้อเพราะเป็นข้าวใหม่ เวลาไปต่างจังหวัดถ้าเจอสหกร์การเกษตรเราชอบแวะซื้อข้าว หอม นุ่ม อร่อยไว้ใจได้ ส่วนใหญ่ผลิตจากแปลงนาที่ได้รับการรับการรับรองมาตรฐานการผลิต จากกรมการข้าว
comment4:เป็นลูกหลานชาวนาค่ะ เห็นข้าวราคาตกต่ำ เลยชวนลุงจะเอาข้าวมาขายให้ กก. ละ 25 บาท
ข้าวหอมมะลิของลุงเรา หอม นิ่ม หุงขึ้นหม้อมากค่ะ กินมาตั้งแต่เด็กๆ ลุงผู้ซึ่งมีความพอเพียงของเรา
บอกว่า ไม่เป็นไร เดี๋ยวลุงเก็บไว้ขาย ตอนราคา 10 บาทก็ได้ ขายข้าวเปลือกไปเลย ไม่ต้องตาก
พ่อค้ามารับซื้อถึงที่ ก็พอได้กำไรสัก 2-2.5 หมื่นนะ (นา 10 ไร่ อีก 5 ไร่ให้คนเช่า)

ลุงเราชิลล์ได้ขนาดนี้ เพราะแกมีนาของตัวเอง ไม่มีหนี้สิน มีบ้านอยู่ มีเงินเก็บสมัยหนุ่มๆ 
แถมมีประกันชีวิตด้วยนะ จบป. 4 เองค่ะ เราถามลุงว่า แล้วทำไมชาวนาคนอื่นถึงได้เดือดร้อนนัก
แกบอกว่า เพราะไม่มีที่นาของตัวเอง ต้องเช่าทำนา ไม่จ่ายค่าเช่าเป็นเงิน ก็ต้องแบ่งเป็นข้าว
ไม่มีเงินลงทุน ก็ไปกู้เขามาทำ เวลาข้าวราคาตกต่ำ ถึงได้เดือดร้อนมาก ค่าปุ๋ย ค่ายา สารเคมี
ถ้ารู้จักทำ มันก็ไม่เปลือง แต่ถ้าทำไม่เป็น ก็ประโคมลงไป เป็นหนี้บริษัทขายยา ขายปุ๋ย

เราเข้าใจเจ้าของกระทู้นะคะ ใจอยากจะช่วย แต่ถ้ามันวุ่นวาย เยอะสิ่ง แถมสุดท้ายจ่ายแพงกว่า
ไปซื้อในห้าง เป็นเราก็คงถอยค่ะ แต่ถ้าหากเจอชาวนาที่มีข้าวดี มีคุณภาพ ก็อุดหนุนนะคะ 
พอให้เขามีแรงใจในการปลูกข้าวต่อไปค่ะ ^^
comment4-1:ช่ายเลยครับ ประโคมลงไป แอะอะอะไรก็จ้าง ใช้เงินอย่างเดียว มีบ่อก็ถมทำนาไม่มีที่เก็บน้ำ ลานตากข้าวก็ทำเป็นนาตากบนถนน พอข้าวเยอะก็ตากไม่กันโดนโรงสีหักค่าความชื้น
comment4-2:มาช่วยสนับสนุนอีกคนครับตามนี้จริงๆ

ต้นทุนในการผลิตของชาวนาสูงมากๆ เริ่มตั้งแต่ไถ หว่านหรือคำ ใส่ปุ๋ย ฉีดยา เกี่ยว สี ทุกอย่างนี่....จ้างเกือบหมด

เขาถึงพยายามให้รวมกลุ่มกัน ส่งเสริมให้ใช้ปุ๋ยอินทรีย์ เพื่อลดต้นทุน ก็ไม่ค่อยจะเอากันอีก

แล้วจะไปรอดยังไงครับ....แต่ก็มีไม่น้อยที่ปรับตัว มองออก ก็สบายไปครับ
comment4-3:เกษตรอำเภอ เกษตรจังหวัด บ้านเราเดี๋ยวนี้ บางที่แทบจะเป็นเซลล์ขายปุ๋ยไปละ 
จะเข้าไปปรึกษาก็ยุ่ง ๆ  ๆ  กับเรื่องเอกสาร 
ถามบางเรื่องคำตอบกลับมา ยังรู้เรื่องไม่เท่าเราเลย
เพลีย...
comment4-4:ช่ายเลยค่ะ เท่าที่ทราบมา ตอนนี้การทำงาน ต้องจ้างเกือบทุกอย่าง จนถึงเกี่ยวข้าวและค่าแรงค่อนข้างแพง
comment4-5:ใช่ค่ะ แม่เราก็ทำ แม่เราก็ชิวค่ะ เพราะมีที่เป็นของตัวเอง ทำนาปลอดสาร ทำปุ๋ยคอกโดยเพื่อนบ้านขายมูลให้ถูกมาก เพราะคนอื่นเค้าใช้ปุ๋ยเคมีกัน ทำนาปลอดสารแม่เราบอกเลยค่ะลงทุนน้อย หญ้าก็ไม่ค่อยขึ้นได้ผลผลิตดีมากค่ะ เก็บไว้กินเองและแจกชาวบ้านบ้าง นี่เผื่อมาแจกเพื่อนลูกๆด้วยค่ะ คนที่ลำบากเพราะเอาแต่เริ่มต้นด้วยการสร้างหนี้นี่แหละค่ะ
comment4-6:โครงการต่างๆที่มีไม่ได้เอื้อหรือช่วยให้เปลี่ยนระบบคิดแบบก้าวหน้า แต่สอนให้คิดอยู่กับที่ไม่พัฒนาตัวเอง งอมือจับเจ่า รอให้คนมาช่วยเหลือ ลุงของเจ้าของคอมเม้นท์กำลังทำให้เห็นว่าการมีภูมิคุ้มกันมันดีจริงๆ
comment4-7:ไม่ทราบว่าคุณ 4-3 มีประสบการณ์กับเกษตรอำเภอ เกษตรจังหวัดไหนโดยตรง ช่วยระบุลงไปเลยได้ไหมคะ

เราเติบโตมากับครอบครัวเจ้าพนักงานการเกษตรค่ะ ตั้งแต่พ่อเราเป็นเกษตรตำบล จนตอนนี้เกษตรจังหวัด บอกเลยว่า ไม่เคยได้เกี่ยวข้องกับ "บริษัทปุ๋ย" เลยแม้แต่น้อย กล้าพูดเลยค่ะเพราะเราเข้าออกสำนักงานพ่อบ่อย แต่ก่อนก็พักบ้านพักข้าราชการในสำนักงานเกษตรอำเภอ จนสร้างงบ้านของตัวเอง ปิดเทอมเราก็ไปทำงานกับพ่อตลอด (มีสลับไปทำงานกับแม่บ้าง) พ่อเราเองก็ย้ายสำนักงานมา 6 สำนักงานละ (มีทั้งย้ายไปรับตำแหน่ง และขอย้ายมายังเขตใกล้บ้าน) กล้าพูดเลยค่ะว่าสำนักงานเกษตรในเขตจังหวัดของพ่อเราไม่มีความเกี่ยวข้องอะไรกับการขายปุ๋ยเลย ไม่มีเจ้าหน้าที่เซลล์ขายปุ๋ยมาขอติดต่อเพื่อโฆษณาขายปุ๋ยให้ชาวบ้านแน่นอน

ในทางกลับกัน คุณแม่เราทำงานที่สหกรณ์การเกษตร จะมีเจ้าหน้าที่ขายปุ๋ยมาติดต่อ (แผนกการตลาดของสหกรณ์ แต่แม่เราทำแผนกสินเชื่อ) และมีการปล่อยสินเชื่อเงินกู้เพื่อขายปุ๋ยให้ชาวนาในราคาถูก หรือราคาตลาดแต่เป็นแบบผ่อน

แม้ว่าเราเองจะไม่ได้ศรัทธาในระบบราชการมากนัก (จากการเติบโตในครอบครัวข้าราชการ) แต่ยังมีเจ้าหน้าที่ราชการอีกจำนวนไม่น้อยที่ทำงานเพื่อประชาชนและชาวนาค่ะ โปรดอย่ากล่าวเกินจริงเพื่อใส่ร้ายป้ายสีเจ้าหน้าที่เลยนะคะ ถ้ามีหลักฐานก็ว่ากันมาเลยค่ะ

ปล. เราเองทุกวันนี้เรียนจบทำงานแล้วก็ยังมีความเกี่ยวข้องกับวงการส่งเสริมการเกษตร ได้มีโอกาสเกี่ยวข้องในการทำงานวิจัยด้านการเกษตรและแปลเอกสารการเกษตรหลายครั้ง ก็ไม่เคยเห็นความข้องของสำนักงานเกษตรอำเภอ หรือสำนักงานเกษตรจังหวัด กับบริษัทขายปุ๋ยนะคะ เจ้าหน้าที่เหล่านี้ไม่ได้มีหน้าที่ขายปุ๋ยให้ชาวบ้าน มีหน้าที่ให้ความรู้ ศูนย์ถ่ายทอดเทคโนโลยีการเกษตรประจำตำบลก็ไม่ใช่สถานที่ขายปุ๋ย (มันควรจะเป็นสถานที่ถ่ายทอดความรู้ให้เกษตรกร แต่แน่ละ ระบบราชการไทย หลายๆ ศูนย์ก็ active เฉพาะเวลามีคนมาตรวจ แต่ไม่ใช่โกดังเก็บปุ๋ยไว้ขายให้ชาวบ้านแน่นอน เรากล้ายืนยัน)
comment4-8:อ่าน 4-7. ก็ต้องบอกว่า ชื่นชมครับ
ดี ไม่ดี มีปะปนกันไปครับ
4-3 ก็คงรู้ว่า ไม่ใช่ทุกคน
แต่เขียนแบบนั้น มันก็เหมารวมมากไปนะครับ

จนท สนง เกษตรที่ผมรู้จัก 1 คน. นี่  ดีครับ ไม่เป็นอย่างที่ 4-3 บอกครับ

สรุป เข้าใจ 4-7 ครับ
comment5:โดนเอาเปรียบ
ก็บอกต่อๆกัน แล้วเปลี่ยนเจ้าเอานะ
มันมีหลายเจ้า ให้เราเลือกซื้อ
ผมก็ยังตามซื้อข้าวชาวนาอยู่ 
ใน กทม
comment6:ตอนนี้มันมั่วไปหมดแล้ว แต่ละมื้อที่คุณกินไม่ใช่แค่อิ่มอย่างเดียว ขอให้คิดก่อนซื้อครับ
comment7:จริงค่ะ  เมื่อวานเพิ่งเดินโซนข้าวชาวนามา  ดูละราคาไว้ในใจ  

ตกเย็นไปเดินบิ๊กซี  ถูกกว่าซะงั้น  เลยจัดบิ๊กซีซะ  555+
comment7-1:เห็นด้วยครับว่าจะช่วยอุดหนุนเห็นหายหน้าห้าง ข้าวหอมโลละ 35 ถอยไปเอาในห้างดีกว่าครับ
comment7-2:ใช่คะเจอเหมือนกันโลละ35 เดินเข้าโลตัสลดราคาป้านเหลืองเลยจัดโลตัสมาดีกว่า ชาวนาก็อยากช่วยแต่ถ้าเกอนไปก็ไม่ไหว
comment7-3:กลยุทธ์ของห้างเอาข้าวบางยี้ห้อมาลดราคาให้ถูกกว่าของชาวนา
เมื่อก่อนราคานี้ไม่เคยมี
แต่ผมไม่ซื้อ ซื้อของชาวนาที่ปั้มน้ำมันถือกว่าถูกกว่าที่เคยซื้อห้างอยู่แล้ว
comment7-4:เห็นบางที่เอามาขายที่ลานจอดรถในบิ๊กซีเลย  (ประมาณว่ารัฐหาที่ให้ขาย)

แต่พอเข้าไปในบิ๊กซีดันราคาถูกกว่า
comment8:อาจจะต้องเลือกหน่อย จากผู้ขายที่ไว้ใจได้ แล้วผูกปิ่นโตกันไป
comment9:พี่ที่ตึกเอาข้าวหอมมะลิมาขายจากศรีสะเกษ เมล็ดสวยกลิ่นหอมฟุ้ง อร่อยมาก โลละ 30 
อุดหนุนกันจนข้าวไม่พอขาย แพงมั้ยสำหรับเราไม่รู้สิ หุงกินเองคนเดียว
ข้าวหอมอร่อย เราพอใจราคานี้
comment9-1:ราคากิโลละ 30 บาท ไม่แพงครับ 
ถ้าเป็นข้าวหอมมะลิแท้ 100% นะ
comment9-2:ข้าวหอมมะลิจากศรีสะเกษแท้ๆ โลละ 30 ผมรับได้นะ เพราะเคยกินข้าวศรีสะเกษ ร้อยเอ็ด สีเอง บอกเลยของเค้าอร่อยจริง แต่หากินยากแล้ว
comment9-3:อร่อยจริงๆค่ะ หอมอร่อยกว่าข้าวตราฉัตรถุงม่วงอีก เราเอาผสมกับข้าวกล้อง ข้าวไรซ์เบอร์รี่ หอม หวาน นุ่ม อร่อยมาก ต้มข้าวต้มนี่หอมมาก 
พี่เค้าเอามาจากที่บ้านศรีสะเกษมาขาย ถึงขั้นต้องสั่งเพราะออเดอร์เยอะมาก
comment9-4:มีญาติจาก​ศรีสะเกษเขาให้ข้าวสารมากระสอบหนึ่ง แล้วก็มาแบ่งๆ กันแจกจ่าย และทุกๆ คนลงความเห็นเหมือนกันว่า ข้าวศรีสะเกษ อร่อยจริงๆ จนเพื่อนๆ ที่ได้รับแจกหลายคนก็บอกว่า ให้หามาขายให้ได้ไหม กิโลละ 30บาท ก็เอา จนเริ่มคิดว่า จะเริ่มไปรับโดยตรงเอามาขายเลยดีไหม?
comment10:ซื้อจากบางจาก โลละ 30  5 โล 150 
แพงตรงไหน ปกติซื้อข้าวจากห้าง 5 โล 240 250
ถูกกว่าเป็นร้อย หุงกินแล้วอร่อยกว่าอีก
comment10-1:ผมไม่ได้ซื้อจากปั๊มครับ ผมซื้อตรงการเกษตรกรเลยครับ  อ่านให้จบก่อนนะครับ
comment10-2:บนห้าง ขาย 190-200 บาท/5 กิโล ครับ ถ้ามีคูปองก็ลดไปอีก
comment10-3:คห.10 ใจๆ ค่ะ    อ่านให้จบ  และอ่านจบแล้วจะเข้าใจสิ่งที่เขาสื่อนะคะ
comment10-4:อ่านหนังสือเกิน2 บรรทัดบ่นิ?
comment10-5:อ่านคห.นี้ตอนแรกแล้วงง บางจากมาจากไหนหว่า 
เราอ่านข้ามไป หรือฮีมึนเนี่ย
comment10-6:โควต้าแปดบรรทัดหมดแล้วมั้ง ปลายปีแล้วนี่
comment10-7:ใจเย็นๆครับพื่น้อง ช่วงนี้ปั้มให้ชาวนามาใช้พื้นที่ขายตรงครับ
ตามข่าวกันบ้างเด้อ
ห้างมาขายตัดราคาผมถือว่าเห็นแก่ได้เกินไป
comment10-8:บางจากรับข้าวจากชาวนาซึ่งสีและบรรจุถุงจากสหกรณ์จังหวัดโดนตรง เป็นหนึ่งในโครงการช่วยเหลือชาวนาในช่วงนี้

บรรจุถุงละโล ถุงละ 30 บาท 5 โล 150 ปัจจุบันซื้อข้าวห้างกินถุง 5 โล ถุงละ 200 ขึ้นตลอด จากที่กินมา ข้าวชาวนาจากบางจาก ไม่มีปัญหาข้าวมีปัญหา เม็ดข้าวอร่อย

แนะนำ จขกท. อยากช่วยชาวนาแถมได้ข้าวคุณภาพดีในราคาถูก แนะนำข้าวจากบางจาก อย่าไปซื้อข้าวในเฟส
comment10-9:Golden place โลละ 25ครับท่าน
comment11:เราว่าห้างใหญ่ๆ  ซื้อเยอะค่าขนส่งถูกกว่า   ชาวนาขายข้าว  แค่ไม่กี่ถัง  เจอค่าขนส่ง  หารต่อ กก  น่าจะสูง  พอบวกไปเลยราคาแพงมั้ง
comment11-1:เราก็คิดแบบนั้นค่ะ 
ห้างคือพ่อค้าคนกลาง หรือรับพ่อค้าคนกลางอีกที พ่อค้ากดราคาค่าข้าว จนมาขายถูกได้รึป่าว
comment11-2:คือในกลุ่มเค้าตั้งราคาขั้นต่ำ ไม่ให้ขายต่ำกว่านี้อ่ะคะ ก่อนหน้านี้มีขายข้าวใหม่ราคาถูกก็มี
เราเคยเข้าไปดูในกลุ่มอยู่พักนึง

ส่วนตัวคิดว่า คุณภาพมันไม่สม่ำเสมอ อีกอย่างคือเสี่ยง หมายถึงเราไม่ได้เห็นข้าวก่อนซื้อ เหมือนสุ่มเอา
comment12:เราซื้อจากโครงการผูกปิ่นโตข้าวค่ะ เลือกแบบอินทรีย์ข้าวไรซ์เบอรี่ ข้าวกล้อง รวมค่าส่งแล้วถูกกว่าห้างนิดนึงในเกรดที่ใกล้เคียงกัน กลุ่มชาวนาเป็นสหกรณ์ของท้องถิ่นข้าวที่ได้มาคุณภาพดีมากบรรจุมาในถุงสูญญากาศชอบค่ะ
comment13:เราว่าบางคนก็โลภไป บางทีคุณภาพไม่ถึงแต่อยากได้ราคาแพง
เราก็พยายามช่วยเค้านะ แต่วิธีของเค้าเห็นได้เลยว่าทำธุรกิจไม่เป็น
การซื้อขายเป็นความพอใจ ไม่ใช่ความสงสาร ขายความสงสาร
ไม่ได้ขายคุณภาพของก็อยู่ได้ไม่นาน บ้านเราช่วยหลายเจ้านะ
ช่วยซื้อ บางคนบอกจะมาส่งก็ไม่มา ทั้งที่มัดจำไปแล้ว บางคนส่งข้าวตัวอย่างมาดี ข้าวตัวจริงไม่ดี
เรายอมจ่ายนะถ้าราคากับคุณภาพไปด้วยกัน ไม่ใช่สวนทางกัน
บางเจ้าก็คุณภาพดีใช้ได้ แต่เราคงไม่ผูกปิ่นโตแบบที่หลายคห.บอก
เราคิดว่ามีหลายอย่างที่เค้ายังไม่เข้าใจ ตั้งแต่เราดูข้าวมา มีไม่กี่เจ้าที่เอาไปทำส่งออกได้ 1-2 เจ้าได้มั้ง ที่มาตรฐานผ่านในสายตาเรานะ
ข้าวของบางเจ้าเทียบแล้วไปซื้อโรงสีอาจจะซื้อได้แค่ 15-20 บาท/15 กก. ด้วยซ้ำ 
ถ้าไม่พัฒนาคุณภาพ หรือพัฒนาไปแบบตาสีตาสา ไม่เข้าใจด้วยซ้ำว่ามาตรฐานข้าว + มาตรฐานราคา คืออะไร
คนก็คงช่วยไม่ได้นานหรอก
comment14:เราซื้อมากินข้าวมักหักๆค่ะ สามรอบแล้ว มันใหม่จริงแต่ทานละไม่เต็มเม็ดแต่ เอามาต้มข้าวต้มอร่อยเลย
comment15:ผมซื้อข้าวยี่ห้อชาวนา จาก 7-11 ที่เขาไปรับซื้อจากสหกรณ์โดยตรงมาขายในราคาทุน

ก็ถือว่าใช้ได้นะครับ เหมาะสมกับคุณภาพราคา ซื้อมาผสมกับข้าวเกรดดีๆที่ซื้อจากห้างอีกที

ก็ทานได้ครับ ถือว่าช่วยกันคนละไม้คนละมือ ถือว่าช่วยๆกัน 

ส่วนเจ้าไหนขายแพง คุณภาพไม่ได้จริงๆก็ครั้งเดียวพอครับ  คนขายจากชาวนาโดยตรงเดี๋ยวนี้เยอะแยะเต็มไปหมด
comment15-1:เผลอๆ ข้าวตราฉัตรมารีแบรน อะละ ข้าวเค้าเองก็มีขาย
comment15-2:ผมว่าก็มีโอกาสนะ เพราะเห็นออกมาเร็วซะเหลือเกิน แค่ไม่กี่วันก็ออกมาวางขายทั่วเกือบทุกสาขาแล้ว มันแปลกๆ เอาเวลาที่ไหนไปเตรียมวัตถุดิบ ทั้งข้าว ทั้งถุง
comment15-3:ข้าวตราชาวนาไทยเห็นเค้าทำออกมาตั้งนานแล้วนะคะมีขายอยู่ในแมคโคร นานมากๆแล้ว
comment15-4:เราตามหาที่มาก็ไม่เคยเจอ ขนาดใบโฆษณาว่าช่วยชาวนา ก็มีแต่บรรายสรรพคุณข้าว ไม่บอกว่ารับมาจากไหน ยังไง เลยไปซื้อกับชาวนาโดยตรงเอง สบายใจกว่า
comment15-5:ข้าวยี่ห้อชาวนานี่ไม่น่าใช่ค่ะ
comment15-6:7-11 นี้น่าจะเอาข้าว cp ตกเกรดมาใส่
comment15-7:เริ่มจากความน่าสงสาร
จบลงด้วยความเห็นแก่ตัว
ไม่สงสัยเลยว่า ทำไมปัญหา ข้าว ถึงมีมายาวนาน
comment15-8:ข้าว 7-11  ก็ข้าวนายทุนอยู่ดีค่ะ    ตอนนี้เหมารวมทุกสิ่งอย่างไว้ในมือหมดแล้ว
comment16:อย่างที่หลายคนบอก ชาวนาขายข้าวเองไม่ได้ตลอดไปหรอกครับ 
ถ้าต่างคนต่างขาย หรือขายเป็นกลุ่มเล็กๆ  ไม่ได้มีการควบคุมคุณภาพ  แถมราคาก็เท่าๆ หรือแพงกว่าบนห้างค้าปลีกอีก
comment17:แรกๆก็ตามข่าว อยากช่วยครับ
หาดูตามเพจ ตามกลุ่มใน FB ไปเดินดูตามห้างที่มีจัดงาน หรือที่กรมการค้าจัด
ซื้อมาก็ร่วมๆ 100โล ทั้งซื้อให้บ้านพ่อแม่ ซื้อไว้กินเอง

หลังๆมานี่เริ่มเบื่อมากโดยเฉพาะกับพวกไม่ติดราคา ไม่แจ้งราคา
เวลาเข้าไปดูในโพสต่างๆ ก็จะให้ inbox กันอย่างเดียว
พวกที่ไปตั้งขายตามห้างก็เหมือนกัน ไม่ติดป้ายราคา เอาแต่จะให้ถาม
ตอนนี้ไม่แจ้งราคา ไม่ติดราคา ผมผ่านเลยครับ ไม่ดูไม่ถามมันทั้งนั้น

พวกคุณอยากเป็นอะไรครับ จะเป็นชาวนา หรืออยากเป็นนักการตลาด หรือจะเป็นศรีธนญชัย ?

คนขายมีเยอะ ผมไม่ง้อพวกคุณ ตอนนี้ผมจะสนับสนุนเฉพาะเกษตรกรที่ทำเกษตรอินทรีย์เท่านั้น
โดยเฉพาะคนที่มีใบรับรอง
comment17-1:ไม่เฉพาะข้าวคะ สินค้าทุกชนิด ถ้าขายไม่แจ้งราคา ให้ inbox สอบถาม เราไม่ซื้อเลย 
ความรู้สึกส่วนตัวคือ รู้สึกไม่ดี ยังไงก็ต้องมีราคากลางมาก่อน จะต่อรอง inbox ก็ว่ากันอีกที
comment18:ถ้าชาวนาจะขายข้าวเองต้องขายถูกเท่านั้น
เพราะคุณภาพข้าวสู้พวกในห้างไม่ได้อยู่แล้ว

ข้าวสารถุงตามห้างสีด้วยโรงสีขนาดใหญ่
มีเครื่องจักรที่ได้มาตรฐานราคาเป็นสิบๆล้าน
มันถึงคัดเมล็ดข้าวได้ อบความชื้นได้
มันต่างกับเครื่องสีชาวนาหรือเครื่องสีชุมชน
ที่ได้แต่สี คัดเมล็ดไม่ได้

ตรงนี้ที่ชาวนาต้องแจ้งผู้ซื้อไปเลยว่าแตกต่างกับข้าวขึ้นห้าง
(ซึ่งหมายถึงก็ต้องขายถูกกว่าด้วย)
คนซื้อจะได้ไม่ต้องรู้สึกว่าถูกหลอกอะไรค่ะ
comment18-1:หลายความเห็นก็ออกจะไปไกลนะคะ
บางคนเริ่มเหมารวมว่าชาวนาโกงบ้าง
เห็นแก่ตัวบ้าง

บางอันลากไปถึงชาวนารับเงินรัฐ
ไปใช้จ่ายฟุ่มเฟือย แหม่เกิดเป็นชาวนา

งงว่าคนพวกนี้เขามีทัศนคติต่อชาวนาอย่างไรกัน?
ในหัวมีแต่ภาพ "จน เครียด กินเหล้า" 
ที่คนเมืองมักชอบใช้ตัดสินคนต่างจังหวัด คนใช้แรงงาน

1.เรื่องคือคุณภาพข้าว

ปัญหาจริงๆคือคุณไม่รู้จักความแตกต่าง
ของข้าวที่ขายโดยชาวและข้าวขายในห้าง
และก็แหกปากไปแล้วว่าเขาโกงคุณ 
บางคนบอกซื้อมาแล้วหุงไม่ขึ้นหม้อ
หุงแล้วแฉะด้วย ดิฉันอ่านไปก็เบ้ปากใส่อย่างแรงอ่ะค่ะ
คือคุณไม่รู้ไงว่าข้าวหอมมะลิแท้ๆ แถมเป็นข้าวใหม่อีก
หุงให้ตายมันก็หุงไม่ขึ้นหม้อ 

ตรงนี้เป็นปัญหาที่ชาวนาหรือผู้ขาย
ต้องชี้แจงให้ผู้ซื้อทราบด้วย

2. ทำไมข้าวในห้างคุณภาพดีกว่า

ที่คุณว่าคุณภาพดีกว่าก็คงไม่พ้น
(ก) เมล็ดไม่หัก ไม่มีกรวด
(ข) หุงขึ้นหม้อ

นั่นก็เพราะว่าข้าวพวกนี้มีมาตรฐาน
จากโรงสีที่ได้มาตรฐานและ
ใช้เครื่องจักรราคาเป็นสิบๆล้าน
มันก็ไม่แปลกเลยที่จะทำข้อ (ก)
ได้ดีกว่าชาวนาที่ใช้เครื่องสีเล็กๆ
หรือเครื่องสีชุมชน

และอีกอย่างข้าวที่ขายในห้างน่ะ
ส่วนใหญ่ไม่ใช่มะลิแท้ 100%
บ้างก็ผสมข้าวพันธุ์อื่น
บ้างก็ผสมข้าวหอมปทุม
ซึ่งคนละเรื่องกับข้าวหอมมะลิ
ที่ปลูกแถวอีสานเลย
พวก 105 กข 15 ไรนั่น
ซึ่งข้าวพวกนี้หอมมาก
แต่หุงไม่ขึ้นหม้อยิ่งข้าวพึ่งเกี่ยวฝันไปเถอะ

พวกคุณก็เลือกเอาเลยค่ะ
ว่าชอบข้าวแบบไหนก็ซื้อแบบนั้น
หาความรู้ใส่ตัวไปด้วยค่ะ

คนขายก็ชี้แจงไป ราคาก็ตั้งถูกหน่อย
เพราะไม่ได้คัดเมล็ด

ไม่ใช่มานั่งมโนถูกเอาเปรียบได้ข้าวคุณภาพต่ำ

3. พวกเหมารวม "จน เครียด กินเหล้า"

วาทะกรรมสกปรกที่สร้างโดยพวกนักวิชาการ
เอ็นจีโอส่วนหนึ่ง และคนในเมือง คนมีการศึกษาทั้งหลาย
ก็เห็นดีเห็นงามไปด้วย

ความเห็นที่ 19. เล่าเรื่องที่ตัวเองเจอมา
แต่อ่านแล้วยังไงก็เหมือนสื่อสเตอริโอไทป์ภาพ
ชาวนา (ซึ่งก็คนต่างจังหวัด คนใช้แรงงานน่ะแหล่ะ)
เป็นพวกเห็นแก่ตัว เป็นพวกใช้เงินรัฐฟุ่มเฟือย

ในโลกนี้มันมีใครไม่เห็นแก่ตัวคะ?
เขาเห็นคนอื่นขายก็อยากขายด้วยกันหมดแหน่ะ
นี่มันเป็นการเอาตัวรอดของคนที่ไม่ได้มีทรัพยากรในมือ
ความรู้ก็ไม่มี การตลาดก็ไม่มี เขาก็ทำเท่าที่เขาคิดว่ามันใช้ได้
คิดว่ามันทำให้รอด

บางคนได้เงินรัฐแล้วเอาไปซื้อมือถือ
แล้วทำไมเขาจะซื้อไม่ได้?
เงินที่รัฐให้ก็เพื่อช่วยอุ้มคุณภาพชีวิตเขา
เขาไปเอาซื้อมือถือ คุณแน่ใจหรือว่านั่นไม่จำเป็นสำหรับเขา
และยิ่งสำหรับโลกปัจจุบัน?

บางคนเอาไปกินเหล้า
ถ้ามันกินแล้วชีวิตไม่ได้พังก็กินไปเถอะ
เป็นการบันเทิงชีวิตแบบหนึ่ง

ทีนี้ไอ้คนที่เอาไปใช้ฟุ่มเฟือย
ใช้ไม่เป็น เมาหัวราน้ำ
ถามว่ามันมีไหม? มี
ชาวนา คนรวย ครู อาจารย์ มันมีเหมือนกันหมด
แต่สังคมมันติดภาพเฉพาะคนจน คนรากหญ้าไงคะ

4. บางคนโทษชาวนาบางคนไม่ยอมปรับตัว

คำพูดสวยหรู แต่ไม่คำนึงสี่ห้าอะไรเลย
ดิฉันเคยเสนอความคิดไปว่าชาวนาต้องลดลง
ก็คือต้องสนับสนุนให้ชาวนาหันไปประกอบอาชีพอื่น
เพราะดีมานด์มันไม่สอดคล้องกับซัพพลาย

หรือใครคิดจะทำนาต่อ ก็ต้องหาทางลดต้นทุน
หาทางขาย เหมือนที่บางคนเริ่มหันมาขายข้าวเอง
คุณก็ต้องใช้เทคโนโลยีเป็น รู้การตลาด

แต่ถามว่ามันมีกี่คนที่ทำได้?
เหมือนมันมีกี่คนที่ทำธุรกิจแล้วรอด?

พวกคุณเอาแต่เรียกร้องให้พวกเขาปรับตัว
โดยคนชายขอบที่มีโอกาสเข้าถึงเงินทุน
เข้าถึงการศึกษษ เข้าถึงเทคโนโลยีน้อยกว่าพวกคุณมากๆๆๆงั้นหรือ?

นี่คือความเหลื่อมล้ำ
การเปลี่ยนแปลงปรับตัวล้วนมีต้นทุนต้องจ่าย
เหมือนคุณทำงานออฟฟิศมาสิบปี
พอคิดจะย้ายงานมันก็ต้องคำนึงถึงความมั่นคงที่ใหม่
ภาระ ครอบครัว หนี้สิน ฯลฯ
ชาวนาก็เหมือนกัน และคิดดูพวกเขามีต้นทุนทุกอย่างน้อยกว่าพวกเรามากๆ
(โอเคไม่ใช่ทุกคน แต่ส่วนใหญ่)

ดังนั้น ถ้าอยากให้เขาปรับตัว รัฐก็ต้องเข้าไปซัพพอร์ต
ไม่ว่าจะเป็นองค์ความรู้(ร่วมมือกับเอกชน) เงินทุนเงินกู้อะไรก็ว่าไป

ไม่ใช่สักแต่พูดสวยหรูว่าปรับตัวสิ ดูคนนั้นสิเขายังทำได้
เพราะคนทุกคนมีต้นทุนไม่เหมือนกัน โอกาสไม่เหมือนกัน และความเฮงไม่เท่ากันด้วย

จบ
comment18-2:เข้าถึงเทคโนโลยีน้อยกว่านะหรือ แล้วกลุ่มที่มาเปิดเพจเฟสบุคขายละ

มีโอกาสเท่ากันแหละครับ อยู่ที่ขวนขวายไหม ขี้เกียจไหม พอไม่ได้ดั่งใจก็เลิกไม่พยายาททน
สองมือ สองเท้า เท่ากัน สมองทุกคนก็มีเหมือนกัน
comment18-3:แล้วคิดเหรอว่าเพจชาวนาในเฟสบุคเป็นชาวนาจริงๆทั้งหมด
comment18-4:ไม่มีความจำเป็นใดๆที่จะคิดว่าไม่จริงหนิ
comment18-5:เห็นด้วยกับความเห็นนี้
comment19:ไม่ต้องไปช่วยหรอกครับคุณ จขกท. ถ้าช่วยแล้วคุณไม่สบายใจ

บางอย่างเราอยู่ห่างกันเกินไป (หมายถึงพื้นเพและวิถีชีวิตนะครับ)

ผมมีญาติอยู่ต่างจังหวัด เวลาเค้าขายที่กัน เค้าจะคอยสอดส่องดูว่า เพื่อนบ้านขายได้เท่าไร 
แล้วตัวเองจะต้องขายให้ได้เยอะกว่าเพื่อนบ้าน เพื่อที่จะได้ไปคุยต่อได้
น่าขันที่ว่า พอเล่าเรื่องนี้ให้หลายคนฟัง ก็มีเสียงยืนยันกลับมาว่าเป็นเช่นนั้นจริงๆ
ราคาที่ดินต่างจังหวัดวันนี้ บางแห่งแพงกว่าปริมณฑลรอบๆ กรุงเทพฯ ซะอีก

วิถีวันนี้ -- ชาวนาที่ดีๆ เค้าก็อยู่ได้ครับ ชาวนาที่ปรับตัวได้ เค้าก็อยู่ได้ 
ชาวนาที่ไม่ปรับตัว หรือไม่รู้จักใช้จ่ายให้พอเหมาะกับตัว ช่วยไปก็เท่านั้น
ผมยังจำได้ติดตา เห็นกับตา ชาวนากลุ่มนึงพี่น้องกัน ระหว่างที่ไม่ได้ทำนามาอยู่ในกรุงเทพฯ ขับรถแท็กซี่

รับเงินสนับสนุนจากภาครัฐมาปุ๊บ แทนที่จะเอาไปจ่ายหนี้ ..
1) เหล้า 2) ไฮโล 3) โทรศัพท์มือถือเครื่องใหม่ 4) เลี้ยงผู้หญิง

ตลกไม่ออก .. ตัวใครตัวมันครับ
comment19-1:อ่านความเห็นคุณแล้วดิฉันก็มีข้อสงสัยนะคะ

1. ชาวนาที่ดีเขาก็อยู่ได้ 
ช่วยอธิบายคำว่าดีหน่อยได้ไหมคะ
ว่าดีของคุณเนี่ยมันเป็นยังไง?
ชาวนาที่ปรับตัวไม่ได้ไม่ใช่ชาวนาที่ดีแบบนี้หรือคะ?

2. ชาวนาที่ปรับตัวได้เขาก็อยู่ได้
ต้องปรับตัวแบบไหนคะ?
ทุกคนปรับตัวได้เหมือนกันไหม?
การปรับตัวมีต้นทุนหรือเปล่า?

คำพูดสวยหรูของคนบางพวก
พูดง่ายแต่ปาก แต่ไม่คำนึงถึงความเป็นจริง
คนหลายคนที่ไม่ได้มีต้นทุนมาก
ไม่ได้มีโอกาสเห็นองค์ความรู้มาก
แถมยังมีภาระค้ำคอ 
การปรับตัวบางอย่างใช้ต้นทุนที่สูงมากสำหรับพวกเขา

3. รับแล้วไม่ไปใช้หนี้ เอาไปเล่นการพนัน ซื้อมือถือ ฯลฯ
มันกี่คนที่เป็นแบบคุณพูดล่ะคะ?
การซื้อโทรศัพท์เครื่องใหม่นั่นอาจจำเป็นกับเขาหรือไม่?

ดิฉันเบื่อมากเวลาเจอคอมเม้นท์แนวๆนี้
ที่พยายามตัดสินคนใช้แรงงานหรือคนชายขอบ
ด้วยสายตาของพวกที่มีทรัพยากรมากกว่าในมือ
ไม่ว่าจะเป็นทรัพย์สิน องค์ความรู้ต่างๆ

ถ้าคุณจน คุณรับเงินรัฐ 
คุณจะเอาเงินไปหาความบันเทิงไม่ได้นะ
คุณจะเอาไปซื้อมือถือ ใช้ชีวิตอย่างที่คนในเมืองใช้ไม่ได้นะ!

คอมเม้นท์คุณมันดูถูกพวกเขามากๆ
comment19-2:มาเรียน ทำงานใน กท สี่สิบปี  แล้วกลับไปอยู่บ้านหลังลาออก
คนแบบ คห ๙ มีเยอะมาก จนเราเองที่เป็นคนเก่าแก่ในพื้นที่ก็งง  มีเงินอะไรที่กู้ได้  กู้หมด  แต่น้อยมากที่ไปทำมาหากิน ใช้เรื่องฟุ่มเฟือยเยอะมาก 
เข้าใจว่าคุณ"แม่มาแล้วค่ะลูก"   ไม่เคยเห็น  เลยคิดว่า คนที่มีความเห็นแบบ คห ๙ น่าเบื่อ ไม่เข้าใจ  ถ้าคุณได้ไปอยู่ เห็นของจริงจะงง เหมือนตอนดิฉันกลับไปอยู่บ้านใหม่ๆ
comment19-3:คิดว่าคห.19-1 เป็นคำตอบของตัวแทนชาวนาที่ดีเลยครับ

เพราะพวกเขาตอบคล้ายๆกันแบบนี้ เลยแป้ก กันอยู่แค่นี้

[Spoil] คลิกเพื่อดูข้อความที่ซ่อนไว้แม่และตาผมก็เคยเป็นชาวนา ญาติๆก็เป็นชาวนา แต่ไม่แป้กแล้วครับ แม้สมัยก่อนจะแป้ก 
นับตั้งแต่เค้าเริ่มเรียนรู้ ศาสตร์ของพระราชานั่นหละครับ
สมัยที่เค้าเริ่มเรียนรู้ เพราะเค้าก็จน ๆ เบื่อ แล้วมีคนมาแนะนำก็อยากเปลี่ยนเลยลองทำดู พอได้ผลแล้วต่อยอด
สังเกตนะครับ ไม่มีใครมาลงทุนให้เค้า 
การเปลี่ยนแปลงต้องเริ่มจากภายใน  คือ รู้สึกให้ได้ว่า ต้องเปลี่ยนแล้ว ถึงจะเปลี่ยนได้
ถ้าไปบังคับก็จะเกิดแรงต้าน 
แต่โลกภายนอกไม่คอยเราหรอกครับ ดังนั้นถ้าไม่เปลี่ยนก็เข้าวงจรอุบาทว์

ทำได้ผลเงินน้อยกว่ารายจ่าย-->จน --> หาฮีโร่ (นักโกงเมือง เอาเงินมาให้) --> ฮีโร่เอาภาษีคนทำงาน มาจ่าย ไม่ได้ควักของตัวเองแต่ได้หน้าไปเต็มๆ --> คนทำงานแอนตี้นักโกงเมือง-->  ม็อบไล่ --> จลาจล--> ปฏิวัติ--> ล้างใหม่ --> หาเงินยากขึ้น--> จน -->

จะออกจากวงจรอุบาทว์นี้ได้ต้องอาศัยแรงทุกส่วนเลยครับ 
1.คนทำเงินได้น้อยกว่ารายจ่าย ต้อง สู้ชีวิต แล้ว แค่ปรับตัวไม่พอ
2.ฮีโร่ ต้องหยุดเอาเงินภาษีมาใช้แบบไม่ยั่งยืน (ได้แต่พูดนะ ผ่านมากี่สิบปีนี่ไม่ได้เรื่องเลย มีล่าสุดคล้ายๆจะได้ผลงานพอๆกะคนนอกประเทศแต่เอาเข้าจริงๆก็แทบไม่ต่างกันเลย ผลเข้าตัวเป้งๆ แถมหนี้สาธารณะเพิ่มบาน) เอาไปทำอะไรที่คนข้อ 1,2 จะทำเงินได้มากขึ้นดีกว่า
3.คนทำงานต้องจ่ายภาษีมากขึ้น 
ตอนนี้บังคับข้อ 3. อยู่ ข้อเดียว เพราะมันง่ายดี 
จนอีกหน่อย ถ้าให้คนข้อ 3. แบกรับ ข้อ 1,2 ไปเรื่อยๆเขาก็จะทนไม่ไหว 
เช่น
โรงงานย้ายประเทศผลิต เพราะ ค่าแรงแพงกว่ารอบข้าง
คนขายของยอดตก ก็ไม่ถึงเกณฑ์เสียภาษี
เมื่อนั้นให้ทายว่าจะเกิดอะไร
comment19-4:ฮาจริงๆ เฮ้อ
comment19-5:ถ้าจนแล้วรับเงินรัฐบาล แต่เอาเงินไปหาความบันเทิงก่อน ก็คงต้องจนต่อไปล่ะ
ที่รัฐบาลให้เงิน เขาก็อยากให้เอาไปประทังชีวิตไปต่อยอด หาทางหาเงินมาให้ได้ โดยไม่ต้องพึ่งรัฐ
แต่เข้าใจอ่ะ ความคิดคือ เงินได้มาฟรี ๆ จะเอาทำอะไรก็เรื่องของฉัน หมดแล้วเดี๋ยวก็รอให้มีคนเอามาให้ใหม่
แล้วเมื่อไหร่ปัญหามันจะหมดไปซะทีล่ะ เพราะขนาดเจ้าตัวยังไม่เห็นความสำคัญเรื่องปากท้องการทำมาหากินเลย เห็นบันเทิงสำคัญกว่าซะงั้น
ที่น่าเบื่อคือคนที่ไม่คิดจะช่วยเหลือตัวเองมากกว่า พอเอาความจริงมาพูดก็ไม่ได้ 
อย่าบอกว่าคนแบบที่คห.9 ไม่มีเลยค่ะ มีแน่นอน เราเองก็เจอเยอะ
comment19-6:ของเรารู้แต่ว่าทำนาขาดทุน จากการที่แบกรับต้นทุนต่าง ๆ เช่น เครื่องจักร ปุ๋ยค่ะ  แล้วก็กจริงที่ว่า ติดยากันเกือบทั้งหมู่บ้านค่ะ  อันนี้เรารู้มาจากเพื่อนแม่ที่เค้ายังทำนาค่ะ  คงเป็นบางพื้นที่
comment19-7:19-1 ต้องเข้าใจหลักธรรมชาติของมนุษย์

ไม่ว่าจะเรื่องอะไรก็ตาม หลักมันคือการสนองความต้องการของตนเอง ก่อนที่จะไปสนองความต้องการของคนอื่น(นั่นคือการใช้หนี้)

ไม่ว่าคอมเม้นไหนจะมองโลกสวย หรือ มองโลกแง่ลบ แต่ความเป็นจริงที่เกิดขึ้น ก็คือการสนองความต้องการของตน

สรุป คอมเม้น 19 ไม่ได้พูดเกินจริง มันเป็นแบบนั้นจริงๆ มันเกิดขึ้นจริงๆ ไม่มีใครมาใส่ไฟ
comment19-8:ขออนุญาติออกความเห็นนะครับ จากประสบการณืที่เคลคลุกคลีกับชาวนาต่างจังหวัดมาบ้าง ก้อหลายปีอยู่ ..

1. ชาวนาที่ดีเขาก็อยู่ได้ 
ช่วยอธิบายคำว่าดีหน่อยได้ไหมคะ
ว่าดีของคุณเนี่ยมันเป็นยังไง?
ชาวนาที่ปรับตัวไม่ได้ไม่ใช่ชาวนาที่ดีแบบนี้หรือคะ?

- ชาวนาที่ดีน่าจะหมายถึง ชาวนาที่รู้จักพอเพียง คือมีใช้เท่าไร ก้อเท่านั้นไม่ฟุ่มเฟือย จากประสบการณ์เคยเจอทั้งชาวนาที่พอเพียงกับไม่พอเพียง คือปีนึงทำนา 2-3 รอบ แต่ใช้เวลาทำนาจริง แต่ละรอบไม่นานมาก ที่เหลือคือเวลาว่าง ชาวนาบางคนจะออกไปรับจ้างเพื่อเพิ่มรายได้ ในขณะที่ชาวนาอีกกลุ่ม ไม่ทำ เน้นแต่ กินเหล้า การพนันต่างๆ ถ้าช่วงไม่มีเงินพวกขี้เหล้า ช่วงเย็นๆก้ออาจเดินในหมู่บ้านเพื่อดูว่ามีวงเหล้าไหม ถ้ามีก้อจะแจมๆไปด้วย ..

- ชาวนาที่ดีอาจกู้ ธ.ก.ส.เพื่อเอามาทำนา พอเก็บเกี่ยวก้อเอาหนี้ไปคืน

- ชาวนาที่ไม่ดี ถ้ามีที่ดินอาจเอาไปกู้ ธ.ก.ส. เพื่อมาจับจ่ายพวก มือถือ มอเตอร์ไซด์ เหล้า  พอถึงเวลาต้องชำระหนี้ เงินไม่พอ ก้อจะเข้ากู้เงินล้าน (ช่วงก่อนมี ตอนนี้ไม่แน่ใจว่ายังมีไหม) เพื่อเอามาโปะ ธ.ก.ส.  สลับไปมาแบบนี้ สักพักที่นาก้อโดนยึด ..

3. รับแล้วไม่ไปใช้หนี้ เอาไปเล่นการพนัน ซื้อมือถือ ฯลฯ
มันกี่คนที่เป็นแบบคุณพูดล่ะคะ?
การซื้อโทรศัพท์เครื่องใหม่นั่นอาจจำเป็นกับเขาหรือไม่?

- เท่าที่เคยเจอ หลายๆคนเป็นแบบนี้จริงๆ บางคนมีลูกสาว ยังเคยเอ่ยปากฝากคนมาบอกว่าจะยกลูกสาวอายุ 16 ให้แลกกับสินสอด หกหมื่น ทองบาทนึง .. (ช่างเป็นมนุษย์ที่ค่าตัวไม่แพงเลย)

   ผมกลับมองว่า การศึกษาตามหมู่บ้านในจังหวัดต่างๆ คุณภาพบุคลากรครูต่ำมากๆ และบุคลากรมีน้อยซะด้วย จึงไม่สามารถพัฒนาความคิดเด็กๆรุ่นใหม่ได้เลย หลายสิบปีมานี้ เราจึงไม่มีโอาสได้เห็นการพัฒนาของชาวนาไทย ยังไม่รวมการกดขี่ชาวนาจากข้าราชการบางกลุ่มที่ทำให้แย่ลงไปมากกว่านี้

  อีกอย่าง คอมเม้นท์ 19-1 ที่ว่า  "คอมเม้นท์คุณมันดูถูกพวกเขามากๆ" ผมว่าไม่ถูกต้องครับ ความจริงมันบ่งชี้ถึง ความเป็นตัวเองของชาวนาต่างหาก ที่ทำให้คนอื่นสามารถเห็นความจริงนั้นได้ ส่วนใครจะเชื่อหรือไม่ ผมคนนึงก้อเห็นสภาพที่ว่านั้นมาหลายปี ..จนบางทีก้อรู้สึกดูถูกคนพวกนั้นบางกลุ่มเหมือนกัน
comment19-9:คห.19-1 ถ้าไม่พูดเพื่อความสวยงามก็คงเพราะว่าคุณไม่เคยได้สัมผัสกับสังคมแบบนั้น หรืออาจเพราะเลือกมองแค่ด้านที่ดี
คห.19 พูดถูกและนี่คือโลกแห่งความจริงที่เจอได้ทั่วไป และคนจำนวนมากเช่นกันที่เป็นในด้านไม่ดีที่เขาพูดมา  เราไม่ได้มีพ่อแม่เป็นชาวนานะ แต่อยู่ในสังคมที่มีคนทำอาชีพรับจ้างไปวันๆ รายได้ต่อวันไป 
แบบที่ คห 19 ยกมา มีเยอะนะคะในประเทศไทย
comment20:แถวบ้านเรายังราคา ๒๕-๓๐ ยังพอรับได้ถือว่าช่วยๆกัน 
แต่ถ้าอยากกินข้าวเม็ดสวยก็ซื้อข้าวถุงตามห้างเอาค่ะ
comment21:หลายๆเจ้าก็มีคุณภาพนะ ส่วนข้าวแตกส่วนนึงขึ้นกับเครื่องสีข้าวที่เขามีคุณภาพอาจจะยังไม่ok
แต่ก็จริงอย่างนึงคือ สุดท้ายระยะยาวคุณภาพก็ต้องดีด้วย ไม่อย่างนั้นพอหมดกระแสก็จะขายได้น้อยลงเรื่อยๆ
comment22:ซื้อข้าวกล้องช่วยชาวนา​ แต่มีแกลบกับข้าวหักปนมาเยอะ

ซาวข้าว​ 3 ครั้ง​ แกลบยังเหลืออยู่

ข้าวกล้องเบอร์​ 5 ยังไม่มีแกลบ​ ข้าวหักปนมาเยอะแบบนี้
comment23:ปกติเราจะช่วยซื้อข้าวจากชาวบ้านที่มาออกงาน Otop อะค่ะ 
ได้ของดีมีคุณภาพ ราคาไม่แพง พ่อค้าแม่ค้าน่ารักด้วยค่ะ
comment24:เจอแกลบ เจอหักไม่เท่าไหร่ 

แต่เจอกรวดนี่ ฟันหัก
comment25:เพื่อนเราขาย ข้าวคุณภาพดีจริงๆ
โลละ 75 บาทค่ะ
ขายผ่านไลน์กลุ่ม

เพื่อนๆอุดหนุนกันจนมีไม่พอขาย
เค้าบอกคัดมือทุกเม็ด 
ข้าวหอม นิ่ม อร่อย

บางคนไปช่วยซื้อชาวนาเจ้าอื่น แล้วกลับมาบ่น
ว่าถูกกว่าแต่คุณภาพไม่ดีเลย

จะบอกว่า ชาวนาควรซื่อสัตย์กับผู้บริโภคด้วยค่ะ
ขายแพงแค่ไหนก็หาคนซื้อได้ค่ะ
ถ้าดีจริง

ปล เรายังไม่ได้ลองนะคะ อยู่ ตปท 
แต่ในกลุ่มคึกคักกันทุกเดือน
comment25-1:ข้าวอะไรคะ 
ข้าวหอมมะลิ ข้าวสีนิล ข้าวไรซ์เบอร์รี่ ข้าวสินเหล็ก หรืออะไร
comment25-2:ข้าวอะไร? โลละ 75 บาท ข้าวหอมมะลิ? โอ้แม่เจ้าาา
comment26:ราคาเท่าห้าง แต่คุณภาพแย่กว่า

ผมไปอุดหนุนมา5 โล ข้าวหอมมะลิ  อินทรียทางอีสาน โล50 บาทเลยนะครับ  กะว่า กรุได้ข้าวเทพแน่
 แต่หุงมา5 หม้อ ยังไม่หอมเลย แถมแข็งอีก. 

ใจก้อยากช่วยนะครับ แต่ ถ้าคุณภาพสวนทางกับราคาแบบนี้.  อุดหนุนเจ้าสัวต่อไป จนกว่า ชาวนาจะคุณภาพดีดีกว่าครับ


ขายแพงแค่ไหนก้ซื้อครับ. ถ้าดีจริง
comment27:อยากช่วย แต่ เห็นแต่แพ็ค 5 กิโลฯ  
อยู่คนเดียว เคยแต่ซื้อทีละกิโลฯ
comment28:ก็อย่าซื้อเพราะคิดว่าจะ "ช่วย" สิคะ เพราะถ้าคิดว่าอุตส่าห์ช่วยแล้วยังโดนเอาเปรียบ ได้ของไม่ดีราคาแพง มันก็จะยิ่งหงุดหงิดค่ะ  

ส่วนตัวมองข้าวเป็นสินค้าชนิดนึง การได้ซื้อสินค้าโดยตรงจากผู้ผลิตหลายๆ เจ้า มันก็เป็นการเปิดทางเลือกใหม่ให้เรา จะว่าไปก็เพลินดี มีให้เลือกซื้อเยอะแยะเลย ถ้าเจ้าไหนคุณภาพมันไม่โอเคกับราคาที่จ่ายไป ก็เลิกซื้อ เลือกเจ้าที่คิดว่าคุณภาพเหมาะสมกับราคา ก็สบายใจดีนะคะ
comment29:เลือกซื้อชาวนาที่ขายข้าวมีคุณภาพ อย่าใช้กระแสความสงสารค่ะ
comment30:ถ้าพูดกันแบบตรงๆเลยคือมันมีคนโง่ๆเห็นแก่ได้เยอะครับ    พอเห็นโอกาสได้เยอะๆความโลภก็บังตาหาทางเอาเงินให้ได้มากที่สุดโดยไม่คิดถึงว่ามันเป็นการทำลายตัวเองด้วย    กรณีนี้คนที่ช่วยกันซื้อเห็นชาวนาที่มาขายเอาแต่ได้เช่นนี้ก็หมดความคิดที่จะช่วยเหลือ

เห็นมาเยอะแล้วจะยกตัวอย่างเลย     ชาวสวนผักปลูกผักปลอดสารส่งให้โรงแรมต่างๆ    แล้วพอเห็นว่าผักปลอดสารขายได้ราคาดีแต่ปริมาณที่ผลิตได้มันไม่มาก     ความโลภก็บังตาคิดตื้นๆว่าลักไก่เอายาฆ่าแมลงมาฉีดดีกว่าจะได้ได้ผลผลิตเยอะๆไปขายได้เงินมากๆพวกคนรับซื้อมันไม่รู้ทันหรอกเก็งว่างานนี้รวยเลย   ปรากฎว่าก็ขายได้ราคาแพงและปริมาณมากจริงๆแต่พอขายไปซักพักทางผู้รับซื้อเกิดสุ่มตรวจพบยาฆ่าแมลงเข้าก็เลิกรับผักจากเจ้านี้เด็ดขาด     รายได้ที่เคยมีกลายเป็นศูนย์ไปทันควันคราวนี้ก็เดือดร้อนสิ    พยายามเอาผักไปเสนอขายอีกเท่าไหร่เขาก็ไม่รับแล้วไม่ว่าจะรับรองว่าไม่ใช้สารพิษใดๆก็ตามเพราะความเชื่อมั่นมันหมดสิ้นไปแล้ว

อีกกรณีก็โรงไฟฟ้าชีวมวลไปตั้งและติดต่อสัญญาซื้อขายเชื้อเพลิงจากชาวบ้าน     แรกๆก็ส่งให้โรงไฟฟ้ากันอย่างดีแต่หลังๆความโลภบังตาคิดว่าโรงไฟฟ้าต้องพึ่งเชื้อเพลิงจากตนเองเท่านั้นเลยรวมตัวกันบีบโรงไฟฟ้าจะให้ขึ้นราคาค่าเชื้อเพลิงที่รับซื้อ     โรงไฟฟ้าเจอรายจ่ายที่เพิ่มขึ้นก็ทนไปได้ไม่นานเพราะมันผิดไปจากต้นทุนที่คำนวณวางโครงการไว้แต่แรก     สุดท้ายโรงไฟฟ้าก็ต้องปิดตัวส่วนชาวบ้านก็ซวยกันทั่วหน้ารายได้หดกันหมดเพราะไม่สามารถเอาเศษวัสดุของตัวเองมาขายได้อีก


ถ้าเป็นคนฉลาดจริงเขาจะไม่ปล่อยให้ความโลภบังตาและขูดเอาเงินให้มากที่สุด    แต่จะขายแบบให้อยู่ได้กันทั้งสองฝ่าย     แม้ตนจะไม่ได้ขายได้ราคาสูงมากมายแต่ก็มีกำไรพออยู่ได้ไปนานๆ
comment30-1:อ่านแล้วก็ได้แต่ถอนใจ
comment30-2:ห่านกับไข่ทองคำ
comment30-3:ข้ามมาไกลมากพี่zodiacจากหว้ากอมาก้นครัว
comment30-4:ซื่อกินไม่หมด คดกินไม่นาน
comment30-5:กลับไปสินธรๆๆ
comment30-6:คนโง่นี่มันโง่จริงๆ
comment31:ซื้อข้าวชาวนาที่มาออกบูธในห้างเหมือนกัน ข้าวกล้อง 5 โล 150 บาท หุงแล้วอร่อยมากกก แต่ๆๆๆ หุงหม้อแรกเจอ กรวด หิน เยอะมาก 
สรุปทิ้งยกหม้อและข้าวสารที่เหลือก็ไม่กล้ากิน กลัวฟันร้าวไม่คุ้มกัน อยากช่วย แต่เจอแบบนี้ก็ไม่กล้าซื้ออีก
comment31-1:ถ้ากรวดเยอะไม่กล้ากินก็แจกนกครับ นกต้องกินกรวดเพื่อช่วยย่อยอยู่แล้ว เรื่องเจอกรวดกับทรายนี่ผมเจอกับข้าวสังหยด ซื้อที่โอท๊อปหลายครั้งจนต้องเลิกซื้อครับ ครั้งแรกดีข้าวอร่อยมากครั้ง แต่ครั้งหลังๆก็อร่อยครับแต่เจอกรวด ทรายตลอด
comment32:ปัญหาราคาข้าว จะมีคน 3 ประเภทคือ พวกปั่นขึ้นพวกนี้คนกลางซะส่วนใหญ่
ไปรับชาวนามาอีกที ประเภทที่สอง ปั่นลงอันนี้ อยากขายตัดราคา(ไม่ค่อยเจอ)
ประเภทที่ 3 อันนี้ราคากลางครับไม่ตามกระแส ราคาที่คนกินซื้อได้คนขายพออยู่
ผมเชื่อว่ามีทุกวงการครับ

คุณภาพข้าวที่บางท่านบอกเจอกรวด เกิดจากกระบวนการสีข้าวครับ อาจจะด้วย
หลาย ๆ ปัจจัย อาจจะเพราะใช้เครื่องสีของทางหมู่บ้าน (เงินทุนจากรัฐบาลสร้างให้)
แต่ล่าสุดที่ผมสีมาจากโรงสี สกปรกมากเช่นกันครับ ต้องมากรองเอง สรุปคือ
ผมว่าอยู่ที่คนขายจะจัดการคุณภาพได้อย่างไร ควรจะกรองออกก่อนบรรจุลงถุงครับ

ตอนนี้ขาวหอมมะลิ หรือข้าวนาปี อาจจะมีที่ขายมากขึ้น สามารถปรับตัวได้ในยามนี้
แต่ข้าวนาปรัง เป็นข้าวแข็งซะส่วนใหญ่ ยังไม่มีทางออกครับ
comment33:มันอยู่ที่เราคนซื้อไม่ใช่หรือ คุณไม่พอใจเงื่อนไขรายนี้ก็ไปหารายอื่นได้ไม่จำเป็นต้องผูกขาด ตกลงพอใจกับรายไหนก็ซื้อรายนั้น คุณภาพควรสมกับราคา ส่วนเรากินข้าวหอมมะลิบุรีรัมย์ฟรีมาตั้งแต่เด็กเพราะคุณตามีที่นา ตอนนี้คุณตาคุณยายเสียก็หันมาซื้อข้าวกินเองก็ซื้อกับสหกรณ์ตรงเทเวศน์แทน ช่วงมีข่าวข้าวราคาตกต่ำก็มีข้าวจากสกลนครมาขายด้วยหน้าสหกรณ์ชาวนามาขายเองถูกกว่าในสหกรณ์เสียอีก แต่พอเข้าสหกรณ์ถุงหนึ่งแพงจนซื้อไม่ลง แต่ข้าวหอมมะลิหอมจากสกลนครหอมจริงๆอร่อยด้วย
comment34:คิดแล้วว่าต้องมีวันนี้

บางคนพอได้แล้วโลภ เคยขายนายทุน15
นายทุนเอาไปผ่านหลายกระบวนการหลายมือ มาขายคนกิน30

พอตัวเองมาขายบ้างจะเอา30บ้าง
ลืมนึกไปว่าในกระบวนการต่างๆนั้นมันมีการเปลี่ยนแปลงสินค้า(ดีขึ้น)
และตัวเองไม่ได้จ่ายอะไรเพิ่มเลย จริงๆได้20ก็ควรจะพอ

ได้คืบเอาศอกย่อมต้องมีจุดจบ
comment35:คนบางคนโลภ และใช้ความยากจนของตัวเองเรียกร้องความเห็นใจจากคนอื่นเพื่อตักตวงผลประโยชน์ 

ชาวนาดีๆก็มี แต่มักจะมีพวกหัวหมอแบบนี้ปะปนคอยฉวยโอกาส
คนพวกนี้แรกๆเหมือนจะกำไรนะ เหมือนจะดีใจได้เงินเยอะ แต่คนซื้อเค้าไม่โง่หรอก หลอกได้แต่ไม่กี่ครั้งก็ไม่มีใครซื้อแล้ว 
คนที่ยังขายได้ยาวๆ สุดท้าย ก็คือคนที่ซื่อสัตย์ สุจริตเท่านั้นล่ะ
ซื่อกินไม่หมด คดกินไม่นาน
comment36:น้องคนนี้โดนเเล้วค่ะมาเที่ยวงานเกษตรกำแพงแสน
comment36-1:ผมก็ไปเดินมาเหมือนกัน ตอนพาลูกไปขี่ม้าก็เห็นอยู่เหมือนกันครับ 

ข้างในงานก็มีเพียบเลย เรื่องหลอกหรือไม่หลอกอันนี้ไม่รู้นะครับ รู้แค่ว่าในงานมีข้าวมาขายกันเพียบเลย

แต่ที่บ้านผมไม่ได้ซื้อเพราะว่าให้ชาวนาเขาเช่าที่ปลูกข้าวอยู่ ค่าเช่าก็ข้าวนี่แหล่ะะครับ  แรกๆก็ตกลงกันเป็นเงิน แต่ไม่เคยได้เป็นเงินเลย

ทุกปีก็ให้เอาข้าวแทน แม่ยายผมก็ไม่เคยกำหนดนะว่าปีนึงต้องได้ข้าวเป็นค่าเช่าเท่าไหร่ แล้วแต่เขาจะให้ ผมยังนึกขำอยู่เลยตอนแรกที่ได้ฟัง

แต่พอแม่ยายบอกว่าที่เราก็ไม่ได้ทำอะไรจริงๆมันก็เหมือนให้เขาเช่าฟรี ข้าวที่เขาให้มาก็เหมือนของฝากเวลาเขาไปเที่ยวนั่นแหล่ะ

เขาอยากซื้อมาฝากก็ดี ปีไหนไม่ได้ซื้อมาฝากก็ไม่เป็นไร ...... 





***** tex *****
comment37:คนมีทุกประเภท 
อยู่ที่เราไปเจอคนประเภทไหน
ความแตกต่างของคนคือ เอกลักษณ์แสดง ความเป็นคน
comment38:เเละแล้วปัญหานี้ก็เกิดขึ้นจริงๆ จขกท.กล่าวได้ถูกต้องเลย
ผู้บริโภคมีสิทธิ์เลือกค่ะ
ท้ายที่สุด ก็กลับมาที่  ชาวนาต้องมีการควบคุมคุณภาพของสินค้าให้ได้ตามความต้องการของตลาดและผู้บริโภค
เราซื้อข้าวจากทุกแหล่งค่ะ ซื้อตามโอกาส ตามราคาที่ต้องการ

เหตุผลคือ 
คนทำอาชีพอิสระอย่างเรา ก็หาเงินสุจริตมาซื้อสินค้าปัจจัย4 เองทั้งนั้น
ต้องเลือกสิ่งที่ดีที่สุดให้ตัวเอง เวลาเราประกอบกิจการตัวเองเเล้วไม่สำเร็จ
ต้องดิ้นรนหาทางรอดเองทุกอย่าง ไม่เคยโทษใครเลยสักที

ข้าวเร่ขายนี่ เลิกขาด ปลอมปน 
คนเค้าโดนกันมาเยอะ

ต้องซื้อข้าวอินทรีย์จากชาวนารุ่นใหม่ ที่เค้าใช้ออนไลน์ได้ แล้วเข้าใจคำว่า การสร้างมาตรฐานสินค้า
ดูความเคลื่อนไหว ฟีดแบค ติดตามเค้าได้ตลอด มีความเชื่อมั่นในผู้ขาย และ กระบวนการผลิต
ส่วนพวกหน้าใหม่ฉวยโอกาส ฝันเลย ...ไม่คิดซื้อ
comment39:เราก็ลองซื้อข้าวจากงานช่วยชาวนาในห้างที่ชาวนามาขายเอง เค้าบอกเป็นข้าวหอมมะลิใหม่ พึ่งเกี่ยว เราก็ซื้อมา 2 เจ้า ซึ่งพอลองเอามาหุง ข้าวหักเยอะ มีเศษดำๆ และมันไม่หอมไม่นุ่มอ่ะ ใจจริงอยากช่วยมากๆ แต่ว่า เราก็อยากกินข้าวที่ดีๆ หอมๆจริงๆ ถึงแพงกว่าก็ซื้อ ไม่ใช่แบบนี้ต้องเข้าใจผู้บริโภคด้วยนะ ถ้าชาวนาทำให้มีคุณภาพได้ ในระยะยาวไม่ต้องกลัวเลยว่าจะขายไม่ได้ค่ะ
comment40:ขนาดเรายังเจอ...

แล้วลองคิดสิครับ พวกโรงสี เจ็บขนาดไหน ถึงจะทันพวกหมกเม็ด....

เค้าเจอ คนเก็บขยะขาย ขายกระดาษไปขายเอาน้ำราดตรงกลางๆ เพื่อให้ นน.ขึ้น....
comment41:ผมก็หาซื้อตามที่เขามาวางขาย อย่างในปั้ม ในห้าง ที่เขาจัดโซนให้ชาวนา ข้าวหอมมะลิโลละ 30 บาทไม่แพงครับ แต่จะให้สั่งตามเฟซบุ๊คคงไม่เอาเพราะบวกค่าขนส่งแล้วแพงกว่าข้าวห้างแน่นอน
comment42:...เราก็ชาวนา เอาข้าวไปขายโรงสีแล้วเขาไม่รับซื้อ

ก็เลยเอามาสีขายเอง ขายกิโลละ 20 บ. ค่าส่งฟรี

เพราะมีบริษัทขนส่งช่วยเหลือชาวนาฟรี ข้าวหอมมะลิจากทุงกุลาร้องไห้

แต่ก็มีญาติเราหลายคนขายโลละ 25 - 30 บ. ตอนนี้ยังขายข้าวไม่หมด

สำหรับเราขายหมดแล้ว สีขายโลละ 20 บ.ยังดีที่คืนทุน 

ถ้าราคาที่เหมาะสมอยู่ที่ราคา 25 บ. - 30 บ.จะพอมีกำไรบ้าง....

[Spoil] คลิกเพื่อดูข้อความที่ซ่อนไว้http://pantip.com/topic/35844701

ข้าวหอมมะลิ จากทุ่งกุลาร้องไห้ ร้อนๆจ้า
comment42-1:ชาวนาขายเองยังต้องโลละ 25-30 ถึงพอได้กำไรบ้าง 
บ้างนี่กำไรขนาดไหนหรอครับ ? ไม่ต้องบอกเป็นตัวเลขก็ได้ 
เดี๋ยวนี้ต้นทุนสูงขึ้นขนาดนี้เลยหรอครับ ถุงนึง 5โล ขายราคานี้แพงกว่าราคาห้างค้าปลีกรับมาอีก ขนาดตัดส่วนพ่อค้าคนกลางไปแล้ว
comment42-2:42-1คะ
ถ้าข้าวหอมมะลิแท้ๆถุง5กิโลราคาประมาณ200+นะคะ 
ที่เห็นถูกๆตามห้างที่เขียนข้าวหอมถุงละ129-150 อันนั้นข้าวขอมปทุมค่ะทานนุ่มเหมือนกันแต่กลิ่นไม่หอมเขาถึงถูกกว่า
comment42-3:...เรายังไม่ได้ไล่ต้นทุนละเอียดคะ

เพราะพึ่งเคยสีข้าวขายเองครั้งแรกในชีวิต...
comment42-4:42-2 ผมพูดถึงราคาที่ห้างรับมาครับ 
โอเคผมจะยกตัวอย่างโดยอิงจาก ห้างค้าปลีกที่มีสาขาและเส้นสายมากที่สุดแห่งหนึ่งนะครับ ชื่อย่อ ดอกบัว

จริงครับราคาข้าวห้อมมะลิถุงที่เขียนจริงข้างถุงคือ 240-250 แต่เขาขายจริงๆ 190-220 ซะส่วนใหญ่ แต่ราคาหลังลดราคาคือประมาณแค่ 160-200 ตามความพรีเมียมเองนะครับ  
ซึ่งไอ้ราคาที่ลดเนี่ย ผมกล้าพูดเลยว่ามีลดแน่นอนตลอดเวลาด้วย แค่จะยี่ห้อไหนเท่านั้นเอง อีกอย่างนึงคือตามระบบซื้อขายแลกเปลี่ยน ผู้ค้าปลีกในที่นี้คือห้างดอกบัวจะเป็นผู้ที่ได้กำไรสูงสุดครับ ซึ่งมาร์จิ้นตรงนี้สูงมากครับ ถึงตรงนี้คงพอจะเข้าใจที่มาคำถามของผมนะครับ

42-3 โอเคครับผมเข้าใจว่าคุณเป็นชาวนาอาจจะไม่ถนัดเรื่องนี้ ทางบัญชีคุณไม่ได้นับต้นทุนคุณจะสรุปกำไรไม่ได้นะครับ 
การทำบัญชี(เบื้องต้นง่ายๆก็พอ)เป็นสิ่งที่ควรทำกับการค้าขาย ทุกประเภทนะครับ ลองศึกษาวิธีง่ายๆในเน็ตก็ได้ครับ คุณอาจจะเห็นว่าทำไมคุณถึงขาดทุน หรือเห็นว่าต้นทุนส่วนใหญ่เกิดจากอะไร เพื่อให้เกิดกำไรสูงสุดและความสามารถในการแข่งขันในอนาคตของกิจการคุณครับ




เกษตรอำเภอควรสอนชาวนาทำบัญชีเบื้องต้น ไม่ใช่ทำสิ่งตรงกันข้ามกันคือขายปุ๋ยเคมี
comment42-5:โลละ 25-30 บอกว่าแพงเท่าห้าง
เอ่อ คุณคะ ข้าวถุงห้าง 5 โลคิดราคาเดียวกัน
ตกถุงละ 125-150 บาท
ข้าวถุงยี่ห้อไหนในห้างได้ราคานี้คะ?
เอาแบบที่เป็นหอมมะลิดีๆไม่ผสมนะคะ

หอมมะลิที่ซื้อสีจากชาวนา
กับหอมมะลิที่ซื้อจากห้างคนละเรื่องเลยนะ
ในห้างน่ะดีกว่าเรื่องคัดเมล็ดมาแล้ว
และมักเป็นข้าวเก่า จึงได้เม็ดสวยหุงขึ้นหม้อ
แต่ข้าวที่ชาวนามาขายกันส่วนมากก็ข้าวใหม่
เมล็ดไม่ได้คัด กลิ่นหอมกว่า

ซึ่งราคาโลละ 25 น่ะถือว่าเหมาะสมแล้ว

แล้วอีกอย่างอย่าลืมอำนาจต่อรองโรงสี-ห้าง โรงสี-ชาวนาด้วย
comment42-6:42-2
ข้าวหอมมะลิแท้ๆถุง5กิโล ในห้างขายกัน150-230 แล้วแต่แบรน์ 

ข้าวหอมมะลิ กับ ข้าวหอมปทุม ไม่เหมือนกัน ชื่อที่ห่อ/ถุงปกติจะระบุข้าวหอมมะลิ100เปอร์เซนต์ครับ ราคาก็ราวๆนี้เลย
comment43:เพราะข้าวถุงในห้างมันไม่ใช่แค่ผ่านโรงสีไงครับ มันต้องผ่านพวกโรงปรับคุณภาพข้าว(โรยลั้ง)ด้วย
ข้าวถุงในห้างเค้าผ่านเครื่องsorterแยกสี ดีดหินดีดโลหะออก คัดข้าวหักออกหมดเรียบร้อย ฯลฯ ถึงจะได้เม็ดสวยไม่มีอะไรเจือปน
อิเครื่องพวกนี้มันไม่ใช่หลักแสนซะที่ไหน จะขายฝันว่าซื้อตรงจากชาวนาแล้วได้ข้าวสวยอร่อยคุณภาพ ไม่เจือปน ไม่มีทาง
ซึ่งโรงสี โรยลั้งและเจ้าของตราสินค้านี่ก็มีต้นทุนทั้งนั้น ราคามันถึงต่างจากที่ซื้อจากชาวนา

แล้วที่ไปขายฝันอีกว่าช่วยกันซื้อชาวนาเพิ่ม demand ระบายข้าวก็ได้แต่ส่ายหัว
คือคนไทยมันก็มีแค่ 70 ล้านคูณสามมื้อต่อวัน มันจะเอาที่ไหนไปเพิ่มครับ ต้องส่งออกสิถึงจะได้ช่วยชาวนา
comment44:เรื่องนี้น่าเห็นใจ จขกท และก็เข้าใจ จขกท เช่นกันครับ

เรื่องคุณภาพสำคัญมาก ถ้าจะอยู่ได้ในระยะยาว แต่บางคนก็เกิดความโลภจริงๆครับ
ทุบหม้อข้าวตัวเองซะอย่างนั้น 
ถ้าเจอชาวนาที่ดี ซื่อตรง ก็อย่าลืมช่วยกันอุดหนุนด้วยนะครับ
comment44-1:กลับไปสินธร!!!
comment45:ใครก็ตามที่ขึ้นว่าเป็นลูกหลานชาวนา แสดงว่ามันไม่รู้อะไรเลย มโนล้วนๆ ตั้งสติก่อนโพสพูดความจริงกันบ้างคนอ่านเขารู้ว่าโกหก
comment45-1:เห็นด้วย ส่วนใหญ่เป็นคนรุ่นใหม่ ตัวเองไม่ได้ทำนาเอง ทำตัวเป็นคนกลางไปรับข้าวชาวนามาทำกำไรเฉยๆ
comment46:เรากินข้าวห้าง 
ราคาไม่ต่างกัน แต่เคยซื้อข้าวไรเบอรี่ของกลุ่มชาวนานึง
เคี้ยวเจอทราย ฟันแทบหัก หลายครั้งด้วย
เลยเอาไปบริจาคให้คนที่เลี้ยงหมาไป
comment46-1:สงสารหมา
comment47:ผมว่าบางคนได้คืบมักเอาศอกนะครับ
เจอพ่อค้าแบบนี้ ลูกค้าก็หนีหายแน่
comment48:งง มันบังคับราคากันได้หรือ

คุณไปซื้อที่เว็บ หรือ กลุ่มfacebook ครับ?
comment49:เรานี่พอเห็นข่าวข้าวตกราคา
ชาวเมือง ดาราวิ่งจะเข้าไปช่วย
ไอ้เราก็ได้แต่ขำใส่ หึหึ รู้จักน้อยไปซะแล้ว
ปัญหาคือ เอาเงินร้อนมาลงทุน ของร้อนมาทำทุน
พอกำไรไม่มี ก็ตามที่เห็นจากข่าว 
เมื่อก่อนบ้านเราทำข้าวกินค่ะ เลยรู้ว่าลงทุนไป
มันไม่คุ้มเลย ซื้อกินถูกกว่าและไม่เหนื่อยด้วย
จะโทษฟ้าฝนก็ไม่ได้อีก อย่างข้างบ้านเรานะ
นาล่มทุกปี ก็ยังทำทุกปี 

เรานี่ไม่ค่อยจะสงสารเลย ถ้าเจอเม็ดสวยงาม
ราคาจับต้องได้เราค่อยซื้อ ประเภทมาฝากขายในกลุ่มสิ ราคาดีนะ แต่ต้องจ่ายค่าเข้านะ. เหมือนจ่ายค่าวางขาย อะไรเทือกนี้ก็มี 
พูดแล้วก็นะ... ช่วยตามที่เราสะดวกใจดีที่สุดค่ะ
comment50:เราไม่ชอบซื้อของเพราะช่วย
เราไม่ชอบขายของให้คนช่วย

ขายของ ไม่เคยขายกับเพื่อนหรือคนรู้จักให้มาช่วยซื้อ เพื่อนช่วยซื้อหมดทุกคน คนรู้จักช่วยจนหมดแล้วจะขายใคร แถมเป็นบุญคุณกันอีก
ขายของ ต้องทำให้สินค้ามีคุณภาพ ราคายุติธรรม เกิดการแลกเปลี่ยนกันอย่างคุ้มค่า
ไม่ใช่ใครรู้จักคนเยอะ ก็ขายได้เยอะ ขายคอนเนคชั่นกันจนไม่สนว่าตัวเองขายอะไร ของดีมั้ย อร่อยมั้ย

ถึงได้ทำๆเจ๊งๆกัน หมดคนช่วยก็จบ
พัฒนาตัวเองและผลิตภัณฑ์ หาลูกค้าตัวจริงสิ ลูกค้าคือลูกค้า ไม่ได้มาซื้อเพราะช่วย
comment51:เราซื้อแต่ข้าวแบนในห้างค่ะ เราหุงไม่บ่อยแต่ต้องมีติดบ้าน 2โลกิน3เดือนอ่ะ
ข้าวที่ขึ้นห้างเรามั่นใจเรื่องความชื้นนะ เก็บใส่กล่องดีๆอยู่ได้ยาว
ส่วนข้าวชาวนาเคยลองอุดหนุนแล้วค่ะ สั่งเยอะส่งกลับไปให้ที่บ้านตจว. ก็แพคสูญกาศนะ รามา มอดขึ้น โอ้วว้าววว
อยากช่วยอุดหนุนแบบไม่ผ่านพ่อค้าคนกลางเหมือนกัน เพราะบ้านเราก็มีสวนเราเข้าใจ ราคามันหน้าสวนมันต่างกับราคาที่ผู้บริโภครายย่อยซื้อมาก แต่เราก็เข้าใจเพราะเราเองก็ไม่สะดวกไปกระจายสินค้าที่เก็บไม่ได้นานต้องขายความสด เก็บนานมีแต่จะเสียหาย แต่คนกลางก็อย่ากดราคานักเลย555
comment52:ปกติญาติที่ ตจว. จะส่งข้าวมาให้กิน แล้วก็ ซื้อเพื่อน กับ คนที่ทำงาน ที่เค้าปลูกขาย แต่ก่อนก็แพง พอขายตรงกันเยอะๆเค้าก็ปรับราคาลง
แต่ผมถือว่าซื้อคนกันเอง ซื้อกินเอง คุณภาพก็ OK เพราะถ้าข้าวจากโรงสีเล็กที่ชาวบ้าน กินคนกทม อาจจะไม่ชอบเพราะปนเยอะ

เอาเป็นว่าตามกลไกตลาด ถ้า เค้าขายแพงแล้วขายไม่ได้เดี๋ยวก็ลดลงมาเอง ขายตรงเยอะๆ เราก็เลือกได้ที่ราคาดี คุณภาพ OK 
แต่ผมก็คงไม่กลับไปซื้อข้าวถุงตามห้าง เพราะ คุณภาพมันต่างกัน ข้าวพวกนั้น รมยา แน่ๆเพราะเก็บไว้นานก็ไม่มีมอด ไม่หอม
แต่ข้าวที่ซื้อจากเพื่อน เอามาจากบ้าน ตจว หอมกว่า อร่อยกว่า สดใหม่ มียางมากกว่า เก็บนานไม่ได้ มอดขึ้น เพราะไม่ได้รมยา
comment52-1:ลองเอาข้าวที่ซื้อใหม่เข้าช่องฟรีส ในตู้เย็นซักเดือนครับ
comment53:ถูกแล้ว!! มันเป็นไปตามวัฎจักรครับ

ระบบขายข้าวมันเกิดก็เพราะต้องการมาตรฐานรับรอง 
แต่พอจุดนึง มาตรฐานรับรองพออิ่มตัวก็เริ่มค้ากำไรและเอาเปรียบ 
ก็รีเซทกลับมาระบบขายตรง แบบเบสิค ก่อนจะวนลูปอีกรอบ ก็โอเคนะ

ผมนั่งมองตั่งแต่ต้นละ ข้าวชาวนา ใครจะรู้ว่าชาวนาคนนั้นรู้เรื่องข้าวมากน้อยแค่ไหน?
จะวัดมาตรฐานข้าวยังไง ชาวนาทุกคนไม่ได้จบเกษตรและความตั้งใจของแต่ละคนไม่เท่ากัน
ขนาดปุ๋ยแต่ละคนยังใช้สูตรต่างกัน เพราะเชื่อต่างกัน ฯลฯ




แต่ผมสนใจแนวทางของ ในหลวง มากกว่า ทำไมไม่มีใครสนับสนุน
ท่านสอนให้เราจับมือกันทำสหกรณ์ บริษัทขนาดย่อย ในชุมชน ใน จว. ใช้ทรัพสินร่วมกันพัฒนาชุมชนให้เข้มแข็ง

สมมติ ทำแบรนด์ข้าวสุรินทร์ มีหน่วยงานใน จว ตรวจสอบ ทั้ง จว ปลูกข้าวมาตรฐานเดียวกัน
ลดคนกลางแบบบริษัทระดับชาติ มาเหลือแค่คนกลางในชุมขชนที่คุยกันรู้เรื่อง เข้าใจกัน
ต้อให้คุณตั้งกิโลละร้อยผมก็ซื้อ คุณก็ทำประวติข้าวแบบญี่ปุ่นสิครับ ตั่งแต่เลือกเมล็ดถึงขายเลย
สามารถไปเยียมชมไร่นาก็ยังได้ เค้าตั้งใจทำ เพราะมันคืออาชีพเค้า ไม่ใช่แค่ทำแลกเงิน
comment53-1:เห็นด้วยกับคุณค่ะ เราชอบแนวคิดที่อิงความเข้มแข็งชุมชน แปลกดีชาวนาประเทศอื่นๆรวยมาก แต่กลับเป็นอีกแบบในประเทศไทย ไม่รู้ว่าเพราะการตลาดหรือเพราะทำๆให้ได้เงินอย่างเดียว แต่บางคนก็เป็นชาวนาด้วยจิตวิญญาณจริงๆนะ เห็นแล้วชื่นชม
comment53-2:เวลามีสหกรณ์มันจะมีทั้งคนขยัน กับขี้เกียจ

>> ลดคนกลางแบบบริษัทระดับชาติ มาเหลือแค่คนกลางในชุมขชนที่คุยกันรู้เรื่อง เข้าใจกัน<<

มันยากที่สุดในการผลิตเลยค่ะ เพราะคนทำดีมันมีน้อยกว่า มาเข้าสหกรณ์ก็อยากได้ราคา แต่ไม่ปรับปรุงคุณภาพของตัวเอง
ทำไปสหกรณ์มันก็แตกเพราะคุมคุณภาพไม่ได้
comment53-3:เป็นปัญหาเรื่องบุคคลละครับ ไม่ใช่โครงสร้าง ก็ต้องไปแก้ Mindset 
เข้าทำนองเดียวกับ จขกท เลยครับ คนมีคุณภาพมีน้อย งั้นก็ต้องแยกออกจากคนดีๆ ให้ตายไปซะ เหลือแต่คุณภาพไว้
ดูแรงแต่จริงครับ แบบญี่ปุ่นต้นแบบที่ดีมากๆ

ถ้าจะเป็นชาวนาต้องเป็นเพราะรักไม่ใช่เพื่อเงิน จว สั่งบังคับต้องมีมาตรฐานยังไงเค้าทำหมด ต้องถ่ายภาพต้องทำข้อมูลเค้าก็ทำ
แล้วสหกรณ์ก็จะรวบรวมแต่ของคนที่ตั้งใจ มารวมกัน แปะป้ายท้องถิ่น ส่งขายตามร้านของ จว นั้นๆ แบบ นมฮอกไกโด นะครับ

ถ้าเรารอให้คนมีคุณภาพเท่ากันก็คงไม่ได้พัฒนา ถ้าจะทำมันก็ต้องมีเจ้าภาพ มีเงินจูงใจ มีความสำเร็จเป็นตัวอย่าง
...ก็แค่ฝันไว้นะครับ คนดีๆจะได้มีจุดยืนที่คู่ควร ไม่ใช่ต้องถูกเหมารวม หมดกระแสก็กลับมาจน ทั้งที่ตั้งใจมากๆ T_T
comment53-4:ตอนนี้ถ้าจำไม่ผิดน่าจะมีโครงการ นาแปลงใหญ่ ของรัฐอยู่นะครับ
comment53-5:คห. 53  สิ่งที่คุณพูดมา มันก็มีชาวนาหลายกลุ่มที่รวมตัวกันได้และประสบความสำเร็จ
กลุ่มพวกนี้ก็จะเนื้อหอมเป็นที่ต้องการของหน่วยงานราชการที่ต้องการเอาหน้า เพราะว่ารวมกลุ่มกันได้แล้ว มีผลงานแล้ว
เวลาคิดอะไร ข้าราชการก็เอาพวกนี้แหละนำหน้า

พวกที่ชุมชนไม่เข้มแข็ง รวมตัวกันไม่ได้สักที พวกนี้ส่วนราชการไม่สนใจหรอก

คนไทยในชนบทต้องอาศัยผู้นำที่เข้มแข็ง ถึงจะพาชุมชนฝ่าไปได้ครับ ถ้าจะให้รวมกลุ่มกัน แล้วไม่มีหัวหน้ากลุ่ม รับรองได้ว่าเละครับ 
มีหัวหน้ากลุ่มก็ต้องมีเงิน ต้องใช้วาทศิลป์อย่างยิ่งถึงจะชักจูงให้สมาชิกผ่านไปได้ ออกแนวเผด็จการเล็กๆ แบบนั้นแหละครับ

หนึ่งปีที่บังเอิญได้ไปทำงานเกี่ยวกับข้าว เกี่ยวกับชุมชน อยากบอกว่าหินมาก ท้าทายมากที่สุด  โดยเฉพาะคนชนบท คนไทยมีความคิดมองเห็นผลประโยชน์ของหมู่คณะน้อยถึงน้อยมาก ไม่ค่อยมองถึงวันข้างหน้า มองเห็นแต่ปัญหา แต่มองไม่เห็นวิธีแก้

เรื่องข้าว ปัญหามีหลายอย่างที่เกิดจากตัวชาวนาเอง ที่ท้าทายเพื่อนสมาชิกในกลุ่ม เจ้าหน้าที่ หรือแม้แต่โรงสี

ปัญหาเรื่องความชื้น ต้องเอาข้าวไปตาก ชาวนาบางคนก็เก็บข้าวเปลือกใหม่ๆ ไว้ในถุงกราเวียร์หนาๆ ของตราฉัตร ข้าวมันก็ยิ่งแย่หนักกว่าเดิมอีก เวลาซื้อข้าว บางเจ้า ข้าวอย่างเปียก กรวด ฝุ่นผง ฟาง ข้าวเหนียวก็มี บอกให้แก้ไข ปีต่อไปก็เจอปัญหาเดิมๆ  
ซึ่งส่งผลต่อคุณภาพข้าวอย่างมาก
comment54:เราเพิ่งไปได้ข้าวจากชาวนา ที่เมกะบางนาค่ะ เค้าช่วยชาวนาจากอ่างทอง 5 โล 100 อร่อยดีนะคะ =) เราก้อว่าจะผูกปิ่นโตข้าวกับชาวนาอยู่ค่ะ
comment55:ความเห็นผม การให้ชาวนามีเครื่องสีเองขนาดเล็กทำให้ มันเสียเปรียบมากๆในด้านคุณภาพ และ productivity ข้าวหักเยอะ ไม่คัดข้าว เหลือข้าวสารจริงๆไม่กี่% แล้วเค้าก็จะขายกันทั้งที่ข้าวมีคุณภาพต่ำกว่าราคา โดยอาศัยความเห็นใจโดยใช้คำว่าชาวนาเข้ามาเป็นจุดขาย อีกทั้งข้าวที่คุณภาพไม่ดี(มีแกลบ มีเมล็ดดำ มีกรวด มีข้าวท่อน) มันเอาไปขายใครไม่ได้หรอกครับ อย่างมากเค้าก็ซื้อแค่ครั้งเดียว 

ทางเดียวคือต้องใช้เครื่องจักรขนาดใหญ่ นำองค์ความรู้การควบคุมการผลิตให้มีประสิทธิภาพ จึงจะสามารถลดต้นทุนและทำกำไรจากคุณภาพ ไม่ใช่ทำกำไรจากน้ำใจและความไร้คุณภาพครับ
comment56:ซื้อข้าวจากชาวนาเหมือนกัน แต่เป็นรุ่นน้องที่รู้จัก (เรียนเกษตร) เลยดีไป ข้าวดี ปลอดสาร ไม่ถูก แต่ไม่แพงเว่อ 
เคยไปซื้อของที่อื่นมาไม่ได้เรื่องเลย
comment57:เรามีวิธีสังเกตุอะไรยังไงบ้างคะ ว่าที่ขายๆอยู่น่ะเป็นชาวนาตัวจริงรึปล่าว
ไปตามห้างฯเห็นชาวบ้านๆมาวางขายอยู่ ก็อยากจะช่วยซื้อ 
แต่กลัวถูกหลอกอ่ะค่ะ บางคนก็ขายข้าวที่บรรจุถุงสูญญากาศ
เหมือนเป็นอุตสหกรรมรึปล่าว ข้องใจจัง
comment58:ขออนุญาตแบ่งปันประสบการณ์นะคะ

เมื่อก่อนก็เป็น "ผู้บริโภคข้าวอินทรีย์" ธรรมดาๆ แต่เมื่อปี 2558-2559 (ถึงกลางปี) ได้มีโอกาสทำในบริษัทส่งออกข้าว

ทำให้ทราบว่าข้าวที่เกษตรกรนำมาจำหน่ายจะมี 2 มาตรฐาน
มาตรฐานแรกคือ มาตรฐานส่งออก (ซึ่งคนไทยส่วนใหญ่ไม่ค่อยมีโอกาสได้รับประทาน)
มาตรฐานสองคือ จำหน่ายในประเทศ

ในมาตรฐานแรก มีขั้นตอนการคัดกรองเมล็ดข้าว แหล่งที่มาของข้าว น้ำหนักและกระบวนการต่างๆ รวมถึงเรื่องของ "ใบรับรอง" ซึ่งตรงใบรับรองนี่ถือเป็นมูลค่าเพิ่มของข้าวไทย เกษตรกร (ชาวนา โรงสี)ที่มีทุนทรัพย์มากพอก็จะเตรียมเรื่องใบรับรองที่ขอบอกว่าค่าใช้จ่ายหลักแสนต่อปี ต่อ 1 ใบรับรองนะคะ (หน่วยงานที่ออกก็จะเป็นตัวแทนจากต่างประเทศที่ประจำในประเทศไทย) ซึ่งถ้า...ถ้าคนไทยจะซื้อข้าวประเภทนี้มาบริโภค พอจะนึกภาพออกใช่ไหมคะว่าราคาจะเป็นอย่างไร 

พอมาถึงมาตรฐานที่สอง ก็จะแยกเป็นข้าวบรรจุถุงที่จำหน่ายในห้าง ในร้านสะดวกซื้อ กับ ข้าวที่เกษตรกรมาจำหน่ายเอง (จะผ่านสื่อโซเชียลหรือขายตรงวิธีใดก็ตาม) ประเภทที่บรรจุถุง อาจจะเป็นหรือไม่เป็นอินทรีย์ก็ได้ ขึ้นอยู่กับบริษัทผู้จัดจำหน่าย แต่ประเภทที่เกษตรกรมาจำหน่ายเอง ก็ต้องแบ่งอีกว่าเป็น ปลอดสาร ไร้สาร หรืออินทรีย์100% ซึ่งกระแส ณ ปัจจุบัน หากบอกว่าเป็นอินทรีย์ ผู้ซื้อก็เหมือนจะซื้อง่าย เกษตรกรที่อยู่ในขั้นปลอดสารก็เรียกตัวเองว่าอินทรีย์ เพื่อให้ได้ราคาเดียวกัน

ผู้บริโภคต้องหาความรู้เพิ่มเติมว่าอะไรคือ ปลอดสาร ไร้สารและอินทรีย์
กว่าจะเป็นอินทรีย์ได้ แปลงเกษตรที่ปลูกข้าวต้องผ่านขั้นตอนการปรับเปลี่ยนถึง 4 ปีค่ะไม่นับรวมระยะเวลาเฝ้าสังเกตุที่จะต้องตรวจกันทุกปีว่ายังอยู่ในมาตรฐานไหมและมีหน่วยงานเพียงไม่กี่หน่วยงานในประเทศไทยที่สามารถออกใบรับรองให้ได้ว่าเป็นอินทรีย์ 100% ใบรับรองนี้สามารถเรียกดูได้จากเกษตรกร หากซื้อโดยตรง 

ข้อดีของการได้ทำส่งออกคือ รู้มากขึ้นว่าจะซื้อข้าวอินทรีย์แท้และราคาประมาณไหนได้บ้าง
ขอบคุณที่ติดตามอ่านค่ะ
comment58-1:ถึงบางคนที่ยังไม่รู้

แบบแรกกับแบบ2 ความนุ่มความหอม และคุณภาพ ต่างกันมากมายจริงๆ 

แต่จริงๆแล้วราคาพอๆกับที่ขายในประเทศนะ
comment58-2:อ่านแล้ว พ้ม ยังไม่ทราบเลยครับ
ว่า แต่ละอย่าง ราคา กิโลละกี่บาท
ถ้าบอกเป็นราคาต่อหน่วยน้ำหนักได้จะดีมากครับ
ขออภัย ที่ผม มันสมองมีหยักน้อยกว่าคนทั่วไป
comment58-3:58-2 ราคาข้าวที่ขายในประเทศ ก็ตามที่เห็นเลยครับ

แต่ราคาข้าวส่งออก ราคามันไม่แน่นอนตามแต่ราคาตลาด+ราคาที่ตกลงกัน 
ถ้ากะคราวๆจะอยู่ที่ราวๆ 430-5xx เหรียญต่อตู้(คอนเทนเนอร์)ครับ
comment59:ที่บ้านก็ขายค่ะ เพราะแฟนเป็นลูกชาวนา แต่เอามาแค่พอขายคนกันเอง กับกินเองค่ะ
comment60:เราโชคดีหน่อย ปตท.ไม่ไกลบ้านมีตั้งเต้นท์ขายข้าวจากชาวนา คุณยายที่ขายก็ใจดี บรรยายซะละเอียดเลยว่าแต่ละอันต่างกันยังไง มีเอาข้าวมาให้ดมด้วย (แต่แยกไม่ออก ก็ซื้อตามที่คุณยายบอก 555) ข้าวสวยมาก ไม่ทีหัก (แต่ต้องระวังเรื่องแฉะหน่อย)  หุงนิ่ม หอมฟุ้งเลย
comment61:ห้างมีการควบคุม มันก็แพงกว่าสิ
ซื้อข้าวชาวนาแบบซื้อกันเอง ก็ตัวใครตัวมัน ตาดีได้ตาร้ายเสีย เหมือนซื้อของตามตลาดสด คุณภาพแล้วแต่คนขายดูแลแค่ไหน 
รู้จักกับคนขายที่ไม่โกง ก็ดีไป ได้ข้าวดี ราคาถูก
แต่เห็นด้วยกับการรวมตัวชุมชนระดับจังหวัด เป็นระดับองค์กรที่ไม่ใหญ่เกินไปและไม่เล็กเกินไป เพื่อคุมคุณภาพกับราคา
comment62:ไม่พอใจก็ไม่ต้องไปซื้อครับ ถ้าช่วยแล้วมันทำให้เราเดือดร้อนก็ไม่มีเหตุผลใดที่ต้องไปยื่นมือช่วย เงินเราหามาก็ยากลำบาก ทำไมต้องไปเสียเงินกับอะไรที่เราไม่พึงประสงค์
comment63:เราเคยไปแย้งในกลุ่มขายข้าวใน FB ว่าคุณทำแบบนี้ขายได้ไม่นานหรอก เพราะไม่มีอะไรเทียบกับของคนห้างได้เลย สุดท้ายชาวนาก็ตายเหมือนเดิม ทั้งที่ไม่ต้องผ่านคนกลาง ไม่ต้องมาหาห้างร้านเพื่อจำหน่าย แต่ยังขายราคาแพงกว่าในห้าง ไหนจะค่าส่ง ถ้าคิดตามหลักเศรษฐศาสตร์ คือไม่มีอะไรสู้ได้สักอย่าง ดูของก่อนส่งไม่ได้อีก โดนตอบกลับมาว่า เราไม่ได้คัดจากชาวนา ไม่มีการตรวจความชื้นเหมือนโรงสี โรงงานเล็กด้วย ก็ได้ราคานี้แหละ ว่าแต่ ทำไมไม่ตรวจล่ะคะ ? โรงงานเล็กไม่น่าใช่ปัญหาใหญ่ เหมือนจะดี แต่ก็ฆ่าตัวตายเอง ไม่แปลกที่ข้าวในห้างจะขายดีกว่า พวกที่ตั้งตัวว่าจะช่วยชาวนา สร้างเพจใหญ่โต สุดท้ายก็ไปฆ่าชาวนาเสียเอง
comment64:ซื้อในเน็ตก็งี้ละ ยิ่งของมีน้ำหนักมากบวกค่าส่งไปแพงกว่าอยู่ร้านอยู่แล้ว ส่วนการกำหนดขั้นต่ำเขาคงกลัวการตัดราคากันจนราคาตกเลยทำแบบนี้ เพราะช่วงเกี่ยวข้าวใหม่ๆคนอยากได้ตังตัดราคากันกระจายเลย ก็ต้องด๓ราคาที่เหมาะสมแหละ
comment65:เราเห็นใจชาวนานะ แต่เราเป็นผู้บริโภคไง เราเลยขอเลือกคุณภาพสำหรับตัวเราเองก่อน จริงๆเราเคยซื้อข้าวโดยตรงจากชาวนาตั้งนานแล้ว แต่เป็นข้าวสังข์หยด เพราะหาในตลาดค่อนข้างยาก แต่ก็ต้องเลิกซื้อไป ไปซื้อกับร้านแทน เหตุผลเพราะ ราคาเท่ากันเลยแต่เค้าเลือกข้าวให้เรา และสะอาดกว่า แถมไปซื้อได้เลย ไม่ต้อง pre-order แบบ อุ๊ย ใกล้จะหมดแล้ว ตรงวางแผนสั่ง ให้ตรงรอบที่เค้าจะส่ง เหนื่อยค่ะ
comment66:ก็ตามกลไกปกติครับ เค้าตั้งแพง คนก็ไม่ซื้อ เดี๋ยวปัญหาก็วนกลับไปที่คนขายเองแหละครับ จะลดแลกแจกแถมปรับปรุงอะไรก็ว่าไป
comment67:เราก็อยากช่วยนะ ช่วงเดือนสองเดือนนี้ก็งดซื้อข้าวห้าง ลองซื้อจากคนที่เค้ามาขายตรงเลย 
โลละ 30 ก็โอเค รับได้ ถือว่าไทยช่วยไทย

แต่พอมาช่วงหลังรู้สึกโดนเอาเปรียบ คุณภาพไม่ดีเลย หุงมาก็แฉะๆ ล่าสุดสามีอุตส่าห์ช่วยซื้อ
พอเปิดถุงดูที่บ้าน ข้าวเม็ดหักๆทั้งนั้นเลยค่ะ เซ็ง

เราช่วยด้วยใจที่บริสุทธิ์ กลับต้องมาเจอคนขายนิสัยไม่ดี เอาเปรียบ
 (คงเป็นพ่อค้าแหละ รับต่อมาอีกที ไม่ใช่ชาวนาจริงๆหรอก เอาชาวนามาอ้าง) 

เลิกแล้วค่ะ ถุงนี้ถุงสุดท้าย หมดก็จะกลับไปซื้อข้าวห้างเหมือนเดิมละ
comment67-1:ถ้าข้าวใหม่เวลาหุงแบบปกติจะแฉะค่ะ ต้องลดน้ำลงหน่อย
comment67-2:ข้าวใหม่แฉะทุกรายครับ 
ปกติ ต้นฤดูกาลทั่วไป ไม่กินข้าวใหม่ครับ

ต้องเก็บข้าวเปลือกไว้อย่างน้อย 6 เดือน 
แล้วเอามาหุง  (ยังแฉะอยู่ แต่ดีกว่าเดิมมาก)

คงต้องผสมกับข้าวเก่าครับ  ต้นปี ผมไม่กินข้าวใหม่เลย
เพราะ ข้าวใหม่แฉะครับ
comment68:ชาวนา สีแบบชาวนา
แยกข้าว สามอย่าง
1. ข้าวรวมเม็ดโต
2. ข้าวหัก
3. ข้าวปลาย
ปีนี้  ข้าวเปลือก มี สัดส่วนข้าวรวมเม็ดโต ไม่มาก เพราะ เก็บเกี่ยวไม่ทัน
ข้าวกรอบหัก จากท้องนาแล้ว

แนะนำได้ แค่  ใครทำไม่ดี ก็ แนะนำ ติติง ไป

คนดี ชอบแก้ไข ครับ
สนับสนุน ชาวนา ผู้ประกอบการที่ดี กันนะครับ
comment69:อยากมาแบ่งปันเรื่องราวการซื้อข้าวจากชาวนาของผมบ้าง

ผมอุดหนุนเจ้าหนึ่ง วิ่งมาจาก สุรินทร์ มาส่งเองถึงหน้าบ้าน เห็นความพยายามพัฒนาของเขาแล้วก็เอาใจช่วยครับ ครั้งแรกขายกิโลละ 25 บาท ไม่มีการคัดเกรด มีเม็ดหัก มีเศษกรวด ก็ยังตำหนิไป 

รอบต่อๆ มา มีการคัดเกรด และมีให้เลือกจาก กิโลละ 25 / 30 / 35 จนถึงแบบแพ็คสูญญากาศ กิโลละ 40 บาท จนกระทั่งมาทำ gift set ของขวัญปีใหม่ ผมก็อุดหนุนมาเรื่อย และเห็นว่ามีความตั้งใจจริง

เรื่องการมาส่งอาจจะต้องพัฒนา เพราะคนไม่รู้จักทางในเมือง อาจจะกะเวลาไม่ถูก บางทีมา 7 โมงกว่า บางทีมา 3-4 ทุ่ม แต่ก็เข้าใจ และพยายามแนะนำเขาให้พัฒนาในจุดนี้

แต่สิ่งที่ชาวนาเจ้านี้ พยายามทำคือ เน้นในเรื่องความยั่งยืน เพราะถ้าเขาไม่เริ่มเอาข้าวมาขายเอง ญาติพี่น้อง ชาวบ้าน ก็จะลำบาก และมีคนมารอกว้านซื้อที่นาแล้ว จากเจ้าของที่ก็จะกลายเป็น ลูกจ้างทำนาในที่ๆ เคยเป็นของพวกเขาเองไป แต่การเริ่มต้นทำอะไรที่ไม่เคยทำมาก่อนมันยากเสมอ และต้องมีช่วงเวลาที่ล้มลุกคลุกคลานบ้าง 

เจ้าไหนที่เจตนาดี เราก็สนับสนุนครับ เจ้าไหนที่เอาเปรียบเรา ก็ไม่ควรไปอุดหนุนอีก
comment69-1:ขอชื่อร้านที่สั่งด้วย ได้หรือไม่คะ  

ถ้ากลัวผิดกฎ หลังไมค์ก็ได้นะ
comment69-2:แบบนี้น่าสนับสนุนมากค่ะ ไม่ทราบเค้าขายแถวไหนคะ
comment69-3:ผมส่งให้ทาง หลังไมค์ แล้วนะครับ
comment69-4:เห็นด้วยครับ เราต้องแยกแยะ ว่าสิ่งไหนคนไหน ดีหรือไม่อย่างไร
จะหว่านแหไปทั้งหมดว่า ไม่ดีนั้น คงจะเร็วไป

เพราะ ข้าวห้าง ข้าวข้างทาง ล้วนมาจากชาวนาด้วยกันทั้งนั้น
comment70:เมื่อเดือนที่แล้วมีงานตลาดนัดที่สนามกีฬาธูปะเตมีย์ของกองทัพอากาศ ครั้งนี้มีพื้นที่ให้กลุ่มชาวนาจากหลายจังหวัดเอาข้าวสารมาขาย ผมซื้อมา 1 ถุง 5 กิโลกรัม หุงกินแล้วมันนิ่มออกเหนียวอย่างเดียว ไม่มีกลิ่นหอมเลยแม้แต่น้อย ลองกลับไปซื้อถุงเล็ก 1 กิโลกรัม แต่เป็นของอีกจังหวัดก็เหมือนกันเลย ผมเคยกินข้าวหอมมะลิที่ชาวนาเก็บไว้กินเอง เขาให้มา 15 กิโลกรัม หอมมาก หุงทีหอมกระจายไปหลายบ้าน รู้สึกไม่เสียดายเงินที่ซื้อข้าวช่วยชาวนา แต่ผิดหวังที่เคยกินข้าวหอมที่หอมกรุ่นชื่นใจมาเป็นข้าวหอมไร้กลิ่นแบบนี้
comment71:ลายออก
comment72:ของมันเริ่มมาจากการที่ไม่ซื้อสัตย์   ลงท้ายมันก้เหมือนเดิมครับ

เอาข้าว เปียก  ไปเร่บีบคอให้โรงสีซื้อ พอเค้าไม่ซื้อก็ด่าว่าเค้าใจดำ  พอเค้ารับซื้อราคาถูกก็ร้องเร่ว่าเค้าเอาเปรียบ

พอข้าวเริ่มมีราคาเพราะตากได้ที่แล้ว ก็เล่นตัวกันตามนิสัยเดิมๆ
comment73:เจอมาเช่นกัน 5 โลก ราคา 150 บาท เครเรา ก็บอกได้จ้า 
เพราะน้องมันกลับบ้าน ฝากมันหิ้วมา รู้ว่าหนัก
พอน้องไปซื้อจริงๆ มันโทรมาถามว่าพี่ ยังจะเอาอยู่ไหม 
ราคาข้าวผันผวนยิ่งกว่าราคาน้ำมัน และทองคำ 
มันบอกว่า จาก 150 เป็น 175 พี่ยังเอาไหม กำลังจะบอกว่าเอา เพราะช่วยชาวนา
น้องมันบอกว่า ราคานี้ ถ้าพี่จะเอาจริงๆ ต้องรีบนะ เพราะ สองวันก่อน ขึ้นจาก 150 มาเป็น 165 แล้วก็เป็น 175 
บอกไปทันทีเลยจ้า ไม่เอา ถ้าฉวยโอกาศอย่างนี้ ไม่จริงใจแบบนี้ ก็ อย่าหวังว่าคนอื่นจะช่วยนะ
comment73-1:150ก็ แพงแล้ว นะ
เกินนั้น ไม่รักกันจริง ก็ ไม่ต้อง อุดหนุน หรอก
comment73-2:ของผม ซื้อจากเจ้าหนึ่งอยู่แถวที่ทำงาน บอกขายผมข้าวกล้องโลละ 32 ผมไปรับเองที่บ้านเขาลดให้เหลือโลละ 30
comment74:เราเลือกซื้อจากชาวนาโดยตรง ใน facebook เป็นข้าวกล้องหอมมะลิ (น่าจะหอมปทุม)
คิดแค่อุดหนุน ราคา พอใจในสินค้า ก็จะซื้อระยะยาวต่อไป ไม่พอใจ ไม่ดีไม่อุดหนุน ล้มหายตายไปเอง
ข้าวกล้องหอมมะลิเมล็ดดสั้นๆ ไม่อ้วน กินอร่อยพอใจ
comment75:สั่งข้าวกล้องหอมมะลิกับชาวนาผ่านทางเฟซ ค่าข้าวบวกค่าส่งหกร้อยบาท แพงกว่ายี่ห้อหงษ์ทองที่กินประจำซะอีก ข้าวที่ได้เม็ดหักและมีกรวดปน กลัวฟันจะแตกเอาค่ะ กลับไปกินข้าวถุงเหมือนเดิม
comment76:เรามีคนรู้จักแถวอีสาน เป็นญาติดองกัน (5555 เข้าใจมั้ยคะ ญาติดอง)
ปู่แกหันมาทำนาเกษตรอินทรีย์ แกบอกว่าทำนาแบบเดิมมาตั้งนานละ ไม่รวยซักที ไหนลองทำตามในหลวงดูซิ
ก็เริ่มไปอบรมเวลามีพวกเกษตรอำเภอมาอบรมในหมู่บ้าน ลองหัดทำตามไป ถูๆไถๆ
ปีแรก ปรากฎว่าได้ข้าวน้อยกว่าชาวบ้านเขา คนพากันหัวเราะแก บอก หาเรื่อง
ปีสอง ยังคงที่ ได้น้อยเหมือนเดิม ปีสามเริ่มได้เท่าชาวบ้าน
ปีสี่ ปีห้า จนปัจจุบัน ได้ผลผลิตเพิ่มขึ้น มากกว่าพวกทำนาด้วยสารเคมีเกือบเท่าตัว (เราก็ไม่รู้ว่าจริงไม่จริงนะคะ เห็นแต่แกเล่าให้ฟัง)
แต่เราว่าน่าจะจริง เพราะเราลองเปรียบเทียบข้าวที่สีได้กับนาเราที่ให้เค้าเช่า ด้วยอัตราส่วนเท่ากัน ก็ได้ข้าวมากกว่าจริงๆ
ข้าวเยอะยังไม่พอ เงินเหลืออีก ไม่ต้องไปซื้อสารเคมีมาประโคม
ทุกวันนี้มีแต่คนอิจฉาแก มาขอความรู้จากแกเพียบ

ส่วนข้าวจากชาวนาบางคนก็หัวหมอ ไม่ใช่ชาวนาซะหน่อย ไปรับข้าวชาวนามาขาย กดราคาเค้า แล้วเอามาขายเอง
เอาชื่อชาวนามาแอบอ้าง มาหาหิน มันก็ไม่ได้ผิดอะไร แต่ไม่ชอบที่ขายแพงยังไม่พอ ยังแอบอ้างว่าเป็นชาวนา
บอกว่าช่วยชาวนาบ้างละ ไม่สงสารชาวนาบ้างหรอ ฮ่วย!! ซุมพวกนี่
comment77:เราเป็นลูกชาวนาเองเลยแหละ ช่วยแม่กับพ่อเอาข้าวมาขายที่บริษัท ใครสั่งเราก็เอามาส่งให้ 
และเราก็ลงเฟสบุ๊คช่วยเค้าขายอีกที กก. 25 บาท ถ้าให้ไปส่งก็ขอร้องนิสนึงว่าสั่งขั้นต่ำ 50 กก. ส่งให้ถึงหน้าบ้านเลย
แต่บ้านเราค่อนข้างจะซีเรียสกับพวกเม็ดดำหรือพวกปลายข้าวมากๆ แม่เรานี้นั่งเก็บก่อนส่งลูกค้าแล้วค่อยมาบรรจุถุงขายเลยนะ 
เพราะเค้าบอกว่าอยากให้คนที่ซื้อไปได้กินของดีๆ แม่เค้าเลยตั้งใจทำมากๆ
comment78:ข้าวชาวนา ราคาอาจสูงกว่าข้าวที่ขายในห้างแบบแพ็ค 5 กิโล แต่ถ้าเป็นคนกินข้าวน้อยอย่างเรา ซื้ออย่างมาก 1 - 2  กิโล ก็รับได้  

ข้าวชาวนา
1.  มีมอด  เพราะเค้าไม่ได้ฉีดน้ำยา  
2.  ข้าวหัก  น้องที่ทำงานพ่อสีข้าวเอง บอกข้าวหักเพราะสีเอง จะไม่สวยเหมือนโรงสี
3.  ข้าวไม่ขาว  เพราะสีรอบเดียว  อยากให้ข้าวมีวิตามินอยู๋
comment78-1:แล้วทำไมขายแพงเท่าคนที่เค้าสีจนขาว และใช้เครื่องสีดีๆ

ค่ายาฉีดกันมอดก็ไม่ได้จ่ายนี่นะ
comment78-2:น้องที่ทำงาน ขายกิโลละ 30 บาทค่ะ
comment79:ขอบคุณ จขกท ที่มาเล่าประสบการณ์ให้ทราบอีกมุมนึงค่ะ

จึงอยากมาแบ่งปันเรื่องราวการซื้อข้าวจากชาวนาของเราบ้าง 

แถวบ้านมีแม่ค้าขายก๋วยเตี๋ยว นำข้าวสารหอมมะลิจาก จ.สุรินทร์ (เขาบอกว่าบ้านเขา) มาขาย กก.ละ30บาท ถุงละ5 กก. เราซัอ และพบว่า
หุงแล้วหอมดี ดอกหญ้าดำๆแยะ เปลือกข้าวสารแยะ ข้าวหักแยะเกิน 50% เล็กๆสั้นๆ ไม่เหมาะกับ การหุงข้าวสวย มันแฉะ (ข้าวใหม่มักเป็น)
แม้จะใส่น้ำน้อยแล้วก็ตาม แต่เหมาะกับการหุงข้าวต้ม.. หุงรีบๆก็ไม่ได้ เพราะก่อนหุงต้องเอามาฟัดไล่ผงฝุ่น เลือกเอา เปลือกข้าว ดอกหญ้า กรวด/หิน ออกเสียก่อน ก็เลยไม่ค่อยประทับใจ.

อาทิตย์ที่แล้วไปน่าน ผ่าน จ.พิจิตร แวะปั๊ม ปตท. มีขายข้าวหอมมะลิ คนขายบอกว่าเป็นของพิจิตรเอง ราคา 25บาท/กก. ไม่มีหัก หอม เม็ดเล็ก
ไม่มีดอกหญ้า เปลือกข้าว ฝุ่นผง ที่สำคัญราคาถูกกว่า.

ตามที่หลายท่านข้างบนกล่าว ถ้ารักษาคุณภาพให้ดี ราคาดี คนซื้อก็อยากอุดหนุนค่ะ.
comment80:เรานี่เลือกช่วยชาวนาอีกแบบหนึ่งค่ะ 
คือเข้ากลุ่ม ผูกปิ่นโตข้าว
ทำไมถึงเลือกวิธีนี้ 1.ราคาข้าวของชาวนาแต่ละคนไม่เท่ากัน และแต่ละคนก็ปลูกข้าวต่างชนิดกัน มีเหมือนกันอยู่บ้าง แต่ไม่ทั้งหมด มีแทบทุกจังหวัด 
2.เลือกได้ว่าจะเอาข้าวใหม่ ข้าวเก่า 
3.เลือกได้ว่าจะเอาชาวนาที่ไม่ใช้สารเคมีเลย(ไม่เคยใช้ หรือเลิกใช้มาเกิน 5 ปี ดินไม่มีเคมีตกค้างแล้ว) หรือจะเลือกชาวนาที่เลิกเคมีมาเกิน 2 ปีก็ได้ เป็นกำลังใจให้ชาวนาหยุดใช้สารเคมี

คือมันสบายใจค่ะ ว่าเลือกข้าวได้ ไม่ต้องไปซื้อข้าวจากห้าง มีรถมอไซค์นี่หิ้วลำบากมากกว่าจะถึงบ้าน ถามว่าแพงกว่าห้างไหม เอาจริงๆ แพงกว่าประมาณ 60 บาท ต่อ 5 กิโลค่ะ (ที่แพงกว่าเพราะมีค่าส่ง 100 บาทค่ะ ค่าข้าวถูกกว่าบนห้างนิดหน่อย แต่บนห้างเราไม่รู้นี่คะว่า ข้าวที่ยี่ห้อต่างๆ แพ็คใส่ถุงให้เราเนี่ย ชาวนาเขาใช้เคมีไหม ก่อนจะลงถุง เวลาเก็บฉีดยากันมอดรึเปล่า) แต่มันชดเชยด้วยการที่เราได้ข้าวปลอดเคมีแน่ๆ และได้ช่วยชาวนาด้วย ข้าวที่ส่งมาก็คุณภาพดี เราโอเคนะ
comment81:ช่วงแรกๆ เคยเจอปัญหาหนักมากค่ะ คือที่ทำงานเป็นองค์กรใหญ่ เราเลยรวมตัวกันสั่งข้าวจากชาวนาสุรินทร์ เพราะคิดว่าดีกว่าที่โคราช (ที่บ้านคุณลุง)
สั่งข้าวมาทั้งข้าวเก่าและใหม่ จำนวนตันกว่าๆ ปรากฏว่าข้าวเป็นข้าวกลางปีคุณมันไม่ดีเลยค่ะ เลยแอบเสียความรู้สึก 
ตอนนี้หันมาสั่งข้าวจากบ้านคุณลุงที่เดียว แถมยังเผื่อแผ่เพื่อนที่ทำงานดดยการหุงมาขาย ทำเป็นข้าวกล่องราคาประหยัด (เพราะข้าวเราได้มาราคาถูก) ไม่รู้นะคะ ตอนนี้ก็รู้สึกสบายใจที่ได้ช่วยชาวนาที่ซื่อสัตย์จริงๆ มากกว่าค่ะ
comment82:วันนี้ได้รับไลน์จากคนที่สนิทกัน ว่า ไปซื้อข้าไรซ์เบอรี่จากห้างร. ที่จังหวัด กจ. มีข้าวเปลือกปน ต้องแยก จะเอาไปคืน ปิดร้าน ไม่อยู่แล้ว
comment83:โดนมาสดๆเมื่อวานนี้เอง มีแต่มอดขึ้นเต็ม
comment84:นิสัยคนเรา พอช่วยมาก ให้มาก = เห็นแก่ตัว พอวันนึงไม่ให้ความช่วยเหลือก็จะคิดลบๆ ความคิดแย่ๆ สงสารคนที่เค้าไม่ได้เป็นแบบนี้จัง
comment85:ขอพูดเรื่องรายละเอียดของข้าวกับราคาค่ะ
.
ข้าวบางตัวราคาสูง เช่น ข้าวหอมมะลิแท้ ซึ่งปกติไม่มีขายในห้างค่ะ เพราะข้าวในห้าง ต่อให้เป็นหอมมะลิเกรดเอ ก็จะปน คือปนข้าวหอมปทุม กับข้าวหอมมะลิ ที่ปนแล้วอีกที อันนี้โรงสีใช้วิธี ขนข้าวหอมปทุม จากแถบภาคกลาง ขึ้นไปถึงแถบภาคอิสานที่ปลูกข้าวหอมมะลิ แล้วปนมันในรถนั่นแหละ จากนั้นก็ตีว่าเป็นรถข้าวหอมมะลิ อันนี้ใครมีเพื่อนเป็นชาวนาแถบทุ่งกุลาสามารถสอบถามได้ มั่นใจว่ารู้กันทุกคน
.
ซึ่งราคารับซื้อข้าวหอมมะลิของโรงสี มันก็แพงอยู่แล้วค่ะ (ส่วนใหญ่ข้าวหอมมะลิแท้ราคาไม่ค่อยตก เพราะโรงสีจ้องกว้านซื้อ ไม่เคยมีแท้ๆ 100%ทั้งถุงมาให้เรากินหรอกค่ะ)
.
ข้าวหอมมะลิแท้จะเม็ดเล็ก หุงไม่ขึ้นหม้อ แต่กินอร่อย ผสมนิดเดียวก็สามารถทำให้ข้าวถุงยี่ห้อดังราคาแพง (กิโลละ50) กินอร่อยเหาะขึ้นมาได้ 55+
.
อนึ่ง ซื้อข้าวจากชาวนา มันก็เหมือนคุณซื้อของ hand made มันมีหลายเจ้า หลายราคา บางคนขายข้าวหอมมะลิทุ่งกุลา บางคนขายข้าวหอมปทุมธรรมดา แต่บอกว่าทุ่งกุลาก็มี บางคนคิดว่าขายราคานี้ขายเองดีกว่าขายโรงสี ถ้าขายต่ำกว่านี้ขายโรงสีดีกว่า หรือบางคนอาจจะคิดโลภโขกสับ อันนี้คงต้องเลือกค่ะ
.
แต่ถ้าเน้นข้าวราคาถูก ไม่มีมอด เราแนะนำว่า ข้าวถุงตามห้างตอบโจทย์ที่สุด เพราะชาวนาส่วนใหญ่ไม่อบมอดค่ะ การอบมอดจะไปทำกันที่โรงสีใหญ่ๆ ในยุงฉางโรงสีนั่นแหละ เพราะต้องเก็บนาน (ถ้าคุณเห็นวิธีอบมอดแล้วคุณน่าจะชอบซื้อข้าวที่ยังเป็นมอด ลองคิดนะคะว่ามันเป็นยาจุด ไม่ใช่จุดแล้ววางไว้นอกยุ้ง จุดแล้วหมกเข้าไปในกองกระสอบข้าวน่ะคุณ หมกแล้วมอดไม่ขึ้นข้าว=สิ่งมีชีวิตไม่อยากกิน... ก็คิดดูแล้วกันค่ะ ส่วนข้าวเป็นมอดเก็บยังไง แนะนำให้ซื้อกระปุกใส่ข้าวแบบสุญญากาศ หรือใส่ขวดน้ำพลาสติก เก็บได้ไม่เป็นมอด วิธีนี้ทำเองใช้เองมาหลายปีค่ะ)
.
เราเห็นด้วย (และคิดไว้แล้ว) ว่าต้องมีชาวนาหลายคนเอาเปรียบผู้บริโภค แต่ถ้าผู้บริโภคยังมองว่าชาวนาขายข้าวเองต้องถูกกว่าโรงสิ อันนี้น่าจะไม่ถูกต้อง เพราะโรงสีมีปัจจัยหลายๆ อย่าง ที่สามารถขายข้าวถุงให้คุณถูกกว่าต้นทุนที่ชาวนาทำนาจริงๆ ได้ (โดยเฉพาะหน้าที่โดนกระแสขายข้าวเองแบบนี้)
.
เพราะงั้น เราอาจจะต้องเลือก ว่าอยากช่วยชาวนาจริง หรือแค่อยากซื้อข้าวถูกๆ ถ้าอยากช่วยชาวนา เจ้านี้ไม่ดี เราก็เปลี่ยน มีอีกเยอะแยะมากมาย แต่ถ้าไม่ไหวล่ะ แพงเกินไป ซื้อข้าวถุงก็ไม่ผิดค่ะ มันขึ้นอยู่กับงบประมาณของเรา ช่วยตัวเองก่อน XD
comment85-1:
comment85-2:เรื่องยาฆ่ามอด เคยเห็นอาจารย์วิทย์คนนึง ชื่อ เจษฎา บอกว่า ใช้การระเหยของสารเคมี
ซึ่งกว่าจะถึงมือผู้บริโภค ยานั้นระเหยไปหมดแล้วครับ 
ข้าวถุงหลายๆ ยี่ห้อ ถ้าเอามาใส่ภาชนะวางไว้เฉยๆ สักระยะนึง คุณจะเห็นมอดมาไต่ยั้วเยี้ยแล้วครับ
comment86:การที่เราซื้อข้าวโดยตรงกับชาวนา ประเด็นหลัก ไม่ใช่เราต้องการข้าวถูก แต่ต้องการตัดวงจรพ่อค้าคนกลางที่บวกราคา และต้องการให้ชาวนาขายข้าวได้ในราคาที่ดีขึ้น

แต่เมื่อชาวนาขายข้าวได้เองโดยไม่ผ่านคนกลางนั้น ชาวนาก็ไม่ควรตั้งราคาสูงจนเกินราคาที่คนกลางเอามาขาย เพราะผู้ซื้อก็มีทางเลือกที่ดีกว่าสำหรับตัวเอง

ทุกอย่างขึ้นอยู่กับความเหมาะสมครับ
comment87:คงเป็นพวกที่แฝงเข้ามาฉวยโอกาส พวกเจ้าเล่ห์ก็ปล่อยให้ขายไม่ได้ไปเถอะ
แบบนี้เปลี่ยนไปช่วยชาวนาที่ขายข้าวแบบบริสุทธิ์ใจดีกว่า ถึงจะแพงหน่อยแต่ชาวนาก็ได้รับเงินจากเราโดยตร...
comment88:ทีแรก ยังอุดหนุนตามงานช่วยชาวนา
ที่ห้างถูกกว่าก็เพราะกระแสช่วยชาวนาออก พวกนายทุนก็ดั้มราคาลงด้วยเพื่อแข่งขัน
แต่ทีนี้ถ้าเล่นกันแบบตรูจะขายเท่าไรก็ขาย แต่คุณต้องซื้อถืว่าสงสารมาค้ำ แบบนั้นก็ไม่เอา

แชร์ปสก การซื้อของเราบ้าง ซื้อตามงานในห้างแต่คนขายเหมือนชาวนามาเอง ถามได้ตอบได้ข้าวเกี่ยวเมื่อไร สีเมื่อไร แล้วเขาตอบตามจริง เลือกถุงได้ 
ราคาไม่ใช่ว่าถูกมาก แต่พอหุงแล้วก็โอเค ข้าวมียาง กินแล้วใช้ได้จริง แบบนี้ก็พอรับไหว
comment89:ผมเป็นอีกคนที่มีปัญหาครับ สั่งข้าวจากชาวนาโดยตรง ได้ข้าวไม่ตรงสเปก มีแต่เศษหินและข้าวเปลือก ข้าวระบุว่าเป็นข้าวหอมมะลิทุ่งกุลาร้องไห้ พอหุงกินนี่ข้าวขาวชัดๆ ลำบากแม่ต้องมานั่งเลือกหินออกด้วย ราคาก็ไม่ได้ถูกเลย โลละ 30บาท
comment90:การซื้อของบนโซเชี่ยลมีความเสี่ยงเสมอ  
อย่าให้ความเห็นใจมาบังตา  จะถูกจะแพงไม่ว่า ขอให้ดีครับ 
คนทำนาชุ่ยๆ  ก็เยอะ ทำดีๆก็แยะ  แล้วยิ่งขายกันเองแบบนี้ ใครจะคัดคุณภาพให้ครับ
ถ้าชาวนาไม่ซื่อสัตย์เสียเอง  
สู้ๆนะชาวนา  แค่คุณเปลี่ยน ชีวิตก็จะดีขึ้น 
เปลี่ยนความคิดชาวนา
comment91:เมื่อวานเพิ่งซื้อจากรถที่เขาสีมาขาย เห็นว่ามาจากบุรีรัมย์ กิโลละ 30 บาท ก็ซื้อมา 10 โล
300 บาท อันนี้ไม่คิดว่าวุ่นวายอะไรเพราะเขามาจอดรถขาย จริงๆอยากซื้อแบบนี้มากกว่า
เพราะเขาก็บอกตรงๆว่าสีมาแค่ 1 คันรถ พอขาย เอามามากกว่านั้นก็กลัวขายไม่หมด กลัว
คนว่า เห็นใจเขา อยากให้ซื้อแบบนี้แหละค่ะ มาจอดรถขายเอง ราคาสมเหตุสมผล
comment92:หลายความเห็นก็ออกจะไปไกลนะคะ
บางคนเริ่มเหมารวมว่าชาวนาโกงบ้างเห็นแก่ตัวบ้าง

บางอันลากไปถึงชาวนารับเงินรัฐไปใช้จ่ายฟุ่มเฟือย 
แหม่เกิดเป็นชาวนานี่ถูกมองแต่ภาพแย่ๆนะคะ
(ภาพอาจจะจริง แต่คุณต้องดูปัจจัยด้วย)

งงว่าคนพวกนี้เขามีทัศนคติต่อชาวนาอย่างไรกัน?
ในหัวมีแต่ภาพ "จน เครียด กินเหล้า" 
ที่คนเมืองมักชอบใช้ตัดสินคนต่างจังหวัด คนใช้แรงงาน
อย่างนั้นหรือ

เข้าเรื่อง

1.เรื่องคือคุณภาพข้าว

ปัญหาจริงๆคือคุณไม่รู้จักความแตกต่าง
ของข้าวที่ขายโดยชาวและข้าวขายในห้าง
และก็แหกปากไปแล้วว่าเขาโกงคุณ 
บางคนบอกซื้อมาแล้วหุงไม่ขึ้นหม้อ
หุงแล้วแฉะด้วย ดิฉันอ่านไปก็เบ้ปากใส่อย่างแรงอ่ะค่ะ
คือคุณไม่รู้ไงว่าข้าวหอมมะลิแท้ๆ แถมเป็นข้าวใหม่อีก
หุงให้ตายมันก็หุงไม่ขึ้นหม้อ 

ตรงนี้เป็นปัญหาที่ชาวนาหรือผู้ขาย
ต้องชี้แจงให้ผู้ซื้อทราบด้วย

2. ทำไมข้าวในห้างคุณภาพดีกว่า

ที่คุณว่าคุณภาพดีกว่าก็คงไม่พ้น
(ก) เมล็ดไม่หัก ไม่มีกรวด
(ข) หุงขึ้นหม้อ

นั่นก็เพราะว่าข้าวพวกนี้มีมาตรฐาน
จากโรงสีที่ได้มาตรฐานและใช้เครื่องจักรราคาเป็นสิบๆล้าน
มันก็ไม่แปลกเลยที่จะทำข้อ (ก)ได้ดีกว่าชาวนา
ที่ใช้เครื่องสีเล็กๆหรือเครื่องสีชุมชน

และอีกอย่างข้าวที่ขายในห้างน่ะ
ส่วนใหญ่ไม่ใช่มะลิแท้ 100%
บ้างก็ผสมข้าวพันธุ์อื่นบ้างก็ผสมข้าวหอมปทุม
ซึ่งคนละเรื่องกับข้าวหอมมะลิที่ปลูกแถวอีสานเลย
พวก 105 กข 15 ไรนั่น ซึ่งข้าวพวกนี้หอมมาก
แต่หุงไม่ขึ้นหม้อยิ่งข้าวพึ่งเกี่ยวฝันไปเถอะ

พวกคุณก็เลือกเอาเลยค่ะว่าชอบข้าวแบบไหนก็ซื้อแบบนั้น
หาความรู้ใส่ตัวไปด้วยค่ะคนขายก็ชี้แจงไป
ราคาก็ตั้งถูกหน่อยเพราะไม่ได้คัดเมล็ด

3. พวกเหมารวม "จน เครียด กินเหล้า"

วาทะกรรมสกปรกที่สร้างโดยพวกนักวิชาการ
เอ็นจีโอส่วนหนึ่ง และคนในเมือง คนมีการศึกษาทั้งหลาย
ก็เห็นดีเห็นงามไปด้วย

ความเห็นที่ 19. เล่าเรื่องที่ตัวเองเจอมา
แต่อ่านแล้วยังไงก็เหมือนสื่อสเตอริโอไทป์ภาพ
ชาวนา (ซึ่งก็คนต่างจังหวัด คนใช้แรงงานน่ะแหล่ะ)
เป็นพวกเห็นแก่ตัว เป็นพวกใช้เงินรัฐฟุ่มเฟือย

ในโลกนี้มันมีใครไม่เห็นแก่ตัวคะ?
เขาเห็นคนอื่นขายก็อยากขายด้วยกันหมดแหน่ะ
นี่มันเป็นการเอาตัวรอดของคนที่ไม่ได้มีทรัพยากรในมือ
ความรู้ก็ไม่มี การตลาดก็ไม่มี เขาก็ทำเท่าที่เขาคิดว่ามันใช้ได้
คิดว่ามันทำให้รอด

บางคนได้เงินรัฐแล้วเอาไปซื้อมือถือ
แล้วทำไมเขาจะซื้อไม่ได้?
เงินที่รัฐให้ก็เพื่อช่วยอุ้มคุณภาพชีวิตเขา
เขาไปเอาซื้อมือถือ คุณแน่ใจหรือว่านั่นไม่จำเป็นสำหรับเขา
และยิ่งสำหรับโลกปัจจุบัน?

บางคนเอาไปกินเหล้า
ถ้ามันกินแล้วชีวิตไม่ได้พังก็กินไปเถอะ
เป็นการบันเทิงชีวิตแบบหนึ่ง

ทีนี้ไอ้คนที่เอาไปใช้ฟุ่มเฟือย
ใช้ไม่เป็น เมาหัวราน้ำ
ถามว่ามันมีไหม? มี
ชาวนา คนรวย ครู อาจารย์ มันมีเหมือนกันหมด
แต่สังคมมันติดภาพเฉพาะคนจน คนรากหญ้าไงคะ

4. บางคนโทษชาวนาบางคนไม่ยอมปรับตัว

คำพูดสวยหรู แต่ไม่คำนึงสี่ห้าอะไรเลย
ดิฉันเคยเสนอความคิดไปว่าชาวนาต้องลดลง
ก็คือต้องสนับสนุนให้ชาวนาหันไปประกอบอาชีพอื่น
เพราะดีมานด์มันไม่สอดคล้องกับซัพพลาย

หรือใครคิดจะทำนาต่อ ก็ต้องหาทางลดต้นทุน
หาทางขาย เหมือนที่บางคนเริ่มหันมาขายข้าวเอง
คุณก็ต้องใช้เทคโนโลยีเป็น รู้การตลาด

แต่ถามว่ามันมีกี่คนที่ทำได้?
เหมือนมันมีกี่คนที่ทำธุรกิจแล้วรอด?

พวกคุณเอาแต่เรียกร้องให้พวกเขาปรับตัว
โดยคนชายขอบที่มีโอกาสเข้าถึงเงินทุน
เข้าถึงการศึกษษ เข้าถึงเทคโนโลยีน้อยกว่าพวกคุณมากๆๆๆงั้นหรือ?

นี่คือความเหลื่อมล้ำ
การเปลี่ยนแปลงปรับตัวล้วนมีต้นทุนต้องจ่าย
เหมือนคุณทำงานออฟฟิศมาสิบปี
พอคิดจะย้ายงานมันก็ต้องคำนึงถึงความมั่นคงที่ใหม่
ภาระ ครอบครัว หนี้สิน ฯลฯ
ชาวนาก็เหมือนกัน และคิดดูพวกเขามีต้นทุนทุกอย่างน้อยกว่าพวกเรามากๆ
(โอเคไม่ใช่ทุกคน แต่ส่วนใหญ่)

ดังนั้น ถ้าอยากให้เขาปรับตัว รัฐก็ต้องเข้าไปซัพพอร์ต
ไม่ว่าจะเป็นองค์ความรู้(ร่วมมือกับเอกชน) เงินทุนเงินกู้อะไรก็ว่าไป

ไม่ใช่สักแต่พูดสวยหรูว่าปรับตัวสิ ดูคนนั้นสิเขายังทำได้
เพราะคนทุกคนมีต้นทุนไม่เหมือนกัน โอกาสไม่เหมือนกัน และความเฮงไม่เท่ากันด้วย

จบ
comment92-1:จะสื่อถึงอะไรครับ สังคมผิดหมด ทุกคนผิดหมด ชาวนาถูกเอาเปรียบ ว่างั้นหรือ ?
ในฐานะผู้บริโภค ย่อมต้องการความคุ้มค่าตามมาตรฐานเเละความเชื่อของตนมากที่สุด
บอกไว้ตรงนี้ครับ ผมไม่เคยสงสารชาวนาหรืออาชีพใดๆที่ไม่รู้จักปรับตัว เมื่อใดที่คุณทำเป็น
อาชีพนั่นหมายถึงคุณอยากได้เงิน เมื่อคุณอยากได้เงินนั่นคือธุรกิจ เมื่อเป็นธุรกิจสิ่งที่ควรมี
คือการทำอาชีพนั้นอย่างมีคุณธรรม ไม่ใช่เรียกร้องความสงสาร เเล้วคุณอย่าคิดว่าชาวนา ชาวสวน
หรือชาวบ้านจะโง่ ซื่อบริสุทธิ์เหมือนภาพลักษณ์ที่สร้างกันมา 
         พูดถึงเรื่องต้นทุน คุณอย่ามองเเค่ตัวเงิน ถ้าเราขาดทุนด้านการเงินคุณก็ไปขวนขวายหาความรู้ครับ
ซึ่งแหล่งความรู้ปัจจุบันมีมากถ้ารู้จักขวนขวาย สุดท้ายอย่างอมืองอเท้ารอความชวยเหลือเพียงอย่างเดียว
อีกอย่าง อย่าโทษแต่สิ่งอื่นโดยไม่มองตัวเอง
comment92-2:ถ้าชาวนาคิดอย่างคุณหมด ชาตินี้ทั้งชาติก็ต้องแบมือขอให้รัฐช่วยตลอดไป
comment92-3:ปญอ. มาก บอกตรงๆนะ ชาวนาประเทศอื่นเค้าไปถึงไหนกันแล้ว
ถ้าจะอ้างว่าเป็นชาวนาแล้วไม่พัฒนาตัวเอง ก็จมอยู่กับความยากจน
เอาแต่โทษสังคมไปเถอะนะ อย่าฝันความช่วยเหลืออะไรอีกเลย อ้างปากก็เห็นไส้ไก่แล้ว
comment93:ข้าวมีหลายยี่ห้อ กลุ่มชาวนาก็มีหลายกลุ่ม..
ลองเลือกกลุ่มอื่น เปลี่ยนบ้างไหมคะ
comment93-1:เหมารวมคนใช้แรงงานงานถนัดชาวพันทิป(ส่วนหนึ่ง)น่ะค่ะ
comment94:เป็นธรรมดาครับ  พอซื้อขายกันนานๆมันเริ่มจะมีการหัวหมอเกิดขึ้นเป็นธรรมดา
comment95:ไม่แข่งกันที่คุณภาพสักแต่อัดยาให้ได้ผลผลิตไวไว เอาข้าวบ้าไรมาปลูกก็ไม่รู้หวังได้เงินจากรัฐบาลอย่างเดียว มีเท่าไหร่ก็ซื้อไม่พอหรอก แทนที่จะเอางบที่ซื้อจำนำข้าวมั่วๆ มาจัดแข่งคุณภาพข้าว จัดกันไปเลยทุกจังหวัดให้ผู้ว่าราชการจังหวัดควบคุม แข่งกันภายในจังหวัดก่อน  แล้วก็เอามาประกวดแข่งทั่วประเทศ ของที่ไหนดีที่สุด ปลอดสารพิษ หอม นุ่ม หุงขึ้นหม้อ ข้าวชนะเลิศ ก็ได้ราคาสูงเอง จังหวัดที่ไม่ชนะก็ไม่ใช่ว่าจะปลูกข้าวไม่ดี เพราะอย่างน้อยก็เกิดจากการเอาใจใส่ ต้องเอาข้าวมาประกวดแข่งขัน ข้าวที่ได้ย่อมดีกว่าข้าวที่ปลูกกันแบบเน้นปริมาณแต่ไม่สนใจคุณภาพแน่นอน ราคาก็ต้องดีขึ้นตามกันไป
comment96:ช่วงสองเดือนที่ผ่านมาก็หาซื้อข้าวตามกลุ่มในเฟสเหมือนกันค่ะ ปกติที่บ้านจะซื้อข้าวตราฉัตร ถ้าที่เซเว่น ๕ กิโลราคา ๒๕๐ บาท ถ้าซื้อที่แมคโครจะ ๒๑๐ บาท ก็คิดไว้ว่าถ้าซื้อจะชาวนาราคาไม่เกิน ๒๕๐ บาทก็จะลองดู แต่พอติดต่อไปหลายๆเจ้าคือพอรวมค่าส่งมากรุงเทพแพงกว่านั้นหมดเลย มีน้องคนนึงที่เป็นเพื่อนกันในเฟสอยู่แล้วเห็นโพสต์ขายข้าว ส่งในกรุงเทพฟรี ตอนแรกเขียนว่าโลละ ๓๕ บาท เราก็โอเคเพราะไม่มีค่าส่ง บอกน้องเค้าไว้ว่าของมาเมื่อไหร่ส่งข้อความมาบอกด้วย ผ่านไปวันนึงน้องเค้าแก้โพสต์ราคาเป็น ๔๐ บาท เราก็ไม่ได้ว่าอะไร ผ่านมาอีกวันแก้เป็น ๔๕ บาท ทีนี้ไม่โอเคแล้ว เลยเปลี่ยนเจ้า ตอนหลังมาเจอคนใหม่ กิโลละ ๒๙ บาท รับได้แถวๆชิดลม/ประตูน้ำ ไม่มีค่าส่ง ตอนนี้สั่งมาสองรอบแล้วค่ะ ครั้งละ ๑๐ กิโล ก็ทานได้ทีละเดือน ข้าวอร่อยดี มีความอยากตักข้าวมากขึ้นกว่าเดิม ก็คิดว่าคงจะซื้อกับเค้าไปเรื่อยๆค่ะ
comment96-1:บ้านอยู่กี่คนเนี่ย กินข้าวเดือนละ 10 โล
comment97:ซื้อโดยตรงไม่ใช่ถูกกว่าเพราะต้นทุนชาวนาแพงกว่าโรงสีครับ ฉนั้นการทีาชาวนาขายข้าวเองถ้าทำได้ก็ดี แต่ไม่ง่ายครับ
comment98:ต้นทุนชาวนาแพงกว่าโรงสี   งั้นก็แปลว่า ที่ด่าๆกันว่าโรงสีโกง โก่งราคา ก็ไม่จริงดิ ????????
comment98-1:เขาหมายถึงค่าสี ค่าขนส่ง ถ้าชาวนาทำกันเอง ต้นทุนมันสูงกว่าไง
comment98-2:ต้นทุนต่อหน่วยสูงกว่าเยอะ
เหมือนเราจะซื้อของราคาส่งต้องซื้อทีละมาก ๆ น่ะ

พอจะเข้าใจไหม
comment98-3:มันโกงทั้งสองครับ ชาวนาก็ไม่ซื่อ โรงสีก็ไม่ซื่อครับ
คนเดือนร้อนคือคนที่ตั้งใจผลิต ครับ
comment99:เราซื้อกับกลุ่มสหกรณ์ชาวนาค่ะ ซื้อหลายครั้งแล้วชอบที่ทำดูมีมาตราฐานค่ะ
ล่าสุดมาซื้อกับชาวนา(ลูกหลานชาวนา) เห็นว่าเออ จังหวัดเราก็มีเลยอุดหนุน
ข้าวที่ได้มามีกลิ่นหืนเหมือนชื้นๆค่ะ ส่วนตัวไม่กล้ากินเลย และเข็ดมาก ไม่น่าซื้อเลย
เห็นด้วยว่า การควบคุมคุณภาพสำคัญที่สุดค่ะ
comment100:ได้คืบจะเอาศอก

เพื่อนบ้านซื้อมาฝากจากบ้านนอก โลละ 50 แพงกว่าโลตัสอีก แถมข้าวหักทั้งถุงน่าจะได้ เม็ดไม่สวยเหมือนข้าวตามห้าง
comment101:เคยลองซื้อ โลละ35 ตอนช่วงแชร์ให้ช่วยใหม่ๆ กับมาหุง กินไม่อร่อยเหมือนที่ซื้อปกติเลย

กับไปซื้อ ข้าวตราส้มโอร้านแถวบ้านเหมือนเดิม ถุง15กิโล 550  

กินอร่อยเหมือนปกติ ข้าวสวยทุกมื้อ ไม่เหมือนตอนซื้อชาวนามา
comment102:ของซื้อของขาย ทำชุ่ยๆออกมาก็ไม่ต้องไปอุดหนุนครับ
ขายของจะเอาแต่พูดว่าให้คนเห็นใจ ให้ช่วย
แล้วคุณภาพของ ?  คนซื้อต้องทนอย่างนั้นหรือ
comment103:ปสกเราตรงๆ นะ อาสะใภ้เปนคนศรีสะเกษ หลายๆ ปีจะกลับบ้านครั้งนึง มีอยุ่ปีนึง(หลายปีแล้วไม่เกี่ยวกับเรื่องข้าวราคาตกตอนนี้) เอาข้าวจากบ้านมาให้ญาติๆ ลองชิม บ้านเราได้มา 2 โลมั้ง แต่
1. ข้าวไม่หอมค่ะ หุงแล้วแข็งด้วย
2. ปนกรวด ปนแกลบเยอะมาก เอามาฝัด เอามาคัดรอบนึง แล้วล้างหลายๆ รอบก้ยังหุงไม่ได้ค่ะ ไม่หมดซักที 
สรุปว่าทิ้งหมดนะคะ นี่ขนาดญาติยังมีแบบนี้เลย บอกตรงๆ ว่าไม่เห็นของ วางใจซื้อไม่ได้เลยค่ะ ระแวงว่าจะโดนแบบนี้อีก

แล้วปกติเราซื้อข้าวเกรดดีสุดยี่ห้อในห้างได้ถุงละไม่ถึง 200 ค่ะ เมื่อเทียบกับข้าวชาวนาที่นอกจากเห็นขายกัน โลละ 35 บาท (เราเห็นในโพสจ่าที่เปิดให้ชาวนามาเม้นขายนะคะ ไม่ได้เข้าไปดูในกลุ่ม มีถูกกว่านี้ได้มั้ง) รวมค่าส่งแล้วมันพุ่งไปอีกค่ะ แล้วเราซื้อเยอะไม่ได้ด้วย เนื่องจากทำแค่มื้อเดียวต่อวัน กินช้ามาก

ก่อนหน้าเรื่องข้าวราคาตกจะมีชาวนาตีรถเข้ามาขายข้าวในตลาดแถวบ้านเดือนละครั้งค่ะ โลละ 40 บาท แต่แพคถุงสูญญากาศอย่างดี ทำสะอาดค่ะ ข้าวหอมมากด้วย แค่มีข้าวหักปนพอควร แต่แบบนี้เรารับได้ เราซื้อเรื่อยๆ ค่ะ แต่พอมีเรื่องนี้มา แกหายไปเลย ตอนนี้เลยกลับไปซื้อข้าวห้างเหมือนเดิม
comment104:เราก็เคยซื้ออยู่
แต่น่าเบื่อนะ ตอนกว่าจะถึงคิวส่ง รอแล้วรออีก

ตอนก่อนซื้อ บอกส่ง Kerry เราก็อุ่นใจ เอาวะ บริษัทมีมาตรฐาน พอส่งจริง ใบแจ้งชื่อบริษัทขนส่งเอกชนอะไรไม่รู้ ไม่เคยรู้จัก

พอรถขนส่งจะมา ก็รอไปสิ วันนี้นัด ไม่มา หายไปเฉยๆ 

คนขายบอก งั้นพรุ่งนี้ รอทั้งวัน ไม่มา บอกว่า ของตกหล่น

นัดวันรุ่งขึ้น คนส่งบอกมาแน่ๆ ให้เบอร์โทขนส่ง ที่ต้นทาง โทรไปเขาโยนต่อให้สาขาส่งปลายทาง ปลายทางโยนเบอร์คนขับรถให้ไปตามเอาเอง 

คนขับรถ โทรกี่ครั้ง ก็ไม่รับสาย ตั้งแต่เช้าจรดเย็น

เราจะออกไปไหนก็ไม่ได้ เพราะกลัวมาแล้วไม่เจอคนอยู่บ้านรับของ

พอโทรตามคนขาย คนขายก็เริ่มเบื่อ อ้างว่า ช่วยชาวนาอย่าตามมากนักเลย อ้าวว ตรูก็ช่วยเหมือนกันนะ นี่สี่วันจากวันนัดจะส่งแล้ว

สุดท้าย โยนให้แฟนมาตอบไลน์แทน ไม่คุยกับเรา แฟนนางมา พูดแต่ ใจเย็นๆ อย่าใจร้อนสิ ต้องหัดใจร่มๆ ด้วย เอ้าาา สั่งสอนเราอีกกก

สุดท้าย ที่บอกจะมา นัดเช้า มาถึงทุ่มนึง พอมาถึง คนรถส่งของ ใช้เบอร์ที่เราพยายามโทรมาทั้งวันนั่นแหละ โทรมาบอกว่า พี่ต้องอยู่บ้านรับของนะ ผมจะส่งของให้พี่ที่สุดท้าย ผมหิวข้าว จะกลับบ้านไปกินข้าว!!!!

เฮ้อ!!! แสนเหนื่อยกะการสั่งข้าวกะชาวนาไทยครั้งแรก กว่าจะได้กิน

ข้าวน่ะดี แต่กระบวนการจัดส่งแย่ถึงแย่ที่สุด 
ก็ครั้งเดียวเลิกเหมือนกันค่ะ
comment105:บ้านเราทำข้าวปลอดสารนะ ไม่ใช้สารเคมีเลยทุกกระบวนการผลิต แถมใช้พันธ์ข้าวอย่างดี ข้าวนุ่ม หุงทีหอมไปสามบ้านแปดบ้าน

ของดีแบบนี้ ไม่ขายหรอก ผลผลิตน้อยไม่คุ้มทุนถ้าจะต้องมาขายราคาตลาด

แค่เก็บไว้กินเองกับแจกคนรู้จักเท่านั้นแหละ
comment106:เราเคยซื้อข้าวชาวนาที่ปั๊มแห่งหนึ่ง ราคาก็ไม่ถูกและไม่แพงมาก

วันนั้นมีชาวนาสองคนมาตั้งโต๊ะขาย 
สักพักก็มีคนในเครื่องแบบมากับรถในตำแหน่ง ลงมาพร้อมผู้ติดตาม
มายืนข้างๆชาวนา แล้วก็มีข้าราชการคนนึงมาจากไหนไม่รู้มายืนด้วย
แล้วทั้งหมดก็แชะ แชะ จังหวะที่เรากำลังจ่ายเงินรับของพอดี

... เรา ... ยืนตาสองจุด 

... กลับมาเรื่องคุณภาพของข้าวที่ซื้อต่อนะ 

ข้าวที่ซื้อมาก็พอทางได้ เป็นข้าวที่รู้ว่าสีแบบบ้านๆ ต้องซาวสองสามน้ำ
ข้าวพอกินได้ ไม่นิ่มเท่าไหร่ แต่เราก็ไม่ได้คาดหวังอะไรแค่อยากช่วยชาวนา

ข้าวแบบนี้ควรรีบกินให้หมด เพราะมอดจะมาเร็ว
comment107:ไม่ยาก แบบไหนคุ้มกว่าก็เลือกแบบนั้น ไม่ควรเอาเรื่องการช่วยเหลือหรือน้ำใจมาเกี่ยวข้อง เพราะมันอยู่ได้ไม่นาน
comment108:ข้าวกล้องไร้เบอรี่งอก ของดอยคำ
ซื้อ1แถม1
ตก กก ละ 50กว่า นุ่มเด้งหอมอร่อยมาก
comment109:ผมว่าหลายคนคิดอยู่แล้วว่าต้องเกิดปัญหาแบบนี้ แต่คงไม่คิดกันว่าปัญหาจะปรากฎเร็วขนาดนี้

ถึงเวลาปล่อยให้เกิด survival of the fittest กันได้จริงๆรึยังครับ?
comment110:เราเป็นคนหนึ่งที่เอาข้าวมาขายนะคะ
จะบอกลูกค้าก่อนด้วยค่ะว่า ข้าวสีมาจากโรงสีขนาดเล็ก โรงสีในชุมชนจากงบพัฒนาชุมชน
ข้าวที่สีก็มีหัก มีเมล็ดหญ้าปนมาด้วย
เราขายโลละ 25 - 30 บาท 
ส่วนข้าวสวยๆ จะเป็นข้าวที่คัดแล้วส่วนใหญ่แม่จะคัดมือ ฝัดมาให้ แต่มีไม่เยอะ 
ทำตามกำลังค่ะ
แต่พอเอาขึ้นมาส่งทีก็ต้องมีค่ากินค่าอยู่ ค่าน้ำมัน ค่าที่พัก มันต้องคิดรวมด้วย
เอาเข้าซะจริงๆ เราขาดทุน เมื่อเทียบกับต้องขายให้โรงสี แต่เราก็คิดว่าไม่เป็นไร เป็นบทเรียนค่ะ
comment110-1:วิธีเก็บข้าวให้ไร้มอดแบบปลอดภัย บทความนี้เราเขียนเองค่ะ ตีพิมพ์ในนิตยสาร @AMATA
เก็บข้าวสาร ให้ไร้มอด

ผู้เขียนกลับจากบ้านต่างจังหวัด ได้นำข้าวสาร 1 กระสอบ จากท้องนา สำหรับกินได้ทั้งปี แต่หากเก็บข้าวสารไว้นานๆ ก็จะพบกับปัญหา มอด ปนเปื้อนในเมล็ดข้าวสาร  ทำให้เวลาหุงข้าวต้องทำการซาวน้ำทิ้งหลายๆ ครั้งเพื่อให้มอดหมดไปโดยต้องยอมสูญเสียวิตามินบางส่วน 
    ในการป้องกัน หรือกำจัดมอดนั้น ก่อนอื่นต้องทำความรู้จักกับมอด กันก่อนนะคะว่ามอดที่อยู่ในข้าวสารได้อย่างไร มอดข้าวสาร หรือด้วงงาข้าว สามารถแพร่พันธุ์ได้โดยการวางไข่ ทั้งภายในและภายนอกเมล็ดข้าว  ดังนั้น แม้ว่าจะมีการเก็บข้าวสารในกล่องอย่างดี ห่างไกลความชื้น ก็จะป้องกันการเกิดของมอดได้เพียงระยะเวลาหนึ่ง โดยทั่วไปแล้วการกำจัดมอดและเก็บรักษาข้าวโดยการใช้สารเคมี ซึ่งอาจมีผลทำให้สารพิษตกค้างในข้าวได้ เมื่อบริโภคไปแล้วก็อาจเกิดอันตรายต่อผู้บริโภคได้
    ภูมิปัญญาไทยได้คิดค้นวิธีป้องกันมอดหลายวิธีด้วยกัน เช่น การใช้สมุนไพร ประเภท ขิงแห้ง พริกแห้ง ใบมะกรูดแห้ง และข่าแห้ง ใส่ลงในข้าวสาร จะป้องกันมอดได้  นอกจากนี้ยังพบว่า มีการนำช้อนสแตนเลส หรือกุญแจ ใส่ลงในข้าวสารจะสามารถไล่มอดได้ในระดับหนึ่ง อีกวิธีได้ผลมาก คือ การนำข้าวสาร แช่ในตู้เย็น หรือในช่องแช่แข็ง วิธีนี้ จะไม่มีมอดมาให้รบกวนใจ แต่วิธีนี้อาจจะเปลืองพื้นที่ในตู้เย็นได้  
ส่วนวิธีที่จะแนะนำในฉบับนี้ได้ผลในระยะยาว นั่นคือ การใช้คลื่นไมโครเวฟในการทำลายมอดในข้าวสาร โดยวิธีนี้คลื่นไมโครเวฟจะทำลายไข่มอด ตัวมอด จากนั้นก็สลายไปไม่ตกค้างในข้าว ทำให้ปลอดภัย และปราศจากมอด วิธีการมีดังนี้
1.    นำถุงร้อนขนาด ขนาด 7x11 นิ้ว มาให้เพียงพอที่จะแบ่งบรรจุข้าวสาร
2.    บรรจุข้าวลงในถุงให้ได้ 3/4 ถุง จากนั้นปิดปากถุงด้วยยางรัดของ หรือสิ่งอื่นที่สามารถเข้าไมโครเวฟได้
3.    นำข้าวบรรจุถุงใส่ในไมโครเวฟ กดปุ่มละลายน้ำแข็ง ตั้งเวลา 8 – 10 นาที
4.    นำข้าวออกจากไมโครเวฟ เปิดปากถุงเพื่อให้ไอน้ำระเหยออกให้หมด
5.    เก็บข้าวสารที่ปราศจากไข่มอด ไว้สำหรับบริโภคต่อไปตามปกติ
เพียงเท่านี้ก็สามารถมีข้าวที่ปราศจากมอดไว้สำหรับกินได้นานๆ แล้วค่ะ 
ข้อมูลจาก : https://th-th.facebook.com/ศุภพิชญ์-เพชรแก้ว/วิธีกำจัดมอดข้าวสาร/524495737597159
http://www.e-manage.mju.ac.th/file_referrent/MISDocRef_12052554145255_43955985.pdf
พิมพ์ ในนิตยสาร @AMATA
เขียนโดย ....................(ชื่อจริง)
*แก้ไขชื่อ และเบอร์โทรศัพท์
comment110-2:ผมเอาข้าวไปแช่ตู้เย็นครับ มอดไม่โผล่เลย ตัวที่มีอยู่ก็ตายเรียบ
comment110-3:ได้แนะนำวิธีนี้เหมือนกันค่ะ แต่จะเปลืองพื้นที่ในตู้เย็นนะคะ ถ้ามาเป็นกระสอบคงใส่ไม่ไหวแน่ค่ะ
comment111:สู้ๆนะชาวนา
comment112:เคยซื้อข้าวไรซ์เบอร์รี่จากชาวนาโดยตรง
จากครั้งแรกก.ก.ละ 60 บาท ก็คิดว่าเหมาะสม
ถึงแม้จะข้าวไม่สะอาด ไม่ได้คุณภาพเหมือนในห้าง

ครั้งแรกสั่ง 10 โล ครั้งถัดมาสั่งอีก 10 โล
คราวนี้เพิ่มเป็นโลละ 80 บาท โดยไม่บอกกล่าว
ก็ไม่เป็นไรคิดว่าช่วย ๆ กัน แต่คุณภาพข้าวแย่ลงมาก เอามาหุงแทบไม่ได้เลย มอดขึ้นเต็มยังกล้าเอามาส่งให้เรานะ (ไม่ได้แพคแบบสูญญากาศ)

สุดท้ายเลิกสั่งแล้ว หันไปซื้อข้าวในห้างกินเหมือนเดิม
comment113:เห็นด้วยคะ ราคาไม่ถูก
comment114:เราก็อยากซื้อข้าวขสกชาวนานะ 
แต่ค่าส่งแพงมาก กับไม่มีคนขายข้าวกล้องเลย
ข้าวที่หุงกินเองที่บ้านเรากินข้าวกล้องอ่ะคะ
comment115:ที่ผมออกมาบอกนี้ ผมไม่ได้โจมตีชาวนานะครับ 

แต่อยากให้ปรับตัวกันหน่อย เพราะทุกคนก็ต้องการจะช่วยกันอยู่แล้ว

แต่ก็อยากได้ของที่มันมีคุณภาพพอ ๆ กับเงินที่เสียไปเหมือนกัน

ถ้าบอกแล้วไม่ฟังดันทุรัง มันก็ไม่รอดหรอกครับ

ทุกคนก็ไปซื้อข้าวห้างกินเหมือนเดิม
comment115-1:ผมไม่อยากให้คุณเหมารวมนะ
comment116:จริงค่ะ ลองคำนวณดี ๆ แพงกว่าห้าง
comment117:ซื้อมาโลละ30บาท 5กก ขุ่นพระ!!!! ล้างเกือบสิบรอบกว่าจะได้หุง. แถมมีเม็ดดำๆค่อนข้างเยอะ เคี้ยวเจอวันนั้น เฮ่อ..กินต่อไม่อร่อยเลย. อยากช่วยนะคะ แต่ต้องเลือกให้ดีๆ
comment118:กินไปมาครึ่งเดือนได้
ข้าวชาวนา
อร่อยกว่าข้าวถุงที่ซื้อในห้างจริงๆ
หนึบหนับดี
กินข้าวเปล่าๆ ยังอร่อย

ไม่สนเรื่องข้าวหักนะ
เพราะเข้าใจว่า เครื่องสี มันต่างกันมากมายจริงๆ

ก่อนหน้านี้ ส่วนใหญ่กินข้าวถุงมาตลอด
มันจะไม่หนุบ มันจะแห้งๆ
ไม่ชอบ
แต่ข้าวถุงในห้างดีกว่า เรื่องคุณภาพเมล็ดข้าว
กับความสะอาด

ผมอาจจะได้แหล่งข้าวที่เค้าตั้งใจทำดีด้วยมั้ง
ซาวน้ำ 2 รอบ ก็หุงได้แล้ว

เพื่อนแม่ เค้าเอามาให้จากนาของเค้า

2 ปีก่อน เคยซื้อข้าวที่เค้าเอามาแพ็คและขายกันเอง
ก็เจอปัญหาเรื่องกรวดเหมือนกัน

เห็นภาพข่าวเลยเข้าใจว่า กรวดมาจากถนนที่รถแล่นไปมา
แล้วชาวนา เอาข้าวมาตาก
เลยมีกรวดปนมา

แต่เจอแบบนี้ ผมก็ไม่ซื้อนะ
เสี่ยงทำร้ายฟันตัวเอง
แม้จะมีไม่เยอะ
แค่ไม่อยากเสี่ยงต่อ
แต่อร่อยกว่าข้าวถุงในห้างอยู่ดี

ข้าวถุงในห้าง
มันเป็นข้าวผสม
บางที่ผสมแล้วก็ไม่มาตรฐาน
อร่อยบ้าง ไม่อร่อยบ้าง
แห็งแข็งบ้าง
แม้จะบอกว่าเป็นข้าวขาวหอมมะลิ
แต่เป็นหอมมะลิถึง 5 เปอร์เซนต์หรือเปล่าก็ไม่รู้
comment119:ข้าวหุงไม่ขึ้นหม้อ - ปกติ
ข้าวแฉะ - ปกติของข้าวใหม่
ข้าวหัก ข้าวไม่เต็มเม็ด - ปกติ
ข้าวแข็งๆ ข้าวไม่หอม - ไม่ปกติ เอาข้าวอื่นมาหลอกขาย
ปนกรวด ปนทราย ปนแกลบจนทั้งฝัดข้าว ทั้งล้างหลายรอบยังไม่หมด - ไม่ปกติ มันไม่ควรจะมี

ข้าวไม่เต็มเม็ด หุงแล้วแฉะ เรารับได้ แต่ถ้าราคามหาโหดแล้วยังหุงออกมาต้องทิ้งทั้งหมดเพราะปนกรวดปนแกลบมาเยอะๆ กลายเป็นว่าคนซื้อเสียเงินไปฟรีๆ ใช้ประโยชน์อะไรไม่ได้ จะทำอะไร อยากขายอะไรราคาดีๆ ก้ทำให้มันดีๆ มีความซื่อสัตย์ให้คนจ่ายเงินซื้อด้วย ไม่ใช่ว่าเค้ามาขอคุณกินฟรีๆ ซักหน่อย
comment120:ข้าวแม้พันธ์ุเดียวกันแต่ปลูกคนละที่รสชาติยังแตกต่างกันเลยค่ะ

เราว่าการซื้อข้าวมันก็เหมือนอาหารตามร้านนั่นแหล่ะค่ะ 
บางร้านทำอร่อย บางร้านทำไม่อร่อย ถ้าเจอร้านไม่อร่อยเราก็เปลี่ยน 
ร้านไม่อร่อยคงไม่มีใครกินบ่อยๆ ซ้ำๆ นะคะ

กรณีที่เป็นข้าวจากชาวนาเม็ดจะไม่สวยเหมือนกับข้าวโรงสีเพราะสีจากโรงสีขนาดเล็ก
ความนุ่มความแข็งก็จะขึ้นกับพันธ์ข้าวกับสถานที่ปลูกข้าวด้วย
ถ้าจะให้สวยก็ต้องร่อนออก ก็จะเป็นข้าวคัด 
แต่ขั้นตอนการแพ็คจะไม่มีสารกันมอดกันเชื้อรา ทำให้เก็บได้ไม่นานค่ะ

ถ้าอยากกินข้าวที่เม็ดสวยขาว ไม่มีเม็ดกรวดปนก็ต้องซื้อข้าวจากดรงสี จากห้างแต่ก็จะหลีกเลี่ยงพวกสารกันมอดกันราไม่ได้ค่ะ

แต่ไม่ใช่ว่าข้าวชาวนาจะมีเม็ดกรวดเสมอไปนะคะ ที่บ้านก็ไม่มีกรวด
เราก็กินข้าวชาวนา แม่ทำเองปลอดสาร ไม่ใช้ยาฆ่าหญ้าและสารเคมี เป็นข้าวหอมมะลิ 105 ปลูกทุ่งกุลาร้องไห้ 
ส่งไปให้เพื่อนที่ลพบุรีลองกินเพื่อนบอกว่าข้าวอร่อยมาก จะขอซื้อ แต่เราดูค่าส่งแล้วมันเเพงมากเลยไม่ได้ขายค่ะ
comment121:เราซื้อครั้งเดียวเข็ดค่ะ คุณภาพไม่โอเค เราเจอน่าจะเป็นหอมมะลิผสม เพราะหุงเข้าตู้เย็นเอาออกมาอุ่นเมล็ดจะฟูกลวงๆ ไม่นุ่มเหนียวเหมือนที่เคยเจอ เวลาหุงก็ไม่หอมเดาว่าน่าจะเป็นข้าวเก่ามาย้อมแมว + รวมค่าส่งแพงกว่า การติดต่อประสานงานวุ่นวาย เรากลับไปซื้อข้าวถุงตามเลมอนฟาร์มแทนค่ะ หอมนุ่มอร่อยคัดมาแล้ว ราคาไม่ใช่ประเด็น เพราะปกติเรากินข้าวไม่เยอะปีนึงไม่เกิน 10 กิโลไม่ซีเรียสค่ะ แต่เห็นเค้าซื้อตรงกันเลยลองบ้าง กลับลำแทบไม่ทัน ชาวนา ราชการ คนจน คนรวน ใช่ว่าจะต้องซื่อสัตย์ทุกคนเนอะ เราเป็นคนจ่ายเงินขอเลือกที่ชัวร์ดีกว่าค่ะ
comment122:ข้าวถุงหุงแล้วแข็ง ลองใส่น้ำมากกว่าปกติอีกนิดครับ จะอ่อนนุ่มขึ้น
ผมชอบทานข้าวที่หุงแล้วเป็นเม็ดๆ มากกว่าข้าวที่ติดกันเหมือนตังเม
comment123:ราคาข้าวหอมมะลิ ที่คัดมือและขายโดยชาวนา ราคาสูงกว่าตามห้างนะ 

ถามว่าคนยอมจ่ายไหม ยอมจ่าย เพราะมันมีคุณภาพ 

ดีกว่ายอมจ่ายแล้วไร้คุณภาพ
comment124:เห็นด้วย ที่ตึกออฟฟิสเราเอาข้าวจากชาวนามาขาย โลละ 40 คิดไปคิดมานี่มันแพงกว่าบนห้างอีกนะ ทั้ง ๆ ที่บนห้างมันควรจะต้องมีต้นทุนการขายที่มากกว่า ถ้าตัดต้นทุนการขายออกไป แสดงว่าข้าวบนห้างนี่ราคาถูกกว่าชาวนามาขายเองตั้งเยอะนะ  เลยรู้สึกเป็นการฉวยโอกาสเกินไปหรือเปล่า เท่านั้นไม่พอ เห็นแม่ไปซื้อข้าวชาวนาที่ไหนมาไม่รู้ มีหินปนอีก ค่าทำฟันมันแพงนะ
comment125:ของเราที่เจอมา คือ เอาข้าวที่มันแข็งๆผสมกับข้าวหอมมะลิ เสียใจ
comment126:นั้นคือเหตุผลที่ต้องมีโรงสีข้าว เพื่อคัดกรองข้าวออกสู่ตลาดในระดับหนึ่ง

แต่ก็ว่าโรงสีจะดีไปซะทั้งหมด หรือชาวนาจะแย่ไปซะทั้งหมด

คนเรามีทั้งดีและไม่ดีปะปนกันไป
comment126-1:การจะทำให้ คุณภาพดี 
ชาวนา ก็ ต้องเอาข้าวสาร มาให้ โรงสี ปรับปรุงให้
ก็ เกิดค่าใช้จ่าย การขนส่ง ค่าปรับปรุง ขึ้นมาอีก ไม่ต่ำกว่า 2บาท/กิโลกรัม
บางคนก็ ยินดีจ่าย เพื่อให้สินค้า ดี
บางคนก็ เก็บด้วยมือ ก็ พอดูได้ 
บางคนก็ ไม่เก็บ ให้ คนซื้อไปเก็บเอง ละกัน 

ด้วย ค่าใช้จ่ายปรับปรุงข้าวสารให้คุณภาพดี
ทำให้  กำไรที่ได้ลดลง  หรือ  ขาดทุนกันเลย

สุดท้าย ก็จะ หายไปจากตลาดทั่วไป 
เหลือเพียง ข้าวชนิดพิเศษ ที่ ราคาแพง จะยังพอทำต่อไปได้
comment127:อยากให้กระทู้นี้ไปถึงชาวนาจริง ๆ  เขาจะได้รู้ว่าคนอยากช่วยมีเยอะมาก  แต่คุณไม่รักษาคุณภาพ  ไม่รักษาคำพูด ไม่รักษาสัญญา  
ต่อไปก็ไม่มีใครอยากช่วยเหลือคุณอีก   .... บริษัทเรามีนโยบายจะให้ซื้อข้าวชาวนา มาแจกพนักงาน เราติดต่อไปหลายเฟส
แต่ก็เหมือนที่ จขกท  เจอมาคือราคาเหมือน ๆ กัน  ไม่มีอะไรแตกต่างโดดเด่น  หรือเป็นประกันได้ว่าเราจะได้ข้าวคุณภาพแบบไหน
แถมค่าข้าว  + ค่าขนส่งก็แพงกว่าในห้าง  (ทุกปีจะซื้อข้าวถุงจากห้าง)    พอดีมีเพื่อนที่รู้จักในกลุ่มไลน์เขาบอกว่ารู้จักชาวนาแท้ ๆ
เลยเสนอมา  ข้าวหอมมะลิกิโลละ  25   แต่เพื่อนก็เน้นย้ำมาว่าเป็นข้าวสีเอง อาจจะคุณภาพไม่ได้ตามห้าง ... ข้อนี้เราเข้าใจรับได้
แพคใส่ถุงก้อปแก๊ปผูกปากธรรมดา ๆ  เราก็อ่ะ รับได้  จะได้ช่วยเขาลดต้นทุน  เขาแพค ถุงละ 4  กิโล  เราสั่ง ..00  กิโล 
ถามย้ำเรื่อง  ค่าขนส่ง  เขาบอกสั่งเยอะส่งฟรี  เราก็ตกลงมาถึงรับเงินสดได้เลย  ... ถึงวันนัด  เลื่อน... จนสุดท้ายเรานัดใหม่ไหน ๆ
ก็ชอบเลื่อน ก็เลยนัดห่างไปเลยอีกหนึ่งอาทิตย์  จะได้ไม่ต้องเลื่อนอีก   ...หลังจากนั้นเราก็ไม่ทวงไม่ถาม  จนถึงเย็นก่อนวันนัดส่งหนึ่งวัน... 
เหตุการณ์เป็นดังนี้
comment127-1:คราวหน้าไม่ต้องไปคิดช่วยอะไรหรอก 
ปล่อยไปเถอะ   เงินเราก็หามาไม่ได้ง่ายๆ  เวลาเราอดอยาก
มีชาวนาที่ไหนมาช่วยไหม
comment128:ถ้าคิดจะช่วยชาวนา ต้องยอมจ่ายแพงครับ เพื่อพี่น้องชาวนา แต่ก็ให้เค้าคัดคุณภาพนิดนึง ความชื้นมาก ก็ราคาควรจะถูกลงหน่อย
comment129:ผมชื้อใน 7-11 ถุงละ 5 โล 125 บาท เค้าบอกเป็นโครงการช่วยชาวนา
comment129-1:อันนั้น ไม่ใช่โครงการ ช่วยชาวนา นะครับ
เป็น การขายเท่าทุน ของผู้ทำข้าวถุง โดยซื้อข้าวเปลือกตามราคาตลาด
แปะป้าย เป็น โครงการข้าวชาวนา
comment129-2:อย่างน้อยก็ช่วยชาวนาให้ขายได้ ได้เงินสดกลับไปไงครับ
comment130:ผมว่า จขกท ได้ข้าวที่นำเข้าจากปรัเทศเพื่อนบ้านมากกว่า
ยิ่งช่วงนึง ไม่นานมากนัก คงจำได้
ข้างฝวจากประเทศเพื่อนบ้าน ทะลักเข้ามา
เพราะรัฐฯช่วยเรื่องราคา
ตอนนี้ เราผู้ซื้อ ช่วยเรื่องราคา
ข้าวก็เอาเข้ามาอีกครับ
comment131:เคยเจอพวกหลอกขายข้าวมันมาหลายปีแล้ว ที่บ้านเคยโดนไปหนนึงน่าจะตั้งกะ 10-20ปีก่อน

ละเมื่อไม่กี่ปีที่ผ่านมา ยังเห็นมาวนเวียนขายอีก (รถกระบะไม่ติดป้ายทะเบียน)

พอมาเจอช่วงนี้ ยิ่งได้โอกาสหลอกคนไปอีก
comment132:ขอเสริมนะครับ ข้าวที่ขายตามห้าง เขาผสมเอาข้าวพันธุ์อื่นมาผสม โดยเฉพาะข้าวที่มีลักษณะคล้ายข้าวหอมมะลิ ผมอยากให้ลองเปลี่ยนร้านซื้อนะครับ เพราะคนที่ตั้งใจผลิตมาขายมีเยอะ
comment133:น้าเราก็ปลูกขายค่ะ 26 บาท แกก็มีกำไรนะ แต่ไม่ได้ทำเปนอาชีพ อะไรที่จำเปนต้องจ้าง แกถึงจะจ้าง ทำเองเท่าที่ทำได้เลย 

การที่คนส่งเสริม ให้ชาวนาขายเอง อุดหนุนช่วยซื้อ ก็จะมีชาวนาบางคนฉวยโอกาส น่าเสียดาย. ไม่ว่าอาชีพอะไร ควรจะซื่อสัตย์กับอาชีพตัวเอง
comment134:เลิกอุดหนุนแล้วครับ หุงไม่ได้ต้องต้มอย่างเดียวครับ
comment135:1000ดี พอห้างมีโปร ตก ถุงละ 150 (5โล)
ก้อซื้อหลายถุงเลย ตุนไว้
หุงแล้ว นิ่ม หอม
จนข้างบ้านถาม ใช้ข้าวอะไร หอมจัง
comment136:อย่าซื้อเพราะความสงสาร แต่ซื้อเพราะมันจำเป็นต้องใช้ ราคามันต้องเหมาะสมกับคุณภาพ
comment137:หัวหมอ กว้านซื้อ โล25 มาขายใหม่โล30-50
comment138:มีชาวนารอบนอกที่นำข้าวมาขายประจำทุกวันศุกร์เค้าขาย 5 โล/120บาท 15โล/320บาท อันนี้ยังไม่ได้คัดเวลาซาวข้าวก็ดูให้ดีอีกที 
และอีกราคา 5โล/140 บาทอันนี้คัดแล้วพวกเศษเล็ก ๆน้อยไม่มีเหมือนข้าวถุงในตลาด ซื้อตั้งแต่ช่วงแรก ๆ ที่เขาเอามาขายได้คุยกับคขายบอกกำลังเก็บเงินซื้อเครื่องดีดข้าว คุณภาพของข้าวนั้นก็โอเคข้าวหอมมะลิแต่ไม่ใช่ปลูกที่อิสานก็กลายเป็นข้าวหอมจังหวัดคุณภาพโอเค
เมื่อเช้าเจออีกรายก็ขาย 5โล/140บาทแต่ไม่ได้แวะถามว่ามาจากไหนเห็นใส่ท้ายรถกระบะมาขาย 
พวกที่ขายตามเว็ปหรือในไลน์เรื่องมากไม่ซื้อครับ ในจังหวัดผมจะซื้อกับคนที่มาขายตาม FB นัดเจอกันตรงนั้นตรงนี้จะนำข้าวมาขายไม่ได้มาทุกวันจะมาอาทิตย์ละครั้งเท่านั้น
comment139:ชาวนาบางกลุ่มแถวบ้านเราเป็นแบบนี้ค่ะ
ขายข้าวได้ทีไร ซื้อของใช้ฟุ่มเฟื่อยทุกที
ซื้อสร้อย ซื้อแหวน ซื้อรถ ซื้อเครื่องใช้ไฟฟ้า
ซื้อโทรศัพท์ คือของทุกอย่างที่มีอยู่แล้ว
อยากได้ใหม่ ๆๆๆ ซื้อ ๆๆๆ
พอถึงฤดูทำนาอีกรอบ เงินหมดค่ะ ไม่มีทุนแล้ว
เค้าก็ขายของที่ซื้อมาค่ะ แต่... มันก็ไม่พอใช้อยู่ดี
ทำไงได้ล่ะคะทีนี้ กู้ค้ะ กู้ !!
แล้วจะเอาเงินที่ไหนมาเหลือคะ แถมเป็นหนี้อีก
(แม่เรายังโดนยืมเงินเลย -_-")

ถ้าชาวนาบางกลุ่มยังไม่เลิกปรับพฤติกรรมแบบนี้
ไม่มีทางรวย ไม่มีทางหมดหนี้ แน่นอนค่ะ
ถ้ายังเป็นแบบนี้ช่วยกันไม่ไหวหรอกค่ะ
comment140:เราว่าเคสนี้อย่าไปโทษชาวนาอย่างเดียว ความถนัดคนเราไม่เท่ากัน
ชาวนาอาจปลูกข้าวเก่ง ดูข้าวเปลือกเป็น แต่การค้าขายอาจไม่ใช่ทาง
ยิ่งต้องมาสีขาย ยิบย่อยไม่เหมือนขายทีเป็นตัน อาจจะงงๆ ขายไม่เป็น
ต้องว่าที่คนแนะนำ ถ้าคุณต้องการให้ชาวนาเซ็ตราคาขั้นต่ำไว้ที่เท่าไหร่ไม่สำคัญเท่า
คุณกำหนดมาตรฐานให้เค้า ถ้าทำไม่ได้ก็ช่วยแนะนำการสีข้าว การคัดข้าว
และแนะนำราคาเป็นขั้นบันไดไป เกรดแบบนี้มีข้าวหักแบบเท่านี้ต้องราคานี้
ถ้าข้าวมีมอดปนแค่ไหนใช้ไม่ได้ 

ปล. ข้าวมีมอดปนอยู่บ้างปลอดภัยกว่าข้าวสวยไส้ไร้ริ้วรอยนะ แต่ก็อย่าให้ถึงกับอพยพมาอยู่ในถุงข้าวเลย
ส่วนตัวไม่ได้ซื้อข้าวสารชาวนาเลยค่ะ แต่ซื้อเป็นข้าวเปลือกมาแทนแล้วไปให้โรงสีชุมชนเค้าสีให้ ฟรี
ส่วแกลบรำก็เป็นของเจ้าของเครื่องสีไป สบายใจไร้โรคภัยที่มาจากข้าวถุง
comment140-1:ผมค้าข้าวเปลือก ข้าวสาร
ผมประสบพบมา ว่า ชาวนาที่มาขายข้าวให้ผม ปลูกข้าวไม่เก่ง และ ดูข้าวเปลือกไม่เป็น ........  เยอะมาก
เพราะ เขาไม่เคยต้อง ควบคุมคุณภาพ  เพื่อ ผลตอบแทน อย่างจริงจัง
แต่ จะหนักไปทาง  บ่นท้อแท้ เวลา ข้าวเปลือกตัวเอง ราคาต่ำ 
และ คิดว่า โดนกดราคา เป็น หลัก
หาได้ ดูข้าวตัวเองไม่ ว่า  ป่นหัก ข้าวปน ความชื้น สิ่งเจอปน เป็นอย่างไร

วันนี้ ต้อง สีขายเอง ก็ได้เข้าใจแล้วว่า  คุณภาพข้าวสาร มาจาก คุณภาพข้าวเปลือก
ข้าวเปลือกห่วย ข้าวสารก็ ห่วย  ขายแพง ก็ โดนด่า   ขายถูก ก็ ขาดทุน

ผมค้าข้าวเปลือก ข้าวสาร มา สิบกว่าปี
ข้าวใคร ไม่ดีอย่างไร ก็ บอก แนะนำ ให้ แก้ไข
แต่ ทำไม เวลาผ่านมานานมากแล้ว
ปัญหา ข้าวปน ยังไม่หมดไปซักที
แล้ว ก็ยังมี บางคน ไปเอาพันธุ์ข้าว บ้าอะไรก็ไม่รู้ มาปลูก แล้วมาบอกว่า ข้าวมะลิ
comment140-2:ใช่คะ
comment141:ร้านข้าวแกงแถวบ้าน

เจอมาขาย ก้เลยช่วยซื้อ

บอกข้าวหอมมะลิ

ที่ไหนได้ผสมให้มีกลิ่น

หุงเสดข้าวขาว เสาไห้ ธรรมดานี่เอง

กินไม่อร่อย

เข็ดมายันผม ไม่มีวันซื้ออีกเลย
comment142:ผมรู้อยู่แล้วไม่นานต้องเป็นแบบนี้ พ่อค้าโรงสีถึงได้ดั๊มราคามาสู้ไง

โรงสีเอาจริงๆมันเป็นระบบมากกว่า ซื้อกับชาวนาโดยตรงก็ได้ แต่ทุกอย่างมันคือธุรกิจและผลกำไรไงครับ

จริงๆผมไม่ค่อยชอบนโยบายจำนำข้าวเลยสมัยก่อนเลย เพราะมันไม่เกิดการพัฒนา

ผมเคยเสนอจัดโซนนิ่งทำสัมปทาน นั้นคือการแก้ปัญหาถูกจุดที่สุด
http://m.pantip.com/topic/35752194?
comment143:ความคิดเห็นนี้ถูกลบเนื่องจาก  กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment143-1:ในฐานะที่ผมรู้จักหุ้นมาเยอะนะ Cp นี้ตัวพ่อเลย เขี้ยวลากดินสุดๆ จะไปคิดเรื่องการกุศล กินแกไม่ง่ายหรอก มีแต่กำไร กำไร แล้วก็กำไร
comment144:กำ กะช่วยเขา
โดนเขาจะเอาเปรียบซะงั้น เฮ้อ คนเราก็นะ ==' 
[Spoil] คลิกเพื่อดูข้อความที่ซ่อนไว้น่าเหนื่อยใจจัง
comment145:เราอุดหนุนไปแล้ว ทุกวันนี้ก็ยังทานอยู่

เม็ดไม่สวย แต่ยังมีวิตามินหลงเหลืออยู่บ้าง
comment146:เป็นอีก 1 คน ที่ช่วยชาวนา ซื้อข้าวหอมมะลิ ตกลงที่ราคากิโลละ 25 บาท พอวันที่เค้าเอาข้าวมาส่ง ราคากิโลละ 27 บาท ก็ยังยินดีที่จะช่วย แต่เสียความรู้สึกคือ หุงไม่ขึ้นหมอ แม่บอกว่า เป็นข้าวหอมใหม่ ขนาดผสมกับข้าวเสาไห้ ยังไม่ค่อยจะดี ซื้อมาตั้ง 1 ถัง รู้สึกนอยมากเลย
comment147:เป็นลูกชาวนาที่ขายข้าวคะ เข้าใจเจ้าของกระทู้จ้ะ 
ทุกคนมีสิทธิเลือกคะ ซื้อที่ไหนก็ได้ตามสะดวกเลย 

เราขายข้าว 30-75บาทคะ หอมมะลิสุรินทร์ ราคาตางเพราะอะไร มีเหตุผล บอกลูกค้าได้หมดคะ อยากทานข้าวแบบไหนเลือกได้คะ อ่านแล้วอยากขายข้าวต่อไปเรื่อยๆ ไม่ท้อคะ ✌✌
comment148:เรียนเจ้าของกระทู้ ต้องขอบคุณที่ช่วยกันสะท้อนข้อมูลเรื่องการรับซื้อข้าวจากชาวนาโดยตรง ซึ่งเป็นเรื่องจริง ความรู้สึกจริง ๆ ที่ได้สะท้อนออกมา

ผมเป็นหนึ่งในแกนนำที่ชวนชาวนาขายข้าวเอง ตั่งแต่ราคาข้าวเปลือกราคา 5 บาท โดยเขียนบทความเชิญชวนกันตั้งแต่ เริ่มขายเอง เริ่มตั้งตลาดของฝาก ชวนกันรณรงค์ให้ร้านอาหารในจังหวัดสุรินทร์ หันมาใช้ช้าวหอมมะลิเสริฟลูกค้า ... โดยใช้เพจของตัวเองในการนำเสนอครับ

มีวิธีการคือ รวมกลุ่มเช็คสต๊อกสมาชิกว่ามีข้าวกันเท่าไหร่ จะขายแบบไหน จนมีคนมาซื้อซึ่งซื้อในปริมาณที่เยอะมาก ๆ เยอะจริง ๆ จนรับมือไม่ไหว แต่ก็ผ่านมาได้  

แต่ระหว่างทางที่ดำเนินกิจกรรมขายข้าวโดยชาวนาก็คิดกลัวเหมือนกันว่า ถ้าโครงการแบบนี้มันบูมมาก ๆ คือมียอดสั่งซื้อข้าวไปยังชาวนาโดยตรงเยอะมาก ๆ เยอะจนโรงสีใหญ่เงียบเหงาไม่มีข้าวสี  ข้าวเปลือกทั้งหมดไปรอคิวที่โรงสีชุมชน  (และยอดสั่งถุงแพ็คข้าว จนมีปรากฏการถุงหมดกันทั้งประเทศ) สิ่งที่ผมกลัวคือ กลัวจะมีชาวนาฉวยโอกาส  มีชาวนาที่โลภเกินไป ส่งข้าวไม่ได้มาตรฐานให้ลูกค้า เราจะเสียกันทั้งหมดหรือเปล่า​?  ซึ่งก็มีมาเรื่อย ๆ ครับ ทุกวงการ ชาวนาหลอกชาวนาก็มี ชาวนาโดนหลอกก็มี ... 

ได้อ่านแล้วก็ จะพยายามเอาเรื่องนี้ไปบอกต่อ ๆ กับชาวนาที่ขายข้าวตรง เพื่อให้เขาได้รับได้รู้สถานการณ์ครับ
comment149:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ

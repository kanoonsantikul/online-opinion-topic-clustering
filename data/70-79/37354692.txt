title:คดีหวย 30 ล้านกับหลักฐานใหม่ที่(ลือว่า)เป็นคลิปเสียงสนทนาระหว่างแม่ค้าหวยกับครูปรีชาจะเอามาใช้เป็นหลักฐานในศาลได้มั้ย
comment:ปัญหาคือข้อมูลคลิปเสียงดังกล่าว  ตำรวจกองปราบได้มาอย่างไร  และโดยชอบด้วยกฎหมายหรือไม่

กฎหมายใดให้อำนาจไว้  และศาลจะสามารถรับพยานหลักฐานดังกล่าวไว้พิจารณาได้หรือไม่เพียงใด


ทนายหรือนักกฎหมายลองมาคุยกันครับ
comment1:ถ้ามีที่มาที่ไปของคลิปถูกต้อง ใช้รับฟังเป็นพยานแวดล้อมได้
comment2:เรื่องดังกล่าว เกี่ยวข้องกับการดักฟังข้อมูล หรือการเข้าถึงข้อมูลทางอิเล็คทรอนิกส์  

ดังนั้น หากจะเอาคลิปเสียงดังกล่าวมาใช้เป็นพยานหลักฐานในชั้นศาลได้   ก็จะต้องเป็นพยานหลักฐานที่ได้มาโดยชอบด้วยกฎหมายด้วย 

จึงต้องไปดูกฎหมายต่างๆ ที่ให้อำนาจพนักงานสอบสวนไว้ว่า สามารถเข้าถึงข้อมูลดังกล่าวได้หรือไม่
comment3:เปิด 10 ฉบับ กฎหมายดักฟัง-เข้าถึงข้อมูล

ร่างพ.ร.บ.ป.ป.ช.ที่ระบุเพิ่มอำนาจให้คณะกรรมการป.ป.ช.สามารถดักฟังโทรศัพท์ได้และวันนี้ (21 ธ.ค)จะนำเข้าสู่ที่ที่ประชุม สนช. นั้น จากการตรวจสอบพบว่าก่อนหน้านี้มีกฎหมายจำนวน 10 ฉบับ และอีก 1 ร่างกฎหมาย ที่ให้อำนาจกับเจ้าพนักงานในการดักฟังโทรศัพท์และเข้าถึงข้อมูลของบุคคลอื่นได้ ดังนี้

1 .พ.ร.บ.การสอบสวนคดีพิเศษ พ.ศ. 2547

มาตรา 25บัญญัติว่า ในกรณีที่มีเหตุอันควรเชื่อได้ว่า เอกสารหรือข้อมูลข่าวสารอื่นใดซึ่งส่งทางไปรษณีย์ โทรเลขโทรศัพท์โทรสาร คอมพิวเตอร์ เครื่องมือ หรืออุปกรณ์ในการสื่อสาร สื่ออิเล็กทรอนิกส์ หรือสื่อทางเทคโนโลยีสารสนเทศใด ถูกใช้หรืออาจถูกใช้ เพื่อประโยชน์ในการกระทำความผิดที่เป็นคดีพิเศษพนักงานสอบสวนคดีพิเศษซึ่งได้รับอนุมัติจากอธิบดีเป็นหนังสือจะยื่นคำขอฝ่ายเดียวต่ออธิบดีผู้พิพากษาศาลอาญา เพื่อมีคำสั่งอนุญาตให้พนักงานสอบสวนคดีพิเศษได้มาซึ่งข้อมูลข่าวสารดังกล่าวก็ได้

 2. พ.ร.บ.ป้องกันและปราบปรามยาเสพติดให้โทษ พ.ศ.2519

มาตรา 14 จัตวา บัญญัติว่า ในกรณีที่มีเหตุอันควรเชื่อได้ว่า เอกสารหรือข้อมูลข่าวสารอื่นใดซึ่งส่งทางไปรษณีย์ โทรเลขโทรศัพท์โทรสาร คอมพิวเตอร์ เครื่องมือหรืออุปกรณ์ในการสื่อสาร สื่ออิเล็กทรอนิกส์หรือสื่อทางเทคโนโลยีสารสนเทศใด ถูกใช้หรืออาจถูกใช้เพื่อประโยชน์ในการกระทําความผิดเกี่ยวกับยาเสพติดเจ้าพนักงานซึ่งได้รับอนุมัติจากเลขาธิการเป็นหนังสือ จะยื่นคําขอฝ่ายเดียวต่ออธิบดีผู้พิพากษาศาลอาญาเพื่อมีคําสั่งอนุญาตให้เจ้าพนักงานได้มาซึ่งข้อมูลข่าวสาร ดังกล่าวได้

 3. พ.ร.บ.ป้องกันและปราบปรามการฟอกเงิน พ.ศ. 2542

มาตรา 46 บัญญัติว่าในกรณีที่มีเหตุอันควรเชื่อไดวาบัญชีลูกคาของสถาบันการเงิน เครื่องมือหรืออุปกรณในการสื่อสา่ร หรือเครื่องคอมพิวเตอรใดถูกใชหรืออาจถูกใชเพื่อประโยชนในการกระทําความผิดฐานฟอกเงินพนักงานเจ้าหนาที่ซึ่งเลขาธิการมอบหมายเปนหนังสือจะยื่นคําขอฝายเดียวตอศาลแพง เพื่อมีคําสั่งอนุญาตให พนักงานเจ้าหนาที่เขาถึงบัญชีขอมูลทางการสื่อสาร หรือขอมูลคอมพิวเตอรเพื่อใหไดมาซึ่งขอมูลดังกลาวนั้น ก็ได

4.พ.ร.บ. ว่าด้วยการกระทำความผิดเกี่ยวกับคอมพิวเตอร์ พ.ศ. 2550ให้อำนาจกับพนักงานเจ้าหน้าที่

มาตรา 18 ..(2) เรียกข้อมูลจราจรทางคอมพิวเตอรจากผูใหบริการเกี่ยวกับการติดตอสื่อสารผานระบบ คอมพิวเตอรหรือจากบุคคลอื่นที่เกี่ยวข้อง

...(6) ตรวจสอบหรือเข้าถึงระบบคอมพิวเตอร ข้อมูลคอมพิวเตอร ข้อมูลจราจรทางคอมพิวเตอร หรืออุปกรณที่ใช้เก็บข้อมูลคอมพิวเตอรของบุคคลใดอันเป็นหลักฐานหรืออาจใชเป็นหลักฐานเกี่ยวกับการกระทําความผิด หรือเพื่อสืบสวนหาตัวผูกระทําความผิดและสั่งใหบุคคลนั้นสงข้อมูลคอมพิวเตอร ข้อมูลจราจรทางคอมพิวเตอรที่เกี่ยวข้อง เทาที่จําเปนให้ด้วยก็ได้

5.พ.ร.บ. ป้องกันและปราบปรามการค้ามนุษย์ พ.ศ. 2551

มาตรา 30 บัญญัติว่า ในกรณีที่มีเหตุอันควรเชื่อไดวา เอกสารหรือข้อมูลขาวสารอื่นใดซึ่งสงทาง ไปรษณีย โทรเลขโทรศัพท โทรสาร คอมพิวเตอร เครื่องมือหรืออุปกรณในการสื่อสาร สื่ออิเล็กทรอนิกสหรือสื่อสารสนเทศอื่นใด ถูกใช หรืออาจถูกใช เพื่อประโยชนในการกระทําความผิดฐานค้ามนุษยพนักงานเจ้าหน้าที่ซึ่งไดรับอนุมัติเป็นหนังสือจากผูบัญชาการตํารวจแหงชาติ อธิบดีกรมสอบสวนคดีพิเศษหรือผูวาราชการจังหวัด แล้วแตกรณี จะยื่นคําขอฝายเดียวตอศาลอาญาหรือศาลจังหวัดที่มีเขตอํานาจเพื่อมีคําสั่งอนุญาตใหพนักงานเจ้าหน้าที่ได้มาซึ่งเอกสารหรือข้อมูลขาวสารดังกลาว ก็ได้

6. พ.ร.บ. ป้องกันและปราบปรามการมีส่วนร่วมในองค์กรอาชญากรรมข้ามชาติ พ.ศ.2556

มาตรา 17 บัญญัติว่า ในกรณีที่มีเหตุอันควรเชื่อว่า เอกสารหรือข้อมูลข่าวสารซึ่งส่งทางไปรษณีย์ โทรเลขโทรศัพท์โทรสาร คอมพิวเตอร์ เครื่องมือ หรืออุปกรณ์ในการสื่อสาร สื่ออิเล็กทรอนิกส์ หรือ สื่อทางเทคโนโลยีใด ถูกใช้หรืออาจถูกใช้ เพื่อให้ได้รับประโยชน์จากการกระทําความผิดฐานมีส่วนร่วมในองค์กรอาชญากรรมข้ามชาติพนักงานสอบสวนซึ่งได้รับอนุมัติจากอัยการสูงสุด ผู้บัญชาการตํารวจแห่งชาติหรือผู้ซึ่งได้รับมอบหมายแล้วแต่กรณี อาจยื่นคําขอฝ่ายเดียวต่ออธิบดีผู้พิพากษาศาลอาญาเพื่อมีคําสั่งอนุญาตให้ได้มาซึ่งเอกสารหรือข้อมูลข่าวสารดังกล่าวก็ได้

 7. พ.ร.บ.ข่าวกรองแห่งชาติ พ.ศ.2528 ให้อำนาจกับสำนักข่าวกรองแห่งชาติ

มาตรา 3 “การข่าวกรองทางการสื่อสาร” หมายความว่า การใช้เทคนิคและการดําเนินกรรมวิธีทางเครื่องมือสื่อสาร ด้วยการดักรับการติดต่อสื่อสารทางสัญญาณวิทยุเพื่อให้ได้มาซึ่งข่าวเกี่ยวกับความเคลื่อนไหวของต่างชาติหรือองค์การก่อการร้าย อันอาจจะมีผลกระทบกระเทือนต่อความมั่นคงแห่งชาติ

8. พ.ร.ก.การบริหารราชการในสถานการณ์ฉุกเฉิน พ.ศ.2548

มาตรา 11(5) บัญญัติว่า ให้พนักงานเจ้าหน้าที่มีอำนาจออกคำสั่งตรวจสอบจดหมาย หนังสือ สิ่งพิมพ์ โทรเลขโทรศัพท์หรือการสื่อสารด้วยวิธีการอื่นใด

9.พ.ร.บ. ไปรษณีย์ พ.ศ.2477ให้อำนาจกับอธิบดีกรมไปรษณีย์โทรเลข

มาตรา 25 บัญญัติว่า ไปรษณียภัณฑ์ใดที่ส่งทางไปรษณีย์เป็นการฝ่าฝืนต่อบทบัญญัติแห่งพระราชบัญญัตินี้ อธิบดีกรมไปรษณีย์โทรเลข อาจมีคำสั่ง

...( 2)ให้เปิดตรวจ

10.ประมวลกฎหมายวิธีพิจารณาความอาญา พ.ศ.2477

มาตรา 105 จดหมาย ไปรษณียบัตร โทรเลข สิ่งพิมพหรือเอกสารอื่นซึ่งสงทางไปรษณียและโทรเลข จากหรือถึงผูตองหาหรือจําเลย และยังมิไดสง ถาเจาหนาที่ตองการเพื่อประโยชนแหงการสอบสวน ไตสวนมูลฟอง พิจารณาหรือการกระทําอยางอื่นตามประมวลกฎหมายนี้ ใหขอคําสั่งจากศาลถึงเจาหนาที่ไปรษณียโทรเลขใหสงเอกสารนั้นมา



ส่วนอีก 1ร่างกฎหมาย คือ ร่างแก้ไขเพิ่มเติมประมวลกฎหมายวิธีพิจารณาความอาญาให้อำนาจ“พนักงานสอบสวน”ดักฟังโทรศัพท์ได้

สำหรับร่างกฎหมายฉบับนี้ คณะรัฐมนตรีได้มีมติเห็นชอบเมื่อ 25 เมษายน 60 และส่งให้คณะกรรมการกฤษฎีกาตรวจซึ่งตรวจร่างเสร็จแล้ว แต่จนถึงขณะนี้ ร่างกฎหมายฉบับดังกล่าวยังไม่ประกาศบังคับใช้
comment4:ทำทีหลังไหมก็ไม่รู้ ถ้ามีจริงแต่แรกก็คงเอาออกมาแล้วไม่ใช่เอามาตอนนี้
comment4-1:ก็ตอนแรก  คดียังไม่ได้โอนมาให้กองปราบทำไงครับ
comment5:ถ้าเป็นคลิปเสียงที่ได้จากไลน์ ผมว่าได้
ถ้าจากแหล่งอื่นๆเช่นมีคนอัดไว้ ผมว่าไม่ได้
comment5-1:คลิปเสียงที่ได้จากไลน์ ก็เป็นข้อมูลอิเล็คทรอนิกส์ครับ  การเข้าถึงหรือการตรวจสอบข้อมูลอิเล็คทรอนิกส์ของผู้อื่น  ต้องมีกฎหมายให้อำนาจไว้โดยเฉพาะ  เช่นกฎหมายเกี่ยวกับคดียาเสพติด กฎหมายคดีการก่อการร้าย คดีความมั่นคง คดีฟอกเงิน คดีเกี่ยวกับอาชญากรรมข้ามชาติ ฯลฯ
comment6:ส่วนตัว คิดว่าเป็นการกู้จากไฟส์midi เสียงจากโทรศัพท์มากกว่า  คงไม่ใช่การดักฟัง
comment7:คดีนี้ไม่ใช่คดีพิเศษที่อยู่ในอำนาจของดีเอสไอ  จึงไม่เข้าข้อยกเว้นตาม พ.ร.บ.การสอบสวนคดีพิเศษ พ.ศ. 2547

และคดีนี้ไม่ใช่คดียาเสพติด  จึงไม่เข้าข้อยกเว้นตามพ.ร.บ.ป้องกันและปราบปรามยาเสพติดให้โทษ พ.ศ.2519

คดีนี้ ก็ไม่ใช่คดีเกี่ยวกับการฟอกเงิน จึงไม่เข้าข้อยกเว้นตามพ.ร.บ.ป้องกันและปราบปรามการฟอกเงิน พ.ศ. 2542


คดีนี้ ยังไม่ใช่คดีความผิดเกี่ยวกับคอมพิวเตอร์  จึงไม่เข้าข้อยกเว้นตามพ.ร.บ. ว่าด้วยการกระทำความผิดเกี่ยวกับคอมพิวเตอร์ พ.ศ. 2550

คดีนี้ ไม่ใช่คดีความผิดเกี่ยวกับการค้ามนุษย์ จึงไม่เข้าข้อยกเว้นตามพ.ร.บ. ป้องกันและปราบปรามการค้ามนุษย์ พ.ศ. 2551


คดีนี้ ไม่ใช่คดีอาชญากรรมข้ามชาติ จึงไม่เข้าข้อยกเว้นตามพ.ร.บ. ป้องกันและปราบปรามการมีส่วนร่วมในองค์กรอาชญากรรมข้ามชาติ พ.ศ.2556

คดีนี้ ไม่ใช่คดีการก่อการร้าย หรือคดีความมั่นคงแห่งชาติ  จึงไม่เข้าข้อยกเว้นตามพ.ร.บ.ข่าวกรองแห่งชาติ พ.ศ.2528

ไล่ลงมาเรื่อย ยังไม่เข้าซักอัน  จนมาถึงอันที่ 10  

ประมวลกฎหมายวิธีพิจารณาความอาญา พ.ศ.2477

มาตรา ๑๐๕  จดหมาย ไปรษณียบัตร โทรเลข สิ่งพิมพ์หรือเอกสารอื่นซึ่งส่งทางไปรษณีย์และโทรเลข จากหรือถึงผู้ต้องหาหรือจำเลย และยังมิได้ส่ง ถ้าเจ้าหน้าที่ต้องการเพื่อประโยชน์แห่งการสอบสวน ไต่สวนมูลฟ้อง พิจารณาหรือการกระทำอย่างอื่นตามประมวลกฎหมายนี้ ให้ขอคำสั่งจากศาลถึงเจ้าหน้าที่ไปรษณีย์โทรเลขให้ส่งเอกสารนั้นมา


ถามว่า ข้อมูลอิเล็คทรอนิกส์ในไลน์ หรือโทรศัพท์ เข้าตามมาตรา 105 ของ ป.วิอาญา หรือไม่  ก็จะเห็นได้ว่า ไม่เข้า
comment8:นึกถึงละครวิทยุเลย
comment9:คงไม่ตั้งใจใชในศาล เพราะแกบอกแล้วว่าแกไม่ใช่ทีมทนาย แต่อาจจะเอาออกมาเพื่อสั่นสะเทือนฝ่ายตรงข้าม หลักฐานแบบนี้ ถ้าเป็นของจริง คนในคลิปก็ต้องใจคอไม่ดีอยู่แล้วแหละ มันมีผลทางจิตวิทยามากๆ อาจทำให้พยานบางคนกลับคำให้การได้เลย
comment9-1:แต่คุณอัจริยะเปิดเผยข้อมูลนี้ไม่ได้  ถ้าขืนเปิดเผย  ก็มีความผิดครับ มีโทษจำคุกและโทษปรับตาม พ.ร.บ.การประกอบกิจการโทรคมนาคม 2544 

มาตรา 74  "ผู้ใดกระทำด้วยประการใดๆ เพื่อดักรับไว้ใช้ประโยชน์ หรือเปิดเผยข้อความข่าวสาร หรือข้อมูลอื่นใดที่มีการสื่อสารทางโทรคมนาคมโดยไม่ชอบด้วยกฎหมาย ต้องระวางโทษจำคุกไม่เกิน 2 ปี หรือปรับไม่เกิน 400,000 บาท หรือทั้งจำทั้งปรับ"
comment10:แต่ที่สำคัญที่สุดเลย  คือตอนนี้กำลังจะมีการแก้ไขร่างประมวลกฎหมายวิธีพิจารณาความอาญา เพื่อเพิ่มอำนาจพนักงานสอบสวนให้สามารถเข้าถึงหรือตรวจสอบข้อมูลทางอิเล็กทรอนิกส์ได้ (แต่ยังเป็นแค่ร่างกฎหมายนะจ๊ะ)


ร่างแก้ไข ป.วิอาญาฯมาตรา 131/2 เรียกว่าทำมาให้ตำรวจโดยเฉพาะ ระบุว่า “กรณีจำเป็นเพื่อประโยชน์แห่งการสืบสวนคดีความมั่นคงของรัฐ ความผิดที่มีลักษณะเป็นองค์กรอาชญากรรม คดีที่มีความยุ่งยากสลับซับซ้อนที่มีโทษเกิน 10 ปี  

นายตำรวจระดับผู้บังคับการ (พล.ต.ต.) ยื่นคำร้องต่ออธิบดีผู้พิพากษา หรือผู้พิพากษาหัวหน้าศาล เพื่อให้มีคำสั่งอนุญาตเข้าถึงและได้มาซึ่งข้อมูลอิเล็กทรอนิกส์ หรือข้อมูลข่าวสาร เช่น การตรวจสอบหรือการดักรับข้อมูลคอมพิวเตอร์ ข้อมูลการติดต่อสื่อสาร  หรือข้อมูลทางการเงินของบุคคลที่น่าจะเกี่ยวข้องกับการกระทำความผิดได้”
comment11:ผู้ใดเอาข้อมูลนี้มาเปิดเผย  ก็จะมีความผิดตาม พ.ร.บ.การประกอบกิจการโทรคมนาคม 2544 

มาตรา 74  "ผู้ใดกระทำด้วยประการใดๆเพื่อดักรับไว้ใช้ประโยชน์ หรือเปิดเผยข้อความข่าวสาร หรือข้อมูลอื่นใดที่มีการสื่อสารทางโทรคมนาคมโดยไม่ชอบด้วยกฎหมาย ต้องระวางโทษจำคุกไม่เกิน 2 ปี หรือปรับไม่เกิน 400,000 บาท หรือทั้งจำทั้งปรับ"
comment12:หลายครั้งเวลาที่ดูภาพยนต์ฮอลลีวู๊ดที่เกี่ยวกับการสู้คดีในชั้นศาล

เวลาที่ตัวละครที่เป็นอัยการ หรือทนายจะเอาพยานหลักฐานเข้าสืบ  บางครั้งก็จะโดนทนายอีกฝ่ายคัดค้านไม่ให้ศาลรับฟังพยานนั้น โดยอ้างว่าเป็นพยานหลักฐานที่ได้มาโดยไม่ชอบด้วยกฎหมาย  เช่น พยานหลักฐานที่ได้จากการดักฟังข้อมูลโทรศัพท์ ฯลฯ
comment12-1:ไปเอาหนังฮอลีวู้ดมาเปรียบเทียบ
ระบบยุติธรรมในเมดากับไทยค่างกันนะจ๊ะ
ของเมกาเขาไม่ใช่ระบบกล่าวหาเหมือนของไทย ที่อยู่ดีๆมีใครหมั่นไส้ขึ้นมาก็วิ่งแจ้นไปแต้งความกล่าวหาอีกฝ่าย ให้ตกเปนผู้ต้องหาได้
comment13:หมายความว่าเวลาเราโทรมือมือคุยกัน มันจะมีไฟล์บันทึกไว้ในเครื่องเราด้วยเหรอครับ
comment13-1:เข้าใจว่าเป็นคลิปเสียงที่คุยกันผ่านทางไลน์นะครับ  เป็นข้อมูลอิเล็คทรอนิกส์ที่น่าจะถูกบันทึกอัตโนมัติโดยผู้ให้บริการ
comment13-2:โทรผ่านไลน์ปลอดภัยที่สุดครับ
comment13-3:เดาว่าเป็นแอฟที่แม่ค้าลงไว้  คิดว่าโทรจากไลน์ปลอดภัยสุดเหมือนกัน
comment14:สำหรับท่านที่กำลังตามเรื่องนี้  ลองฟังคลิปนี้ให้จบนะครับ  คลิปนี้สรุปได้ทุกอย่างเลย
(คลิปนี้  ไม่มีคลิปเสียงใด ๆ นะครับ  พาดหัวไปอย่างนั้นเอง)

เริ่มที่เวลา 3:03  คุณอัจฉริยะ เรืองรัตนพงศ์  กล่าวถึงเรื่องหลักฐานสำคัญ คือ คลิปเสียง และ พยานคนสำคัญ
และเวลา 4:55  พล.ต.ท.ฐิติราช  หนองหารพิทักษ์  กล่าวเรื่องวิธีการทำงานแบบโปร
(ที่ พล.ต.ท.ฐิติราช ฯ  กล่าวมา  ถือเป็นการตบหน้า ตร.ภาค 7 แบบเบา ๆ)

เลื่อนไปดูที่เวลา 3:03 ได้เลย  จะได้ไม่เสียเวลาครับ


สำนักข่าว Nation ช่อง 22 เนี่ย  หากเป็นข่าวการเมืองก็จะเสนอเอียง ๆ ไปหน่อยนะครับ
แต่กรณีข่าวทั่วไปที่เป็นกระแสแรง ๆ อย่างเช่นข่าวหวย 30 ล้าน นี้  ทาง Nation จะเสนอข่าวได้
ลึก และ ขยี้ มากกว่าช่องอื่น ..... รายการ ข่าวข้นคนเนขั่น  ทุกวันเวลา 20.30 - 22.20  ลองติดตามดูนะครับ
comment14-1:ฟังแล้วครับ  ยอมรับว่าตำรวจกองบัญชาการสอบสวนกลาง เป็นมืออาชีพ มีความโปรมากกว่า เก่งกว่า เทคนิคเยี่ยมกว่า

แต่สุดท้าย  อาจจะมีปัญหาตรงพยานหลักฐานที่ได้มา  ไม่สามารถเอามาใช้เป็นพยานหลักฐานได้ เพราะไม่มีกฎหมายให้อำนาจพนักงานสอบสวนไว้เลยสำหรับคดีแบบนี้ที่มีโทษจำคุกไม่ถึง 10 ปี  

เข้าใจ ตำรวจกองปราบ คุ้นเคยกับการใช้วิธีนี้กับคดียาเสพติด คดีอาชญากรรมข้ามชาติ คดีก่อการร้าย ซึ่งกฎหมายให้อำนาจพนักงานสอบสวนในการเข้าถึงหรือตรวจสอบข้อมูลอิเล็คทรอนิกส์ดังกล่าวไว้   แต่คดีนี้ไม่ใช่คดีที่ตำรวจกองปราบคุ้นเคย  แต่เป็นคดีทั่วไปที่มีโทษไม่ถึง 10 ปี  ตำรวจกองปราบไม่มีอำนาจเข้าถึงหรือตรวจสอบข้อมูลอิเล็คทรอนิกส์ที่เป็นไฟล์เสียงได้ครับ
comment14-2:ผมไม่มีความรู้เรื่องกฏหมายเลย  จึงไม่อาจร่วมวิเคราะห์กับ จขกท.ได้มากนัก

แต่ที่แน่นอน คือ .... ผมพอใจ และ ดีใจมาก ๆ  ที่มีหลักฐานใหม่ ๆ  เด็ด ๆ  โผล่มาแบบนี้ครับ

โดยเฉพาะเมื่อกองปราบรับไปทำ  ผมนี่ยิ่งมีความมั่นใจมากขึ้น  น่าจะหมดเวลาครูปรีชา แล้ว  จริง ๆ ....
comment15:ทำไมผมเขียม
comment16:สงสัยไม่รู้ว่าที่ค่ายมือถือมีสิ่งที่เรียกว่า call detail record เก็บไว้ซึ่งตามกฎหมายค่ายมือถือต้องเก็บไว้ถ้ามีคำสั่งจากเจ้าพนักงานสั่งไปค่ายมือถือเขาก็เอาออกมาให้ได้ เอามาเปิดฟังได้เลยว่าคุยอะไรกันไป
comment16-1:CDR มันเก็บเปนไฟล์เสียงหร่อคับ  ผมเข้าใจมาตลอดว่ามันเป็นแค่ record แค่ ต้นทาง ปลายทาง เวลาเริ่มต้น เวลาจบ พื้นที่ต้นทาง พื้นที่ปลายทาง อะไรพวกนั้น
comment16-2:เป็นไปไม่ได้หรอก วันๆมึคนโทรคุยกันรวมๆกันไม่รู้ล้านนาที จะไปเก็บบันทึกได้หมดหรือ แล้วไว้กี่วัน
comment17:ตอนซื้อหวย (ที่ยังไม่รู้ว่ามันจะถูกรางวัลหรือเปล่า) คุณจะอัดเสียงตอนคุยกับแม่ค้าด้วยเหรอ

ดูท่าจะทำขึ้นทีหลังมากกว่า
comment17-1:จากที่อ่าน ยังไม่ได้ฟังคลิปเสียงของจริงนะ

คือ

"หลังจาก"ถูกหวยแล้ว แม่ค้าจึงค่อยโทรไปแสดงความยินดีกับครู เพราะคิดว่าครูถูกหวยรางวัลที่1
แต่ครูปฏิเสธว่าไม่ได้ถูกรางวัลที่1 


ไม่ใช่คลิปเสียงที่คุยกันก่อนถูกหวยจ้า
comment18:https://pantip.com/topic/37348622
comment19:ประเด็นต่อให้มีการพูดคุยว่าจะซื้อจะขายเลขนั้นจริงแล้วยังไง นี่มันเป็นเรื่องไร้สาระคุณไปคุยกันยังไงมันเกี่ยวอะไรกับการที่หมวดจรูญไปขึ้นเงิน คุณต้องพิสูจน์ให้ได้ว่าหมวดจรูญเอาหวยของคุณไปขึ้นเงิน ถ้าพิสูจน์ไม่ได้ก็แพ้คดีเท่านั้นเอง
comment20:ศาลใช้ดุลพินิจรับฟังได้ค่ะ ตาม ปวิอ. 226/1 
แต่ต้องรับฟังด้วยความระมัดระวัง เพราะถือว่าเป็นพยานหลักฐานที่มีข้อบกพร่อง คือเกิดจากการกระทำที่มิชอบนั่นเอง
comment20-1:ขอโทษนะครับ  ผมดูใน ป.วิอาญา ฉบับล่าสุดของเว็บกฤษฎีกา ยังไม่เห็นมีการเพิ่มเติม มาตรา 266/1 

ไม่ทราบจะขอแหล่งที่มาได้มั้ยครับ


ปล. ผมชอบนะ  ถกกันแบบนี้ ได้บรรยากาศวิชาการดี
comment20-2:ผมพยายามหาดูอีกแรง  ก็ไม่มีนะครับ  ยังไม่เจอเลยครับ

ไม่ทราบเอาข้อมูลที่อ้างถึงมาจากไหนเหรอครับ

ใครรุ้บ้างครับ  ช่วยกันหาหน่อยเร้ว
comment20-3:โทดทีค่ะ พิมพ์เลขผิด 226/1 ค่ะ
comment20-4:เก่งมากครับ  เห็นแล้วครับ  

น่าสนใจว่าจะนำมาตรานี้มาใช้ได้แค่ไหนเพียงไร

เพราะหลัก คือ ห้ามมิให้ศาลรับฟังพยาานหลักฐานที่ได้มาโดยมิชอบ

แต่ก็มีข้อยกเว้นบางประการ  ก็ต้องดูว่าเข้าข้อยกเว้นหรือไม่

และที่สำคัญ  การรับฟังพยานหลักฐานที่ได้มานี้ ต้องรับฟังโดยความระมัดระวัง  และศาลต้องพิจารณาถึงพฤติการณ์ทั้งปวงแห่งคดี โดยต้องคำนึงถึงปัจจัยต่าง ๆ ดังต่อไปนี้ด้วย

(๑) คุณค่าในเชิงพิสูจน์ ความสำคัญ และความน่าเชื่อถือของพยานหลักฐานนั้น

(๒) พฤติการณ์และความร้ายแรงของความผิดในคดี

(๓) ลักษณะและความเสียหายที่เกิดจากการกระทำโดยมิชอบ

(๔) ผู้ที่กระทำการโดยมิชอบอันเป็นเหตุให้ได้พยานหลักฐานมานั้นได้รับการลงโทษหรือไม่เพียงใด
comment20-5:มาตรานี้นำมาใช้ได้อย่างมาก ส่วนใหญ่ศาลก็รับฟังหมดนั่นแหละ
ไม่งั้นไม่มีมาตรานี้เกิดขึ้นมาหรอก แต่จะมีน้ำหนักมากน้อยเพียงใด
ก็เป็นอีกเรื่องนึง แค่คลิปเสียง ก็ต้องไปสู้กันอีกว่าตัดต่อรึป่าว 
ใช่เสียงครูจริงรึป่าว ถึงเอาไปส่งพิสูจน์ ศาลก็ไม่ถูกผูกมัดให้ต้องตัดสินตามผลพิสูจน์
ต้องรับฟังประกอบพยานอื่นๆด้วย
comment20-6:อันนี้ตอบตรงประเด็นโช๊ะ ..
comment20-7:แค่ข้อ (๑) คุณค่าในเชิงพิสูจน์ ความสำคัญ ความน่าเชื่อถือ ก็เข้าข่ายแล้วครับที่ศาลจะรับฟัง
comment21:ถ้าเป็นเสียงที่คุยทางไลน์จริง และได้มาจากมือถือของ ครูปรีชา ก็จบครับ
จะไม่ชอบด้วยกฎหมายได้ยังไง

ผมเข้าใจว่าครูปรีชา เป็นคนมอบ โทรศัพท์ ไปให้ตำรวจตรวจสอบเอง แสดงว่า ได้มาโดยชอบด้วยกฎหมายแล้ว

ไม่ต้องยกประมวลกฎหมายอะไรมาให้ยุ่งยากหรอกครับ

ถ้าตำรวจ กู้ข้อมูลมาจาก โทรศัพท์ที่ครูปรีชา มอบให้จริง จบเกมส์
comment21-1:คือผมอยากได้นักกฎหมายหรือทนายมาถกกันในเชิงวิชาการมากกว่าครับผม


แต่ก็ยินดีครับ ถ้าคนทั่วไป จะมาแลกเปลี่ยนความคิดเห็นในเชิงชาวบ้านหรือคนเสพข่าวทั่วไป
comment21-2:อ้อ ... ใช่ ๆๆ  

กระทู้นี้ จขกท.เขียนใว้ชัดเจนว่ายินดีเฉพาะ ทนาย หรือ นักกฏหมาย  ให้เข้ามาตอบ

ส่วนสมาชิกท่านอื่น  จขกท.ก็ยินดีแค่รับฟังเท่านั้น
comment21-3:"คนทั่วไป ความคิดเห็นในเชิงชาวบ้าน คนเสพข่าวทั่วไป"
โอ้ย พ่อคุณ พ่อมหาจำเริญ
ที่บ้านต้มรากบัวให้กินแทนข้าวรึไงคะ
ถึงแสดงความเห็นได้ใต้ตมขนาดนี้
comment21-4:งั้นเชิญ จขกท ไปตั้งกรุ๊ปไลน์คุยกับผู้เชี่ยวชาญด้านกฏหมายโน้น ไป หมั่นไส้อ่ะ
comment22:ตามกฎหมายปัจจุบัน เจ้าหน้าที่ตำรวจทั่วไปไม่ว่าจะมียศใหญ่โตแค่ไหน ก็ไม่มีอำนาจดักฟังโทรศัพท์ หรือดักข้อมูลการใช้งานอินเทอร์เน็ตของประชาชน ยกเว้นเป็นเจ้าพนักงานตามพระราชบัญญัติว่าด้วยการกระทำความผิดเกี่ยวกับคอมพิวเตอร์ฯ พ.ศ.2550 หรือ พ.ร.บ.คอมพิวเตอร์ฯ ซึ่งมีอำนาจในการขอข้อมูลการใช้งานคอมพิวเตอร์ของผู้ต้องสงสัย หรือเป็นเจ้าหน้าที่กรมสอบสวนคดีพิเศษ หรือ ดีเอสไอ ซึ่งมีอำนาจดักฟังโทรศัพท์และดักข้อมูลการสื่อสารต่างๆ ได้ หรือเป็นกรณีที่มีกฎหมายเฉพาะให้อำนาจการเข้าถึงข้อมูลหรือการตรวจสอบข้อมูลดังกล่าวไว้ที่ยกมาใน คห. 7 ข้างต้น

ร่างแก้ไข วิ.อาญาฯ เพิ่ม มาตรา 131/2 ให้อำนาจดักข้อมูลเพื่อป้องกันปราบปรามการกระทำความผิด การรวบรวมหลักฐานในคดีอาญาทั่วไป และการนำตัวผู้กระทำผิดมาลงโทษตามกฎหมาย โดยกำหนดว่า

                “มาตรา 131/2 ในกรณีจำเป็นเพื่อประโยชน์แห่งการสืบสวนคดีความมั่นคงของรัฐ ความผิดที่มีลักษณะเป็นองค์กรอาชญากรรม หรือที่ยุ่งยากซับซ้อน  พนักงานสอบสวนโดยอนุมัติของผู้บังคับการ ซึ่งเป็นหัวหน้าของพนักงานสอบสวนผู้รับผิดชอบอาจยื่นคำร้องขอต่ออธิบดีผู้พิพากษาหรือผู้พิพากษาหัวหน้าศาล เพื่อให้มีคำสั่งอนุญาตในการเข้าถึงและได้มาซึ่งข้อมูลอิเล็คทรอนิคส์หรือข้อมูลข่าวสารใดๆ เช่น การตรวจสอบหรือการดักรับข้อมูลคอมพิวเตอร์ ข้อมูลการติดต่อสื่อสาร หรือข้อมูลทางการเงิน ของบุคคลที่น่าจะเกี่ยวข้องกับการกระทำความผิดนั้นได้ ...”
comment23:ถ้าอยากได้ ทนาย หรือนักกฎหมายมาถก ก็ระบุไว้ในหัวข้อกระทู้ครับ ว่าอนุญาตให้เฉพาะทนาย หรือนักกฎหมาย มาตอบกระทู้
comment23-1:เอ  ผมก็ระบุไว้ตั้งแต่ต้นกระทู้นะครับ  อิอิ

แต่ก็ยินดีครับ ถ้าคนทั่วไปจะเข้ามาแลกเปลี่ยนความเห็นหรือทัศนะในเชิงชาวบ้านหรือคนเสพข่าวทั่วไปครับ


ผมเองก็ไม่ใช่คนที่รู้ไปหมดนะครับ  ผมเป็นนักฎหมายภาษีอากร  ไม่ใช่นักกฎหมายคดีแบบนี้


อาจจะไม่ใช่ผู้เชี่ยวชาญคดีแบบนี้  จึงอยากได้ความเห็นของทนายหรือนักกฎหมายที่รู้จริงเข้ามาแลกเปลี่ยนมากกว่าครับ
comment23-2:ถ้าจะให้ชัวร์ จขกท.ต้องระบุไปเลยว่า "เฉพาะทนาย หรือนักกฎหมายเท่านั้นที่เข้ามาตอบได้"
  ประชาชนทั่วไปเขาจะได้ไม่เสียเวลามาตอบครับ
comment23-3:ผมก็เพิ่งเลื่อนไปอ่านเมื่อกี้เอง  ว่ายินดีเฉพาะ ทนาย และ นักกฏหมาย
หากทุกคนอ่านเจอประโยคแบบนี้ .... หลาย comment จะมีบรรยากาศเปลี่ยนไปแน่นอน

มารยาทในการใช้ Webboard ก็คือ .... ควรเห็นทุก comment มีศักดิ์เท่ากัน
มิใช่ว่าจั่วตั้งแต่หัวกระทู้ ว่า  ขอเฉพาะผู้เชี่ยวชาญ ฯ  มาตอบเท่านั้น
ทุกคนที่อ่านเห็นประโยคนี้  จะเซ็งทันทีครับ
comment24:ตำรวจ ไม่ได้ไปดักฟัง หรือไปลักลอบได้มา
แต่ครูปรีชา มอบโทรศัพท์ ไปให้ตำรวจตรวจสอบเอง
comment24-1:แล้วโทรศัพท์ในตัวมันเอง มันอัดเสียงไว้อัตโนมัติได้ด้วยเหรอครับ

ถ้าเป็นการขอข้อมูลจากผู้ให้บริการ   ก็คือการใช้อำนาจตรวจสอบหรือเข้าถึงข้อมูลอิเล็กทรอนิกส์นั่นแหละครับ

จะทำได้ก็ต่อเมื่อมีกฎหมายให้อำนาจไว้
comment24-2:อัดได้สิครับ คลิปเสียงที่ว่าอาจจะเป็นการส่งคลิปเสียงสั้นในแอพ LINE ก็ได้ครับ
โดยการปุ่มรูปไมโครโฟนข้างๆช่องพิมพ์ข้อความ คือไม่ได้เป็นการสนทนากันสดๆ
แต่เป็นการส่งคลิปเสียงสั้นๆให้ปลายทางกดฟัง แล้วฝั่งครูปรีชาก็อาจจะตอบคลิปเสียงกลับมาเหมือนกันก็ได้
comment24-3:คือเท่าที่ฟังจากข่าว  รู้สึกว่าจะเป็นการโต้ตอบสดๆ กันนะครับระหว่างครูปรีชากับแม่ค้าหวย
comment24-4:ถ้าเขาอัดคลิปในไลน์ แบบ 24-2 ว่าจริง
ตำรวจคงเจอไปนานแล้วละครับ คดีคงปิดไปแล้ว
comment25:พยานหลักฐานที่เกิดขึ้นโดยชอบ แต่ได้มาเนื่องจากการกระทำโดยมิชอบ
หมายถึง พยานหลักฐานที่โดยตัวของมันเองแล้วดำรงอยู่ หรือเกิดขึ้นโดยมิได้มีผู้ใดไปกระทำการเสริมแต่งให้เกิดขึ้น แต่ในเวลาที่จะนำมาใช้เป็นพยานหลักฐานเพื่อพิสูจน์ความผิดของจำเลยนั้นได้มีการใช้วิธีการที่มิชอบด้วยกฎหมายเพื่อให้ได้มาซึ่งพยานหลักฐานนั้น

เช่น พยานหลักฐานที่เจ้าหน้าที่ได้มาจากการค้นโดยมิชอบด้วยกฎหมายไม่ว่าจะเป็นการค้นเคหสถาน ที่รโหฐาน หรือค้นตัวบุคคลตาม ป.วิ.อาญา มาตรา 93[10] หรือพยานหลักฐานที่ได้จากการดักฟังทางโทรศัพท์ หรือลักลอบเปิดจดหมาย หรือใช้กำลังบังคับในการตรวจเลือดตรวจปัสสาวะ เป็นต้น

แต่กรณีนี้ไม่ได้มาจากการดักฟังนะครับ
แต่มาจากการที่ครูปรีชาส่งมอบโทรศัพท์ให้เจ้าหน้าที่ที่มีอำนาจเพื่อตรวจสอบพยานวัตถุ และสามารถค้นหาไฟล์ที่ถูกลบออกไปในเครี่องได้
ตัวอย่าง เช่น มีการแจ้งข้อหา พรบ.คอม พนักงานสอบสวนยึดคอมพิวเตอร์ที่สงสัยว่ากระทำความผิดให้กองพิสูจน์หลักฐานตรวจสอบข้อมูลในคอมพิวเตอร์ได้ เช่น ประวัติการเข้าชมเว็บไซต์ หรือไฟล์ต่างๆในเครื่อง

ทั้งนี้ถ้าไฟล์เสียงมาจากการถูกอัดไว้ก่อนแล้วโดยตัวแอพลิเคชั่นเองโดยไม่ใช่เจตนาที่จะดักฟัง แล้วกองพิสูจน์หลักฐานมาตรวจสอบในเครื่องครูปรีชาก็ไม่ได้เป็นหลักฐานที่ได้มาโดยมิชอบครับ

ไม่ว่าจะฝั่งแม่ค้าตั้งใจอัดเสียงจาก Video Call ของแอพ LINE ไว้เอง (อาจจะเอาไปเป็นหลักฐานขอส่วนแบ่งจากครูปรีชา)
หรือว่าแม่ค้าใช้วิธีส่งคลิปเสียงให้ปลายทางกด Play (คนแก่บางคนขี้เกียจพิมพ์ ให้วิธีส่งเสียงสั้นๆแทน) ตรงนี้อาจจะมี Cache ไว้ในโทรศัพท์ได้
ทั้งสองอย่างถ้ากองพิสูจน์หลักฐานบังเอิญไปตรวจพบในโทรศัพท์ก็ใช้เป็นพยานหลักฐานได้ไม่ผิดครับ
comment25-1:ถ้าเป็นไฟล์เสียงที่ได้มาจากตัวโทรศัพท์หรือเม็มโมรี่ในตัวโทรศัพท์ที่ครูปรีชาส่งมอบให้ตำรวจเองเพื่อตรวจสอบ  ผมก็เห็นด้วยกับคุณในกรณีนี้นะ

แต่ปัญหาคือ ถ้าไม่ใช่จากเม็มในตัวเครื่องเอง  แต่เป็นการขอข้อมูลไปที่ผู้ให้บริการมือถือหรือผู้ให้บริการแอพพลิเคชั่น  กรณีนี้  ก็ยังต้องถือว่าเป็นการใช้อำนาจตรวจสอบหรือเข้าถึงข้อมูลอิเล็คทรอนิกส์ของผู้อื่นอยู่  ซึ่งจะทำได้ จะต้องมีกฎหมายให้อำนาจไว้ เช่น กฎหมายเฉพาะที่ยกมาใน คห. 7 ครับ
comment25-2:ผมว่าตำรวจเขารู้เรื่องผลไม้พิษอยู่แล้วครับ
ก็ต้องดูว่าเขาจะเอามาประกอบสำนวนหรือไม่ (ถ้าได้มาโดยชอบ) หรือว่ามีแค่ฝั่งทนายเอามาใช้สร้างกระแสข่าวว่ามีคลิปเสียงแต่เปิดเผยไม่ได้ (เพราะได้มามิชอบ)
comment26:คุณไม่ต้องห่วงหรอกครับ ถ้าไม่ชอบด้วยกฏหมาย เดี๋ยวก็มีคนไปฟ้องศาลเอง แต่เชื่อผมเถอะตำรวจมีสิทธิ์ ไปขอคลิปเสียงจากค่ายมือถือ อยู่แล้วเพื่อนำมาประกอบสำนวน และจะได้รู้ว่าใครพูดจริงใครโกหก
comment27:รู้แต่ว่าทนาย รวยกันเลยเดียว
comment28:หลักฐานว่าครูซื้อหวยคือ
1 คนขายยืนยัน เพื่อความหนักแน่น ฝ่ายครูจึงหาพยานเพิ่ม คนที่ 2 3
2 พยานคนที่ 2 บอกว่า เห็นครูถือหวยที่ถูกในระยะสองเมตร 
คุณอัจฉริยะ  บอกว่า บอกว่า พยานคนที่สอง สายตาสั้น จะเห็นตัวเลขจริงเหรอ
3 พยานคนที่ 3 บอกว่า เดินสวนกับครู เห็นลอตเตอรี่โผล่จากกระเป๋า พยานยังขอแบ่ง
เวลาที่เห็นคือ 17.45 แต่ครูโทรคุยกับแม่ค้า 17.30 (จากคลิป)
ดังนั้นพยานคนที่ 3 บอก เดินสวนครู 17.45จึงเป็นไปไม่ได้

ฝ่ายครู หาพยานถึงสามคน เพื่อยืนยันว่า ครูได้หวยมาจริง
แต่โดยฝ่าย อัจริยะ ทำลายน้ำหนักพยานหมด 

อีกเรื่อง ครู บิกว่า จำเลข 533726 ได้แม่น เพราะ
726 เป็นเลขมงคล 533 เป็นเลขทะเบียนรถเครื่องตนเอง

แต่วันหวยออก ครูโพสเฟส ดีใจว่า ถูกหวย 55 สิบใบ
แต่เลขที่บอกจำแม่น ถูกรางวัลที่หนึ่ง กลับไม่รู้ว่าถูก
จนตอนเย็นแม่ค้าโทรบาบอกว่าครูถูหวย

อัจฉริยะ ยังแฉอีกว่าเลขทะเบียนมอเตอร์ไซค์ของครูคือ 833 ไม่ใชา 533

ครูยังมีข้อพิรุทอีกเยอะ ทนายตั้มซักจนมุมแน่นอน 
ความจริงไม่ต้องอาศัยพยานหลักฐานของอัจฉริยะหรอก

แต่ที่แน่นอน รออีกนิด มีสามคนที่ออกตัวแรง หลังตำรวจแถลงข่าวว่าหวยเป็นของครู
1. ทนายคลายทุกข์
2. ทนายรณรงค์
3. เทอดศักดิ์

ถ้าสุดท้าย หวยเป็นของหมวดจรูญ 3คนนี้เงิบ
comment28-1:หรือว่า จขกท คือ 1ในทนายที่กล่าวมาข้างต้น55555555
comment28-2:รณรงค์นี่ไม่เท่าไหร่ แกเงิบบ่อย สวนกระแสจนเราชิน
ตอนแรกเราก็ด่าแกเปิดเปิงเหมือนกัน ตั้งแต่เรื่องขายข้าวละ 
พอนานๆเข้า เริ่มจับทางแกได้ ถ้าคนว่าขาว แกจะว่าดำ
ถ้าคนว่าบวก แกจะว่าลบ แต่เท่าที่ดู แกก็ใช้ได้นะ ((กวนใช้ได้))
comment29:เทอดศักดิ์ นี่ตัวดีเลย เบื้องลึก!!! จำเขามาทั้งนั้น แล้วเอามาพูดใหม่ มั่วไปมา ทำเป็นผู้รู้ ทำเป็นนักกลยุทธ์ ถถถถถถถ
comment30:กองปราบ DSI ปปส. แล้วก็หน่วยงานสีเขียว...เขามีโปรแกรมอะไรไม่รู้ที่สามารถเรียกดู/กู้คืนไฟร์ต่างๆในเฟส ไลน์กลับคืนมาได้ทั้งหมด รวมถึงคลิปการสนทนาโทรศัพย์ปรกติได้ด้วย "งงเลยเรียกดูได้ไง"

   การโทรที่ปลอดภัยที่สุดตอนนี้คือโทรไลน์ แต่ไม่แน่ในอยาคตอาจเรียกดูก็ได้
comment30-1:เครื่อง ACESO ครับ
http://www.cpct.go.th/index.php?mo=21&list&catid=9087
comment30-2:30-1  ไม่ใช่ครับ จากที่ผมโดนมาเป็นคอมฯโน๊ตบู๊คธรรมดานี้ละ
comment31:อยากตอบแต่ไม่ใช่ทนาย
comment32:เท่าที่อ่านมาในกระทู้เก่าๆ เรารู้สึกว่า จขกท.อยากจะให้ครูชนะคดี
comment32-1:5555 ใช่แล้วครับ

ยิ่งในกระทู้นี้  เหมือนแทบจะว่าความให้ครูปรีชาเลยทีเดียว
comment32-2:ผมอ่านๆนึกว่าครูปรีชามาหาข้อมูลเองเลยนะครับ ต้องการแต่คำตอบจากทนายโดยตรง
comment32-3:ผมเฉยๆ นะ ไม่ได้อยากให้ครูปรีชาชนะคดีหรือลุงจรูญแพ้คดี

ในฐานะที่เป็นนักกฎหมาย  ผมสนใจที่เหตุผลเชิงกฎหมายมากกว่า


ถ้าดูตอนนี้  มีทนายหลายคนที่เห็นว่าครูปรีชาจะชนะคดีเพราะน้ำหนักพยานหลักฐานที่สามารถใช้พิสูจน์ในศาลได้  ไม่ใช่พยานหลักฐานเชิงโซเชียล  (เช่น ทนายเดชา จากทนายคลายทุกข์  หรือทนายรณรงค์ ฯลฯ)  

ผมเองก็มองอย่างเดียวกับทนายเหล่านั้น  ไม่ใช่อาศัยอารมณ์ความรู้สึกเข้าไปตัดสิน
comment32-4:เอิ่ม พยานฟังครูปรีชา ไม่ชัดเจน ไม่เคลียร์ และไม่มีน้ำหนักทั้งสิ้นอ่ะ ไม่รู้สึกถึงความน่าเชื่อถือได้เลยสักนิด
comment32-5:คิดเหมือนกันเลย  เหมือนอยากได้แค่คำตอบให้ผิด พรบ  ให้ได้ใช่มั้ย
comment32-6:หลักฐานฝั่งครูเนี่ยนะที่จะพิสูจน์ในศาลได้พยานบุคคลล้วนๆเจอทนายจำเลยซักค้านรับรองเละต่อให้เตี๊ยมมาขนาดไหนก็ไม่รอดเพราะพยานทิ้งร่องรอยไว้เพียบตอนสัมภาษณ์ออกทีวี
comment32-7:ถ้าไม่เอาข้อกฏหมายมาอ้าง ซึ่งอาจมีช่องว่างได้ ขอถามหน่อยครับ 1. คุณคิดยังไงกับครูปรีชา ที่สัมภาษณ์แต่ละครั้งไม่เหมือนกัน  ขอความรู้อีกข้อ 2. พยานเราปั้นได้ไหมครับ
comment32-8:32-3 จขกท.นี่ขนาดคุณเฉยๆนะเนี่ย ความเห็นคุณยังเอียงไปทางฝั่งครูอย่างเห็นได้ชัด

"ครูปรีชาจะชนะคดีเพราะน้ำหนักพยานหลักฐานที่สามารถใช้พิสูจน์ในศาลได้"

น้ำหนักหลักฐานพยานที่พิสูจน์ได้ เช่น อะไรเหรอ ช่วยยกตัวอย่างได้มั้ย เพราะเท่าที่ดู มันมีแต่หลักฐานลอยๆ 

1.คลิปบอกว่าก้มเก็บหวย(ซึ่งเดี๋ยวบอกว่ามีเดี๋ยวบอกว่าไม่มี) และไม่สามารถพิสูจน์ได้ว่าเป็นลุงจรูญหรือภรรยาลุงจรูญเก็บ(ซึ่งบอกกลับไปกลับมาว่าคนนั้นเก็บคนนี้เก็บ แถมพยานที่เห็นคลิปยังกลับไปกลับมา เดี๋ยวบอกเห็นเดี๋ยวบอกไม่เคยเห็น) อันนี้เรียกมีน้ำหนักหรือ?

2.พยานจากแม่ค้าว่าครูซื้อ ไม่มีหลักฐานอะไรยืนยันได้ว่าซื้อชุดที่ถูก มีแต่คำกล่าวอ้าง อันนี้เรียกมีน้ำหนักหรือ?

3.พยานที่บอกว่าขอซื้อหวยต่อจากครู ก็มีแต่คำกล่าวอ้าง มีหลักฐานอะไรยืนยันได้ว่าเห็นเลขหวยครู และขอซื้อต่อครูในวันเวลาดังกล่าวจริง อันนี้เรียกมีน้ำหนักหรือ?

อันไหนมีน้ำหนัก อันไหนพิสูจน์ได้ในชั้นศาล
ใคร่ตอบคนไม่รู้กฎหมาย ไม่ใช่ทนาย เป็นแค่ชาวบ้านธรรมดาๆที่สงสัยด้วยนะครับ

ด้วยความเคารพ
comment33:ถ้ามีจริงคลิปเสียงที่ได้คงไม่ใช่การดักฟัง 
คิดว่านักกฎหมายหรือตำรวจที่ทำงานด้านนี้คงทราบดีถ้าเอาข้อมูลการดักฟังทางโทรศัพท์มาใช้เป็นหลักฐานคงโดนตรวจสอบที่มาที่ไปอย่างละเอียดจะมีคนเข้ามาเกี่ยวข้องมากมายแน่นอน
แต่ถ้าคนเล่นโทรศัพท์บ่อยๆและใช้ฟังก์ชั่นต่างๆที่ให้มาทั้งหมด จะรู้ว่าโทรศัพท์บางรุ่น สามารถบันทึกเสียงสนทนาได้  บางคนลืมเข้าไปเซ็ตโดยกดเครื่องหมายถูก ว่าไม่มีการบันทึกเสียงอัตโนมัติ   ดันไปกดบันทึกเสียงอัตโนมัติทุกสายไว้หรือเลือกสายไว้  อันนี้ก็อันตรายมากถ้ามือถือหายคนอื่นก็สามารถเอาไปเปิดฟังได้   อีกกรณีคนที่เก่งการสร้าง Program เกี่ยวกับมือถืออาจจะสามารถถอดบทสนทนาย้อนหลังได้โดยไม่ได้ใช้ข้อมูลในโหมดบันทึกการสนทนา
comment34:ใครแสดงความคิดเห็นอะไร จขกท.ก็แย้งซะทุกความคิดเห็น แล้วอ้างบอกให้มาคุยกัน อีกทั้งจขกท.บอกเองว่าไม่เชี่ยวชาญด้านนี้

และก็ยก(copy and paste)ข้อกฏหมายมาแสดงคห.ต่างๆ นำข้อความมาจากเว็บใดมาก็ไม่ให้เครดิตเว็บนั้นสักนิดรึครับ
และพิมพ์ภาษาไทยแบบวัยรุ่นยุคนี้ ในการตอบแย้งบางความคิดเห็น...

เข้าใจว่าร้อนวิชาเพราะกำลังเรียนหรือไม่ก็เพิ่งเรียนจบเพิ่งเข้าทำงาน หรือ ไม่ก็อยากเป็นทนายหรือนักกฏหมายแต่ชีวิตจริงเป็นไม่ได้รึเปล่าครับ?
แต่เพลาๆบ้างก็ดีนะครับ คุยสนทนา กับ ต้องการอวดภูมิ นั้นต่างกันนะครับ
และคนทั่วไปกับนักกฏหมายอย่างจขกท.(จขกท.เป็นนักกฏหมายจริงๆรึเปล่าอะครับ? น่าสงสัย ดูแปลกๆ หรือจขกท.แอบอ้างใช้คำว่านักกฏหมาย?) ต่างกันที่อาชีพ และอาจจะฐานะทางการเงินและทางสังคมการทำงาน
แต่นักกฏหมายอย่างจขกท.? ก็ยังเป็น"คน"ทั่วๆไปอยู่นะครับเวลานอกเวลาที่ทำหน้าที่นักกฎหมายภาษีอากร 

นักกฎหมาย? เช่น จขกท. ยังต้องกินอาหาร ซื้ออาหาร ซื้อของใช้ พักผ่อน เดินทาง เข้าห้องน้ำ พบปะผู้คน เข้าโลกโซเชี่ยลมีเดีย เข้าเว็บ เข้าแอพ จ่ายค่าสาธารณูปโภคต่างๆ และยังต้องทำงานเพื่อค่าตอบแทน เฉกเช่นคนทั่วไป มิได้วิเศษกว่าคนทั่วไป 
ยกตนข่มท่าน คิดว่าตนเองเจ๋ง อยากเอาชนะคนอื่นในพันทิปเพื่อโชว์ภูมิ
บอกตรงๆ ไม่เท่หรอกนะครับ อันนี้เตือนด้วยความหวังดีนะครับ

ร้อนวิชาเกินไป ระวังธาตุไฟเข้าแทรกซะก่อนนะครับ
ย้ำ "เตือนด้วยความหวังดี"

สรุป จขกท.แอบอ้างว่าตนเองเป็นนักกฏหมาย ใช่รึเปล่าครับ?
ทั้งการยกตนเองเหนือผู้อื่น 
การแย้งไม่ได้แล้วแถ บอกว่าผู้อื่นมโน(ความเห็นอื่นที่เขามีภาพหลักฐานว่าคุณอยากให้ฝ่ายครูชนะ เขามโนยังไงเนี่ย งง?),
การแย้งไม่ได้แล้วแถ ว่าคนที่มีภาพหลักฐานแฉตนเอง คือ ติดโซเชี่ยล งง นี่ตรรกะและวิธีการตอบของคนที่อ้างว่าตนเองเป็นนักกฏหมายจริงๆรึนี่?
การจ้างผู้อื่นทำงานทำหน้าที่ ทำเอกสาร แทนตนเอง ลักษณะงานที่ดูไม่ค่อยเกี่ยวกับด้านภาษี
การบอกขอตัวไปกินข้าวในโซเชี่ยลมีเดีย ที่ผิดวิสัยวัยผู้ใหญ่ ออกแนววัยรุ่นอยากโชว์ภูมิ 
กระทู้เก่าๆมีถามให้ผู้อื่นช่วยตอบคำถามด้านภาษี,ด้านหุ้น,ด้านรถ,ด้านเครดิตบูโร,ด้านการคำนวณค่าต่างๆ เช่น ค่าจอดรถ,ค่าต่อเติมบ้าน ค่าวัสดุ การรีโนเวทที่อยู่อาศัย,การแปลภาษาอังกฤษ,วันหยุดราชการ, การใช้บัตรเครดิต,การจ่ายค่าโรงแรม,การทำบัตรประจำตัวผู้ใช้แรงงานต่างด้าว, ฯลฯ รวมถึงชอบอวด เช่น อวดบนโลกออนไลน์ ว่า บริษัทที่คุณทำงานหรือเป็นบริษัทคุณเอง มีแจกอั่งเปาพนง.คนละ100บาทด้วย,
ซึ่งเหล่านี้ล้วนแต่มีพิรุธนะครับเนี่ย เดาว่าคุณ อาจทำงานด้านอื่น เช่น ดูแลคุมงานการก่อสร้าง,รีโนเวทที่พัก,รับซื้อหรือรับฝากขายรถมือสอง,เล่นหุ้น
โดยคุณมีความสนใจเรื่องการลงทุนดิจิทัล,เรื่องกฏหมายด้านต่างๆ มากกว่า 
ไม่น่าใช่ นักกฏหมายภาษีอากร,ทนายด้านภาษีอากร ตามที่คุณกล่าวอ้างใช่รึเปล่าครับ?

แย้งมาได้เลยนะครับ ตามที่คุณชื่นชอบการโต้แย้ง
ผมไม่ตอบโต้ เพราะขี้เกียจเข้ามาอ่านที่คุณจะแย้งแล้วล่ะ
เพราะ...
ศาลจะรับหลักฐานนั้นๆรึไม่ เมื่อถึงเวลาคุณก็น่าจะทราบข่าว พร้อมๆกับ ผู้คนที่คุณบอกในกระทู้นี้ว่าเขาเป็นแค่ "คนทั่วไปที่เสพข่าว" นั่นล่ะครับ
หรือไม่ก็อาจจะทราบข่าวแค่ว่าศาลตัดสินผลอย่างไร เท่าๆกับที่"คนทั่วไปที่เสพข่าว" จะสามารถทราบข่าวนั้นได้นั่นล่ะครับ

และก่อนอื่น เมื่อถึงขั้นตอนสรุปสำนวนคดีเพื่อส่งฟ้องจริง เวลานั้น ฝ่ายครู หรือ ฝ่ายอดีตตำรวจ ฝ่ายใดจะกลายเป็นจำเลยตัวจริง? 
และจริงๆแล้วคุณประกอบอาชีพใด ทำไมถึงอ้างตนเป็นนักกฏหมายภาษีอากร? 
2ประเด็นนี้น่าสนใจกว่าเรื่องคลิปเสียงที่คุณคาใจอีกนะครับ
comment34-1:คิดเหมือนกันเลยครับ
comment34-2:ผมรับฟังคุณนะ  ไม่แย้งด้วยครับ  

แต่ขอผ่าน เพราะไม่มีความเห็นเชิงกฎหมายที่ควรค่าแก่การรับฟัง
comment34-3:ยิ่งตอบ ..... ยิ่งแย่ลง 

เพราะไม่มีความเห็นเชิงกฎหมายที่ควรค่าแก่การรับฟัง  .... พูดมาได้นะ
comment34-4:ผยองดีแท้ ไปไม่ไกลดอก.
comment34-5:ภูมิใจในตัวตนตัวเองมากๆปรบมือให้นะคะ หสังว่าวันนึงจะได้ทำงานและได้อยู่ในวงท่านผู้มีเกียตริตามที่พยามจะเหยียดคนอื่นนะคะ
comment34-6:มันยังไม่รู้ตัวมันเลยท่าน
comment35:ผมอยากให้คุณจรูญชนะคดี ดังนั้นขอไม่ถกด้วยละกัน
comment36:ขอเรียนเชิญพณท่าน คสช ช่วยมาตอบกระทู้นี้ให้ที เพคะ
comment37:ขออนุญาตทานข้าวก่อนครับผม

ปล. วันนี้เผอิญหยุดงานไปทำธุระโอนรถที่ขนส่ง  แต่ปวดหัวกับเรื่องเอกสาร เรื่องตัดบัญชีเครื่องยนต์ เลยจ้างให้ร้านแถวนั้นรับทำให้  ไม่อย่างนั้น ก็คงไม่เสร็จแน่
comment37-1:คุณจะไปไหนมาไหน ทำอะไร ใครถาม ใครสนใจครับ
comment37-2:จะเล่าเพื่อ...

ไม่เห็นมีใครอยากรู้
comment37-3:เรื่องของ...งจ้าาาา
comment37-4:ขอผ่าน เพราะไม่มีความเห็นเชิงกฎหมายที่ควรค่าแก่การรับฟัง

ขอยืมคำคุณมาตอบคุณนะคะ
comment37-5:5555 
ติ๊งต๊องดีจัง
comment37-6:555555+

ขอบคุณที่ทำให้ผมหัวเราะได้  อิอิ
comment37-7:เหมือนกันเลยค่า   55ขำจนจุก
comment38:น่าจะได้จากโทรศัพท์ครูปรีชาค่ะ เพราะเห็นว่าตำรวจขอโทรศัพท์ของคู่กรณีไปทั้งคู่  

และคลิปเสียงที่ว่าเห็นมีระบุวันที่ 1 และ 2 พฤศจิกายน 2560  ซึ่งไม่ใช่การดักฟังแน่นอน

ตามข่าวยังระบุว่าวันหวยออกครูปรีชาให้การว่าเป็นคนโทรหาคนขายหวยก่อน  แต่ตำรวจตรวจสอบการโทร กลับพบว่าวันดังกล่าวครูไม่ได้โทรออกหาคนขายหวยเลย

เปิดหลักฐานเด็ด! ตำรวจกู้ไฟล์คืน คลิปเสียงโทรศัพท์ ศึกชิงหวย 30 ล้านส่อพลิกอีกครั้ง
https://www.khaosod.co.th/breaking-news/news_741642
comment38-1:กฎหมายไม่ได้ห้ามเฉพาะการดักฟังเท่านั่นครับ  แต่ห้ามรวมถึงการตรวจสอบหรือการเข้าถึงข้อมูลอิเล็คทรอนิกส์ของผู้อื่น เว้นแต่จะมีอำนาจที่ให้ไว้โดยกฎหมายต่างๆ ที่อ้างถึงใน คห. 7 นั่นแหละครับ
comment38-2:เราว่าน่าจะได้จากแม่ค้ามากกว่า ลงแอฟไว้อัดเสียงเวลาทวงเงินลูกค้า

แบบว่าเครื่องเราก็มีแอฟ แล้วมันอัดไว้ทุกอันเลย  โทรเข้า โทรออก โทรไม่ติด ไม่รับสาย ระบุวันเวลาหมด
comment38-3:ครับท่านทนายคุณครู
comment38-4:แล้วถ้าเจ้าของหลักฐานเขามอบให้เอง และตำรวจก็บอกว่าจะขอมาหาหลักฐานนี้ จะผิดไหมครับ
comment38-5:คือถ้าเอาโทรศัพท์ทั้งสองฝ่ายไปเพื่อหาหลักฐาน แล้วทำอะไรไม่ได้ โน่นผิด นี่ผิด จะให้ร้อยเวรเอาไปวางทับกระดาษรึไง ห๊ะ พ่อมหาจำเริญ

ผมเชื่อว่าใครใครซักคน ตั้งอัดเสียงอัตโนมัติไว้แน่นอน เจ้าตัวอาจไม่รู้ตัวด้วยซ้ำ นี่เป็นวิธีที่ได้ไฟล์เสียงง่ายสุดแล้ว
comment39:สมมุตินะ สมสมุติ ถ้าคุณจขกท เป็นผู้ที่ถูกรางวัลที่แท้จริง แล้วโดนแบบนี้ แต่คุณจขกท มีหลักฐานคบิปเสียงที่หามาได้ คุณจะทำยังงัย หรือคุณจขกท จะไม่พยายามเอามาแสดง อิอิ อย่าตรงให้มันเกินไป ถ้าการละเมิดกฎแล้วทำให้ได้ผู้บริสุทธิ์ ที่แท้จริง
comment40:อ้างแต่ได้มาโดยมิชอบๆๆๆ
รู้รึยังว่า ตำรวจเค้าได้ โทรศัพท์มือถือเครื่องนี้มา เพราะครูปรีชา มอบให้เอง
comment40-1:ผมยังไม่เคยฟันธงเลยนะครับว่า ตำรวจได้คลิปเสียงมาโดยไม่ชอบๆๆ

ผมเพียงแต่ตั้งคำถามเท่านั้นครับว่า

"ปัญหาคือข้อมูลคลิปเสียงดังกล่าว  ตำรวจกองปราบได้มาอย่างไร  และโดยชอบด้วยกฎหมายหรือไม่"


คือตั้งคำถาม ก็เพื่อให้เกิดการคิดต่อครับ  ไม่ใช่ไม่ต้องคิด แต่เชื่อไปตามๆ กันในกระแสโลกโซเชี่ยล
comment41:ครูปรีชา มอบหลักฐานให้ตำรวจเอง
ตามประมวลกฎหมาย ถือเป็นหลักฐาน ที่ได้มาโดยชอบ หรือโดยมิชอบ

ตอบที
comment41-1:ผมยังไม่รู้และไม่แน่ใจเลยครับว่า คลิปเสียงที่ว่า   ตำรวจได้มายังไง

และไม่รู้ว่าครูปรีชามอบโทรศัพท์ให้ตำรวจตรวจสอบอะไร แค่ไหน
comment42:ผมว่าได้นะถ้าเป็นการทำเพื่อการสอบสวนข้อเท็จจริงของคดีที่ต้องการช่วยผู้บริสุทธิ์ และคดีนี้ก็เป็นคดีที่กระทบต่อมเศรษฐกิจเรื่องการขายล้อตเตอรี่นี้
ถ้าครุปรีชาชนะคดีนี่ ผมว่ามีผลให้การซื้อล้อตเตอรี่ลดลงอย่างมหาศาล
comment42-1:เอาความรู้สึกอย่างเดียวมาตอบไม่ได้ครับ

ประเทศไทยปกครองด้วยระบอบนิติรัฐ  คือรัฐที่ใช้กฎหมายเป็นที่มาของอำนาจต่างๆ

ด้วยเหตุนี้  ผมถึงได้บอกไว้ตั้งแต่ต้นว่าอยากได้ความเห็นของนักกฎหมายหรือทนายมากกว่าที่จะได้ความเห็นจากคนทั่วไปที่ไม่รู้กฎหมายน่ะครับ

เราคิดได้ครับ  ทุกคนคิดได้ครับ โลกโซเชี่ยลคิดได้ ใช้ความรู้สึกได้

แต่ถึงเวลา ต้องใช้กฎหมายเป็นตัวตัดสิน และศาลก็ต้องยึดกฎหมายเป็นหลัก 

ที่นี้ กฎหมายมันพอมีช่องอยู่  เช่นที่ คห. 20 ว่าไว้ 

ก็ต้องไปใช้ช่องทางที่กฎหมายเปิดไว้ให้ครับ
comment43:จขกท เค้าแค่สื่อว่ามีกฎหมายตัวไหนที่ให้อำนาจพนักงานสอบสวนในการเอาพยานหลักฐานคลิปเสียงมา ซึ่งหากหลักฐานนึ้ได้มาโดยตำรวจไม่มีอำนาจ อาจทำให้การสอบสวนไม่ชอบได้
comment43-1:ถูกต้องแล้วครับผม  นี่แหละประเด็นผมเลย
comment44:ไม่ได้จะถาม หรือจะถก ว่า จขกท รู้ หรือไม่รู้ ว่า คลิปเสียงได้มายังไง
แต่ที่จะถก คือ
ถ้าคลิปเสียง ได้มาจากการกู้ข้อมูล จากเครื่องโทรศัพท์ ที่ ครูปรีชา มอบให้กับตำรวจเอง
แบบนี้ ได้มาโดยชอบ หรือ มิชอบ
comment44-1:ผมตอบความเห็นนี้ไว้แล้วใน คห. 25-1 ครับ

ลองเปิดดูครับผม
comment45:มันจะเป็นหลักฐานว่าอะไรได้เหรอ?

การที่แม่ค้าพูด ก็ไม่ได้แปลว่าแม่ค้าไม่โกหก หรือไม่ได้แปลว่าแม่ค้าไม่ได้เข้าใจผิด
comment45-1:แต่มันแปลได้ว่าครูรู้อยู่แต่แรกแล้วว่าไม่ได้เลข 726 มา ไม่ได้ทำหล่นหาย  

เพราะถ้าตามรายละเอียดที่ลงไว้ในข่าว มีการยืนยันทั้ง 2 วันว่าไม่ได้ซื้อเลขนั้นมา
comment46:โอเค จบนะ
comment46-1:ผมไม่ได้อยากให้ใครชนะคดีหรือแพ้คดี

แต่ถ้าถามมุมมองทางกฎหมายในฐานะนักกฎหมายหรือทนาย   


ผมก็เห็นอย่างเดียวกันกับทนายหรือนักกฎหมายหลายคนที่เห็นว่า ครูปรีชามีโอกาสชนะคดีครับ


อยากให้แยกแยกให้ออกด้วยครับว่า ความรู้สึกอยากให้ใครชนะคดีอย่างที่โลกโซเชี่ยลเป็นกัน หรือคุณเป็น

กับความเห็นในฐานะนักกฎหมายจากพยานหลักฐานที่ปรากฏอยู่และสามารถนำเข้าไปใช้สืบในฐานะพยานหลักฐานในศาลได้  ไม่ใช่เอาเข้าไปสืบแล้ว ศาลตัดบทไม่รับฟังเพราะเป็นพยานหลักฐานที่ได้มาโดยไม่ชอบด้วยกฎหมาย
comment46-2:ผมเห็นด้วยกับความเห็นที่46เลย จบเลย  นี่ล่ะพูดไว้เองแท้ๆ แต่ไปตอบ47-1 อีกอย่าง
comment46-3:โลกโซเชี่ยลน้อ โลกโซเชี่ยล  

มโนกันเก่งจริงๆ ครับ

คือติดแต่โลกโซเชี่ยลซะจนไม่สามารถใช้สมองและปัญญาคิดแยกแยะได้ว่า 

มันแตกต่างกันอย่างไรกับความรู้สึกอยากให้ใครชนะดคีหรือแพ้คดี

กับความเห็นเชิงกฎหมายที่ให้น้ำหนักกับพยานหลักฐานมากกว่าที่จะใช้ความรู้สึกอย่างเดียว
comment46-4:มโนยังไงกันคู้น เขียนตามที่คุณเขียนเลย
comment46-5:555 ดูสับสนกับชีวิตดีนะ
comment47:สวัสดีครับ คุณครู  วันนี้ หนูเรียนกับ คุณครูไม่รู้เรื่องเลย คุณครูพูดเร็วมาก แล้วยังเสียงสั่นๆ  

ถ้าคุณครูต้องติดคุกจริง พวกหนู จะพานักเรียนในห้อง สลับกันไปเยี่ยมคุณครูทุกวันเลย  

หนูและเพื่อน รับรองว่าคุณครูไม่เหงา แน่นอนค่ะ
comment47-1:อย่ามโนไปนักเลยครับว่าผมจะเป็นพวกใคร

ลองย้อนกลับไปดูกระทู้ที่ผมตั้งสิครับ

ในอดีต หลายปีที่ผ่านมา  ผมตั้งกระทู้หลากหลาย ทั้งกระทู้กฎหมาย กระทู้การเมือง กระทู้ดารา กระทู้ข่าว

ผมคงไม่ใช่พรรคพวกใครทั้งนั้นล่ะมั้งครับ
comment47-2:เค้าแค่สวัสดีคุณครู อาจไม่ได้หมายถึงจขกท 
แต่อ่อความเห็นที่46ชัดอยู่นะครับ
comment47-3:555555นักเรียนจำคุณครูได้
คุณครูสอนมาดีมาก 
เด็กๆกลับห้องเรียน อย่ามัวเล่นแต่พันทิพนะ
comment47-4:ลองดูกระทู้เก่าๆ ที่ผมตั้งครับ 
https://pantip.com/profile/3488089#topics

ถ้าดูจากกระทู้ที่ผมตั้งและตอบกระทู้ทั้งหมดในอดีตมาหลายปี

จะเห็นความเชื่อมโยงว่า ผมไม่ได้มีอาชีพเป็นคุณครู

แต่เป็นนักกฎหมายภาษีอากร ทนายคดีภาษีอากร ที่ปรึกษากฎหมายภาษีอากร ที่อาศัยอยู่ในกรุงเทพ 

มีเล่นหุ้นบ้าง  สนใจเรื่องราวการเมืองบ้าง ติดตามข่าวคราวต่างๆ บ้าง ไปตามเรื่องตามราว อิอิ
comment47-5:ก็เค้าไม่ได้หมายถึงจขกทหรอกครับ เค้ามาลงแบบว่าวันนี้เค้าเรียนกับครูปรีชาไม่รู้เรื่องเค้าอาจเป็นนักเรียนโรงเทียนที่ครูปรีชาสอนอยู่ก็ได้
comment47-6:นักกฎหมาย คิดยังไงกับการตอบที่แต่ละครั้งไม่เหมือนกัน ถามข้อเดียว
comment48:ประเด็นคือ เค้ายังไม่ฟ้อง ยังไม่ได้เรียกคุณลุงจรูญเข้ามารับทราบข้อกล่าวหาเลยมิใช่เหรอ?  ผมงง ว่าคลิปเสียงจะไปถึงศาลได้อย่างไร ถ้าเป็นศาลแพ่ง ที่มีการฟ้องร้องกันก่อนหน้า แค่ทนายลุงจรูญนำพยายานมายืนยันว่าลุงจรูญ ซื้อล็อตเตอร์รี่จริงและซักค้านพยานตรงข้ามได้ก็จบแล้ว ส่วนประเด็นคลิปเสียง ต้องแยกเป็นกรณีใหม่ ถ้าตำรวจจะฟ้อง ผมว่า มีสิทธิ์ฟ้องครูปรีชาและพวกมากกว่า เนื่องจาก มีการกล่าวหาว่าเป็นขบวนการ ตอนนี้กำลังนำสืบกันอยู่ว่า มีใครอยู่ในขบวนการร่วมบ้าง ต้อนนี้ รออย่างเดียวว่า ตำรวจจะฟ้องครูปรีชาและพวก หรือไม่
comment48-1:ตอนนี้อยู่ในขั้นตอนกระบวนการสืบสวนสอบสวน เพื่อชี้คดีว่าจะฟ้องร้องหรือไม่

ถ้าฟ้องคดีอาญาแก่ใครหรือไม่   ถ้าฟ้อง  สุดท้าย ก็ต้องนำพยานหลักฐานต่างๆ ที่กล่าวอ้างไปนำสืบในชั้นศาลนั่นแหละครับ


หรือแม้แต่ตอนนี้อยู่ระหว่างกระบวนการสอบสวน  ก็ต้องไปดูว่าพนักงานสอบสวนในคดีนี้อาศัยอำนาจอะไรของกฎหมายเพื่อให้ได้คลิปเสียงนั่นมา

ปล. ผมยังไม่ฟันธงนะว่า ตำรวจกองปราบมีอำนาจหรือไม่มีอำนาจ  แต่ตั้งคำถามให้สังคมคิดครับ
comment48-2:ผมว่า ต้องอดใจรอกองปราบแถลงความคืบหน้าของคดีก่อนครับ ว่าหลักฐานที่ได้มานั้น มีอะไรบ้าง จะใช้อันไหน ได้มาอย่างไร ผมว่า ประชาชนมีสิทธิ์ตั้งข้อสงสัย ก็เหมือนพยานที่ ตร.ภาค 7 ได้มาเรื่องอ้างเห็นลุงจรูญก้มเก็บ สุดท้ายบอกเห็นถือ ว่าได้มาอย่างไร แน่นอนว่าประชาชนมีสิทธิ์ตั้งข้อสงสัยครับ 
แต่ตอนนี้คงต้องให้ตำรวจทำคดีสรุปสำนวนให้แล้วเสร็จก่อน เชื่อว่า ตอนแถลงน่าจะมีความชัดเจนถึงที่มาหลายๆอย่าง ครับ
comment49:ผมสนับสนุนให้จับพวก  หรือสร้างหลักฐานเทํจ  ออกตัวก่อนว่าไม่ได้กล่าวหาใคร 

แต่ต้องการให้ความจริงปรากฎ จับพวกมันติดคุกให้หมดครับ
comment50:คดีนี้ ถ้าไม่มีคนผิดศีล 5 ก็คงไม่เกิดขึ้นมา แต่เพราะคนหลายๆคนผิดศีล และไม่ยอมรับว่าโลภ
คดีนี้จึงต้องไปตัดสินกันที่ศาล ส่วนพยานทั้งหลายที่คุณครูเปิดมา ถ้าอัยการไม่เห็นด้วยก็คงไม่ถึงศาลหรอกครับ
คงจบที่ชั้นอัยการ ส่วนถ้าอยากจะฟ้องแพ่งก็คงยาก โดยวิสัยของคนซื้อล็อตตารี่ ไม่มีใคร?จำคนขายได้หรอก
ถ้าไม่ใช่คนสนิทกัน หรือขาประจำ และคนขายก็ยากทีจะจำคนซื้อได้เช่นกัน ดังนั้นถ้าคนขายกับคนซื้อคู่นี้
ให้การเป็นประโยชน์ ซึ่งกันและกันเป็นการผิดวิสัย การทีล็อตตารีหายถ้าเห็นว่าเป็นทรัพย์สินสำคัญ และสนิท
กับคนขายย่อมต้องจำหมายเลขได้ ดังนั้นจึงต้องไปแจ้งความทันทีที่รู้ว่าหาย แต่นี่หวยออกแล้ว คนถูกไปรับเงินแล้ว
ค่อยไปแจ้งความ จึงเป็นเรื่องที่เชื่อได้ว่า ไม่น่าจะเป็นไปได้ครับ 
คนที่เรียนกฎหมาย และพิจารณาด้วยความรอบคอบไม่เห็นแก่อามิสสินจ้าง ง่ายๆก็รู้ ส่วนตำรวจที่ทำคดี ถ้ามีประสบการณ์
และซื่อตรง สอบพยานแป๊บเดียวก็รู้ และถ้ายิ่งเป็นอัยการด้วยแล้ว แค่มองตา พงส.ก็รู้แล้ว
ดูคดี บุรีรัมย์เป็นตัวอย่างครับ ถ้าเจ้าของคนที่ถูก ฟ้องกลับ คนที่แจ้งความว่าล็อตตารี่หาย ได้มีคนติดคุกแน่
แค่หาพยานหลักฐาน มายืนยันว่า ลุงจรูญ เก็บล็อตตารีได้ ยังไม่มีเลย  สร้างแต่พยานที่รับฟังไม่ได้เยอะแยะ
ถ้าขึ้นศาลได้ถูก ซักค้าน หลุดกันไปหมด ยิ่งพยานไปสาบานที่ศาล อย่าคิดนะว่าคำสาบาน จะไม่มีผล
เพื่อนผมที่เป็นทนาย เคยเห็นพยานเท็จ ไปสาบานกับ ศาลตายมาหลายคนแล้ว
comment51:ทีมลุงจรูญ งานนี้บอกเลย
กฏหมายไม่รู้เพราะไม่ได้เรียนมา โต้แย้งไม่ได้ 
จะสนใจทำไมว่าได้คลิปเสียงมายังไง แต่ที่แน่ๆตอนนี้คดีอยุ่กองปราบแล้ว
รอทีมสืบสวนไต่สวน รอดูผลในชั้นศาลดีกว่า 
งานนี้ไม่ต้องถึงมือศาลไต่สวนหรอก เจอ จอมขวัญ ไทยรัฐสัมภาษณ์ก็ไปไม่เป็นแล้ว
แล้วทำไมคุณไม่สงสัยพยานฝ่ายครูบ้างละ ทำไมสงสัยคลิปเสียง
ป้าอะไรอ่ะ ที่บอกว่ามาตลาด.......ได้ยินเสียงลุงจรูญ อุ๊ยยยหวยตก หันไปดูด้วยหมั่นไส้ 55555 ไปขุดพยานมาจากหลุมไหน
ทีมลุงจรูญ
comment51-1:ต้องสนใจซิครับถึงที่มาของคลิปเสียง

คุณอาจจะไม่สนใจเพราะไม่ใช่นักกฎหมายหรือทนายความ

แต่ผมในฐานะนักกฎหมาย

มันก็เป็นสิ่งที่น่าสนใจในเชิงวิชาการ ในเชิงทฤษฎีและเชิงปฏิบัติ ว่าคลิปเสียงดังกล่าวจะสามารถนำมาใช้เป็นพยานหลักฐานในศาลได้หรือไม่ได้
comment52:จริงๆนะถึงคลิปเสียงจะไม่มี ก็ยังมีหลักฐานทางวิทยาศาสตร์อื่นๆที่จะจับผิดครูปรีชาได้
 ผมก็สืบไว้แล้วว่าครูปรีชาไปรับล้อตเตอรี่หลัง 17.00น แน่นอนแล้ว
ซึงไปหลังหมวดจรูญได้ซื้อรางวัลที่1 ไปแล้ว ดังนั้นครูปรีชาจะย้อนเวลาหาอดีตจากที่รับหวยหลัง17.00 มาหล่นตอนหายเวลา 16.00น ตามที่แจ้งความไว้ได้อย่างไร
https://pantip.com/topic/37332153/comment69
comment52-1:ผมอ่านความเห็นของคุณในกระทู้นั้นแล้ว

น่าสนใจมากๆ ครับ

วันก่อน ผมไปเที่ยวเมืองกาญจน์ (ช่วงปีใหม่มั้ง)

ด้วยความอยากรู้  ก็เลยแวะไปตลาดเรดซิตี้ดูกะเขามั่ง  

แต่ไม่เห็นมีใครขายหวยเลยครับ  หรือปกติเขาไม่มีการขายหวยกันครับ

ตลาดก็ดูเงียบๆ
comment52-2:น่าจะขายวันอังคารที่เป็นตลาดนัดครับ หรือ วันที่เปิดเป้นตลาดนัด ผมทำงานกรุงเทพฯ กลับกาญจน์เดือนละครับ แต่ไม่ค่อยได้ไปตลาดนี้หรอกครับอยู่คนละอำเภอกัน
comment52-3:อ้อ  มิน่าล่ะ  ถึงเงียบๆ เพราะไปวันอื่นที่ไม่ใช่วันอังคาร

ขอบคุณครับ
comment52-4:อาจจะเป็นช่วงต้นๆเดือน ที่หวยเพิ่งออกไปแล้ว (เช่น วันที่ 2,3,4 ก.พ.) ซึ่งหวยมักจะไม่มีคนขายออกมาขายในช่วงนี้ครับ อันนี้ผมพูดถึงเมืองมหาสารคามครับ แต่คาดเดาว่าเมืองกาญจนบุรีอาจจะเป็นแบบเดียวกัน
comment53:อยากทราบว่า คลิปเสียงพวกเนี้ย บริษัทมือถือเค้าเก็บไว้นานแค่ไหน เช่น หลังจากเกิดเหตุ ถ้าเกินเวลาบริษัทมือถือต้องลบข้อมูลเก่าทิ้ง ถึงไม่เหลือหลักฐานแล้ว
comment54:อ้อ ดูจาก คห. 20 ที่ให้ความเห็นไว้ดีมาก  ผมเลยไปค้นข้อมูลเพิ่มเติมมา

และได้เจอคำพิพากษาฎีกาที่น่าสนใจ ที่ฝ่ายลุงจรูญน่าจะนำไปใช้ประโยชน์ได้ครับผม

คำพิพากษาศาลฎีกาที่ 2281/2555

การแอบบันทึกเทปขณะที่มีการสนทนากันระหว่างโจทก์ร่วมกับพยานและจำเลยที่ 2 โดยที่โจทก์ร่วมและพยานไม่ทราบมาก่อน เป็นการแสวงหาพยานหลักฐานโดยมิชอบห้ามมิให้ศาลรับฟังเป็นพยานนั้นตาม ป.วิ.อ. มาตรา 226 แม้หลักกฎหมายดังกล่าวจะใช้ตัดพยานหลักฐานของเจ้าพนักงานของรัฐเพื่อคุ้มครองสิทธิเสรีภาพของประชาชนมิให้เจ้าพนักงานของรัฐใช้วิธีการแสวงหาพยานหลักฐานโดยมิชอบ แต่ ป.วิ.อ. มาตรา 226 ไม่ได้บัญญัติห้ามไม่ให้นำไปใช้กับการแสวงหาพยานหลักฐานของบุคคลธรรมดา อย่างไรก็ตาม ระหว่างพิจารณาคดีได้มี พ.ร.บ.แก้ไขเพิ่มเติมประมวลกฎหมายวิธีพิจารณาความอาญา (ฉบับที่ 28) พ.ศ.2551 มีผลบังคับใช้ตั้งแต่วันที่ 8 กุมภาพันธ์ 2551 โดยมาตรา 11 บัญญัติให้เพิ่มมาตรา 226/1 ป.วิ.อ. กำหนดให้ศาลรับฟังพยานหลักฐานที่ได้มาโดยมิชอบได้ ถ้าพยานหลักฐานนั้นจะเป็นประโยชน์ต่อการอำนวยความยุติธรรมมากกว่าผลเสียอันเกิดจากผลกระทบต่อมาตรฐานของระบบงานยุติธรรมทางอาญา ศาลจึงนำบันทึกเทปดังกล่าวมารับฟังได้
comment55:ผมว่าตำรวจสามารถขอข้อมูลสมาชิกหมายเลข 3488089 จากแอดมินพันทิพได้นะ เอาไปใช้ประกอบสำนวนเกี่ยวกับพฤติกรรมของครู
เพราะดูแล้วน่าจะเกี่ยวข้องกับครูไม่ทางใดก็ทางหนึ่ง เผลอ ๆ อาจเป็นครูมาตั้งกระทู้เอง
comment55-1:ยินดีครับ  เชิญตามสบายเลยครับ  เอาที่สบายใจ

มโนแล้วสบายใจ  ก็เชิญมโนต่อครับ  อิอิ
comment55-2:ขอบคุณครับ อย่างน้อยก็ยอมรับฟังความคิดเห็นของคนอื่นอยู่บ้าง
comment55-3:ไปว่าเขามโนเฉย นี่หรือ รับฟังคนอื่น อย่ามาอีโก้เยอะ
comment56:
comment56-1:คลิปนี้เด็ดมาก  

ต้องฟังครับ  โดยเฉพาะช่วงทนายเดชา ก็พูดถึงเรื่องเกี่ยวกับความชอบด้วยกฎหมายสำหรับการได้มาของคลิปเสียงเหมือนกัน  ว่าจะเอามาพิสูจน์ได้มากน้อยแค่ไหนเพียงใด
comment56-2:เยี่ยมครับ  ชัดเจนมากครับ 

ว่าไฟล์เสียงนำมาจากมือถือครูปรีชา  และครูนำมาให้ตำรวจเอง

ฟังแล้วชื่นใจแทนคุณจรูญ
comment56-3:จะไปอะไรกับคลิปเสียงหนักหนา คนที่ต้องพิสูจน์คือครู คือฝ่ายโจทก์ผู้กล่าวหา
โจทก์ต้องนำสืบให้ได้ อยู่ที่พยานหลักฐานโจทก์เป็นสำคัญ
จำเลยศาลไม่ค่อยฟังหรอก เค้าดูที่ฝ่ายโจทก์
comment56-4:ทนายฝ่ายลุง เขามีหลักฐานอื่น อีกค่ะ เพียงแต่ไม่เปิดเผย....

(อ๋อ ส่วน ทนายความ ที่หลุดปากไปหมิ่นกลางรายการ คนนั้นนะเหรอ แล้วก็กลับลำ เรือแทบคว่ำเลย ..... น่าเชื่อถือมาก...เลย คนนั้นนะ )

ทีมลุงจรูญค่ะ บอกตรงๆ ว่าซื้อลอตเตอรี่ เท่าที่ผ่านมา ไม่เคยจดจำ หน้าคนขาย วันไหน อยากเสี่ยงโชค ก็ซื้อ 

ช่วงมีข่าวนี้ ออก เลือกซื้อ เจ้าเดิม จุดเดิม

เอาง่ายๆ นะ แผงลอตเตอรี่ ตลาดนัดแถวบ้านอ่ะ ตั้งจุดเดิม เคยซื้อ 1 หน จำได้แค่เป็นผู้หญิง หน้าตาเป็นอย่างไร จำไม่ได้ ขนาดแวะ ซื้อขนม ต้องเดินผ่านหน้าร้านแก อย่างน้อยๆ อาทิตย์ละ3 ครั้ง 

แต่ตำรวจ บอกว่า จำหน้า คนขายไม่ได้ ผิดปกติ 
ก็แล้วแต่ อะจ้า 

ส่วนคลิป เสียง เจ้าหน้าที่ ที่มีอำนาจ ทำเรื่องได้ไม่ใช่เหรอ 
อย่าง อพาร์ตเมนต์ เรา นี่ ตำรวจมาขอ เซฟ ภาพกล้องวงจรปิด เรายังต้องทำให้เลย ขนาด รูปในกล้องมันไม่ชัดนะ เกิดการฆ่ากันตาย ที่ถนน แล้วตรงนั้น ทีกล้อง้เรากล้องเดียว ดูแล้วมันมืดๆผล คือ ลาก คนทำได้หมด เลย

ยิ่งการกู้ ไฟล์ เสียง ไม่น่าจะยาก นะ ในเมื่อคู่กรณี ยินยอมมอบโทรศัพท์ ให้ตรวจสอบ
comment57:โครตคันปากอยากสวน จขกท. มากกกกกกกกเลยครับ

...แต่ไม่ใช่ทนาย
comment57-1:555 ไม่สวนไปดีแล้วครับ ดูท่าแล้วเค้าคงฟังภาษาคนไม่รู้เรื่องเท่าไหร่ เห็นรับฟังแต่ภาษากฎหมายอย่างเดียว ยังงงว่าทำไมไม่ไปคุยในเว็บที่คุยเรื่องนี้โดยเฉพาะไปเลย
comment58:ถ้าหลักฐานที่ได้มาโดยมิชอบแต่พิสูจน์แล้วว่าเป็นของจริง หักล้าง พยานเท็จ ศาลจะตัดสินอย่างไร พิสูจน์ระบบยุติธรรมไทย นั่นน่าสนใจกว่า
comment59:คือ จขกท.จะสื่อถึงหลัก "ผลของต้นไม้พิษ" (fruit of the poisonous tree) ใช่ป่ะฮะ?
comment60:เจ้าของกระทู้บอกว่าตัวเองเป็นนักกฎหมาย แต่เรื่องที่คุณกำลังสนใจมันก็แค่กระพี้ของคดี ไม่มีน้ำหนัก ไม่ใช่ส่วนสำคัญอะไรเลยซักนิด เอาแค่หลักผู้ใดกล่าวอ้างผู้นั้นมีหน้าที่นำสืบแค่นี้พอ ถ้าคุณเข้าใจหลักนี้อย่างถ่องแท้คุณจะรู้ว่าไอ้คลิปเสียงนี้มันก็แค่หัวข้อข่าวรายวันที่นักข่าวปั่นกระแสขึ้นมา คนที่รู้กฎหมายไม่ต้องไปตื่นตูมตามกระแสอะไรกับมัน 

แล้วคุณจะมาขยันแปะหลักกฎหมาย แปะฎีกาไปเยอะแยะทำไม ที่นี่ไม่ใช่เวปบอร์ดของนักกฎหมายแต่เป็นบอร์ดทั่วไป ทำแบบนี้ยิ่งทำให้ชาวบ้านเขาหมั่นไส้นักกฎหมายมากเข้าไปอีก
comment60-1:เหมือนรู้แยะ
comment61:เอางี้ ตัดหลักฐานคลิปเสียงออกไป คิดว่าพยานของนายปรีชา มีน้ำหนักมากแค่ไหนในชั้นศาล???

ไม่ต้องพูดถึงคลิปเสียง ลำพังแค่คำพูดแกเอง พูดออกสื่อ ก็ไปคนละทิศทางแล้ว ผมไม่ได้หมิ่นศาลนะ แต่วิจารณญาณของศาลคงพอมีอยู่บ้างล่ะ ไม่รวมถึงพยานที่ยังไม่เผยตัวของลุงจรูญอีก เอาเป็นว่าคดีนี้ไม่มีอะไร ที่นายปรีชาได้เปรียบกว่าก็แค่จำนวนของพยาน(ถ้าจะพาขึ้นศาลครบนะ) ที่เหลือ ส่วนมากเขาเมไปทางลุงจรูญหมดล่ะ
comment61-1:ฟังที่ครูให้สัมภาษณ์ทุกวัน ไม่เคยคิดว่าตรงกันเลยครับ 555
comment62:ไร้สาระ
comment63:ขอถามข้อเดียว ถ้าหาก จขกท.เป็นเจ้าของหวย จขกท.จะทำอย่างไรกับครูปรีชา
comment64:จริงๆหากระบบเก็บคลิปเสียงไว้ตลอดเลยก็ดีนะ เอาไว้ตอกหน้าพวกทอเเล พูดไม่จริงทั้งหลาย พวกคนเลวจะได้เกรงกล้วบ้าง
comment64-1:ถ้าเป็นแอนดรอยด์ มีแอปที่ทำได้อยู่ครับ
comment65:จขกท.เก่งจัง ถ้าเป็นทนายหรือนักกฎหมายจริงน่าจะรับทำคดีนะ หรือเก่งแต่ในตำรา
comment66:คิดแบบคนธรรมดา คือต่อให้มันผิดกฏหมายจริง แต่ถ้ามันทำให้ชนะคดีว่าคู่กรณีไม่ใช่เจ้าของหวย  ก็ใช้ไปเถอะ คุ้มอ่ะ เป็นใครก็คงทำอ่ะนะ ว่าตรงๆ
มันตลก  ที่จะต้องมาชี้นำว่า  เอาคลิปดักฟังแบบนี้ขึ้นศาลไม่ได้  มันผิดกฏหมาย     คือเรื่องนี้กระแสสังคมเขาอยากรู้ว่าหวยเป็นของใคร  

 ฉะนั้นไม่ว่าฝั่งไหนถ้ามีคลิปอะไรก็ช่างถ้ามันสามารถบอกความจริงและยุติเรื่องได้  สังคมส่วนใหญ่เขาเห็นด้วยหมดแหละคุณ ไอ้เทคนิคกฏหมายผิดไม่ผิดเรื่องดึงข้อมูลคลิป เขาไม่สนแล้วตอนนี้    ส่วนคลิปในข่าวมันจะมีน้ำหนักไหมก็อีกเรื่อง
comment66-1:เอาจริงนะครับ ตอนนี้ผมอยากดูคลิปที่ครูปรีชาบอกมีไอ้โม่งก้มเก็บหวยครับ ขนาดทางฝั่ง อัจฉริยะ บอกว่ามีคลิปเสียงก็ออกมาให้ คิดเองหรือ หาข้อเท็จจริงเองว่าถูกหรือเปล่า แต่คลิปฝั่งครูไม่มีออกมาให้คนดูเลย
comment67:ผมไม่ใช่นักกฎมมาย แต่มองว่า
ถึงแม้หลักฐานจะได้มาโดยมิชอบ แต่หากเป็นประโยชน์ต่อรูปคดี สามารถตัดสินชี้ขาดได้ ศาลน่าจะเอามาพิจารณา
หลังจากนั่นศาลจะพิจารณาเรื่องที่มาของหลักฐานนี้ต่ออีกครั้งก็คงไม่เป็นไร หากครูปรีชาและบรรดาเจ๊นอนคุกแล้ว  ก็คงขี้เกียจมาโต้แย้งแล้วหล่ะ เพราะอับอายขายขี้หน้าไปทั่วประเทศ
comment68:สีข้างถลอกหมดหรือยัง555
comment69:ถ้ากองปราบมองว่า ใช้เป็นหลักฐานในศาลไม่ได้   แต่ชุดพนักงานสอบสวนนี้ เชื่อตามคลิปจริงๆ
คงไม่ต้องรอถึงศาลให้คดีนี้ไปทำรกรุงรังหรอก
“ ไม่ส่งฟ้อง”ซะ   คดีอาญาที่ร้องทุกข์ไปนี่ก็จบแล้ว.  ครูปรีชาต้องจ้างทนายฟ้องเองแล้วละถ้างั้น
ส่วนคดีแพ่ง.  ศาลก็สามารถจะขอดูเอกสาร สำนวน/ดูผลทางคดีอา ประกอบด้วยก็ได้
ซึ่งครูคงชนะได้ยากมากๆ พยานยิ่งเยอะยิ่งให้การตรงกันยาก ซุปเปอร์ยาก
comment70:น่าจะเป็นคลิปเสียงที่ฝ่ายหนึ่งอัดไว้ ไม่ใช่บุคคลที่สามอัดไว้ ส่วนการได้มา บางครั้งมันเป็นความลับ แต่สามารถพิสูจน์ว่าเป็นของจริงไหมอันนี้สำคัญ ถ้าเป็นของปลอม เท่ากับเราใส่ร้ายคนอื่น แต่ถ้าจริง ช่วยกันกระทืบซ้ำด้วย โลกนี้จะหาคนพูดความจริงไม่มี แต่การคิดจะเอาของคนอื่นมาเป็นของตัว
 สังคมแบบนี้ เจอคนอย่างงี้
comment71:ตามแนวคำพิพากษาของศาลฎีกา การแอบบันทึกเสียงสนทนา แบ่งเป็นสองกรณี
1) คู่สนทนาบันทึกเอง
 โดยหลักถือเป็นพยานหลักฐานที่เกิดขึ้นโดยชอบรับฟังได้ เพราะแม้ไม่บันทึกไว้คู่สนทนาก็มีสิทธิเบิกความอ้างถึงการสนทนาของตนเองนั้นอยู่แล้ว 
เว้นแต่จะมีการหลอกล่อให้อีกฝ่ายพูด ถือเป็นพยานหลักฐานที่เกิดขึ้นโดยไม่ชอบ ต้องห้ามมิให้รับฟัง
2) กรณีเจ้าหน้าที่ดักฟังแล้วแอบบันทึก 
ต้องมีกฎหมายให้อำนาจ + ต้องทำตามขั้นตอนของกฎหมายด้วย เช่น กฎหมายป้องกันและปราบปรามการฟอกเงินให้อำนาจ จนท.ทำได้ โดยต้องได้รับอนุญาตจากศาลก่อน ไม่เช่นนั้น ถือเป็นพยานหลักฐานที่เกิดขึ้นโดยชอบ แต่ได้มาเนื่องจากการกระทำโดยมิชอบ โดยหลักต้องห้ามมิให้รับฟัง แต่มีข้อยกเว้นให้ศาลรับฟังได้

คลิปเสียงที่ปรากฎออกมา จะรับฟังเป็นพยานได้หรือไม่ก็ต้องดูว่าเกิดขึ้นและได้มายังไง ซึ่งคงได้ทราบเร็วๆนี้ครับ แต่ทั้งนี้การที่พยานหลักฐานชิ้นใดรับฟังได้หรือไม่ กับพยานนั้นมีน้ำหนักน่าเชื่อเพียงใด เป็นคนละเรื่องกันครับ
comment72:จขกท. ใช้หลัก   (คิด วิเคราะห์ แยกแยะ)นี่เอง  เก่งมาก มีโลจิกดีมาก มีควารู้กฎหมายอย่างถ่องแท้ คุยภาษากฎหมายได้ลึกซึ้ง มองในมุมที่เป็นกลางจริงๆ ช่างเป็นคนดีมีคุณค่า ในสังคมเราต้องการคนแบบคุณนี่แหละ ขอบคุณจริงๆที่มาเบิกเนตรเหล่าคนไม่รู้กฎหมายให้รู้ตื่นรู้เบิกบาน ขอให้ผลบุญครั้งนี้อำนวยให้คุณประสบความสำเร็จในชีวิต การงานรุ่งโรจน์ เป็นที่รักของผองชน และ...ถูกหวยชุดใหญ่30ล้าน นะจ้ะ♡

.......จากคนโง่ๆจนๆไม่ใช่ทนายหรือนักกฎหมาย

หวังว่าจะทำให้ท่านพอใจ
comment73:แถ มาราธอน
comment74:https://twitter.com/Champ_sarunpat
comment75:การสืบสวนเค้าให้เซ็นต์ยินยอมครับ จากมิชอบเป็นถูกต้องได้อ้วยการยินยอมครับ
comment76:จขกท หายไปไหน 
เจ็บสีข้างจนลุกไม่ขึ้นเหรอ
comment77:ความคิดเห็นนี้ถูกลบเนื่องจาก มีเนื้อหาเกี่ยวข้องกับสิ่งผิดกฎหมายหรือศีลธรรมอันดีของสังคม
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment78:สรุป ว่าเจ้าของกระทู้ Copy past และโยงข้อกฎหมายไปมั่วๆ

เทคโนโลยีมันล้ำไปขนาดไหนแล้ว. และคงไม่รู่จักLogFile
comment79:สงสารเจ้าของ จขกท มากเลยนะครับ ที่ฉลาดน้อย

อย่าลืมไปบอกครูปรีชาว่า "อย่าดูถูกศาล" นะครับ

title:พลเมืองดีร้อง ถูกยัดข้อหาหลังช่วยคน ลั่นต่อไปใครจะกล้าทำดี !!
comment:ช่างแดง ยอดพลเมืองดีเข้าช่วยชีวิตคนถูกทำร้าย แต่กลับถูกตำรวจแจ้งข้อหา "พยายามฆ่าชิงทรัพย์" เจ้าตัวเข้าร้องสื่อขอความยุติธรรม ตัดพ้อต่อไปใครจะกล้าเป็นพลเมืองดี 

          เมื่อวันที่ 26 สิงหาคม 2559 ที่ศูนย์ข่าวนคร 24 ชม. สมาคมสื่อมวลชนจังหวัดนครศรีธรรมราช นายสมมิตร หนูทองแก้ว หรือ ช่างแดง อายุ 49 ปี เจ้าของธุรกิจร้านช่างแก้วเหล็กดัด พร้อมด้วยภรรยา เดินทางเข้าร้องเรียนขอความเป็นธรรมกับสื่อมวลชน กรณีตัวเองทำตัวเป็นพลเมืองดีชอบช่วยเหลือผู้อื่น แต่กลับถูกผู้ที่ตัวเองช่วยจนรอดตาย แจ้งความดำเนินคดีในข้อหาพยายามฆ่าชิงทรัพย์
          โดยนายสมมิตร เล่าว่า ตนเองมีอาชีพรับจ้างทำเหล็กดัดโครงหลังคา และยังเป็นอาสาสมัครหน่วยกู้-ภัยมูลนิธิใต้เต็กตึ้ง มาตั้งแต่ปี พ.ศ. 2544 แต่เมื่อคืนวันที่ 27 มิถุนายนที่ผ่านมา กลับกลายเป็นความโชคร้ายที่สุดในชีวิต ขณะที่ตนขับรถมาตามถนนสายเทิดพระเกียรติ (บางงัน-บ่อโพธิ์ ) ซึ่งถนนมืดตลอดสาย จนกระทั่งผ่านสี่แยกบางงัน ได้พบรถเก๋งชนอัดกับเสาปูนริมถนน โดยมีคนเจ็บเลือดท่วมตัวนอนอยู่ข้างรถเก๋งคันดังกล่าว ตนคิดว่ารถเก๋งคันดังกล่าวได้เกิดอุบัติเหตุชนกับเสาปูน ทำให้มีผู้บาดเจ็บ จึงรีบโทรแจ้งหน่วยกู้ภัยใต้เต็กตึ้งให้มารับคนเจ็บไปส่งโรงพยาบาล 

          ส่วน คนเจ็บคือ นายปิยะชัย คงดำ มีรอยแผลถูกทุบตีด้วยของแข็งเข้าที่ใบหน้าและศีรษะจนแตกเป็นแผลฉกรรจ์  ตนและเจ้าหน้าที่ได้ช่วยกันปฐมพยาบาลจนฟื้นคืนสติ และโทรแจ้ง สภ.เมืองนครศรีธรรมราช ให้ช่วยเดินทางมาตรวจสอบทำแผนที่เกิดเหตุ ก่อนจะรีบนำคนเจ็บส่งโรงพยาบาล ซึ่งทางตำรวจได้จดชื่อ ที่อยู่ พร้อมเบอร์โทรศัพท์ของตนและถ่ายรูปตนไว้ 1 รูป ในฐานะพลเมืองดีแจ้งเหตุ โดยนำไปลงบันทึกประจำวันเหตุทำร้ายร่างกายในเวลา 04.00 น. ของวันที่ 28 มิถุนายน ซึ่งในบนทึกประจำวันได้ระบุว่า ตนเป็นพลเมืองดีผู้แจ้งเหตุและช่วยเหลือผู้บาดเจ็บ

          หลังจากนั้นเวลาล่วงไปเกือบ 3 เดือน นายปิยะชัย ผู้บาดเจ็บที่นอนรักษาตัวที่โรงพยาบาลจนพ้นขีดอันตรายแต่ดวงตาบอด 1 ข้าง เนื่องจากถูกทำร้าย ได้ให้ปากคำกับ ร.ต.ท. พิเชษฐ์ เรียบร้อย พนักงานสอบสวน สภ.เมือง จ.นครศรีธรรมราช ว่าจำเหตุการณ์อะไรไม่ได้ ไม่ทราบว่าตัวเองมาอยู่ในจุดเกิดเหตุได้อย่างไร และไม่ทราบว่าใครทำร้าย ประกอบกับจุดที่เกิดเหตุมืดมาก ๆ จึงมองอะไรไม่เห็น จำอะไรไม่ได้เลย จากนั้นทางเจ้าหน้าที่ตำรวจได้แจ้งให้นายปิยะชัยทราบ ว่าคนที่มาพบและช่วยเหลือคือตน พร้อมให้นายปิยะชัยดูภาพของตนในโทรศัพท์ ซึ่งนายปิยะชัยได้ฝากขอบคุณตนที่ให้การช่วยเหลือจนมีชีวิตรอดมาได้

          ต่อ มา ร.ต.ท. พิเชษฐ์ ได้ส่งมอบสำนวนคดีนี้ให้กับนายตำรวจระดับ รอง ผกก.สภ.เมือง คนหนึ่งดำเนินการต่อ ซึ่งทาง รอง ผกก.สภ.เมือง คนดังกล่าว ได้เรียกนายปิยะชัยไปสอบปากคำอีกครั้ง ซึ่งการสอบปากคำครั้งนี้นายปิยะชัยได้ให้การไม่รับรู้เรื่องราวใด ๆ จนตนต้องถูกเรียกให้ไปสอบสวน และถูกแจ้งข้อกล่าวหา "พยายามฆ่าเอาทรัพย์สินในเวลากลางคืน" โดย รอง ผกก. ท่านดังกล่าวอ้างว่า นายปิยะชัยให้การระบุว่า ตนอยู่ในเหตุการณ์ที่นายปิยะชัยโดนทำร้ายด้วย  

          ด้วยเรื่องราวที่กลับตาลปัตดังกล่าว ทำให้ตนงงไปหมด ทั้งที่ตั้งใจทุ่มเทในการเป็นพลเมืองดีช่วยเหลือผู้อื่นมาตลอด ช่วยเหลือนายปิยะชัยจนรอดตาย แต่กลับมาถูกตำรวจแจ้งข้อหาดำเนินคดี ฐานพยายามฆ่าเอาทรัพย์สินในเวลากลางคืนเสียเอง มันเป็นข้อหาที่รุนแรงมาก ๆ และที่สำคัญตนไม่ได้กระทำผิด ซึ่งตนให้การยืนยันปฏิเสธตลอดข้อกล่าวหา ในขณะนี้ รอง ผกก. คนดังกล่าวได้เสนอเรื่องไปยังอัยการ เพื่อพิจารณาสั่งฟ้องตนในวันที่ 6 กันยายนนี้

          ทั้ง นี้ นายสมมิตรได้กล่าวทิ้งท้ายว่า หากพลเมืองดีที่ช่วยเหลือคนอื่น แต่กลับมาตกเป็นผู้ต้องหาเสียเอง ต่อไปในสังคมใครจะกล้าเป็นพลเมืองดีอีก สังคมจะอยู่กันอย่างไร ตนไม่รู้ว่าจะพึ่งใครไปร้องเรียนกับศูนย์ดำรงธรรมมาแล้วแต่เรื่องก็เงียบ จึงตัดสินใจมาร้องขอกับสื่อมวลชนได้โปรดช่วยเหลือให้ความเป็นธรรมกับตนด้วย

ภาพจาก เฟซบุ๊ก สมมิตร หนูทองแก้ว,

อ่านรายละเอียดเพิ่มเติมจาก เดลินิวส์
ที่มา http://hilight.kapook.com/view/141429
comment1:ได้ฟังข่าวมาตอนเช้าแล้ว

ทำดีต่อไปเถิด เพราะเผอิญช่างแดงไปช่วยคนไม่ดีเข้าให้น่ะ

แต่เพราะฟ้ามีตา ช่างแดงเป็นคนดี ช่างแดงก็เลยมีคนมาช่วยแก้ต่างให้
comment2:ถ้าเป็นตามข่าวจริงๆ ถือว่าตำรวจทำงานชุ่ยมาก ยัดเยียดข้อหาให้คนดีๆ เพื่อ???? อะไร  ต้องการปิดคดีเลยหาแพะ  หรือต้องการข่มขู่เพื่อเรียกเอาทรัพย์จากคนที่ถูกข้อหาหรือไร  สังคมช่างอยู่ยากแท้
comment2-1:ได้อ่านได้ตามข่าวบ้างมั๊ยนี่ พูดแบบคนที่ไม่อ่านไม่ศึกษาด่าอย่างเดียว
comment2-2:ก็คนเจ็บเขาไปแจ้งความ ก็ต้องรับแจ้งและดำเนินคดี

มันไม่ใช่เรื่องเล่นๆที่ใครจะไปกล่าวหา ข้อหาพยายามฆ่ากันได้

คนแจ้งก็ต้องรับผิดชอบการกระทำตัวเอง หากไม่ใช่เรื่องจริงก็โดนแจ้งความเท็จอยู่แล้ว

ไม่ได้รู้เรื่องอะไรกับเขา ด่าเอามัน โยนความผิดคนนั้นคนนี้ ทั้งที่คดียังไม่จบ
comment2-3:ผมอ่านนี่ครับ อ่านก่อนป่วย ช่างแกไปหา คนนั่นที่บ้าน เค้าบอกว่าขอบคุณที่ช่วย แต่เค้าจำไรไม่ได้ต้องว่ากันตาม กม.ตำรวจส่งเรื่องกันไปมา 
สุดท้าย ตำรวจบอกว่าตามรูปคดี ให้ไปแก้ต่างในศาลเอง ประมาณนั่น ที่ผมอ่านมา ผมอ่านยังไงตำรวจก็มั่วนะครับ เค้าบอกจำไรไม่ได้ มีแต่คนนี้ อยู่ในเหตุการณ์ ตำรวจคนส่งฟ้องคนทำสำนวนคดี ไม่ได้มั่วตรงไหนอ่าครับ
comment2-4:ผมอ่านครับ อ่านดีด้วย เนื้อข่าวเดียวกันเป๊ะ * รอง ผกก. ท่านดังกล่าวอ้างว่า นายปิยะชัยให้การระบุว่า ตนอยู่ในเหตุการณ์ที่นายปิยะชัยโดนทำร้ายด้วย   คนนั่นเค้าไม่ได้แจ้งความว่าใครทำ เค้าบอกจำไม่ได้ด้วยซ้ำไป  ตำรวจคนเอารูปให้ดูด้วยซ้ำไป เค้าก็จำไรไม่ได้ คือยังไง คนเจอคนช่วยคือ โจรสุดท้ายไปแก้ต่างในศาล แล้วก็นะ คนจนๆไม่มีทางสู้น่ะ เจอสำนวนคดีดิ้นไม่หลุดหรอก มีแพะมาเท่าไหร่แล้ว ถ้าขบวนการณ์ตรวจสอบดีมันจะมีไหม แล้วมันใช่เหรอ คนช่วยต้องไปขึ้นศาล
comment2-5:ที่อ่าน เจออีกคือ พี่แดงแกไปหาคนนั่นที่บ้านด้วย ไปถามว่าทำไมทำแบบนี้ เค้าตอบว่าขอบคุณที่ช่วยเหลือ แต่เรื่องคดีต้องแก้ต่างเอา เค้าช่วยไรไม่ได้ เพราะตำรวจคนเขียนสำนวน มองยังไงว่าถูกต้องครับ ไม่ใช่ด่าเอามันด้วย ต่อไปใครจะกล้าช่วยใคร
comment2-6:ผมอ่านและศึกษาดีเลย ดูยังไง ก็มั่วครับ ต้องรอให้จบคดี ต้องขึ้นศาลกี่รอบ งั้นต่อไป ก็ไม่กล้าช่วยใคร เค้ามองมุมนี้ มีรถแหกโค้ง กู้ภัยไปช่วย คนขับบอกจำไรไม่ได้ กู้ภัยก็ต้องไปศาลอ่ะดิ ผมไม่รู้ว่าใครสักแต่ด่าแต่ว่ากันแน่
comment2-7:คคห. 2-1  มั่วเหมือนตำรวจที่ทำคดีน่ะครับ
comment3:จากนี้ไปโทรแจ้งตำรวจอย่างเดียวก็พอ
comment3-1:โทรไป เดี๋ยวโดนตามจากเบอร์โทร จะซวยเอา
comment4:อย่าพลาด  พลาดล้มเมื่อไรสังคมรอกระทืบซ้ำ
comment5:อยากเห็นคนที่ช่างแดงช่วย
comment5-1:ในเฟซบุคเลยค่ะ
พิมพ์ชื่อ นามสกุล ก็ขึ้นมาเลย
comment6:มีกลิ่นตุๆจากตำรวจที่ทำสำนวนคดีนี้  ทำสำนวนคดีแปลกๆนะนี่
comment7:ถ้าเป็นเรื่องจริง ก็น่าสงสารช่างแดงมาก
comment8:วอนนายกใช้มาตรา 44 ปฏิรูปสำนักงานตำรวจแห่งชาติเถอะครับ ก่อนภาพลักษณ์จะไม่เหลือครับ
comment8-1:ก็ทำตามกฎหมายนี่แหล่ะครับ ใช้พร่ำเพรือมันไม่สักสิทธิ์ ม.44ไม่ใช่กฎหมายวิเศษ
comment8-2:ใช้มาตรา 44 ยุบสำนักงานตำรวจแห่งชาติไงครับที่ผมจะสื่อ เล็ก ๆ ทำทำไม ต้องเชือดไก่ให้ลิงดู แล้วจับตำรวจทั้งประเทศไป ทดสอบสมรรถภาพ ความฟิต สอบข้อเขียน สอบปฏิบัติใหม่ set zero ใครไม่ผ่านสมรรถภาพ ข้อเขียนหรือปฏิบัติก็ออกไป รับเงินเดือน 3 เดือนเหมือนบริษัท จ้างออกไป ถือว่าไม่มีคุณภาพในการทำงาน เท่านี้เราก็จะมีตำรวจที่มีคุณภาพบ้างแล้วครับ ถึงแม้ว่าอาจจะเหลือแค่ 1 ใน 4 ของตำรวจที่มีก็ตาม
comment8-3:งั้นก็ต้องทำแบบเดียวกับทหารด้วย  โดยเฉพาะ ว่า  หน้าที่ ความรับผิดชอบ  ไม่อย่างงั้นก็ยุบ มหาวิทยาลัย และหน่วยราชการให้หมด  เพราะทหารทำได้ทุกอย่าง

จริงไหม
comment8-4:8-2 เหอๆ จะเหลือซักกี่คนกันครับ ที่ฟิตจริงๆ ไม่งั้นก็ต้องเป็นนายสิบนายร้อยจบใหม่ ที่เหลือมีแต่ลุงแก่ๆพุงพลุ้ย ทำงานเอกสารไปวันๆ  

เทียบกับต่างชาติ (นับที่มันดีๆนะ ไอที่แย่พอๆกะเรามันก็มี) ที่เค้าวัดความฟิตกันทุกเดือน ทุกปี  เทียบไม่ติดเลยครับ
comment8-5:ตำรวจ ตชด.มีการฝึกทบทวนภาคสนามทุกปีค่ะ  ส่วนตำรวจภูธร เห็นมีแต่ตั้งด่าน
comment9:เพราะเป็นแบบนี้แหละ
ทำให้คนเราไร้น้ำใจ ไม่อยากช่วยเหลือคนอื่น
ช่วยเค้าแล้วกลายเป็นผู้ต้องหาซะเอง
comment10:สงสารช่างแดงอ่ะ ช่วยคนแต่จะถูกติดคุกเอา
เจองูเห่าเข้าให้แท้ๆ
comment11:เลิกเป็นพลเมืองดีมาสักพักละ เป็นพลเมืองดูอย่างเดียวพอ ไม่เดือดร้อนทุกฝ่าย วินๆ
comment12:ดูข่าวนี้แล้ว ไม่กล้าช่วยใครเลย
comment13:ตำรวจนี่แหละตัวดี ลองไปนั่งๆเดินๆในโรงพัก แล้วดูมันคุยกันดิ เหอะๆ
comment13-1:อย่างกะรัง โจร มาเฟีย
เดินเข้า ดงนักเลง ยังไม่น่ากลัวเท่าไป สถานีตำรวจเลย
comment14:1.ตำรวจต้องหาจำเลย เพื่อฟ้องคดี และให้คดีออกไปจากตัว เราจะเห็นประจำเรื่องตำรวจไม่รับแจ้งความ หรือ จับแพะ
ซึ่งทีผมเจอกับตัว ตำรวจบอกยังไงผมก็ไม่ผิด .......แต่ว่า..ต้องทำสำนวนส่งอัยการฟ้องและ ให้ศาลตัดสินแล้วกัน..เขาไม่มีอำนาจวินิจฉัย  ผมทั้งขำทั้งโมโหไม่ผิดก็ทำสำนวนวและมีความเห็นว่าไม่ผิดมันยากหรือไง.....(แต่เจอของแข็งเลยต้องยอม)
2.เรื่องแบบนี้ผมได้ยินบ่อยมาก ทั้งช่วยโจร และช่วยแต่ถูกกล่าวหา 



ปล เคยได้ยินป้าขาพิการ ขับรถไปปล้มทรัพย์ไหม...ล่าสุดก็หญิง ก.           

ตำรวจดีๆ ผมเจอเยอะนะครับ.........
comment15:ปกติสมัยนี้ก็ไม่ค่อยมีใครคิดจะช่วยเหลือกันอยู่แล้ว เจอเคสแบบนี้เข้าไปก็เหมือนสนับสนุนให้อยู่กันแบบตัวใครตัวมันล่ะนะ
comment16:ปีก่อนเคยอ่าน กระทู้ในพันทิพ คู่อริยิงกัน มีผู้เคราะห์ร้ายถูกลูกหลง กระสุนเข้าหน้าอก นำส่งรพ. แพทย์ทำการผ่าตัด แต่ผู้เคราะห์ร้ายเสียชีวิตลง
ญาติมาโพสถามว่า จะเอาผิดหมอยังไงได้บ้าง
comment17:เฮ้อ
comment18:ตะกวดแสบ สันหลังยาว ชอบลากของเน่าไปกินในน้ำ
comment19:เพิ่งดุไป ความมีน้ำใจที่ชอบช่วยเหลือคน 
 มันใช้ไม่ได้กับทุกคนจริงๆครับ
comment20:เรื่องแบบนี้ใครไม่เจอกับตัวเองก็ไม่รู้หรอกครับ 
ผมเองก็เข็ดเหมือนกัน แต่กรณีของผมไม่หนักขนาดนี้
ถ้าไม่มีพยาน หรือไม่มีคนอยู่ด้วยเยอะๆ ผมก็ไม่เข้าไปยุ่งครับ ขอโทรศัพท์แจ้งดีกว่า

หลายคนอาจจะบอกว่าไม่มีน้ำใจ 
แต่ตอนที่เราเดือดร้อนเพราะโดนกล่าวหา คนพวกนั้นไม่มีใครมาช่วยเราครับ

และผมเคยจำได้ว่า 
กรณีคล้ายๆ กันนี้ได้มีกรณีที่สมาชิกท่านหนึ่งเป็นชาวกรุงเทพฯ แต่ได้ไปช่วยเหลือคนเจ็บที่อุบลราชธานี
หลังจากนั้นก็กลายเป็นผู้ต้องหา ต้องวิ่งขึ้นโรงขึ้นศาลอยู่เป็นปี (ต้องไปที่อุบลราชธานี)
ผมก็ไม่ทราบเหมือนกันว่าคดีจบยังไง

จำได้ว่า จขกท. นั้นบอกว่า เสียสุขภาพจิต เสียเวลา เสียงาน เสียเงินค่าเดินทาง ค่าจ้างทนาย 
และที่สำคัญคือเสียใจที่ได้ทำดี เสียใจที่ได้ช่วยคนๆ นั้น ครับ
comment21:เคยโดน ช่วยเด็กโดนมอไซชนล้มปากคอแตกในซอย
พาไปโรงพยาบาล พอแม่มันมาเท่านั้นละ เรื่องพลิก
แม่มันไปลากตำรวจมาหาว่าเราเป็นคนชนลูกมัน แถมเด็กยังให้การตามแม่มันบอก
โรงพยาบาลก้อดันมาให้ปากคำแค่ว่าเราพามารับผิดชอบค่ารักษาให้ เวรเอ้ย ยังไม่ได้บอกสักคำว่าจะรักษาให้ แค่พามาส่ง
กว่าจะจบเรื่อง กว่าจะหาพยานมาได้ ขนาดรถไม่มีรอยบุบสักแห่งนะ
เหมือนกระสือลงหากินกันทั้งนั้นเลย
ตอนหลังเลยของเลิกช่วย ใครจะด่าว่าไงก้อชั่งมัน พบเห็นแล้วไม่ช่วยเหลือ โทษแค่ปรับ อยากปรับก้อปรับไป
ดีกว่ามาซวย
comment21-1:ผมก็เคยเจอแบบนี้ครับ ทุกวันนี้ถ้าไม่รู้จักไม่ช่วย. 

แต่โทรแจ้งให้อย่างเดียว
comment21-2:โทรแจ้ง 1669 ก็พอครับ
comment21-3:น่าจะเอาเรื่องกลับนะครับ ให้ได้รับโทษตามที่แจ้งความเท็จ  ...
comment21-4:ตอนผมเด็ก ๆ พ่อผมเคยโดนครับ คล้าย ๆ กัน พบคนเจ็บพาไปโรงบาล มันบอกว่าเราชนโดนกักตัวไว้ทั้งคืน กว่าจะกลับบ้านได้เที่ยง ดีนะเคลียรได้ ส่วนผมนี่โทรแจ้งอย่างเดียว กลัวและ 

ตอนทำงานเจอคนโดนรถชนอยู่ข้างถนนเส้นตลิ่งชัน-นครชัยศรี (คนละฝั่ง) ตอนกลางคืน มีคนคอยโบกให้รถหลบ ยังไม่มีเจ้าหน้าที่ ตอนนั้นมีฝรั่งนั่งมาด้วย ฝรั่งบอกให้หยุดช่วย ผมบอกว่าถ้าหยุดพรุ่งนี้ถึงจะได้กลับบ้านนะ แล้วผมก็ได้โทรแจ้งเจ้าหน้าที่แล้วไม่เป็นไรหรอก
comment21-5:ใช่แล้วเห็นด้วย  เพราะถ้าคุณโชคร้ายเจอคนนิสัยไม่ดีพร้อมๆกับเจ้าหน้าที่ห่วยแตก  คุณอาจตกเป็นจำเลย
 สภาพสังคมบ้านเราตอนนี้ มันบีบบังคับเราให้เป็นคนแล้งน้ำใจ
 ผมไม่จอดรถช่วยใครเด็ดขาด
 ผมไม่เข้าไปยุ่งเรื่องชาวบ้านเด็ดขาด
 ผมไม่สนใจแม้ว่าจะเห็นคนอื่น เกิดอุบัติเหตุแล้ชักดิ้นชัดงอ
 ผมจะแค่โทรแจ้งแล้วก็ไปจากที่นั่นโดยเร็ว
comment22:เจอข่าวแบบนี้บ่อย   ก็จะไม่ช่วยเหมือนกันครับ  แค่โทรแจ้งตำรวจให้
comment23:สังคมไทยเริ่มอยู่ยาก
ต่อไปเจอเหตุการณ์แบบนี้ ก็คงมีแต่ไทยมุง ดูว่าคนนั้นเป็นญาติพี่น้องหรือไม่ ถ้าไม่ใช่ก็คงจะปล่อยผ่านกันหมด
comment24:ไม่ใช่ญาติคนสนิท เพื่อนสนิท ผมก็ไม่ช่วยนะ ถ้าเจอคนแรกก็แค่โทรแจ้งไม่ก็ปล่อยผ่าน
comment25:ผมมีญาติคนหนึ่ง แต่ตอนนี้ตายไปหมดแล้วทั้งสามีภรรยา นานมาแล้วตั้งแต่ผมยังไม่เกิดประมาณ 40 ปีมาแล้ว ญาติคนนี้เป็นตำรวจอยู่แถวพัทลุง  แล้วกลับมาบ้านเมียที่ อ.ทุ่งสง (แถวบ้านผม)  ช่วงที่ผ่านบ้านช่องเขา อ.ทุ่งสง จ.นครศรีฯ ได้พบคนโดนรถชน จึงช่วยเหลือนำส่งโรงพยาบาล หลังจากนั้นพอคนเจ็บตาย 1 รักษาตัวหาย 1 กลายเป็นว่าคนเจ็บและญาติบอกว่าตำรวจคนนี้ชน ในที่สุดก็โดนออกจากราชการ หมดเงินไปมากมายเพื่อวิ่งเต้นคดีในสิ่งที่ตนไม่ได้ทำ เกือบติดคุก แม่เลยเล่าเป็นอุทาหรณ์ให้ฟังเสมอว่าเวลาช่วยใครให้ระวัง ปล.เมียตำรวจเตือนแล้วว่าให้ระวัง แต่ด้วยความเป็นคนดีเลยต้องช่วยไว้ก่อน
comment25-1:เจอเหมือนกัน นครศรีธรรมราช เส้นสิชล ประมาณปี 27 พ่อผมช่วยคนโดนรถชนพาไปโรงพยาบาล คนเจ็บมันแจ้งตำรวจว่าพ่อผมชน ดีกว่าเค้าขี่รถมอเตอร์ไซค์ รถพ่อผมไม่มีร่องรอยการชนเลยรอดตัวไป เหตุเกิด 2-3 ทุ่ม กว่าจะได้กลับบ้านเที่ยงของอีกวัน ดีว่าแค่เสียเวลา
comment26:อาจจะเป็นบางคน ถ้าทุกคนกลัวหมดไม่ช่วยคนที่กำลังเดือดร้อน

สังคมก็จะแย่นะ มันอยู่ที่แต่ละเคสด้วย เพื่อป้องกันตัวเองทุกคนก็มีมือถือ

ตั้งสติสักนิดถ่ายวีดีโอเก็บไว้ก่อนช่วยไว้ป้องกันตัวเอง แต่ไม่ต้องถ่ายนานนะพอประมาณ

เดียวคนเจ็บจะไปเสียก่อน เห็นด้วยกับหลายๆคนควรปฏิรูปตำรวจด่วน แต่อย่างว่าคนมีสีด้วยกัน...อืมเบื่อจริงๆ
comment27:ต่อไปนี้เจอใครไม่ใช่ญาติ ชักดิ้นเลือดกระจายจะตายต่อหน้า ก็เชิดใส่ละกัน มีข้ออ้างละ ....5555
comment27-1:โทร 1669 ก็ยังดี
comment28:พ่อแม่เราก็เคยเจอค่ะ ขับรถตอนฝนตกแล้วเจอมอเตอร์ไซค์ล้มอยู่เลยจอดลงไปช่วย พอเรียกตำรวจมาคนขี่มอเตอร์ไซค์กล่าวหาว่าพ่อเราขับชน แต่รถที่พ่อเราขับไม่มีร่องรอยการเฉี่ยวชนเลย แล้วก็มีคนแถวนั้นช่วยเป็นพยานให้ว่ามอเตอร์ไซค์ล้มลงไปเอง เรื่องเลยจบ หลังจากนั้นแม่เราไม่ให้จอดช่วยใครอีกเลย อย่างมากก็แค่โทรแจ้งตำรวจหรือ จส.100 ให้

อีกเคสเป็นลูกน้องพ่อเรา ขับรถอยู่แล้วเห็นมอเตอร์ไซค์คันหน้าแฉลบลงถนนเลยช่วยพาส่งโรงพยาบาล ตัวคนเจ็บบอกเองว่าเมาแล้วขับ แต่ญาติคนเจ็บจะให้พี่เขารับว่าเป็นคนชนเพื่อที่จะได้เบิกเงินจากประกันได้ (เมาแล้วขับประกันไม่จ่าย) แถมญาติคนเจ็บยังรู้จักกับตำรวจ พยายามมาเกลี้ยกล่อมให้ช่วยยอมรับข้อหาเพราะคนเจ็บรายได้น้อย น่าสงสาร (ตำรวจกับญาติพากันมาเกลี้ยกล่อมถึงที่ทำงานเลย) แต่พ่อเราบอกไม่ให้รับเพราะไม่ได้ทำผิด สุดท้ายญาติคนเจ็บด่าพ่อเราว่าไม่มีน้ำใจ ไม่ยอมสั่งให้ลูกน้องช่วยเขา
comment28-1:คนพรรค์นี้เลวมาก น่าจะปล่อยให้ตาย
comment28-2:แค่ลงมาช่วยก็ดีแค่ไหนแล้ว
ได้คืบจะเอาศอกหรือยังไงกัน
comment29:เคยได้ยินมานานแล้วครับ

ลุงผมสอนเสมอเวลาขับรถ เวลาเจอคนเจ็บห้ามลงไปช่วย เพราะเดียวมันฟิ้นมันก็จะโทษเรา(คนร้ายตัวจริงหนีไปไกลแล้ว)
comment30:อะไรกันนักกันหนาจรวดสมัยนี้
comment31:เคยเจอคนแก่เดินมาล้มหน้ารถเอง ลงไปช่วยแล้วโดนมันหาว่าขับไปชนมันเฉยเลย ลูกชายมันเมาเหล้าอยู่หน้าบ้านวิ่งมาทำร้ายเราด้วย 
หลังจากนั้นติดกล้องหน้ารถเลย แล้วไม่จอดช่วยใครอีกเลย
comment32:ถ้าช่วยคนแล้วเป็นแบบนี้ไม่ช่วยดีกว่า...
comment33:หดหู่กับ ระบบ ยุติธรรมบ้านเราจริงๆ

มีภาพมีคลิป บอกไม่มีหลักฐาน

แต่คนเจ็บบอกจำเรื่องราวไม่ได้ ดันแจ้งข้อก่าวหาคนช่วยเหลือซะนี่
comment34:ผมเตยช่วยมอเตอร์ไซด์ถูกรถเฉี่ยว ไปส่งโรงพยาบาล
วันนั้นยังขอบคุณผมอยู่เลย 
หลังจากนั้น 2 อาทิตย์ ญาติพี่น้องมากันเต็ม บอกว่าผมเฉี่ยว
(บอกว่าไม่มีคนดีที่ไหน จะมาช่วยหรอก ถ้าไม่ได้ได้เฉี่ยวเอง)

อีกเคสนึง มอไซด์ผ่าไฟแดงมาชนรถที่ผมกับเพื่อนจอดติดไฟแดงฝั่งตรงข้าม
โชคดีที่ไปลงบันทึกประจำวันไว้ก่อน อีกวันมาเลย บอกว่าอาเป็นทนายความ
ต่อหน้าตำรวจเลย จะแจ้งความว่าผมเมาแล้วขับ  
ท้าเลยว่าลองดู เพราะใครก็รู้ว่าผมกินเหล้าไม่เป็น 

บอกได้เลยว่าทุกวันนี้ มีน้ำใจได้แค่แจ้ง 191 ,16ุ69 เท่านั้น
comment34-1:1669 ครับ
comment34-2:จะแจ้งยังบอกเบอร์ผิดเลย สมควรแล้วที่ไม่ช่วยเขา
comment34-3:ขอบคุณ สมาชิกหมายเลข 885667
เรื่องเบอร์ 1669 ครับ  (พิมพ์ผิดครับ)
comment35:ความคิดเห็นนี้ถูกลบเนื่องจาก มีเนื้อหาเข้าข่ายไม่เหมาะสมอาจสร้างความขัดแย้งในเว็บบอร์ดทั้งนี้การลบเนื้อหานี้ออกไปนั้น มิได้เป็นการตัดสินความอย่างใดอย่างหนึ่งแต่เป็นไปเพื่อรักษาบรรยากาศการแลกเปลี่ยนความเห็นในเว็บบอร์ดให้กับเพื่อนสมาชิกค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment36:หลายข่าวเลย ที่คนมีน้ำใจลงจากรถไปช่วยแล้วเกิดอุบัติเหตุซ้ำ บนทางด่วน ทางยกระดับ ควรโทรแจ้งเจ้าหน้าที่ดีที่สุด
comment37:เจอแบบนี้แล้วจะกล้าช่วยได้ยังไงล่ะครับ

ถ้าเป็นผมเอง อย่างมากก็คงโทรเรียกตำรวจให้ ที่เหลือก็ตามแต่บุญกรรมที่ทำมาละกันครับ

เพราะเราก็มีคนข้างหลังต้องดูแล ถ้าเจอแบบนี้ก็แย่สิ
comment38:ความคิดเห็นนี้ถูกลบเนื่องจาก    กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment39:ขับรถก็มองแต่ถนน. อย่ามองอย่างอื่น. มีคนนอนจมกองเลือดข้างทางก็อย่าไปเห็น. แค่นี้จบ
comment39-1:แล้วถ้า....

ถ้าไอ้คนที่จมกองเลือดที่เราพยายามทำเป็นไม่เห็น...

จู่ ๆ มันมานั่งเบาะหลัง มองตาเราจากกระจกหลังอยู่ จะทำไงดีครับ T_T
comment39-2:39-1
บอกให้มันมาอ่านกระทู้นี้ครับ
comment40:ต่อไปคนคงตายมากขึ้นจากอุบัติเหตุ เพราะกฏหมายและผู้รักษากฏหมายมันยังไงอยู่
comment41:ติดกล้องหน้ารถไว้เถิดครับ มันช่วยเราเป็นพยานให้เราได้ตลอดทุกเหตุการณ์บนท้องถนน

สมัยนี้อยู่ยาก เราต้องปกป้องตัวเองให้ได้ก่อนไปช่วยใคร
comment42:เมื่อไม่นานมานี้เห็นใครสักคนในเฟสบ่นๆ เหมือนกันว่า เห็นรถคันหน้าตีลังกาอุส่าช่วยยังโดนกล่าวหาว่าเขาไปชนท้ายจนรถเสียหลังคว่ำ โชคดีที่รถมีกล้อง ไม่งั้นแย่ พอจะแจ้งความกลับ ตำรวจก็ไม่รับแจ้ง บอกแค่เข้าใจผิดกันเอง
comment43:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment44:ฟังเรื่องของพ่อเรา
บ้านเราเป็นโค้งตัวเอส มอเตอร์ไซด์มาแหกโค้งหน้าบ้านทุกวัน พ่อเราช่วยทุกวัน ทั้งลากคนลากรถ
ยิ่งพอทำถนนใหม่ๆ แหกกันเป็นว่าเล่น วันละเป็น 10คน
บางคนก็พาส่งโรงพยาบาล บางคนก็โทรตามญาติให้ เล็กๆน้อยๆก็ใส่ยา สมัยก่อนยังไม่ค่อยมีกู้ภัย
ล่าสุด พ่อพาหนุ่มสาวคู่หนึ่งไปส่งโรงพยาบาล มันดันไปบอกพ่อแม่มันว่า พ่อเราวิ่งตัดหน้ารถ
พ่อมันก็จะเอาเรื่อง พ่อเราชี้หน้าบอกว่า ถ้าช่วยแล้วแว้งกัดแบบนี้ ก็ตายๆไปซะ 
พยานกุเยอะ เด๋วไปตามคนที่มามุงดู คนแถวนั้นทั้งนั้น แล้วแจ้งความกลับทันที ตำรวจเพื่อนพ่อก็มา พยานข้างบ้านก็มา
พูดกันไปมา พ่อคนเจ็บตบหัวลูกมันป๊าบ โทษฐานโกหก พ่อเสียหน้า นึกว่าทำลูกมันล้ม ที่แท้แหกโค้งเอง
ยกมื่อไหว้ขอโทษกัน พ่อเลยบอกจบ อย่าไปทำใครแบบนี้ นอนตายข้างถนนจะไม่มีคนช่วย
หลังจากนั้น พ่อโทรตามกู้ภัยอย่างเดียว ไม่ออกไปช่วยเลยสักคน
comment44-1:คุณพ่อเยี่ยมมากค่ะ 

เด็กเวล แบบนั้น ต้องเจอคนจริง
comment44-2:เด็กเวรคนเดียว ทำ คนดี หยุดเลย
ชื่นชม คุณพ่อ ครับ
comment44-3:คนเป็นแฟนมัน ก็ช่างสมดุลย์ความเฮียจริงๆ
สะใจคุณพ่อมากครับ มันน่าโดนฟ้องกลับซะให้หายเฮีย
comment45:ต่อไปสังคมไทยก็จะกลายเป็นสังคมต่างคนต่างอยู่ไม่ดูดายกัน ผมไม่อยากให้มันกลายเป็นอย่างนี้เลยจริงๆ
อยากให้ทำความดีกัน(แบบนี้)ต่อไปครับ ไม่อยากให้ท้อ เพราะเคสแบบนี้มันเกิดได้น้อย(แต่ก็เกิด เฮ้ออออออ)
comment45-1:ไม่อยากให้เป็นเหมือนกัน แต่ก็ไม่กล้าเสี่ยง เพราะถ้าเรื่องถึงศาล เสียเงินเป็นแสนก็ไม่จบ
เซงคนแบบพวกเลวนั่นจริงๆ
comment45-2:มันตีกันไปหมดในความคิด
เราอยากคงความมีน้ำใจไว้ แต่อีกใจนึงถ้าเกิดไปช่วยคนนิสัยไม่ดีเข้าแล้วมันคุ้มไหม แต่เวลาเห็นเข้าจริงๆ พอตัดสินใจไม่ช่วย เรามานั่งทุกข์ใจ รู้สึกผิดอย่างมากมาย    แบบนี้แหละเนอะคนเลวๆมันได้ใจ ยิ่งมันทำ คนดีๆยิ่งน้อยลง เพราะสู้ความชั่วไม่ไหว ดูสังคมทุกวันนี้ซิ คนไม่กล้าทำดี (มันเสี่ยงต่อตัวเองและครอบครัว) สุดท้ายคนดีๆที่ต้องการน้ำใจจริงๆก็ต้องตายไป เพราะไม่มีใครกล้าเข้าไปช่วย เฮ้..............................อ
comment45-3:เห็นด้วย กับ คห.45 ครับ
และก็ความรู้สึกเดียวกับ 45-2 เลยครับ 
เฮ้อ.....อ
comment46:เรื่องแบบนี้ มันมีมาแต่สมัยผมเด็กๆแล้วครับ  30-40 มาแล้ว  ว่าถ้าเจออุบัติเหตุ อย่าใส่รถเราไปส่งโรงบาล   เพราะเราจะกลายเป็นคนที่ชน ขึ้นมาทันที
comment47:ผมช่วยมาหลายครั้ง
ไม่เคยโดนคนเจ็บ โทษผมเลย
จขกท ดันไปเจอคนไม่ดีเข้า
ที่แจ้งความจับ จขกท
ขึ้นศาลก็หลุดครับ ถ้าเราเป็นคนช่วยจริงๆ
comment47-1:กว่าจะจบคดี ก็เหนื่อยล่ะครับ ขึ้นศาลไม่ใช่เรื่องสนุกเลย
เสียงานเสียเวลา
comment47-2:กว่าจะหลุดละครับ 
บางคนไม่มีเงิน ไม่มีเวลาไปวิ่งเต้นแก้ต่างนะครับคุณ
comment48:อ่านแล้วสงสารเลยต่อสู้คดีมันไม่ใช่ง่ายนะ เสียเวลาเสียสุขภาพจิตมากๆ
comment49:น่าสงสารครับ ถ้าเป็นความจริง(100%) เหมือนชาวนากับงูเห่าซ่อนรูปเลยครับ
แต่ว่าไม่รู้ว่าเคสแบบนี้ทำให้เสียเวลาแค่ไหน(เสียความรู้สึกมันเสียอยู่แล้ว)
แต่ก็มีกี่เคสที่ฟ้องกลับได้ความว่าไงบ้าง มีใครพอมีข้อมูลที่เปิดเผยได้ไหมครับ ?
comment50:ติดกล้องครับ   อย่าเลิกทำดีกันเลย..  อ่าน หลายๆ คห. แล้วกลัวเลย... 

มีแต่คนบอกไม่ช่วยดีกว่า..  ผมเคยหลับใน(ฉีดยาแก้ไข้มา) ลงข้างทาง
ถ้าไม่มีคนช่วยวันนั้น คงยืนหนาวปอดบวมเป็นแน่แท้...  เฮ้อ....
comment50-1:ใช่ค่ะ ติดกล้องดีกว่า  คนดีๆ รอความช่วยเหลือยังมี

ปล. ไข้  ใช้ไม้มลายค่ะ
comment51:ประเทศนี้นอกจากโจร ต้องระวังตำรวจด้วยสินะ
comment51-1:อันหลังต้องระวังมากกว่าโจรค่ะ 
ถึงกะมีคู่มือป้องกันการโดนยัดข้อหามาให้ศึกษาเลยทีเดียว 555
comment52:ติดกล้องหน้ารถกันเถอะครับช่วยได้เยอะ
comment53:ถ้าตัดสินว่าเราไม่ผิด เราฟ้องกลับได้ไหมครับ

ทั้งตำรวจและคนที่เราช่วย
comment53-1:ความเห็นนี้น่าสนใจมากครับ
comment54:ยังดีที่สมัยนี้มีโซเซียล ได้เรียกร้องผ่านสื่อ 
บางคนจน ไม่รู้อะไร ก็เป็นแพะติดคุกไป เพราะหลักฐานฝ่ายเราไม่มี แต่เค้าบอกชัดเจนว่าเป็นเรา ถ้าไม่ใช่ข่าวดัง คุณตะรวจก็ฟันธงข้อกล่าวหาเรียบร้อย
comment55:พี่ที่ทำงานเก่าเคยลงไปช่วย โดนส่งฟ้องศาล กว่าจะยกฟ้องได้ก็นานโข

แกบอกว่าไม่มีกล้องหน้ารถไม่ต้องลงไปช่วยหรอก
comment56:ตำรวจทำสำนวนคดี

ต้องดูว่าข้อหานี้ตำรวจคนเดิมที่ทำกับวันที่โดนหรือเปล่า

โดยส่วนตัว ทนาย ตำรวจ คนเจ็บ ถ้าไม่เห็นพ้องกัน ช่างแดงคงไม่โดน


คหสต คนเจ็บน่าจะโดนฟ้องกลับด้วย ทำให้เสียเวลา ชื่อเสียง

ทนายคนเจ็บต้องการอะไรจากคนพบเห็น ได้เงินประกันหรือไง

สุดท้ายตำรวจทำสำนวนเพื่อต้องการเก็บเป็นผลงานตัวเองเพื่อเลื่อนยศหรอ
comment57:ตอนนั้นนั่งแท็กซี่ รถติดนาน มองไปข้างหน้าคือมีอุบัติเหตุ แท็กซี่เลยบอกเราว่า ลงไปช่วยเขามั้ยเพื่อรถจะได้ไม่ติด
ปรากฎว่า โดนชี้ว่า คนๆนี้ชน  แท็กซี่เหวอไปเลย (คือ อุบัติเหตุกับ รถแท๊กซี่ห่างกันมากๆ มีรถคั่น)
โชเฟอร์ต้องขอเบอร์เราไว้กันเป็นพยานแต่ไม่ได้ติดต่อมา
รู้ว่า คันที่ชนเอารถอยู่ข้างถนนหลบไปแล้ว

ต่อไปจะกล้าช่วยใคร
comment58:ที่ผมเจอกับตัวเองนะตอบไว้ที่กระทู้ข้างล่าง  

ผมเคยเจอเหตุการณ์แบบนี้ครั้งนึงโทรไปแจ้งตำรวจว่ามีรถเกิดอุบัติเหตุแต่ไม่มีคนช่วย
ผมนั่งรถประจำทางผ่านมา ตำรวจถามกลับมาว่า "คุณขับรถไปชนเขาหรือเปล่าถึงไม่ลง
ไปช่วย" ตั้งแต่วันนั้นมาผมไม่เคยคิดจะช่วยใครอีกเลย
comment58-1:เจอคอนเซปเด่วกันเลยครับ
comment58-2:โอ้โห อ่าน คห. นี้แล้วสยองเลย
comment58-3:เฮียยยยยยย มากกกกกกกกกกกกกกกกกกกกกกกก
comment59:ผมเคยประสบอุบัติเหตุ ช่วงที่เกิดผมจำอะไรไม่ได้เลย คนในข่าวก็ผมก็แปลกใจจำได้เหรอว่าช่างแดง ทำอะไรยังไง แล้วต่อมา ตำรวจ ฟังปุบเชื่อเลยเหรอไม่สอบถามพฤติการณ์ในคดีต่อ อีกทั้งถ้าช่างแดงเป็นคนร้ายจริงจะโทรไปแจ้ง กู้ภัยให้ทำไมงงกับตำรวจเหมือนกัน
comment60:ผมช่วยนะ แต่จะไม่ไว้ใจคนเจ็บ
ถ้าช่วยแล้วดันแปลงร่างเป็นงูเห่า
จะฟาดให้หลังหักเลยครับ
comment61:"ในขณะนี้ รอง ผกก. คนดังกล่าวได้เสนอเรื่องไปยังอัยการ เพื่อพิจารณาสั่งฟ้องตนในวันที่ 6 กันยายนนี้"

คือเขามีหลักฐานอะไรถึงขนาดส่งให้ศาลสั่งฟ้องได้เนี่ย แสดงว่าหลักฐานเท็จใช่รึเปล่า
comment62:นี่แหละครับ สังคมไทย และ ตำรวจไทย

อันนี้กรณีของผมครับ http://pantip.com/topic/34803395/comment51
comment63:สู้ๆ นะคะ เป็นกำลังใจให้ผ่านไปได้ด้วยดีนะคะ
comment64:ดูข่าวเหมือนกันเมื่อเช้า แล้วแบบนี้ใครจะกล้าทำความดีครับ
comment65:อยากให้ฟ้องกลับค่ะ คนเราจะได้เลิกโกหกแย่ๆแบบนี้สักที 
และอยากให้ตำรวจ รับทำคดีพวกนี้บ้าง เห็นหลายครั้งแล้ว ที่ตำรวจชอบไม่รับ พวกคดีฟ้องหมิ่นประมาททั้งหลายแหล่
ตำรวจดีๆหายากจริงๆ ชอบพยายามหาแพะ
comment66:อ่านไปอ่านมา ผมนี่อยากขายกล้องติดหมวกจังเลย น่าจะขายดี้ดี
comment67:แนะนำให้ฟ้องกลับเลยค่ะทั้งคู่กรณีและตำรวจ ทุเรศมากทั้งคู่
comment68:ขออภัยเพื่อนๆ ด้วยนะครับ  ผมเป็นตำรวจน่ะครับ ก่อนหน้านี้เคยเป็นพนักงานสอบสวนทำสำนวนคดีมา 9 ปี ใครขอแสดงความเห็นดังนี้ครับ   คดีนี้ถ้าเป็นจริงอย่างในข่าว ต้องขอแสดงความเสียใจกับช่างแดงด้วยนะครับ  ความเห็นผมช่างแดงสามารถอ้างร้อยเวรคนเดิม(ร.ต.ท.พิเชษฐ์) และ จนท.มูลนิธิฯ ที่มาช่วยเหลือ เป็นพยานได้ครับ  คดีไปถึงอัยการก็สามารถร้องขอต่ออัยการให้สั่งเจ้าของคดีสอบสวนเพิ่มเติมได้ครับ

ผมฝากให้เพื่อนๆ ไว้คิดสักนิดครับ  คดีนี้เป็นคดีอุกฉกรรจ์ อัตราโทษสูง พวกเราได้แต่ฟังจากทางข่าวนี้ ยังไม่ทราบเลยว่า ทางผู้เสียหายที่ตาบอดเขามีพยานหลักฐานอะไร (ไม่ว่าพยานบุคคล พยานวัตถุหรือพยานทางนิติวิทยาศาสตร์ ) จนทำให้พนักงานสอบสวนถึงได้แจ้งข้อหาและทำให้ช่างแดงตกเป็นผู้ต้องหาในคดีนี้ คือการแจ้งข้อหามันต้องมีพยานหลักฐานตามสมควรว่าช่างแดงเป็นผู้กระทำผิด และช่างแดงมีสิทธิแก้ข้อหาและแสดงข้อเท็จจริงอ้นเป็นประโยชน์แก่ตนได้ (ป.วิอาญา มาตรา 134)  คดีนี้ตำรวจไม่ได้เป็นผู้จับกุมหรืออยู่ในเหตุการณ์ขณะเกิดเหตุ ดังนั้นพยานหลักฐานคงมาจากฝ่ายผู้เสียหายล้วนๆ ครับ 

สำนวนการสอบสวนคดีมีตัวผู้ต้องหาจากตำรวจที่ไปยังอัยการนั้น  มีความเห็นทั้งที่มีพยานหลักฐานพอฟ้อง มีความเห็นควรสั่งฟ้อง  และไม่มีพยานหลักฐานพอฟ้อง มีความเห็นควรสั่งไม่ฟ้อง  คดีช่างแดง พวกเราไม่รู้ว่าทางพนักงานสอบสวนมีความเห็นทางคดีว่าอย่างไร  แต่ช่างแดงสามารถยื่นคำร้องต่อพนักงานอัยการให้สอบสวนเพิ่มเติมได้ตามที่ผมกล่าวมาแล้วข้างต้นครับ  ...ถ้าเรื่องราวเป็นจริงตามข่าวทั้งหมด บุคคลที่ทำความดีช่วยเหลือเพื่อนมนุษย์กลับได้รับผลตอบแทนอย่างนี้  ผมแนะนำให้ช่างแดง ดำเนินคดีหรือฟ้องผู้ที่มีส่วนเกี่ยวข้องตามสำนวนการสอบสวนทั้งหมด  ในความผิดฐาน ผู้ใดแจ้งข้อความอันเป็นเท็จต่อพนักงานสอบสวน เพื่อจะแกล้งให้บุคคลใดต้องรับโทษ....(ตามความเห็นผมคือ เป็นความผิดตาม ประมวลกฎหมายอาญา มาตรา 172,174 วรรค 2 ประกอบกับมาตรา 181(2) ) ซึ่งมีอัตราโทษสูงเช่นกัน  ..เพื่อนๆ มีความเห็นอย่างไร ผมยินดีรับฟังและแลกเปลี่ยนความเห็นกันครับ
comment68-1:เอาจริงๆผมก็ยังไม่ค่อยจะเชื่อข้อมูลทางฝั่งช่างแดง 100% เหมือนกันนะครับ
comment68-2:แบบนี้นุกจะชี้ใครเป็นคนร้ายก็ต้องเชื่อหมดเลยใช่เปล่า เพราะจริงๆก็ไม่มีใครเห็นว่าช่างแดงเป็นคนทำร้าย ถ้าหลักฐานคือมาจากคนเจ็บ มันเชื่อได้ใช่ไหม

เห็นหลายกรณีที่ตอบกระทู้แล้วที่เราเจอกับตัวก็เหมือนๆกัน คือ คนเจ็บใส่ร้ายเราที่หวังดี แล้วตำรวจก็เขื่อคนเจ็บ 
มันก็ตัดสินยากนะ ว่าจริงหรือเท็จ เพราะไม่มีพยานบุคคลที่สาม(บางครั้งมียังโดนซื้อไปเป็นพวกตนเลย) 
แต่จริงๆนะ ทุกอย่างอยู่ที่จิตสำนึก แต่ส่วนใหญ่คนเลวๆมันไม่นึกถึงหรอกว่าจะทำร้ายใครยังไง
comment69:เคยช่วยมอเตอร์ไซค์ชนหมา กลิ้งทั้งคู่ หมาสลบ คนเจ็บ แต่ผมกับเพื่อนดันไปช่วยหมาก่อน
comment70:ตามจริง ถ้าพิสูจน์ได้ว่า ช่างแดงไม่ได้ทำจริง

ก็ฟ้องอาญาคนเจ็บตาม ประมวลกฎหมายอาญา ม.172 ก็ได้ครับ

เห็นควรไม่ให้ช่างแดงยอมความในเรื่องนี้ และฟ้องละเมิดข้อหาทำให้เสียชื่อเสียงตามประมวลกฎหมายแพ่งและพาณิชย์ มาตรา 423 เพื่อเรียกค่าสินไหมทดแทนจากคนเจ็บผู้แจ้งความเท็จด้วยอีกกรณีหนึ่ง

ด้วยความเคารพครับ
comment71:เราดูข่าวมาว่า  พวกกู้ภัยเค้าเป็นพยานให้ช่างแดง  แต่ไงกลับมาเป็นแบบนี้ คิดดูละกัน
comment72:เอ็นดูเขา เอ็นเราขาด
comment73:เรื่องนี้ ฮามากครับ ผู้แจ้งความคนเจ็บจำอะไรไม่ได้ ส่วนผู้ต้องหา มีรถกู้ภัยเป็นพยาน มีการโทร เป็นหลักฐาน ในที่เกิดเหตุ ไม่มีพยาน ไม่มีกล้อง น่าจะหลุดชั้นอัยการแล้ว
comment74:ผมโทรแจ้ง จส100 สวพ91 ร่วมด้วยช่วยกัน
comment75:บางที เจ้าทุกข์ หรือผุ้ได้รับเหตุ ก็อาจจะไม่ใช่คนมีจริยธรรมเสมอไป  เคยเจอเช่นกัน พอมีพวกบอกเราผิดเฉย ตำรวจก้เข้าข้างธรรมดา บอกหาพยานหรือผุ้ในเหตุการณ์มาเป็นพยานข้างเรา สรุปให้

คนดีต้องมีกล้อง
เจ้าทุกข์เป็นได้ทั้งคนดีและคนไม่ดี
ตำรวจตัดสินที่หลักฐาน 1 คนเจ็บ 1 คนช่วย โดนต้องสงสัยเปฌนเรื่องปกติจนกว่าจะมี หลักฐานหักล้างได้
comment76:เจอ แบบ นี้  ผม ไม่ช่วย อยู่แล้ว    หาว่า ไม่มีน้ำใจก็ช่าง  กลัวโดนแบบนี้
comment77:นี่หละครับ เค้าบอกว่าหากเกิดเหตุ อย่าลงไปช่วย เพราะว่าสมัยนี้มันไม่เหมือนสมัยก่อน เจอเหตุข้างหน้า ขับผ่านแจ้ง จนท. ครับ
หากลงไปช่วย เผลอๆ โดนแจ้งข้อหาทำร้ายร่างกาย ไม่มีพยานหลักฐาน ใครซวยครับ เราซิครับ 

ผมไม่โลกสวยหรอกนะครับ มันไม่ใช่แค่นี้เคสแรกของไทย ซะเมือไหร่ เก็บโทรศํพท์ได้ โทรบอกเจ้าของ เจ้าของด่าว่าเราเป็นโจร เอาเป็นว่า
ไม่โลกสวย เกิดเหตุ อย่าคิดว่าดี สมัยนี้ สังคมมันเน่า จนท.สั่งฟ้อง เสียเวลา เครียดทั้งๆ ที่ทำดี ถามว่า มันคุ้มกับช่วยมั้ย 

โลกสวย ก็เชิญ ส่วนผม ไม่โลกสวยครับ

ให้กำลังใจสำหรับคนทำความดีครับ แต่สำหรับผมขอเป็นคนเลวในสายตาสังคม เพราะเมื่อไหร่หากทำดีแล้วมีผลกระทบตามมาแบบนี้ 
ถามว่า ใครกล้าที่จะเสี่ยงก็เชิญนะครับ
comment78:ผมเคยวิ่งจับโจรกับพลเมืองดีอีกคนที่เซ็นทรัลพระราม 2 วิ่งไล่เหนื่อยแทบตายเสี่ยงก็เสี่ยง 
สุดท้ายตำรวจตั้งโต๊ะแถลงข่าวว่าตำรวจจับโจรได้ เลยได้หน้ากันไป.....

ถ้าสิ่งที่ช่างแดงพูดและทำคือความจริง ขอเป็นกำลังใจให้ช่างแดงด้วยครับ
comment79:สมัยก่อนผมเคยเป็นคนดี ตอนนี้เลิกแล้วครับ
comment80:ทุกคนอาจจะลืมนึกไป เดี๋ยวนี้ มีมือถือที่มีกล้องถ่ายเป็นวิดีโอ
หากตอนช่วย มีการถ่ายเอาไว้ ก็เป็นพยานได้เหมือนกัน
แต่ต้องระวังตำรวจเลวอีกอยู่ดี
comment81:ถ้าชิงทรัพย์เองจะเรียกกู้ภัยทำซากอะไร หนีแล้วปล่อยให้ตายไม่ง่ายกว่าหรือ คิดสิคิด แย่ว่ะแบบนี้
comment82:ตร.อยากได้ผลงานป่ะ เลยทำแบบนี้ --
comment83:ตรวจสอบ รอง ผกก.
comment84:เลยทำให้ผู้ประสบอุบัติเหตุแทนที่จะรอด กลับตาย ต่อไปคงไม่มีใครเข้าช่วยแน่นอนถ้ามีอุบัติเหตุเกิด สังคมจะแล้งน้ำใจ ก็สมควรแล้ว
comment85:น่าสงสาร  ต่อไปใครจะกล้า   เฮ้อ,,,,,,,

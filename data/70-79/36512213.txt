title:สังคมเสื่อมหรือว่าเราคิดมากไปเอง
comment:ก่อนอื่นเลยต้องบอกก่อนว่าที่ต้องเขียนกระทู้นี้ก็ด้วยห่วงใยต่อเยาวชนของชาติในฐานะที่ผมเป็นครูและต้องการตั้งคำถามไปยังผู้ที่เกี่ยวข้องกับกรณีนี้ว่าเราจะมีแนวทางแก้ไขปัญหาอย่างไร วิพากษ์ร่วมกันครับ
   เหตุการณ์ที่เป็นที่มาของกระทู้เกิดขึ้นในชั่วโมงชุมนุมของโรงเรียนแห่งหนึ่งที่ผมสอนอยู่ มีกิจกรรมให้เด็กได้เล่นเกมส์สนุกสนานซึ่งหนึ่งในเกมส์นั้นคือให้นักเรียนออกมาวาดลวดลายท่าเต้นตามจังหวะเพลงร่วมสมัย มีนักเรียนหญิงอยู่กลุ่มหนึ่งที่มีท่าเต้นแปลกออกไปจากเพื่อนและได้รับเสียงปรบมือ กรี้ดกร้าดจากกลุ่มเพื่อนผู้ชายจำนวนมาก ผมในฐานะครูที่ร่วมอยู่ในกิจกรรมดังกล่าวสั่งให้หยุดกิจกรรมนั้นชั่วคราวแล้วสอบถามถึงท่าเต้นดังกล่าวว่านักเรียนไปฝึกมาจากไหน นักเรียนบอกว่าใครๆก็เต้นท่านี้กันทั้งนั้นแม้แต่นักร้องดังที่ร้องเพลง "ผู้สาวขาเลาะ" ก็เต้นท่านี้ ผมอึ้งครับ มองยังไงท่าเต้นแบบนี้มันก็ไม่เหมาะสำหรับเยาวชน ถ้าถามผมว่าแล้วมันเหมาะกับพวกไหนล่ะ ก็ต้องตอบว่ามันไม่เหมาะที่จะเป็นท่าเต้นด้วยซ้ำ เพราะดูยังไงมันก็เหมือนท่าร่วมเพศกัน ตกลงว่าวันนั้นกิจกรรมดังกล่าวผมได้ขอให้ยุติและก็ได้อธิบายถึงความไม่เหมาะสมของท่าเต้นดังกล่าวและได้เล่าถึงความเป็นมาของการเต้นของหางเครื่องนักร้องในสมัยก่อนว่ามันมีลักษณะ ท่าทางการแสดงออกแบบไหน 
   และอีกอย่างที่ผมได้ทราบจากการสอบถามเด็กในวันนั้นคือส่วนมากหางเครื่องวงดนตรีหมอซิ่งในปัจจุบันก็มักนำเสนอท่าเต้นแบบนี้ในการแสดงซึ่งจะมีการเชิญชวนผู้ชมออกมาเต้นด้วยกัน ผมเลยพยายามหาคลิปการแสดงของหมอลำซิ่งมาดู ....ถึงบางอ้อเลยครับ
   จากประเด็นที่เกิดขึ้นผมว่าเราจะสามารถตั้งคำถามไปยังศิลปินที่เป็นแบบอย่างให้เด็กทำตามได้หรือไม่ ?
    ท่าเต้นดังกล่าวจะนำไปสู่ปัญหาการล่วงละเมิดทางเพศได้หรือไม่ ?
comment1:หลายคนจะบอกว่าไม่เหมาะ

และอีกหลายคนจะบอกว่าครูโลกสวย



ก็ทำใจครับ
comment2:ทำได้แค่เตือนครับ
comment3:ไม่มีใครเปลี่ยนแปลงสิ่งเหล่านี้ในประเทศไทยได้ครับ มันเป็นเรื่องของรสนิยมและค่านิยม มันเกี่ยวเนื่องไปถึงครอบครัวความเป็นอยู่สภาพแวดล้อมของตัวเด็ก เด็กที่มีพฤติกรรมแบบนั้นต้องยอมรับว่าเป็นกลุ่มคนชั้นกลาง-ล่าง และจะไม่ค่อยเห็นพฤติกรรมหรือรสนิยมแบบนี้ในเด็กที่อยู่ในครอบครัวกลุ่มคนชั้นที่ฐานะดี - สูง ผมไม่ได้บอกว่าเงินหรือสถานะทางครอบครัวเป็นตัววัดหรือทำให้มันเป็นแบบนี้ แต่มันมีส่วนมากๆในเรื่องของสังคมของตัวเด็กครับ ผมเป็นคนหนึ่งที่เป็นเด็กต่างจังหวัด แต่ได้ไปเรียนมหาวิทยาลัยในกรุงเทพ ซึ่งlifestyleของผมกับพี่ข้างบ้านที่โตมาด้วยกันก็แตกต่างกันอย่างสิ้นเชิง จริงอยู่ที่เต้นท่าทุเรสๆหรือรสนิยมแบบนั้นไม่ได้ทำให้ใครเดือดร้อน แต่มันก็เสื่อมครับ มันไม่ใช่ศิลปะหรือมีความเป็นศิลปินสักนิดเลย
อย่างว่าครับเราไปเปลี่ยนความชอบหรือรสนิยมใครไม่ได้สิ่งที่ทำได้คือพยายามขัดเกลาเด็กให้เขาสามารถคิดเองได้ว่าสิ่งไหนควรทำหรือไม่ควรทำ
จะว่ากระแดะก็ได้นะ แต่รสนิยมคนไทยต่ำจริงๆครับ

ผมก็เคยตั้งกระทู้แนวนี้เหมือนกัน แต่ตอนนี้ก็พอจะเข้าใจว่ามันทำอะไรไม่ได้ [Spoil] คลิกเพื่อดูข้อความที่ซ่อนไว้https://pantip.com/topic/35814480
comment3-1:ผมมองว่าปัญหานี้เป็นเพราะรสนิยมของผู้ใหญ่บางกลุ่มที่เสพความสุขจากศิลปินพวกนี้โดยไม่ได้มองไปข้างหน้าว่าจะเกิดอะไรขึ้นกับเด็กบ้างและพวกศิลปินที่นำเสนอการแสดงนี้ก็ขาดความรับผิดชอบต่อสังคมส่วนรวม อาจรวมถึงบรรดาสื่อมวลชนที่คอยติดตามทำข่าวศิลปินพวกนี้ด้วย
ในส่วนของผมในฐานะครูก็ได้พยายามอธิบายสิ่งเหล่านี้ให้นักเรียนรู้ถึงความเหมาะสมไม่เหมาะสม อะไรเป็นศิลปะการแสดง อะไรเป็นพฤติกรรมหยาบโลนที่ไม่ควรเลียนแบบครับ
comment3-2:ตามนั้นเลยครับ
comment3-3:รสนิยมแบบไหนเหรอครับที่ว่าต่ำ คุณเป็นใครมีสิทธิ์มาตัดสินรสนิยมของคนอื่นว่าต่ำ แสดงว่าคุณคิดว่ารสนิยมของตัวเองสูงส่งมาก จนมองว่าคนที่รสนิยมไม่เหมือนตัวเองต่ำ แบบนี้เป็นความคิดที่ ต่ำ นะผมว่า
comment3-4:คือต้องรสนิยมแบบไหนที่เรียกว่าสูง ต้องฟังเพลงฝรั่ง classic,jazz,alternative,edm หรือ genre ไหนที่มันแนวๆ แต่งตัวเท่ๆมีสไตล์ เหมือนเด็กแนวที่เดินแถว jj green ดูหนังทีต้องของ ผกก คริสโตเฟอร์โนแลนด์อย่างงั้นเหรอครับ แหม่ช่างดูเหมือนพวกเด็กบ้าเคิร์ทโคเบนที่เจอตอนสมัยเรียนมหาลัยจริงๆ ที่ทำเป็นใส่ขากระบอก ไว้ผมยาวแสกกลางใส่เสื้อ nirvana นั่งแอ็คอาร์ต ดึงหน้าคิดว่ารสนิยมตัวเองนั้นเท่และดูสูงส่งกว่าใครๆคนอื่นที่ฟังเพลงตลาดธรรมดา ทั้งๆที่ความจริงแล้วรู้จักแค่เพลง smell like teen spirit กับ come as you are
comment3-5:ทุกคนต่างมีสิทธิในการออกความเห็น และไม่จำเป็นว่าจะต้องเห็นพ้องต้องกันกับคนส่วนใหญ่ คนเราต่างสมองต่างความคิด ผมไม่สนใจหรอกว่าใครจะชอบจะเกลียดแล้วแต่คุณเลย เกิดมามีสมองก็คิดเอาเองซะสิ !! ที่คุณพิมพ์ไว้ก็ดูเข้าใจโลกดีหนิคุณ 1335996 
อ่อแล้วที่คุณพูดมานั่นกำลังพูดถึงตัวเองหรือปล่าว ทำไมต้องดิ้นขนาดนั้นเมื่อในเมื่อความจริงก็เห็นๆกันอยู่
comment3-6:ผมเป็นใครอะหรอ ผมเป็นคนไทยคนหนึ่งไง ใช่แหละความคิดผมอาจจะดูต่ำแต่ผมขอคิดต่ำๆแบบนี้แหละเพราะถ้าโลกสวยคิดสูงแบบคุณประเทศเราก็คงเสื่อมลงไปเรื่อยๆ ต้องมานั่งกังวลว่าเออวิพากวิจารณ์ใครที่มันไม่ดีแล้วต้องโดนด่ากลับแน่เลยวะ ก็อยู่เฉยๆเงียบๆไป 
ใช่ไหมคุณ เทเวศวรางกูร
comment3-7:ต้องมานั่งกังวลว่าเออวิพากวิจารณ์ใครที่มันไม่ดีแล้วต้องโดนด่ากลับแน่เลยวะ ก็อยู่เฉยๆเงียบๆไป 
 ใช่ไหมคุณ เทเวศวรางกูร  จะเงียบจะร้องมันก็เรืองของคุณเถอะ
comment3-8:เห็นด้วยกับเม้นต์นี้ บางอย่างมันต่ำจริงๆนั้นแหละ อย่างการตอบเม้นต์นี้ก็บอกล่ะ 555
comment3-9:เรื่องพวกนี้เป็นตัวบ่งบอกชนชั้นทางสังคมได้จริง ๆ ผมค่อนข้างเห็นด้วยเลย
comment3-10:รสนิยมที่เรียกว่าต่ำ

ก็คือ ความพอใจอย่างหยาบกว่า  ถ้าว่าเรื่องการเต้น ก็คือ ลีลาการเต้นที่เน้นให้เกิด กามราคะ แต่งตัวแบบไม่แต่งตัว คือ เปิดเผยเนื้อหนังมากๆ หรือ เน้นสัดส่วนที่ก่อให้เกิดกำหนัดมากๆ   การเต้นแบบนี้ มีทางไปทางเดียวคือ ข้างล่าง  เห็นแล้ว ถ้าเป็น ผช เลือดก็จะไหลลงเบื้องล่าง (จริงๆ ญ ก็มีเลือดไหลไปรวมเหมือนกันนะ)   นี่คือ การเต้นอย่างหยาบ 

การเต้นอย่างละเอียด หรือ ประณีต คือ การเน้นไปให้เกิดความเป็นระเบียบ อ่อนช้อย งดงาม  ท่าร่าง การเป็นไปโดยละมุนละม่อม หรือ รวดเร็วปราดเปรียวตามดนตรี  ให้เกิดความสนุก หรือ น่าดู ตื่นเต้น  ไม่ใช่ให้ คุกรวย  พูดง่ายๆ 5555

จริงๆ แล้ว มหรสพ หรือ การแสดง เป้นสิ่งที่เร้ากิเลสอยู่แล้ว  คนที่เคยรักษาศีลแปด จะนึกออก   ว่าทำไมเขาห้ามดู


เพราะ ไม่ว่าจะอย่างหยาบ หรือ อย่างละเอียด  ทั้งสองอย่าง เร้ากิเลสทั้งนั้น   


ถ้าคุณไม่เคยดูการร่ายรำแบบจีนโบราณ ผมแนะนำให้ไปดู  ทุกคนแต่งตัวมิดชิดหลายชั้น ผ้ายาวๆ  แต่การร่ายรำ มันทำให้ผมคุกรวยได้ไม่ยาก  เพราะมันคือความอ่อนช้อย  อันนี้ไม่ใช่ผมคนเดียว แต่เพื่อนที่ตอนนี้ก็ยังบวชอยู่ก็เคยกล่าวไว้เช่นกัน (คนละวาระ)  

ซึ่งตรงนี้ คือ การแสดงความอ่อนช้อยของเพศหญิงออกมา โดยไม่ต้องแก้ผ้าเลย  นี่ที่เรียกว่า ละเอียดก็พอได้ 

แต่การเต้น แหก เด้ง บลาๆ  มันเป็นการเร้าอารมณ์เพศโดยตรง  คนที่ชื่นชอบก็เป็นคนชอบของแบบนั้น ของหยาบ ก็ไม่ได้ผิด  

แต่หยาบ กับ ละเอียด อะไรสูง อะไรต่ำ มันก็ชัดเจนอยู่แล้ว ไม่จำเป็นต้องเดือดร้อน


เพราะอยากที่บอก ลงท้ายมันก็เป็นกิเลสทั้งคู่ พาให้หลงใหลเหมือนกัน  

(ในทางกลับกัน ความดี ก็มีอย่างหยาบ อย่างละเอียด เริ่มต้นทำอย่างหยาบได้ก็ดี ต่อไปทำอย่างละเอียดได้ก็ยิ่งประเสริฐ ก็แค่นั้น)
comment3-11:เมื่อสัก 50 ปีที่แล้ว นักร้องต้องยืนตัวตรงร้องเพลงไม่กระดุกกระดิกไปไหน จนเอลวิส เพรสลีย์ มาร้องไปเต้นไปโยกไป ก็มีคนออกมาบอกว่าบัดสีบัดเถลิง
เมื่อสัก 30 ปีที่แล้ว ไมเคิล แจ๊คสัน ออกมาเต้นลูบเป้า ก็มีคนประเภทนี้ออกมาเหมือนกัน
สุดท้ายทั้งสองคนก็เป็นตำนานระดับโลกไปเรียบร้อยแล้ว

ดังนั้นการที่ตัดสินอะไรออกมาง่ายๆแบบนี้ จะเรียกว่าตื้นเขินก็ได้ 
แล้วการไปเรียกรสนิยมของใครว่าชั้นต่ำ ก็แสดงว่าในใจนั้นยกตัวเองว่าสูงกว่าคนที่ไปว่า
มันก็แสดงให้เห็นถึงทัศนคติและความคิดของคนที่พูดออกมา
comment3-12:คุณ Nexus ครับ  อย่าสักแต่ว่าจะพูดจะได้ไหม คุณลืมเทียบดูความสามารถของ เอลวิส เพรสลีย์,ไมเคิล แจ๊คสัน กับ ศิลปินแนวนี้ของเมืองไทยรึปล่าว คุณแน่ใจนะว่า เอลวิส เพรสลีย์,ไมเคิล แจ๊คสัน เป็นตำนานเพราะเต้นโยกกับลูบเป้า ความสามารถที่เขามีคืออัจฉริยะ
แล้วศิลปินแนวนี้ของไทยที่เยาวชนเอาเป็นแบบอย่างหล่ะ ... ผมไม่ได้ตัดสินอะไรง่ายๆหรือตื้นเขินแบบที่คุณบอกหรอก ลองคิดๆ
comment3-13:คนที่เป็นครูหมอลำซิ่งรุ่นเก่าเขายังออกมาบอกเลยว่า บางท่ามันก็ยั่วยวนเกินไป เซ็กซี่เกินไป 
เด็กๆไม่น่าจะรีบทำตัวแก่แดดขนาดนั้น ถ้าเป็นเด็กโตๆยังพอเข้าใจ แต่ถ้าเป็นเด็กเล็กๆมันไม่ต้องรีบให้เขารู้เรื่องเพศขนาดนั้น
comment3-14:ขอบเขต ขอบเขต
comment3-15:ถ้าการเอาการเต้นเด้งหน้าเด้งหลัง แหกขาทำท่าเหมือนร่วมเพศมาเป็นบรรทัดฐานว่าต่ำ ผมว่ามันก็ต่ำจริงๆนั่นแหละครับ
comment3-16:ดูยังไงจะเถียงหลากหลายมิติสังคมขนาดไหน. ท่าเต้นกระเด้งแบบท่าร่วมเพศผมเห็นด้วยว่าต่ำ
comment3-17:ส่วนตัวความเห็นเราคนเดียว

 อะไรที่เรา"ไม่อยาก"ให้ลูกสาวหรือญาติมิตรสนิททำ การกระทำแบบนั้นสำหรับเรามันสื่อว่า "รสนิยมต่ำ" นั่นแหละ

เช่น เราไม่อยากให้ลูกสาวไปเต้นโป๊ๆยั่วยวนใคร หรือใส่เสื้อผ้าโชว์นม เพราะเรามองว่า รสนิยมมันต่ำ 
ถึงใครจะมองว่า รสนิยมขึ้นอยู่กับความพึงพอใจของแต่ละคนก็ตาม
comment3-18:ตอนสองคนนั้นเต้นใหม่ๆก็มีคนออกมาพูดแบบนี้แหละ ไอ้ที่บอกว่ามีความสามารถมันก็แค่ hindsight bias เท่านั้นเอง
comment3-19:เต้นท่าคล้ายๆกัน คนนึงถูกสังคมมองหรือยอมรับว่ามีความสามารถมากกว่า ส่วนอีกคนเป็นแค่โนบอดี้ คำตอบนี่ไม่ต้องสืบเลย
comment3-20:ผมก็มาจากครอบครัวยากจนนะ แต่ท่าเต้น หรือ ท่าทางกริยาอะไรแย่ๆแบบนั้นครอบครัวผมไม่เคยสอน และผมก็ไม่รู้สึกอยากทำด้วย 
แต่ก็เห็นด้วยนะ เพื่อนๆผมตอนเป็นวัยรุ่น ม.ปลาย ก็แนวๆนี้แหละ ต้องทำตัวหยาบๆ เต้นแนวๆ ยิ่งเสื่อมเท่าไร เพื่อนๆยิ่งชอบ แต่ผมว่าเหมือนเป็นตัวตลกในสายตาคนอื่นมากกว่า YouTuber ช่องดังๆในไทยก็เยอะ ทำให้รู้สึกว่าไม่ค่อยอยากเสพสื่อพวกนี้จาก YouTube ไทยเท่าไร

ปล.ไม่ใช่ผมกระแดะ หรือ ดจร หรือ โลกสวย แต่ผมคิดว่า การแสดงออกที่โดดเด่น กว่าการทำอะไรแบบนั้น มันมีให้เลือกทำอยู่อีกเยอะ
comment3-21:อืมมม... หลายคนทีเดียวที่ไม่รู้ว่าอะไรคือต่ำ อะไรคือสูง สังคมไทยถึงเสื่อมลงแบบนี้ไง

ไม่ได้เสื่อมเพราะมีคนวิจารณ์ว่าเสื่อม แต่เสื่อมเพราะคนไม่ยอมรับว่ามันเสื่อม เลยไม่ต้องปรับต้องแก้อะไรเลย
comment4:ท่าเต้นเด็กไทยสมัยนี้แบบนี้ทังนั้น ไม่รู้มันเท่ตรงไหน
comment5:เป็นครูควรจะรู้ความเป็นไปในสังคม ตามให้ทันอยู่เสมอนะโดยเฉพาะสอนเด็กในวัยนี้ อินเตอร์เน็ทก็มี ปีหน้าท่าเต้นมันก็เปลี่ยนไปเรื่อย สังคมเสื่อมทรามเพราะคนไม่เกรงกลัวกฎหมายต่างหาก

อะไรๆก็ศักดิ์สิทธิหมดไม่ว่าจะเป็นบ่อน้ำส้วม หมา2 ชุดนักเรียน ห่อนาฬิกา ขอนไม้ ฯลฯ ยกเว้นกฎหมาย
comment5-1:ยอมรับครับว่าที่ผ่านมาผมปิดกั้นการรับรู้เกี่ยวกับสิ่งเหล่านี้ แต่ตอนนี้เริ่มคิดใหม่แล้วครับ ต้องทันรู้กับสิ่งเลวร้ายพวกนี้
comment5-2:หมายความว่าให้ปล่อยผ่านโดยไม่ทำไร?
comment6:เด็กต้องคอยมีผู้ใหญ่สั่งสอน   ถ้าที่บ้านเค้า พ่อแม่ไม่กวดขัน  ก็ต้องเป็นที่โรงเรียน ช่วยๆ กัน 

รู้สึกขอบคุณคุณครูแทนเด็กๆ พวกนั้น  ที่ได้ตักเตือน ชี้แนะว่าอะไรดีไม่ดีนะคะ  อย่างน้อย เค้าก็ได้รู้ว่า มันไม่ใช่เรื่องน่าทำ
comment6-1:มันคือหน้าที่ของครูทุกคนล่ะครับ แต่บางครั้งเราก็ตามไม่ทันในเรื่องของรสนิยมของเด็ก สิ่งเร้าใหม่ๆที่เกิดขึ้นในสังคม แต่สิ่งหนึ่งที่เราๆท่านๆน่าจะทำได้ก็คือต่อต้านพวกที่นำเสนอสิ่งเลวร้ายเหล่านี้ เช่น ติเตียน ว่ากล่าว แสดงการไม่เห็นกับสิ่งที่พวกทำครับ
comment7:ก่อนจะโทษเด็กไปโทษผู้ใหญ่ก่อนเถอะ ต่ามต่างจังหวัดคนมีอายุหน่อยก็เต้นท่านี้ทั้งนั้นตามงานต่างๆขนาดงานในวัดก็เต้นแบบนี้ นี่ยังไม่นับงานโรงเรียนที่ให้ผู้ปกครอง คนนอกไปดูครูบางคนก็สอนเด็กเต้นแนวนี้อีก ซึ่งพอเด็กเต้นตามในงานต่างๆคนดูหลายคนในงานก็ตบมือหัวเราะชอบใจ เรียกว่าสังคมไทยสนับสนุนจริงๆ
comment7-1:จขกท เค้าก็ไม่ได้โทษเด็กนี่
comment7-2:จริงเลยครับ ครูนั่นล่ะที่สอน เห็นหลายที่ละ งานโรงเรียน ให้เต้นยั่วเฉย แล้วให้ขึ้นเวทีด้วย
หากให้เด็กคิดท่าเต้นเอง บางคนอาจติดค่านิยมจากที่บ้าน แต่พอมาถึงโรงเรียน อย่างน้อยต้องมีการสกรีนก่อน ทำการเผยแพร่ให้เด็กคนอื่นดู
comment8:เพลงมา สังคมทราม ทรามเพราะคน
comment9:เราคนวัยใกล้ฝั่ง ดูสังคมของเยาวชนตอนนี้มันน่าเป็นห่วงจริงๆ รู้สึกเป็นห่วงลูกหลานในอนาคต สังคมไทยไม่มีภูมิคุ้มกันที่ดีพอจะให้เค้าเติบโตได้อย่างปลอดภัย ไม่ต้องพูดถึงคุณภาพด้านอื่นเลย
  ฝั่งผู้หลักผู้ใหญ่ในบ้านเมืองที่ออกทีวี สังคมบังเทิง ความหยาบคายในการแสดงออกทั้งคำพูดและการกระทำมันบ่งบอกคุณภาพเบื้องต้นของคนในชาติได้เลย
comment10:สังคมบนสื่อมีผลต่อเด็กก็จริง แต่ไม่ใช่ทั้งหมด เด็กที่ลุกมาเต้นท่านี้ต้องมีความกล้า ความบ้าในตัวอยู่แล้ว
เขาเลยกล้าดึงคาแรคเตอร์แบบนี้มาใช้ ซึ่งมันจะเหมาะไม่เหมาะก็แล้วแต่สถานการณ์ สถานที่ คือคุณเต้นที่ไหนต่อหน้าใคร
สำหรับผมเพลงบางเพลงมันดังจริง แต่ไม่ใช่ทุกคนที่จะรับท่าเต้นนั้นมา บางคนเสพแค่กระแสความฮิตในช่วงนั้นๆ
แต่เราก็สามารถเตือนเด็กๆได้ถ้าดูแล้วไม่เหมาะสม หรือแม้แต่ออกคห.ไปเลยว่าเพลงนี้ไม่เหมาะยังไง เหมือนกับบางเพลงที่มีการโหวตแบนไป

สำหรับผมไม่คิดว่าจะไปถึงการล่วงละเมิดทางเพศ นั้นคือคุณทำในจุดที่มันเกินเลยแล้ว อันตรายถึงมาถึงตัวขนาดนั้น ขาดสติ มันไม่ใช่แค่สนุกละ
และเด็กบางคนที่เต้นผิดที่ผิดทาง นั่นคือเด็กไม่เข้าใจกาละเทศะ 

สื่อจะออกมาในรูปแบบที่คนสนใจ มันเลยขายได้ มันอาจไม่ใช่แค่ความเสื่อมแบบที่เรามอง มันอาจมีอะไรมากกว่านั้น มีองค์ประกอบอยู่
แต่พวกโพสต์อะไรโป๊ๆเปลือยๆลงเฟซ อันนั้นก็เกินไป แต่แบบนั้นมันจะโดนแบนแน่ละ
คือถ้าเรามองว่ามันไม่เวิร์ค เราก็หยุดมันได้นะ เดี๋ยวนี้เรามีสื่อในมือทุกคนแต่มันจะหยุดได้ไม่ได้ก็ต้องฟังเหตุผลคนอื่นด้วย 
ผมก็แปลกใจนะที่อะไรแบบนี้เข้ามาแรกๆ เห็นเด็กๆเต้นก็อาจมีเตือนแต่ก็เตือนเพราะมันอาจมีผลเสียต่อตัวเค้านะ 
ไม่ใช่มีผลเสียต่อตัวเรา หรือเราไม่ชอบอะ เราไม่โอเค เลยว่าเด็ก ถ้ามันยังอยู่ในขอบเขตของความสนุกของเด็กเค้า ก็ถือว่าโอเค
และก็ไม่ได้ถึงกับห้ามว่าอย่าทำอีก อย่าดูอีก แต่บอกว่าหนูเต้นได้เฉพาะงานนี้ๆๆนะ งานแบบนี้ไม่ได้นะ 
เหมือนกับอยู่โรงเรียนต้องแต่งชุดนร.นะ และอะไรควรทำตอนไหน แต่ไม่ได้ไปกำหนดชีวิตของเค้า หรือในสิ่งที่เค้าชอบ
comment11:ไม่รู้  ก็เป็นไปตามยุคสมัยอ่ะ  ส่วนตัวรู้สึกว่า

- มันเสื่อมเพราะมีช่องว่างระหว่างวัยเยอะ  ผู้ใหญ่แบบอายุมากไปเลยก็ยึดอะไรบางอย่างอยู่  ทำให้เด็กเข้าไม่ถึง แล้วเทไปเลย

- วัฒนธรรมก็วางไว้สูงเกิน  จนคนจะแบบ แตะได้มั้ย  อ้าวไม่ได้ก็เท  พอจะลองแตะหน่อยอ้าว โดนยำเละ  เช่นถ่ายภาพพรีงานบวชเมื่อเช้า
กินเหล้าเมายากันในงานบวชไม่ผิด  แต่ถ่ายพรีผิดจ้า

-  คนในสังคมไม่ค่อยเคารพความแตกต่างของคนอื่นอ่ะ  
ชอบคิดว่า  ทุกคนต้องคิดเหมือนฉัน  ใครคิดไม่เหมือน-เห็นต่างคือผิด  
ทั้งๆที่ความจริง  ความแตกต่างนี่แหละ  เป็นสิ่งที่ทำให้สังคมอยู่ร่วมกันแล้วมีความสุขและพัฒนาไปในทางที่ดี

- คนไม่มีความรู้มีลูกกันเยอะแยะ  ไม่คำนึงผลที่จะตามมา  คิดว่า  อ้าวคนงานก่อสร้างหรือรายได้น้อยเค้ายังมีลูกกันได้เลย  งั้นแค่คิดว่าจะมีก็มีได้แล้ว เย้  มีลูกกันดีกว่า คุณภาพชีวิตไม่ต้องแคร์ เย้ๆๆๆๆ

- เพจเลี้ยงลูกเพจนึงที่เป็นกระแสอยู่ตอนนี้ เหมือนพยายามบิดเบือนผลผลิตเยาวชนให้กลายพันธุ์   แล้วถ้าลูกๆในเพจนี้โตกันหมดละ...

ต่อไปสังคมเราน่าสนุกจัง  คอยดูอยู่เฉยๆไม่อยากยุ่งเท่าไหร่  ยุ่งไปก็เท่านั้น
comment12:เรายังถือว่าเป็นวัยรุ่น(24)ตอนปลายอยู่ ไม่ถือว่าแก่ใช่ไหมคะ ?
เราขอพูดถึงนักร้องที่ร้องเพลงนี้ในความรู้สึกของเราหน่อยนะคะ ขออนุญาตใช้พื้นที่นิดนึง
เธอคนนี้ที่เต้นและแต่งตัว แบบที่เรายังงงๆว่าทำไมสื่อประโคมมาก ทั้งเอาไปออกทีวีรายการต่างๆ
เราเคยดูคลิปที่เขาเต้นบนเวทียั่วๆ แล้วก็ถอดเสื้อออกทีละชิ้นๆ
โห .. ส่ายหน้าเลยอ่ะ ใครจะหาว่าเราหัวโบราณก็ได้ค่ะ
แต่เราบอกตรงๆว่าไม่ชอบพฤติกรรมนี้เลย
สื่อก็สนับสนุนเข้าไป แล้วพอดัง เด็กวัยรุ่นก็จะคิดว่า เอ๊ย ทำแบบนี้แล้วดี ทำแบบนี้แล้วสวย ก็จะพากันทำตาม
สังคมวัยรุ่นไทยบ้านเราน่ากลัวจริงๆค่ะ
บอกตรงๆ งงมากว่าแค่เต้นยั่วๆแบบนี้นี่ก็ดังแล้วเหรอ ?
ยอดวิว ยอดไลค์นี่ถล่ม เห็นแบบนี้แล้วเพลีย ..
comment12-1:ใช่คลิปที่ชื่อว่า... "ทั้งเก่ง ทั้งน่ารัก !!! ลำไย ไหทองคำ ถอดโชว์ แสดงสด บ้านขี้เหล็ก อุบลราชธานี 14/02/2017" อันนี้หรือเปล่าคะ? พอดีไป search มา แต่ไม่อยากโพสท์ลิ้งค์ เพราะเปิดไปดูแล้ว มันเสื่อมจริงๆ
comment12-2:จริงค่ะ
เคยเข้าไปกดดูการแสดงสด คือ มันคือท่าร่วมเพศเลยนะ เพลงก็ หอย หอย ไรสักอย่าง แล้วซื่อก็เอามาออกรายการ

เห็นเด็กวัยรุ่นที่เต้นอยู่หน้าเวทีแล้ว เต้นท่าเดยวกับนักร้อง แถมแต่งตัวเหมือนอีก
comment12-3:น่าจะใช่นะคะ เรากดดูไปเรื่อยๆตามยูทูปค่ะ เห็นมันมีคลิปนี้ขึ้นมาเลยกดดู และเห็นจากข้างๆมุมขวามืออีกว่ามีอีกหลายรายการที่เชิญนักร้องคนนี้ไปออก
แล้วแอบจุกในใจนิดนึงนะ ว่าแบบนี้ก็ได้เหรอ ? 
ถอดเสื้อโชว์ มีกระแส ดัง ยอดไลค์ถล่ม ออกเพลงตัวเอง แล้วรายการเชิญเลยไปเต้นท่าทางยั่วยวนเปิดเผยให้สังคมได้เห็น ได้รับรู้
แล้วแอบเพลียเบาๆ ถอนหายใจ เฮ้อออออ
comment12-4:ส่งซ้ำค่ะ
comment13:แล้วฉากข่มขืนในละครไทย ทำไมคุณไม่เอามาตั้งกระทู้
comment13-1:เค้าตั้งกันมาเป็น10ปีแล้วคุณ
comment13-2:แยกแยะเป็นเรื่องๆไป
อ่านหนังสือให้แตกด้วย
เค้าพูดกันเรื่องอะไร
comment13-3:ใจเย็นๆ ครับ comment นี้เพิ่งลงจากเขามา
comment13-4:คุณก็ตั้งสิครับ
comment14:ผู้ใหญ่เป็นไง เด็กมันก็เป็นอย่างนั้นแหละ
comment15:นั่นสิ หรือเราไม่ทันเด็กสมัยนี้ เราก็ยังวัยรุ่นอยุ่นะ แต่งงกับพฤติกรรมคนสมัยนี้ ไม่ว่าจะเป็นการแต่งตัวโป๊ หรือการเต้นยั่ว คือรับไม่ได้
comment16:ครูทำถูกแล้วค่ะ เด็กสมัยนี้.... เฮ้อ!!
พ่อแม่ไม่มีเวลาสอน สื่อก็ล่อแหลม นักร้องนักแสดงบางคนเป็นตัวอย่างที่ไม่ดี เด็กจึงทำตาม เด็กสมัยนี้มีค่านิยมผิดๆ ... พูดไป 3 วันก็ไม่จบ
comment17:ทำได้แค่เตือนจริง ๆ ก็ทำดีที่สุดแล้วล่ะค่า
ก็ไม่เข้าใจเหมือนกันว่าเป็นท่าเต้นได้ไง น่าเกลียด ไม่มีความสวยอะไรเลยไม่เข้าใจเด็กเหมือนกันอาจจะคงสนุกขาดสติหรือก็คงอยากให้ผู้ชายบางกลุ่มมอง โถ่อยากจะบอกเลยหนูมีค่ามากกว่านั้นทำไมต้องทำอะไรแบบนี้ 😟
comment18:สังเกตุเหมือนกัน 2-3 ปีมานี้มันประหลาดขึ้น 

ฝ่ายรัฐก็บอกเป็นหน้าที่ของผู้ปกครองที่ต้องดูบุตรหลานเอง ฝ่ายผู้ปกครองก็ว่าไม่ว่างต้องทำมาหากิน 

ยาเสพติด การพนันเถื่อน โชว์หวิวอนาจาร ผู้ค้ายา เนตไอดอลสักคุกหรือสักขายตัว เพียบ

แม้แต่วงการเกมส์ พอมีคนทำผิดหรือเสียมารยาททำร้ายทีมตัวเอง พอเตือนกันปุ๊บก็ขึ้นเลย ทำไมๆ แล้วจะทำไมข้อใจมาเจอมาคุยกันได้แจกเบอร์ด้วย เราก็เฮ้ยไม่สำนึกผิดเลยหรอที่เพื่อนร่วมทีมเตือน 

สังคมชุมชนก็เด็กแว้น เบิ้ลรถดัง แข่งซิ่ง พอมีคนไปเตือนก็อ้างว่าไม่ได้ไปฆ่าใครตายแค่เบิ้ลรถเสียงดัง

คนเอาเปรียบกันเยอะขึ้น โมโหกันง่ายขึ้น 

พวกที่อยู่ใต้ดินที่ต้องแอบๆออกมาโชว์ตัวกันหมดแล้ว
comment19:โตมาก็จะเป็น E เปรี้ยว สุดแต่ใจจะใคว่คว้า
comment20:สังคมเป็นอย่างนี้มาตั้งนานแล้ว
และเรื่องลามกสัปดลเป็นเรื่องปรกติของสังคมด้วยซ้ำ

มีแต่คนสมัยนี้เท่านั้นแหละที่คิดไปเองว่าไม่เหมาะสมไม่ควรแสดงออก
เอาง่าย ๆ นะขนาดวรรณคดีที่สอนในประถมยังมีฉากอัศจรรย์ หรือฉากทางเพศเลย
และเอาเข้าจริงถ้าแปลบางฉากออกจะฮาด้วยซ้ำ เพราะล่มปากอ่าวยังไงแบบนี้
ส่วนที่ไม่ได้นับว่าเป็นวรรณคดีจนเถื่อน ๆ หน่อยมันก็มี เช่นสรรพลี้หวน ลองหาอ่านดูได้
comment20-1:สมัยก่อนพวกไม่ดีทั้งหลายต้องหลบๆซ่อน ตามแคมฟร๊อกแต่เดี๋ยวนี้ ยา เนตไอดอลขายของ โชว์หวิว ออกหน้าสื่อเป็นเรื่องปกติหมดเลย
comment20-2:ลามกสัปดนคือเรื่องปกติของสังคม...เรื่องเพศคือเรื่องปกติค่ะ แต่การแสดงออกถึงความลามกสัปดนและเรื่องเพศอย่างโจ่งแจ้งและทำในที่สาธารณะคือความผิดปกติ 

ยกตัวอย่างวรรณคดีมา ก็เป็นบทร้อยกรองที่ต้องอ่าน แปล และตีความใช่ไหม คือมันมีความซับซ้อน ไม่ได้เหมือนกันเลยกับการเต้นยั่วยวนในท่าร่วมเพศหรือเชิญชวนมีเพศสัมพันธ์
comment21:เด็กสมัยนี้บางส่วนไม่รู้กาลเทศะ  ไม่รู้อะไรถูก ผิด ด้วยซ้ำ โดยเฉพาะเด็กในชุมชนต่างจังหวัด  อันนี้เราพูดจากประสพการณ์ของเรา เพราะอยู่ต่างจังหวัดเห็นทุกวัน
comment21-1:เด็กกรุงเทพก็ไม่ต่างกันหรอก เดินชนผู้ใหญ่หรือขับรถเฉี่ยวคนอื่น นอกจากจะไม่ขอโทษแล้วยังจะตีคนถูกชนด้วย
พวกยาเสพติด กระท่อม ยาแก้ไอผสมๆ เรื่องปกติของเด็กในชุมชนเลย
comment22:ปัญหามันไม่ได้อยู่ที่ว่าทำไมเด็กทำแบบนั้น แต่มันอยู่ที่ว่าทำไมคนส่วนใหญ่ถึงชอบการกระทำแบบนั้นมากกว่า เด็กถึงได้อยากเต้นแบบนี้ เต้นแล้วเพื่อนเห็นเพื่อนจะกรี๊ด จะสนุกสนาน สภาพสังคมมันได้กลายมาถึงจุดนี้แล้ว จุดที่เสียงส่วนใหญ่ให้การยอมรับค่านิยมนี้ในหมู่คนรุ่นใหม่ ก็เป็นตัวบ่งบอกว่าเสียงส่วนใหญ่ไม่ใช่เสียงที่ดีเสมอไป แต่ทั้งดี ดีไม่ดี ขึ้นอยู่กับสามัญสำนึกของใครของมัน จขกท เป็นคนรุ่นเก่า ผมก็คนรุ่นเก่า ไม่เห็นดีเห็นงามเรื่องนี้ เด็กวัยรุ่นกลับไม่คิดว่าเป็นเรื่องเสียหายตรงไหน คนแก่ ๆ น่ะชอบหัวโบราณไปเอง เค้าใช้ความคิดส่วนตัวเค้าตัดสินแล้วว่านี่เป็นเรื่องดี เราสอนเค้าก็ได้แค่สอนแหละครับ ทำอะไรมากกว่านี้ไม่ได้แล้ว สุดท้ายวันที่เราตายไปก่อน ยุคนั้นเค้าก็กลายเป็นผู้ใหญ่แทนเรา เรื่องนี้จะกลายเป็นเรื่องเห็นดีเห็นงามในสังคมแทน สังคมมันต้องเกิดการเปลี่ยนแปลงไปเรื่อย ๆ ซึ่งเราแก้ไขอะไรไม่ได้ละครับ ทำใจยอมรับมันเถอะ
comment22-1:ก็คงต้องยอมรับล่ะครับว่าผมเป็นคนรุ่นเก่า (10 กว่าปีก็เกษียน) แต่ก็ด้วยความที่เราเป็นครูบางครั้งความห่วงใย ความรักความหวังดีมันทำให้ต้องเอาความรู้สึกดี ชอบไปตัดสินเด็ก ก็ได้แต่หวังว่าเขาคงเข้าใจความปรารถนาของเรา และท้ายที่สุดเราก็ต้องทำใจยอมรับมัน
comment23:เพราะว่าคนบางกลุ่มไปสนับสนุนอะไรแบบนี้ เด็กๆคงเข้าใจและรับรู้แบบผิดๆไปแล้ว ว่าทำแบบไหนถึงดัง,เด่น,ได้รับการยอมรับจากสังคม
comment24:ขอบคุณในทุก คคห. ที่แลกเปลี่ยนกัน มันเพิ่มมุมมองสังคมปัจจุบันของผมให้กว้างขึ้นกว่าเดิม ยอมรับว่าในคราแรกก็กังวลว่าจะมีใครเข้าใจเราไหมด้วยว่าในระยะหลังสิบกว่าปีมานี้ผมดูทีวีน้อยลงส่วนมากดูข่าวเช้าก่อนไปทำงาน ส่วนวาไรตี้อื่นๆผมแทบจะไม่ได้ดูเลย เลยทำให้ตามไม่ทันความเปลี่ยนแปลงนี้ครับ
comment24-1:เหมือนกันเลยค่ะครู ละครนี่นานๆจะดูสักครั้ง

เจอ บางทีเจอคลิป เด็กผู้หญิงวัยประถม เต้นๆ โยกๆ เด้าพื้น หน้าเวที หมอรำ. เราก็เฮ้ยยยย

พวกผู้ใหญ่ เชียร์ อีก 

เต้นแบบนั้น วัยไหนๆ ก็ไม่น่ารัก 

แบบนักร้องที่กำลังดัง ยังไม่ถึงยี่สิบ ป่ะ... เราก็ดูสิ เพลงเพราะเหรอ เห็นดังจัง ปรากฏว่า หูเราไม่ถึง
ดูแสดงสด สิ โห ควักล้วงใต้ร่มผ้า อาจจะเตี๊ยมกันเอามือไปป้ายจมูกผู้ชายในวง ถามว่าเหม็นไหมประมาณนี้ คือ ส่อว่า ล้วงจากตรงไหน

ไม่ต้อง วางลิงก์เนอะ หาเองในยูทูป

คือ เด็กอ่ะ มันต้องมีคนสอดส่อง คอยสอน
พอเด็กทำผิด ทำพลาดมา ก็ว่าไม่มีใครสอน
เวลามีคนท้วงติง เรื่อง กาลเทศะ เรื่องความประพฤติของเด็ก ก็ว่าพวกเราโลกสวยอีก
comment24-2:เอาใจช่วยคุณครูนะคะ
สิ่งที่ทำไปมันถูกแล้ว

ถ้าลูกเราอยู่ในโรงเรียนที่ครูสอน
ดีใจที่เวลาลูกอยู่ในโรงเรียน 
ยังมีครูที่คอยห่วงใยและสั่งสอนเด็กได้แบบนี้

อย่าท้อกับหลายๆความคิดเห็นที่มันบั่นทอนความตั้งใจดีนะคะ
ขอบคุณมากค่ะ​
comment25:เสื่อมลงจริงๆ 
เมื่อก่อนมีเพียงนักแสดง(บางบทบาท) ที่แต่งโป๊
เดี๊ยวนี้แม้แต่นักร้องก็ต้องโป๊และยั่วด้วย
comment25-1:แม่ค้าก็โป๊ค่ะไปดูดิ
แต่งตัวโป๊ขายของโพสต์ลงเฟสเเล้วดัง
คนมันก็ตามอย่างกัน
comment26:เออ จริงนะเดี๋ยวนี้เห็นเด็กห้า หกขวบ
เต้นเด้งหน้าเด้งหลัง บางท่ามันไม่ใช่ท่าที่เด็กควรเต้นด้วยซ้ำ
มันคือท่าทางการเลียนแบบ
จากสิ่งที่เห็น จากสิ่งแวดล้อมที่อยู่รอบรอบ

ซ้ำคนเป็นแม่ ยังถ่ายคลิปมาโชว์ในเฟสแบบ
ภาคภูมิใจอีก
comment27:ขอยกตัวอย่างเพลงของทางฝรั่งให้เห็นภาพรวมนะคะ
เพลงฝรั่งเนื้อหาทางเพศโจ่งแจ้งมากค่ะ อยากได้อะไร อยากทำยังไง เขียนสื่อออกมาได้เป็นเพลง

การแสดงออกของนักร้อง ฝ่ายศิลปินหญิงจะเห็นชัดหน่อย เสื้อผ้าเปิดเยอะ-ปิดน้อย ท่าเต้นนี่สุดๆไปเลย. ตัวแม่ระดับดีว่าก็พรีเซ็นต์ออกมาด้านนี้กันเยอะแยะ

เกริ่นมาซะยาว...ไม่ได้เห็นด้วยกับเด็กสมัยนี้นะคะ ที่เอ่ยถึงนักร้องตปท.เพราะให้เห็นว่า เราเอาอย่างเขามา แล้วมาทำตามในจริตของไทย มันเลยครึ่งๆกลางๆแบบนี้ วิถีไทยกับสไตล์ฝรั่ง

เราอยากจะได้ขึ้นชื่อว่าพัฒนาแต่ในทางกายภาพมันดูจะยากเย็น(ออกจะถอยหลังด้วนซ้ำในความคิดเรา) ขยะ ถนนหนทาง ผังเมือง สายไฟลงดิน กฎหมาย ฯลฯ มันทำได้ยากเกินไป ฉะนั้น วัฒนธรรมเลยดูจะทำตามได้ง่ายกว่า อย่างว่า..เลียนแบบเขามาแต่วิถีไทยมันไม่ใช่ มันก็ขัดหูขัดตาเป็นธรรมดา

ปล.ข้าพเจ้าไม่ค่อยฟังเพลงบ้านเรา ชอบฝั่งกระนู้นมากกว่าเพราะชอบความหวือหวาแปลกใหม่ของดนตรี. ชอบดูmvฝรั่งแต่ไม่ชอบเด็กๆเต้นสก๊อยท์มันขัดลูกกะตา แต่ถ้าเด็กๆเต้นcoverศิลปินก็ชอบนะ ดูตั้งใจกันดี
comment28:ผมก็ไม่เข้าใจว่าไอ้การเต้นแบบนี้ มันกลายเป็นรสนิยมไปได้ยังไง
มุมมองของผมนะครับ ท่าเต้นร่วมเพศ แบบโชว์นู้นโชว์นี้ แหกขาเต้น ผมไม่เห็นว่ามันจะเท่ตรงไหน
อย่างพวกหางเครื่องอันนี้ผมพอเข้าใจว่าเป็นงาน เหมือนโคโยตี้อะแหละ
กรณีนี้น้องลำไยผมก็เฉยๆนะ เขาได้ตัง ไม่ได้ผิดอะไร แต่ไม่ได้มองว่ามันเท่

ผมก็ไม่เข้าใจค่านิยมเด็กสมัยนี้ มาเต้นแบบนี้ไม่เห็นจะดูเท่ ผมไม่รู้นะว่าเรียกว่ารสนิยมรึเปล่า แต่ผมมองว่าเต้นแบบนี้มันดูต่ำไปเลยครับ
ยิ่งพวกหน้าตาดีๆเต้นโชว์ในเฟส ผมบอกเลยเสียดายหน้าตามาก ดูต่ำไปเลย

อันที่จริงมีศิลปินเต้นแนวนี้อีกเยอะครับ ผมไม่ได้บอกว่าเขาผิด แค่ไม่เข้าใจคนอวยกันเยอะเหลือเกิน
ผมไม่อยากจะพูด เดี๋ยวจะโดนรุมเละ ไม่กล้าพลีชีพ 5555

ปล. ผมไม่โลกสวยครับ ผมสายปาร์ตี้ แต่มองยังไงการเต้นแบบนี้มันก็ไม่ได้ชวนเสียวเลย(ขอพูดตรงๆ) ดูต่ำมากกว่า
ปล2 ผมฟังเพลงหมดทุกแนวครับ หมอลำ ลูกทุ่ง คลาสสิก อัลเทอร์ เมทัล เคป๊อบ ซาวด์แทร็กหนังก็ฟัง เพราะฉะนั้นผมไม่ได้ดูถูกรสนิยมการฟังเพลงของใคร
comment29:เราคงอยู่มานานเกินไป?  

โลกมันหมุนเร็วขึ้นมั้งคะ เราเลยตามไม่ทัน บอกตัวเองกับหลายๆ เรื่อง เมื่อได้เจอพฤติกรรมของเด็กไทยสมัยนี้ค่ะ

การพูดจา การแสดงออกต่อเพศตรงข้าม การเขียน กริยาท่าทาง เฮ้อ..
comment30:สังคมตะวันตก....เปิดกว้าง...เรื่อง SEX มากกว่า(ในความเป็นจริงเขาเปิดกว้างทุกเรื่อง) แต่ก็เป็นที่ยอมรับในวงกว้างว่าคุณภาพประชากรเขาสูงกว่าด้วย ❊❊❊ไม่ได้เหยียด ไม่มีเจตนาสื่อทางลบ เผื่อใครจะมาดราม่า❊❊❊

คนไทยบางกลุ่ม/บางคน พยามดิ้นรนกระเ สือกกระสนที่จะทำตัว Inter ไปเลียนแบบเขา แต่อนิจจัง ลอกเอาแต่ที่ถูกจริตตน 
ผิดถูกไม่สน ไม่แคร์เนื้อแท้แก่นสาร; the core value the real foundations ที่ฝรั่งเขามีกัน สังคม(ในส่วนที่เกี่ยวข้อง)มันถึงได้เป็นแบบที่เป็นอยู่

อ่านกระทู้หลายๆครั้งคนนั้นอ้างฝรั่งที คนนี้อ้างต่างประเทศ หัวนอก ที แต่บอกได้เลยสังคมต่างประเทศที่ได้มาอยู่/ได้สัมผัสมาครึ่งชีวิต ไม่ได้เป็นแบบที่คนไทย(บางคน)พูดถึง หรือ อย่างน้อยที่สุดสังคมที่ไปเห็นไปเจอมาก็ไม่ได้เป็นแบบนั้น ภูมิใจบอกเล่าเพราะภูมิใจที่ตัวเองเลือกอยู่ในสังคมที่...ดีกว่า....ได้

ไปเมืองฝรั่งซะนาน กลับมาที่ Topic นี้

นอกจากลีลาท่าทางแล้ว สำนวนภาษาก็เป็นอีกอย่างที่น่าเป็นห่วง จากประเทศไทยไปนานกลับมาถึงได้รู้ว่าเพลงสองแง่สองง่ามโด่งดังขายได้ คำว่านักร้อง กับ ศิลปิน มันต่างกันอย่างเห็นได้ชัด

ไม่รู้โลกหมุนเร็วหรือเราเดินช้า 

❊อยากให้หนุ่มสาวสมัยนี้ได้สัมผัสกับการเขียนจดหมายถึงคนรัก-รอเขาตอบกลับซึ่งใช้เวลา7-10วัน-ส่งกลับไปหาเขาและวนลูปต่อไปแทนการส่งผ่าน App Chat ต่างๆ1-2วินาทีถึงผู้รับ 
❊อยากเห็นเด็กวัยประฐมปลาย-ม.ต้น แต่งชุดไทยขนทรายเข้าวัดวันสงกรานต์แทนการเต้นยั่วยวนนุ่งน้อยหุ่มน้อย 
❊อยากเห็นวุยรุ่นนั่งพับเพียบเรียนตีขิม/ร้อยมาลัย/แกะสลักอย่างที่ตนเองเคยทำ แทนการใส่Big eyes ทำหน้าแอ๊บแบ๊วเหมือนคนไม่สมประกอบแล้วถ่ายรูปลงสื่อ Socail 
❊อยากเห็นลูกสาวให้พานดอกไม้กราบพ่อ-ขอขมาแม่ทุกวันพระอย่างที่ยายสอนเรามา แทนการลดทอนศักดิ์ศรีความเป็นคนเพื่อแลกกับเงินแล้วอ้างคำว่ากตัญญู

เราคงแก่เป็นเต่าตุ่น ไม่ทันโลกจริงๆนั่นแหล่ะ
comment30-1:คุณไม่ได้ไม่ทันโลก แต่คุณอยู่ในโลกที่เพ้อฝันต่างหาก ไอ้สิ่งที่คุณอยากได้มันเป็นแค่ myth ของเรื่องราว "เมื่อสังคมยังดี" แค่นั้นเอง ไม่ได้ใช่ความเป็นจริงเลย
comment31:เห็นด้วยค่ะ คือแบบงานสงกรานต์ที่ผ่านมา เห็นพ่อแม่ยืนยิ้มที่ลูกตัวเองเต้นแบบ..... (คิดเอาเอง)
เรากับเพื่อนนี่แบบ มองพ่อแม่ตั้งแต่หัวจรดเท้าเลยค่ะ
comment32:พ่อแม่  

มาจากแบบไหน  ถึงปล่อยลูก ให้ติดสื่อ  

และทำแบบนี้ได้ละ


พ่อแม่  ดูแลลูกรึป่าว  หรือ พ่อแม่เรียนจบมาระดับไหน 

หรือมีลูกตั้งแต่วัยรุ่น  เด็กก็เลยตามแบบพ่อแม่ 


ผู้ชายก็ชอบอยู่แล้วใช่มั้ยยสาวๆแบบนี้   คิดแค่............
comment33:สังคมไม่ได้เสื่อมหรอกครับ....
คนต่างหากที่เสื่อม....
ทั้งนี้มันเป็นไปตามกระแสนิยมและสังคมที่เขาอยู่ครับ...
ผมคิดว่านะ
comment34:รสนิยมมันสอนกันไม่ได้ครับ
ถ้าตามทฤษฎีของบูร์ดิเยอเค้าบอกว่าไม่ใช่เรื่องที่จะเกิดขึ้นเองจากคนๆเดียว แต่มันเกิดจากการหล่อหลอมขัดเกลาจากสังคมในระดับจิตสำนึกเลยครับ
นั่นหมายความว่าการให้ความหมายของสิ่งที่พวกเขาทำว่ามันต่ำหรือสูง จิตสำนึกเค้าไม่ได้จะรู้ตัวนะครับว่ามันไม่ดีหรือมันยังไม่ดีพอ เขาเพียงแค่คิดว่าสิ่งที่เขาทำ มันได้รับการยอมรับเมื่ออยู่ภายใต้สังคมแบบนั้น โดยข้อจำกัดที่ทำให้รสนิยมนั้นดูไม่ดีนั้นอาจเป็นข้อจำจัดทางด้านรายได้ ข้อจำกัดด้านวัตถุ  การศึกษา พัฒนาการทางแฟชั่นหรือศิลปะที่ยังถือว่าต่ำเมื่อเทียบกับสังคมที่เจริญแล้ว แต่ก็ไม่ใช่ว่าขึ้นอยู่กับรายได้แต่อย่างเดียวครับ อย่างคนจนเกิดถูกหวย20ล้าน รสนิยมเขาก็ไม่ได้สูงขึ้นครับ มันเป็น Reference Group ทั้งนั้นครับที่หล่อหลอมมาแต่อดีตให้เขาคิดแบบนั้น ไม่ใช่แค่ว่าพ่อแม่ไม่เลี้ยงดูอย่างเดียว บางครอบครัวพ่อแม่ดูแลก็ปกติดี แต่สังคมของเด็กด้านอื่นๆเขามันไม่ได้ดีไงครับ พ่อแม่ที่มีตังหลายคนเลยอยากให้ลูกอยู่ในสังคมดีๆ โรงเรียนดีๆ เจอเพื่อนดีๆ

ทีนี้ก็โยงไปถึงการพัฒนาสังคม มันเป็นเรื่องใหญ่เลยครับ ต้องพัฒนาตั้งแต่ระดับรากหญ้า โดยผ่านองค์กรของรัฐในหน่วยย่อยเช่น ตำบล หมู่บ้าน แต่ก็ดูสิ การปกครองแบบบ้านเราหน่วยย่อยเหล่านี้ไม่มีอิทธิพลทำอะไรได้มากหรอกครับถ้ารัฐที่มีอำนาจใหญ่กว่าไม่จริงจังผลักดันให้เกิดการแก้ไขซักที มันเป็นเรื่องของจิตวิทยาสังคมเลยครับ ซึ่งไทยเรา "ด้อยพัฒนา" จริงๆ สรุปแล้วหลายๆองค์ประกอบมันทำให้เกิดรสนิยมแบบที่ จขทก ว่านั่นแหละครับ
comment34-1:คุณอ่าน Bourdieu ผิดมั่วซั่วมากครับ จริงอยู่ว่า habitus เกิดจากเงื่อนไขทางสังคมของคน ๆ นั้น แต่นัยยะของ Bourdieu ไม่ได้กำลังจะบอกว่ารสนิยมมีเรื่องดีหรือไม่ดี ไม่ได้มีนัยยะเชิง value judgment อะไรเทือกนั้น Bourdieu แค่ต้องการอธิบายเชิงสังคมบิทยาว่ารสนิยมเกิดจากอะไร อันนั้นคุณใช้อคติของคุณไปจับเองแล้ว
comment34-2:ผมไม่ได้บอกว่าทฤษฎีนี้มันบอกว่าดีหรือไม่ดีครับ แต่ผมเอาทฤษฎีมาอธิบายปรากฏการ์ที่เกิดขึ้นโดยใช้ความคิดเห็นของผมด้วยครับ ผิดตรงไหนเหรอครับ คุณ 1653996 การที่คุณบอกว่าผมมีอคติในความคิด แสดงว่าคุณก็มีอคติในการอ่านข้อความผมเหมือนกันสิครับ?

คนทุกคนย่อมมีสิทธิเสรีภาพในการแสดงความคิดเห็นครับ แต่การที่แสดงออกมาโดยอธิบายปรากฎการณ์บนพื้นฐานของความรู้ที่มีครับ ไม่ใช่พูดอะไรมาลอยๆจับต้องไม่ได้
comment34-3:พารากราฟแรกคุณเขียนอธิบาย Bourdieu ใช่ไหมครับ? 

คุณเขียน "...นั่นหมายความว่าการให้ความหมายของสิ่งที่พวกเขาทำว่ามันต่ำหรือสูง จิตสำนึกเค้าไม่ได้จะรู้ตัวนะครับว่ามันไม่ดีหรือมันยังไม่ดีพอ" ผิดครับ Bourdieu ไม่ได้พูดถึง taste ว่ามันต่ำหรือสูง หรือไม่ได้พูดถึง habitus (ไม่ใช่จิตสำนึกนะครับ) ว่าดีหรือไม่ดีเลย Bourdieu พูดถึง habitus ที่นำมาสู่การมีรสนิยมแบบใดแบบหนึ่งต่างหาก 

คุณเขียน "...โดยข้อจำกัดที่ทำให้รสนิยมนั้นดูไม่ดีนั้นอาจเป็นข้อจำจัดทางด้านรายได้ ข้อจำกัดด้านวัตถุ  การศึกษา พัฒนาการทางแฟชั่นหรือศิลปะที่ยังถือว่าต่ำเมื่อเทียบกับสังคมที่เจริญแล้ว" Bourdieu ไม่ได้พูดเรื่องสังคมที่เจริญมากน้อยอะไรเลยครับ อันนี้คุณคิดขึ้นมาเอง 

ทั้งหมดทั้งปวง ถ้าคุณจะอ้างทฤษฎีเพื่อมาสนับสนุนความเห็นของคุณ คุณน่าจะหยิบใช้หรือเลือกใช้ทฤษฎีที่อย่างน้อยๆ ก็ cohere กับสิ่งที่คุณคิดนะครับ ที่คุณอ้าง Bourdieu นี่แสดงว่าคุณเข้าใจนักสังคมวิทยาคนนี้ผิดไปมากๆ และอย่างที่คุณบอกว่า ไม่ใช่พูดอะไรลอย ๆ จับต้องไม่ได้ ผมก็อยากแนะนำให้คุณ grasp ไอเดียของ Bourdieu ให้มั่นคงก่อนค่อยหยิบมาใช้
comment34-4:คุณตีความผมผิดมั่วซั่วมากครับ

"...นั่นหมายความว่าการให้ความหมายของสิ่งที่พวกเขาทำว่ามันต่ำหรือสูง จิตสำนึกเค้าไม่ได้จะรู้ตัวนะครับว่ามันไม่ดีหรือมันยังไม่ดีพอ"
> อันนี้ผมใช้ความคิดเห็นของผมมาอธิบายเพิ่มเติมครับ ไม่ใช่บอกว่าทฤษฎีมันคือแบบนี้ ประโยคนี้หมายความว่าสิ่งที่หล่อหลอมมนุษย์จากปัจจัยต่างๆ มนุษย์คนนั้นเขาไม่ได้เลือกครับ แต่สังคมรอบข้างเป็นคนเลือกให้เขา
ที่คุณบอกว่าผมใช้ความคิดผมพูดขึ้นมาเอง > ถูกครับ ใช่ครับ ผมใช้ความคิดเห็นของผมมาประกอบการอธิบายทฤษฎีนี้ให้เห็นภาพชัดเจนในโลกความเป็นจริง

ทฤษฎีไอเดีย Pure ที่ยังไม่ได้ประยุกต์คือข้อความนี้เท่านั้นครับ > "ถ้าตามทฤษฎีของบูร์ดิเยอเค้าบอกว่าไม่ใช่เรื่องที่จะเกิดขึ้นเองจากคนๆเดียว แต่มันเกิดจากการหล่อหลอมขัดเกลาจากสังคมในระดับจิตสำนึกเลยครับ"

การศึกษาทฤษฎีเพียว "ถ้าไม่เอามาประยุกต์ใช้มันก็อยู่แต่ในตำราแค่นั้นครับ"
ที่จริงผมมีความคิดที่แตกต่างกับนักสังคมวิทยาหลายๆคน แต่ผมยอมรับทฤษฎีของบูร์ดิเยอเพราะมันอธิบายได้จริง และหลายศาสตร์ก็เอาไปประยุกต์เช่นเดียวกัน อย่าง Hawkis กับ Mothersbaugh เขาก็อธิบาย Consumer Behavior ในตำราทุกเวอร์ชั่นของเขาซึ่งมันก็เกิดจากการประยุกต์เอาทฤษฎีสังคมวิทยากับพฤติกรรมมนุษย์ จิตวิทยาไปใช้เหมือนกัน

สรุปว่าเรื่องบูดิเยอร์ผมหยิบเฉพาะ "โครงสร้างปัจจัย"ที่ก่อให้เกิด "รสนิยม" มาอธิบายคู่กับความคิดเห็นของผม ผมไม่ได้จะมานั่งอธิบายถึงทฤษฎีบลาๆ แก่นสารความตั้งใจของคนคิดทฤษฎีบลาๆครับ เรื่องนั้นผมถือว่าผมแตกต่างนะ แล้วทุกพารากราฟผมก็"ไม่ได้บอกว่าเอาความคิดหรือเจตนารมณ์ของบูร์ดิเยอมาอธิบายทั้งดุ้นครับ" ขนาดนักสังคมวิทยาแต่ละคนยังมีทฤษฎีที่แตกต่างกันเลยครับ หลายทฤษฎีถูกพัฒนามาเรื่อยๆ หลากหลายขึ้นเรื่อยๆ แล้วผมกับบูร์ดิเยอจะมีความคิดเหมือนกันนั้นเป็นไปไม่ได้หรอก
ไม่ยาวเกินความเข้าใจใช่ไหมครับ หวังว่าคุณคงจะเข้าใจเจตนารมณ์ของผมครับ
แต่คุณเก่งมากครับ ชอบๆ
comment35:ถ้ายังมีคนสนับสนุน ยังมีการเผยแพร
อีกไม่นาน...มันจะถูกมองว่าเป็นเรื่องปกติ
comment36:ที่จริงมันเสื่อมมานานแล้วล่ะครับ เพียงแต่สมัยก่อนไม่ม่ีโซเชี่ยลเหมือนทุกวันนี้ เราก็ได้แต่ทำใจครับ โลกมันไปไวมาก ดูเนตไอดอล ช ญ ของไทยแต่ละคนสิครับ สังคมไทยเป็นสังคมที่แปลก ชอบอะไรแนวๆนี้ มันบ่งบอกถึงระดับสติปัญญาของคนส่วนใหญ่ในประเทศนี้ได้ดีครับ ดูละครหลังข่าวก็ได้ครับ
comment37:สังคมมันดังเพราะความเสื่อมที่แท้จริง

เพลงๆนี้เป็นเพลงที่ไม่มีอะไร เลยในฐานะเพลงๆหนึ่ง เนือยๆ นิ่งๆ เนิบๆ ไม่มีท่อนจำ ท่อนพีค ไม่ได้สนุกสนานอะไรเลย

มันดังเพราะท่าเต้น กับ ตัวคนร้องล้วนๆ

เทียบกับเพลงลูกทุ่งที่ดังทั่วบ้านทั่วเมืองในยุค5-6 ปีที่ผ่านมานี้มันยังห่างชั้นเยอะมาก
comment38:อยู่ตปทค่ะ ลูกคนนึงก็อายุประมาณนรของจขกท แต่อยากจะบอกว่า นรไทย นำหน้านรฝรั่งเรื่องการแสดงออกทางเพศไปมากแล้วค่ะ
comment39:เสื่อมจริงๆ นี่มีลูกสาวเครียดมาก ไม่อยากให้ไปเห็นอะไรแบบนั้นแล้วรู้สึกดีงาม
comment40:จริงๆ เรื่องนี้ มันเป็นกระแสโลก เลยครับ  เรื่องท่าเต้นที่เสื่อมขึ้นเรื่อยๆ 

สำหรับ เมืองไทยเราเอง ก็มีค่ายเพลงอย่างที่ว่าๆ กันนั่นแหละ ที่ก็เห้นว่า จับกระแสนี้ได้ ไม่มีการต่อต้านมาก เรียกว่ามีคนซื้อ ก็ทำกันยาวๆไป

เด็กๆ ที่เห็นว่า เป็นของปกติ   คือ เด็กที่ว่าเป็นผ้าขาว คือ เขาเกิดมาเพิ่งลืมตา ก็เห็นของพวกนี้ เขาแยกไม่ได้หรอก



จริงๆ แล้ว ที่น่าเป็นห่วงคือ การเต้นพวกนี้ มันยั่วกิเลสเพศชาย ไม่ว่าจะผู้ใหญ่ หรือ เด็กกันเอง  ก็ทำให้เกิดปัญหาอย่างที่ว่าตามกันมาอีก  พูดง่ายๆ ไม่เป็นปัญหาโดยตรงแต่เป็นสิ่งเร้าที่ให้ผลแน่ๆ อย่างมีนัยสำคัญ 


ผมสงสารครูดีๆ ครับ  บอกเลย
comment41:ลำไยก็แค่เอาเพลงมาCover ไม่ได้ร้องจริงซะหน่อย ท่าเต้นแบบนี้ไฮโซเขาไม่เต้นหรอกยะ
comment42:สภาพแวดล้อมสังคมนำพา....ในความเป็นจริงพ่อแม่ ผู้ปกครอง สามารถอบรมสั่งสมจริยธรรม คุณธรรม ให้ลูกหลานได้ในวัยเยาว์..อย่างน้อยจะทำให้เค้ามีจิตสำนึกที่ดีๆหล่อหลอมให้เด็กๆเริ่มต้นด้วยใจดีดี
เมื่อเติบโตขึ้น จิตสำนึกดีดี จะเป็นสิ่งหยุดยั้ง บรรเทา การกระทำ หรือแสดงออกในสิ่งที่ไม่บังควร มีความรู้สึกละอายอยู่บ้าง 
ปัจจุบัน สื่อต่างๆ สามารถเข้าถึงเด็กได้ ง่ายดาย ไม่มีการปิดกั้น...(เหมือนจะมี แต่ก้อไม่ช่วยอะไรได้) การเลียนแบบต่างๆเกิดขึ้นได้ง่าย ความหยาบความลามก ความอนาจารต่างๆมีอยู่ในสื่อมากมาย เด็กๆได้รับดูชมอยู่เนืองๆ กลายเป็นความชินชา หรือเป็นปกติในความคิดของเค้าไปโดยปริยาย....ซึ่งผู้ใหญ่ เป็นเหมือนบุคคล 2 ยุค ยุคอดีตคือช่วงวัยเด็ก อยู่ในยุคการสื่อสารไม่มี ทำให้พวกผู้ใหญ่มีชีวิตในวัยเด็กที่ต่างจากเด็กในวัยปัจจุบันโดยสิ้นเชิง ไม่ว่าจะเป็นเด็กในเมืองหรือเด็ก ตจว. ยุคปัจจุบันผู้ใหญ่ได้เรียนรู้และเข้าถึงการสื่อสารต่างๆล้นเหลือ จึงทำให้เกิดมุมมองที่แตกต่างในสายตาของผู้ใหญ่กับเด็กๆในปัจจุบัน....
ผู้ใหญ่ในปัจจุบัน บางครั้งก้อหลงลืม และเดินตามความนิยมลื่นไหลไปกับวัฒนธรรมใหม่ๆ ที่ถาโถมเข้ามา โดยไม่หันไปรักษา หรือส่งต่อวัฒนธรรม ประเพณีที่ดีงามทีมีมาแต่เก่าก่อน....และลืมที่จะเป็นผู้นำให้กับเด็กในปัจจุบันได้เดินตาม...ไม้อ่อนดัดง่าย ไม้แก่ดัดยาก
comment43:ก็ไม่แน่ใจนะว่า ลำใย ไหทองคำ(เจ้าของเพลงนี้) คือคนที่ครีเอทท่าเต้นนี้รึเปล่า
comment44:ตรงข้ามบ้านเรา   จะเป็นแบบห้องเช่าไม้ เรียงๆกันไปหลายสิบห้อง
เค้าจะจัดงานเลี้ยงบ่อยมาก  เปิดเครื่องเสียงจากรถกระบะ ดังลั่นเลย หนวกหูเป็นที่สุด ถึงขั้นเราไปเช่าโรงแรมนอนตลอด
เด็กผู้หญิง 7-8 ขวบ  กระโดดไปยืนท้ายรถกระบะ  เต้นท่าเดียวกับโคโยตี้ บิดซ้ายบิดขวา แอ่นหน้าแอ่นหลัง  ทั้งๆที่ทรวดทรง
ก็ยังไม่มีเลยนะ
ผู้ใหญ่นั่งกินเหล้า ส่งเสียงเชียร์กันลั่นๆ

เด็กมองว่าเป็นเรื่องดี  ผู้ใหญ่ชื่นชม  
ไม่รู้เลยว่า อนาคตจะเป็นยังไง
comment45:สังคมไม่ได้เสื่อมครับ อันที่จริงต้องแยกเป็นสองประเด็น 

1. สมมติฐานว่าอะไรก็ตามที่เกี่ยวกับเรื่องเพศ = เสื่อมเป็นค่านิยมที่ชนชั้นกลาง-สูงไทยรับมาจากอังกฤษแบบ Victorian สมัยร. 5-6 อันที่จริงก็น่าคิดว่า ทำไมความบริสุทธิ์ผุดผ่อง ความ "สูง" ถึงต้องอยู่ใน sphere ที่ปราศจากเรื่องทางเพศด้วย?

2. ถ้าคุณไปดูประวัติศาสตร์ประเพณีวัฒนธรรมพื้นเมืองของไทย การพูดถึงเรื่องเพศเป็นเรื่องที่พูดกันตรงไปตรงมาอยู่แล้ว โดยเฉพาะอย่างยิ่งการพูดถึงเรื่องเพศด้วยอารมณ์ขัน ไปดูเพลงฉ่อยได้เลย การ "อาย" ไม่อยากพูดถึงเรื่องเพศเป็นค่านิยมที่ไทยพึ่งรับเข้ามาอย่างที่กล่าวไว้แล้ว 

เพราะฉะนั้น สังคมไม่ไดเสื่อมครับ
comment46:ต้องเลือกเสพดี ๆ
comment47:อย่างที่ คห3 กล่าวไว้ละครับ

มันคนละเกรดทางสังคม
ผมไม่ได้พูดแรง แต่มันคือความจริง

ท่าเต้นอุบาทว์ๆ ส่ายนม ส่ายก้น โยกจิมิ มันมีมาสักพักแล้ว เริ่มต้นจากยุคหนึ่งที่มีพวกโคโยตี้เต้นมาเวทีในเธค

ถ้าเป็นชนชั้นกลาง-บน เค้าดูพวกนี้ในสถานที่อโคจร เพื่อยั่วยุอารมณ์ทางเพศ และก็ไปถึงการขายบริการ
ถ้าเป็นชนชั้นกลาง-ล่าง เค้าดูพวกนี้แล้วทำตาม เพราะคิดว่ามันเท่ห์ มันดึงดูด มันน่าเลียนแบบ

ทุกวันนี้ พวกที่อ้างเป็นเนทไอดอล พริตตี้ โชว์นม โชว์ก้น ไม่น้อย ขายบริการแฝงหรือเปล่า
เคยเห็นพวกสังคมชั้นบน หรือมีฐานะ มีการศึกษา ทำกันหรือเปล่า

ทุกคนในสังคม ไม่ว่ารวยหรือจน มีความเป็นคนเท่าเทียมกัน แต่อยู่ที่การแสดงออกว่า คุณอยู่ในส่วนไหนของสังคม
comment48:ของดีๆคนไม่ค่อยสนครับ อย่าง เพลงลูกทุ่งดีๆยุคนี้ไม่ค่อยมีแล้ว  พวกที่ยอดวิวเยอะๆ ฟังแล้วก็งั้นๆ ห่วยทั้งเนื้อ ทำนอง คนร้อง ถามว่าห่วยยังไง  ก็ลองเอาไปเทียบกับยอดรักหรือสันติ ดวงสว่างดูละกัน
comment49:สังคมมันเปลี่ยนไปมากจริงๆ ครับ เปลี่ยนไปแทบทุกเรื่องเลย อะไรที่ไม่ดี คนไม่กล้าทำ เดี๋ยวนี้คือทำกันเกร่อเป็นเรื่องปกติ คำพูดหยาบคายเมื่อก่อนแทบไม่เคยได้ยิน เดี๋ยวนี้พูดกันทั่วไปติดปากทั้งเด็กทั้งผู้ใหญ่ ทั้งในทีวี ในที่ทำงาน 

การยับยั้งช่างใจก็น้อยลง เอะอะก็ตีรันฟันแทงฆ่าแกงกันง่ายๆ เรื่องชู้สาวก็มากมายขึ้น รักนวลสงวนตัวไม่มีแล้ว ถูกใจกันคุยกันไม่กี่วันก็ไปมีอะไรกันได้ 

จะว่าเสื่อมไหมนี่ไม่รู้ แต่รู้สึกว่าอะไรๆ มันเปลี่ยนไปมากมายจริงๆ จนบางอย่างก็เหมือนจะรับไม่ได้
comment50:อะไรคือเหมาะสมไม่เหมาะสม 

มาตรวัดความดี ความชั่วของแต่ละคน มันเท่ากันไหม 

ถ้าคุณบอกว่า อันนี้ชั่ว แต่คนอื่นเห็นว่ามันดี ใครกันที่ถูก 

ลองถามตัวเองก่อนว่า คุณจะตอบคำถามพวกนี้ยังไง


คุณจะบอกว่าคุณมีรสนิยมแบบนี้ แล้วเที่ยวไปบอกว่า รสนิยมคนอื่นมันต่ำตมได้หรอ ในเมื่อมาตรวัดของแต่ละคนมันแตกต่างกันออกไป
comment50-1:นี่คุณเห็นว่า สิ่งที่ จขกท พูดถึง คือสิ่งดีงามหรือครับ?

มาตราฐานทางสังคมมันต่ำลงใช่ไม๊ 
ก็คงเพราะคนไม่รู้จักแยกแยะผิดถูกนั่นแหละ
comment50-2:จขกท. หมายถึงท่าเต้นที่เหมือนการร่วมเพศแบบนั้นมันสมควรแล้วหรือที่เอามาเผยแพร่เป็นเพลงออกสื่อต่างๆ ทำให้เด็กเกิดการเลียนแบบ

จขกท. ก็ไม่ได้ว่ารสนิยมใคร คนที่ชอบแบบนี้ไม่ได้ผิด แต่การที่ท่าเต้นแบบนั้นกลายเป็นเรื่องปกติในสังคมมันสมควรแล้วเหรอ? ขนาดเด็กยังเห็นเป็นเรื่องปกติอ่ะ แล้วถ้าเค้าโตขึ้น เค้าจะสอนลูกหลานเค้าต่อยังไง
comment50-3:ถ้าคห.50 อ่านครบจบความแล้วยังตอบได้แบบนี้ เป็นอันว่าเรารู้ละ ว่าความเสื่อมทรามต่ำตมในสังคมมันเกิดจากอะไร
comment51:เสื่อมขึ้นเรื่อยเรื่อยค่ะ
comment52:โปรดใช้วิจารณญาณ ในการรับชม...

ขอบคุณคุณครูที่เป็นห่วงค่ะ
comment53:โลกมันหมุนเร็วจริงๆนะ พี่บัวลอย พี่ต้องตามให้ทัน
comment54:ไม่ชอบท่าเต้นของลำไย ไหทองคำ จบนะ!!
ทำงานเลี้ยงพ่อแม่ดีแต่ต้องเต้นท่าเน่าๆร่อนหอยทอดขนาดนี้ไหม
comment55:รู้สึกดีใจที่ยังมีคุณครูดี ๆ แบบนี้อยู่ค่ะ
comment56:ทำใจครับ มันเป็นเรื่องปกติในสังคมไปละ ผมยังดีใจนะ ที่ยังมีใครกล้าว่ากล่าวตักเตือนเรื่องพวกนี้อยู่ (ถึงจะโดนด่าว่า ส ใส้เกือกก็เหอะ)

มีช่วงนึง งานเลี้ยงปีใหม่บริษัทที่ผมเคยทำมา เขาก็จ้างพวกหมอลำ แดนซ์เซอร์มาปกติ ก็ที่รู้ๆกันว่าพวกนี้เต้นกันลักษณะแบบไหน และก็มีเด็กน้อยคนนึง(หน้าจะหลานเจ้าของบริษัท)ขึ้นไปเต้นตามด้วย ผมเลยกระซิบบอกหัวหน้าว่า ให้ขึ้นไปเต้นอย่างนี้จะดีหรอ หัวหน้าผมว่า ไม่เป็นไรหรอก อย่าคิดมาก

กรรม ความหวังดีของผม กลายเป็นคนคิดมากไปแล้ว
comment56-1:เสี่ยงโดนไล่ออกเลยก็ว่าได้
comment57:เราว่าเป็นที่ยุคสมัย  และความหยาบกระด้างทางอารมณ์ในการเสพและนำเสนอสิ่งบันเทิง ก็คงตรงกันทั้งคนเสนอและคนเสพ
comment58:ที่น่าหดหู่ใจกว่าการที่เห็นเด็กอายุน้อยมาเต้นก็คือ ผู้ปกครองของเด็กเหล่านี้เห็นดีเห็นงามทีลูกหลานเต้นท่าแบบนี้  แล้วสังเกตุมั้ยว่ากลุ่มเด็กพวกนี้ส่วนใหญ่ โตไปก็จะมีลูกไว ไปเป็นสก้อยบ้าง จะหนีไม่พ้นแนวๆนี้เลย
comment59:ความคิดเห็นนี้ถูกลบเนื่องจาก กระทู้นี้ถูกลบโดยระบบอัตโนมัติทั้งนี้เพื่อเป็นการรักษาบรรยากาศการสนทนา ของเพื่อนสมาชิกโดยรวมค่ะ
ความคิดเห็นนี้ได้ถูก Pantip.com ลบออกไปจากระบบแล้ว หากเนื้อหาที่ถูกลบยังคงถูกนำไปแสดงใน application หรือเว็บไซต์ใดๆ ทาง Pantip.com ไม่มีส่วนเกี่ยวข้องใดๆด้วย การดำเนินการทางกฎหมายกรุณาติดต่อผู้พัฒนา application หรือเว็บไซต์นั้นๆโดยตรงค่ะ
comment60:ไม่รู้ว่าท่าเป็นยังไงจนต้องไปดูคลิป ก็รู้สึกงั้นๆแหละ เป็นไปตามยุคสมัย ดูออกๆแนวๆจั๊กกระเดียม ทะลึ่งๆอยู่

ขนาดตอนเด็กๆอ่านคอลัมต์จดหมายจากทางบ้านในนิตยสาร 
เจอผู้ใหญ่บางคนซึ่งอาจจะชรามากแล้วในยุคนั้น เขียนจดหมายมาคอมเมนต์ว่าการเรียนเต้นลีลาศคู่หญิงชาย ไปโอบกันกลางฟลอร์คืออนาจาร เหมือนการเต้นเพื่อหาจับคู่ผสมพันธุ์ของสัตว์ไม่มีผิด
หรือเต้นบัลเลต์ คือเต้นแร้งเต้นกาแหกขาอนาจาร ประมาณนั้นล่ะ
comment61:คนยุคไหน ก็จะซึมซับสิ่งต่างๆในยุคนั้น และก็แสดงออกมาโดยรู้ตัวบ้าง ไม่รู้บ้าง  ไม่มากก็น้อยละผมว่า
comment62:การเอาแบบอย่างที่ไม่ดีมายกย่องว่าดี อย่างเน็ตไอดอลปัจจุบันแต่ละนางอื้อฮื้อ และก็ยกย่องกันเหลือเกิน เพลีย
comment63:เรื่องแบบนี้มันมีมาในสังคมมาเนิ่นนานแล้ว
แต่พอมีอินเตอร์เน็ตและโซเชียลเน็ตเวิร์ค มันเลยช่วยทำให้เรื่องพวกนี้แพร่กระจายมาถึงเราได้เร็วขึ้น ง่ายขึ้น
ทุกคนมีกล้องถ่ายรูป มีแป้นพิมพ์ ติดตัวกันหมดแล้ว พบเจออะไรก็พร้อมจะเป็นนักข่าวได้ทันที ไม่ต้องรอหนังสือพิมพ์เหมือนแต่ก่อนแล้ว
comment64:อ่านมาหลายความเห็น บางความเห็นก็สะท้อนให้เห็นวุฒิภาวะของคน(ผู้ใหญ่)ในประเทศนี้(ส่วนหนึ่ง...ต้องระบุไม่งั้นโดนหาว่าเหมารวมอีก) ว่า.....ทำไมปัญหาหลากหลายของสังคมถึงมีแต่จะพอกพูนขึ้น มิได้ลดน้อยถอยลง มิได้พัฒนาในทางที่เจริญรุ่งเรืองขึ้น มีแต่จะเสื่อมถอย(และถ่อย)ลงทุกวันๆ  คงต้องยอมรับความจริง(moment of truth) แล้วว่าสังคมไทยกำลังดำเนินไปสู่เส้นทางของ"สังคมทุรชน" อย่างแน่นอน ดังสำนวนที่ว่า"กระเบื้องจะเฟื่องฟูลอย น้ำเต้าน้อยจะถอยจม"
comment65:ผมว่าครูทำถูกแล้วนะ
ภาพใหญ่ แก้ยาก
comment66:ผมว่า ท่าเต้นไม่ใช่ปัญหา เด็กเต้นเก่งก็ดีแล้ว แต่ว่า ต้องสอนให้เด็กรู้จักกาลเทศะ ว่าท่าไหนควรเอามาเต้นที่ไหน ในสถานการณ์ไหน
ในที่ที่มีคนเยอะๆมีผู้ใหญ่และไม่ใช่กลางวงหมอลำ ควรจะเต้นได้แค่ไหนยังไง
comment67:ตามที่อ่านมาถ้าคุณครูไม่ได้ใช้ถ้อยคำด่าทอรุนแรง เราว่าทำถูกแล้วค่ะ 
ในฐานะผู้นำเห็นอะไรไม่ถูกไม่ควรก็ให้ระงับไว้ก่อนได้ 
แล้วพูดคุยอธิบายหาทางออกร่วมกันด้วยเหตุผล
ชี้ให้เห็นข้อดีข้อเสียในหลายๆแง่มุมให้เด็กได้ตัดสินใจเอง ว่าควรทำหรือไม่ อย่างไร ตอนไหน กับใคร
เช่น ถ้าเต้นเล่นๆกันในหมู่เพื่อนหญิงในที่ส่วนตัวอาจไม่เป็นไร 
แต่ถ้าไปเต้นในที่สาธารณะที่มีคนไม่รู้จักเยอะแยะภาพของหนูจะติดลบโดยไม่จำเป็นหรือเปล่า บางทีโดนถ่ายคลิปเอาไปประจานต่างๆนาๆได้
บางทีก็กระทบไปถึงพ่อแม่ที่เรารักด้วย
เป็นกำลังใจให้คุณครูค่ะ
comment68:เราเองก็เป็นวัยรุ่นที่ไม่เข้าใจพวกเด็กที่เต้นแร้งเต้นกาอยู่ที่สาธารณะ มีคนกรี้ดคนเชียร์อีกด้วย แถมคลิปในอินเทอร์เน็ต ก็มีพวกสื่อไม่มีหัวคิดเล่นข่าว เน็ตไอดอลไอเด้าเยอะยิ่งกว่าหมาจรจัด ดูไปก็ถอนหายใจไป เบื่อจริงๆ เลยค่ะ
comment69:สื่ออีกตัวการครับ
เมืองไทยเน้นแต่ประกวดร้องเพลง เป็นดารา
ใครมียอดไลค์เยอะเป็นที่ชื่นชม
ใครมีคนฟอลโล่วมากๆเป็นที่ดึงดูด
โดย90%ของยอดต่างๆ ต้องแลกมาด้วยการเปิดเผยเรือนร่าง
มีน้อยกลุ่มที่แลกมาด้วยความสามารถ

-กีฬา วิชาการ วิทยาศาสต์ การแก้ปัญหา
สิ่งเหล่านี้ถ้าไม่มีในตำรา เจอเหตุการณ์เฉพาะหน้าจริง
จะมีเด็กไทยสักกี่คนที่แก้ปัญหานี้ได้

สิ่งสำคัญคือสภาพแวดล้อม สังคมตอนนี้ 
มันหล่อหลอมมาในรูปแบบนั้นไปแล้ว
แค่พ่อแม่ ครู ทีวี ฝ่ายใดฝ่ายนึงคงแก้ไม่ได้ ต้องร่วมมือกันทุกฝ่ายเท่านั้น
comment70:สังคมทุนนิยม ที่ขาดการควบคุม เรื่องพวกนี้มีได้เป็นเรื่องปรกติ เพียงแต่ขาดการควบคุมที่ดีเท่านั้นเอง ต้องมีการควบคุมเหมือนพวกหนัง X หนัง R น่ะแหละ มีอย่างที่ไหนการแสดงประเภทนี้ให้เอามาออกฟรี ทีวี หรือหาได้ง่ายๆ ตามโลก online
comment71:ไม่ได้เปิดดูกระทู้เกือบสัปดาห์ ด้วยเพราะภาระกิจสนองนโยบายของกระทรวงต้องเข้ารับฟัง รับมอบนโยบายต้อนรับเปิดเทอม...
ขอบคุณในทุกความเห็นนะครับและขออนุญาตในบางความเห็นที่ผมเห็นว่ามันเหมาะกับบริบท สถานการณ์เลยถือวิสาสะนำไปใช้ในการเรียนการสอนด้วย (13BlacKSwan, HANDYHUNG, 1218304, ชะเอมว่องไว, ก้าวเดินต่อไป, ขายซาเล้งไปเซ้งร้านทอง, Zorawan, นส.มา, 2898021, 1250124, 1653996) สำหรับกระแสตอบรับจากชุมชนกรณีที่ผมขอความร่วมมือจากเด็กให้หยุดการแสดงดังกล่าวก็มีทั้งเห็นด้วยและไม่เห็นด้วย ส่วนผมก็ได้อธิบายให้ชุมชนได้ทราบว่าในบทบาทของครูควรแสดงออกอย่างไร(รวมถึงเพื่อนครูในโรงเรียนด้วย)
ก็ได้แต่หวังล่ะครับว่าความปรารถนาดีของครูจะสามารถทำให้เด็กแยกแย่ะสิ่งต่างๆที่เกิดขึ้นในสังคมปัจจุบันได้
